<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷三十五</head>
    <p>
<pb n="1a"/>
欽定四庫全書<lb/>
　禮書綱目卷三十五　　　　　婺源江永撰<lb/>
天神　　　吉禮二<lb/>
　補<lb/>
天子祭天地嵗徧<hi>曲禮嵗此條通言一  祭天</hi>　大宗伯以禋祀祀<lb/>
昊天上帝<hi>禋之言煙周人尚臭煙氣之臭聞者鄭司農云昊天天也上帝𤣥天也昊天上帝樂以雲門𤣥謂昊天上帝冬至於圜丘所祀天皇大帝  詳見祭法  此條通言祀天禮</hi>　郊之祭迎<lb/>
長至之日<hi>詳見祭義然註説亦誤  此條冬至祀天</hi>　郊之祭大報天而主<lb/>
<pb n="1b"/>
日配以月<hi>主日者以其光明天之神可見者莫著焉  祭義  此條主日配月</hi>　有虞氏<lb/>
郊嚳夏后氏郊鯀殷人郊㝠周人郊稷<hi>祭上帝於南郊曰郊有虞氏以上尚徳配用有徳者自夏以下稍用其姓代之先後之次有虞氏夏后氏宜郊顓頊殷人宜郊契  詳見祭法</hi>
　周公郊祀后稷以配天<hi>后稷周之始祖郊謂圜丘祀天也周公攝政因行郊天之祭乃尊始祖以配之也配孝經  此兩條郊祀以祖</hi>　大宗伯以玉作六器以<lb/>
禮天地四方<hi>禮謂始告神時薦於神坐書曰周公植璧秉圭是也</hi>以蒼璧禮天<hi>此禮天以冬至謂天皇大帝在北極者也禮神者必象其類璧圜象天</hi>牲幣放其器之色<hi>幣以從爵若人飲酒有酬幣此條祀天玉幣  春官</hi>　　季夏命四監大合百縣之<lb/>
<pb n="2a"/>
秩芻以養犧牲令民無不咸出其力以共皇天上帝以<lb/>
為民祈福<hi>皇天北辰耀魄寳冬至所祭於圜丘也上帝大微五帝  詳見祭物</hi>　仲秋命<lb/>
宰祝循行犧牲視全具案芻豢瞻肥瘠察物色必比類<lb/>
量小大視長短皆中度五者備當上帝其饗<hi>詳見祭物</hi>　祭<lb/>
天特牲<hi>禮器</hi>　郊特牲　牲孕祭帝弗用<hi>犢者誠慤未有牝牡之情是以小為貴也孕任子也  詳見祭義</hi>　牲用騂用犢<hi>尚赤者周也  同上</hi>　帝牛不<lb/>
吉以為稷牛<hi>養牲必養二也</hi>帝牛必在滌三月稷牛唯具<hi>滌牢中所搜除處也唯具遭時又選可用也  詳見祭義</hi>　牧人凡陽祀用騂牲毛之<hi>詳見<pb n="2b"/>祭物</hi>　用騂犢<hi>祭/法</hi>　祭天地之牛角繭栗<hi>王制</hi>　郊禘不過<lb/>
繭栗<hi>詳見祭義</hi>　禘郊之事則有全脀<hi>全脀全其牲體而升之也凡禘郊皆血腥也上國語周語牲已  十二條犧</hi>　酒人以法共五齊三酒以實八尊<lb/>
大祭三貳唯齊酒不貳<hi>大祭者王服大裘衮冕所祭也  詳見祭物</hi>　幂人<lb/>
以疏布巾幂八尊<hi>以疏布者天地之神尚質  並天官</hi>　犧尊疏布鼏樿<lb/>
杓<hi>鼏或作幂樿杓白理也  禮器</hi>　鬯人掌共秬鬯而飾之<hi>詳見祭物</hi>　天<lb/>
子親耕粢盛秬鬯以事上帝<hi>疏曰案小宰注云天地大神至尊不祼此祭上帝有秬鬯者凡鬯有二若和之以鬱謂之鬱鬯鬱人所掌是也祭宗廟而灌也若不和鬱謂之秬鬯鬯人所掌是也<pb n="3a"/>謂五齊之酒以秬黍為之以芬芳調暢故言鬱鬯故得以事上帝  表記</hi>　天子親舂禘郊<lb/>
之盛<hi>帥后舂之酒國語盛已上六條  齊粢</hi>　蒲越藁鞂之尚<hi>蒲越藁鞂籍神席也去郊特牲禹禮器藁鞂之段註穗  實曰鞂  貢三百里納鞂服</hi>　器用陶匏<hi>詳見祭義</hi>
卬盛于豆于豆于登其香始升上帝居歆胡臭亶時<hi>木曰豆瓦曰登豆薦菹醢也于登薦大羮也箋云祀天用瓦豆陶器質也  大雅生民</hi>　鼎聖人亨<lb/>
以享上帝<hi>程傳鼎之為器極其用之大則聖人亨以享上帝聖人古之聖王也  易  已上四條器具</hi>　典瑞四圭有邸以祀天<hi>鄭司農云於中央為璧圭著其四面一玉俱成爾雅曰邸本也圭本著於璧故四圭有邸圭末四出故也或説四圭有邸有四角也邸讀為抵欺之抵上帝𤣥天𤣥<pb n="3b"/>謂祀天夏正郊天也  春官</hi>　玉人四圭尺有二寸以祀天<hi>郊天所以禮其神也典瑞職曰四圭有邸以祀天旅上帝  考工記  此二條圭玉</hi>　司裘掌為大裘以<lb/>
共王祀天之服<hi>鄭司農云大裘黑羔裘服以祀天示質  天官</hi>　司服王祀昊<lb/>
天上帝則服大裘而冕<hi>鄭司農云大裘黒羔裘也  春官</hi>　天子大裘<lb/>
以黼之<hi>家語郊問詳見祭義</hi>　王被衮<hi>謂有日月星辰之章</hi>戴冕璪十有二<lb/>
旒<hi>天之大數不過十二冕詳見祭義  以上四條  服</hi>　巾車玉路錫樊纓十有<lb/>
再就建大常十有二斿以祀<hi>詳見祭通禮出路章</hi>　大馭掌馭玉<lb/>
路以祀<hi>同上</hi>　乗素車旂十有二旒龍章而設日月<hi>素車殷路<pb n="4a"/>也設日月畫於旂上  詳見祭義</hi>　大路素<hi>疏曰大路殷祭天之車也  禮器  已上四條車旗</hi>
　大司樂乃奏黄鍾歌大吕舞雲門以祀天神<hi>以黄鍾之鍾大呂之聲為均者黄鍾陽聲之首大吕為之合奏之以祀天神尊之也天神謂五帝及日月星辰也王者又各以夏正月祀其所受命之帝於南郊尊之也孝經説曰祭天南郊就陽位是也</hi>凡樂圜鍾為宫<lb/>
黄鍾為角大簇為徵姑洗為羽靁鼓靁鼗孤竹之管雲<lb/>
和之琴瑟雲門之舞冬日至於地上之圜丘奏之若樂<lb/>
六變則天神皆降可得而禮矣<hi>本文此下有地示人鬼二節  此三者皆禘大祭也天神則主北辰地祗則主崑崙人鬼則主后稷先奏是樂以致其神禮之以玉而祼焉乃後合樂而祭之<pb n="4b"/>大傳曰王者必禘其祖之所自出祭法曰周人禘嚳而郊稷謂此祭天圜丘以嚳祀之圜鍾夾鍾也夾鍾生於房心之氣房心為大辰天帝之明堂以此為宫用聲類求之天宫夾鍾陰聲其相生從陽數其陽無射無射上生中吕中吕與地宫同位不用也中吕上生黄鍾黄鍾下生林鍾林鍾地宫又不用林鍾上生大簇大簇下生南吕南吕與無射同位又不用南吕上生姑洗鄭司農云靁鼔靁鼗皆謂六面有革可擊者也雲和地名也𤣥謂靁鼔靁鼗八面孤竹竹特生者雲和山名  詳見樂制篇  春官</hi>　鼓人以靁鼔鼓神<lb/>
祀<hi>靁鼔八面鼓也神祀祀天神也  地官  此二條樂舞</hi>　大宰祀五帝則掌百<lb/>
官之誓戒與其具脩<hi>祀五帝謂四郊及明堂誓戒要之以重刑失禮也明堂位所謂各揚其職百官廢職服大刑是其辭之畧也具所當共脩掃除糞洒</hi>前期十日帥執事而卜<lb/>
<pb n="5a"/>
日遂戒<hi>前期前所諏之日也十日容散齊七日致齊三日執事宗伯大卜之屬既卜又戒百官以始齊</hi>
及執事眂滌濯<hi>執事初為祭事前祭日之夕滌濯謂溉祭器及甑甗之屬</hi>及納亨贊<lb/>
王牲事<hi>納亨納牲將告殺謂鄉祭之晨既殺以授亨人凡大祭祀君親牽牲大夫贊之</hi>及祀之<lb/>
日贊玉幣爵之事<hi>日旦明也玉幣所以禮神玉與幣各如其方之色爵所以獻齊酒不用玉爵尚質也三者執以從王至而授之</hi>祀大神示亦如之<hi>大神祗謂天地  天官</hi>　大<lb/>
宗伯凡祀大神帥執事而卜日宿眂滌濯位玉鬯省牲<lb/>
鑊奉玉齍詔大號治其大禮詔相王之大禮<hi>執事諸有事於祭者宿申戒也滌濯溉祭器也玉禮神之玉也始涖之祭又奉之鑊亨牲器也大號六號之大者以詔太祝以為祝<pb n="5b"/>辭治猶簡習也豫簡習大禮至祭當以詔相王羣臣禮為小禮故書涖作立鄭司農讀為涖涖視也  春官</hi>
　郊用辛卜郊受命於祖廟作龜於禰宫<hi>受命謂告之退而卜</hi>卜<lb/>
之日王立於澤親聴誓命<hi>澤澤宫也所以擇賢之宫也既卜必到澤宫擇可與祭祀者因誓勑之以禮也禮記曰舉賢而置之聚衆而誓之是也</hi>獻命庫門之内戒百官<lb/>
大廟之命戒百姓<hi>王自澤宫而還以誓命重相申勑也庫門在雉門之外入庫門則至廟門外矣大廟者祖廟也百官公卿以下也百姓王之親也入廟戒親親也王自此還齊路寢之室庫或為廐</hi>祭<lb/>
之日王皮弁以聽祭報<hi>報猶白也夙興朝服以待白祭事者乃後服祭服而行事也周禮祭之日小宗伯逆粢省鑊告時於王告備於王也</hi>䘮者不哭不敢凶服氾埽反<lb/>
<pb n="6a"/>
道鄉為田燭<hi>謂郊道之民為之也反道剗令新土在上也田燭田首為燭也  郊特牲  詳見祭義</hi>　夏后氏祭其闇殷人祭其陽周人祭日以朝及闇<lb/>
<hi>闇昏時也陽讀為曰雨曰暘之暘謂日中時也朝日出時也夏后氏大事以昏殷人大事以日中周人大事以日出亦謂此郊祭也以朝及闇謂終日有事  祭義</hi>　祭之日王被衮戴冕璪十<lb/>
有二旒乗素車旂十有二旒龍章而設日月<hi>詳見祭義</hi>　節<lb/>
服氏郊祀裘冕二人執戈送逆尸從車<hi>裘冕者亦從尸服也裘大裘也凡尸服卒者之上服從車從尸車送逆之徃來春秋傳曰晉祀夏郊董伯為尸  夏官</hi>　大宗伯<lb/>
以禋祀祀昊天上帝<hi>本文此下云以實柴祀日月星辰以槱燎祀司中司命飌師雨師<pb n="6b"/>禋之言煙周人尚臭煙氣之臭聞者槱積也三祀皆積柴實牲體焉或有玉帛燔燎而升煙所以報陽也  詳見祭法  春官</hi>　燔柴於泰壇祭天也<hi>壇封土為祭處也壇之言坦也坦明貌也  祭法</hi>　祭天曰燔柴<hi>既祭積薪燒之  爾雅</hi>　至敬不壇掃地而祭<lb/>
<hi>疏曰此謂祭五方之天初則燔柴於大壇燔柴訖於壇下掃地而設正祭此周法也  禮器</hi>　郊血<lb/>
<hi>郊祭天也血腥爓孰逺近備古今也尊者先逺  詳見祭義  禮器</hi>　大祝大禋祀隋釁<lb/>
逆牲逆尸令鐘鼓右亦如之<hi>隋釁謂薦血也凡血祭曰釁既隋釁後言逆牲容逆鼎右讀亦當為侑</hi>　大祝辨六號一曰神號<hi>神號若云皇天上帝</hi>凡大禋<lb/>
祀則執明水火而號祝<hi>明水火司烜所共日月之氣以給蒸亨執之如以六號祝明此<pb n="7a"/>圭潔也禋祀祭天神也  春官</hi>　皇皇上天照臨下土集地之靈降甘<lb/>
風雨<hi>禮運曰地秉隂竅於山川</hi>庶物羣生各得其所靡今靡古<hi>言覆施均</hi>
維予一人某敬拜皇天之祜<hi>古祝辭則云嗣王某或曰一人某王者親告之辭也</hi>
維某年某月上日<hi>年謂太嵗所在月正月也  大戴禮</hi>　大祝既祭令徹<lb/>
<hi>春官禮已上祭天  節</hi>　凡以神仕者以冬日至致天神人鬼<hi>天人陽也陽氣升而祭鬼神致人鬼于祖廟盖用祭天明日  詳見百神  春官  此條祭天明日</hi>　凡祀<lb/>
啟蟄而郊<hi>啟蟄夏正建寅之月祀天南郊左詳見祭通禮時日卜筮章  桓五年  氏傳</hi>　孟<lb/>
春天子乃以元日祈穀于上帝<hi>謂以上辛郊祭天也春秋傳曰夫郊祀后稷以<pb n="7b"/>祈農事是故啟蟄而郊郊而後耕上帝大微之帝也  月令</hi>　郊祀后稷以祈農事<lb/>
<hi>詳見本章傳祈已上三條孟春  穀</hi>　龍見而雩<hi>龍見建巳之月蒼龍宿之體昏見東方萬物始盛待雨而大故祭天逺為百穀祈膏雨  桓五年左氏傳</hi>　仲春命樂師脩鞀鞞鼔<lb/>
均琴瑟管簫執干戚戈羽調竽笙竾簧飭鐘磬柷敔<hi>為將大雩帝習樂也脩均執調飭者治其器物習其事之言</hi>命有司為民祈祀山川百<lb/>
源大雩帝用盛樂乃命百縣雩祀百辟卿士有益於民<lb/>
者以祈穀實<hi>陽氣盛而常旱山川百源能興雲雨者也衆水始所出為百源必先祭其本乃雩雩吁嗟求雨之祭也雩帝謂為壇南郊之旁雩五精之帝配以先帝也自鞀鞞至柷敔皆作曰盛樂凡他雩用歌<pb n="8a"/>舞而已百辟卿士古者上公若勾龍后稷之類也春秋傳曰龍見而雩雩之正當以四月凡周之秋三月之中而旱亦脩雩禮以求雨因著正雩此月失之矣天子雩上帝諸侯以下雩上公周冬及春夏雖旱禮有禱無雩二月令大此  條夏  雩</hi>　季秋上丁命樂正入學習吹<hi>為將饗帝也春夏重舞秋冬重吹也</hi>大饗帝<hi>言大饗者徧祭五帝也曲禮曰大饗不問卜謂此也</hi>嘗犧牲告備<lb/>
於天子<hi>嘗者謂嘗羣神也天子親嘗帝使有司祭於羣神禮畢而告焉  月令</hi>　大饗不<lb/>
問卜<hi>祭五帝於明堂莫適卜也郊特牲曰郊血大饗腥</hi>不饒富<hi>富之言備也備而已勿多於禮也禮曲</hi>　周公宗祀文王於明堂以配上帝<hi>明堂天子布政之堂也周公因祀五方上帝於明堂乃尊文王以配之也  孝經  已上三條秋季大饗</hi>　昔者周公旦<lb/>
<pb n="8b"/>
有勲勞於天下周公既沒成王康王追念周公之所以<lb/>
勲勞者而欲尊魯故賜之以重祭外祭則郊社是也<hi>詳見祭義</hi>　成王以周公為有勲勞於天下<hi>王功曰勲事功曰勞</hi>命魯公<lb/>
世世祀周公以天子之禮樂<hi>同之於周尊之也魯公謂伯禽</hi>是以魯君<lb/>
孟春乗大路載弧韣旂十有二旒日月之章祀帝於郊<lb/>
配以后稷天子之禮也<hi>孟春建子之月魯之始郊日以至大路殷之祭天車也弧旌旗所以張幅也其衣曰韣天子之旌旗畫日月帝謂蒼帝靈威仰也昊天上帝魯不祭  明堂位</hi>　魯人<lb/>
將有事於上帝必先有事於頖宫<hi>上帝周所郊祀之帝謂蒼帝靈威仰也魯<pb n="9a"/>以周公之故得郊祀上帝與周同先有事於頖宫告后稷也告之者將以配天先仁也頖宫郊之學也詩所謂頖宫也字或為郊宫郊禮器  已上三條魯之</hi>　杞之郊也禹也宋之郊也<lb/>
契也<hi>詳下傳之此條杞宋  郊</hi>
　　右祀天　郊者并百王於上天而祭之也<hi>百王百神也或</hi>
　　<hi>神字誤為王言社稷唯祭一神至郊天則兼祭百神以喻君兼父母者也  荀子</hi>　因天<lb/>
　　事天因地事地因名山升中於天因吉土以饗帝<lb/>
　　於郊升中於天而鳳凰降龜龍格饗帝於郊而風<lb/>
　　雨節寒暑時<hi>詳見祭義</hi>　雷出地奮豫先王以作樂崇<lb/>
<pb n="9b"/>
　　徳殷薦之上帝以配祖考<hi>本義曰雷出地奮和之至也先王作樂既象其</hi>
　　<hi>聲又取其義殷盛也  易</hi>　維十有三祀帝乃稱王而入唐郊<lb/>
　　猶以丹朱為尸<hi>舜承堯猶子承父雖已改禮易樂猶祭天於唐郊以丹朱為尸至十</hi>
　　<hi>三年天下既知已受堯位之意矣將自止郊而以丹朱為王者後欲天下昭然知之然後為之故稱</hi>
　　<hi>王也晉祀夏郊以董伯為尸</hi>於時百執事咸昭然乃知王世不<lb/>
　　絶爤然必自有繼祖守宗廟之君<hi>知當以丹朱為王者後使祭其</hi>
　　<hi>郊也祖或為體  尚書大傳</hi>　噫嘻春夏祈穀於上帝也<hi>朱子曰序</hi>
　　<hi>誤</hi>　我將祀文王于明堂也<hi>詩並  序</hi>　僖公三十一<lb/>
<pb n="10a"/>
　　年夏四月四卜郊不從乃免牲<hi>龜曰卜不從不吉也卜郊不吉故免</hi>
　　<hi>牲免猶縱也</hi>猶三望<hi>三望分野之星國中山川皆因郊祀望而祭之魯廢郊天而脩其小</hi>
　　<hi>祀故曰猶猶者可止之辭</hi>卜郊不從乃免牲非禮也<hi>諸侯不得郊天魯以</hi>
　　<hi>周公故得用天子禮樂故郊為魯常祀</hi>猶三望亦非禮也禮不卜常<lb/>
　　祀<hi>必其時</hi>而卜其牲日<hi>卜牲與日/知吉凶</hi>牛卜日曰牲<hi>既得吉日</hi>
　　<hi>則牛改名曰牲</hi>牲成而卜郊上怠慢也<hi>怠於古典慢瀆龜䇿</hi>望郊之<lb/>
　　細也不郊亦無望可也<hi>左氏傳</hi>　曷為或言三卜或<lb/>
　　言四卜三卜禮也四卜非禮也三卜何以禮四卜<lb/>
<pb n="10b"/>
　　何以非禮<hi>據俱卜也</hi>求吉之道三<hi>三卜吉凶必有相竒者可以决疑故求吉</hi>
　　<hi>必三卜</hi>禘嘗不卜郊何以卜<hi>禘比祫為大嘗比四時祭為大故據之</hi>卜<lb/>
　　郊非禮也<hi>禮天子不卜郊</hi>卜郊何以非禮<hi>據上言三卜禮</hi>魯郊非<lb/>
　　禮也<hi>以魯郊非禮故卜爾昔武王既沒成王幼少周公居攝行天子事制禮作樂致太平有大</hi>
　　<hi>功周公薨成王以王禮葬之命魯使郊以彰周公之徳非王故卜三卜吉則用之不吉則免牲謂之</hi>
　　<hi>郊者天人相與交接之意也不言郊天者謙不敢斥尊</hi>魯郊何以非禮<hi>據成公乃</hi>
　　<hi>不郊惡之</hi>天子祭天<hi>郊者所以祭天也天子所祭莫重於郊居南郊者就陽位也槀席𤣥</hi>
　　<hi>酒器用陶匏大珪不瑑大羮不和為天至尊物不可悉備故惟質以事之</hi>諸侯祭土<hi>土謂</hi>
<pb n="11a"/>
　　<hi>社也諸侯所祭莫重於社卿大夫祭五祀士祭其先祖</hi>天子有方望之事<hi>方望</hi>
　　<hi>謂郊時所望祭四方羣神日月星辰風伯雨師五嶽四瀆及餘山川凡三十六所</hi>無所不<lb/>
　　通<hi>盡八極之内天之所覆地之所載無所不至故得郊也</hi>諸侯山川有不在<lb/>
　　其封内者則不祭也<hi>故魯郊非禮也</hi>曷為或言免牲或言<lb/>
　　免牛免牲禮也<hi>魯卜郊不吉免之禮卜郊不吉則為牲作𤣥衣纁裳使有司𤣥端放</hi>
　　<hi>之於南郊明本為天不敢留天牲</hi>免牛非禮也免牛何以非禮傷<lb/>
　　者曰牛<hi>養牲不謹敬有灾傷天不饗用不得復為天牲故以本牛名之非禮者非天牲不當</hi>
　　<hi>復見免但内自省責而已</hi>三望者何望祭也然則曷祭祭泰山<lb/>
<pb n="11b"/>
　　河海曷為祭泰山河海<hi>據郊者主為祭天</hi>山川有能潤於<lb/>
　　百里者天子秩而祭之<hi>此皆助天宣氣布功故祭天及之秩者随其大小尊</hi>
　　<hi>卑髙下所宜禮祭天牲角繭栗社稷宗廟角握六宗五嶽四瀆角尺其餘山川視卿大夫天燎地瘞</hi>
　　<hi>日月星辰布山縣水沈風磔雨升燎者取爼上七體與其珪寳在辨中置於柴上燒之</hi>觸石<lb/>
　　而出膚寸而合<hi>側手為膚案指為寸言其觸石理而出無有膚寸而不合</hi>不崇<lb/>
　　朝而徧雨乎天下者唯泰山爾<hi>崇重也不崇朝言一朝也</hi>河海<lb/>
　　潤於千里<hi>亦能通氣致雨潤澤及於千里韓詩傳曰湯時大旱使人禱於山川是也郊望</hi>
　　<hi>非一獨祭三者魯郊非禮故獨祭其大者</hi>猶者何通可以已也<hi>已止</hi>何以<lb/>
<pb n="12a"/>
　　書譏不郊而望祭也<hi>譏尊者不食而卑者獨食書者惡失禮也魯至是郊者僖</hi>
　　<hi>公賢君欲尊明其先祖之功徳不就廢之譏者春秋不見事不書皆從事舉可知也不吉言不從者</hi>
　　<hi>明己意汲汲欲郊而卜不從耳所以見事鬼神當加精神  公羊傳</hi>　宣公三年春<lb/>
　　王正月郊牛之口傷改卜牛牛死乃不郊猶三望<lb/>
　　<hi>牛不稱牲未卜日言牛雖傷死當更改卜取其吉者郊不可廢也前年冬天王崩未葬而郊者不以</hi>
　　<hi>王者廢天事禮記曽子問天子崩未殯五祀不行既殯而祭自啟至於反哭五祀之祭不行已葬而</hi>
　　<hi>祭</hi>望郊之屬也不郊亦無望可也<hi>已有例在僖三十一年復𤼵傳</hi>
　　<hi>者嫌牛死與卜不從異  左氏傳</hi>　其言之何<hi>據食角/不言之</hi>緩也<hi>辭間容之</hi>
<pb n="12b"/>
　　<hi>故為緩不若食角急也别天牲主以角書者譏宣公養牲不謹敬不潔清而灾重事至尊故詳録其</hi>
　　<hi>簡甚</hi>曷為不復卜<hi>據定十五年/牛死改卜牛</hi>養牲養二卜<hi>二卜語在下</hi>
　　帝牲不吉<hi>帝皇天大帝在北辰之中主縂領天地五帝羣神也不吉者有灾</hi>則扳<lb/>
　　稷牲而卜之<hi>先卜帝牲養之有灾更引稷牲卜之以為天牲養之凡當二卜爾復不吉</hi>
　　<hi>不復郊</hi>帝牲在於滌三月<hi>滌宫名養帝牲三牢之處也謂之滌者取其蕩滌潔</hi>
　　<hi>清三牢者各主一月取三月一時足以充其天牲</hi>於稷者唯具是視<hi>祖其身體</hi>
　　<hi>具無灾害而已不特養於滌宫所以降稷尊帝</hi>郊則曷為必祭稷<hi>據郊者主為祭</hi>
　　<hi>天</hi>王者必以其祖配<hi>祖謂后稷周之始祖姜嫄履大人迹所生配配食也</hi>王<lb/>
<pb n="13a"/>
　　者則曷為必以其祖配<hi>據方父事天</hi>自内出者無匹不<lb/>
　　行<hi>匹合也無所與㑹合則不行</hi>自外至者無主不止<hi>必得主人乃止者天</hi>
　　<hi>道闇昧故推人道以接之不以文王配之者重本尊始之義也故孝經曰郊祀后稷以配天宗祀文</hi>
　　<hi>王於明堂以配上帝五帝在大微之中迭生子孫更王天下書改卜者善其應變得禮  公羊傳</hi>
　　　之口緩辭也傷自牛作也<hi>牛自傷口非備灾之道不至也故以緩辭</hi>
　　<hi>言之</hi>改卜牛牛死乃不郊事之變也<hi>牛無故自傷其口易牛改卜復</hi>
　　<hi>死乃廢郊禮此事之變異</hi>乃者亡乎人之辭也<hi>譏宣公不恭致天變  穀梁傳</hi>
　　　成公七年春王正月鼷䑕食郊牛角改卜牛鼷<lb/>
<pb n="13b"/>
　　䑕又食其角乃免牛<hi>杜曰稱牛未卜日免放也免牛可也不郊非禮也</hi>夏<lb/>
　　五月不郊猶三望<hi>書不郊間有事三望非禮</hi>不言日急辭也<hi>辭中</hi>
　　<hi>促迫不容日</hi>過有司也郊牛日展斛角而知傷展道盡<lb/>
　　矣其所以備灾之道不盡也<hi>有司展察牛而即知傷是展察之道盡不</hi>
　　<hi>能防灾禦患致使牛傷故不書日以顯有司之過斛球球然角貌</hi>改卜牛鼷䑕又<lb/>
　　食其角又有繼之辭也<hi>前已食故曰繼</hi>其緩辭也曰亡乎<lb/>
　　人矣非人之所能也所以免有司之過也<hi>至此復食乃知</hi>
　　<hi>國無賢君天灾之爾非有司之過也故言其以赦之</hi>乃免牛乃者亡乎人之<lb/>
<pb n="14a"/>
　　辭也免牲者為之緇衣纁裳有司𤣥端奉送至於<lb/>
　　南郊免牛亦然免牲不曰不郊免牛亦然<hi>郊者用牲今言</hi>
　　<hi>免牲則不郊顯矣若言免牛亦不郊而經復書不郊者盖為三望起爾言時既不郊而猶三望明失</hi>
　　<hi>禮傳穀梁</hi>　成公十年夏四月五卜郊不從乃不郊<lb/>
　　<hi>杜曰卜常祀不郊皆非禮故書</hi>夏四月不時也<hi>郊時極於三月</hi>五卜强也<lb/>
　　<hi>穀梁傳</hi>　成公十七年九月辛丑用郊<hi>杜曰九月郊祭非禮明矣</hi>
　　<hi>書用郊從史文</hi>用者不宜用也九月非所用郊也<hi>周之九月夏之</hi>
　　<hi>七月天氣上升地氣下降又非郊時故加用之</hi>然則郊曷用郊用正月上<lb/>
<pb n="14b"/>
　　辛<hi>魯郊博卜春三月言正月者因見百王正所當用也三王之郊一用夏正言正月者春秋之制</hi>
　　<hi>也正月者嵗首上辛猶始新皆取其首月之辛日者明用辛例不郊則不日</hi>或曰用然<lb/>
　　後郊<hi>或曰用者先有事存后稷神名也晉人將有事於河必先有事於惡池齊人將有事於泰</hi>
　　<hi>山必先有事於蜚林魯人將有事於天必先有事於頖宫九月郊尤悖禮故言用小大盡譏之以不</hi>
　　<hi>郊乃譏三望知郊不得譏小也又夕牲告牷后稷當在日上不得在日下  公羊傳</hi>　夏之<lb/>
　　始可以承春以秋之末承春之始盖不可矣<hi>郊春事也</hi>
　　<hi>僖三十一年夏四月四卜郊不從傳曰四月不時今言可者方明秋末之不可故以是為猶可也</hi>
　　九月用郊用者不宜用也宫室不設不可以祭衣<lb/>
<pb n="15a"/>
　　服不脩不可以祭車馬器械不備不可以祭有司<lb/>
　　一人不備其職不可以祭祭者薦其時也薦其敬<lb/>
　　也薦其美也非享味也<hi>穀梁傳</hi>　襄公七年夏四月<lb/>
　　三卜郊不從乃免牲<hi>稱牲既卜日也卜郊又非禮也</hi>孟獻子曰吾<lb/>
　　乃今而後知有卜筮夫郊祀后稷以祈農事也<hi>郊祀</hi>
　　<hi>后稷以配天后稷周始祖能播殖者</hi>是故啟蟄而郊郊而後耕今既<lb/>
　　耕而卜郊宜其不從也<hi>啟蟄夏正建寅之月耕謂春分  左氏傳</hi>　襄<lb/>
　　公十一年夏四月四卜郊不從乃不郊夏四月不<lb/>
<pb n="15b"/>
　　時也四卜郊非禮也<hi>穀梁傳</hi>　定公十五年春王正<lb/>
　　月鼷䑕食郊牛牛死改卜牛<hi>杜曰不言所食處舉死重也改卜禮也</hi>
　　曷為不書其所食漫也<hi>公羊傳</hi>　不敬莫大焉<hi>不言所食</hi>
　　<hi>食非一處而至死定公不敬最大故天灾最甚  穀梁傳</hi>　夏五月辛亥郊<hi>杜曰</hi>
　　<hi>書過</hi>曷為以夏五月郊三卜之運也<hi>公羊傳</hi>　哀公元<lb/>
　　年春王正月鼷䑕食郊牛角改卜牛<hi>按左氏無角字</hi>夏四<lb/>
　　月辛巳郊此該郊之變而道之也<hi>該備也春秋書郊終於此故於</hi>
　　<hi>此備説郊之變變謂郊非其時或牲被灾害</hi>於變之中又有言焉<hi>於灾變之</hi>
<pb n="16a"/>
　　<hi>中又有可善而言者</hi>鼷䑕食郊牛角改卜牛志不敬也郊牛<lb/>
　　日展斛角而知傷展道盡矣<hi>展道雖盡所以備灾之道不盡譏哀公不</hi>
　　<hi>敬故致天灾</hi>郊自正月至於三月郊之時也夏四月郊<lb/>
　　不時也五月郊不時也夏之始可以承春以秋之<lb/>
　　末承春之始盖不可矣<hi>凱曰不時之中有差劇也夏始承春方秋之末猶可</hi>
　　<hi>為也</hi>九月用郊用者不宜用也<hi>在成十七年</hi>郊三卜禮也<lb/>
　　<hi>以十二月下辛卜正月上辛如不從則以正月下辛卜二月上辛如不從則以二月下辛卜三月上</hi>
　　<hi>辛所謂三卜也鄭嗣曰謂卜辛而三也求吉之道三故曰禮也</hi>四卜非禮也<hi>僖三十一</hi>
<pb n="16b"/>
　　<hi>年襄十一年皆四卜</hi>五卜强也<hi>成十年五卜</hi>卜免牲者吉則免之<lb/>
　　不吉則否牛傷不言傷之者傷自牛作也故其辭<lb/>
　　緩<hi>宣三年郊牛之口傷以牛自傷故加之言緩辭</hi>全曰牲傷曰牛未牲曰<lb/>
　　牛其牛一也其所以為牛者異<hi>已卜日成牲而傷之曰牛未卜日未</hi>
　　<hi>成牲之牛二者不同</hi>有變而不郊故卜免牛也已牛矣其尚<lb/>
　　卜免之何也<hi>灾傷不復以郊怪復卜免之</hi>禮與其亡也寧有<hi>於禮</hi>
　　<hi>有卜之與無卜寧當有卜</hi>嘗置之上帝矣故卜而後免之不敢<lb/>
　　専也<hi>當置之滌宫名之為上帝牲故不敢擅放也</hi>卜之不吉則如之何<lb/>
<pb n="17a"/>
　　不免安置之繋而待六月上甲始庀牲然後左右<lb/>
　　之<hi>庀具也待具後牲然後左右前牛在我用之不復須卜已有新牲故也周禮曰司門掌授管鍵</hi>
　　<hi>以啟閉國門祭祀之牛牲繫焉然則未左右時監門者養之</hi>子之所言者牲之<lb/>
　　變而曰我一該郊之變而道之何也我以六月上<lb/>
　　甲始庀牲十月上甲始繋牲十一月十二月牲雖<lb/>
　　有變不道也<hi>牲有變則改卜牛以不妨郊事故不言其變</hi>待正月然後<lb/>
　　言牲之變此乃所以該郊<hi>至郊時然後言其變重其妨郊也十二月不道</hi>
　　<hi>自前可知也至正月然後道則二月三月亦可知也此所以該郊言其變道盡</hi>郊享道也<lb/>
<pb n="17b"/>
　　貴其時大其禮其養牲雖小不備可也<hi>享者飲食之道牲有</hi>
　　<hi>變則改卜牛郊日已逼庀繫之禮雖小不備合時得禮用之可也</hi>子不志三月卜<lb/>
　　郊何也<hi>三月謂十二月正月二月也</hi>郊自正月至於三月郊之<lb/>
　　時也<hi>有變乃志常事不書</hi>我以十二月下辛卜正月上辛如<lb/>
　　不從則以正月下辛卜二月上辛如不從則以二<lb/>
　　月下辛卜三月上辛如不從則不郊矣<hi>意欲郊而卜不吉故</hi>
　　<hi>曰不從郊必用上辛者取其新潔莫先也  穀梁傳</hi>　哀公十三年公㑹吳<lb/>
　　晉盟吴人囚子服景伯景伯謂大宰曰魯將以十<lb/>
<pb n="18a"/>
　　月上辛有事於上帝先王季辛而畢何世有職焉<lb/>
　　<hi>有職於祭事  左氏傳</hi>　孔子曰嗚呼哀哉我觀周道幽厲<lb/>
　　傷之吾舍魯何適矣<hi>政亂禮失以為魯尚愈</hi>魯之郊禘非禮<lb/>
　　也周公其衰矣<hi>非猶失也魯之郊牛口傷鼷䑕食其角又有四卜郊不從是周公之</hi>
　　<hi>道衰矣言子孫不能奉行興之</hi>杞之郊也禹也宋之郊也契也是<lb/>
　　天子之事守也<hi>先祖法度子孫所當守</hi>故天子祭天地諸侯<lb/>
　　祭社稷<hi>禮運</hi>　桓公五年秋大雩書不時也凡祀龍<lb/>
　　見而雩<hi>註見上</hi>過則書<hi>卜日有吉否過次節則書以譏慢也  左氏傳</hi>　定<lb/>
<pb n="18b"/>
　　公元年九月大雩雩月雩之正也秋大雩非正也<lb/>
　　冬大雩非正也秋大雩之為非正何也<hi>冬禾稼既成猶雩則</hi>
　　<hi>非禮可知秋禾稼始苗嫌當須雨故問也</hi>毛澤未盡人力未竭未可以<lb/>
　　雩也<hi>邵曰凡地之所生者謂毛公羊傳曰錫之不毛之地是也言秋百穀之潤澤未盡也人力</hi>
　　<hi>未盡謂耕耘之功未畢</hi>雩月雩之正也月之為雩之正何也<lb/>
　　其時窮人力盡然後雩雩之正也何謂其時窮人<lb/>
　　力盡是月不雨則無及矣是年不艾則無食矣是<lb/>
　　其時時窮人力盡也雩之必待其時窮人力盡何<lb/>
<pb n="19a"/>
　　也雩者為旱求者也求者請也古之人重請何重<lb/>
　　乎請人之所以為人者讓也請道去讓也則是舍<lb/>
　　其所以為人也是以重之焉請哉請應乎上公古<lb/>
　　之神人有應上公者通乎陰陽君親帥諸大夫道<lb/>
　　之而以請焉<hi>道之謂君必為先也其禱辭曰方今大旱野無生稼寡人當死百姓何謗</hi>
　　<hi>不敢煩民請命願撫萬民以身塞無狀禱亦請也此即請辭也</hi>夫請者非可詒託<lb/>
　　而往也必親之者也是以重之<hi>詒託猶假寄  穀梁傳</hi>　成<lb/>
　　公七年冬大雩雩不月而時非之也冬無為雩也<lb/>
<pb n="19b"/>
　　<hi>穀梁傳</hi>
小宗伯兆五帝於四郊<hi>兆為壇之營域五帝蒼曰靈威仰大昊食焉赤曰赤熛怒炎帝食焉黄曰含樞紐黄帝食焉白曰白招拒少昊食焉黑曰叶光紀顓頊食焉黄帝亦於南郊  春官</hi>　因<lb/>
吉土以饗帝於郊<hi>吉土王者所卜而居之土也饗帝於郊以四時所兆祭於四郊者也今漢亦四時迎氣其禮則簡位禮器  此兩條五帝神</hi>　春其帝大皥其神句芒<hi>此蒼精之君木官之臣自古以來著徳立功者也大皥宓戯氏句芒少昊氏之子曰重為木官</hi>夏其帝炎<lb/>
帝其神祝融<hi>此赤精之君火官之臣自古以來著徳立功者也炎帝大庭氏也祝融顓頊氏之子曰犂為火官</hi>中央土其帝黄帝其神后土<hi>此黄精之君土官之臣自古以來著<pb n="20a"/>徳立功者也黄帝軒轅氏也后土亦顓頊氏之子曰犂兼為土官</hi>秋其帝少皥其神蓐<lb/>
收<hi>此白精之君金官之臣自古以來著徳立功者也少昊金天氏蓐收少皥氏之子曰該為金官</hi>冬其<lb/>
帝顓頊其神𤣥㝠<hi>此黒精之君水官之臣自古以來著徳立功者也顓頊髙陽氏也𤣥㝠少皥氏之子曰脩曰熙為水官  月令  此條配帝及帝臣</hi>　大宗伯以玉作六器以<lb/>
禮天地四方<hi>禮謂始告神時薦於神坐書曰周公植璧秉圭是也</hi>以青圭禮東方<lb/>
以赤璋禮南方以白琥禮西方以𤣥璜禮北方<hi>禮東方以立春謂蒼精之帝而大皥句芒食焉禮南方以立夏謂赤精之帝而炎帝祝融食焉禮西方以立秋謂白精之帝而少昊蓐收食焉禮北方以立冬謂黒精之帝而顓頊𤣥㝠食焉禮神者必象其類圭銳象春物初生半圭曰璋<pb n="20b"/>象夏物半死琥猛象秋嚴肅半璧曰璜象冬閉藏地上無物唯天半見</hi>皆有牲幣各放其<lb/>
器之色<hi>幣以從爵若人飲酒有酬幣  春官</hi>　充人掌繋祭祀之牲牷祀<lb/>
五帝則繫於牢芻之三月<hi>牢閑也必有閑者防禽獸觸齧養牛羊曰芻三月一時節氣成地官</hi>　　司服王祀昊天上帝則服大裘而冕祀五帝<lb/>
亦如之<hi>注見祀天  春官</hi>　掌次祀五帝則張大次小次設重<lb/>
㡩重案<hi>祀五帝於四郊次謂幄也大幄初徃所止居也小幄既接祭退俟之處祭義曰周人祭日以朝及闇雖有强力孰能支之是以退俟與諸臣代有事焉重㡩複㡩重案牀重席也鄭司農云五帝五色之帝天官</hi>　大司樂乃奏黄鍾歌大吕舞雲門以祀天神<hi>注見祀天<pb n="21a"/>五春官物已上祀  帝禮  舞樂</hi>　大宰祀五帝則掌百官之誓戒與其<lb/>
具脩前期十日帥執事而卜日遂戒及執事眂滌濯及納<lb/>
亨贊王牲事及祀之日贊王幣爵之事<hi>注見祀天  天官</hi>　大司<lb/>
冦若禋祀五帝則戒之日涖誓百官戒于百族<hi>戒之日卜之日也百族謂府史以下也郊特牲曰卜之日王立於澤親聼誓命受教諫之義也獻命庫門之内戒百官也大廟之内戒百姓也</hi>及納亨前王祭之日亦如之<hi>納亨/致牲</hi>奉其明水火<hi>明水火所取于日者</hi>　小司冦凡禋祀五實鑊水納亨亦如之<hi>納亨致牲也其時鑊水當以洗解牲體肉</hi>　士師祀五帝則沃户及王盥洎鑊水<hi>洎謂増其沃汁  並<pb n="21b"/>秩官</hi>　大司徒祀五帝奉牛牲羞其肆<hi>牛能任載地類也奉猶進也鄭司農云羞進也肆陳骨體也𤣥謂進所解骨體士䘮節禮曰肆解去蹄  地官  已上祀五帝禮</hi>先立春三日<lb/>
大史謁之天子曰某日立春盛徳在木天子乃齊<hi>大史禮官之屬掌正嵗年以序事謂告也</hi>立春之日天子親帥三公九卿諸侯大夫以<lb/>
迎春於東郊還反賞公卿諸侯大夫於朝<hi>迎春祭蒼帝靈威仰於東郊之兆也王居明堂禮曰出十五里迎嵗盖殷禮也周迎郊五十里賞謂有功徳者有以顯賜之也朝大寢門外</hi>命<lb/>
相布徳和令行慶施恵下及兆民<hi>相謂三公相王之事也徳謂善教也令謂時禁也慶謂休其善也恵謂恤其不足也天子曰兆民</hi>慶賜遂行毋有不當<hi>遂猶達也言使當得<pb n="22a"/>者皆得得者無非其人</hi>先立夏三日大史謁之天子曰某日立夏<lb/>
盛徳在火天子乃齊立夏之日天子親帥三公九卿大<lb/>
夫以迎夏于南郊還反行賞封諸侯慶賜遂行無不欣<lb/>
恱<hi>迎夏祭赤帝赤熛怒于南郊之兆也不言帥諸侯而云封諸侯諸侯時或無在京師者空其文也祭統曰古者于禘也𤼵爵賜服順陽義也于嘗也出田邑𤼵秋政順隂義也今此行賞可也而封諸侯則違于古封諸侯出土地之事于時未可似失之</hi>先立秋三日大史謁之天子曰某日<lb/>
立秋盛徳在金天子乃齊立秋之日天子親帥三公九<lb/>
卿諸侯大夫以迎秋于西郊還反賞軍帥武人于朝<hi>迎秋<pb n="22b"/>者祭白帝白招拒于西郊之兆也軍帥諸將也武人謂環人之屬有勇力者</hi>先立冬三日大<lb/>
史謁之天子曰某日立冬盛徳在水天子乃齊立冬之<lb/>
日天子親帥三公九卿大夫以迎冬于北郊還反賞死<lb/>
事恤孤寡<hi>迎冬者祭黑帝叶光紀于北郊之逃也死事謂以國事死者若公叔禺人顔涿聚者也孤寡其妻子也有以恵賜之大功加賞  月令  此條四時迎氣</hi>　季冬乃畢祀帝之大<lb/>
臣天之神祇<hi>四時之功成于冬孟月祭其宗至此可以祭其佐也帝之大臣句芒之屬天之神祇司中司命風師雨師月令  此條祀帝臣</hi>
　　右祀五帝及五人帝五人神　季康子問于孔子<lb/>
<pb n="23a"/>
　　曰舊聞五帝之名而不知其實請問何謂五帝孔<lb/>
　　子曰昔丘也聞諸老耼曰天有五行水火金木土<lb/>
　　分時化育以成萬物<hi>一嵗三百六十日五行各主七十二日也化生長育一嵗</hi>
　　<hi>之功萬物莫敢不成</hi>其神謂之五帝<hi>五帝五行之神佐天生物者而後世讖緯皆為</hi>
　　<hi>之名字亦為妖怪妄言</hi>古之王者易代而改號取法五行五<lb/>
　　行更王終始相生亦象其義<hi>法五行更王終始相生始以木徳王天下</hi>
　　<hi>其次以生之行轉相成而諸説乃謂五精之帝下生王者其義或無可言者</hi>故其生為<lb/>
　　明王者而死配五行是以太皥配木炎帝配火黄<lb/>
<pb n="23b"/>
　　帝配土少皥配金顓頊配水康子曰太皥氏其始<lb/>
　　之木何如孔子曰五行用事先起於木木東方萬<lb/>
　　物之初皆出焉是故王者則之而君以木徳王天<lb/>
　　下其次則以所生之行轉相承也<hi>木生火火生土之屬</hi>康子<lb/>
　　曰吾聞句芒為木正祝融為火正蓐收為金正𤣥<lb/>
　　㝠為水正后土為土正此五行之主而不亂稱曰<lb/>
　　帝者何也孔子曰凡五正者五行之官名五行佐<lb/>
　　成上帝而稱五帝太皥之屬配焉亦云帝從其號<lb/>
<pb n="24a"/>
　　<hi>天至尊物不可以同其號亦兼稱上帝上得包下五行佐成天事謂之五帝以地有五行而其精神</hi>
　　<hi>在上故亦為之上帝黄帝之屬故亦稱帝盖從天五帝之號故王者雖號稱五帝而不得稱天帝而</hi>
　　<hi>曰天子者言天子與天其尊卑相去逺矣曰天王者言乃天下之王也</hi>昔少皥氏之<lb/>
　　子有四叔曰重曰該曰脩曰熙實能金木及水使<lb/>
　　重為句芒該為蓐收脩及熙為𤣥㝠顓頊氏之子<lb/>
　　曰黎為祝融共工氏之子曰句龍為后土此五者<lb/>
　　各以其所能業為官職<hi>各以一行之官為職業之事</hi>生為上公<lb/>
　　死為貴神别稱五祀不得同帝<hi>五祀上公之神故不得稱帝也其序</hi>
<pb n="24b"/>
　　<hi>則五正不及五帝五帝不及天地而不知者以祭社為祭地不亦失之逺矣且土與火水俱為五行</hi>
　　<hi>是地之子也以子為母不亦顛倒失尊卑之序也</hi>康子曰陶唐有虞夏后<lb/>
　　殷周獨不得配五帝意者徳不及上古耶將有限<lb/>
　　乎孔子曰古之平治水土及播殖百穀者衆矣唯<lb/>
　　句龍兼食於社<hi>兼猶配也</hi>而棄為稷神易代奉之無敢<lb/>
　　益者明不可與等故自太皥以降逮於顓頊其應<lb/>
　　五行而王數非徒五而配五帝是其徳不可以多<lb/>
　　也<hi>家語</hi>　蔡墨曰有五行之官是謂五官實列受氏<lb/>
<pb n="25a"/>
　　姓封為上公<hi>爵上公</hi>祀為貴神社稷五祀是尊是奉<lb/>
　　<hi>五官之君長能脩其業者死皆配食於五行之神為王者所尊奉</hi>木正曰句芒<hi>正官</hi>
　　<hi>長也取木生句曲而有芒角也其祀重焉</hi>火正曰祝融<hi>祝融明貌其祀犂焉</hi>金正<lb/>
　　曰蓐收<hi>秋物摧辱而可收也其祀該焉</hi>水正曰𤣥㝠<hi>水陰而幽㝠其祀脩及熙</hi>
　　<hi>焉</hi>土正曰后土<hi>土為羣物主故稱后也其祀句龍焉在家則祀中霤在野則為社</hi>
　　獻子曰社稷五祀誰氏之五官也<hi>問五官之長皆是誰</hi>對曰<lb/>
　　少皥氏有四叔<hi>少皥金天氏</hi>曰重曰該曰脩曰熙實能<lb/>
　　金木及水<hi>能治其官</hi>使重為句芒<hi>木/正</hi>該為蓐收<hi>金正</hi>脩及<lb/>
<pb n="25b"/>
　　熙為𤣥㝠<hi>二子相代為水正</hi>世不失職遂濟窮桑此其三<lb/>
　　祀也<hi>窮桑少昊之號也四子能治其官使不失職濟成少昊之功死皆為民所祀窮桑地在魯</hi>
　　<hi>北</hi>顓頊氏有子曰犂為祝融<hi>犂為火正</hi>共工氏有子曰<lb/>
　　句龍為后土此其二祀也<hi>昭二十九年左氏傳</hi>
王宫祭日也夜明祭月也<hi>王宫日壇王君也日稱君宫壇營域也夜明亦謂月壇也法祭</hi>　祭日於壇祭月於坎祭日於東祭月於西<hi>詳見祭義</hi>
　掌次朝日則張大次小次設重㡩重案<hi>朝日春分拜日於東門之外次謂幄也大幄初往所止居也小幄既接祭退俟之處重㡩複㡩重案牀重席也  天官</hi>　天子<lb/>
<pb n="26a"/>
𤣥端而朝日於東門之外<hi>端當為冕字之誤也𤣥衣而冕冕服之下朝日春分之時也東門謂國門也  玉藻</hi>　典瑞王晉大圭執鎮圭繅藉五采五就<lb/>
以朝日<hi>繅有五采文所以薦玉木為中榦用韋衣而畫之就成也王朝日者示有所尊訓民事君也天子常春分朝日秋分夕月覲禮曰拜日於東門之外故書鎮作瑱鄭司農云晉讀為搢紳之搢謂揷之於紳帶之間若帶劍也瑱讀為鎮玉人職曰大圭長三尺抒上終葵首天子服之鎮圭尺有二寸天子守之繅讀為藻率之藻五就五帀也一帀為一就  春官</hi>　天子大采朝日與三公九卿祖<lb/>
識地徳<hi>禮天子以春分朝日示有尊也虞説云大采衮織也祖習也識知也地徳所以廣生昭謂禮玉藻天子𤣥冕以朝日𤣥冕冕服之下則大采非衮職也周禮王搢大圭執鎮圭藻藉五采五就以朝日則大采<pb n="26b"/>謂此也言天子與公卿因朝日以脩陽政而習地徳因夕月以治隂教而糾天刑日照晝月照夜各因其明以脩其事也</hi>少采夕月與大史司載紏䖍天刑<hi>夕月以秋分紏恭也䖍敬也刑法也或云少采黼衣也昭謂朝日以五采則夕月其三采也載天文也司天文謂馮相氏保章氏與大史相儷偶也此因夕月而恭敬觀天法考行度以知妖祥也  國語魯語</hi>　大宗伯以實柴祀<lb/>
日月星辰<hi>實柴實牛柴上也  春官</hi>　羊人凡積共其羊牲<hi>積積柴禋祀槱燎實柴下疏曰祭天用犢其日月以  有用羊者  夏官</hi>　典瑞圭璧以祀日月星<lb/>
辰<hi>圭其邸為璧取殺於上帝  春官</hi>　圭璧五寸以祀日月星辰<hi>禮其神也圭其邸為璧取殺於上帝  考工記玉人</hi>　大司樂乃奏黄鐘歌大吕舞雲<lb/>
<pb n="27a"/>
門以祀天神<hi>天神謂五帝及日月星辰也  詳見祀天  春官</hi>　迎日之辭曰<lb/>
維某年月上日明光於上下勤施於四方旁作穆穆維<lb/>
予一人某敬拜迎日東郊<hi>尚書大傳上按大戴禮亦有此辭  已  祀日月之正禮已下因事而祀日月</hi>　郊之祭大報天而主日配以月<hi>主日者以其光明天之神可見者莫著焉祭義  此因郊而祀</hi>　　諸侯覲於天子天子乗龍載<lb/>
大斾象日月升龍降龍出拜日於東門之外<hi>此謂㑹同以春者也馬八尺以上為龍大斾大常也王建大常縿首畫日月其下及旒交畫升龍降龍朝事儀曰天子冕而執鎮圭尺有二寸繅藉尺有二寸搢大圭乗大路建大常十有二旒樊纓十有二就貳車十有一乗帥諸侯而朝日於<pb n="27b"/>東郊所以教尊尊也</hi>禮日於南門外禮月與四瀆於北門外<hi>此謂㑹同以夏冬者也變拜言禮者容祀也禮月於北郊者月大陰之精以為地神也  覲禮  此因㑹同而祀</hi>
孟冬天子乃祈來年於天宗<hi>此周禮所謂蜡祭也天宗謂日月星辰也  月令此因蜡而祀</hi>　日月星辰之神則雪霜風雨之不時於是乎<lb/>
禜之<hi>周禮四曰禜祭為營攢用幣以祈福祥  昭元年左氏傳  此因禜而祀</hi>
　　右祀日月　莊公十八年日有食之不言日不言<lb/>
　　朔夜食也何以知其夜食也曰王者朝日<hi>王制曰天子𤣥</hi>
　　<hi>冕而朝日於東門之外故日始出而有虧傷之處是以知其夜食也何休曰春秋不言月食日者以</hi>
<pb n="28a"/>
　　<hi>其無形故闕疑其夜食何縁書乎鄭君釋之曰一日一夜合為一日今朔日月始出其食虧傷之處</hi>
　　<hi>未復故知此日以夜食夜食則亦屬前月之晦故穀梁不以為疑</hi>故雖為天子必<lb/>
　　有尊也貴為諸侯必有長也故天子朝日諸侯朝<lb/>
　　朔<hi>穀梁傳</hi>
大宗伯以實柴祀星辰<hi>星為五緯辰謂日月所㑹十二次</hi>　典瑞圭璧<lb/>
以祀日月星辰<hi>詳見上章  並春官</hi>　圭璧五寸以祀日月星辰<lb/>
<hi>詳見上章</hi>　祭星曰布<hi>布散祭於地  爾雅</hi>　大司樂乃奏黄鐘歌大<lb/>
吕舞雲門以祀天神<hi>詳見祀天下已上祀星辰正禮以  因事而祀</hi>　孟冬天<lb/>
<pb n="28b"/>
子乃祈來年於天宗<hi>詳見上章</hi>　幽宗祭星也<hi>宗皆當為禜字之誤也幽禜亦謂星壇也星以昏始見禜之言營也春秋傳曰日月星辰之神則雪霜風雨之不時於是乎禜之  祭法</hi>
日月星辰之神則雪霜風雨之不時於是乎禜之<hi>星辰之神若實沈者傳昭元年左氏</hi>
　　右祀星辰<hi>祭司民司禄見百神篇</hi>　古之火正或食於心或<lb/>
　　食於咮以出内火是故咮為鶉火心為大火<hi>謂火正之</hi>
　　<hi>官配食於火星建辰之月鶉火星昏在南方則令民放火建戌之月大火星伏在日下夜不得見則</hi>
　　<hi>令民内火禁放火</hi>陶唐氏之火正閼伯居商丘<hi>陶唐堯有天下號閼</hi>
<pb n="29a"/>
　　<hi>伯髙辛氏之子傳曰遷閼伯於商丘主辰辰大火也今為宋星然則商丘在宋地</hi>祀大火<lb/>
　　而火紀時焉<hi>謂出内火時</hi>相土因之故商主大火<hi>相土契孫</hi>
　　<hi>商之祖也始代閼伯之後居商丘祀大火  襄九年左氏傳</hi>　遷閼伯於商丘<lb/>
　　主辰<hi>商丘宋地主祀辰星辰大火也</hi>商人是因<hi>商人湯先相土封商丘因閼伯故國</hi>
　　<hi>祀星辰</hi>遷實沈於大夏主參<hi>大夏今/晉陽縣</hi>唐人是因<hi>唐人若劉</hi>
　　<hi>累之等累遷魯縣此在大夏云詳見因祭疾病章  昭元年左氏傳  按通典  周制仲秋之月祭</hi>
　　<hi>靈星於國之東南秋分日享夀星於南郊此皆不見於經典又絲衣詩序引髙子曰靈星之尸也朱</hi>
　　<hi>子謂髙子尤誤今附載於此</hi>
<pb n="29b"/>
大宗伯以槱燎祀司中司命飌師雨師<hi>槱積也詩曰芃芃棫樸薪之槱之積柴實牲體焉燔燎而升煙所以報陽也鄭司農云司中三能三階也司命文昌宫星風師箕也雨師畢也𤣥謂司中司命文昌第五第四星或曰中能上能也  春官</hi>　祭風曰磔<hi>今俗當大道中磔狗云以止風此其象  爾雅</hi>　季冬乃畢祀天之神祇<hi>天之神祇司中司命風師雨師東月令夏按通典云周制立春後丑日祭風師於國城  北立  後申日祀雨師於國城西南立冬後亥日祀司中司命司民司祿於國城西北亦未知何據</hi>
　　右祀司中司命飌師雨師<lb/>
　禮書綱目卷三十五<lb/>
</p>
<p>
</p>
  </div>
</body>
</text>
</TEI>
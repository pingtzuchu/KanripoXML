<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷五十九</head>
    <p>
<pb n="1a"/>
欽定四庫全書<lb/>
　禮書綱目卷五十九　　　　　婺源江永撰<lb/>
封建　　　　通禮八<lb/>
　補<lb/>
五百里甸服<hi>規方千里之内謂之甸服為天子服治田去王城面五百里</hi>百里賦納<lb/>
總<hi>甸服内之百里近王城者禾槀曰總入之供飼國馬</hi>二百里納銍<hi>銍刈謂禾穂</hi>三百<lb/>
里納秸服<hi>秸槀也服槀役</hi>四百里粟五百里米<hi>所納精者少矗者多</hi>五百<lb/>
里侯服<hi>甸服外之五百里侯候也斥候而服事</hi>百里采<hi>侯服内之百里供王事而已不主一</hi>
<pb n="1b"/>
二百里男邦<hi>男任也仕王者事</hi>三百里諸侯<hi>三百里同為王者斥候故合三為一名</hi>五百里綏服<hi>綏安也侯服外之五/百里安服王者政教</hi>三百里揆文教<hi>揆度也度王者文教而行之三百里皆同</hi>二百里奮武衛<hi>文教外之二百里奮武衛天子所以安</hi>
五百里要服<hi>綏服外之五百里要束以文教</hi>三百里夷<hi>守平常之教事王者而已</hi>二<lb/>
百里蔡<hi>蔡法也法三百里而差簡</hi>五百里荒服<hi>要服外之五百里言荒又簡略</hi>三百<lb/>
里蠻<hi>以文徳蠻來之不制以法</hi>二百里流<hi>流移也言政教隨其俗凡五服相距為方五千里</hi>
東漸于海西被于流沙朔南曁聲教<hi>漸入也被及也此言五服之外皆與王者聲教而朝見</hi>訖于四海<hi>禹/貢</hi>　千里之内曰甸<hi>服治田出穀税</hi>千里<lb/>
<pb n="2a"/>
之外曰采<hi>九州之内地取其美物以當穀税</hi>曰流<hi>謂九州之外也夷狄流移或貢或不禹貢荒服之外三百里蠻二百里流  王制</hi>　方千里之内為比服方二千里<lb/>
之内為要服方三千里之内為荒服<hi>此服名因於殷非周制也  周書王會解</hi>　大司馬以九畿之籍施邦國之政職方千里曰國<lb/>
畿其外方五百里曰侯畿又其外方五百里曰甸畿又<lb/>
其外方五百里曰男畿又其外方五百里曰采畿又其<lb/>
外方五百里曰衛畿又其外方五百里曰蠻畿又其外<lb/>
方五百里曰夷畿又其外方五百里曰鎮畿又其外方<lb/>
<pb n="2b"/>
五百里曰蕃畿<hi>畿猶限也自王城以外五千里為界有分限者九籍其禮差之書也政職所共王政之職謂賦税也故書畿為近鄭司農云近當言畿春秋傳曰天子一畿列國一同詩殷頌曰邦畿千里維民所止  夏官</hi>　職方氏乃辨九服之邦國方千里曰王畿其<lb/>
外方五百里曰侯服又其外方五百里曰甸服又其外<lb/>
方五百里曰男服又其外方五百里曰采服又其外方<lb/>
五百里曰衛服又其外方五百里曰蠻服又其外方五<lb/>
百里曰夷服又其外方五百里曰鎮服又其外方五百<lb/>
里曰藩服<hi>服服事天子也詩云侯服于周  同上</hi>　邦畿方千里其外方<lb/>
<pb n="3a"/>
五百里謂之侯服又其外方五百里謂之甸服又其外<lb/>
方五百里謂之男服又其外方五百里謂之采服又其<lb/>
外方五百里謂之衛服又其外方五百里謂之要服<hi>要服蠻服也此六服去王城三千五百里相距七千里公侯伯子男封焉</hi>九州之外謂之蕃國<lb/>
<hi>九州之外夷服鎮服蕃服也  秋官大行人</hi>
　　右畿服之制　祭公謀父曰先王之制邦内甸服<lb/>
　　<hi>邦内謂天子畿内千里之地商頌曰邦畿千里維民所止王制曰千里之内曰甸京邑在其中央故</hi>
　　<hi>夏書曰五百里甸服則古今同矣甸王田也服服其職業也自商以前并幾内為五服武王克殷周</hi>
<pb n="3b"/>
　　<hi>公致太平因禹所弼除畿内更制天下為九服千里之内謂之王畿王畿之外曰侯服侯服之外曰</hi>
　　<hi>甸服今謀父諫穆王稱先王之制猶以王畿為甸服者甸古名世俗所習也故周襄王謂晉文公曰</hi>
　　<hi>昔我先王之有天下也規方千里以為甸服是也周禮亦以蠻服為要服足以相况也</hi>邦外<lb/>
　　侯服<hi>邦外邦畿之外也方五百里之地謂之侯服侯服侯圻也言諸侯之近者嵗一來見也</hi>
　　侯衛賔服<hi>此總言之也侯侯圻也衛衛圻也言自侯圻至衛圻其間凡五圻圻五百里五</hi>
　　<hi>五二千五百里中國之界也謂之賔服常以服貢賔見於王也五圻者侯圻之外曰甸圻甸圻之外</hi>
　　<hi>曰男圻男圻之外曰采圻采圻之外曰衛圻周書康誥曰侯甸男采衛是也凡此服數諸家之説皆</hi>
　　<hi>紛錯不同唯賈君近之</hi>蠻夷要服<hi>蠻蠻圻也夷夷圻也周禮衛圻之外曰蠻圻去王城</hi>
<pb n="4a"/>
　　<hi>三千五百里九州之界也夷圻去王城四千里周禮行人職曰衛圻之外謂之要服此言蠻夷要服</hi>
　　<hi>則夷圻朝貢或與蠻圻同也要者要結好信而服從也</hi>戎狄荒服<hi>戎狄去王城四千五</hi>
　　<hi>百里至五千里也四千五百里為鎮圻五千里為蕃圻在九州之外荒裔之地與戎狄同俗故謂之</hi>
　　<hi>荒荒忽無常之言也</hi>甸服者祭<hi>供日祭也此采地之君其見無數</hi>侯服者祀<lb/>
　　<hi>供月祀也堯舜及周侯服皆嵗見</hi>賔服者享<hi>供時享也享獻也周禮甸圻二嵗而見男</hi>
　　<hi>圻三嵗而見采圻四嵗而見衛圻五嵗而見其見必以所貢助祭於廟孝經所謂四海之内各以其</hi>
　　<hi>職來祭者是也</hi>要服者貢<hi>供嵗貢也要服/六嵗一見也</hi>荒服者王<hi>王王事天</hi>
　　<hi>子也周禮九州之外謂之蕃國世一見各以其所貴寳為贄故詩云自彼氐羌莫敢不來王  國語</hi>
<pb n="4b"/>
　　<hi>周語</hi>　襄王曰昔我先王之有天下也規方千里以<lb/>
　　為甸服<hi>規規盡而有之</hi>以供上帝山川百神之祀<hi>以其職貢供王</hi>
　　<hi>祭也上帝天神五帝也山川五嶽河海也百神丘陵墳衍之神也</hi>以備百姓兆民<lb/>
　　之用以待不庭不虞之患<hi>百姓百官有世功者用財用也庭直也虞度也</hi>
　　<hi>不直猶不道也不度不億度而至之患</hi>其餘以均分公侯伯子男<hi>其餘</hi>
　　<hi>甸服之外地也均平也周禮公之地方五百里侯四百里伯三百里子二百里男百里</hi>使各<lb/>
　　有寧宇<hi>寧安也宇居也  同上</hi>
天子之田方千里<hi>象日月之大亦取畧同也此謂縣内以禄公卿大夫元士</hi>公侯田<lb/>
<pb n="5a"/>
方百里伯七十里子男五十里不能五十里者不合於<lb/>
天子附於諸侯曰附庸天子之三公之田視公侯天子<lb/>
之卿視伯天子之大夫視子男天子之元士視附庸<hi>皆象星辰之大小也不合謂不朝㑹也小城曰附庸附庸者以國事附於大國未能以其名通也視猶比也元善也善士謂命士也此地殷所因夏爵三等之制也殷有鬼侯梅伯則殷爵三等者公侯伯也周武王初定天下更立五等之爵增以子男而猶因殷之地以九州之界尚狹也周公攝政致太平斥大九州之界制禮成武王之意封王者之後為公及有功之諸侯大者地方五百里其次侯四百里其次伯三百里其次子二百里其次男百里所囚殷之諸侯亦以功黜陟之其不合者皆益之地為百里焉是以周世有爵尊而國小爵卑而國大者<pb n="5b"/>唯天子畿内千里不増以禄羣臣不主為治民  王制</hi>　凡四海之内九州州方<lb/>
千里州建百里之國三十七十里之國六十五十里之<lb/>
國百有二十凡二百一十國名山大澤不以封其餘以<lb/>
為附庸閒田八州州二百一十國<hi>建立也立大國三十十三公也立次國六十十六卿也立小國百二十二十二小卿也名山大澤不以封者與民同財不得障管亦賦税之而已此大界方三千里三三而九方千里者九也其一為縣内餘八各立一州此殷制也周公制禮九州大界方七千里七七四十九方千里者四十有九也其一為畿内餘四十八八州各有方千里者六設法一州封地方五百里者不過四謂之大國又封方四百里者不過六又封方三百里者不過十一謂之次國又封方二百里者不過二<pb n="6a"/>十五及餘方百里者謂之小國盈上四等之數并四十九一州二百一十國則餘方百里者百六十四也凡處地方千里者五方百里者五十九其餘方百里者四十一附庸地也</hi>天子之縣内方百里<lb/>
之國九七十里之國二十有一五十里之國六十有三<lb/>
凡九十三國名山大澤不以朌其餘以禄士以為閒田<lb/>
<hi>縣内夏時天子所居州界名也殷曰畿詩殷頌曰邦畿千里維民所止周亦曰畿畿内大國九者三公之田三為冇致仕者副之為六也其餘三待封王之子弟次國二十一者卿之田六亦為有致仕者副之為十二又三為三孤之田其餘六亦待封王之子弟小國六十三大夫之田二十七亦為有致仕者副之為五十四其餘九亦以待封王之子弟三孤之田不副者以其無職佐公論道耳雖有致仕猶可即而謀焉朌讀為班</hi>凡九<lb/>
<pb n="6b"/>
州千七百七十三國天子之元士諸侯之附庸不與<hi>不與不在數中也春秋傳曰禹會諸侯於塗山執玉帛者萬國言執玉帛則是唯謂中國耳中國而言萬國則是諸侯之地有方百里有方七十里有方五十里者禹承堯舜而然矣要服之内地方七千里乃能容之夏末旣衰夷狄内侵諸侯相并土地減國數少殷湯承之更制中國方三千里之界亦分為九州而建此千七百七十三國焉周公復唐虞之舊域分其五服為九其要服之内亦方七千里而因殷諸侯之數廣其土増其禹耳孝經説曰周千八百諸侯布列五千里内此又改周之法闗盛衰之中三七之間以為説也終此説之意五五二十五方千里者二十五也其一為畿内餘二十四州各有方千里者三其餘諸侯之地大小則未得而聞也</hi>
方千里者為方百里者百封方百里者三十國其餘方<lb/>
<pb n="7a"/>
百里者七十又封方七十里者六十為方百里者二十<lb/>
九方十里者四十其餘方百里者四十方十里者六十<lb/>
又封方五十里者百二十為方百里者三十其餘方百<lb/>
里者十方十里者六十名山大澤不以封其餘以為附<lb/>
庸閒田諸侯之有功者取於閒田以禄之其有削地者<lb/>
歸之閒田天子之縣内方千里者為方百里者百封方<lb/>
百里者九其餘方百里者九十一又封方七十里者二<lb/>
十一為方百里者十方十里者二十九其餘方百里者<lb/>
<pb n="7b"/>
八十方十里者七十一又封方五十里者六十三為方<lb/>
百里者十五方十里者七十五其餘方百里者六十四<lb/>
方十里者九十六<hi>並同上</hi>　列爵惟五分土惟三<hi>列爵惟五公侯伯子男也分土惟三公侯百里伯七十里子男五十里之三等也  武成</hi>　大司徒凡建邦<lb/>
國以土圭土其地而制其域諸公之地封疆方五百里<lb/>
其食者半諸侯之地封疆方四百里其食者參之一諸<lb/>
伯之地封疆方三百里其食者參之一諸子之地封疆<lb/>
方二百里其食者四之一諸男之地封疆方百里其食<lb/>
<pb n="8a"/>
者四之一<hi>土其地猶言度其地鄭司農云土其地但為正四方耳其食者半公所食租税得其半耳其半皆附庸小國也屬天子參之一者亦然故魯頌曰錫之山川土田附庸奄有龜蒙遂荒大東至於海邦論語曰季氏將伐顓臾孔子曰先王以為東蒙主且在邦域之中是社稷之臣此非七十里所能容然則方五百里四百里合於魯頌論語之言諸男食者四之一適方五十里獨此與今五經家説合耳  地官</hi>　凡<lb/>
邦國千里封公以方五百里則四公方四百里則六侯<lb/>
方三百里則七伯方二百里則二十五子方百里則百<lb/>
男以周知天下<hi>以此率編知四海九州邦國多少之數方千里者為方百者百以方三百里之積以九約之得十一有奇云七伯者字之誤也周九州之界方七千里七七四十九方十里者四十九其一為<pb n="8b"/>畿内餘四十八八州各有方千里者六周公變殷湯之制雖小國地皆方百里是毎事言則者設法也設法者以待有功而大其封一州之中以其千里封公則可四又以其千里封侯則可六又以其千里封伯則可十一又以其千里封子則可二十五又以其千里封男則可百公侯伯子男亦不是過也州二百一十國以男備其數焉其餘以為附庸四海之封黜陟之功亦如之雖有大國爵稱子而已鄭司農云此制亦見大司徒職曰諸公之地方五百里諸侯之地方四百里諸伯之地方三百里諸子之地方二百里諸男之地方百里  夏官職方氏</hi>
　　右分封之制　禹合諸侯於塗山執玉帛者萬國<lb/>
　　<hi>諸侯執玉附庸執帛塗山在夀春東北  哀公七年在傳</hi>　子産曰昔天子之<lb/>
<pb n="9a"/>
　　地一圻<hi>方千里</hi>列國一同<hi>方百/里</hi>自是以衰<hi>衰差降</hi>今大<lb/>
　　國多數圻矣<hi>襄二十五年左氏傳</hi>　孟子曰天子之地方千<lb/>
　　里不千里不足以待諸侯諸侯之地方百里不百<lb/>
　　里不足以守宗廟之典籍<hi>待諸侯謂待其朝覲聘問之禮宗廟典籍祭祀</hi>
　　<hi>會同之常制也</hi>周公之封於魯為方百里也地非不足而<lb/>
　　儉於百里太公之封於齊也亦為方百里也地非<lb/>
　　不足也而儉於百里<hi>二公有大勲勞於天下而其封國不過百里儉止而不過</hi>
　　<hi>之意也</hi>　王者立三公九卿二十七大夫足以教道<lb/>
<pb n="9b"/>
　　照幽隠必復封諸侯何重民之至也善惡比而易<lb/>
　　知故擇賢而封之使治其民以著其徳極其才上<lb/>
　　以尊天子僃藩輔下以子養百姓施行其道開賢<lb/>
　　者之路謙不自專故裂土封賢因而象之象賢重<lb/>
　　民也諸侯封不過百里象雷震百里所潤雨同也<lb/>
　　七十里五十里差功徳也天子所治方千里此平<lb/>
　　土三千并數邑居山川至五十里名山大澤不以<lb/>
　　封者與百姓共之不使一國獨專也山木之饒水<lb/>
<pb n="10a"/>
　　泉之利千里相通所均有無贍其不足制土三等<lb/>
　　何因土地有高下中王者即位先封賢者憂人之<lb/>
　　急也故列土為疆非為諸侯張官設府非為卿大<lb/>
　　夫皆為民也天下太平乃封親屬者示不私也即<lb/>
　　不私封之何普天之下莫非王土率土之濵莫非<lb/>
　　王臣海内之衆已盡得使之不忍使親屬無短足<lb/>
　　之居一人使封之親親之義也<hi>白虎通</hi>
唐虞建官外有州牧侯伯<hi>州牧各總其州者侯伯次州牧而總諸侯者也  周官</hi>
<pb n="10b"/>
　弼成五服至於五千州十有二師外薄四海咸建五<lb/>
長<hi>五服甸侯綏要荒也言非特平治水土又因地域之逺近以輔成五服之制也五千者毎服五百里五服之地東西南北相距五千里也十二師者毎州立十二諸侯以為之師使之相牧以糾羣后也薄迫也九州之外迫於四海毎方各建五人以為之長而統率之也聖人經理之制其詳内畧外者如此  益稷</hi>　千<lb/>
里之外設方伯五國以為屬屬有長十國以為連連有<lb/>
帥三十國以為卒卒有正二百一十國以為州州有伯<lb/>
<hi>屬連卒州猶聚也伯帥正猶長也凡長皆因賢侯為之殷之州長曰伯虞夏及周皆曰牧</hi>八州八<lb/>
伯五十六正百六十八帥三百三十六長八伯各以其<lb/>
<pb n="11a"/>
屬屬於天子之老二人分天下以為左右曰二伯<hi>老謂上公周禮曰九命作伯春秋傳曰自陜以東周公主之自陜以西召公主之</hi>天子使其大夫為<lb/>
三監監於方伯之國國三人<hi>使佐方伯領諸侯  王制</hi>　天子之大<lb/>
夫為三監監於諸侯之國者其禄視諸侯之卿其爵視<lb/>
次國之君其禄取之於方伯之地方伯為朝天子皆有<lb/>
湯沐之邑於天子之縣内視元士<hi>給齊戒日潔清之用浴用湯沐用潘  同上</hi>　五官之長曰伯是職方其擯於天子也曰天子之<lb/>
吏天子同姓謂之伯父異姓謂之伯舅自稱於諸侯曰<lb/>
<pb n="11b"/>
天子之老於外曰公於其國曰君九州之長入天子之<lb/>
國曰牧天子同姓謂之叔父異姓謂之叔舅於外曰侯<lb/>
於其國曰君<hi>注見名器上篇  曲禮</hi>　大宰施典於邦國而建其<lb/>
牧立其監<hi>以侯伯有功徳者加命作州長謂之牧所謂八命作牧者監謂公侯伯子男各監一國書曰王啓監厥亂為民  天官</hi>　大司馬建牧立監以維邦國<hi>詳見治邦國章</hi>
　八命作牧<hi>謂侯伯有功徳者加命得專征伐於諸侯鄭司農云一州之牧王之三公亦八命</hi>
九命作伯<hi>上公有功徳者加命為二伯得征五侯九伯者鄭司農云長諸侯為方伯  春官大宗伯</hi>
　　右牧伯之制　王者必立牧方三人使窺逺牧衆<lb/>
<pb n="12a"/>
　　也逺方之民有饑寒而不得衣食有獄訟而不平<lb/>
　　其寃失賢而不舉者入告乎天子天子於其君之<lb/>
　　朝也揖而進之曰意朕之政教有不得爾者邪何<lb/>
　　如乃有饑寒而不得衣食有獄訟而不平其寃失<lb/>
　　賢而不舉然後其君退而與其卿大夫謀之逺方<lb/>
　　之民聞之皆曰誠天子也夫我居之僻見我之近<lb/>
　　也我居之幽見我之明也可欺乎哉故牧者所以<lb/>
　　明四目達四聰也<hi>尚書大傳</hi>　州伯者何謂也伯長也<lb/>
<pb n="12b"/>
　　選擇賢良使長一州故謂之伯也唐虞謂之牧何<lb/>
　　尚質使大夫往來牧諸侯故謂之牧方立三人凡<lb/>
　　十二人王者所以有二伯者分職而授政欲其亟<lb/>
　　成也春秋公羊傳曰自陜以東周公主之自陜以<lb/>
　　西召公主之不分南北何東方被聖人化日少西<lb/>
　　方被聖人化日久故分東西使聖人主其難者賢<lb/>
　　者主其易者乃俱致太平也又欲令同有隂陽寒<lb/>
　　暑之節共法度也<hi>白虎通</hi>　舜咨十有二牧曰食哉<lb/>
<pb n="13a"/>
　　惟時柔逺能邇惇徳允元而難任人蠻夷率服<hi>牧養</hi>
　　<hi>民之官十二牧十二州之牧也王政以食為首農事以時為先舜言足食之道惟在於不違農時也</hi>
　　<hi>柔者憲而撫之也能者擾而習之也逺近之勢如此先其畧而後其祥也惇厚允信也徳有徳之人</hi>
　　<hi>也元仁厚之人也難拒絶也任古又作壬包藏凶惡之人也言當厚有徳信仁人而拒姦惡也凡此</hi>
　　<hi>五者處之各得其宜則不特中國順治雖蠻夷之國亦相率而服從矣  舜與</hi>　羊客問<lb/>
　　子思曰周自后稷封為王者後子孫據國至大王<lb/>
　　王季文王此固世為諸侯矣焉得為西伯乎子思<lb/>
　　曰吾聞諸子夏古之帝王中分天下使二公治之<lb/>
<pb n="13b"/>
　　謂之二伯殷王帝乙之時王季以功九命作伯<hi>禮九</hi>
　　<hi>命一命受職再命受服三命受位四命受器五命受則六命受官七命受國八命受牧九命作伯</hi>
　　受圭瓚鬯之賜<hi>禮九錫一曰車馬二曰衣服三曰樂器四曰納陛五曰虎賁六曰朱</hi>
　　<hi>戸七曰斧鉞八曰弓矢九曰圭瓚</hi>故文王因之得專征伐此以諸<lb/>
　　侯為伯猶周召之君為伯也<hi>周召之地在雍州岐山之陽古公亶父避</hi>
　　<hi>狄自豳始徙於此修徳以建王業故啇王帝乙命其子季歴以為西伯至紂又命文王為西伯蓋商</hi>
　　<hi>之州長曰伯謂以文王為伯而在西也故文王行化而雍梁荆豫徐揚之人咸被其徳而從之故語</hi>
　　<hi>曰三分天下有其二以服事殷惟冀青兗一分屬紂矣文王受命作邑于豐而岐陽周召之地已空</hi>
<pb n="14a"/>
　　<hi>故分賜周公召公以為采邑施大王王季之化於己所職之國傳記言分陜而治者蓋此也  孔叢</hi>
　　<hi>子</hi>　管仲曰昔召康公命我先君大公<hi>召康公周大保召公</hi>
　　<hi>奭也</hi>曰五侯九伯女實征之以夾輔周室<hi>五等諸侯九州之伯</hi>
　　<hi>皆得征討其罪齊桓因此命以夸楚</hi>賜我先君履東至于海西至于<lb/>
　　河南至于穆陵北至于無棣<hi>穆陵無棣皆齊境也履所踐履之界齊桓</hi>
　　<hi>又因以自言其盛  僖四年左氏傳</hi>　自陜而東者周公主之自陜<lb/>
　　而西者召公主之<hi>陜者蓋今𢎞農陜縣是也  隠五年公羊傳</hi>　襄王<lb/>
　　命尹氏及王子虎内史叔興父策命晉侯為侯伯<lb/>
<pb n="14b"/>
　　<hi>以策書命晉侯為伯僖二十八年左氏傳</hi>
典瑞土圭封國則以土地<hi>土地猶度地也封諸侯以土圭度日景觀分寸長短以制其域所封也  春官</hi>　土方氏掌土圭之灋以土地相宅而建邦<lb/>
國<hi>土地猶度地知東西南北之深而相其可居者宅居也  夏官</hi>　小司徒凡建邦國<lb/>
立其社稷正其畿疆之封<hi>畿九畿  地官</hi>　封人凡封國設其<lb/>
社稷之壝封其四疆<hi>封國建諸侯立其國之封  同上</hi>　量人掌建國<lb/>
之灋營國城郭營后宮量市朝道巷門渠<hi>建立也立國有舊法式若匠人職云后君也言君容王與諸侯  夏官</hi>　古者百里之國三十里之遂<lb/>
<pb n="15a"/>
二十里之郊九里之城三里之宮七十里之國二十里<lb/>
之遂九里之郊三里之城一里之宮五十里之國九里<lb/>
之遂三里之郊一里之城以城為宫遂郊之門執禁以譏異服<lb/>
譏異言<hi>𤣥或疑焉匠人營國方九里謂天子城也今大國九里小則與天子同春秋傳曰中五之一小九之一以此推説國大都之地方百步中都之城六十步小都之城三十二步三分之一非也然則大國七里之城小國三里之城焉為近可也盛者天子十二里之城諸侯大國九里次國七里小國五里  尚書大傳</hi>　匠人王<lb/>
宮隅之制七雉<hi>宮隅城隅謂角浮思也雉長三丈高一丈度高以高度廣以廣</hi>環涂七<lb/>
軌<hi>環涂謂環城之首</hi>宮隅之制以為諸侯之城制<hi>諸侯畿以外也其城隅制<pb n="15b"/>高七丈宫隅門阿皆五丈禮器曰天子諸侯臺門</hi>環涂以為諸侯經涂<hi>經亦謂城中道諸侯環涂五軌野涂三軌  考工記</hi>　大宗伯王大封則先告后土<hi>后土土神也黎所食者  春官</hi>　大祝建邦國先告后土用牲幣<hi>后土土神也  同上</hi>
　司几筵凡封國命諸侯王位設黼依依前南鄉設莞<lb/>
筵紛純加繅席畫純加次席黼純左右玉几<hi>斧謂之黼其繡白黑采以絳帛為質依其制如屏風然於依前為王設席左右有几優至尊也鄭司農云紛讀為豳又讀為和粉之粉謂白繡也純讀為均服之均純縁也繰讀為藻率之藻次席虎皮為席書顧命曰成王將崩命大保芮伯畢公等被冕服憑玉几𤣥謂紛如綬有文而狹者繅席削蒲蒻展之編以五采若今合歡矣盡謂雲氣也次席桃<pb n="16a"/>枝席有次列成文  同上</hi>　大宗伯王命諸侯則儐<hi>儐進之也王將出命假祖廟立依前南鄉儐者進當命者延之命使登内史由王右以䇿命之降再拜稽首登受䇿以出此其畧也諸侯爵禄其臣則於祭焉  同上</hi>　内史凡命諸侯則策命之<hi>詳見職官下篇</hi>　巾<lb/>
車金路鉤樊纓九就建大旂同姓以封象路朱樊纓七<lb/>
就建大赤異姓以封革路龍勒條纓五就建大白以封<lb/>
四衛木路前樊鵠纓建大麾以封蕃國<hi>同姓以封謂王子母弟率以功徳出封雖為侯伯其盡服猶如上公若魯衛之屬其無功徳各以親疏食采畿内而已異姓王甥舅四衛四方諸侯守衛者蠻服以内蕃國謂九州之外夷服鎮服蕃服  詳見名器下篇  春官</hi>　罪隷凡封<lb/>
<pb n="16b"/>
國若家牛助為牽徬<hi>鄭司農云凡封國若家謂建諸侯立大夫家也牛助為牽徬此官主為送致之也𤣥謂牛助國以牛助轉徙也罪隷牽徬之在前曰牽在旁曰徬  秋官</hi>
　　右封國之禮　古者於嘗出田邑順隂義也<hi>國地屬隂</hi>
　　<hi>統祭</hi>　諸侯受命於周乃建大社於周中<hi>受封也</hi>其<lb/>
　　壝東青土南赤土西白土北驪土中央亹以黄土<lb/>
　　將建諸侯鑿取其方一面之土苞以黄土苴以白<lb/>
　　茅以為土封故曰受則土於周室<hi>其方謂建東方諸侯以青土而</hi>
　　<hi>覆茅苴裏土封之以為社也  汲冢周書作雒解</hi>　乃命魯公俾侯于東<lb/>
<pb n="17a"/>
　　錫之山川土田附庸<hi>魯公伯禽也附庸猶屬城也小國不能自達於天子而附</hi>
　　<hi>於大國也魯頌閟宮</hi>　　周公何以稱大廟于魯封魯公以<lb/>
　　為周公也周公拜乎前魯公拜乎後<hi>始受封時拜於文王廟也</hi>
　　<hi>尚書曰用命賞於祖是也父子俱拜者明以周公之功封魯公也</hi>曰生以養周公<lb/>
　　<hi>生以魯國供養周公</hi>死以為周公主<hi>如周公死當以魯公為祭祀主加曰者成王始</hi>
　　<hi>授其茅土之辭禮記明堂位曰封周公於曲阜地方七百里革車千乗蓋以為有王功故半天子也</hi>
　　<hi>年文十三  公羊傳</hi>　魯人三郊三遂<hi>國外曰郊郊外曰遂天子六軍則六鄉六</hi>
　　<hi>遂大國三軍故魯三郊三遂也  費誓</hi>　衛子魚曰武王克商成王<lb/>
<pb n="17b"/>
　　定之選建明徳以蕃屏周故周公相王室以尹天<lb/>
　　下<hi>尹正也</hi>於周為睦<hi>睦親厚也以盛徳見親厚</hi>分魯公以大路大<lb/>
　　旂<hi>魯公伯禽也此大路金路錫同姓諸侯車也交龍為旂周禮同姓以封</hi>夏后氏之<lb/>
　　璜<hi>璜美玉名</hi>封父之繁弱<hi>封父古諸侯也繁弱大弓名</hi>殷民六族條<lb/>
　　氏徐氏蕭氏索氏長勺氏尾勺氏使帥其宗氏輯<lb/>
　　其分族將其類醜<hi>醜衆也</hi>以法則周公用即命于周<lb/>
　　<hi>即就也使六族就周受周公之法制</hi>是使之職事于魯<hi>共魯公之職事</hi>以昭<lb/>
　　周公之明徳<hi>昭顯也</hi>分之土田陪敦<hi>陪增也敦厚也</hi>祝宗卜<lb/>
<pb n="18a"/>
　　史<hi>大祝宗人大卜大史凡四官</hi>備物典策<hi>典䇿春/秋之制</hi>官司彝器<hi>官司</hi>
　　<hi>百官也彞器常用器</hi>因商奄之民<hi>啇奄國名也與四國流言或迸散在魯皆令即屬魯</hi>
　　<hi>懷柔之</hi>命以伯禽<hi>伯禽周公世子時周公惟遣伯禽之國故皆以付伯禽</hi>而封<lb/>
　　於少皥之虚<hi>少皥虚曲阜也在魯城内</hi>分康叔<hi>康叔衛之祖</hi>以大路<lb/>
　　少帛綪茷旃旌<hi>少帛雜帛也綪茷大赤取染草名也通帛為旃析羽為旌</hi>大呂<lb/>
　　<hi>鐘名</hi>殷民七族陶氏施氏繁氏錡氏樊氏饑氏終葵<lb/>
　　氏封畛土略自武父以南及圃田之北竟<hi>畛塗所徑也畧</hi>
　　<hi>界也武父衛北界圃田鄭藪名</hi>取於有閻之土以共王職<hi>有閻衛所受朝</hi>
<pb n="18b"/>
　　<hi>宿邑蓋近京畿</hi>取於相土之東都以會王之東蒐<hi>為湯沐邑王東</hi>
　　<hi>巡守以助祭泰山</hi>聃季授土<hi>耼季周公/弟司空</hi>陶叔授民<hi>陶叔司徒</hi>命<lb/>
　　以康誥而封於殷虛<hi>康誥周書殷虚朝歌也</hi>皆啟以商政疆<lb/>
　　以周索<hi>皆魯衛也啟開也居殷故地因其風俗開用其政疆理土地以周法索法也</hi>分<lb/>
　　唐叔<hi>唐叔晉之祖</hi>以大路密須之鼓<hi>密須/國名</hi>闕鞏<hi>甲名</hi>姑洗<lb/>
　　<hi>鐘名</hi>懷姓九宗職官五正<hi>懷姓唐之餘民九宗一姓為九族職官五正五官之</hi>
　　<hi>長</hi>命以唐誥而封於夏虚<hi>唐誥誥命篇名也夏虚大夏今大原晉陽也</hi>
　　啟以夏政<hi>亦因夏風俗開明其政</hi>疆以戎索<hi>大原近戎而寒不與中國同故</hi>
<pb n="19a"/>
　　<hi>自以戎法</hi>三者皆叔也而有令徳故昭之以分物不然<lb/>
　　文武成康之伯猶多而不獲是分也唯不尚年也<lb/>
　　<hi>定四年左氏傳</hi>　肅慎氏貢楛矢石砮其長尺有咫<hi>肅慎北夷</hi>
　　<hi>也楛木名砮鏃也以石為之八寸曰咫</hi>先王欲昭其令徳之致逺也<lb/>
　　以示後人使永監焉<hi>監視也</hi>故銘其栝曰肅慎氏之<lb/>
　　貢矢<hi>刻曰銘栝葥羽之閒也</hi>以分大姬配虞胡公而封諸陳<hi>分予</hi>
　　<hi>也大姫武王元女胡公舜後虞遏父之子胡滿也</hi>古者分同姓以珍玉展<lb/>
　　親也<hi>展重也玉謂若夏后氏之璜</hi>分異姓以逺方之職貢使無<lb/>
<pb n="19b"/>
　　忘服也故分陳以肅慎氏之貢<hi>陳媯姓也國語魯語</hi>
天子存二代之後猶尊賢也尊賢不過二代<hi>過之逺難法也二或為三牲郊特</hi>
　　右封帝王後　虞舜以堯子丹朱為賔曰虞賔而<lb/>
　　不臣之夏禹封丹朱於唐舜子商均於虞皆有疆<lb/>
　　土以奉先祀服其服禮樂如之以客禮不臣也<hi>杜佑</hi>
　　<hi>通典</hi>　武王克殷反商未及下車而封黄帝之後於<lb/>
　　薊封帝堯之後於祝封帝舜之後於陳下車而封<lb/>
<pb n="20a"/>
　　夏后氏之後於杞投殷之後於宋<hi>反當為及字之誤也及商謂至</hi>
　　<hi>紂都也牧誓曰至於商郊牧野封謂故無土地者也投舉徙之辭也時武王封紂子武庚於殷墟所</hi>
　　<hi>徙者微子也後周公更封而大之  樂記</hi>　子産曰昔虞閼父為周陶<lb/>
　　正以服事我先王<hi>閼父舜之後當周之興閼父為武王陶正</hi>我先王賴<lb/>
　　其利器用也與其神明之後也<hi>舜聖故謂之神明</hi>庸以元<lb/>
　　女大姬配胡公<hi>庸用也元女武王之長女胡公閼父之子滿也</hi>而封諸陳<lb/>
　　以備三恪<hi>周得天下封夏殷二王後又封舜後謂之恪并二王後為三國其禮轉降示敬</hi>
　　<hi>而已故曰三恪傳襄二十五年左氏</hi>　王者所以存二王之後何<lb/>
<pb n="20b"/>
　　也所以尊先王通天下之三統也明天下非一家<lb/>
　　之有謹敬謙讓之至也故封之百里使得服其正<lb/>
　　色用其禮樂永事先祖詩曰厥作祼將常服黼冔<lb/>
　　言微子服殷之冠助祭於周也周頌曰有客有客<lb/>
　　亦白其馬此微子朝周也<hi>白虎通</hi>
大宰掌建邦之六典以佐王治邦國<hi>詳見政事上篇</hi>乃施典於<lb/>
邦國<hi>詳職官下篇</hi>凡治以典待邦國之治以九貢致邦國之<lb/>
用<hi>詳財賦篇</hi>以九兩繫邦國之民<hi>詳政事上篇</hi>　典命掌諸侯之<lb/>
<pb n="21a"/>
五儀<hi>詳職官下</hi>　大宗伯以九儀之命正邦國之位<hi>詳職官下</hi>以<lb/>
玉作六瑞以等邦國<hi>詳名器下</hi>以凶禮哀邦國之憂<hi>詳凶禮</hi>以<lb/>
賔禮親邦國<hi>詳賔禮</hi>以軍禮同邦國<hi>詳軍禮</hi>以賑膰之禮親<lb/>
兄弟之國以賀慶之禮親異姓之國<hi>詳嘉禮嘉事雜記篇</hi>乃頒祀<lb/>
於邦國<hi>詳吉禮祭通禮</hi>　大祝禁督逆祀命者頒祭號於邦國<lb/>
<hi>同上</hi>　大史頒告朔於邦國<hi>詳王朝禮</hi>　大司樂凡建國禁其<lb/>
淫聲過聲凶聲慢聲<hi>注見樂</hi>　大司馬之職掌建邦國之<lb/>
九法以佐王平邦國<hi>平成也正也</hi>制畿封國以正邦國<hi>封謂五封<pb n="21b"/>於疆為界</hi>設儀辨位以等邦國<hi>儀謂諸侯及諸臣之儀辨別也别尊卑之位</hi>進賢<lb/>
興功以作邦國<hi>興猶舉也作起也起其勸善樂業之心使不情廢</hi>建牧立監以<lb/>
維邦國<hi>牧州牧也監監一國謂君也維猶聯結也</hi>制軍詰禁以糾邦國<hi>詰猶窮治也糾猶正也</hi>施貢分職以任邦國<hi>職猶賦税也任猶事也事以其力之所堪</hi>簡稽<lb/>
鄉民以用邦國<hi>簡謂比數之稽猶計也</hi>均守平則以安邦國<hi>諸侯有土地者均之尊者守大卑者守小則法也</hi>比小事大以和邦國<hi>比猶親使大國親小國小國事大國相合和也  夏官</hi>　職方氏凡邦國小大相維<hi>大國比小國小國事大國各有屬相維聯也</hi>王設其牧<hi>選諸侯之賢者為牧使牧理之</hi>制其職各以其<lb/>
<pb n="22a"/>
所能<hi>牧監參伍之屬用能所任秩次</hi>制其貢各以其所有<hi>國之地物所有  同上</hi>
　合方氏掌達天下之道路<hi>津梁相凑不得陷絶</hi>通其財利<hi>茂遷其有無</hi>同其數器<hi>權衡不得/有輕重</hi>壹其度量<hi>尺丈釡鍾不得有大小</hi>除其怨<lb/>
惡<hi>怨惡邦國相侵虐</hi>同其好善<hi>所好所善謂風俗所髙尚</hi>　形方氏掌制邦<lb/>
國之地域而正其封疆無有華離之地<hi>杜子春云離當為雜書亦或為雜𤣥謂華讀為<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>哨之/<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>正之使不<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>邪離絶</hi>使小國事大國大國比小國<hi>比猶親也易比象曰先王以建萬國親諸侯</hi>　匡人掌達灋則匡邦國而觀其<lb/>
慝使無敢反側以聽王命<hi>法則八法八則也邦國之官府都鄙亦用焉憨姦偽之惡<pb n="22b"/>也反側猶背違法度也書曰無反無側王道正直</hi>　撢人掌誦王志道國之政<lb/>
事以巡天下之邦國而語之<hi>道猶言也以王之志與政事諭説諸侯使不迷惑</hi>
使萬民和説而正王面<hi>面猶鄉也使民之心暁而正鄉王  並同上</hi>　大行<lb/>
人王之所以撫邦國諸侯者歲徧存三歲徧覜五歲徧<lb/>
省七歲屬象胥諭言語協辭命九歲屬瞽史諭書名聴<lb/>
聲音十有一歲達瑞節同度量成牢禮同數器修灋則<lb/>
十有二歲王巡守殷國<hi>注見賔禮王侯聘問遣使及巡守會同篇</hi>　小行人<lb/>
若國札喪則令賻補之若國凶荒則令賙委之若國師<lb/>
<pb n="23a"/>
役則令槁禬之若國有福事則令慶賀之若國有禍烖<lb/>
則令哀弔之凡此五物者治其事故及其萬民之利害<lb/>
為一書其禮俗政事教治刑禁之逆順為一書其悖逆<lb/>
暴亂作慝猶犯令者為一書其札喪凶荒厄貧為一書<lb/>
其康樂和親安平為一書凡此五物者毎國辨異之以<lb/>
反命于王以周知天下之故<hi>注見王侯聘問遣使</hi>　掌交掌以節<lb/>
與幣巡邦國之諸侯及其萬民之所聚者道王之徳意<lb/>
志慮使咸知王之好惡辟行之<hi>節以為行信幣以見諸侯也咸皆也辟讀如辟<pb n="23b"/>忌之辟使皆知王之所好者而行之知王所惡者辟而不為</hi>使和諸侯之好<hi>有欲相與修好者則為和合之</hi>達萬民之説<hi>説所喜也達者達之于王若其國君</hi>掌邦國之通事<lb/>
而結其交好<hi>通事謂朝覲聘問也</hi>以諭九税之利九禮之親九牧<lb/>
之維九禁之難九戎之威<hi>諭告暁也九税所税民九職也九禮九儀之禮九牧九州之牧九禁九法之禁九戎九伐之戎  秋官</hi>　大司冦掌建邦之三典以佐<lb/>
王刑邦國詰四方一曰刑新國用輕典二曰刑平國用<lb/>
中典三曰刑亂國用重典<hi>注見刑辟</hi>　天子之縣内諸侯禄<lb/>
也<hi>選賢置之於位其國之禄如諸侯不得世</hi>外諸侯嗣也<hi>有功乃封之使之世也冠禮記曰繼<pb n="24a"/>世以立諸侯象賢也  王制</hi>　繼絶世舉廢國治亂持危朝聘以時<lb/>
厚往而薄來所以懷諸侯也<hi>中庸</hi>
　　右治邦國之法　祭公謀父曰甸服者祭<hi>供日祭也此采</hi>
　　<hi>地之君其見無數</hi>侯服者祀<hi>供月祀也堯舜及周侯服皆歲見</hi>賔服者享<lb/>
　　<hi>供時享也享獻也周禮甸圻二歲而見男圻三歲而見采圻四歲而見衛圻五歲而見其見也皆以</hi>
　　<hi>所貢助祭於廟孝經所謂四海之内各以其職來祭</hi>要服者貢<hi>供歲貢也要服六歲一見</hi>
　　荒服者王<hi>王王事天子也周禮九州之外謂之蕃國世一見各以其所貴寳為贄詩曰自</hi>
　　<hi>彼氐羌莫敢不來王</hi>日祭<hi>日祭祭於祖考謂/上食也近漢亦然</hi>月祀<hi>月祀於高曽</hi>時<lb/>
<pb n="24b"/>
　　享<hi>時享於二祧</hi>歲貢<hi>歲貢於/壇墠</hi>終王<hi>終謂世終也朝嗣王及即位而來見</hi>先<lb/>
　　王之訓也有不祭則修意<hi>意志意也謂邦國之内有一違闕不供日祭者</hi>
　　<hi>先修志意以自責也圻内近知王意</hi>有不祀則修言<hi>言號令也</hi>有不享則<lb/>
　　修文<hi>文典法也</hi>有不貢則修名<hi>名謂尊卑職供之名號也晉語曰信於名則上</hi>
　　<hi>下不干也</hi>有不王則修徳<hi>逺人不服則修文徳以來之</hi>序成而有不<lb/>
　　至則修刑<hi>序成謂上五者次序已成而有不至則有刑誅</hi>於是乎有刑不<lb/>
　　祭伐不祀征不享讓不貢<hi>讓譴責也</hi>告不王<hi>謂以文辭告暁之也</hi>
　　<hi>地逺者罪輕</hi>於是乎有刑罰之辟<hi>刑不/祭也</hi>有攻伐之兵<hi>伐不</hi>
<pb n="25a"/>
　　<hi>祀也</hi>有征討之備<hi>征不/享也</hi>有威讓之令<hi>讓不貢也</hi>有文告之<lb/>
　　辭<hi>告不王也</hi>布令陳辭而又不至則又增修於徳無勤<lb/>
　　民於逺<hi>勤勞也</hi>是以近無不聽逺無不服<hi>國語周語</hi>　芋<lb/>
　　尹無宇曰天子經畧<hi>經營天下畧有四海故曰經畧</hi>諸侯正封<hi>封疆</hi>
　　<hi>有定分</hi>古之制也<hi>昭七年左氏傳</hi>　繼世以立諸侯象賢也<lb/>
　　<hi>象法也為子孫行法先祖之賢故使之繼世也  士冠記</hi>　始封諸侯無子死<lb/>
　　不得與兄弟者何古者象賢也弟非賢者子孫至<lb/>
　　繼體諸侯無子得及親屬者以其俱賢者子孫也<lb/>
<pb n="25b"/>
　　重其先祖之功故得及之禮服傳曰大宗不可絶<lb/>
　　同宗則可以為後繼世諸侯無子又無弟但有諸<lb/>
　　父庶兄當推與庶兄推親之序也王者受命而作<lb/>
　　興滅國繼絶世何為先王無道妄殺無辜及嗣子<lb/>
　　幼弱為强臣所奪子孫皆無罪因而絶重其先人<lb/>
　　之功故復立之誅君之子不立者義無所繼也諸<lb/>
　　侯世位象賢也今親被誅絶也春秋傳曰誅君之<lb/>
　　子不立君見弑其子得立何以尊君防篡弑也<hi>白虎</hi>
<pb n="26a"/>
　　<hi>通</hi>　鄭伯以璧假許田非假而曰假諱易地也禮<lb/>
　　天子在上諸侯不得以地相與也<lb/>
書曰三載考績三考黜陟幽明其訓曰三歲而小考者<lb/>
正職而行事也九歲而大考者黜無職而賞有功也其<lb/>
賞有功也諸侯賜弓矢者得專征賜鈇鉞者得專殺賜<lb/>
圭瓚者得為鬯以祭不得專征者以兵屬於得専征之<lb/>
國<hi>春秋傳曰魯賦八百邾賦六百以兵屬于晉由是也</hi>不得專殺者以獄屬於專<lb/>
殺之國不得賜圭瓚者資鬯於天子之國然後祭<hi>資取  尚<pb n="26b"/>書大傳</hi>　天子賜諸侯樂則以柷將之賜伯子男樂則以<lb/>
鼗將之<hi>將謂執以致命祝鼗皆所以節樂</hi>諸侯賜弓矢然後征賜鈇鉞<lb/>
然後殺賜圭瓚然後為鬯未賜圭瓚則資鬯於天子<hi>得其器乃敢為其事圭瓚鬯爵也鬯秬酒也  王制</hi>　小宗伯掌衣服車旗宮室之<lb/>
賞賜<hi>注見名器上</hi>　内史王制禄則贊為之以方出之<hi>注見職官下</hi>賞賜亦如之<hi>春官</hi>　司勲掌六鄉賞地之灋以等其功<lb/>
<hi>賞地賞田也在逺郊之内屬六鄉焉等猶差也以功大小為差</hi>王功曰勲<hi>輔成王業若周公</hi>國<lb/>
功曰功<hi>保全國家若伊尹</hi>民功曰庸<hi>法施於民/若后稷</hi>事功曰勞<hi>以勞定國<pb n="27a"/>若禹</hi>治功曰力<hi>制法成治/若咎繇</hi>戰功曰多<hi>尅敵出奇若韓信陳平司馬法曰上多前虜</hi>凡有功者銘書於王之大常祭於大烝司勲詔之<hi>銘之言名也生則書於王旌以識其人與其功也死則於烝先王祭之詔謂告其神以辭也盤庚告其卿大夫曰兹予大享於先王爾祖其從與享之是也今漢祭功臣於朝廷</hi>大功司勲藏其貳<hi>貳猶副也功書蔵於天府又副於此者以其主賞</hi>掌賞地之政令<hi>政令謂役賦</hi>凡賞無常<lb/>
輕重眂功<hi>無常者功之大小不可豫</hi>凡頒賞地參之一食<hi>鄭司農云不以美田為采邑𤣥謂賞地之税參分計税王食其一也二全入於臣</hi>惟加田無國正<hi>加田旣賞之又加賜以田所以厚思也鄭司農云正謂税也禄田亦有給公家之賦貢若今時侯國有司農少府錢穀矣獨加<pb n="27b"/>賞之田無正耳  夏官</hi>　䕫始制樂以賞諸侯<hi>䕫欲舜與天下之君共此樂也</hi>徳<lb/>
盛而教尊五穀時孰然後賞之以樂<hi>樂記</hi>　諸侯敵王所<lb/>
愾而獻其功<hi>敵猶當也愾恨怒也</hi>王於是乎賜之彤弓一彤矢百<lb/>
玈弓矢千以覺報宴<hi>覺明也謂諸侯有四夷之功王賜之弓矢又為歌彤弓以明報功宴樂左大四年  氏傳</hi>　大司馬以九伐之灋正邦國馮弱犯寡則<lb/>
𤯝之賊賢害民則伐之暴内陵外則壇之野荒民散則<lb/>
削之負固不服則侵之賊殺其親則正之放弑其君則<lb/>
殘之犯令陵政則杜之外内亂鳥獸行則滅之<hi>注見軍禮</hi>
<pb n="28a"/>
一不朝則貶其爵再不朝則削其地三不朝則六師移<lb/>
之<hi>移之者誅其人而變置之也  孟子</hi>　諸侯得專征者鄰國有臣弑其<lb/>
君孽伐其宗者弗請於天子征之而歸其地于天<lb/>
子可也<hi>孽支子也宗適子也征伐也</hi>諸侯之有不率正者天子絀之<lb/>
<hi>率循也正正也</hi>一絀少絀以爵<hi>謂三年明也言少絀明以漸也</hi>再絀少絀以地<lb/>
<hi>謂六年時也</hi>三絀而爵地畢<hi>尚書大傳</hi>諸侯之有功者取於閒田<lb/>
以禄之其有削地者歸之閒田<hi>王制</hi>　古者天子之制諸<lb/>
侯嵗獻貢士於天子天子試之於射宮其容體比於禮<lb/>
<pb n="28b"/>
其節比於樂而中多者得與於祭其容體不比於禮其<lb/>
節不比於樂而中少者不得與於祭數與於祭而君有<lb/>
慶數不與於祭而君有讓數有慶而益地數有讓則削<lb/>
地<hi>注見嘉禮射義</hi>
　　右黜陟<hi>巡守而行黜陟見賔禮巡守篇</hi>　諸侯所以考黜何王者<lb/>
　　所以勉賢抑惡重民之至也禮記九錫車馬衣服<lb/>
　　樂朱户納陛虎賁鈇鉞弓矢秬鬯皆隨其徳可行<lb/>
　　而賜車馬能安民者賜衣服能使民和樂者賜以<lb/>
<pb n="29a"/>
　　樂民衆多者賜以朱户能進善者賜以納陛能退<lb/>
　　惡者賜以虎賁能誅有罪者賜以鈇鉞能征不義<lb/>
　　者賜以弓矢孝道備者賜以秬鬯能安民故賜車<lb/>
　　馬以著其功徳安其身能使人富足衣食倉廩實<lb/>
　　故賜衣服以彰其體能使民和樂故賜之樂以事<lb/>
　　其先也禮曰未賜樂者不得以時王之樂事其宗<lb/>
　　廟也朱盛色户所以紀民數故民衆多賜朱戸也<lb/>
　　古者人君下賢降階一等而禮之故進賢賜之納<lb/>
<pb n="29b"/>
　　陛以優之也旣能進善當能戒惡故賜虎賁虎賁<lb/>
　　者所以戒不虞而距惡距惡當斷刑故賜之鈇鉞<lb/>
　　所以斷大刑刑罰旣中則能征不義故賜弓矢弓<lb/>
　　矢所以征不義伐無道也圭瓚秬鬯宗廟之盛禮<lb/>
　　故孝道備而賜之秬鬯所以極著孝道孝道純備<lb/>
　　故内和外榮玉以象徳金以配情芬香條鬯以通<lb/>
　　神靈玉飾其本君子之性金飾其中君子之道也<lb/>
　　所以三歲一考績何三年有成故於是賞有功黜<lb/>
<pb n="30a"/>
　　不肖何以知始考輒黜之尚書曰三年一考少黜<lb/>
　　以地書所言三考黜陟者謂爵土異也小國考之<lb/>
　　有功增土進爵後考無功削黜後考有功正而賜<lb/>
　　之矣五十里不過五賜而進爵土七十里不過七<lb/>
　　賜而進爵土能有小大行有進退也一説盛徳始<lb/>
　　封百里者賜三等得征伐專殺斷獄七十里伯始<lb/>
　　封賜二等至虎賁百人後有功賜弓矢復有功賜<lb/>
　　秬鬯增爵為侯益土百里復有功入為三公五十<lb/>
<pb n="30b"/>
　　里子男始封賜一等至樂復有功稍賜至虎賁増<lb/>
　　爵為伯復有功稍賜至秬鬯增爵為侯未賜鈇鉞<lb/>
　　者從大國連帥方伯而斷獄受命之王致太平之<lb/>
　　主美羣臣上下之功故盡封之及中興征伐大功<lb/>
　　皆封所以著大功盛徳之士亦封之所以尊有徳<lb/>
　　也以徳封者必試之必附庸三年有功因而封五<lb/>
　　十里元士有功者亦為附庸世其位大夫功成封五十里<lb/>
　　卿功成封七十里公功成封百里士有功徳遷為大夫大夫<lb/>
<pb n="31a"/>
　　有功徳遷為卿卿有功徳遷為公故爵主有徳封<lb/>
　　主有功也三公功成當封而死得立其子為附庸<lb/>
　　賢者之體能否一也百里公一削為七十里侯再<lb/>
　　削為七十里伯三削為寄公七十里伯一削為五<lb/>
　　十里伯二削為五十里子三削地盡五十里子一<lb/>
　　削為三十里子再削為三十里男三削地盡五十<lb/>
　　里男一削為三十里男再削為三十里附庸三削<lb/>
　　爵盡所以至三削何禮成於三三而不改雖反無<lb/>
<pb n="31b"/>
　　益也先削地後黜爵者何爵者尊號也地者人所<lb/>
　　任也今不能治廣土衆民故先削其土地也君幼<lb/>
　　稚唯考不黜者何君子不偹責童子也二王後不<lb/>
　　貶黜者何尊賔客重先王也以其當公也罪惡足<lb/>
　　以絶之即絶更立其次周公誅禄甫立微子諸侯<lb/>
　　喑聾跛躄惡疾不免黜者何尊人君也世子有惡<lb/>
　　疾廢者何以其不可承先祖也<hi>白虎通</hi>　平王曰父<lb/>
　　義和<hi>晉文侯仇字</hi>用賚爾秬鬯一卣彤弓一彤矢百盧<lb/>
<pb n="32a"/>
　　弓一盧矢百馬四匹<hi>黑黍曰秬釀以鬯草不言圭瓚可知卣中罅也當以錫命</hi>
　　<hi>告其始祖故賜鬯彤赤虗黑也馬四匹曰乘  書文侯之命</hi>　齊桓公會諸侯<lb/>
　　于葵丘王使宰孔賜齊侯胙<hi>胙祭肉尊之比二王後</hi>賞服大<lb/>
　　路龍旂九旒渠門赤旂<hi>大路謂金路鉤樊纓九就龍旂畫交龍於縿也正幅</hi>
　　<hi>為縿旁屬為旒鉤婁領之鉤樊馬大帶纓當胸削革為之皆以五采罽飾之九就就成也渠門兩旗</hi>
　　<hi>所建以為軍門若今牙門也  國語齊語</hi>　　晉文公以諸侯之師及楚<lb/>
　　人戰於城濮楚師敗績獻楚俘於王駟介百乘徒<lb/>
　　兵千人<hi>駟介四馬被甲徒兵步卒</hi>王命尹氏及王子虎内史叔<lb/>
<pb n="32b"/>
　　興父䇿命晉侯為侯伯<hi>以䇿書命晉侯為伯也周禮九命作伯尹氏王子虎</hi>
　　<hi>皆王卿士也叔興父大夫也三官命之以寵晉</hi>賜之大輅之服戎輅之服<hi>人輅</hi>
　　<hi>金輅戍輅戎車二輅各有服</hi>彤弓一彤矢百玈弓矢千<hi>彤赤弓玈黑弓</hi>
　　<hi>弓一矢百則矢千弓十矣諸侯賜弓矢然後專征伐</hi>秬鬯一卣<hi>秬黑黍鬯香酒所以降神</hi>
　　<hi>卣器名</hi>虎賁三百人曰王謂叔父敬服王命以綏四<lb/>
　　國糾逖王慝<hi>逖逺也有惡於王者糾而逺之</hi>晉侯三辭從命曰重<lb/>
　　耳敢再拜稽首奉揚天子之丕顯休命<hi>稽首首至地丕大也</hi>
　　<hi>休美也</hi>受䇿以出出入三覲<hi>出入猶去來也從來至去凡三見王  僖二十</hi>
<pb n="33a"/>
　　<hi>八年左氏傳</hi>　文公元年天王使毛伯來錫公命錫者<lb/>
　　何賜也命者何加我服也<hi>古者三載考績三考黜陟幽明文公新即位功</hi>
　　<hi>未足施而賜之非禮也  公羊傳</hi>　禮有受命無來錫命錫命非<lb/>
　　正也<hi>穀梁傳</hi>　襄王使大宰文公及内史興賜晉文<lb/>
　　公命<hi>大宰文公卿士王子虎也内史興周内史叔興父晉文公獻公之子惠公異母兄重耳也</hi>
　　<hi>命命服也諸侯七命冕服七章</hi>上卿逆於境<hi>逆迎/也</hi>晉侯郊勞<hi>郊迎用辭</hi>
　　<hi>勞也</hi>館諸宗廟<hi>館舍也舍於宗/廟尊王命也</hi>饋九牢<hi>牛羊豕為一牢上公饔餼</hi>
　　<hi>九牢</hi>設庭燎<hi>設大燭於庭/謂之庭燎</hi>及期命於武宮<hi>期將事之日也武宮</hi>
<pb n="33b"/>
　　<hi>文公之祖武公之廟也命受王之命</hi>設桑主布几筵<hi>主獻公之主也練主用栗虞主</hi>
　　<hi>用桑禮旣塟而虞虞而作主天子於是爵命世子世子即位受命服也獻公死已久於此設之者文</hi>
　　<hi>公不欲繼於惠憞故立獻公之主自以子繼父之位行未踰年之禮筵席也</hi>大宰涖之<lb/>
　　晉侯端委以入<hi>説云𤣥𤣥端冠委貌諸侯祭服也昭謂上士服也諸侯之子未受爵</hi>
　　<hi>命服士服也</hi>大宰以王命命冕服<hi>冕大冠也服鷩衣也</hi>内史贊之<lb/>
　　三命而後即冕服<hi>贊道也三命三以王命命文公文公三讓後就</hi>旣畢賔<lb/>
　　饗贈餞如公命侯伯之禮而加之以宴好<hi>賔者主人所以</hi>
　　<hi>接賔致飧饔之屬饗饗食之禮贈致贈賄之禮餞謂郊送飲酒之禮如公命侯伯之禮者如公受王</hi>
<pb n="34a"/>
　　<hi>命以侯伯待之之禮而又加之以宴好也大宰上卿也而言公者兼之</hi>内史興歸以<lb/>
　　告王曰晉不可不善也其君必霸逆王命敬<hi>謂上卿逆</hi>
　　<hi>於境晉侯郊勞</hi>奉禮義成<hi>謂三讓賔饗之屬皆加禮  國語周語</hi>
諸侯失國而後託於諸侯禮也<hi>古者諸侯岀奔他國食其廩餼謂之寄公  孟子</hi>　諸侯不臣寓公故古者寓公不繼世<hi>寓寄也寄公之子非賢者世不足尊也寓或為託  郊特牲</hi>
　　右寓公<lb/>
土方氏掌土圭之灋以土地相宅而建都鄙<hi>夏官</hi>　大司<lb/>
<pb n="34b"/>
徒凡造都鄙制其地域而封溝之<hi>詳見井田</hi>　縣師凡造都<lb/>
邑量其地辨其物而制其域<hi>物謂地所有也名山大澤不以封  地官</hi>　封<lb/>
人凡封國封其四疆造都邑之封域者亦如之<hi>同上</hi>　量<lb/>
人營國城郭營后宮量市朝道巷門渠造都邑亦如之<lb/>
<hi>夏官</hi>　匠人王宮門阿之制五雉野涂五軌門阿之制以<lb/>
為都城之制<hi>都四百里外距五百里王子弟所封其城隅高五丈宮隅門阿皆三丈</hi>野涂<lb/>
以為都經涂<hi>經亦謂城中道都環涂野涂皆三軌  考工記</hi>　掌固若造都邑<lb/>
則治其固與其守灋<hi>都邑亦為城郭  夏官</hi>　小司徒乃經土地<lb/>
<pb n="35a"/>
而井牧其田野<hi>詳見井田</hi>　載師以公邑之田任甸地以家<lb/>
邑之田任稍地以小都之田任縣地以大都之田任畺<lb/>
地<hi>詳見井田</hi>凡任地甸稍縣都皆無過十二<hi>詳見財賦</hi>　大宰以<lb/>
八則治都鄙一曰祭祀以馭其神二曰灋則以馭其官<lb/>
三曰廢置以馭其吏四曰禄位以馭其士五曰賦貢以<lb/>
馭其用六曰禮俗以馭其民七曰刑賞以馭其威八曰<lb/>
田役以馭其衆<hi>都之所居曰鄙則亦法也典法則所用異異其名也都鄙公卿大夫之禾邑王子弟所食邑周召毛耼畢原之屬在畿内者祭祀其先君社稷五祀法則其官之制度廢猶退也退其不能者<pb n="35b"/>舉賢而置之禄若今月奉也位爵次也賦口率出泉也貢功也九職之功所税也禮俗昬姻喪紀舊所行也鄭司農云士謂學士</hi>乃施則於都鄙<hi>詳職官下</hi>凡治以則待都鄙之治<lb/>
<hi>天官</hi>　都宗人掌都宗祀之禮凡都祭祀致福於國<hi>注見吉禮祭通禮</hi>正都禮與其服<hi>注見名器上</hi>若有寇戎之事則保羣神<lb/>
之壝<hi>注見祭通禮</hi>國有大故則令禱祠旣祭反命於國<hi>注見因事之祭篇  春官</hi>　家宗人掌家祭祀之禮凡祭祀致福<hi>注見祭通禮</hi>
國有大故則令禱祠反命祭亦如之<hi>注見因事之祭</hi>掌家禮與<lb/>
其衣服宮室車旗之禁令<hi>掌亦正也不言寇戍保羣神之壝則都家自保之都宗人<pb n="36a"/>所保者謂王所祀明矣  同上</hi>　都司馬掌都之士庶子及其衆庶車<lb/>
馬兵甲之戒令<hi>庶子卿大夫士之子車馬兵甲備軍發卒</hi>以國灋掌其政學<lb/>
<hi>政謂賦税也學修徳學道</hi>以聴國司馬<hi>聴者受行其所徵為也國司馬大司馬之屬皆是</hi>家<lb/>
司馬亦如之<hi>大夫家臣為司馬者春秋傳曰叔孫氏之司馬鬷戾  夏官</hi>　方士掌<lb/>
都家聴其獄訟之辭<hi>詳見刑辟</hi>凡都家之大事聚衆庶則各<lb/>
掌其方之禁令以時修其縣灋若歲終則省之而誅賞<lb/>
焉<hi>詳政事上</hi>凡都家之士所上治則主之<hi>注見刑辟  秋官</hi>　朝大<lb/>
夫掌都家之國治<hi>都家王子弟公卿及大夫之采地也主其國治者平理其來文書於朝者</hi>
<pb n="36b"/>
日朝以聴國事故以告其君長<hi>國事故天子之事當施於都家者也告其君長使知而行之也君謂其國君長使卿大夫也</hi>國有政令則令其朝大夫<hi>使以告其都家之吏</hi>凡都家之治於國者必因其朝大夫然後聴之唯<lb/>
大事弗因<hi>謂以小事文書來者朝大夫先平理之乃以告有司也大事者非朝大夫所能平理</hi>凡<lb/>
都家之治有不及者則誅其朝大夫<hi>不及謂有稻殿之</hi>在軍旅<lb/>
則誅其有司<hi>有司都司馬家司馬  同上</hi>　都則<hi>闕/</hi>　都士<hi>闕</hi>　家<lb/>
士<hi>闕上並同</hi>
　　右都邑　天子有田以處其子孫諸侯有國以處<lb/>
<pb n="37a"/>
　　其子孫大夫有采以處其子孫是謂制度<hi>言今不然也春</hi>
　　<hi>秋昭元年秦伯之弟鍼出奔晉刺其有千乘之國不能容其母弟  禮運</hi>　子云貧而<lb/>
　　好樂富而好禮衆而以寧者天下其幾矣<hi>言如此者寡也</hi>
　　<hi>寧安也大族衆家恆多作亂</hi>故制國不過千乘都城不過百雉<lb/>
　　家富不過百乘以此坊民諸侯猶有畔者<hi>古者方十里其</hi>
　　<hi>中六十四井出兵車一乘此兵賦之法也成國之賦千乘雉度名也髙一丈長三丈為雉百雉為長</hi>
　　<hi>三百丈方五百步子男之城方五里百雉者此謂大都三闕之一  坊記</hi>　大夫功成<lb/>
　　未封子得封者善善及子孫也諸侯入為公卿大<lb/>
<pb n="37b"/>
　　夫得食兩家采不曰有能然後居其位徳加於人<lb/>
　　然後食其禄所以尊賢重有徳也今以盛徳入輔<lb/>
　　佐兩食之何王制曰天子之縣内諸侯禄也外諸<lb/>
　　侯嗣也天子太子食采者儲君嗣主也當有土以<lb/>
　　尊之也太子食百里與諸侯封同故禮曰公士大<lb/>
　　夫子子也無爵而在大夫上故知百里也公卿大<lb/>
　　夫皆食采者示與民同有無也<hi>白虎通</hi>　鄭武公取<lb/>
　　武姜生莊公及共叔段姜氏愛段莊公即位為之<lb/>
<pb n="38a"/>
　　請京使居之謂之京城大叔祭仲曰都城過百雉<lb/>
　　國之害也<hi>方丈曰堵三堵曰雉一雉之牆長三丈高一丈侯伯之城方五里徑三百雉故</hi>
　　<hi>其大都不得過百雉</hi>先王之制大都不過三國之一<hi>三分國城之一</hi>
　　中五之一小九之一今京不度非制也<hi>不合法度非先王制</hi>
　　君將不堪其後大叔完聚<hi>完城郭聚人民</hi>繕甲兵具卒乘<lb/>
　　將襲鄭公伐之大叔出奔共<hi>隠元年左氏傳</hi>　魯惠公之<lb/>
　　二十四年晉始亂故封桓叔於曲沃<hi>晉文侯卒子昭侯元年危</hi>
　　<hi>不自安封成師為曲沃伯</hi>師服曰吾聞國家之立也本大而末<lb/>
<pb n="38b"/>
　　小是以能固故天子建國<hi>立諸侯也</hi>諸侯立家<hi>卿大夫稱家</hi>
　　卿置側室<hi>側室衆子也得立此一官</hi>大夫有貳宗<hi>適子為小宗次者為貳宗</hi>
　　<hi>以相輔貳</hi>士有隷子弟<hi>士卑自以其子弟為僕隷</hi>庶人工商各有分<lb/>
　　親皆有等衰<hi>庶人無復尊卑以親疏為分别也衰殺也</hi>是以民服事其<lb/>
　　上而下無覬覦<hi>下不冀望上位</hi>今晉甸侯也而建國本旣<lb/>
　　弱矣其能久乎<hi>諸侯而在甸服者  桓二年左氏傳</hi>　辛伯諗周桓<lb/>
　　公<hi>諗告也事在桓十八年</hi>云大都耦國亂之本也<hi>閔公二年左傳</hi>
　　楚靈王城陳蔡不羮<hi>襄城縣東南有不羮城定陵西北有不羮亭</hi>使棄<lb/>
<pb n="39a"/>
　　疾為蔡公王問於申無宇曰棄疾在蔡何如對曰<lb/>
　　擇子莫如父擇臣莫如君鄭莊公城櫟而寘子元<lb/>
　　焉使昭公不立<hi>子元鄭公子莊公寘子元於櫟桓十五年屬公因之以殺櫟大夫檀</hi>
　　<hi>伯遂居櫟卒使昭公不安位而見殺</hi>齊桓公城穀而寘管仲焉至於<lb/>
　　今賴之<hi>城穀在莊三十二年</hi>臣聞五大不在邊五細不在庭<lb/>
　　<hi>上古金木水火土謂之五官𤣥鳥氏丹鳥氏亦有五又以五鳩鳩民五雉為五工正蓋立官之本也</hi>
　　<hi>末世隨事施職是以官無常數今無宇稱習古言故云五大也言五官之長專盛過節則不可居邉</hi>
　　<hi>細弱不勝任亦不可居朝廷</hi>親不在外羈不在内今棄疾在外<lb/>
<pb n="39b"/>
　　鄭丹在内<hi>襄十九年丹奔楚</hi>君其少戒王曰國有大城何<lb/>
　　如對曰鄭京櫟實殺曼伯<hi>曼伯檀伯也厲公得櫟又并京</hi>宋蕭亳<lb/>
　　實殺子游<hi>在莊十二年</hi>齊渠丘實殺無知<hi>在莊九年渠丘今齊國西</hi>
　　<hi>安縣也齊大夫雍廩邑</hi>衛蒲戚實出獻公<hi>蒲寗殖邑戚孫林父邑出獻公在襄</hi>
　　<hi>十四年</hi>若由是觀之則害於國末大必折<hi>折其本</hi>尾大<lb/>
　　不掉君所知也<hi>為十三年陳蔡作亂傳  昭十一年左氏傳</hi>　孔子言<lb/>
　　於定公曰家不藏甲邑無百雉之城古之制也今<lb/>
　　三家過制請皆損之乃使季氏宰仲由隳三都<hi>家語</hi>
<pb n="40a"/>
　　仲由為季氏宰將墮三都<hi>三都費郈成也疆盛將為國害故仲由欲毁之</hi>
　　於是叔孫氏墮郈季氏將墮費公山不狃叔孫輒<lb/>
　　帥費人以襲魯<hi>不狃費宰也輒不得志於叔孫氏</hi>仲尼命申句須<lb/>
　　樂頎下伐之<hi>二子魯大夫仲尼時為司寇</hi>費人北二子奔齊<hi>二子</hi>
　　<hi>不狃叔孫輒</hi>遂墮費將墮成公斂處父謂孟孫墮成齊<lb/>
　　人必至於北門<hi>成在魯北竟故</hi>且成孟氏之保障也無成<lb/>
　　是無孟氏也子偽不知<hi>佯不知</hi>我將不墮公圍成弗<lb/>
　　克<hi>定十二年左氏傳</hi>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷五十九<lb/>
</p>
<p>
</p>
  </div>
</body>
</text>
</TEI>
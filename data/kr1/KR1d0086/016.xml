<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷十四</head>
    <p>
<pb n="1a"/>
欽定四庫全書<lb/>
　禮書綱目卷十四　　　　　　婺源江永撰<lb/>
聘禮　　　賓禮三<lb/>
　經<hi>鄭目録云大問曰聘諸侯相於久無事使卿相問之禮小聘使大夫周禮曰凡諸侯之邦交嵗相問</hi>
　<hi>也殷相聘也世相朝也聘於五禮屬賓禮</hi>
聘禮<lb/>
　　右篇目　周禮大行人凡諸侯之邦交嵗相問也<lb/>
　　殷相聘也世相朝也<hi>小聘曰問殷中也久無事又於殷朝者及而相聘也父死</hi>
<pb n="1b"/>
　　<hi>子立曰世凡君即位大國朝焉小國聘焉鄭司農云春秋傳孟僖子如齊殷聘  秋官</hi>　記<lb/>
　　久無事則聘焉<hi>事謂盟會之屬  本經記</hi>　諸侯使大夫問於<lb/>
　　諸侯曰聘<hi>聘禮今存  曲禮</hi>　文公元年穆伯如齊始聘<lb/>
　　焉禮也<hi>穆伯公孫敖</hi>凡君即位卿出竝聘踐修舊好要<lb/>
　　結外援<hi>踐猶履行也</hi>好事鄰國以衞社稷忠信卑讓之<lb/>
　　道也忠德之正也信德之固也卑讓德之基也<hi>傳因</hi>
　　<hi>此發凡以明諸侯諒闇則國事皆用吉禮</hi>　襄公元年衞子叔晉知武<lb/>
　　子來聘禮也凡諸侯即位小國朝之<hi>小事大</hi>大國聘<lb/>
<pb n="2a"/>
　　焉<hi>大字小</hi>以繼好結信謀事補闕禮之大者也<hi>闕猶過也</hi>
　　<hi>禮以安國家利民人為大</hi>　昭公九年孟僖子如齊殷聘禮也<lb/>
　　<hi>自叔老聘齊至今二十年禮意久曠今修盛聘以無忘舊好故曰禮  並左氏傳</hi>
君與卿圖事<hi>圖謀也謀聘故及可使者謀事者必因朝其位君南面卿西面大夫北面士東面</hi>
遂命使者<hi>遂猶因也既謀其人因命之也聘使卿</hi>使者再拜稽首辭<hi>辭以不敏</hi>
君不許乃退<hi>退反位也受命者必進</hi>既圖事戒上介亦如之<hi>既已也戒猶命也已謀事乃命上介難於使者易於介</hi>宰命司馬戒衆介衆介皆逆命<lb/>
不辭<hi>宰上卿貳君事者也諸侯謂司徒為宰衆介者士也士屬司馬周禮司馬之屬司士掌作士適四方<pb n="2b"/>使為介逆猶受也</hi>
　　右圖事命使介　記大夫有所往必與公士為賓<lb/>
　　也<hi>謂聘也大聘使上大夫小聘使下大夫公士為賓謂作介也往之也  玉藻</hi>
宰書幣<hi>書聘所用幣多少也宰又掌制國之用</hi>命宰夫官具<hi>宰夫宰之屬也命之使衆官具幣及所宜齎</hi>
　　右具齎幣　司儀凡諸侯之交各稱其邦而為之<lb/>
　　幣以其幣為之禮<hi>幣享幣也於大國則豐小國則殺主國禮之如其豐殺謂賄用</hi>
　　<hi>束紡禮用玉帛乘皮及贈之屬  秋官</hi>　記多貨則傷于德<hi>貨天地所化生</hi>
<pb n="3a"/>
　　<hi>謂玉也君子於玉比德焉朝聘之禮以為瑞節重禮也多之則是主於貨傷敗其為德</hi>幣美<lb/>
　　則没禮<hi>幣人所造成以自覆幣謂束帛也愛之斯欲衣食之君子之情也是以享用幣所以</hi>
　　<hi>副忠信美之則是主於幣而禮之本意不見也  本經記</hi>　既受行出遂見宰<lb/>
　　問幾月之資<hi>資行用也古者君臣謀密草創未知所之逺近問行用當知多少而已古</hi>
　　<hi>文資作齎  同上</hi>
及期夕幣<hi>及猶至也夕幣先行之日夕陳幣而視之重聘也</hi>使者朝服帥衆介<lb/>
夕<hi>視其事也古文帥皆作率</hi>管人布幕於寢門外<hi>管猶館也館人謂掌次舍帷幕者也布幕以承幣寢門外朝也古文管作官今文布作敷</hi>官陳幣皮北首西上加其奉<lb/>
<pb n="3b"/>
于左皮上馬則北面奠幣于其前<hi>奉所奉以致命謂束帛及𤣥纁也馬言則者此享主用皮或時用馬馬入則在幕南皮馬皆乘古文奉為卷今文無則</hi>使者北面衆介<lb/>
立于其左東上<hi>既受行同位也位在幕南</hi>卿大夫在幕東西面北上<lb/>
<hi>大夫西面辟使者</hi>宰入告具于君君朝服出門左南鄉<hi>入告入路門而告</hi>史讀書展幣<hi>展猶校録也史幕東西面讀書賈人坐撫其幣每者曰在必西面者欲君與使者俱見之也</hi>宰執書告備具于君授使者使者授書授上介<lb/>
<hi>史展幣畢以書還授宰宰既告備以授使者其受授皆北面</hi>公揖入<hi>揖禮羣臣</hi>官載其幣<lb/>
舍于朝<hi>待旦行也</hi>上介視載者<hi>監其安處/之畢乃出</hi>所受書以行<hi>為當復展</hi>
<pb n="4a"/>
　　右授使幣　記使者既受行日朝同位<hi>謂前夕幣之間同位</hi>
　　<hi>者使者北面介立于左少退别其處臣也  本經記</hi>
厥明賓朝服釋幣于禰<hi>告為君使也賓使者謂之賓尊之也天子諸使將出告羣庿大夫告禰而已凡釋幣設洗盥如初</hi>有司筵几于室中祝先入主人從入<lb/>
主人在右再拜祝告又再拜<hi>更云主人者庿中之稱也祝告告以主人將行也</hi>
釋幣制𤣥纁束奠于几下出<hi>祝釋之也凡物十曰束𤣥纁之率𤣥居三纁居二朝貢禮云純四只制丈八尺</hi>主人立于户東祝立于牖西<hi>少頃之間示有俟於神</hi>
又入取幣降卷幣實于笲埋于西階東<hi>又入者祝也埋幣必盛以器若<pb n="4b"/>藏之然</hi>又釋幣于行<hi>告將行也行者之先其古人之名未聞天子諸侯有常祀在冬大夫三祀曰門曰行曰厲喪禮有毀宗躐行出于大門則行神之位在廟門外西方不言埋幣可知也今時民春秋祭祀有行神古之遺禮乎</hi>遂受命<hi>賓須介來乃受命也言遂者明自是出不復入</hi>上介釋幣亦<lb/>
如之<hi>如其於禰與行</hi>
　　右釋幣于禰及行<lb/>
上介及衆介俟于使者之門外<hi>俟待也待於門外東面北上</hi>使者載<lb/>
旜帥以受命于朝<hi>旜旌旗屬也載之者所以表識其事也周禮曰通帛為旜又曰孤卿建旜至於朝門使者北面東上古文旜皆為膳</hi>君朝服南鄉卿大夫西面北上君<lb/>
<pb n="5a"/>
使卿進使者<hi>進之者使者謙不敢必君之終使已</hi>使者入衆介随入北面<lb/>
東上君揖使者進之上介立于其左接聞命<hi>進之者有命宜相近也接猶續也</hi>賈人西面坐啟櫝取圭垂繅不起而授宰<hi>賈人在官知物賈者繅所以藉圭也其或拜則奠于其上今文繅作璪</hi>宰執圭屈繅自公左授<lb/>
使者<hi>屈繅者斂之禮以相變為敬也自公左賛幣之義</hi>使者受圭同面垂繅以<lb/>
受命<hi>同面者宰就使者北面竝授之既授之而君出命矣凡授受者授由其右受由其左</hi>既述命<lb/>
同面授上介<hi>述命者循君之言重失誤</hi>上介受圭屈繅出授賈人衆<lb/>
介不從<hi>賈人將行者在門外北面</hi>受享束帛加璧受夫人之聘璋享<lb/>
<pb n="5b"/>
𤣥纁束帛加琮皆如初<hi>享獻也既聘又獻所以厚恩惠也帛今之璧色繒也夫人亦自有聘享者以其與已同體為國小君也其聘用璋取其半圭也君享用璧夫人用琮天地配合之象也圭璋特達瑞也璧琮有加往德也周禮曰瑑圭璋璧琮以覜聘</hi>
　　右受命于朝　記所以朝天子圭與繅皆九寸剡<lb/>
　　上寸半厚半寸博三寸繅三采六等朱白蒼<hi>圭所以執</hi>
　　<hi>以為瑞節也剡上象天圜地方也雜采曰繅以韋衣朩版飾以三色再就所以薦玉重慎也九寸上</hi>
　　<hi>公之圭也古文繅作藻今文作璪</hi>問諸侯朱緑繅八寸<hi>二采再就降於天子</hi>
　　<hi>也於天子曰朝於諸侯曰問記之於聘文互相備</hi>皆𤣥纁繋長尺絢組<hi>采成</hi>
<pb n="6a"/>
　　<hi>文曰絢繋無事則以繋玉因以為飾皆用五采組上以𤣥下以絳為地今文絢作約  本經記</hi>
　　凡四器者唯其所寶以聘可也<hi>言國獨以此為寶也四器獨圭璋璧</hi>
　　<hi>琮上同</hi>　聘禮大夫受命不受辭<hi>以外事不素制不豫設故云爾</hi>出<lb/>
　　竟有可以安社稷利國家者則專之可也<hi>莊十九年公羊</hi>
　　<hi>傳</hi>
遂行舍於郊<hi>於此脱舍衣服乃即道也曲禮曰凡為君使已受命君言不宿於家</hi>斂旜<hi>此行道耳未有事也斂藏也</hi>
　　右遂行　記凡為君使者已受命君言不宿於家<lb/>
<pb n="6b"/>
　　<hi>急君使也言謂有故所問也聘禮曰若有言則以束帛如享禮  曲禮</hi>　出祖釋軷<lb/>
　　祭酒脯乃飲酒于其側<hi>祖始也既受聘享之禮行出國門止陳車騎釋酒脯</hi>
　　<hi>之奠於軷為行始也詩傳曰軷道祭也謂祭道路之神春秋傳曰軷涉山川然則軷山行之名也道</hi>
　　<hi>路以險阻為難是以委土為山或伏牲其上使者為軷祭酒脯祈告也卿大夫處者於是餞之飲酒</hi>
　　<hi>於其側禮畢乘車轢之而遂行舍於近郊矣其牲犬羊可也古文軷作祓  本經記</hi>　問大<lb/>
　　夫之幣俟于郊為肆又齎皮焉<hi>肆猶陳列也齎猶付也使者既受命</hi>
　　<hi>宰夫載問大夫之禮待於郊陳之為行列至則以付之也使者初行舍于近郊幣云肆馬云齎因其</hi>
　　<hi>宜亦互文也不於朝付之者辟君禮也必陳列之者不夕也古文肆為肄  同上</hi>　大夫<lb/>
<pb n="7a"/>
　　使見日而行逮日而舍<hi>曾子問</hi>　卿行旅從<hi>五百人  定四</hi>
　　<hi>年左氏傳</hi>
若過邦至于竟使次介假道束帛將命於朝曰請帥奠<lb/>
幣<hi>至竟而假道諸侯以國為家不敢直徑也将猶奉也帥猶道也請道已道路所當由</hi>下大夫取<lb/>
以入告出許遂受幣<hi>言遂者明受其幣非為許故也容其辭讓不得命也</hi>餼之以<lb/>
其禮上賓大牢積唯芻禾介皆有餼<hi>凡賜人以牲生曰餼餼猶稟也給也以其禮者尊卑有常差也常差者上賓上介牲用大牢羣介用少牢米皆百筥牲陳于門内之西北面米設于中庭上賓上介致之以束帛羣介則牽羊馬上賓有禾十車芻二十車禾以秝馬</hi>士師没其竟<lb/>
<pb n="7b"/>
<hi>没盡</hi>誓于其竟賓南面上介西面衆介北面東上史讀書<lb/>
司馬執筴立於其後<hi>此使次介假道止而誓也賓南面專威信也史於衆介之前北面讀書以勅告士衆為其犯禮暴掠也禮君行師從卿行旅從司馬主軍法者執䇿示罰</hi>
　　右過他國<lb/>
未入竟壹肄<hi>謂於所聘之國竟也肄習也習聘之威儀重失誤</hi>為壝壇畫階帷<lb/>
其北無宮<hi>壝土象壇也惟其北宜有所鄉依也無宮不壝土畫外垣也</hi>朝服興主無<lb/>
執也<hi>不立主人主人尊也不執玉不敢䙝也徒習其威儀而已</hi>介皆與北面西上<hi>入門左之位也古文與作豫</hi>習享士執庭實<hi>士士介也庭實必執之者皮則有攝張之節</hi>習<lb/>
<pb n="8a"/>
夫人之聘享亦如之習公事不習私事<hi>公事致命者也</hi>
　　右習儀<lb/>
及竟張旜誓<hi>及至也張旜明事在此國也張旜謂使人雜之</hi>乃謁闗人<hi>謁告也古者竟上為闗以譏異服譏異言</hi>闗人問從者幾人<hi>欲知聘問且為有司當共委積之具</hi>以介<lb/>
對<hi>以所與受命者對謙也聘禮上公之使者七介侯伯之使者五介子男之使者三介以其代君交於列國是以貴之周禮曰凡諸侯之卿其禮各下其君二等</hi>君使士請事遂以入竟<hi>請猶問也問所為來之故也遂以入因道之</hi>
　　右及竟<lb/>
<pb n="8b"/>
入竟斂旜乃展<hi>復校録幣重其事斂旜變於始入</hi>布幕賓朝服立于幕<lb/>
東西面介皆北面東上賈人北面坐拭圭<hi>拭清也側幕而坐乃開櫝</hi>
遂執展之<hi>持之而立告在</hi>上介北面視之退復位<hi>言退復位則視圭進違位</hi>
退圭<hi>圭璋尊不陳之</hi>陳皮北首西上又拭璧展之㑹諸其幣加<lb/>
于左皮上上介視之退<hi>㑹合也諸於也古文曰陳幣北首</hi>馬則幕南北<lb/>
面奠幣於其前<hi>前當前幕上</hi>展夫人之聘享亦如之賈人告<lb/>
于上介上介告於賓<hi>展夫人聘享上介不視貶於君也賈人既拭璋琮南面告於上介上介於是乃東面以告賓亦所謂放而文之類</hi>有司展羣幣以告<hi>羣幣私覿及大夫者有司<pb n="9a"/>載幣者自展自告</hi>及郊又展如初<hi>郊逺郊也周制天子畿内千里逺郊百里以此差之逺郊上公五十里侯伯三十里子男十里也近郊各半之</hi>及館展幣于賈人之館如初<lb/>
<hi>館舍也逺郊之内有候館可以小休止沐浴展幣不于賓館者為主國之人有勞問己者就焉便疾也</hi>
　　右三展幣<hi>致積禮附見於下</hi>　諸公之臣相為國客<hi>謂相聘也</hi>
　　則三積皆三辭拜受<hi>受者受之於庭也侯伯之臣不致積  秋官司儀</hi>
賓至于近郊張旜君使下大夫請行反君使卿朝服用<lb/>
束帛勞<hi>請行問所之也雖知之謙不必也士請事大夫請行卿勞彌尊賓也其服皆朝服</hi>上介<lb/>
出請入告賓禮辭迎于舍門之外再拜<hi>出請出門西面請所以來事也<pb n="9b"/>入告入北面告賓也每所及至皆有舍其有來者與皆出請入告于此言之者賓彌尊事彌録</hi>勞者不<lb/>
答拜<hi>凡為人使不當其禮</hi>賓揖先入受于舍門内<hi>不受于堂此主于侯伯之臣也公之臣受勞于堂</hi>勞者奉幣入東面致命<hi>東面鄉賓</hi>賓北面聴命還<lb/>
少退再拜稽首受幣勞者出<hi>北面聴命若君南面然少退象降拜</hi>授老幣<lb/>
<hi>老賓之臣</hi>出迎勞者<hi>欲擯之</hi>勞者禮辭賓揖先入勞者從之乘<lb/>
皮設<hi>設於門内也物四曰乘皮麋鹿皮也</hi>賓用束錦儐勞者<hi>言儐者賓在公館如家之義亦以來者為賓</hi>勞者再拜稽首受<hi>稽首尊國賓也</hi>賓再拜稽首送幣<lb/>
<hi>受送拜皆北面象階上</hi>勞者揖皮出乃退賓送再拜<hi>揖皮出東面揖執皮者而<pb n="10a"/>出</hi>夫人使下大夫勞以二竹簠方𤣥被纁裏有葢<hi>竹簠方者器名也以竹為之状如簋而方如今寒具筥筥者圜此方耳</hi>其實棗蒸栗擇兼執之<lb/>
以進<hi>兼猶兩也右手執棗左手執栗</hi>賓受棗大夫二手授栗<hi>受授不游手慎之也</hi>
賓之受如初禮<hi>如卿勞之儀</hi>儐之如初下大夫勞者遂以賓<lb/>
入<hi>出以束錦授從者因東面釋辭請導之以入然則賓送不拜</hi>
　　右郊勞　諸公之臣相為國客及大夫郊勞旅擯<lb/>
　　三辭拜辱三讓登聴命下拜登受賓使者如初之<lb/>
　　儀及退拜送<hi>登聴命賓登堂也賓當為儐勞用束帛儐用束錦侯伯之臣受勞于庭</hi>
<pb n="10b"/>
　　<hi>司儀</hi>　記辭曰非禮也敢對曰非禮也敢<hi>辭辭不受也對答問</hi>
　　<hi>也二者皆卒曰敢言不敢  本經記</hi>　叔弓聘于晉晉侯使郊勞<hi>聘禮</hi>
　　<hi>賓至近郊君使卿勞之</hi>辭曰寡君使弓來繼舊好固曰女無<lb/>
　　敢為賓徹命於執事敝邑弦矣<hi>徹達也</hi>敢辱郊使請<lb/>
　　辭<hi>辭郊勞餘昭二年左氏傳    見致館章</hi>
至于朝主人曰不腆先君之祧既拚以俟矣<hi>賓至外門下大夫入告出釋此辭主人者公也不言公而言主人主人接賓之辭明至欲受之不敢稽賓也腆猶善也遷主所在曰祧周禮天子七廟文武為祧諸侯五廟則祧始祖也是亦廟也言祧者祧尊而廟親待賓客者上尊者</hi>賓<lb/>
<pb n="11a"/>
曰俟間<hi>賓之意不欲奄卒主人也且以道路悠遠欲沐浴齋戒俟間未敢聞命</hi>
　　右至朝<lb/>
大夫帥至於館卿致館<hi>致至也賓至此館主人以上卿禮致之所以安之也</hi>賓迎<lb/>
再拜卿致命賓再拜稽首卿退賓送再拜<hi>卿不俟設飱之畢以不用束帛致故也不用束帛致之者明為新至非大禮也</hi>
　　右致館　諸公之臣相為國客致館如初之儀<hi>如郊</hi>
　　<hi>勞也不儐耳俟伯之臣致館于庭不言致飱者君於聘大夫不致飱也聘禮曰飱不致賓不拜  司</hi>
　　<hi>儀</hi>　記卿館於大夫大夫館于士士館于工商<hi>館者</hi>
<pb n="11b"/>
　　<hi>必於廟不館於敵者之廟為大尊也自官師以上有廟有寢工商則寢而已</hi>管人為客<lb/>
　　三日具沐五日具浴<hi>館人掌客館者也客謂使者下及士介也  本經記</hi>
　　自卿大夫士之家曰私館公館與公所為曰公館<lb/>
　　<hi>公館若今縣官宮也公所為君所命使舎已者宮曾子問  雜記公館者公宮與公所為也註公</hi>
　　<hi>為君所作離宮別館也</hi>　叔弓聘于晉致館辭曰寡君命下<lb/>
　　臣來繼舊好好合使成臣之禄也<hi>得通君命則於已為榮禄</hi>敢<lb/>
　　辱大館<hi>敢不敢</hi>叔向曰子叔子知禮哉吾聞之曰忠<lb/>
　　信禮之器也卑讓禮之宗也<hi>宗猶主也</hi>辭不忘國忠信<lb/>
<pb n="12a"/>
　　也<hi>謂稱舊好</hi>先國後已卑讓也<hi>始稱敝邑之弦先國也次稱臣之禄後已也</hi>
　　詩曰敬慎威儀以近有德夫子近德矣<hi>昭二年左氏傳  辭</hi>
　　<hi>郊勞見前</hi>
宰夫朝服設飱<hi>食不備禮曰飱詩曰不素飱兮春秋傳曰方食魚飱皆謂是</hi>飪一牢<lb/>
在西鼎九羞鼎三腥一牢在東鼎七<hi>中庭之饌也餁熟也熟在西腥在東象春秋也鼎西九東七凡其鼎實與其陳如陳饔餼羞鼎則陪鼎也以其實言之則曰羞以其陳言之則曰陪</hi>
堂上之饌八西夾六<hi>八六者豆數也凡饌以豆為本堂上八豆八簋六鉶兩簠八壺西夾六豆六簋四鉶兩簠六壺其實與其陳亦如饔餼</hi>門外米禾皆二十車<hi>禾稾實并刈者<pb n="12b"/>也諸侯之禮車米視生牢禾視死牢牢十車大夫之禮皆是死牢而已雖有生牢不取數焉米陳門東禾陳門西</hi>薪芻倍禾<hi>各四十車凡此之陳亦如饔餼</hi>上介飪一牢在西鼎七羞<lb/>
鼎三堂上之饌六門外米禾皆十車薪芻倍禾<hi>西鼎七無鮮魚鮮腊</hi>衆介皆少牢<hi>亦飪在西鼎五羊豕腸胃魚腊新至尚孰堂上之饌四豆四簋兩鉶四壺無簠</hi>
　　右設飱　記飱不致<hi>不以束帛致命草次饌飱具輕</hi>賓不拜<hi>以不致命</hi>
　　沐浴而食之<hi>自潔清尊主國君賜也記此重者沐浴可知也  本經記</hi>　凡諸<lb/>
　　侯之卿大夫士為國客則如其介之禮以待之<hi>言其</hi>
　　<hi>特來聘問待之禮如其為介時也然則聘禮凡所以禮賓是亦禮介  秋官掌客</hi>　凡侯<lb/>
<pb n="13a"/>
　　伯子男之臣以其國之爵相為客而相禮<hi>爵卿也大夫也</hi>
　　<hi>士也饔司儀用二條歸  餼通</hi>
厥明訝賓于館<hi>此訝下大夫也以君命迎賓謂之訝訝迎也亦皮弁</hi>賓皮弁聘至<lb/>
于朝賓入于次<hi>服皮弁者朝聘主相尊敬也諸侯視朔皮弁服入于次者俟辨也次在大門外之西以帷為之</hi>乃陳幣<hi>有司入于主國廟門外以布幕陳幣如展幣焉圭璋賈人執櫝而俟</hi>卿為<lb/>
上擯大夫為承擯士為紹擯擯者出請事<hi>擯謂主國之君所使出接賓者也紹繼也其位相承繼而出也主君公也則擯者五人侯伯也則擯者四人子男也則擯者三人聘義曰介紹而傳命君子於其所尊不敢質敬之至也既知其所為來之事復請者賔來當與主君為禮為其謙不敢<pb n="13b"/>斥尊者啟發以進之於是時賓出次直闑西北面上擯在闑東閾外西面其相去也公之使者七十步侯伯之使者五十步子男之使者三十步此旅擯耳不傳命上介在賓西北東面承擯在上擯東南西面各自次序而下末介末擯旁相去三丈六尺上擯之請事進南面揖賓俱前賓至末介上擯至末擯亦相去三丈六尺止揖而請事還入告于公天子諸侯朝覲乃命介紹傳命耳其儀各鄉本受命反面傳而下及末則鄉受之反面傳而上又受命傳而下亦如之此三丈六尺者門容二轍參个旁加各一步也今文無擯</hi>公皮弁迎<lb/>
賓于大門外大夫納賓<hi>公不出大門降于待其君也大夫上擯也謂之大夫者上序可知從大夫總無所别也於是賓主人皆裼</hi>賓入門左<hi>内賓位也衆介隨入北面西上少退擯者亦入門而右北面東上上擯進相君</hi>公再拜<hi>南面/拜迎</hi>賓辟不答拜<hi>辟位逡遁不敢當其禮</hi>
<pb n="14a"/>
公揖入每門每曲揖<hi>每門輙揖者以相人偶為敬也凡君與賓入門賓必後君介及擯者隨之並而鴈行既入則或左或右相去如初玉藻曰君入門介拂闑大夫中棖與闑之閒士介拂棖賓入不中門不履閾此賓謂聘卿大夫也門中門之正也不敢與君並由之敬也介與擯者鴈行卑不踰尊者之迹亦敬也賓之介猶主人之擯</hi>及廟門公揖入立于中庭<hi>公揖先入省内事也既則立于中庭以俟賓不復出如此得君行一臣行二於禮可矣公迎賓大門内卿大夫以下入廟門即位而俟之</hi>賓<lb/>
立接西塾<hi>接猶近也門側之堂謂之塾立近塾者已與主君交禮將有出命俟之於此介在幣南北面西上上擯亦隨公入門東東上少進於士</hi>几筵既設擯者出請命<hi>有几筵者以其廟受宜依神也賓至廟門司宮乃于依前設之神尊不豫事也席西上上擯待而出請受賓所以來之命重停<pb n="14b"/>賓也至此言命事彌至言彌信也周禮諸侯祭祀席蒲筵繢純右彫几</hi>賈人東面坐啟櫝<lb/>
取圭垂繅不起而授上介<hi>賈人鄉入陳幣東面俟於此言之就有事也授圭不起賤不與為禮也不言裼襲者賤不裼也繅有組繫也</hi>上介不襲執圭屈繅授賓<hi>上介北面受圭進西面授賓不襲者以盛禮不在於己也屈繅并持之也曲禮曰執玉其有籍者則裼無籍者則襲</hi>
賓襲執圭<hi>執圭盛禮而又盡飾為其相蔽敬也玉藻曰服之襲也充美也是故尸襲執玊龜襲也</hi>
擯者入告出辭玊<hi>擯者上擯也入告公以賓執圭將致其聘命圭贄之重者辭之亦所以致尊讓也</hi>納賓賓入門左<hi>公事自/闑西</hi>介皆入門左北面西上<hi>隨賓入也介無事止於此今文無門</hi>三揖<hi>君與賓也八門將曲揖既曲北面又揖當碑揖</hi>至于階三<lb/>
<pb n="15a"/>
讓<hi>讓升</hi>公升二等<hi>先賓升二等亦欲/君行一臣行二</hi>賓升西楹西東面<hi>與君相鄉</hi>擯者退中庭<hi>鄉公所立處退者以公宜/親受賓命不用擯相也</hi>賓致命<hi>致其君之命也</hi>公左還北鄉<hi>當/拜</hi>擯者進<hi>進阼階西釋辭於賓相公拜也</hi>公當楣再拜<lb/>
<hi>拜貺也貺惠賜也楣謂之梁</hi>賓三退負序<hi>三退三逡遁也不言辟者以執圭將進授之</hi>公<lb/>
側襲受玊于中堂與東楹之間<hi>側猶獨也言獨見其尊賓也佗日公有事必有贊為之者凡襲于隠者公序坫之間可知也中堂南北之中也入堂深尊賓事也東楹之間亦以君行一臣行二</hi>擯者退負東塾而立<hi>反其等/位無事</hi>賓降介逆出<hi>逆出由便</hi>賓出<lb/>
<hi>聘事畢</hi>公側授宰玉<hi>使藏之授/於序端</hi>裼降立<hi>裼者免上衣見裼衣凡當盛禮者以<pb n="15b"/>充美為敬非盛禮者以見美為敬禮尚相變也玉藻曰裘之裼也見美也又曰麛裘青豻褎絞衣以裼之論語曰素衣麛裘皮弁時或素衣其裘同可知也裘者為温表之為其褻也寒暑之服冬則裘夏則葛凡禮裼者左降立俟享也亦於中庭古文裼皆作賜</hi>
　　右聘　記卿大夫訝大夫士訝士皆有訝<hi>卿使者大夫上</hi>
　　<hi>介也士衆介也訝主國君所使迎待賓者如今使者䕶客</hi>　宗人授次次以帷<lb/>
　　少退于君之次<hi>主國之門外諸侯及卿大夫之所使者次位皆有常處  並本經記</hi>
　　　諸公之臣相為國客及將幣旅擯三辭拜逆客<lb/>
　　辟三揖每門止一相及廟唯君相入三讓客登拜<lb/>
<pb n="16a"/>
　　客三辟授幣下出每事如初之儀<hi>客辟逡巡不答拜也唯君相入</hi>
　　<hi>客臣也相不入矣拜主君拜客至也客三辟三退負序也每事享及有言  司儀</hi>　凡侯<lb/>
　　伯子男之臣以其國之爵相為客而相禮其儀亦<lb/>
　　如之<hi>爵卿也大夫也士也  同上</hi>　辭無常孫而説<hi>孫順</hi>辭多則<lb/>
　　史少則不達<hi>史謂䇿祝</hi>辭苟足以達義之至也<hi>至極也今文至</hi>
　　<hi>為砥記本經</hi>　諸侯使人使於諸侯使者自稱曰寡君<lb/>
　　之老<hi>繫於君以為尊也此謂諸侯之卿上大夫  曲禮</hi>　上大夫曰下臣<lb/>
　　擯者曰寡君之老下大夫自名擯者曰寡大夫<hi>擯者</hi>
<pb n="16b"/>
　　<hi>之辭主謂見於他國君下大夫自名於他國君曰外臣某</hi>大夫私事使私人擯<lb/>
　　則稱名<hi>私事使謂以君命私行非聘也若魯成公時晉侯使韓穿來言汶陽之田歸之于齊</hi>
　　<hi>之類</hi>公士擯則曰寡大夫寡君之老<hi>謂聘也大聘使上大夫小聘使</hi>
　　<hi>下大夫  玉藻</hi>　賓入不中門不履閾<hi>辟尊者所從也此謂聘客也閾門限</hi>
　　公事自闑西<hi>聘享也  同上</hi>　大夫見於國君國君拜其<lb/>
　　辱<hi>自外來而拜拜見也自内來而拜拜辱也  曲禮</hi>　君若迎拜則還辟<lb/>
　　不敢答拜<hi>嫌與君抗賓主之禮迎拜謂君迎而先拜之聘禮曰大夫入門再拜君拜其辱</hi>
　　<hi>上同</hi>　惟大聘有几筵<hi>謂受聘享時也小聘輕雖受于廟不為神位  本經</hi>
<pb n="17a"/>
　　<hi>記</hi>　凡執玊無藉者襲<hi>藉謂繅也繅所以緼藉玉  同上</hi>　執玊<lb/>
　　其有藉者則裼無藉者則襲<hi>藉藻也裼襲文質相變耳有藻為文裼見</hi>
　　<hi>美亦文無藻為質襲充美亦質圭璋特而襲璧琮加束帛而裼亦是也  曲禮</hi>　上介執<lb/>
　　圭如重授賓<hi>慎之也曲禮曰凡執主器執輕如不克</hi>賓入門皇升堂<lb/>
　　讓將授志趨<hi>皇自莊盛也讓謂舉手平衡也志猶念也念趨謂審行步也孔子之執圭</hi>
　　<hi>鞠躬如也如不勝上如揖下如授勃如戰色足蹜蹜如有循古文皇皆作王</hi>授如爭承<lb/>
　　下如送君還而后退<hi>重失隊也而后猶然後也</hi>下階發氣怡焉<lb/>
　　再三舉足又趨<hi>發氣舎息也再三舉足自安定乃復趨也至此云舉足則志趨卷豚</hi>
<pb n="17b"/>
　　<hi>而行也孔子之升堂鞠躬如也屏氣似不息者出降一等逞顔色怡怡如也沒階趨進翼如也</hi>及<lb/>
　　門正焉<hi>容色復故此皆心變見於威儀</hi>執圭入門鞠躬焉如恐失<lb/>
　　之<hi>記異説也  本經記</hi>　皇且行入門主敬升堂主慎<hi>復記執玉</hi>
　　<hi>異説同上</hi>　　凡執主器執輕如不克<hi>重慎之也主君也克勝也</hi>執<lb/>
　　主器操幣圭璧則尚左手行不舉足車輪曳踵<hi>重慎</hi>
　　<hi>也尚左手尊左也車輪謂行不絶地  曲禮</hi>　執圭鞠躬如也如不勝<lb/>
　　上如揖下如授勃如戰色足蹜蹜如有循<hi>圭諸侯命圭聘</hi>
　　<hi>問鄰國則使大夫執以通信如不勝執主器執輕如不克敬謹之至也上如揖下如授謂執圭平衡</hi>
<pb n="18a"/>
　　<hi>手與心齊高不過揖卑不過授也戰色戰而色懼也蹜蹜舉足促狹也如有循記所謂舉前曳踵言</hi>
　　<hi>行不離地如縁物也  鄉黨</hi>　曰子以君命在寡君寡君拜君<lb/>
　　命之辱<hi>此賛君拜聘享辭也在存也  本經記</hi>　楚子使越椒來聘<lb/>
　　執幣傲<hi>子越椒令尹子文從子傲不敬</hi>叔仲惠伯曰是必滅若敖<lb/>
　　氏之宗傲其先君神弗福也<hi>十二年傳曰先君之敝器使下臣致諸執</hi>
　　<hi>事明奉使皆告廟故言傲其先君也為宣四年楚滅若敖氏張本  文九年左氏傳</hi>　秦伯<lb/>
　　使西乞術來聘襄仲辭玉曰君不忘先君之好照<lb/>
　　臨魯國鎮撫其社稷重之以大器寡君敢辭玉<hi>大器</hi>
<pb n="18b"/>
　　<hi>圭璋也不欲與秦為好故辭玉</hi>對曰不腆敝器不足辭也<hi>腆厚也</hi>主<lb/>
　　人三辭賓答曰寡君願徼福于周公魯公以事君<lb/>
　　<hi>徼要也魯公伯禽也言願事君以幷蒙先君之福</hi>不腆先君之敝器使下<lb/>
　　臣致諸執事以為瑞節<hi>節信也出聘必告廟故稱先君之禮</hi>要結好<lb/>
　　命所以藉寡君之命結二國之好<hi>藉薦也</hi>是以敢致<lb/>
　　之襄仲曰不有君子其能國乎國無陋矣厚賄之<lb/>
　　<hi>賄贈送也傳文十二年左</hi>　衞孫文子來聘公登亦登<hi>禮登階臣</hi>
　　<hi>後君一等</hi>叔孫穆子相趨進曰諸侯之㑹寡君未甞後<lb/>
<pb n="19a"/>
　　衞君<hi>敵體竝登</hi>今吾子不後寡君寡君未知所過吾子<lb/>
　　其少安<hi>安徐也</hi>孫子無辭亦無悛容<hi>悛改也</hi>穆叔曰孫<lb/>
　　子必亡為臣而君過而不悛亡之本也<hi>襄七年左氏傳</hi>
　　晏子聘魯上堂則趨授玉則跪子貢怪之問孔子<lb/>
　　曰晏子知禮乎孔子曰其有方矣我將問焉俄而<lb/>
　　晏子至孔子問之晏子對曰夫上堂之禮君行一<lb/>
　　臣行二今君行疾臣敢不趨乎今君之受幣也卑<lb/>
　　臣敢不跪乎孔子曰善禮中又有禮賜寡使也何<lb/>
<pb n="19b"/>
　　足以識禮　晉侯使荀庚來聘且尋盟衞侯使孫<lb/>
　　良夫來聘且尋盟公問諸臧宣叔曰中行伯之於<lb/>
　　晉也其位在三<hi>下卿</hi>孫子之於衞也位為上卿將誰<lb/>
　　先對曰次國之上卿當大國之中中當其下下當<lb/>
　　其上大夫<hi>降一等</hi>小國之上卿當大國之下卿中當<lb/>
　　其上大夫下當其下大夫<hi>降大國二等</hi>上下如是古之<lb/>
　　制也<hi>古制公為大國侯伯為次國子男為小國</hi>衞在晉不得為次國<hi>春秋</hi>
　　<hi>時以彊弱為大小故衞雖侯爵猶為小國</hi>晉為盟主其將先之<hi>計等則二人位</hi>
<pb n="20a"/>
　　<hi>敵以盟主故先晉</hi>丙午盟晉丁未盟衞禮也<hi>成三年左氏傳</hi>
擯者出請<hi>不必賓事之有無</hi>賓裼奉束帛加璧享擯者入告出<lb/>
許<hi>許受之</hi>庭實皮則攝之毛則内内攝之入設也<hi>皮虎豹之皮攝之者右手并執前足左手並執後足毛在内不欲文之豫見也内攝之者兩手相鄉也入設亦參分庭一在南言則者或以馬凡君於臣臣於君麋鹿皮可也</hi>賓入門左揖讓如初升致命張<lb/>
皮<hi>張者釋外足見文也</hi>公再拜受幣士受皮者自後右容<hi>自申也從東方來由客後西居其左受皮也執皮者既授亦自前西而出</hi>賓出當之坐攝之<hi>象受於賓</hi>公<lb/>
側授宰幣皮如入右首而東<hi>如入在在前皮右首者變于生也</hi>
<pb n="20b"/>
　　右享　記凡庭實隨入左先皮馬相閒可也<hi>隨入不並</hi>
　　<hi>行也閒猶代也生物有宜君子不以所無為禮畜獸同類可以相代古文閒作干</hi>賓之幣<lb/>
　　唯馬出其餘皆東<hi>馬出當從廏也餘物皆東藏之内府  本經記</hi>　及享<lb/>
　　發氣焉盈容<hi>發氣舎氣也孔子之於享禮有容色</hi>衆介北面蹌焉<hi>容見</hi>
　　<hi>舒揚同上</hi>　　享禮有容色<hi>既聘而享用圭璧有庭實有容色和也儀禮曰發氣</hi>
　　<hi>滿容鄉黨</hi>　　若君不見<hi>君有疾若他/故不見使者</hi>使大夫受<hi>受聘享也</hi>
　　<hi>大夫上卿也</hi>自下聽命自西階升受負右房而立賓降<lb/>
　　亦降<hi>此儀如還圭然而賓大夫易處耳今文無而</hi>不禮<hi>辟正主也古文禮作醴  本經</hi>
<pb n="21a"/>
　　<hi>記</hi>
聘于夫人用璋享用琮如初禮<hi>如公立于中庭以下</hi>
　　右聘享夫人　記君以社稷故在寡小君拜<hi>此贊拜夫</hi>
　　<hi>人聘享辭也言君以社稷故者夫人與君體敵不敢當其惠也其卒亦曰寡君拜命之辱  本經記</hi>
若有言則以束帛如享禮<hi>有言有所告請若有所問也記曰有故則束帛加書以將命春秋臧孫辰告糴于齊公子遂如楚乞師晉侯使韓穿來言汶陽之田皆是也無庭實也</hi>
　　右有言　記若有故則卒聘束帛加書將命百名<lb/>
　　以上書於䇿不及百名書於方<hi>故謂灾患及時事相告請也將猶致</hi>
<pb n="21b"/>
　　<hi>也名書文也今謂之字䇿簡也方版也</hi>主人使人與客請諸門外<hi>受其</hi>
　　<hi>意既聘享賓出而讀之不於内者人稠處嚴不得審悉主人國君也人内史也書必璽之  本經記</hi>
擯者出請事賓告事畢<hi>公事畢</hi>賓奉束錦以請覿<hi>覿見也卿將公事是欲交其歡敬也不用羔因使而見非特來</hi>擯者入告出辭<hi>客有大禮未有以待之</hi>請<lb/>
禮賓賓禮辭聴命擯者入告<hi>告賓許也</hi>宰夫徹几改筵<hi>宰夫又主酒食者也將禮賓徹神几改神席更布也賓席東上公食大夫禮曰蒲筵常緇布純加萑席尋𤣥帛純此筵上下大夫也周禮曰筵國賓于牖前莞筵紛純加繅席畫純左彤几者則是筵孤也孤彤几卿大夫其漆几與</hi>
公出迎賓以入揖讓如初<hi>公出迎者己之禮更端也</hi>公升側受几于<lb/>
<pb n="22a"/>
序端<hi>漆几也今文無升</hi>宰夫内拂几三奉兩端以進<hi>内拂几不欲塵坋尊者以進自東箱來授君</hi>公東南鄉外拂几三卒振𬒮中攝之進西<lb/>
鄉<hi>進就賓也</hi>擯者告<hi>告賓以/公授几</hi>賓進訝受几于筵前東面俟<hi>未設也今文訝為梧</hi>公壹拜送<hi>公尊也古/文壹作一</hi>賓以几辟<hi>辟位逡遁</hi>北面設几<lb/>
不降階上答再拜稽首<hi>不降以主人禮未成也凡賓左几</hi>宰夫實觶以<lb/>
醴加柶于觶面枋<hi>酌以授君也君不自酌尊也宰夫亦洗升實觶以醴自東箱來不面擸不訝授也</hi>公側受醴<hi>將以飲賓</hi>賓不降壹拜進筵前授醴復位公<lb/>
拜送醴<hi>賓壹拜者醴質以少為貴</hi>宰夫薦籩豆脯醢賓升筵擯者退<lb/>
<pb n="22b"/>
負東塾<hi>事未畢擯者不退中庭以有宰夫也</hi>賓祭脯醢以柶祭醴三庭實<lb/>
設<hi>庭實乘馬</hi>降筵北面以柶兼諸觶尚擸坐啐醴<hi>降筵就階上</hi>公<lb/>
用束帛<hi>致幣也言用奠於下也亦受之于序端</hi>建柶北面奠于薦東<hi>糟醴不啐</hi>
擯者進相幣<hi>賛以辭</hi>賓降辭幣<hi>不敢當/公禮也</hi>公降一等辭<hi>辭賓降也</hi>
栗階升聴命<hi>衆階趨君命尚疾不連步</hi>降拜<hi>拜/受</hi>公辭<hi>不降一等殺也</hi>升再拜<lb/>
稽首受幣當東楹北面<hi>亦訝受而北面者禮主於己巳臣也</hi>退東面俟<hi>俟君拜也不北面者謙若不敢當階然</hi>公壹拜賓降也公再拜<hi>不俟公再拜者不敢當公之盛也公再拜者事畢成禮也</hi>賓執左馬以出<hi>受尊者禮宜親之也效馬者并左右靮授之餘<pb n="23a"/>三馬主人牽者從出也</hi>上介受賓幣從者訝受馬<hi>從者士介</hi>
　　右禮賓　記禮不拜至<hi>以賓不於是始至今文禮為醴  本經記</hi>　醴<lb/>
　　尊于東箱瓦大一有豊<hi>瓦大瓦尊豊承尊器如豆而卑</hi>薦脯五膱<lb/>
　　祭半膱橫之<hi>膱脯如版然者或謂之脡皆取直貌焉</hi>祭醴再扱始扱<lb/>
　　一祭卒再祭<hi>卒謂後扱  同上</hi>　諸公之臣相為國客及<lb/>
　　禮再拜稽首君答拜<hi>禮以醴禮客  司儀</hi>　主人之庭實則<lb/>
　　主人遂以出賓之士訝受之<hi>此謂餘三馬也左馬賓執以出矣士士介</hi>
　　<hi>從者記本經</hi>
<pb n="23b"/>
賓覿奉束錦總乘馬二人贊入門右北面奠幣再拜稽<lb/>
首<hi>不請不辭鄉時已請也覿用束錦辟享幣也總者總八轡牽之贊者居馬間扣馬也入門而右私事自闑右奠幣再拜以臣禮見也贊者賈人之屬介特覿也</hi>擯者辭<hi>辭其/臣</hi>賓出<hi>事畢</hi>擯者坐<lb/>
取幣出有司二人牽馬以從出門西面于東塾南<hi>將還之也贊者有司受馬乃出凡取幣于庭北面</hi>擯者請受<hi>請以客/禮受之</hi>賓禮辭聴命<hi>賓受其幣贊者受馬</hi>牽馬右之入設<hi>庭實先設客禮也右之欲人居馬左任右手便也於是牽馬者四人事得申也曲禮曰效馬效羊者右牽之</hi>賓奉幣入門左介皆入門左西<lb/>
上<hi>以客禮入可從介</hi>公揖讓如初升公北面再拜<hi>公再拜者以其初以臣禮<pb n="24a"/>見新之也</hi>賓三退反還負序<hi>反還者不敢與授圭同</hi>振幣進授當東楹<lb/>
北面<hi>不言君受略之也</hi>士受馬者自前還牽者後適其右受<hi>自由也適牽者之右而受之也此亦並授者不自前左由便也便其已授而去也受馬自前變於受皮</hi>牽馬<lb/>
者自前西乃出<hi>自由也</hi>賓降階東拜送君辭<hi>拜送幣于階東以君在堂鄉之</hi>拜也君降一等辭<hi>君乃辭之而賓猶拜敬也</hi>擯者曰寡君從子雖<lb/>
將拜起也<hi>此禮固多有辭矣未有著之者是其志而煥乎未敢明説</hi>栗階升公西鄉<lb/>
賓階上再拜稽首<hi>成拜</hi>公少退<hi>為敬</hi>賓降出公側授宰幣馬<lb/>
出<hi>廟中宜清</hi>公降立<lb/>
<pb n="24b"/>
　　右私覿　記私事自闑東<hi>覿面也  玉藻</hi>　私覿愉愉焉<lb/>
　　<hi>容貌和敬</hi>出如舒鴈<hi>威儀自然而有行列舒鴈鵞也  本經記</hi>　私覿愉愉<lb/>
　　如也<hi>私覿以私禮見也愉愉則又和矣  鄉黨</hi>　既覿賓若私獻奉獻<lb/>
　　將命<hi>時有珍異之物或賓奉之所以自序尊敬也猶以君命致之</hi>擯者入告出<lb/>
　　禮辭<hi>辭其獻也</hi>賓東面坐奠獻再拜稽首<hi>送獻不入者奉物禮輕</hi>
　　擯者東面坐取獻舉以入告出禮請受<hi>東面坐取獻者以宜</hi>
　　<hi>竝受也其取之由賓南而自後右客也</hi>賓固辭公答再拜<hi>拜受於賓也固亦衍</hi>
　　<hi>字</hi>賓者立於閾外以相拜賓辟<hi>相贊也古文閾為蹙</hi>擯者授<lb/>
<pb n="25a"/>
　　宰夫於中庭<hi>東藏之既乃介覿</hi>若兄弟之國則問夫人<hi>兄弟</hi>
　　<hi>謂同姓若婚姻甥舅有親者問猶遺也謂獻也不言獻者變於君也非兄弟獻不及夫人  本經記</hi>
　　　諸公之臣相為國客私面<hi>私面私覿也鄭司農云説私面以春秋傳</hi>
　　<hi>曰楚公子棄疾見鄭伯以其良馬私面</hi>私獻<hi>既覿則或有私獻者</hi>再拜稽首君<lb/>
　　答拜<lb/>
擯者出請上介奉束錦士介四人皆奉玊錦束請覿<hi>玊錦錦之文纎縟者也禮有以少文為貴者後言束辭之便也</hi>擯者入告出許上介奉幣<lb/>
儷皮二人贊<hi>儷猶兩也上介用皮變於賓也皮麋鹿皮</hi>皆入門右東上奠幣<lb/>
<pb n="25b"/>
皆再拜稽首<hi>皆者皆衆介也贊者奠皮出</hi>擯者辭<hi>亦辭/其臣</hi>介逆出<hi>亦事畢也</hi>
擯者執上幣士執衆幣有司二人舉皮從其幣出請受<lb/>
<hi>此請受請于上介也擯者先即西面位請之釋辭之時衆執幣者隨立門中而俟</hi>委皮南面執幣者<lb/>
西面北丄擯者請受<hi>請于上介也上言其次此言其位互約文也</hi>介禮辭聴命皆<lb/>
進訝受其幣<hi>此言皆訝受者嫌擯者一一授之</hi>上介奉幣皮先入門左<lb/>
奠皮<hi>先皮者介隨執皮者而入也入門左介至揖位而立執皮者奠皮以有不敢授之義古文重入</hi>公<lb/>
再拜<hi>拜中庭也不受于堂介賤也</hi>介振幣自皮西進北面授幣退復<lb/>
位再拜稽首送幣<hi>進者北行參分庭一而東行當君乃復北行也</hi>介出宰自公<lb/>
<pb n="26a"/>
左受幣<hi>不側受介禮輕</hi>有司二人坐舉皮以東擯者又納士介<lb/>
<hi>納者出道入也</hi>士介入門右奠幣再拜稽首<hi>終不敢以客禮見</hi>擯者辭<lb/>
介逆出擯者執上幣以出禮請受賓固辭<hi>禮請受者一請受而聴之也賓為之辭士介賤不敢以言通於主君固衍字當如面大夫也</hi>公答再拜擯者出立<lb/>
于門中以相拜<hi>擯者以賓辭入告還立門中閾外西面公乃遙答拜也相者贊告之</hi>士介<lb/>
皆辟<hi>辟於其東面位逡遁也</hi>士三人東上坐取幣立<hi>俟擯者執上幣來也</hi>擯<lb/>
者進<hi>就公所也</hi>宰夫受幣于中庭以東<hi>使宰夫受于士士介幣輕也受之于公左賓幣公則授宰上介幣宰受于公左士介幣宰夫受于士敬之差</hi>執幣者序從之<hi>序從者以<pb n="26b"/>宰夫當一一受之</hi>
　　右介私覿　記君於士不答拜也非其臣則答拜<lb/>
　　之<hi>不臣人之臣  曲禮</hi>
擯者出請賓告事畢<hi>賓既告事畢衆介逆道賓而出也</hi>擯者入告公出<lb/>
送賓<hi>公出衆擯亦逆道紹擯及賓竝行間亦六步</hi>及大門内公問君<hi>卿以公禮將事無由問也賓至始入門之位北面將揖而出衆介亦在其右少退西上於此可以問君居處何如序殷勤也時承擯紹擯亦於門東北面東上上擯往來傳君命南面蘧伯玉使人於孔子孔子問曰夫子何為此公問君之類也</hi>賓對公再拜<hi>拜其無恙公拜賓亦辟</hi>公問大夫賓對公勞賓賓<lb/>
<pb n="27a"/>
再拜稽首公答拜<hi>勞以道路之勤</hi>公勞介介皆再拜稽首公答<lb/>
拜賓出公再拜送賓不顧<hi>公既拜客趨辟君命上擯送賓出反告賓不顧於此君可以反路寢矣論語説孔子之行曰君召使擯色勃如也足躩如也賓退必復命曰賓不顧矣</hi>賓請有<lb/>
事於大夫<hi>請問問卿也不言問聘聘亦問也嫌近君也上擯送賓出賓東面而請之擯者反命因告之</hi>公禮辭許<hi>禮辭/一辭</hi>賓即館<hi>小休息也即就也</hi>
　　右公送賓問勞　諸公之臣相為國客出及中門<lb/>
　　之外問君客再拜對君拜客辟而對君問大夫客<lb/>
　　對君勞客客再拜稽首君答拜客趨辟<hi>中門之外即大門之</hi>
<pb n="27b"/>
　　<hi>内也問君曰君不恙乎對曰使臣之來寡君命臣于庭大夫曰二三子不恙乎對曰寡君命使臣於</hi>
　　<hi>庭二三子皆在勞客曰遒路悠悠客甚勞勞介則曰二三子甚勞問君客再拜對者為敬慎也  司</hi>
　　<hi>儀</hi>　記大夫士見於國君君若勞之則還辟<lb/>
　　再拜稽首<hi>謂見君既拜矣而後見勞也聘禮曰君勞使者及介君皆答拜  曲</hi>
　　<hi>禮</hi>　賓即館訝將公命<hi>使已迎待之命</hi>又見之以其<lb/>
　　摯<hi>又復也復以私禮見者訝將舍於賓館之外宜相親也大夫訝者執鴈士訝者執雉</hi>
　　<hi>經本  記</hi>
卿大夫勞賓賓不見<hi>以已公事未行介以賓辭辭之</hi>上大夫奠鴈再拜<lb/>
<pb n="28a"/>
上介受<hi>不言卿卿與大夫同執鴈下見于國君周禮凡諸侯之卿見朝君皆執羔</hi>勞上介亦<lb/>
如之<lb/>
　　右卿大夫勞　記幣之所及皆勞不釋服<hi>以與賓接於君</hi>
　　<hi>所賓又請有事于己不可以不速也所不及者下大夫未嘗使者也不勞者以先是賓請有事於己</hi>
　　<hi>同類既聞彼所禮所及則已往有嫌也所以知及不及者賓請有事固曰某子某子  本經記</hi>
君使卿韋弁歸饔餼五牢<hi>變皮弁服韋弁敬也韋弁韎韋之弁兵服也而服之者皮韋同類取相近耳其服葢韎布以為衣而素裳牲殺曰饔生曰餼今文歸或為饋</hi>上介請事賓<lb/>
朝服禮辭<hi>朝服示不受也受之當以尊服</hi>有可入陳<hi>入賓所館之/廟陳其積</hi>饔<hi>謂飪<pb n="28b"/>與腥</hi>飪一牢鼎九設于西階前陪鼎當内亷東面北上上<lb/>
當碑南陳牛羊豕魚腊腸胃同鼎膚鮮魚鮮腊設扃鼏<lb/>
膷臐膮葢陪牛羊豕<hi>陪鼎三牲臛膷臐膮陪之庶羞加也當内亷辟堂塗也腸胃次腊以其出牛羊也膚豕肉也唯燖者有膚此饌先陳其位後言其次重大禮詳其事也宫必有碑所以識日景引隂陽也凡碑引物者宗廟則麗牲焉以取毛血其材宮庿以石窆用木</hi>腥二牢鼎二七無鮮<lb/>
魚鮮腊設于阼階前西面南陳如飪鼎二列<hi>有腥者所以優賓也</hi>
堂上八豆設于户西西陳皆二以竝東上韭菹其南醓<lb/>
醢屈<hi>户室户也東上變于親食賓也醓醢汁也屈猶錯也今文並皆為併</hi>八簋繼之黍其<lb/>
<pb n="29a"/>
南稷錯<hi>黍在北</hi>六鉶繼之牛以西羊豕豕南牛以東羊豕<lb/>
<hi>鉶羮器也</hi>兩簋繼之粱在北<hi>簠不次簋者粱稻加也几饌屈錯要相變</hi>八壺設于<lb/>
西序北上二以竝南陳<hi>壺酒尊也酒葢稻酒粱酒不錯者酒不以雜錯為味</hi>西夾<lb/>
六豆設于西墉下北上韭菹其東醓醢屈六簋繼之黍<lb/>
其東稷錯四鉶繼之牛以南羊羊東豕豕以北牛兩簠<lb/>
繼之粱在西皆二以竝南陳六壺西上二以竝東陳<hi>東陳在北墉下統於豆</hi>饌于東方亦如之<hi>東方東/夾室</hi>西北上<hi>亦韭菹其東醓醢也</hi>
壺東上西陳<hi>亦在北墉下統於豆</hi>醯醢百罋夾碑十以為列醯在<lb/>
<pb n="29b"/>
東<hi>夾碑在鼎之中央也醯在東醯穀陽也醢肉陰也</hi>餼二牢陳于門西北面東<lb/>
上牛以西羊豕豕西牛羊豕<hi>餼生也牛羊右手牽之豕束之寢右亦居其左</hi>米<lb/>
百筥筥半斛設于中庭十以為列北上黍粱稻皆二行<lb/>
稷四行<hi>庭實固當庭中言當中庭者南北之中也東西為列列當醯醢南亦相變也此言中庭則設碑近如堂深也</hi>門外米三十車車秉有五籔設于門東為三列<lb/>
東陳<hi>大夫之禮米禾皆視死牢秉籔數名也秉有五籔二十四斛也籔讀若不數之數今文數或為逾</hi>
禾三十車車三秅設于門西西陳<hi>秅數名也三秅千二百秉</hi>薪芻倍<lb/>
禾<hi>倍禾者以其用多也薪從米芻從禾四者之車皆陳北輈凡此所以厚重禮也聘義曰古之用財不能均<pb n="30a"/>如此然而用財如此其厚者言盡之於禮也盡之於禮則内君臣不相陵而外不相侵故天子制之而諸侯務焉爾</hi>賓皮弁迎大夫于外門外再拜大夫不答拜<hi>大夫使者卿也</hi>
揖入及廟門賓揖入<hi>賓與使者揖而入使者止執幣賓俟之于門内謙也古者天子之適諸侯必舍于大祖庿諸侯行舍于諸公庿大夫行舎于大夫庿</hi>大夫奉束帛<hi>執其所以將命</hi>入<lb/>
三揖皆行<hi>皆猶竝也使者尊不後主人</hi>至于階讓大夫先升一等<hi>讓不言三不成三也凡升者主人讓于客三敵者則客三辭主人乃許升亦道賓之義也使者尊主人三讓則許升矣今使者三讓則是主人四讓也公雖尊亦三讓乃許升不可以不下主人也古文亦三讓</hi>賓從升<lb/>
堂北面聴命<hi>北面于階上也</hi>大夫東面致命賓降階西再拜稽<lb/>
<pb n="30b"/>
首拜餼亦如之<hi>大夫以束帛同致饔餼也賓殊拜之敬也重君之禮也</hi>大夫辭升<lb/>
成拜<hi>尊賓</hi>受幣堂中西北面<hi>趨主君命也堂中西中央之西</hi>大夫降出賓<lb/>
降授老幣出迎大夫<hi>老家臣也賓出迎欲擯之</hi>大夫禮辭許入揖讓<lb/>
如初賓升一等大夫從升堂<hi>賓先升敵也皆北面</hi>庭實設馬乘<hi>乘四馬也</hi>賓降堂受老束錦大夫止<hi>止不降使之餘尊</hi>賓奉幣西面大<lb/>
夫東面賓致幣<hi>不言致命非君命也</hi>大夫對北面當擯再拜稽首<lb/>
<hi>稽首尊君客也致對有辭也</hi>受幣于楹間南面退東面侯<hi>賓北面授尊君之使</hi>
賓再拜稽首送幣大夫降執左馬以出<hi>出廟門從者亦訝受之</hi>賓<lb/>
<pb n="31a"/>
送于外門外再拜明日賓拜于朝拜饔與餼皆再拜稽<lb/>
首<hi>拜謝主君之恩惠于大門外周禮曰凡賓客之治令訝聴之此拜亦皮弁服</hi>上介饔餼三<lb/>
牢飪一牢在西鼎七羞鼎三<hi>飪鼎七無鮮魚鮮腊也賓介皆異館</hi>腥一牢<lb/>
在東鼎七堂上之饌六<hi>六者賓西夾之數</hi>西夾亦如之筥及罋<lb/>
如上賓<hi>凡所不貶者尊介也言如上賓者明此賓客介也</hi>餼一牢門外米禾視<lb/>
死牢牢十車薪芻倍禾凡其實與陳如上賓<hi>凡凡飪以下</hi>下<lb/>
大夫韋弁用束帛致之上介韋弁以受如賓禮<hi>介不皮弁者以其受大禮似賓不敢純如賓也</hi>儐之兩馬束錦士介四人皆餼大牢米<lb/>
<pb n="31b"/>
百筥設于門外<hi>牢米不入門略之也米設當門亦十為列北上牢在其南西上</hi>宰夫朝<lb/>
服牽牛以致之<hi>執紖牽之東面致命朝服無束帛亦略之上介西面拜迎</hi>士介朝服<lb/>
北面再拜稽首受<hi>受於牢東拜自牢後適宰夫右受由前東面授從者</hi>無儐<hi>既受拜送之矣明日衆介亦各如其受之服從賓拜於朝</hi>
　　右歸饔餼　記聘日致饔<hi>急歸大禮  本經記</hi>　致饔餼如<lb/>
　　勞之禮<hi>司儀</hi>　十斗曰斛十六斗曰籔十籔曰秉<hi>秉十</hi>
　　<hi>六斛今江淮之間量名有為籔者今文籔為逾</hi>二百四十斗<hi>謂一車之米秉有五籔</hi>
　　四秉曰筥<hi>此秉謂刈禾盈手之秉也筥穧名也若今來易之間刈稻聚把有名為筥者詩</hi>
<pb n="32a"/>
　　<hi>云彼有遺秉又云此有不斂穧</hi>十筥曰稯十稯曰秅四百秉為一<lb/>
　　秅<hi>一車之禾三秅為千二百秉三百筥三十稯也古文稯作緵  本經記</hi>　賜饔唯<lb/>
　　羮飪筮一尸若昭若穆<hi>羮飪謂羮一牢也肉謂之羮唯是祭其先大禮之盛</hi>
　　<hi>者也筮尸若昭若穆容父在父在則祭祖父卒則祭禰腥餼不祭則士介不祭也士之初行不釋幣</hi>
　　<hi>于禰不祭可也古文羮為羔飪作腍</hi>僕為祝祝曰孝孫某孝子某薦<lb/>
　　嘉禮于皇祖某甫皇考某子<hi>僕為祝者大夫之臣攝官也</hi>如饋<lb/>
　　食之禮<hi>如少牢饋食之禮不言少牢今以大牢也今文無之</hi>假器於大夫<hi>不敢</hi>
　　<hi>以君之器為祭器</hi>朌肉及廋車<hi>朌猶賦也廋廋人也車巾車也二人掌視車馬之官</hi>
<pb n="32b"/>
　　<hi>也賦及之明辯也古文朌作紛  同上</hi>　士無饔無饔者無儐<hi>謂歸餼也</hi>
　　<hi>上同</hi>　凡賓拜于朝訝聴之<hi>拜拜賜也唯稍不拜  同上</hi>　歸<lb/>
　　大禮之日既受饔餼請觀<hi>聘於是國欲見其宗廟之好百官之富若尤尊</hi>
　　<hi>大之焉</hi>訝帥之自下門入<hi>帥猶道也從下門外入游觀非正也  同上</hi>　晉<lb/>
　　士鞅來聘叔孫為政<hi>叔孫昭子以三命為國政</hi>季孫欲惡諸晉<lb/>
　　<hi>憎叔孫在已上位欲使得罪於晉</hi>使有司以齊鮑國歸費之禮為<lb/>
　　士鞅<hi>鮑國歸費在十四年牢禮各如其命數魯人失禮故為鮑國七牢</hi>士鞅怒曰<lb/>
　　鮑國之位下而使鞅從其牢禮是卑敝邑也將復<lb/>
<pb n="33a"/>
　　諸寡君魯人恐加四牢焉為十一牢<hi>言魯不能以禮事大國且</hi>
　　<hi>為哀七年吳徴百牢起  昭二十一年左氏傳</hi>
賓朝服問卿<hi>不皮弁别於主君卿每國三人</hi>卿受于祖廟<hi>重賓禮也祖王父也</hi>下<lb/>
大夫擯<hi>無士擯者既接於君所急見之</hi>擯者出請事大夫朝服迎于外<lb/>
門外再拜賓不答拜揖大夫先入每門每曲揖及廟門<lb/>
大夫揖入<hi>入者省内事也既而俟于宁也</hi>擯者請命<hi>亦從入而出請不几筵辟君也</hi>庭<lb/>
實設四皮<hi>麋鹿皮也</hi>實奉束帛入三揖皆行至於階讓<hi>皆猶並也古文曰三讓</hi>賓升一等大夫從升堂北面聴命<hi>賓先升使者尊</hi>賓東<lb/>
<pb n="33b"/>
面致命<hi>致其君命</hi>大夫降階西再拜稽首賓辭升成拜受幣<lb/>
堂中西北面<hi>於堂中央之西受幣趨聘君之命</hi>賓降出大夫降授老幣<lb/>
無儐<hi>不儐賓辟君也</hi>
　　右問卿　記聘日致饔明日問大夫<hi>不以殘日問人崇敬也古</hi>
　　<hi>文曰問夫人也</hi>大夫不敢辭君初為之辭矣<hi>此宜在明日問大夫下</hi>
　　<hi>本經記</hi>　君貺寡君延及二三老拜<hi>此贊拜問大夫之辭貺賜也大</hi>
　　<hi>夫曰老  同上</hi>
擯者出請事賓面如覿幣<hi>面亦見也其謂之面威儀質也</hi>賓奉幣庭實<lb/>
<pb n="34a"/>
從<hi>庭實四馬</hi>入門右大夫辭<hi>大夫於賓入自/階下辭迎之</hi>賓遂左<hi>見私事也雖敵賓猶謙入門右為若降等然曲禮曰客若降等則就主人之階主人因辭于客然後客復就西階</hi>庭實<lb/>
設揖讓如初<hi>大夫至庭中旋並行</hi>大夫升一等賓從之<hi>大夫先升道賓</hi>大<lb/>
夫西面賓稱面<hi>稱舉也舉相見之辭以相接</hi>大夫對北面當楣再拜<lb/>
受幣于楹間南面退西面立<hi>受幣楹間敵也賔亦振幣進北面授</hi>擯當楣<lb/>
再拜送幣降出大夫降授老幣<lb/>
　　右賓私面於卿<lb/>
擯出者請事上介特面幣如覿介奉幣<hi>特面者異于主君士介不從而<pb n="34b"/>入也君尊衆介始覿不自别也上賓則衆介皆從之</hi>皮二人贊<hi>亦儷皮也</hi>入門右奠幣<lb/>
再拜<hi>降等也</hi>大夫辭<hi>於辭上/介則出</hi>擯者反幣<hi>出還于上介也</hi>庭實設介<lb/>
奉幣入大夫揖讓如初<hi>大夫亦先升一等今文曰入設</hi>介升大夫再拜<lb/>
受<hi>亦於楹間南面而受</hi>介降拜大夫降辭介升再拜送幣<hi>介既送幣降出也大夫亦授老幣</hi>擯者出請衆介面如覿幣入門右奠幣皆再<lb/>
拜大夫辭介逆出擯者執上幣出禮請受賓辭<hi>賓亦為士介辭</hi>
大夫答再拜擯者執上幣立于門中以相拜士介皆辟<lb/>
老受擯者幣于中庭士三人坐取羣幣以從之擯者出<lb/>
<pb n="35a"/>
請事賓出大夫送于外門外再拜賓不顧<hi>不顧言去</hi>擯者退<lb/>
大夫拜辱<hi>拜送也</hi>
　　右介私面於卿<lb/>
下大夫嘗使至者幣及之<hi>嘗使至己國則以幣問之也君子不忘舊</hi>上介朝<lb/>
服三介問下大夫下大夫如卿受幣之禮<hi>上介三介下大夫使之禮也</hi>其面如賓面于卿之禮<lb/>
　　右賓問嘗使者<lb/>
大夫若不見<hi>有故也</hi>君使大夫各以其爵為之受如主人<lb/>
<pb n="35b"/>
受幣禮不拜<hi>各以其爵主人卿也則使卿大夫也則使大夫不拜代受之耳不當主人禮也</hi>
　　右主國大夫有故　記既將公事賓請歸<hi>謂己問大夫事</hi>
　　<hi>畢請歸不敢自專謙也主國留之饗食燕獻無日數盡殷勤也  本經記</hi>　賓既將公<lb/>
　　事復見訝以其摯<hi>既已也公事聘享問大夫復報也使者及上介執鴈羣介執雉</hi>
　　<hi>各以見其訝  同上</hi>
夕夫人使下大夫韋弁歸禮<hi>夕問卿之夕也使下大夫下君也君使之云夫人者以致辭當稱寡小君</hi>堂上籩豆六設于户東西上二以竝東陳<hi>籩豆六者下君禮也臣設于户東又辟饌位也其設脯其南醢屈六籩六豆</hi>壺設于東序北上<lb/>
<pb n="36a"/>
二以竝南陳醙黍清皆兩壺<hi>醙白酒也凡酒稻為上黍次之粱次之皆有清白以黍間清白者互相備明三酒六壺也先言醙白酒尊先設之</hi>大夫以束帛致之<hi>致夫人命也此禮無牢下朝君也</hi>賓如受饔之禮儐之乘馬束錦上介四豆<lb/>
四籩四壺受之如賓禮<hi>四壺無稻酒也不致牢下於君也</hi>儐之兩馬束<lb/>
錦明日賓拜禮于朝<hi>於是乃言賓拜明介從拜也今文禮為醴</hi>
　　右夫人歸禮　記聘日致饔明日問大夫夕夫人<lb/>
　　歸禮<hi>與君異日下之也今文歸作饋  本經記</hi>
大夫餼賓大牢米八筐<hi>其陳於門外黍梁各二筐稷四筐二以竝南陳無稻牲陳於後<pb n="36b"/>東上不饌於堂庭辟君也</hi>賓迎再拜老牽牛以致之賓再拜稽首受<lb/>
老退賓再拜送<hi>老室老大夫之貴臣</hi>上介亦如之衆介皆少牢米<lb/>
六筐皆士牽羊以致之<hi>米六筐者又無粱也士亦大夫之貴臣</hi>
　　右大夫餼賓介　記凡餼大夫黍粱稷筐五斛<hi>謂大</hi>
　　<hi>夫餼賓上介也器寡而大略  本經記</hi>
公於賓壹食再饗<hi>饗謂享大牢以飲賓也公食大夫禮曰設洗如饗則饗與食互相先後也古文壹皆為一今文饗皆為鄉</hi>燕與羞俶獻無常數<hi>羞謂禽羞鴈鶩之屬成熟煎和也俶始也始獻四時新物聘義所謂時賜無常數由恩意也古文俶作淑</hi>賓介皆明日拜于朝<lb/>
<pb n="37a"/>
上介壹食壹饗<hi>饗食賓介為介從饗獻矣復特饗之客之也</hi>若不親食使大夫<lb/>
各以其爵朝服致之以賄幣如致饔無儐<hi>君不親食謂有疾及他故也必致之不廢其禮也致之必使同班敵者易以相親敬也致禮於卿使卿致禮於大夫使大夫非必命數也無儐以已本宜往古文侑皆作宥</hi>致饗以酬幣亦如之<hi>酬幣饗禮酬賓勸酒之幣也所用未聞也禮幣束帛乘馬亦不是過也禮器曰琥璜爵葢天子酬諸侯</hi>
　　右食饔燕羞獻　記其介為介<hi>饗賓有介者賓尊行敵禮也  本經</hi>
　　<hi>記</hi>　凡致禮皆用其饗之加籩豆<hi>凡致禮謂君不親饗食及上介</hi>
　　<hi>以酬幣致其禮也其其賓與上介也加籩豆謂其實也亦實於罋筐饗禮今亡</hi>各以其爵<lb/>
<pb n="37b"/>
　　朝服<hi>此句宜在凡致禮下  同上</hi>　饗食如將幣之儀<hi>饗食亦謂君不</hi>
　　<hi>親而使大夫以幣致之  司儀</hi>　大夫來使無罪饗之<hi>樂與嘉賓為禮</hi>過<lb/>
　　則餼之<hi>餼之腥致其牢禮也其致之辭不云君之有故耳聘義曰使者聘而誤主君不親饗</hi>
　　<hi>食所以愧厲之也不言罪者罪將執之  本經記</hi>　有大客後至則先客<lb/>
　　不饗食致之<hi>卑不與尊者齊禮</hi>　無饔者無饗禮<hi>士介無饗禮</hi>
　　　燕則上介為賓賓為苟敬<hi>饗食君親為主尊賓也燕私樂之禮崇恩</hi>
　　<hi>殺敬也賓不欲主君復舉禮事禮已於是辭為賓君聴之從諸公之席命為苟敬苟敬者主人所以</hi>
　　<hi>小敬也更降迎其介以為賓介大夫也雖為賓猶卑於君君則不與亢禮也主人所以致敬者自敵</hi>
<pb n="38a"/>
　　<hi>以上</hi>宰夫獻<hi>為主人代公獻</hi>　既致饔旬而稍宰夫始歸乘<lb/>
　　禽日如其饔餼之數<hi>稍禀食也乘謂乘行之禽也謂鴈鶩之屬其歸之以雙為</hi>
　　<hi>數其賓與上介也古文既為餼</hi>士中日則二雙<hi>中猶間也不一日一雙大寡不敬也</hi>
　　凡獻執一雙委其餘于面<hi>執一雙以将命也面前也其受之也上介受以</hi>
　　<hi>入告之士舉其餘從之賓不辭拜受于庭上介執之以相拜于門中乃入授人上介受亦如之士介</hi>
　　<hi>拜受于門外</hi>禽羞俶獻比<hi>比放也其致之禮如乘禽也禽羞謂成孰有齊和者俶獻</hi>
　　<hi>四時珍美新物也俶始也言其始可獻也聘義謂之時賜  並同上</hi>
大夫於賓壹饗壹食上介若食若饗若不親饗則公作<lb/>
<pb n="38b"/>
大夫致之以酬幣致食以侑幣<hi>作使也大夫有故君必使其同爵者為之致之列國之賓來榮辱之事君臣同之</hi>
　　右大夫饗食賓介<lb/>
君使卿皮弁還玊于館<hi>玉圭也君子於玉比徳焉以之聘重禮也還之者德不可取於人相切厲之義也皮弁者始以此服受之不敢不忠也</hi>賓皮弁襲迎于外門外不<lb/>
拜帥大夫以入<hi>迎之不拜示將去不純為主也帥道也今文曰迎于門外古文帥為率</hi>大<lb/>
夫升自西階鉤楹<hi>鉤楹由楹内将南面致命致命不東面以賓在下也必言鉤楹者賓在下嫌楹外也</hi>賓自碑内聴命升自西階自左南面受圭退負右<lb/>
<pb n="39a"/>
房而立<hi>聴命于下敬也自左南面右大夫且並受也必並受者若鄉君前耳退為大夫降逡遁今文或曰由自西階無南面</hi>大夫降中庭賓降自碑内東面授上介于阼<lb/>
階東<hi>大夫降出言中庭者為賓降節也授于阼階東者欲親見賈人藏之也賓還阼階下西面立</hi>上<lb/>
介出請賓迎大夫還璋如初入<hi>出請請事於外以入告也賓雖將去出入猶東唯升堂由西階凡介之位未有改也</hi>賓裼迎大夫賄用束紡<hi>賄予人財之言也紡紡絲為之今之縳也所以遺聘君可以為衣服相厚之至</hi>禮玊束帛乘皮<hi>禮禮聘君也所以報享也亦言玉璧可知也今文禮皆作醴</hi>皆如還玉禮大夫出賓送不拜<lb/>
　　右還玉賄禮　記賄在聘于賄<hi>賄財也于讀曰為言主國禮賓當視</hi>
<pb n="39b"/>
　　<hi>賓之聘禮而為之財也賓客者主人所欲豐也若苟豐之是又傷賄也周禮曰凡諸侯之交各稱其</hi>
　　<hi>邦而為之幣以其幣為之禮古文賄皆作悔  本經記</hi>　無行則重賄反幣<lb/>
　　<hi>無行謂獨來復無所之也必重其賄與反幣者使者歸以得禮多為榮所以盈聘君之意也反幣謂</hi>
　　<hi>禮玉束帛乘皮所以報聘君之享禮也昔秦康公使西乞術聘于魯辭孫而説襄仲曰不有君子其</hi>
　　<hi>能國乎厚賄之此謂重賄反幣者也今文曰賄反幣  同上</hi>　還圭如將幣之<lb/>
　　儀<hi>還以本圭故云如也  司儀</hi>
公館賓<hi>為賓將去親存送之厚殷勤且謝聘君之意也公朝服</hi>賓辟<hi>不敢受主國君見已于此館也此亦不見言辟者君在庿門敬也凡君有事於諸臣之家東造庿門乃下</hi>上介聴命<hi>聴命<pb n="40a"/>於廟門中西面如相拜然也擯者每贊君辭則曰敢不承命告于寡君之老</hi>聘享夫人之聘<lb/>
事問大夫送賓公皆再拜<hi>拜此四事公東面拜擯者北面</hi>公退賓從請<lb/>
命于朝<hi>賓從者實為拜主君之館己也言請命者以己不見不敢斥尊者之意</hi>公辭賓退<lb/>
<hi>辭其拜也退還館裴駕為旦將發也周禮曰賓從拜辱于朝明日客拜禮賜遂行</hi>
　　右主君就賓館　記客將歸使大夫以其束帛反<lb/>
　　命于館<hi>為書報也</hi>明日君館之<hi>既報館之書/問尚疾也</hi>又拜送<hi>拜送</hi>
　　<hi>賓也其辭葢云于將有行寡君敢拜送宜承上君館之下  本經記</hi>　君館客客辟<lb/>
　　介受命遂送客從拜辱于朝<hi>君館客者客將去就省之盡殷勤也遂送</hi>
<pb n="40b"/>
　　<hi>君拜以送客</hi>明日客拜禮賜遂行如入之積<hi>禮賜謂乘禽君之加</hi>
　　<hi>惠也如入之積則三積從來至去  司儀</hi>
賓三拜乘禽于朝訝聴之<hi>發去乃拜乘禽明已受賜大小無不識</hi>遂行舎<lb/>
于郊<hi>始發且宿近郊自展軨</hi>
　　右拜賜遂行　記賓於館堂楹間釋四皮束帛賓<lb/>
　　不致主人不拜<hi>賓將遂去是館留禮以禮主人所以謝之也不致不拜不以將别崇</hi>
　　<hi>新敬也本經記</hi>
公使卿贈如覿幣<hi>贈送也所以好送之也言如覿幣見為反報也今文公為君</hi>受于<lb/>
<pb n="41a"/>
舎門外如受勞禮無儐<hi>不入無儐明去而宜有己也如受勞禮以贈勞同節</hi>使下<lb/>
大夫贈上介亦如之使士贈衆介如其覿幣大夫親贈<lb/>
如其面幣無儐贈上介亦如之使人贈衆介如其面幣<lb/>
士送至于竟<lb/>
　　右贈送　凡賓客送逆同禮<hi>謂郊勞郊送之屬  司儀</hi>　齊國<lb/>
　　莊子來聘自郊勞至于贈賄禮成而加之以敏<hi>迎來</hi>
　　<hi>曰郊勞送去曰贈賄敏審當于事  僖三十三年左氏傳</hi>
使者歸及郊請反命<hi>郊近郊也告郊人使請反命于君也必請之者以已久在外嫌有罪<pb n="41b"/>惡不可以入春秋時鄭伯惡其大夫高克使之將兵逐而不納此葢請而不得入</hi>朝服載旜<hi>行時税舎于此郊今還至此正其故行服以俟君命敬也古文旜作膳</hi>禳乃入<hi>禳祭名也為行道累歴不祥禳之以除災凶</hi>乃入陳幣于朝西上上賓之公幣私幣皆陳<lb/>
上介公幣陳他介皆否<hi>皆否者公幣私幣皆不陳此幣使者及介所得於彼國君卿大夫之贈賜也其或陳或不陳詳尊而略卑也其陳之及卿大夫處者待之如夕幣其禮於君者不陳上賓使者公幣君之賜也私幣卿大夫之幣也他介士介也言他容衆從者</hi>束帛各加其庭實皮<lb/>
左<hi>不加于其皮上榮其多也</hi>公南鄉<hi>亦宰告于君君乃朝服出門左南鄉</hi>卿進使者使<lb/>
者執圭垂繅北面上介執璋屈繅立于其左<hi>此主于反命士介亦<pb n="42a"/>随入竝立東上</hi>反命曰以君命聘于某君某君受幣于某宮某<lb/>
君再拜以享某君某君再拜<hi>君亦揖使者進之乃進反命也某君某國名也某宮若言桓宮僖宮也某君再拜受也必言此者明彼君敬君已不辱命</hi>宰自公左受玉<hi>亦於使者之東同面竝受也不右使者由便也</hi>受上介璋致命亦如之<hi>變反言致者若云非君命也致命曰以君命聘於某君夫人某君再拜以享於某君夫人某君再拜不言受幣于某宮可知略之</hi>執<lb/>
賄幣以告曰某君使某子賄授宰<hi>某子若言高子國子凡使者所當以告君者上介取以授之賄幣在外也</hi>禮玉亦如之<hi>亦執束帛加璧也告曰某君使某子禮宰受之士随自後左士介受乘皮如初上介出取玊束帛士介後取皮也</hi>執禮幣以盡言賜禮<hi>禮幣<pb n="42b"/>主國君初禮賓之幣也以盡言賜禮謂自此至于贈</hi>公曰然而不善乎<hi>善其能使於四方而猶女也</hi>授上介幣再拜稽首公答再拜<hi>授上介幣當拜公言也不授宰者當復陳之</hi>私幣不告<hi>亦略/卑也</hi>君勞之再拜稽首君答再拜<hi>勞之以道路勤苦</hi>若有獻則曰某君之賜也<hi>言此物某君之所賜予為惠者也其所獻雖珍異不言某為彼君服御物謙也其大夫出反必獻忠孝也</hi>君其以賜乎<hi>不必其當君也獻不拜者為君之答已也</hi>上介徒以公賜告如上賓之禮<hi>徒謂空手不執其幣</hi>君勞<lb/>
之再拜稽首君答拜勞士介亦如之<hi>士介四人旅答壹拜又賤也</hi>君<lb/>
使宰賜使者幣使者再拜稽首<hi>以所陳幣賜之也禮臣子人賜之而必獻之君<pb n="43a"/>父不敢自私服也君父因以予之則拜受之如更受賜也既拜宰以上幣授之</hi>賜介介皆再拜<lb/>
稽首<hi>士介之幣皆載以造朝不陳之耳與上介同受賜命俱拜既拜宰亦以上幣授上介</hi>乃退<hi>君揖入皆出去</hi>介皆送至于使者之門<hi>將行俟于門反又送于門與尊長出入之禮也</hi>乃<lb/>
退揖<hi>揖别也</hi>使者拜其辱<hi>随謝之也再拜上介三拜士介</hi>
　　右歸反命<lb/>
釋幣于門<hi>門大門也主于闑布席于闑西閾外東面設洗于門外東方其餘如初于禰時出于行入于門不兩告告所先見也</hi>乃主于禰筵几于室薦脯醢<hi>告反也薦進也</hi>觴酒<lb/>
陳<hi>主人酌進奠一獻也言陳者將復有次也先薦後酌祭禮也行釋幣反釋奠略出謹入也</hi>席于阼<lb/>
<pb n="43b"/>
<hi>為酢主人也酢主人者祝取爵酌不酢於室異於祭</hi>薦脯醢<hi>成酢/禮也</hi>三獻<hi>室老亞獻士三獻也每獻奠輙取爵酌主人自酢也</hi>一人舉爵<hi>三獻禮成更起酒也主人奠之未舉也</hi>獻從者<lb/>
<hi>從者家臣從行者也主人獻之勞之也皆升飲酒于西階上不使人獻之辟國君也</hi>行酬乃出<hi>主人舉奠酬從者下辯室老亦與焉也</hi>上介至亦如之<lb/>
　　右禮門及禰<lb/>
聘遭喪入竟則遂也<hi>遭喪主國君薨也入境則遂國君以國為體士既請事已入境矣闗人未告則反</hi>不郊勞<hi>子未/君也</hi>不筵几<hi>致命不於庿就尸柩於殯宮又不神之</hi>不禮<lb/>
賓<hi>喪降事也</hi>主人畢歸禮<hi>賓所飲食不可廢也禮謂饔餼饗食</hi>賓唯饗餼之受<lb/>
<pb n="44a"/>
<hi>受正不受加也</hi>不賄不禮玉不贈<hi>喪殺禮為之不備</hi>遭夫人世子之喪<lb/>
君不受使大夫受于廟其他如遭君喪<hi>夫人世子死君為喪主使大夫受聘禮不以凶接吉也其他謂禮所降</hi>遭喪將命于大夫主人長衣練冠<lb/>
以受<hi>遭喪謂主國君薨夫人世子死也此三者皆大夫攝主人長衣素純布衣也去衰易冠不以純凶接純吉也吉時在裏為中衣中衣長衣繼皆掩尺表之曰深衣純袂寸半耳君喪不言使大夫受子未君無使臣義也</hi>
　　右遭主國喪載季文子求遭喪之禮事　記遭主<lb/>
　　國之喪不受饗食受牲禮<hi>牲亦當為腥聲之誤也有喪不忍煎亨正禮飱</hi>
<pb n="44b"/>
　　<hi>饔餼當孰者腥致之也  掌客</hi>
聘君若薨于後入竟則遂<hi>既接于主國君也</hi>赴者未至則哭于<lb/>
巷衰于館<hi>未至謂赴告主國君者也哭于巷者哭于巷門未可為位也衰于館未可以凶服出見人其聘享之事自若吉也今文赴作訃</hi>受禮<hi>受饗/餼也</hi>不受饗食<hi>亦不受加</hi>赴者至則<lb/>
衰而出<hi>禮為鄰國闕於是可以凶服将事也</hi>唯稍受之<hi>稍禀食也</hi>歸執圭復命<lb/>
于殯升自西階不升堂<hi>復命于殯者臣子之于君父存亡同</hi>子即位不哭<lb/>
<hi>將有告請之事宜清净也不言世子者君薨也諸臣待之亦皆如朝夕哭位</hi>辯復命如聘<hi>自陳幣至于上介以公賜告無勞</hi>子臣皆哭<hi>使者既復命子與羣臣皆哭</hi>與介入北鄉<lb/>
<pb n="45a"/>
哭<hi>北鄉哭新至别于朝夕</hi>出袒括髪<hi>悲哀變於/外臣也</hi>入門右即位踊<hi>從臣位自哭至踊如奔喪禮</hi>
　　右聘君薨　記諸臣在他國為位而哭不敢拜賓<lb/>
　　<hi>謂大夫士使於列國  奔喪</hi>　公孫歸父欲去三桓云云遂奔<lb/>
　　齊<hi>宣一十八年左氏傳</hi>
若有私喪則哭于館衰而居不饗食<hi>私喪謂其父母哭于館衰而居不敢以私喪自聞于主國凶服于君之吉使春秋傳曰大夫以君命出聞喪徐行而不反</hi>歸使衆介先<lb/>
衰而從之<hi>已有齊斬之服不忍顯然趨於徃來其在路使介居前歸又請反命已猶徐行隨之君納之乃朝服<pb n="45b"/>既反命出公門釋服哭而歸其他亦如奔䘮之禮吉時道路深衣</hi>
　　右私喪　大夫以君命出聞喪徐行而不反<hi>聞喪者聞</hi>
　　<hi>父母之喪不忍疾行又為君當使人追代之以喪喻疾者喪尚不當反况于疾乎  宣八年公羊傳</hi>
　　　賓客有喪唯芻稍之受<hi>不受饗食饗食加也喪謂父母死也客則又有</hi>
　　<hi>君焉芻給牛馬稍人廩也其正禮飱饔餼主人致之則受  掌客</hi>
賓入竟而死遂也主人為之具而殯<hi>具謂始死至殯所當用</hi>介攝<lb/>
其命<hi>為致聘享之禮也初時上介接聞命</hi>君弔介為主人<hi>雖有臣子親姻猶不為主人以介與賔並命於君尊也</hi>主人歸禮幣必以用<hi>當中奠贈諸喪具之用不必如賓禮</hi>介<lb/>
<pb n="46a"/>
受賓禮無辭也<hi>介受主國賓已之禮無所辭也以其當陳之以反命也有賓喪嫌其辭之</hi>不<lb/>
饗食歸介復命柩止于門外<hi>門外大門外也必以柩造朝達其忠心</hi>介卒<lb/>
復命出奉柩送之君弔卒殯<hi>卒殯成節乃去</hi>若大夫介卒亦如<lb/>
之<hi>不言上介者小聘上介士也</hi>士介死為之棺斂之<hi>不具他衣物也自以時服也</hi>
君不弔焉<hi>主國君使人弔不親往</hi>若賓死未將命則既斂于棺造<lb/>
于朝介將命<hi>未將命謂俟閒之後也以柩造朝以已至朝志在達君命</hi>若介死歸復<lb/>
命唯上介造于朝若介死雖士介賓既復命往卒殯乃<lb/>
歸<hi>往謂送柩</hi>
<pb n="46b"/>
　　右賓介卒　記其為賓則公館復私館不復其在<lb/>
　　野則升其乘車之左轂而復<hi>私館卿大夫之家也不於之復為主人之</hi>
　　<hi>惡記喪大</hi>　凡賓客死致禮以喪用<hi>死則主人為之具而殯矣喪用</hi>
　　<hi>者饋奠之物  掌客</hi>　芋尹葢曰事死如事生禮也於是乎<lb/>
　　有朝聘而終以尸將事之禮<hi>朝聘道死以尸行事</hi>又有朝聘<lb/>
　　而遭喪之禮<hi>遭所聘之喪傳哀十五年左氏</hi>
小聘曰問不享有獻不及夫人主人不筵几不禮面不<lb/>
升不郊勞<hi>記貶於聘所以為小也獻私獻也面猶覿也</hi>其禮如為介三介<hi>如為<pb n="47a"/>介如為大聘上介</hi>
　　右小聘<lb/>
聘義　　　賓禮四<lb/>
聘禮上公七介侯伯五介子男三介所以明貴賤也<hi>此皆使卿出聘之介數也大行人職曰凡諸侯之卿其禮各下其君二等</hi>介紹而傳命君子於<lb/>
其所尊弗敢質敬之至也<hi>質謂正自相當</hi>三讓而后傳命三讓<lb/>
而后入廟門三揖而后至階三讓而后升所以致尊讓<lb/>
也<hi>此揖讓主謂賓也三讓而后傳命賓至庿門主人請事時也賓見主人陳擯以大客禮當已則三讓之不<pb n="47b"/>得命乃傳其君之聘命也三讓而後入庿門讓主人廟受也小行人職曰凡四方之使者大客則擯小客則受其幣聴其辭</hi>君使士迎于竟大夫郊勞君親拜迎于大門之内<lb/>
而廟受北面拜貺拜君命之辱所以致敬也<hi>貺賜也賓致命公當楣再拜拜聘君之恩惠辱命來聘者也</hi>敬讓也者君子之所以相接也故<lb/>
諸侯相接以敬讓則不相侵陵<hi>君子之相接賓讓而主人敬也</hi>卿為上<lb/>
擯大夫為承擯士為紹擯君親禮賓賓私面私覿致饔<lb/>
餼還圭璋賄贈饗食燕所以明賓客君臣之義也<hi>設大禮則賓客之也或不親而使臣則為君臣也</hi>故天子制諸侯比年小聘三年大<lb/>
<pb n="48a"/>
聘相厲以禮使者聘而誤主君弗親饗食也所以愧厲<lb/>
之也諸侯相厲以禮則外不相侵内不相陵此天子之<lb/>
所以養諸侯兵不用而諸侯自為正之具也<hi>比年小聘所謂嵗相問也三年大聘所謂殷相聘也</hi>以圭璋聘重禮也已聘而還圭璋此輕<lb/>
財而重禮之義也諸侯相厲以輕財重禮則民作讓矣<lb/>
<hi>圭瑞也尊圭璋之類也用之還之皆為重禮禮必親之不可以己之有遙復之也財謂璧琮享幣也受之為輕財者財可遙復重賄反幣是也</hi>主國待客出入三積餼客於舎五牢之<lb/>
具陳于内米三十車禾三十車芻薪倍禾皆陳于外乘<lb/>
<pb n="48b"/>
禽日五雙羣介皆有餼牢壹食再饗燕與時賜無數所<lb/>
以厚重禮也<hi>厚重禮厚此聘禮也</hi>古之用財者不能均如此然而<lb/>
用財如此其厚者言盡之於禮也盡之於禮則内君臣<lb/>
不相陵而外不相侵故天子制之而諸侯務焉爾<hi>不能均如此言無則從其實也言盡之於禮欲令富者不能過也</hi>　聘射之禮至大禮也質<lb/>
明而始行事日幾中而后禮成非彊有力者弗能行也<lb/>
故彊有力者將以行禮也<hi>禮成禮畢也或曰行成</hi>酒清人渴而不<lb/>
敢飲也肉乾人飢而不敢食也日莫人倦齊莊正齊而<lb/>
<pb n="49a"/>
不敢解惰以成禮節以正君臣以親父子以和長幼此<lb/>
衆人之所難而君子行之故謂之有行有行之謂有義<lb/>
有義之謂勇敢故所貴於勇敢者貴其能以立義也所<lb/>
貴於立義者貴其有行也所貴于有行者貴其行禮也<lb/>
故所貴于勇敢者貴其敢行禮義也故勇敢彊有力者<lb/>
天下無事則用之於禮義天下有事則用之於戰勝用<lb/>
之于戰勝則無敵用之于禮義則順治外無敵内順治<lb/>
此之謂盛德故聖王之貴勇敢彊有力如此也勇敢彊<lb/>
<pb n="49b"/>
有力而不用之於禮義戰勝而用之于争鬭則謂之亂<lb/>
人刑罰行于國所誅者亂人也如此則民順治而國安<lb/>
也<hi>勝克敵也或為陳  並聘義</hi>　聘問之禮所以使諸侯相尊敬也<lb/>
<hi>小聘曰問</hi>聘覲之禮廢則君臣之位失諸侯之行惡而倍畔<lb/>
侵陵之敗起矣<hi>經解</hi>
　<lb/>
　<lb/>
　禮書綱目卷十四<lb/>
</p>
<p>
</p>
  </div>
</body>
</text>
</TEI>
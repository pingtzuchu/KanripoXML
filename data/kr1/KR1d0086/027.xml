<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷二十五</head>
    <p>
<pb n="1a"/>
欽定四庫全書<lb/>
　禮書綱目卷二十五　　　　婺源江永撰<lb/>
士虞禮　　　　凶禮六<lb/>
　經<hi>鄭目録云虞安也士既葬父母迎精而反日中而祭之于殯宫以安之虞于五禮屬凶</hi>
士虞禮<lb/>
　右篇目　記士三虞<hi>詳見喪大記虞祭章</hi>　始虞用柔日再虞<lb/>
　　如初三虞卒哭他用剛日<hi>詳見本篇饗神章</hi>　既封主人<lb/>
　　贈而祝宿虞尸既反哭主人與有司視虞牲有司<lb/>
<pb n="1b"/>
　　以几筵舍奠于墓左反日中而虞葬日虞是日也<lb/>
　　以虞易奠<hi>詳見喪禮義</hi>　婦之喪虞卒哭其夫若子主<lb/>
　　之祔則舅主之<hi>婦謂凡適婦庶婦也虞卒哭祭婦非舅事也祔于祖廟尊者冝主焉</hi>
　　<hi>小喪服  記</hi>　凡主兄弟之喪雖疏亦虞之<hi>喪事虞祔乃畢  雜</hi>
　　<hi>記</hi>　士祭不足則取于兄弟大功以下者<hi>詳見喪大記</hi>
　　<hi>祭章</hi>　虞沐浴不櫛<hi>沐浴者将祭自潔清不櫛未在于飾也唯三年之喪不櫛期以</hi>
　　<hi>下櫛可也今文曰沐浴  本經記</hi>　凡喪小功以上非虞祔練祥<lb/>
　　無沐浴<hi>言不有飾事則不沐浴  雜記</hi>　自天子逹于庶人喪從<lb/>
<pb n="2a"/>
　　死者祭從生者<hi>詳見喪大記篇首</hi>　報葬者報虞三月而<lb/>
　　后卒哭<hi>報讀為赴疾之赴謂不及期而葬也既葬即虞虞即安神也卒哭之祭待哀殺也</hi>
　　<hi>小記</hi>　並有喪虞先重而後輕<hi>詳見喪變禮</hi>　父母之喪<lb/>
　　偕先葬者不虞祔待後事其葬服斬衰<hi>詳見喪服變除並有</hi>
　　<hi>喪服章</hi>　父母之喪将祭而昆弟死既殯而祭如同<lb/>
　　宫則雖臣妾葬而后祭祭主人之升降散等執事<lb/>
　　者亦散等雖虞祔亦然<hi>詳見卒哭祔練祥禫記練章</hi>　朋友虞<lb/>
　　祔而已<hi>詳見喪通禮主後章</hi>　朋友虞祔而退<hi>詳弔禮㑹葬章</hi>
<pb n="2b"/>
特豕饋食<hi>饋猶歸也</hi>側亨于廟門外之右東面<hi>側亨亨一胖也亨于㸑用鑊不于門東未可以吉也是日也以虞易奠祔而以吉祭易喪祭鬼神所在則曰廟尊言之</hi>魚腊㸑<lb/>
亞之北上<hi>㸑灶</hi>饎㸑在東壁西面<hi>炊黍稷曰饎饎北上上齊于屋宇于虞有亨饎之㸑彌吉</hi>設洗于西階西南水在洗西篚在東<hi>反吉也亦當西榮南北以堂深</hi>尊于室中北牖下當户兩甒醴酒酒在東無禁幂用<lb/>
絺布加勺南枋<hi>酒在東上醴也絺布葛屬</hi>素几葦席在西序下<hi>有几始鬼神也</hi>苴刌茅長五寸束之實于篚饌于西坫上<hi>苴猶藉也</hi>饌兩豆<lb/>
菹醢于西楹之東醢在西一鉶亞之<hi>醢在西南面取之得左取菹右取醢<pb n="3a"/>便其設之</hi>從獻豆兩亞之四籩亞之北上<hi>豆從王人獻祝籩从主婦獻尸祝北上菹與棗不東陳别于正</hi>饌黍稷二敦于階間西上藉用葦席<hi>藉猶薦也古文藉為席</hi>匜水錯于盤中南流在西階之南簞巾在其東<lb/>
<hi>流匜吐水口也</hi>陳三鼎于門外之右北面北上設扄鼏<hi>門外之右門西也今文扄為鉉</hi>匕爼在西塾之西<hi>不饌於塾上統於鼎也塾有西者是室南鄉</hi>羞燔<lb/>
俎在内西塾上南順<hi>南順于南面取縮執之便也肝俎在燔東</hi>
　　右陳饌具　記虞而立尸有几筵<hi>䟽曰有几筵者未葬之前殯宫</hi>
　　<hi>雖有酺醢之奠不立几筵其大歛之奠雖有殯宫但有席而已亦無几也此席素席故前云奠以素</hi>
<pb n="3b"/>
　　<hi>噐其下室之内有吉几筵今葬訖既設虞祭有素几筵雖大歛之時已有至于虞祭更立筵與几相</hi>
　　<hi>配弓檀</hi>　陳牲于廟門外北首西上寝右<hi>言牲腊在其中西上</hi>
　　<hi>變吉寝右者當升左胖也腊用棜檀弓曰既反哭主人與有司視虞牲</hi>日中而行事<lb/>
　　<hi>朝葬日中而虞君子舉事必用辰正也再虞三虞皆質明</hi>殺于廟門西主人不<lb/>
　　視豚解<hi>主人視牲不視殺凡為喪事畧也豚解解前後脛脊脅而已孰乃體解升于鼎也今</hi>
　　<hi>文無廟</hi>羮飪升左肩臂臑肫骼脊脅離肺膚祭三取<lb/>
　　諸左膉上肺祭一實于上鼎<hi>肉謂之羮飪熟也脊脅正脊正脅也喪祭</hi>
　　<hi>畧七體耳離肺舉肺也少牢饋食禮曰舉肺一長終肺祭肺三皆刌膉脰肉也古文曰左股上字从肉</hi>
<pb n="4a"/>
　　<hi>从殳殳矛之殳聲</hi>升魚鱄鮒九實于中鼎<hi>差减之</hi>升腊左胖<lb/>
　　髀不升實于下鼎<hi>腊亦七體牲之類</hi>皆設扄鼏陳之<hi>嫌既陳乃</hi>
　　<hi>設扄鼏也今文扄作鉉古文鼏作宻</hi>　鉶芼用苦若薇有滑夏用葵<lb/>
　　冬用荁有柶<hi>苦苦荼也荁菫類也乾則滑夏秋用生葵冬春用乾荁古文苦為楛今或</hi>
　　<hi>作笇</hi>豆實葵菹菹以西蠃醢籩棗蒸栗擇<hi>棗烝栗擇則菹刌也</hi>
　　<hi>棗蒸栗擇則豆不揭籩有籐也桑並本經記小士喪禮上篇陳小歛奠章批畢用  大歛奠章  功</hi>
　　<hi>與饋奠以下當互考</hi>　祝俎髀脰脊脅離肺陳于階間敦東<lb/>
　　<hi>不升于鼎賤也統于敦明神惠也祭以離肺下尸  同上</hi>
<pb n="4b"/>
主人及兄弟如葬服賔執事者如弔服皆即位于門外<lb/>
如朝夕臨位婦人及内兄弟服即位于堂亦如之<hi>葬服者既夕曰丈夫髽散帶垂也賔執事者賔客来執事也</hi>祝免澡葛絰帶布席于室中<lb/>
東面右几降出及宗人即位于門西東面南上<hi>祝亦執事免者者祭祀之禮祝所親也澡治也治葛以為首絰及帶接神宜變也然則士之屬官為其長弔服如麻矣至于既卒哭主人變服則除右几于席近南也</hi>
　　右門外位<hi>布席室中</hi>
宗人告有司具遂請拜賔如臨入門哭婦人哭<hi>臨朝夕哭</hi>主<lb/>
<pb n="5a"/>
人即位于堂衆主人及兄弟賔即位于西方如反哭位<lb/>
<hi>既夕曰哭反哭入門升自西階東面衆主人堂下東面北上異于朝夕</hi>祝入門左北面<hi>不與執事同位接神尊也</hi>宗人西階前北面<hi>當詔主人及賔之事</hi>
　　右門内位<lb/>
祝盥升取苴降洗之升入設于几東席上東縮降洗觶<lb/>
升止哭<hi>縮从也古文縮為蹙</hi>主人倚杖入祝從在左西面<hi>主人北旋倚杖西序乃入喪服小記曰虞杖不入于室</hi>賛薦菹醢醢在北<hi>主婦不薦齊斬之服不執事也曽子問曰士祭不足則取于兄弟大功以下者</hi>佐食及執事盥出舉長在左<hi>舉舉<pb n="5b"/>鼎也長在左在西方位也凡事宗人詔之</hi>鼎入設于西階前東面北上匕俎<lb/>
從設左人抽扄鼏匕佐食及右人載<hi>載載于俎佐食載則亦在右矣今文扄為鉉古文鼏為宻</hi>卒朼者逆退復位<hi>復賔位也</hi>俎入設于豆東魚亞<lb/>
之腊特<hi>亞次也今文無之</hi>賛設二敦于俎南黍其東稷<hi>簋實尊黍也</hi>
設一鉶于豆南<hi>鉶菜羮也</hi>佐食出立于户西<hi>饌已也今文無于户西</hi>賛<lb/>
者徹鼎<hi>反于門外</hi>祝酌醴命佐食啓㑹佐食許諾啓㑹郤于<lb/>
敦南復位<hi>㑹合也謂敦蓋也復位出立于户西今文啟為開</hi>祝奠觶于鉶南復<lb/>
位<hi>復位復主人之左</hi>
<pb n="6a"/>
　　右設饌　記虞杖不入于室祔杖不升于室<hi>哀益衰敬</hi>
　　<hi>彌多也虞于寝祔于祖廟  小記</hi>　載猶進柢魚進鬐<hi>猶猶士喪既夕言未</hi>
　　<hi>可以吉也柢本也鬐脊也今文柢為眡古文鬐為耆  本經記</hi>　主人在室則宗<lb/>
　　人升户外北面<hi>當詔主人室事</hi>佐食無事則出户負依南<lb/>
　　面<hi>室中尊不空立户牖之間謂之依  同上</hi>
主人再拜稽首祝饗命佐食祭<hi>饗告神饗也此祭祭于苴也饗神辭記所謂哀子某哀顯相夙興夜處不寧下至適爾皇祖某甫饗是也</hi>佐食許諾鉤袒取黍稷祭<lb/>
于苴三取膚祭祭如初祝取奠觶祭亦如之不盡益反<lb/>
<pb n="6b"/>
奠之主人再拜稽首<hi>鉤袒如今擐衣也苴所以藉祭也孝子始将納尸以事其親為神疑于其位設苴以定之耳或曰苴主道也則特牲少牢當有主象而無可乎</hi>祝祝卒主人拜如<lb/>
初哭出復位<hi>祝祝者釋孝子祭辭</hi>
　　右饗神<hi>謂隂厭</hi>　周禮喪祝掌喪祭祝號<hi>喪祭虞也</hi>　記<lb/>
　　始虞用柔日<hi>葬之日日中虞欲安之柔日隂取其静</hi>曰哀子某哀顯<lb/>
　　相夙興夜處不寧<hi>曰辭也祝祝之辭也喪祭稱哀顯相助祭者也顯明也相助也</hi>
　　<hi>詩云於穆清廟肅雍顯相不寜悲思不安</hi>敢用絜牲剛鬛<hi>敢昧冐之辭豕曰剛鬛</hi>
　　香合<hi>黍也大夫士于黍稷之號合言普淖而已此言香合盖記者誤耳辭次黍又不得在薦上</hi>
<pb n="7a"/>
　　嘉薦普淖<hi>嘉薦菹醢也普淖黍稷也普大也淖和也徳能大和乃有黍稷故以為號云</hi>
　　明齊溲酒<hi>明齊新水也言以新水溲釀此酒也郊特牲曰明水涗齊貴新也或曰當為明</hi>
　　<hi>視謂兎腊也今文曰明粢粢稷也皆非其次今文溲為醙</hi>哀薦祫事<hi>始虞謂之祫事者主</hi>
　　<hi>欲其祫先祖也以與先祖合為安今文曰古事</hi>適爾皇祖某甫<hi>爾女也女死者告之</hi>
　　<hi>以適皇祖所以安之也皇君也某甫皇祖字也若言尼甫</hi>饗<hi>勸强之也</hi>再虞皆如初<lb/>
　　曰哀薦虞事<hi>丁日葬則已日再虞其祝辭異者一言耳</hi>三虞卒哭他用<lb/>
　　剛日亦如初曰哀薦成事<hi>當祔于祖廟為神安于此後虞改用剛日剛日</hi>
　　<hi>陽也陽取其動也士則庚日三虞壬日卒哭其祝辭異者亦一言耳他謂不及時而葬者䘮服小記</hi>
<pb n="7b"/>
　　<hi>曰報葬者報虞三月而後卒哭然則虞卒哭之間有祭事者亦用剛日其祭無名謂之他者假設言</hi>
　　<hi>之文不在卒哭上者以其非常也令正者自相亞也檀弓曰葬日中而虞弗忍一日離也是日也以</hi>
　　<hi>虞易奠卒哭曰成事是日也以吉祭易喪祭明日祔于祖父如是虞為喪祭卒哭為吉祭今文他為</hi>
　　<hi>它記本經</hi>　喪稱哀子哀孫<hi>詳見卒哭祔練祥禫記</hi>
祝迎尸一人衰絰奉篚哭從尸<hi>尸主也孝子之祭不見親之形象心無所繋立尸而主意焉一人主人兄弟檀弓曰既封主人贈而祝宿虞尸</hi>尸入門丈夫踊婦人踊<lb/>
<hi>踊不同文者有先後也尸入主人不降者喪事主哀不主敬</hi>淳尸盥宗人授巾<hi>淳沃也沃尸盥者賔執事者也</hi>尸及階祝延尸<hi>延進也告之以升</hi>尸升宗人詔踊如<lb/>
<pb n="8a"/>
初<hi>言詔踊如初則凡踊宗人詔之</hi>尸入户踊如初哭止<hi>哭止尊尸</hi>婦人入于<lb/>
房<hi>辟執事者</hi>主人及祝拜妥尸尸拜遂坐<hi>妥安坐也</hi>
　　右迎尸　記尸服卒者之上服<hi>上服者如特牲士𤣥端也不以爵弁服為</hi>
　　<hi>上者祭于君之服非所以自配鬼神士之妻則宵衣耳</hi>男男尸女女尸必使<lb/>
　　異姓不使賤者<hi>異姓婦也賤者謂庶孫之妾也尸配尊者必使適也</hi>尸入祝<lb/>
　　從尸<hi>祝在主人前也嫌如初時主人倚杖入祝从之初時主人之心尚若親存冝自親之今既</hi>
　　<hi>接神視當詔侑尸也</hi>尸坐不説屨<hi>侍神不敢燕惰也今文説為稅</hi>淳尸盥執<lb/>
　　槃西面執匜東面執巾在其北東面宗人授巾南<lb/>
<pb n="8b"/>
　　面<hi>槃以盛棄水為淺汚人也執巾不授巾早也  本經記</hi>　祭成喪者必有<lb/>
　　尸尸必以孫孫㓜則使人抱之無孫則取于同姓<lb/>
　　可也<hi>人以有子孫為成人子不殤父義由此也  曽子問</hi>
從者錯篚于尸左席上立于其北<hi>北席北也</hi>尸取奠左執之<lb/>
取菹擩于醢祭于豆間祝命佐食墮祭<hi>下祭曰墮墮之猶言墮下也周禮曰既祭則藏其堕謂此也今文墮為綏特牲少牢或為羞失古正矣齊魯之間謂祭為墮</hi>佐食取<lb/>
黍稷肺祭授尸尸祭之祭奠祝祝主人拜如初尸甞醴<lb/>
奠之<hi>如初亦祝祝卒乃再拜稽首</hi>佐食舉肺脊授尸尸受振祭嚌之<lb/>
<pb n="9a"/>
左手執之<hi>右手将有事也尸食之時亦奠肺脊于豆</hi>祝命佐食邇敦佐食舉<lb/>
黍錯于席上<hi>邇近也</hi>尸祭鉶甞鉶<hi>右手也少牢曰以柶祭羊鉶遂以祭豕鉶甞羊鉶</hi>泰羮湇自門入設于鉶南胾四豆設于左<hi>博異味也湇肉汁也胾切肉也</hi>尸飯播餘于篚<hi>不反餘也古者飯用手吉時播餘于會古文播為半</hi>三飯佐<lb/>
食舉幹尸受振祭嚌之實于篚<hi>飯間㗖肉安食氣</hi>又三飯舉胳<lb/>
祭如初佐食舉魚腊實于篚<hi>尸不受魚腊以䘮不備味</hi>又三飯舉肩<lb/>
祭如初<hi>後舉肩者貴要成也</hi>舉魚腊俎俎釋三个<hi>釋猶遺也遺之者君子不盡人之歡不竭人之忠个猶枚也今俗或名枚曰個音相近此腊亦七體如其牲也</hi>尸卒食佐食受<lb/>
<pb n="9b"/>
肺脊實于篚反黍如初設<hi>九飯而已士禮也篚猶吉祭之有肵俎</hi>
　　右尸食　記饗辭曰哀子某圭為而哀薦之饗<hi>饗辭</hi>
　　<hi>勸强尸之辭也圭潔也詩曰吉圭為饎凡吉祭饗尸曰孝子  本經記</hi>
主人洗廢爵酌酒酳尸尸拜受爵主人北面答拜尸祭<lb/>
酒嘗之<hi>爵無足曰廢爵酳安食也主人北面以酳酢變吉也凡異者皆變吉古文酳作酌</hi>賓長<lb/>
以肝從實于俎縮右塩<hi>縮从也從實肝炙于俎也䘮祭進柢右塩于俎近北便尸取之也縮執俎言右塩則肝鹽併也</hi>尸左執爵右取肝擩塩振祭嚌之加于<lb/>
俎賔降反俎于西墊復位<hi>取肝右手也加于俎从其牲體也以䘮不志于味</hi>尸<lb/>
<pb n="10a"/>
卒爵祝受不相爵主人拜尸答拜<hi>不相爵喪祭于禮畧相爵者特牲曰送爵皇尸卒爵</hi>
　　右主人酳尸<lb/>
祝酌授尸尸以醋主人主人拜受爵尸答拜<hi>醋報</hi>主人坐<lb/>
祭卒爵拜尸答拜<lb/>
　　右尸醋主人<lb/>
筵祝南面<hi>祝接神尊也筵用萑席</hi>主人獻祝祝拜坐受爵主人答<lb/>
拜<hi>獻祝因反西南位</hi>薦菹醢設俎祝左執爵祭薦奠爵興取肺坐<lb/>
<pb n="10b"/>
祭嚌之興加于俎祭酒甞之肝從祝取肝擩塩振祭嚌<lb/>
之加于俎卒爵拜主人答拜祝坐授主人<hi>今文無擩塩</hi>
　　右主人獻祝<lb/>
主人酌獻佐食佐食北面拜坐受爵主人答拜佐食祭<lb/>
酒卒爵拜主人答拜受爵出實于篚升堂復位<hi>篚在庭不復入事已也亦因取杖乃東面立</hi>
　　右主人獻佐食<lb/>
主婦洗足爵于房中酌亞獻尸如主人儀<hi>爵有足輕者飾也昏禮曰<pb n="11a"/>内洗在北堂直室東隅</hi>自反兩籩棗栗設于㑹南棗在西<hi>尚棗棗美</hi>尸<lb/>
祭籩祭酒如初賔以燔從如初尸祭燔卒爵如初<lb/>
　　右主婦亞獻<lb/>
酌獻祝籩燔從獻佐食皆如初以虚爵入于房<hi>初主人儀</hi>
　　右主婦獻祝佐食<lb/>
賔長洗繶爵三獻燔從如初儀<hi>繶爵口足之間有篆又彌飾</hi>婦人復<lb/>
位<hi>復堂上西面位事已尸将出當哭踊</hi>
　　右賔長三獻<lb/>
<pb n="11b"/>
祝出户西面告利成主人哭<hi>西面告告主人也利猶飬也成畢也言飬禮畢也不言飬禮畢于尸間嫌</hi>皆哭<hi>丈夫婦人于主人哭斯哭矣</hi>
　　右祝告利成<lb/>
祝入尸謖<hi>祝入而無事尸則知起矣不告尸者無遣尊者之道也古文謖或為休</hi>從者奉<lb/>
篚哭如初<hi>初哭從尸</hi>祝前尸出户踊如初降堂踊如初出門<lb/>
亦如之<hi>前道也如初者出如入降如升三者之節悲哀同</hi>
　　右尸出　記尸謖祝前鄉尸<hi>前道也祝道尸必先鄉之為之節</hi>還<lb/>
　　出户又鄉户還過主人又鄉尸還降階又鄉尸<hi>過主</hi>
<pb n="12a"/>
　　<hi>人則西階上不言及階明主人見尸有踧踖之敬</hi>降階還及門如出户<hi>及至</hi>
　　<hi>也言還至門明其間無節也降階如升時将出門如出户時皆還向尸也毎将還必有辟退之容凡</hi>
　　<hi>前尸之禮儀在此  本經記</hi>
祝反入徹設于西北隅如其設也几在南厞用席<hi>改設饌者不知鬼神之節改設之庶㡬歆饗所以為厭飫也几在南變吉文明東面不南面漸也厞隠也于厞隠之處從其幽暗</hi>祝薦席徹入于房祝自執其俎出<hi>徹薦席者執事者祝薦席則自房来</hi>賛闔牖户<hi>鬼神尚居幽闇或者逺人乎賛佐食者</hi>
　　右陽厭　記尸出祝反入門左北面復位然後宗<lb/>
<pb n="12b"/>
　　人詔降<hi>謂祝復位宗人乃詔主人降以其無事故也  本經記</hi>
主人降賔出<hi>宗人詔主人降賔則出廟門</hi>主人出門哭止皆復位<hi>門外未入位</hi>宗人告事畢賔出主人送拜稽顙<hi>送拜者明于大門外也賔執事畢者皆去即徹室中之饌者兄弟也</hi>
　　右事畢<hi>案經言立尸之禮記有無尸之文經載其常記述其變今附見于下</hi>　記無<lb/>
　　尸則禮及薦饌皆如初<hi>無尸謂無孫列可使者也殤亦是也禮謂衣服即位</hi>
　　<hi>升降</hi>既饗祭于苴祝祝卒<hi>記異者之節</hi>不綏祭無泰羮湆<lb/>
　　胾從獻<hi>不綏言獻記終始也事尸之禮始于綏祭終于从獻綏當為墮</hi>主人哭出<lb/>
<pb n="13a"/>
　　復位<hi>于祝祝卒</hi>祝闔牖户降復位于門西<hi>門西北面位也</hi>男女<lb/>
　　拾踊三<hi>拾更也三更踊</hi>如食間<hi>隠之如尸一食九飯之頃也</hi>祝升止哭<lb/>
　　聲三啓户<hi>聲者噫歆也将啟户驚覺神也今文啟為開</hi>主人入<hi>親之</hi>祝從<lb/>
　　啓牖鄉如初<hi>牖先闔後啓扇在内也鄉牖一名也如初者主人入祝从在左</hi>主人<lb/>
　　哭出復位<hi>堂上位也</hi>卒徹祝佐食降復位<hi>祝復門西北面位佐食復</hi>
　　<hi>西方位不復設西北隅者重閉牖户䙝也</hi>宗人詔降如初<hi>初賛闔牖户宗人詔主人</hi>
　　<hi>降之記本經</hi>重既虞而埋之<hi>就所倚處埋之  雜記</hi>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷六十九</head>
    <p>
<pb n="1a"/>
欽定四庫全書<lb/>
　禮書綱目卷六十九　　　　　婺源江永撰<lb/>
五宗　　　　通禮二十一<lb/>
　補<lb/>
别子為祖<hi>諸侯之世子别為後世為始祖也謂之别子者公子不得禰先君  大傳註云别子謂公子若始來在此國者後世以為祖也</hi>繼别為宗<hi>别子之世長子為其族人為宗所謂百世不遷之宗人大傳注别子之世適也族  尊之謂之大宗是宗子也</hi>繼禰者為小宗<hi>别子庶子之長子為其昆弟為宗也謂之小宗者以其將遷也記大傳注父之適也兄弟尊之謂之小宗  喪服小  大傳同</hi>有<lb/>
<pb n="1b"/>
百世不遷之宗有百世則遷之宗<hi>遷猶變易也  大傳</hi>
　　右宗法　百世不遷者别子之後也宗其繼别子<lb/>
　　之所自出也百世不遷者也宗其繼高祖者五世<lb/>
　　則遷者也尊祖故敬宗敬宗尊祖之義也<hi>繼别子别子之</hi>
　　<hi>世適也繼高祖者亦小宗也先言繼禰者據别子子弟之子也以高祖與禰皆有繼者則曾祖亦有</hi>
　　<hi>也則小宗四與大宗凡宗  大傳</hi>　有五世而遷之宗其繼高祖<lb/>
　　者也<hi>謂小宗也小宗有四或繼高祖或繼曾祖或繼祖或繼禰皆至五世則遷</hi>是故祖<lb/>
　　遷於上宗易於下尊祖故敬宗敬宗所以尊祖禰<lb/>
<pb n="2a"/>
　　也<hi>宗者祖禰之正體  小記</hi>　有小宗而無大宗者有大宗而<lb/>
　　無小宗者有無宗亦莫之宗者公子是也<hi>公子有此三事</hi>
　　<hi>也公子謂先君之子今君昆弟</hi>公子有宗道公子之公為其士大<lb/>
　　夫之庶者宗其士大夫之適者公子之宗道也<hi>公子</hi>
　　<hi>不得宗君君命適昆弟為之宗使之宗之是公子之宗道也所宗者適則如大宗死為之齊衰九月</hi>
　　<hi>其母則小君也為其妻齊衰三月無適而宗庶則如小宗死為之大功九月其母妻無服公子唯己</hi>
　　<hi>而已則無所宗亦莫之宗  大傳</hi>　宗者何謂也宗尊也為先祖<lb/>
　　主也宗人之所尊也古者所以必有宗何也所以<lb/>
<pb n="2b"/>
　　長和睦也大宗能率小宗小宗能率羣弟通其有<lb/>
　　無所以統理族人者也宗其為始祖後者為大宗<lb/>
　　此百世不遷之宗也宗其為高祖後者五世而遷<lb/>
　　者也高祖遷於上宗則易於下宗其為曾祖後者<lb/>
　　為曾祖宗宗其為祖後者為祖宗宗其為父後者<lb/>
　　為父宗以上至高祖宗皆為小宗以其轉遷别於<lb/>
　　大宗也别子者自與其子孫為祖繼别者各自為<lb/>
　　宗小宗有四大宗有一凡有五宗人之親所以備<lb/>
<pb n="3a"/>
　　矣<hi>白虎通</hi>　諸侯奪宗明尊者宜之大夫不得奪宗<lb/>
　　何曰諸侯世世傳子孫故奪宗大夫不傳子孫故<lb/>
　　不奪宗也<hi>同上</hi>
丈夫婦人為宗子宗子之母妻<hi>婦人女子子在室及嫁歸宗者也宗子繼别之後百世不遷所謂大宗也  喪服齊衰三月章</hi>　宗子孤為殤大功衰小功衰<lb/>
皆三月親則月算如邦人<hi>言孤有不孤者不孤則族人不為殤服服之也不孤謂父有廢疾若年七十而老子代主宗事者也孤為殤長殤中殤大功衰下殤小功衰皆如殤服而三月謂與宗子絶屬者也親謂在五屬之内算數也月數如邦人者與宗子有期之親者成人服之齊衰期長殤大功衰九月<pb n="3b"/>中殤大功衰七月下殤小功衰五月有大功之親者成人服之齊衰三月卒哭受以大功衰九月其長殤中殤大功衰五月下殤小功衰三月有小功之親者成人服之齊衰三月卒哭受以小功衰五月其殤與絶屬者同有緦麻之親者成人及殤皆與絶屬者同  喪服記</hi>　大夫為宗子<hi>三齊衰  月章</hi>　女<lb/>
子子適人者為其昆弟之為父後者<hi>杖齊衰不  期章</hi>　為人<lb/>
後者<hi>三斬衰  年章</hi>　為殤後者以其服服之<hi>言為後者據承之也殤無為人父之道以本親之服服之  小記</hi>　為人後者為其父母報<hi>杖齊衰不  期章</hi>
　為人後者為其昆弟<hi>九大功  月章</hi>　為人後者於兄弟降<lb/>
一等報<hi>言報者嫌其為宗子不降  喪服記</hi>　庶子不為長子斬<hi>小記</hi>
<pb n="4a"/>
　　右宗支服制　丈夫婦人為宗子宗子之母妻傳<lb/>
　　曰何以服齊衰三月也尊祖也尊祖故敬宗敬宗<lb/>
　　者尊祖之義也宗子之母在則不為宗子之妻服<lb/>
　　也　大夫為宗子何以服齊衰三月也大夫不敢<lb/>
　　降其宗也　女子子適人者為昆弟之為父後者<lb/>
　　何以亦期也婦人雖在外必有歸宗曰小宗故服<lb/>
　　期也<hi>歸宗者父雖卒猶自歸宗其為父後服重者不自絶於其族類也曰小宗者言是乃小宗</hi>
　　<hi>也小宗明非一也小宗有四丈夫婦人之為小宗各如其親之服辟大宗</hi>　為人後者<lb/>
<pb n="4b"/>
　　何以三年也受重者必以尊服服之何如而可為<lb/>
　　之後同宗則可為之後何如而可以為人後支子<lb/>
　　可也為所後者之祖父母妻妻之父母昆弟昆弟<lb/>
　　之子若子<hi>若子者為所為後之親如親子</hi>　為人後者為其父母<lb/>
　　報何以期也不貳斬也何以不貳斬也特重於大<lb/>
　　宗者降其小宗也為人後者孰後後大宗也曷為<lb/>
　　後大宗大宗者尊之統也禽獸知母而不知父野<lb/>
　　人曰父母何算焉都邑之士則知尊禰矣大夫及<lb/>
<pb n="5a"/>
　　學士則知尊祖矣諸侯及其大祖天子及其始祖<lb/>
　　之所自出尊者尊統上卑者尊統下大宗者尊之<lb/>
　　統也大宗者收族者也不可以絶故族人以支子<lb/>
　　後大宗也適子不得後大宗<hi>都邑之士則知尊禰近政化也大祖始封</hi>
　　<hi>之君始祖者感神靈而生若稷契也自由也及始祖之所由出謂祭天也上猶逺也下猶近也收族</hi>
　　<hi>者謂别親疎序昭穆大傳曰繼之以姓而弗别綴之以食而弗殊雖百世而昏姻不通者周道然也</hi>
　　　為人後者為其昆弟何以大功也為人後者降<lb/>
　　其昆弟也<hi>並喪服傳</hi>　庶人不為長子斬不繼祖與禰<lb/>
<pb n="5b"/>
　　故也<hi>尊先祖之正體不二其統也言不繼祖禰别長子不必五世  小記</hi>　庶人不<lb/>
　　得為長子三年不繼祖也<hi>大傳</hi>
支子不祭祭必告於宗子<hi>不敢自專謂宗子有故支子當攝而祭者也五宗皆然曲禮</hi>　庶人不祭殤與無後者殤與無後者從祖祔食<hi>不祭殤者父之庶也不祭無後者祖之庶也此二者當從祖祔食而已不祭祖無所食之也共其牲物而宗子主其禮焉祖庶之殤則自祭之凡所祭殤者唯適子耳無後者謂昆弟諸父也宗子之諸父無後者為墠祭之  小記</hi>
　　右宗支祭法　庶子不祭明其宗也<hi>明猶尊也一統焉族人上</hi>
<pb n="6a"/>
　　<hi>不戚君下又辟宗乃後能相序  大傳</hi>　庶子不祭祖者明其宗也<lb/>
　　<hi>明其尊宗以為本也禰則不祭矣言不祭祖者主謂宗子庶子俱為適士得立祖禰廟者也凡正體</hi>
　　<hi>在乎上者謂下正猶為庶也  小記</hi>　庶子不祭禰者明其宗也<hi>謂宗</hi>
　　<hi>子庶子俱為下士得立禰廟也雖庶人亦然  同上</hi>　曾子問曰宗子為士<lb/>
　　庶子為大夫其祭也如之何孔子曰以上牲祭於<lb/>
　　宗子之家<hi>貴禄重宗也上牲大夫少牢</hi>祝曰孝子某為介子某<lb/>
　　薦其常事<hi>外副也不言庶使若可以祭然</hi>若宗子有罪居于他國<lb/>
　　庶子為大夫其祭也祝曰孝子某使介子某執其<lb/>
<pb n="6b"/>
　　常事<hi>此之謂宗子攝大夫</hi>攝主不厭祭不旅不假不綏祭不<lb/>
　　配<hi>皆辟正主厭厭飫神也厭有隂有陽迎主之前祝酌奠奠之且饗是隂厭也尸謖之後徹薦俎</hi>
　　<hi>敦設於西北隅是陽厭也此不厭者不陽厭也不旅不旅酬也假讀為嘏不嘏不嘏主人也不綏祭謂</hi>
　　<hi>今主人也綏周禮作墮不配者祝辭不言以某妃配某氏</hi>布奠於賔賔奠而不<lb/>
　　舉<hi>布奠謂主人酬賔奠觶於薦北賔奠謂取觶奠於薦南也此酬之始也奠之不舉止旅</hi>不<lb/>
　　歸肉<hi>肉俎也謂與祭者留之共燕</hi>其辭於賔曰宗兄宗弟宗子<lb/>
　　在他國使某辭<hi>辭猶告也宿賔之辭與宗子為列則曰宗兄若子弟昭穆異者曰宗</hi>
　　<hi>子而已其辭若云宗兄某在他國使某執其常事使某告  曾子問</hi>　曾子問曰宗<lb/>
<pb n="7a"/>
　　子去在他國庶子無爵而居者可以祭乎孔子曰<lb/>
　　祭哉<hi>有子孫存不可以乏先祖之祀</hi>請問其祭如何孔子曰望墓<lb/>
　　而為壇以時祭<hi>不祭於廟無爵者賤逺辟正主</hi>若宗子死告於墓<lb/>
　　而後祭於家<hi>言祭於家容無廟也</hi>宗子死稱名不言孝<hi>孝宗子之</hi>
　　<hi>稱不敢與之同其辭但言子某薦其常事</hi>身没而已<hi>至子可以稱孝</hi>子游之徒<lb/>
　　有庶子祭者以此<hi>以用也用此禮祭也</hi>若義也<hi>若順</hi>今之祭者<lb/>
　　不首其義故誣於祭也<hi>首本也誣猶妄也  同上</hi>　孔子曰有<lb/>
　　隂厭有陽厭<hi>言祭殤之禮有於隂厭之者有於陽厭之者</hi>曾子問曰殤<lb/>
<pb n="7b"/>
　　不祔祭何謂隂厭陽厭<hi>祔當為備聲之誤也言殤乃不成人祭之不備禮而</hi>
　　<hi>云隂厭陽厭乎此失孔子指也祭成人始設奠於奥迎尸之前謂之隂厭尸謖之後改饌於西北隅</hi>
　　<hi>謂之陽厭殤則不備</hi>孔子曰宗子為殤而死庶子弗為後也<lb/>
　　<hi>族人以其倫代之明不序昭穆立之廟其祭之就其祖而已代之者主其禮</hi>其吉祭特<lb/>
　　牲<hi>尊宗子從成人也凡殤則特豚自卒哭成事之後為吉祭</hi>祭殤不舉肺無肵俎<lb/>
　　無𤣥酒不告利成<hi>此其無尸及所降也其他始成人舉肺脊肵俎利成禮之施於</hi>
　　<hi>尸者</hi>是謂隂厭<hi>是宗子而殤祭之於奥之禮小宗為殤其祭禮亦如之</hi>凡殤與<lb/>
　　無後者祭於宗子之家當室之白尊于東房是謂<lb/>
<pb n="8a"/>
　　陽厭<hi>凡殤與庶子之適也或昆弟之子或從父昆弟無後者如有昆弟及諸父此則今死者皆</hi>
　　<hi>宗子大功之内親共祖禰者言祭於宗子之家者為有異居之道也無廟者為墠祭之親者共其牲</hi>
　　<hi>物宗子皆主其禮當室之白尊於東房異於宗子之為殤當室之白謂西北隅得戸明者也明者白</hi>
　　<hi>陽凡祖廟在小宗之家小宗祭之亦然宗子之適亦為凡殤過此以往則不祭也祭適者天子不祭</hi>
　　<hi>五諸侯不祭三大夫下祭二士以下祭子而止  同上</hi>
適子庶子祗事宗子宗婦<hi>祗敬也宗子大宗</hi>雖貴富不敢以貴<lb/>
富入宗子之家雖衆車徒舍於外以寡約入<hi>入謂入宗子家</hi>子<lb/>
弟猶歸器衣服裘衾車馬則必獻其上而后敢服用其<lb/>
<pb n="8b"/>
次也<hi>猶若也子弟若有功徳以物見饋賜當以善者與宗子也</hi>若非所獻則不敢以<lb/>
入於宗子之門<hi>謂非宗子之爵所當服也</hi>不敢以貴富加於父兄宗<lb/>
族<hi>加猶高也</hi>若富則具二牲獻其賢者於宗子<hi>賢猶善也</hi>夫婦皆<lb/>
齊而宗敬焉<hi>當助祭於宗子之家</hi>終事而後敢私祭<hi>祭其祖禰  内則</hi>
　　右事宗之禮　孔子曰宗子雖七十無無主婦<hi>族人</hi>
　　<hi>之婦不可無統</hi>非宗子雖無主婦可也<hi>曾子問</hi>　傳曰子不<lb/>
　　私其父則不成為子故有東宫有西宫有南宫有<lb/>
　　北宫異居而同財有餘則歸之宗不足則資之宗<lb/>
<pb n="9a"/>
　　<hi>宗者世久為小宗典宗事者也資取也  喪服傳</hi>　宗室有事族人皆待<lb/>
　　終日大宗已待於賔奠然後燕私<hi>謂卿大夫以下宗室大宗子之</hi>
　　<hi>家也禮志云别子為祖繼别為大宗繼禰為小宗賔僚友助祭也</hi>燕私者何也祭<lb/>
　　已而與族人飲不醉而出是不親也醉而不出是<lb/>
　　渫宗也<hi>出猶去也</hi>出而不止是不忠也<hi>忠厚</hi>親而甚敬忠<lb/>
　　而不倦若是則兄弟之道備備者成也成者成於<lb/>
　　宗室也故曰飲而醉者宗室之意也徳將無醉族<lb/>
　　人之志也是故祀禮有讓徳施有復義之至也<hi>復反</hi>
<pb n="9b"/>
　　<hi>大尚書  傳</hi>
大宰以八統詔王馭萬民一曰親親<hi>親親若堯親九族也</hi>以九兩<lb/>
繫邦國之民五曰宗以族得民<hi>宗繼别為大宗收族者  天官</hi>　大宗<lb/>
伯以嘉禮親萬民以飲食之禮親宗族兄弟<hi>親者使之相親人君有食宗族飲酒之禮所以親之也文王世子曰族食世降一等大傳曰繫之以姓而弗别綴之以食而弗殊百世而昬姻不通者周道然也  春官</hi>　小宗伯掌三族之别以辨親踈其<lb/>
正室皆謂之門子掌其政令<hi>三族謂父子孫人道之正名喪服小記曰親親以三為五以五為九正室適子也將代父當門者也政令謂後守之事  同上</hi>　大司徒以本俗<lb/>
<pb n="10a"/>
六安萬民二曰族墳墓三曰聨兄弟<hi>族猶類也同宗者生相近死相迫聨猶合也兄弟昏姻嫁娶也  地官</hi>　小司冦以八辟麗邦灋附刑罰一<lb/>
曰議親之辟<hi>鄭司農云若今時宗室有罪先請是也</hi>凡王之同族有罪不<lb/>
即市<hi>鄭司農云刑諸甸師氏禮記曰刑于隠者不與國人慮兄弟  秋官</hi>　庶子之正於<lb/>
公族者教之以孝弟睦友子愛明父子之義長㓜之序<lb/>
<hi>正者故也庶子司馬之屬掌國子之倅為政於公族者</hi>其朝於公内朝則東面北<lb/>
上臣有貴者以齒<hi>内朝路寢庭</hi>其在外朝則以官司士為之<lb/>
<hi>外朝路寢門之外庭司士亦司馬之屬也掌羣臣之班正朝儀之位也</hi>其在宗廟之中則<lb/>
<pb n="10b"/>
如外朝之位宗人授事以爵以官<hi>宗人掌禮及宗廟也以爵貴賤異位也以官官各有所掌也若司徒奉牛司馬奉羊司空奉豕</hi>其登餕獻受爵則以上嗣<hi>上嗣君之適長子以特牲饋食禮言之受謂上嗣舉奠也獻謂舉奠洗爵酌入也餕謂宗人遣舉奠盥祝命之餕也大夫之嗣無此禮辟君也</hi>庶子治之雖有三命不踰父兄<hi>治之治公族之禮也唯於内朝則然其餘㑹聚之事則與庶姓同一命齒於鄉里再命齒於父族三命不齒不齒者特為位不在父兄行列中</hi>其公大事則以其喪服之精麤為序雖於公族之<lb/>
喪亦如之以次主人<hi>大事謂死喪也其為君雖皆斬衰序之必以本親也主人主喪者次主人者主人恒在上主人雖有父兄猶不得不齒</hi>若公與族燕則異姓為賔<hi>同宗<pb n="11a"/>無相賔客之道</hi>膳宰為主人<hi>君尊不/獻酒</hi>公與父兄齒<hi>親親也</hi>族食世<lb/>
降一等<hi>親者稠踈者稀</hi>其在軍則守於公禰<hi>謂從軍者公禰行主也所以遷主言禰在外親也</hi>公若有出疆之政<hi>謂朝覲㑹同也</hi>庶子以公族之無事<lb/>
者守於公宫正室守大廟<hi>正室適子也大廟大祖之廟</hi>諸父守貴宫<lb/>
貴室<hi>謂守路寢</hi>諸子諸孫守下宫下室<hi>下宫親廟也下室燕寢或言宫或言廟通異語</hi>五廟之孫祖廟未毁雖為庶人冠取妻必告死必赴<lb/>
練祥則告<hi>赴告於君也實四廟孫而言五廟者容顯考為始封子也</hi>族之相為也宜<lb/>
弔不弔宜免不免有司罰之<hi>弔謂六世以往免謂五世</hi>至于賵賻承<lb/>
<pb n="11b"/>
含皆有正焉<hi>承讀為贈聲之誤也正正禮也</hi>公族其有死罪則磬于甸<lb/>
人<hi>不於市朝者隠之也甸人掌郊野之官縣縊殺之曰磬</hi>其刑罪則纖剸亦告於<lb/>
甸人<hi>纖讀為殱刺也剸割也宫割臏墨劓刖皆以刀鋸刺割人體也告讀為鞠讀書用法曰鞠</hi>公族<lb/>
無宫刑<hi>宫割淫刑</hi>獄成有司讞于公其死罪則曰某之罪在<lb/>
大辟其刑罪則曰某之罪在小辟<hi>成平也讞之言白也辟亦罪也</hi>公曰<lb/>
宥之<hi>宥寛也欲寛其罪出於刑也</hi>有司又曰在辟公又曰宥之<hi>又復也</hi>
有司又曰在辟及三宥不對走出致刑于甸人<hi>對答也先者君毎言宥則答之以將更寛之至於三罪定不復答走往刑之為君之恩無已</hi>公又使人追之<lb/>
<pb n="12a"/>
曰雖然必赦之有司對曰無及也<hi>罪既正不可宥乃欲赦之重刑殺其類也</hi>
反命於公<hi>白已刑殺</hi>公素服不舉為之變如其倫之喪無服<lb/>
<hi>素服於凶事為吉於吉事為凶非喪服也君雖不服卿大夫死則皮弁錫衰以居往弔當事則弁絰於士蓋疑衰同姓則緦衰以弔之今無服者不往弔也倫謂親踈之比也素服亦皮弁矣</hi>親哭之<hi>不往弔為位哭之而已君於臣使有司哭之  文王世子</hi>　君有合族之道族人不得以其<lb/>
戚戚君位也<hi>君恩可以下施而族人皆臣也不得以父兄子弟之親自戚於君伍謂齒列也所以尊君别嫌也  大傳</hi>　諸侯之尊兄弟不得以屬通<hi>禮非始封之君則臣諸父昆弟兄弟匹敵之稱人臣不可以敵君故不得以屬通所以逺别貴賤尊君卑臣之義  隠七年糓梁傳</hi>
<pb n="12b"/>
　　右親親　帝堯克明峻徳以親九族九族既睦<hi>九族</hi>
　　<hi>高祖至元孫之親舉近以該逺五服異姓之親亦在其中也  堯典</hi>　凡為天下國<lb/>
　　家有九經曰親親也親親則諸父昆弟不怨尊其<lb/>
　　位重其禄同其好惡所以勸親親也<hi>中庸</hi>　上治祖<lb/>
　　禰尊尊也下治子孫親親也旁治昆弟合族以食<lb/>
　　序以昭繆别之以禮義人道竭矣<hi>治猶正也繆讀為穆聲之誤也</hi>
　　<hi>竭盡也</hi>立權度量考文章改正朔易服色殊徽號異<lb/>
　　器械别衣服此其所得與民變革者也<hi>權秤也度丈尺也量</hi>
<pb n="13a"/>
　　<hi>斗斛也文章禮法也服色車馬也徽號旌旗之名也器械禮樂之器及甲兵也衣服吉凶之制也徽</hi>
　　<hi>或作輝</hi>其不可得變革者則有矣親親也尊尊也長<lb/>
　　長也男女有别此其不可得與民變革者也<hi>四者人道</hi>
　　<hi>之常大傳</hi>　　四世而緦服之窮也五世袒免殺同姓<lb/>
　　也六世親屬竭矣<hi>四世其高祖五世高祖昆弟六世以外親盡無屬名</hi>其庶<lb/>
　　姓别於上而戚單於下昏姻可以通乎<hi>問之也元孫之子姓</hi>
　　<hi>别於高祖五世而無服姓世所由生</hi>繫之以姓而弗别綴之以食而<lb/>
　　弗殊雖百世而昏姻不通者周道然也<hi>周之禮所建者長也</hi>
<pb n="13b"/>
　　<hi>姓正姓也始祖為正姓高祖為庶姓繫之弗别謂若今宗室屬籍也周禮小史定繫世辨昭穆  同</hi>
　　<hi>上</hi>　親親以三為五以五為九上殺下殺旁殺而<lb/>
　　親畢矣<hi>已上親父下親子三也以父親祖以子親孫五也以祖親高祖以孫親元孫九也殺</hi>
　　<hi>謂親益踈者服之益輕  喪服小記</hi>　自仁率親等而上之至於祖<lb/>
　　自義率祖順而下之至于禰是故人道親親也<hi>言先</hi>
　　<hi>有恩</hi>親親故尊祖尊祖故敬宗敬宗故收族收族故<lb/>
　　宗廟嚴宗廟嚴故重社稷重社稷故愛百姓愛百<lb/>
　　姓故刑罰中刑罰中故庶民安庶民安故財用足<lb/>
<pb n="14a"/>
　　財用足故百志成百志成故禮俗刑禮俗刑然後<lb/>
　　樂<hi>收族序以昭穆也嚴猶尊也孝經曰孝莫大於嚴父百志人之志意所欲也刑猶成也</hi>詩<lb/>
　　云不顯不承無斁於人斯此之謂也<hi>斁厭也言文王之徳不顯</hi>
　　<hi>乎不承成先人之業乎言其顯且承之人樂之無厭也  大傳</hi>　諸侯之子稱公<lb/>
　　子公子不得禰先君公子之子稱公孫公孫不得<lb/>
　　祖諸侯此自卑别於尊者也若公子之子孫有封<lb/>
　　為國君者别世世祖是人也不祖公子此自尊别<lb/>
　　於卑者也是故始封之君不臣諸父昆弟封君之<lb/>
<pb n="14b"/>
　　子不臣諸父而臣昆弟封君之孫盡臣諸父昆弟<lb/>
　　<hi>喪服子夏傳</hi>　公族朝於内朝内親也<hi>謂以宗族事㑹</hi>雖有貴<lb/>
　　者以齒明父子也外朝以官體異姓也<hi>體猶連結也</hi>宗<lb/>
　　廟之中以爵為位崇徳也<hi>崇高也</hi>宗人授事以官尊<lb/>
　　賢也<hi>官各有能</hi>登餕受爵以上嗣尊祖之道也<hi>上嗣祖之正統</hi>
　　喪紀以服之輕重為序不奪人親也<hi>紀猶事也</hi>公與族<lb/>
　　燕則以齒而孝弟之道逹矣<hi>以至尊不自異於親之列</hi>其族食<lb/>
　　世降一等親親之殺也<hi>殺差也</hi>戰則守於公禰孝愛<lb/>
<pb n="15a"/>
　　之深也<hi>行主君父之象</hi>正室守太廟尊宗室而君臣之道<lb/>
　　著矣<hi>以其不敢以庶守君所重</hi>諸父諸兄守貴室子弟守下室<lb/>
　　而讓道逹矣<hi>以其貴者守貴賤者守賤上言父子孫此言兄弟互相備也</hi>五廟<lb/>
　　之孫祖廟未毁雖及庶人冠取妻必告死必赴不<lb/>
　　忘親也親未絶而列於庶人賤無能也敬弔臨賻<lb/>
　　賵睦友之道也古者庶子之官治而邦國有倫邦<lb/>
　　國有倫而衆鄉方矣<hi>鄉方言知所鄉</hi>公族之罪雖親不以<lb/>
　　犯有司正術也所以體百姓也<hi>犯猶干也術法也</hi>刑于隠<lb/>
<pb n="15b"/>
　　者不與國人慮兄弟也弗弔弗為服哭於異姓之<lb/>
　　廟為忝祖逺之也素服居外不聽樂私喪之也骨<lb/>
　　肉之親無絶也公族無宫刑不翦其類也<hi>翦割截也  文</hi>
　　<hi>王世子</hi>　魯人有同姓死而弗弔者人曰在禮當免<lb/>
　　不免當弔不弔有司罰之如之何子之無弔也答<lb/>
　　曰吾以其疏逺也子思聞之曰無恩之甚也昔者<lb/>
　　季孫問於夫子曰百世之宗有絶道乎子曰繼之<lb/>
　　以姓義無絶也故同姓為宗合族為屬雖國子之<lb/>
<pb n="16a"/>
　　尊<hi>國子諸侯卿大夫之子</hi>不廢其親所以崇愛也是以綴之<lb/>
　　以食序列昭穆萬世婚姻不通忠篤之道然也<hi>孔叢</hi>
　　<hi>子</hi>　有若問於孔子曰國君之於同姓如之何孔<lb/>
　　子曰皆有宗道焉故雖國君之尊猶百世不廢其<lb/>
　　親所以崇愛也雖於族人之親而不敢戚君所以<lb/>
　　謙也<hi>戚親也尊敬君不敢如其親也  家語</hi>　宣王欲得國子之能<lb/>
　　導訓諸侯者<hi>賈侍中云國子諸侯之嗣子或云國子諸侯之子欲使訓導子也昭謂國</hi>
　　<hi>子同姓諸姬也凡王子弟謂之國子導訓諸侯謂為州伯者也</hi>樊穆仲曰魯侯孝<lb/>
<pb n="16b"/>
　　<hi>穆仲仲山甫之謚猶魯叔孫穆子謂之穆叔</hi>王曰何以知之對曰肅恭<lb/>
　　明神而敬事耉老<hi>耉凍梨也</hi>賦事行刑必問於遺訓<hi>遺訓</hi>
　　<hi>先王之教也</hi>而咨於故實<hi>咨謀也故實故事之是者</hi>不干所問不犯<lb/>
　　所咨王曰然則能訓治其民矣乃命魯孝公於夷<lb/>
　　宫<hi>命為侯伯也夷宫宣王祖父夷王之廟古者爵命必於祖廟  國語魯語</hi>　周襄王<lb/>
　　將以狄伐鄭富辰諫曰不可<hi>富辰周大夫</hi>大上以徳撫<lb/>
　　民<hi>無親踈也</hi>其次親親以相及也<hi>先親以及踈推恩以成義</hi>昔周公<lb/>
　　弔二叔之不咸故封建親戚以藩屏周<hi>弔傷也咸同也周公</hi>
<pb n="17a"/>
　　<hi>傷夏殷之叔世踈其親戚以至滅亡故廣封其兄弟</hi>管蔡郕霍魯衞毛耼郜<lb/>
　　雍曹滕畢原酆郇文之昭也<hi>十六國皆文王子也管國在滎陽京縣東</hi>
　　<hi>北蔡在今汝南上蔡縣郕國東平剛父縣西南有郕鄉霍國今在永安縣東北有霍太山魯在兖州</hi>
　　<hi>曲阜縣衞國在汲郡朝歌縣郜國濟隂城武縣東南有北郜城雍國在河内山陽縣西曹國在今濟</hi>
　　<hi>隂定陶縣滕國在沛國公丘縣東南畢國在長安縣西北原國在沁水縣西酆國在始平鄠縣東郇</hi>
　　<hi>國解縣西北有郇城毛耼闕</hi>邘晉應韓武之穆也<hi>四國皆武王子河内野王</hi>
　　<hi>縣西北有邘城晉國在太原晉陽縣河東聞喜縣應國在襄王城父縣西南韓國在河東郡界</hi>凡<lb/>
　　蔣邢茅胙祭周公之𦙍也<hi>𦙍嗣也凡汲郡共縣東南有凡城蔣在弋陽期</hi>
<pb n="17b"/>
　　<hi>思縣邢國在東平襄國縣高平昌邑縣西有茅鄉東郡燕縣西南有胙亭祭闕</hi>召穆公思<lb/>
　　周徳之不類故糾合宗族于成周而作詩<hi>類善也糾收也</hi>
　　<hi>召穆公周卿士名虎召采地扶風雍縣東南有召亭周厲王之時周徳衰㣲兄弟道缺召穆公于東</hi>
　　<hi>都收㑹宗族特作此周公之樂歌常棣詩屬小雅</hi>曰常棣之華鄂不韡韡<lb/>
　　凡今之人莫如兄弟<hi>常棣棣也不豈不也鄂鄂然華外發韡韡光明貌此燕兄</hi>
　　<hi>弟之樂歌故言常棣之華則其鄂然而外見者豈不韡韡乎凡今之人則豈有如兄弟者乎  此朱</hi>
　　<hi>子説</hi>其四章曰兄弟鬩於墻外禦其侮<hi>䦧訟争貌言内雖不和猶</hi>
　　<hi>宜外扞異族之侵侮</hi>如是則兄弟雖有小忿不廢懿親<hi>懿羙也</hi>
<pb n="18a"/>
　　今天子不忍小忿以棄鄭親其若之何庸勲親親<lb/>
　　暱近尊賢徳之大者也<hi>庸用也暱親也</hi>即聾從昧與頑用<lb/>
　　嚚姦之大者也棄徳崇姦禍之大者也<hi>崇聚也</hi>鄭有<lb/>
　　平惠之勲<hi>平王東遷晉鄭是依惠王出奔虢鄭納之是其勲也</hi>又有厲宣之<lb/>
　　親<hi>鄭始封之祖桓公友周厲王之子宣王之母弟</hi>棄嬖寵而用三良<hi>七年殺嬖</hi>
　　<hi>臣申侯十六年殺寵子子華也三良叔詹堵叔師叔所謂尊賢</hi>於諸姬為近<hi>道近當暱</hi>
　　<hi>之</hi>四徳具矣耳不聽五聲之和為聾目不别五色<lb/>
　　之章為昧心不則徳義之經為頑口不道忠信之<lb/>
<pb n="18b"/>
　　言為嚚狄皆則之四姦具矣周之有懿徳也猶曰<lb/>
　　莫如兄弟故封建之<hi>當周公時故言周之有懿徳</hi>其懐柔天下<lb/>
　　也猶懼有外侮扞禦侮者莫如親親故以親屏周<lb/>
　　召穆公亦云<hi>周公作詩召公歌之故言亦云</hi>今周徳既衰於是乎<lb/>
　　又渝周召以從諸姦無乃不可乎<hi>變周召親兄弟之道</hi>民未<lb/>
　　忘禍王又興之<hi>前有子頽之亂中有叔帶召狄故曰民未忘禍</hi>其若文武<lb/>
　　何<hi>言將廢文武之功業</hi>王弗聽<hi>僖二十四年左氏傳</hi>　晉麗姬之亂詛<lb/>
　　無畜羣公子<hi>詛盟誓</hi>自是晉無公族<hi>無公子故廢公族之官</hi>及<lb/>
<pb n="19a"/>
　　成公即位乃宦卿之適而為之田以為公族<hi>宦位也為</hi>
　　<hi>置田邑以為公族大夫</hi>又宦其餘子亦為餘子<hi>餘子適子之母弟也亦治</hi>
　　<hi>餘子之政</hi>其庶子為公行<hi>庶子妾子也掌率公戎行</hi>晉於是有公族<lb/>
　　餘子公行<hi>皆官名氏宣二年左  傳</hi>　欒伯請公族大夫<hi>欒伯欒武</hi>
　　<hi>子公族大夫掌公族與卿之子弟</hi>公曰荀家惇惠<hi>荀家晉大夫</hi>荀㑹文<lb/>
　　敏<hi>荀㑹荀家之族</hi>黶也果敢<hi>黶欒書之/子桓子</hi>無忌鎮靜<hi>無忌韓厥之子</hi>
　　<hi>公族穆子鎮重也靜安也</hi>使兹四人者為之<hi>兹此也</hi>夫膏粱之性<lb/>
　　難正也<hi>膏肉之肥者粱食之精者言食肥羙者率多驕放其性難正</hi>故使惇惠<lb/>
<pb n="19b"/>
　　者教之<hi>教之道藝</hi>使文敏者導之<hi>導其志行</hi>使果敢者諗之<lb/>
　　<hi>諗告也告得失</hi>使鎮靜者修之<hi>修治其氣性</hi>惇惠者教之則徧<lb/>
　　而不倦<hi>倦懈也</hi>文敏者導之則婉而入<hi>婉順也</hi>果敢者<lb/>
　　諗之則過不隠鎮靜者修之則壹<hi>壹均一也</hi>使兹四人<lb/>
　　者為公族大夫<hi>國語晉語</hi>　宋昭公將去羣公子樂豫<lb/>
　　曰不可公族公室之枝葉也若去之則本根無所<lb/>
　　庇䕃矣葛藟猶能庇其本根<hi>葛之能藟蔓繁滋以本支䕃庇之多</hi>故<lb/>
　　君子以為比<hi>謂詩人取以喻九族兄弟</hi>况國君乎此諺所謂庇<lb/>
<pb n="20a"/>
　　焉而縱尋斧焉者也<hi>縱放也</hi>必不可君其圖之親之<lb/>
　　以徳皆股肱也誰敢擕貳若之何去之不聽穆襄<lb/>
　　之族率國人以攻公<hi>穆公襄公之子孫昭公所欲去者  文七年左氏傳</hi>
錫土姓<hi>錫之土以立國錫之姓以立宗左傳所謂天子建徳因生以賜姓胙之土而命之氏者也  禹貢</hi>　天子建徳因生以賜姓胙之土而命之氏諸侯以<lb/>
字為諡因以為族官有世功則有官族邑亦如之<hi>詳見下</hi>
　　右姓氏　仲山父曰古者司商協名姓<hi>司商掌賜族受姓之</hi>
　　<hi>官商金聲清謂人始生吹律合之定其姓名  國語周語</hi>　司空季子曰黄帝<lb/>
<pb n="20b"/>
　　之子二十五人其同姓者二人而已唯青陽與夷<lb/>
　　鼓皆為己姓<hi>其二人相與同徳故俱為己姓青陽金天氏帝少昊也</hi>青陽方<lb/>
　　雷氏之甥也夷鼓彤魚氏之甥也<hi>方雷西陵氏之姓也彤魚國名</hi>
　　<hi>帝繫曰黄帝要於西陵氏之子曰嫘祖實生青陽姊妹之子曰甥</hi>其同生而異姓<lb/>
　　者四母之子别為十二姓凡黄帝之子二十五宗<lb/>
　　<hi>唐尚書曰繼别為小宗非也繼别為大宗别子之庶姓乃為小宗耳</hi>其得姓者十四<lb/>
　　人為十二姓<hi>得姓以徳居官而賜之姓也謂十四人而二人為姬二人為己故十二姓</hi>
　　姬酉祁已滕葴任荀僖姞儇依是也唯青陽與倉<lb/>
<pb n="21a"/>
　　林氏同於黄帝故皆為姬姓<hi>二十五宗唯青陽與倉林徳及黄帝同姓</hi>
　　<hi>為姬也</hi>同徳之難也如是<hi>言徳自黄帝同之難也如是</hi>昔少典取<lb/>
　　於有蟜氏生黄帝炎帝<hi>賈侍中云少典黄帝炎帝之先有蟜諸侯也炎帝神</hi>
　　<hi>農也虞唐云少典黄帝炎帝之父昭謂神農三皇也在黄帝前黄帝滅炎帝滅其子孫耳明非神農</hi>
　　<hi>可知也言生者謂二帝本所生出也内傳高陽高辛氏各有才子八人謂其裔子耳賈君得之</hi>黄<lb/>
　　帝以姬水成炎帝以姜水成<hi>姬姜水名也成謂所生長以成功也</hi>成<lb/>
　　而異徳故黄帝為姬炎帝為姜二帝用師以相濟<lb/>
　　也異徳之故也<hi>濟當為擠擠滅也傳曰黄帝戰於阪泉是也</hi>異姓則異<lb/>
<pb n="21b"/>
　　徳異徳則異類雖近男女相及以生民也<hi>近謂有屬名也</hi>
　　<hi>相及相嫁取也</hi>同姓則同徳同徳則同心同心則同志同<lb/>
　　志雖逺男女不相及畏黷敬也<hi>畏褻凟其類也  國語晉語</hi>
　　無駭卒羽父請諡與族公問族於衆仲衆仲對曰<lb/>
　　天子建徳<hi>立有徳以為諸侯</hi>因生以賜姓<hi>因其所由生以賜姓謂若舜由</hi>
　　<hi>媯汭故陳為媯姓</hi>胙之土而命之氏<hi>報之以土而命氏曰陳</hi>諸侯以<lb/>
　　字<hi>諸侯位卑不得賜姓故其臣因氏其王父字</hi>為諡因以為族<hi>或便即先人之</hi>
　　<hi>諡稱以為族</hi>官有世功則有官族邑亦如之<hi>謂取其舊官舊邑之</hi>
<pb n="22a"/>
　　<hi>稱以為族皆稟之時君</hi>公命以字為展氏<hi>諸侯之子稱公子公子之子稱公孫</hi>
　　<hi>公孫之子以王父字為氏無駭公子展之孫故為展氏  隠八年左氏傳</hi>　人所以有<lb/>
　　姓者何所以崇恩愛厚親親逺禽獸别婚姻也故<lb/>
　　世别類使生相愛死相哀同姓不得相娶者皆為<lb/>
　　重人倫也姓生也人所禀天氣以生者也尚書曰<lb/>
　　平章百姓姓所以百何以為古者聖人吹律定姓<lb/>
　　以記其族人含五常而生身有五音宫商角徴羽<lb/>
　　轉而相雜五五二十五轉生四時故百而異也所<lb/>
<pb n="22b"/>
　　以有氏者何所以貴功徳賤伎力或氏其官或氏<lb/>
　　其事問其氏則可知其徳所以勉人為善也或氏<lb/>
　　王父字何所以别諸侯之後為興滅國繼絶世也<lb/>
　　諸侯之子稱公子公子之子稱公孫公孫之子各<lb/>
　　以其王父字為氏故魯有仲孫季孫叔孫楚有昭<lb/>
　　屈景齊有高國崔也人必有名何所以吐情自紀<lb/>
　　尊事人者也子生三月則父名之於祖廟於祖廟<lb/>
　　者謂子之親廟也明當為宗廟主也一説名之於<lb/>
<pb n="23a"/>
　　燕寢名者㓜少卑賤之親也寡畧故於燕寢人所<lb/>
　　以有字何冠徳明功敬成人也所以五十乃稱伯<lb/>
　　仲者長㓜之序也稱號所以有四何法四時用事<lb/>
　　先後長㓜兄弟之象也故以時長㓜號曰伯仲叔<lb/>
　　季也適長稱伯伯禽是也庶長稱孟魯大夫孟氏<lb/>
　　是也男女異長各自有伯仲法隂陽各自有終始<lb/>
　　也婦姓以配字何明不娶同姓也<hi>白虎通</hi>
親屬記　　　通禮二十二<lb/>
<pb n="23b"/>
　補<hi>即爾雅釋親篇</hi>
父為考母為妣<hi>禮記云生曰父母妻死曰考妣嬪今世學者從之按書曰大傷厥考心事厥考厥長聰聽祖考之彛訓蒼頡篇曰考妣延年書曰嬪于虞詩曰聿嬪于京周禮有九嬪之官明此非死生之異稱矣其義猶今謂兄為晜妹為媦即是此例也</hi>父之考為王父父之妣為王母<lb/>
<hi>加王者尊之</hi>王父之考為曽祖王父王父之妣為曽祖王母<lb/>
<hi>曽猶重也</hi>曽祖王父之考為高祖王父曽祖王父之妣為高<lb/>
祖王母<hi>高者言最在上</hi>父之世父叔父為從祖祖父父之世母<lb/>
叔母為從祖祖母<hi>從祖而别世統異故</hi>父之晜弟先生為世父後<lb/>
<pb n="24a"/>
生為叔父<hi>世有為嫡者嗣世統故也</hi>男子先生為兄後生為弟男子<lb/>
謂女子先生為姊後生為妹父之姊妹為姑父之從父<lb/>
晜弟為從祖父父之從祖晜弟為族父從祖父之子相<lb/>
謂為從祖晜弟族父之子相謂為族晜弟族兄弟之子<lb/>
相謂為親同姓<hi>同姓之親無服屬</hi>兄之子弟之子相謂為從父<lb/>
晜弟<hi>從父而别</hi>子之子為孫<hi>孫猶/後也</hi>孫之子為曽孫<hi>曽猶重也</hi>曽孫<lb/>
之子為元孫<hi>元者言親屬㣲昧也</hi>元孫之子為來孫<hi>言有往來之親</hi>來孫<lb/>
之子為晜孫<hi>晜後也汲冡竹書曰不窟之晜孫</hi>晜孫之子為仍孫<hi>仍亦重也</hi>
<pb n="24b"/>
仍孫之子為雲孫<hi>言輕逺如浮雲</hi>王父之姊妹為王姑曽祖王<lb/>
父之姊妹為曽祖王姑高祖王父之姊妹為高祖王姑<lb/>
父之從父姊妹為從祖姑父之從祖姊妹為族祖姑父<lb/>
之從父晜弟之母為從祖王母父之從祖晜弟之母為<lb/>
族祖王母父之兄妻為世母父之弟妻為叔母父之從<lb/>
父晜弟之妻為從祖母父之從祖晜弟之妻為族祖母<lb/>
父之從祖祖父為族曽王父父之從祖祖母為族曽王<lb/>
母父之妾為庶母祖王父也晜弟也<hi>今江東人通言晜</hi>
<pb n="25a"/>
　　右宗族<lb/>
母之考為外王父母之妣為外王母母之王考為外曽<lb/>
王父母之王妣為外曽王母<hi>異姓故言外</hi>母之晜弟為舅母<lb/>
之從父晜弟為從舅母之姊妹為從母從母之男子為<lb/>
從母晜弟其女子子為從母姊妹<lb/>
　　右母黨<lb/>
妻之父為外舅妻之母為外姑<hi>謂我舅者吾謂之甥然則亦宜呼壻為甥孟子田帝館甥于貳室是也</hi>姑之子為甥舅之子為甥妻之晜弟為甥姊<lb/>
<pb n="25b"/>
妹之夫為甥<hi>四人體敵故更相為甥甥猶生也今人相呼蓋依此</hi>妻之姊妹同出<lb/>
為姨<hi>同出謂俱已嫁詩曰邢侯之姨</hi>女子謂姊妹之夫為私<hi>詩衞風碩人篇曰覃公維私</hi>男子謂姊妹之子為出<hi>春秋公羊傳曰蓋舅出</hi>女子謂晜弟<lb/>
之子為姪<hi>春秋左氏傳曰姪其從姑</hi>謂出之子為離孫謂姪之子為<lb/>
歸孫女子子之子為外孫女子同出謂先生為姒後生<lb/>
為娣<hi>同出謂俱嫁事一夫公羊傳曰諸侯娶一國二國往媵之以姪娣從娣者何弟也此即其義也</hi>女<lb/>
子謂兄之妻為嫂弟之妻為婦<hi>猶今言新婦也</hi>長婦謂稚婦為<lb/>
娣婦娣婦謂長為姒婦<hi>今相呼先後或云妯娌</hi>
<pb n="26a"/>
　　右妻黨<lb/>
婦稱夫之父曰舅稱夫之母曰姑姑舅在則曰君舅君<lb/>
姑没則曰先舅先姑<hi>國語魯語曰吾聞之先姑</hi>謂夫之庶母為少姑<lb/>
夫之兄為兄弟<hi>今俗呼兄鍾語之誤耳</hi>夫之弟為叔夫之姊為女<lb/>
公夫之女弟為女妹<hi>今謂之女妹是也</hi>子之妻為婦長婦為嫡<lb/>
婦衆婦為庶婦女子子之夫為壻壻之父為姻婦之父<lb/>
為婚父之黨為宗族母與妻之黨為兄弟婦之父母壻<lb/>
之父母相謂為婚姻兩壻相謂為亞<hi>詩曰瑣瑣姻亞今江東人呼為僚壻</hi>
<pb n="26b"/>
婦之黨為婚兄弟壻之黨為姻兄弟<hi>古者皆謂婚姻為兄弟</hi>嬪婦<lb/>
也<hi>書曰嬪于虞</hi>謂我舅者吾謂之甥也<lb/>
　　右婚姻　同姓從宗合族屬異姓主名治際㑹名<lb/>
　　著而男女有别<hi>合合之宗子之家序昭穆也異姓謂來嫁者也主於母與父之名耳</hi>
　　<hi>際㑹婚禮交接之㑹也著明也母婦之名不明則人倫亂也亂者若衞宣公楚平王為子取而自納</hi>
　　<hi>焉</hi>其夫屬乎父道者妻皆母道也其夫屬乎子道<lb/>
　　者妻皆婦道也<hi>言母婦無昭穆於此統於夫耳母焉則尊之婦焉則卑之尊之卑之</hi>
　　<hi>明非已倫以厚别也</hi>謂弟之妻婦者是嫂亦可謂之母乎<hi>言不</hi>
<pb n="27a"/>
　　<hi>可也謂之婦與嫂者以其在己之列以名逺之耳復謂嫂為母則令昭穆不明昆弟之妻夫之昆弟</hi>
　　<hi>不相為服不成其親也男女無親則逺於相見</hi>名者人治之大者也可無<lb/>
　　慎乎<hi>人治所以正人  大傅</hi>　族者何也族者湊也聚也謂<lb/>
　　恩愛相流湊也生相親愛死相哀痛有㑹聚之道<lb/>
　　故謂之族族所以九何九之為言究也親踈恩愛<lb/>
　　究竟也謂父族四母族三妻族二父族四者謂父<lb/>
　　之姓一族也父女昆弟適人有子為二族也身女<lb/>
　　昆弟適人有子為三族也身女子適人有子為四<lb/>
<pb n="27b"/>
　　族也母族三者母之父母一族也母之昆弟二族<lb/>
　　也母昆弟子三族也妻族二者妻之父為一族妻<lb/>
　　之母為二族妻之親畧故父母各一族禮曰惟是<lb/>
　　三族之不虞尚書曰以親九族義同也<hi>白虎通</hi>　三<lb/>
　　綱者何謂也謂君臣父子夫婦也六紀者何謂也<lb/>
　　謂諸父兄弟族人諸舅師長朋友也故君為臣綱<lb/>
　　父為子綱夫為妻綱敬諸父兄六紀道行諸舅有<lb/>
　　義族人有序昆弟有親師長有尊朋友有舊何謂<lb/>
<pb n="28a"/>
　　綱紀綱者張也紀者理也大者為綱小者為紀所<lb/>
　　以張理上下整齊人道也人皆懐五常之性有親<lb/>
　　愛之心是以綱紀為化若羅網之有綱紀而萬目<lb/>
　　張也君臣父子夫婦六人也所以稱三綱何一隂<lb/>
　　一陽謂之道陽得隂而成隂得陽而序剛柔相配<lb/>
　　故六人為三綱六紀者為三綱之紀者也師長君<lb/>
　　臣之紀也以其皆成己也諸父兄弟父子之紀也<lb/>
　　以其有親恩連也諸舅朋友夫婦之紀也以其皆<lb/>
<pb n="28b"/>
　　有同志為紀助也君臣者何謂也君羣也下之所<lb/>
　　歸心臣者繵堅也屬志自堅固父子者何謂也父<lb/>
　　者矩也以法度教子子者孶孶無已也夫婦者何<lb/>
　　謂也夫者扶也以道扶接也婦者服也以禮屈服<lb/>
　　朋友者何謂也朋者黨也友者有也同門曰朋同<lb/>
　　志曰友謂之舅姑何舅者舊也姑者故也舊故之<lb/>
　　者老人之稱也謂之姊妹何姊者恣也妹者末也<lb/>
　　謂之兄弟何兄者况也况父法也弟者悌也心順<lb/>
<pb n="29a"/>
　　行篤也稱夫之父母謂之舅姑何尊如父而非父<lb/>
　　者舅也親如母而非母者姑也故稱夫之父母為<lb/>
　　舅姑也<hi>同上</hi>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷六十九<lb/>
</p>
<p>
</p>
  </div>
</body>
</text>
</TEI>
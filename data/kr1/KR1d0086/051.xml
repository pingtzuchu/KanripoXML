<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目巻四十九</head>
    <p>
<pb n="1a"/>
欽定四庫全書<lb/>
　禮書綱目巻四十九　　　　　婺源江永撰<lb/>
武備　　　　軍禮二<lb/>
　補<lb/>
夏后氏尚黒戎事乗驪<hi>戎兵也馬黒色曰驪爾雅曰騋牝驪牡𤣥</hi>殷人尚白<lb/>
戎事乗翰<hi>翰白色馬也易曰白馬翰如</hi>周人尚赤戎事乗騵<hi>騵駵馬白腹檀弓</hi>　夏小正四月執陟攻駒五月頒馬<hi>大戴禮</hi>　校人掌<lb/>
王馬之政<hi>政謂差擇養乗之數也月令曰班馬政</hi>辨六馬之屬種馬一物<lb/>
<pb n="1b"/>
戎馬一物齊馬一物道馬一物田馬一物駑馬一物<hi>種謂上善似母者以次差之玉路駕種馬戎路駕戎馬金路駕齊馬象路駕道馬田路駕田馬駑馬給宫中之役</hi>
凡頒良馬而養乗之乗馬一師四圉三乗為皁皁一趣<lb/>
馬三皁為繫繫一馭夫六繫為廏廏一僕夫六廏成校<lb/>
校有左右駑馬三良馬之數麗馬一圉八麗一師八師<lb/>
一趣馬八趣馬一馭夫<hi>良善也善馬五路之馬鄭司農云四匹為乗養馬為圉故春秋傳曰馬有圉牛有牧𤣥謂二耦為乗師趣馬馭夫僕夫帥之名也趣馬下士馭夫中士則僕夫上士也自乗至廏其數二百一十六匹易乾為馬此應乾之筴也至校變為言成者明六馬各一廏而王馬小備也校有左右<pb n="2a"/>則良馬一種者四百三十二匹五種合二千一百六十匹駑馬三之則為千二百九十六匹五良一駑凡三千四百五十六匹然後王馬大備詩云騋牝三千此謂王馬之大數與麗耦也駑馬自圉至馭夫凡馬千二十四匹與三良馬之數不相應八皆宜為六字之誤也師十二匹趣馬士十二匹則馭夫四百三十二匹然後而三之既三之無僕夫者不駕於五路卑之也</hi>天子十有二閑馬六種邦國六閑<lb/>
馬四種家四閑馬二種<hi>降殺之差每廏為一閑諸侯有齊馬道馬田馬大夫有田馬各一閑其駑馬則皆分為三焉</hi>凡馬特居四之一<hi>欲其乗之性相似也物同氣則心一鄭司農云四之一者三牝一牡</hi>春祭馬祖執駒<hi>馬祖天駟也孝經説曰房為農馬鄭司農云執駒無令近母猶攻駒也二歲曰駒三歲曰駪𤣥謂執猶拘也春通淫之時駒弱血氣未定為其乗匹傷之</hi>夏祭<lb/>
<pb n="2b"/>
先牧頒馬攻特<hi>先牧始養馬者其人未聞夏通淫之後攻其特為其蹄齧不可乗用鄭司農云攻特謂騬之</hi>秋祭馬社臧僕<hi>馬社始乗馬者世本作曰相土作乗馬鄭司農云臧僕謂簡練馭者令皆善也𤣥謂僕馭五路之僕</hi>冬祭馬歩獻馬講馭夫<hi>馬歩神為災害馬者獻馬見成馬於王也馭夫馭貳車從車使車者講猶簡習</hi>凡大祭祀朝覲㑹同毛馬而<lb/>
頒之<hi>毛馬齊其色也頒授當乗之</hi>凡軍事物馬而頒之<hi>物馬齊其力</hi>等馭<lb/>
夫之祿<hi>馭夫於趣馬僕夫為中舉中見上下</hi>宫中之稍食<hi>師圉府史以下也鄭司農云稍食曰廪  夏官</hi>　趣馬掌贊正良馬而齊其飲食簡其六節<hi>贊佐也佐正者謂校人臧僕講馭夫之時簡差也節猶量也差擇王馬以為六等</hi>掌駕説之頒<hi>用馬<pb n="3a"/>之第次</hi>辨四時之居治以聽馭夫<hi>居謂牧庌所處治謂執駒攻特之屬  同上</hi>
　巫馬掌養疾馬而乗治之相醫而藥攻馬疾受財於<lb/>
校人<hi>乗謂驅歩以發其疾知所疾處乃治之相助也</hi>馬死則使其賈粥之入其<lb/>
布于校人<hi>布泉也鄭司農云賈謂其屬官小吏賈一人粥賣也  同上</hi>　牧師掌牧<lb/>
地皆有厲禁而頒之<hi>頒馬授圉者所牧處</hi>孟春焚牧<hi>焚牧地以除陳生新草也</hi>
中春通淫<hi>中春隂陽交萬物生之時可以合馬之牝牡也月令季春乃合累牛騰馬遊牝于牧秦時書也秦地寒涼萬物後動</hi>掌其政令<hi>同上</hi>　廋人掌十有二閑之政教<lb/>
以阜馬佚特教駣攻駒及祭馬祖祭閑之先牧及執駒<lb/>
<pb n="3b"/>
散馬耳<hi>九者皆有政教焉阜盛壯也詩云四牡孔阜杜子春云佚當為逸鄭司農云馬三歲曰駣二歲曰駒散讀為中散大夫之散謂聒馬耳毋令善驚也𤣥謂逸者用之不使甚勞安其血氣也教駣始乗習之也攻駒騬其蹄齧者閑之先牧先牧制閑者散馬耳以竹括押其耳頭動揺則括中物後遂串習不復驚</hi>正<lb/>
校人員選<hi>校人謂師圍也正員選者選擇可備員者平之</hi>馬八尺以上為龍七<lb/>
尺以上為騋六尺以上為馬<hi>大小異名爾雅曰騋牝驪牡𤣥駒牡驂鄭司農云以月令曰駕蒼龍  同上</hi>　圉師掌教圉人養馬春除蓐釁廏始牧<lb/>
夏庌馬冬獻馬茨牆則翦闔<hi>蓐馬兹也馬既出而除之新釁焉神之也春秋傳曰凡馬日中而出日中而入故字庌為訝鄭司農云當為庌𤣥謂庌廡也廡所以庇馬者也茨蓋也闔苫也翦闔<pb n="4a"/>圉人所習也  同上</hi>　圉人掌養馬芻牧之事以役圉師<hi>役者圉師使令焉上同</hi>　蠻𨽻掌役校人養馬<hi>秋官</hi>　馭夫掌馭貳車從車使<lb/>
車<hi>二車象輅之副也從車戎路田路之副也使車驅逆之車</hi>分公馬而駕治之<hi>乗調六種之馬夏官</hi>　　馬質掌質馬馬量三物一曰戎馬二曰田馬<lb/>
三曰駑馬皆有物賈<hi>此三馬買以給官府之使無種也鄭司農云皆有物賈皆有物色及賈直</hi>綱惡馬<hi>鄭司農云綱讀為以亢其讎之亢書亦或為亢亢御也禁也禁去惡馬不畜也𤣥謂綱以縻索維綱狎習之</hi>凡受馬於有司者書其齒毛與其賈馬死則<lb/>
旬之内更旬之外入馬耳以其物更其外否<hi>鄭司農云更謂償也<pb n="4b"/>𤣥謂旬之内死者償以齒毛與賈受之日淺養之惡也旬之外死入馬耳償以毛色不以齒賈任之過其任也其外否者旬之外踰二十日而死不任用非用者罪</hi>馬及行則以任齊其行<hi>識其所載輕重及道里齊其勞逸乃復用之</hi>若有馬訟則聽之<hi>訟謂賣買之言相負</hi>禁原蠶<lb/>
者<hi>原再也天文辰為馬蠶書蠶為龍精月直大火則浴其種是蠶與馬同氣物莫能兩大禁再蠶者為傷馬與上同</hi>　季春乃合累牛騰馬遊牝于牧<hi>累騰皆乗匹之名是月所合牛馬謂繫在廏者其牝欲遊則就牧之牡而合之</hi>犧牲駒犢舉書其數<hi>以在牧而校數書之明出時無他故至秋當録内且以知其息之多少也</hi>仲夏游牝别羣<hi>孕妊之欲止也</hi>則縶<lb/>
騰駒<hi>為其壯氣有餘相蹄齧也</hi>班馬政<hi>馬政謂養馬之政教也廋人職曰掌十有二閑之政教以<pb n="5a"/>阜馬佚特教駣攻駒此之謂也  月令</hi>　大宰以九式均節財用七曰芻<lb/>
秣之式<hi>芻秣養牛馬禾榖也  天官</hi>　四郊之賦以待稍秣<hi>待猶給也稍秣即芻秣也謂之稍稍用之物也  天官大府</hi>
　　右馬<hi>民馬見兵制篇</hi>　王來自商至于豐乃偃武脩文歸<lb/>
　　馬于華山之陽放牛於桃林之野示天下弗服<hi>山南</hi>
　　<hi>曰陽桃林今華隂縣潼關也  武成</hi>　秦之先有造父以善御得幸<lb/>
　　於周穆王得驥温驪驊駵騄耳之駟西廵狩樂而<lb/>
　　忘歸其後又有非子居犬<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>好馬及畜善養息之<lb/>
<pb n="5b"/>
　　犬<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>人言之周孝王孝王召使主馬于汧渭之間<lb/>
　　馬犬蕃息於是孝王曰昔伯醫為舜主畜畜多息<lb/>
　　故有土賜姓嬴今其後世亦為朕息朕其分土為<lb/>
　　附庸邑之秦使復續嬴氏之祀<hi>史記</hi>　魯莊公二十<lb/>
　　九年春新作延廏書不時也凡馬日中而出日中<lb/>
　　而入<hi>日中春秋分也治廏當以秋分因馬向入而脩之今以春作故曰不時  左氏傳</hi>
　　延廏者法廏也<hi>周禮天子十二閑馬六種邦國六閑馬四種每廏一閑言法廏者六</hi>
　　<hi>閑之舊制也</hi>其言新有故也<hi>言改故而新之  榖梁傳</hi>　定之方中<lb/>
<pb n="6a"/>
　　羙衛文公也<hi>詩序</hi>匪直也人秉心塞淵騋牝三千<hi>非獨</hi>
　　<hi>此人所以操其心者誠實而淵深也蓋其所畜之馬七尺而牝者亦已至于三千之衆矣蓋人操心</hi>
　　<hi>誠實而淵深則無所為而不成其致此富盛宜矣記曰問國君之富數馬以對今言騋牝之衆如此</hi>
　　<hi>則生息之蕃可見而衛國之富亦可知矣  鄘風</hi>　晉惠公與秦戰于韓<lb/>
　　乗小駟鄭入也<hi>鄭所獻馬名小駟</hi>慶鄭曰古者大事必乗<lb/>
　　其産生其水土而知其人心安其教訓而服習其<lb/>
　　道唯所納之無不如志今乗異産以從戎事及懼<lb/>
　　而變將與人易<hi>變易人意</hi>亂氣狡憤隂血周作張脈僨<lb/>
<pb n="6b"/>
　　興外彊中乾<hi>狡戾也僨動也氣狡憤於外則血脈必周身而作隨氣張動外雖有彊形</hi>
　　<hi>而内實乾竭</hi>進退不可周旋不能君必悔之弗聽及戰<lb/>
　　晉戎馬還濘而止<hi>濘泥也還便旋也小駟不調故隋泥中</hi>秦獲晉侯<lb/>
　　以歸<hi>僖十五年左氏傳</hi>　晉程鄭為乗馬御六騶屬焉使<lb/>
　　訓羣騶知禮<hi>程鄭荀氏别族乗馬御乗車之僕也六騶六閑之騶周禮諸侯有六閑馬</hi>
　　<hi>乗車尚禮容故訓羣騶使知禮  成十八年左氏傳</hi>　鬭且曰古者聚馬不<lb/>
　　害民之財用國馬足以行軍<hi>國馬民馬也十六井為<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>有戎馬一匹牛</hi>
　　<hi>三頭足以行軍也</hi>公馬足以稱賦<hi>公馬公之戎馬稱舉也賦兵賦也</hi>不是<lb/>
<pb n="7a"/>
　　過也<hi>國語楚語</hi>
玉府掌王之兵器凡王之獻兵器受而藏之<hi>謂百工為王所作可以獻遺諸侯  天官</hi>　内府掌受良兵良器凡四方之幣獻之兵<lb/>
器入焉<hi>諸侯朝聘所獻國珍  同上</hi>　職金入其金錫於為兵器之<lb/>
府<hi>為兵器者攻金之工六也</hi>掌受士之金罰入於司兵<hi>給治兵  秋官</hi>　戎<lb/>
器不粥於市兵車不中度不粥於市<hi>王制</hi>
　　右兵器總要　萃君子以除戎器戒不虞<hi>除者修而聚之</hi>
　　<hi>之謂傳萃象</hi>　密須之鼓與其大路文所以大蒐也<hi>密須</hi>
<pb n="7b"/>
　　<hi>姞姓國也在安定隂密縣文王伐之得其鼓路以蒐</hi>闕鞏之甲武所以克商<lb/>
　　也<hi>闕鞏國所出鎧</hi>唐叔受之<hi>昭十五年左氏傳</hi>　越棘大弓天子<lb/>
　　之戎器也<hi>越國名也棘㦸也春秋傳曰子都拔棘  明堂位</hi>
車有六等之數<hi>車有天子之象人在其中焉六等之數法易之三材六畫</hi>車珍四尺<lb/>
謂之一等戈柲六尺有六寸既建而迆崇於軫四尺謂<lb/>
之二等人長八尺崇於戈四尺謂之三等殳長尋有四<lb/>
尺崇於人四尺謂之四等車㦸常崇於殳四尺謂之五<lb/>
等酋矛常有四尺崇於㦸四尺謂之六等<hi>此所謂兵車也軫與後横<pb n="8a"/>木崇髙也八尺曰尋倍尋曰常殳長丈二戈殳㦸矛皆插車輢鄭司農云迆讀為倚移從風之移謂著戈於車邪倚也酋發聲直謂矛</hi>車謂之六等之數<hi>申言數也  考工記</hi>　革路龍勒<lb/>
條纓五就建大白以即戎<hi>革路挽之以革而漆之無他飾龍駹也以白黒飾韋雜色為勒條讀為絛其樊及纓以絛絲飾之而五成不言樊字蓋脱爾大白殷之旗猶周大赤蓋象正色也即戎謂兵事車春官巾</hi>　車僕掌戎路之萃廣車之萃闕車之萃苹<lb/>
車之萃輕車之萃<hi>萃猶副也此五者皆兵車所謂五戎也戎路王在軍所乗也廣車横陳之車也闕車所用補闕之車也苹猶屏也所用對敵自蔽隐之車也輕車所用馳敵致師之車也春秋傳曰公喪戎路又曰其君之戎分為二廣則諸侯戎路廣車也又曰帥斿闕四十乗孫子八陳有苹車之陳又曰馳車十<pb n="8b"/>乗五者之制及萃數未盡聞也書曰武王戎車三百輛故書革作平杜子春云苹車當為軿車其字當為苹書亦或為苹</hi>凡師共革車各以其萃<hi>五戎者共其一以為王優尊者所乗也而萃各從其元焉春官</hi>　　戎僕掌馭戎車掌王倅車之政<hi>詳見征伐篇</hi>
　　右車<hi>民車見兵制篇</hi>　夏后氏曰鉤車先正也殷曰寅車<lb/>
　　先疾也周曰元戎先良也<hi>司馬法</hi>　以爾鉤援與爾<lb/>
　　臨衝以伐崇墉<hi>鉤援鉤梯也所以鉤引上城所謂雲梯者也臨臨車也在上臨下者</hi>
　　<hi>也衝衝車也從旁衝突者也皆攻城之具也崇國名墉城也  大雅皇矣</hi>　武王戎車<lb/>
　　三百兩武賁三百人與受戰于牧野<hi>書序</hi>　元戎十<lb/>
<pb n="9a"/>
　　乗以先啓行<hi>元大也戎戎車也軍之前鋒也啓開行道也</hi>戎車既安如<lb/>
　　輊如軒<hi>輊車之覆而前也軒車之却而後也凡車從後視之如輊從前視之如軒然後適調</hi>
　　<hi>也六小雅  月</hi>　小戎俴收五楘梁輈游環脅驅隂靷鋈<lb/>
　　續文茵暢轂<hi>小戎兵車也俴淺也收軫也謂車前後兩端横木所以收歛所載者也凡</hi>
　　<hi>車之制廣皆六尺六寸其平地任載者為大車則軫深八尺兵車則軫深四尺四寸故曰小戎俴收</hi>
　　<hi>也五五束也楘厯録然文章之貌也梁輈從前軫以前稍曲而上至衡則向下鉤之横衡於輈下而</hi>
　　<hi>輈形穹隆上曲如屋之梁又以皮革五處束之其文章厯録然也游環靷環也以皮為環當兩服馬</hi>
　　<hi>之背上游移前却無定處引兩驂馬之外轡貫其中而執之所以制驂馬使不得外出左傳曰如驂</hi>
<pb n="9b"/>
　　<hi>之有蘄是也脅驅亦以皮為之前係於衡之兩端後係於軫之兩端當服馬脅之外所以驅驂馬使</hi>
　　<hi>不得内入也隂揜軌也軌在軾前而以板横側揜之以其隂映此軌故謂之隂也靷以皮二條前係</hi>
　　<hi>驂馬之頸後係隂板之上也鋈續隂板之上有續靷之處消白金沃灌其環以為飾也蓋車衡之長</hi>
　　<hi>六尺六寸止容二服驂馬之頸不當於衡故别為二靷以引車亦謂之靳左傳曰兩靷將絶是也文</hi>
　　<hi>茵車中所坐虎皮褥也暢長也轂者車輪之中外持輻内受軸者也大車之轂一尺有半兵車之轂</hi>
　　<hi>長三尺二寸故兵車曰暢轂</hi>又曰龍盾之合鋈以觼軜<hi>盾干也畫龍於</hi>
　　<hi>盾合而載之以為車上之衛必載二者備破毁也觼環之有舌者軜驂内轡也置觼於軾前以繫軜</hi>
　　<hi>故謂之觼軜亦消沃白金以為飾也  秦風小戎</hi>　潘黨率游闕四十乗<lb/>
<pb n="10a"/>
　　<hi>游車補闕者傳宣十二年左</hi>　楚子登巢車以望晉軍<hi>巢車車上為櫓</hi>
　　<hi>年成十六  左傳</hi>　車者軍之羽翼也所以䧟堅陳要强<lb/>
　　敵遮北走也易戰之法一車當歩卒八十人八十<lb/>
　　人當一車一車當六騎六騎當一車十乗敗千人<lb/>
　　百乗敗萬人此其大數也置車之吏數五車而一<lb/>
　　長十車而一吏五十車而一卒百乗而一將易戰<lb/>
　　之法五車為列前後相去四十歩左右十歩險戰<lb/>
　　之法車必循道十里為聚二十車為屯前後相去<lb/>
<pb n="10b"/>
　　二十歩左右六歩隊閒三十六歩五車一長縱横<lb/>
　　相去一里各返故道選車士之法取年四十以下<lb/>
　　長七尺五寸已上走能逐馬及馳而乗之前後左<lb/>
　　右上下周旋能超乗旌旗力彀八石弩射前後皆<lb/>
　　便習者武車之士不可不厚也<hi>六韜</hi>
函人為甲犀甲七屬兕甲六屬合甲五屬<hi>屬讀如灌注之注謂上旅下旅札續之數也革堅者札長鄭司農云合甲削革裏肉但取其表合以為甲</hi>犀甲壽百年兕<lb/>
甲壽二百年合甲壽三百年<hi>革堅者又支久</hi>凡為甲必先為容<lb/>
<pb n="11a"/>
<hi>服者之形容也鄭司農云容謂象式</hi>然後制革<hi>裁制札之廣袤</hi>權其上旅與其下<lb/>
旅而重若一<hi>鄭司農云上旅謂要以上下旅謂要以下</hi>以其長為之圍<hi>圍謂札要廣厚</hi>凡甲鍜不摯則不堅已敝則橈<hi>鄭司農云鍜鍜革也摯謂質也鍜革大孰則革敝無强曲橈也𤣥謂摯之言致</hi>凡察革之道眂其鑽空欲其惌也<hi>鄭司農云惌小孔貌惌讀為宛彼北林之宛</hi>眂其裏欲其易也<hi>無敗薉也</hi>眂其朕欲<lb/>
其直也<hi>鄭司農云朕謂革制</hi>櫜之欲其約也<hi>鄭司農云謂卷置櫜中也春秋傳曰櫜甲而見子南</hi>舉而眂之欲其豐也<hi>豐/大</hi>衣之欲其無齘也<hi>鄭司農云齘謂如齒齘</hi>眂其鑽空而惌則革堅也眂其裏而易則材更也<lb/>
<pb n="11b"/>
眂其朕而直則制善也櫜之而約則周也舉之而豐則<lb/>
明也衣之無齘則變也<hi>周密致也明有光耀鄭司農云更善也變隨人身便利  考工記</hi>　司甲<hi>闕官夏</hi>
　　右甲　成公元年作丘甲<hi>周禮九夫為井四井為邑四邑為丘丘十六井</hi>
　　<hi>甲鎧也</hi>作為也丘為甲也<hi>使丘之民皆作甲</hi>
                    <graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>甲國之大事<lb/>
　　也<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>作甲非正也古者立國家百工具農工皆有<lb/>
　　職以事上古者有四民有士民<hi>學習道藝者</hi>有商民<hi>通四</hi>
　　<hi>方之貨者</hi>有農民<hi>播殖耕/稼者</hi>有工民<hi>巧心勞手以成器物者</hi>夫甲非<lb/>
<pb n="12a"/>
　　人人之所能為也<hi>各有業也</hi>丘作甲非正也<hi>榖梁傳</hi>
五分其金而錫居一謂之斧斤之齊四分其金而錫居<lb/>
一謂之戈戟之齊參分其金而錫居一謂之大刃之齊<lb/>
<hi>凡金多錫則忍白  考工記</hi>　冶氏戈廣二寸内倍之胡三之援四<lb/>
之<hi>戈今句孑㦸也或謂之雞鳴或謂之擁頸内謂胡以内接柲者也長四寸胡六寸援八寸鄭司農云援直刃也胡其孑</hi>已倨則不入己句則不決長内則折前短内則<lb/>
不疾<hi>戈句兵也主於胡也已倨謂胡㣲直而邪多也以啄人則不入己句謂胡曲多也以啄人則創不決胡之曲直鋒本必横而取圜於磬折前謂援也内長則援短援短則曲於磬折曲於磬折則引之與胡並鈎内<pb n="12b"/>短則援長援長則倨於磬折倨於磬折則引之不疾</hi>是故倨句外博<hi>博廣也倨之外胡之裏也句之外胡之表也廣其本以除四病而便用也俗謂之曼胡似此</hi>重三鋝<hi>鄭司農云鋝量名也讀為刷𤣥謂許叔重説文解字云鋝鍰也今東萊稱或以大半兩為鈞十鈞為環環重六兩大半兩鍰鋝似同矣則三鋝為一斤四兩</hi>㦸廣寸有半寸内三之胡四之援五之倨句<lb/>
中矩與刺重三鋝<hi>戟今三鋒㦸也内長四寸半胡長六寸援長七寸半三鋒者胡直中矩言正方也鄭司農云刺謂援也𤣥謂刺者著柲直前如鐏者也㦸胡横貫之胡中矩則援之外句磬折與  同上</hi>
　廬人為廬器戈柲六尺有六寸殳長尋有四尺車㦸<lb/>
常酋矛常有四尺夷矛三尋<hi>柲猶柄也八尺曰尋倍尋曰常酋夷長短名酋之言<pb n="13a"/>遒也酋近夷長矣</hi>凡兵無過三其身過三其身弗能用也而無<lb/>
已又以害人<hi>人長八尺與尋齊進退之度三尋用兵力之極也而無已不徒止耳</hi>故攻國<lb/>
之兵欲短守國之兵欲長攻國之人衆行地逺食飲飢<lb/>
且渉山林之阻是故兵欲短守國之人寡食飲飽行地<lb/>
不逺且不渉山林之阻是故兵欲長<hi>言罷羸宜短兵壯健宜長兵</hi>凡<lb/>
兵句兵欲無彈刺兵欲無蜎是故句兵椑刺兵摶<hi>句兵戈㦸屬刺兵矛屬故書彈或作但蜎或作絹鄭司農云彈讀為彈丸之彈絹讀為悁邑之悁悁謂橈也椑讀為鼓鼙之鼙𤣥謂蜎亦掉也讀為井中蟲蜎之蜎齊人謂柯斧柄為椑則椑隋圜也摶圜也</hi>
                    <graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强舉<lb/>
<pb n="13b"/>
圍欲細細則校刺兵同强舉圍欲重重欲傅人傅人則<lb/>
宻是故侵之<hi>改句言<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>容殳無刃同强上下同也舉謂手操鄭司農云校讀為絞而婉之絞重欲傅人謂矛柄之大者在人手中者侵之能敵也𤣥謂校疾也傅近也宻審也正也人手操細以<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>則疾操重以刺則正然則為矜句兵堅者在後刺兵堅者在前</hi>凡為殳五分其長以其一為<lb/>
之被而圍之參分其圍去一以為晉圍五分其晉圍去<lb/>
一以為首圍凡為酋矛參分其長二在前一在後而圍<lb/>
之五分其圍去一以為晉圍參分其晉圍去一以為刺<lb/>
圍<hi>被把中也圍之圜之也大小未聞凡矜八觚鄭司農云晉謂矛㦸下銅鐏也刺謂矛刅胷也𤣥謂晉讀如<pb n="14a"/>王搢大圭之搢矜所捷也首殳上鐏也為戈㦸之矜所圍如殳夷矛如酋矛</hi>凡試廬事置而<lb/>
揺之以眂其蜎也炙諸牆以眂其橈之均也横而揺之<lb/>
以眂其勁也<hi>置猶樹也炙猶柱也以柱兩牆之間輓而肉之本末勝負可知也正於牆牆歰</hi>六<lb/>
建既備車不反覆謂之國工<hi>六建五兵與人也反覆猶軒輖  同上</hi>　桃<lb/>
氏為劒臘廣二寸有半寸<hi>臘謂兩刃</hi>兩從半之<hi>鄭司農云謂劒脊兩面殺趨鍔</hi>以其臘廣為之莖圍長倍之<hi>鄭司農云莖謂劒夾人所握鐔以上也𤣥謂莖在夾中者莖長五寸</hi>中其莖設其後<hi>鄭司農云謂穿之也𤣥謂從中以郤稍大之也後大則於把易制</hi>參分其臘廣去一以為首廣而圍之<hi>首圍其徑一寸三分寸之<pb n="14b"/>二</hi>身長五其莖長重九鋝謂之上制上士服之身長四<lb/>
其莖長重七鋝謂之中制中士服之身長三其莖長重<lb/>
五鋝謂之下制下士服之<hi>上制長三尺重三斤十二兩中制長二尺五寸重二斤十四兩三分兩之二下制長二尺重二斤一兩三分兩之一此今之匕首也人各以其形貌大小帶之此士謂國勇力之士能用五兵者也樂記曰武王克商裨冕搢笏而虎賁之士説劒  同上</hi>　司兵掌五<lb/>
兵五盾各辨其物與其等以待軍事<hi>五盾干櫓之屬其名未盡聞也等謂功沽上下鄭司農云五兵者戈殳㦸酋矛夷矛</hi>及授兵從司馬之法以頒之及<lb/>
其受兵輸亦如之及其用兵亦如之<hi>從司馬之法令師旅卒兩人數所用<pb n="15a"/>多少也兵輸謂師還有司還兵也用兵謂出給衛守</hi>軍事建車之五兵㑹同亦如<lb/>
之<hi>車之五兵鄭之司農云者是也歩卒之五兵則無夷矛而有弓矢  夏官</hi>　司戈盾掌戈<lb/>
盾之物而頒之<hi>分與授用</hi>軍旅㑹同授貳車戈盾建乗車之<lb/>
戈盾授旅賁及虎士戈盾<hi>乗車王所乗車也軍旅則革路㑹同則金路</hi>及舎<lb/>
設藩盾行則歛之<hi>舎止也藩盾盾可以藩衛者如今之扶蘓與  同上</hi>
　　右兵　二矛重英<hi>二矛酋矛夷矛也英以朱羽為矛飾也酋矛長二丈夷矛長二</hi>
　　<hi>丈四尺並建於車上則其英重疊而見</hi>又曰二矛重喬<hi>矛之上句曰喬所以懸英</hi>
　　<hi>也英敝而盡所存者喬而已  鄭風清人</hi>　龍盾之合<hi>注見前</hi>又曰厹矛<lb/>
<pb n="15b"/>
　　鋈錞蒙伐有苑<hi>厹矛三隅矛也鋈錞以白金沃矛之下端平底者也蒙雜也伐中干</hi>
　　<hi>也盾之别名苑文貌畫雜羽之文於盾上也  秦風小戎</hi>　吳建肥胡奉文犀<lb/>
　　之渠<hi>肥胡幡也文犀之渠謂楯也文犀犀之有文理者  吳語</hi>　兵革藏於私<lb/>
　　家非禮也是謂脅君<hi>刼脅之君也兵革君之武衛及軍器也  禮運</hi>
槀人掌受財于職金以齎其工<hi>齎其工者給市財用之直</hi>弓六物為<lb/>
三等弩四物亦如之<hi>三等者上中下人各有所宜弓人職曰弓長六尺六寸謂之上制上士服之弓長六尺三寸謂之中制中士服之弓長六尺謂之下制下士服之弩及矢箙長短之制未聞</hi>矢<lb/>
八物皆三等箙亦如之春獻素秋獻成<hi>矢箙春作秋成</hi>書其等<lb/>
<pb n="16a"/>
以饗工<hi>鄭司農云書工功拙高下之等以制其饗食也𤣥謂饗酒肴勞之也上工作上等其饗厚下工作下等其饗薄</hi>乗其事試其弓弩以下上其食而誅賞<hi>鄭司農云乗計也計其事之成功也故書試為考𤣥謂考之而善則上其食尤善又賞之否者反此</hi>乃入功于司<lb/>
弓矢及繕人<hi>功成</hi>凡齎財與其出入皆在槀人以待㑹而<lb/>
攷之亡者闕之<hi>皆在槀人者所齎工之財及弓弩矢箙出入其簿書槀人藏之闕猶除也弓弩矢箙棄亡者除之計今現在者  夏官</hi>　弓人為弓取六材必以其時<hi>取幹以冬取角以秋絲漆以夏筋膠未聞</hi>六材既聚巧者和之<hi>聚猶具也</hi>幹也者以<lb/>
為逺也角也者以為疾也筋也者以為深也膠也者以<lb/>
<pb n="16b"/>
為和也絲也者以為固也漆也者為以受霜露也<hi>六材之力相得而足</hi>凡取幹之道七柘為上檍次之檿桑次之橘次之<lb/>
木𤓰次之荆次之竹為下<hi>鄭司農云檍讀為億萬之億爾雅曰杻檍又曰檿桑山桑國語曰檿弧箕服</hi>凡相幹欲赤黒而陽聲赤黒則鄉心陽聲則<lb/>
逺根<hi>陽猶清也木之類近根者奴</hi>凡析幹射逺者用埶射深者用直<lb/>
<hi>鄭司農云埶謂形埶假令木性自曲則當反其曲以為弓故曰審曲面埶𤣥謂曲埶則宜薄薄則力少直則可厚厚則力多</hi>居幹之道菑栗不迆則弓不發<hi>鄭司農云菑讀為不菑而畬之菑栗讀為榛栗之栗謂以鋸副析幹迆讀為倚移從風之移謂邪行絶理者弓發之所從起𤣥謂栗讀為裂襦<pb n="17a"/>之裂</hi>凡相角秋閷者厚春閷者薄穉牛之角直而澤老牛<lb/>
之角紾而昔<hi>鄭司農云紾讀為抮縳之紾昔讀為交錯之錯謂牛角觕理錯也𤣥謂昔讀履錯然之錯</hi>疢疾險中<hi>牛有久病/則角裏傷</hi>瘠牛之角無澤<hi>少潤氣</hi>角欲青白<lb/>
而豐末<hi>豐大也</hi>夫角之本蹙於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而休於氣是故柔柔故<lb/>
欲其埶也白也者埶之徴也<hi>蹙近也休讀為煦鄭司農云欲其形之自曲反以為弓𤣥謂色白則埶</hi>夫角之中恒當弓之畏畏也者必橈橈故欲<lb/>
其堅也青也者堅之徴也<hi>故書畏作威杜子春云當為威威謂弓淵角之中央與淵相當𤣥謂畏讀如秦師入隈之隈</hi>夫角之末逺於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而不休於氣是故<lb/>
<pb n="17b"/>
脃脃故欲其柔也豐末也者柔之徴也<hi>末之大者<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>氣及煦之</hi>角<lb/>
長二尺有五寸三色不失理謂之牛戴牛<hi>三色本白中青末豐鄭司農云牛戴牛角直一牛</hi>凡相膠欲朱色而昔昔也者深瑕而澤紾<lb/>
而摶㢘<hi>摶圜也㢘瑕嚴利也</hi>鹿膠青白馬膠赤白牛膠火赤䑕膠<lb/>
黒魚膠餌犀膠黄<hi>皆謂煮用其皮或用角餌色如餌</hi>凡昵之類不能方<lb/>
<hi>鄭司農云謂膠善戾故書昵或作樴杜子春云樴讀為不義不昵之昵或為䵑䵑黏也𤣥謂樴脂膏䐈敗之䐈䐈亦黏也</hi>凡相筋欲小簡而長大結而澤小簡而長大結而<lb/>
澤則其為獸必剽以為弓則豈異於其獸<hi>剽疾也鄭司農云簡讀為<pb n="18a"/>
                        <graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然登捭之<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>𤣥謂讀如簡札之簡謂筋條也</hi>筋欲敝之敝<hi>鄭司農云嚼之當孰</hi>漆欲測<lb/>
<hi>鄭司農云測讀為惻隐之惻𤣥謂測讀如測度之測測猶清也</hi>絲欲沈<hi>如在水中時色</hi>得此六<lb/>
材之全然後可以為良<hi>全無瑕病良善也</hi>凡為弓冬析幹而春<lb/>
液角夏治筋秋合三材<hi>三材膠漆絲鄭司農云液讀為譯</hi>寒奠體<hi>奠讀為定至冬膠堅内之檠中定往來體</hi>冰析灂<hi>大寒中下於/檠中復内之</hi>冬析幹則易<hi>理滑致</hi>
春液角則合<hi>合讀為洽</hi>夏治筋則不煩<hi>煩/亂</hi>秋合三材則合<hi>合堅宻也</hi>寒奠體則張不流<hi>流猶/移也</hi>冰析灂則審環<hi>審猶定也</hi>春被弦<lb/>
則一年之事<hi>朞歲乃可用</hi>析幹必倫<hi>順其/理也</hi>析角無邪<hi>亦正之</hi>斲<lb/>
<pb n="18b"/>
目必荼<hi>鄭司農云荼讀為舒舒徐也目幹節目</hi>斲目不荼則及其大修也<lb/>
筋代之受病<hi>脩猶久也</hi>夫目也者必强强者在内而摩其筋<lb/>
夫筋之所由幨恒由此作<hi>摩猶喼也故書筋或作薊鄭司農云當為筋幨讀為車幨之幨𤣥謂幨絶起也</hi>故角三液而幹再液<hi>重醳治之使相稱</hi>厚其帤則木<lb/>
堅薄其帤則需<hi>需謂不充滿鄭司農云帤讀為𥜗有衣絮之絮帤謂弓中裨</hi>是故厚<lb/>
其液而節其帤<hi>厚猶多也節猶適也</hi>約之不皆約疏數必侔<hi>不皆約纒之繳不相次也皆約則弓帤侔猶均也</hi>斲摯必中膠之必均<hi>摯之言致也中猶均也</hi>
斲摯不中膠之不均則及其大脩也角代之受病夫懐<lb/>
<pb n="19a"/>
膠於内而摩其角夫角之所由挫恒由此作<hi>幹不均則角蹴折也</hi>
凡居角長者以次需<hi>當弓之隈也長短各稱其幹短者居簫</hi>恒角而短是<lb/>
謂逆橈引之則縱釋之則不校<hi>鄭司農云恒讀為裻縆之縆𤣥謂恒讀為㮓㮓竟也竟其角而短于淵幹引之角縱不用力若欲反橈然校疾也既不用力放之又不疾</hi>恒角而逹<lb/>
辟如終紲非弓之利也<hi>逹謂長于淵幹若逹於簫頭紲弓䪐角過淵接則送矢大疾若見紲於䪐矣弓有䪐者為發弦時備頓傷詩云竹䪐緄縢</hi>今夫茭觧中有變焉故校<lb/>
<hi>鄭司農云茭讀為激發之激茭謂弓檠也校讀為絞而婉之絞𤣥謂茭讀如齊人名手足掔為骹之骹茭解謂接中也變謂簫臂用力異校疾也</hi>於挺臂中有柎焉故剽<hi>挺直也柎側骨剽亦疾也<pb n="19b"/>鄭司農云剽讀為湖漂絮之漂</hi>恒角而逹引如終紲非弓之利<hi>重明逹角之不利變譬言引字之誤</hi>撟幹欲孰於火而無贏撟角欲孰於火而無<lb/>
燂引筋欲盡而無傷其力䰞膠欲孰而水火相得然則<lb/>
居旱亦不動居溼亦不動<hi>贏過孰也燂炙爛也不動者謂弓也故書燂或作朕鄭司農云字從燂</hi>苟有賤工必因角幹之溼以為之柔善者在外<lb/>
動者在内雖善於外必動於内雖善亦弗可以為良矣<lb/>
<hi>苟愉也溼猶生也</hi>凡為弓方其峻而高其柎長其畏而薄其敝<lb/>
宛之無已應<hi>宛謂引之也引之不休止常應弦言不罷需也峻謂簫也鄭司農云敝讀為蔽塞之<pb n="20a"/>蔽謂弓人所握持者</hi>下柎之弓末應將興<hi>末猶蕭也興猶動也發也弓柎卑簫應弦則柎將動</hi>為柎而發必動於閷<hi>閷接/中</hi>弓而羽閷末應將發<hi>羽讀為扈扈緩也接中動則緩緩簫應弦則角幹將發</hi>弓有六材焉維幹强之張如流<lb/>
水<hi>無難易也</hi>維體防之引之中參<hi>體謂内之於檠中定其體防深淺所止謂體定張之弦居一尺引之又二尺</hi>維角䟫之欲宛而無負弦引之如環釋之<lb/>
無失體如環<hi>負弦辟戾也負弦則不如環如環亦謂無難易鄭司農云䟫讀如牚距之牚車掌之牚</hi>材羙工巧為之時謂之參均角不勝幹幹不勝筋謂<lb/>
之參均量其力有三均均者三謂之九和<hi>有三讀為又參量其力又<pb n="20b"/>參均者謂若幹勝一石加角而勝二石被筋而勝三石引之中三尺假令弓力勝三石引之中三尺弛其弦以䋲緩擐之每加物一石則張一尺故書勝或作稱鄭司農云當言稱謂之不參均𤣥謂不勝無負也</hi>九和<lb/>
之弓角與幹權筋三侔膠三鋝絲三邸漆三斞上工以<lb/>
有餘下工以不足<hi>權平也侔猶等也角幹既平筋三而又與角幹等也鋝鍰也邸斞輕重未聞</hi>為天子之弓合九而成規為諸侯之弓合七而成規<lb/>
大夫之弓合五而成規士之弓合三而成規<hi>材長則句少也</hi>弓<lb/>
長六尺有六寸謂之上制上士服之弓長六尺有三寸<lb/>
謂之中制中士服之弓長六尺謂之下制下士服之<hi>人各<pb n="21a"/>以其形貌大小服此弓</hi>凡為弓各因其君之躬志慮血氣<hi>又隨其人之性情</hi>豐肉而短寛緩以荼若是者為之危弓危弓為之安<lb/>
矢骨直以立忿疾以奔若是者為之安弓安弓為之危<lb/>
矢<hi>言損贏濟不足危奔若疾也骨直謂强毅荼古文舒假借字鄭司農云荼讀為舒</hi>其人安其<lb/>
弓安其矢安則莫能以速中且不深<hi>故書速或作數鄭司農云字從速速疾也三舒不能疾而中言矢行短也中又不能深</hi>其人危其弓危其矢危則莫<lb/>
能以愿中<hi>愿慤也三疾不能慤而中言矢行長也長謂過去</hi>往體多來體寡謂<lb/>
之夾臾之屬利射侯與弋<hi>射逺者用埶夾臾之弓合五而成規侯非必逺顧埶弓者<pb n="21b"/>材必薄薄則弱弱則矢深不中侯不落大夫士射侯矢落不獲弋繳射也故書與作其杜子春云當為與</hi>往<lb/>
體寡來體多謂之王弓之屬利射革與質<hi>射深者用直此又直焉於射堅宣也王弓合九而成規弧弓亦然革謂干盾質木椹天子射侯亦用此弓大射曰中離維綱揚觸梱復君則釋獲其餘則否</hi>往體來體若一謂之唐弓之屬利射深<hi>射深用直唐弓合七而成規大弓亦然春秋傳曰盜竊寳玉大弓</hi>大和無灂其次筋角皆有<lb/>
灂而深其次有灂而疏其次角無灂<hi>大和尤良者也深謂灂在中央兩邉無也角無灂謂隈裏</hi>合灂若背手文<hi>弓表裏灂合處若人合手背文相應鄭司農云如人手背文理</hi>角環灂牛筋蕡灂麋筋斥蠖灂<hi>蕡枲實也斥蠖屈蟲也</hi>和弓<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>
<pb n="22a"/>
摩<hi>和猶調也<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>拂也將用弓必先調之拂之摩之大射禮曰小射正授弓大射正以袂順左右隈上再下一</hi>
覆之而角至謂之句弓<hi>句於三體材敝惡不用之弓也覆猶察也謂用射而察之至猶善也但角善則矢雖疾而不能逺</hi>覆之而幹至謂之侯弓<hi>射侯之弓也幹又善則矢疾而逺</hi>覆之而筋至謂之深弓<hi>射深之弓也筋又善則矢既疾而逺又深  考工記</hi>
　五分其金而錫居二謂之削殺矢之齊<hi>同上</hi>　冶氏為<lb/>
殺矢刃長寸圍寸鋌十之重三垸<hi>殺矢與戈㦸異齊而同工似補脱誤在此也殺矢用諸田獵之矢也鋌讀如麥秀鋌之鋌鄭司農云鋌箭足入槀中者也垸量名讀為丸  同上</hi>
矢人為矢鍭矢參分茀矢參分一在前二在後<hi>參訂之而平者<pb n="22b"/>前有鐵重也司弓矢職茀當為殺鄭司農云一在前謂箭槀中鐵莖居參分殺一以前</hi>兵矢田矢<lb/>
五分二在前三在後<hi>鐵差短小也兵矢謂枉矢絜矢也此二矢亦可以田田矢謂矰矢</hi>
殺矢七分三在前四在後<hi>鐵又差短小也司弓矢職殺當為茀</hi>參分其長<lb/>
而殺其一<hi>矢槀長三尺殺其前一尺令趣鏃也</hi>五分其長而羽其一<hi>羽者六寸</hi>
以其笴厚為之羽深<hi>笴讀為槀謂矢幹古文假借字厚之數未聞</hi>水之以辨<lb/>
其隂陽<hi>辨猶正也隂沉而陽浮</hi>夾其隂陽以設其比夾其比以設<lb/>
其羽<hi>夾其隂陽者弓矢比在槀兩旁弩矢比在上下設羽於四角鄭司農云比謂括也</hi>參分其<lb/>
羽以設其刃<hi>刃二寸</hi>則雖有疾風亦弗之能憚矣<hi>故書憚或作但<pb n="23a"/>鄭司農云讀當為憚之以威之憚謂風不能驚憚箭也</hi>刃長寸圍寸鋌十之重三<lb/>
垸<hi>刃長寸脱二字鋌一尺</hi>前弱則俛後弱則翔中弱則紆中强則<lb/>
揚羽豐則遲羽殺則趮<hi>言幹羽之病使矢行不正俛低也翔迴顧也紆曲也揚飛也豐大也趮旁掉也</hi>是故夾而摇之以眡其豐殺之節也<hi>今人以指夾矢儛衛是也</hi>橈之以眡其鴻殺之稱也<hi>橈搦其幹</hi>凡相笴欲生而摶同<lb/>
摶欲重同重節欲疏同疏欲㮚<hi>相猶擇也生謂無瑕蠧也摶讀如摶黍之摶謂圜也鄭司農云欲㮚欲其色如㮚也  同上</hi>　司弓矢掌六弓四弩八矢之<lb/>
灋辨其名物而掌其守藏與其出入<hi>法曲直長短之數</hi>中春獻<lb/>
<pb n="23b"/>
弓弩中秋獻矢箙<hi>弓弩成於和矢箙成於堅箙盛矢器也以獸皮為之</hi>及其頒之<lb/>
王弓弧弓以授射甲革椹質者夾弓庾弓以授射豻侯<lb/>
鳥獸者唐弓大弓以授學射者使者勞者<hi>王弧夾庾唐大六者弓異體之名也往體寡來體多曰王弧往體多來體寡曰夾庾往體來體若一曰唐大甲革革甲也春秋傳曰蹲甲而射之質正也樹椹以為射正射甲與椹試弓習武也豻侯五十歩及射鳥獸皆近射也近射用弱弓則射大侯者用王弧射參侯者用唐大矣學射者弓用中後習强弱則易也使者勞者弓亦用中逺近可也勞者勤勞王事若晉文侯文公受王弓矢之賜者故書椹為鞎鄭司農云椹字或為鞎非是也圉師職曰射則充椹質又此司弓矢職曰澤共射椹質之弓矢言射椹質自有弓謂王弧弓也以此觀之言鞎質者非</hi>其矢箙<lb/>
<pb n="24a"/>
皆從其弓<hi>從弓數也每弓者一箙百矢</hi>凡弩夾庾利攻守唐大利車<lb/>
戰野戰<hi>攻城壘者與其自守者相廹近弱弩𤼵疾也車戰野戰進退非强則不及弩無王弧王弧恒服弦往體少者使矢不疾</hi>凡矢枉矢絜矢利火射用諸守城車戰殺<lb/>
矢鍭矢用諸近射田獵矰矢茀矢用諸弋射恒矢痺矢<lb/>
用諸散射<hi>此八矢者弓弩各有四焉枉矢殺矢矰矢恒矢弓所用也絜矢鍭矢茀矢痺矢弩所用也枉矢者取名變星飛行有光今之飛矛是也或謂之兵矢絜矢象焉二者皆可結火以射敵守城車戰前於重後㣲輕行疾也殺矢言中則死鍭矢象焉鍭之言候也二者皆可以司候射敵之近者及禽獸前尤重中深而不可逺也結繳於矢謂之矰矰高也茀矢象焉茀之言刜也二者皆可以弋飛鳥刜羅之也前於重又㣲輕行<pb n="24b"/>不低也詩云弋鳬與雁恒矢安居之矢也痺矢象焉二者皆可以散射也謂禮射及習射也前後訂其行平也凡矢之制枉矢之屬五分二在前三在後殺矢之屬參分一在前二在後矰矢之屬七分三在前四在後恒矢之屬軒輖中所謂志也鄭司農云痺矢讀為人罷短之罷𤣥謂痺讀如痺病之痺痺之言倫比</hi>天子之<lb/>
弓合九而成規諸侯合七而成規大夫合五而成規士<lb/>
合三而成規句者謂之弊弓<hi>體往來之衰也往體寡來體多則合多往體多來體寡則合少而圜弊猶惡也句者惡則直善矣</hi>凡師役㑹同頒弓弩各以其物<lb/>
從授兵甲之儀<hi>物弓弩矢箙之屬</hi>凡亡矢者弗用則更<hi>更償也用而棄之則不償  夏官</hi>　繕人掌王之用弓弩矢箙矰弋抉拾<hi>鄭司農云<pb n="25a"/>抉者所以縱弦也拾者所以引弦也詩云抉拾既佽詩家説或謂抉謂引弦彄也拾謂韝扞也𤣥謂抉挾矢時所以持弦飾也著右手巨指士䘮禮曰抉用正王棘若檡棘則天子用象骨與韝扞著左臂裏以韋為之</hi>凡<lb/>
乗車充其籠箙載其弓弩<hi>充籠箙以盛矢</hi>既射則歛之<hi>歛藏之也詩云彤弓弨兮受言藏之</hi>無㑹計<hi>亡敗多少不計  同上</hi>
　　右弓矢　虎韔鏤膺交韔二弓竹閉緄縢<hi>虎韔以虎皮為</hi>
　　<hi>弓室也鏤膺鏤金以飾馬當胷帶也交韔交二弓於韔中謂顛倒安置之必二弓以備壊也閉弓檠</hi>
　　<hi>也儀禮作䪐緄繩縢約也以竹為閉而以繩約之於弛弓之裏檠弓體使正也  秦風小戎</hi>
　　象弭魚服<hi>象弭以象骨飾弓弰也魚獸名似猪東海有之其皮背上斑文腹下純青可為</hi>
<pb n="25b"/>
　　<hi>弓鞬矢服也  小雅采薇</hi>
鼓人以鼖鼓鼓軍事<hi>大鼓謂之鼖鼖鼓長八尺</hi>以金錞和鼔以金鐲<lb/>
節鼓以金鐃止鼓以金鐸通鼓<hi>錞錞于也圜如碓頭大上小下樂作鳴之與鼓相和鐲鉦也形如小鐘軍行鳴之以為鼓節司馬職曰軍行鳴鐲鐃如鈴無舌有秉執而鳴之以止擊鼓司馬職曰鳴鐃且郤鐸大鈴也振之以通鼓司馬職曰司馬振鐸  地官</hi>　大司馬中春教振<lb/>
旅辨鼓鐸鐲鐃之用王執路鼓諸侯執賁鼓軍將執晉<lb/>
鼓師帥執提旅帥執鼙卒長執鐃兩司馬執鐸公司馬<lb/>
執鐲<hi>提謂馬上鼓有曲木提持立馬髦上者故謂之提  詳見田役篇</hi>　司常掌九旗<lb/>
<pb n="26a"/>
之物名各有屬以待國事日月為常交龍為旂通帛為<lb/>
旜雜帛為物熊虎為旗鳥隼為旟龜蛇為旐全羽為旞<lb/>
析羽為旌及國之大閲贊司馬頒旗物王建大常諸侯<lb/>
建旂孤卿建旜大夫士建物師都建旗州里建旟縣鄙<lb/>
建旐道車載旞斿車載旌皆畫其象焉官府各象其事<lb/>
州里各象其名家各象其號<hi>詳見通禮名器下</hi>　大司馬中秋<lb/>
教治兵辨旗物之用王載大常諸侯載旂軍吏載旗師<lb/>
都載旜鄉遂載物郊野載旐百官載旟各書其事與其<lb/>
<pb n="26b"/>
號焉<hi>詳見田役篇</hi>　巾車革路建大白以即戎<hi>詳見車章</hi>
　　右金鼓旌旗　宣子曰伐備鐘鼓聲其罪也<hi>以聲彰其</hi>
　　<hi>罪也</hi>戰以錞于丁寜儆其民也<hi>錞于形如碓頭與鼓相和丁寜謂鉦也儆</hi>
　　<hi>戒也唐尚書云錞于鐲也非也鐲與錞于各異物  國語晉語</hi>　㑹于黄池吳王<lb/>
　　秉枹親就鳴鐘鼓丁寜錞于振鐸<hi>吳語</hi>　旂夏后氏<lb/>
　　𤣥首人之埶也殷白天之義也周黄地之道也章<lb/>
　　夏后氏以日月尚明也殷以虎尚威也周以龍尚<lb/>
　　文也<hi>司馬法</hi>
<pb n="27a"/>
小宰軍旅令百官府共其財用<hi>天官</hi>　外府軍旅共其財<lb/>
用之幣齎賜予之財用<hi>齎行道之財用也  同上</hi>　遺人師役掌其<lb/>
道路之委積凡國野之道十里有廬廬有飲食三十里<lb/>
有宿宿有路室路室有委五十里有市市有候館候館<lb/>
有積<hi>委積者廪人倉人計九穀之數足國用以其餘共之少曰委多曰積廬若今野候徙有庌也宿可止宿若今亭有室矣候館樓可以觀望者也一市之間有三廬一宿  地官</hi>　委人軍旅共其<lb/>
委積薪芻凡疏財共野委兵器與其野囿財用<hi>委積薪芻者委積之薪芻也軍旅又有疏財以助禾粟野委謂廬宿止之薪芻也其兵器謂守衛陳兵之器也野囿之財用者<pb n="27b"/>苑囿藩蘿之材</hi>凡軍旅之賔客館焉<hi>館舍也必舍此者就牛馬之用  同上</hi>　廪<lb/>
人凡邦有師役之事則治其糧與其食<hi>行道曰糧謂糒也止居曰食謂米也同上</hi>　　倉人凡國之大事共道路之穀積食飲之具<lb/>
<hi>大事謂䘮戎  同上</hi>　牛人軍事共其犒牛<hi>鄭司農云犒師之牛  同上</hi>　外<lb/>
饔師役則掌共其獻賜脯肉之事<hi>獻謂酌其長帥  天官</hi>
　　右財用<lb/>
掌固掌修城郭溝池樹渠之固頒其士庶子及其衆庶<lb/>
之守<hi>樹謂枳棘之屬有刺者也衆庶民遞守固者也鄭司農説樹以國語曰城守之木於是乎用之</hi>設<lb/>
<pb n="28a"/>
其飾器<hi>兵甲之屬今城郭門之器亦然</hi>分其財用均其稍食<hi>財用國以財所給守吏之用也稍食禄廪</hi>任其萬民用其財器<hi>任謂以其任使之也民之材器其所用塹築及為藩落</hi>凡守者受法焉以通守政有移甲與其役財用唯<lb/>
是得通與國有司帥之以贊其不足者<hi>凡守者士庶子及他要害之守吏通守政者兵甲役財難易多少轉移相給也其他非是不得妄離部署國有司掌固也其移之者又與掌固帥致之贊佐也</hi>晝三巡之夜亦如之<hi>巡行也行守者為衆庶之解惰</hi>夜三鼜以<lb/>
號戒<hi>杜子春云讀鼜為造次之造謂擊鼓行夜戒守也春秋傳所謂賔將趣者與趣與造音相近故曰終夕與燎𤣥謂鼜擊鼜警守鼓也三巡之間又三擊鼜</hi>若造都邑則治其固與其守<lb/>
<pb n="28b"/>
法<hi>都邑亦為城郭</hi>凡國都之竟有溝樹之固郊亦如之<hi>竟界也</hi>民<lb/>
皆有職焉<hi>職謂守與任</hi>若有山川則因之<hi>山川若殽皋河漢  夏官</hi>　司<lb/>
險掌九州之圖以周知其山林川澤之阻而逹其道路<lb/>
<hi>周猶徧也逹道路者山林之阻則開鑿之川澤之阻則橋梁之</hi>設國之五溝五涂而樹<lb/>
之林以為阻固皆有守禁而逹其道路<hi>五溝遂溝洫澮川也五涂徑畛涂道路也樹之林作藩落也</hi>國有故則藩塞阻路而上行者以其屬<lb/>
守之唯有節者逹之<hi>有故䘮災及兵也閉絶要害之道備姦宄也  同上</hi>　掌疆<lb/>
<hi>闕上同</hi>　鎛師凡軍之夜三鼜皆鼓之守鼜亦如之<hi>守鼜備守<pb n="29a"/>鼓也鼓之以鼖鼓杜子春云一夜三擊備守鼜也春秋傳所謂賔將趣者音聲相似  春官</hi>　典瑞<lb/>
牙璋以治兵守<hi>牙璋亦王使之瑞節兵守用兵所守若齊人戍遂諸侯戍周  同上</hi>　司<lb/>
士國有故則致士而頒其守<hi>故非䘮則兵災  夏官</hi>　大司徒國<lb/>
有大故則致萬民於王門令無節者不行於天下<hi>大故謂王崩及㓂兵也節六節有節乃得行防姦私  地官</hi>　小司徒大故致餘子<hi>注見兵制</hi>
　鄉大夫國有大故則令民各守其閭以待政令<hi>使民皆聚於閭胥所治處</hi>以旌節輔令則逹之<hi>民雖以徴㑹行其將之者無節則不得通  同上</hi>
　脩閭氏邦有故則令守其閭互唯執節者不幾<hi>令者令其<pb n="29b"/>閭内之閭胥里宰之屬馬所以障互禁止人也</hi>　<hi>互謂行秋官</hi>　職金凡國有大故<lb/>
而用金石則掌其令<hi>主其取之令也用金石者作槍雷椎椁之屬  同上</hi>　孟冬<lb/>
坏城郭戒門閭修鍵閉慎管籥固封疆備邊境完要塞<lb/>
謹關梁塞徯徑<hi>坏益也鍵牡閉牝也管籥搏鍵器也固封疆謂使有司循其溝樹及其衆庶之守法也要塞邊城要害處也梁橋横也徯徑禽獸之道也今月令疆或為璽  月令</hi>　公若有出<lb/>
疆之政<hi>謂朝覲㑹同也</hi>庶子以公族之無事者守於公宫正室<lb/>
守太廟<hi>正室適子也太廟太祖之廟</hi>諸父守貴宫貴室<hi>謂守路寢</hi>諸子諸<lb/>
孫守下宫下室<hi>下宫親廟也下室燕寢或言宫或言廟通異語  文王世子</hi>
<pb n="30a"/>
　　右守禦　天險不可升也地險山川丘陵也王公<lb/>
　　設險以守其國險之時用大矣哉<hi>坎彖傳</hi>　欒武子<lb/>
　　曰楚軍内官序當其夜<hi>内官近官序次也</hi>以待不虞不可<lb/>
　　謂無備<hi>宣十二年左氏傳</hi>　晉侯使申公巫臣如吳假道<lb/>
　　于莒與渠丘公立於池上<hi>渠丘公莒子朱也池城池也渠丘邑名莒縣有</hi>
　　<hi>蘧里</hi>曰城已惡莒子曰辟陋在夷其孰以我為虞<hi>虞度</hi>
　　<hi>也</hi>對曰夫狡焉<hi>狡猾之人</hi>思啓封疆以利社稷者何國<lb/>
　　蔑有唯然故多大國矣唯或思或縱也<hi>世有思開封疆者有</hi>
<pb n="30b"/>
　　<hi>縱其暴掠者莒人當唯此為命</hi>勇夫重閉况國乎<hi>為明年莒潰傳  成八年左氏</hi>
　　<hi>傳</hi>　十一月楚子重伐莒圍渠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>渠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>城惡衆潰<lb/>
　　奔莒戊申楚入渠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>楚師圍莒莒城亦惡庚申莒<lb/>
　　潰楚遂入鄆莒無備故也<hi>終巫臣之言</hi>君子曰恃陋而<lb/>
　　不備罪之大者也備豫不虞善之大者也莒恃其<lb/>
　　陋而不修城郭浹辰之間而楚克其三都無備也<lb/>
　　夫<hi>浹辰十二日也</hi>詩曰雖有絲麻無棄菅蒯雖有姬姜無<lb/>
　　棄蕉萃凡百君子莫不代匱言備之不可以已也<lb/>
<pb n="31a"/>
　　<hi>逸詩也姬姜大國之女蕉萃陋賤之人  成九年左氏傳</hi>　楚囊瓦為令尹<hi>囊瓦</hi>
　　<hi>子囊之孫子常也代陽匄</hi>城郢<hi>楚用子囊遺言已築郢城矣今畏吳復増修以自固</hi>沈尹<lb/>
　　戌曰子常必亡郢苟不能衛城無益也古者天子<lb/>
　　守在四夷<hi>徳及逺</hi>天子卑守在諸侯<hi>政卑損</hi>諸侯守在<lb/>
　　四鄰<hi>鄰國為之守</hi>諸侯卑守在四竟<hi>裁自完</hi>慎其四竟結<lb/>
　　其四援<hi>結四鄰之國為援助</hi>民狎其野<hi>狎安/習也</hi>三務成功<hi>春夏秋三</hi>
　　<hi>時之務</hi>民無内憂而又無外懼國焉用城今吳是懼<lb/>
　　而城於郢守已小矣卑之不獲能無亡乎<hi>不獲守四竟</hi>
<pb n="31b"/>
　　昔梁伯溝其公宫而民潰<hi>在僖十八年</hi>民棄其上不亡<lb/>
　　何待夫正其疆埸修其土田險其走集<hi>走集邊竟之壘壁</hi>
　　親其民人明其伍候<hi>使民有部伍相為候望</hi>信其鄰國慎其<lb/>
　　官守守其交禮<hi>交接之禮</hi>不僭不貪不懦不耆<hi>懦弱也耆强也</hi>
　　完其守備以待不虞又何畏矣詩曰無念爾祖聿<lb/>
　　修厥徳<hi>詩大雅無念念也聿述也義取念祖考則述治其徳以顯之</hi>無亦監乎<lb/>
　　若敖蚡冒至於武文<hi>四君皆楚先君之賢者</hi>土不過同<hi>方百里為</hi>
　　<hi>一同言未滿一圻</hi>慎其四竟猶不城郢今土數圻<hi>方千里為圻</hi>
<pb n="32a"/>
　　而郢是城不亦難乎<hi>言守若是難以為安也為定四年吳入楚傳  昭二十三</hi>
　　<hi>年左氏傳</hi>　諸侯之大夫盟于宋<hi>盟在魯襄二十七年晉楚始盟以弭諸侯</hi>
　　<hi>之兵</hi>是行也以蕃為軍<hi>藩籬落也/不設壘壁</hi>攀輦即利而舍<hi>攀引</hi>
　　<hi>也輦輦車也即就也言人引車就水草便利之地而舍之</hi>候遮扞衛不行<hi>候候望也</hi>
　　<hi>遮遮罔也晝則候遮夜則扞衛扞衛謂羅闉狗附也張羅闉去壘五十歩而陳周軍中前後左右彉</hi>
　　<hi>弓注矢以誰何謂之羅闉又二十人為曺輩去壘三百歩畜犬其中或視前後或視左右謂之狗附</hi>
　　<hi>皆昏而設明而罷候遮二十人居狗附處以視聽候望明而設昏而罷不行者不設之也  國語晉</hi>
　　<hi>語</hi>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目巻四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目附録卷下</head>
    <p>
<pb n="1a"/>
欽定四庫全書<lb/>
　禮書綱目附録卷下　　　　　婺源江永撰<lb/>
　　深衣考誤<lb/>
深衣<lb/>
　鄭氏曰深衣連衣裳而純之以采者　孔氏正義曰<lb/>
　所以稱深衣者以餘服則上衣下裳不相連此深衣<lb/>
　衣裳相連被體深邃故謂之深衣<lb/>
　　　<hi>永</hi>按深衣之義鄭注孔疏皆得之獨其裳衽之<lb/>
<pb n="1b"/>
　　　制裁布之法與續衽鉤邊之文鄭氏本不誤而<lb/>
　　　疏家皇氏熊氏孔氏皆不能細繹鄭説遂失其<lb/>
　　　制度後儒承譌襲舛或以臆為之考辯愈詳而<lb/>
　　　誤愈甚其失自玉藻疏始今為考訂如左<lb/>
玉藻曰深衣三袪縫齊倍要<hi>縫音逢齊音咨要一遥反</hi>
　鄭氏曰三袪者謂要中之數也袪尺二寸圍之為二<lb/>
　尺四寸三之七尺二寸縫紩也紩下齊倍要中齊丈<lb/>
　四尺四寸<lb/>
<pb n="2a"/>
　　疏曰袪謂袂末言深衣之廣三倍於袂末齊謂裳<lb/>
　　之下畔要謂裳之上畔言縫下畔之廣倍於要中<lb/>
　　之廣謂齊廣一丈四尺四寸要廣七尺二寸又曰<lb/>
　　云三之七尺二寸者按深衣云幅十有二以計之<lb/>
　　幅廣二尺二寸一幅破為二四邊各去一寸餘有<lb/>
　　一尺八寸每幅交解之濶頭廣尺二寸狹頭廣六<lb/>
　　寸此寛頭嚮下狹頭嚮上要中十二幅廣各六寸<lb/>
　　故為七尺二寸下齊十二幅各廣尺二寸故為一<lb/>
<pb n="2b"/>
　　丈四尺四寸<lb/>
　　　<hi>永</hi>按深衣者聖賢之法服衣用正幅裳之中幅<lb/>
　　　亦以正裁惟衽在裳旁始用斜裁古者布幅濶<lb/>
　　　二尺四寸深衣裳用布六幅裁為十二幅其當<lb/>
　　　裳之前後正處者以布四幅正裁為八幅上下<lb/>
　　　皆廣一尺一寸各邊去一寸為縫一幅上下皆<lb/>
　　　正得九寸八幅七尺二寸其在上者既足要中<lb/>
　　　之數矣下齊當倍於要又以布二幅斜裁為四<lb/>
<pb n="3a"/>
　　　幅狹頭二寸寛頭二尺各去一寸為縫狹頭成<lb/>
　　　角寛頭得一尺八寸皆以成角者向上以廣一<lb/>
　　　尺八寸者向下則四幅下廣亦得七尺二寸合<lb/>
　　　於齊得一丈四尺四寸此四幅連屬於裳之兩<lb/>
　　　旁别名為衽下文衽當旁是也深衣裳裁縫之<lb/>
　　　法本如此玩下文鄭注可見疏家不得其説妄<lb/>
　　　謂六幅皆用交解狹頭去邊縫廣六寸濶頭去<lb/>
　　　邊縫廣一尺二寸於是裳之前後惟中縫正直<lb/>
<pb n="3b"/>
　　　其餘皆成竒衺不正之縫可謂服之不衷曽謂<lb/>
　　　聖賢法服而有是哉下文衽當旁疏及續衽鉤<lb/>
　　　邊諸説之紛挐皆由六幅皆交解之説誤之耳<lb/>
衽當旁<lb/>
　鄭氏曰衽謂裳幅所交裂也凡衽者或殺而下或殺<lb/>
　而上是以小要取名焉衽屬衣則垂而放之屬裳則<lb/>
　縫之以合前後上下相變<lb/>
　　　<hi>永</hi>按衽者斜殺以掩裳際之名深衣裳前後當<lb/>
<pb n="4a"/>
　　　中者不名衽唯當旁而斜殺者名衽故經云衽<lb/>
　　　當旁明其不當中也當中則前襟而後裾是也<lb/>
　　　鄭云衽謂裳幅所交裂也玩所之一字明其唯<lb/>
　　　在裳旁而名衽者交裂其餘幅不交裂也交裂<lb/>
　　　者以布二幅交解為四幅狹頭二寸去邊縫成<lb/>
　　　角寛頭二尺去邊縫一尺八寸也又云凡衽者<lb/>
　　　或殺而下或殺而上此廣解凡裳之衽也衽有<lb/>
　　　二朝服祭服喪服皆用帷裳前三幅後四幅裳<lb/>
<pb n="4b"/>
　　　際不連有衽掩之用布交解寛頭在上合縫之<lb/>
　　　狹頭在下如燕尾之形即喪服篇衽二尺有五<lb/>
　　　寸是也此衽之殺而下者也深衣之衽當裳旁<lb/>
　　　亦交解而以狹頭向上寛頭向下此衽之殺而<lb/>
　　　上者也云是以小要取名焉者謂棺上合縫之<lb/>
　　　木亦名為衽也喪大記曰君蓋用漆三衽三束<lb/>
　　　鄭注云衽小要也蓋小要之形上下廣而中狹<lb/>
　　　以掩棺蓋合縫之際上半則殺而下下半則殺<lb/>
<pb n="5a"/>
　　　而上似衣衽之上殺下殺以掩裳際是以有衽<lb/>
　　　之名此借衣衽名小要故鄭連及之也云衽屬<lb/>
　　　於衣則垂而放之謂朝祭喪服之衽云屬於裳<lb/>
　　　則縫之以合前後即此深衣之衽也其縫之以<lb/>
　　　合前後者唯左旁為然若右旁則不能縫合别<lb/>
　　　有鉤邊見深衣篇鄭亦畧言之耳此經與鄭注<lb/>
　　　甚明又以他文證之問喪云扱上衽謂裳之兩<lb/>
　　　角揷於帶間也論語云左衽謂夷俗衽掩於左<lb/>
<pb n="5b"/>
　　　其縫合者在右也皆衽當旁之證也而疏家忽<lb/>
　　　之并失小要之義<lb/>
　　疏曰衽謂裳幅所交裂也者裳幅下廣尺二寸上<lb/>
　　濶六寸狹頭嚮上交裂一幅而為之<hi>按裳幅不皆交裂孔氏誤</hi>
　　<hi>謂二二幅皆交裂是未繹所字之意</hi>云凡衽者或殺而下或殺而上<lb/>
　　者皇氏云言凡衽非一之辭非獨深衣也或殺而<lb/>
　　下謂喪服之衽廣頭在上狹頭在下<hi>按朝祭服亦如喪服之制</hi>
　　<hi>皇氏不及朝祭服非也</hi>或殺而上謂深衣之衽寛頭在下狹<lb/>
<pb n="6a"/>
　　頭在上云是以小要取名焉者謂深衣與喪服相<lb/>
　　對為小要兩旁皆有此衽<hi>按小要者棺上合縫之木也皇説誤</hi>熊氏<lb/>
　　大意與皇氏同或殺而下謂朝祭之服耳<hi>按熊氏又不及</hi>
　　<hi>喪服亦非也合皇熊二説乃備</hi>云衽屬衣則垂而放之者謂喪服<lb/>
　　及熊氏朝祭之衽<hi>按此説是</hi>云屬裳則縫之以合前後<lb/>
　　者謂深衣之衽云上下相變者上體是陽陽體舒<lb/>
　　散故垂而下下體是陰陰主收斂故縫而合之<hi>按此</hi>
　　<hi>皆得之</hi>今刪定深衣之上獨得衽名不應假他餘服<lb/>
<pb n="6b"/>
　　相對為衽何以知之深衣衣下屬幅而下裳下屬<lb/>
　　幅而上相對為衽<hi>按喪服篇明言衽二尺有五寸孔氏乃謂深衣獨得衽名何耶</hi>
　　<hi>殺上殺下明是與他服相對孔氏乃謂深衣衣下屬幅而下裳下屬幅而上相對為衽衣下屬幅何</hi>
　　<hi>以謂之殺耶且下文衽屬衣則垂而放之豈得謂深衣之衽耶刪定之説大夫鄭注之意也</hi>鄭<lb/>
　　注深衣鉤邊今之曲裾則宜兩邊而有也<hi>按鉤邊别是一</hi>
　　<hi>物此經未及深衣疏一旁有曲裾此云宜兩邊有與彼疏亦自相牴牾</hi>但此等無文<lb/>
　　言之且從先儒之業<lb/>
深衣云續衽鉤邊<lb/>
<pb n="7a"/>
　鄭氏曰續猶屬也衽在裳旁者也屬連之不殊裳前<lb/>
　後也鉤讀如烏喙喙必鉤之鉤鉤邊若今曲裾也<lb/>
　　　<hi>永</hi>按續衽謂裳之左旁縫合其衽也鉤邊謂裳<lb/>
　　　之右旁别用一幅布斜裁之綴於右後衽之上<lb/>
　　　使鉤而前也漢時謂之曲裾蓋裳後為裾綴於<lb/>
　　　裾曲而前故名曲裾也所以必用鉤邊去裳之<lb/>
　　　右畔前後衽不合若無鉤邊則其行步之際露<lb/>
　　　則後衽之裏有鉤邉而後可揜裳際也鄭氏特引<lb/>
<pb n="7b"/>
　　　引孝經援神契烏喙必鉤之鉤讀如之明其為<lb/>
　　　鉤曲之義使非别綴一幅曲而前不得謂之鉤<lb/>
　　　也裳十二幅象十二月又有鉤邊其以象閏歟<lb/>
　　　鄭氏不言左續衽右鉤邊者衣裳自左揜右左<lb/>
　　　可連右不可連其事易明故不必言左右也續<lb/>
　　　衽鉤邊之義鄭注分明疏家汨之後儒之説并<lb/>
　　　鉤邊失之詳見後<lb/>
　　疏曰衽為深衣之裳以下濶上狹謂之為衽<hi>按裳幅不</hi>
<pb n="8a"/>
　　<hi>皆下濶上狹説已見前</hi>接續此衽而鉤其旁邊即今之朝服<lb/>
　　有曲裾而在旁者是也<hi>按此説似合續衽鉤邊而一之若兩旁皆續衽而鉤</hi>
　　<hi>邊者其説誤矣</hi>又曰衽當旁者凡深衣之裳十二幅皆寛<lb/>
　　頭在下狹頭在上<hi>按此説甚誤前已辨之</hi>皆似小要之衽<hi>按小</hi>
　　<hi>要上半殺而下下半殺而上須合他衽之殺而下者方似小要</hi>是前後左右皆有<lb/>
　　衽也今云衽當旁者謂所續之衽當身之一旁非<lb/>
　　謂餘衽悉當旁也<hi>按裳幅當前後者不名衽安得有餘衽經明言衽當旁安得謂</hi>
　　<hi>前後左右皆有衽</hi>云屬連之不殊裳前後也若喪服其裳<lb/>
<pb n="8b"/>
　　前三幅後四幅各自為之不相連也今深衣裳一<lb/>
　　旁則連之相著一旁則有曲裾掩之與相連無異<lb/>
　　故云屬連之不殊裳前後也<hi>按一旁連之相著謂在左者也一旁有曲</hi>
　　<hi>裾掩之謂在右者也此二句分明最為得之然又云與相連無異故云屬連之不殊裳前後恐非鄭</hi>
　　<hi>注之意續衽鉤邉鄭氏分别言之右邉曲裾掩裳際不可謂屬連之也</hi>云若今曲裾<lb/>
　　也鄭以後漢之時裳有曲裾故以續衽鉤邊似漢<lb/>
　　時曲裾今時朱衣朝服從後漢時帝所為則鄭云<lb/>
　　今曲裾者是今朝服之曲裾也<hi>按孔氏玉藻疏謂曲裾兩邊宜有似</hi>
<pb n="9a"/>
　　<hi>唐時朝服有兩曲裾然一以經文繹之一邊既續衽則曲裾惟宜施於右耳</hi>
家禮深衣制度云衣全四幅其長過脇下屬於裳<lb/>
　註云用布云幅中屈下垂前後共為四幅如今之直<lb/>
　領衫但不裁破腋下其下過脇而屬於裳處約圍七<lb/>
　尺二寸每幅屬裳三幅<lb/>
　　　<hi>永</hi>按深衣之領自左而掩於右前襟亦自左掩<lb/>
　　　右右襟有表有裏則前後當有五幅如後世之<lb/>
　　　袍制而家禮謂衣前後四幅如今之直領衫恐<lb/>
<pb n="9b"/>
　　　誤矣家禮深衣圖亦是兩襟相掩既相掩則領<lb/>
　　　不直而衣不止四幅豈朱子未定之説乎又云<lb/>
　　　每幅屬裳三幅亦沿舊説之誤前後四幅每幅<lb/>
　　　屬裳二幅而衽之四幅在兩旁衽之上頭但有<lb/>
　　　角屬於衣前襟之裏一幅則有曲裾屬之耳<lb/>
裳交解十二幅上屬於衣其長及踝<lb/>
　註云用布六幅每幅裁為二幅一頭廣一頭狹狹頭<lb/>
　當廣頭之半以狹頭向上而連其縫以屬於衣其屬<lb/>
<pb n="10a"/>
　衣處約圍七尺二寸每三幅屬衣一幅其下邊及踝<lb/>
　處約圍丈四尺四寸<lb/>
　　　<hi>永</hi>按孔氏誤釋玉藻裳幅皆交解家禮遂承其<lb/>
　　　誤當以玉藻衽當旁鄭注為正又按深衣篇制<lb/>
　　　十有二幅以應十有二月鄭注云裳六幅幅分<lb/>
　　　之以為上下之殺此注亦略言裳以六幅分為<lb/>
　　　十二幅下齊廣於要中耳其為上下之殺者在<lb/>
　　　當旁之衽非謂十二幅皆殺也<lb/>
<pb n="10b"/>
又云方領<lb/>
　註云兩襟相掩衽在腋下則兩領之㑹自方<lb/>
　　　<hi>永</hi>按深衣云曲袷如矩以應方注袷交領也古<lb/>
　　　者方領如今小兒衣領孔疏云鄭以漢時領皆<lb/>
　　　向下交垂方領似今擁咽故云若小兒衣領但<lb/>
　　　方折之也司馬温公引後漢馬援傳朱勃衣方<lb/>
　　　領能矩步註謂頸下别施一衿映所交領使之<lb/>
　　　方正又引後漢儒林傳服方領註方領直領也<lb/>
<pb n="11a"/>
　　　左傳衣有襘註襘領㑹也曲禮註袷交領也謂<lb/>
　　　領之交㑹處自方即謂袷疑更無他物朱子此<lb/>
　　　説蓋従温公後説也鄭氏謂如今小兒衣領豈<lb/>
　　　漢時小兒衣領亦但曲之而自方非如孔氏擁<lb/>
　　　咽之説乎但領既交㑹則不直而在右之前襟<lb/>
　　　必有表裏前謂布四幅不知何以制之也<lb/>
曲裾<lb/>
　註云用布一幅如裳之長交解裁之如裳之制但以<lb/>
<pb n="11b"/>
　廣頭向上布邊向外左掩其右交映垂之如燕尾狀<lb/>
　又稍裁其内旁大半之下令漸如魚腹而末為烏喙<lb/>
　内向綴於裳之右旁禮記深衣續衽鉤邊鄭註鉤邊<lb/>
　若今曲裾<lb/>
　　　<hi>永</hi>按曲裾别用一幅布裁之綴於裳之右旁是<lb/>
　　　已然謂交解裁之廣頭向上左右交映垂之如<lb/>
　　　燕尾狀則似朝服祭服喪服之衽非鉤邊之制<lb/>
　　　也鄭注讀如烏喙必鉤之鉤此引孝經緯文明<lb/>
<pb n="12a"/>
　　　鉤字之義非謂末為烏喙也此條朱子後自有<lb/>
　　　説<lb/>
　　蔡氏淵曰司馬所載方領與續衽鉤邊之制引證<lb/>
　　雖詳而不得古意先生病之常以理玩經文與身<lb/>
　　服之宜而得其説謂方領者只是衣領既交自有<lb/>
　　如矩之象謂續衽鉤邊者只是連續裳旁無前後<lb/>
　　幅之縫左右交鉤即為鉤邊非有别布一幅裁之<lb/>
　　如鉤而綴於裳旁也方領之説先生已修之家禮<lb/>
<pb n="12b"/>
　　矣而續衽鉤邊則未及修焉<lb/>
　　　<hi>永</hi>按續衽鉤邊朱子前後有三説謂别布一幅<lb/>
　　　裁之如鉤綴於裳之右旁此家禮之説也謂左<lb/>
　　　邊既合縫了再覆縫以合縫者為續衽覆縫為<lb/>
　　　鉤邊此衣圖之説也謂是連續裳旁無前後幅<lb/>
　　　之縫左右交鉤即為鉤邊此蔡氏所聞之説也<lb/>
　　　三説似皆未確其源皆由孔氏釋玉藻誤之使<lb/>
　　　其不謂六幅皆交解則當旁之衽左邊連屬之<lb/>
<pb n="13a"/>
　　　右邊必湏有别布一幅為曲裾以掩之非如合<lb/>
　　　縫覆縫左右交鉤之説矣其有别布一幅也亦<lb/>
　　　但綴於裳之後裾鉤曲而前非如交裁為燕尾<lb/>
　　　之説矣<lb/>
　　楊氏復曰深衣制度唯續衽鉤邊一節難考按玉<lb/>
　　藻深衣疏皇氏熊氏孔氏三説皆不同皇氏以喪<lb/>
　　服之衽廣頭在上深衣之衽廣頭在下喪服與深<lb/>
　　衣二者相對為衽孔氏以衣下屬幅而下裳上屬<lb/>
<pb n="13b"/>
　　而上衣裳二者相對為衽此其不同者一也<hi>按二説孔</hi>
　　<hi>氏失之皇氏但失不兼朝祭服耳</hi>皇氏以衽為裳之兩旁皆有孔<lb/>
　　氏以衽為裳之一邊所有此其不同者二也<hi>按孔氏謂</hi>
　　<hi>所續之衽當身之一旁非謂衽為裳之一邊所有也</hi>皇氏所謂廣頭在上為<lb/>
　　喪服之衽者熊氏又以此為朝祭服之衽一以為<lb/>
　　吉服之衽一以為凶服之衽此其不同者三也<hi>按此</hi>
　　<hi>非不同也皇熊各舉一邊耳</hi>家禮以深衣續衽之制兩廣頭向<lb/>
　　上似與皇氏喪服之衽熊氏朝祭服之衽相類此<lb/>
<pb n="14a"/>
　　為可疑是以先生晚嵗所服深衣去家禮舊説曲<lb/>
　　裾之制而不用<hi>按鄭氏解鉤邊為曲裾分明别有一物但非如燕尾下垂耳去而不</hi>
　　<hi>用恐乖鄭義</hi>蓋有深意恨未得聞其説之詳也及得蔡<lb/>
　　淵所聞始知先師所以去舊説曲裾之意後又取<lb/>
　　禮記深衣篇熟讀之始知鄭注續衽二字文義甚<lb/>
　　明特疏家亂之耳<hi>按續衽與鉤邊是二事鄭注分言之而楊氏即以續衽當鉤邊</hi>
　　<hi>是誤讀鄭注耳</hi>按鄭注曰續猶屬也衽在裳旁者也屬連<lb/>
　　之不殊裳前後也<hi>按鄭註别解鉤邊為曲裾此獨刪去何也</hi>鄭註之意<lb/>
<pb n="14b"/>
　　蓋謂凡裳前三幅後四幅夫既分前後則其旁兩<lb/>
　　幅分開而不相屬唯深衣裳十二幅交裂裁之皆<lb/>
　　名為衽<hi>按此沿孔疏之誤</hi>見玉藻衽當旁註<hi>按鄭註衽謂裳幅所交裂</hi>
　　<hi>也言唯衽之四幅交裂其餘八幅則不交裂也楊氏亦未細繹鄭註耳</hi>所謂續衽者<lb/>
　　指在裳旁兩幅言之謂屬連裳旁兩幅不殊裳前<lb/>
　　後也<hi>按屬連之者裳之左旁也若右旁兩幅各開是以别有曲裾以掩裳際楊氏但言裳旁不</hi>
　　<hi>辨左右則右邊豈可屬連乎</hi>疏家不詳考其文義但見衽在裳<lb/>
　　旁一句意謂别用布一幅裁之如鉤而垂於裳旁<lb/>
<pb n="15a"/>
　　妄生穿鑿紛紛異同愈多愈亂<hi>按孔疏深衣裳一旁連之相著一旁</hi>
　　<hi>則有曲裾掩之二句最分明的確鄭註既解鉤邊為曲裾則安得混鉤邊於續衽而謂非别用一幅</hi>
　　<hi>布為之乎</hi>自漢至今二千餘年讀者皆求之於别用一<lb/>
　　幅布之中而註之本義為其掩蓋而不可見<hi>按鉤邊别</hi>
　　<hi>用一幅布正得鄭註之意唯玉藻疏誤謂深衣裳皆名衽十二幅皆交解於是註之本義為其掩盖</hi>
　　<hi>而不可見耳</hi>夫疏所以釋註也今推尋鄭註本文其義<lb/>
　　如此而皇氏熊氏等所釋其謬如彼皆可以一掃<lb/>
　　而去之矣<hi>按皇熊之説未嘗謬</hi>先師晚嵗知疏家之失而未<lb/>
<pb n="15b"/>
　　及修定愚故著鄭註於家禮深衣曲裾之下以破<lb/>
　　疏家之謬且以見先師晚嵗已定之説云<lb/>
　　　<hi>永</hi>按楊氏之説雖謂以鄭註破疏家之謬而玉<lb/>
　　　藻衽當旁之經文及鄭註衽謂裳幅所交裂也<lb/>
　　　所字之意未嘗細玩又引深衣續衽鉤邊之註<lb/>
　　　但及其釋續衽者而遺其曲裾之説於是疏説<lb/>
　　　本不誤者以為誤而其真誤如孔氏所謂裳幅<lb/>
　　　皆交解者反忽之甚矣註疏亦未易讀也深衣<lb/>
<pb n="16a"/>
　　　裳之誤已乆以聖賢法而反類於竒衺不正是<lb/>
　　　以詳為之考俟當世君子論定焉<lb/>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目附錄卷下<lb/>
</p>
<p>
</p>
  </div>
</body>
</text>
</TEI>
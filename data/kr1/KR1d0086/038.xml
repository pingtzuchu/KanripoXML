<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷三十六</head>
    <p>
<pb n="1a"/>
欽定四庫全書<lb/>
　禮書綱目卷三十六　　　　　婺源江永撰<lb/>
地示　　　　吉禮三<lb/>
　補<lb/>
天子祭天地嵗徧<hi>曲禮嵗此條通言一  祭地</hi>　大宗伯以黄琮禮<lb/>
地<hi>禮地以夏至謂神在崑崙者也禮神者必象其類琮八方象地</hi>牲幣放其器之色<hi>幣以從爵若人飲酒有酬幣春官  此條祀地玉幣</hi>　　牧人陰祀用黝牲毛之<hi>詳見祭物犧牲</hi>　祭天地之牛角繭栗<hi>同上</hi>　犬人祭祀共犬牲用<lb/>
<pb n="1b"/>
牲物瘞亦如之<hi>同上犧此三條  牲</hi>　典瑞兩圭有邸以祀地<hi>兩圭者以象地數二也僢而同邸祀地謂所祀於北郊神州之神  春官</hi>　玉人兩圭五寸有<lb/>
邸以祀地<hi>邸謂之柢有邸僢共本也車考工記禮此兩條圭玉  酒齊粢盛器席  旗並如  天之禮</hi>　大司樂乃奏大蔟歌應鍾舞咸池以祭地示<hi>大蔟陽聲第二應鍾為之合咸池大咸也地示所祭於北郊謂神州之神及社稷</hi>凡樂函鍾為宫大<lb/>
蔟為角姑洗為徵南吕為羽靈鼓靈鼗孫竹之管空桑<lb/>
之琴瑟咸池之舞夏日至於澤中之方丘奏之若樂八<lb/>
變則地示皆出可得而禮矣<hi>地祗則主崑崙先奏是樂以致其神禮之以玉乃後<pb n="2a"/>合樂而祭之樂詳見樂制  此條  舞</hi>　大宰祀五帝則掌百官之誓戒<lb/>
與其具脩前期十日帥執事而卜日遂戒及執事眡滌<lb/>
濯及納亨贊王牲事及祀之日贊玉幣爵之事<hi>詳見天神祀五帝</hi>祀大示亦如之<hi>疏曰祀大祇謂夏至祭地於方澤  天官</hi>　大宗伯祭大<lb/>
示帥執事而卜日宿眡滌濯涖玉鬯省牲鑊奉玉齍詔<lb/>
大號治其大禮詔相王之大禮<hi>詳見天神</hi>　瘞埋於泰折祭<lb/>
地也<hi>折炤晢也必為炤明之名尊神也  祭地</hi>　祭地曰瘞埋<hi>既祭埋藏之  爾雅</hi>
大祝辨六號三曰示號<hi>祗號若云后土地祗</hi>凡祭示則執明水火<lb/>
<pb n="2b"/>
而號祝<hi>詳見天神</hi>　薄薄之土承天之神<hi>薄旁薄也乃順承天也</hi>興甘<lb/>
風雨庶卉百穀莫不茂者既安且寧維予一人某敬拜<lb/>
下土之靈維某年某月上日<hi>大戴禮天已上祭地禮節其與祀  同者詳見前篇</hi>
　凡以神仕者以夏日至致地示物鬽<hi>地物陰也陰氣升而祭地祗物鬽致物鬽於墠壇盖用祭地之明日而物之神曰鬽  詳見百神  此條祭日明日</hi>
　　右祭地<lb/>
王為羣姓立社曰大社王自為立社曰王社諸侯為百<lb/>
姓立社曰國社諸侯自為立社曰侯社大夫以下成羣<lb/>
<pb n="3a"/>
立社曰置社<hi>羣衆也大夫以下至庶人也大夫不得特立社與民族居百家以上則共立一社今時里社是也郊特牲曰唯為社事單出里  祭法</hi>　小宗伯掌建國之神位右<lb/>
社稷左宗廟<hi>庫門内雉門外之左右  春官</hi>　匠人營國左祉右社<hi>王宫所居也考工記</hi>　　乃建大社於周中其壝東青土南赤土西<lb/>
白土北驪土中央亹以黄土<hi>汲冢周書作雒解</hi>　封人掌設王<lb/>
之社壝<hi>壝謂壇及堳埓也不言稷者稷社之細也  地官</hi>　天子大社必受霜<lb/>
露風雨<hi>大社王為羣姓所立  郊特牲</hi>　小子掌珥於社稷<hi>鄭司農云珥社稷以牲頭祭也𤣥謂珥讀為衈釁禮之事也用毛牲曰刉羽牲曰衈衈社稷謂始成其宫兆時也秋官士師職曰凡<pb n="3b"/>刉珥則奉大牲此刉衈正字與  夏官</hi>　内宰凡建國佐后立市祭之以<lb/>
陰禮<hi>祭之以陰禮者市中之社先后所立社也  天官</hi>　諸侯祭社稷<hi>王制</hi>　小<lb/>
司徒凡建邦國立其社稷　封人凡封國設其社稷之<lb/>
壝<hi>封國建諸侯大並地官之已上天子諸侯  夫社稷  制</hi>　大司徒設其社稷之<lb/>
壝而樹之田主各以其野之所宜木遂以名其社與其<lb/>
野<hi>社稷后土及田正之神壝壇與堳埓也田主田神后土田正之所依也詩人謂之田祖所宜木謂若松柏栗也若以松為社者則名松社之野以别方面  地官</hi>　小宗伯若大師則帥有<lb/>
司而立軍社奉主車<hi>有司大祝也王出軍必先有事於社及遷廟而以其主行社主曰軍<pb n="4a"/>社遷主曰祖春秋傳曰軍行祓社釁鼓祝奉以從曽子問曰天子巡守以遷廟主行載於齊車言必有尊也書曰用命賞于祖不用命戮于社社之主盖用石為之奉謂將行  春官  已上社木社主</hi>　厲山氏<lb/>
之有天下也其子曰農能殖百穀夏之衰也周棄繼之<lb/>
故祀以為稷共工氏之霸九州也其子曰后土能平九<lb/>
州故祀以為社<hi>厲山氏炎帝也起於厲山或曰有烈山氏棄后稷名也共工氏無録而王謂之霸在大昊炎帝之間  祭法</hi>　共工氏有子曰句龍為后土<hi>共工在大昊後神農前以水名官者其子句龍能平水土故死而見祀</hi>后土為社<hi>方答社稷故明言為社</hi>稷<lb/>
田正也<hi>掌播殖也</hi>有烈山氏之子曰柱為稷<hi>烈山氏神農世為諸侯</hi>自<lb/>
<pb n="4b"/>
夏以上祀之<hi>祀柱</hi>周棄亦為稷<hi>棄周之始祖能播百穀湯既勝夏廢柱而以棄代之</hi>
自商以來祀之<hi>昭二十九年左氏傳  已上社稷配祭</hi>　季夏命四監大<lb/>
合百縣之秩芻以養犧牲令民無不咸出其力以祠社<lb/>
稷之靈以為民祈福季冬乃命大史次諸侯之烈賦之<lb/>
犧牲以共社稷之饗凡在天下九州之民者無不咸獻<lb/>
其力以共社稷之祀<hi>詳見祭物犧牲</hi>　天子社稷皆大牢諸侯<lb/>
社稷皆少牢<hi>王制</hi>　牧人陰祀用黝牲毛之<hi>陰祀祭地北郊及社稷也鄭司農云黝讀為幽黑也  地官</hi>　大司馬中春教振旅遂以蒐田獻<lb/>
<pb n="5a"/>
禽以祭社<hi>春田主祭社者土方施生也  夏官</hi>　鬯人凡祭祀社壝用大<lb/>
壘<hi>壝謂委土為墠壇所以祭也大壘瓦壘</hi>　司服祭社稷則希冕<hi>希刺粉米無畫也其衣一章裳二章凡三也  並春官</hi>　大司樂乃奏大蔟歌應鍾舞咸<lb/>
池以祭地示<hi>詳見祭地</hi>　鼓人以靈鼓鼓社祭<hi>靈鼓六面鼔也社祭祭地祗也</hi>　舞師教帗舞帥而舞社稷之祭祀<hi>疏曰帗舞用五色繒  並地官物已上禮  樂舞</hi>　封人令社稷之職<hi>將祭之時令諸有職事於社稷者也郊特牲曰唯為社事單出里唯為社田國人畢作唯社丘乗共粢盛所以報本反始也  地官</hi>　春社<hi>春田祭社大司馬職云  明堂位</hi>　社祭土日用甲<hi>國中之神莫貴於社</hi>君南鄉於北<lb/>
<pb n="5b"/>
墉下<hi>牆謂之墉北墉社内北牆  郊特牲  詳見祭義</hi>　大宗伯以血祭祭社<lb/>
稷<hi>不言祭地此皆地祇祭地可知也陰祀自血起貴氣臭也社稷土穀之神有徳者配食焉共工氏之子曰句龍食於社有厲山氏之子曰柱食於稷湯遷之而祀棄  春官</hi>　三獻文<hi>謂祭社稷五祀  禮器</hi>　三獻爓<hi>疏曰社又降於宗廟故用爓爓人稍近味  郊特牲</hi>　肆師社之日<lb/>
涖卜來嵗之稼<hi>社祭土為取財焉卜者問後嵗稼所宜  春官  已上祭社稷禮節</hi>　䘮<lb/>
國之社屋之薄社北牖<hi>絶其陽通其陰而已薄社殷之社殷始都薄  郊特牲  詳見祭義</hi>　䘮祝掌勝國邑之社稷之祝號以祭祀禱祠焉<hi>勝國邑所誅討者社稷者若亳社是已存之者重神也盖奄其上而棧其下為北牖  春官</hi>　士師若<lb/>
<pb n="6a"/>
祭勝國之社稷則為之尸<hi>以刑官為尸略之也周謂亡殷之社為亳社  秋官  已上勝國社稷</hi>　仲春擇元日命民社<hi>社后土也使民祀焉神其農業也祀社日用甲令月</hi>　州長若以嵗時祭祀州社則屬其民而讀法凡<lb/>
州之大祭祀涖其事<hi>大祭祀謂州社稷也涖臨也</hi>　閭胥凡春秋之<lb/>
祭祀聚衆庶既比則讀法<hi>祭祀謂州社黨禜族酺也  並地官</hi>　肆師若<lb/>
國有大故則令國人祭<hi>大故謂水旱凶荒所令祭者社及禜酺</hi>嵗時之祭<lb/>
祀亦如之<hi>月令仲春命民社此一隅  春官</hi>　唯為社事單出里唯為<lb/>
社田國人畢作唯社丘乗共粢盛<hi>單出里皆徃祭社於都鄙二十五家為里<pb n="6b"/>畢作人則盡行非徒羡也丘十六井也四丘六十四井曰甸或謂之乗乗者以千車賦出長轂一乗乗或為鄰祭郊特牲上詳見  義  已  民社</hi>
　　右祭社稷　湯既勝夏欲遷其社不可作夏社<hi>湯承</hi>
　　<hi>堯舜禪代之後順天應人逆取順守而有慙徳故革命創制改正易服變置社稷而後世無及句龍</hi>
　　<hi>者故不可而止  書序</hi>　迺立冢土戎醜攸行<hi>冢土大社也亦大王所立</hi>
　　<hi>而後因以為天子之制也戎醜大衆也起大事動大衆必有事乎社而後出謂之宜  大雅緜</hi>
　　哀公問社於宰我宰我對曰夏后氏以松殷人以<lb/>
　　柏周人以栗曰使民戰栗<hi>宰我孔子弟子名予三代之社不同者古者立</hi>
<pb n="7a"/>
　　<hi>社各樹其土之所宜木以為主也戰栗恐懼貌宰我又言周所以用栗之意如此豈以古者戮人於</hi>
　　<hi>社故附㑹其説與</hi>子聞之曰成事不説遂事不諫既徃不<lb/>
　　咎<hi>遂事謂事雖未成而勢不能已者孔子以宰我所對非立社之本意又啓時君殺伐之心而其</hi>
　　<hi>言已出不可復救故厯言此以深責之欲使謹其後也尹氏曰古者各以所宜木名其社非取義於</hi>
　　<hi>木也宰我不知而妄對故夫子責之  論語</hi>　尚書亡篇曰太社唯松<lb/>
　　東社唯柏南社唯梓西社唯栗北社唯槐春秋文<lb/>
　　義曰天子之社稷廣五丈諸侯半之春秋傳曰天<lb/>
　　子有大社焉東方青土南方赤土西方白土北方<lb/>
<pb n="7b"/>
　　黑土上冒以黄土故將封東方諸侯青土苴以白<lb/>
　　茅<hi>白虎通</hi>　春社天子之祭也<hi>春田祭社  明堂位</hi>　載芟春<lb/>
　　藉田而祈社稷也　良耜秋報社稷也<hi>並詩序</hi>　以<lb/>
　　我齊明與我犧羊以社以方<hi>齊與粢同曲禮曰稷曰明粢此言齊明便</hi>
　　<hi>文以協韵耳犧羊純色之羊也社后土也以句龍氏配方秋祭四方報成萬物周禮所謂羅弊獻禽</hi>
　　<hi>以祀祊是也  小雅甫田</hi>　曽子問曰諸侯之祭社稷俎豆既<lb/>
　　陳聞天子崩后之䘮君薨夫人之䘮如之何孔子<lb/>
　　曰廢自薨比至於殯自啟至於反哭奉帥天子<hi>詳見</hi>
<pb n="8a"/>
　　<hi>祭通禮廢祭章</hi>　孟子曰民為貴社稷次之君為輕<hi>社土神稷</hi>
　　<hi>穀神建國則立壇壝以祀之盖國以民為本社稷亦為民而立而君之尊又係於二者之存亡故其</hi>
　　<hi>輕重如此</hi>諸侯危社稷則變置<hi>諸侯無道將使社稷為人所滅則當更立賢君</hi>
　　<hi>是君輕於社稷也</hi>犧牲既成粢盛既潔祭祀以時然而旱<lb/>
　　乾水溢則變置社稷<hi>祭祀不失禮而土穀之神不能為民禦灾捍患則毁其壇</hi>
　　<hi>壝而更置之亦年不順成八蜡不通之意是社稷雖重於君而輕於民也</hi>　鄭子産伐<lb/>
　　陳入之陳侯免擁社<hi>免䘮服擁社抱社主示服  襄二十五年左氏傳</hi>
　　哀公四年六月辛丑亳社灾<hi>杜曰天火也亳社殷社諸侯有之所以戒</hi>
<pb n="8b"/>
　　<hi>亡國以范曰殷都於亳武王克紂而班列其社於諸侯  為亡國之戒劉向曰灾亳社戒人君縱恣</hi>
　　<hi>不能警戒之象  春秋</hi>亳社者亳之社也亳亡國也<hi>亳即殷也殷都</hi>
　　<hi>於亳故國謂之亳社</hi>亡國之社以為廟屏戒也<hi>立亳之社於廟之外以為</hi>
　　<hi>屏蔽取其不得通天人君瞻之而致戒心</hi>其屋亡國之社不得達上也<lb/>
　　<hi>必為之作屋不使上通天也縁有屋故言灾  穀梁傳</hi>　蒲社灾蒲社者何<lb/>
　　<hi>據鼓用牲於社不言蒲</hi>亡國之社也<hi>蒲社者先世之亡國在魯竟</hi>社者封<lb/>
　　也<hi>封土為社</hi>其言灾何<hi>據封土非火所能燒</hi>亡國之社盖揜之揜<lb/>
　　其上而柴其下<hi>故火得燒之揜柴之者絶不得使通天地四方以為有國者戒</hi>蒲<lb/>
<pb n="9a"/>
　　社灾何以書記灾也<hi>戒社者先王之所以威示教戒諸侯使事上也灾者象諸</hi>
　　<hi>侯背天子是後宋事彊吴齊晉前驅滕薛俠轂魯衞驂乗故天去戒社若曰王教滅絶云耳  公羊</hi>
　　<hi>傳</hi>　莊公如齊觀社<hi>莊公二十三年齊因祀社蒐軍實以示客公徃觀之</hi>曹<lb/>
　　劌諫曰不可夫齊棄大公之法而觀民於社<hi>大公齊始</hi>
　　<hi>祖大公望也</hi>君為是舉<hi>舉動/也</hi>而徃觀之非故業也<hi>業事也</hi>
　　何以訓民土𤼵而社助時也<hi>土𤼵春分也周語曰土乃脈𤼵社者助時</hi>
　　<hi>求福為農始也</hi>收攟而烝納要也<hi>攟拾也冬祭曰烝因祭社以納五穀之要休農</hi>
　　<hi>夫也月令曰孟冬祀於天宗大祀於公社及門閭</hi>今齊社而徃觀旅非先<lb/>
<pb n="9b"/>
　　王之訓也<hi>旅衆也</hi>天子祀上帝<hi>上帝上天也</hi>諸侯㑹之受<lb/>
　　命焉<hi>助祭受政命也</hi>諸侯祀先王先公<hi>先王謂若宋祖帝乙鄭祖厲王之屬</hi>
　　<hi>也先公先君也</hi>卿大夫佐之受事焉<hi>事職事也</hi>臣不聞諸侯之<lb/>
　　相㑹祀也祀又不法<hi>不法謂觀民也  國語魯語</hi>
王為羣姓立七祀曰司命曰中霤曰國門曰國行曰泰<lb/>
厲曰戸曰竈王自為立七祀諸侯為國立五祀曰司命<lb/>
曰中霤曰國門曰國行曰公厲諸侯自為立五祀大夫<lb/>
立三祀曰族厲曰門曰行適士立二祀曰門曰行庶士<lb/>
<pb n="10a"/>
庶人立一祀或立户或立竈<hi>此非大神所祈報大事者也小神居人之間司察小過作譴告者爾樂記曰明則有禮樂幽則有鬼神鬼神謂此與司命主督察三命中霤主堂室居處門户主出入行主道路行作厲主殺伐竈主飲食之事明堂月令春曰其祀戸祭先脾夏曰其祀竈祭先肺中央曰其祀中霤祭先心秋曰其祀門祭先肝冬曰其祀行祭先腎聘禮曰使者出釋幣於行歸釋幣於門士喪禮曰疾病禱於五祀司命與厲其時不著今時民家或春秋祀司命行神山神門户竈在旁是必春祠司命秋祠厲也或者合而祠之山即厲也民惡言厲巫祝以厲山為之謬乎春秋傳曰鬼有所歸乃不為厲  祭法</hi>　小<lb/>
子掌祈於五祀<hi>故書祀作禩鄭司農云禩讀為祀書亦或為祀𤣥謂祈或為刉用毛牲曰刉刉者釁禮之事也刉五祀謂始成其宫兆時也  夏官</hi>　天子祭五祀嵗徧諸侯祭<lb/>
<pb n="10b"/>
五祀嵗徧大夫祭五祀嵗徧<hi>五祀户竈中霤門行也此盖殷時制也祭法曰天子立七祀諸侯立五祀大夫立三祀士立二祀謂周制也  曲禮</hi>　大夫祭五祀<hi>五祀謂司命也中霤也門也行也厲也此祭謂大夫有地者其無地祭三耳  王制</hi>　春祀户祭先脾<hi>春陽氣出祀之於戸内陽也祀之先祭脾者春為陽中於藏直脾脾為尊凡祭五祀於廟用特牲有主有尸皆先設席於奥祀户之禮南面設主於户内之西乃制脾及腎為俎奠於主北又設盛於俎西祭黍稷祭肉祭醴皆三祭肉脾一腎再既祭徹之更陳鼎俎設饌於筵前迎尸略如祭宗廟之儀</hi>夏祀竈祭先肺<hi>夏陽氣盛熱於外祀之於竈從熱類也祀之祭先肺者陽位在上肺亦在上肺為尊也竈在廟門外之東祀竈之禮先席於門之奥東面設主於竈陘乃制肺及心肝為俎奠於主西又設盛於俎南亦祭黍三祭肺心肝各一祭<pb n="11a"/>醴三亦既祭徹之更陳鼎俎設饌於筵前迎尸如祀户之禮</hi>中央祀中霤祭先心<hi>中霤猶中室也土主中央而神在室古者複穴是以名室為霤云祀之先祭心者五藏之次心次肺至此心為尊也祀中霤之禮設主於牖下乃制心及肝肺為俎其祭肉心肺肝各一他如祀户之禮</hi>秋祀門祭先<lb/>
肝<hi>秋陰氣出祀之於門外陰也祀之先祭肝者秋為陰中於藏直肝肝為尊也祀門之禮北面設主於門左樞乃制肝及肺心為俎奠於主南又設盛於俎東其他皆如祭竈之禮</hi>冬祀行祭先腎<hi>冬陰盛寒於水祀之於行從辟除之類也祀之先祭腎者陰位在下腎亦在下腎為尊也行在廟門外之西為軷壤厚二寸廣五尺輪四尺祀行之禮北面設主於軷上乃制腎及脾為俎奠於主南又設盛於俎東祭肉腎一脾再其他皆如祀門之禮  月令</hi>　大宗伯以血祭祭五祀<hi>陰祀自血起貴氣臭也故<pb n="11b"/>書祀作禩鄭司農云禩當為祀書亦或作祀五祀五色之帝於王者宫中曰五祀𤣥謂此五祀者五官之神在四郊四時迎五行之氣於四郊而祭五徳之帝亦食此神焉少昊氏之子曰重為句芒食於木該為蓐收食於金脩及熈為𤣥㝠食於水顓頊氏之子曰黎為祝融后土食於火土</hi>　司服祭五祀則希<lb/>
冕<hi>注見祭社稷章  春官</hi>　三獻文<hi>謂祭社稷五祀  禮器</hi>　司門凡嵗時<lb/>
之門受其餘<hi>鄭司農云受祭門之餘  地官</hi>　孟冬臘五祀<hi>臘謂以田獵所得禽祭也五祀門戸中霤竈行也  月令</hi>
　　右祭五祀　天子崩未殯五祀之祭不行既殯而<lb/>
　　祭其祭也尸入三飯不侑酳不酢而已矣自啟至<lb/>
<pb n="12a"/>
　　於反哭五祀之祭不行已葬而祭祝畢獻而已<hi>既葬</hi>
　　<hi>彌吉畢獻祝而後止郊社亦然唯嘗禘宗廟俟吉也  曽子問</hi>
小宗伯兆五帝於四郊四望亦如之<hi>鄭司農云四望道氣出入𤣥謂四望五嶽四鎮四竇  春官</hi>　牧人望祀各以其方之色牲毛之<hi>望祀五嶽四鎮四瀆也  地官</hi>　司服祀四望則毳冕<hi>毳畫虎蜼謂宗彛也其衣三章裳二章凡五也</hi>　典瑞兩圭有邸旅四望<hi>注見祭地  並春官</hi>　玉人兩圭五<lb/>
寸有邸旅四望<hi>注見祭地  考工記</hi>　大司樂乃奏姑洗歌南吕<lb/>
舞大㲈以祀四望<hi>姑洗陽聲第三南吕為之合四望五嶽四鎮四竇</hi>　大祝國<lb/>
<pb n="12b"/>
將有事於四望則前祝<hi>前祝者王出也歸也將有事於此神大祝居前先以祝辭告之春並  官</hi>　五獻察<hi>察明也謂祭四望山川也  禮器</hi>
　　右祀四望　三正記曰郊後必有望　僖公三十<lb/>
　　一年夏四月四卜郊不從乃免牲猶三望<hi>三望分野之星</hi>
　　<hi>國中山川皆因郊祀望而祭之魯廢郊天而脩其小祀故曰猶猶者可止之辭</hi>猶三望亦<lb/>
　　非禮也望郊之細也不郊亦無望可也<hi>春秋左氏傳  宣三</hi>
　　<hi>年傳云望郊之屬也</hi>　天子有方望之事<hi>方望謂郊時所望祭四方羣神日月</hi>
　　<hi>星辰風伯雨師五嶽四瀆及餘山川凡三十六所</hi>無所不通<hi>盡八極之内天之所覆地</hi>
<pb n="13a"/>
　　<hi>之所戴無所不至故得郊也</hi>諸侯山川有不在其封内者則不<lb/>
　　祭也<hi>故魯郊非禮也</hi>三望者何望祭也然則曷祭祭泰山<lb/>
　　河海曷為祭泰山河海山川有能潤於百里者天<lb/>
　　子秩而祭之<hi>此皆助天宣氣布功故祭天及之秩者隨其大小尊卑髙下所宜禮祭天</hi>
　　<hi>牲角繭栗社稷宗廟角握六宗五嶽四瀆角尺其餘山川視卿大夫天燎地瘞日月星辰布山縣水</hi>
　　<hi>沈風磔雨升燎者取俎上七體與其珪寳在辨中置於柴上燒之</hi>觸石而出膚寸<lb/>
　　而合<hi>側手為膚案指為寸言其觸石理而興無有膚寸而不合</hi>不崇朝而徧雨<lb/>
　　乎天下者唯泰山爾<hi>崇重也不重朝言一朝也</hi>河海潤於千里<lb/>
<pb n="13b"/>
　　<hi>亦能通氣致雨潤澤及於千里韓詩説曰湯時大旱使人禱山川是也郊望非一獨祭三者魯郊非</hi>
　　<hi>禮故獨祭其大者</hi>猶者何通可以已也何以書譏不郊而<lb/>
　　望祭也<hi>譏尊者不食而卑者獨食書者惡失禮也  公羊傳</hi>　楚昭王曰三<lb/>
　　代命祀祭不越望<hi>諸侯望祀竟内山川星辰</hi>江漢睢章楚之望<lb/>
　　也<hi>四水在楚界六詳見因祭疾病章  哀  年左氏傳</hi>
小宗伯兆山川丘陵墳衍各因其方<hi>順其所在  春官</hi>　天子<lb/>
諸侯祭山川嵗徧<hi>曲禮</hi>　天子祭天下名山大川五嶽視<lb/>
三公四瀆視諸侯<hi>視視其牲器之數諸尚書大傳云五嶽視三公四瀆視  侯其餘山川視<pb n="14a"/>伯小者視子男注云謂其牲幣粢盛籩豆爵獻之數非謂尊卑</hi>諸侯祭名山大川之在<lb/>
其地者<hi>魯人祭泰山晉人祭河是也  王制</hi>　孟春命祀山林川澤犧牲<lb/>
毋用牝<hi>為傷姙生之類</hi>　仲冬天子命有司祈祀四海大川名<lb/>
源淵澤井泉<hi>順其徳盛之時祭之也今月令淵為深</hi>　季冬乃畢山川之<lb/>
祀<hi>四時之功成於冬孟月祭其宗至此可以祭其佐也</hi>命宰厯卿大夫至於庶民<lb/>
土田之數而賦犧牲以共山林名川之祀<hi>此所與卿大夫庶民共者也厯猶次也卿大夫采地亦有大小其非采地以其邑之名多少賦之  並月令</hi>　羊人凡沈<lb/>
共其羊牲　小子凡沈飾其牲<hi>鄭司農云沈謂祭川爾雅曰祭川曰浮沉  並<pb n="14b"/>夏官</hi>　犬人掌犬牲凡沈用駹可也<hi>駹謂不純色也  秋官</hi>　司服<lb/>
祀山川則毳冕<hi>注見祀四望</hi>　典瑞璋邸射以祀山川<hi>璋有邸而射取殺於四望鄭司農云射剡也  並春官</hi>　玉人璋邸射素功以祀山川<lb/>
<hi>邸射剡而出也鄭司農云素功無飾也  考工記</hi>　鬯人凡山川用蜃<hi>蜃畫為蜃形蚌曰含漿尊之象  春官</hi>　大司樂乃奏蕤賓歌函鐘舞大夏以祭<lb/>
山川<hi>蕤賓陽聲第四函鐘為之合函鐘一名林鐘  同上</hi>　舞師掌教兵舞帥而<lb/>
舞山川之祭祀　山虞若祭山林則為主而脩除且蹕<lb/>
<hi>為主主辨䕶之也脩除治道路場壇  並春官</hi>　大宗伯以血祭祭五嶽以貍<lb/>
<pb n="15a"/>
沈祭山川澤<hi>陰祀自血起貴氣臭也五嶽東曰岱宗南曰衡山西曰華山北曰恒山中曰嵩髙山不見四竇者四竇五嶽之匹或省文祭山林曰埋川澤曰沈順其性之含藏  春官</hi>　祭山曰庪<lb/>
縣<hi>或庪或縣置之於山山海經曰縣以吉玉是也</hi>祭川曰浮沈<hi>投祭水中或浮或沈  爾雅</hi>
　三王之祭川也皆先河而後海<hi>學記</hi>　五獻察<hi>注見四望  禮器</hi>　山川之神則水旱癘疫之灾於是乎禜之<hi>詳見因祭疾病</hi>
　　右祭山川　周公祀泰山召公為尸<hi>白虎通</hi>　晉人<lb/>
　　將有事於河必先有事於惡池<hi>惡當為呼聲之誤也呼池嘔夷并州川</hi>
　　齊人將有事於泰山必先有事於配林<hi>配林林名  禮器</hi>
<pb n="15b"/>
　　　季氏旅於泰山子謂冉有曰女弗能救與對曰<lb/>
　　不能子曰嗚乎曾謂泰山不如林放乎<hi>旅祭名㤗山山名在</hi>
　　<hi>魯地禮諸侯祭封内山川季氏祭之僭也冉有孔子弟子名求時為季氏宰救謂救其陷於僭竊之</hi>
　　<hi>罪嗚呼歎辭言神不享非禮欲季氏知其無益而自止又進林放以厲冉有也  論語</hi>
　<lb/>
　<lb/>
　<lb/>
　禮書綱目卷三十六<lb/>
</p>
<p>
</p>
  </div>
</body>
</text>
</TEI>
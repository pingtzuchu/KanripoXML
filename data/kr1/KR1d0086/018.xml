<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷十六</head>
    <p>
<pb n="1a"/>
欽定四庫全書<lb/>
　禮書綱目卷十六　　　　　　婺源江永撰<lb/>
覲禮　　　　賓禮七<lb/>
　經<hi>鄭目錄云覲見也諸侯秋見天子之禮春見曰朝夏見曰宗秋見曰覲冬見曰遇朝宗禮備覲遇禮</hi>
　<hi>省是以享獻不見焉三時禮亡唯此存爾覲禮於五禮屬賔禮</hi>
覲禮<lb/>
　　右篇目<hi>凡言朝見之期與待賓客之禮皆附于下</hi>　舜典五載一巡狩<lb/>
　　羣后四朝敷奏以言明試以功車服以庸<hi>五載之内天子</hi>
<pb n="1b"/>
　　<hi>巡狩者一諸侯來朝者四葢巡狩之明年則東方諸侯來朝於天子之國又明年則南方之諸侯來</hi>
　　<hi>朝又明年則西方之諸侯來朝又明年則北方之諸侯來朝又明年則天子復巡狩是則天子諸侯</hi>
　　<hi>雖有尊卑而一往一來禮無不答是以上下交通而遠近治和也敷陳奏進也周禮曰民功曰庸程</hi>
　　<hi>子曰敷奏以言者使各陳其為治之說言之善者則從而明考其功有功則賜車服以旌異之其言</hi>
　　<hi>不善則亦有以告飭之也</hi>　周官六年五服一朝<hi>五服侯甸男采衞也六年</hi>
　　<hi>一朝會京師</hi>　周禮邦畿方千里其外方五百里謂之<lb/>
　　侯服嵗壹見其貢祀物又其外方五百里謂之甸<lb/>
　　服二嵗壹見其貢嬪物又其外方五百里謂之男<lb/>
<pb n="2a"/>
　　服三嵗壹見其貢器物又其外方五百里謂之采<lb/>
　　服四嵗壹見其貢服物又其外方五百里謂之衞<lb/>
　　服五嵗壹見其貢財物又其外方五百里謂之要<lb/>
　　服六嵗壹見其貢貨物<hi>要服蠻服也此六服去王城三千五百里相距七千</hi>
　　<hi>里公侯伯子男封焉其朝貢之嵗四方各四分趨四時而來或朝春或宗夏或覲秋或遇冬祀貢者</hi>
　　<hi>犧牲之屬故書嬪作頻鄭司農云嬪物婦人所為物𤣥謂絲枲也器物尊彛之屬服物𤣥纁絺纊也</hi>
　　<hi>材物八材也貨物龜貝也</hi>九州之外謂之蕃國世壹見各以其<lb/>
　　所貴寳為贄<hi>九州之外夷服鎮服蕃服也曲禮曰其在東夷北狄西戎南蠻雖大曰子</hi>
<pb n="2b"/>
　　<hi>春秋傳曰杞桓公以夷禮故曰子然則九州之外其君皆子男也無朝貢之嵗父死子立及嗣王即</hi>
　　<hi>位乃一來耳各以其所貴寳為贄則蕃國之君無執王瑞者是謂其君為小賓臣為小客所貴寳見</hi>
　　<hi>傳者若犬戎獻白狼白鹿是也其餘則周書王㑹備焉  秋官大行人</hi>　記諸侯之<lb/>
　　於天子也比年一小聘三年一大聘五年一朝<hi>比年</hi>
　　<hi>每嵗也小聘使大夫大聘使卿朝則君自行然此大聘與朝晉文公時所制也虞夏之制諸侯嵗朝</hi>
　　<hi>周之制侯甸男采衞要服六者各以其服數來朝  王制</hi>　天子無事與諸侯<lb/>
　　相見曰朝<hi>事謂征伐</hi>考禮正刑一德以尊于天子<hi>同上</hi>
　　大宗伯以賓禮親邦國春見曰朝夏見曰宗秋見<lb/>
<pb n="3a"/>
　　曰覲冬見曰遇<hi>本文此下云時見曰㑹殷見曰同  此六禮以諸侯見王為文六服</hi>
　　<hi>之内四方以時分來或朝春或宗夏或覲秋或遇冬名殊禮異更遞而徧朝猶朝也欲來之早宗尊</hi>
　　<hi>也欲其尊王覲之言勤也欲其勤王之事遇偶也欲其若不期而俱至  春官</hi>　大行人<lb/>
　　掌大賓之禮及大客之儀以親諸侯<hi>大賓要服以内諸侯大客</hi>
　　<hi>謂孤卿</hi>春朝諸侯而圖天下之事秋覲以比邦國之<lb/>
　　功夏宗以陳天下之謨冬遇以協諸侯之慮<hi>本文此下</hi>
　　<hi>云時㑹以發四方之禁殷同以施天下之政言六事者以王見諸侯為文圖比陳恊皆考績之  王</hi>
　　<hi>者春見諸侯則圖其事之可否秋見諸侯則比其功之高下夏見諸侯則陳其謀之是非冬見諸侯</hi>
<pb n="3b"/>
　　<hi>則合其慮之異同六服以其朝嵗四時分來更迭如此更迭而徧司馬法曰春以禮朝諸侯圖同事</hi>
　　<hi>夏以禮宗諸侯陳同謀秋以禮覲諸侯比同功冬以禮遇諸侯圖同慮時以禮㑹諸侯施同政殷以</hi>
　　<hi>禮宗諸侯發同禁  秋官</hi>　大宰以八統詔王馭萬民八曰禮<lb/>
　　賓<hi>禮賓賓客諸侯所以示民親仁善鄰</hi>以九式均節財用二曰賓客<lb/>
　　之式六曰幣帛之式<hi>幣帛所以贈勞賓客者  天官</hi>　小宰以官<lb/>
　　府之六聯合邦治二曰賓客之聯事以灋掌賓客<lb/>
　　之戒具<hi>法謂其禮法也戒具戒官有事者所當共</hi>令百官府共其財用<lb/>
　　<hi>同上</hi>　宰夫凡禮事贊小宰比官府之具<hi>比校次之  同上</hi>
<pb n="4a"/>
　　　大府邦中之賦以待賓客<hi>同上</hi>　大行人以九儀<lb/>
　　辨諸侯之命等諸臣之爵以同邦國之禮而待其<lb/>
　　賓客<hi>九儀謂命者五公侯伯子男也爵者四孤卿大夫士也  秋官</hi>　小行人掌<lb/>
　　邦國賓客之禮籍<hi>詳見王朝邦國遣使禮</hi>　司儀凡四方之<lb/>
　　賓客禮儀辭命餼牢賜獻以二等從其爵而上下<lb/>
　　之<hi>上下猶豐殺也  秋官</hi>　掌客掌四方賓客之牢禮餼獻<lb/>
　　飲食之等數與其政治<hi>政治邦新殺禮之屬也  同上</hi>　掌訝掌<lb/>
　　邦國之等籍以待賓客<hi>等九儀之差數侯同上之凡言客者謂諸  聘問</hi>
<pb n="4b"/>
　　<hi>臣王朝邦國遣使篇當於此考之下皆同</hi>
至于郊<hi>郊謂近郊去王城五十里</hi>
　　右至郊<hi>諸侯出行及逆積問勞之禮附于下</hi>　記孔子曰諸侯適天<lb/>
　　子必告于祖奠于禰<hi>皆奠幣以告之互文也</hi>冕而出視朝<hi>聴國</hi>
　　<hi>事也諸侯朝天子必禆冕為將廟受也禆冕者公衮侯伯鷩子男毳</hi>命祝史告于社<lb/>
　　稷宗廟山川<hi>臨行又徧告宗廟孝敬之心也</hi>乃命國家五官而後<lb/>
　　行<hi>五官五大夫與事者命者敕之以其職</hi>道而出<hi>祖道也聘禮出祖釋軷祭酒脯也</hi>
　　告者五日而徧過是非禮也<hi>既告不敢乆留</hi>凡告用牲幣<lb/>
<pb n="5a"/>
　　反亦如之<hi>牲當為制字之誤也制幣一丈八尺  曽子問</hi>　諸侯將出宜<lb/>
　　乎社造乎禰<hi>宜造皆祭名  王制</hi>　諸侯將出必以幣帛皮<lb/>
　　圭告于祖禰遂奉以出載於齊車以行每舎奠焉<lb/>
　　而後就舎<hi>以脯醢禮神乃敢即安也所告而不以出即埋之  曽子問</hi>　諸侯<lb/>
　　朝天子見日而行逮日而舎奠<hi>舎奠每將舎奠行主  同上</hi>
　　司闗凡四方之賓客敂闗則為之告<hi>賓客謂朝聘者叩闗猶謁</hi>
　　<hi>闗人也鄭司農説以國語曰周之秩官有之曰敵國賓至闗尹以告行理以節逆之  地官</hi>
　　蜡氏凡國之大祭祀令州里除不蠲禁刑者任人<lb/>
<pb n="5b"/>
　　及凶服者以及郊野大賓客亦如之<hi>蠲讀如吉圭為饎之圭圭</hi>
　　<hi>潔也刑者黥劓之屬任人司圜所收教罷民也凶服服衰絰也此所禁除者皆為不欲見人所穢惡</hi>
　　<hi>也官秋</hi>　小行人凡諸侯入王則逆勞于畿<hi>鄭司農云入王</hi>
　　<hi>朝于王也故春秋傳曰宋公不王又曰諸侯有王王有廵狩  同上</hi>　訝士邦有賓<lb/>
　　客則與行人送逆之入于國則為之前驅而辟野<lb/>
　　亦如之<hi>送逆謂始來及去也入國八野自以時事  同上</hi>　掌訝若將有<lb/>
　　國賓客至則告官修委積與士逆賓於疆為前驅<lb/>
　　而入<hi>官謂牛人羊人舎人委人之屬士訝士也既戒乃出迎賓</hi>及宿則令聚柝<lb/>
<pb n="6a"/>
　　<hi>令令野廬氏</hi>及委則致積<hi>以王命致于賓  同上</hi>　環人掌送逆<lb/>
　　邦國之通賓客以路節達諸四方<hi>通賓客以常事往來者也路節</hi>
　　<hi>旌節也四方圻上</hi>舎則授館令聚柝有任器則令環之<hi>令令</hi>
　　<hi>野廬氏也鄭司農云四方人有任器者則環人主令殉環守之</hi>凡門闗無㡬送逆<lb/>
　　及疆<hi>鄭司農云門闗不得苛留環人也𤣥謂環人送逆之則賓客出入不見幾  同上</hi>
　　野廬氏若有賓客則令守涂地之人聚柝之有相<lb/>
　　翔者誅之<hi>守涂地之人道所出廬宿旁民也相翔猶昌翔觀伺者也鄭司農云聚柝之聚</hi>
　　<hi>擊柝以宿衞之也有奸人相翔于賓客之側則誅之不得令冦盜賓客  同上</hi>　大司徒<lb/>
<pb n="6b"/>
　　大賓客令野修道委積<hi>令令遺人使為之也少曰委多曰積皆所以給賓客</hi>
　　<hi>官地</hi>　遂人凡賓客令修野道而委積<hi>委積於廬宿市  同</hi>
　　<hi>上</hi>　遂師賓客則巡其道修庀其委積<hi>巡其道修行治道路</hi>
　　<hi>也故書庀為比鄭司農云讀為庀庀具也  同上</hi>　遺人郊里之委積以<lb/>
　　待賓客凡賓客掌其道路之委積凡國野之道十<lb/>
　　里有廬廬有飲食三十里有宿宿有路室路室有<lb/>
　　委五十里有市市有候館候館有積<hi>廬若今野候徙有庌也宿</hi>
　　<hi>可止宿若今亭有室矣候館樓可觀望者也一市之間有三廬一宿  同上</hi>　委人以<lb/>
<pb n="7a"/>
　　稍聚待賓客<hi>聚凡畜聚之物也</hi>賓客共其芻薪<hi>同上</hi>　牛人<lb/>
　　凡賓客之事共其積膳之牛<hi>積所以給賓客之用若司儀職曰主國五</hi>
　　<hi>積者也致饔餼</hi>　<hi>詳見/同上</hi>　羊人賓客共其灋羊<hi>注見致饔餼  夏官</hi>
　　　上公之禮出入五積三問三勞侯伯之禮出入<lb/>
　　四積再問再勞子男之禮出入三積壹問壹勞<hi>出入</hi>
　　<hi>謂從來訖去也每積有牢禮米禾芻薪凡數不同者皆降殺問問不恙也勞謂苦倦之也皆有禮以</hi>
　　<hi>幣致之大行人</hi>　　鄉士大賓客則各掌其鄉之禁令帥<lb/>
　　其屬夾道而蹕<hi>屬中士以下  秋官</hi>　司門凡四方之賓客<lb/>
<pb n="7b"/>
　　造焉則以告<hi>造猶至也告告于王而止客以俟逆  地官</hi>
王使人皮弁用璧勞侯氏亦皮弁迎于帷門之外再拜<lb/>
<hi>小行人職曰凡諸侯入王則逆勞于畿則郊勞者大行人也皮弁者天子之朝朝服也璧無束帛者天子之玉尊也不言諸侯言侯氏者明國殊舎異禮不凡之也郊舎狹寡為帷宮以受勞掌舎職曰為帷宮設旌門</hi>使<lb/>
者不答拜遂執玉三揖至于階使者不讓先升侯氏升<lb/>
聴命降再拜稽首遂升受玊<hi>不答拜者為人使不當其禮也不讓先升奉王命尊也升者升壇使者東面致命侯氏東階上西面聴之</hi>使者左還而立侯氏還璧使<lb/>
者受侯氏降再拜稽首使者乃出<hi>左還還南面示將去也立者見侯氏將有<pb n="8a"/>事於已俟之也還玉重禮</hi>侯氏乃止使者使者乃入侯氏與之讓升<lb/>
侯氏先升受几侯氏拜送几使者設几答拜<hi>侯氏先升賓禮統焉几者安賓所以崇優厚也上介出止使者則已布席也</hi>侯氏用束帛乘馬儐使者<lb/>
使者再拜受侯氏再拜送幣<hi>儐使者所以致尊敬也拜者各於其階</hi>使者<lb/>
降以左驂出侯氏送于門外再拜侯氏遂從之<hi>騑馬曰驂左驂設在西者其餘三馬侯氏之士遂以出授使者之從者于外從之者遂隨使者以至朝</hi>
　　右郊勞　小行人及郊勞為承而擯<hi>本文郊勞下有眡館將幣</hi>
　　<hi>字賓眡館致館也承猶丞也王使勞賓於郊致館於  至將幣使宗伯為上擯皆為之丞而擯之</hi>
<pb n="8b"/>
　　<hi>秋官</hi>　記案十有二寸棗㮚十有二列諸侯純九大<lb/>
　　夫純五夫人以勞諸侯<hi>純猶皆也鄭司農云案玉案也夫人天子夫人𤣥謂</hi>
　　<hi>案玉飾案也夫人王后也記時諸侯猶稱王而夫人之號不别是以同王后於夫人也玊案十二以</hi>
　　<hi>為列王后勞朝諸侯皆九列聘大夫皆五列則十有二列者勞二王之後也棗㮚實于器乃加于案</hi>
　　<hi>聘禮曰夫人使下大夫勞以二竹簋方𤣥被纁裡有葢實棗蒸㮚擇兼執之以進  考工記玊人</hi>
天子賜舎<hi>以其新至道路勞苦未受其禮且使即安也賜舎猶致館也所使者司空與小行人為承擯今文賜作錫</hi>曰伯父女順命于王所賜伯父舎<hi>此使者致館辭</hi>侯氏<lb/>
再拜稽首<hi>受館</hi>儐之束帛乘馬<hi>王使人以命致館無禮猶儐之者尊王使也侯氏授<pb n="9a"/>館于外既則儐使者于内</hi>
　　右賜舎　小行人眡館為承而擯<hi>詳見上章</hi>　掌訝至<lb/>
　　于國賓入館次于舎門外待事于客<hi>次如今官府門外更衣處</hi>
　　<hi>待事于客通其所求索</hi>凡從者出則使人道之<hi>从者凡介以下也人其屬</hi>
　　<hi>胥徒也使道賓客之從者營䕶之</hi>凡訝者賓客至而往詔相其事<lb/>
　　而掌其治令<hi>秋官</hi>　訝士居館則帥其屬而為之蹕<lb/>
　　誅戮暴客者<hi>同上</hi>　司隸邦有賓客之事則役其煩<lb/>
　　辱之事<hi>煩猶劇也  同上</hi>　宰夫掌賓賜之飱牽與其陳<lb/>
<pb n="9b"/>
　　數<hi>鄭司農云飱夕食也春秋傳曰飱有陪鼎牽牲牢可牽而行者春秋傳曰餼牽竭矣𤣥謂飱客</hi>
　　<hi>始至所致禮凡此禮陳數存可見者唯有行人掌客及聘禮公食大夫  天官  飱中他物詳見致</hi>
　　<hi>饔餼</hi>
天子使大夫戒曰某日伯父帥乃初事<hi>大夫者卿為訝者也掌訝職曰凡訝者賓客至而往詔相其事戒猶告也其為告使順循其事也初猶故也</hi>侯氏再拜稽首<lb/>
<hi>受覲日也</hi>
　　右戒日<lb/>
諸侯前朝皆受舎于朝同姓西面北上異姓東面北上<lb/>
<pb n="10a"/>
<hi>言諸侯者明來朝者衆矣顧其入覲不得並耳受舎于朝受次于文王廟門之外聘禮記曰宗人受次次以帷少退于君之次則是次也言舎者尊舎也天子使掌次為之諸侯上介先朝受焉此覲也言朝者覲遇之禮雖簡其來之心猶若朝也分别同姓異姓受之将有先後也春秋傳曰寡人若朝于薛不敢與諸任齒則周禮先同姓</hi>
　　右受舎<hi>凡王朝戒令皆附見于下</hi>　幕人凡朝覲共其帷幕幄<lb/>
　　帟綬<hi>共之者掌次當以張  詳見會同  天官</hi>　掌次諸侯朝覲則張<lb/>
　　大次小次<hi>大次亦初往所止居小次即宮待事之處  同上</hi>　射人有大<lb/>
　　賓客則作卿大夫從<hi>作者選使从王見諸侯</hi>戒大史及大夫<lb/>
<pb n="10b"/>
　　介<hi>戒戒其當行者覲禮曰諸公奉篋服加命書于其上升自西階東而太史氏右  夏官</hi>
　　司士凡㑹同作士從賓客亦如之<hi>作士从謂可使从于王者  同</hi>
　　<hi>上</hi>　諸子賓客作羣子從<hi>从于王  同上</hi>　大史朝覲以<lb/>
　　書協禮事<hi>詳見會同篇  春官</hi>　小史大賓客佐大史凡國<lb/>
　　事之用禮法者掌其小事<hi>同上</hi>　雞人大祭祀夜呼<lb/>
　　旦以<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官凡國之大賓客亦如之<hi>夜夜漏未盡雞鳴時也呼</hi>
　　<hi>旦以警起百官使夙興  同上</hi>　司烜氏凡邦之大事共墳燭庭<lb/>
　　燎<hi>故書墳為蕡鄭司農云蕡燭麻燭也𤣥謂蕡大也樹于門外曰大燭于門内曰庭燎皆所以昭</hi>
<pb n="11a"/>
　　<hi>衆為明  秋官</hi>
侯氏禆冕釋幣于禰<hi>將覲質明時也禆冕者衣禆衣而冠冕也禆之言埤也天子六服大裘為上其餘為禆以事尊卑服之而諸服亦服焉上公衮無升龍侯伯鷩子男毳孤絺卿大夫𤣥此差司服所掌也禰謂行主遷主矣而云禰親之也釋幣者告將覲也其釋幣如聘大夫將受命釋幣于禰之禮既則祝藏其幣歸乃埋之于祧西階之東</hi>
　　右釋幣于禰　記諸侯禆冕以朝<hi>朝天子也禆冕公衮侯伯鷩子</hi>
　　<hi>男毳也  玉藻</hi>
乘墨車載龍旂弧韣乃朝以瑞玊有繅<hi>墨車大夫制也乘之者入天子<pb n="11b"/>之國車服不可盡同也交龍為旂諸侯之所建弧所以張縿之弓也弓衣曰韣瑞玉謂公桓圭侯信圭伯躬圭子穀璧男蒲璧繅所以藉玊以韋衣木廣袤各如其玉之大小以朱白蒼為六色今文玊為圭繅或為璪</hi>天<lb/>
子設斧依于户牖之間左右几<hi>依如今綈素屏風也有繡斧文所以示威也斧謂之黼几玊几也左右者優至尊也其席莞席紛純加繅席畫純加次席黼純</hi>天子衮冕負斧<lb/>
依<hi>衮衣者禆之上也繢之繡之為九章其龍天子有升龍有降龍衣此衣而冠冕南鄉而立以俟諸侯見</hi>
嗇夫承命告于天子<hi>嗇夫葢司空之屬也為末擯承命於侯氏下介傳而上上擯以告天子天子見公擯者五人見侯伯擯者四人見子男擯者三人皆宗伯為上擯春秋傳曰嗇夫馳</hi>天子曰<lb/>
非他伯父實來予一人嘉之伯父其入予一人將受之<lb/>
<pb n="12a"/>
<hi>言非他者親之辭嘉之者美之辭也上擯又傳此而下至嗇夫侯氏之下介受之傳而上上介以告其君君乃許入今文實作寔嘉作賀</hi>侯氏入門右坐奠圭再拜稽首<hi>入門右執臣道不敢由賓之位也卑者見尊奠摯而不授</hi>擯者謁<hi>謁謂告也上擯告以天子前辭欲親受之如賓客也其辭所易者曰伯父其升</hi>侯氏坐取圭升致命王受之玉侯氏降階東<lb/>
北面再拜稽首擯者延之曰升升成拜乃退<hi>擯者請之侯氏坐取圭則遂左降拜稽首送玊也從後詔禮曰延延進也</hi>
　　右覲　凡賓客諸侯有卿訝<hi>此謂朝覲之日王所使迎賓于館之訝</hi>
　　<hi>掌訝</hi>　掌訝及將幣為前驅<hi>道之以如朝</hi>至于朝詔其位<lb/>
<pb n="12b"/>
　　入復<hi>鄭司農云詔其位告客以其位次也入復客入則掌訝出復其故位也𤣥謂入復者入告</hi>
　　<hi>王以客至也  秋官</hi>　記偏駕不入王門<hi>在旁與已同曰偏同姓金輅異姓象</hi>
　　<hi>輅四衞革輅蕃國木輅駕之與王同謂之偏駕不入王門乘墨車以朝是也偏駕之車舎之于館與</hi>
　　<hi>經本  記</hi>　司常日月為常交龍為旂<hi>王畫日月象天明也諸侯畫交</hi>
　　<hi>龍一象其升朝一象其下復也</hi>凡祭祀各建其旗賓客亦如之<hi>賓客</hi>
　　<hi>朝覲宗遇王乘金輅建其大常  春官</hi>　典瑞公執桓圭侯執信圭<lb/>
　　伯執躬圭繅皆三采三就子執榖璧男執蒲璧繅<lb/>
　　皆二采再就以朝覲宗遇于王<hi>三采朱白蒼二采朱緑也鄭司農云</hi>
<pb n="13a"/>
　　<hi>以圭璧見于王覲禮曰侯氏入門右坐奠圭再拜稽首  同上</hi>　所以朝天子圭<lb/>
　　與繅皆九寸剡上寸半厚半寸博三寸繅三采六<lb/>
　　等朱白蒼𤣥纁繫長尺絢組<hi>聘禮記禮詳見聘</hi>　大行人<lb/>
　　辨諸侯之命以同邦國之禮上公之禮執桓圭九<lb/>
　　寸繅藉九寸冕服九章建常九斿樊纓九就貳車<lb/>
　　九乘介九人其朝位賓主之間九十步立當車軹<lb/>
　　擯者五人諸侯之禮執信圭七寸繅藉七寸冕服<lb/>
　　七章建常七斿樊纓七就貳車七乘介七人朝位<lb/>
<pb n="13b"/>
　　賓主之間七十步立當前疾擯者四人諸伯執躬<lb/>
　　圭其他皆如諸侯之禮諸子執穀璧五寸繅藉五<lb/>
　　寸冕服五章建常五斿樊纓五就貳車五乘介五<lb/>
　　人朝位賓主之間五十步立當車衡擯者三人諸<lb/>
　　男執蒲璧其他皆如諸子之禮<hi>繅藉以五采韋衣板若奠玊則以藉</hi>
　　<hi>之冕服著冕所服之衣也九章者自山龍以下七章者自華蟲以下五章者自宗彛以下也常旌斿</hi>
　　<hi>也斿其屬縿垂者也樊纓馬飾也以罽飾之每一處五采備為一就就成也貳副也介輔已行禮者</hi>
　　<hi>也朝位謂大門外賓下車及王車出迎所立處也王始立大門内交擯三辭乃乘車而迎之齊僕為</hi>
<pb n="14a"/>
　　<hi>之節上公立當軹侯伯立當疾子男立當衡王立當軫與鄭司農云車軹軹也前疾謂駟馬車轅前</hi>
　　<hi>胡下垂拄地者之介㡬人下有牢禮之數見後饗禮章擯者㡬人  下有廟中將幣三享云云見享</hi>
　　<hi>章有饗食禮見嘉禮饗食燕記篇有積問勞之數見至郊章</hi>凡諸侯之王事辨<lb/>
　　其位正其等協其禮賓而見之<hi>王事以王之事來也詩云莫敢不來</hi>
　　<hi>王孟子曰諸侯有王  秋官</hi>　凡諸侯之適子誓于天子攝其<lb/>
　　君則下其君之禮一等未誓則以皮帛繼子男<hi>誓猶</hi>
　　<hi>命也言誓者明天子既命以為之嗣樹子不易也春秋桓九年曹伯使其世子射姑來朝行國君之</hi>
　　<hi>禮是也公之子如侯伯而執圭侯伯之子如子男而執璧子男之子與未誓者皆次小國之君執皮</hi>
<pb n="14b"/>
　　<hi>帛而朝㑹焉其賓之皆以上卿之禮焉  春官典命</hi>　司服大賓客共其衣<lb/>
　　服而奉之<hi>奉猶送也送之于王所  春官</hi>　校人朝覲毛馬而頒<lb/>
　　之<hi>毛馬齊其色也頒授當乘之  夏官</hi>　典路大祭祀則出路贊駕<lb/>
　　説大賓客亦如之<hi>亦出路當陳之鄭司農説漢朝上計律陳屬車于庭故曰大賓</hi>
　　<hi>客亦如之  春官</hi>　齊僕掌馭金路以賓<hi>以待賓客  夏官</hi>　齊<lb/>
　　右掌賓客前齊車<hi>齊車金路王自整齊之車也前之者已駕王未乘之時  同上</hi>
　　　大司㓂凡朝覲前王<hi>秋官</hi>　小司㓂大賓客前王<lb/>
　　而辟<hi>鄭司農云小司冦為王道辟除姦人也若今時執金吾下至令尉奉引矣  同上</hi>
<pb n="15a"/>
　　旅賁氏賓客則服而趨<hi>服而趨夾王車趨也會同賓客王亦齊服服衮冕則</hi>
　　<hi>此士之齊服服𤣥端  夏官</hi>　節服氏掌朝覲衮冕六人維王<lb/>
　　之大常<hi>服衮冕者从王服也維維之以縷王旌十二旒兩兩以縷綴連旁三人持之禮天子</hi>
　　<hi>旌曳地鄭司農云維持之  同上</hi>　司几筵凡大朝覲王位設黼<lb/>
　　依依前南鄉設莞筵紛純加繅席畫純加次席黼<lb/>
　　純左右玊几<hi>斧謂之黼其繡白黑采以絳帛為質依其制如屏風然於依前為王設席</hi>
　　<hi>左右有几優至尊也鄭司農云紛讀為豳又讀為和粉之粉謂白繡也純謂為均服之均純縁也繅</hi>
　　<hi>讀為藻率之藻次席虎皮為席書顧命曰成王將崩命大保芮伯畢公等被冕服馮玉几𤣥謂紛如</hi>
<pb n="15b"/>
　　<hi>綬有文而狹者繅席削蒲蒻展之編以五采若今合歡矣畫為雲氣也次席桃枝席有次列成文</hi>
　　<hi>春官</hi>　几俟于東廂<hi>王即席乃設之也東箱東夾之前相翔待事之處  本經記</hi>
　　　大僕賓客正王之服位詔法儀<hi>詔告也  夏官</hi>　大宗<lb/>
　　伯朝覲則為上相<hi>相詔王禮也出接賓曰擯入詔禮曰相相者五人卿為上擯</hi>
　　<hi>春官</hi>　小行人將幣為承而擯<hi>詳見郊勞章</hi>　司儀掌九<lb/>
　　儀之賓客擯相之禮以詔儀容辭令揖讓之節<hi>出接</hi>
　　<hi>賓曰擯入贊禮曰相以詔者以禮告王</hi>凡行人之儀不朝不夕不正<lb/>
　　其主面亦不背客<hi>謂擯相傳辭時也不正東鄉不正西鄉常視賓主之前郤得兩</hi>
<pb n="16a"/>
　　<hi>鄉之而已  秋官</hi>　五官之長曰伯是職方<hi>謂為三公者周禮九命作</hi>
　　<hi>伯職主也是伯分主東西者春秋傳曰自陜以東周公主之自陜以西召公主之一相處于内是或</hi>
　　<hi>為氏</hi>其擯于天子也曰天子之吏<hi>擯者辭也春秋傳曰王命委之三吏</hi>
　　<hi>謂三公也</hi>天子同姓謂之伯父異姓謂之伯舅<hi>稱之以父與舅</hi>
　　<hi>親之之辭也</hi>九州之長入天子之國曰牧<hi>每一州之中天子選諸侯</hi>
　　<hi>之賢者以為之牧也周禮曰乃施典于邦國而建其牧</hi>天子同姓謂之叔父<lb/>
　　異姓謂之叔舅<hi>牧尊于大國之君而謂之叔父辟二伯也亦以此為尊禮或損之而</hi>
　　<hi>益謂此類也</hi>其在東夷北狄西戎南蠻雖大曰子<hi>謂九州之</hi>
<pb n="16b"/>
　　<hi>外長也天子亦選其諸侯之賢者以為之子子猶牧也入天子之國曰子天子亦謂之子雖有侯伯</hi>
　　<hi>之地本爵亦無過乎子是以同名曰子</hi>庶方小侯入天子之國曰某<lb/>
　　人<hi>謂戎狄子男君也</hi>諸侯見天子曰臣某侯某<hi>謂嗇夫承命告天子</hi>
　　<hi>辭也其為州牧則曰天子之老臣某侯某奉圭請覲某侯者國名某者人名  曲禮</hi>　君天<lb/>
　　下曰天子朝諸侯分職授政任功曰予一人<hi>皆擯者辭</hi>
　　<hi>也天下謂外及四海也漢于蠻夷稱天子于王侯稱皇帝覲禮曰伯父實來予一人嘉之余予古今</hi>
　　<hi>字上同</hi>　凡自稱天子曰予一人<hi>謙自别于人而已</hi>伯曰天<lb/>
　　子之力臣<hi>伯上公也命分陜</hi>諸侯之于天子曰某土之守<lb/>
<pb n="17a"/>
　　臣某其在邊邑曰某屏之臣某<hi>邊邑謂九州之外  玉藻</hi>　訝<lb/>
　　士客出入則道之<hi>出入謂朝覲于王時也春秋傳曰晉侯受䇿以出出入三覲</hi>
　　<hi>秋官</hi>　天子執冒四寸以朝諸侯<hi>名玊曰冒者言德能覆盖天下也四</hi>
　　<hi>寸者方以尊接卑以小為貴  考工記玊人</hi>　天子當依而立諸侯北<lb/>
　　面而見天子曰覲天子當宁而立諸公東面諸侯<lb/>
　　西面曰朝<hi>諸侯春見曰朝受摯于朝受享于廟生氣文也秋見曰覲一受之于廟殺氣質</hi>
　　<hi>也朝者位于内朝而序進覲者寓于庿門外而序入王南面立于依宁而受焉夏宗依春冬遇依秋</hi>
　　<hi>春秋時齊侯唁魯昭公以遇禮相見取易略也覲禮今存朝宗遇禮今亡  曲禮</hi>　奠圭<lb/>
<pb n="17b"/>
　　于繅上<hi>謂釋于地也  本經記</hi>　掌訝及退亦如之<hi>文承前入復之</hi>
　　<hi>下館鄭司農云客退復入迎為之前驅至于  也𤣥謂亦如之如其為前驅  秋官</hi>　象胥<lb/>
　　掌蠻夷閩貉戎狄之國使<hi>詳見遣使</hi>若以時入賓則協<lb/>
　　其禮與其辭言傳之<hi>以時入賓謂其君以世一見來朝為賓者</hi>凡其出<lb/>
　　入送逆之禮節幣帛辭令而賓相之<hi>从來至去皆為擯而相侑</hi>
　　<hi>其禮儀  同上</hi>　曽子問曰諸侯禮見天子入門不得終<lb/>
　　禮廢者㡬<hi>旅衆</hi>孔子曰四請問之曰太廟火日食后<lb/>
　　之喪雨霑服失容則廢<hi>大廟始祖廟宗廟皆然主于始祖耳</hi>如諸侯<lb/>
<pb n="18a"/>
　　皆在而日食則從天子救日各以其方色與其兵<lb/>
　　<hi>示奉時事將有所討也方色者東方衣青南方衣赤西方衣白北方衣黑兵未聞也</hi>大廟火<lb/>
　　則從天子救火不以方色與兵<hi>曽子問</hi>　舜典輯五<lb/>
　　瑞既月乃日覲四岳羣牧班瑞于羣后<hi>輯斂瑞信也公執桓</hi>
　　<hi>圭侯執信圭伯執躬圭子執穀璧男執蒲璧五等諸侯執之以合符于天子而驗其信否也周禮天</hi>
　　<hi>子執冒以朝諸侯鄭氏註云名玊以冒其德覆冒天下也諸侯始受命天子錫以圭圭頭斜鋭其冒</hi>
　　<hi>下斜刻小大長短廣狹如之諸侯來朝天子以刻處冐其圭頭有不同者即辨其偽也既盡覲見四</hi>
　　<hi>岳四方之諸侯羣牧九州之牧伯也程子曰輯五瑞徴五等之諸侯也此以上皆正月事至盡此月</hi>
<pb n="18b"/>
　　<hi>則四方之諸侯有至者矣遠近不同來有先後故日日見之不如他朝㑹之同期于一日蓋欲以少</hi>
　　<hi>接之則得盡其詢察禮意也班頒同羣后即侯牧也既見之後審知非偽則又頒還其瑞以與天子</hi>
　　<hi>正始也</hi>　昔者周公朝諸侯于明堂之位天子負斧<lb/>
　　依南鄉而立<hi>負之言背也斧扆為斧文屏風于户牖之間  按注以天子為周公其説</hi>
　　<hi>差異今削之</hi>三公中階之前北面東上諸侯之位阼階<lb/>
　　之東西面北上諸伯之國西階之西東面北上諸<lb/>
　　子之國門東北面東上諸男之國門西北面東上<lb/>
　　九夷之國東門之外西面北上八蠻之國南門之<lb/>
<pb n="19a"/>
　　外北面東上六戎之國西門之外東面南上五狄<lb/>
　　之國北門之外南面東上九采之國應門之外北<lb/>
　　面東上四塞世告至此周公明堂之位也<hi>朝之禮不于此</hi>
　　<hi>周公權用之也朝位之上上近主位尊也九采九州之牧典貢職者也正門謂之應門二伯帥諸侯</hi>
　　<hi>而入牧居外而糾察之也四塞謂夷服鎮服蕃服在四方為蔽塞者新君即位則乃朝周禮侯服嵗</hi>
　　<hi>一見甸服二嵗一見男服三嵗一見采服四嵗一見衞服五嵗一見要服六嵗一見九州之外謂之</hi>
　　<hi>蕃國世一見</hi>明堂也者明諸侯之尊卑也<hi>朝于此所以正儀辨等也</hi>
　　<hi>堂明  位</hi>　覲禮天子不下堂而見諸侯<hi>正君臣也</hi>下堂而<lb/>
<pb n="19b"/>
　　見諸侯天子之失禮也由夷王以下<hi>夷王周康王之𤣥孫之子</hi>
　　<hi>也時微弱不敢自尊于諸侯  郊特牲</hi>
四享皆束帛加璧庭實唯國所有<hi>四當為三古書作三四或皆積畫此篇又多四字字相似由此誤也大行人職曰諸侯庿中將幣皆三享其禮差又無取于四也初享或用馬或用虎豹之皮其次享三牲魚腊籩豆之實龜也金也丹漆絲纊竹箭也其餘無常貨此地物非一國所能有唯所有分為三享皆以璧帛致之</hi>奉束帛匹馬卓上九馬随之中庭西上奠<lb/>
幣再拜稽首<hi>卓讀如卓王孫之卓卓猶的也以素的一馬以為上書其國名後當識其何産也馬必十匹者不敢斥王之乘用成數敬也</hi>擯者曰予一人將受之<hi>亦言王欲親受之</hi>
<pb n="20a"/>
侯氏升致命王撫玊侯氏降自西階東面授宰幣西階<lb/>
前再拜稽首以馬出授人九馬随之<hi>王不受玉撫之而已輕財也以馬出随侯氏出授玉人于外也王不使人受馬者至于享王之尊益君侯氏之卑益臣</hi>事畢<hi>三享訖</hi>
　　右享<hi>王禮賓事附于下</hi>　璧琮九寸諸侯以享天子<hi>享獻也聘</hi>
　　<hi>禮享君以璧享夫人以琮  玉人</hi>　圭以馬璋以皮璧以帛琮以<lb/>
　　錦<hi>五等諸侯享天子以璧享后用琮其大各如其瑞皆有庭實以馬若皮皮虎豹皮也用圭璋者</hi>
　　<hi>二王之後也二王後尊故享用圭璋而特之禮器曰圭璋特義亦通于此  詳見諸侯相朝篇  小</hi>
　　<hi>行人</hi>　小宗伯大賓客受其將幣之齎<hi>謂所齎來貢獻之財物</hi>
<pb n="20b"/>
　　<hi>春官</hi>　服不氏賓客之事則抗皮<hi>鄭司農云謂賓客來朝聘布皮帛者</hi>
　　<hi>服不氏主舉藏之𤣥謂抗者若聘禮曰有司二人舉皮以東  夏官</hi>　校人凡賓客<lb/>
　　受其幣馬<hi>賓客之幣馬來朝聘而享王者  同上</hi>　上公之禮廟中<lb/>
　　將幣三享王禮再祼而酢侯伯之禮廟中將幣三<lb/>
　　享王禮壹祼而酢子男之禮廟中將幣三享王禮<lb/>
　　壹祼不酢<hi>廟受命祖之廟也故書祼作果鄭司農云三享三獻也祼讀為灌再灌再飲公</hi>
　　<hi>也而酢報飲至也𤣥謂三享皆束帛加璧庭實唯國所有朝士儀曰奉國地所出重物而獻之明臣</hi>
　　<hi>職也朝先享不言朝者朝正禮不嫌有等也王禮王以鬱鬯禮賓也鬱人職曰凡祭祀賓客之祼事</hi>
<pb n="21a"/>
　　<hi>和鬱鬯以實彛而陳之禮者使宗伯攝酌圭瓚而祼王既拜送爵又攝酌璋瓚而祼后又拜送爵是</hi>
　　<hi>謂再祼再祼賓乃酢王也禮侯伯一祼而酢者祼賓賓酢王而已后不祼也祼子男一祼不酢者祼</hi>
　　<hi>賓而已不酢王也不酢之禮聘禮禮賓是與  大行人</hi>　典瑞祼圭有瓚以<lb/>
　　祼賓客<hi>鄭司農云于圭頭為器可以挹鬯祼祭謂之瓚故詩曰䘏彼玉瓚黄流在中國語謂</hi>
　　<hi>之鬯圭𤣥謂爵行曰祼漢禮瓚槃大五升口徑八寸下有槃口徑一尺  春官</hi>　鬱人掌<lb/>
　　祼器<hi>祼器謂彛及舟與瓚</hi>凡賓客之祼事和鬱鬯以實彛而<lb/>
　　陳之<hi>築鬱金煮之以和鬯酒鄭司農云鬱草名十葉為貫百二十貫為築以煮之鑊中停于祭</hi>
　　<hi>前鬱為草若蘭</hi>凡祼玊濯之陳之以贊祼事<hi>祼玊謂圭瓚璋瓚</hi>詔<lb/>
<pb n="21b"/>
　　祼將之儀與其節<hi>節謂王奉玉送祼早晏之時</hi>凡祼事沃盥<hi>同上</hi>
　　　小臣朝覲沃王盥<hi>夏官</hi>　肆師大賓客涖筵几築<lb/>
　　䰞<hi>此王所以禮賓客</hi>贊果將<hi>酌鬱鬯授大宗伯載祼  春官</hi>　大宗伯大<lb/>
　　賓客則攝而載果<hi>載為也果讀為祼代王祼賓客以鬯君無酌臣之禮言為者攝</hi>
　　<hi>酌獻耳拜送則王也鄭司農云王不親為主  同上</hi>　小宗伯賓客以時將<lb/>
　　瓚果<hi>將送也猶奉也賓客以時奉而授宗伯天子圭瓚諸侯璋瓚  同上</hi>　小宰凡<lb/>
　　賓客贊祼凡受爵之事凡受幣之事<hi>唯祼助宗伯其餘皆助大</hi>
　　<hi>宰王不酌賓客而有受酢大宗伯職曰大賓客則攝而載祼</hi>　内宰凡賓客之<lb/>
<pb n="22a"/>
　　祼皆贊<hi>謂王同姓及二王之後來朝覲為賓客者祼之禮亞王而禮賓  並天官</hi>
乃右肉袒于廟門之東乃入門右北面立告聴事<hi>右肉袒者刑宜施于右也凡以禮事者左袒入更从右者臣益純也告聴事者告王以國所用為罪之事也易曰折其右肱無咎</hi>擯者謁諸天子天子辭于侯氏曰伯父無事歸寧<lb/>
乃邦<hi>謁告寧安也乃猶女也</hi>侯氏再拜稽首出自屏南適門西<lb/>
　　右請事<hi>有治附見下</hi>　掌訝凡賓客之治令訝訝治之<lb/>
　　<hi>賓客之治謂欲正其貢賦理國事也以告訝訝為如朝而理之  秋官</hi>　訝士有治<lb/>
　　則贊之<hi>同上</hi>　大宰待四方之賓客之小治<hi>大事決于王小</hi>
<pb n="22b"/>
　　<hi>事冢宰專平  天官</hi>
遂入門左北面立王勞之再拜稽首擯者延之曰升升<lb/>
成拜降出<hi>王辭之不即左者當出隱于屏而襲之也天子外屏勞之勞其道勞也</hi>
　　右王勞<lb/>
天子賜侯氏以車服迎于外門外再拜<hi>賜車者同姓以金輅異姓以象輅服則衮也鷩也毳也古文曰迎于門外也</hi>路先設西上路下四亞之重賜<lb/>
無數在車南<hi>路謂車也凡君所乘車曰路路下四謂乘馬也亞之次車而東也詩云君子來朝何錫予之雖無予之路車乘馬又何予之𤣥衮及黼重猶善也所加賜善物多少由恩也春秋傳曰重錦三十兩</hi>
<pb n="23a"/>
諸公奉篋服加命書于其上升自西階東面大史是右<lb/>
<hi>言諸公者王同時分命之而使賜侯氏右讀如周公右王之右是右者始随入于升東面乃居其右古文是為氏也</hi>侯氏升西面立太史述命<hi>諸王命書也</hi>侯氏降兩階之間<lb/>
北面再拜稽首<hi>受命</hi>升成拜<hi>大史辭之降也春秋傳曰且有後命以伯舅耋老無下拜此辭之類</hi>大史加書于服上侯氏受<hi>受篋服</hi>使者出侯氏送再<lb/>
拜儐使者諸公賜服者束帛四馬儐大史亦如之<hi>既云拜送乃云儐使者以勞有成禮略而遂言</hi>同姓大國則曰伯父其異姓則曰伯<lb/>
舅同姓小邦則曰叔父其異姓小邦則曰叔舅<hi>據此禮云伯父<pb n="23b"/>同姓大邦而言</hi>
　　右賜車服　内府掌受九貢九賦九功之貨賄良<lb/>
　　兵良器以待邦之大用<hi>大用朝覲之頒賜  天官</hi>　小宗伯掌<lb/>
　　衣服車旗宮室之賞賜<hi>王以賞賜有功者  春官</hi>　校人飾幣<lb/>
　　馬執扑而從之<hi>鄭司農云校人主飾之也幣馬以馬遺人當幣處者也聘禮曰馬則</hi>
　　<hi>北面奠幣于其前士喪禮下篇曰薦馬纓三就入門北面交轡圉人夾牽之馭者執䇿立于馬後</hi>
　　<hi>夏官</hi>　圉人凡賓客牽馬而入陳<hi>賓客之馬王所以賜之者詩云雖無</hi>
　　<hi>予之路車乘馬  同上</hi>　記所謂大輅者天子之車也龍旂<lb/>
<pb n="24a"/>
　　九旒天子之旌也青黑縁者天子之寶龜也從之<lb/>
　　以牛羊之羣則所以贈諸侯也<hi>贈諸侯謂來朝將去賜之以禮  樂</hi>
　　<hi>記</hi>　君子來朝何錫予之雖無予之路車乘馬又<lb/>
　　何予之𤣥衮及黼<hi>君子諸侯也路車金路以賜同姓象路以賜異姓也𤣥衮𤣥衣</hi>
　　<hi>而畫以卷龍也黼如斧形刺之于裳也  小雅采菽</hi>　韓侯入覲以其介圭<lb/>
　　入覲于王王錫韓侯淑旂綏章簟茀錯衡𤣥衮赤<lb/>
　　舄鉤膺鏤錫鞹鞃淺幭鞗革金厄<hi>介圭封圭執之以為贄以合瑞</hi>
　　<hi>于王也淑善也交龍曰旂綏章染鳥羽或旄牛尾為之注于旂竿之首為表章者也鏤刻金也馬首</hi>
<pb n="24b"/>
　　<hi>上飾曰鍚今當盧也鞃式中也謂兩較之間横木可慿者也以鞹持之使牢固也淺虎皮也幭覆式</hi>
　　<hi>也字一作幦又作幎以有毛之皮覆式上也鞗革轡首也金厄以金為環纒搤轡首也  大雅韓奕</hi>
饗禮<hi>禮謂食燕也王或不親以其禮幣致之略言饗禮互文也掌客職曰上公三饗三食三燕侯伯再饗再食再燕子男一饗一食一燕</hi>
　　右饗禮<hi>詳見嘉禮饗食燕記篇下致饔餼等經不具附見于</hi>　宰夫凡朝<lb/>
　　覲賓客以牢禮之法掌其牢禮委積膳獻飲食<hi>牢禮</hi>
　　<hi>之法多少之差及其時也三牲牛羊豕具為一牢委積謂牢米薪芻給賓客道用也膳獻禽羞俶獻</hi>
　　<hi>也飲食燕饗也  天官</hi>　上公之禮禮九牢侯伯禮七牢子<lb/>
<pb n="25a"/>
　　男禮五牢<hi>禮大禮饔餼也三牲備為一牢  秋官大行人</hi>　諸侯七介七<lb/>
　　牢<hi>諸侯七介七牢者周之侯伯也周禮上公九介九牢侯伯七介七牢子男五介五牢  禮器</hi>
　　　賓客之牛角尺<hi>王制</hi>　牛人凡賓客之事共其牢<lb/>
　　禮積膳之牛<hi>牢禮飱饔也膳所以間禮賓客若掌客云殷膳大牢  積注見前  地官</hi>
　　　羊人賓客共其法羊<hi>法羊飱饔積膳之羊  夏官</hi>　外饔祭<lb/>
　　祀共其脯脩刑膴陳其鼎俎實之牲體魚腊凡賓<lb/>
　　客之飱饔饗食之事亦如之<hi>飱客始至之禮饔既將幣之禮致禮于客</hi>
　　<hi>莫盛于饔  天官</hi>　亨人祭祀共鉶羮賓客亦如之<hi>鉶羮加鹽</hi>
<pb n="25b"/>
　　<hi>菜矣同上</hi>　酒人凡祭祀共酒以往賓客之陳酒亦如<lb/>
　　之<hi>謂若歸饔餼之酒亦自有奉之者以酒从往  同上</hi>　饎人凡賓客共其<lb/>
　　簠簋之實<hi>謂致飱饔  地官</hi>　舎人凡祭祀共簠簋實之<lb/>
　　陳之<hi>方曰簠圓曰簋盛黍稷稻粱器</hi>賓客亦如之共其禮車米筥<lb/>
　　米芻禾<hi>禮致饔餼之禮  同上</hi>　舂人賓客共其牢禮之米<lb/>
　　<hi>謂可以實筐筥  同上</hi>　醢人賓客之禮共醢五十罋<hi>致饔餼時</hi>
　　<hi>官天</hi>　醯人賓客之禮共醯五十罋<hi>同上</hi>　典瑞璋<lb/>
　　邸射以造贈賓客<hi>璋有邸而射鄭司農云射剡也  春官</hi>　玊人璋<lb/>
<pb n="26a"/>
　　邸射素功以致稍餼<hi>邸射剡而出也致稍餼造賓客納稟食也鄭司農云素功</hi>
　　<hi>無瑑飾也  考工記</hi>　庖人共賓客之禽獻<hi>禽獻獻禽于賓客獻古文為獸</hi>
　　<hi>杜子春云當為獻</hi>凡令禽獸以法授之其出入亦如之<hi>令令</hi>
　　<hi>獸人也禽獸不可久處賓客至將獻之庖人乃令獸人取之必書所當獻之數與之及其來致禽亦</hi>
　　<hi>以此書校數之至于獻賓客又以此書付使者展而行之掌客乘禽于諸侯各如其命之數聘禮乘</hi>
　　<hi>禽於客日如其饔餼之數士中日則二雙  天官</hi>　漿人共賓客之稍禮<lb/>
　　<hi>稍禮非飱饔之禮留間王稍所給賓客者漿人所給亦六飲而已  同上</hi>　内宰致后<lb/>
　　之賓客之禮<hi>謂諸侯來朝覲及女賓之賓客  同上</hi>
<pb n="26b"/>
乃歸<lb/>
　　右乃歸<hi>還圭附見于下</hi>　諸侯執所受圭與璧朝于天子<lb/>
　　無過者復得其圭以歸其有過者留其圭能正行<lb/>
　　者復還其圭三年圭不復少絀以爵<hi>尚書大傳</hi>　訝人<lb/>
　　與行人送之<hi>詳見至郊章</hi>　掌訝及歸送亦如之<hi>如之者送</hi>
　　<hi>至于竟如其前驅聚柝待事之屬  秋官</hi>　司儀凡賓客送逆同禮<hi>謂郊</hi>
　　<hi>勞郊送之屬  同上</hi>　環人凡門闗無㡬送及疆<hi>詳至郊章</hi>　反<lb/>
　　必告設奠卒斂幣玉藏諸兩階之間乃出<hi>曽子問</hi>
<pb n="27a"/>
　　凡告用牲幣反亦如之<hi>詳至郊章</hi>
朝事儀　　　　賔禮八<lb/>
古者聖王明義以别貴賤以序尊卑以體上下然後民<lb/>
知尊君敬上而忠順之行備矣是故古者天子之官有<lb/>
典命官掌諸侯之儀大行人掌諸侯之儀以等其爵故<lb/>
貴賤有别尊卑有序上下有差也典命諸侯之五儀諸<lb/>
臣之五等以定其爵故貴賤有别尊卑有序上下有差<lb/>
也故朝聘之禮各執其圭瑞服其服乘其輅建其旌旗<lb/>
<pb n="27b"/>
施其樊纓從其貳車委積之以其牢禮之數所以明别<lb/>
義也然後天子冕而執鎮圭尺有二寸藻藉尺有二寸<lb/>
搢大圭乘大輅建大常十有二旒樊纓十有再就貳車十<lb/>
有二乘率諸侯而朝日東郊所以教尊尊也退而朝諸<lb/>
侯為壇三成宮旁一門天子南鄉見諸侯土揖庶姓時<lb/>
揖異姓天揖同姓所以别親疎外内也公侯伯子男各<lb/>
以其旂就其位諸公之國中階之前北面東上諸侯之<lb/>
國東階之東西面北上諸伯之國西階之西東面北上<lb/>
<pb n="28a"/>
諸男之國門西北面東上及其將幣也公於上等<hi>按此中當有侯伯于中等子男于下等二句</hi>所以别貴賤序尊卑也奠圭降拜升<lb/>
成拜明臣禮也奉國地所出重物而獻之明臣職也肉<lb/>
袒入門而右以聴事也明臣禮職臣事所以教臣也率<lb/>
而祀天於南郊配以先祖所以教民報德不忘本也率<lb/>
而享祀於大廟所以教孝也與之大射以考其習禮樂<lb/>
而觀其德行與之圖事以觀其能儐而禮之三饗三食<lb/>
三宴以與之習立禮樂是故一朝而近者三年遠者六<lb/>
<pb n="28b"/>
年有德焉禮樂為之益習德行為之益修天子之命為<lb/>
之益行然後使諸侯世相朝交嵗相問殷相聘以習禮<lb/>
考義正刑一德以崇天子故曰朝聘之禮者所以正君<lb/>
臣之義也諸侯附于德服于義則天下太平古者為諸<lb/>
侯不行禮義不修法度不附于德不服于義故使射人<lb/>
以射禮選其德行職方氏大行人以其治國選其能功<lb/>
諸侯之得失治亂定然後明九命之賞以勸之明九伐<lb/>
之法以震威之尚猶有不附于德不服于義者則使掌<lb/>
<pb n="29a"/>
交説故諸侯莫不附于德服于義者此天子之所以養<lb/>
諸侯兵不用而諸侯自為政之法也<hi>大戴記</hi>　諸侯朝于<lb/>
天子曰述職述職者述所職也一不朝則貶其爵再不<lb/>
朝則削其地三不朝則六師移之<hi>孟子</hi>　朝覲之禮所以<lb/>
明君臣之義也聘覲之禮廢則君臣之位失諸侯之行<lb/>
惡而陪畔侵陵之敗起矣<hi>經解</hi>　殺上者生于不義義所<lb/>
以别貴賤明尊卑也貴賤有别尊卑有序則民莫不尊<lb/>
上而敬長朝聘之禮者所以明義也義必明則民不犯<lb/>
<pb n="29b"/>
故雖有殺上之獄而無陷刑之民有犯殺上之獄者則<lb/>
飭朝覲之禮<hi>家語</hi>　朝覲然後諸侯知所以臣<hi>樂記</hi>　朝聘<lb/>
以時厚往而薄來所以懐諸侯也<hi>朝謂諸侯見于天子聘謂諸侯使大夫來獻王制比年一小聘三年一大聘五年一朝厚往薄來謂燕賜厚而納貢薄  中庸</hi>　曹劌曰夫<lb/>
禮所以正民也是故先王制諸侯使五年四王一相朝<lb/>
也<hi>賈侍中云王謂王事天子也嵗聘以志業間朝以講禮五年之間四聘于王而一相朝者將朝天子先相朝也唐尚書云先王謂堯也五載一巡狩諸侯四朝昭謂以堯典相參義亦似之然此欲以禮正君宜用周制周禮中國凡五服遠者五嵗而朝禮記曰諸侯之于天子也比年一小聘三年一大聘五年一朝謂此也晉文<pb n="30a"/>公霸時亦取于此禮</hi>終則講於㑹以正班爵之義<hi>終畢也講習也班次也謂朝畢則習禮于㑹以正爵位次序尊卑之義</hi>帥長幼之序訓上下之則<hi>帥循也</hi>制<lb/>
財用之節<hi>謂牧伯差國大小使受職貢也</hi>其間無由荒怠<hi>其間朝㑹之間  國語魯語之莊公二十三年左氏傳云㑹以訓上下之則制財用  節朝以正班爵之義帥長幼之序征伐以討其不然諸侯有王王有巡狩以大習之</hi>　薳啟彊曰聖王務行禮朝聘有珪<lb/>
<hi>珪以為信</hi>享頫有璋<hi>享饗也頫見也既朝聘而/享見也臣為君使執璋</hi>小有述職<hi>諸侯適夫子曰述職</hi>大有巡功<hi>天子巡守曰巡功</hi>設机而不倚爵盈而不飲<lb/>
<hi>言務行禮</hi>宴有好貨<hi>宴飲以貨為好衣/服車馬在客所無</hi>飱有陪鼎<hi>熟食為飱陪加也加<pb n="30b"/>鼎所以厚殷勤</hi>入有郊勞<hi>賓至逆勞/之于郊</hi>出有贈賄<hi>去則贈之以貨賄</hi>禮之<lb/>
至也國家之敗失之道也則禍亂興<hi>失朝聘宴好之道  昭五年左氏傳</hi>
　旅幣無方所以别土地之宜而節遠邇之期也<hi>旅衆也邇近也</hi>龜為前列先知也以鐘次之以和居參之也<hi>鐘金也獻金為作器鐘其大者以金參居庭實之間示和也</hi>虎豹之皮示服猛也束帛加璧<lb/>
往德也<hi>郊特牲</hi>　王者不純臣諸侯故朝則迎之於著覲<lb/>
則待之於阼階升降自西郊為庭燎設九賓享禮而後<lb/>
歸是異於衆臣也<hi>白虎通</hi>　王者始立諸侯皆見何當受<lb/>
<pb n="31a"/>
法稟政教也遠近莫不至受命之君天之所興四方莫<lb/>
敢違夷狄咸率服故也<hi>同上</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷七十八</head>
    <p>
<pb n="1a"/>
欽定四庫全書<lb/>
　禮書綱目卷七十八　　　　　婺源江永撰<lb/>
孝經　　　　曲禮三<lb/>
　補<hi>依朱子孝經刋誤定</hi>
仲尼居曽子侍子曰先王有至德要道以順天下民用<lb/>
和睦上下無怨<hi>孝者德之至道之要也言先代聖德之王能順天下人心行此至要之化則上下臣人和睦無怨</hi>汝知之乎曽子避席曰參不敏何足以知之<lb/>
<hi>禮師有問避席起荅</hi>子曰夫孝德之本也<hi>人之行莫大于孝故為德本</hi>教之所<lb/>
<pb n="1b"/>
由生也<hi>言教從孝而生</hi>復坐吾語女身體髪膚受之父母不敢<lb/>
毁傷孝之始也<hi>父母全而生之己當全而歸之故不敢毁傷</hi>立身行道揚名<lb/>
於後世以顯父母孝之終也<hi>言能立身行此孝道自然名揚後世光顯其親故行孝以不毁為先揚名為後</hi>夫孝始於事親中於事君終於立身<hi>言行孝以事親為始事君為中忠孝道著乃能揚名榮親故曰終于立身也</hi>愛親者不敢惡於人<lb/>
<hi>博愛也</hi>敬親者不敢慢於人<hi>廣敬也</hi>愛敬盡於事親而德教<lb/>
加于百姓刑于四海<hi>刑法也君行博愛廣敬之道使人皆不慢惡其親則德教加被天下當為四夷之所法則也</hi>盖天子之孝也<hi>盖猶略也孝道廣大此略言之</hi>在上不驕<lb/>
<pb n="2a"/>
高而不危<hi>諸侯列國之君貴在人上可謂高矣而能不驕則免危也</hi>制節謹度滿而<lb/>
不溢<hi>費用約儉謂之制節慎行禮法謂之謹度無禮為驕奢泰為溢</hi>高而不危所以長<lb/>
守貴也滿而不溢所以長守富也富貴不離其身然後<lb/>
能保其社稷而和其民人<hi>列國皆有社稷其君主而祭之言冨貴常在其身則常為社稷之主而人自和平也</hi>盖諸侯之孝也非先王之法服不敢服<hi>服者身之表也先王制五服各有等差言卿大夫遵守禮法不敢僣上偪下</hi>非先王之法言不<lb/>
敢道非先王之德行不敢行<hi>法言謂禮法之言德行謂道德之行若言非法行非德則虧孝道故不敢也</hi>是故非法不言非道不行<hi>言必守法行必遵道</hi>口無<lb/>
<pb n="2b"/>
擇言身無擇行<hi>言行皆遵法道所以無可擇也</hi>言滿天下無口過行滿<lb/>
天下無怨惡<hi>禮法之言焉有口過道德之行自無怨惡</hi>三者備矣然後能守<lb/>
其宗廟<hi>三者服言行也禮卿大夫立三廟以奉先祖言能備此三者則能長守宗廟之祀</hi>盖卿<lb/>
大夫之孝也資於事父以事母而愛同資於事父以事<lb/>
君而敬同<hi>資取也言愛父與母同敬父與君同</hi>故母取其愛而君取其敬<lb/>
兼之者父也<hi>言事父兼愛與敬也</hi>故以孝事君則忠<hi>移事父孝以事於君則為忠矣</hi>以敬事長則順<hi>移事兄敬以事于長則為順矣</hi>忠順不失以事其上<lb/>
然後能保其禄位而守其祭祀<hi>能盡忠順以事君長則常安禄位永守祭祀</hi>
<pb n="3a"/>
盖士之孝也用天之道<hi>春生夏長秋歛冬藏舉事順時此用天道也</hi>分地之<lb/>
利<hi>分别五土視其高下各盡所宜此分地利也</hi>謹身節用以養父母<hi>身恭謹則逺恥辱用節省則免饑寒公賦既充則私養不闕</hi>此庶人之孝也<hi>庶人為孝唯此而已</hi>故自<lb/>
天子至於庶人孝無終始而患不及者未之有也<hi>始自天子終於庶人尊卑雖殊孝道同致而患不能及者未之有也言無此理故曰未有</hi>
　　右經一章<hi>舊本今文分作六章古文作七章而朱子曰此一節夫子曽子問荅之言  曽</hi>
　　<hi>氏門人之所記也疑所謂孝經者其本文正如此其下則或者雜引傳記以釋經文乃孝經之傳也</hi>
　　<hi>竊嘗考之傳文固多傳會而經文亦不免有離析增加之失顧自漢以來諸儒傳誦莫覺其非至或</hi>
<pb n="3b"/>
　　<hi>以為孔子之所自著則又可笑之尤者盖經之首統論孝之始終中乃敷陳天子諸侯卿大夫士庶</hi>
　　<hi>人之孝而其末結之曰故自天子以下至於庶人孝無終始而患不及者未之有也其首尾相應次</hi>
　　<hi>第相承文勢連屬脉絡貫通同是一時之言無可疑者而後人妄分以為六七章又增子曰及引詩</hi>
　　<hi>書之文以雜乎其間使其文意分斷間隔而讀者不復得見聖言大體大義為害不細故今定此六七章</hi>
　　<hi>者合為一章而刪去子曰者二引書者一引詩者四凡六十一字以復經文之舊其傳文之失又别</hi>
　　<hi>論之如左方</hi>
子曰君子之教以孝也非家至而日見之也<hi>言教不必家到户至日見而語之但行孝于内其化自流于外</hi>教以孝所以敬天下之為人父者<lb/>
<pb n="4a"/>
也教以悌所以敬天下之為人兄者也<hi>舉孝悌以為教則天下之為人子弟者無不敬其父兄也</hi>教以臣所以敬天下之為人君者也<hi>舉臣道以為教則天下之為人臣者無不敬其君也</hi>詩云愷悌君子民之父母<hi>愷樂也悌易也義取君以樂易之道化人則為天下蒼生之父母也</hi>非至德其孰能順民如此其<lb/>
大者乎<lb/>
　　右傳之首章<hi>舊本苐十三章之朱子曰此一節釋至德以順天下  意當為傳之首章</hi>
　　<hi>然所論至德語意亦疎如上章之失云  上章謂傳之二章</hi>
子曰教民親愛莫善于孝教民禮順莫善於悌<hi>言教人親愛禮<pb n="4b"/>順無加于孝悌也</hi>移風易俗莫善于樂<hi>風俗移易先入樂聲變隨人心正由君德正之與變因樂而彰故曰莫善于樂</hi>安上治民莫善于禮<hi>禮所以正君臣父子之别明男女長㓜之序故可以安上化下也</hi>禮者敬而已矣<hi>敬者禮之本也</hi>故敬其父則子<lb/>
恱敬其兄則弟恱敬其君則臣恱敬一人則千萬人恱<lb/>
<hi>居上敬下盡得懽心故曰悦也</hi>所敬者寡而恱者衆此之謂要道<lb/>
　　右傳之二章<hi>舊本第十二章傳朱子曰此一節釋要道之意當為  之二章但經所謂</hi>
　　<hi>要道當自已而推之與此亦不同也</hi>
曽子曰甚哉孝之大也<hi>參聞行孝無限高卑始知孝之為大也</hi>子曰夫孝<lb/>
<pb n="5a"/>
天之經也地之義也民之行也<hi>經常也利物為義孝為百行之首人之常德若三辰運天而有常五土分地而為義也</hi>天地之經而民是則之<hi>天有常明地有常利言人法則天地亦以孝為常行也</hi>則天之明因地之利以順天下是以<lb/>
其教不肅而成其政不嚴而治<hi>法天明以為常因地利以行義順此以施政教則不待嚴肅而成禮也</hi>
　　右傳之三章<hi>舊本今文第七章盖朱子曰此以下皆傳文而此一節  釋以順天下之</hi>
　　<hi>意當為傳之三章而今失其次矣但自其章首以至因地之義皆是春秋左氏傳所載子太叔為趙</hi>
　　<hi>簡子道子産之言為易禮字為孝字而文勢反不若彼之通貫條目反不若彼之完備明此襲彼非</hi>
<pb n="5b"/>
　　<hi>彼取此無疑也其曰先王見教之可以化民又與上文不相屬故温公改教為孝乃得粗通而下文</hi>
　　<hi>所謂德義敬譲禮樂好惡者郤不相應疑亦裂取他書之成文而强加裝綴以為孔子曽子之問荅</hi>
　　<hi>但未見其所出耳然其前叚文雖非是而理猶可通存之無害至于後叚則文既可疑而謂聖人見</hi>
　　<hi>孝可以化民而後以身先之于理又已悖矣况先之以博愛亦非立愛惟親之序若之何而能使民</hi>
　　<hi>不遺其親耶其所引詩亦不親切今定先王見教以下凡六十九字並刪去</hi>
子曰昔者明王之以孝治天下也<hi>言先代聖明之王以至德要道化民是為孝理</hi>不敢遺小國之臣而况於公侯伯子男乎<hi>小國之臣至卑者耳王尚接之以禮况于五等諸侯是廣敬也</hi>故得萬國之懽心以事其先王<hi>萬國<pb n="6a"/>舉其多也言行孝道以理天下皆得懽心則各以其職來助祭也</hi>治國者不敢侮于鰥<lb/>
寡而况于士民乎<hi>理國謂諸侯也鰥寡國之㣲者君尚不敢輕侮况知禮義之士乎</hi>故<lb/>
得百姓之懽心以事其先君<hi>諸侯能行孝理得所統之懽心則皆恭事助其祭享也</hi>治家者不敢失於臣妾而况于妻子乎<hi>理家謂卿大夫臣妾家之賤者妻子家之貴者</hi>故得人之懽心以事其親<hi>卿大夫位以材進受禄養親若能孝理其家則得大小之懽心助其奉養</hi>夫然故生則親安之祭則鬼享之<hi>夫然者上孝理皆得懽心則存安其榮没享其祭</hi>是以天下和平灾害不生禍亂<lb/>
不作<hi>上敬下懽存安没享人用和睦以致太平灾害禍亂無因而起</hi>故明王之以孝治<lb/>
<pb n="6b"/>
天下也如此<hi>言明王以孝為理則諸侯以下化而行之故致如此福應</hi>詩云有覺德<lb/>
行四國順之<hi>覺大也義取天子有大德行則四方之國順而行之</hi>
　　右傳之四章<hi>舊本今文第八章無朱子曰此一節釋民用和睦上下  怨之意為傳之</hi>
　　<hi>四章其言雖善而亦非經文之正意盖經以孝而和此以和而孝也引經亦無甚失且其下文語已</hi>
　　<hi>更端無所隔礙故今且得仍舊耳</hi>
曽子曰敢問聖人之德無以加於孝乎<hi>參問明王孝理以致和平又問聖人德教更有大於孝否</hi>子曰天地之性人為貴<hi>貴其異於萬物也</hi>人之行<lb/>
莫大于孝<hi>孝者德之本也</hi>孝莫大於嚴父<hi>萬物資始于乾人倫資父為天故孝行之<pb n="7a"/>大莫過尊嚴其父也</hi>嚴父莫大於配天則周公其人也<hi>謂父為天雖無貴賤然以父配天之禮始自周公故曰其人也</hi>昔者周公郊祀后稷以配天<hi>后稷周之始祖也郊謂圜丘祀天也周公攝政因行郊天之祭乃尊始祖以配之也</hi>宗祀文王于明堂<lb/>
以配上帝<hi>明堂天子布政之宮也周公因祀五方上帝于明堂乃尊文王以配之也</hi>是以四<lb/>
海之内各以其職來祭<hi>君行嚴配之禮則德教刑於四海海内諸侯各修其職來助祭也</hi>夫聖人之德又何以加於孝乎<hi>言無大於孝者</hi>故親生之膝<lb/>
下以飬父母日嚴<hi>親猶愛也膝下謂孩㓜之時也言親愛之心生於孩㓜比及年長漸識義方則日加尊嚴能致敬于父母也</hi>聖人因嚴以教敬因親以教愛<hi>聖人因其<pb n="7b"/>親嚴之心敦以愛敬之教故出以就傅趨而過庭以教敬也抑搔痒痛懸衾箧枕以教愛也</hi>聖人之<lb/>
教不肅而成其政不嚴而治<hi>聖人順羣心以行愛敬制禮則以施政教亦不待嚴肅而成理也</hi>其所因者本也<hi>本謂孝也</hi>
　　右傳之五章<hi>舊本今文通下章為第九章傳朱子曰此一節釋孝德之本之意  之五</hi>
　　<hi>章也但嚴父配天本因論武王周公之事而賛羙其孝之詞非謂凡為孝者皆欲如此也又况孝之</hi>
　　<hi>所以為大者本自有親切處而非此之謂乎若必如此而後為孝則是使為人臣子者皆有今將之</hi>
　　<hi>心而反陥于大不孝矣作傳者但見其論孝之大即以附此而不知其非所以為天下之通訓讀者</hi>
　　<hi>詳之不以文害意焉可也其曰故親生之膝下以下意卻親切但與上文不屬而與下章相近故今</hi>
<pb n="8a"/>
　　<hi>文連下二章為一意但下章之首語已更端意亦重複不當通為一章此語當依古文且附上章或</hi>
　　<hi>自别為一章可也</hi>
子曰父子之道天性也君臣之義也<hi>父子之道天性之常加以尊嚴又有君臣之義</hi>父母生之續莫大焉<hi>父母生子傳體相續人倫之道莫大于斯</hi>君親臨<lb/>
之厚莫重焉<hi>謂父為君以臨于已恩義之厚莫重于斯</hi>故不愛其親而愛他<lb/>
人者謂之悖德不敬其親而敬他人者謂之悖禮<hi>言盡愛敬之道然後施教于人違此則于德禮為悖也</hi>
　　右傳之六章<hi>舊本今文通上章為第九章無子曰字  朱子曰此一節釋教之所由生</hi>
<pb n="8b"/>
　　<hi>之意傳之六章也古文析不愛其親以下别為一章而各冠以子曰今文則合之而又通上章為一</hi>
　　<hi>章無此子曰二字而于不愛其親之上加故字今詳此章之首語實更端當以古文為正不愛其親</hi>
　　<hi>語意正與上文相續當以今文為正至君臣之義之下則又當有脫簡焉今不能知其為何事也悖</hi>
　　<hi>禮以上皆格言但以順則逆以下則又雜取左氏傳所載季文子北宮文子之言與此上文既不相</hi>
　　<hi>應而彼此得失又如前章所論子産之語今刪去凡九十字</hi>
子曰孝子之事親也居則致其敬<hi>平居必盡其敬</hi>養則致其樂<lb/>
<hi>就養能致其懽</hi>病則致其憂<hi>色不滿容/行不正履</hi>喪則致其哀<hi>擗踊哭泣盡其哀情</hi>
祭則致其嚴<hi>齊戒沐浴明𤼵不寐</hi>五者備矣然後能事視<hi>五者闕一則為<pb n="9a"/>未能</hi>事親者居上不驕<hi>當荘敬以/臨下也</hi>為下不亂<hi>當恭敬以奉上也</hi>在<lb/>
醜不爭<hi>醜衆也爭競也當和順以從衆也</hi>居上而驕則亡為下而亂則<lb/>
刑在醜而爭則兵<hi>謂以兵刃相加</hi>三者不除雖日用三牲之養<lb/>
猶為不孝也<hi>三牲太牢也孝以不毁為先言上三事皆可亡身而不除之雖日致太牢之養固非孝也</hi>
　　右傳之七章<hi>舊本今文第十章敢朱子曰此一節釋始於事親及不  毁傷之意乃傳</hi>
　　<hi>之七章亦格言也</hi>
子曰五刑之屬三千而罪莫大於不孝<hi>五刑謂墨劓荆宫大辟也條有<pb n="9b"/>三千而罪之大者莫過不孝</hi>要君者無上<hi>君者臣之稟命也而敢要之是無上也</hi>非聖<lb/>
人者無法<hi>聖人制禮作樂而敢非之是無法也</hi>非孝者無親<hi>善事父母為孝而敢非之是無親也</hi>此大亂之道也<hi>言人有上三惡豈唯不孝乃是大亂之道</hi>
　　右傳之八章<hi>舊本今文第十一章而朱子曰此一節因上文不孝之云  繫于此乃傳</hi>
　　<hi>之八章亦格言也</hi>
子曰君子之事上也<hi>上謂君也</hi>進思盡忠<hi>進見于君則思盡忠節</hi>退思<lb/>
補過<hi>君有過失則思補益</hi>將順其美<hi>將行也君有美/善則順而行之</hi>匡救其惡<hi>匡正也救止也君有過惡則正而止之</hi>故上下能相親也<hi>下以忠事上上以義接下君臣同德<pb n="10a"/>故能相親</hi>詩云心乎愛矣遐不謂矣中心藏之何日忘之<hi>遐逺也義取臣心愛君雖離左右不謂為逺愛君之志恒藏心中無日蹔忘也</hi>
　　右傳之九章<hi>舊本今文第十七章當朱子曰此一節釋忠于事君之意  為傳之九章</hi>
　　<hi>因上章爭臣而誤屬于此耳進思盡忠退思補過亦左傳所載士貞子語然于文理無害引詩亦足</hi>
　　<hi>以𤼵明移孝事忠之意今並存之  或云冝為十一章</hi>
子曰昔者明王事父孝故事天明事母孝故事地察<hi>王者父事天母事地言能敬事宗廟則事天地能明察也</hi>長㓜順故上下治<hi>君能尊諸父先諸兄則長㓜之道順君人之化理</hi>天地明察神明彰矣<hi>事天地能明察則神感至誠而降福<pb n="10b"/>祐故曰彰也</hi>故雖天子必有尊也言有父也必有先也言有<lb/>
兄也<hi>父謂諸父兄謂諸兄皆祖考之𦙍也禮君燕族人與父兄齒也</hi>宗廟致敬不忘親<lb/>
也<hi>言能敬事宗廟則不敢忘其親也</hi>脩身慎行恐辱先也<hi>天子雖無上于天下猶修持其身謹慎其行恐辱先祖而毁盛業也</hi>宗廟致敬鬼神著矣<hi>事宗廟能盡敬則祖考來格享於克誠故曰著也</hi>孝悌之至通於神明光於四海無所不通<lb/>
<hi>能敬宗廟順長㓜以極孝悌之心則性通于神明光于四海故曰無所不通</hi>詩云自西自東<lb/>
自南自北無思不服<hi>義取徳教流行莫不服義從化也</hi>
　　右傳之十章<hi>舊本今文第十六章言朱子曰此一節釋天子之孝有格  焉當為傳之</hi>
<pb n="11a"/>
　　<hi>十章十或云冝為  二章</hi>
子曰君子之事親孝故忠可移於君<hi>以孝事君則忠</hi>事兄悌故<lb/>
順可移於長<hi>以敬事長則順</hi>居家理故治可移於官<hi>君子所居則化故可移於官也</hi>是以行成於内而名立於後世矣<hi>修上三德於内名自傳於後代</hi>
　　右傳之十一章<hi>舊本今文第十四章士朱子曰此一節釋立身揚名及  之孝傳之</hi>
　　<hi>十一章也或云宜為九章</hi>
子曰閨門之内具禮矣乎嚴父嚴兄妻子臣妾猶百姓<lb/>
徒役也<lb/>
<pb n="11b"/>
　　右傳之十二章<hi>舊本今文無此章古文有之而朱子曰此一節因上章三可移  言</hi>
　　<hi>傳之十二章也嚴父孝也嚴兄弟也妻子臣妾官也  或云冝為十章</hi>
曽子曰若夫慈愛恭敬安親揚名則聞命矣敢問子從<lb/>
父之令可謂孝乎<hi>事親有隱無犯又敬不違故疑而問之</hi>子曰是何言與<lb/>
是何言與<hi>有非而从成父不義理所不可故再言之</hi>昔者天子有爭臣七人<lb/>
雖無道不失其天下諸侯有爭臣五人雖無道不失其<lb/>
國大夫有爭臣三人雖無道不失其家<hi>降殺以兩尊卑之差爭謂諫也言雖無道為有爭臣則終不至失天下亡家國也</hi>士有爭友則身不離於令名<lb/>
<pb n="12a"/>
<hi>令善也益者三友言受忠告故不失其善名</hi>父有爭子則身不䧟於不義<hi>父失則諫故免陥於不義</hi>故當不義則子不可以不爭於父臣不可以<lb/>
不爭於君<hi>不爭則非忠孝</hi>故當不義則爭之從父之令又焉得<lb/>
為孝乎<lb/>
　　右傳之十三章<hi>舊本今文第十五章冝朱子曰此不解經而别𤼵一義  為傳之十</hi>
　　<hi>三章</hi>
子曰孝子之喪親也<hi>生事已畢死事未見故𤼵此章</hi>哭不偯<hi>氣竭而息聲不委曲</hi>
禮無容<hi>觸地無容</hi>言不文<hi>不為/文飾</hi>服美不安<hi>不安美飾故服縗麻</hi>聞樂不<lb/>
<pb n="12b"/>
樂<hi>悲哀在心故不樂也</hi>食㫖不甘<hi>甘美也不甘美味故疏食水飲</hi>此哀戚之情也<lb/>
<hi>謂上六句</hi>三日而食教民無以死傷生毁不滅性此聖人之<lb/>
政也<hi>不食三日哀毁過情滅性而死皆虧孝道故聖人制禮施教不令至於殞滅</hi>喪不過三<lb/>
年示民有終也<hi>三年之喪天下達禮使不肖企及賢者俯從夫孝子有終身之憂聖人以三年為制者使人知有終竟之限也</hi>為之棺椁衣衾而舉之<hi>周尸為棺周棺為椁衣謂歛衣衾被也舉為舉尸内於棺也</hi>陳其簠簋而哀慼之<hi>簠簋祭器也陳奠素器而不見親故哀慼也</hi>擗踊哭泣哀以送之<hi>男踊女擗祖載送之</hi>卜其宅兆而安措<lb/>
之<hi>宅墓穴也兆塋域也塟事大故卜之</hi>為之宗廟以鬼享之<hi>立廟祔祖之後則以鬼禮<pb n="13a"/>享之</hi>春秋祭祀以時思之<hi>寒暑變移益用増感以時祭祀展其孝思也</hi>生事愛<lb/>
敬死事哀慼生民之本盡矣死生之義備矣孝子之事<lb/>
親終矣<hi>愛敬哀慼孝行之始終也備陳死生之義以盡孝子之情</hi>
　　右傳之十四章<hi>舊本今文第十八章而朱子曰傳之十四章亦不解經  别𤼵一義</hi>
　　<hi>其語尤精約也</hi>
子曰父在觀其志父没觀其行三年無改於父之道可<lb/>
謂孝矣<hi>父在子不得自專而志則可知父没然後其行可見故觀此足以知其人之善惡然又必能三年無改於父之道乃見其孝不然則所行雖善亦不得為孝矣  尹氏曰如其道雖終身無改可也如其非道<pb n="13b"/>何待三年然則三年無改者孝子之心有所不忍故也游氏曰三年無改亦謂在所當改而可以未改者耳</hi>
　子曰事父母㡬諫見志不從又敬不違勞而不怨<hi>此章與内則之言相表裏㡬㣲也㣲諌所謂父母有過下氣怡色柔聲以諫也見志不從又敬不違所謂諫若不入起敬起孝悦則復諫也勞而不怨所謂與其得罪於鄉黨州閭寕熟諫父母怒不悦而撻之流血不敢疾怨起敬起孝也</hi>　子曰父母在不逺遊遊必有方<hi>逺遊則去親逺而為日乆定省曠而音問疎不惟已之思親不置亦恐親之念我不忘也遊必有方如已告云之東則不敢更適西欲親必知己之所在而無憂召已則必至而無失也范氏曰子能以父母之心為心則孝矣</hi>　子曰父母<lb/>
之年不可不知也一則以喜一則以懼<hi>知猶記憶也常知父母之年則<pb n="14a"/>既喜其夀又懼其衰其於愛日之誠自有不能已者</hi>　孟懿子問孝子曰無違<hi>孟懿子魯大夫仲孫氏名何忌無違謂不背於理</hi>樊遲御子告之曰孟孫問孝於<lb/>
我我對曰無違<hi>樊遲孔子弟子名須御為孔子御車也孟孫即仲孫也夫子以懿子未達而不能問恐其失指而以從親之令為孝故語樊遲以𤼵之</hi>樊遲曰何謂也子曰生事<lb/>
之以禮死葬之以禮祭之以禮<hi>生事葬祭事親之始終具矣禮即禮之節文也人之事親自始至終一於禮而不苟其尊親也至矣是時三家僭禮故夫子以是警之然語意渾然又若不專為三家發者所以為聖人之言也而胡氏曰人之欲孝其親心雖無窮而分則有限得為  不為與不得為而為之均於不孝所謂以禮者為其所得為者而已矣</hi>　孟武伯問孝子曰父母惟<lb/>
<pb n="14b"/>
其疾之憂<hi>武伯懿子之子名彘言父母愛子之心無所不至惟恐其有疾病常以為憂也人子體此而以父母之心為心則凡所以守其身者自不容於不謹矣豈不可以為孝乎舊説人子能使父母不以其陥於不義為憂而獨以其疾為憂乃可謂孝亦通</hi>　子游問孝子曰今之孝者是<lb/>
謂能養至於犬馬皆能有養不敬何以别乎<hi>子游孔子弟子姓言名偃養謂飲食供奉也犬馬待人而食亦若養然言人畜犬馬皆能有以養之若能養其親而敬不至則與養犬馬者何異甚言不敬之罪所以深警之也流胡氏曰世俗事親能養足矣狎恩恃愛而不知其漸  於不敬則非小失也子游聖門高弟未必至此聖人直恐其愛踰於敬故以是深警𤼵之也</hi>　子夏問孝<lb/>
子曰色難有事弟子服其勞有酒食先生饌曽是以為<lb/>
<pb n="15a"/>
孝乎<hi>色難謂事親之際惟色為難也食飯也先生父兄也饌飲食之也曾猶嘗也葢孝子之有深愛者必有和氣有和氣者必有愉色有愉色者必有婉容故事親之際惟色為難耳服勞奉養未足為孝也  程子曰告懿子告衆人者也告武伯者以其人多可憂之事子游能養而或失於敬子夏能直養而或少温潤之色各因其材之高下與其所失而告之故不同也  並論語</hi>　子曰立愛自親始教民<lb/>
睦也立敬自長始教民順也<hi>親長父兄也睦和厚也</hi>教以慈睦而<lb/>
民貴有親教以敬長而民貴用命<hi>尊長出教令者</hi>孝以事親順<lb/>
以聽命錯諸天下無所不行<hi>祭義</hi>　子云善則稱親過則<lb/>
稱已則民作孝　子云君子弛其親之過而敬其美<hi>弛猶<pb n="15b"/>棄忘也孝子不藏戢父母之過</hi>　子云從命不忿㣲諫不倦勞而不怨<lb/>
可謂孝矣<hi>㣲諌不倦者子於父母尚和順不用鄂鄂論語曰事父母㡬諫見志不從又敬不違内則曰父母有過下氣怡色柔聲以諌諌若不入起敬起孝説則復諌此所謂不倦</hi>　子云睦於父<lb/>
母之黨可謂孝矣<hi>睦厚也黨猶親也</hi>故君子因睦以合族<hi>合族謂與族人燕與族人食</hi>　子云於父之執可以乗其車不可以衣其<lb/>
衣君子以廣孝也<hi>父之執與父執志同者也可以乗其車車於身差逺也謂今與已位等</hi>
　子云父母在不稱老言孝不言慈閨門之内戯而不<lb/>
歎<hi>孝上施言慈則嫌下流也戯謂孺子言笑者也孟子曰舜年五十而不失其孺子之心歎謂有憂慼之聲<pb n="16a"/>也</hi>君子以此坊民民猶薄於孝而厚於慈　父母在不<lb/>
敢有其身不敢私其財示民有上下也<hi>身及財皆當統於父母也有猶專也</hi>父母在饋獻不及車馬示民不敢專也<hi>車馬家物之重者  並坊記</hi>　曽子曰孝子之養老也樂其心不違其志樂其耳<lb/>
目安其寢處以其飲食忠養之孝子之身終終身也者<lb/>
非終父母之身終其身也是故父母之所愛亦愛之父<lb/>
母之所敬亦敬之至於犬馬盡然而况於人乎<hi>賤喻貴也  内則</hi>　曽子曰孝有三大孝尊親其次弗辱其下能養公<lb/>
<pb n="16b"/>
明儀問於曽子曰夫子可以為孝乎曽子曰是何言與<lb/>
是何言與君子之所為孝者先意承志諭父母於道參<lb/>
直養者也安能為孝乎<hi>公明儀曽子弟子</hi>　曽子曰身也者父<lb/>
母之遺體也行父母之遺體敢不敬乎居處不荘非孝<lb/>
也事君不忠非孝也涖官不敬非孝也朋友不信非孝<lb/>
也戰陳無勇非孝也五者不遂烖及於親敢不敬乎<hi>遂猶成也</hi>亨孰羶薌嘗而薦之非孝也養也君子之所謂孝也<lb/>
者國人稱願然曰幸哉有子如此所謂孝也已<hi>然猶而也</hi>衆<lb/>
<pb n="17a"/>
之本教曰孝其行曰養養可能也敬為難敬可能也安<lb/>
為難安可能也卒為難父母既没慎行其身不遺父母<lb/>
惡名可謂能終矣仁者仁此者也禮者履此者也義者<lb/>
宜此者也信者信此者也强者强此者也樂自順此生<lb/>
刑自反此作　曽子曰夫孝置之而塞乎天地溥之而<lb/>
横乎四海施諸後世而無朝夕推而放諸東海而準推<lb/>
而放諸西海而準推而放諸南海而準推而放諸北海<lb/>
而準<hi>無朝夕言常行無輟時也放猶至也準猶平也</hi>　曽子曰樹木以時伐焉<lb/>
<pb n="17b"/>
禽獸以時殺焉夫子曰斷一樹殺一獸不以其時非孝<lb/>
也孝有三小孝用力中孝用勞大孝不匱<hi>勞猶功也</hi>思慈愛<lb/>
忘勞可謂用力矣尊仁安義可謂用勞矣博施備物可<lb/>
謂不匱矣<hi>思慈愛忘勞思父母之慈愛已而自忘已之勞苦</hi>父母愛之喜而弗<lb/>
忘父母惡之懼而無怨<hi>無怨無怨於父母之心</hi>父母有過諫而不<lb/>
逆<hi>順而諫之</hi>父母既没必求仁者之粟以祀之此之謂禮終<lb/>
<hi>雖貧困猶不取惡人物以事亡親</hi>　樂正子春下堂而傷其足數月不<lb/>
出猶有憂色門弔子曰夫子之足瘳矣數月不出猶有憂<lb/>
<pb n="18a"/>
色何也樂正子春曰善如爾之問也善如爾之問也吾聞<lb/>
諸曽子曽子聞諸夫子曰天之所生地之所養無人為<lb/>
大<hi>疏曰言天地生養萬物之中無如人最為大故孝經云天地之性人為貴是也</hi>父母全而生<lb/>
之子全而歸之可謂孝矣不虧其體不辱其身可謂全<lb/>
矣<hi>曽子聞諸夫子述曽子所聞於夫子所言</hi>故君子頃歩而弗敢忘孝也今<lb/>
予忘孝之道予是以有憂色也<hi>頃當為跬聲之誤也予我也</hi>壹舉足<lb/>
而不敢忘父母壹出言而不敢忘父母壹舉足而不敢<lb/>
忘父母是故道而不徑舟而不游不敢以先父母之遺<lb/>
<pb n="18b"/>
體行殆壹出言而不敢忘父母是故惡言不出於口忿<lb/>
言不反於身不辱其身不羞其親可謂全矣<hi>徑歩邪趨疾也忿言不反於身人不能無忿怒忿怒之言當由其直直則人服不敢以忿言來也  並祭義</hi>　單離居<lb/>
問於曽子曰事父母有道乎<hi>單離居曽子弟子也</hi>曽子曰有愛而<lb/>
敬父母之行若中道則從若不中道則諫諫而不用行<lb/>
之如由已<hi>且俯從所行而思諌道也</hi>從而不諫非孝也<hi>同父母之非不匡諌</hi>諫<lb/>
而不從亦非孝也<hi>徒以義諌而行不從</hi>孝子之諫達善而不敢爭<lb/>
辨爭辨者作亂之所由興也<hi>内則曰父母有過下氣怡色柔聲以諫諫若不入起<pb n="19a"/>敬起孝説則復諫也</hi>由已為無咎則寧<hi>謂順/諌</hi>由己為賢人則亂<hi>謂争辨賢與無咎互相足</hi>孝子無私樂父母所憂憂之父母所樂樂之<lb/>
孝子唯巧變故父母安之若夫坐如尸立如齊弗訊不<lb/>
言<hi>齊謂祭祀時訊問也</hi>言必齊色<hi>嚴敬其色</hi>此成人之善者也未得為<lb/>
人子之道也<hi>為人父之事</hi>單離居問曰事兄有道乎曽子曰<lb/>
有尊視之以為己望也<hi>謂儀象也</hi>兄事之不遺其言<hi>奉其所令</hi>兄<lb/>
之行若中道則兄事之兄之行若不中道則養之<hi>養猶隠之</hi>
養之内不養於外則是越之也養之外不養於内則是<lb/>
<pb n="19b"/>
疏之也是故君子内外養之也單離居問曰使弟有道<lb/>
乎曽子曰有嘉事不失時也<hi>謂冠娶也</hi>弟之行若中道則正<lb/>
以使之<hi>正以使之以弟道</hi>弟之行若不中道則兄事之<hi>且以兄禮敬之</hi>
詘事兄之道若不可然后舍之矣<hi>屈事兄之道然猶不變則怒罰之</hi>曽<lb/>
子曰夫禮大之由也不與小之自也<hi>言大者得自由也</hi>飲食以<lb/>
齒<hi>以長㓜也</hi>力事不讓辱事不齒執觴觚杯豆而不醉和歌<lb/>
而不哀<hi>觚器也實之曰觴杯盤盎盆盞之總名也豆醬器以木曰豋</hi>夫弟者不衡坐<lb/>
不苟越不干逆色趨翔周旋俛仰從命不見於顔色未<lb/>
<pb n="20a"/>
成於弟也<hi>大戴禮</hi>
　　右論孝附<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目巻七十八<lb/>
</p>
<p>
</p>
  </div>
</body>
</text>
</TEI>
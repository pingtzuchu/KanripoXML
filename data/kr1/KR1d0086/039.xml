<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷三十七</head>
    <p>
<pb n="1a"/>
欽定四庫全書<lb/>
　禮書綱目卷三十七　　　　　婺源江永撰<lb/>
百神　　　吉禮四<lb/>
　補<lb/>
有天下者祭百神<hi>詳祭法</hi>　凡以神仕者以冬日至致天<lb/>
神人鬼以夏日至致地示物鬽以禬國之凶荒民之札<lb/>
喪<hi>天人陽也地物陰也陽氣升而祭人鬼陰氣升而祭地祗物鬽所以順其為人與物也致人鬼於祖廟致物鬽於墠壇盖用祭天地之明日百物之神曰鬽春秋傳曰魑鬽魍魎杜子春云禬除也𤣥謂此禬讀如潰癕<pb n="1b"/>之潰春官</hi>
　　右總要<lb/>
埋少牢於泰昭祭時也相近於坎壇祭寒暑也王宫祭<lb/>
日也夜明祭月也幽宗祭星也雩宗祭水旱也<hi>鄭注見祭法案孔安國王肅皆以此為六宗</hi>
　　右六宗　禋于六宗<hi>精意以享謂之禋宗尊也所尊祭者其祀有六謂四時也</hi>
　　<hi>寒暑也日也月也星也水旱也祭亦以攝告  舜典</hi>　宰我曰敢問禋于六<lb/>
　　宗何謂也孔子曰所宗者六皆潔祀之也埋少牢<lb/>
<pb n="2a"/>
　　於太昭所以祭時也祖迎於坎壇所以祭寒暑也<lb/>
　　主於郊宫所以祭日也夜明所以祭月也幽禜所<lb/>
　　以祭星也雩禜所以祭水旱也禋于六宗此之謂<lb/>
　　也<hi>孔叢子</hi>
天子祭四方嵗徧諸侯方祀嵗徧<hi>祭四方謂祭五官之神於四郊也句芒在東祝融后土在南蓐收在西𤣥㝠在北詩云來方禋祀方祀者各祭其方之官而已  曲禮</hi>　四坎<lb/>
壇祭四方也<hi>四方即謂山林川谷丘陵之神也祭山林丘陵於壇川谷於坎每方各為坎為壇祭法</hi>　大司馬中春教治兵遂以獮田致禽以祀祊<hi>祊當為方<pb n="2b"/>聲之誤也秋田主祭四方報成萬物詩曰以社以方  夏官</hi>　季秋天子乃厲飭執<lb/>
弓挾矢以獵命主祠祭禽於四方<hi>以所獲禽祀四方之神也司馬職曰羅弊致禽以祀方  夏官</hi>　鬯人凡四方用蜃<hi>蜃漆尊也畫為蜃形蚌曰含漿尊之象  春官</hi>
　舞師教羽舞帥而舞四方之祭祀<hi>羽析羽為之形如帗也四方之祭祀謂四望也  地官</hi>
　　右四方　以我齊眀與我犧羊以社以方<hi>方秋祭四方報</hi>
　　<hi>成萬物周禮所謂羅弊獻禽以祀祊是也</hi>　來方禋祀以其騂黑與其<lb/>
　　黍稷<hi>曽孫之來又禋祀四方之神而賽禱焉四方各用其方色之牲此言騂黑舉南北以見其</hi>
<pb n="3a"/>
　　<hi>餘也雅並小</hi>　方社不莫<hi>方祭四方也  大雅</hi>
小宗伯兆五帝於四郊四類亦如之<hi>兆為壇之禜域鄭司農云四類三皇五帝九皇六十四民咸祀之𤣥謂四類日月星辰運行無常以氣類為之位兆日於東郊兆月與風師於西郊兆司中司命於南郊兆雨師於北郊  春官</hi>
　　右四類<lb/>
司民三年大比以萬民之數詔司冦司冦及孟冬祀司<lb/>
民之日獻其數於王王拜受之登於天府<hi>鄭司農云文昌宫三能屬軒轅角相與為體近文昌為司命次司中次司禄次司民𤣥謂司民軒轅角也天府主祖廟之藏者</hi>　小<lb/>
<pb n="3b"/>
司冦孟冬祀司民獻民數於王王拜受之<hi>司民星名謂軒轅角也小司冦於祀司民而獻民數於王重民也  並秋官</hi>　天府若祭天之司民司禄<lb/>
而獻民數穀數則受而藏之<hi>司民軒轅角也司禄文昌第六星或曰下能也禄之言穀也年穀登乃後制禄祭此二星者以孟冬既祭之而上民穀之數於天府  春官</hi>
　　右司民司禄<lb/>
季春天子乃薦鞠衣於先帝<hi>為將蠶求福祥之助也鞠衣黄桑之服先帝大皥之屬令月</hi>
　　右先帝<lb/>
<pb n="4a"/>
凡始立學者必釋奠於先聖先師及行事必以幣<hi>謂天子命之教始立學官者也先聖周公若孔子</hi>凡釋奠者必有合也<hi>國無先聖先師則所釋奠者當與鄰國合也</hi>有國故則否<hi>若唐虞有䕫伯夷周有周公魯有孔子則各自奠之不合也陳氏曰凡行釋奠之禮必有合樂之事若國有凶喪之故則雖釋奠不合樂也</hi>　始立學者既<lb/>
興器用幣<hi>興當為釁字之誤也禮樂之器成則釁之又用幣告先聖先師以器成</hi>然後釋<lb/>
菜<hi>告先聖先師以器成有時將用也</hi>不舞不授器<hi>釋菜禮輕也釋奠則舞舞則授器司馬之屬司兵司戈盾祭祀授舞者兵也</hi>乃退儐於東序一獻無介語可也<hi>言乃退者謂得立三代之學者釋菜於虞庠則儐賓於東序魯之學有米廪東序瞽宗也  文王世子</hi>　大<lb/>
<pb n="4b"/>
司樂掌成均之法凡有道者有徳者使教焉死則以為<lb/>
樂祖祭於瞽宗<hi>成均五帝學名道多才藝者徳能躬行者若舜命䕫典樂教胄子是也死則以為樂之祖神而祭之鄭司農云瞽樂人樂人所共宗也或曰祭於瞽宗祭於廟中明堂位曰瞽宗殷學也泮宫周學也以此觀之祭於學宫中  春官</hi>　祀先賢於西學<hi>西學周小學也先賢有道徳王所使教國子者  祭義</hi>　凡學春官釋奠於其先師秋冬亦如之<lb/>
<hi>官謂禮樂詩書之官周禮曰凡有道者有徳者使教焉死則以為樂祖祭於瞽宗此之謂先師之類也若漢禮有髙堂生樂有制氏詩有毛公書有伏生億可以為之也不言夏夏從春可知也釋奠者設薦饌酌奠而已無迎尸以下之事  文王世子</hi>　大胥春入學舍菜合舞<hi>春始以學士入學宫而學<pb n="5a"/>之合舞等其進退使應節奏鄭司農云舍菜謂舞者皆持芬香之菜或曰古者士見於君以雉為摯見於師以菜為摯菜直謂疏食菜羮之菜或曰學者皆人君卿大夫之子衣服采飾舍采者減損解釋盛服以下其師也月令仲春之月上丁命樂正習舞釋采仲丁又命樂正入學習樂𤣥謂舍即釋也采讀為菜始入學必釋菜禮先師也菜蘋蘩之屬</hi>秋頒學合聲<hi>春使之學秋頒其才藝所為合聲亦等其曲折使應節奏  春官</hi>　孟春命樂正入學習舞<hi>為仲春將釋菜</hi>　仲春上丁命樂<lb/>
正習舞釋菜<hi>樂正樂官之長也合習舞者順萬物始出地鼔舞也將舞必釋菜於先師以禮之夏小正曰丁亥萬用入學</hi>天子乃帥三公九卿諸侯大夫親往視之<lb/>
<hi>順時達物也  並月令</hi>　天子視學大昕鼓徵<hi>早昧爽擊鼔以召衆也周禮凡用樂<pb n="5b"/>大胥以鼔徵學士</hi>衆至然後天子至乃命有司行事興秩節祭<lb/>
先師先聖焉<hi>興猶舉也秩常也節猶禮也使有司攝其事舉常禮祭先師先聖不親祭之者視學觀禮耳非為彼報也</hi>有司卒事反命<hi>告祭畢也祭/畢天子乃入</hi>始之養也<hi>又之養老之處凡大合樂必遂養老是以養焉言始始立學也</hi>適東序釋奠於先老<hi>親奠之者已所有事也養老東序則是視學於上庠  文王世子</hi>
　　右先聖先師　大學始教皮弁祭菜示敬道也<hi>皮弁</hi>
　　<hi>天子之朝服也祭菜禮先聖先師菜謂芹藻之屬  學記</hi>
司勲凡有功者銘書於王之大常祭於大烝司勲詔之<lb/>
<pb n="6a"/>
<hi>銘之言名也生則書於王旌以識其人與其功也死則於烝先王祭之詔謂告其神以辭也盤庚告其卿大夫曰兹予大享于先王爾祖其從與享之是也今漢祭功臣於廟庭  夏官</hi>
　　右有功　盤庚曰古我先王暨乃祖乃父胥及逸<lb/>
　　勤予敢動用非罰世選爾勞予不掩爾善兹予大<lb/>
　　享于先王爾祖其從與享之<hi>古者天子録功臣配食於廟大享烝嘗也</hi>
　　<hi>所以不掩汝善  尚書</hi>　書曰兹予大享于先王爾祖其從<lb/>
　　與享之季桓子問曰此何謂也孔子曰古之王者<lb/>
　　臣有大功死則必祀之於廟所以殊有績勸忠勤<lb/>
<pb n="6b"/>
　　也盤庚舉其事以厲其世臣故稱焉桓子曰天子<lb/>
　　之臣有大功者則既然矣諸侯之臣有大功者可<lb/>
　　以如之乎孔子曰勞能定國功加於民大臣死難<lb/>
　　雖食之公廟可也桓子曰其位次如何孔子曰天<lb/>
　　子諸侯之臣生則有列於朝死則有位於廟其序<lb/>
　　一也<hi>孔叢子</hi>　周公曰今王即命曰記功宗以功作<lb/>
　　元祀<hi>功宗功之尊顯者祭法曰聖王之制祭祀也法施於民則祀之以死勤事則祀之以勞定</hi>
　　<hi>國則祀之能禦大災則祀之能捍大患則祀之盖功臣皆祭於大烝而勲勞之最尊顯者則為之冠</hi>
<pb n="7a"/>
　　<hi>故謂之元祀  洛誥</hi>
天子諸侯祭因國之在其地而無主後者<hi>謂所因之國先王先公有功徳宜享世祀今絶無後為之祭主者昔夏后氏郊鯀至杞為夏後而更郊禹晉侯夢黄熊入國而祀夏郊此其禮也  王制</hi>
　　右無主後<lb/>
仲春𤣥鳥至至之日以大牢祠于髙禖天子親徃<hi>𤣥鳥燕也燕以施生時來巢人堂宇而孚乳嫁娶之象也媒氏之官以為候髙辛氏之世𤣥鳥遺卵娀簡吞之而生契後王以為媒官嘉祥而立其祠焉變媒言禖神之也</hi>后妃帥九嬪御<hi>御謂從往侍祠周禮天子<pb n="7b"/>有夫人有嬪有世婦有女御獨云帥九嬪舉中言也</hi>乃禮天子所御帶以弓韣授<lb/>
以弓矢於髙禖之前<hi>天子所御謂今有娠者於祠大祝酌酒飲於髙禖之庭以神惠顯之也帶以弓韣授以弓矢求男之祥也王居明堂禮曰帶以弓韣禮之禖下其子必得天材  月令</hi>
　　右髙禖　厥初生民時維姜嫄生民如何克禋克<lb/>
　　祀以弗無子履帝武敏歆攸介攸止載震載夙載<lb/>
　　生載育時維后稷<hi>民人也謂周人也時是也姜嫄炎帝後姜姓有邰氏女名嫄為</hi>
　　<hi>高辛之世妃精意以享謂之禋祀祀郊禖也弗之言祓無子求有子也古者立郊禖盖祭天於</hi>
　　<hi>郊而以先媒配也變媒言禖者神之也其禮以𤣥鳥至之日用大牢祀之天子親往后率九嬪御乃</hi>
<pb n="8a"/>
　　<hi>禮天子所御帶以弓韣授以弓矢于郊禖之前也履踐也帝上帝也武迹敏拇歆動也猶驚異也介</hi>
　　<hi>大震娠夙肅也生子者及月辰居側室也育養也姜嫄出祀郊禖見大人跡而履其拇遂歆歆然如</hi>
　　<hi>有人道之感於是即其所大所止之處而震動有娠乃周人所由以生之始也  大雅生民</hi>
古者大史順時覛土<hi>覛視也</hi>陽癉憤盈土氣震𤼵<hi>癉厚也憤積也盈滿也震動也𤼵起也</hi>農祥晨正<hi>農祥房星也晨正謂立春之日晨中於午也農事之候故曰農祥</hi>日月底於天廟<hi>底至也天廟營室也孟/春之月日月皆在營室</hi>土乃脈𤼵<hi>脈理也農書曰春土冒橛陳根可拔耕者急𤼵</hi>先時九日<hi>先先立春日也</hi>太史告稷曰自<lb/>
今至於初吉<hi>初吉二月朔日也詩云二月初吉</hi>陽氣俱烝土膏其動<hi>烝升<pb n="8b"/>也膏土潤也其動潤澤欲行</hi>弗震弗渝麥其漏眚穀乃不殖<hi>震動也渝變也眚灾也言陽氣俱升土膏欲動當即𤼵動變寫其氣不然則脈滿氣結更為灾病穀乃不殖</hi>稷以告<lb/>
<hi>以太史之言告王</hi>王曰史帥陽官以命我司事<hi>史太史陽官春秋司事主農事官</hi>曰距今九日土其俱動<hi>距去/也</hi>王其祗祓監農不易<hi>祗敬也祓齊戒祓除也不易不易物土之宜</hi>王乃使司徒咸戒公卿百吏庶民<lb/>
<hi>吏百官也庶民甸師氏所掌之民主耕耨王之藉田者</hi>司空除壇於藉<hi>司空掌地也</hi>命<lb/>
農大夫咸戒農用<hi>農大夫田畯也農用田器也</hi>先時五日<hi>先耕時也</hi>瞽告<lb/>
有協風至<hi>瞽樂太師知風聲者協和也風氣和時候至也立春曰融風</hi>王即齊宫<hi>所齊<pb n="9a"/>之宫</hi>百官御事各即其齊三日<hi>御治/也</hi>王乃淳濯饗醴<hi>淳沃也濯溉也饗飲也謂王沐浴飲醴酒</hi>及期<hi>期耕/日也</hi>鬱人薦鬯<hi>鬱鬱金香草宜以和鬯酒也周禮鬱人掌祼器凡祭祀賓客和鬱鬯以實彛而陳之共王之齊鬯</hi>犧人薦醴<hi>犧人司尊也掌共酒醴者</hi>
王祼鬯饗禮乃行<hi>祼灌也灌鬯飲醴皆所以自香潔</hi>百吏庶民畢從及<lb/>
藉后稷監之<hi>監察也</hi>膳夫農正陳藉禮<hi>膳夫上士也掌王之飲食膳羞之饋食農正田大夫主敷陳藉禮而祭其神為農祈也</hi>太史贊王<hi>贊導也</hi>王敬從之王<lb/>
耕一墢<hi>一墢一耜之墢也王無耦以一耜耕</hi>班三之<hi>班次也三下各二其人王一墢公三卿九大夫二十七</hi>庶人終於千畝<hi>終盡耕也</hi>其后稷省功太史監之司<lb/>
<pb n="9b"/>
徒省民太師監之<hi>國語周語</hi>
　　右藉田<lb/>
籥章凡國祈年於田祖龡豳雅擊土鼓以樂田畯<hi>祈年祈豐年也田祖始耕田者謂神農也豳雅亦七月也七月又有于耜舉趾饁彼南畝之事是亦歌其類謂之雅者以其言男女之正鄭司農云田畯古之先教田者爾雅曰畯農夫也  春官</hi>
　　右田祖　琴瑟擊鼓以御田祖以祈甘雨<hi>御迎也田祖先</hi>
　　<hi>嗇也謂始耕田者即神農也  小雅甫田</hi>
天子大蜡八<hi>所祭有八神也</hi>嵗十二月合聚萬物而索饗之也<lb/>
<pb n="10a"/>
<hi>嵗十二月周之正數謂建亥之月也饗者祭其神也萬物有功加於民者神使為之也祭之以報焉造者配之也</hi>主先嗇而祭司嗇也<hi>先嗇若先農者司嗇后稷是也</hi>饗農及郵表畷<lb/>
禽獸<hi>農田畯也郵表畷謂田畯所以督約百姓於井間之處也詩云為下國畯郵禽獸服不氏所教擾禽獸也</hi>迎猫迎虎<hi>迎其/神也</hi>祭坊與水庸<hi>水庸溝也</hi>曰土反其宅水歸<lb/>
其壑昆蟲無作草木歸其澤<hi>此蜡祝辭也若辭同則祭同處可知矣壑猶坑也昆蟲暑生寒死螟螽之屬為害者也</hi>皮弁素服葛帶榛杖黄衣黄冠而祭<lb/>
<hi>言祭以息民服象其時物之色季秋而草木黄落祭謂既蜡臘先祖五祀也於是勞農以休息之論語曰黄衣狐裘</hi>八蜡以記四方<hi>四方方/有祭也</hi>四方年不順成八蜡不通<hi>其方<pb n="10b"/>穀不孰則不通於蜡焉使民謹於用財蜡有八者先嗇一也司嗇二也農三也郵表畷四也猫虎五也坊六也水庸七也昆蟲八也</hi>順成之方其蜡乃通既蜡而收民息已<hi>收謂收斂聚積也息民與蜡異則黄衣黄冠而祭為臘必矣  郊特牲  詳見祭義此掇其大要</hi>　孟冬天<lb/>
子乃祈來年於天宗大割祠於公社及門閭臘先祖五<lb/>
祀<hi>此周禮所謂蜡祭也天宗謂日月星辰也大割大殺羣牲割之也臘謂以田獵所得禽祭也五祀門户中霤竈行也或言祈或言大割或言臘互文</hi>勞農以休息之<hi>黨正屬民飲酒正齒位是也  月令</hi>
　籥章國祭蜡則龡豳頌擊土鼓以息老物<hi>故書蜡為蠶杜子春曰蠶當為蜡郊特牲曰天子大蜡八伊耆氏始為蜡嵗十二月合聚萬物而索饗之也蜡之祭也主先嗇而祭<pb n="11a"/>司嗇也黄衣黄冠而祭息田夫也既蜡而收民息已𤣥謂十二月建亥之月也求萬物而祭之者萬物助天成嵗事至此為其老而勞乃祀而老息之於是國亦養老焉月令孟冬勞農以休息之是也豳頌亦七月也七月又有穫稻作酒躋彼公堂稱彼兕觥萬夀無疆之事是亦歌其類也謂之頌者以其言嵗終人功之成  春官</hi>
　黨正國索鬼神而祭祀則以禮屬民而飲酒於序以<lb/>
正齒位<hi>國索鬼神而祭祀謂嵗十二月大蜡之時建亥之月也正齒位者鄉飲酒義所謂六十者坐五十者立侍六十者三豆七十者四豆八十者五豆九十者六豆是也必正之者為民三時務農將闕於禮至此農隙而教之尊長養老見孝弟之道也黨正飲酒禮亡以此事屬於鄉飲酒之義微失少矣凡射飲酒此鄉民雖為鄉大夫必來觀禮鄉飲酒鄉射記大夫樂作不入士既旅不入是也  地官</hi>　大宗伯以<lb/>
<pb n="11b"/>
疈辜祭四方百物<hi>鄭司農云罷辜披磔牲以祭若今時磔狗祭以止風𤣥謂疈疈牲胷也疈而磔之謂磔禳及蜡祭郊特牲曰八蜡以記四方四方年不順成八蜡不通以謹民財也又曰蜡之祭也主先嗇而祭司嗇也祭百種以報嗇也饗農及郵表畷禽獸仁之至義之盡也</hi>　大宗伯凡六樂<lb/>
者一變而致羽物及川澤之示再變而致臝物及山林<lb/>
之示三變而致鱗物及丘陵之示四變而致毛物及墳<lb/>
衍之示五變而致介物及土示六變而致象物及天神<lb/>
<hi>變猶更也樂成則更奏也此謂大蜡索鬼神而致百物六樂奏而禮畢東方之祭則用太蔟姑洗南方之祭則用蕤賓西方之祭則用夷則無射北方之祭則用黄鍾為均焉每奏有所感致和以來之凡動物敏疾者地祗<pb n="12a"/>髙下之甚者易致羽物既飛又走川澤有孔竅者蛤蟹走則遲墳衍孔竅則小矣是其所以舒疾之分土祗原隰及平地之神也象物有象在天所謂四靈者天地之神四靈之知非徳至和則不至禮運曰何謂四靈麟鳯龜龍謂之四靈龍以為畜故魚鮪不淰鳯以為畜故鳥不矞麟以為畜故獸不狘龜以為畜故人情不失  並春官</hi>　鼓人凡祭祀百物之神鼓兵舞帗舞者<hi>兵謂干戚也帗列五采繒為之有秉皆舞者所執  地官</hi>　鬯人凡疈事用散<hi>漆尊無飾曰散  春官</hi>
　　右蜡及百物　伊耆氏始為蜡<hi>詳祭義</hi>　秋省而遂<lb/>
　　大蜡天子之祭也<hi>省讀為獮秋田名也大蜡嵗十二月索鬼神而祭之  疏曰此</hi>
　　<hi>明魯得祭之事  明堂位</hi>　昔者仲尼與於蜡賓<hi>蜡者索也嵗十二月合聚</hi>
<pb n="12b"/>
　　<hi>萬物而索饗之亦祭宗廟時孔子仕魯在助祭之中  禮運</hi>　子貢觀於蜡<hi>詳嘉</hi>
　　<hi>事雜記郷飲章</hi>
埋少牢於泰昭祭時也相近於坎壇祭寒暑也<hi>昭明也亦謂壇也時四時也亦謂陰陽之神也埋之者陰陽出入於地中也凡此以下皆祭用少牢相近當為攘祈聲之誤也攘猶卻也祈求也寒暑不時則或攘之或祈之寒於坎暑於壇  祭法</hi>　籥章掌土鼔豳<lb/>
籥<hi>杜子春云上鼔以瓦為匡以革為兩面可擊也鄭司農云豳籥豳國之地竹豳詩亦如之𤣥謂豳籥豳人吹籥之聲章明堂位曰上鼓蒯桴葦籥伊耆氏之樂</hi>中春晝擊土鼔龡豳詩以逆<lb/>
暑<hi>豳詩豳風七月也吹之者以籥為之聲七月言寒暑之事迎氣歌其類也此風也而言詩時搃名也迎暑<pb n="13a"/>以晝求諸陽</hi>中秋夜迎寒亦如之<hi>迎寒以夜求諸陰  春官</hi>
　　右時及寒暑<lb/>
古者日在北陸而藏氷<hi>陸道也謂夏十二月日在虚危氷堅而藏之</hi>西陸朝<lb/>
覿而出之<hi>謂夏三月日在昴畢蟄蟲出而用氷春分之中奎星朝見東方</hi>其藏氷也黑<lb/>
牡秬黍以享司寒<hi>黒牡黑牲也秬黒黍也司寒𤣥㝠北方之神故物皆用黒有事於冰故祭其神</hi>其出之也桃弧棘矢以除其災<hi>禳除凶邪將御至尊故</hi>祭寒而<lb/>
藏之<hi>享司寒</hi>獻羔而啓之<hi>謂二月春分獻羔祭韭始開冰室  昭四年左氏傳</hi>　仲<lb/>
春天子乃鮮羔開冰先薦寢廟<hi>鮮當為獻聲之誤也獻羔謂祭司寒也祭司寒<pb n="13b"/>而出冰薦於宗廟乃始賦之  月令</hi>
　　右司寒　二之日鑿冰沖沖三之日納于凌陰四<lb/>
　　之日其蚤獻羔祭韭<hi>冰盛水腹則命取冰於山林沖沖鑿冰之意凌陰冰室也</hi>
　　<hi>箋云古者日在北陸而藏冰西陸朝覿而出之祭司寒而藏之獻羔而啟之其出之也朝之禄位賓</hi>
　　<hi>食喪祭於是乎用之月令仲春天子乃獻羔開氷備先薦寢廟周禮凌人之職夏頒氷掌事秋刷上章</hi>
　　<hi>寒故此章備暑后稷先公禮教備也  豳風七月</hi>
方相氏狂夫四人<hi>方相猶言放想可畏怖之貌</hi>掌蒙熊皮黄金四目<lb/>
𤣥衣朱裳執戈揚盾帥百𨽻而時難以索室敺疫<hi>蒙冒也冒<pb n="14a"/>熊皮者以驚敺疫癘之鬼如今魌頭也時難四時作方相氏以難卻凶惡也月令季冬命國難索廋也  夏官</hi>
　占夢遂令始難敺疫<hi>令令方相氏也難謂執兵以有難卻也方相氏蒙熊皮黄金四目𤣥衣朱裳執戈揚盾帥百隷為之敺疫癘鬼也故書難或為儺杜子春難讀為難問之難其字當作儺月令季春之月命國儺九門磔攘以畢春氣仲秋之月天子乃儺以達秋氣季冬之月命有司大儺旁磔出土牛以送寒氣  春官</hi>　季春命國難九門磔攘以畢春氣<hi>此難難陰氣也陰寒至此不止害將及人所以及人者陰氣右行此月之中日行厯昴昴有大陵積尸之氣氣佚則厲鬼隨而出行命方相氏帥百𨽻索室敺疫以逐之又磔牲以攘於四方之神所以畢止其災也王居明堂禮曰季春出疫於郊以攘春氣</hi>　仲秋天子乃難以達秋氣<hi>此難難陽氣也陽著至此不衰害亦<pb n="14b"/>將及人所以及人者陽氣左行此月宿直昴畢昴畢亦得大陵積尸之氣氣佚則厲鬼亦隨而出行於是亦命方相氏帥百隷而難之王居明堂禮曰仲秋九門磔攘以𤼵陳氣禦止疾疫</hi>　季冬命有司<lb/>
大難旁磔出土牛以送寒氣<hi>此難難陰氣也難陰始於此者陰氣右行此月之中日厯虚危虚危有墳墓四司之氣為厲鬼將隨强陰出害人也旁磔於四方之門磔攘也出猶作也作土牛者土為牛牛可牽止也送猶畢也  並月令</hi>
　　右難　鄉人儺朝服而立於阼階<hi>儺所以逐疫周禮方相氏掌之</hi>
　　<hi>阼階東階也儺雖古禮而近於戲亦必朝服而臨之者無所不用其誠敬也或曰恐其驚先祖五祀</hi>
　　<hi>之神欲其依已而安之也鄉此一節記孔子居鄉之事    黨</hi>　鄉人裼<hi>㑥强鬼也謂時</hi>
<pb n="15a"/>
　　<hi>儺索室敺疫逐强鬼也裼或為獻或為儺</hi>孔子朝服立於阼存室神也<lb/>
　　<hi>神依人也  郊特牲</hi>
射人祭侯則為位<hi>祭侯獻服不服不以祭侯為位為服不受獻之位也天射曰服不侯西北三步北面拜受爵  夏官</hi>　梓人祭侯之禮以禮脯醢<hi>謂司馬實爵而獻獲者於侯薦脯醢折俎獲者執以祭侯</hi>其辭曰惟若寧侯<hi>若猶女也寧安也謂先有功徳其鬼有神</hi>
毋或若女不寧侯不屬于王所故抗而射女<hi>或有也若如也屬猶朝㑹也抗舉也張也</hi>强飲强食詒女曽孫諸侯百福<hi>詒遺也曽孫諸侯謂女後世為諸侯者  考工記</hi>　司馬正洗散遂實爵獻服不<hi>言服不者著其官尊<pb n="15b"/>大侯也服不司馬之屬掌養猛獸而教擾之者洗酌皆西面</hi>服不侯西北三步北面<lb/>
拜受爵<hi>近其所為獻</hi>宰夫有司薦庶子設折俎<hi>宰夫有司宰夫之吏也鄉射記曰獲者之俎折脊脅肺</hi>卒錯獲者適右个薦俎從之<hi>不言服不言獲者國君大侯服不負侯其徒居乏待獲變其文容二人也司馬正皆獻之薦俎已錯乃適右个明此獻已將歸功於侯也適右个由侯内鄉射記曰東方謂之右个</hi>獲者左執爵右祭薦俎二手祭<lb/>
酒<hi>祭俎不奠爵不備禮也二手祭酒者獲者南面於俎北當為侯祭於豆間爵反注為一手不能正也此薦俎之設如於北面人焉天子祝侯曰唯若寕侯無或若女不寧侯不屬於王所故抗而射女彊飲彊食貽女曽孫諸侯百福諸侯以下祝辭未聞</hi>適左个祭如右个中亦如之<hi>先祭个後中者<pb n="16a"/>以外即之至中若神在中鄉射禮曰獻獲者俎與薦皆三祭</hi>卒祭左个之西北三步<lb/>
東面<hi>北鄉受獻之位也不北面者嫌為侯卒爵</hi>設薦俎立卒爵<hi>大射儀</hi>
　　右侯<lb/>
司爟凡祭祀則祭爟<hi>報其為明之功禮如祭爟  夏官</hi>　尸卒食而祭<lb/>
饎爨雍爨<hi>雍孰肉以尸享祭竈有功也舊説云宗婦祭饎爨亨者祭雍爨用黍肉而已無籩豆俎禮器曰燔燎于爨夫爨者老婦之祭盛於盆尊於瓶  特牲記</hi>
　　右爟爨　孔子曰臧文仲安知禮燔柴於奥<hi>奥當為爨</hi>
　　<hi>字之誤也或作竈禮尸卒食而祭饎爨饔爨也時人以為祭火神乃燔柴</hi>夫奥者老婦<lb/>
<pb n="16b"/>
　　之祭也盛於盆尊於瓶<hi>老婦先炊者也盆瓶炊器也明此祭先炊非祭火神</hi>
　　<hi>燔柴似失之祭禮器註案家語云竈者老婦之所  王肅  老婦主其祭</hi>
大馭掌馭玉路以祀及犯軷王自左馭馭下祝登受轡<lb/>
犯軷遂驅之<hi>行山曰軷犯之者封土為山象以菩芻棘柏為神主既祭之以車轢之而去喻無險難也春秋傳曰跋涉山川自由也王由左馭禁制馬使不行也故書軷作罰杜子春云罰當為軷軷讀為别異之别謂祖道轢軷磔犬也詩云載謀載惟取蕭祭脂取羝以軷詩家説曰將出祖道犯軷之祭也聘禮曰乃舍軷飲酒于其側禮家説亦謂道祭</hi>及祭酌僕僕左執轡右祭兩軹祭軌<lb/>
乃飲<hi>杜子春云軹謂兩轊也軌當作軓謂車前軾也</hi>　戎僕掌馭戎車<hi>戎車革路也師<pb n="17a"/>出王乗以自將</hi>犯軷如玉路之儀凡巡守及兵車之㑹亦如之<lb/>
<hi>如在軍也  竝夏官</hi>　聘禮又釋幣于行<hi>告將行也行者之先其古人之名未聞天子諸侯有常祀在冬大夫三祀曰門曰行曰厲喪禮有毁宗躐行出于大門則行神之位在廟門外西方不言埋幣可知也今時民春秋祭祀有行神古之遺禮乎</hi>　出祖釋軷祭酒脯乃飲酒于<lb/>
其側<hi>祖始也既受聘享之禮行出國門止陳車騎釋酒脯之奠於軷為行始也詩傳曰軷道祭也謂祭道路之神春秋傳曰軷渉山川然則軷山行之名也道路以險阻為難是以委土為山伏牲其上使者為軷祭酒脯祈吉也卿大夫處者於是餞之飲酒於其側禮畢乗車轢之而遂行舍於近郊矣其牲犬豕可也  聘禮記</hi>
　　右行及軷<hi>行神常祀見祭五祀</hi>　取羝以軷<hi>羝牡羊也軷祭行道之神也</hi>
<pb n="17b"/>
　　<hi>大雅生民</hi>　仲山甫出祖<hi>祖行祭也/  烝民</hi>　韓侯出祖<hi>既覲而反</hi>
　　<hi>國必祖者尊其所往去則如始行焉  韓奕</hi>
龜人上春釁龜祭祀先卜<hi>鄭司農云祭祀先卜者卜其日與其牲𤣥謂先卜始用卜筮者言祭言祀尊焉天地之也世本作曰巫咸作筮卜未聞其人也  春官</hi>
　　右先卜<lb/>
天府季冬陳玉以貞來嵗之媺惡<hi>問事之正曰貞問嵗之媺惡謂問於龜大卜職大貞之屬陳玉陳禮神之玉凡卜筮實問於鬼神龜筮能出其卦兆之占耳龜有天地四方則玉有六器者與言陳者既事藏之不必貍之也鄭司農云貞問也易曰師貞丈人吉問於丈人國語曰貞於陽卜  春官</hi>
<pb n="18a"/>
　　右貞卜<lb/>
校人春祭馬祖<hi>馬祖天駟也孝經説曰房為農馬</hi>夏祭先牧<hi>先牧始養馬者其人未聞</hi>秋祭馬社<hi>馬社始乗馬者世本/作曰相土作乗馬</hi>冬祭馬步<hi>馬步神為災害馬者</hi>
　廋人及祭馬祖祭閑之先牧<hi>𤣥謂閑之先牧先牧制閑者  並夏官</hi>
甸祝禂牲禂馬皆掌其祝號<hi>杜子春云禂禱也為馬禱無疾為田禱多獲禽牲詩云既伯既禱爾雅曰既伯既禱馬祭也𤣥謂禂讀如伏誅之誅今侏大字也為牲祭求肥充為馬祭求肥健春官</hi>
　　右牲馬　吉日維戊既伯既禱<hi>維戊順類乘牡也伯馬祖也重物慎</hi>
<pb n="18b"/>
　　<hi>微將用馬力必先為之禱其祖禱禱獲也箋云戊剛日也故乗牡為順類也  小雅</hi>　既伯<lb/>
　　既禱馬祭也<hi>伯祭馬祖也將用馬力必先祭其祖  爾雅</hi>
掌正及四時之孟月吉日則屬民而讀邦法以糾戒之<lb/>
春秋祭禜亦如之<hi>禜謂雩禜水旱之神盖亦為壇位如祭社稷云</hi>凡其黨之祭<lb/>
祀教其禮事掌其戒禁<hi>其黨之民</hi>　族師月吉則屬民而讀<lb/>
邦法春秋祭酺亦如之<hi>酺者為人物烖害之神也故書酺或為步杜子春云當為酺𤣥謂校人職又有冬祭馬步則未知此世所云蝝螟之酺與神鬼之步與盖亦為壇位如雩禜云族長無飲酒之禮因祭酺而與其民以長幼相獻酬焉  並地官</hi>　肆師若國有大故則令國<lb/>
<pb n="19a"/>
人祭<hi>大故謂水旱凶荒所令祭者社及禜酺</hi>嵗時之祭祀亦如之<hi>月令仲春命民社此其一隅  春官</hi>
　　右禜酺<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷三十七<lb/>
</p>
<p>
</p>
  </div>
</body>
</text>
</TEI>
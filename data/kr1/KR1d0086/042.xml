<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷四十</head>
    <p>
<pb n="1a"/>
欽定四庫全書<lb/>
　禮書綱目卷四十　　　　　　婺源江永撰<lb/>
少牢饋食禮上　　　吉禮七<lb/>
　經<hi>鄭目録云諸侯之卿大夫祭其祖禰於廟之禮於五禮屬吉禮</hi>
少牢饋食之禮<hi>禮將祭祀必先擇牲繫于牢而芻之羊豕曰少牢諸侯之卿大夫祭宗廟之牲</hi>
　　右篇目　記大夫三廟一昭一穆與大祖之廟而<lb/>
　　三<hi>大祖别子始爵者大傳曰别子為祖謂此雖非别子始爵者亦然  王制</hi>　大夫立<lb/>
　　三廟二壇曰考廟曰王考廟曰皇考廟享嘗乃止<lb/>
<pb n="1b"/>
　　顯考祖考無廟有禱焉為壇祭之去壇為鬼<hi>大夫祖考</hi>
　　<hi>謂别子也廟祭法詳見宗  篇</hi>　大夫不敢祖諸侯<hi>郊特牲</hi>　大夫<lb/>
　　有大事省于其君干祫及其高祖<hi>詳天子諸侯廟享篇</hi>　大<lb/>
　　夫以索牛<hi>索求得而用之則疏曰天子大夫也若諸侯大夫  用少牢  曲禮</hi>　大<lb/>
　　夫士宗廟之祭有田則祭無田則薦<hi>詳見祭物犧牲章</hi>
　　父為士子為大夫葬以士祭以大夫<hi>中庸</hi>　曽子問<lb/>
　　曰宗子為士庶子為大夫其祭也如之何孔子曰<lb/>
　　以上牲祭於宗子之家祝曰孝子某為介子某薦<lb/>
<pb n="2a"/>
　　其常事若宗子有罪居於他國庶子為大夫其祭<lb/>
　　也祝曰孝子某使介子某執其常事攝主不厭祭<lb/>
　　不旅不假不綏祭不配布奠于賓賓奠而不舉不<lb/>
　　歸肉其辭于賓曰宗兄宗弟宗子在他國使某辭<lb/>
　　<hi>詳見祭法篇</hi>
日用丁巳<hi>内事用柔日必丁巳者取其令名自丁寧自變改皆為謹敬必先諏此日明日乃筮</hi>筮<lb/>
旬有一日<hi>旬十日也以先月下旬之已筮來月上旬之已</hi>筮於廟門之外主人<lb/>
朝服西面於門東史朝服左執筮右抽上韇兼與筮執<lb/>
<pb n="2b"/>
之東面受命於主人<hi>史家臣主筮事者</hi>主人曰孝孫某來日丁<lb/>
亥用薦嵗事于皇祖伯某以某妃配某氏尚饗<hi>丁未必亥也直舉一日以言之耳禘于大廟禮曰不得丁亥則己亥辛亥亦用之無則苟有亥焉者可也薦進也進嵗時之祭事也皇君也伯某其字也大夫或因字為諡春秋傳曰魯無駭卒請諡與族公命之以字為展氏是也其仲叔季亦曰仲某叔某季某也某妃某妻也合食曰配某氏若言姜氏子氏也尚庶幾饗歆也</hi>史曰諾西<lb/>
面于門西抽下韇左執筮右兼執韇以擊筮<hi>將問吉凶焉故擊之以動其神易曰蓍之徳圓而神</hi>遂述命曰假爾大筮有常孝孫某來日<lb/>
丁亥用薦嵗事于皇祖伯某以某妃配某氏尚饗<hi>述循也重<pb n="3a"/>以主人辭告筮也假借也言因蓍之靈以問之常吉凶之占繇</hi>乃釋韇立筮<hi>卿大夫之蓍長五尺立筮由便</hi>卦者在左坐卦以木卒筮乃書卦于木示主人乃<lb/>
退占<hi>卦者史之屬也卦以木者每一爻畫地以識之六爻備書於板史受以示主人退占東面旅占之</hi>
吉則史韇筮史兼執筮與卦以告于主人占曰従<hi>従者求吉得吉之言</hi>乃官戒宗人命滌宰命為酒乃退<hi>官戒戒諸官也當共祭祀事者使之具其物且齊也滌溉濯祭器埽除宗廟</hi>若不吉則及逺日又筮日如初<lb/>
<hi>及至也逺日後丁若後已</hi>
　　右筮日<lb/>
<pb n="3b"/>
宿<hi>宿讀為肅進也大夫尊儀益多筮日既戒諸官以齊戒矣至祭前之日又戒以進之使知祭日當來古文宿皆作羞</hi>前宿一日宿戒尸<hi>皆肅諸官之日又先肅尸者重所用為尸者又為將筮</hi>明<lb/>
日朝筮尸如筮日之禮命曰孝孫某來日丁亥用薦嵗<lb/>
事于皇祖伯某以某妃配某氏以某之某為尸尚饗筮<lb/>
卦占如初<hi>某之某者字尸父而名尸也字尸父尊鬼神也不前期三日筮尸者大夫下人君祭之朝乃視濯與士異</hi>吉則乃遂宿尸祝擯<hi>筮尸又遂肅尸重尸也既肅尸乃肅諸官及執事者祝為擯者尸神象</hi>主人再拜稽首祝告曰孝孫某來日丁亥用<lb/>
薦嵗事于皇祖伯某以某妃配某氏敢宿<hi>告以主人為此事來</hi>尸<lb/>
<pb n="4a"/>
拜許諾主人又再拜稽首主人退尸送揖不拜<hi>尸不拜者尸尊</hi>
若不吉則遂改筮尸<hi>即改筮之不及逺日</hi>
　　右筮尸宿尸及宿諸官<lb/>
既宿尸反為期于廟門之外<hi>為期肅諸官而皆至定祭早晏之期為期亦夕時也言既肅尸反為期明大夫尊肅尸而已其為賓及執事者使人肅之</hi>主人門東南面宗人<lb/>
朝服北面曰請祭期主人曰比於子<hi>比次早晏在於子也主人不西面者大夫尊於諸官有君道也為期亦唯尸不來也</hi>宗人曰旦明行事主人曰諾乃<lb/>
退<hi>旦明旦日質明</hi>
<pb n="4b"/>
　　右為期<lb/>
明日主人朝服即位于廟門之外東方南面宰宗人西<lb/>
面北上牲北首東上司馬刲羊司士擊豕宗人告備乃<lb/>
退<hi>刲擊皆謂殺之此實既省告備乃殺之文互者省文也尚書傳羊屬火豕屬水</hi>雍人摡鼎匕<lb/>
俎于雍爨雍爨在門東南面北上<hi>雍人掌割烹之事者爨竈也在門東南統於主人北上羊豕魚腊皆有竈竈西有鑊凡摡者皆陳之而後告絜</hi>廩人摡甑甗匕與敦<lb/>
于廩爨廩爨在雍爨之北<hi>廩人掌米入之藏者甗如甑一孔匕所以匕黍稷者也古文甑為烝</hi>司宫摡豆籩勺爵觚觶几洗篚于東堂下勺爵觚<lb/>
<pb n="5a"/>
觶實于篚卒摡饌豆籩與篚于房中放于西方設洗于<lb/>
阼階東南當東榮<hi>放猶依也大夫攝官司宫兼掌祭器也</hi>
　　右視殺視濯<lb/>
羮定雍人陳鼎五三鼎在羊鑊之西二鼎在豕鑊之西<lb/>
<hi>魚腊従羊膚従豕統於牲</hi>司馬升羊右胖髀不升肩臂臑膊骼正脊<lb/>
一脡脊一横脊一短脅一正脅一代脅一皆二骨以並<lb/>
腸三胃三舉肺一祭肺三實于一鼎<hi>升猶上也上右胖周所貴也髀不升近竅賤也肩臂臑肱骨膊骼股骨脊従前為正脅旁中為正脊先前脅先後屈而反猶器之䋫也並併也脊脅<pb n="5b"/>骨多六體各取二骨併之以多為貴舉肺一尸食所先舉也祭肺三為尸主人主婦古文胖皆作辯髀皆作脾今文並皆為併</hi>司士升豕右胖髀不升肩臂臑膊骼正脊一脡<lb/>
脊一横脊一短脅一正脅一代脅一皆二骨以並舉肺<lb/>
一祭肺三實于一鼎<hi>豕無腸胃君子不食溷腴</hi>雍人倫膚九實于一<lb/>
鼎<hi>倫擇也膚革肉擇之取美者</hi>司士又升魚腊魚十有五而鼎腊一<lb/>
純而鼎腊用麋<hi>司士又升副倅者合升左右胖曰純純猶全也</hi>卒脀皆設扃鼏<lb/>
乃舉陳鼎于廟門之外東方北面北上<hi>北面北上鄉内相隨古文鼏皆為密</hi>司宫尊兩甒于房户之間同棜皆有幂甒有𤣥酒<hi>房户<pb n="6a"/>之間房西室户東也棜無足禁者酒戒也大夫去足改名優尊者若不為之戒然古文甒皆作廡今文幂作鼏</hi>
司宫設罍水于洗東有枓設篚于洗西南肆<hi>枓㪺水器也凡設水用罍沃水用枓禮在此也</hi>改饌豆籩于房中南面如饋之設實豆籩<lb/>
之實<hi>改更也為實之更之威儀多也如饋之設如其陳之左右也饋設東面</hi>小祝設槃匜<lb/>
與簞巾于西階東<hi>為尸將盥</hi>
　　右陳設<lb/>
主人朝服即位于阼階東西面<hi>為將祭也</hi>司宫筵于奥祝設<lb/>
几于筵上右之<hi>布陳神坐也室中西南隅謂之奥席東面近南為右</hi>主人出迎鼎<lb/>
<pb n="6b"/>
除鼏士盥舉鼎主人先入<hi>道之也主人不盥不舉</hi>司宫取二勺于<lb/>
篚洗之兼執以升乃啟二尊之蓋幂奠于棜上加二勺<lb/>
于尊覆之南柄<hi>二尊兩甒也</hi>鼎序入雍正執一匕以従雍府<lb/>
執四匕以従司士合執二俎以従司士贊者二人皆合<lb/>
執二俎以相従入<hi>相助</hi>陳鼎于東方當序南于洗西皆西<lb/>
面北上膚為下匕皆加于鼎東枋<hi>膚為下以其加也南于洗西陳於洗西南</hi>
俎皆設于鼎西西肆肵俎在羊俎之北亦西肆<hi>肵俎在北將先載也異其設文不當鼎</hi>宗人遣賓就主人皆盥于洗長朼<hi>長朼者長賓先<pb n="7a"/>次賓後也主人不朼言就主人者明親臨之古文朼作匕</hi>佐食上利升牢心舌載于<lb/>
肵俎心皆安下切上午割勿沒其載于肵俎末在上舌<lb/>
皆切本末亦午割勿沒其載于肵横之皆如初為之于<lb/>
爨也<hi>牢羊豕也安平也平割其下於載便也凡割本末食必正也午割使可絶勿沒為其分散也肵之為言敬也所以敬尸也周禮祭尚肺事尸尚心舌心舌知滋味今文切皆為刌</hi>佐食遷肵俎于<lb/>
阼階西西縮乃反佐食二人上利升羊載右胖髀不升<lb/>
肩臂臑膊骼正脊一脡脊一横脊一短脅一正脅一代<lb/>
脅一皆二骨以並腸三胃三長皆及俎拒舉肺一長終<lb/>
<pb n="7b"/>
肺祭肺三皆切肩臂臑膊骼在兩端脊脅肺肩在上<hi>升之以尊卑載之以體次各有宜也拒讀為介距之距俎距脛中當横節也凡牲體之數及載備於此</hi>下利<lb/>
升豕其載如羊無腸胃體其載于俎皆進下<hi>進下變於食生也所以交於神明不敢以食道敬之至也鄉飲酒禮進腠羊次其體豕言進下互相見</hi>司士三人升<lb/>
魚腊膚魚用鮒十有五而俎縮載右首進膄<hi>右首進膄亦變於食生也有司載魚横之少儀曰羞濡魚者進尾</hi>腊一純而俎亦進下肩在上<hi>如羊豕凡腊之體載禮在此</hi>膚九而俎亦横載革順<hi>列載於俎令其皮相順亦者亦其骨體</hi>卒脀祝盥于洗升自西階主人盥升自阼階祝先入<lb/>
<pb n="8a"/>
南面主人従户内西面<hi>將納祭也</hi>主婦被錫衣侈袂薦自東<lb/>
房韭菹醓醢坐奠于筵前主婦贊者一人亦被錫衣侈<lb/>
袂執葵菹蠃醢以授主婦主婦不興遂受陪設于東韭<lb/>
菹在南葵菹在北主婦興入于房<hi>被錫讀為髲鬄古者或剔賤者刑者之髮以被婦人之紒為飾因名髲鬄焉此周禮所謂次也不纚笄者大夫妻尊亦衣綃衣而侈其袂耳侈者蓋半士妻之袂以益之衣三尺三寸袪尺八寸韭菹醓醢朝事之豆也而饋食用之豐大夫禮葵菹在䋫今文鬄為緆蠃為蝸</hi>佐食上利執羊俎下利執豕俎司士三人執魚腊<lb/>
膚俎序升自西階相従入設俎羊在豆東豕亞其北魚<lb/>
<pb n="8b"/>
在羊東腊在豕東特膚當俎北端<hi>相助也</hi>主婦自東房執<lb/>
一金敦黍有蓋坐設于羊俎之南婦贊者執敦稷以授<lb/>
主婦主婦興受坐設于魚俎南又興受贊者敦黍坐設<lb/>
于稷南又興受贊者敦稷坐設于黍南敦皆南首主婦<lb/>
興入于房<hi>敦有首者尊者器飾也飾蓋象龜周之禮飾器各以其類龜有上下甲今文曰主婦入于房</hi>祝酌奠遂命佐食啟㑹佐食啟㑹蓋二以重設于敦<lb/>
南<hi>酌奠酌酒為神奠之後酌者酒尊要成也特牲饋食禮曰祝洗酌奠奠于鉶南重累之</hi>主人西<lb/>
面祝在左主人再拜稽首祝祝曰孝孫某敢用柔毛剛<lb/>
<pb n="9a"/>
鬛嘉薦普淖用薦嵗事于皇祖伯某以某妃配某氏尚<lb/>
饗主人又再拜稽首<hi>羊曰柔毛豕曰剛鬛嘉薦菹醢也普淖黍稷也普大也淖和也徳能大和乃有黍稷春秋傳曰奉盛以告曰絜粢豐盛謂其三時不害而民和年豐也</hi>
　　右舉鼎載俎設陰厭<lb/>
祝出迎尸于廟門之外主人降立于阼階東西面祝先<lb/>
入門右尸入門左<hi>主人不出迎尸伸尊也特牲饋食禮曰尸入主人及賓皆辟位出亦如之祝入門右者辟尸盥也既則後尸</hi>宗人奉槃東面于庭南一宗人奉匜<lb/>
水西面于槃東一宗人奉簞巾南面于槃北乃沃尸盥<lb/>
<pb n="9b"/>
于槃上卒盥坐奠簞取巾興振之三以授尸巾<hi>庭南没霤</hi>祝<lb/>
延尸尸升自西階入祝従<hi>由後詔相之曰延延進也周禮曰大祝相尸禮祝従従尸升自西階</hi>主人升自阼階祝先入主人従<hi>祝接神先入宜也</hi>尸升筵<lb/>
祝主人西面立于户内祝在左<hi>主人由祝後而居右尊也祝従尸尸即席乃卻居主人左</hi>祝主人皆拜妥尸尸不言尸答拜遂坐<hi>拜妥尸拜之使安坐也尸自此答拜遂坐而卒食其間有不啐奠不嘗鉶不告旨大夫之禮尸彌尊也不告旨者為初亦不饗所謂曲而殺</hi>祝反南面<hi>未有事也墮祭爾敦官各肅其職不命</hi>尸取韭菹辯㨎于<lb/>
三豆祭于豆間上佐食取黍稷于四敦下佐食取牢一<lb/>
<pb n="10a"/>
切肺于俎以授上佐食上佐食兼與黍以授尸尸同受<lb/>
祭于豆祭<hi>牢羊豕也同合也合祭於菹豆之祭也黍稷之祭為墮祭將食神餘尊之而祭之今文辯為徧</hi>上佐食舉尸牢肺正脊以授尸上佐食爾上敦黍于<lb/>
筵上右之<hi>爾近也或曰移也右之便尸食也重言上佐食明更起不相因</hi>主人羞肵俎<lb/>
升自阼階置于膚北<hi>羞進也肵敬也親進之主人敬尸之加</hi>上佐食羞兩<lb/>
鉶取一羊鉶于房中坐設于韭菹之南下佐食又取一<lb/>
豕鉶于房中以従上佐食受坐設于羊鉶之南皆芼皆<lb/>
有柶尸扱以柶祭羊鉶遂以祭豕鉶嘗羊鉶<hi>芼菜也羊用苦豕用<pb n="10b"/>薇皆有滑</hi>食舉<hi>舉牢肺正脊也先/飲㗖之以為道也</hi>三飯<hi>食以黍</hi>上佐食舉尸牢<lb/>
幹尸受振祭嚌之佐食受加于肵<hi>幹正脅也古文幹為肝</hi>上佐食<lb/>
羞胾兩瓦豆有醢亦用瓦豆設于薦豆之北<hi>設于薦豆之北以其加也四豆亦䋫羊胾在南豕胾在北無臐膮者尚牲不尚味</hi>尸又食食胾上佐食舉<lb/>
尸一魚尸受振祭嚌之佐食受加于肵横之<hi>又復也或言食或言飯食大名小數曰飯魚横之者異於肉</hi>又食上佐食舉尸腊肩尸受振祭<lb/>
嚌之上佐食受加于肵<hi>腊魚皆一舉者少牢二牲略之腊必舉肩以肩為終也别舉魚腊崇威儀</hi>又食上佐食舉尸牢骼如初<hi>如舉/幹也</hi>又食<hi>不舉者卿大夫之禮<pb n="11a"/>不過五舉須侑尸</hi>尸告飽祝西面于主人之南獨侑不拜侑曰<lb/>
皇尸未實侑<hi>侑勸也祝獨勸者更則尸飽實猶飽也祝既侑復反南面</hi>尸又食上佐<lb/>
食舉尸牢肩尸受振祭嚌之佐食受加于肵<hi>四舉牢體始於正脊終于肩尊於終始</hi>尸不飯告飽祝西面于主人之南<hi>祝當贊主人辭</hi>主<lb/>
人不言拜侑<hi>祝言而不拜主人不言而拜親疏之宜</hi>尸又三飯<hi>為祝一飯為主人三飯尊卑之差凡十一飯下人君也</hi>上佐食受尸牢肺正脊加于肵<hi>言受者尸授之也尸授牢幹而實舉于菹豆食畢操以授佐食焉</hi>
　　右迎尸正祭<lb/>
<pb n="11b"/>
主人降洗爵升北面酌酒乃酳尸尸拜受主人拜送<hi>酳猶羡也既食之而又飲之所以樂之古文酳作酌</hi>尸祭酒啐酒賓長羞牢肝用俎<lb/>
縮執俎肝亦縮進末鹽在右<hi>羞進也縮従也鹽在肝右便尸㨎之古文縮為蹙</hi>
尸左執爵右兼取肝㨎于俎鹽振祭嚌之加于菹豆卒<lb/>
爵主人拜祝受尸爵尸答拜<hi>兼兼羊豕</hi>
　　右主人酳尸<lb/>
祝酌授尸尸醋主人主人拜受爵尸答拜主人西面奠<lb/>
爵又拜<hi>主人受酢酒俠爵拜彌尊尸</hi>上佐食取四敦黍稷下佐食取<lb/>
<pb n="12a"/>
牢一切肺以授上佐食上佐食以綏祭<hi>綏或為挼挼讀為墮將受嘏亦尊尸餘而祭之古文墮為肵</hi>主人左執爵右受佐食坐祭之又祭酒<lb/>
不興遂啐酒<hi>右受佐食右手受墮於佐食也至此言坐祭之者明尸與主人為禮也尸恒坐有事則起主人恒立有事則坐</hi>祝與二佐食皆出盥于洗入二佐食各取<lb/>
黍于一敦上佐食兼受摶之以授尸尸執以命祝<hi>命祝以嘏辭</hi>卒命祝祝受以東北面于户西以嘏于主人曰皇尸<lb/>
命工祝承致多福無疆于女孝孫來女孝孫使女受禄<lb/>
于天宜稼于田眉夀萬年勿替引之<hi>嘏大也予主人以大福工官也承猶<pb n="12b"/>傳也來讀曰釐釐賜也耕種曰稼勿猶無也替廢也引長也言無廢止時長如是也古文嘏為格祿為福睂為微替為袂袂或為臷臷替聲相近</hi>主人坐奠爵興再拜稽首興受黍坐<lb/>
振祭嚌之詩懷之實于左袂挂于季指執爵以興坐卒<lb/>
爵執爵以興坐奠爵拜尸答拜執爵以興出宰夫以籩<lb/>
受嗇黍主人嘗之納諸内<hi>詩猶承也實于左袂便右手也季猶小也出出戸也宰夫掌飲食之事者收斂曰嗇明豐年乃有黍稷也復嘗之者重之至也納猶入也古文挂作卦</hi>
　　右尸醋主人<hi>命祝嘏</hi>
主人獻祝設席南面祝拜于席上坐受<hi>室中迫狹</hi>主人西面<lb/>
<pb n="13a"/>
答拜<hi>不言拜送下尸</hi>薦兩豆菹醢<hi>葵菹蠃醢</hi>佐食設俎牢髀横脊一<lb/>
短脅一腸一胃一膚三魚一横之腊兩髀屬于尻<hi>皆升下體祝賤也魚横者四物共俎殊之也腊兩髀屬于尻尤賤不殊</hi>祝取菹㨎于醢祭于豆<lb/>
間祝祭俎<hi>大夫祝俎無肺祭用膚逺下尸不嚌之膚不盛</hi>祭酒啐酒肝牢従祝<lb/>
取肝㨎于鹽振祭嚌之不興加于俎卒爵興<hi>亦如佐食授爵乃興不拜既爵大夫祝賤也</hi>主人酌獻上佐食上佐食戸内牖東北面<lb/>
拜坐受爵主人西面答拜佐食祭酒卒爵拜坐授爵興<lb/>
<hi>不啐而卒爵者大夫之佐食賤禮略</hi>俎設于兩階之間其俎折一膚<hi>佐食不得<pb n="13b"/>成禮于室中折者擇取牢正體餘骨折分用之有脀而無薦亦逺下尸</hi>主人又獻下佐食<lb/>
亦如之其脀亦設于階間西上亦折一膚<hi>上佐食既獻則出就其俎特牲記曰佐食無事則中庭北面謂此時</hi>
　　右主人獻祝佐食<lb/>
有司贊者取爵于篚以升授主婦贊者于房中<hi>男女不相因特牲饋食禮曰佐食卒角主人受角降反于篚</hi>婦贊者受以授主婦主婦洗于<lb/>
房中出酌入户西面拜獻尸<hi>入户西面拜由便也不北面者辟人君夫人也拜而後獻者當俠拜也昏禮曰婦洗在北堂直室東隅</hi>尸拜受主婦主人之北西面<lb/>
<pb n="14a"/>
拜送爵<hi>拜於主人之北西面婦人位在内此拜於北則上拜於南矣由便也</hi>尸祭酒卒爵<lb/>
主婦拜祝受尸爵尸答拜易爵洗酌授尸<hi>祝出易爵男女不同爵</hi>
主婦拜受爵尸答拜上佐食綏祭主婦西面于主人之<lb/>
北受祭祭之其綏祭如主人之禮不嘏卒爵拜尸答拜<lb/>
<hi>不嘏夫婦一體綏亦當為挼古文為肵</hi>主婦以爵出贊者受易爵于篚以<lb/>
授主婦于房中<hi>贊者有司贊者也易爵亦以授婦贊者婦贊者受房户外入授主婦</hi>主婦<lb/>
洗酌獻祝祝拜坐受爵主婦答拜於主人之北卒爵不<lb/>
興坐授主婦<hi>不俠拜下尸也今文曰祝拜受</hi>主婦受酌獻上佐食于户<lb/>
<pb n="14b"/>
内佐食北面拜坐受爵主婦西面答拜祭酒卒爵坐授<lb/>
主婦主婦獻下佐食亦如之主婦受爵以入于房<hi>不言拜於主人之北可知也爵奠於内篚</hi>
　　右主婦亞獻<lb/>
賓長洗爵獻于尸尸拜受爵賓户西北面拜送爵尸祭<lb/>
酒卒爵賓拜祝受尸爵尸答拜祝酌授尸賓拜受爵尸<lb/>
拜送爵賓坐奠爵遂拜執爵以興坐祭遂飲卒爵執爵<lb/>
以興坐奠爵拜尸答拜賓酌獻祝祝拜坐受爵賓北面<lb/>
<pb n="15a"/>
答拜祝祭酒啐酒奠爵于其筵前<hi>啐酒而不卒爵祭事畢示醉也不獻佐食將儐尸禮殺</hi>
　　右賓長三獻<lb/>
主人出立于阼階上西面祝出立于西階上東面祝告<lb/>
曰利成<hi>利猶養也成畢也孝子之養禮畢</hi>祝入尸謖主人降立于阼階<lb/>
東西面<hi>謖起也謖或作休</hi>祝先尸從遂出于廟門<hi>事尸之禮訖於廟門外</hi>
　　右告利成尸出廟<lb/>
祝反復位于室中主人亦入于室復位祝命佐食徹肵<lb/>
<pb n="15b"/>
俎降設于堂下阼階南<hi>徹肵俎不出門將儐尸也肵俎將以儐尸者其本為不反魚肉耳不云尸俎未歸尸</hi>司宫設對席乃四人𧃊<hi>大夫禮四人餕明恵大也</hi>上佐食<lb/>
盥升下佐食對之賓長二人備<hi>備四人餕也三餕亦盥升</hi>司士進一<lb/>
敦黍于上佐食又進一敦黍于下佐食皆右之于席上<lb/>
<hi>右之者東面在南西面在北</hi>資黍于羊俎兩端兩下是餕<hi>資猶減也減置于羊俎兩端則一賓長在上佐食之北一賓長在下佐食之南今文資作齎</hi>司士乃辯舉𧃊者<lb/>
皆祭黍祭舉<hi>舉舉膚今文辯為徧</hi>主人西面三拜𧃊者𧃊者奠舉<lb/>
于俎皆答拜皆反取舉<hi>三拜旅之示徧也言反者拜時或去其席在東而席者東面拜<pb n="16a"/>在西面席者皆南面拜</hi>司士進一鉶于上𧃊又進一鉶于次𧃊又<lb/>
進二豆湇于兩下乃皆食食舉<hi>湇肉汁也</hi>卒食主人洗一爵<lb/>
升酌以授上𧃊贊者洗三爵酌主人受于户内以授次<lb/>
𧃊若是以辯皆不拜受爵主人西面三拜𧃊者𧃊者奠<lb/>
爵皆答拜皆祭酒卒爵奠爵皆拜主人答一拜<hi>不拜受爵者大夫餕者賤也答一拜略也古文一為壹也</hi>𧃊者三人興出<hi>出降實爵于篚反賓位</hi>上𧃊<lb/>
止主人受上𧃊爵酌以醋于户内西面坐奠爵拜上𧃊<lb/>
答拜坐祭酒啐酒<hi>主人自酢者上𧃊獨止當尸位尊不酌也</hi>上𧃊親嘏曰主<lb/>
<pb n="16b"/>
人受祭之福胡夀保建家室<hi>親嘏不使祝授之亦以黍</hi>主人興坐奠<lb/>
爵拜執爵以興坐卒爵拜上𧃊答拜上𧃊興出主人送<lb/>
乃退<hi>送佐食不拜賤</hi>
　　右徹肵俎行𧃊<lb/>
　<lb/>
　<lb/>
　<lb/>
　禮書綱目卷四十<lb/>
</p>
<p>
</p>
  </div>
</body>
</text>
</TEI>
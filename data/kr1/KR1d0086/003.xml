<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷一</head>
    <p>
<pb n="1a"/>
欽定四庫全書<lb/>
　禮書綱目卷一　　　　　　婺源江永撰<lb/>
士冠禮　　　嘉禮一<lb/>
　經<hi>鄭氏目録云童子任職居士位年二十而冠主人𤣥冠朝服則是仕于諸侯天子之士朝服皮弁素</hi>
　<hi>積古者四民世事士之子恒為士冠于五禮屬嘉禮</hi>
士冠禮筮於廟門<hi>筮者以蓍問日吉凶於易也冠必筮日于廟門者重以成人之禮成子孫也廟謂禰廟不于堂者嫌蓍之靈由廟神</hi>主人𤣥冠朝服緇帶素韠即位於<lb/>
門東西面<hi>主人将冠者之父兄也𤣥冠委貌也朝服者十五升布衣而素裳也衣不言色者衣與冠<pb n="1b"/>同也筮必朝服尊蓍龜之道也緇帶黑繒帶也士帶博二寸再繚四寸屈垂三尺素韠白韋韠也長三尺上廣一尺下廣二尺其頸五寸肩革帶博二寸天子與其臣𤣥冕以視朔皮弁以日視朝諸侯與其臣皮弁以視朔朝服以日視朝凡染黒五入為緅七入為緇𤣥則六入與</hi>有司如主人服即位於西<lb/>
方東面北上<hi>有司羣吏有事者謂主人之吏所自辟除府史以下也今時卒吏及假吏皆是也</hi>
筮與席所卦者具饌於西塾<hi>筮所以問吉凶謂蓍也所卦者所以畫地記爻易曰六畫而成卦饌陳也具俱也西塾門外西堂也</hi>布席於門中闑西閾外西面<hi>闑門橜也閾閫也古文闑為槷閾為蹙</hi>筮人執筴抽上韇兼執之進受命於<lb/>
主人<hi>筮人有司主三易者也韇藏筴之器也今時藏弓矢者謂之韇凡也兼并也進前也自西方而前受<pb n="2a"/>命者當知所筮也</hi>宰自右少退賛命<hi>宰有司主政教者也自由也賛佐也命告也佐主人告所以筮也少儀曰賛幣自左詔辭自右</hi>筮人許諾右還即席坐西面卦者<lb/>
在左<hi>即就也東面受命右還北行就席卦者有司主畫地識爻者也</hi>卒筮書卦執以示主人<lb/>
<hi>卒已也書卦者筮人以方冩所得之卦也</hi>主人受眡反之<hi>反還也</hi>筮人還東面<lb/>
旅占卒進告吉<hi>旅衆也還與其屬共占之古文旅作臚</hi>若不吉則筮逺日<lb/>
如初儀<hi>逺日旬之外</hi>徹筮席<hi>徹去也/斂也</hi>宗人告事畢<hi>宗人有司主禮者也</hi>
　　右筮日　記凡卜筮日旬之外曰逺某日旬之内<lb/>
　　曰近某日<hi>旬十日也</hi>吉事先近日<hi>吉事祭祀冠娶之屬也  曲禮</hi>
<pb n="2b"/>
主人戒賓賓禮辭許<hi>戒警也告也賓主人之僚友古者有吉事則樂與賢者歡成之有凶事則欲與賢者哀戚之今将冠子故就告僚友使來禮辭一辭而許也再辭而許曰固辭三辭曰終辭不許也</hi>
主人再拜賓答拜主人退賓拜送<hi>退去也歸也</hi>
　　右戒賓　戒賓曰某有子某将加布於其首願吾<lb/>
　　子之教之也<hi>吾子相親之辭吾我也子男子之美稱古文某為謀</hi>賓對曰某<lb/>
　　不敏恐不能共事以病吾子敢辭<hi>病猶辱也古文病為秉</hi>主<lb/>
　　人曰某猶願吾子之終教之也賓對曰吾子重有命<lb/>
　　某敢不從<hi>敢不從許之辭之諸辭本總見經後舊例悉分附本章  左以從簡便今仍之</hi>
<pb n="3a"/>
前期三日筮賓如求日之儀<hi>前期三日空二日也筮賓筮其可使冠子者賢者恒吉冠義曰古者冠禮筮日筮賓所以敬冠事敬冠事所以重禮重禮所以為國本</hi>
　　右筮賓<lb/>
乃宿賓賓如主人服出門左西靣再拜主人東靣答拜<lb/>
<hi>宿進也宿者必先戒戒不必宿其不宿者為衆賓或悉来或否主人朝服</hi>乃宿賓賓許主人<lb/>
再拜賓答拜主人退賓拜送<hi>乃宿賓者親相見致其辭</hi>宿賛冠者一<lb/>
人亦如之<hi>賛冠者佐賓為冠事者謂賓若他官之屬中士若下士也宿之以筮賓之明日</hi>
　　右宿賓　宿曰某将加布於某之首吾子将莅之<lb/>
<pb n="3b"/>
　　敢宿賓對曰某敢不夙興<hi>莅臨也今文無對</hi>
厥明夕為期於廟門之外主人立於門東兄弟在其南<lb/>
少退西靣北上有司皆如宿服立於西方東靣北上<hi>厥其也宿服朝服</hi>擯者請期宰告曰質明行事<hi>擯者有司佐禮者在主人曰擯在客曰介質正也宰告曰旦日正明行冠事</hi>告兄弟及有司<hi>擯者/告也</hi>告事畢<hi>宗人告也</hi>
擯者告期於賓之家<lb/>
　　右為期<lb/>
夙興設洗直於東榮南北以堂深水在洗東<hi>夙早也興起也洗承<pb n="4a"/>盥洗者棄水器也士用鐡榮屋翼也周制自卿大夫以下其室為夏屋水噐尊卑皆用金罍及大小異</hi>陳<lb/>
服於房中西墉下東領北上<hi>墉墻</hi>爵弁服纁裳純衣緇帶<lb/>
韎韐<hi>此與君祭之服雜記曰士弁而祭于公爵弁者冕之次其色赤而㣲黒如爵頭然或謂之緅其布三十升纁裳淺綘裳凡染綘一入謂之縓再入謂之頳三入謂之纁朱則四入與純衣絲衣也餘衣皆用布惟冕與爵弁服用絲耳先裳後衣者欲令下近緇明衣與帶同色韎韐縕紱也士縕紱而幽衡合韋為之士染以茅蒐因以名焉今齊人名蒨為韎韐韍之制似韠冠弁者不與衣陳而言於上以冠名服耳今文纁皆作熏字</hi>
皮弁服素積緇帶素韠<hi>此與君視朔之服皮弁者以白鹿皮為冠象上古也積猶辟也以素為裳辟戲其要中皮弁之衣用布十五升其色象焉</hi>𤣥端𤣥裳黄裳雜裳可也<lb/>
<pb n="4b"/>
緇帶爵韠<hi>此莫夕於朝之服𤣥端即朝服之衣易其裳耳上士𤣥裳中士黄裳下士雜裳雜裳者前𤣥後黄易曰夫𤣥黄者天地之雜也天𤣥而地黄士皆爵韋為韠其爵同不以𤣥冠名服者是為緇布冠陳之玉藻曰韠君朱大夫素士爵韋</hi>緇布冠缺項青組纓屬於缺緇纚廣終<lb/>
幅長六尺皮弁笄爵弁笄緇組紘纁邉同篋<hi>缺讀如有頍者弁之頍緇布冠無笄者著頍圍髪際結項中隅為四綴以固冠也項中有<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>亦由固頍為之耳今未冠笄者著卷幘頍象之所生也滕薛名蔮為頍屬猶著纚今之幘梁也終充也纚一幅長六尺足以韜髪而結之矣笄今之簮有笄者屈組為紘垂為餙無笄者纓而結其絛纁邉組側赤也同篋謂此以上凡六物隋方曰篋</hi>櫛實<lb/>
於簞<hi>簞笥也</hi>蒲筵二在南<hi>筵席也</hi>側尊一甒醴在服北有篚<lb/>
<pb n="5a"/>
實勺觶角柶脯醢南上<hi>側猶特也無偶曰側置酒曰尊側者無𤣥酒服北者纁裳北也篚竹器如笭者勺尊升所以㪺酒也爵三升曰觶柶状如匕以角為之者欲滑也南上者篚次尊籩豆次篚古文甒作廡</hi>爵弁皮弁緇布冠各一匴執以待於西坫南南靣<lb/>
東上賓升則東靣<hi>爵弁者制如冕黒色但無繅耳周禮王之皮弁㑹五采玉璂象邸玉笄諸侯及孤卿大夫之冕皮弁各以其等為之則士之皮弁又無玉象邸餙緇布冠今小吏冠其遺象也匴竹器名今之冠箱也執之者有司也坫在堂角古文匴為篹坫為䄡</hi>屨夏用葛𤣥端黒屨青<lb/>
絇繶純純博寸<hi>屨者順裳色𤣥端黒屨以𤣥裳為正也絇之言拘也以為行戒状如刀衣鼻在屨頭繶縫中紃也純緣也三者皆青博廣也</hi>素積白屨以魁柎之緇絇繶純<lb/>
<pb n="5b"/>
純博寸<hi>魁蜃蛤柎注也</hi>爵弁纁屨黒絇繶純純博寸<hi>爵弁屨以黒為餙爵弁尊其屨飾以繢次</hi>冬皮屨可也屨繐屨<hi>繐屨喪屨也縷不灰治曰繐  按此三屨本在辭後記前今從舊移附此加圈以隔之</hi>
　　右陳器服<lb/>
主人𤣥端爵韠立於阼階下直東序西靣<hi>𤣥端士入廟之服也阼猶酢也東階所以答酢賓客也堂東西墻謂之序</hi>兄弟畢袗𤣥立於洗東西靣北<lb/>
上<hi>兄弟主人親戚也畢猶盡也袗同也𤣥者𤣥衣𤣥裳也緇帶韠位在洗東退于主人不爵韠者降于主人也古文袗為均也</hi>擯者𤣥端負東塾<hi>東塾門内東堂負之北靣</hi>将冠者采衣<lb/>
<pb n="6a"/>
紒在房中南靣<hi>采衣未冠者所服玉藻曰童子緇布衣錦緣錦紳并紐錦束髪皆朱錦也紒結髪古文紒為結</hi>
　　右即位<lb/>
賓如主人服賛者𤣥端從之立於外門之外<hi>外門大門外</hi>擯<lb/>
者告<hi>告者出請入告</hi>主人迎出門左西靣再拜賓答拜<hi>左東也出以東為左入以東為右</hi>主人揖賛者與賔揖先入<hi>賛者賤揖之而已又與賓揖先入道之賛者随賓</hi>毎曲揖<hi>周左宗廟入外門将東曲揖直廟将北曲又揖</hi>　至於廟門揖入<lb/>
三揖至於階三讓<hi>入門将右曲揖将北曲揖當碑揖</hi>主人升立於序端<lb/>
<pb n="6b"/>
西靣賓西序東靣<hi>主人賓俱升立相鄉</hi>賛者盥於洗西升立於房<lb/>
中西靣南上<hi>盥於洗西由賓階升也立于房中近其事也南上尊于主人之賛者古文盥皆作洗</hi>
　　右迎賓<lb/>
主人之賛者筵於東序少北西靣<hi>主人之賛者其屬中士若下士筵布席也東序主人位也適子冠于阼少北辟主人</hi>将冠者出房南靣<hi>南靣立于房外之西待賓命</hi>
賛者奠纚笄櫛於筵南端<hi>賛者賓之賛冠者也奠停也古人櫛為節</hi>賓揖将<lb/>
冠者将冠者即筵坐賛者坐櫛設纚<hi>即就設施</hi>賓降主人降<lb/>
賓辭主人對<hi>主人降為賓将盥不敢安位也辭對之辭未聞</hi>賓盥卒壹揖壹讓<lb/>
<pb n="7a"/>
升主人升復初位<hi>揖讓皆壹者降于初古文壹皆作一</hi>賓筵前坐正纚興<lb/>
降西階一等執冠者升一等東靣受賓<hi>正纚者将加冠宜親之興起也降下也下一等升一等則中等相授冠緇布冠也</hi>賓右手執項左手執前進容<lb/>
乃祝坐如初乃冠興復位賛者卒<hi>進容者行翔而前鶬焉至則立祝坐如初坐筵前興起也復位西席東面卒謂設缺項結纓也</hi>冠者興賔揖之適房<lb/>
服𤣥端爵韠出房南面<hi>復出房南面者一加禮成觀衆以容體</hi>
　　右始加　始加祝曰令月吉日始加元服<hi>令吉皆善也元</hi>
　　<hi>首也</hi>棄爾㓜志順爾成徳夀考惟祺介爾景福<hi>爾汝也既</hi>
<pb n="7b"/>
　　<hi>冠為成徳祺祥也介景皆大也因冠而戒且勸之女如是則有壽考之祥大女之大福也</hi>
賓揖之即筵坐櫛設笄賓盥正纚如初降二等受皮弁<lb/>
右執項左執前進祝加之如初復位賛者卒紘<hi>如初為不見者言也卒紘謂繫屬之</hi>興賓揖之適房服素積素韠容出房南靣<hi>容者再加彌成其儀益繁</hi>
　　右再加　再加曰吉月令辰乃申爾服<hi>辰子丑也申重也</hi>
　　敬爾威儀淑慎爾徳眉壽萬年永受胡福<hi>胡猶遐也逺也</hi>
　　<hi>逺無窮古文眉作糜</hi>
<pb n="8a"/>
賓降三等受爵弁加之服纁裳韎韐其他如加皮弁之<lb/>
儀<hi>降三等下至地他謂卒紘容出</hi>徹皮弁冠櫛筵入於房<hi>徹者賛冠者主人之賛者為之</hi>
　　右三加　三加曰以嵗之正以月之令咸加爾服<lb/>
　　<hi>正猶善也咸皆也皆加女之三服謂緇布冠皮弁爵弁也</hi>兄弟具在以成厥徳<lb/>
　　<hi>厥其</hi>黄耉無疆受天之慶<hi>黄黄髪也耉凍梨也皆壽徴也疆竟</hi>
筵於户西南靣<hi>筵主人之賛者户西室户西</hi>賛者洗於房中側酌醴<lb/>
加柶覆之靣葉<hi>洗盥而洗爵者昬禮曰房中之洗在北堂直室東隅篚在洗東北靣盥側酌者<pb n="8b"/>言無為之薦者面前也葉柶大端賛酌者賓尊不入房古文葉為擖</hi>賓揖冠者就筵筵西<lb/>
南靣賓受醴於户東加柶靣枋筵前北靣<hi>户東室户東今文枋為柄</hi>
冠者筵西拜受觶賓東靣答拜<hi>筵西拜南面拜也賓還答拜於西序之位東靣者明成人與為禮異于答主人</hi>薦脯醢<hi>賛冠者也</hi>冠者即筵坐左執觶右祭<lb/>
脯醢以柶祭醴二興筵末坐啐醴㨗柶興降筵坐奠觶<lb/>
拜執觶興賓答拜<hi>㨗柶扱柶于醴中其拜皆如初古文啐為呼</hi>
　　右醴冠者　醴辭曰甘醴惟厚嘉薦令芳<hi>嘉善也善薦謂</hi>
　　<hi>脯醢芳香也</hi>拜受祭之以定爾祥承天之休壽考不㤀<lb/>
<pb n="9a"/>
　　<hi>休美也不㤀長有令名</hi>
冠者奠觶於薦東降筵北靣坐取脯降自西階適東壁<lb/>
北靣見於母<hi>薦東薦左凡奠爵将舉者于右不舉者于左適東壁者出闈門也時母在闈門之外婦人入廟由闈門</hi>母拜受子拜送母又拜<hi>婦人于丈夫雖其子猶俠拜</hi>
　　右冠者見母<lb/>
賓降直西序東靣主人降復初位<hi>初位初至階讓升之位</hi>冠者立<lb/>
於西階東南靣賓字之冠者對<hi>對應也其辭未聞</hi>
　　右字冠者　字辭曰禮儀既備令月吉日昭告爾<lb/>
<pb n="9b"/>
　　字爰字孔嘉<hi>昭明也爰扵也孔甚也</hi>髦士攸宜宜之於假<hi>髦俊</hi>
　　<hi>也攸所也于猶為也假大也宜之是為大矣</hi>永受保之曰伯某甫仲叔<lb/>
　　季唯其所當<hi>伯仲叔季長㓜之稱甫是丈夫之美稱孔子為尼甫周大夫有嘉甫宋大</hi>
　　<hi>夫有孔甫是其類甫字或作父</hi>記㓜名冠字五十以伯仲死諡周<lb/>
　　道也<hi>檀弓</hi>
賓出主人送於廟門外<hi>不出外門将醴之</hi>請醴賓賓禮辭許賓<lb/>
就次<hi>此醴當作禮禮賓者欲謝其勤勞也次門外更衣處也以帷幕簟席為之</hi>
　　右賓出就次<lb/>
<pb n="10a"/>
冠者見於兄弟兄弟再拜冠者答拜見賛者西靣拜亦<lb/>
如之<hi>見賛者西面拜則見兄弟東靣拜賛者後賓出</hi>入見姑姊如見母<hi>入入寢門也廟在寢門之外如見母者亦北靣姑姊亦俠拜也不見妹妹卑</hi>
　　右冠者見兄弟賛者及姑姊<lb/>
乃易服服𤣥冠𤣥端爵韠奠摰見於君遂以摯見於卿<lb/>
大夫鄉先生<hi>易服不朝服者非朝事也摯雉也鄉先生鄉中老人為卿大夫致仕者</hi>
　　右奠摯於君及卿大夫鄉先生　晉趙文子冠<hi>文子</hi>
　　<hi>趙盾之孫趙朔之子趙武也冠謂以士禮始冠</hi>見欒武子武子曰美哉<hi>武子</hi>
<pb n="10b"/>
　　<hi>欒書也禮既冠奠摯于君遂以贄見于卿大夫先生美哉美成人也</hi>昔吾逮事莊主<lb/>
　　<hi>莊荘子朔之諡也大夫稱主趙朔嘗将下軍欒書佐之</hi>華則榮矣實之不知<lb/>
　　請務實乎<hi>榮者有色貌實之不知華而不實也</hi>見范文子<hi>文子范變</hi>文子<lb/>
　　曰而今可以戒矣夫賢者寵至而益戒不足者為<lb/>
　　寵驕<hi>知不足者得寵而驕</hi>故興王賞諫臣逸王罰之先王疾<lb/>
　　是驕也見韓獻子<hi>獻子晉卿韓厥</hi>獻子曰戒之此謂成人<lb/>
　　成人在始與善始與善善進善不善蔑由至矣<hi>蔑無</hi>
　　始與不善不善進不善善亦蔑由至矣如草木之<lb/>
<pb n="11a"/>
　　産也各以其物<hi>物類也</hi>人之有冠猶宫室之有牆屋<lb/>
　　也糞除而已又何加焉<hi>糞除喻自修潔</hi>見智武子武子曰<lb/>
　　吾子勉之<hi>武子晉卿荀首之子荀罃</hi>成子之文宣子之忠其可<lb/>
　　㤀乎吾子勉之有宣子之忠而納之以成子之文<lb/>
　　事君必濟<hi>濟成也</hi>見張老而語之<hi>張老晉大夫張孟</hi>張老曰<lb/>
　　善矣從欒伯之言可以滋<hi>滋益也</hi>范叔之教可以大<lb/>
　　韓子之戒可以成物備矣志在子<hi>物事也人事已偹能行與否在</hi>
　　<hi>子之志</hi>智子之道善矣<hi>道訓/也</hi>是先主覆露子也<hi>先主謂成</hi>
<pb n="11b"/>
　　<hi>宣露潤也國語晉語</hi>
乃醴賓以一獻之禮<hi>一獻者主人獻賓而已即燕無亞獻者獻酢酬賓主人各兩爵而禮成特牲少牢饋食之禮獻尸此其類也士禮一獻卿大夫三獻賔醴不用柶者泲其醴内則曰飲重醴稻醴清糟黍醴清糟粱醴清糟凡醴事質者用糟文者用清</hi>主人酬賓束帛儷皮<hi>飲賓客而從之以財貨曰酬所以申暢厚意束帛十端也儷皮兩鹿皮也古文儷為離</hi>賛者皆與賛冠<lb/>
者為介<hi>賛者衆賓也皆與亦飲酒為衆賓介賓之輔以賛為之尊之飲酒之禮賢者為賓其次為介</hi>
賔出主人送於外門外再拜歸賔爼<hi>一獻之禮有薦有俎其牲未聞使人歸諸賓家也</hi>
<pb n="12a"/>
　　右醴賓<hi>此章以上正禮已具以下皆禮之變</hi>
若不醴則醮用酒<hi>若不醴謂國有舊俗可行聖人用焉不改者也曲禮曰君子行禮不求變俗祭祀之禮居䘮之服哭泣之位皆如其國之故謹修其法而審行之是也酌而無酬酢曰醮醴亦當為禮</hi>
尊於房户之間兩甒有禁𤣥酒在西加勺南枋<hi>房戸間者房西室戸東也禁承尊之器也名之為禁者因為酒戒也𤣥酒新水也雖今不用猶設之不㤀古也</hi>洗有篚<lb/>
在西南順<hi>洗庭洗當東榮南北以堂深篚亦以盛勺觶陳于洗西南順北為上也</hi>始加醮<lb/>
用脯醢賓降取爵於篚辭降如初卒洗升酌<hi>始加者言一加一醮也加冠於東序醮之於戸西同耳始醮亦薦脯醢賓降者爵在庭酒在堂将自酌也辭降如初如将冠時降盥<pb n="12b"/>辭主人降也凡薦出自東房</hi>冠者拜受賓答拜如初<hi>賛者筵於戸西賓升揖冠者就筵乃酌冠者南面拜受賓授爵東面答拜如醴禮也於賓答拜賛者則亦薦之</hi>冠者升筵坐左<lb/>
執爵右祭脯醢祭酒興筵末坐啐酒降筵拜賓答拜冠<lb/>
者奠爵於薦東立於筵西<hi>冠者立俟賓命賓揖之則就東序之筵</hi>徹薦爵<lb/>
筵尊不徹<hi>徹薦與爵者辟後加也不徹筵尊三加可相因由便也</hi>加皮弁如初儀<lb/>
再醮攝酒其他皆如初<hi>攝猶整也整酒謂撓之今文攝為聶</hi>加爵弁如初<lb/>
儀三醮有乾肉折爼嚌之其他如初<hi>乾肉牲體之脯也折其體以為爼嚌嘗之</hi>北面取脯見於母<lb/>
<pb n="13a"/>
　　右醮　醮辭曰㫖酒既清嘉薦亶時<hi>亶誠也古文亶為癉</hi>始<lb/>
　　加元服兄弟具來孝友時格永乃保之<hi>善父母為孝善兄弟</hi>
　　<hi>為友時是也格至也永長也保安也行此乃能保之今文格為嘏凡醮者不祝</hi>再醮曰㫖<lb/>
　　酒既湑嘉薦伊脯<hi>湑清也伊惟也</hi>廼申爾服禮儀有序祭<lb/>
　　此嘉爵承天之祜<hi>祜福也</hi>三醮曰㫖酒令芳籩豆有<lb/>
　　楚<hi>㫖美也椘陳列之貎</hi>咸加爾服肴升折爼<hi>肴升折爼亦謂豚</hi>承天<lb/>
　　之慶受福無疆<lb/>
若殺則特豚載合升離肺實於鼎設扄鼏<hi>特豚一豚也凡牲皆用左<pb n="13b"/>胖煮于鑊曰亨在鼎曰升在爼曰載載合升者明亨與載皆合左右胖離割也割肺者使可祭也可嚌也今文扄為鉉古文鼏為宻</hi>始醮如初<hi>亦薦脯醢徹薦爵筵尊不徹矣</hi>再醮兩豆葵菹蠃<lb/>
醢兩籩栗脯<hi>蠃醢螔蝓醢今文蠃為蝸</hi>三醮攝酒如再醮加爼嚌之<lb/>
皆如初嚌肺<hi>攝酒如再醮則再醮亦攝之矣加爼嚌之嚌當為祭字之誤也祭爼如初如祭脯醢</hi>
卒醮取籩脯以降如初<lb/>
　　右殺牲醮<lb/>
若孤子則父兄戒宿<hi>父兄諸父諸兄</hi>冠之日主人紒而迎賓拜<lb/>
揖讓立於序端皆如冠主禮於阼<hi>冠主冠者親父若宗兄也古文紒為結今<pb n="14a"/>文禮作醴</hi>凡拜北面於阼階上賓亦北面於西階上答拜若<lb/>
殺則舉鼎陳於門外直東塾北面<hi>孤子得申禮盛之父在有鼎不陳於門外</hi>
　　右孤子冠　記父沒而冠則已冠埽地而祭於禰<lb/>
　　已祭而見伯父叔父而后饗冠者<hi>饗謂禮之見曾子問  詳  冠</hi>
　　<hi>昏記</hi>
若庶子則冠於房外南面遂醮焉<hi>房外謂尊東也不於阼階非代也不醮於客位成而不尊</hi>
　　右庶子冠<lb/>
<pb n="14b"/>
冠者母不在則使人受脯於西階下<lb/>
　　右母不在<lb/>
冠義　　　　嘉禮二<lb/>
　禮之所尊尊其義也<hi>言禮所以尊尊其有義也</hi>失其義陳其數祝<lb/>
　史之事也故其數可陳也其義難知也知其義而敬<lb/>
　守之天子之所以治天下也<hi>言政之要盡於禮之義  郊特牲</hi>
凡人之所以為人者禮義也禮義之始在於正容體齊<lb/>
顔色順辭令<hi>言人為禮以此三者始也</hi>容體正顔色齊辭令順而后<lb/>
<pb n="15a"/>
禮義備以正君臣親父子和長㓜<hi>言三始既偹乃可求以三行也</hi>君臣<lb/>
正父子親長㓜和而后禮義立<hi>立猶成也</hi>故冠而后服備服<lb/>
備而后容體正顔色齊辭令順<hi>言服未偹者未可求以三始也童子之服采衣紒</hi>
故曰冠者禮之始也是故古者聖王重冠古者冠禮筮<lb/>
日筮賓所以敬冠事敬冠事所以重禮重禮所以為國<lb/>
本也<hi>國以禮為本</hi>故冠於阼以著代也醮於客位三加彌尊<lb/>
加有成也<hi>阼謂主人之北也適子冠於阼若不醴則醮用酒於客位敬而成之也戸西為客位庶子冠於房戸外又因醮焉不代父也冠者初加緇布冠次加皮弁次加爵弁毎加益尊所以益成也</hi>已冠<lb/>
<pb n="15b"/>
而字之成人之道也<hi>字所以相尊也</hi>見於母母拜之見於兄弟<lb/>
兄弟拜之成人而與為禮也𤣥冠𤣥端奠摯於君所遂<lb/>
以摯見於鄉大夫鄉先生以成人見也<hi>鄉先生同鄉老致仕者服𤣥冠𤣥端異於朝也</hi>成人之者将責成人禮焉也将責為人子為人<lb/>
弟為人臣為人少者之禮行焉将責四者之行於人其<lb/>
禮可不重與<hi>言責人以大禮者已接之不可以苟</hi>故孝弟忠順之行立而<lb/>
后可以為人可以為人而后可以治人也故聖王重禮<lb/>
故曰冠者禮之始也嘉事之重者也是故古者重冠重<lb/>
<pb n="16a"/>
冠故行之於廟行之於廟者所以尊重事尊重事而不<lb/>
敢擅重事不敢擅重事所以自卑而尊先祖也<hi>嘉事嘉禮也宗伯掌五禮有吉禮有凶禮有賓禮有軍禮有嘉禮而冠屬嘉禮周禮曰以昬冠之禮親成男女也  冠義</hi>
冠義始冠之緇布之冠也<hi>記注始冠三加先加緇布冠也</hi>大古冠布齊<lb/>
則緇之其緌也孔子曰吾未之聞也<hi>大古唐虞以上緌纓飾未之聞大古質無飾古始冠冠其齊冠白布冠今之䘮冠是也不記注太古無飾非時人緌也雜記曰大白緇布之冠  緌大白即太古白布冠今䘮冠也齊則緇之者鬼神尚幽闇也唐虞以上曰太古也</hi>冠而敝之可<lb/>
也<hi>記注此重古而冠之耳三代改制齊冠不復用也以白布冠質以為䘮冠也</hi>適子冠於阼<lb/>
<pb n="16b"/>
以著代也<hi>記注東序少北近主位也</hi>醮於客位加有成也<hi>毎加而有成人之道也成人則益尊醮於客位尊之也記注</hi>三加彌尊喻其志也<hi>記注始加緇布冠次皮弁次爵弁冠益尊則志益大也</hi>冠而字之敬其名也<hi>名者質所受扵父母冠成人益文故敬之人記注重以未成  之時呼之</hi>委貎周道也章甫殷道也母追夏后<lb/>
氏之道也<hi>或謂委貎為𤣥冠委猶安也言所以安正容貎章明也殷質言以表明丈夫也甫或為父今文為斧毋發聲也追猶堆也夏后氏質以其形名之三冠皆所常服以行道也其制之異同未之聞  記注常所服以行道之冠也或謂委貎為𤣥冠也</hi>周弁殷冔夏收<hi>弁名出於槃槃大也言以自光大也冔名出於幠幠覆也言所以自覆飾也收言所以收斂髮也齊所以服而祭也其制之義未之聞  記注<pb n="17a"/>齊所服而祭也</hi>三王共皮弁素積<hi>質不變扵記注所不易  先代</hi>無大夫冠禮<lb/>
而有其昬禮古者五十而后爵何大夫冠禮之有<hi>據時有未冠而命為大夫者周之初禮年未五十而有賢才者試以大夫之事猶服士服行士禮二十而冠急成人也五十乃爵重官人也大夫或時改娶有昬禮是也也記注言年五十乃爵為大夫也其有昬禮或改取</hi>諸<lb/>
侯之有冠禮夏之末造也<hi>造作也自夏初以上諸侯雖父死子繼年未滿五十者亦服士服行士禮五十乃命也至其衰末上下相亂簒弑所由生故作公侯冠禮以正君臣也坊記曰君不與同姓同車與異姓同車不同服示民不嫌也以此坊民民猶得同姓以弑其君  冠記注言夏初以上諸侯雖有㓜而即位者猶以士禮冠之亦五十乃爵命也至其衰末未成人者多見簒弑乃更即位則爵命之以正君臣<pb n="17b"/>而有諸侯之冠禮</hi>天子之元子士也天下無生而貴者也<hi>元子世子也無生而貴皆由下升著記注儲君副主猶云士也明人有賢行  徳乃得貴也</hi>繼世以立諸<lb/>
侯象賢也<hi>象法也為子孫行法先祖之賢故使之繼世也  記注賢者子孫恒能法其先祖徳行</hi>
以官爵人徳之殺也<hi>殺猶衰也徳大者爵以大官徳小者爵以小官  記注言徳益厚官益尊也</hi>死而諡今也古者生無爵死無諡<hi>今謂周衰記之時也古謂殷前士生不為爵死不為諡周制以士為爵死猶不為諡耳下大夫也今記之時死則諡之非也諡之由魯莊公始也周記注古謂殷以前也大夫以上乃謂之爵死有諡非也  制爵及命士雖及之猶不諡耳今記時死則諡之禮也特士冠記  郊  牲同</hi>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷一<lb/>
</p>
<p>
</p>
  </div>
</body>
</text>
</TEI>
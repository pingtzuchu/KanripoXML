<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷八十五</head>
    <p>
<pb n="1a"/>
欽定四庫全書卷<lb/>
　禮書綱目卷八十五　　　　　婺源江永撰<lb/>
樂記　　　　樂六<hi>補</hi>
凡音之起由人心生也人心之動物使之然也感於物<lb/>
而動故形於聲<hi>宫商角徵羽雜比曰音单出曰聲形猶見也</hi>聲相應故生變<lb/>
<hi>樂之器彈其宫則衆宫應然不足樂是以變之使雜也易曰同聲相應同氣相求春秋傳曰若以水濟水誰能食之若琴瑟之專一誰能聴之</hi>變成方謂之音<hi>方猶文章也</hi>比音而樂之及<lb/>
干戚羽旄謂之樂<hi>干盾也戚斧也武舞所執也羽翟羽也旄旄牛尾也文舞所執周禮舞師<pb n="1b"/>樂師掌教舞有兵舞有干舞有羽舞有旄舞詩曰左手執籥右手秉翟</hi>樂者音之所由生<lb/>
也其本在人心之感於物也是故其哀心感者其聲噍<lb/>
以殺其樂心感者其聲嘽以緩其喜心感者其聲𤼵以<lb/>
散其怒心感者其聲粗以厲其敬心感者其聲直以㢘<lb/>
其愛心感者其聲和以柔六者非性也感於物而后動<lb/>
<hi>言人聲在所見非有常也噍踧也嘽寛綽貌發猶揚也粗麄也</hi>是故先王慎所以感之<lb/>
者故禮以道其志樂以和其聲政以一其行刑以防其<lb/>
姦禮樂刑政其極一也<hi>極至也</hi>所以同民心而出治道也<lb/>
<pb n="2a"/>
<hi>此其所謂至也</hi>　凡音者生人心者也情動於中故形於聲聲<lb/>
成文謂之音是故治世之音安以樂其政和亂世之音<lb/>
怨以怒其政乖亡國之音哀以思其民困聲音之道與<lb/>
政通矣<hi>言八音和否隨政也玉藻曰御瞽㡬聲之上下</hi>宫為君商為臣角為民<lb/>
徴為事羽為物五者不亂則無怗懘之音矣<hi>五者君臣民事物也凡聲濁者尊清者卑怗懘敝敗不和貌</hi>宫亂則荒其君驕商亂則陂其臣<lb/>
壊角亂則憂其民怨徴亂則哀其事勤羽亂則危其財<lb/>
匱五者皆亂迭相陵謂之慢如此則國之滅亡無日矣<lb/>
<pb n="2b"/>
<hi>君臣民事物其道亂則其音應而亂荒猶散也陂傾也書曰王耄荒易曰無平不陂</hi>鄭衛之音亂<lb/>
世之音也比於慢矣<hi>比猶同也</hi>桑間濮上之音亡國之音也<lb/>
其政散其民流誣上行私而不可止也<hi>濮水之上地有桑間者亡國之音於此之水出也昔殷紂使師延作靡靡之樂已而自沈於濮水後師涓過焉夜聞而寫之為晉平公鼔之是之謂也桑間在濮陽南誣罔也</hi>　凡音者生於人心者也樂者通倫理<lb/>
者也<hi>倫猶類也理分也</hi>是故知聲而不知音者禽獸是也知音<lb/>
而不知樂者衆庶是也唯君子為能知樂<hi>禽獸知此為聲耳不知其宫商之變也八音並作克諧曰樂</hi>是故審聲以知音審音以知樂審樂以<lb/>
<pb n="3a"/>
知政而治通備矣是故不知聲者不可與言音不知音<lb/>
者不可與言樂知樂則㡬於禮矣禮樂皆得謂之有徳<lb/>
徳者得也<hi>幾近也聴樂而知政之得失則能正君臣民事物之禮也</hi>是故樂之隆非<lb/>
極音也食饗之禮非致味也<hi>隆猶盛也極窮也</hi>清廟之瑟朱弦<lb/>
而疏越壹倡而三歎有遺音者矣大饗之禮尚𤣥酒而俎<lb/>
腥魚大羮不和有遺味者矣<hi>清廟謂作樂歌清廟也朱弦練則聲濁越瑟底孔也晝䟽之使聲遲也倡發歌句也三歎三人從歎之耳大饗祫祭先王以腥魚為俎實不臑熟之大羮肉湇不調以鹽菜遺猶餘也</hi>是故先王之制禮樂也非以極口腹耳目之<lb/>
<pb n="3b"/>
欲也將以教民平好惡而反人道之正也<hi>教之使知好惡也</hi>
昔者舜作五弦之琴以歌南風䕫始制樂以賞諸侯<hi>䕫欲舜與天下之君共此樂也南風長養之風也以言父母之長養已其辭未聞也䕫舜時典樂者書曰䕫命女典樂</hi>故天子之為樂也以賞諸侯之有徳者也徳盛而教<lb/>
尊五榖時熟然後賞之以樂故其治民勞者其舞行綴<lb/>
逺其治民逸者其舞行綴短<hi>民勞則徳薄酇相去逺舞人少也民逸則徳盛酇相去近舞人多也</hi>故觀其舞知其徳聞其諡知其行也<hi>諡者行之迹也</hi>大<lb/>
章章之也<hi>堯樂名也言堯徳章明也周禮闕之或作大卷</hi>咸池備矣<hi>黄帝所作樂名也堯<pb n="4a"/>增修而用之咸皆也池之言施也言徳之無不施也周禮曰大咸</hi>韶繼也<hi>舜樂名也韶之言紹也言舜能繼紹堯之徳周禮曰大韶</hi>夏大也<hi>禹樂名也言禹能大堯舜之徳周禮曰大夏</hi>殷周之<lb/>
樂盡矣<hi>言盡人事也周禮曰大濩大武</hi>　天地之道寒暑不時則疾風<lb/>
雨不節則饑教者民之寒暑也教不時則傷世事者民<lb/>
之風雨也事不節則無功<hi>教謂樂也</hi>然則先王之為樂也以<lb/>
法治也善則行象徳矣<hi>以法治以樂為治之法行象徳民之行順君之徳也</hi>　夫<lb/>
民有血氣心知之性而無哀樂喜怒之常應感起物而<lb/>
動然後心術形焉<hi>言在所以感之也術所由也形猶見也</hi>是故志微噍殺<lb/>
<pb n="4b"/>
之音作而民思憂嘽諧慢易繁文簡節之音作而民康<lb/>
樂粗厲猛起奮末廣賁之音作而民剛毅㢘直勁正荘<lb/>
誠之音作而民肅敬寛裕肉好順成和動之音作而民<lb/>
慈愛流辟邪散狄成滌濫之音作而民淫亂<hi>志微意細也呉公子札聴鄭風而曰其細已甚民弗堪也簡節少易也奮末動使四支也賁讀為憤憤怒氣充實也春秋傳曰血氣狡憤肉肥也狄滌徃來疾貌也濫僭差也此皆民心無常之斂也肉或為潤</hi>是故先王本之<lb/>
情性稽之度數制之禮義合生氣之和道五常之行使<lb/>
之陽而不散隂而不宻剛氣不怒柔氣不懾四暢交於<lb/>
<pb n="5a"/>
中而發作於外皆安其位而不相奪也<hi>生氣隂陽氣也五常五行也宻之言閉也懾猶恐懼也</hi>然後立之學等廣其節奏省其文采以繩<lb/>
徳厚<hi>等差也各用其才之差學之廣謂增習之省猶審也文謂節奏合也繩猶度也周禮大司樂以樂語教國子興道諷誦言語以樂舞教國子舞雲門大卷大咸大韶大夏大濩大武</hi>律小大之稱比<lb/>
終始之序以象事行<hi>律六律也周禮典同以六律六同辨天地四方陰陽之聲以為樂器小大謂髙聲正聲之類也終始謂始於宫終於羽宗廟黄鍾為宫大吕為角太蔟為徵應鍾為羽以象事行宫為君商為臣</hi>使親踈貴賤長㓜男女之理皆形見於樂故曰<lb/>
樂觀其深矣<hi>謂同聽之莫不和敬莫不和順莫不和親</hi>　　土敝則草木不長<lb/>
<pb n="5b"/>
水煩則魚鼈不大氣衰則生物不遂世亂則禮慝而樂<lb/>
淫是故其聲哀而不荘樂而不安慢易以犯節流湎以<lb/>
忘本廣則容姦狹則思欲感條暢之氣而滅平和之德是以<lb/>
君子賤之也<hi>遂猶成也慝穢也廣謂聲緩也狹謂聲急也感動也動人條暢之善氣使失其所</hi>
凡姦聲感人而逆氣應之逆氣成象而淫樂興焉正聲<lb/>
感人而順氣應之順氣成象而和樂興焉倡和有應回<lb/>
邪曲直各歸其分而萬物之理各以類相動也<hi>成象者謂人樂習也</hi>是故君子反情以和其志比類以成其行姦聲亂色<lb/>
<pb n="6a"/>
不留聰明淫樂慝禮不接心術惰慢邪辟之氣不設於<lb/>
身體使耳目鼻口心知百體皆由順正以行其義<hi>反猶本也術猶道也</hi>然後𤼵以聲音而文以琴瑟動以干戚飾以羽旄<lb/>
從以簫管奮至徳之光動四氣之和以著萬物之理<hi>奮猶動也動至徳之光謂降天神出地祗假祖考著猶成也</hi>是故清明象天廣大象地<lb/>
終始象四時周旋象風雨五色成文而不亂八風從律<lb/>
而不姦百度得數而有常小大相成終始相生倡和清<lb/>
濁迭相為經<hi>清明謂人聲也廣大謂鍾鼔也周旋謂舞者五色五行也八風從律應節至也百度<pb n="6b"/>百刻也言日月晝夜不失正也清謂蕤賔至應鍾濁謂黄鍾至中吕</hi>故樂行而倫清耳目<lb/>
聰明血氣和平移風易俗天下皆寧<hi>言樂用則正人理和隂陽也倫謂人道也</hi>故曰樂者樂也君子樂得其道小人樂得其欲以道<lb/>
制欲則樂而不亂以欲忘道則惑而不樂<hi>道謂仁義也欲謂邪淫也</hi>
是故君子反情以和其志廣樂以成其教樂行而民鄉<lb/>
方可以觀徳矣<hi>方猶道也</hi>　徳者性之端也樂者徳之華也<lb/>
金石絲竹樂之器也詩言其志也歌咏其聲也舞動其<lb/>
容也三者本於心然後樂氣從之是故情深而文明氣<lb/>
<pb n="7a"/>
盛而化神和順積中而英華𤼵外唯樂不可以為偽<hi>三者本志也聲也容也言無此本於内則不能為樂也</hi>樂者心之動也聲者樂之象<lb/>
也文采節奏聲之飾也君子動其本樂其象然後治其<lb/>
飾是故先鼓以警戒三歩以見方再始以著徃復亂以<lb/>
飭歸奮疾而不㧞極幽而不隠獨樂其志不厭其道備<lb/>
舉其道不私其欲是故情見而義立樂終而徳尊君子<lb/>
以好善小人以聴過故曰生民之道樂為大焉<hi>文采樂之威儀也先鼓將奏樂先擊鼓以警戒衆也三歩謂將舞必先三舉足以見其舞之漸也再始以著徃武王除喪至盟<pb n="7b"/>津之上紂未可伐還歸三年乃遂伐之武舞再更始以明伐時再徃也復亂以飭歸謂鳴鐃而退明以整歸也奮疾謂舞者也極豳謂歌者也</hi>　夫樂者樂也人情之所不能免也樂<lb/>
必發於聲音形於動静人之道也聲音動静性術之變<lb/>
盡於此矣<hi>免猶自止也人道人之所為也性術言此出於性也盡於此而不可遏</hi>故人不<lb/>
耐無樂樂不耐無形形而不為道不耐無亂<hi>形聲音動静也耐古書能字也後世變之此獨存焉古以能為三台字</hi>先王恥其亂故制雅頌之聲<lb/>
以道之使其聲足樂而不流使其文足論而不息使其<lb/>
曲直繁瘠㢘肉節奏足以感動人之善心而已矣不使<lb/>
<pb n="8a"/>
放心邪氣得接焉先王立樂之方也<hi>流猶淫放也文篇辭也息猶銷也曲直歌之曲折也繁瘠㢘肉聲之鴻殺也節奏闋作進止所應也方道也</hi>是故樂在宗廟之<lb/>
中君臣上下同聴之則莫不和敬在族長鄉里之中長<lb/>
㓜同聴之則莫不和順在閨門之内父子兄弟同聴之<lb/>
則莫不和親故樂者審一以定和比物以飾節節奏合以<lb/>
成文所以合和父子君臣附親萬民也是先王立樂之<lb/>
方也<hi>審一審其人聲也比物謂雜金苹土匏之屬也以成文五聲八音克諧相應和</hi>故聴其雅<lb/>
頌之聲志意得廣焉執其干戚習其俯仰詘伸容貌得<lb/>
<pb n="8b"/>
荘焉行其綴兆要其節奏行列得正焉進退得齊焉故<lb/>
樂者天地之命中和之紀人情之所不能免也<hi>綴表也所以表行列也詩云荷戈與綴兆域也舞者進退所至也要猶㑹也命教也紀總要之名也</hi>夫樂者先王<lb/>
之所以飾喜也軍旅鈇銊者先王之所以飾怒也故先<lb/>
王之喜怒皆得其儕焉<hi>儕猶軰類</hi>喜則天下和之怒則暴亂<lb/>
者畏之先王之道禮樂可謂盛矣<hi>天子之於天下喜怒節之以禮樂則兆民和從而畏敬之禮樂王者所常興則盛也  以上並樂記</hi>　雅頌之聲皆發於辭本<lb/>
於情故君臣以睦父子以親故韶夏之樂也聲浸乎金<lb/>
<pb n="9a"/>
石潤乎草木今取怨思之聲施之於弦管聞其音者不<lb/>
淫則悲淫則亂男女之辨悲則感怨思之氣豈所謂樂<lb/>
哉故事不本於道徳者不可以為儀言不合乎先王者<lb/>
不可以為道音不調乎雅頌者不可以為樂　賢人之<lb/>
政降人以體聖人之政降人以心體降可以圖治心降<lb/>
可以保終降體以禮降心以樂所謂樂者非金石絲竹<lb/>
也謂人樂其家謂人樂其族謂人樂其業謂人樂其都<lb/>
邑謂人樂其政令謂人樂其道徳如此君人者乃作樂<lb/>
<pb n="9b"/>
以節之使不失其和故有徳之君以樂樂人無徳之君<lb/>
以樂樂身樂人者乆樂身者不久而亡<hi>三略</hi>　先王之樂<lb/>
所以節百事也故有五節<hi>五聲之節</hi>遲速本末以相及中聲<lb/>
以降五降之後不容彈矣<hi>此謂先王之樂得中聲聲成五降而息也降罷退</hi>於<lb/>
是有煩手淫聲慆堙心耳乃忘平和君子弗聴也<hi>五降而不息則雜聲並奏所謂鄭衛之聲</hi>物亦如之<hi>言百事皆如樂不可失節</hi>至於煩乃舍也<lb/>
已無以生疾<hi>煩不舍則生疾</hi>君子之近琴瑟以儀節也非以慆<lb/>
心也<hi>為心之儀節使動不過度  左氏昭元年</hi>　廣博易良樂教也樂之失<lb/>
<pb n="10a"/>
奢其為人也廣慱易良而不奢則深於樂者也<hi>經觧</hi>　六<lb/>
律者何黄鍾蕤賔無射太蔟夷則姑洗是也故天子左<lb/>
五鍾右五鍾<hi>六律為陽六吕為隂凡律吕十二各一鍾天子宫縣黄鍾蕤賔在南北其餘則在東西</hi>天子將出則撞黄鍾右五鍾皆應<hi>黄鍾在陽陽氣動西五鍾在隂隂氣静君將出故以動告静静者皆和也</hi>馬鳴中律歩者皆有容駕者皆有文御<lb/>
者皆有數歩者周還中規折還中矩立則磬折拱則抱鼓<lb/>
<hi>言聲合於樂體比於禮也</hi>然後大師奏登車告出也<hi>周禮王出入奏王夏</hi>入則<lb/>
撞蕤賔左五鍾皆應<hi>蕤賔在隂東五鍾在陽君入故以静告動動者則亦皆和之也</hi>以<lb/>
<pb n="10b"/>
治容貌容貌得則氣得氣得則肌膚安肌膚安則色齊<lb/>
矣<hi>入故欲其静也</hi>蕤賔聲狗吠彘鳴及倮介之蟲皆莫不延頸<lb/>
以聴蕤賔<hi>皆守物及隂之類也</hi>在内者皆玉色在外者皆金聲<hi>玉色反其正性也金聲其事殺</hi>然後少師奏登堂就席告入也<hi>少師佐成太師之事者也</hi>此言至樂相知物動相生同聲相應之義也古者帝<lb/>
王升歌清廟<hi>樂章名</hi>大琴練絃達越大瑟朱絃達越以韋<lb/>
為鼓謂之搏拊何以也<hi>練絃朱絃互文也越下孔也凡練絃達越搏拊者象其徳寛和</hi>
君子有大人聲不以鍾鼓竽瑟之聲亂人聲清廟升歌<lb/>
<pb n="11a"/>
者歌先人之功烈徳澤也故欲其清也<hi>烈業也</hi>其歌之呼<lb/>
也<hi>呼出聲也</hi>曰於穆清廟於者歎之也穆者敬之也清者欲<lb/>
其在位者徧聞之也故周公升歌文王之功烈徳澤苟<lb/>
在廟中嘗見文王者愀然如復見文王故書曰搏拊琴<lb/>
瑟以詠祖考來假此之謂也<hi>尚書大傳</hi>　子語魯大師樂曰<lb/>
樂其可知也始作翕如也從之純如也皦如也繹如也<lb/>
以成<hi>語告也大師樂官名時音樂廢缺故孔子教之翕合也從放也純和也皦明也繹相續不絶也成樂之一終也五謝氏曰五音六律不具不足以為樂翕如言其合也  音合矣清濁髙下如五味之相濟而後和<pb n="11b"/>故曰純如合而和矣欲其無相奪倫故曰皦如然豈宫自宫而商自商乎不相反而相連如貫珠可也故曰繹如也以成  論語</hi>　子曰師摯之始闗雎之亂洋洋乎盈耳哉<lb/>
<hi>師摯魯樂師名摯也亂樂之卒章也史記曰闗雎之亂以為風始洋洋美盛意孔子自衛反魯而正樂適師摯在官之初故樂之美盛如此  同上</hi>　魏文侯問於子夏曰吾端冕而聴<lb/>
古樂則唯恐卧聴鄭衛之音則不知倦敢問古樂之如<lb/>
彼何也新樂之如此何也<hi>魏文侯晉大夫畢萬之後僭諸侯者也端𤣥衣也古樂先王之正樂也</hi>子夏對曰今夫古樂進旅退旅和正以廣弦匏<lb/>
笙簧㑹守拊鼓始奏以文復亂以武治亂以相訊疾以<lb/>
<pb n="12a"/>
雅君子於是語於是道古修身及家平均天下此古樂<lb/>
之發也<hi>旅猶俱也俱進俱退言其齊一也和正以廣無姦聲也㑹猶合也皆也言衆皆待擊鼓乃作周禮太師職曰大祭祀帥瞽登歌合奏擊拊下管播樂器今奏鼓朄文謂鼓也武謂金也相即拊也亦以節樂拊者以韋為表装之以穅穅一名相因以名焉今齊人或謂穅為相雅亦樂器名也状如漆筩中有椎</hi>今夫<lb/>
新樂進俯退俯姦聲以濫溺而不止及優侏儒獶雜子女<lb/>
不知父子樂終不可以語不可以道古此新樂之𤼵也<lb/>
<hi>俯猶曲也言不齊一也濫濫竊也溺而不止聲淫亂無以治之獶獮猴也言舞者如獼猴戲也亂男女之尊卑獶或為優</hi>今君之所問者樂也所好者音也夫樂者與音相<lb/>
<pb n="12b"/>
近而不同<hi>言文侯好音而不知樂也鏗鏘之類皆為音應律乃為樂</hi>文侯曰敢問何<lb/>
如<hi>欲知音樂異意</hi>子夏對曰夫古者天地順而四時當民有徳<lb/>
而五穀昌疾疢不作而無妖祥此之謂大當然後聖人<lb/>
作為父子君臣以為紀綱紀綱既正天下大定天下大<lb/>
定然後正六律和五聲弦歌詩頌此之謂徳音徳音之<lb/>
謂樂<hi>當謂樂不失其所</hi>詩云莫其徳音其徳克明克明克類克<lb/>
長克君王此大邦克順克俾俾于文王其徳靡悔既受<lb/>
帝祉施于孫子此之謂也<hi>此有徳之音所謂樂也徳正應和曰莫照臨四方曰明勤<pb n="13a"/>施無私曰類教誨不倦曰長慶賞刑威曰君慈和徧服曰順俾當為比聲之誤也擇善從之曰比施延也言文王之徳皆能如此故受天福而延於後世也</hi>今君之所好者其溺音乎<hi>言無文王之徳則所好非樂也</hi>文侯曰敢問溺音何從出也<hi>玩習之久不知所由出也</hi>子<lb/>
夏對曰鄭音好濫淫志宋音燕女溺志衛音趨數煩志<lb/>
齊音敖辟喬志此四者皆淫於色而害於徳是以祭祀<lb/>
弗用也<hi>言四國皆出此溺音濫濫竊姦聲也燕安也春秋傳曰懐與安實敗名趨數讀為促速聲之誤也煩勞也祭祀不用滛樂</hi>詩曰肅雍和鳴先祖是聴夫肅肅敬也雍<lb/>
雍和也夫敬以和何事不行<hi>言古樂敬且和故無事而不用溺音無所施</hi>為<lb/>
<pb n="13b"/>
人君者謹其所好惡而已矣君好之則臣為之上行之<lb/>
則民從之詩云誘民孔易此之謂也<hi>誘進也孔甚也言民從君所好惡進之於善無難</hi>然後聖人作為鞉鼓椌楬壎篪此六者徳音之<lb/>
音也<hi>六者為本以其聲質也椌楬謂柷敔也壎篪或為簨篪</hi>然後鍾磬竽瑟以和<lb/>
之干戚旄狄以舞之此所以祭先王之廟也所以獻酬<lb/>
酳酢也所以官序貴賤各得其宜也所以示後世有尊<lb/>
卑長㓜之序也<hi>官序貴賤謂尊卑樂器列數有差次</hi>鍾聲鏗鏗以立號號<lb/>
以立横横以立武君子聴鍾聲則思武臣<hi>號號令所以警衆也横充<pb n="14a"/>也謂氣作充滿也</hi>石聲磬磬以立辨辨以致死君子聴磬聲則<lb/>
思死封疆之臣<hi>石聲磬磬當為罄字之誤也辨謂分明於節義</hi>絲聲哀哀以立<lb/>
㢘㢘以立志君子聴琴瑟之聲則思志義之臣<hi>㢘㢘隔也</hi>竹<lb/>
聲濫濫以立㑹㑹以聚衆君子聴竽笙簫管之聲則思<lb/>
畜聚之臣<hi>濫之意猶擥聚也㑹猶聚也聚或為最</hi>鼓鼙之聲讙讙以立動<lb/>
動以進衆君子聴鼓鼙之聲則思將帥之臣<hi>聞讙囂則人意動作讙或為歡動或為勲</hi>君子之聴音非聴其鏗鏘而已矣彼亦有所<lb/>
合之也<hi>以聲合成己之志  樂記</hi>　平公説新聲<hi>説樂也新聲者衛靈公将如晉舍于<pb n="14b"/>濮水之上聞琴聲焉甚哀使師涓以琴寫之至晉為平公鼓之師曠撫其手而止之曰止此亡國之音也昔師延為紂作靡靡之樂後而自沉于濮水之中聞此聲者必於濮水之上乎</hi>師曠曰公室其將<lb/>
卑乎<hi>師曠晉主樂太師子野</hi>君之明兆於衰矣<hi>兆形也</hi>夫樂以開山<lb/>
川之風<hi>開通也政八音以通八風</hi>以耀徳於廣逺也<hi>耀明也</hi>風徳以廣<lb/>
之<hi>風宣其徳廣之於四方作樂各象其徳韶夏濩武是也</hi>風山川以逺之<hi>逺逺其徳也周禮每樂一變各有所致謂鱗介毛羽之物山林山澤天地之神祗也</hi>風物以聴之<hi>言風化之動物莫不傾耳而聴</hi>修詩以詠之修禮以節之夫徳廣逺而有時節<lb/>
<hi>作之有時動有禮節</hi>是以逺服而邇不遷<hi>國語晉語</hi>　太史公曰余每<lb/>
<pb n="15a"/>
讀虞書至於君臣相敕維是㡬安而股肱不良萬事堕<lb/>
壊未嘗不流涕也成王作頌推已懲艾悲彼家難可不<lb/>
謂戰戰恐懼善守善終哉君子不為約則修徳滿則棄<lb/>
禮佚能思初安能惟始沐浴膏澤而歌咏勤苦非大徳<lb/>
誰能如斯傳曰治定功成禮樂乃興海内人道益深其<lb/>
徳益至所樂者亦異滿而不損則溢盈而不持則傾凡<lb/>
作樂者所以節樂君子以謙退為禮以損減為樂樂其<lb/>
如此也以為州異國殊情習不同故博采風俗協比聲<lb/>
<pb n="15b"/>
律以布短移化助流政教天子躬於明堂臨觀而萬民<lb/>
咸蕩滌邪穢斟酌飽滿以飾厥性故云雅頌之音理而<lb/>
民正嘄噭之聲興而士奮鄭衛之曲動而心淫及其調<lb/>
和諧合鳥獸盡感而况懐五常含好惡自然之勢也又<lb/>
曰夫上古明王舉樂者非以娯心自樂快意恣欲將欲<lb/>
為治也正教者皆始於音音正而行至故音樂者所以<lb/>
動盪血脉流通精神而和正心也故宫動脾而和正聖<lb/>
商動肺而和正義角動肝而和正仁徴動心而和正禮<lb/>
<pb n="16a"/>
羽動腎而和正智故樂所以内輔正心而外異貴賤也<lb/>
上以事宗廟下以變化黎庶也夫禮由外入樂自内出<lb/>
故君子不可須臾離禮須臾離禮則暴慢之行窮外不<lb/>
可須臾離樂須臾離樂則奸邪之行窮内故樂音者君<lb/>
子之所養義也夫古者天子諸侯聴鍾磬未嘗離於庭<lb/>
卿大夫聴琴瑟之音未嘗離於前所以養行義而防淫<lb/>
泆也夫淫泆生於無禮故聖王使人耳聞雅頌之音目<lb/>
視威儀之禮足行恭敬之容口言仁義之道故君子終<lb/>
<pb n="16b"/>
日言而邪辟無由入也<hi>史記樂書</hi>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷八十五<lb/>
</p>
<p>
</p>
  </div>
</body>
</text>
</TEI>
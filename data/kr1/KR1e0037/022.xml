<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二十二</head> <lb/>
    <p>
<pb n="1a"/>
欽定四庫全書<lb/>
　春秋集註卷二十二<lb/>
　　　　　　　　　　　　　宋　髙閌　撰<lb/>
　　宣公二<lb/>
六年春晉趙盾衞孫免侵陳<lb/>
　趙盾前會衞侯救陳今更與衞孫免加兵於其國故<lb/>
　書侵以正主盟者之罪雖以陳背晉即楚亦以晉救<lb/>
　之無功故也春秋之法君弑而賊未及討則經不復<lb/>
<pb n="1b"/>
　重出其人聖人之意以為弑君之賊而使得偷生於<lb/>
　嵗月之間是中國臣子亦復忘其君父故不復重出<lb/>
　其名所以罪其臣子討賊之緩且不忍以大惡之名<lb/>
　再見於春秋也今趙盾弑君而孫免為衞卿乃反與<lb/>
　之比以兵加人之國用見當時習於悖亂不知君臣<lb/>
　大義直以趙盾為無罪之人故春狄因其自視若無<lb/>
　罪而為之再見於此所以重其罪也非赦盾也<lb/>
夏四月<lb/>
<pb n="2a"/>
秋八月螽<lb/>
　夏冬無事而書首月者存天道王法也秋螽書八月<lb/>
　者惟八月有之非歴時也螽為農災王道所重今以<lb/>
　月書則為災不久輕於以時書者矣然而聖人猶書<lb/>
　以示後世者欲人君知以農為重也<lb/>
冬十月<lb/>
七年春衞侯使孫良夫來盟<lb/>
　此盟乃衞欲為晉致魯蓋魯專事齊未與晉通故也<lb/>
<pb n="2b"/>
　何以知之宣公不義得國以是自疑而衞侯任其無<lb/>
　咎故遣良夫來為此盟然而黑壤之會公卒見辱則<lb/>
　知是盟之無信也是盟之無信亦公自疑貳爾視下<lb/>
　文可見<lb/>
夏公會齊侯伐萊<lb/>
　公方與衞盟將復從晉而又應齊侯之命興兵以凌<lb/>
　弱小之國此取辱之道也然非公本意故書公會<lb/>
秋公至自伐萊<lb/>
<pb n="3a"/>
　為齊興兵踰時而歸故以伐萊致<lb/>
大旱<lb/>
　軍旅之後必有凶牟蓋征役怨嗟之氣感動天地而<lb/>
　旱乾作矣書旱而不書雩著公無恤民之心也<lb/>
冬公會晉侯宋公衞侯鄭伯曹伯於黑壤<lb/>
　鄭伯來服故為此會且盟焉而不書盟者公自弑立<lb/>
　即齊之後惟與齊會未嘗會他國也晉人以為討而<lb/>
　止公於是公不得與盟焉故止書會而已<lb/>
<pb n="3b"/>
八年春公至自會<lb/>
　古者國有凶荒則殺禮而不舉公夏會伐萊而秋至<lb/>
　冬會黑壤而此年春至其間大旱之不恤而區區以<lb/>
　侵伐期會為急又為晉人所執幸以賂免故黑壤之<lb/>
　盟不書而此以會致自是不敢如晉矣<lb/>
夏六月公子遂如齊至黄乃復<lb/>
　不稱有疾者大夫受命而出雖死以尸將命豈可以<lb/>
　疾而廢君命耶乃者無其上之辭復者事未畢而返<lb/>
<pb n="4a"/>
　之辭<lb/>
辛巳有事於太廟仲遂卒於垂壬午猶繹萬入去籥<lb/>
　垂齊地公子遂未至齊國而旋未及魯境而卒適與<lb/>
　祭同日故不書祭名但書有事而已凡祭必七日戒<lb/>
　三日齊故當祭不以凶事告又况卒於國郊之外豈<lb/>
　宜遽訃於廟中乎此事之失雖不在主祭者然仲遂<lb/>
　弑逆之罪雖死猶當討之宣公以援立之故既不正<lb/>
　其罪而即以為卿於其死也又當祭而告遽為之變<lb/>
<pb n="4b"/>
　君臣之恩其厚乃如此亦可謂非常矣稱仲遂者著<lb/>
　其生而賜族不稱公子前見也此聖人存君臣之義<lb/>
　也繹者明日之祭也孝子當尸不敢即棄故明日復<lb/>
　祭此非正祭比卿喪為輕不可以輕而廢重故檀弓<lb/>
　記孔子之言曰卿卒不繹猶繹者可以己之辭也如<lb/>
　卿佐之喪繫一國之戚而不宜作樂則勿用可也今<lb/>
　乃去其有聲之籥而用其無聲之舞是不知樂也夫<lb/>
　手舞足蹈是真樂也豈在聲音之間哉蓋仲既立公<lb/>
<pb n="5a"/>
　公固欲厚其終然而國人弗順也諸臣弗與也故於<lb/>
　卒雖為之變而妄意去留如此夫體貌大臣自有常<lb/>
　禮苟其人不足以堪此則黜其位可也由一人而變<lb/>
　常節此春秋之所以譏也<lb/>
戊子夫人嬴氏薨<lb/>
　此文公之妄也何以稱夫人薨援成風之例蓋著其<lb/>
　僭也然無貶辭者公羊子曰其餘從同同<lb/>
晉師白狄伐秦<lb/>
<pb n="5b"/>
　晉不能糾合諸侯以攘夷狄乃外連白狄以伐秦直<lb/>
　書而貶自見矣殽之役書晉人及姜戎此不言及者<lb/>
　以傳攷之白狄為主也經先晉者不與夷狄之會中<lb/>
　國也中國而為夷狄所帥晉之辱也<lb/>
楚人滅舒蓼<lb/>
　僖三年徐人取舒至是楚人滅舒蓼成十七年又滅<lb/>
　舒庸襄二十五年又滅舒鳩蓋羣舒之别種非二國<lb/>
　也<lb/>
<pb n="6a"/>
秋七月甲子日有食之既<lb/>
　按長歴七月乙未朔則甲子乃三十日也食之既則<lb/>
　為變大矣<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　五月而葬者禮之也妾而以夫人禮薨之葬之又别<lb/>
　為之諡其為非禮甚矣禮曰庶人葬不為雨止非特<lb/>
　庶人也自天子至於庶人皆當然爾何以知之凡喪<lb/>
<pb n="6b"/>
　之行必有潦車以載簑笠蓋備雨也送葬者猶不避<lb/>
　塗潦况自葬其親乎且雨之遲久不可豫知或浹句<lb/>
　彌月者有之今此經先書己丑葬而復書雨則是將<lb/>
　窆而遇雨也夫喪事有進無退豈可停柩以待故書<lb/>
　不克葬以譏其無備也平明而葬日中而虞禮也今<lb/>
　以明日日中而葬則失虞祭之時矣敬嬴私事襄仲<lb/>
　殺太子及其母弟經書子卒夫人姜氏歸於齊而傳<lb/>
　謂哭而過市市人皆哭讀者有傷切之意焉蓋以秉<lb/>
<pb n="7a"/>
　彞不可滅也夫襄仲與敬嬴逆天理而拂人性之狀<lb/>
　慘矣仲嬴之卒相去八日仲死不得其地嬴死不得<lb/>
　其時孰謂無天道乎<lb/>
城平陽<lb/>
　懼晉故也方舉大喪又城平陽重困民力也城義見<lb/>
　隱公十年<lb/>
楚師伐陳<lb/>
　陳以晉衞見侵復棄楚而從晉故楚以為討稱師稱<lb/>
<pb n="7b"/>
　伐所以譏其始謀之失也然晉不能救陳陳遂復即<lb/>
　楚此晉之辱也<lb/>
九年春王正月公如齊公至自齊<lb/>
　公有母喪而以嵗之首月逺朝強齊非特見公之無<lb/>
　哀亦不知有天王矣故書王正月以志之且齊魯之<lb/>
　相與如此可以不危矣然公毎如齊必書至焉以危<lb/>
　之者蓋非義相與危在其中矣<lb/>
夏仲孫蔑如京師<lb/>
<pb n="8a"/>
　左氏謂王使來徴聘也信斯言也益見王室之㣲矣<lb/>
　且公親弑立九年矣未通乎王乃自朝齊而使大夫<lb/>
　聘天子顛倒甚矣<lb/>
齊侯伐萊<lb/>
　狄比侵齊而齊不敢報萊不敢犯齊而齊亟伐之畏<lb/>
　衆強而虐㣲弱如此於此可以觀惠公之政矣<lb/>
秋取根牟<hi>案根牟公羊以為邾邑杜預以為東夷國此註未有定論</hi>
　七年公會齊伐萊此齊侯再伐萊公雖不與伐而乘<lb/>
<pb n="8b"/>
　危敢根牟春秋所甚惡而其辭若緩者以内大惡故<lb/>
　婉其辭也左昭八年傳秋大蒐於紅自根牟至於商<lb/>
　衞<lb/>
八月滕子卒<lb/>
　自隠七年書滕侯卒至此始書滕子者滕昭公也魯<lb/>
　不會其葬而書其卒為下文起也<lb/>
九月晉侯宋公衞侯鄭伯曹伯會於扈晉荀林父帥師<lb/>
伐陳<lb/>
<pb n="9a"/>
　復謀齊也齊與諸侯不睦而魯獨事之故公不與會<lb/>
　陳不來會即楚故也據左氏晉荀林父以諸侯之師<lb/>
　伐陳夫楚伐陳晉不能救今乃因諸侯之師而伐之<lb/>
　晉之不義甚矣不書諸侯之師者諸侯不與伐陳也<lb/>
辛酉晉侯黑臀卒於扈<lb/>
　諸侯非王事不出境今晉成公會於扈而卒非正也<lb/>
　不言卒於會者諸侯散而晉侯以疾留其卒於扈不<lb/>
　出晉地也凡立七年其子獳立是為景公不書葬者<lb/>
<pb n="9b"/>
　魯專事齊不會其葬也然齊人愈得志矣<lb/>
冬十月癸酉衞侯鄭卒<lb/>
　衞成公立三十五年其子速立是為穆公<lb/>
宋人圍滕<lb/>
　宋文公興師以伐有喪之國春秋惡之故貶以稱人<lb/>
楚子伐鄭晉郤缺帥師救鄭<lb/>
　楚子聞晉侯卒於扈以重兵來討鄭伯之貳於是鄭<lb/>
　復與楚平鄭已與楚平救之無益也自是晉楚交伐<lb/>
<pb n="10a"/>
　鄭<lb/>
陳殺其大夫泄冶<lb/>
　泄冶無罪而書名何也冶以強諌激怒其君使雖喪<lb/>
　亂在前弗肯回顧斯實無益於人之國故孟子不多<lb/>
　宮之竒之諫而以百里奚為智魏鄭公不願為忠臣<lb/>
　而願為良臣蓋諫者既死則必有亡國弑君之禍是<lb/>
　以春秋特書其名為徵舒弑君楚子滅陳之端以垂<lb/>
　後世不容直言之戒觀陳風株林澤陂之所刺則知<lb/>
<pb n="10b"/>
　宣公君臣宣淫無復忌憚亦已甚矣泄冶至此而強<lb/>
　諫亦足以殺其身而已矣<lb/>
十年春公如齊公至自齊<lb/>
　公頻年朝齊勤亦至矣諸侯有會而謀齊者而公不<lb/>
　與焉雖事天王亦不如是然不書王正月非若九年<lb/>
　夏有仲孫蔑如京師之事以相形也公事齊雖勤而<lb/>
　不與諸侯之事亦危道也<lb/>
齊人歸我濟西田<lb/>
<pb n="11a"/>
　按元年公會齊侯於平州公子遂如齊齊人取濟西<lb/>
　田蓋公子遂殺子惡而立宣公故以濟西田賂齊而<lb/>
　齊人取之至是而歸者公比年朝齊齊侯感公朝事<lb/>
　之勤因其請而歸之也夫魯之分地先君受之於天<lb/>
　子豈可失墜又况負弑逆之罪賂以免討乎齊人取<lb/>
　弑逆之賂以縱惡故其取其歸皆謹書之然其他歸<lb/>
　田未有言我而此獨曰我濟西田者獨此本魯田也<lb/>
　若哀八年歸讙及闡定十年齊人來歸鄆讙龜隂田<lb/>
<pb n="11b"/>
　皆魯侵諸侯而得之非周公之本封也既本他國之<lb/>
　田故不言我葢以衆暴寡以大侵小而得之者如有<lb/>
　王者作則魯在所予乎在所奪乎聖人所書以正王<lb/>
　法爾鄆讙龜陰田特書曰來歸者夾谷之會孔子相<lb/>
　焉質以禮義齊人自服而來歸也他秪書歸者皆因<lb/>
　請而得之爾<lb/>
夏四月丙辰日有食之<lb/>
　按長歴丙辰朔不書朔史失之也日食雖有常度亦<lb/>
<pb n="12a"/>
　人事所召有食之者<lb/>
己巳齊侯元卒<lb/>
　齊惠公立十年卒其子無野立是為頃公<lb/>
齊崔氏出奔衞<lb/>
　崔杼有寵於惠公高國畏其偪也而逐之以其世卿<lb/>
　專權故書氏而以自奔為文<lb/>
公如齊<lb/>
　公二年天王崩如弗聞也今聞齊侯卒而奔其喪是<lb/>
<pb n="12b"/>
　以事天子之禮事齊也<lb/>
五月公至自齊<lb/>
癸巳陳夏徵舒弑其君平國<lb/>
　君通乎夏姬故其子弑之靈公立十五年其子午立<lb/>
　是為成公成公既立不討君父之賊則知靈公之惡<lb/>
　播於國人而徵舒殺之國人之所弗憝也<lb/>
六月宋師伐滕<lb/>
　前圍滕以伐人之喪貶而人之今伐滕而稱師焉則<lb/>
<pb n="13a"/>
　正著其暴横加小國以其衆也然滕子恃晉而不朝<lb/>
　宋討得其罪故稱伐焉<lb/>
公孫歸父如齊葬齊惠公<lb/>
　公自奔其喪又使貴卿會葬不顧天王之禮闕然莫<lb/>
　之供也比事攷辭其義自見而臣子私諡之罪亦無<lb/>
　所逃<lb/>
晉人宋人衞人曹人伐鄭<lb/>
　鄭復與楚平故晉會三國伐之當是時陳有弑君之<lb/>
<pb n="13b"/>
　亂曾不是圖而有事於鄭故楚之伐鄭稱爵晉與諸<lb/>
　侯伐鄭稱人蓋罪諸侯不先自正也<lb/>
秋天王使王季子來聘<lb/>
　宣公弑嗣君而簒立天王不問其罪反使季子來聘<lb/>
　又不見答失禮甚矣<lb/>
公孫歸父帥師伐邾取繹<lb/>
　自文公時邾魯有隙宣公簒位而邾子首朝之自是<lb/>
　絶迹魯庭者又十年故歸父帥師以討其罪然以貴<lb/>
<pb n="14a"/>
　卿為將舉大衆而征伐不施於亂臣賊子而凌弱侵<lb/>
　小近在附庸之國是為盜也故特書取繹以重其罪<lb/>
大水<lb/>
　兵役怨氣之所感也義見桓十一年<lb/>
季孫行父如齊<lb/>
　文子初聘通嗣君也<lb/>
冬公孫歸父如齊<lb/>
　以伐邾故恐齊人以為討遂謀伐莒焉甚矣魯之懼<lb/>
<pb n="14b"/>
　齊也二嵗之間而公與大夫如齊者五<lb/>
齊侯使國佐來聘<lb/>
　嗣子踰年即位始稱君未踰年稱子故葵丘之會稱<lb/>
　宋子蓋齊桓方倡大義以尊中國諸侯之從者惟恐<lb/>
　後故宋公雖在喪而來與會亦不深責怒其不獲已<lb/>
　而趨急務爾魯之與齊與國也聘雖後時亦何害耶<lb/>
　惠公之卒葬之既速又未踰年而以君命遽遣使來<lb/>
　聘焉謀伐莒也然當凶釁而行吉禮忘哀思而結歡<lb/>
<pb n="15a"/>
　好蓋有速成君之意故如其意而書曰齊侯以著其<lb/>
　惡也<lb/>
饑<lb/>
　國無三年之蓄曰國非其國也今以秋大水而冬即<lb/>
　饑則其為國可知矣水旱螟螽天災也然民有蓄積<lb/>
　則未必饑書饑則不獨天災也見民無蓄積也非特<lb/>
　民無也國亦無也非特國無也鄰國亦無可告糴者<lb/>
　矣前此不書饑者百姓尚足故也至是而百姓不足<lb/>
<pb n="15b"/>
　矣於是乎有税畆之事焉<lb/>
楚子伐鄭<lb/>
　是夏鄭因晉帥三國見伐而復棄楚故楚子又伐鄭<lb/>
　據左氏載晉士會救鄭及諸侯戌鄭而春秋削之者<lb/>
　責晉雖得鄭而不能有之也故楚伐稱爵<lb/>
　<lb/>
　<lb/>
　春秋集註卷二十二<lb/>
</p>
<p>
</p>
  </div>
</body>
</text>
</TEI>
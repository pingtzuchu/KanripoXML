<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷六</head> <lb/>
    <p>
<pb n="1a"/>
欽定四庫全書<lb/>
　春秋集註卷六<lb/>
　　　　　　　　　　　　　宋　高閌　撰<lb/>
　　桓公三<lb/>
十有一年春正月齊人衞人鄭人盟于惡曹<lb/>
　此即齊侯衞侯鄭伯也而書人者聖人惡三國之不<lb/>
　能討弑君之賊以正人之國而徒殘民焉以逞其欲<lb/>
　則此盟不足為神所聽故前書來戰此奪其爵與公<lb/>
<pb n="1b"/>
　會衞侯于桃丘弗遇事義參見聖人之意深矣<lb/>
夏五月癸未鄭伯寤生卒<lb/>
　鄭莊公立四十三年世子忽立是為昭公而不終于<lb/>
　位自是五世兵革不息自入春秋攷之其存心處慮<lb/>
　見莊公之積不善知其必有餘殃矣<lb/>
秋七月葬鄭莊公<lb/>
　鄭忽旣立不待五月而葬其父是生亂階<lb/>
九月宋人執鄭祭仲<lb/>
<pb n="2a"/>
　宋人怨鄭久矣恨力不能報耳祭仲鄭之權臣也君<lb/>
　之廢置盡在其手宋公誘而執之使廢嫡立庶者盖<lb/>
　欲鄭之償吾賂故爾祭仲身為鄭卿國之安危所繫<lb/>
　不能慎重輕出其國旣見執于宋則當盡死節以拒<lb/>
　宋乃所以報國也今就執而突遂歸忽遂出則是祭<lb/>
　仲納突而逐忽其廢置之權在祭仲矣詩刺祭仲謂<lb/>
　之權臣而公羊氏因以為可與權豈不異哉雖然亂<lb/>
　鄭國者實由宋公故春秋奪其爵而貶稱人也祭仲<lb/>
<pb n="2b"/>
　稱字者非賢之也以天子之命卿故字之也春秋尊<lb/>
　王命貴正卿乃所以大祭仲之罪而深責之也<lb/>
突歸于鄭<lb/>
　突自外入篡其兄而曰歸者見祭仲已立之也不曰<lb/>
　祭仲立突者聖人原其情實自宋公逼之若書祭仲<lb/>
　立突則罪歸祭仲而未見祭仲之本意故蒙上文而<lb/>
　書突歸于鄭以見宋公擅立諸侯之罪突外假彊大<lb/>
　之勢篡兄而自立故不書公子言不可以有國也<lb/>
<pb n="3a"/>
鄭忽出奔衞<lb/>
　忽不稱爵者未踰年也若稱子則已葬矣其稱鄭忽<lb/>
　以國繫之明其正也旣立出奔而名之者見其失國<lb/>
　也忽不能自固其位以至于亡由不能自固而進退<lb/>
　之權在祭仲仲旣被執故突歸為已立忽出為失國<lb/>
　也<lb/>
柔會宋公陳侯蔡叔盟于折<lb/>
　此盟謀定鄭突也故宋公為主柔魯大夫之未命者<lb/>
<pb n="3b"/>
　叔蔡侯弟也凡異母弟曰叔季許叔蔡季紀季皆諸<lb/>
　侯之異母弟爾諸侯之弟國而字之言與君同體也<lb/>
　魯柔蔡叔敢與諸侯抗盟亦宋公陳侯自取之也春<lb/>
　秋凡陪臣専征伐盟會者據左氏之文有稟其君命<lb/>
　者有不禀其君命而自出者而經無明文以别之盖<lb/>
　以當時陪臣非自己之専君命即輔其君以専天子<lb/>
　之命聖人皆不與之也昔人論春秋無賢臣以為諸<lb/>
　侯之視天子猶父也陪臣于諸侯亦猶子之于父則<lb/>
<pb n="4a"/>
　其視天子猶祖也人子孝于父者必欲其父孝于祖<lb/>
　陪臣忠于諸侯者必欲諸侯忠于天子則忠孝兩全<lb/>
　矣今陪臣皆強公室而弱王室是弱祖而強其父也<lb/>
　佐諸侯以敵天子是佐父以敵其祖也貽祖之怨成<lb/>
　父之逆惡莫大焉故管仲相桓公霸諸侯一匡天下<lb/>
　雖不自専惟輔其君一以専天子之命是亦挾父而<lb/>
　叛其祖也春秋惟一管夷吾爾而猶若是謂之無賢<lb/>
　臣也宜哉<lb/>
<pb n="4b"/>
公會宋公于夫鍾<lb/>
　宋公以立突故多責賂于鄭鄭人不堪宋公怒為夫<lb/>
　鍾之會以謀之會者外為主公宋出也故往會宋公<lb/>
　因為之請平焉盖十年郎之戰由鄭忽也故公怨忽<lb/>
　而助突可謂喜于助亂者矣<lb/>
冬十有二月公會宋公于闞<lb/>
　闞我地宋公不與鄭平必欲得賂于是公又為闞之<lb/>
　會復為突請焉嗚呼公為鄭之意亦可謂勤矣<lb/>
<pb n="5a"/>
十有二年春正月<lb/>
　一時無事書首月存天道王法也<lb/>
夏六月壬寅公會紀侯莒子盟于曲池<hi>按經文公穀作紀侯左氏作杞</hi>
　<hi>侯此從公穀</hi>
　曲池我地尋隱二年密之盟也紀有齊難故公尋舊<lb/>
　盟以篤好<lb/>
秋七月丁亥公會宋公燕人盟于穀丘<lb/>
　穀丘宋地宋公連燕人將以討鄭故公復往會而為<lb/>
<pb n="5b"/>
　之請平因與之盟也入春秋以來燕未嘗預中國之<lb/>
　會亦未嘗交玉帛之使也其孤特僻陋可見于此矣<lb/>
　幸而穀丘之盟與中國通曾未旋踵而反伐所與盟<lb/>
　之國是以春秋貶之<lb/>
八月壬辰陳侯躍卒<lb/>
　陳厲公立七年子免不得立立其弟林是為莊公不<lb/>
　書葬者蔡人殺陳佗而立之不正尤甚於衞宣公也<lb/>
公會宋公于虚<lb/>
<pb n="6a"/>
　虚宋地用見宋益懈疎公而公強從之不已秖自辱<lb/>
　也<lb/>
冬十有一月公會宋公于龜<lb/>
　龜亦宋地公委宗社人民而六出與宋會盖公憾鄭<lb/>
　忽而欲定突是以不憚屈辱力為鄭請然諸侯臨莅<lb/>
　一國之民民不可一日不治則國不可一日去之故<lb/>
　先王之法諸侯無事不得出其四境朝事天子則出<lb/>
　境天子巡狩則出境方伯率諸侯以征伐則出境親<lb/>
<pb n="6b"/>
　迎則出境若無事而出境則誅春秋之時侵伐盟會<lb/>
　無時無之諸侯未嘗安居國中以治其民也強大之<lb/>
　國則奔走之弱小之國則侵陵之未嘗一歲而無出<lb/>
　境之事也聖人悉書之以著其罪于罪之中又為之<lb/>
　輕重焉盖當時王政不行天下無王諸侯不從事于<lb/>
　盟會則又無以安其國故有相會而謀安天下者有<lb/>
　相會而謀侵伐者各從其會以見其事以王法論之<lb/>
　凡諸侯去其國家而擅相會者皆罪爾聖人又通以<lb/>
<pb n="7a"/>
　一時之權而較其輕重也今公區區為鄭而數出會<lb/>
　宋宋公亦為求賄而數與公會皆非為國為民其罪<lb/>
　均爾<lb/>
丙戌公會鄭伯盟于武父<lb/>
　武父鄭地宋公辭平故公自龜還遽會鄭伯而謀伐<lb/>
　之夫宋鄭之事公何必預焉而同惡相濟一至于此<lb/>
　傳曰為義偃兵造兵之本也是故謹而日之<lb/>
丙戌衞侯晉卒<lb/>
<pb n="7b"/>
　卒而日之蒙上文也重書丙戌必有一誤衞宣公立<lb/>
　十九年其子朔立是為惠公<lb/>
十有二月及鄭師伐宋<lb/>
　宋責賂于鄭而無厭屢盟于魯而無信故二國聲其<lb/>
　罪以致討其曰伐者討有罪也然宋雖有罪而魯與<lb/>
　鄭不容無貶故内沒公而書及鄭不爵而稱師均其<lb/>
　罪也<lb/>
丁未戰于宋<lb/>
<pb n="8a"/>
　書伐又書戰者宋人之罪雖為可伐然桓公弑兄自<lb/>
　立鄭伯篡兄自立其惡均爾鄭旣假宋援以篡國及<lb/>
　旣得國不償宋賂公棄宋和好助鄭興戎是謂凶德<lb/>
　參會聖人深惡之故重書戰于宋若魯鄭二國自戰<lb/>
　然與來戰于郎同義春秋惡其敢行非義怙終不反<lb/>
　故為之盡其辭焉<lb/>
十有三年春二月公會紀侯鄭伯己巳及齊侯宋公衞<lb/>
侯燕人戰齊師宋師衞師燕師敗績<lb/>
<pb n="8b"/>
　此因丁未之戰勝負未決故退而各挾其黨以再戰<lb/>
　也曷為後日得紀侯齊侯然後能為日也然内兵以<lb/>
　紀為主外兵以齊為主而不以鄭宋首兵者盖齊欲<lb/>
　圖紀久矣六年公會紀以謀齊難是年紀侯又來朝<lb/>
　欲求平于齊齊人以鄭忽嘗有功于已亦欲伐突故<lb/>
　因鄭宋之戰率衞以助宋也魯先已與鄭連兵亦以<lb/>
　郎之戰怨齊聞齊人助宋故又率紀以助鄭也聖人<lb/>
　㣲顯闡幽惡不再貶丁未之戰已譏魯與鄭宋矣今<lb/>
<pb n="9a"/>
　齊紀助兵勢傷夷七國之師故發其罪以為首惡但<lb/>
　書及而不書伐者所以深惡七國無名興師交相攻<lb/>
　伐其罪均也公旣為鄭率紀以敗四國之師遂少紓<lb/>
　紀難至十七年乃會于黄以平之燕戰則稱人敗則<lb/>
　稱師者背穀丘之盟賣信而沽怨故戰稱人敗皆以<lb/>
　衆故稱師也<lb/>
三月葬衞宣公<lb/>
　凡諸侯在喪而有境外之事以喪行者稱子以吉行<lb/>
<pb n="9b"/>
　者稱爵此見衞侯非有急故背殯用兵自取敗績罪<lb/>
　不容誅且見魯人不廢喪紀因以著其臣子私諡之<lb/>
　罪<lb/>
夏大水<lb/>
　九疇以五行為本五行以水為本是民一日非水不<lb/>
　生也自堯有洪水之患使禹治之禹能疆理天下正<lb/>
　其經界有畎有澮有溝有洫有川有遂絶無水患但<lb/>
　有其利故年之豐凶一係農力而水旱不能為之害<lb/>
<pb n="10a"/>
　何者經界旣正則畎澮溝洫川遂之屬徧乎阡陌或<lb/>
　天時久雨則由畎注澮由澮注溝由溝注洫由洫入<lb/>
　川由川入遂以次疏導入河入江至于海盖以決之<lb/>
　而不為災也或天時久旱則于溝澮川遂之間遞引<lb/>
　其水以為灌漑又得其利焉春秋之時暴君汚吏壞<lb/>
　其經界使畎澮溝洫之屬皆蕪平而不治于是遇大<lb/>
　水而無以決遇大旱而無以漑民為兵戰所驅無暇<lb/>
　治田畝聖人書大水者上痛禹迹之亡下悼井田之<lb/>
<pb n="10b"/>
　廢而生民受其大患無以拯濟之也春秋書大水者<lb/>
　八而此獨書夏者又見其害于耕也<lb/>
秋七月<lb/>
冬十月<lb/>
　義見九年<lb/>
十有四年春正月公會鄭伯于曹<lb/>
　鄭伯欲結曹好故公往會之也公與鄭伯皆有篡逆<lb/>
　之大惡天下所不容今相會于曹曹之容惡可知也<lb/>
<pb n="11a"/>
無冰<lb/>
　聖人之治天下苟可以防患者無不備也冰可以達<lb/>
　陽和之氣又足以禦暑豳風七月之詩周官凌人之<lb/>
　職可見矣今書無冰則非特見其時燠之異而凌陰<lb/>
　無所藏又何以為備乎凡不宜無曰無<lb/>
夏五<lb/>
　先儒謂傳疑也聖人作春秋為萬世法豈有傳疑者<lb/>
　乎後之傳者或脱月字或誤加五字耳<lb/>
<pb n="11b"/>
鄭伯使其弟語來盟<lb/>
　修曹之會也夫鄭伯以不正篡其兄又數出會以伐<lb/>
　人之國今遣其弟以盟于弑逆之人罪何如哉且將<lb/>
　命者大夫之事不可使弟也語為子人氏實達君命<lb/>
　其寵任之盖有自矣曰來盟者來盟于我彼欲之辭<lb/>
　也曰涖盟者往盟于彼我欲之辭也鄭魯旣同惡又<lb/>
　相疑忌而屢盟可惡之甚也<lb/>
秋八月壬申御廩災<lb/>
<pb n="12a"/>
　春秋記災不記火災者天所為也火者人所為也天<lb/>
　所為故謂之變而記之人所為則被其災者乃火之<lb/>
　性爾何足記也御廩災此將不得奉其宗廟之象也<lb/>
　宗廟之事君躬耕夫人獻種稑之類以共粢盛今御<lb/>
　廩災咎在君夫人矣宗廟鬼神之怒兆見于此矣<lb/>
乙亥嘗<lb/>
　新穀收而遇災天意可見矣豈可遽用其餘以嘗乎<lb/>
　且始穀而嘗嘗者物成之祭周之八月夏之六月未<lb/>
<pb n="12b"/>
　當嘗而嘗已為非禮況因災之餘而遽以祭之是不<lb/>
　顧神靈之享否為具而已矣此見公無恐懼之心不<lb/>
　恭孰甚焉且人君將祭必前期齋戒有司各謹其職<lb/>
　今壬申乙亥相去四日爾不成乎齋也<lb/>
冬十有二月丁巳齊侯祿父卒<lb/>
宋人以齊人蔡人衞人陳人伐鄭<lb/>
　此諸侯之師也累數者也加以焉著宋首惡也夫折<lb/>
　之盟陳蔡在焉紀之戰齊衞在焉皆與宋同好惡者<lb/>
<pb n="13a"/>
　也宋公不道執人之卿易人之君旣又求賂無厭深<lb/>
　怨突之背己而自量其力不足以加之于是復以齊<lb/>
　蔡衞陳之兵伐之夫諸侯之國甲兵有制皆統乎天<lb/>
　子乃敢私用之與私為之用以伐人之國大亂之道<lb/>
　也宋公之罪斯為尤重故加以焉以者行其意也四<lb/>
　國助宋興兵不道之甚故皆貶而人之貶四國則病<lb/>
　桓可知以十二年十三年之戰魯實為之故也然而<lb/>
　書伐者鄭亦有罪焉爾<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷六<lb/>
</p>
<p>
</p>
  </div>
</body>
</text>
</TEI>
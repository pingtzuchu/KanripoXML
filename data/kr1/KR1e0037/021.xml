<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二十一</head> <lb/>
    <p>
<pb n="1a"/>
欽定四庫全書<lb/>
　春秋集註卷二十一<lb/>
　　　　　　　　　　　　　宋　高閌　撰<lb/>
　　宣公一<lb/>
元年春王正月公即位<lb/>
　宣公受弑賊之立而不復討賊是與聞乎弑也是篡<lb/>
　也此不天無王之甚而書春王正月公即位者以天<lb/>
　道王法正其自即位之罪也其自即位奈何以不弑<lb/>
<pb n="1b"/>
　自居聖人因如其意而書之此春秋之誅意也宣公<lb/>
　之弑雖天王不問方伯不討而夫人姜氏歸於齊齊<lb/>
　豈不知其簒弑乎曰齊人之知乃在夫人未歸之前<lb/>
　蓋同惡相濟已先許其復通婚姻之好矣<lb/>
公子遂如齊逆女<lb/>
　不待喪畢親迎而公子遂遽如齊逆女者此乃公子<lb/>
　遂之本謀恐姻好久不通而齊人來討也且娶於齊<lb/>
　則公因得以列於會而諸侯不復討矣公子遂之情<lb/>
<pb n="2a"/>
　狀可知也夫逆女親者也使大夫非正也公子遂蓋<lb/>
　公族之尊者尤不可也而不憚如齊者勢不能自已<lb/>
　故爾始文公未終喪而娶故其子遂於即位之初而<lb/>
　逆女<lb/>
三月遂以夫人婦姜至自齊<lb/>
　不直書夫人婦姜至自齊而稱遂以者明公子遂不<lb/>
　當以夫人歸也婚禮莫重乎親迎豈容大夫得以歸<lb/>
　哉不稱公子者一事再見卒名也文公逆婦姜於齊<lb/>
<pb n="2b"/>
　不稱夫人自逆故也此稱夫人者臣下之辭也不稱<lb/>
　氏者夫人當待禮而行如野麕草蟲之詩蓋古者一<lb/>
　禮不備女不肯行故詩曰雖速我訟亦不女從雖速<lb/>
　我獄室家不足今公以喪娶又不親迎夫人不能以<lb/>
　禮自固而公子遂以之歸故去氏以貶之婦者有姑<lb/>
　之辭曰夫人姜氏至自齊可也而曰婦者姑敬嬴也<lb/>
　敬嬴也而姑之蓋以是暴其惡也曷為暴其惡敬嬴<lb/>
　以嬖妾私事襄仲而以其子屬之殺世嫡兄弟出主<lb/>
<pb n="3a"/>
　君夫人乃援成風故事即以子貴為國母今斬焉在<lb/>
　衰絰之中而請婚納婦此其罪之未見者也故因夫<lb/>
　人至特稱婦姜以顯之此春秋推見至隱著妾母當<lb/>
　國用事為後世鑒也有姑則以婦禮至無姑則專以<lb/>
　夫人之禮至書至自齊又見齊人以非禮嫁女失父<lb/>
　母國之道矣<lb/>
夏季孫行父如齊<lb/>
　公既婚矣然後季文子如齊納賂請列於會蓋春秋<lb/>
<pb n="3b"/>
　時凡國君不以其道立苟得一與於諸侯之會則他<lb/>
　國不得復討其罪所以季文子不憚自行者欲假大<lb/>
　國之權以定宣公之位也宣公之位定則一時臣子<lb/>
　黨亂誤國之罪庶皆可以逃矣昔人稱季文子三思<lb/>
　而後行今當魯國喪禍之際而舉動乖錯如此安在<lb/>
　其為三思哉是必思之過多而方寸亂矣故孔子曰<lb/>
　再斯可矣蓋譏之也<lb/>
晉放其大夫胥甲父於衞<lb/>
<pb n="4a"/>
　舜放驩兜於崇山此天子之討有罪也諸侯之大夫<lb/>
　有罪則當請於天子或殺或放上由天子不得自專<lb/>
　也故專殺大夫王法之所不容今晉乃專放其大夫<lb/>
　可乎然放與逐不同放猶有禮焉退之以禮不深罪<lb/>
　之也然舜治驩兜之罪而放之崇山者投之逺方也<lb/>
　崇山猶在吾封疆之内非蠻夷外國也今晉之於衞<lb/>
　同為列國爾晉輒放其有罪之臣於衞是鄙衞也是<lb/>
　直以蠻徼待吾同列之國也衞人受晉之逐臣而不<lb/>
<pb n="4b"/>
　辭豈亦迫於大國之勢歟按文公十二年河曲之戰<lb/>
　晉人將薄秦人於河胥甲趙穿當軍門呼曰薄人於<lb/>
　險無勇也乃止至是晉人討不用命者乃放胥甲於<lb/>
　衞夫胥甲趙穿之罪一也放甲而舎穿是政之不一<lb/>
　也以非其罪故特加父字以别之異乎蔡之公孫獵<lb/>
　也晉主諸侯而内討如此又安能正魯<lb/>
公會齊侯於平州<lb/>
　春秋凡簒立者諸侯一與之會則他國不得復討遂<lb/>
<pb n="5a"/>
　列於諸侯之會而以成君書之罪諸侯也非有王命<lb/>
　則國人亦不得討之恐滋亂也此當時大概然爾今<lb/>
　宣公與齊侯雖同惡相濟然實公欲為此會而不書<lb/>
　及者討賊之辭也凡亂臣賊子必深絶其黨而為惡<lb/>
　者孤矣故書會而不言及<lb/>
公子遂如齊<lb/>
　此又如齊者謝得會也前年公子遂與叔孫得臣如<lb/>
　齊請於齊侯歸弑其君出其母而立宣公今年公子<lb/>
<pb n="5b"/>
　遂得為公冒喪逆女季孫行父又為之納賂請會齊<lb/>
　惠公新遭弑逆之變而助成弑嫡之謀不念出姜之<lb/>
　戚而繼為喪婚之好貪取濟西之賂而遂定簒者之<lb/>
　位廢君臣兄弟夫婦之義是謂以亂濟亂者也昔季<lb/>
　子然問仲由冉求可謂大臣與孔子曰大臣以道事<lb/>
　君不可則止今由與求可謂具臣矣然則從之者與<lb/>
　曰弑父與君亦不從也公子遂與季孫行父叔孫得<lb/>
　臣居大臣之位相與周旋於簒奪之事曾具臣之不<lb/>
<pb n="6a"/>
　若當時庶幾於孔子之言者帷叔仲彭生耳自是禄<lb/>
　去公室政在大夫魯君遂失其民此春秋所以盡其<lb/>
　辭也<lb/>
六月齊人取濟西田<lb/>
　此專罪齊也宣公不義得國故以先君封界之田賂<lb/>
　齊此吾國之惡聖人為之辭曰齊人取之云爾若非<lb/>
　我予之也齊受簒逆之賂而助之則其惡尤大春秋<lb/>
　討賊尤嚴於利其為惡而助之者所以孤其黨也雖<lb/>
<pb n="6b"/>
　非強取要亦不義而得之所謂非其有而取之曰盜<lb/>
　也魯國本非宣公之所有也不義得國宜不能保其<lb/>
　土故不云我其不書公納賂者與鄭伯假許田同義<lb/>
　桓宣之計若出一軌春秋志之以見世平則正與法<lb/>
　皆勝世變則亂與賂偕行自然之符可不戒諸<lb/>
秋邾子來朝<lb/>
　首朝簒逆之賊此不待貶絶也故與滕侯朝桓之文<lb/>
　異公羊子曰其餘從同同此類是也<lb/>
<pb n="7a"/>
楚子鄭人侵陳遂侵宋<lb/>
　十五年扈之會晉將為魯討齊十七年晉以諸侯之<lb/>
　師伐宋以討弑君之罪皆取賂而還於是鄭伯以晉<lb/>
　為不足與遂受盟於楚此雖晉有以取之然鄭遽背<lb/>
　中國而即夷狄又同楚子加兵陳宋是助夷狄以攻<lb/>
　中國也罪不勝誅故稱楚子而人鄭伯所以甚鄭伯<lb/>
　之罪也非與楚子也兩書侵者所以深罪鄭伯此舉<lb/>
　之不義也既正此師為不義然後中國之師可舉矣<lb/>
<pb n="7b"/>
晉趙盾帥師救陳<lb/>
　趙盾先自帥師救陳而後致中國同伐鄭也然鄭人<lb/>
　連楚以侵陳與宋則晉何為獨救陳曰楚鄭之兵主<lb/>
　在於陳因加於宋晉人踰宋而救陳救陳而師退是<lb/>
　救宋也故舉救陳則及宋舉救宋則不及陳矣<lb/>
宋公陳侯衞侯曹伯會晉師於棐林伐鄭<lb/>
　此言趙盾救陳之師也　會晉者著諸侯為盾所致<lb/>
　也不曰會晉趙盾者不與其以卑致尊也若列數諸<lb/>
<pb n="8a"/>
　侯而會趙盾則是諸侯會大夫之辭爾故止稱師焉<lb/>
　師衆可以敵諸侯矣夫征伐自天子出非諸侯可得<lb/>
　而專也諸侯專之猶不可况大夫乎自隱桓以來諸<lb/>
　侯無大小皆專而行之及宣成而下大夫無内外皆<lb/>
　專而行之棐林之會天下之事中國之政皆在趙盾<lb/>
　矣<lb/>
冬晉趙穿帥師侵崇<lb/>
　崇在西土秦與國也晉方病楚而欲得秦趙穿曰我<lb/>
<pb n="8b"/>
　侵崇崇急秦必救之吾以求成焉鳴呼此謬計也豈<lb/>
　有欲求成而反加兵於他人之國乎適足以衆晉之<lb/>
　敵爾夫其謀之迂如此而當國者亦豈不為之裁正<lb/>
　而從之乎意者穿已有逆心欲得兵權托於伐國以<lb/>
　用其衆爾故書侵以著其罪<lb/>
晉人宋人伐鄭<lb/>
　宋人怨鄭伯與楚子之侵我也復請晉伐鄭晉亦以<lb/>
　前救之無功也遂連兵伐之夫晉以貪賂致諸侯之<lb/>
<pb n="9a"/>
　叛不能退而自責乃謀動干戈於外以遂宋之復怨<lb/>
　况宋人弑君豈可與之合兵乎故雖討得其罪亦皆<lb/>
　貶而人之<lb/>
二年春王二月壬子宋華元帥師及鄭公子歸生帥師<lb/>
戰於大棘宋師貶績獲宋華元<lb/>
　大棘宋地春秋二十四戰主客並書帥師者惟此及<lb/>
　哀二年趙鞅罕達而已夫主於伐人則書帥師此主<lb/>
　與客無辨何也蓋鄭公子歸生興師伐宋而來不稱<lb/>
<pb n="9b"/>
　伐者背中國即夷狄為楚來無以為辭曲在鄭也然<lb/>
　元年秋鄭人與楚子侵宋宋公既為棐林之役以報<lb/>
　之是冬又與晉人伐鄭一役而兩報之遂起此役今<lb/>
　鄭師之來宋當明大義以諭之否則慎固封守使鄭<lb/>
　不得而犯焉華元乃遽帥師出與之戰於是三軍大<lb/>
　敗以至見獲不能效死徒殄民辱國而已以見中國<lb/>
　因夷狄之故而自相殘如此故兩書帥師以惡之書<lb/>
　宋之及又書宋敗深罪其不當與之戰也上書宋華<lb/>
<pb n="10a"/>
　元矣下云獲華元可也復云宋者以國繫之重其以<lb/>
　國事獲也<lb/>
秦師伐晉<lb/>
　此秦之師由晉侵崇以起之則惡在晉故秦稱師稱<lb/>
　伐見此師之出有名也一侵一伐而秦晉之曲直可<lb/>
　見矣聖人誅趙穿之意亦明矣<lb/>
夏晉人宋人衞人陳人侵鄭<lb/>
　鄭為楚伐宋敗其師獲其大夫晉趙盾興諸侯之師<lb/>
<pb n="10b"/>
　將為宋討鄭而不果者非力不足理曲故也晉惟以<lb/>
　取賂釋宋不討以至於此故春秋著其失覊者之義<lb/>
　既貶而人之又書侵以惡之所以甚趙盾也盾執晉<lb/>
　政以主諸侯而二扈之盟貪宋齊之賂縱大惡而不<lb/>
　治勤諸侯而無功故鄭伯以晉為不足與道楚以伐<lb/>
　陳宋自是楚與晉爭晉不能競反有弑逆之禍於是<lb/>
　楚益自肆明年遂有問鼎之事<lb/>
秋九月乙丑晉趙盾弑其君夷臯<lb/>
<pb n="11a"/>
　諸侯以晉為盟主而晉國之政在趙盾盾之專制諸<lb/>
　侯幾二十年矣天下惟知晉之有趙盾而不知有靈<lb/>
　公也靈公雖不德亦不堪盾之專權故有殺盾之志<lb/>
　焉盾欲出奔而未越境其族子趙穿遂弑靈公而盾<lb/>
　即復其位不復討賊然則盾之臣節安在哉故聖人<lb/>
　原其情而書之曰趙盾弑其君夷臯而不使趙穿尸<lb/>
　其罪也誠使趙穿尸其罪則奸臣偽亡詐竄而隂使<lb/>
　人弑其君者遂得以免其罪矣夫弑君之罪豈可計<lb/>
<pb n="11b"/>
　免乎况盾又使穿逆成公則其迹嫌矣故聖人正趙<lb/>
　盾之罪以戒天下後世專權懷姧之臣也善乎西晉<lb/>
　陳泰能明此義也方高貴鄉公之見弑也抽戈者成<lb/>
　濟倡謀者賈充而當國者司馬昭也昭雖流涕問策<lb/>
　於陳泰泰曰惟斬賈充可以少謝天下爾昭問其次<lb/>
　意在濟也泰以為有進於此不見其次蓋指昭也然<lb/>
　則趙穿弑君而盾為首惡春秋之大義明矣以此為<lb/>
　坊而鄧扈樂之徒猶蒙歸獄而受戮靈公立十四年<lb/>
<pb n="12a"/>
　趙盾使趙穿逆襄公之弟黑臀於周而立之是為成<lb/>
　公不書葬者賊不討也<lb/>
冬十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
望<lb/>
　諸侯為天王崩斬衰而魯本不當郊因喪紀而不郊<lb/>
　可也今所以不郊者非為天王崩也牛口傷而改卜<lb/>
　而牛又死故也且公弑君簒立無天道矣豈足對越<lb/>
<pb n="12b"/>
　在天乎祭天之牛或傷或死此天示變以警公也三<lb/>
　望本因郊而設既不郊則三望之禮不備矣夫魯僭<lb/>
　郊禮久矣隱桓莊閔不書者聖人不敢無故斥言君<lb/>
　父之過故因變異而言也<lb/>
葬匡王<lb/>
　前期而葬者簡也且以著王室之㣲罪諸侯之不王<lb/>
　也<lb/>
楚子伐陸渾之戎<lb/>
<pb n="13a"/>
　僖二十二年秋秦晉遷陸渾之戎於伊川使雜居中<lb/>
　國而天子置之不問至是楚子興兵來討其罪故稱<lb/>
　伐以見中國之不自正也然楚自南海長驅中原觀<lb/>
　兵周疆定王使人郊勞輒敢問鼎之輕重雖有窺周<lb/>
　室之心而不敢輒動以先王之澤未竭夷狄猶有畏<lb/>
　義之心焉故稱本爵以正其狂僭之罪而不書問鼎<lb/>
　者蓋私問之也<lb/>
夏楚人侵鄭<lb/>
<pb n="13b"/>
　按左傳晉侯伐鄭鄭與晉平而經獨書楚人侵鄭者<lb/>
　書楚人侵鄭則知鄭復從晉也鄭本以晉不足與而<lb/>
　從楚今晉成公初立而復從晉是鄭伯之反正也故<lb/>
　獨書楚人侵鄭以抑夷狄之強<lb/>
秋赤狄侵齊<lb/>
　曰赤狄者見狄之種類已分矣<lb/>
宋師圍曹<lb/>
　宋文公即位三年武氏以曹師作亂聖人削而不書<lb/>
<pb n="14a"/>
　此年圍曹以報武氏之亂而書之者夫武氏之亂非<lb/>
　曹人所致也宋人不能反躬自治内睦九族而興兵<lb/>
　以圍人之國不亦左乎蓋宋惟有不赦之罪故書法<lb/>
　如此<lb/>
冬十月丙戌鄭伯蘭卒<lb/>
葬鄭穆公<lb/>
　觀其葬之速則知其禮之不備也且著其臣子私諡<lb/>
　之罪<lb/>
<pb n="14b"/>
四年春王正月公及齊侯平莒及郯莒人不肯公伐莒<lb/>
取向<lb/>
　莒郯相怨而郯乃魯婚姻之國故公及齊侯平之公<lb/>
　欲為郯平莒而挾齊以為重非平之道此莒之所以<lb/>
　不服也肯者心以為然而後從之者也此見公之義<lb/>
　不足以服莒之心矣曰莒人又見其不肯者非特其<lb/>
　君也及齊侯者以公為主及郯者以莒為主齊魯二<lb/>
　大國以好平兩小國之怨而且不能蓋信不足故也<lb/>
<pb n="15a"/>
　不知自反而取邑以致忿於人則公之所為亦已甚<lb/>
　矣公既無以得莒後書郯伯姬來歸則郯亦不能固<lb/>
　其好也雖然向吾故地桓十六年城向是也其後或<lb/>
　入於莒豈魯與莒有好而向還莒歟至此莒不肯平<lb/>
　然後公復取向也<lb/>
秦伯稻卒<lb/>
　共公立四年其子桓公立<lb/>
夏六月乙酉鄭公子歸生弑其君夷<lb/>
<pb n="15b"/>
　歸生鄭之正卿也公子宋以染指黿鼎之故鄭伯將<lb/>
　殺之宋輒與歸生謀先歸生若即𤼵姧謀則宋之惡<lb/>
　可遏靈公亦得而免矣既不以告又懼其譖而從之<lb/>
　雖公子宋手弑其君而歸生為國正卿縱其為逆意<lb/>
　尤可誅故特書公子歸生弑其君夷所以教天下後<lb/>
　世之為人臣者也蓋春秋之作常施於可疑而不施<lb/>
　於所不疑宋之罪無疑也歸生或疑於可免故治歸<lb/>
　生則宋罪自見非重歸生而輕宋也以此為坊後世<lb/>
<pb n="16a"/>
　猶有失身而為逆賊所制如司馬亮沈慶之輩者且<lb/>
　傳曰慎㣲又曰飲食必有訟又曰戱生患又曰輕則<lb/>
　失巨鄭伯輕戱於飲食之㣲而致殺身之禍聖人書<lb/>
　之其示來世之意深矣靈公立一年鄭人立穆公之<lb/>
　庶子堅是為襄公<lb/>
赤狄侵齊<lb/>
　以齊之疆而連年為狄所侵則惠公之無政可知矣<lb/>
秋公如齊公至自齊<lb/>
<pb n="16b"/>
　狄在齊境而公往朝之公之無政又可知矣故雖未<lb/>
　踰時而書至以危之且為明年再如齊起也<lb/>
冬楚子伐鄭<lb/>
　中國諸侯不問鄭國殺君之罪而夷狄加兵以討之<lb/>
　故書楚子伐鄭所以病中國也且楚之病鄭久矣侵<lb/>
　伐之事始稱荆次稱人至此稱楚子所以深罪鄭也<lb/>
五年春公如齊<lb/>
　公以不義得國故亟朝於齊蓋當是時魯益以弱故<lb/>
<pb n="17a"/>
　謹事大國以自固也<lb/>
夏公至自齊<lb/>
　公春如齊而夏至者以齊人止公而強為高固請婚<lb/>
　也故書至以危之<lb/>
秋九月齊高固來逆子叔姬<lb/>
　時君之女也故稱子以别之古者三十而娶五十而<lb/>
　爵為大夫故大夫無出境親迎者高固為齊正卿而<lb/>
　始與魯為婚又越境逆女非禮可知矣不曰逆女者<lb/>
<pb n="17b"/>
　大夫不敵於諸侯故但稱子叔姬以見高固之自逆<lb/>
　也齊許之來魯與之婚高固之娶叔姬之嫁皆非禮<lb/>
　也<lb/>
叔孫得臣卒<lb/>
　此公子牙之後莊叔也内大夫卒無不日者以春秋<lb/>
　魯史故詳之也仲遂殺嫡立庶往謀於齊而得臣有<lb/>
　並使之罪故特不書曰以謹之而仲遂之惡不可勝<lb/>
　誅特於繹立義故文起於此也<lb/>
<pb n="18a"/>
冬齊高固及子叔姬來<lb/>
　子叔姬來者歸寧也歸寧常事不書先儒謂壻有反<lb/>
　馬之禮是亦常事不書矣夫髙固已為齊之正卿非<lb/>
　王事不當出境既未娶而為國卿又不可以國卿而<lb/>
　有新婚反馬之禮也故書齊髙固及子叔姬來以罪<lb/>
　之子叔姬不冠夫氏者承上髙固及之也<lb/>
楚人伐鄭<lb/>
　去冬之伐稱楚子所以譏鄭也今祇稱人又罪其數<lb/>
<pb n="18b"/>
　犯中國也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷二十一<lb/>
</p>
<p>
</p>
  </div>
</body>
</text>
</TEI>
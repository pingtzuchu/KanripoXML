<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十三</head> <lb/>
    <p>
<pb n="1a"/>
欽定四庫全書<lb/>
　春秋集註卷三十三<lb/>
　　　　　　　　　　　　宋　髙閌　撰<lb/>
　　昭公三<lb/>
十有三年春叔弓帥師圍費<lb/>
　南蒯以費叛不書者家臣微賤名不登于史册也但<lb/>
　書大夫圍之則邑叛可知矣罪大夫無政使家臣得<lb/>
　専邑而叛也克之不書本魯邑故也言叔弓帥師圍<lb/>
<pb n="1b"/>
　之又見家臣之彊且罪季氏之無君也家臣以邑叛<lb/>
　不以君命而使大夫討之如是則大夫非魯之大夫<lb/>
　也季氏之大夫也師非魯之師也季氏之師也如是<lb/>
　而欲討蒯不思之甚也<lb/>
夏四月楚公子比自晉歸于楚弑其君䖍于乾谿<lb/>
　先言比歸者明在外本無弑君之心也及其以棄疾<lb/>
　之請也遂有得位之心故復言弑者正比之罪也既<lb/>
　曰歸于楚又曰弑于乾谿者非比親弑之也加之罪<lb/>
<pb n="2a"/>
　爾家語曰楚靈王起章華之臺于乾谿國人潰叛是<lb/>
　靈王遇弑蓋有以取之矣初楚子麋疾靈王因而弑<lb/>
　之殺其子而自即位公子比以是出奔晉比在晉十<lb/>
　年矣其能一旦自外歸而弑其君乎蓋靈王無道公<lb/>
　子棄疾將作亂故使觀從召比于外脅而立之以弑<lb/>
　靈王雖棄疾脅比而立靈王自縊而死若比不從棄<lb/>
　疾之脅則靈王未必死以此言之棄疾不得比之勢<lb/>
　則無以濟其亂比見利而動遽欲為君則成楚靈之<lb/>
<pb n="2b"/>
　縊者乃比也蓋是時比當效死不立而既立矣又烏<lb/>
　得避是名哉若使人受其名已享其利則後世姧人<lb/>
　苟有藉口以濟其私者莫不皆寘力焉故聖人正名<lb/>
　比之弑君所以絶後世姧人之禍也雖然比之歸也<lb/>
　䖍猶在楚其不言入何也觀從召之楚人與之楚人<lb/>
　不拒則比之歸無難也<lb/>
楚公子棄疾殺公子比<lb/>
　此復稱公子而不以討賊之辭加之者此非討賊辭<lb/>
<pb n="3a"/>
　也殺而伐之之辭也憫比墮棄疾之謀也亦所以深<lb/>
　罪棄疾也棄疾本圖位而脅立比比既立而已遂殺<lb/>
　而篡之然不書弑其兄者比亦弑其兄俱無骨肉之<lb/>
　愛也然陳侯之弟招殺世子偃師而繫之陳此殺公<lb/>
　子比不繫之楚何也偃師當立無罪故以國氏之比<lb/>
　簒逆罪與棄疾等爾比既死棄疾遂自立改名曰居<lb/>
　蓋春秋凡弑君之人名在諸侯之策故公子圍弑君<lb/>
　自立改名曰䖍公子棄疾弑君自立改名曰居春秋<lb/>
<pb n="3b"/>
　因其自嫌而實書之<lb/>
秋公會劉子晉侯齊侯宋公衞侯鄭伯曹伯莒子邾子<lb/>
滕子薛伯杞伯小邾子于平丘<lb/>
八月甲戌同盟于平丘<lb/>
　霸圖不競久矣晉主夏盟諸侯皆貳叔向曰諸侯不<lb/>
　可不示威乃並徵會以楚棄疾立將謀討之故平丘<lb/>
　之會諸侯之衆兵車之盛奕世未覩又有天子之使<lb/>
　以臨之使晉之威靈少振而聳動吳楚此叔向之謀<lb/>
<pb n="4a"/>
　也楚子専盟會者十年矣今晉昭一旦與劉子合諸<lb/>
　侯于平丘者非能與楚子抗也乘楚靈弑逆之禍姑<lb/>
　以兵甲耀之爾若果能因楚平弑逆而與劉子大合<lb/>
　諸侯以討其罪亦足以彊中國之威矣今但同盟于<lb/>
　此何所為哉故但書日月以間之惡諸侯輒與王臣<lb/>
　同盟也雖然陳蔡之復國楚人自是不入寇而中國<lb/>
　為之少安亦由此盟也故會盟同地再書平丘書之<lb/>
　重言之複其中必有美惡焉<lb/>
<pb n="4b"/>
公不與盟<lb/>
　此晉侯聽邾莒之訴而辱公使不得與盟也夫晉侯<lb/>
　與公同體當同心同力以攘夷狄而諸侯咸會乃聽<lb/>
　邾莒之妄訴與衆棄公不以比數非所以宗諸侯也<lb/>
　天下孰不解體故自是訖會召陵諸侯不出者復二<lb/>
　十四年至鄟陵之會晉自不出此不足宗諸侯可知<lb/>
　也上文方譏諸侯輒與王臣同盟今公不與翻得免<lb/>
　于同盟之罪亦可謂幸矣<lb/>
<pb n="5a"/>
晉人執季孫意如以歸公至自會<lb/>
　公不獲與盟又國卿見執而以會致者為其有辭也<lb/>
　十年書伐莒不書取郠為是故也<lb/>
蔡侯廬歸于蔡陳侯吳歸于陳<lb/>
　廬蔡靈公少子世子有之弟先儒謂世子有之子非<lb/>
　也吳陳世子偃師之子也楚靈不道暴滅陳蔡而平<lb/>
　王始依陳蔡之國藉以發難今既得位聞諸侯有平<lb/>
　丘之會于是復二國之後暴靈之惡而收恩于已以<lb/>
<pb n="5b"/>
　説中國春秋不言楚納之亦不言歸自楚者見二國<lb/>
　之復乃自當復非楚得滅而復之也蓋先王建國固<lb/>
　非楚人可滅亦非楚人可復聖人因書其本爵以明<lb/>
　二國之君位其所固有國其所宜歸也雖二國之命<lb/>
　制在楚而平丘之會實有功焉故聖人特以陳蔡自<lb/>
　歸為文所以抑楚而存中國也<lb/>
冬十月葬蔡靈公<lb/>
　蔡復而始克葬也蔡靈不宜葬也而春秋葬之遏夷<lb/>
<pb n="6a"/>
　狄存中國也<lb/>
公如晉至河乃復<lb/>
　晉不與公盟今又執吾卿而公復朝之無恥甚矣豈<lb/>
　欲因晉之執而請討季氏之罪乎然季氏在晉宜其<lb/>
　不見納也<lb/>
吳滅州來<lb/>
　成六年吳入州來蓋本楚屬也至是取之盡殺其吏<lb/>
　民無道之甚故稱滅焉春秋詳楚伐吳略吳伐楚而<lb/>
<pb n="6b"/>
　志其甚者滅州來是也吳人以州來封季子之後又<lb/>
　以遷蔡焉<lb/>
十有四年春意如至自晉<lb/>
　魯大夫執則致重其危及宗社也行父之不致從公<lb/>
　也意如不書族前見也按季孫在晉子服惠伯私于<lb/>
　中行穆子曰魯事晉何以不如夷之小國土地猶大<lb/>
　所命能具若為夷棄之使事齊楚何瘳于晉乃歸季<lb/>
　孫夫晉之始執季孫為邾莒之訴而非有扶弱擊强<lb/>
<pb n="7a"/>
　之義也及其歸之又以土地猶大所命能具而非有<lb/>
　不能救蔡為夷執親之悔也然則晉人喜怒皆以利<lb/>
　發其勸沮皆以利行違道甚矣故平丘之會深加貶<lb/>
　斥自是而後諸侯不合二十餘年至于召陵又以賄<lb/>
　敗以十有八國諸侯之衆而書侵楚以譏之于是晉<lb/>
　日益衰外攜内叛不復振矣夫利之能敗人國家一<lb/>
　至于此此春秋所以深戒夫好利者而季氏富于周<lb/>
　公遂能以利幸脱于禍此聖人所以深嫉之<lb/>
<pb n="7b"/>
三月曹伯滕卒<lb/>
　曹武公立二十七年其子須立是為平公<lb/>
夏四月<lb/>
　一時無事書首月存天道王法也<lb/>
秋葬曹武公<lb/>
　因魯往會而著其臣子私諡之罪<lb/>
八月莒子去疾卒<lb/>
　莒著丘公立十四年其子郊公立國人弗順乃逐郊<lb/>
<pb n="8a"/>
　公而迎去疾之弟庚輿立之<lb/>
冬莒殺其公子意恢<lb/>
　春秋凡小國大夫如薛滕邾莒皆不書名氏以小國<lb/>
　無命卿不足錄也此直曰公子意恢者前既書莒子<lb/>
　之卒則知此所謂公子是宜為君者也不然意恢之<lb/>
　殺不當志于春秋矣與陳殺其公子禦寇文意略同<lb/>
十有五年春王正月吳子夷末卒<lb/>
　夷未立十七年欲授其弟札札逃去乃立其子僚<lb/>
<pb n="8b"/>
二月癸酉有事于武宫籥入叔弓卒去樂卒事<lb/>
　成六年立武宫非禮也此有事于武宫則知自立宫<lb/>
　之後祭之如親廟方其祭也叔弓涖事籥入而卒此<lb/>
　豈特雉鼎之變而已哉武宫之祭非所當祭可因此<lb/>
　而廢也卿佐之喪何痛如之宜遽為之變也方持誠<lb/>
　敬之心以事鬼神忽焉目覩卿佐之死則哀慼之心<lb/>
　奪之矣此心一變舉措失常而强去樂以卒事是知<lb/>
　其不可為而為之者也然則如之何則可曰禮大夫<lb/>
<pb n="9a"/>
　當祭聞君之喪攝主而往臣遭臣喪何獨不然若非<lb/>
　涖事之大夫則勿以聞可也檀弓記衞侯之言曰栁<lb/>
　莊死雖當祭必告然則當祭不告者禮也非涖事之<lb/>
　臣故也叔弓蓋叔老之子子叔敬子也<lb/>
夏蔡朝吳出奔鄭<lb/>
　楚子之入也朝吳有力焉夫朝吳為蔡之大夫而有<lb/>
　功于楚是有二心也豈可罪費無極之譖哉宜其不<lb/>
　容于蔡而出奔也<lb/>
<pb n="9b"/>
六月丁巳朔日有食之<lb/>
　日食雖有常度亦人事所召有食之者<lb/>
秋晉荀吳帥師伐鮮虞<lb/>
　嘗狄晉矣則荀吳何以無貶于初伐貶餘實錄而已<lb/>
　爾<lb/>
冬公如晉<lb/>
　猶以平丘之會故<lb/>
十有六年春齊侯伐徐<lb/>
<pb n="10a"/>
　景公之時吳楚方爭晉又不逺略以齊之强修其政<lb/>
　刑糾合諸侯復霸可也而區區助楚伐徐以懼吳人<lb/>
　師至蒲隧徐人賂以甲父之鼎而還嗚呼志亦卑矣<lb/>
　斥言齊侯罪在齊侯也<lb/>
楚子誘戎蠻子殺之<lb/>
　春秋之世彊凌弱衆暴寡故殺諸侯者有矣而彊楚<lb/>
　殺人之君者二焉誘蔡侯般書月書曰書名書地以<lb/>
　其誘殺中國疾之也誘戎蠻子皆不書以其自相誘<lb/>
<pb n="10b"/>
　殺也夷狄自相攻殺君子不疾也曷為不疾若不疾<lb/>
　焉乃深疾之也<lb/>
夏公至自晉<lb/>
　晉人猶以前故而止公至此始得歸<lb/>
秋八月己亥晉侯夷卒<lb/>
　晉昭公立六年其子去疾立是時六卿强公室卑矣<lb/>
九月大雩<lb/>
　因旱祭志僭也<lb/>
<pb n="11a"/>
季孫意如如晉<lb/>
冬十月葬晉昭公<lb/>
　喪事三月而葬皆非禮也且著其臣子私諡之罪<lb/>
十有七年春小邾子來朝<lb/>
　哀七年小邾子與郯子亦相繼來朝<lb/>
夏六月甲戌朔日有食之<lb/>
　日食雖有常度亦人事所召有食之者<lb/>
秋郯子來朝<lb/>
<pb n="11b"/>
　按史記註徐廣謂郯一作譚即莊十年齊師滅譚譚<lb/>
　子奔莒是也不知何據而言<lb/>
八月晉荀吳帥師滅陸渾之戎<lb/>
　宣三年楚子伐陸渾之戎自是陸渾睦于楚而為中<lb/>
　國之害至是荀吳帥師滅之晉三書滅國林父之于<lb/>
　潞氏士會之于甲氏皆不舉名氏至是書卿帥師者<lb/>
　夷不亂華而陸渾之戎密邇王室縱之雜處則非膺<lb/>
　戎狄别内外之義與闢土服逺以圖霸者有間矣是<lb/>
<pb n="12a"/>
　以纔得不貶焉春秋于内外之辨謹言如此<lb/>
冬有星孛于大辰<lb/>
　申須曰諸侯其有火災梓慎曰若火作其在宋衞陳<lb/>
　鄭乎許翰曰大辰宋分受災深故有華向之難心為<lb/>
　明堂王者忌之故王室亂<lb/>
楚人及吳戰于長岸<lb/>
　長岸吳地人楚而狄吳吳之惡甚于楚也書楚之及<lb/>
　又以罪楚也勝負相敵故但書戰而不書敗績<lb/>
<pb n="12b"/>
十有八年春王三月曹伯須卒<lb/>
夏五月壬午宋衞陳鄭災<lb/>
　四國同日而俱災豈皆人之力所能為蓋異之甚者<lb/>
　此為天下記異也<lb/>
六月邾人入鄅<lb/>
　鄅䢵姓國也屬于宋其夫人宋向戌女也邾人以詐<lb/>
　力襲而俘之春秋惡焉且為宋公伐邾起也<lb/>
秋葬曹平公<lb/>
<pb n="13a"/>
　因魯往會而著其臣子私諡之罪<lb/>
冬許遷于白羽<lb/>
　許自遷也楚人因其畏鄭而使之遷許亦自樂遷焉<lb/>
　故以自遷為文至是三遷矣<lb/>
十有九年春宋公伐邾<lb/>
　為鄅故也天下無霸而宋元于此一正入鄅之亂是<lb/>
　以春秋錄而進之<lb/>
夏五月戊辰許世子止弑其君買<lb/>
<pb n="13b"/>
　許悼公瘧餘止之藥而卒夫瘧非遽死之病也止之<lb/>
　進藥雖不志乎弑而君由止以卒則是弑也且世子<lb/>
　君之貳也當朝夕問膳如文王之為世子乃萬世之<lb/>
　法如使其可以冒昧進藥則亂臣賊子得容其姧矣<lb/>
　故聖人正止弑君之罪以絶萬世之禍也穀梁曰止<lb/>
　不嘗藥累及許君此説是矣春秋之義不同而辭一<lb/>
　施之學者所宜深察也<lb/>
己卯地震<lb/>
<pb n="14a"/>
秋齊髙發帥師伐莒<lb/>
冬葬許悼公<lb/>
　先儒以君弑賊不討不書葬此書葬以止不成乎弑<lb/>
　故君子赦之也是不然止既不立自責而死則是能<lb/>
　自討矣又何赦之有蓋因魯往會而著其臣子私諡<lb/>
　之罪爾悼公立二十四年止既自責而死乃立其弟<lb/>
　斯是為元公<lb/>
二十年春王正月<lb/>
<pb n="14b"/>
　一時無事書首月存天道王法也<lb/>
夏曹公孫會自鄸出奔宋<lb/>
　會者公子喜時之子喜時者所謂子臧是也鄸其采<lb/>
　邑也凡奔未有言自者此言自鄸蓋大夫有罪自歸<lb/>
　其邑以待放也凡大夫待罪于邑君賜之環則還賜<lb/>
　之玦則去然春秋時臣能専其邑無不畔其國者能<lb/>
　使其衆無不要其君者以臧武仲之智猶據防以求<lb/>
　後于魯是以孔子譏之以為大亂之道也故深察夫<lb/>
<pb n="15a"/>
　公孫會之自鄸奔宋也其賢于臧武仲逺矣故春秋<lb/>
　因其奔而書自鄸以别之<lb/>
秋盜殺衞侯之兄縶<lb/>
　此罪衞侯寵任其兄至能奪大臣官邑以故為盜所<lb/>
　殺而不忌也然以左氏攷之則殺縶者齊豹也豹為<lb/>
　衞司冦嗣守大夫其書為盜所謂欲求名而不得者<lb/>
　也而衞侯以千乘之國不能保其兄則其政可知也<lb/>
冬十月宋華亥向寧華定出奔陳<lb/>
<pb n="15b"/>
　宋元公無信多私而惡華向之族于是三子謀曰亡<lb/>
　愈于死先諸遂干君而出奔于陳夫三子者同時而<lb/>
　出又同奔陳是將為國患不可不慮也<lb/>
十有一月辛卯蔡侯廬卒<lb/>
　蔡平公立八年其子朱立是為悼公<lb/>
　<lb/>
　<lb/>
　春秋集註卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷十四</head> <lb/>
    <p>
<pb n="1a"/>
欽定四庫全書<lb/>
　春秋集註卷十四<lb/>
　　　　　　　　　　　　宋　高閌　撰<lb/>
　　僖公<lb/>
元年春王正月<lb/>
　不書即位同閔公義<lb/>
齊師宋師曺師次於聶北救邢<lb/>
　齊桓公於是為仁不情而為志不廣矣狄入衞齊不救<lb/>
<pb n="1b"/>
　衛狄不伐邢而齊救邢聖人於是盖昭見其隠而知<lb/>
　桓公之不足為賢方伯也衛朔奔匿於齊襄齊實納<lb/>
　之是齊有恩於衛一也朔之入實拒王師桓公圗霸<lb/>
　尊王釋其拒王師之罪而不問是齊有恩於衞二也<lb/>
　荘公十六年幽之盟衛朔同盟及二十七年再盟於<lb/>
　幽諸侯皆㑹而衛不至此衛負於齊者一也二十八<lb/>
　年齊有伐衞之師問不至之故衛可以服矣而悍然<lb/>
　不順與齊師戰此衛負於齊者二也伐衛於此又<lb/>
<pb n="2a"/>
　七年而衛卒不通於齊此衛負於齊者三也齊庇<lb/>
　於衛者二而衛負於齊者三此齊所以坐視狄之<lb/>
　滅衛而不救也然不救衛固也而邢未被兵乃反救<lb/>
　之何也衛與邢為隣狄不伐衛則伐邢邢衛常有狄<lb/>
　患齊惡於衞故雖滅而弗救邢無惡於齊未被兵<lb/>
　而先救之救邢所以激衛也若曰順已者雖患未至<lb/>
　而吾救之違己者雖已被兵而不之救嗚呼此固小<lb/>
　人之情矣仁人果如是乎孺子将入井豈必其父母<lb/>
<pb n="2b"/>
　親愛而後救之雖其父母之仇哀其垂死亦将引手<lb/>
　援之矣頋乃持他人之子而示之曰此於吾無憾吾<lb/>
　持之若父與吾仇吾安視其死而不援也豈人情乎<lb/>
　霸主急災救患而以私憾廢之信乎為志不廣而為<lb/>
　仁亦不情也聶北在博州博衛地<lb/>
夏六月邢遷於夷儀齊師宋師曹師城邢<lb/>
　邢未有以効於齊也而齊厚之為已甚前年狄伐<lb/>
　邢齊即救之不留也今狄未至邢桓公帥三國之<lb/>
<pb n="3a"/>
　師次于聶北所以張邢之勢以却狄兵且謀遷之<lb/>
　以期於久安城之以設其重險此豈徒為無益之役<lb/>
　哉皆所以激衞云爾<lb/>
秋七月戊辰夫人姜氏薨于夷齊人以歸<lb/>
　齊桓倡義存魯以示信於天下而亂魯者非他齊女<lb/>
　也故召之至于夷而殺之而以之歸夫弑君之賊雖<lb/>
　人皆可得而誅之而魯以臣子不得討則齊侯殺之<lb/>
　為是此霸者所以行乎諸侯之義故聖人不罪齊侯<lb/>
<pb n="3b"/>
　之殺但書薨于夷則夫人不得其死昭然可見而莊<lb/>
　公娶仇讎淫蕩之女以禍魯國又不待貶絶而可知<lb/>
　也然齊侯殺之雖是而不當以歸繼書齊人以歸者<lb/>
　罪齊不當取其尸歸也不言以喪歸者不成乎喪也<lb/>
　雖然夫人義已與魯絶又不當歸之于魯如之何則<lb/>
　可曰即其死所而葬之可也<lb/>
楚人伐鄭<lb/>
　荆蠻加兵于中國謂之伐者以中國不自正故也荆<lb/>
<pb n="4a"/>
　自莊十年敗蔡師于莘始見于經十四年入蔡十六<lb/>
　年伐鄭皆秪書荆荆本子爵僻在南荒不從中國政<lb/>
　令而猾夏不恭敢僭大號所以外之也莊二十三年<lb/>
　書荆人來聘盖周室微弱而蠻荆敢與中國交聘諸<lb/>
　侯不以荆蠻待之而待以中國之禮聖人因書之曰<lb/>
　人非進荆蠻也所以懲中國諸侯也然猶君臣同辭<lb/>
　無復尊卑之辨二十八年荆伐鄭猶前志也此年書<lb/>
　楚人伐鄭則見其地廣兵強暴横難制自是至一經<lb/>
<pb n="4b"/>
　之終不復稱荆矣然終齊桓之世惟秖稱人而不得<lb/>
　與于中國之盟會者為齊桓能制其強也至僖十七<lb/>
　年齊桓卒于是始横十九年則已盟于齊矣二十一<lb/>
　年又盟于鹿上至秋則書宋公楚子會于盂執宋公<lb/>
　以伐宋楚于是乎始大張列位于陳蔡之上而書爵<lb/>
　矣所以著其強大難制中國不能抗也至冬告捷以<lb/>
　威諸侯聖人復書曰楚人使宜申來獻捷貶其爵又<lb/>
　稱獻所以抑其強也自晉文卒復有事于中國皆稱<lb/>
<pb n="5a"/>
　其爵以明中國外裔盛衰之漸惟貶而稱人者各隨<lb/>
　事以見<lb/>
八月公會齊侯宋公鄭伯曹伯邾人于檉<lb/>
　齊侯九合諸侯此其三也此會為衞城楚丘因為鄭<lb/>
　謀楚也公雖以喪行亦一時之權也諸國皆君則邾<lb/>
　人必非微者以其受姜氏故貶而人之然邾受姜氏<lb/>
　莒受慶父公不請于會以討之乃既會而敗其師非<lb/>
　禮也<lb/>
<pb n="5b"/>
九月公敗邾師于偃<lb/>
　邾人以哀姜在邾故戍虛丘以窺魯哀姜既誅邾知<lb/>
　齊魯之交合將歸其戍公往要而敗之何以知要而<lb/>
　敗之曰無伐邾之事而敗邾于邾地故也<lb/>
冬十月壬午公子友帥師敗莒師于酈獲莒挐<lb/>
　書公子友帥師見其擁兵得衆而不能明大義以討<lb/>
　慶父之罪反以賂求于莒而卒至于興師以毒鄰國<lb/>
　無辜之民也夫弑君之賊豈得以親親掩之乎久稽<lb/>
<pb n="6a"/>
　天討一至于今乃慶父聞哀姜已死欲復歸魯魯人<lb/>
　不可乃自縊遂致莒人持是興師而來以責賂于魯<lb/>
　夫莒受亂不執固異乎蔡人殺陳佗者矣又復責賂<lb/>
　不已信有罪矣公子友既不能喻以辭命使知不縮<lb/>
　而退乃遽出師以敗之人獲其大夫以償之挐者莒<lb/>
　子之弟獲挐者所以絶公子慶父之賂也春秋以季<lb/>
　友主此戰特謹而曰之所以深責之也凡諸侯戰而<lb/>
　死曰滅生得曰獲而大夫生死皆曰獲者以存之殺<lb/>
<pb n="6b"/>
　之皆在得之之後故也凡獲人之君與其大夫及其<lb/>
　見獲者均為有罪其間曲直之義則各存乎其文凡<lb/>
　小國之大夫不名事接于魯則名詳内也酈我地<lb/>
十有二月丁巳夫人氏之喪至自齊<lb/>
　秋七月齊人殺哀姜而以之歸今歴二時魯不迎其<lb/>
　喪者以夫人與弑閔公義欲絶之故也僖公新立外<lb/>
　欲固齊以居厚内存母子不絶之義故請而葬焉此<lb/>
　所以喪至自齊也然哀姜豈可復配宗廟哉魯以臣<lb/>
<pb n="7a"/>
　子不得討齊以霸主得舉法故臣子可緣霸主之命<lb/>
　以尊宗廟霸主亦可縁天子之法以絶魯私請今齊<lb/>
　以公義誅之是齊已絶之矣魯以私意請之是魯不<lb/>
　忍絶之也是以聖人因其喪之至而特去姜以絶之<lb/>
　于齊而存夫人氏以見魯之不忍也何則莊元年夫<lb/>
　人孫于齊不稱姜氏者盖與齊侯同弑其夫也弑夫<lb/>
　之罪重雖臣子得紀之矣故全去姜氏今此與慶父<lb/>
　同殺其子其罪稍輕終不以子故讎母惟霸者得行<lb/>
<pb n="7b"/>
　爾故止去姜而存氏若姜氏皆去之則是弑夫殺子<lb/>
　之罪均故存氏以别之也然則春秋者信制事之權<lb/>
　衡揆道之模範矣<lb/>
二年春王正月城楚丘<lb/>
　楚丘衞邑此會檉之諸侯城之以封衞也而不繫之<lb/>
　衞者衞為狄所滅不能保有故也然其辭若魯獨城<lb/>
　之何也齊侯之與諸侯會于幽也以攘夷狄尊中國<lb/>
　為盟主閉二年狄入衞而齊侯不能救致衞為狄所<lb/>
<pb n="8a"/>
　滅衞亡踰年然後率諸侯城楚丘以封之而齊侯乃<lb/>
　自以為功雖衞人亦謂齊侯于我德莫大焉聖人書<lb/>
　之曾無異于常諸侯者盖惡其盟之無信救之不速<lb/>
　今雖有存亡繼絶之善然天子在上而諸侯輒敢專<lb/>
　封非其所守而擅興力役以城之皆王法所不容也<lb/>
　故但書城楚兵而齊桓之行事可見矣宋子魚曰齊<lb/>
　桓存三亡國義士猶曰薄德斯可見當時已不與齊<lb/>
　桓之封也然則為齊桓者如之何則可狄人即逐請<lb/>
<pb n="8b"/>
　命于天子而城之旣城矣請命于天子而封之如是<lb/>
　則天王命諸侯城楚丘以封衞而齊桓之徳在其中<lb/>
　矣詩曰王命仲山甫城彼東方又曰經營四方告成<lb/>
　于王以此言之凡城必由天子之命而經營四方乃<lb/>
　人臣之職及其成也又告于王可也豈得自専哉<lb/>
夏五月辛巳葬我小君哀姜<lb/>
　十有一月而葬外薨也喪至五月而葬也魯人以姜<lb/>
　氏得罪宗廟不敢從夫之諡遂循文姜之例别諡曰<lb/>
<pb n="9a"/>
　哀嗚呼是不若不諡之為愈也聖人書此以罪魯之<lb/>
　臣<lb/>
虞師晉師滅下陽<lb/>
　晉始見于經以三傳及孟子攷之晉實主乎伐虢而<lb/>
　春秋以虞為首何也貪賂忘親以師導晉為之前驅<lb/>
　故聖人以虞首惡也不曰虞人晉人而曰師者正著<lb/>
　其恃衆以凌虐也取邑而言滅者下陽虢之所保下<lb/>
　陽舉而虢亡不待隕其社稷也盖虞不假道則晉不<lb/>
<pb n="9b"/>
　得逞下陽既喪則虢遂已亡聖人作春秋書鄭伯入<lb/>
　于櫟而不書入鄭書虞師晉師滅下陽而不書滅虢<lb/>
　觀物有要矣<lb/>
秋九月齊侯宋公江人黃人盟于貫<lb/>
　齊侯九合諸侯此其四也江黃者楚與國也二國逺<lb/>
　小而僻陋今來定盟則楚失其援矣始來服齊齊侯<lb/>
　不以逺小僻陋而忽之遂為之合諸侯則此諸侯宜<lb/>
　皆會也然大國稱齊宋逺國稱江黃以齊宋大國之<lb/>
<pb n="10a"/>
　君而盟逺國之微者則諸侯不必皆至著齊侯之信<lb/>
　而服楚之象見矣<lb/>
冬十月不雨<lb/>
　萬物需雨以生需雨以成一時愆亢猶有所損况不<lb/>
　雨幾于彌年則其災可知此書首月以見一時不雨<lb/>
　而僖公已為之憂矣<lb/>
楚人侵鄭<lb/>
　貫澤之會江黃皆至則齊已強而楚人失援矣此書<lb/>
<pb n="10b"/>
　侵鄭楚人懼也懼而侵鄭者何楚失江黃矣能爭鄭<lb/>
　猶可抗齊也以是見楚人欲與中國爭衡也惟不得<lb/>
　鄭是以服于齊也<lb/>
三年春王正月不雨<lb/>
　一時無他事惟首月書不雨見終春猶無雨也<lb/>
夏四月不雨<lb/>
　自去冬不雨至于今而不書旱何也凡書旱者雖有<lb/>
　時而雨猶以不足而旱也若直不雨則旱在其中矣<lb/>
<pb n="11a"/>
　連于首月總書之見其為災之久而僖公以不雨為<lb/>
　念也<lb/>
徐人取舒<lb/>
　凡國不言取此舒國也而曰取舒取舒之後復有舒<lb/>
　庸舒蓼舒鳩之類皆羣舒夷落雜居江淮之間者當<lb/>
　時夷狄無城郭宗廟社稷之守故但以取為文詩曰<lb/>
　荆舒是懲然則舒與荆同為中國之患徐人欲與中<lb/>
　國盟會故取舒以自効厥後齊侯為牡丘之會盖為<lb/>
<pb n="11b"/>
　此也<lb/>
六月雨<lb/>
　此記不雨之終也且建已之月萬物始盛待雨而大<lb/>
　古者以是月雩而祈雨則六月之雨尤為可喜國之<lb/>
　大事不可不書亦見僖公憂喜在乎民也夫所謂王<lb/>
　者豈能使陰陽無旱潦哉如以斯民為憂而已故歴<lb/>
　書之以見急雨之意焉所謂務農重穀者也<lb/>
秋齊侯宋公江人黃人會于陽穀<lb/>
<pb n="12a"/>
　齊桓九合諸侯此其五也齊將伐楚旣得江黄二國<lb/>
　共掎角乃為此會以諭諸侯故曰陽穀之會齊桓端<lb/>
　委搢笏而諸侯皆諭乎桓公之志盖江黄再會而不<lb/>
　怠可以大舉伐楚也故但書會而已又異乎貫澤之<lb/>
　盟也或曰侵蔡次陘之師諸侯皆在而江黄獨不與<lb/>
　焉安知其謀伐楚乎曰兵有聚而為正亦有分而為<lb/>
　奇也此用兵之法自召陵退而執濤塗然後及江人<lb/>
　黄人伐陳則知諸侯侵蔡次陘而二國不會自為掎<lb/>
<pb n="12b"/>
　角之勢明矣<lb/>
冬公子友如齊涖盟<lb/>
　凡魯遣大夫往他國盟則曰涖盟此盖公有他故不<lb/>
　與乎陽穀之會故使上卿如齊涖盟也亦足以見齊<lb/>
　桓寛政優簡于諸侯矣<lb/>
楚人伐鄭<lb/>
　此伐鄭者懼齊也凡謂之伐必有辭焉知齊之定伐<lb/>
　故有事乎鄭以拒齊也楚以夷狄連三歳加兵于鄭<lb/>
<pb n="13a"/>
　欲與中國抗衡則中國之衰可知已齊桓豈可已哉<lb/>
　于是明年諸侯大舉伐楚也<lb/>
四年春王正月公會齊侯宋公陳侯衞侯鄭伯許男曹<lb/>
伯侵蔡蔡潰遂伐楚次于陘<lb/>
　此齊侯大舉伐楚所以攘夷狄而尊中國也曷為而<lb/>
　先侵蔡乎曰侵者無名興師也齊侯欲攘夷狄尊中<lb/>
　國經營馳驟十數年矣豈如左氏所載直為蔡姬舉<lb/>
　哉今以伐楚會諸侯則諸侯之師實為楚動而齊侯<lb/>
<pb n="13b"/>
　以為蔡先附楚不與中國盟會者二十有三年乃先<lb/>
　加兵于蔡聖人罪其行事之迹殆若怒蔡興師而因<lb/>
　以及楚爾故書曰公會齊侯宋公陳侯衞侯鄭伯許<lb/>
　男曹伯侵蔡盖明其以蔡故而勤諸侯也以蔡故而<lb/>
　勤諸侯則是一人之私而非天下之公舉也是之謂<lb/>
　齊桓之譎但以伐楚之名正而掩其譎爾聖人實書<lb/>
　之見私欲之為害如此然予其爵者正為下文遂事<lb/>
　起也以蔡國區區嘗团于楚而諸侯之師遽及其境<lb/>
<pb n="14a"/>
　彼何恃而不駭且潰乎蔡侯以是忿齊終身不與中<lb/>
　國盟會雖然諸侯守國鑿斯池也築斯滅也與民守<lb/>
　之效死而勿去可也今兵一及境而民遂潰散則君<lb/>
　之不能守其民可知矣沈潰莒潰之類皆是也書遂<lb/>
　者著齊侯怒蔡興師因乘諸侯兵力以伐之不由天<lb/>
　子之命也孟子曰春秋無義戰彼善于此則有之矣<lb/>
　齊侯伐楚不能為而非所謂為天吏而伐之也然楚<lb/>
　乃蠻夷之國強暴僭逆憑陵中夏天王不能治而齊<lb/>
<pb n="14b"/>
　侯能奮中國之威一舉而服之而天下不胥為左衽<lb/>
　者乃其力也聖人于齊侯滅遂之後用兵侵伐皆貶<lb/>
　稱人至此稱爵者予其有攘夷狄尊中國之功也是<lb/>
　舉也非止八國之師也盖自陽穀之後小國從令而<lb/>
　行故不復舉之自曹許以上乃書爾陘楚地齊侯以<lb/>
　師壓其境焉屈完所謂君之涉吾地是也是時楚國<lb/>
　方強齊將綏之以德故次于陘以待之旣而楚使屈<lb/>
　完來遂與之盟此見齊不遽加兵而楚已服矣<lb/>
<pb n="15a"/>
夏許男新臣卒<lb/>
　諸侯非卒于國都則書地此不書許男卒于師何也<lb/>
　按成十三年曹伯廬卒于師襄十八年曹伯負芻卒<lb/>
　于師蓋陘地近許許師雖已次于陘許男遇疾而歸<lb/>
　矣曰卒者卒于其國之辭也新臣即許叔也立四十<lb/>
　二年其子業立是為僖公<lb/>
楚屈完來盟于師<lb/>
　此楚子使屈完來觀師而屈完因求盟于師也曰來<lb/>
<pb n="15b"/>
　盟者彼欲之也見楚之服齊也雖然齊侯舉義師以<lb/>
　伐楚則當罪其僭竊王號侵滅小國也今反以包茅<lb/>
　不入昭王不復責之則其辭游矣盖齊桓之行事亦<lb/>
　與楚相似故管仲亦不敢以此責之也義旣不充辭<lb/>
　又不勝故不敢決戰而許之盟也彼齊國佐如師陳<lb/>
　袁僑如會皆書如而此獨稱來者外夷狄之辭也楚<lb/>
　于夷狄最彊未嘗與中國為會然屈完之佐楚子能<lb/>
　從善服義知尊中國非特楚國之民安而中國亦被<lb/>
<pb n="16a"/>
　其澤焉故春秋特書其族如吾中國之大夫且見楚<lb/>
　亦世官也然不曰楚子使者前此未嘗稱楚爵若此<lb/>
　稱楚子是進夷狄也非所以攘夷狄也故専舉屈完<lb/>
　與齊國佐不同<lb/>
盟于召陵<lb/>
　屈完來盟于師楚志也不許盟于師而許之盟于召<lb/>
　陵齊志也召陵去陘一舍耳齊侯退而盟之雖冇諸<lb/>
　侯之師不復與戰以禮楚焉故復書盟于召陵以明<lb/>
<pb n="16b"/>
　齊侯尚德不尚力也由此言之齊侯此舉求服夷狄<lb/>
　而已非若後世必以戰勝為功也二十八年晉楚戰<lb/>
　于城濮晉文公退三舍以避楚楚得臣從之不已而<lb/>
　後戰焉方其退舍而楚還則文公亦將不戰矣吾以<lb/>
　是知齊桓晉文之攘楚皆求服之而不求戰勝也故<lb/>
　春秋予之<lb/>
齊人執陳袁濤塗<hi>案袁濤塗左氏作轅公穀作袁此從公穀</hi>
　濤塗非有意于誤軍道區區為陳之意則忠矣申侯<lb/>
<pb n="17a"/>
　賣濤塗于齊侯齊侯不之察賞申侯而執濤塗況楚<lb/>
　方受盟而退遽執同會之大夫齊侯之志驕矣于是<lb/>
　知齊侯之不可為周公而為三王之罪人也周公東<lb/>
　征而西怨南征而北怨今齊假道于陳懼以求免又<lb/>
　執濤塗故揚子雲曰昔在周公征于東方召伯述職<lb/>
　蔽芾甘棠其思矣夫齊侯欲徑陳陳不果納執袁濤<lb/>
　塗具斁矣夫雄蓋得之此也貶而人之不亦宜乎<lb/>
秋及江人黃人伐陳<lb/>
<pb n="17b"/>
　此書及者非魯及之也蒙上齊人執袁濤塗之文乃<lb/>
　齊及之爾齊所以及江黄伐陳者討其誤軍道之罪<lb/>
　也夫陳侯方與諸侯同侵蔡同伐楚又同盟而齊侯<lb/>
　遽執其大夫又率二國伐之不義莫大焉故蒙上文<lb/>
　而人之盖江黄小國例稱人若書齊人江人黄人伐<lb/>
　陳則嫌與江黃同貶故變文稱及盖齊侯知此舉非<lb/>
　義諸侯不肯從故俾江黄二國伐之俾江黄二國伐<lb/>
　之亦齊侯之善經也何謂善經不以江人黄人伐楚<lb/>
<pb n="18a"/>
　而以江人黃人伐陳者不以江人黄人益楚之怒也<lb/>
　愛江人黃人也此齊侯之善經也雖然伐陳非義也<lb/>
　陳人亦未肯服罪故十有二月再會諸侯侵之<lb/>
八月公至自伐楚<lb/>
　桓會不致于此致者以其事功為足乎揚也且師出<lb/>
　踰二時矣又以見諸侯之師正為伐楚而起非為侵<lb/>
　蔡也攷觀齊侯伐楚之舉或美或惡而可以知霸者<lb/>
　之雜矣<lb/>
<pb n="18b"/>
葬許穆公<lb/>
　因魯往會而著其臣子私諡之罪<lb/>
冬十有二月公孫兹帥師會齊人宋人衞人鄭人許人<lb/>
曹人侵陳<lb/>
　齊侯大舉諸侯之兵假塗于陳陳人病之不欲其復<lb/>
　過我國使之循海而歸則齊侯之不修師律可知矣<lb/>
　乃反執陳之大夫又及江黃加兵于其國今又大合<lb/>
　諸侯之兵壓其境聖人于此不曰伐而曰侵者所以<lb/>
<pb n="19a"/>
　深罪其無名也書公孫兹之帥師貶可知矣齊之首<lb/>
　惡罪不勝誅也陳人行成遂歸濤塗<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷十四<lb/>
</p>
<p>
</p>
  </div>
</body>
</text>
</TEI>
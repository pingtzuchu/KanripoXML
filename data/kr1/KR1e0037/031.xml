<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十一</head> <lb/>
    <p>
<pb n="1a"/>
欽定四庫全書<lb/>
　春秋集註卷三十一<lb/>
　　　　　　　　　　　　宋　髙閌　撰<lb/>
　　昭公一<lb/>
元年春王正月公即位<lb/>
　公雖上不受于天子而内亦繼正有所受之故書即<lb/>
　位<lb/>
叔孫豹會晉趙武楚公子圍齊國弱宋向戌衞齊惡陳<lb/>
<pb n="1b"/>
公子招蔡公孫歸生鄭罕虎許人曹人于虢<lb/>
　此會乃楚公子圍帥諸侯之大夫尋宋之盟也宋之<lb/>
　盟齊人不與焉今齊又從楚矣中國微弱可知也然<lb/>
　不書盟者以盟先楚故沒之是時晉主會而楚主盟<lb/>
　故也然宋盟亦楚主之爾特書之者著諸侯因弭兵<lb/>
　以為名皆不外楚也莒人弑君諸侯不共討之者是<lb/>
　時楚人方聽莒人之訴而欲執魯大夫是不以莒人<lb/>
　為可討也春秋不書莒人葢斥之爾衞齊惡在陳蔡<lb/>
<pb n="2a"/>
　之上者上卿也<lb/>
三月取鄆<lb/>
　莒魯爭鄆為日久矣今尋盟未退而魯人乘莒之亂<lb/>
　取鄆聖人直書之其辭雖畧而惡有餘也時叔孫豹<lb/>
　在會楚人聽莒人之訴欲執之而不果<lb/>
夏秦伯之弟鍼出奔晉<lb/>
　鍼桓公之子景公之弟也有寵于桓富如二君及景<lb/>
　公立懼偪而出仕于晉書曰出奔者著其棄兄忘君<lb/>
<pb n="2b"/>
　奔于他國也曰弟云者見秦伯以一國之大而不能<lb/>
　容一弟也<lb/>
六月丁巳邾子華卒<lb/>
　邾悼公立十五年卒<lb/>
晉荀吳帥師敗狄于大原<hi>案經文公穀作大原左氏作大鹵此從公穀</hi>
　大原晉地即大鹵也中國曰大原夷狄曰大鹵號從<lb/>
　中國名從中國詩曰薄伐玁狁至于大原是也狄來<lb/>
　犯晉故荀吴得以敗之書曰敗狄者所以與中國之<lb/>
<pb n="3a"/>
　勝也箕與交剛之役皆書晉人至是書卿帥師則晉<lb/>
　益衰矣矜能敗狄也<lb/>
秋莒去疾自齊入于莒莒展輿出奔吴<lb/>
　去疾齊出也密州之弑去疾奔齊展輿立而奪羣公<lb/>
　子秩羣公子召去疾去疾因假齊之力入莒以討展<lb/>
　輿之罪此討得其正也故稱莒然去疾遂自立無所<lb/>
　禀命故不稱公子去疾自以為公子可立故也展輿<lb/>
　為弑君者所立而不討賊是與聞乎弑也斯不可以<lb/>
<pb n="3b"/>
　有國矣而亦以國書者罪諸侯也虢之會雖不與然<lb/>
　諸侯已與其立矣故欲執叔孫也稱莒展輿見諸侯<lb/>
　之與其立也不稱莒子聖人不予其為君也展輿吴<lb/>
　出也故奔吴<lb/>
叔弓帥師疆鄆田<lb/>
　文十二年季孫行父嘗帥師而城之復為莒所取今<lb/>
　乘莒之亂而取之又帥師以疆其田必帥師者何以<lb/>
　不義得之懼不服也<lb/>
<pb n="4a"/>
葬邾悼公<lb/>
　入春秋來邾始書葬葢邾滕薛皆小國也秦逺國也<lb/>
　皆至昭公而書葬方是時魯衰甚矣小國如大國逺<lb/>
　國如近國<lb/>
冬十有一月己酉楚子麇卒<lb/>
　此楚熊郟敖也初康王即位弭兵息民而麇嗣其仁<lb/>
　心申盟守約春秋善之凡立四年其令尹圍因其疾<lb/>
　也殺其子而代之自改名曰䖍故戰國策載不修春<lb/>
<pb n="4b"/>
　秋之言曰楚王子圍聘于鄭未出竟聞王病反問疾<lb/>
　遂以冠纓絞王殺之因自立由此觀之郟敖實弑也<lb/>
　聖人直書卒者此與鄭伯髠頑無異葢春秋新意也<lb/>
楚公子比出奔晉<lb/>
　靈王既弑其君又殺其君之子而自立比為右尹力<lb/>
　不能制亦不從亂是以出奔春秋書之為十三年起<lb/>
　也<lb/>
二年春晉侯使韓起來聘<lb/>
<pb n="5a"/>
　起韓厥次子也襄七年韓厥老長子無忌有廢病讓<lb/>
　起為卿公新即位晉不敢輕魯釋其奸盟取鄆而以<lb/>
　貴卿來聘焉及冬公弔少姜為晉所卻自是習以為<lb/>
　常一棄禮而辱不可救以是知人君之動不可輕也<lb/>
夏叔弓如晉<lb/>
秋鄭殺其大夫公孫黑<lb/>
　黑欲去游氏而代其位以疾不果子産使吏數之有<lb/>
　死罪三于是縊黑而尸諸周氏之衢黑則有罪而鄭<lb/>
<pb n="5b"/>
　人初畏其彊不之討也今因其疾而幸勝之亦云殆<lb/>
　矣故稱國以殺<lb/>
冬公如晉至河乃復<lb/>
　公如晉朝而晉不納春秋以公至河乃復為文者臣<lb/>
　子之心不欲其君見拒于人而以為公臨河而不濟<lb/>
　懼涉難而自復也乃者有阻之辭公不以禮自重而<lb/>
　輕舉妄動以晉有少姜之喪而徃弔之晉侯辭曰非<lb/>
　伉儷也請君無辱是公棄禮自取輕辱于大國也且<lb/>
<pb n="6a"/>
　公得至晉是公得與乎國事也季氏不使公與國事<lb/>
　故公不得至晉焉<lb/>
季孫宿如晉<lb/>
　少姜卒致襚服也以是知晉不納公季孫冇以使之<lb/>
　也晉平以閨闥之愛勤動天下使諸侯釋位羣臣祇<lb/>
　役以為少姜之哀勞是知晉德之衰矣而公自如晉<lb/>
　則拒之季孫如晉則納之是權已移于下公不自省<lb/>
　其身曾季孫之不若也亦可悲矣<lb/>
<pb n="6b"/>
三年春王正月丁未滕子原卒<lb/>
　滕至是凡三書其卒<lb/>
夏叔弓如滕五月葬滕成公<lb/>
　入春秋來滕始書葬夫以卿共其葬非禮也以我襄<lb/>
　公之葬滕子來會故魯報之然與二十二年葬景王<lb/>
　無辨矣<lb/>
秋小邾子來聘<lb/>
　公即位故也昭公之始大國來聘小國來朝非不可<lb/>
<pb n="7a"/>
　為之國也而終之以流播使魯大絀靳侮于齊晉矜<lb/>
　憐于杞宋詩曰靡不有初鮮克有終可不戒哉<lb/>
八月大雩<lb/>
　因旱祭志僭也<lb/>
冬大雨雹<lb/>
　為災故書秋旱冬雹皆人事所召且為四年起也義<lb/>
　見僖二十九年<lb/>
北燕伯款出奔齊<lb/>
<pb n="7b"/>
　燕簡公多嬖寵欲去諸大夫而立其寵人于是上下<lb/>
　乖離自取播越故稱名以罪之北燕葢召公奭之後<lb/>
　以其逺在北荒故不列于中國會盟而其終始與昭<lb/>
　相類是以志之<lb/>
四年春王正月大雨雹<lb/>
　自去年冬至今春正月連大雨雹故前以時紀此以<lb/>
　月紀夫天道如此人事可知五行志曰凡雹皆冬之<lb/>
　愆陽夏之伏陰也<lb/>
<pb n="8a"/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷會于申<lb/>
　楚子而會諸侯者何尋宋之盟也尋宋之盟者何謀<lb/>
　吴也圖霸也然是會上主楚子下不殊淮夷是在會<lb/>
　之諸侯皆狄也何者楚䖍弑其君殺其世子自立而<lb/>
　求諸侯于晉晉人許之諸侯從之末有以為賊而討<lb/>
　之者反推為盟主相與朝事之以順聽其所為而不<lb/>
　敢忤春秋首書楚子末書淮夷而列羣諸侯于其中<lb/>
<pb n="8b"/>
　以著在會諸侯皆反周室以為悖亂之行也葢中國<lb/>
　自晉平始衰齊靈莊背之平公屢合諸侯以討焉襄<lb/>
　二十四年莊公遇弑始與晉平晉侯自是不復出與<lb/>
　盟會其大夫趙武為政不在諸侯故諸侯少安然而<lb/>
　晉日益衰政在六卿自宋之會諸侯不相見者十年<lb/>
　雖然楚之會諸侯也非與國則小國爾魯齊衞曹薛<lb/>
　邾杞不會也宋鄭滕小邾雖會而終不與也以是知<lb/>
　夷狄必不能主盟會也蔡入春秋以來常在陳衞之<lb/>
<pb n="9a"/>
　上自莊十六年之後以服屬于楚故未嘗先陳衞今<lb/>
　楚子大合諸侯故復居陳之上而滕子居喪出會又<lb/>
　不待貶絶也<lb/>
楚人執徐子<lb/>
　徐子吴出也楚子既為申之會將以在會諸侯伐吴<lb/>
　故以徐子為貳于吴而執之執之非道也葢楚子亦<lb/>
　欲效桓文之舉以示威于諸侯爾不言以歸者申楚<lb/>
　地且因以伐吴故也<lb/>
<pb n="9b"/>
秋七月楚子蔡侯陳侯許男頓子胡子沈子淮夷伐吴<lb/>
　中國之所以為中國謂有理也義也理義人心之所<lb/>
　同葢不待驅而後從也舎中國而從夷狄豈人心之<lb/>
　所欲哉迫不得已爾申之會楚靈王不修德而求諸<lb/>
　侯諸侯畏楚之彊守宋之盟而從之然猶不能致魯<lb/>
　衞曹薛邾杞至伐吴之役則中國諸侯皆去惟楚屬<lb/>
　從之爾人心之向背可知也夫中國不競然後楚得<lb/>
　恣其志有天下國家者苟知自强于理義以固其心<lb/>
<pb n="10a"/>
　其憂有弗從者耶<lb/>
執齊慶封殺之<lb/>
　楚子會諸侯以伐吴而執齊慶封殺之者以慶封在<lb/>
　吴故為齊討之假仁義以重其會所謂盜亦有道也<lb/>
　初崔杼弑其君而慶封為之黨齊人欲併討之慶封<lb/>
　走之吴吴予之朱方而居之至是楚子目以弑君之<lb/>
　罪而殺之也殺夏徵舒殺陳孔奐不言執者直辭也<lb/>
　此先言執者曲辭也然始執徐子亦非其罪也而稱<lb/>
<pb n="10b"/>
　楚人此執慶封疑若有罪焉而不主于楚者以慶封<lb/>
　不為靈王服故不與楚討也然慶封之罪雖不浮于<lb/>
　殺亦在所當討其言不與楚討者楚以蠻夷而主中<lb/>
　國盟會非如殺徵舒孔奐之比也陳嘗背中國而屬<lb/>
　于楚矣楚固得而討之今慶封得罪于中國中國諸<lb/>
　侯不能討而楚得以為資故聖人不予楚之討中國<lb/>
　也不與楚之討中國者所以深罪中國之不能自正<lb/>
　也<lb/>
<pb n="11a"/>
遂滅賴<lb/>
　遂者繼事之辭見楚肆禍于中國假義為利以惡終<lb/>
　也夫晉固不能霸矣楚以僭王而以吴故乃勤于營<lb/>
　霸維不知尊周而其規模則小焉者也諸夏之幸也<lb/>
　嗚呼彼以夷狄既會中國之諸侯又帥之以伐吴又<lb/>
　因以專殺中國之大夫今遂以諸侯之兵滅人之國<lb/>
　其流毒如此葢出于宋向戌弭兵之謀也然則謀人<lb/>
　之國者其可忽哉<lb/>
<pb n="11b"/>
九月取鄫<lb/>
　襄六年鄫為莒所滅今以莒亂故鄫叛而來魯因取<lb/>
　之鄫亦故國爾國而書取者易辭也鄫無嗣以女之<lb/>
　子為嗣是鄫之宗祀已滅矣若取無主之物爾<lb/>
冬十有二月乙卯叔孫豹卒<lb/>
　此僑如之弟叔孫穆叔也質直好義博聞强識季文<lb/>
　孟獻所不逮也然蔽于近習卒以餓死其子婼嗣是<lb/>
　曰昭子<lb/>
<pb n="12a"/>
五年春王正月舍中軍<lb/>
　襄十一年魯作三軍三家分公室而自専之今雖以<lb/>
　次國二軍之故而舎其中軍然四分公室季氏擇二<lb/>
　二家各一皆盡征之而貢于公然則軍之作舍皆在<lb/>
　三家而公無與焉季氏特因叔孫豹之死欲乘其弱<lb/>
　而去之名曰復古實欲自强爾自是公室有貢而已<lb/>
　無復有民矣<lb/>
楚殺其大夫屈申<lb/>
<pb n="12b"/>
　楚殺大夫義見僖二十八年<lb/>
公如晉<lb/>
　朝也公至是受三家之貢而已無復有民故雖如晉<lb/>
　非季氏所忌也<lb/>
夏莒牟夷以牟婁及防兹來奔<lb/>
　牟夷者展輿之黨也公如晉未反而魯受莒牟夷邑<lb/>
　惡季氏専且見莒益弱矣書及者以防與兹固别二<lb/>
　邑也防本屬魯葢嘗為莒所取今還吾所喪邑而與<lb/>
<pb n="13a"/>
　受叛邑同者不以私邑害公邑故也莒不書大夫以<lb/>
　我事書莒以利摟我而我入其利故兩譏之義見襄<lb/>
　二十一年<lb/>
秋七月公至自晉<lb/>
　魯人受莒之叛臣而取其地莒訴于晉晉人將止公<lb/>
　故歴三時乃得歸<lb/>
戊辰叔弓帥師敗莒師于蚡泉<lb/>
　蚡泉我地也魯既受莒人叛邑莒人興師而來軍于<lb/>
<pb n="13b"/>
　蚡泉而不設備故叔弓得以敗之曰敗莒師者幸魯<lb/>
　之勝乃所以罪之也故謹而曰之<lb/>
秦伯卒<lb/>
　秦景公立四十年子哀公立史皆失其名然亦不必<lb/>
　名也春秋書其卒者罪中國諸侯逺赴其喪也<lb/>
冬楚子蔡侯陳侯許男頓子沈子徐人趙人伐吴<lb/>
　徃年伐吴矣今又伐吴者吴不畏故也不會宋鄭滕<lb/>
　邾者不能會也是楚子之不能霸也越於是始見然<lb/>
<pb n="14a"/>
　吴楚與徐雖與中國盟會皆以夷狄不遽稱人今越<lb/>
　始見而遽稱人者不可云沈子徐人越伐吴故也其<lb/>
　曰越人蓋其君也然徐之人何以先越之君曰是徐<lb/>
　子也貶而人之爾豈有諸侯皆在而徐子獨不至乎<lb/>
　蓋徐自入中國已與中國盟會惟前年從楚子會于<lb/>
　申又貳于吴而見執于楚今又從以伐吴三者皆罪<lb/>
　也三十年吴滅徐而諸侯莫之救其禍蓋始于此<lb/>
六年春王正月杞伯益姑卒<lb/>
<pb n="14b"/>
　此把文公即襄二十九年所書杞子是也至是始稱<lb/>
　伯者豈自城杞之後復振歟立十四年其弟郁釐立<lb/>
葬秦景公<lb/>
　秦于是始書葬因魯往會而著其臣子私諡之罪<lb/>
夏季孫宿如晉<lb/>
　謝前年取莒牟夷叛邑蓋莒既伐魯則魯有辭是以<lb/>
　晉受季孫之聘而不見討也弭兵之時莒亦合好矣<lb/>
葬把文公<lb/>
<pb n="15a"/>
　因魯往會而著其臣子私諡之罪<lb/>
宋華合比出奔衞<lb/>
　合比請為太子佐殺寺人栁栁譖于公逐之為太子<lb/>
　殺君之嬖臣非所以安太子也故以自奔為文<lb/>
秋九月大雩<lb/>
　因旱祭志僭也<lb/>
楚薳罷帥師伐吴<lb/>
　三書伐吴者見楚終不得志于吴也初楚子執徐之<lb/>
<pb n="15b"/>
　聘使既又懼其叛而伐之吴人救焉楚令尹因帥師<lb/>
　伐吴而為吴所敗楚自是不敢伐吴吴人休兵息民<lb/>
　國始寖强然不書楚伐徐者徐無可伐之罪且不與<lb/>
　楚戰也<lb/>
冬叔弓如楚<lb/>
　左氏以為弔敗非也楚恃强暴雖敗猶諱之魯豈敢<lb/>
　弔乎蓋四年公不會申已而震楚兵威將朝楚而不<lb/>
　能故以叔弓先聘而明年躬繼之也<lb/>
<pb n="16a"/>
齊侯伐北燕<lb/>
　將納款也故書其爵然受賂而還君子弗予也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷三十一<lb/>
</p>
<p>
</p>
  </div>
</body>
</text>
</TEI>
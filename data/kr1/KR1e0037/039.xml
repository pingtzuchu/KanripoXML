<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十九</head> <lb/>
    <p>
<pb n="1a"/>
欽定四庫全書<lb/>
　春秋集註卷三十九<lb/>
　　　　　　　　　　　　宋　髙閌　撰<lb/>
　哀公一<lb/>
元年春王正月公即位<lb/>
楚子陳侯隨侯許男圍蔡<lb/>
　楚子以諸侯之師不能伐呉而但圍蔡則楚之衰可<lb/>
　知矣其圍蔡報柏舉也夫蔡侯怨楚不思務本修徳<lb/>
<pb n="1b"/>
　以俟時而輕謀兵革求得志于大國是益禍也其見<lb/>
　報也宜矣定六年鄭滅許以許男斯歸此復見者蓋<lb/>
　鄭滅之以爲附庸楚復立之也隨世服于楚不通于<lb/>
　中國吴子入楚昭王奔隨隨人免之卒復楚國楚人<lb/>
　徳之使列于諸侯故聖人因而序于經以見當時蠻<lb/>
　夷之專肆如此<lb/>
鼷䑕食郊角<lb/>
　定公末年哀公元年連書鼷䑕食牛之變則知魯之<lb/>
<pb n="2a"/>
　郊禮嵗一行之餘年皆以常事不書也此不言所食<lb/>
　則所傷非一處然牛亦不死也<lb/>
改卜牛<lb/>
　魯不當郊故天示變以警之而改卜牛是違天也<lb/>
夏四月辛巳郊<lb/>
　雖改卜牛猶非郊時况公斬然在衰絰之中輒行天<lb/>
　子之禮以見上帝可乎春秋書郊終于此矣<lb/>
秋齊侯衛侯伐晉<lb/>
<pb n="2b"/>
　五氏埀葭之後聖人書次以存晉晉至是而益衰聖<lb/>
　人不復以盟主待之矣書曰齊侯衞侯伐晉者見霸<lb/>
　綂之絶而受諸侯之伐也以傳攷之魯及鮮虞之師<lb/>
　在焉春秋以齊衞首惡故没魯而畧鮮虞也夫范中<lb/>
　行氏者晉之卿也叛而不能制又豈能以主諸侯乎<lb/>
　無惑乎齊侯衛侯之見伐也蓋晉定公召陵之役不<lb/>
　能得楚而蔡昭公以呉子勝于是齊鄭衛背之已而<lb/>
　我睦齊鄭宋人效之俱叛晉者也文公之業掃地盡<lb/>
<pb n="3a"/>
　矣又十有二年而吴人爭長于黃池雖欲爲成景悼<lb/>
　厲之世且不可得矣悲夫<lb/>
冬仲孫何忌帥師伐邾<lb/>
　觀定公之末邾之事魯至矣去嵗邾子來奔喪今踰<lb/>
　年而遽伐之蓋魯人謀邾乆矣利取其田不復知有<lb/>
　禮義也<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田<lb/>
<pb n="3b"/>
癸巳叔孫州仇仲孫何忌及邾子盟于句繹<lb/>
　定公之薨也邾子來奔喪非能行禮也知三家者欲<lb/>
　并其地故事魯不敢不恭此其情也然卒不免故元<lb/>
　年伐邾至是三卿同伐而取漷沂之田此三家之意<lb/>
　也且襄十九年取邾田自漷水今三卿又帥師伐邾<lb/>
　取漷東田因及沂西田然則三卿之專强貪暴如此<lb/>
　故列數之以重其罪入春秋來伐國取邑者多矣未<lb/>
　有伐國取田者也襄十有一年作三軍則魯公之民<lb/>
<pb n="4a"/>
　歸于三家矣尚有中軍爲公之肘腋也昭五年又舍<lb/>
　中軍則魯公肘腋之兵盡歸于季氏矣故昭公見逐<lb/>
　凡八年而後死于外國定公既立不能誅季氏反聽<lb/>
　其邪説淫于女樂而退孔子幸而終于位者非季氏<lb/>
　不欲取其位也諸侯服周公之徳而尊其後嗣三家<lb/>
　雖有無君之心而畏諸侯之義也當哀之時禄去公<lb/>
　室蓋五世矣三家盡分魯國之土而兵其民專其賦<lb/>
　故書曰季孫斯叔孫州仇仲孫何忌帥師伐邾是三<lb/>
<pb n="4b"/>
　卿各專其師同伐乎邾也句繹邾地故爲小邾所取<lb/>
　三家既得田遂許受其盟故書及以罪之然三卿伐<lb/>
　而二卿盟者季孫臨之叔仲歃之是季孫之汰也自<lb/>
　謂猶君矣其卑邾亦甚矣故謹而日之是時魯政不<lb/>
　復在公矣皆三家者之所爲也故詳志之<lb/>
夏四月丙子衛侯元卒<lb/>
　衛靈公立四十二年時世子蒯聵以南子之故出奔<lb/>
　在外南子怨之不召乃立蒯聵之子輒是謂出公<lb/>
<pb n="5a"/>
滕子來朝<lb/>
　公新立故也此見滕之微弱尤甚矣<lb/>
晉趙鞅帥師納衛世子蒯瞶于戚<lb/>
　戚衛邑也子受命于父臣受命于君蒯瞶雖奔靈公<lb/>
　未有廢之之命雖嘗欲立郢亦不果也今靈公卒衛<lb/>
　人以世子在外遂立其子輒使輒知已之所以得立<lb/>
　者以父爲世子故因逆其父而還以位則子道得而<lb/>
　亂皆息矣奈何更待人納其父而反拒之耶凡奔者<lb/>
<pb n="5b"/>
　在外非有國逆不可入故趙鞅帥師納之其言納衛<lb/>
　世子者明所納者正也異乎趙盾納捷葘于邾而貶<lb/>
　稱人也其言于戚者見衛已立輒矣蒯瞶爲輒所拒<lb/>
　而不得入於衛也聖人惡輒貪國叛父逆亂人倫以<lb/>
　滅天性故方其適衛也衛子待子以爲政子路問之<lb/>
　子曰必也正名乎于是孔子不得政嗚呼孔子而得<lb/>
　政必將復世子矣奈何雖由而亦以爲迂耶國人于<lb/>
　是拒世子曰先君之命也豈知君子之于國也雖其<lb/>
<pb n="6a"/>
　先君之命苟爲非義君子不從也然輒已立矣將若<lb/>
　之何曰曉輒而後立世子不遂先君之失而父子定<lb/>
　不愈于爭乎爭則刑罰不中而民無所措手足故君<lb/>
　子名之必可言也言之必可行也今輒以世子之子<lb/>
　得立反拒世子蒯瞶稱世子而反不得立得爲正名<lb/>
　乎由此言之蒯瞶廢則輒不當立輒立則是蒯瞶不<lb/>
　當廢故輒當致國于蒯瞶豈可以子拒父也聖人于<lb/>
　蒯瞶出入皆正其世子之名所以篤父子君臣之大<lb/>
<pb n="6b"/>
　經也不然貪國叛父之人接踵于萬世矣<lb/>
秋八月甲戌晉趙鞅帥師及鄭罕遶帥師戰于鐵鄭師<lb/>
敗績<lb/>
　齊人輸范氏粟鄭罕達送之晉趙鞅遇鄭師于鐵而<lb/>
　與之戰故書晉及而不書伐特以兩國之卿自帥師<lb/>
　共戰爲文也書鄭師敗績者善晉勝也晉雖失道而<lb/>
　藉文襄悼公之遺烈天下猶忻嚮焉是以晉一有勝<lb/>
　則君子喜而存之庻幾復振此憂世之仁也<lb/>
<pb n="7a"/>
冬十月葬衛靈公<lb/>
　七月而葬父子爭國故也因魯往會而著其臣子私<lb/>
　謚之罪<lb/>
十有一月蔡遷于州來蔡殺其大夫公子駟<lb/>
　呉滅州來而蔡已降于楚復背楚而請遷于呉呉人<lb/>
　許之故以自遷為文今壽春府下蔡縣是其地也初<lb/>
　武王封叔度于汝南上蔡蔡叔以叛被誅成王復以<lb/>
　封其子仲焉及平侯卒徙于新蔡至昭侯乃徙九江<lb/>
<pb n="7b"/>
　下蔡即州來是也州來本屬楚蔡以畏楚求遷而反<lb/>
　遷于楚地故國人皆不欲遷吴人怨其不時遷而以<lb/>
　兵襲之故蔡人以駟本謀遷因委罪于駟而殺之所<lb/>
　以先書蔡遷後書殺駟也夫蔡之禍生于玩裘而成<lb/>
　于遷國人無逺慮必有近憂豈謂是耶吴楚之貪殘<lb/>
　無道則又何誅焉<lb/>
三年春齊國夏衛石曼姑帥師圍戚<lb/>
　春秋書國外邑則各繫其國今齊圍衛之戚何以不<lb/>
<pb n="8a"/>
　繫之衛主曼姑也主曼姑則何以齊爲兵首以曼姑<lb/>
　之義不可圍也先儒乃以輒之拒父爲尊祖以齊國<lb/>
　夏衛石曼姑之圍戚爲霸討嗚呼起後世亂人倫賊<lb/>
　父子之教者蓋此言也且蒯瞶不過以疑似之迹奔<lb/>
　逃于外以待父之察爾父子之恩未絶也輒爲蒯瞶<lb/>
　之子豈不知之况人子之事親當致之于無過之地<lb/>
　今見蒯瞶出奔在外而遂以其父爲罪人則輒之爲<lb/>
　人子巳不免乎罪矣况又據國而拒其父乎昔孟子<lb/>
<pb n="8b"/>
　論舜爲天子臯陶爲士瞽瞍殺人則如之何曰執之<lb/>
　而已矣然則舜如之何曰舜視棄天下猶棄敝屣也<lb/>
　竊負而逃遵海濱而處終身忻然樂而㤀天下輒之<lb/>
　爲人子能致其親于無過之地若此可也今反以已<lb/>
　之大夫會外大夫帥師以圍其父則君臣之義父子<lb/>
　之思皆自此絶矣夫曼姑以臣圍君爲子圍父逆亂<lb/>
　人倫莫甚于此天下豈有無父之國哉不待貶絶而<lb/>
　罪惡可見齊國夏帥師以助之故特重其罪以爲惡<lb/>
<pb n="9a"/>
　首且齊既與晉爲仇若蒯瞶入則衛從晉矣此齊人<lb/>
　所以助輒也<lb/>
夏四月甲午地震<lb/>
　地道安静以震爲異故謹而日之<lb/>
五月辛卯桓宫僖宫災<lb/>
　諸侯五廟親盡則毁桓僖何以不毁三家者存之也<lb/>
　僭天子也三家者出于桓而立于僖故私之也聖人<lb/>
　因其災而並錄之是時三桓子孫方盛君子于是乎<lb/>
<pb n="9b"/>
　知有天道也不書及者不嫌乎一處也若雉門兩觀<lb/>
　則不可不書及矣<lb/>
季孫斯叔孫州仇帥師城啟陽<lb/>
　魯懼晉故城啓陽爲之備以所城近敵故帥師焉二<lb/>
　卿帥師有所畏也自是連年四城<lb/>
宋樂髠帥師伐曹<lb/>
　曹本屬宋既而叛之適足以取亡而已矣<lb/>
秋七月丙子季孫斯卒<lb/>
<pb n="10a"/>
　此意如之子季桓子也庶子肥嗣是曰康子夫君之<lb/>
　視臣如手足則臣之視君如腹心君之視臣如犬馬<lb/>
　則臣之視君如國人君之視臣如土芥則臣之視君<lb/>
　如寇讎蓋君之遇之也重則其報之也亦重君之遇<lb/>
　之也輕則其報之也亦輕春秋之時君遇臣之禮不<lb/>
　止于薄也或專放之殺之矣臣事君之道不止于欺<lb/>
　也或敢逐之弑之矣聖人痛君臣之兩失也故于魯<lb/>
　大夫書卒者三十不卒者十有七蓋小見其意焉非<lb/>
<pb n="10b"/>
　特記君恩之厚薄臣之終始也其書卒者或親臨之<lb/>
　或賻贈之恩及之也其不書卒者或出奔或不親臨<lb/>
　或賻贈不加恩意不及亦或卒于春秋之後也如公<lb/>
　子翬弑逆也慶父僑如臧孫紇公子憗皆出奔者也<lb/>
　其他或恩不及或在春秋之後<lb/>
蔡人放其大夫公孫獵于呉<lb/>
　公子駟之黨也放大夫者國也而稱人者皆衆人逐<lb/>
　之放有罪也其放之于呉是召亂之道也厥後蔡亂<lb/>
<pb n="11a"/>
　以公孫氏豈獵之黨歟<lb/>
冬十月癸卯秦伯卒<lb/>
　秦惠公也詳志日月見恩禮之厚也其子悼公嗣立<lb/>
叔孫州仇仲孫何忌帥師圍邾<lb/>
　邾子巳受盟于句繹今二卿踰年而渝之是自敗其<lb/>
　盟也雖邾政不修有以致冦然魯之棄信亦已甚矣<lb/>
　自是盟不足恃春秋弗志也<lb/>
四年春王二月庚戌盗殺蔡侯申<lb/>
<pb n="11b"/>
　宣十七年蔡侯申卒是爲文公此蔡侯申于文公爲<lb/>
　曾孫豈有曾孫與曾祖同名者乎周人以諱事神必<lb/>
　有一誤此蔡侯申將如呉諸大夫恐其復遷也公孫<lb/>
　翩逐而射之入于家人而卒國君未有爲盗殺之者<lb/>
　此書盗殺見變亂之極也公孫翩者又何足錄哉故<lb/>
　直書盗以絶之而不曰弑其君蓋絶無臣子之義故<lb/>
　不列于君臣又甚于閽者所以恕蔡侯而深惡夫弑<lb/>
　君之賊也申立二十八年其子朔立是爲成公<lb/>
<pb n="12a"/>
蔡公孫辰出奔呉<lb/>
　蔡人以其盗黨逐之而不殺故以自奔爲文其奔于<lb/>
　呉者以公孫獵在焉<lb/>
葬秦惠公<lb/>
　因魯往會而著其臣子私諡之罪<lb/>
宋人執小邾子<lb/>
　天下無霸強得凌弱故宋得以執國君而無所忌者<lb/>
　蓋闚霸也執非其罪所以貶而人之<lb/>
<pb n="12b"/>
夏蔡殺其大犬公孫姓公孫霍<lb/>
　皆盗黨也其黨或奔或殺則知弑君之盗已得矣<lb/>
晉人執戎蠻子赤歸于楚<lb/>
　據左氏楚人圍蠻氏蠻氏潰蠻子赤奔晉晉人僞卜<lb/>
　裂田以子蠻使蠻子聴卜遂執之以畀于楚師夫諸<lb/>
　侯有罪方伯合命于天子問其罪然後執而歸于京<lb/>
　師正也諸侯有罪不請王命而執之歸于京師罪尚<lb/>
　可容若晉人執衛侯歸之于京師是也諸侯執諸侯<lb/>
<pb n="13a"/>
　以畀諸侯其罪尤重若晉侯入曹執曹伯畀宋人是<lb/>
　也今晉爲中國盟主而執戎蠻子苟得其罪則獻之<lb/>
　天子猶之可也今既專執之反歸于楚以君臣言則<lb/>
　楚爲君矣以強弱言則楚爲霸矣舍周事楚不足主<lb/>
　中國之諸侯矣此晉所以不足與而諸侯皆棄之也<lb/>
城西郛<lb/>
　城其西之一面以備晉故役民力也<lb/>
六月辛丑亳社災<lb/>
<pb n="13b"/>
　周自克商之後凡封建諸侯皆使立亳社顔師古曰<lb/>
　存其社者欲人君常思敬慎懼危亡也董仲舒劉向<lb/>
　亦云亡國之社所以示戒也左氏襄三十年傳曰或<lb/>
　呌于宋太廟曰嘻嘻出出鳥鳴于亳社如曰嘻嘻然<lb/>
　則諸侯皆立亳社矣閔二年傳曰間于二社爲公室<lb/>
　輔杜預謂二社者周社亳社之両間朝廷執政所在<lb/>
　也凡亡國之社必屋書亳社災見其不知戒故謹而<lb/>
　日之<lb/>
<pb n="14a"/>
秋八月甲寅滕子結卒<lb/>
冬十有二月葬蔡昭公<lb/>
　國亂故緩也春秋于定哀之際錄昭公尤詳者哀其<lb/>
　不幸也當齊桓晉公之隆蔡猶不能自㧞楚楚凌夷<lb/>
　至于末季而昭公乃鋭然合中國以興召陵之會卒<lb/>
　能以呉破楚入郢此其志力有過人者遭晉徳之不<lb/>
　競而不能逺撫使之卒陷于楚之禍君子是以哀昭<lb/>
　公之不幸而爲之數見于經也使昭公出于晉悼之<lb/>
<pb n="14b"/>
　世其功烈當如何哉<lb/>
葬滕頃公<lb/>
　因魯往會而著其臣子私諡之罪<lb/>
五年春城毗<lb/>
夏齊侯伐宋<lb/>
　伐宋者以求宋也求宋者何晉侯失霸宋人闚之齊<lb/>
　人争之是以伐而求之得宋則霸可圖矣<lb/>
晉趙鞅帥師伐衛<lb/>
<pb n="15a"/>
　衛不受蒯瞶且助范中行氏故也<lb/>
秋九月癸酉齊侯杵臼卒<lb/>
　齊景公之不霸也有由哉晉以君臣興兵而齊乃爲<lb/>
　臣伐君衛以父子争國而齊乃爲子圍父以是令于<lb/>
　諸侯是以君子知齊景之國之將亂也景公立五十<lb/>
　八年其世子蚤死及疾屬陳乞立其少子荼于是羣<lb/>
　公子皆出奔而公子陽生來奔魯不書者非以罪出<lb/>
　故也<lb/>
<pb n="15b"/>
冬叔還如齊<lb/>
　使卿弔且會葬非禮也<lb/>
閏月葬齊景公<lb/>
　喪不計閏其以月數者計閏可也因魯往會而著其<lb/>
　臣子私諡之罪<lb/>
六年春城邾瑕<lb/>
　是年冬伐邾明年遂入邾則知邾益微弱魯以不義<lb/>
　强城之也聖人因其城而復繫之邾者不與魯之擅<lb/>
<pb n="16a"/>
　并人之土地也<lb/>
晉趙鞅帥師伐鮮虞<lb/>
　鮮虞納荀寅于柏人故趙鞅伐之治范中行之亂也<lb/>
呉伐陳<lb/>
　陳楚與也呉之入楚使召陳侯不來呉人怨之今伐<lb/>
　陳者修先君之怨也聖人惡呉人侵暴中國故狄之<lb/>
　而陳自是與呉成<lb/>
夏齊國夏及髙張來奔<lb/>
<pb n="16b"/>
　二子從先君之亂命廢長立少既又不能全其嗣君<lb/>
　而陳乞將立陽生故先出奔夫二子以國難不勝而<lb/>
　出與他奔異矣然不死君難故亦書出奔以示貶<lb/>
叔還會呉于柤<lb/>
　叔還聘于呉呉子自伐陳還至柤而叔還遂致命焉<lb/>
　故以會書<lb/>
秋七月庚寅楚子軫卒<lb/>
　此楚昭王也昭王委政囊瓦寵費無極使賢人誅戮<lb/>
<pb n="17a"/>
　諸侯怨畔入郢之禍宫汙冡發幾不免其身迄得反<lb/>
　國而卒于位者國有一申包胥也凡立二十七年其<lb/>
　庶子章立書楚子卒義見宣十八年<lb/>
齊陽生入于齊<lb/>
　陳乞使召陽生于魯將立之不書自魯者魯無助也<lb/>
　繫陽生于齊而不稱公子者與小白同義且見景公<lb/>
　廢長立少以啓亂也昔景公問政于孔子孔子對曰<lb/>
　君君臣臣父父子子聖人之意深矣<lb/>
<pb n="17b"/>
齊陳乞弑其君荼<lb/>
　陽生入而君遇弑弑君者雖朱毛而陽生實與聞乎<lb/>
　弑也不以陽生首惡者陽生之入陳乞召之荼之遇<lb/>
　弑陳乞爲之以乞爲首惡則陽生之罪自見不然則<lb/>
　陳乞廢立之迹不明而後世奸臣得以肆其詐矣故<lb/>
　春秋書弑君之賊雖其人不自爲必以禍所從發爲<lb/>
　主所以誅其意也然觀從召公子比而靈王死陳乞<lb/>
　召陽生而荼死乞蒙弑君之惡而從乃委罪公子比<lb/>
<pb n="18a"/>
　何也從陪臣也能始禍而不能定其所立比以衆立<lb/>
　而不顧其君是比弑之也乞大臣也齊已有君而又<lb/>
　外求陽生雖入而不能自定其位乞以强立之而不<lb/>
　顧其君是乞弑之也從雖召比然公子有三焉比不<lb/>
　自立可也乞召陽生固將君之矣陽生爲君則孺子<lb/>
　荼安所置哉故春秋别嫌明微不以其迹似而同其<lb/>
　誅非天下之至公孰能預于此<lb/>
冬仲孫何忌帥師伐邾<lb/>
<pb n="18b"/>
　魯人必欲滅邾而後己自公即位以來四書邾役積<lb/>
　明年入邾之亂也<lb/>
宋向巢帥師伐曹<lb/>
　樂髠伐之猶未服且爲入曹起也<lb/>
　<lb/>
　<lb/>
　<lb/>
　春秋集註卷三十九<lb/>
</p>
<p>
</p>
  </div>
</body>
</text>
</TEI>
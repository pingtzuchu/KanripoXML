<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷四十</head> <lb/>
    <p>
<pb n="1a"/>
欽定四庫全書<lb/>
　春秋集註卷四十<lb/>
　　　　　　　　　　　　宋　髙閌　撰<lb/>
　　哀公二<lb/>
七年春宋皇瑗帥師侵鄭<lb/>
　晉衰齊亂故宋公闚霸也不務徳而加兵于人非霸<lb/>
　主之義故學侵以譏之<lb/>
晉魏曼多帥師侵衛<lb/>
<pb n="1b"/>
　衛侯棄其父至今六年矣猶未納也晉不以此致討<lb/>
　而以范中行氏故加兵于衛故書侵以譏之<lb/>
夏公會呉于鄫<lb/>
　呉欲霸諸侯公親往會之遂徴百牢魯人以呉爲棄<lb/>
　禮必不能霸然其徴令無度乃兵至之兆也可不戒<lb/>
　哉會呉不致不專以夷狄危公也會大夫伐小國亦<lb/>
　如之<lb/>
秋公伐邾<lb/>
<pb n="2a"/>
　是時邾已服于呉矣公反自鄫以呉爲無能爲也季<lb/>
　孫因請伐邾公弗能禁故直書公以示貶<lb/>
八月己酉入邾以邾子益來<lb/>
　邾入春秋之始自儀父與魯盟㑹結好凡二百四十<lb/>
　年矣今不明過之在我君臣更伐之至于四至于五<lb/>
　取田取邑亦云極矣終入其國又執其君以歸雖因<lb/>
　其國之漸衰然公一闔閭也春秋隠君之惡故伐人<lb/>
　書取婉而成章而不失其實也恃强陵弱無故伐人<lb/>
<pb n="2b"/>
　而入其國處其宫晝夜掠以其君來獻于亳社囚于<lb/>
　負瑕此天下之惡也呉師為是克東陽齊人爲是取<lb/>
　我二邑辱國亦甚矣何以備書于䇿况仲尼躬事哀<lb/>
　公未嘗不盡禮焉曷不少爲我君隠乎聖人不以無<lb/>
　過爲美而以能改過爲美故于人之有惡苟務去之<lb/>
　而不積則亦不念其惡而進之矣書伐邾書入邾書<lb/>
　以邾子益來是天下之惡也及其歸邾子益于邾則<lb/>
　是知其爲惡而能去矣故于此詳著之而不少隠<lb/>
<pb n="3a"/>
　者乃所以欲見厥後歸邾子之能去其惡而與之也<lb/>
　聖人之情見矣明此然後可以操賞罰之權矣邾子<lb/>
　以見獲故名之不言滅者諸大夫請救于呉呉爲之<lb/>
　伐魯而公遂歸邾子故也不言以歸而曰以來者内<lb/>
　外之辭也不書至者以邾子益來則公之至可知矣<lb/>
宋人圍曹<lb/>
　曹伯奸宋是以致討然宋之伐曹數矣今又圍之亦<lb/>
　已甚矣故貶人人之先儒謂將卑師少稱人按經稱<lb/>
<pb n="3b"/>
　人以圍國者凡十有一若皆將卑而師少又豈能圍<lb/>
　之乎明年書宋公入曹則知此書人者乃貶之也<lb/>
冬鄭駟宏帥師救曹<lb/>
　鄭與曹疎矣此所以救曹者非志于義也欲報皇瑗<lb/>
　之師也疾宋也<lb/>
八年春王正月宋公入曹以曹伯陽歸<lb/>
　此滅曹也而不書滅滅者亡國之善辭上下之同力<lb/>
　也據左氏曹伯背晉奸宋宋公伐之將還曹人詈之<lb/>
<pb n="4a"/>
　公聞之怒遂命反師滅曹執曹伯以歸焉然則宋公<lb/>
　非有志於滅曹而曹自滅之也故此書宋爵又止稱<lb/>
　入而已所以罪曹人輕怒以亡其國也<lb/>
呉伐我<lb/>
　邾子請救於呉故此年呉來討焉嗟乎公入人之國<lb/>
　俘人之君以致呉師之來討見公不能處已絶亂矣<lb/>
　不曰伐我某鄙而直云伐我者呉師加魯國都而盟<lb/>
　于城下是以聖人深恥之故没而不書也<lb/>
<pb n="4b"/>
夏齊人取讙及闡<lb/>
　邾嘗屬齊而益又齊之甥也魯入邾而以其君益來<lb/>
　遂致齊人亦怒于是賂齊以説之凡内失邑不書蓋<lb/>
　不能保其土地人民辱孰甚焉故没之也若已與之<lb/>
　彼以背義而受則書取此年齊取讙闡及宣元年取<lb/>
　濟西田是也<lb/>
歸邾子益于邾<lb/>
　益齊甥也齊侯使如呉請師呉方圖霸亦受邾人之<lb/>
<pb n="5a"/>
　愬而謀伐我故公懼其復來乃歸邾子以紓國難雖<lb/>
　非公之自能悔過遷善然亦因敵國外患而知警懼<lb/>
　思變也以此見國君造惡不悛則四鄰謀取其國家<lb/>
　莫能自保苟去惡而不積則四鄰不侵其封境自安<lb/>
　矣春秋前書伐邾次書入邾又書以邾子益來不少<lb/>
　爲我君隠者以明歸益之能掩其前惡而美之也<lb/>
秋七月<lb/>
　一時無事書首月存天道王法也<lb/>
<pb n="5b"/>
冬十有二月癸亥把伯過卒<lb/>
　杞僖公立十九年其子維立是爲閔公<lb/>
齊人歸讙及闡<lb/>
　公既歸邾子益于邾故齊人歸讙及闡前書取逆辭<lb/>
　也此書歸順辭也去逆效順息争休兵齊無取地之<lb/>
　罪魯無失地之辱斯可謂善變矣然不云歸我者公<lb/>
　既歸邾故齊亦歸讙闡非以爲惠也上既書取則知<lb/>
　此必歸魯故亦不書來<lb/>
<pb n="6a"/>
九年春王二月葬把僖公<lb/>
　三月而葬簡也史記把悼公卒子隠公乞立七月隠<lb/>
　公弟遂弑隠自立是爲僖公然則僖立不正而春秋<lb/>
　于葬不少貶者見世亂如把僖尚且得葬則諸侯無<lb/>
　不葬者矣<lb/>
宋皇瑗帥師取鄭師于雍邱<lb/>
　取易辭也師而易取則鄭病矣鄭罕達之屬有許瑕<lb/>
　者求邑而無以與之遂越境而圍其邑斯用師爲利<lb/>
<pb n="6b"/>
　而不以義自取喪師之禍故書取以惡鄭也春秋以<lb/>
　是爲帥師之戒<lb/>
夏楚人伐陳<lb/>
秋宋公伐鄭<lb/>
　報雍邱也稱爵稱伐以惡鄭也<lb/>
冬十月<lb/>
　一時無事書首月存天道王法也<lb/>
十年春王二月邾子益來奔<lb/>
<pb n="7a"/>
　呉恃歸益之功而恣爲不道而益亦不能嗣守先業<lb/>
　上下乖離國人不君呉人討而囚之乃使其大夫奉<lb/>
　其太子華以爲政故稱名以絶之且先爲魯所獲而<lb/>
　又來奔其不知恥甚矣<lb/>
公會呉伐齊<lb/>
　呉欲求覇怒齊不服故伐之公會強呉伐親鄰之國<lb/>
　是助呉爲虐而致齊之亂也是時中國無主之甚蓋<lb/>
　自是春不書王矣<lb/>
<pb n="7b"/>
三月戊戌齊侯陽生卒<lb/>
　八年齊侯請呉師伐魯既而取魯之賂而辭呉呉子<lb/>
　怒反與魯伐齊齊人弑悼公赴于師呉人乃退夫悼<lb/>
　公之立非齊人之志非衆大夫之謀特陳乞詐其國<lb/>
　人誣其大夫而刧立之雖殺孺子誅鮑牧大夫國人<lb/>
　猶莫之肯君故因兵難而弑之齊人共立其子壬是<lb/>
　爲簡公<lb/>
夏宋人伐鄭<lb/>
<pb n="8a"/>
　去年春取鄭師而秋又伐之今雖復有辭于伐而聖<lb/>
　人惡其瀆兵不已故貶而人之<lb/>
晉趙鞅帥師侵齊<lb/>
　齊率諸侯以貳晉可以討矣然趙鞅加兵于有䘮之<lb/>
　國雖討得其罪聖人弗予也故書侵以譏之異乎士<lb/>
　匄矣<lb/>
五月公至自伐齊<lb/>
　齊與魯接境而公會强呉伐之致齊侯之遇弑今既<lb/>
<pb n="8b"/>
　聞其䘮則遂班師可也其所以乆而歸者公之進退<lb/>
　制在呉故也<lb/>
葬齊悼公<lb/>
　不及五月而葬簡也以公會呉伐齊故齊弑君以説<lb/>
　公雖不廢喪紀往會其葬不足以贖其過故承上文<lb/>
　言之且著其臣子私諡之罪<lb/>
衛公孟彄自齊歸于衛<lb/>
　公孟彄以蒯瞶之黨見逐晉納蒯瞶齊助出公而反<lb/>
<pb n="9a"/>
　納彄則知逐非其罪矣始彄奔鄭自鄭奔齊至是遂<lb/>
　假齊之力以歸焉<lb/>
薛伯夷卒<lb/>
　不書曰史闕文<lb/>
秋葬薛惠公<lb/>
冬楚公子結帥師伐陳<lb/>
　陳即呉不服楚故再伐之<lb/>
呉救陳<lb/>
<pb n="9b"/>
　此與狄救齊同義所以罪中國諸侯也蓋陳背中國<lb/>
　而即楚又背楚而即呉故致楚師來伐則呉之救之<lb/>
　非真能行義也故不稱師亦不稱子直曰呉而已<lb/>
十有一年春齊國書帥師伐我<lb/>
夏陳袁頗出奔鄭<hi>案經文公羊作袁頗左氏穀梁作轅頗此從公羊</hi>
　袁頗爲陳司徒取于民無制國人怨而逐之故以自<lb/>
　奔爲文<lb/>
五月公會呉伐齊<lb/>
<pb n="10a"/>
　會者外爲主呉刧之也公非得已也<lb/>
甲戌齊國書帥師及呉戰于艾陵齊師敗績獲齊國書<lb/>
　公因齊國書之見伐乃再㑹呉伐齊而戰于艾陵不<lb/>
　書公者没公乃所以貶公也且書及呉我師戰于艾<lb/>
　陵不可也書及公呉戰于艾陵不可也先言公會呉<lb/>
　伐齊繼書及呉戰則公預其貶可知矣公與强呉伐<lb/>
　中國不可與强呉同貶又不可以大夫敵公故微其<lb/>
　辭而獨出公也其書及書獲則罪國書也與宋華元<lb/>
<pb n="10b"/>
　同然華元生獲而國書死獲故公使太史固歸國子<lb/>
　之元也國書復繫以國者與宋華元皆以國事見獲<lb/>
　也<lb/>
秋七月辛酉滕子虞母卒<lb/>
　滕隱公立七年<lb/>
冬十有一月葬滕隱公<lb/>
　因魯往會而著其臣子私諡之罪<lb/>
衛世叔齊出奔<lb/>
<pb n="11a"/>
　孔文子以齊淫而欲攻之故齊出奔宋春秋書内外<lb/>
　大夫出奔者凡五十有八蓋君之股肱治亂所寄故<lb/>
　重以書之然春秋之末何其出奔之多也是時政在<lb/>
　大夫各欲自專故始則相猜相忌終乃相攻相逐也<lb/>
十有二年春用田賦<lb/>
　譏重歛也田者井田也賦者財賦也宣公奢泰始什<lb/>
　二而税至于哀公則又甚焉既什二而税其田又什<lb/>
　二而飲其財故書曰用田賦言用田以爲財賦之率<lb/>
<pb n="11b"/>
　也民到于今受其患<lb/>
夏五月甲辰孟子卒<lb/>
　此昭公之嫡夫人呉女也記曰夫人之不命于天子<lb/>
　自魯昭公始昭公欲結好彊呉以去三家之權因娶<lb/>
　于呉以呉同姓不敢請命于天子而謂之呉孟子當<lb/>
　是時大臣不能匡救國人不以爲非而昭公乃知避<lb/>
　其名不敢請命于天子是猶能改過也故孔子以爲<lb/>
　知禮而春秋亦因其實而書之曰孟子卒而已孟子<lb/>
<pb n="12a"/>
　于哀公爲祖妣不夫人不薨不葬不祔廟著哀公之<lb/>
　忍也觀季氏于昭公之葬尚欲溝而絶之况其所娶<lb/>
　同姓之女乎故春秋但書孟子卒而魯國臣子之罪<lb/>
　可見矣雖周道親親百世而婚姻不通而昭公既已<lb/>
　尸其過矣爲之子孫者豈忍絶之哉然則如之何曰<lb/>
　倣諸仲子别考宫焉庶乎其可也<lb/>
公會呉于槖臯<lb/>
　尋鄫之㑹<lb/>
<pb n="12b"/>
秋公會衛侯宋皇瑗于鄖<lb/>
　此爲呉故也按會衛宋于鄖者不與公之會所以外<lb/>
　呉于中國也亦所以存内也<lb/>
宋向巢帥師伐鄭<lb/>
　宋平元之族自蕭奔鄭鄭人爲之城嵒以處之于是<lb/>
　向巢伐鄭而圍嵒<lb/>
冬十有二月螽<lb/>
　建亥之月不宜有螽此著魯厯不得其正也<lb/>
<pb n="13a"/>
十有三年春鄭罕達帥師取宋師于嵒<lb/>
　宋師之在嵒也不設備鄭罕達因宋師之不戒而取<lb/>
　之亦以報九年雍邱之役也二國覆師以相償報惡<lb/>
　孰甚焉然則出師而不設備者皆棄師之道故春秋<lb/>
　著之爲伐國者之戒<lb/>
夏許男成卒<lb/>
　許元公立二十二年其子結立是爲悼公<lb/>
公會晉侯及呉子于黄池<lb/>
<pb n="13b"/>
　黃池之會書公會晉侯及呉子者主在呉子也黃池<lb/>
　之會不主晉侯而主呉子者晉侯不能主諸侯故也<lb/>
　呉自柏舉之戰勢横中國諸侯大小震慄皆宗于呉<lb/>
　晉侯不見者二十四年此不能主諸侯可知也元年<lb/>
　書齊侯衛侯伐晉見霸統之絶已受諸侯之伐故黃<lb/>
　池之會呉子主焉不言公會呉子晉侯者不與呉之<lb/>
　主中國也不與呉之主中國者存中國也故以晉侯<lb/>
　及呉子爲文稱呉之爵所以見中國之衰書晉之及<lb/>
<pb n="14a"/>
　所以抑强呉之橫春秋謹嚴其義甚微故首止先及<lb/>
　而後會所以尊王世子黃池先會而後乃及所以外<lb/>
　呉子也按呉自定四年入郢哀六年伐陳夏叔還會<lb/>
　呉于柤七年公會于鄫八年伐我十年公會伐齊十<lb/>
　一年公又㑹伐齊十三年公會于槖臯皆曰呉以狄<lb/>
　之此稱子者復與其爵也夫呉乃泰伯之後與周同<lb/>
　姓雖用夷禮而數爲中國伐楚所以伸中國而攘楚<lb/>
　者其功甚多此宜春秋之所予而春秋與楚同貶者<lb/>
<pb n="14b"/>
　以其狂僭大號擾亂中國與楚同也夫天無二日民<lb/>
　無二王楚以蠻夷而僭稱王罪不容誅幸齊桓晉文<lb/>
　相繼抑之是時齊桓晉文雖主夏盟而以中國諸侯<lb/>
　之故猶知有周王在焉今呉乃爲黃池之會以主盟<lb/>
　中國是二王也將置周王于何地耶聖人自十年呉<lb/>
　伐齊之後春不書王以見天下之無王此春秋之所<lb/>
　以作也<lb/>
楚公子申帥師伐陳<lb/>
<pb n="15a"/>
　楚畏呉之强無如之何故乘呉子出會而伐陳也<lb/>
於越入呉<lb/>
　呉方爲黃池之會争權上國而於越又乘其無備而<lb/>
　入之自是呉不復振而越亦僭號稱王遂入于中國<lb/>
　而天下淪胥不復知有周室矣原周之衰自幽厲失<lb/>
　道王綱紊亂而禮樂征伐猶出于天子諸侯畏周之<lb/>
　威不敢肆也及平王東遷王室不競諸侯國自爲政<lb/>
　周道凌夷等于列國迨隱之世習之成俗而楚遂僭<lb/>
<pb n="15b"/>
　竊王號無所忌惮然而文武成康之徳猶在民未忘<lb/>
　周也故齊桓晉文相繼而起莫不秉大義以攘夷狄<lb/>
　而尊王室其盟會征伐必以王命爲首諸侯順之者<lb/>
　存逆之者亡世雖無王而法猶立故春秋推王法以<lb/>
　絶之以天下猶知有周也及定哀以來齊晉既衰政<lb/>
　出于大夫呉楚橫行于中國以勢力相吞滅自於越<lb/>
　入呉之後呉楚又衰夷狄愈橫禮義無可復施政刑<lb/>
　無所復加諸侯習于凶亂不可告語靡然入于戰國<lb/>
<pb n="16a"/>
　不復知有周而皆自稱王矣故春秋因西狩獲麟而<lb/>
　止焉冬田曰狩而周之正月二月皆冬也明年止書<lb/>
　春西狩獲麟而不具夏秋冬則秋會于黃池之歳乃<lb/>
　春秋之所終也故何休曰獲麟于春而言狩者去周<lb/>
　之正而行夏之時也<lb/>
秋公至自會<lb/>
　呉主會故書至以危之<lb/>
晉魏曼多帥師侵衛<lb/>
<pb n="16b"/>
　蒯瞶在戚今有十二年矣晉人不能以此致討于衛<lb/>
　以范中行故而數興師故書侵以罪之公羊作晉魏<lb/>
　多與仲孫忌同義<lb/>
葬許元公<lb/>
　因魯往會而著其臣子私諡之罪<lb/>
九月螽<lb/>
　周之九月夏之七月也其爲農災又非冬十有二月<lb/>
　之比也<lb/>
<pb n="17a"/>
冬十有一月有星孛于東方<lb/>
　不言宿名者董仲舒劉向以爲不加宿也文十四年<lb/>
　有星孛于北斗昭十七年有星孛于大辰皆言所次<lb/>
　而此獨不言則不加宿可知也蓋著人事所召自是<lb/>
　周家業業墜地矣<lb/>
盗殺陳夏區夫<lb/>
　夏區夫徴舒之後也徴舒弑君楚子殺之而陳人<lb/>
　猶使世執國政故春秋因其爲盗所殺而書之與華<lb/>
<pb n="17b"/>
　孫同意凡書盗者以人皆可得而執之也盗殺蔡侯<lb/>
　申盜殺陳夏區夫當春秋之季世變之甚至于盜興<lb/>
　而專殺國君卿大夫則亂已極矣<lb/>
十有二月螽<lb/>
　去嵗十有二月螽今年九月螽十二月又螽則爲災<lb/>
　甚矣而明年春乃獲麟豈不怪哉<lb/>
十有四年春西狩獲麟<lb/>
　麟者和氣之所致治世之應也曰見曰來乃爲瑞爾<lb/>
<pb n="18a"/>
　因狩而獵得之則混于禽獸之中同爲虞人之所驅<lb/>
　斯麟之出不遇時矣曰獲云者悼之辭也孔子卒于<lb/>
　獲麟之後二嵗則是時孔子巳老故感以作春秋而<lb/>
　絶筆于此一句也以因感而作故因以此終焉然而<lb/>
　麟使不獲聖人豈遂無意于天下後世乎黃池之會<lb/>
　乃聖人作春秋之所終也何以知黃池之會乃春秋<lb/>
　之所終前此猶可言也後此則不可言也夫惟不可<lb/>
　言此春秋之所以終也何者天子失政自東遷始前<lb/>
<pb n="18b"/>
　此猶可言黃池之會晉魯在焉後此不可言者諸侯<lb/>
　泯泯制在强國無復知有周室矣聖人爲是作春秋<lb/>
　深有望于天下後世苟有王者作能舉吾春秋之法<lb/>
　以拯天下之民此春秋之所終而孟子深得仲尼作<lb/>
　經之㫖故以王道游于諸侯而終不入于秦楚呉越<lb/>
　也<lb/>
　<lb/>
　春秋集註卷四十<lb/>
</p>
<p>
</p>
  </div>
</body>
</text>
</TEI>
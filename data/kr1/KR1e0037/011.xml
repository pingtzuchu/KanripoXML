<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷十一</head> <lb/>
    <p>
<pb n="1a"/>
欽定四庫全書<lb/>
　春秋集註卷十一<lb/>
　　　　　　　　　　　　宋　高閌　撰<lb/>
　　莊公四<lb/>
二十有三年春公至自齊<lb/>
　不書王正月者著公以納幣行不復朝正于廟也夫<lb/>
　公在喪服之中親如齊納幣久留于齊人心危疑今<lb/>
　其歸也何辭以見宗廟故書至以危之蓋自是公如<lb/>
<pb n="1b"/>
　他國致矣<lb/>
祭叔來聘<lb/>
　祭叔王臣也王臣無自聘諸侯之禮天王實使之來<lb/>
　也莊公方居䘮納幣而天王乃以禮聘之祭叔不能<lb/>
　輔王以王法正其犯禮自恣之罪而反為之聘使是<lb/>
　以春秋没去天王使來之文而専著祭叔自來之罪<lb/>
　也古者諸侯大夫皆命于天子<lb/>
夏公如齊觀社<lb/>
<pb n="2a"/>
　婚姻之議尚疑故公以觀社為名而再徃議之自納<lb/>
　幣後二年方逆葢齊難之也夫齊社亦與魯社同爾<lb/>
　又何足觀之有觀公之行事如此而春秋所書之意<lb/>
　葢可見矣<lb/>
公至自齊<lb/>
　公出非禮故書至以罪之<lb/>
荆人來聘<lb/>
　是時楚成王頵方弑其君囏而自立中國不能治而<lb/>
<pb n="2b"/>
　反敢來聘聘者上聘下大聘小之辭故凡受聘必于<lb/>
　宗廟之中所以敬之重之也彼蠻夷僣逆之人來聘<lb/>
　中國中國當以禮義外之詩謂戎狄是膺荆舒是懲<lb/>
　周公方且膺之而後世子孫乃受其聘于宗廟之中<lb/>
　此中國衰微無禮義之甚也凡書來聘者必曰某君<lb/>
　使某來聘今直曰荆人來聘無復君臣之辨葢所以<lb/>
　敗蠻夷也<lb/>
公及齊侯遇于榖<lb/>
<pb n="3a"/>
　及者公意也婚嫁猶未定故公往見齊侯于榖榖齊<lb/>
　地也無諸侯相見之禮故曰遇此見公不恤國家之<lb/>
　事惟婚姻是務<lb/>
蕭叔朝公<lb/>
　公在榖遇齊侯已無人君相見之禮蕭又從而朝之<lb/>
　失其所矣㑹謂莊公反不如杞梁之妻乎蕭叔者附<lb/>
　庸之君未有爵自後稱子矣正與邾儀父同夫公納<lb/>
　幣而還則祭叔聘之觀社而還則荆人聘之及遇于<lb/>
<pb n="3b"/>
　穀則蕭叔又從而朝之此其志所以自得而無復忌<lb/>
　憚也<lb/>
秋丹桓宫楹<lb/>
　莊公不能為桓復讎而反娶其女以奉宗祀其無父<lb/>
　之心夫人皆知之而莊公惡人之議已也故丹楹刻<lb/>
　桷以示孝心之不忘甚矣莊公之無父甚矣莊公之<lb/>
　行詐也夫宗廟之飾國有彛典而妄肆奢麗加于禰<lb/>
　宫亂王制瀆先君不恭莫大焉聖人直書其事具文<lb/>
<pb n="4a"/>
　見意故凡加非禮十先君之廟者皆春秋之所誅也<lb/>
　後世人君崇侈廟宇踰禮越制自謂吾嚴奉之勤而<lb/>
　臣子一有敢議者則指以為不忠不孝而加罪焉是<lb/>
　皆不知春秋所書之㫖者也<lb/>
冬十有一月曹伯射姑卒<lb/>
十有二月甲寅公㑹齊侯盟于扈<lb/>
　此離盟也齊已霸矣復為離盟者婚議雖定齊猶疑<lb/>
　之故為此盟此盟齊志也齊侯以公求婚之急甘心<lb/>
<pb n="4b"/>
　卑下恐公有心報齊不憚屈辱為可憂也于是致公<lb/>
　于扈以盟冀絶婚後悔吝云爾惟公樂婚于齊故數<lb/>
　以身親之以為恭焉是以春秋謹而日之<lb/>
二十有四年春王三月刻桓宫桷<lb/>
　以丹之而必渝也又刻其桷焉自謂致孝乎晁神而<lb/>
　其本意則以將逆夫人故加盛飾以誇侈之于桓公<lb/>
　雖薨于齊而吾無怨齊之意鳴呼莊公真忍人哉志<lb/>
　先君之讎娶讎人之女又加非禮于先君之廟以欺<lb/>
<pb n="5a"/>
　其臣民御孫謂之大惡豈不信夫<lb/>
𦵏曹莊公<lb/>
　因魯徃㑹而著其臣子私諡之罪<lb/>
夏公如齊逆女<lb/>
　公先與高傒盟乃始納幣觀社于齊然其心猶未相<lb/>
　信又遇于穀猶以為未也又盟于扈至是遂如齊逆<lb/>
　女然則讎女之難娶也如此而公甘心必娶之蔽惑<lb/>
　甚矣此不曰親迎而曰逆女者不與其親迎也公不<lb/>
<pb n="5b"/>
　念殺父讎國而與之婚又親至其國而逆焉人之無<lb/>
　父未有甚于莊公者且又見其婚之不時也按桓六<lb/>
　年子同生至今三十有七歳矣公即位二十四年始<lb/>
　得婚者以文姜制之爾是以文姜既薨喪服未期而<lb/>
　納幣諌娶若是之速惟恐其不得也聖人不敢斤言<lb/>
　之但微寓其意使後人自求之爾<lb/>
秋公至自齊<lb/>
　公既親迎則當與夫人偕歸今公先至而夫人八月<lb/>
<pb n="6a"/>
　乃入安在其為親迎乎以是見夫人不肯偕至者恐<lb/>
　魯之臣子有以拒之所以齊人方議婚之際躊躇再<lb/>
　三疑慮不決也雖然又豈可使婦人不從其夫之導<lb/>
　而自入人之國乎君子以永終知敝宜其不終也<lb/>
八月丁丑夫人姜氏入<lb/>
　夫婦人倫之本所以成孝敬也孝敬備然後夫人之<lb/>
　職舉桓公見殺于齊而莊公乃以齊女為夫人欲責<lb/>
　其孝則彼嘗賊我臣子之所疾也欲責其敬則我方<lb/>
<pb n="6b"/>
　讎彼鬼神之所棄也是不可以奉祭祀不可以當夫<lb/>
　人之職矣莊公不知敬其身而嬖于孟任不能閑其<lb/>
　母而暱于讎黨即位二十四年而始娶喪母未及三<lb/>
　年而圖婚既忽宗廟之制而侈飾以誇讎又違婚姻<lb/>
　之義而先至以從約今夫人之歸虧從夫之義于理<lb/>
　不順于禮不可姑不以至書而變文曰入入者自外<lb/>
　而不順之辭以宗廟為弗受也夫婦者正始之道王<lb/>
　化之基也夫人滛于慶父殺其二子幾喪魯國而終<lb/>
<pb n="7a"/>
　見討于父母之邦者由其始之不正也是以春秋盡<lb/>
　其辭焉<lb/>
戊寅大夫宗婦覿用幣<lb/>
　公見曰見私見曰覿此書覿者夫人既入公務奪示<lb/>
　于國使大夫宗婦私見之非故隆其禮也以夫人始<lb/>
　疑魯之臣子衆所不與今令私見而直用幣以重其<lb/>
　事者所以示禮意而釋夫人之疑也凡男女相見之<lb/>
　贄禮有定制公之孤四命以皮帛視小國之君今公<lb/>
<pb n="7b"/>
　乃使大夫宗婦用幣以見夫人是一舉而壞䞇見之<lb/>
　禮亂男女之制故書用幣以著其罪按特牲饋食禮<lb/>
　佐食則宗婦統于主婦此曰宗婦謂此宗族之婦葢<lb/>
　主婦在其中也宗婦繫大夫猶惠公仲子矣<lb/>
大水<lb/>
　内事失則土德壞簡宗廟悦婦人則水行佚而斯民<lb/>
　被其災是以春秋志之<lb/>
冬戎侵曹<lb/>
<pb n="8a"/>
　所以納赤也納不正故書戎夫戎而敢專制諸夏廢<lb/>
　置人君此見中國不自正亦所以病齊桓也<lb/>
曹羈出奔陳赤歸于曹<lb/>
　曹羈出奔陳赤歸于曹以戎侵故羈奔而赤歸制在<lb/>
　戎故也與桓十一年宋人執鄭祭仲突歸于鄭鄭忽<lb/>
　出奔衛同故春秋一貶之嗟乎使鄭忽曹羈在喪而<lb/>
　哀臨事而恭大夫順之國人信之雖有宋戎之衆赤<lb/>
　突之孽何由而起所以君臣交争此弟為仇者由上<lb/>
<pb n="8b"/>
　失故下得也按史記世家自曹莊公之後僖公夷昭<lb/>
　公旺冬立九年今攷經文自赤歸至于班卒共十八<lb/>
　年合之于史則各據九年疑赤即僖公而世家誤作<lb/>
　夷也<lb/>
郭公<lb/>
　先儒謂公當作亡字之誤也按管子載桓公問郭公<lb/>
　亡之事今攷其時則正相接也故知當作郭亡與梁<lb/>
　亡同義此乃自取滅亡之實可為萬世之戒<lb/>
<pb n="9a"/>
二十有五年春陳侯使女叔來聘<lb/>
　十九年公子結媵陳人之婦至冬而陳人伐我西鄙<lb/>
　自是陳魯不睦此使女叔來聘者始結好且為曹羈<lb/>
　故也是時原仲相陳使女叔來以和二國之好春秋<lb/>
　嘉之<lb/>
夏五月癸丑衛侯朔卒<lb/>
　衞惠公立通及三十一年不書葬者天王已黜之矣<lb/>
　強為諸侯所納又敢奉子頽以亂王室故貶其葬正<lb/>
<pb n="9b"/>
　與鄭厲公相反是以見春秋之尊王也其子赤嗣立<lb/>
　是為懿公<lb/>
六月辛未朔日有食之鼓用牲于社<lb/>
　夏書稱仲康肇位四海及季秋月朔辰弗集于房瞽<lb/>
　奏鼓周禮鼓人救日月食則詔王鼓太僕救日月食<lb/>
　則贊王鼓然則救日有伐鼓之禮矣傳曰天子伐鼓<lb/>
　于社責上公也諸侯伐鼓于朝退自責也然則曾國<lb/>
　不當鼓于社矣且日食雖有鼓于社之禮又未聞有<lb/>
<pb n="10a"/>
　用牲者今魯國以日食而鼓用牲于社是僭也是妄<lb/>
　作也此春秋之所譏也<lb/>
伯姬歸于杞<lb/>
　凡内女書歸者皆有謂也若時君之女則加子字以<lb/>
　别之此伯姬若桓公末嵗所生之女則于今殆二十<lb/>
　有餘歲葢已失時矣公既娶而后嫁之何哉<lb/>
秋大水鼓用牲于社于門<lb/>
　去年秋大水今秋又大水以其災之甚而思所以息<lb/>
<pb n="10b"/>
　之故鼓用牲于社于門也古人遇水旱雖有雩榮祈<lb/>
　禳之禮然靡神不舉靡愛斯牲已為宣王之變雅况<lb/>
　于社于門非所以致水災者也自古豈有伐鼓用牲<lb/>
　以救水災之禮乎<lb/>
冬公子友如陳<lb/>
　報女叔之聘且為曹羈誅也魯使大夫聘皆書如者<lb/>
　春秋假魯以託文凡聘皆非禮之正故志其非王事<lb/>
　而出境爾若有故則書故葬原仲逆女之類皆兩罪<lb/>
<pb n="11a"/>
　之<lb/>
二十有六年春公伐戎<lb/>
　伐戎者何為曹羈也然戎之病我非一日也費誓曰<lb/>
　徐戎並興東郊不門是春秋以前已為魯患矣入春<lb/>
　秋以來隠二年公㑹戎于潛秋公及戎盟于唐七年<lb/>
　戎伐凡伯于楚邱桓二年公及戎盟于唐莊十八年<lb/>
　公追戎于濟西二十四年戎侵曹然則戎之害中國<lb/>
　如此今公伐之雖四百名非禦戎之道也<lb/>
<pb n="11b"/>
夏公至自伐戎<lb/>
　公自春伐戎及夏而歸故書至以危之<lb/>
曹殺其大夫<lb/>
　除羈之黨恐其内應也夫諸侯之卿雖有上下之殊<lb/>
　以周禮攷之皆不過大夫之位故總謂之大夫凡諸<lb/>
　侯大夫皆命于天子故欒盈以士匄為王之守臣管<lb/>
　仲以國高為天子之二守晉景公請以鷩冕命士會<lb/>
　將中軍而周景王以為鞏□未有職于王室是知春<lb/>
<pb n="12a"/>
　秋之世諸侯雖僭而命卿之制猶有先王之舊焉夫<lb/>
　既以天子之命佐其國立其朝則其生殺之柄乃天<lb/>
　子所持故春秋無天王殺大夫之文而書諸侯殺其<lb/>
　大夫者以刑不上大夫大夫有罪則當請于天子而<lb/>
　聽命焉諸侯不得専殺也且諸侯之臣其名宇見于<lb/>
　經者必大夫也但書某國殺某則知其大夫矣安用<lb/>
　更書殺大夫耶其必書之者乃所以著其不當殺也<lb/>
　五覇桓公為盛而葵邱之會著明天子之禁其四㑹<lb/>
<pb n="12b"/>
　曰無專殺大夫五覇已為王王之罪人然桓公南克<lb/>
　如此况王道之行諸侯敢專殺哉况有不至于殺者<lb/>
　乎入春秋以來未有專殺者而曹以小國首惡故春<lb/>
　秋不顯其名氏惟著其擅命專殺之罪為萬世之大<lb/>
　戒也凡殺大夫稱國者疚在上也明其君之專殺也<lb/>
　此年曹殺其大夫是矣稱人者亂在下也見國亂無<lb/>
　政而衆人擅殺也若晉人殺其大夫先都是矣其大<lb/>
　夫書名氏者各著其事其有罪者定以為世戒其無<lb/>
<pb n="13a"/>
　罪者或昭其節使大夫朽或矜其不幸殞身使人求<lb/>
　所以免也<lb/>
秋公㑹宋人齊人伐徐<lb/>
　齊已霸矣其伐徐不主齊何也齊不主兵也齊何以<lb/>
　不主兵此舉為曹伐戎也曹者宋之屬也戎即徐戎<lb/>
　也齊侯因命宋主之聖人而因書之其意深矣夫諸<lb/>
　侯不専征是以屬之方伯連帥今齊為霸國而謀伐<lb/>
　徐為其事小而用兵寡因使宋主之則是人自為政<lb/>
<pb n="13b"/>
　殆與諸侯無霸無以異矣天下之事有具變㣲而損<lb/>
　大者此類是也故春秋因伐徐一見之徐葢自是服<lb/>
　于中國論者以徐楚呉越皆本夷狄非也徐伯益之<lb/>
　後楚祝融之後呉泰伯之後越大禹之後而諸戎皆<lb/>
　四岳之後也其上世皆有功徳顯功通乎王室與中<lb/>
　國之君等耳但見王室卑弱自以逺于中國王靈不<lb/>
　及皆僭名號故徐首稱王楚後稱王呉越又後皆稱<lb/>
　王其僭亂已甚是以春秋亦因以外裔待之葢惡其<lb/>
<pb n="14a"/>
　僭也<lb/>
冬十有二月癸亥朔日有食之<lb/>
　莊公兩年之間日再食此不復代鼓用牲者知其非<lb/>
　禮無益也<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷十一<lb/>
</p>
<p>
</p>
  </div>
</body>
</text>
</TEI>
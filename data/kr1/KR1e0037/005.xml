<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷五</head> <lb/>
    <p>
<pb n="1a"/>
欽定四庫全書<lb/>
　春秋集註卷五<lb/>
　　　　　　　　　　　　宋　高閌　撰<lb/>
　　桓公二<lb/>
五年春正月甲戌己丑陳侯鮑卒<lb/>
　按長厯正月甲申朔月内無甲戌而太歲乃在甲戌<lb/>
　恐纂年者誤加之或疑甲戌在去年冬十有二月而<lb/>
　去年不書秋冬誤著此月或疑此日下書陳佗殺太<lb/>
<pb n="1b"/>
　子事其簡編脱皆未可知也陳桓公立三十八年陳<lb/>
　佗旣殺世子遂自立<lb/>
夏齊侯鄭伯如紀<lb/>
　春秋之法諸侯來朝魯則直書朝以著其罪公往朝<lb/>
　他國則書如而已婉其辭也其餘諸侯相朝皆略而<lb/>
　不書故二百四十二年外相朝皆不書此書齊侯鄭<lb/>
　伯如紀盖嫉之也夫紀國最小而齊鄭彊大宜紀侯<lb/>
　朝事之不暇豈肯反朝之乎盖齊侯將襲紀先欲窺<lb/>
<pb n="2a"/>
　其虚實而不敢自往鄭伯曲附齊侯與之偕行又恐<lb/>
　為紀所疑遂行朝禮而還夫大不朝小彊不朝弱聖<lb/>
　人不正其懷詐以圖人之國使若誠朝然故特書如<lb/>
　紀以著其悪<lb/>
天王使仍叔之子來聘<lb/>
　桓公弑君自立不敢朝于天子而天子遣使來聘者<lb/>
　三此何故哉當是時桓王失信諸侯背叛桓王雖謀<lb/>
　婚于諸侯諸侯莫之從也桓公以篡弑之故懼諸侯<lb/>
<pb n="2b"/>
　之討已欲自結于桓王故因紀之故而為王謀焉此<lb/>
　桓王所以三遣使而來聘也春秋書之以見桓公懷<lb/>
　姧思以紀之婚姻結好于王以掩大惡庶諸侯之不<lb/>
　已討而桓王亦知諸侯有圖紀之迹因欲結魯以援<lb/>
　紀也其曰使仍叔之子者父在而使子之辭也夫仍<lb/>
　叔為王朝大臣若其老則當懸車而退安可不任其<lb/>
　事使其子代之斯見王綱不舉容其大夫之子參預<lb/>
　國事又見天王徇大臣私意用其子弟之弱者居公<lb/>
<pb n="3a"/>
　選之地所謂官人以世也不稱氏者世權不重于尹<lb/>
　武也周之盛時樂正以詩書禮樂造士王太子王子<lb/>
　羣后之子卿大夫元士之適子皆造焉説者皆曰為<lb/>
　化民也為選賢也殊不知是乃愛諸臣之子保諸臣<lb/>
　之家也人不教不善不善則災其親墜其祀是身及<lb/>
　家以不教而壞也故明王推恩羣后必先教之與其<lb/>
　有寵于今孰若無辱于後不務教而務官之以市井<lb/>
　言則未學而仕其幸大矣智者慮之則為禍亦大彼<lb/>
<pb n="3b"/>
　以不美之資而假之勢位鮮不及也<lb/>
葬陳桓公<lb/>
　不書月史失之因魯往會而著其臣子私諡之罪<lb/>
城祝丘<lb/>
　莊四年夫人姜氏會齊侯于祝丘是齊魯兩境上邑<lb/>
　也齊將襲紀公欲助紀而畏齊之來討故非時城此<lb/>
　以備之且以桓之暴逆而奪民之力則旱蝗應矣城<lb/>
　祝丘為大雩與螽書也<lb/>
<pb n="4a"/>
秋蔡人衞人陳人從王伐鄭<lb/>
　王奪鄭伯政以其與齊侯謀紀故也鄭伯不朝王王<lb/>
　以諸侯伐鄭鄭伯禦之戰于繻葛王師大敗射中王<lb/>
　肩聖人以桓王伐鄭之舉非天討也故不書天王伐<lb/>
　鄭以貶之何則魯桓弑君而自立宗督弑君而得政<lb/>
　此天下大惡也王不能討鄭伯不朝貶其爵可也乃<lb/>
　自將而攻之移此師以加宋魯誰曰非天討乎況陳<lb/>
　佗殺太子自立而王又不即討而反用其兵乎詩刺<lb/>
<pb n="4b"/>
　桓王失信諸侯背叛此其事歟旣譏天王以端本矣<lb/>
　三國以兵會伐而書從王者所以明君臣之大義君<lb/>
　行而臣從之正也或曰三國稱人皆微者乎曰天子<lb/>
　六軍其將皆命卿今王自將之則三國雖使卿行亦<lb/>
　不得以舉名尊尊而抑卑亦云宜矣況從王伐叛而<lb/>
　致師敗傷王能勿貶乎雖然諸侯不可以敵王而鄭<lb/>
　乃抗拒不服反敗王師不可以訓故不書敗三國之<lb/>
　君不行而使陪臣從王此又不待貶絶而罪自見也<lb/>
<pb n="5a"/>
大雩<lb/>
　先儒謂成王康周公故賜魯重祭得郊禘大雩非也<lb/>
　成王但命魯祀周公以天子禮樂耳非使魯得用郊<lb/>
　禘大雩天子之禮樂也大雩于上帝用盛樂也諸侯<lb/>
　雩于境内之山川耳此禮自伏羲以來未之有改也<lb/>
　成王豈不知哉意者周之末王賜之歟昔魯惠公使<lb/>
　宰讓請郊廟之禮于天子天子使史角往而惠公因<lb/>
　止之其後在魯始為墨翟之學由此觀之使成王之<lb/>
<pb n="5b"/>
　世而魯已用郊廟之禮則惠公何請之有惠公之請<lb/>
　也魯自是用之矣殆由平王以下乎故夫子曰魯之<lb/>
　郊禘非禮也周公其衰矣此其意可見矣大雩歲之<lb/>
　常祀當在建已之月故無六月雩者雖不旱亦祭焉<lb/>
　盖常事也因其遇災非時而雩則書之所以見旱太<lb/>
　甚且志其僭也春秋大雩二十凡不月者雩而不雨<lb/>
　也<lb/>
螽<lb/>
<pb n="6a"/>
　旣旱又蝗則為農災甚矣<lb/>
冬州公如曹<lb/>
　外相如不書此書者為下文起也<lb/>
六年春正月寔來<lb/>
　州公者天子之公也而曰寔來者天子寔使之來何<lb/>
　以不書畏諸侯之知也何以畏諸侯之知王師新敗<lb/>
　于鄭天討不行而反謀婚于魯是以畏諸侯之知聲<lb/>
　言如曹而寔來魯也春秋如其寔而書之故曰寔來<lb/>
<pb n="6b"/>
　何以知其謀婚于魯以四月公會紀侯于郕冬紀侯<lb/>
　來朝八年春天王使家父來聘十月祭公來遂逆王<lb/>
　后于紀知之也攷經則春秋之㫖炳然可見而傳汨<lb/>
　之天王所為其悖如此是以春秋微其辭也<lb/>
夏四月公會紀侯于郕<lb/>
　天王為紀伐鄭鄭旣敗王師將與齊侯滅紀紀來諮<lb/>
　謀齊難因謀納后于王以自重焉聖人書之以見強<lb/>
　國暴恣而弱小者奔走之不暇也雖然以紀之微而<lb/>
<pb n="7a"/>
　捍齊之強者十有七年此紀侯憂畏諮謀之功也歟<lb/>
　郕我地<lb/>
秋八月壬午大閲<lb/>
　公欲救紀故修戎備夫為國之道武備不可廢必于<lb/>
　農隙講肄保民守國之道也盛夏閲兵妨農害民失<lb/>
　政之甚名曰大閲又著其僭也<lb/>
蔡人殺陳佗<lb/>
　佗踰年之君也蔡人輒殺陳國之君可乎不曰陳侯<lb/>
<pb n="7b"/>
　而曰陳佗者盖以賊誅也陳厲公蔡出也故蔡人殺<lb/>
　佗而立之蔡雖他國以私殺之然佗殺世子竊位天<lb/>
　下之惡人皆得而誅之故書蔡人以見殺賊者天下<lb/>
　之公也桓公亦一陳佗也<lb/>
九月丁卯子同生<lb/>
　此桓之子也其稱子者何明嫡嗣也喜有正也然春<lb/>
　秋方疾桓之弑逆而欲討其罪而絶之又豈當著其<lb/>
　嫡嗣而喜有正乎曰此春秋之深意也顧學者未之<lb/>
<pb n="8a"/>
　思耳夫婚禮者將上以事宗廟而下以繼後世也故<lb/>
　君子重之子同之生月日謹之則以廟祀世系之重<lb/>
　實在于此而詩刺莊公以為齊侯之子孫豈不悖哉<lb/>
　夫隱桓以嫡庶不明而相篡奪今莊公之生人又疑<lb/>
　之故春秋所書莫大乎此然則詩人之言妄乎曰不<lb/>
　妄也襄公文姜之淫亂盖在同生之後當同之生齊<lb/>
　魯未嘗亂也故特書之使國統著明焉觀公羊同非<lb/>
　吾子齊侯之子也之語正與春秋之意合況莊公母<lb/>
<pb n="8b"/>
　子夫婦男女之分慙德多矣不書其生則其事不見<lb/>
　此之謂微而顯當深攷之<lb/>
冬紀侯來朝<lb/>
　紀侯所以稱爵者志不在于朝桓也時懼齊故數來<lb/>
　朝以求援耳然而不能内修其政以和輯其人民效<lb/>
　死以守而區區求救于弑逆之人其不能保其國也<lb/>
　宜矣是時紀侯方謀連婚于周以自重故欲求公以<lb/>
　為之中也<lb/>
<pb n="9a"/>
七年春二月己亥焚咸丘<lb/>
　按左傳昭六年三月鄭人鑄刑鼎士文伯曰火未出<lb/>
　鄭其有災乎盖古者將有田事則焚萊故禮記曰季<lb/>
　春出火為焚也然後簡其車賦厯其卒伍而君親誓<lb/>
　社以習軍旅今建丑之月而焚咸丘何哉咸丘乃魯<lb/>
　地之近齊者故孟子以咸丘蒙之問為齊東野人之<lb/>
　語盖魯為紀謀齊難先清野以備之故二月而焚咸<lb/>
　丘所謂自焚也魯自是失齊好<lb/>
<pb n="9b"/>
夏穀伯綏來朝鄧侯吾離來朝<lb/>
　春秋之法諸侯不生名此二君何以名曰臣而弑君<lb/>
　天理滅矣宜天下所不容也而兩國反相繼朝之奬<lb/>
　亂助惡悖逆天道歲功不能成矣故名其二君而不<lb/>
　書秋冬與四年同也然則十五年邾人葛人牟人來<lb/>
　朝何以書秋冬乎曰四年與此年其義已明矣三國<lb/>
　之來别立義也<lb/>
八年春正月己卯烝<lb/>
<pb n="10a"/>
　閉蟄而烝當在建亥之月周以建子為正正月己卯<lb/>
　烝則是去年冬祭而今歲行之得為禮乎夫烝者備<lb/>
　物之祭桓公以備物之祭數享宗廟可謂厚于其親<lb/>
　矣春秋書其烝祭之勤乃所以罪其弑逆之惡也若<lb/>
　曰桓非不知有宗廟非不知有父兄苟知其有宗廟<lb/>
　父兄曾不思弑隠之殘忍何哉其書之之辭至緩其<lb/>
　責之之意至深真聖人之文非精心極意者孰能知<lb/>
　之<lb/>
<pb n="10b"/>
天王使家父來聘<lb/>
　謀納后也盖天王亦欲結魯以援紀也何以知天王<lb/>
　之欲結魯以援紀以下文書祭公來遂逆王后于紀<lb/>
　是遂與紀為婚姻矣使諸侯知紀雖小國而天下之<lb/>
　母出乎紀也又以紀自隠公已有婚姻之舊而天王<lb/>
　自知王室之弱不能獨援特為之結魯以兼助紀也<lb/>
　不然天王之使何為數數至魯耶<lb/>
夏五月丁丑烝<lb/>
<pb n="11a"/>
　正月旣烝矣而非時復烝者見其厚祀之意也稱其<lb/>
　祀之厚乃所以責其弑逆之深詩猗嗟刺魯莊公而<lb/>
　盛稱其有威儀技藝盖稱之乃所以刺之春秋之文<lb/>
　盖類于詩以意逆志是為得之<lb/>
秋伐邾<lb/>
　桓自弑立恃其彊惡以凌小國小國皆畏而從之故<lb/>
　紀也滕也鄧也穀也郕也杞也或朝或會惟邾恃舊<lb/>
　好而不顧至是遂伐之其曰伐邾必有辭焉邾不能<lb/>
<pb n="11b"/>
　奉辭以討桓公弑逆之罪宜乎其反見伐也<lb/>
冬十月雨雪<lb/>
　建酉之月未霜而雪書異也雨自上下者也<lb/>
祭公來遂逆王后于紀<lb/>
　祭公受命逆后而先來魯以謀紀難聖人特書祭公<lb/>
　來而以逆后為遂事責其不䖍王命而輕天下之母<lb/>
　也<lb/>
九年春紀季姜歸于京師<lb/>
<pb n="12a"/>
　王者以天下為家旣逆為后則天尊地卑乾坤定矣<lb/>
　覆載之間皆臣子也天王旣使祭公逆王后則王后<lb/>
　所過之國皆當致其臣子之恭今乃曰紀季姜歸于<lb/>
　京師此豈待王后之禮也哉曰古者后夫人必娶嫡<lb/>
　女故天子求后于諸侯諸侯對曰夫婦所生若而人<lb/>
　若姑姊妹則曰先君之遺女若而人于諸侯則曰不<lb/>
　腆先君之嫡若而人是以伯姬歸于紀則叔姬為之<lb/>
　娣今曰季姜則非嫡矣不可以母天下春秋所以嚴<lb/>
<pb n="12b"/>
　其名也以此為防而後世猶有以卑人為后者<lb/>
夏四月<lb/>
秋七月<lb/>
　使當時天子諸侯皆無輕動妄舉常若此二時則聖<lb/>
　人豈復作春秋耶<lb/>
冬曹伯使其世子射姑來朝<lb/>
　曹伯初以桓弑逆不朝旣而以魯伐邾之故畏魯之<lb/>
　強乃急使世子朝之按周官典命凡諸侯之適子誓<lb/>
<pb n="13a"/>
　于天子而攝其君則下其君之禮一等然則世子固<lb/>
　有攝君之禮盖以朝于天子有時而不可後故老疾<lb/>
　者使世子攝之急述職也諸侯間于王事則相朝又<lb/>
　何攝之有按明年正月曹伯卒則此年冬固己有疾<lb/>
　弑逆之人固不必朝幸而有疾不能來則亦已矣乃<lb/>
　使世子朝是危道也<lb/>
十年春王正月<lb/>
　桓公弑立積年無明王以討之聖人不與大惡之人<lb/>
<pb n="13b"/>
　久居其位故十年復書王以謹其罪而先儒以為正<lb/>
　終生之卒也若此年為正終生則前五年正月陳侯<lb/>
　卒何為不正之哉<lb/>
庚申曹伯終生卒<lb/>
夏五月葬曹桓公<lb/>
　因魯往會而著其臣子私諡之罪<lb/>
秋公會衞侯于桃丘弗遇<lb/>
　弗者遷辭惡失信也衞侯先與公期旣而復與齊鄭<lb/>
<pb n="14a"/>
　合謀將以伐我故公往會而弗遇此固衞侯之失信<lb/>
　然亦見公以弑逆為諸侯所棄也在易屯之六三以<lb/>
　陰居陽其身不正而輕躁妄動求應于五五應在二<lb/>
　而弗見納聖人戒之曰君子幾不如舍往吝夫子以<lb/>
　世人未達幾之理也復于繫辭贊之曰幾者動之微<lb/>
　吉之先見者也君子安其身而後動易其心而後語<lb/>
　定其交而後求君子修此三者故全也夫桓公身負<lb/>
　弑逆之罪而又輕躁妄動為人所棄與易相契聖人<lb/>
<pb n="14b"/>
　深為萬世之戒也<lb/>
冬十有二月丙午齊侯衞侯鄭伯來戰于郎<lb/>
　春秋之中諸侯加兵于魯者為不少矣未有書來戰<lb/>
　者此不書侵伐我鄙而以來戰為文者見彼曲我直<lb/>
　我有辭也左氏載其事曰鄭世子忽有功于齊齊人<lb/>
　餼諸侯使魯次之魯以周班後鄭鄭忽怒請師于齊<lb/>
　齊人以衞師助之盖以齊衞嘗胥命故也夫我則有<lb/>
　禮而彼反興戎故特變文曰來戰于郎郎魯地地以<lb/>
<pb n="15a"/>
　魯則魯與戰可知矣而不出主名者三國非義加兵<lb/>
　于我故以三國自戰為文也此鄭主兵而序在齊衞<lb/>
　下者名雖因鄭而事實本齊齊侯知魯援紀無所發<lb/>
　怒故激鄭而嫁其禍于魯也夫魯桓有弑逆之罪三<lb/>
　國黨之而不問乃區區以魯班為討此聖人所以深<lb/>
　罪之<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷五<lb/>
</p>
<p>
</p>
  </div>
</body>
</text>
</TEI>
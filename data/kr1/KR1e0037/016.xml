<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷十六</head> <lb/>
    <p>
<pb n="1a"/>
欽定四庫全書<lb/>
　春秋集註卷十六<lb/>
　　　　　　　　　　　　　宋　髙閌　撰<lb/>
　　僖公三<lb/>
十有一年春晉殺其大夫㔻鄭父<lb/>
　㔻鄭父者里克之黨也惠公以私意殺里克故其黨<lb/>
　皆懼謀召重耳是懐二心以事君也然則㔻鄭父之<lb/>
　死雖可傷亦可罪也故幷書其名字<lb/>
<pb n="1b"/>
夏公及夫人姜氏㑹齊侯于陽榖<lb/>
　公之娶夫人之歸皆不書者合禮故也此㑹齊侯于<lb/>
　陽榖則非禮矣公稔知桓莊之失而不改其轍齊桓<lb/>
　親見二國之事亦循其故姜氏婦人何知焉以齊桓<lb/>
　魯侯二君相㑹而使婦人厠于其間何以示兩國侍<lb/>
　御僕從之臣乎<lb/>
秋八月大雩<lb/>
　因旱祭志偕也<lb/>
<pb n="2a"/>
冬楚人伐黃<lb/>
　黃雖先屬楚前此屢從中國盟㑹及伐楚之役聖人<lb/>
　雖不明書而以下文攷之黄實與焉及楚滅弦弦子<lb/>
　又奔之故楚人以為討而管仲旣死桓公霸業已衰<lb/>
　不復能救是故君子憫之也<lb/>
十有二年春王三月庚午日有食之<lb/>
　是月庚午朔不書朔因舊史也日食有常度亦人事<lb/>
　所召有倉之者<lb/>
<pb n="2b"/>
夏楚人滅黃<lb/>
　黄人恃中國之睦于齊也故舍夷狄而即中國今楚<lb/>
　人自去冬見伐而齊侯不救至是遂為楚所滅滅弦<lb/>
　滅温皆不書伐而此先書伐盖所以深刺齊也<lb/>
秋七月<lb/>
　一時無事書首月存天道王法也<lb/>
冬十有二月丁丑陳侯杵臼卒<lb/>
十有三年春狄侵衛<lb/>
<pb n="3a"/>
　狄嘗滅衞衞遷楚丘今又侵之衛保温子也自楚伐<lb/>
　黄不救則狄有以量中國矣觀狄之疆而知諸侯之<lb/>
　衰也<lb/>
夏四月塟陳宣公<lb/>
　因魯徃㑹而特著其臣子私謚之罪而陳侯居喪出<lb/>
　㑹視下文而義可知也<lb/>
公㑹齊候宋公陳侯衛侯鄭伯許男曹伯于鹹<lb/>
　鹹衛地衛為狄所侵諸侯莫救于是衛侯因淮夷之<lb/>
<pb n="3b"/>
　病杞遂請齊㑹諸侯以禦之盖將假此聲勢以威狄<lb/>
　也是時王室有戎難而春秋不書者齊侯至是不復<lb/>
　知有王室矣而杞以二王之後反獲諸侯之㑹以免<lb/>
　淮夷之難<lb/>
秋九月大雩<lb/>
　因旱祭志僭也<lb/>
冬公子友如齊<lb/>
　鹹之㑹諸侯皆受齊侯之命同力助把故公㑹罷而<lb/>
<pb n="4a"/>
　歸使公子友如齊盖將為把城縁陵故也諸侯皆然<lb/>
十有四年春諸侯城緣陵<lb/>
　此乃㑹鹹諸侯前目後凡也緣陵把邑也不繫把者<lb/>
　把不能自保其國也把小而弱又以淮夷之故且二<lb/>
　王之後故齊侯特率諸侯同力城緣陵脟遷焉而不<lb/>
　遷者城之之力也故詩人頌僖公有淮夷獻琛之美<lb/>
　然則服淮夷者齊侯也而獨頌僖公者國人之辭也<lb/>
　然城楚丘亦齊侯也友若魯自城之何也杞為淮夷<lb/>
<pb n="4b"/>
　所病其國其君猶存而霸者能率諸侯城之固非不<lb/>
　義之舉特以無王命而貶故猶可以諸侯道也衛為<lb/>
　狄人所滅不請于王而創建其國更立其君非制節<lb/>
　謹度之道故不可以諸侯道也<lb/>
夏六月季姬及鄫子遇子防使鄫子來朝<lb/>
　女子許嫁笄而字其曰季姬是已許嫁矣然不繫之<lb/>
　鄫則是女而非婦未嫁之文也未嫁而及鄫子則是<lb/>
　内女為主也内女為主與鄫子遇而使鄫子來朝者<lb/>
<pb n="5a"/>
　傳謂非行朝禮也使鄫子來請己也來請己者本非<lb/>
　許嫁鄫子故也何休謂季姬許嫁邾子是己自是邾<lb/>
　人怨鄫子兩國禍難不解盖由季姬未嫁而所為如<lb/>
　此故稱及稱遇稱使以著其惡而鄫子之擇配魯僖<lb/>
　之治家從可知矣<lb/>
秋八月辛邜沙鹿崩<hi>案自此至僖公三十三年永樂大典並闕</hi>
狄侵鄭<lb/>
冬蔡侯肸卒<lb/>
<pb n="5b"/>
十有五年春王正月公如齊<lb/>
楚人伐徐<lb/>
三月公㑹齊侯宋公陳侯衛侯鄭伯許男曹伯盟于牡<lb/>
丘<lb/>
遂次于匡<lb/>
公孫敖帥師及諸侯之大夫救徐<lb/>
夏五月日有食之<lb/>
秋七月齊師曹師伐厲<lb/>
<pb n="6a"/>
八月螽<lb/>
九月公至自㑹<lb/>
　以㑹致者始于此春秋致㑹凡二十有七公自正月<lb/>
　如齊因而㑹盟暴師于外已踰三時而以㑹致見救<lb/>
　徐之無功也<hi>案此條從春秋傅説彚纂補入</hi>
季姬歸于鄫<lb/>
己卯晦震夷伯之廟<lb/>
冬宋人伐曹<lb/>
<pb n="6b"/>
楚人敗徐于婁林<lb/>
　齊桓大合諸侯以救徐固有餘力而師出三時無功<lb/>
　而返故書楚人敗徐于婁林以罪之<hi>案此條從春秋傅説彚纂補入</hi>
十有一月壬戍晉侯及秦伯戰于韓獲晉侯<lb/>
十有六年春王正月戊申朔隕石于宋五是月六鷁退<lb/>
飛過宋都<lb/>
三月壬申公子季友卒<lb/>
夏四月丙申鄫季姬卒<lb/>
<pb n="7a"/>
　季姬嫁于鄫纔及八月而卒然所以為鄫之禍甚酷<lb/>
　故春秋詳志之以為後世之戒<hi>案此條從程端學春秋本義補入</hi>
秋七月甲子公孫兹卒<lb/>
　此公子牙之子叔孫戴伯也世秉魯政至春秋之終<lb/>
　而猶未絶<hi>案此條從程端學春秋本義補入</hi>
冬十有二月公㑹齊侯宋公陳侯衛侯鄭伯許男邢侯<lb/>
曹伯于淮<lb/>
　邢侯始與㑹而在鄭許之下者此齊次之也<hi>案此條從程端</hi>
<pb n="7b"/>
　<hi>學春秋本義補入</hi>
十有七年春齊人徐人伐英氏<lb/>
夏滅項<lb/>
秋夫人姜氏㑹齊侯于卞<lb/>
　論其情則可矣而禮則不可也小白入魯地而㑹聲<lb/>
　姜能無嫌乎<hi>案此條從春秋傳説彚纂補入</hi>
九月公至自㑹<lb/>
冬十有二月乙亥齊侯小白卒<lb/>
<pb n="8a"/>
十有八年春王正月宋公曹伯衛人邾人伐齊<lb/>
夏師救齊<lb/>
五月戊寅宋師及齊師戰于甗齊師敗績<lb/>
狄救齊<lb/>
　此非善狄之能救也所以甚惡中國之不知義也諸<lb/>
　侯伐人之喪不義之甚而狄乃假義名以救之<hi>案此條從</hi>
　<hi>程端學春秋本義補入</hi>
秋八月丁亥塟齊桓公<lb/>
<pb n="8b"/>
冬邢人狄人伐衛<lb/>
十有九年春王三月宋人執滕子嬰齊<lb/>
　此宋求霸也莊十六年幽之㑹齊桓始霸滕子與焉<lb/>
　既而背之至齊侯卒凡三十七年衣裳兵車之㑹未<lb/>
　嘗列于其間宋襄既有求覇之心而首執滕子以令<lb/>
　諸侯也然宋襄圖霸當以德懷徠之今乃肆已之彊<lb/>
　擅執國君以陵轢諸夏亦以甚矣<hi>案此條從程端學春秋本義補入</hi>
夏六月宋公曹人邾人盟于曹南<lb/>
<pb n="9a"/>
鄫子㑹盟于邾<lb/>
己酉邾人執鄫子用之<lb/>
　宋公之盟曹南怒鄫子不至故欲用之而子魚諌焉<lb/>
　邾人修鄫舊怨遂承其意執而用之也不然則宋修<lb/>
　霸業邾從宋盟安敢輒戮鄫子而不懼討乎宋既不<lb/>
　討則意從可知矣宋襄圖霸而縱容同盟暴虐與國<lb/>
　何以求諸侯乎經書鄫子與蔡世子有皆曰用之而<lb/>
　不書所用之迹盖聖人所不思言但曰用之則知其<lb/>
<pb n="9b"/>
　以人為用也諸侯終則名鄫子不名史佚之<hi>案此條從春秋</hi>
　<hi>傳説彚纂補入</hi>
秋宋人圍曹<lb/>
衛人伐邢<lb/>
　衛不伐狄而伐邢是以人之<hi>案此條從春秋傳説彚纂補入</hi>
冬㑹陳人蔡人楚人鄭人盟于齊<lb/>
梁亡<lb/>
二十年春新作南門<lb/>
<pb n="10a"/>
　改舊制而増大之罪不止于勞民而已<hi>案此條從春秋傳説彚纂</hi>
　<hi>補八</hi>
夏郜子來朝<lb/>
五月乙巳西宮災<lb/>
鄭人入滑<lb/>
　鄭伯與滑伯同等諸侯而入滑強陵弱也<hi>案此條從程端學春</hi>
　<hi>秋本義補入</hi>
秋齊人狄人盟于邢<lb/>
<pb n="10b"/>
冬楚人伐隨<lb/>
　隨自是服屬于楚至哀元年會楚子圍蔡<hi>案此條從春秋傳説</hi>
　<hi>彚纂補入</hi>
二十有一年春狄侵衛<lb/>
宋人齊人楚人盟于鹿上<lb/>
夏大旱<lb/>
　言大者久且甚之辭<hi>案此條從春秋傅説彚纂補入</hi>
秋宋公楚子陳侯蔡侯鄭伯許男曹伯㑹于盂執宋公<lb/>
<pb n="11a"/>
以伐宋<lb/>
冬公伐邾<lb/>
楚人使宜申來獻㨗<lb/>
十有二月癸丑公㑹諸侯盟于薄釋宋公<lb/>
　書㑹諸侯者以諸侯皆在是故前目後凡且見公之<lb/>
　續至也<hi>案此條從程端學春秋本義補入</hi>
二十有二年春公伐邾取須句<lb/>
　歸其君使為我附庸也為我附庸則是我取之也<hi>案此</hi>
<pb n="11b"/>
　<hi>條從春秋傳説彚纂補入</hi>
夏宋公衛侯許男滕子伐鄭<lb/>
秋八月丁未及邾人戰于升陘<lb/>
　邾來伐我而魯遽及邾人戰也公伐邾取須句以起<lb/>
　此戰<hi>案此條從程端學春秋本義補入</hi>
冬十有一月己巳朔宋公及楚人戰于泓宋師敗績<lb/>
二十有三年春齊侯伐宋圍緡<lb/>
夏五月庚寅宋公兹父卒<lb/>
<pb n="12a"/>
秋楚人伐陳<lb/>
冬十有一月杞子卒<lb/>
　不名者史伕之入春秋以來始書杞卒<hi>案此條從程端學春秋本</hi>
　<hi>義補入</hi>
二十有四年春王正月<lb/>
夏秋伐鄭<lb/>
秋七月<lb/>
冬天王出居于鄭<lb/>
<pb n="12b"/>
　罪諸侯之不赴難也<hi>案此條從程端學春秋本義補入</hi>
晉侯夷吾卒<lb/>
　魯尚未與晉通而此書惠公卒者以見文公之入也<lb/>
　惠公立十四年而卒懷公立秦人納文公而殺懷公<lb/>
　焉然則文公纂立而不書其入者以晉獻既殺世子<lb/>
　申生則文公自以次當立故也<hi>案此條從程端學春秋岑義補入</hi>
二十有五年春王正月丙午衛侯燬滅邢<lb/>
　始則邢逺狄以伐衛固可罪矣今衛又舉兵以滅之<lb/>
<pb n="13a"/>
　抑又甚焉<hi>案此條從程端學春秋本義補入</hi>
夏四月癸酉衛侯燬卒<lb/>
宋蕩伯姬來逆婦<lb/>
　夫不親迎而姑來迎魯不能以禮正之是棄其親戚<lb/>
　也<hi>案此條從程端學春秋本義補入</hi>
宋殺其大夫<lb/>
秋楚人圍陳納頓子于頓<lb/>
塟衛文公<lb/>
<pb n="13b"/>
冬十有二月癸亥公㑹衛子莒慶盟于洮<lb/>
二十有六年春王正月己未公㑹莒子衛甯速盟于向<lb/>
齊人侵我西鄙公追齊師至酅弗及<lb/>
夏齊人伐我北鄙<lb/>
衛人伐齊<lb/>
公子遂如楚乞師<lb/>
　是不有天子而導荆蠻以伐中國也<hi>案此條從程端學春秋本義補</hi>
　<hi>入</hi>
<pb n="14a"/>
秋楚人滅蘷以䕫子歸<lb/>
冬楚人伐宋圍緡<lb/>
公以楚師伐齊取榖<lb/>
　齊人加兵于魯魯欲報之當請命于天子㑹諸侯以<lb/>
　同討其罪夫楚蠻夷也安可逺引其師來入華夏以<lb/>
　伐親鄰之國乎<hi>案此條從程端學春秋本義補入</hi>
公至自伐齊<lb/>
二十有七年春把子來朝<lb/>
<pb n="14b"/>
夏六月庚寅齊侯昭卒<lb/>
秋八月乙未塟齊孝公<lb/>
乙巳公子遂帥師入把<lb/>
　弱國既來朝而用師以報之把魯乃舅甥之國而伯<lb/>
　姬在焉魯人不義甚矣僖公之徳衰矣<hi>案此條從春秋傳説彚纂</hi>
　<hi>補入</hi>
冬楚人陳侯蔡侯鄭伯許男圍宋<lb/>
　宋不與楚宋諸侯且有先君之怒又自以為霸國故<lb/>
<pb n="15a"/>
　終不與楚楚人前年伐之今又圍焉夫楚以蠻夷恣<lb/>
　其強盛來犯中國而陳蔡鄭許皆中國之諸侯反㑹<lb/>
　蠻夷同伐之伸蠻夷之強屈中國之義罪昭然可見<lb/>
　矣<hi>案以上從程端學春秋本義補入</hi>曹南之盟諸侯稱人而宋獨稱<lb/>
　爵圍宋之役諸侯稱爵而楚獨稱人聖人之嚴如此<lb/>
　<hi>案以上從春秋傳説彚纂補入</hi>
十有二月甲戍公㑹諸侯盟于宋<lb/>
　公畏楚之強而來為此盟亦報乞師之役<hi>案此條從程端學春</hi>
<pb n="15b"/>
　<hi>秋本義補入</hi>
二十有八年春晉侯侵曹<lb/>
晉候伐衛<lb/>
公子買戍衛不卒戍刺之<lb/>
楚人救衛<lb/>
　此書救者非善之也著衞國附楚之罪晉文果能致<lb/>
　楚師之出也楚師既出故有城濮之戰<hi>案此條從程端學春秋本</hi>
　<hi>義補入</hi>
<pb n="16a"/>
三月丙午晉侯入曹執曹伯畀宋人<lb/>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
　城濮衛地及楚人戰者與救衛之師戰也楚之強甚<lb/>
　于齊桓之時晉文公一戰勝楚終文以及襄之世楚<lb/>
　人不敢復窺中國則功莫盛于此矣<hi>案此條從趙汸春秋集傳補入</hi>
楚殺其大夫得臣<lb/>
衛侯出奔楚<lb/>
<pb n="16b"/>
五月癸丑公㑹晉候齊侯宋公蔡侯鄭伯衛子莒子盟<lb/>
于踐土<lb/>
　楚自齊桓没為中國害晉一戰敗之威震諸侯句之<lb/>
　附㑹楚者皆㑹踐土而請盟焉晉于是遂霸諸侯也<lb/>
　衛子不以成君之禮故稱子而在鄭伯之下<hi>案此條從程端</hi>
　<hi>學春秋本義補入</hi>
陳侯如㑹<lb/>
公朝于王所<lb/>
<pb n="17a"/>
　諸侯非王事不出境今因出盟遇王而朝此為何禮<lb/>
　<hi>案此條從程端學春秋本義補入</hi>
六月衛侯鄭自楚復歸于衛<lb/>
　叔武雖不能避嫌然亦請復衛侯衛侯不之信先期<lb/>
　而入因殺之故春秋不書叔武之事是専責衛侯也<lb/>
　<hi>案此條從春秋傅説彚纂補入</hi>
衛元咺出奔晉<lb/>
陳侯款卒<lb/>
<pb n="17b"/>
秋杞伯姬來<lb/>
公子遂如齊<lb/>
冬公㑹晉侯齊侯宋公蔡侯鄭伯陳子莒子邾子秦人<lb/>
于温<lb/>
天王狩于河陽<lb/>
壬申公朝于王所<lb/>
晉人執衞侯歸之于京師<lb/>
衛元咺自晉復歸于衛<lb/>
<pb n="18a"/>
　為人臣而訟其君雖直亦曲矣<hi>案二句從程端學春秋本義補入</hi>晉<lb/>
　文聽其臣子之訟而執其君非覇者所以靖亂之義<lb/>
　也書曰自晉晉侯之罪亦已明矣<hi>案以上從春秋傳説彚纂補入</hi>
諸侯遂圍許<lb/>
　前目後凡也<hi>案此條從春秋傳説彚纂補入</hi>
曹伯襄復歸于曹遂㑹諸侯圍許<lb/>
二十有九年春介葛盧來<lb/>
　夷狄以禮義外之可也凡書夷狄之來皆罪中國不<lb/>
<pb n="18b"/>
　自正而輕受之耳<hi>案此條從程端學春秋本義補入</hi>
公至自圍許<lb/>
夏六月㑹王人晉人宋人齊人陳人蔡人秦人盟于翟<lb/>
泉<lb/>
秋大雨雹<lb/>
　劉向以為盛陽雨水温煖而濕熱陰氣脅之不相入<lb/>
　則轉而為雹盛陰雨雪凝滯而氷寒陽氣蕩之不相<lb/>
　入則散而為霰故雹者陰脅陽也霰者陽薄陰也春<lb/>
<pb n="19a"/>
　秋不書霰猶不書月食也<hi>案此條從程端學春秋本義補入</hi>
冬介葛盧來<lb/>
三十年春王正月<lb/>
夏狄侵齊<lb/>
　狄之侵齊自背其盟也齊桓召陵之後書狄侵晉晉<lb/>
　文城濮之後書狄侵齊狄之輒敢陵侮如此而二霸<lb/>
　不攘斥之<hi>案此條從春秋傳説彚纂補入</hi>
秋衛殺其大夫元咺及公子瑕<lb/>
<pb n="19b"/>
　殺而書及者以某之故而累及某也如文九年士縠<lb/>
　及箕鄭父襄二十三年慶虎及慶寅皆是也不書及<lb/>
　者其罪同其殺之之志均也成八年趙同趙恬十七<lb/>
　年郤錡郤犨郤至是也<hi>案此條從春秋傳説彚纂補入</hi>
衞侯鄭歸于衞<lb/>
晉人秦人圍鄭<lb/>
介人侵蕭<lb/>
　夷狄數來我不能以禮義正之故敢稱兵犯附庸之<lb/>
<pb n="20a"/>
　國<hi>案此條從程端學春秋本義補入</hi>
冬天王使宰周公來聘<lb/>
公子遂如京師<lb/>
遂如晉<lb/>
三十有一年春取濟西田<lb/>
　嘗為鄰國所奪今復取之<hi>案二句從程端學春秋本義補入</hi>凡取人<lb/>
　之冇其惡易見而取已之有不以道者其罪難知聖<lb/>
　人亦正名曰取所以顯㣲也<hi>案此條從春秋傳説彚纂補入</hi>
<pb n="20b"/>
公子遂如晉<lb/>
　晉未嘗來聘而公子遂去冬往聘之今春又聘焉何<lb/>
　厚于晉而薄于周也<hi>案此條從程端學春秋本義補入</hi>
夏四月四卜郊不從乃免牲<lb/>
猶三望<lb/>
秋七月<lb/>
冬杞伯姬來求婦<lb/>
狄圍衞<lb/>
<pb n="21a"/>
十有二月衛遷于帝丘<lb/>
三十有二年春王正月<lb/>
夏四月己丑鄭伯㨗卒<lb/>
衛人侵狄<lb/>
秋衛人及狄盟<lb/>
冬十有二月己卯晉侯重耳卒<lb/>
　或間春秋孰賢日東遷之後土疆不守職貢不奉朝<lb/>
　覲之禮盡廢征伐之事専出皆罪人也曰不有齊桓<lb/>
<pb n="21b"/>
　晉文乎周室既衰諸猴既熾以大吞小以強暴弱夷<lb/>
　狄乘之横乎中國天子所存位與號爾是時二霸奮<lb/>
　起齊桓仗大義倡之于前晉文明大順和之于後内<lb/>
　率諸侯以尊王室以攘夷狄以安中國而皆謂罪人<lb/>
　可乎曰齊桓晉文役冇尊周之名而無尊周之實雖<lb/>
　曰曰内率諸侯以尊王室其實内率諸侯以尊已也假<lb/>
　尊王室之名以令諸侯爾孔子作春秋以明王道以<lb/>
　撥亂世故召陵之盟城濮之戰與其攘夷狄救中國<lb/>
<pb n="22a"/>
　一時之權也故孟子曰仲尼之徒無道桓文之事者<lb/>
　又曰五霸三王之罪人也<hi>案此條從程端學春秋本義補入</hi>
三十有三年春王二月秦人入滑<lb/>
齊侯使國歸父來聘<lb/>
夏四月辛巳晉人及姜戎敗秦于殽<lb/>
　秦輒興兵以加中國旣入滑又伐鄭秦亦張矣楚患<lb/>
　未已而加之秦中國則殆矣書曰敗秦所以惡秦而<lb/>
　予晉之勝也<hi>案此條從黄震日抄補入</hi>
<pb n="22b"/>
癸巳塟晉文公<lb/>
　此見襄公父死未塟而尋干戈也<hi>案此條從程端學春秋本義補入</hi>
狄侵齊<lb/>
公伐邾取訾婁<lb/>
秋公子遂師師伐邾<lb/>
　升陘之敗十餘年此年因晉喪而報之<hi>案此條從黄震日抄補入</hi>
晉人敗狄于箕<lb/>
冬十月公如齊<lb/>
<pb n="23a"/>
　公本事齊逺晉文霸而受盟焉至是晉文已卒齊侯<lb/>
　一使鄉來聘而公遂往朝之盖魯因晉喪既伐邾矣<lb/>
　故懼晉而故事齊也公之季年所為若是<hi>案此條從程端學秦</hi>
　<hi>秋春義補入</hi>
十有二月公至自齊<lb/>
二已公薨于小寢<lb/>
　生不請天子之命而自立既不正其始死又不于正<lb/>
　寢是不正其終也春秋所以詳著之<hi>案此條從程端學春秋本義補</hi>
<pb n="23b"/>
　<hi>入</hi>
隕霜不殺草李梅實<lb/>
晉人陳人鄭人伐許<lb/>
　<lb/>
　<lb/>
　<lb/>
　<lb/>
　春秋集註卷十六<lb/>
</p>
<p>
</p>
  </div>
</body>
</text>
</TEI>
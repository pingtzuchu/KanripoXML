<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註巻二十</head> <lb/>
    <p>
<pb n="1a"/>
欽定四庫全書<lb/>
　春秋集註巻二十<lb/>
　　　　　　　　　　　　宋　髙閌　撰<lb/>
　　文公四<lb/>
十有五年春季孫行父如晉<lb/>
　為單伯與子叔姬故也使魯能修其政刑則齊亂可<lb/>
　以義討今乃因晉以請豈非自取之乎<lb/>
三月宋司馬華孫來盟<lb/>
<pb n="1b"/>
　司馬之職國兵在焉宋昭公不能其大夫而華耦為<lb/>
　司馬不由君命擅來求盟故不言宋公使而直書宋<lb/>
　司馬華孫來盟以罪之其來盟奈何宋司城之來奔<lb/>
　魯實復之故宋之權臣德魯而願盟此其意可見也<lb/>
　耦既來盟公與之宴辭曰君之先臣督得罪宋殤公<lb/>
　名在諸侯之䇿臣承其祀其敢辱君聖人以耦無故<lb/>
　而暴其祖因書曰華孫者明此司馬乃華督之孫言<lb/>
　孫所以正其不能祖也不名者義不繫于名也<lb/>
<pb n="2a"/>
夏曹伯來朝<lb/>
　五年而兩朝於魯魯亦晏然受之此齊侯所以怒而<lb/>
　討其罪也<lb/>
齊人歸公孫敖之喪<lb/>
　齊人執單伯執子叔姬而歸公孫敖之喪執生而歸<lb/>
　死所以惡魯也然其歸之也亦以敖之子請之故也<lb/>
　請之故不曰以歸不曰來歸不曰歸自齊且敖者公<lb/>
　子慶父之子穆伯也慶父桓公之長庶而欲自同于<lb/>
<pb n="2b"/>
　正故不以伯為字而稱仲其後以字為仲孫氏故春<lb/>
　秋祗書仲孫而國人以其實出長庶之後止稱孟孫<lb/>
　所以論語稱孟孫問孝而左氏亦皆謂之孟孫盖從<lb/>
　衆人之同稱也凡奔大夫不書卒非我臣也敖盖先<lb/>
　君之宗卿而文伯恵叔皆其子也魯既許之復而立<lb/>
　其子為仲孫氏矣豈有臣其子而不使之奔其父之<lb/>
　喪者乎崇公族之㤙篤君臣之義則姑聽其家以其<lb/>
　喪歸可也雖然聖人以齊人自歸其喪為文盖明敖<lb/>
<pb n="3a"/>
　之喪在齊而已歸與不歸非魯之所得專也<lb/>
六月卒丑朔日有食之鼓用牲于社<lb/>
　莊二十五年三十年皆以日食而鼓用牲于社其非<lb/>
　禮妄作義已著矣今文公亦復如此者必以為先朝<lb/>
　故事可舉而行之也嗚呼後世人君舉行先朝故事<lb/>
　而不顧義之可否雖有甚害亦因循不改自謂遵制<lb/>
　掦功以拒絶臣下之言者多矣皆因陋承誤不知春<lb/>
　秋之㫖者也可為萬世之戒<lb/>
<pb n="3b"/>
單伯至自齊<lb/>
　内大夫為他國所執而見釋者皆書其至以見執非<lb/>
　其罪且執既書則其歸不得不著也<lb/>
晉郤缺帥師伐蔡戊申入蔡<lb/>
　蔡侯既與楚子次于厥貉故新城之盟不與焉晉郤<lb/>
　缺帥師伐之斯有名矣凡伐不言入伐之不服然後<lb/>
　入焉見蔡雖附楚楚人不之救也故書戊申入蔡足<lb/>
　以知楚之不足恃矣此雖蔡人自取之亦所以甚晉<lb/>
<pb n="4a"/>
　也然晉魯不修所以服楚而暴小國以争諸侯欲使<lb/>
　區區之蔡捍楚之强而不貳則亦難矣故言伐言入<lb/>
　甚之也謹而日之又甚之也是嵗蔡侯甲午卒不書<lb/>
　盖以其附楚不以中國待之也其子申立是為文公<lb/>
秋齊人侵我西鄙<lb/>
　齊商人篡弑其君又執其君母又執我國大夫罪不<lb/>
　勝誅而反加兵于我故書侵以惡之又貶而人之<lb/>
季孫行父如晉<lb/>
<pb n="4b"/>
　一嵗再如晉者皆為齊故<lb/>
冬十有一月諸侯盟于扈<lb/>
　尋新城之盟且為我故謀齊難也齊人賂晉故弗克<lb/>
　我但盟而已公以齊難不與此盟夫晉為霸國而齊<lb/>
　弑其君莫能正之諸侯又莫之討若謂諸侯不專征<lb/>
　則田常弑簡公孔子請討焉夫豈非不義而孔子行<lb/>
　之今晉號為主盟而趙盾實執國政其勢力亦足以<lb/>
　率衆諸侯而諸侯亦皆俛首從命而皆不足以有為<lb/>
<pb n="5a"/>
　是以春秋不復列序者以示中國無盟主也無盟主<lb/>
　者不霸靈公也不霸靈公者政在盾也政在盾而諸<lb/>
　侯無争之者盾之能也盾之能而不霸靈公者春秋<lb/>
　之意也著盾之專而不能有為也霸國猶晉國也<lb/>
十有二月齊人來歸子叔姬<lb/>
　晉㑹諸侯盟于扈受齊賂而不伐齊故齊人自歸子<lb/>
　叔姬以解諸侯之意凡内女見黜皆書來歸罪在姬<lb/>
　也此書齊人來歸者罪在齊人也未有子而黜其母<lb/>
<pb n="5b"/>
　者也若曰姬無罪也齊人自來歸之云爾又異乎敖<lb/>
　之喪也春秋閔子叔姬之事故異其辭以辨之然不<lb/>
　直書齊母何也夫天下豈有無母之國哉而商人至<lb/>
　于囚執其母則人之所不忍言者也故以父母之辭<lb/>
　錄之曰子叔姬盖自魯人為之辭不得使為商人之<lb/>
　母此春秋所以存天下之大教也<lb/>
齊侯侵我西鄙遂伐曹入其郛<lb/>
　諸侯為扈之㑹不能討齊國弑君父之賊反受其賂<lb/>
<pb n="6a"/>
　而還是成商人為君也故自此遂書齊侯以罪諸國<lb/>
　之會于扈者商人知諸國之無能為遂益肆其威且<lb/>
　恚魯仗晉以謀已故一嵗而再侵我西鄙又伐曹討<lb/>
　其來朝我也惡魯而及曹非理甚矣夫齊商人弑君<lb/>
　而自立諸侯會于扈謀伐之晉人取賂而還致齊益<lb/>
　無顧忌侵我伐曹以肆其暴豈特齊有罪焉亦見諸<lb/>
　侯之縱亂矣凡伐不言入入其郛者甚之也殆矣哉<lb/>
　㡬欲其國矣非特若侵魯西鄙而已也因我而加兵<lb/>
<pb n="6b"/>
　于曹曰侵可也而曰伐者討其朝魯執辭正也<lb/>
十有六年春季孫行父會齊侯于陽穀齊侯弗及盟<lb/>
　晉侯既幼不在諸侯齊侯恃强數見侵伐故魯不得<lb/>
　已而事之以行父當齊侯宜齊侯弗肯與盟也而曰<lb/>
　弗及者恥也内辭也然亦行父奉使失辭謂公有疾<lb/>
　致齊侯拒而弗受爾如必待公親自出盟則魯亦安<lb/>
　用臣子為哉雖齊侯之意必欲與公盟則使臣當善<lb/>
　為之辭可也且受命不受辭者使臣之職也今不能<lb/>
<pb n="7a"/>
　專對則罪在行父矣季文子三思曾是不思何哉<lb/>
夏五月公四不視朔<lb/>
　朔者天子之所頒也諸侯上禀天子之命下授萬民<lb/>
　之時故其奉王朔告于廟則謂之告朔退而視朝以<lb/>
　授民則謂之視朔前此未有書不視朔者若其有疾<lb/>
　則亦常事不書爾此特書者見公非有疾而然也盖<lb/>
　欲符季孫行父之言使齊侯不疑爾至定哀間子貢<lb/>
　欲去告朔之餼羊則見魯君日尋盟會常不在國廢<lb/>
<pb n="7b"/>
　禮多矣然而其禮未亡此孔子所以愛之也<lb/>
六月戊辰公子遂及齊侯盟于郪丘<lb/>
　陽穀之會齊侯弗及盟者非特行父奉使之失也晉<lb/>
　為魯故會諸侯于扈將以伐齊齊侯賂之遂不果伐<lb/>
　于是齊侯欲取償于魯焉至是公使公子遂納賂于<lb/>
　齊而復求盟所以得盟于郪丘則有辭矣謂公四不<lb/>
　視朔實有疾故也然則春秋書公四不視朔非特譏<lb/>
　公之怠亦以見公子遂得盟之因則知此盟非齊侯<lb/>
<pb n="8a"/>
　之所欲故明年齊侯復伐我西鄙僅能少紓而已是<lb/>
　以謹而日之<lb/>
秋八月辛未夫人姜氏薨毁泉臺<lb/>
　有蛇自泉臺出而聲姜薨故毁之盖譏其妄畏妖祥<lb/>
　非民之道也夫泉臺先君之所築也重民力而為之<lb/>
　又重民力而毁之不如勿處而已矣<lb/>
楚人秦人巴人滅庸<lb/>
　楚率秦巴以滅人之國則秦又聽服于楚矣夫城濮<lb/>
<pb n="8b"/>
　之役秦人在焉自是遂與中國盟㑹而晉襄因殽之<lb/>
　役報復不已自是失秦矣夫秦兵之强後世莫及焉<lb/>
　使其協和以攘楚且討其弑君父之罪盖有餘力而<lb/>
　晉襄反棄秦以資楚此中國所以不振也故春秋前<lb/>
　書秦人入鄀此書楚人秦人巴人滅庸以致意焉<lb/>
冬十有一月宋人弑其君杵臼<lb/>
　宋昭公立九年不能其大夫國人襄夫人亦惡之乃<lb/>
　因其田使帥甸攻而弑之立其弟鮑是為文公其稱<lb/>
<pb n="9a"/>
　人以弑見國亂而無主名者所以儆天下後世之為<lb/>
　人君者也不書葬賊不討也不討賊者嗣君之罪也<lb/>
　或曰杵臼之死襄夫人為之也雖因國人以首禍豈<lb/>
　得遂委之于衆耶夫夫人淫于其國又安能有所為<lb/>
　由杵臼失衆之久故能乗間而發若專歸其罪于夫<lb/>
　人則杵臼失衆之惡無自而見惟以衆言之則夫人<lb/>
　之罪在中矣此之謂善志或曰春秋之世君以無道<lb/>
　致禍者衆矣獨杵臼與齊商人莒密州稱人弑何哉<lb/>
<pb n="9b"/>
　天之所廢必若桀紂然以桀之虐民欲與之偕亾而<lb/>
　成湯放之猶有慙德以紂之不善億兆離心而文王<lb/>
　事之猶不敢違況君罪未至此而輒為賊害之計乎<lb/>
　故春秋書弑賊之名所以正臣子之惡凡稱人者所<lb/>
　以示人君之戒<lb/>
十有七年春晉人衞人陳人鄭人伐宋<lb/>
　宋人弑君而晉荀林父會衞孔達陳公孫寧鄭石楚<lb/>
　同討之遂立文公而還夫行天討而反成其亂失天<lb/>
<pb n="10a"/>
　職也故不以卿書昔田常弑簡公孔子沐浴請討之<lb/>
　曰以吾從大夫之後不敢不告也況正居卿位大夫<lb/>
　之職者乎春秋誅逆亂如魯宣公者與謀也如楚公<lb/>
　子比者與事也若宋文公始無弑君之謀終無弑君<lb/>
　之逆而天下以為弑君者有其情也今諸國之師不<lb/>
　能探其情而無所委罪焉貶而人之不亦宜乎自閔<lb/>
　僖以來陳常在衞上今卿會在衛下非上卿故也<lb/>
夏四月葬我小君聲姜<lb/>
<pb n="10b"/>
　邦君之妻君稱之曰夫人夫人自稱曰小童邦人稱<lb/>
　之曰君夫人稱諸異邦曰寡小君異邦人稱之亦曰<lb/>
　君夫人葬夫人而稱小君者自四方㑹葬者言之故<lb/>
　用稱諸異邦之辭也九月而葬慢也不稱僖姜而别<lb/>
　為之諡非禮也文公三不與諸侯盟會四不視朔又<lb/>
　慢葬其君母則公之怠于國事可知也已<lb/>
齊侯伐我西鄙<lb/>
　齊猶以公不親盟復來討焉于此見郪丘之盟無益<lb/>
<pb n="11a"/>
　矣<lb/>
六月癸未公及齊侯盟于穀<lb/>
　晉不能救故公竟不免親與齊盟然書公及者是公<lb/>
　欲之正其終者商人終欲盟公而肆伐不已一盟而<lb/>
　退師公之善意也是以謹而日之<lb/>
諸侯會于扈<lb/>
　前書諸侯盟于扈為不能討齊略也此書諸侯會于<lb/>
　扈為不能討宋略也宋文定而昭公之賊不討則是<lb/>
<pb n="11b"/>
　輔其亂也故不復列序諸侯見中國無霸主也<lb/>
秋公至自穀<lb/>
　穀本齊地僖二十六年公以楚師伐齊取之齊人以<lb/>
　是憾魯今公不與扈之㑹而盟强齊于穀苟免齊難<lb/>
　而已是可危也且書至自穀則不會于扈可知矣<lb/>
冬公子遂如齊<lb/>
　拜穀之盟也公已與齊侯盟而公子遂復往者政在<lb/>
　遂故也且見齊侯篡弑而諸侯反畏之如此<lb/>
<pb n="12a"/>
十有八年春王二月丁丑公薨于臺下<lb/>
　臺下非死所不正其終也<lb/>
秦伯罃卒<lb/>
　秦雖伯益之後本附庸也僻在西夷自秦仲始大至<lb/>
　平王時秦襄始有功于周室列于諸侯賜爵為伯及<lb/>
　穆公與于城濮之戰自後與中國交聘盟會遂霸西<lb/>
　戎九年來歸僖公成風之禭始與魯通好至是遂書<lb/>
　其卒而弔其喪也<lb/>
<pb n="12b"/>
夏五月戊戌齊人弑其君商人<lb/>
　春秋之法弑君之賊以弑君討之則以賊書商人弑<lb/>
　君自立至于五年宜加討賊之詞而稱齊人弑其君<lb/>
　者齊人恬不討賊皆北面事之遂令商人專行無道<lb/>
　而邴歜閻職乃自以私怨殺之故以弑君之罪歸之<lb/>
　齊人以誅亂賊之黨且見齊無臣子而商人得遂為<lb/>
　君也既君之復弑之則篡弑代立相弑之禍何時而<lb/>
　已故雖魯桓篡弑自立聖人不没其罪然亦從而君<lb/>
<pb n="13a"/>
　之名以著商人有以致之也于是齊人廢其子而迎<lb/>
　公子元于衞而立之元桓公子也是為恵公<lb/>
六月癸酉葬我君文公<lb/>
　慈恩愛民曰文此臣子之私諡也<lb/>
冬十月子卒<lb/>
　子者文公之世子惡也子般子野卒皆名此不名何<lb/>
　也不忍言也文公夫人姜氏生惡及視其次妃敬嬴<lb/>
　生宣公而私事公子遂于是公子遂殺子惡及其母<lb/>
<pb n="13b"/>
　視而立宣公宣公之立與聞乎弑也故子惡雖未踰<lb/>
　年未成君聖人不忍名也是時叔彭生死君命何以<lb/>
　不書貶也人臣無將將則必誅公子遂之將彭生知<lb/>
　之矣昉乎殺子惡而立宣公者彭生為之也是以貶<lb/>
　而不書也<lb/>
夫人姜氏歸于齊<lb/>
　此書歸者大歸也一去不返之辭也夫亡矣子弑矣<lb/>
　而逆賊篡立矣嬴氏為君母矣是夫人有可去之道<lb/>
<pb n="14a"/>
　故自歸于齊焉君子以為姜氏見微者也先書子卒<lb/>
　而繼書夫人姜氏歸于齊則知惡及視皆死而夫人<lb/>
　無所依矣<lb/>
季孫行父如齊<lb/>
　前乎子卒書如齊後乎子卒書如齊齊與聞乎故也<lb/>
　所以惡齊也而季孫行父之罪則又不待貶絶而見<lb/>
　者按左氏宣十八年公薨季孫行父言于朝曰使我<lb/>
　殺適立庶以失大援者仲也夫乃逐遂之族以此驗<lb/>
<pb n="14b"/>
　之行父實與公子遂同弑子惡而立宣公故夫人姜<lb/>
　氏歸于齊而行父遽如齊焉惡實齊之甥恐齊人聽<lb/>
　夫人之訴而來討于是議納賂以請平焉此見魯國<lb/>
　臣子之罪皆不可勝誅也<lb/>
莒弑其君庶其<lb/>
　莒紀公生太子僕及季佗愛季佗而黜僕且多行無<lb/>
　禮于國僕因國人以弑紀公故稱國以弑專罪嗣君<lb/>
　也盖與殺大夫稱國同義春秋稱國弑君者四皆罪<lb/>
<pb n="15a"/>
　其嗣君<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註巻二十<lb/>
</p>
<p>
</p>
  </div>
</body>
</text>
</TEI>
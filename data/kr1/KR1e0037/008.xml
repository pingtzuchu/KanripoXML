<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷八</head> <lb/>
    <p>
<pb n="1a"/>
欽定四庫全書<lb/>
　春秋集註卷八<lb/>
　　　　　　　　　　　　　宋　高閌　撰<lb/>
　　莊公一<lb/>
元年春王正月<lb/>
　公上不受于天子而父以弑逆得位又不以其道終<lb/>
　無所受之故不書即位者不正其始也或曰莊公嫡<lb/>
　長其為儲副明矣乃不可即位乎曰諸侯之嫡子必<lb/>
<pb n="1b"/>
　誓于天子而後稱世子世子又必命于天子然後為<lb/>
　諸侯安得擅有其國而自即諸侯之位耶<lb/>
三月夫人孫于齊<lb/>
　魯君及夫人出奔聖人皆婉其辭而書曰孫孫者謙<lb/>
　避之名若内不見容而去不復返也若昭公哀姜是<lb/>
　已今夫人往來于齊魯之間數矣此豈出奔也哉盖<lb/>
　夫人嚮與桓公如齊公以故遇禍今及練期又不奉<lb/>
　其祭祀遽出境以從讎其無恩于先君甚矣男女辨<lb/>
<pb n="2a"/>
　姓人之大倫夫人之行無人倫矣故聖人因其如齊<lb/>
　特去姜氏而書曰孫盖嫉之之甚也其不替夫人之<lb/>
　號者示子無絶母之義也是時公年十有四矣齊人<lb/>
　旣歸惡于彭生而魯之大臣往往畏齊且以夫人之<lb/>
　故不敢明言于公而公亦未之察焉所以公與夫人<lb/>
　母子如常而夫人數如齊公亦數與齊侯會而不知<lb/>
　其惡已播于萬民矣<lb/>
夏單伯逆王姬<lb/>
<pb n="2b"/>
　王姬下嫁諸侯禮雖不傳而以義推之諸侯固當躬<lb/>
　至京師天子置館命同姓之尊者行賓主之禮然後<lb/>
　逆姬歸本國此亦男下女之義也今齊旣不朝王又<lb/>
　不親迎而魯之單伯反往逆之盖莊王命魯主婚故<lb/>
　也魯之先君為齊所弑不能訴于天王已無臣子之<lb/>
　道且天王豈不知魯有大喪自可因而辭之乃遽使<lb/>
　單伯往逆焉在諒陰之中而修嘉好之禮廢經常之<lb/>
　事而為創見之舉天下固多同姓之國矣何必在魯<lb/>
<pb n="3a"/>
　是魯人默順王命陷王于不義也春秋恕天王之過<lb/>
　而責魯尤深故不書單伯如京師而直書單伯逆王<lb/>
　姬猶曰魯自逆之耳<lb/>
秋築王姬之館于外<lb/>
　特為王姬築館者以公為之主則不可于公之寢又<lb/>
　不可于魯之廟故特築館以逺嫌也且夏逆而秋築<lb/>
　館又見前逆之為太早計矣于外者不在魯國宮廟<lb/>
　之内也<lb/>
<pb n="3b"/>
冬十月乙亥陳侯林卒<lb/>
　陳莊公初立正在桓王時至是卒<lb/>
王使榮叔來錫桓公命<lb/>
　禮諸侯嗣位三年喪畢以士服朝天子天子錫之黼<lb/>
　冕圭璧然後歸以臨其民謂之受命桓以篡弑未嘗<lb/>
　入朝未嘗受命今王命魯主婚故追錫桓公以寵之<lb/>
　夫寵篡弑以瀆三綱是無天道故去天以示貶或曰<lb/>
　天王之惡莫斯甚乎曰春秋之義以明微也殺弟及<lb/>
<pb n="4a"/>
　出居則覩文而見義至于錫桓公命則廢大義滅人<lb/>
　倫與葬成風同盖臣弑君妾僭嫡而王尊禮之若不<lb/>
　異其文則無以見其惡且魯桓已葬矣因魯之自諡<lb/>
　而錫之尤為非禮<lb/>
王姬歸于齊<lb/>
　夏逆秋築館而冬始歸所以遲遲者魯知其不可又<lb/>
　以夫人之故不能自克故也且書逆書築館而不書<lb/>
　歸則無以見其事之終矣姬不稱伯季尊王姬也紀<lb/>
<pb n="4b"/>
　季姜特書者以王后故謹其辭也<lb/>
齊師遷紀郱鄑郚<lb/>
　此紀三邑也邑不言遷遷不言師其以師遷之者見<lb/>
　紀民猶足與守齊特恃衆迫而遷之且見紀力不贍<lb/>
　猶謀所以存國也夫紀與齊乃同姓之國況天子娶<lb/>
　后于紀而王姬又歸于齊豈無親親之愛今乃背黃<lb/>
　之盟一舉而遷三邑盖自是遂滅紀矣<lb/>
二年春王正月葬陳莊公<lb/>
<pb n="5a"/>
　因魯往會而著其國臣子私諡之罪<lb/>
夏公子慶父帥師伐於餘丘<lb/>
　據二傳於餘丘邾邑也邑而曰帥師伐者誌慶父之<lb/>
　得兵權故大其事若一國然也莊公幼年即首以慶<lb/>
　父主兵柄卒致閔公之禍故於餘丘法不當書聖人<lb/>
　特書之以誌亂之所由為後世戒也魯在春秋中君<lb/>
　弑者三其賊未有不得國之兵權者盖慶父翬遂是<lb/>
　也<lb/>
<pb n="5b"/>
秋七月齊王姬卒<lb/>
　檀弓記齊告王姬之喪魯莊公為之大功或曰外祖<lb/>
　母也故為之大功或曰由魯嫁故為之服姊妹之服<lb/>
　夫莊公忘父讎而為之主其婚今未及朞而卒又從<lb/>
　而為之服可謂盡禮于仇讎而無恩于先君也<lb/>
冬十有二月夫人姜氏會齊侯于禚<lb/>
　夫人孫而反國不書者魯人不受也不以夫人録也<lb/>
　不以夫人錄而此夫人之者子母之義也夫人而氏<lb/>
<pb n="6a"/>
　之者貶不再也是時公幼未習國事故夫人得以託<lb/>
　國事而出會齊侯也<lb/>
乙酉宋公馮卒<lb/>
　觀宋莊忮求敗類則穆公之不以其國與子有以知<lb/>
　之矣<lb/>
三年春王正月溺會齊師伐衞<lb/>
　穀梁子曰此公子溺也其不稱公子何也惡其會仇<lb/>
　讎伐同姓故貶而名之也夫衞朔出奔齊齊人欲納<lb/>
<pb n="6b"/>
　之然天王已絶朔而立公子黔牟為侯矣魯輒興兵<lb/>
　會仇讎之人抗天子之命納不義之君其罪大矣為<lb/>
　人臣子而所為如此故貶而名自公孫兹不貶矣<hi>原註</hi>
　<hi>事在僖公四年</hi>
夏四月葬宋莊公<lb/>
　因魯往會而著其國臣子私諡之罪<lb/>
五月葬桓王<lb/>
　平王之崩求賻于諸侯然後克葬至于桓崩七年乃<lb/>
<pb n="7a"/>
　克葬者盖承諸侯背叛王師傷敗之後力益不足矣<lb/>
　夫以天下而葬一人安可緩也聖人書之以著天下<lb/>
　臣子之罪也若曰改葬則聖人明書之矣自莊王以<lb/>
　後王室益弱無有以緩葬書者而有速葬者抑以禮<lb/>
　滋略歟<lb/>
秋紀季以酅入于齊<lb/>
　齊強國也圖紀久矣而紀謀所以存國之道亦備矣<lb/>
　今紀侯自度滅亡無日天王必不能正鄰國必不能<lb/>
<pb n="7b"/>
　救與其絶祀殘民生受屈辱孰若使季以酅為附庸<lb/>
　以事齊庶幾宗社之不隕也此從權以紓一時之禍<lb/>
　不得已之甚所以謀存其國可謂切矣槩以王法則<lb/>
　紀季擅以天子封邑入于齊齊侯不由天王之命納<lb/>
　人之邑均有罪也故書入以示義季不書叛已原其<lb/>
　有兄之命矣而又字之何也明其為紀侯之異母弟<lb/>
　也且析地而去國降志以事讎此非紀季之心也以<lb/>
　宗國為寄矣聖人恕紀季而重罪齊侯也<lb/>
<pb n="8a"/>
冬公次于郎<lb/>
　郎我地之近齊者夫紀魯婚姻之國也今齊欲滅紀<lb/>
　先遷其三邑而季又以酅事之其國垂亡而公以伯<lb/>
　姬之故雖有救紀之心而不能決往但次于郎以示<lb/>
　相親恤之意而已聖人以其終不能救也故但書公<lb/>
　之所次若無故而自出者焉且魯與齊有不共戴天<lb/>
　之讎苟能救紀抑齊一舉而兩善併矣是以聖人惡<lb/>
　其見義不為也<lb/>
<pb n="8b"/>
四年春王二月夫人姜氏享齊侯于祝丘<lb/>
　按禮姑姊妹女子已嫁而反兄弟不與同席而坐況<lb/>
　兩君相見之禮非夫人所用也非夫人所用而用之<lb/>
　者盖為名而已矣名為紀故而享齊侯實乃行其私<lb/>
　意也然春秋之法責婦人輕觀猗嗟載驅南山之詩<lb/>
　亦豈嘗専刺文姜哉唐之武后非無才智也使高宗<lb/>
　能刑寡妻以御家邦則武后之惡未必至斯也以高<lb/>
　宗身不行道是以至于此<lb/>
<pb n="9a"/>
三月紀伯姬卒<lb/>
　外夫人卒不書豈以紀滅亡而伯姬憂憤所致故歟<lb/>
　然此不記其卒則無以見下文之義<lb/>
夏齊侯陳侯鄭伯遇于垂<lb/>
　齊將滅紀恐陳鄭救之故求于二國結其驩心先遇<lb/>
　于垂使紀失其援也此鄭伯即突也或以為子儀則<lb/>
　非也忽雖世子其出奔猶不得稱子其復歸猶不得<lb/>
　稱爵以其實不能君況子儀雖乘間得立其為君微<lb/>
<pb n="9b"/>
　矣豈敢輕去國都而與諸侯會乎故知此書鄭伯即<lb/>
　突也其始終稱伯不沒其實也雖有篡兄之惡君子<lb/>
　以其納王之功盖之矣<lb/>
紀侯大去其國<lb/>
　大者紀侯之名也生名之著失國也按齊之圖紀固<lb/>
　非一日先以兵遷其三邑志固在于滅矣紀量力之<lb/>
　不支無以為計遂使季以酅事之夫紀地不過百里<lb/>
　而去其四邑則地幾盡矣今齊方與陳鄭遇兵未加<lb/>
<pb n="10a"/>
　于其國而紀侯不暇葬其妻遽委之而去此何理哉<lb/>
　夫為國君者死社稷不以難去今紀無内難但為齊<lb/>
　所逼而敵猶未至境也借使齊以兵臨我猶當勵其<lb/>
　臣民固其禦備而為之守上訴于天子近赴于鄰國<lb/>
　求我之援不幸而力不足則亦死之可也惡有先自<lb/>
　委其國而去之者哉先儒以太王之事擬之過矣太<lb/>
　王為狄所侵雖不得已而去亦非敢自擅也在詩有<lb/>
　曰古公亶父來朝走馬率西水滸至于岐下爰及姜<lb/>
<pb n="10b"/>
　女聿來胥宇盖先奔告于天子然後邑于岐山之下<lb/>
　故民從之如歸市也今紀與齊同為天子守土之臣<lb/>
　而齊人亦豈以狄人自待哉春秋之作所以明微齊<lb/>
　之滅紀其惡易見紀侯之去其罪難知是以聖人不<lb/>
　書齊侯滅紀而専罪紀侯之去也先儒以齊襄復九<lb/>
　世之讐春秋大之此尤害教之甚矣復讎乃亂世之<lb/>
　事況以九世乎漢武帝因此而雪平城之恥興大兵<lb/>
　伐匈奴連歲不已天下彫弊戸口減半嗚呼不達春<lb/>
<pb n="11a"/>
　秋之㫖而貽萬世之禍者其此言也夫<lb/>
六月乙丑齊侯葬紀伯姬<lb/>
　齊襄以紀侯自去其國非我顯滅之故葬紀伯姬以<lb/>
　示已之恩以盖其迹甚矣齊人之多詐也其容紀季<lb/>
　似義其葬伯姬似仁聖人皆不沒其實焉凡書葬者<lb/>
　臣子之事今斥齊侯則非所葬而葬適所以為愧而<lb/>
　以伯姬為義弗受也且紀侯畏禍迫己急于去國雖<lb/>
　其妻在殯亦不暇葬魯實伯姬父母之國旣不能救<lb/>
<pb n="11b"/>
　其國之亡則當往而恤其喪乃畏不敢前反使齊侯<lb/>
　假以為名聖人亦以此罪魯所謂文起于彼而義見<lb/>
　于此也春秋書紀之亡見聖人有眷眷不忍之意焉<lb/>
秋七月<lb/>
　一時無事書首月存天道王法也<lb/>
冬公及齊人狩于禚<lb/>
　父母之讎不共戴天此言公及齊人者即齊侯也貶<lb/>
　而人之惡其賊吾君之父通吾君之母也夫齊侯自<lb/>
<pb n="12a"/>
　元年以來見于經者數矣何獨于此焉貶曰前此欲<lb/>
　著文姜襄公宣淫而無忌憚文勢不可云齊人今因<lb/>
　與公狩始得一貶也莊公父為齊侯所殺母為齊侯<lb/>
　所通而乃越境逺出而就之狩且狩以奉宗廟者也<lb/>
　與人共之猶且不可況其親之讎乎為人子而忍情<lb/>
　如此故不沒公而書及所以深罪之<lb/>
五年春王正月<lb/>
　一時無事書首月存天道王法也<lb/>
<pb n="12b"/>
夏夫人姜氏如齊師<lb/>
　會非也享甚矣如又甚焉會享猶假禮而行也如則<lb/>
　無名焉況齊侯在師中而夫人如焉不書地者師之<lb/>
　次止無常也二人者宣淫于衆殊無愧恥矣盖自是<lb/>
　夫人之出無復以月日紀也<lb/>
秋郳犁來來朝<lb/>
　先王之制諸侯有相見之禮無相朝之義而諸侯見<lb/>
　諸侯自稱曰朝者謙詞也非禮之正也故春秋書朝<lb/>
<pb n="13a"/>
　者皆兩罪之也今郳犂來特邾之别封最為微弱而<lb/>
　能親附大國厥後數赴中國諸侯之㑹王命以為小<lb/>
　邾子盖于此已能自進于禮矣昔子服景伯蠻夷邾<lb/>
　莒則郳又其陋者也而能自進于禮如此詩曰出自<lb/>
　幽谷遷于喬木如齊魯宋衞以列國為天下望而日<lb/>
　以敗亂盖有愧于犂來矣攷經文上下所書無復有<lb/>
　人之大倫故書郳之來朝相形于中以示譏焉<lb/>
冬公會齊人宋人陳人蔡人伐衞<lb/>
<pb n="13b"/>
　衞朔譖其兄使至于死而盜其位此其罪大矣然而<lb/>
　以其父命之諸侯莫得而討也天王治其舊惡而廢<lb/>
　之斯得宜矣而諸侯乃舉兵強納之悖抗王命不臣<lb/>
　之甚故貶而人之貶諸侯則魯在其中矣不言納朔<lb/>
　而書伐衞者衞亦拒王命納朔故也<lb/>
六年春王正月王人子突救衞<lb/>
　此見王命不行乎諸侯也夫衞朔有罪王命絶之而<lb/>
　諸侯乃共納之是逆王命也王人雖微以王命救衞<lb/>
<pb n="14a"/>
　而稱其字是善之也善子突則以尊王命故也尊王<lb/>
　命者所以重諸侯之罪也然子突討則不能服救則<lb/>
　不能定春秋曷為善之曰天下方亂賤奪貴少陵長<lb/>
　而天子不能禁者凡以綱紀失而賞罸不明也幸而<lb/>
　發憤赫然以誅衞為事而諸侯同類相黨上逆天子<lb/>
　之命前雖貶而人之猶未足以著王所為之是也故<lb/>
　復託正于子突子突正則王正矣然子突以辭直之<lb/>
　師不能勝黨惡之諸侯亦可醜矣是以不書天王之<lb/>
<pb n="14b"/>
　使子突也雖然王者有征而無救書救已見王室之<lb/>
　微矣字王人而人四國則公之惡又從而可知也<lb/>
夏六月衞侯朔入于衞<lb/>
　始朔出奔名者以王命絶之也今入于衞名者其位<lb/>
　已絶又藉諸侯之力抗天子之命強入其國故也入<lb/>
　者篡辭以其逆王命故也王命天命也天其可違乎<lb/>
　違天逆理故朔終始名以重絶之而諸侯之罪亦不<lb/>
　容于誅矣夫諸侯之罪旣不容誅則子突不能救衞<lb/>
<pb n="15a"/>
　從可知也朔旣入衞黔牟遂奔京師<lb/>
秋公至自伐衞<lb/>
螟<lb/>
　螟食苗心者以災故書<lb/>
冬齊人來歸衞寶<hi>案經文公穀作寶左氏作俘此從公穀</hi>
　此春秋結正諸侯之罪也初朔之奔也齊侯容之其<lb/>
　入也又齊侯連諸侯納之故朔賂齊以其所寶而齊<lb/>
　侯不自以為功又以分三國焉故主齊言之而曰來<lb/>
<pb n="15b"/>
　歸衞寶則同黨之罪各有所歸而齊其首誅也左氏<lb/>
　以寶為俘俘軍獲也軍獲則非受衞朔之賂矣<lb/>
　<lb/>
　<lb/>
　<lb/>
　<lb/>
　<lb/>
　春秋集註卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷十三</head> <lb/>
    <p>
<pb n="1a"/>
欽定四庫全書<lb/>
　春秋集註卷十三<lb/>
　　　　　　　　　　　　宋　高閌　撰<lb/>
　　閔公<lb/>
元年春王正月<lb/>
　不書即位者上不受于天子内不受于先君不正其<lb/>
　始也<lb/>
齊人救邢<lb/>
<pb n="1b"/>
　凡書救者皆善之也然以狄之强而將卑師少豈能<lb/>
　救之此必齊侯親往但以逼于管仲畏簡書之言非<lb/>
　有實救之心所以無功而還故春秋存其善意而書<lb/>
　人以譏之<lb/>
夏六月辛酉葬我君莊公<lb/>
　十有一月而葬者亂故也臣子既不能事生又不能<lb/>
　事死兩失之矣勝敵克亂曰莊此又臣子私謚也<lb/>
秋八月公及齊侯盟于落姑<lb/>
<pb n="2a"/>
　及者内為主公特為此盟者以齊侯為受命之霸也<lb/>
　諸侯之仰霸者盖欲以記社稷也閔公以㓜沖新立<lb/>
　而慶父通乎君母勢傾公室國人洶洶思得忠良以<lb/>
　平内難故居喪特出為落姑之盟請復季子季子之<lb/>
　歸否制在齊侯故也<lb/>
季子來歸<lb/>
　季子謂誰公子友也友名也季字也子者男子之通<lb/>
　稱也凡人臣出奔而反國則書曰歸或曰復歸經未<lb/>
<pb n="2b"/>
　有季子出奔之文而書來歸何也凡奔云者負罪以<lb/>
　出迫逐而不遑暇之辭也今魯國連喪二君當凶禍<lb/>
　艱難之際季子以貴戚之重違而去之是之謂全身<lb/>
　逺害求援以庇國既而國人以慶父之故思得賢公<lb/>
　子以輔㓜主視公族之中惟季子託辭以出若愛其<lb/>
　生以有待者魯人惟恐其不歸故公與齊侯盟而請<lb/>
　之其書來歸者所以變乎歸之文又變乎復歸之文<lb/>
　也既歸而遂以國政付之是其委任亦不輕矣惟其<lb/>
<pb n="3a"/>
　委任之重所以没其去國之因而責其後效聖人特<lb/>
　字之而不名又不稱公子者見季子自以賢徳為國<lb/>
　人所與不縁宗親之故則所以望于季子者重矣然<lb/>
　季子既歸乃託親親之故卒不能平姜氏之亂討慶<lb/>
　父之惡致使二人卒弑吾君明年書公子慶父出奔<lb/>
　莒夫人姜氏孫于邾以著季子徒然來歸無補于急<lb/>
　難大失國人之望是以變文書來歸者亦所以責之<lb/>
　與内女被黜而歸者同<lb/>
<pb n="3b"/>
冬齊仲孫來<lb/>
　此齊侯既復季子因使仲孫來窺我非使于我也故<lb/>
　不書齊侯使而止書齊仲孫來所以嘉仲孫而譏齊<lb/>
　侯也譏齊侯有窺魯之心失霸者之義而嘉仲孫能<lb/>
　俾齊侯務寜魯難有全魯之功故特書字以襃之<lb/>
二年春王正月齊人遷陽<lb/>
　陽小國也齊侯迫逐而遷之以其恃強而兼弱也故<lb/>
　貶稱人陽自是不復見矣故不地<lb/>
<pb n="4a"/>
夏五月乙酉吉禘于莊公<lb/>
　刺不能三年也庶人薦而不享大夫享而不祫諸侯<lb/>
　祫而不禘禘者天子之祭魯不當禘也然成王賜天<lb/>
　子之禮以享周公而先公因僭用之過在前世聖人<lb/>
　不一一追貶但因事書之盖魯國常事不可勝書故<lb/>
　也今以周公之禘禘于莊公已為非禮又况當喪而<lb/>
　祭乎初魯之喪莊公也既𦵏而經不入庫門士大夫<lb/>
　既卒哭而麻不入則當時君臣雖未終喪盖皆吉服<lb/>
<pb n="4b"/>
　矣豈獨禘為然哉禘大祭也故于是譏之然閔公㓜<lb/>
　弱何知焉聖人書此以著季子之徒執國政者之罪<lb/>
　也雖然此特用其禮物耳非有追配審諦之事言禘<lb/>
　于莊公不言莊宫者以三年之中未可以宫稱也<lb/>
秋八月辛丑公薧<lb/>
　公薨不地者著其被弑之㣲意也不書𦵏者見無臣<lb/>
　子也君弑而不討賊何臣子之有昔季子對莊公之<lb/>
　言曰臣願以死奉般般死而季子出復歸而相閔公<lb/>
<pb n="5a"/>
　公又被弑于此見季子之歸不能平内難適所以召<lb/>
　弑逆之禍耳<lb/>
九月夫人姜氏孫于邾公子慶父出奔莒<lb/>
　先書公薨而繼書此則知夫人姜氏與公子慶父此<lb/>
　二人者實弑公也夫季子者閔公盟而歸之以為國<lb/>
　卿正為姜氏慶父故耳季子専魯國之政足以有為<lb/>
　今已踰年既不能防閑其君毋稱治慶父之罪而反<lb/>
　召弑君之禍又不能率魯國之衆以討弑君之賊乃<lb/>
<pb n="5b"/>
　縱之使逸故此書夫人姜氏孫于邾公子慶父出奔<lb/>
　莒者非特著姜氏慶父之罪又以見季子孤國人之<lb/>
　望也或謂春秋不責季子不能全閔公而嘉其能立<lb/>
　僖公嗚呼是不忠于前君而自結于後君也豈賢者<lb/>
　之所為乎又謂緩追逸賊親親之道是尤不然人臣<lb/>
　之義莫大乎為君討賊故曰大義滅親今季子于慶<lb/>
　父親也而于閔公則親而又尊者也慶父弑閔彼尊<lb/>
　尊親親之義已絶矣苟能誅之則尊尊親親之義兩<lb/>
<pb n="6a"/>
　得之舍慶父而忍乎閔公是尊尊親親之義兩失之<lb/>
　也棄兩得而從兩失賢者之所為果如是乎<lb/>
冬齊高子來盟<lb/>
　魯難繼作齊侯不修霸主之義謷然有取魯之心使<lb/>
　高子將南陽之甲而至者非使于我也而高子乃能<lb/>
　因事制宜勉其君于霸遂與魯盟以定嗣君之位故<lb/>
　于其來盟而稱高子善其能恤魯且得奉使之宜從<lb/>
　義不從命也<lb/>
<pb n="6b"/>
十有二月狄入衛<lb/>
　衞懿公遂為狄所殺而此但書入衞而已何也聖人<lb/>
　不與狄殺衛君且為齊桓起也國人立黔年之弟公<lb/>
　子頑之子申盖宣姜所生也是為戴公戴公繼卒遂<lb/>
　立其母弟燬是為文公<lb/>
鄭棄其師<lb/>
　狄既滅衞諸國皆震鄭伯遣師禦之而將非其人師<lb/>
　久而潰故書鄭棄其師者惡鄭伯也鄭伯有其師而<lb/>
<pb n="7a"/>
　無其將將者人之司命也鄭伯以百姓之命授匪其<lb/>
　人非棄而何盖人君之使臣也知其賢而使之則功<lb/>
　必成知其不賢而使之則事必敗夫不知其不賢而<lb/>
　過使之至于敗事君子猶曰君不知人當自罪爾而<lb/>
　况已知其不賢而强使之不獨陷其身又屬之以民<lb/>
　乎觀鄭詩清人刺文公也高克好利不顧其君文公<lb/>
　惡而逺之不能使高克將兵而禦狄于境陳其師旅<lb/>
　翺翔河上久而不召衆散而歸觀此則非師之棄鄭<lb/>
<pb n="7b"/>
　鄭棄其師也鄭伯輕授高克將權自取此禍聖人不<lb/>
　罪高克而直書鄭棄其師以為後世人君之戒<lb/>
　<lb/>
　<lb/>
　<lb/>
　<lb/>
　<lb/>
　春秋集註巻十三<lb/>
</p>
<p>
</p>
  </div>
</body>
</text>
</TEI>
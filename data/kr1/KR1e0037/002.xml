<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二</head> <lb/>
    <p>
<pb n="1a"/>
欽定四庫全書<lb/>
　春秋集註卷二<lb/>
　　　　　　　　　　　　　宋　高閌　撰<lb/>
　　隱公二<lb/>
四年<lb/>
　桓王即位<lb/>
春王二月莒人伐杞取牟婁<lb/>
　杞二王之後武王克商求夏之後得東樓公封之于<lb/>
<pb n="1b"/>
　杞待以賓禮雖天子猶不敢臣之而莒人敢以兵伐<lb/>
　其國奪取其先君所守天子所封之分地此王法所<lb/>
　當誅也按二年莒人入向而天子不討方伯不問至<lb/>
　此肆然又敢恣其貪惏之心故書伐書取兩重其罪<lb/>
　也牟婁切鄰於魯魯無恤鄰救急之義至昭五年莒<lb/>
　牟夷以牟婁叛而來奔魯遂受之其惡可知矣<lb/>
戊申衞州吁弑其君完<lb/>
　州吁衞莊公之庶子也有寵而好兵公弗禁至是弑<lb/>
<pb n="2a"/>
　完而簒立也自古簒弑多公族蓋謂先君子孫可以<lb/>
　爲君國人亦以爲然而奉之聖人欲明大義以示萬<lb/>
　世故春秋之始弑君者多不稱族蓋身爲大惡自絶<lb/>
　于先君豈得復爲公子公孫也古者公族刑死則無<lb/>
　服况弑君乎大義既明于初矣其後弑立者則皆以<lb/>
　屬稱或見其以親而寵之太過任之太重以至于亂<lb/>
　或見其天屬之親反爲仇讐立義各不同也弑者殺<lb/>
　之有漸也在易坤之初六曰履霜堅冰至象曰履霜<lb/>
<pb n="2b"/>
　陰始凝也馴致其道至堅冰也斯聖人防微杜漸之<lb/>
　深戒然其言微其㫖遠孔子懼後世之不克辨也復<lb/>
　贊之曰臣弑其君子弑其父非一朝一夕之故其所<lb/>
　由來者漸矣由辨之不早辨也蓋坤者臣道也子道<lb/>
　也臣子之弑君父其包藏禍心如坤之初六一陰如<lb/>
　生萌芽已漸其理至微積久不已寖成弑逆如履霜<lb/>
　而至于堅冰也此皆君父不能防微杜漸辨之于早<lb/>
　積至于此耳故爲人君者崇學校以養人之材興亷<lb/>
<pb n="3a"/>
　恥以勵人之行其義修其節立雖未試之事而治民<lb/>
　之端已見雖未授以位而愛君之義已彰如是而用<lb/>
　之凡在位者皆忠臣也爲人父者義方以訓其幼少<lb/>
　師友以範其成人不示之以詐以起其姧僞之端不<lb/>
　臨之以慢以開其干犯之漸未孝而已慈未恭而已<lb/>
　慤如是而積之凡在家者皆孝子也不辨之于早者<lb/>
　反此忠賢則不親而小人之與從忠義則不教而邪<lb/>
　僻之使習積久不已殃及其身于是乎君而見弑于<lb/>
<pb n="3b"/>
　臣父而見弑于子聖人傷君父之辨不早而臣子之<lb/>
　惡不容誅也故詳著其事于春秋使元凶大惡雖假<lb/>
　息于一時而當見誅于千載其間有稱臣以弑者有<lb/>
　稱人以弑者又爲辨其所從之異而誅之各見本傳<lb/>
夏公及宋公遇于清<lb/>
　宋以公子馮在鄭欲與諸侯伐鄭而除之公不能明<lb/>
　大義以正之乃因鄭有叔段之難私與宋比欲乘隙<lb/>
　以傾之故書公及宋公遇于清以著其罪古者諸侯<lb/>
<pb n="4a"/>
　或由朝覲或從王事然後出疆越境始有邂逅相遇<lb/>
　之事近者爲主逺者爲賓必皆有公卿大夫車徒之<lb/>
　從旌旂之識使人儼然望而畏之豈苟然哉周室既<lb/>
　衰典刑廢壊諸侯不顧王室之禍難而各逞其私欲<lb/>
　奔走乎道塗之間草次相遇簡易其事莫適爲主故<lb/>
　内志遇三而皆書及若曰以此及彼也外志遇三而<lb/>
　皆以爵若曰以尊及卑也皆在隱莊之世去古未逺<lb/>
　也自閔而後有會無遇忠益不足而文有餘矣<lb/>
<pb n="4b"/>
宋公陳侯蔡人衛人伐鄭<lb/>
　伐鄭者固宋志也以左氏攷之謀動之兵者衞也首<lb/>
　謀在衞而以宋首兵何也前書州吁弑君其惡已極<lb/>
　阻兵修怨勿論可也而鄰境聞變當共討之今宋殤<lb/>
　不恤衞國弑君之難乃從其邪説欲定州吁故如其<lb/>
　本志而以宋爲首諸國爲從示誅亂臣討賊子必先<lb/>
　治其黨與之意也此義行則爲惡者孤矣且穆公德<lb/>
　宣公舍子馮而立殤公殤公忘穆公棄義而圖子馮<lb/>
<pb n="5a"/>
　以之首惡不亦宜乎魯未會伐者公外飾其惡欲使<lb/>
　他人視之不見其起兵之端故緩而待之然而已先<lb/>
　與宋謀于清矣<lb/>
秋翬帥師㑹宋公陳侯蔡人衞人伐鄭<lb/>
　此非再伐鄭也以宋既虐用其民衞乃當誅之賊鄭<lb/>
　本與宋結怨而他國與之同伐鄭方困于四國之役<lb/>
　而翬復帥師往會之故再序四國以重其罪也然春<lb/>
　秋之辭至簡至嚴若曰翬帥師㑹伐鄭亦豈不白乎<lb/>
<pb n="5b"/>
　再序四國何其辭費而不憚煩也言之重辭之複其<lb/>
　中必有大美惡焉四國合黨翬復會師加兵無罪之<lb/>
　邦欲定弑君之賊皆惡之極也言之不足而再言之<lb/>
　聖人之情見矣誅討亂臣之法嚴矣翬不稱公子者<lb/>
　隱未命大夫至桓而受命乃得稱爲公子也先儒以<lb/>
　爲與弑公而貶之夫翬之與弑在十一年聖人安得<lb/>
　先事而貶之哉是必不然縱若後世之除屬籍則亦<lb/>
　因其罪惡已著終身除之可也又豈可至桓而始稱<lb/>
<pb n="6a"/>
　公子乎<lb/>
九月衞人殺州吁于濮<lb/>
　州吁既爲君矣其曰殺州吁者討賊之辭也稱人者<lb/>
　弑君之賊天地所不容故舉國舉地所以廣忠臣孝<lb/>
　子之義使人人皆得殺之而無間于尊卑也濮陳地<lb/>
　衞人殺州吁于陳地見陳不保賊請衞人自殺之異<lb/>
　于蔡人殺陳佗所以閔衞而著諸侯之罪也<lb/>
冬十有二月衞人立晉<lb/>
<pb n="6b"/>
　衞人已殺州吁乃迎公子晉于邢而立之不書晉歸<lb/>
　于衞而曰衞人立晉者衞人衆辭也衆自立之也立<lb/>
　者不宜立也夫晉乃桓公之弟先公之子也于次當<lb/>
　立又國人之所同欲而謂之不宜立又絶其公子何<lb/>
　也聖人之意若曰州吁弑君而絶其公子義既明矣<lb/>
　而晉以公子之故于次當立且非簒焉又國人之所<lb/>
　同願也彼曰我君之子也國我之國我宜立矣國人<lb/>
　亦曰彼我君之子也國乃其國也彼當立矣若春秋<lb/>
<pb n="7a"/>
　不明絶之則是諸侯之立不必命于天子特以公子<lb/>
　之親衆人宜之而自立也如此則千乗之國皆可擅<lb/>
　置其君而邦君之子皆可専其國矣斯大亂之道也<lb/>
　是以春秋不與其立而去其公子以明先君之子孫<lb/>
　苟不由天子之命皆不可立也蓋春秋之法别嫌明<lb/>
　微以晉有可立之理故聖人特于疑似之間而發明<lb/>
　不當立之義如葵丘之㑹實安中國踐土之盟實尊<lb/>
　王室而其詞無襃焉蓋聖人于疑似之間衆人以爲<lb/>
<pb n="7b"/>
　功一時以爲善者必發大義以正之所以示皇極之<lb/>
　道著萬世之法也况晉即衞宣公也觀衞風自雄雉<lb/>
　以下皆刺其淫亂與數用兵之事豈宜爲君哉然則<lb/>
　衆所共立者未必賢君此春秋之所悼也<lb/>
五年春公觀魚于棠<lb/>
　棠邑名非水名而于此觀魚者譏公盛陳鐘鼓羽毛<lb/>
　之美而内忘戒備之心也諸侯非民事不出故春省<lb/>
　耕而補不足秋省斂而助不給無非事者隱公豈不<lb/>
<pb n="8a"/>
　知此而必欲觀魚者蓋棠邑近衞衞方遭州吁之難<lb/>
　國人外求其君故公託觀魚以行實有窺伺之心焉<lb/>
　是以臧僖伯切諌公無辭以奪之遂以情告曰吾將<lb/>
　略地焉則非爲觀魚也意可見矣公因如棠習而不<lb/>
　戒以至齊于社圃館于寪氏遂及于難然則此行之<lb/>
　免亦其幸耳<lb/>
夏四月𦵏衞桓公<lb/>
　君弑而志𦵏者賊已討也稱桓公者罪其臣子私諡<lb/>
<pb n="8b"/>
　也名完而諡以桓不避嫌名也春秋獨宋本公爵其<lb/>
　餘稱公者皆其臣子之辭蓋爲人臣者莫不欲其君<lb/>
　之顯爲人子者莫不欲其父之榮聖人以忠臣孝子<lb/>
　愛其君父而無窮已也則爲禮以節之故五等之爵<lb/>
　最尊者公也臣子取其尊者稱于其國中聖人緣臣<lb/>
　子之心因𦵏爲彼國之事順其辭而書之曰公使臣<lb/>
　子于其𦵏也得一伸焉故春秋于子男之國𦵏亦稱<lb/>
　公所以伸臣子之心也<lb/>
<pb n="9a"/>
秋衞師入郕<lb/>
　衞曷爲入郕或曰郕乗亂而侵衞故晉立既𦵏桓公<lb/>
　而入郕也夫晉乘亂得立不思安國保民之道以尊<lb/>
　王爲先居喪爲重乃與郕修怨入人之國此其不恤<lb/>
　國事之先見者也故稱師以著其暴且見晉之非賢<lb/>
　而衞人立之可謂亂矣<lb/>
九月考仲子之宫初獻六羽<lb/>
　書此者譏公變禮易樂有以啓桓也夫諸侯無再娶<lb/>
<pb n="9b"/>
　之禮仲子不得爲夫人春秋之初此禮尚存故孟子<lb/>
　以元妃得祔姑而仲子之主無所祔至是隱公特爲<lb/>
　桓成仲子之宫者明欲正桓也蓋公自謂爲桓立而<lb/>
　諸大夫皆不率以傳攷之羽父僖伯之徒往往不從<lb/>
　公命于是公疑焉欲信其爲桓立之意于諸大夫故<lb/>
　考仲子之宫以安之考者始成而祭也告成之祭遂<lb/>
　獻六羽異其禮以待之也先王制舞文則用羽籥武<lb/>
　則用干戚詩曰左手執籥右手秉翟此文舞也記曰<lb/>
<pb n="10a"/>
　朱干玉戚冕而舞大武此武舞也既有文武之殊又<lb/>
　有小大之等大司樂教國子舞雲門大卷大咸大韶<lb/>
　大濩大武而樂師教國子小舞有帗舞羽舞等則知<lb/>
　大司樂所教者大舞也文舞之大謂之籥舞文舞之<lb/>
　小則有羽無籥止謂之羽舞武舞之大兼用干戚武<lb/>
　舞之小則有干無戚止謂之干舞若有事于武宫而<lb/>
　曰籥入者此文舞之大者也此云六羽則用其小者<lb/>
　耳以非正嫡故别其宫而異其樂也然羽數天子八<lb/>
<pb n="10b"/>
　諸公六諸侯四魯祭周公用八魯公用六諸侯用四<lb/>
　公因衆仲之言而僭用六羽于是乎始名雖用羽而<lb/>
　數僭用六隱公之欺心蓋有在矣此所以啟禍而終<lb/>
　于弑也曰初獻者自是妾母皆僭用六矣<lb/>
邾人鄭人伐宋<lb/>
　宋人取邾田邾人告于鄭曰請君釋憾于宋敝邑爲<lb/>
　道遂興師伐宋是以先書邾人以爲首惡<lb/>
螟<lb/>
<pb n="11a"/>
　國以民爲本民以食爲天螟食苗心爲民食害凡害<lb/>
　及物者爲災非常者爲異故春秋書螟記災也<lb/>
冬十有二月辛巳公子彄卒<lb/>
　隱不命大夫公子彄得書氏者先君之大夫蓋孝公<lb/>
　之子臧僖伯也公曰叔父有憾於寡人𦵏之加一等<lb/>
　故書日以見其恩禮之厚也其子臧孫達嗣是爲哀<lb/>
　伯自是至春秋之末臧氏世與魯國之政<lb/>
宋人伐鄭圍長葛<lb/>
<pb n="11b"/>
　伐鄭者何公子馮未除也凡圍人城邑者其兵必衆<lb/>
　而稱人者蓋貶之也宋人雖報今秋之役實以公子<lb/>
　馮之故欲奪取其地故環而守之經年不解嗚呼誅<lb/>
　亂討賊可也長葛何罪乎書圍于此書取于後宋人<lb/>
　之惡彰矣鄭亦有以取之哉故遂求和于魯<lb/>
六年春鄭人來輸平<hi>案經文公穀作輸平左氏作渝平此從公穀</hi>
　先儒以輸爲渝或訓墮或訓更或訓變皆未得春秋<lb/>
　之意蓋鄭國累遭兵戈之難魯有力焉何以知其然<lb/>
<pb n="12a"/>
　曰狐壤之怨魯實不忘四年公及宋公遇于清始謀<lb/>
　伐鄭也自是連遭諸國之伐皆由隱公之謀今以長<lb/>
　葛之圍未解宋來乞師使者失辭而公怒之鄭乘此<lb/>
　間隙屈已卑辭欲釋前怨以求援焉其曰來輸必有<lb/>
　挾也是時實致祊田以鄭人口許之而未入故魯猶<lb/>
　未許之平及既歸祊之後公始爲鄭興師敗宋師于<lb/>
　菅自是屢相和好十年有中丘之㑹十一年㑹于時<lb/>
　來又同伐許攷其前後所書而事實備見矣<lb/>
<pb n="12b"/>
夏五月辛酉公㑹齊侯盟于艾<lb/>
　三年齊侯鄭伯盟于石門則齊固鄭之同盟也同盟<lb/>
　則患難相救矣鄭人來輸平而不書及鄭平是猶未<lb/>
　許之平也齊以是來求盟于公公于是㑹于艾而與<lb/>
　之盟外示若將與鄭平實欲奪鄭之援傾鄭之好也<lb/>
　故書日以謹之艾我地<lb/>
秋七月<lb/>
　春秋無事必書時與首月者天時王朔備而后成歳<lb/>
<pb n="13a"/>
　也知此義則知王與天同大而人道立矣<lb/>
冬宋人取長葛<lb/>
　外取邑不書此書者見鄭輸平之後公既與齊侯盟<lb/>
　而不復往救也長葛不繫之鄭者罪鄭之不能保有<lb/>
　也<lb/>
七年春王三月叔姬歸于紀<lb/>
　伯姬既爲紀夫人則叔姬其娣也伯姬歸紀今六年<lb/>
　矣娣何以于此乎書待年也何以亦書歸堯之二女<lb/>
<pb n="13b"/>
　釐降于嬀汭皆曰嬪古者諸侯娶女其娣姪從之必<lb/>
　格以同時者所以定名分窒亂源也今叔姬待年于<lb/>
　宗國不與嫡俱行則非禮之常所以書之且憫其無<lb/>
　終爲下文起也<lb/>
滕侯卒<lb/>
　此滕宣公也諸侯不生名死則名之此何以不名曰<lb/>
　惟天子崩告于諸侯則不名諸侯赴告無不名者今<lb/>
　滕侯不名失禮之甚春秋從而書之著其僭也不日<lb/>
<pb n="14a"/>
　不𦵏蓋略之也滕姬姓文王之子叔繡之後也自叔<lb/>
　繡至宣公凡十七世又十七世而齊滅之<lb/>
夏城中丘<lb/>
　諸國伐鄭之謀實起于魯鄭既輸平而魯未之許故<lb/>
　城中丘以備之十年遂會齊侯鄭伯于此夫先王之<lb/>
　制諸侯不得自城凡書城者皆罪之也何則爲民立<lb/>
　君所以養之也養民之道在愛其力力足則生養遂<lb/>
　生養遂則教化行而風俗美故爲政以民力爲重春<lb/>
<pb n="14b"/>
　秋城一邑新一廏作一門築一囿凡用民力必書之<lb/>
　蓋當是時淫刑虐政侵伐戰爭所以暴刻其民無所<lb/>
　不至當我以忿怒思鬬則驅民以死及寇來而將及<lb/>
　于我則又驅民爲之守備如其少閒則又驅之興作<lb/>
　以自固其身是我取其佚我取其安而民則為我死<lb/>
　為我勞聖人不忍也故不以得時失時不以當興當<lb/>
　廢一切書之以見民力為重事也後之人君知此義<lb/>
　則知慎重于用民力矣然有用民力之大如僖公修<lb/>
<pb n="15a"/>
　泮宫復閟宫而不書者以此二事乃復古興廢國家<lb/>
　之先務如是而用民力乃所當用也人君知此義則<lb/>
　知爲政之先後重輕矣城中丘使民不以時非人君<lb/>
　之心矣不月者以時舉也<lb/>
齊侯使其弟年來聘<lb/>
　此來聘者結艾之盟也然列國來聘而春秋書之其<lb/>
　辭乃與天王同者見當時大亂上下之禮無别也曰<lb/>
　弟云者又罪其不使臣而使弟也人君之于弟也親<lb/>
<pb n="15b"/>
　愛之而已豈可妄使之乎春秋之法諸侯之子稱公<lb/>
　子而兄弟亦稱公子者先公之子也其變文稱弟者<lb/>
　或責其失兄弟之義或罪其以弟之愛而寵之過先<lb/>
　儒有母弟之説蓋緣禮有立嫡子同母弟之文其曰<lb/>
　同母弟但謂立嫡耳若以同母為加親是不知人理<lb/>
　近于禽獸也天下不明斯義久矣古者四十而仕五<lb/>
　十而爵爲大夫天下無生而貴者齊僖公愛年之故<lb/>
　未可爵而爵之亟交于諸侯雖其子亦禮秩如嫡卒<lb/>
<pb n="16a"/>
　致無知簒弑之禍故春秋推其禍亂之本特書其弟<lb/>
　以見寵任之過也<lb/>
秋公伐邾<lb/>
　著公背元年之盟也蓋宋之伐鄭公實與謀而邾乃<lb/>
　魯之附庸也宋取邾田邾不以告魯而告于鄭至是<lb/>
　公因爲宋伐之書公者專罪公也不言帥師者君行<lb/>
　師從不待言也公擅興兵甲自背其盟爲人伐人非<lb/>
　義之甚也<lb/>
<pb n="16b"/>
冬天王使凡伯來聘<lb/>
　周禮時聘以結諸侯之好則天王下聘禮之常也常<lb/>
　事不書而春秋書天王聘魯者八此聖人之深意也<lb/>
　是時諸侯不修臣職而王反使人聘之顚倒甚矣又<lb/>
　廢行人之職而特遣冢宰卿士大夫及王之子弟以<lb/>
　致勤重之意故著天王聘問之厚以見諸侯不朝之<lb/>
　罪也凡伯不能輔王以正王法乃親為聘使不惟辱<lb/>
　國亦自辱也為戎所伐實自取之<lb/>
<pb n="17a"/>
戎伐凡伯于楚丘以歸<lb/>
　此執凡伯也而曰伐者初戎朝于周發幣于公卿凡<lb/>
　伯弗賓故戎執之夫戎慕夏禮而發幣凡伯不能來<lb/>
　逺乃弗賓之至是見執故書戎伐見戎執辭以討凡<lb/>
　伯之罪且有兵衆也楚丘衞地也于楚丘則見夷狄<lb/>
　入吾中國劫天子之使又見衞人無攘夷狄尊中國<lb/>
　之心坐視王臣之難而不救也凡禽而後順曰以歸<lb/>
　此見凡伯既有以致戎之伐又不能守節死難為戎<lb/>
<pb n="17b"/>
　所執辱王命莫甚焉因來聘而見伐則又罪魯數與<lb/>
　戎㑹盟使得通知中國往來之使也春秋有一句而<lb/>
　含數義者如此<lb/>
　<lb/>
　<lb/>
　<lb/>
　<lb/>
　春秋集註卷二<lb/>
</p>
<p>
</p>
  </div>
</body>
</text>
</TEI>
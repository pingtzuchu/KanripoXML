<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二十九</head> <lb/>
    <p>
<pb n="1a"/>
欽定四庫全書<lb/>
　春秋集註卷二十九<lb/>
　　　　　　　　　　　　　宋　高閌　撰<lb/>
　　襄公二<lb/>
八年春王正月公如晉<lb/>
　公十二月出㑹諸侯于鄬而不書至者盖公自鄬遂<lb/>
　朝晉也是時晉有大政公徃聽焉<lb/>
夏葬鄭僖公<lb/>
<pb n="1b"/>
　弑君之賊既不明而諸侯又皆為鄭諱故春秋且因<lb/>
　魯徃會葬而著其臣子私諡之罪忠恕之道也<lb/>
鄭人侵蔡獲蔡公子燮<lb/>
　鄭國新有大變朝廷未安未得從楚而畏晉之討也<lb/>
　故以討蔡為說蔡師未嘗戰未嘗敗績而遽獲其大<lb/>
　夫有以見民不親上而委之于敵矣然鄭師無名故<lb/>
　書侵以罪之公子燮繫之蔡重之也與宋華元同自<lb/>
　是晉楚之兵交至于鄭鄭之禍其可既乎<lb/>
<pb n="2a"/>
季孫宿會晉侯鄭伯齊人宋人衞人邾人于邢丘<lb/>
　邢丘之會公在晉也晉侯不與公會而與大夫會者<lb/>
　以公幼弱政在季氏故也陪臣専而公微弱此魯之<lb/>
　失政也晉為盟主棄其君而與臣會雖欲修文襄之<lb/>
　業改命朝聘之數俾從儉約亦何以宗諸侯是時諸<lb/>
　侯之政皆在大夫故悉貶稱人而鄭伯與會者諸侯<lb/>
　既不討鄭人弑君之罪故諸大夫使鄭伯獻蔡㨗于<lb/>
　會而親聽命焉盖為㳟也<lb/>
<pb n="2b"/>
公至自晉<lb/>
　公之如晉朝也非會也以公久畱于晉又不得親與<lb/>
　邢丘之會故特以晉致所謂遷就而為之辭也<lb/>
莒人伐我東鄙<lb/>
　疆鄫田也鄫遂屬于莒矣其田接于魯而經界不明<lb/>
　故興兵伐我以正之<lb/>
秋九月大雩<lb/>
　因旱祭志僭也<lb/>
<pb n="3a"/>
冬楚公子貞帥師伐鄭<lb/>
　討其侵蔡也鄭遂與楚平觀左氏所載則子駟之弑<lb/>
　僖公志在事楚矣是以鄬之會既徃復悔遂成弑逆<lb/>
　之事也<lb/>
晉侯使士匄來聘<lb/>
九年春宋災<lb/>
　宋自昭文以來亂敗相屬三書宋災見人事之不修<lb/>
　舉近可以知逺言大可以知小也<lb/>
<pb n="3b"/>
夏季孫宿如晉<lb/>
　公朝晉而晉來聘又使報焉事大國之禮則順矣<lb/>
五月辛酉夫人姜氏薨<lb/>
　宣公夫人成公之母通于僑如者薨于東宮<lb/>
秋八月癸未葬我小君穆姜<lb/>
　四月而葬又别為諡用文姜之例也<lb/>
冬公會晉侯宋公衞侯曹伯莒子邾子滕子薛伯把伯<lb/>
小邾子齊世子光伐鄭十有二月己亥同盟于戲<lb/>
<pb n="4a"/>
　自邢丘會罷而鄭遂復從楚是以伐之戲鄭地伐鄭<lb/>
　而書同盟則鄭受盟可知矣以左氏攷之鄭雖受盟<lb/>
　非服晉也公子騑之言已不足信矣故不書鄭伯若<lb/>
　鄭未嘗服從云爾此會不致盖公未嘗至也與鄬之<lb/>
　會同公役于外踰年而遂會于柤則委棄其國可知<lb/>
　矣<lb/>
楚子伐鄭<lb/>
　楚以爵稱又以伐書専罪鄭也鄭于是復背戲之盟<lb/>
<pb n="4b"/>
　而遽與楚平且以著戲之役所以不致也<lb/>
十年春公會晉侯宋公衞侯曹伯莒子邾子滕子薛伯<lb/>
把伯小邾子齊世子光會呉于柤<lb/>
　左傳昭六年楚公子棄疾如晉過鄭鄭伯勞諸柤則<lb/>
　柤者鄭地而楚人所由之道也諸侯將救鄭鄭已服<lb/>
　楚而呉人在柤諸侯因徃與呉會以謀楚焉然呉人<lb/>
　者名謀楚而實窺中國者也以楚為辭爾而晉令諸<lb/>
　侯從之與成十五年鍾離之會同然鍾離之會諸侯<lb/>
<pb n="5a"/>
　之大夫徃從呉至戚之會呉子來從諸侯今柤之會<lb/>
　則諸侯復親徃從呉矣此相取之情也<lb/>
夏五月甲午遂滅偪陽<lb/>
　晉荀偃士匄請伐偪陽偪陽妘姓楚與國也因會蠻<lb/>
　夷而滅他人之國聖人惡之故以諸侯共滅為文則<lb/>
　倡其謀而受其利者不待貶絶矣是時宋堅事晉晉<lb/>
　將以偪陽封向戍向戍不受遂與宋公以其因會用<lb/>
　師恃衆剽利故書遂書日以重其罪<lb/>
<pb n="5b"/>
公至自會<lb/>
　諸侯不崇禮義以相安反相率以會蠻夷又因以滅<lb/>
　人之國聖人不敢斥言但以會致存中國也<lb/>
楚公子貞鄭公孫輒帥師伐宋<lb/>
　以宋公受偪陽故也鄭背中國即蠻夷又與蠻夷同<lb/>
　伐中國罪不容誅也二國同伐書卿帥師自此始盖<lb/>
　張楚鄭以望晉悼所以懿蕭魚之功而大中國之慶<lb/>
　也<lb/>
<pb n="6a"/>
晉師伐秦<lb/>
　晉方帥諸侯會呉滅偪陽又赴千里而伐秦可謂虐<lb/>
　用其民矣為晉計者若修文公之業與秦通和庶因<lb/>
　秦之兵力共攘强楚可以少安中國不此之圖而反<lb/>
　以秦資楚此晉之失也<lb/>
秋莒人伐我東鄙<lb/>
　莒人間諸侯之有事也又伐我東鄙其曰伐者必有<lb/>
　辭也魯國卿大夫惟私室之務崇則公室之不競宜<lb/>
<pb n="6b"/>
　矣且去年同盟于戲今年又㑹于柤又方同會伐鄭<lb/>
　退受莒兵而不能禦魯必有以取之也<lb/>
公會晉侯宋公衞侯曹伯莒子邾子齊世子光滕子薛<lb/>
伯把伯小邾子伐鄭<lb/>
　齊世子光以先至而序于四國之上是無君臣上下<lb/>
　之辨也雖晉欲以勤惰勸諸侯故然非世子驕蹇則<lb/>
　晉侯何以為此彼能以禮自抑則辭不居矣鄭于是<lb/>
　復從晉然亦不敢背楚也<lb/>
<pb n="7a"/>
冬盜殺鄭公子騑公子𤼵公孫輒<lb/>
　尉止聚羣不逞以作亂殺三卿于朝不書尉止者小<lb/>
　臣無列于朝伺隙而竊𤼵則盜也三卿不稱官者失<lb/>
　卿職也<lb/>
戌鄭虎牢<lb/>
　五年戍陳此年戍鄭虎牢皆勤民逺戍然戍陳為善<lb/>
　戍虎牢為無益何則陳附中國而楚争之則戍之者<lb/>
　義在救陳而拒强楚雖予之可也經書諸侯救陳斯<lb/>
<pb n="7b"/>
　可見矣鄭虎牢則異于是諸侯與楚争鄭久矣諸侯<lb/>
　之得鄭者亦已數矣而不能有之隨為楚取是諸侯<lb/>
　之無能也今鄭雖行成而諸侯所以為之戍則其意<lb/>
　有在矣使鄭復貳則虎牢之戍反為心腹之憂如其<lb/>
　不貳則助之守而為之援焉定則固將反之矣是以<lb/>
　聖人亦還繫于鄭以致其意若非得鄭之辭也然五<lb/>
　年城虎牢不繫鄭者是時諸侯城之以駐師而禦楚<lb/>
　雖鄭亦不能有之也<lb/>
<pb n="8a"/>
楚公子貞帥師救鄭<lb/>
公至自伐鄭<lb/>
　鄭遂兩事晉楚矣書楚救鄭而致公則知諸侯之避<lb/>
　楚也諸侯避楚則知戍虎牢為無益矣<lb/>
十有一年春王正月作三軍<lb/>
　叔孫豹曰天子六師公帥之以征不徳元侯作師卿<lb/>
　帥之以承天子諸侯有卿無軍帥教衞以贊元侯自<lb/>
　伯子男有大夫而無卿帥賦以從諸侯今我小侯也<lb/>
<pb n="8b"/>
　而為元侯之所無母乃不可乎以此見諸侯無軍作<lb/>
　軍非禮也然有所謂大國三軍次國二軍小國一軍<lb/>
　乃兵數之大率如此其實皆藏于農嵗役不過三日<lb/>
　此先王之法也魯次國也雖合二軍必天子以牙璋<lb/>
　起之然後取之于農爾亦何俟于作哉三桓外取强<lb/>
　富之名以諛其君而實陰奪其民以弱公室爾于是<lb/>
　三分公室各取其一而作為三軍制先王之制而以<lb/>
　攻戰為心王法所不容也故不書作中軍而云作三<lb/>
<pb n="9a"/>
　軍者雖二軍亦不可作所以罪三桓也<lb/>
夏四月四卜郊不從乃不郊<lb/>
　魯不當郊郊非禮也今不郊者非知其非禮故也乃<lb/>
　于四月卜之以四卜而不從故爾直書不郊則不復<lb/>
　免牲矣<lb/>
鄭公孫舍之帥師侵宋<lb/>
公會晉侯宋公衞侯曹伯齊世子光莒子邾子滕子薛<lb/>
伯把伯小邾子伐鄭秋七月己未同盟于亳城北<lb/>
<pb n="9b"/>
　以前伐未得志而鄭復來侵宋故也凡世子伐父與<lb/>
　盟會當在諸侯之下齊光伐君出會十年在滕子薛<lb/>
　伯上已為僭矣此會又在莒子邾子上僭于是為甚<lb/>
　以莒邾皆屬于齊故也見世子益驕而主會者亦莫<lb/>
　能制也自再會蕭魚之後霸業稍振諸侯不復與光<lb/>
　會矣則知十九年同圍齊之役盖有以取之也亳北<lb/>
　之盟救災患恤禍亂同好惡奨王室有葵丘之遺風<lb/>
　焉于是鄭稍服而同盟也既又背之復與楚同伐宋<lb/>
<pb n="10a"/>
　故書同以見其反復<lb/>
公至自伐鄭<lb/>
　不以會致者見復伐鄭也<lb/>
楚子鄭伯伐宋<lb/>
　晉師方退而楚子伐鄭鄭伯復逆之遂同伐宋盖用<lb/>
　公孫舍之之謀以伐宋自信于楚而數致晉使楚道<lb/>
　敝而固與晉以托國焉<lb/>
公會晉侯宋公衞侯曹伯齊世子光莒子邾子滕子薛<lb/>
<pb n="10b"/>
伯杞伯小邾子伐鄭<lb/>
　諸侯之師方歸未及解甲息肩而復至于鄭之城下<lb/>
　者以鄭人反覆之故也<lb/>
會于蕭魚<lb/>
　此鄭遂服晉而請會也上言伐而繼言會者見兵不<lb/>
　加鄭鄭遽服而來會也不書鄭伯會者謂其可信也<lb/>
　不書盟者鄭自是不服貳以見苟有明信雖無盟可<lb/>
　也自八年鄭人侵蔡獲蔡公子燮之後于是晉楚争<lb/>
<pb n="11a"/>
　鄭五年之間晉悼公連會諸侯伐鄭而楚輒救之鄭<lb/>
　人乍服乍叛雖不可信而晉悼公推至誠以待人信<lb/>
　之不疑至于蕭魚之會楚力始絀鄭志始定至哉誠<lb/>
　之能感人也自是鄭固與晉二十餘年楚不能争諸<lb/>
　侯賴之盖用知罃之謀未嘗與楚人戰故也然則天<lb/>
　下之事無大無小皆以不戰而克為貴<lb/>
公至自會<lb/>
　不以伐鄭致者兵不加鄭而得鄭伯之辭也春秋以<lb/>
<pb n="11b"/>
　變文為襃貶屢書盟而不信則以不書盟為誠屢致<lb/>
　伐而無功則以不致伐為美<lb/>
楚人執鄭行人良霄<lb/>
　此聖人著晉之所以得鄭也鄭伯使良霄告絶于楚<lb/>
　楚人怒而執之雖執之不殺良霄亦不伐鄭是不能<lb/>
　得鄭也不能得鄭者勢分于呉也勢分于呉無如之<lb/>
　何故執良霄以舒其憤懑不平之氣自是不復出師<lb/>
　以與晉争斯見楚力盡于此矣鄭于是乎堅從晉也<lb/>
<pb n="12a"/>
冬秦人伐晉<lb/>
　報去年之役也秦景公妹為楚共王夫人于是為楚<lb/>
　伐晉以救鄭士魴禦之敗績不書者為晉諱也<lb/>
十有二年春王三月莒人伐我東鄙圍台<lb/>
　諸侯伐我未有言圍邑者書圍邑自此始莒人間嵗<lb/>
　伐我公五與莒子會宜其釋怨同好矣而見伐不已<lb/>
　則魯弱可知<lb/>
季孫宿帥師救台遂入鄆<lb/>
<pb n="12b"/>
　鄆莒邑也善救台惡入鄆也入鄆以報圍台也況季<lb/>
　孫宿受命救台不受命入鄆因救台而入鄆是専也<lb/>
　是無君也君不得為政矣故書遂以貶之文十二年<lb/>
　嘗帥師城鄆矣魯不能守復為莒所取今復入之<lb/>
夏晉侯使士魴來聘<lb/>
秋九月呉子乗卒<lb/>
　此呉子夀夢也丘二十五年其子諸樊立呉不立諡<lb/>
　而皆僭稱王故不書其葬盖罪大惡重不可信其臣<lb/>
<pb n="13a"/>
　子之辭書之也夫春秋以來天王崩葬有不見于經<lb/>
　者如莊王僖王頃王是也今反為呉楚通好而得書<lb/>
　其卒是諸侯不忠于天王而反赴夷狄喪也<lb/>
冬楚公子貞帥師侵宋<lb/>
　按左氏秦人與焉而削之者楚人率秦故専罪楚也<lb/>
公如晉<lb/>
　晉侯一使人來聘而公遂親徃朝之事晉之禮可謂<lb/>
　㳟矣<lb/>
<pb n="13b"/>
十有三年春公至自晉<lb/>
　罪公在外不朝正于廟也<lb/>
夏取邿<lb/>
　邿小國也魯乗其亂而滅之以為附庸而不言滅者<lb/>
　内大惡故婉其辭也晉始息民是以楚侵宋不報魯<lb/>
　滅邿不討取無大亂而已<lb/>
秋九月庚辰楚子審卒<lb/>
　此楚共王也楚自共王亡後不大為中國患者以呉<lb/>
<pb n="14a"/>
　人總其兵以議其後也然則呉楚相持是亦有功于<lb/>
　中國也共王立三十一年其子昭立義見宣十八年<lb/>
冬城防<lb/>
　防臧氏之邑也厥後齊高厚伐我北鄙圍防則城防<lb/>
　者畏齊也城義見隐七年<lb/>
十有四年春王正月季孫宿叔老會晉士匄齊人宋人<lb/>
衞人鄭公孫蠆曹人莒人邾人滕人薛人把人小邾人<lb/>
會呉于向<lb/>
<pb n="14b"/>
　四卿帥師自成公始二卿列會自襄公始向鄭地也<lb/>
　重言會者與成十五年鍾離之會同呉來在向諸侯<lb/>
　徃會之因謀伐秦焉夫諸國大夫與蠻夷會已不正<lb/>
　矣况又謀伐秦乎齊崔杼宋華閱衞北宮括知其非<lb/>
　而意惰焉苟知其非當以大義奪之今乃依隨來會<lb/>
　而惰慢不㳟是違衆也故貶而人之且叙在鄭卿之<lb/>
　上則不嫌非卿也夫楚結秦以病晉而晉又交呉以<lb/>
　害楚亦相激而然爾<lb/>
<pb n="15a"/>
二月乙未朔日有食之<lb/>
　日食雖有常度亦人事所召有食之者<lb/>
夏四月叔孫豹會晉荀偃齊人宋人衞北宮括鄭公孫<lb/>
蠆曹人莒人邾人滕人薛人把人小邾人伐秦<lb/>
　晉帥諸侯之大夫伐秦以報十一年之役然春夏興<lb/>
　師煩擾中國將帥不和威徳兩弛晉國之政衰矣悼<lb/>
　公所以不及文襄也北宮括聽子蟜之言遂勸濟師<lb/>
　故復出名氏然春秋前此未有摘貶諸侯之大夫者<lb/>
<pb n="15b"/>
　而向之會及此之役其密察如此者以大夫専肆用<lb/>
　事莫甚斯時非謹其㣲而辨之于早則其亂有不可<lb/>
　勝圖者故春秋釐之一見其法也其後崔氏亂齊華<lb/>
　氏危宋其咎生于過而不及惟北宮括善變者也<lb/>
己未衞侯出奔齊<lb/>
　衞侯多行無禮于其國孫林父與甯殖欲立公孫剽<lb/>
　為内應而逐之聖人不書逐君之賊者著衞君自取<lb/>
　奔亡之禍以警後世之為人君者也其不名者乃所<lb/>
<pb n="16a"/>
　以罪林父也人臣逐君而罪其君則是臣可逐其君<lb/>
　矣不可以訓故不名衞侯又加日以謹之所以抑强<lb/>
　臣存大義也鄭伯突衞侯朔皆以不勝强臣而出奔<lb/>
　獨此加日焉盖逐君之惡未有若林父者矣鄭厲公<lb/>
　衞惠公猶以禮去者也加日不名以絀大夫義用剛<lb/>
　克矣<lb/>
莒人侵我東鄙<lb/>
　報入鄆也莒自滅鄫之後凡四伐我矣是無晉也<lb/>
<pb n="16b"/>
秋楚公子貞帥師伐呉<lb/>
　伐呉者何呉張矣數會中國以議楚矣楚人則病呉<lb/>
　矣于是而伐之者非能伐也伐强以自存也在兵法<lb/>
　則所謂以攻為守者也而呉則終不出夫楚有謀者<lb/>
　也故其兵不能遽加于楚夫惟呉楚正相攻此中國<lb/>
　所以小寧也<lb/>
冬季孫宿會晉士匄宋華閱衞孫林父鄭公孫蠆莒人<lb/>
邾人于戚<lb/>
<pb n="17a"/>
　戚衞地謀定衞剽也夫剽逐其君而篡其位王法所<lb/>
　不容而晉合諸侯以定之無王之甚也諸侯書卿者<lb/>
　明皆林父之儔也是嵗諸侯之大夫凡三出會或每<lb/>
　會各一卿或一卿三與會各隨其國而已<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集注</head>
    <p>
<pb n="1a"/>
欽定四庫全書　　　　　經部五<lb/>
　春秋集注　　　　　　　春秋類<lb/>
　　提要<lb/>
　　　　<hi>臣</hi>等謹案春秋集注四十卷宋髙閌撰閌字<lb/>
　　　　抑崇明州鄞縣人紹興元年以上舍選賜進<lb/>
　　　　士第厯官禮部侍郎事蹟具宋史儒林傳是<lb/>
　　　　書以程子春秋傳為本故其序直引伊川傳<lb/>
　　　　序而無片語附益其于唐宋諸家之説亦多<lb/>
<pb n="1b"/>
　　　　擇善而從鎔以已意不載各書之名體例畧<lb/>
　　　　與胡安國春秋傳相似史稱秦檜疑閌薦張<lb/>
　　　　九成出知筠州不赴卒而樓鑰序是書則云<lb/>
　　　　以直道忤時宰一斥不復家食累年畧不以<lb/>
　　　　事物自攖日有定課風雨弗渝蓋閌家居以<lb/>
　　　　後歴久始卒晚年精力盡在是書故當時學<lb/>
　　　　者甚重之書中大㫖雖宗程傳而亦間有異<lb/>
　　　　同者如子糾齊桓長幼之次三傳注疏並以<lb/>
<pb n="2a"/>
　　　　糾為兄桓為弟與史記荀子所載同獨程子<lb/>
　　　　見漢薄昭與淮南王書有齊桓殺弟之文遂<lb/>
　　　　謂糾為桓弟不知當薄昭時漢文于淮南為<lb/>
　　　　兄其避兄言弟特一時遷就之語未可據依<lb/>
　　　　閌則云子糾小白皆襄公弟糾於諸弟最長<lb/>
　　　　當立實足以正程傳之失他如解衛人立晉<lb/>
　　　　解夫人氏之喪至自齊解取濟西田諸條皆<lb/>
　　　　深得聖人微㫖其解及向戍盟于劉云凡因<lb/>
<pb n="2b"/>
　　　　來聘而盟者必在國内劉王畿采地豈有來<lb/>
　　　　聘魯而逺盟于劉者乎葢下文有劉夏傳者<lb/>
　　　　以為春夏之夏與文四年夏逆婦姜于齊文<lb/>
　　　　同故誤増于劉二字耳所見創闢而確鑿尤<lb/>
　　　　為自來説春秋者所未及又如以子般卒為<lb/>
　　　　善終以州蒲為州滿之訛考核精詳亦非漫<lb/>
　　　　然立異者惟于地理少疎故如隠九年㑹防<lb/>
　　　　之防在琅邪華縣東南隠十年取防之防在<lb/>
<pb n="3a"/>
　　　　髙平昌邑縣西南文十二年城諸及鄆之鄆<lb/>
　　　　在城陽姑幕南成四年城鄆之鄆在東郡廩<lb/>
　　　　丘縣東閌乃混為一地未免牽合然在宋代<lb/>
　　　　春秋詩家中正大簡嚴實可與張洽相匹非<lb/>
　　　　孫復崔子方輩所可幾及故<lb/>
　欽定春秋傳說彚纂採取最多特是有明以來其書<lb/>
　　　　久佚彚纂所録祗就元以後諸書引用閌說<lb/>
　　　　者隨條摘入而海内究以未覩全書為憾今<lb/>
<pb n="3b"/>
　　　　幸值<lb/>
　　聖代右文蒐羅秘籍是書之散見永樂大典内者<lb/>
　　　　復可薈萃成編謹按次排比是正訛舛其永<lb/>
　　　　樂大典原闕者則採各書所引閌說補之首<lb/>
　　　　尾完備復為全書考陳振孫書録解題馬端<lb/>
　　　　臨文獻通考俱稱是書十四卷今以卷帙繁<lb/>
　　　　重析為四十卷又宋史本傳稱閌有春秋集<lb/>
　　　　傳而永樂大典實作集注與書録解題同當<lb/>
<pb n="4a"/>
　　　　是宋本原題今並從之至所載經文多從左<lb/>
　　　　氏而亦有間從公穀者葢唐宋諸儒解經大<lb/>
　　　　都兼采三家固未可以漢世專門之學律之<lb/>
　　　　也乾隆四十九年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="5a"/>
原序<lb/>
吾鄉四明慶歴皇祐間杜楊二王及我高祖正議號五<lb/>
先生俱以文學行誼表率於鄉杜先生又繼之講明經<lb/>
術名公輩起儒風益振厥後伊洛二程先生之興得其<lb/>
傳以歸者惟故禮部侍郎高公公天資純篤濟以勤敏<lb/>
師友淵源學問精詣入上庠登舍選己有盛名諸公貴<lb/>
人爭欲壻之拂衣而歸建炎二年升補上舍紹興改元<lb/>
德音免殿試賜同進士出身十三年高宗初建太學遴<lb/>
<pb n="5b"/>
擇名儒為四方所推服者為少司成公實應選士子雲<lb/>
集凡學之規則皆所裁定明年三月車駕幸學講易泰<lb/>
卦於上前擢貳卿將嚮用矣以直道忤時宰一斥不復<lb/>
家食累年中壽而殁洎端明汪公登從班奏言公學行<lb/>
出處之詳始詔復次對官諸子而公之名愈顯矣自頃<lb/>
王荆公廢春秋之學公獨耽玩遺經專以程氏為本又<lb/>
博採諸儒之説為之集註其説粹然一出於正然猶未<lb/>
行於世也仲子得全知黃州始取道藳刻之而屬鑰以<lb/>
<pb n="6a"/>
序鑰生長外家汪氏于公有連雖生晚不及承教然猶<lb/>
記拜公牀下竊聞之公旣投閒杜門屏居略不以事物<lb/>
自攖日有定課風雨弗渝此書之所以成也嗚呼泰山<lb/>
孫公明復著尊王發微深欲明夫子襃貶之旨伊川先<lb/>
生則謂後世以史觀春秋謂襃善貶惡而已至於經世<lb/>
之大法則不知也自有春秋以來未有發此祕者公亦<lb/>
曰仲尼懼先王經世之法墜地莫傳欲立為中制俾萬<lb/>
世可以通行故假周以立王法而託始於隱公焉且以<lb/>
<pb n="6b"/>
文武之道期後王以周公之事業望魯之子孫也以此<lb/>
推之春秋固非一王之法乃萬世通行之法也其推明<lb/>
伊川之意類如此昔曾子毎誦夫子之言則必曰吾聞<lb/>
諸夫子子夏使西河之民疑女于夫子曾子罪之説者<lb/>
曰言其不稱師也觀公之序直引伊川之序不更一辭<lb/>
可謂稱師而知所本矣伊川有序而傳未成公之書成<lb/>
而未有序此當屬之深於春秋者鑰何人而敢與此黃<lb/>
州言之再四竊幸因得託名於不腐乃弗敢辭公諱閌<lb/>
<pb n="7a"/>
字抑崇子孫能守家法其興蓋未艾也嘉定四年季冬<lb/>
己夘朔樓鑰序<lb/>
<pb n="8a"/>
自序<lb/>
昔伊川先生欲著春秋傳而先為之序曰天之生民必<lb/>
有出類之才起而君長之治之而爭奪息導之而生養<lb/>
遂教之而倫理明然後人道立天道成地道平二帝而<lb/>
上聖賢世出隨時有作順乎風氣之宜不先天以開人<lb/>
各因時而立政暨乎三王迭興三重旣備子丑寅之建<lb/>
正忠質文之更尚人道備矣天運周矣聖王旣不復作<lb/>
有天下者雖欲倣古之迹亦私意妄為而已事之謬秦<lb/>
<pb n="8b"/>
至以建亥為正道之悖漢專以智力持世豈復知先王<lb/>
之道也夫子當周之末以聖人之不復作也順天應時<lb/>
之治不復有也於是作春秋為百王不易之大法所謂<lb/>
考諸三王而不謬建諸天地而不悖質諸鬼神而無疑<lb/>
百世以俟聖人而不惑者也先儒之論曰游夏不能贊<lb/>
一辭辭不待贊也言不能與于斯耳斯道也惟顔子嘗<lb/>
聞之矣行夏之時乘殷之輅服周之冕樂則韶舞此其<lb/>
準的也後世以史觀春秋謂襃善貶惡而已至于經世<lb/>
<pb n="9a"/>
之大法則不知也春秋大義數十其義雖大炳如日星<lb/>
乃易見也惟其微辭隱義時措從宜者為難知也或抑<lb/>
或縱或與或奪或進或退或微或顯而得乎義理之安<lb/>
文質之中寛猛之宜是非之公乃制事之權衡揆道之<lb/>
模範也夫觀百物而後識化工之神聚衆材而後知作<lb/>
室之用于一事一義而欲窺聖人之用心非上智不能<lb/>
也故學春秋者必優游涵泳默識心通然後能造其微<lb/>
也後王知春秋之義則雖德非禹湯尚可以法三代之<lb/>
<pb n="9b"/>
治自秦而下其學不傳予悼夫聖人之志不明于後世<lb/>
也故作傳以明之俾後之人通其文而求其義得其意<lb/>
而法其用則三代亦可復也是傳也雖未能極聖人之<lb/>
藴奥庶幾學者得其門而入矣<lb/>
</p>
<p>
</p>
  </div>
</body>
</text>
</TEI>
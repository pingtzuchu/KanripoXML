<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二十七</head> <lb/>
    <p>
<pb n="1a"/>
欽定四庫全書<lb/>
　春秋集註卷二十七<lb/>
　　　　　　　　　　　　　宋　高閌　撰<lb/>
　　成公四<lb/>
十有六年春王正月雨木冰<lb/>
　雨著木而成冰是上温而下寒也與隕霜不殺菽相<lb/>
　反劉向謂木者少陽貴臣卿大夫之象也是時叔孫<lb/>
　僑如出奔公子偃誅死此雖漢儒傳㑹之說然後世<lb/>
<pb n="1b"/>
　雨木冰多應在大臣以此言之天人或可推也漢儒<lb/>
　之學豈無所受但不當每事求合爾至其有所不合<lb/>
　適所以致不信今此學遂絶者正以漢儒求之大過<lb/>
　傅㑹其不可推者後世因其傳㑹不合之處遂廢其<lb/>
　說也夫廢其說者亦非通論也春秋聖人和同天人<lb/>
　之書其記災異皆有深旨漢儒不得其旨而强言之<lb/>
　故識者以為非後世當有能知之者葢災異之説亦<lb/>
　可使人君知天道之可畏也人君挾崇高之勢所畏<lb/>
<pb n="2a"/>
　者天而已今或不畏則無所畏矣漢儒之說不為無<lb/>
　補於世去其傳㑹者可也<lb/>
夏四月辛未滕子卒<lb/>
　滕入春秋至今三書其卒皆不名至是日之矣<lb/>
鄭公子喜帥師侵宋<lb/>
　楚求成于鄭鄭服中國五年矣至是始叛晉附楚為<lb/>
　楚加兵于中國故書侵以見其義不直也自是與楚<lb/>
　同害中國諸侯之兵無復寧嵗矣<lb/>
<pb n="2b"/>
六月丙寅朔日有食之<lb/>
　日食雖有常度亦人事所召有食之者<lb/>
晉侯使欒黶來乞師<lb/>
　鄭之叛晉實晉有以致之以其失覇主之義不足以<lb/>
　令諸侯故也于是晉將伐鄭而恐諸侯厭惡其後特<lb/>
　使卿來乞師實欲公親行矣是時穆姜與叔孫僑如<lb/>
　將作難故公之出師後期<lb/>
甲午晦晉侯及楚子鄭伯戰于鄢陵楚子鄭師敗績<lb/>
<pb n="3a"/>
　晉將伐鄭鄭告于楚楚子遽引師而來于是晉不暇<lb/>
　俟諸侯之兵先與之合戰而大敗之我既未致伐于<lb/>
　彼彼志非來伐于我故直書戰而已稱晉之及以晉<lb/>
　為主也楚敗不言師以君為重也<lb/>
楚殺其大夫公子側<lb/>
　此鄢陵之敗將也凡楚師之敗必行兵法於主將而<lb/>
　殺之此中國外裔之相為强弱其事易曉而時君莫<lb/>
　之察也即春秋之世言之楚實强於天下其所以能<lb/>
<pb n="3b"/>
　强者兵强也兵所以能强者將師之力也將師之所<lb/>
　以力者賞罰行也即敗績而言之二百四十二年之<lb/>
　間凡十有六而楚居三焉城濮之敗殺得臣鄢陵之<lb/>
　敗殺公子側柏舉之敗囊瓦逃刑而奔鄭至于中國<lb/>
　之敗凡十有三不聞加兵法于一主將者國勢寖弱<lb/>
　遂成姑息漢魏而下率皆踵之端可為之龜鑑<lb/>
秋公㑹晉侯齊侯衛侯宋華元邾人于沙随不見公<lb/>
　沙隋宋地此諸侯之兵始至而㑹焉喜敗楚也鄢陵<lb/>
<pb n="4a"/>
　之戰晉獨敗之諸侯之師皆未至葢非特魯而已晉<lb/>
　人乃聽叔孫僑如之譖而沙隋之㑹獨不見公夫聖<lb/>
　人于魯事凡有可恥者必微其辭而不敢斥若我無<lb/>
　失道為横逆所加則直書其事故沙隋之㑹魯有内<lb/>
　難晉不見公我何恥焉君子正已而無恤乎人魯之<lb/>
　後期所當察也晉不見公為非矣故直書之以著在<lb/>
　㑹諸侯皆有罪也昭十二年公不與盟義亦同此<lb/>
公至自㑹<lb/>
<pb n="4b"/>
　公出㑹而為盟主所拒故危之<lb/>
公㑹尹子晉侯齊國佐邾人伐鄭<lb/>
　楚師既敗而鄭猶不服見政之斁于人矣晉為曹伯<lb/>
　請于天子因假王命以再伐鄭故以尹子主㑹也宋<lb/>
　衞以後至不書是役也晉尚以僑如之譖不使公與<lb/>
　其事<lb/>
曹伯歸自京師<lb/>
　十三年諸侯伐秦而曹伯卒于師曹人使公子負芻<lb/>
<pb n="5a"/>
　守負芻殺世子而自立故晉侯㑹諸侯執之歸于京<lb/>
　師奈何天王不能用晉之執寘之典刑今已嵗餘又<lb/>
　因晉請反使復國失王道矣故書歸自京師而不名<lb/>
　曹伯所以深貶天王之釋有罪也不書復者不與其<lb/>
　復也葢諸侯在他國則是失地之君故反國則書復<lb/>
　歸而名之今曹伯在京師而王不黜之是不失國故<lb/>
　亦不名也嗚呼篡逆之人殺其君之子而自立既列<lb/>
　于諸侯之㑹又赦于天子之庭是率天下而入于亂<lb/>
<pb n="5b"/>
　爾<lb/>
九月晉人執季孫行父舍之于苕丘冬十月乙亥叔孫<lb/>
僑如出奔齊<lb/>
　公之會伐鄭也僑如復譖行父故晉侯執行父而寘<lb/>
　之于苕丘魯一後期而晉再辱魯更執其臣此晉之<lb/>
　惡也故貶而人之既而晉侯知魯有故且辨僑如之<lb/>
　譖故許魯平而釋之葢晉之所以不見公與執行父<lb/>
　皆用僑如之譖也既而晉知其情季孫得釋將與公<lb/>
<pb n="6a"/>
　皆歸僑如聞之遂出奔齊僑如之意詭秘其出則魯<lb/>
　國之利也是以春秋謹而日之魯人立其弟豹以為<lb/>
　叔孫後是為穆叔<lb/>
十有二月乙丑季孫行父及晉郤犨盟于扈<lb/>
　晉釋行父行父自苕丘與之盟也季孫在晉故稱及<lb/>
　焉<lb/>
公至自㑹<lb/>
　大夫執則致行父不致者公待行父偕歸焉舉公為<lb/>
<pb n="6b"/>
　重也<lb/>
乙酉刺公子偃<lb/>
　刺偃者何治僑如之黨也僑如通乎穆姜欲去季孟<lb/>
　使譖于晉晉于是不見公而執行父其罪大矣然僖<lb/>
　二十八年公子買戍衛不卒戍刺之是猶明言其罪<lb/>
　也直直云刺公子偃則若無罪焉其故何哉曰言其<lb/>
　罪者著其事實以明非其罪也不言其罪者刺得其<lb/>
　罪又何言哉且公之將行穆姜指偃與鉏曰皆可為<lb/>
<pb n="7a"/>
　君是時鉏尚幼則穆姜之意當在偃也公以是歸而<lb/>
　刺之得其罪矣是以謹而日之<lb/>
十有七年春衛北宫括帥師侵鄭<lb/>
　晉命也凡為他人興師者皆書侵以譏之據左氏鄭<lb/>
　子駟侵晉衛北宫括帥師救晉遂侵鄭夫鄭雖背晉<lb/>
　猶畏晉之强豈敢遽興師自與晉抗乎此必不然雖<lb/>
　楚來入中國亦不過侵伐宋衛而已觀經之所書事<lb/>
　實可見<lb/>
<pb n="7b"/>
夏公㑹尹子單子晉侯齊侯宋公衛侯曹伯邾人伐鄭<lb/>
　晉未能服鄭故假王命討焉重之以王之兩大夫庶<lb/>
　乎其我從也晉雖主兵而先尹單以王命為重也夫<lb/>
　晉厲之失道也而能數合諸侯力捍强楚者由假王<lb/>
　靈扶義以令天下也伐秦之役劉康公成肅公在焉<lb/>
　而不書者以受命京師為重矣<lb/>
六月乙酉同盟于柯陵<lb/>
　齊桓晉文之盛諸侯與王臣㑹而不盟葢尊周也今<lb/>
<pb n="8a"/>
　柯陵之㑹尹單始與諸侯之盟故書同盟以惡在㑹<lb/>
　之諸侯且譏王臣下盟也自是習以為常矣<lb/>
秋公至自㑹<lb/>
　不以伐鄭致者鄭猶未服始盟而逺<lb/>
齊無咎出奔莒<lb/>
　齊靈不公其聽而逐其世臣然亦無咎有以取之爾<lb/>
　故春秋以自奔為文<lb/>
九月辛丑用郊<lb/>
<pb n="8b"/>
　魯自毎嵗僭郊之後聖人以為常事不書也其書之<lb/>
　者或因卜不從或因牛傷死有變則書爾今無他變<lb/>
　故而書之者以其自出己意非時之郊而不之卜遂<lb/>
　不疑而用之是無天也其不宜用未有甚于此者故<lb/>
　特書用以著其非成公之瀆郊葢自四月而五卜始<lb/>
　使公而知次辛之不可用則亦不敢用九月而郊矣<lb/>
晉侯使荀罃來乞師<lb/>
　伐鄭之役諸侯往往厭之而不欲故晉侯特謙以求<lb/>
<pb n="9a"/>
　諸侯而以乞為名也<lb/>
冬公㑹單子晉侯宋公衛侯曹伯齊人邾人伐鄭<lb/>
　齊國佐從諸侯圍鄭而稱人者以難請而先歸遂以<lb/>
　穀叛是以春秋貶之<lb/>
十有一月公至自伐鄭<lb/>
　前以㑹致今反致伐者非得志也晉厲有事于鄭而<lb/>
　公之㑹伐皆至是而止至晉悼魯襄二年而鄭服者<lb/>
　葢蒙故業亦斯師之功也故于是乎致之<lb/>
<pb n="9b"/>
壬申公孫嬰齊卒于貍脤<lb/>
　此叔肸之子聲伯也從公伐鄭還至貍脤而卒按下<lb/>
　書十有二月丁巳朔則壬申非十一月葢十月五日<lb/>
　也據左氏諸侯以十月庚午圍鄭壬申距圍鄭三日<lb/>
　爾致公而後書其卒者公既歸而後舉其喪見嬰齊<lb/>
　與公偕出而不與公偕入也古者人君遇臣之禮生<lb/>
　則以恩義相接如父子朋友然來朝則改容當坐則<lb/>
　為起疾則君親問之又賜之醫藥死則君親臨之又<lb/>
<pb n="10a"/>
　為之徹樂斯葢君臣之間死生以恩義相接者也嬰<lb/>
　齊子叔老嗣是為聲子<lb/>
十有二月丁巳朔日有食之<lb/>
　日食雖有常度亦人事所召有食之者<lb/>
邾子貜且卒<lb/>
　貜且立四十年宣公牼立<lb/>
晉殺其大夫郤錡郤犫郤至<lb/>
　晉厲公侈反自鄢陵將盡去諸大夫而立其左右以<lb/>
<pb n="10b"/>
　三郤族大多怨故使長魚矯殺之盡以郤錡欲謀亂<lb/>
　郤犫取賂于魯郤至專殺孟張皆可誅也然一朝而<lb/>
　尸三卿將誰與處矣此自禍之道也故别數之以著<lb/>
　專殺之中罪至重也又見晉之用人不求賢徳惟取<lb/>
　世族而已<lb/>
楚人滅舒庸<lb/>
　舒庸人以楚師之敗導呉圍巢伐駕遂恃兵而不設<lb/>
　傋故楚人滅之夫楚既摧敗而其餘烈猶足以滅國<lb/>
<pb n="11a"/>
　于要荒使其得志于鄢陵則毒被華夏豈勝道哉宣<lb/>
　十二年楚入陳圍鄭之後書晉師敗績楚子滅蕭是<lb/>
　也此書滅舒庸著中國能折其鋒使不得為我患者<lb/>
　晉厲之成勞也葢晉厲有宏才而無令徳是以威震<lb/>
　于外而亂生于内身雖不終功亦足録<lb/>
十有八年春王正月晉殺其大夫胥童<lb/>
　胥童者胥甲之孫胥克之子謀殺三郤而晉國遂亂<lb/>
　于是欒書中行偃先殺胥童然後弑厲公或曰宋督<lb/>
<pb n="11b"/>
　孔父而弑殤公春秋書曰及其大夫孔父書偃殺胥<lb/>
　童而弑厲公而書晉殺其大夫胥童何哉孔父忠于<lb/>
　殤公者也胥童嬖于厲公者也嬖臣道君為不道亡<lb/>
　其身以及其君故春秋兩治之以為萬世戒<lb/>
庚申晉弑其君州蒲<lb/>
　漢應劭作舊君諱議曰昔周穆王名滿晉厲公名州<lb/>
　滿又有王孫滿是同名不諱然則此州蒲乃滿字之<lb/>
　誤也州蒲立八年多殺大夫使下反側遂為欒書中<lb/>
<pb n="12a"/>
　行偃所弑而立襄公少子㨗之子周是為悼公周為<lb/>
　弑君者所立而不復討賊故稱國以弑所以罪其嗣<lb/>
　君也<lb/>
齊殺其大夫國佐<lb/>
　國佐擅殺慶克而以邑叛罪也然齊侯既盟而復之<lb/>
　矣慶克作慝濁亂中闈譖害大臣不誅不殺使國佐<lb/>
　無所發其忠憤起而殺之顧與俱靡而已于是因以<lb/>
　為國佐罪罪累上矣<lb/>
<pb n="12b"/>
公如晉<lb/>
　奔喪且朝嗣君也<lb/>
夏楚子鄭伯伐宋宋魚石復入于彭城<lb/>
　此楚鄭間晉國之變伐宋取彭城與魚石守之以逼<lb/>
　宋也其曰宋魚石復入于彭城者不與楚鄭伐宋取<lb/>
　邑與宋叛臣也故以魚石自入犯君為文魚石之入<lb/>
　不曰自楚者先書伐宋則自楚也不曰叛者將以作<lb/>
　亂非止叛也與晉欒盈同<lb/>
<pb n="13a"/>
公至自晉<lb/>
晉侯使士匄來聘<lb/>
　不書厲公之葬以公在晉且賊不討故也公朝晉甫<lb/>
　歸而聘使紹至晉悼之下諸俟肅矣此列國所以睦<lb/>
　而叛國所以服也然書晉侯與宣十年書齊侯同義<lb/>
秋把伯來朝<lb/>
　勞公如晉且問晉故<lb/>
八月邾子來朝<lb/>
<pb n="13b"/>
　即位而來見也夫諸侯不朝王而相繼朝魯可乎<lb/>
築鹿囿<lb/>
　成公之季大國來聘小國來朝國家閒暇矣不務修<lb/>
　其刑政而築鹿囿而已所謂㝠豫在上何可長也前<lb/>
　此未有書築囿者自此之後昭九年築郎囿定十三<lb/>
　年築蛇淵囿人君之示子孫也可不戒哉可不戒哉<lb/>
己丑公薨于路寢<lb/>
　成公能正其終故薨于路寢義見莊三十二年<lb/>
<pb n="14a"/>
冬楚人鄭人侵宋<lb/>
　前書楚子鄭伯伐宋稱爵稱伐罪宋有以致之也此<lb/>
　又舉兵助魚石之叛故稱人稱侵以罪之以左氏攷<lb/>
　之是時晉侯救宋何為不書葢未足以為悼公烈也<lb/>
　春秋之法存著小善者不足之辭也簡棄小善者有<lb/>
　餘之辭也晉悼之烈在圍宋彭城絀楚服鄭葢人楚<lb/>
　鄭以微之而晉崇矣<lb/>
晉侯使士魴來乞師<lb/>
<pb n="14b"/>
　宋告急于晉晉為之乞師于諸侯悼公之時霸業復<lb/>
　興而乞師救宋猶遵厲公故事焉自元年後遂無乞<lb/>
　師直召兵而已矣霸體正也先君非大過未踰年不<lb/>
　敢變焉禮也<lb/>
十有二月仲孫蔑㑹晉侯宋公衛侯邾子齊崔杼同盟<lb/>
于虛朾<lb/>
　諸侯師至而楚鄭之師已退故宋人辭諸侯而請其<lb/>
　師以圍彭城而先為此盟也以協謀惡鄭之導楚故<lb/>
<pb n="15a"/>
　書同盟襄公不㑹當喪故也此悼公所以仁諸侯也<lb/>
　春秋善之而邾子居喪出盟則不待貶而惡可見矣<lb/>
丁未葬我君成公<lb/>
　安民立政曰成此臣子之私諡也仲孫蔑請于諸侯<lb/>
　而先歸㑹葬然後復往㑹圍<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷二十七<lb/>
</p>
<p>
</p>
  </div>
</body>
</text>
</TEI>
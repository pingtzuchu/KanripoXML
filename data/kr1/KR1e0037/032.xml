<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十二</head> <lb/>
    <p>
<pb n="1a"/>
欽定四庫全書<lb/>
　春秋集註卷三十二<lb/>
　　　　　　　　　　　　宋　髙閌　撰<lb/>
　　昭公二<lb/>
七年春王正月暨齊平<lb/>
　齊魯世為婚姻至襄公時齊靈數侵伐魯自是盟好<lb/>
　中絶及景公一使慶封來聘而不書報非無報使也<lb/>
　著有餘怨然魯方附楚而齊亦方與楚睦故齊自伐<lb/>
<pb n="1b"/>
　北燕還求平于我而公將朝楚亦懼齊之議其後是<lb/>
　以與之平故書曰暨暨與也不得已也齊欲平而我<lb/>
　與之之辭也齊强魯弱葢魯之所願而曰我與之者<lb/>
　所以抑齊之强而伸魯之弱也故不言會齊平又不<lb/>
　曰齊及我平而特書曰暨也<lb/>
三月公如楚<lb/>
　楚子成章華之臺使薳啓彊來召公落之公于是朝<lb/>
　于楚夫楚靈非强君也數會諸侯焉皆其微者又且<lb/>
<pb n="2a"/>
　多叛而吴人之闚未艾也亦奚庸必朝哉蓋晉平不<lb/>
　能修文公之業使我不能自安而玉帛驅馳歲不遑<lb/>
　暇以是知王室不綱而霸主猶有功于諸夏也<lb/>
叔孫婼如齊涖盟<lb/>
　以暨齊平故婼往涖盟也涖者我欲之以朝楚故結<lb/>
　好于强國也昭公自是遂以善齊故孫于陽州卒以<lb/>
　齊為寄<lb/>
夏四月甲辰朔日有食之<lb/>
<pb n="2b"/>
　雖有常度亦人事所召有食之者<lb/>
秋八月戊辰衞侯惡卒<lb/>
　衞襄公立九年庶子元立是為靈公按元年曰衞齊<lb/>
　惡此曰衞侯惡何為君臣同名也古者生不諱名既<lb/>
　死卒哭乃諱之然君子不奪人名不奪人親之所名<lb/>
　重其所以來也事親者不以存沒生意故不變也人<lb/>
　之背死忘先者皆為利害所變者也是以聖人禁之<lb/>
　後世以君名之故而聽臣下易名者猶之可也或以<lb/>
<pb n="3a"/>
　私嫌而改賜人臣名字則尤非禮矣<lb/>
九月公至自楚<lb/>
　自公如楚今半歲餘<lb/>
冬十有一月癸未季孫宿卒<lb/>
　此季孫行父之子季武子也其子紇嗣<lb/>
十有二月癸亥葬衞襄公<lb/>
　襄公之卒晉反戚田王有追命此可以蓋獻之愆矣<lb/>
　故卒葬皆曰承天寵也亦因魯往會而著其臣子私<lb/>
<pb n="3b"/>
　諡之罪<lb/>
八年春陳侯之弟招殺陳世子偃師<lb/>
　此陳公子招也其曰陳侯之弟招殺陳世子偃師者<lb/>
　正其天倫之次所以甚招之罪且以見陳侯寵其弟<lb/>
　假之以權致此禍也陳哀公三子太子偃師次子留<lb/>
　次子勝留有寵屬諸公弟招招専陳國之政與大夫<lb/>
　過皆愛留欲立之哀公疾招遂殺偃師而立留夫留<lb/>
　庶孽也偃師冢嫡也招以叔父之親専國之政而不<lb/>
<pb n="4a"/>
　顧宗社之重殞冡嫡以立庶孽致楚滅陳皆陳侯屬<lb/>
　之之由故書陳侯之弟招殺陳世子偃師以罪之且<lb/>
　見其骨肉相殘也<lb/>
夏四月辛丑陳侯溺卒<lb/>
　陳侯以廢疾不能討殺世子之賊因自縊而死夫楚<lb/>
　觀從納公子比而靈王縊春秋謂比弑其君陳侯之<lb/>
　弟招立公子留而哀公縊春秋不謂留弑君何也比<lb/>
　之立無君者也靈雖不縊亦不與比並存是靈王之<lb/>
<pb n="4b"/>
　死由比也招之立留由君之廢也且君有命哀雖不<lb/>
　縊亦不可以君國是哀之死不以留也君臣之間生<lb/>
　死之際善惡之嫌賞罰之别大矣聖人所以正其名<lb/>
　也哀公立三十五年公子留遂立<lb/>
叔弓如晉<lb/>
　前年楚成章華之臺召諸侯落之至是晉成虒祁之<lb/>
　宫而諸侯遂皆往賀之晉之效尤如此霸業之不振<lb/>
　宜哉<lb/>
<pb n="5a"/>
楚人執陳行人干徵師殺之<lb/>
　招殺世子而陳侯死干徵師赴于楚且告立公子留<lb/>
　楚執而殺之春秋貶楚稱人又稱干徵師曰行人蓋<lb/>
　罪其殺使者也雖然干徵師為告喪之使不告于天<lb/>
　王反赴于楚雖楚不當執而殺之然其死也亦宜哉<lb/>
　故春秋書之與慶封同<lb/>
陳公子留出奢鄭<lb/>
　恐楚人之來討故也留既為君矣不曰陳留者立非<lb/>
<pb n="5b"/>
　其正位未定也與楚公子比同且偃師曰世子留曰<lb/>
　公子别嫡庶也春秋明微大率如此<lb/>
秋蒐于紅<lb/>
　備楚故也夫蒐非春事也紅非蒐地也況當旱歲乎<lb/>
　蓋蒐者簡車徒也凡魯車徒之賦三家分而有之則<lb/>
　蒐田振旅非公政也故不書威靈失矣自五年舍中<lb/>
　軍始也接傳紅亦大蒐而不曰大者以無君故微之<lb/>
　首一見也書紅之蒐間陳之亂以類比義皆由辨之<lb/>
<pb n="6a"/>
　不早辨也書蒐自此始<lb/>
陳人殺其大夫公子過<lb/>
　招専歸罪于過而殺之以説于楚其不書招殺而書<lb/>
　陳人者過亦有罪故稱人以殺且見陳之亂未有君<lb/>
　也招雖殺過不足以贖然楚人竟受其欺放之而已<lb/>
大雩<lb/>
　因旱祭志僣也<lb/>
冬十月壬午楚師滅陳<lb/>
<pb n="6b"/>
　春秋之書滅者惡之甚也稱師者見其恃衆也楚以<lb/>
　蠻夷而數興師以滅中國之諸侯者實由陳侯骨肉<lb/>
　相殘以致然嗟乎陳背中國而即荆楚乃卒為荆楚<lb/>
　所滅深可為後世之戒故謹而日之<lb/>
執陳公子招放之于越殺陳孔奐葬陳哀公<lb/>
　陳國之亂中國不能正之遂使楚藉口以為討而滅<lb/>
　之由是楚益恣横率情妄行如公子招者死有餘罪<lb/>
　反宥而放之蓋招之所以自免者以歸罪于公子過<lb/>
<pb n="7a"/>
　也孔奐雖招之黨乃獨殺之其曰執陳公子招曲辭<lb/>
　也殺陳孔奐直辭也楚乘人之亂滅人之國釋其首<lb/>
　惡又誅其黨又奪取哀公之殯而葬之使陳之臣子<lb/>
　不得盡禮于其君夫楚靈豈可以禮義責之哉罪中<lb/>
　國不自正而致楚之恣爾春秋書殺他國之大夫者<lb/>
　四皆楚人殺之而中國未有書殺之者此見楚人暴<lb/>
　虐之甚故哀公之葬以中國自葬為文所以深惡之<lb/>
　且使楚子欲求名而不得也楚害至于此由宋向戌<lb/>
<pb n="7b"/>
　之謀也<lb/>
九年春叔弓會楚子于陳<lb/>
　夫中國諸侯而為荆楚所滅中國既不能救亦宜同<lb/>
　心疾之奈何反使大夫往聘問耶書會于陳與宣十<lb/>
　五年會于宋同義觀去年叔弓如晉之事知晉之不<lb/>
　競有以使天下之歸楚矣<lb/>
許遷于夷<lb/>
　此楚遷之也許以畏鄭復求遷于楚故以自遷為文<lb/>
<pb n="8a"/>
　陳滅許遷皆中國無霸之禍也<lb/>
夏四月陳災<lb/>
　陳雖為楚所滅而土地居民猶在焉聖人不與楚滅<lb/>
　之也故還繫之陳如邶鄘二國既為衞所幷聖人還<lb/>
　存邶國鄘國之風蓋不與衞人幷諸侯而存天子之<lb/>
　建國也夫陳之社稷為楚所滅今其人民又被火災<lb/>
　天下諸侯莫之能救春秋存亡國繼絶世王道之大<lb/>
　者也<lb/>
<pb n="8b"/>
秋仲孫貜如齊<lb/>
　自叔老聘齊至今二十年復修舊好此暨齊平之故<lb/>
　也齊平而不志來聘則著齊志輕公非特居鄆之時<lb/>
　也其來久矣凡經略不書者各比其事以見情也<lb/>
冬築郎囿<lb/>
　文王之囿方七十里何可築也公内制于强臣不此<lb/>
　之念而逺築郎囿非特𠞰民也芻蕘雉兔者皆不得<lb/>
　往怨有所歸矣<lb/>
<pb n="9a"/>
十年春王正月<lb/>
　一時無事書首月存天道王法也<lb/>
夏齊欒施來奔<lb/>
　欒施與髙彊以兵攻君宫欲挾君以伐陳鮑遂與君<lb/>
　戰不勝而出奔此其罪大矣春秋不書髙氏非卿故<lb/>
　也魯方通齊而受其奔亡之臣非義也<lb/>
秋七月季孫意如叔弓仲孫貜帥師伐莒<lb/>
　向也舎中軍矣今也合紏師徒三卿並將大夫始張<lb/>
<pb n="9b"/>
　自案之役而卒極于此是時魯間晉之衰故三卿帥<lb/>
　師同伐莒見疾莒之甚欲一舉滅之而三卿擅以為<lb/>
　已功也此年無冬著不克終始以此夫<lb/>
戊子晉侯彪卒<lb/>
　晉平公立二十六年其子夷立是為昭公<lb/>
九月叔孫婼如晉葬晉平公<lb/>
　不及期而薨簡也卿會葬非禮因著其臣子私諡之<lb/>
　罪<lb/>
<pb n="10a"/>
十有二月甲子宋公成卒<lb/>
　不書冬義見上宋平公立四十四年卒其子佐嗣是<lb/>
　為元公<lb/>
十有一年春王二月叔弓如宋葬宋平公<lb/>
　卿共盟主之葬猶可言也卿共同列之葬非禮甚矣<lb/>
　因著其臣子私諡之罪<lb/>
夏四月丁巳楚子䖍誘蔡侯般殺之于申<lb/>
　此惡楚子誘殺中國之君故謹而日之也蔡般弑逆<lb/>
<pb n="10b"/>
　之罪雖以公義當討而楚子誘而殺之跡雖近義而<lb/>
　意實藴姧聖人恐後世以楚之殺般為討有罪故特<lb/>
　名楚子以明不然蓋楚子亦弑逆之賊也以賊討賊<lb/>
　何辨曲直況般之弑君天子不誅方伯不問今十有<lb/>
　三年矣而蠻夷弑逆之賊反來討之此罪中國也況<lb/>
　楚子者非直治般也志在滅蔡者也故春秋書楚子<lb/>
　䖍蔡侯般同斥其名以見其罪同而蠻夷乃敢誘殺<lb/>
　中國之諸侯也不曰戕而曰殺者又見般之罪宜死<lb/>
<pb n="11a"/>
　也<lb/>
楚公子棄疾帥師圍蔡<lb/>
　楚之君既誘殺中國之蔡侯而楚之臣又帥師而圍<lb/>
　其國必期于滅蔡也夫楚滅陳易滅蔡難此書圍蔡<lb/>
　者般出會而世子有守尚能拒楚且望中國諸侯之<lb/>
　救也<lb/>
五月甲申夫人歸氏薨<lb/>
大蒐于比蒲<lb/>
<pb n="11b"/>
　備楚故也僭天子之制也十年書蒐此書大蒐見三<lb/>
　家益强車徒日衆也夫蒐雖素定然公以夫人之喪<lb/>
　不自臨也而大蒐不廢則是三家者以馳騁田獵間<lb/>
　君喪也<lb/>
仲孫貜會邾子盟于祲祥<lb/>
　始也公及邾儀父盟于蔑公及邾儀父盟于趯是魯<lb/>
　侯親與之盟會今公雖以夫人之喪使仲孫貜會邾<lb/>
　子盟于祲祥要是大夫與其君盟會爾然則邾子之<lb/>
<pb n="12a"/>
　更為强弱斷可知矣雖與邾盟以修好然而魯人之<lb/>
　志必欲滅邾而後已此盟豈可信耶後書可見<lb/>
秋季孫意如會晉韓起齊國弱宋華亥衞北宫佗鄭罕<lb/>
虎曹人杞人于厥憗<lb/>
　楚師在蔡諸侯將謀救蔡而不能也故不書救蔡夫<lb/>
　蔡能堅守不下此其勢易助也而晉合天下之兵畏<lb/>
　不能救遣使請命示以不能使楚益驕有以量中國<lb/>
　之力而卒取之此韓起之罪亦以宋之盟故也卿不<lb/>
<pb n="12b"/>
　足書而書之者中國不競苟有善意斯存之矣自是<lb/>
　春秋記事益略鮮有深譏重貶者蓋不復以禮義繩<lb/>
　諸侯之君臣矣間一見之者存不忍棄之仁也<lb/>
九月己亥葬我小君齊歸<lb/>
　妾母而以夫人之禮薨葬又别為之諡從先君之例<lb/>
　也<lb/>
冬十有一月丁酉楚師滅蔡<lb/>
　楚子滅陳蔡皆稱師者著其無道恃衆强滅之也雖<lb/>
<pb n="13a"/>
　滅之不與其滅也故有存之之辭焉四月圍而十有<lb/>
　一月方滅者世子有之力也<lb/>
執蔡世子有以歸用之<lb/>
　滅國而用世子有者怒其拒師之久也用之者以為<lb/>
　牲也夫蔡本中國之諸侯乃背中國而即楚必以楚<lb/>
　為可恃也今蔡侯既為楚所誘而殺之又從而滅其<lb/>
　國其世子有又為所執而虐用之以絶其世然則楚<lb/>
　何補于蔡哉此萬世人君之戒也蔡侯已死而有稱<lb/>
<pb n="13b"/>
　世子何也未得乎立也般誘死則外亂國被圍則内<lb/>
　急外亂内急喪柩未至則世子固未得乎立矣而能<lb/>
　拒强楚者三時不改真所謂世子也不言以世子有<lb/>
　歸者有不從楚故也斯得古人不共戴天之義矣楚<lb/>
　子誘人君而殺之乘人之喪而滅之執其嫡嗣而歸<lb/>
　用之不道之甚聖人所以詳録之非専罪楚也乃所<lb/>
　以罪吾中國王綱既墜霸統又絶諸侯莫能救致楚<lb/>
　之自恣一至于此也然則宋向戌之謀實何利于中<lb/>
<pb n="14a"/>
　國<lb/>
十有二年春齊髙偃帥師納北燕伯于陽<lb/>
　三年北燕伯欵出奔齊六年齊將納之而不果欵播<lb/>
　越在外蓋十年矣不能自復而藉齊之力僅能納之<lb/>
　别邑而已其失國難反如此可以為公戒矣名其出<lb/>
　奔而不名其納者方其出奔已自絶其國矣此不名<lb/>
　者罪其國之臣子也<lb/>
三月壬申鄭伯嘉卒<lb/>
<pb n="14b"/>
　鄭去中國即楚久矣至于簡公乘晉悼之方興以國<lb/>
　反正遂息諸侯之兵子産相之薰然慈仁在位三十<lb/>
　六年民蒙其澤蔚為春秋之賢諸侯其子寧立是為<lb/>
　定公<lb/>
夏宋公使華定來聘<lb/>
　宋元公即位公始以卿共平公之葬故宋來聘之且<lb/>
　通嗣君也<lb/>
公如晉至河乃復<lb/>
<pb n="15a"/>
　晉昭公嗣位公徃朝焉公四如晉皆至河乃復穀梁<lb/>
　子曰季孫氏不使遂乎晉也左氏謂伐莒之役莒人<lb/>
　愬于晉晉有平公之喪未之治也故辭公蓋託辭爾<lb/>
五月葬鄭簡公<lb/>
　因魯往會而著其臣子私諡之罪<lb/>
楚殺其大夫成熊<lb/>
　楚子謂成虎若敖之黨也或譖焉成虎知之而不能<lb/>
　行遂殺之懐寵也楚殺大夫義見僖二十八年<lb/>
<pb n="15b"/>
秋七月<lb/>
　一時無事書首月存天道王法也<lb/>
冬十月公子慭出奔齊<lb/>
　季氏之臣南蒯將去季氏而立慭不克而以費叛慭<lb/>
　遂奔齊是以君子譏其妄而哀其志也<lb/>
楚子伐徐<lb/>
　徐吴姻國也楚人疾吴故遷怒于徐既執其君又伐<lb/>
　其國也<lb/>
<pb n="16a"/>
晉伐鮮虞<lb/>
　春秋之法夷狄舉號蓋賤之也諸侯稱國蓋狄之也<lb/>
　據左氏載荀吴偽會齊師者假道于鮮虞遂入昔陽<lb/>
　夫崇信明義中國之道也懐利尚詐夷狄之道也楚<lb/>
　奉孫吴伐陳因而滅陳誘蔡般殺之因而滅蔡晉人<lb/>
　視其殘虐莫之能救則亦已矣而反效其所為以伐<lb/>
　人國是悖中國之道而行夷狄之事故以夷狄書之<lb/>
　況楚靈不道既滅陳蔡今方伐徐晉為盟主又坐視<lb/>
<pb n="16b"/>
　而不救若力不能君子不責也能伐鮮虞而不救徐<lb/>
　非力不能也棄中國也如此則與夷狄何辨哉鮮虞<lb/>
　姬姓蓋晉同姓之國也<lb/>
　<lb/>
　<lb/>
　<lb/>
　<lb/>
　春秋集註卷三十二<lb/>
</p>
<p>
</p>
  </div>
</body>
</text>
</TEI>
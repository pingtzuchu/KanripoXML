<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十六</head> <lb/>
    <p>
<pb n="1a"/>
欽定四庫全書<lb/>
　春秋集註卷三十六<lb/>
　　　　　　　　　　　　宋　髙閌　撰<lb/>
　　定公一<lb/>
元年<lb/>
　公雖即位在六月然亦統此嵗也故即稱元年不書<lb/>
　正月者是時季孫專國昭公薨于乾侯公尚未立國<lb/>
　未有君以承正朔故畧而不書所以黜強臣而存公<lb/>
<pb n="1b"/>
　室也<lb/>
春王三月晉人執宋仲幾于京師<lb/>
　春秋之法諸侯不得專執況大夫乎宋仲幾㑹城成<lb/>
　周乃不受功苟莫之討則諸大夫不聴于一正事不<lb/>
　成矣然韓不信不請于天子以陪臣而敢擅執諸侯<lb/>
　之大夫于天子之側亦可謂無忌憚矣此履霜之漸<lb/>
　故稱人以貶之不言執于成周而曰京師者自諸侯<lb/>
　言之以明天子在是也蓋天子所居自諸侯言之則<lb/>
<pb n="2a"/>
　稱京師魯君臣朝聘皆稱如京師是也自周言之則<lb/>
　以地名為别王猛入于王城天王入于成周是也景<lb/>
　王以前都王城因謂王城為京師至敬王始都成周<lb/>
　則謂成周為京師故諸侯之大夫奉王命而城王都<lb/>
　則亦自周而言城成周及晉人不以王命執仲幾于<lb/>
　成周則自諸侯而言京師也<lb/>
夏六月癸亥公之喪至自乾侯<lb/>
　公薨至今半歲餘矣季氏不以國君喪禮迎之者謀<lb/>
<pb n="2b"/>
　廢公衍公為而立定公故也立衍為則不利于季孫<lb/>
　者也是以詳著其日以見魯國臣子忽慢無君之甚<lb/>
戊辰公即位<lb/>
　凡即位不日此書日者非正月朔旦故也國家不可<lb/>
　一日無君昭雖在外猶魯君也自薨至今統紀之絶<lb/>
　若是其乆也故聖人日以謹之爾季氏既逐其君君<lb/>
　薨又不即以國君喪禮迎之今又廢其嫡嗣而專立<lb/>
　其弟公子宋宋于授受之際不擇所䖏汚于偽誘于<lb/>
<pb n="3a"/>
　利昭公喪至五日而殯遂自即位此非受之先君而<lb/>
　專受之意如者也既為意如所立故不復討意如之<lb/>
　罪在易漸之象曰日進得位往有功也進以正可以<lb/>
　正邦也豈有進不以正而能正邦者哉<lb/>
秋七月癸巳葬我君昭公<lb/>
　昭公薨于外凡半歲餘始以喪歸今歸及周月而遽<lb/>
　葬葬于墓道南是終不同乎先君也見魯之臣子無<lb/>
　恩于先君如此儀容講明曰昭此又其臣子私諡也<lb/>
<pb n="3b"/>
九月大雩<lb/>
　因旱祭志僭也<lb/>
立煬宫<lb/>
　昔季氏行父嘗立武宫矣煬公比武宫尤逺蓋伯禽<lb/>
　之子廟毁久矣季孫意如之逐君也懼而禱焉昭公<lb/>
　薨季氏以為應遂為之立宫蓋季氏用此欺人若曰<lb/>
　昭公之死鬼神實貶之也春秋誅其意而微其辭但<lb/>
　書立煬宫而季氏行事之迹自可見矣此之謂世濟<lb/>
<pb n="4a"/>
　其惡也而公從之公之惡可知矣<lb/>
冬十月隕霜殺菽<lb/>
　建酉之月隕霜殺菽害于民食是異而且災也五行<lb/>
　志曰菽草之難殺者也言殺菽則知草皆死矣言不<lb/>
　殺草則知菽亦不死也董仲舒以為菽草之強者天<lb/>
　意若曰加誅于強臣而殺菽者微見季氏之罰也是<lb/>
　時季孫強甚故大雩而隕霜雨暘寒燠為之失序<lb/>
二年春王正月<lb/>
<pb n="4b"/>
　一時無事書首月存天道王法也<lb/>
夏五月壬辰雉門及兩觀災<lb/>
　雉門兩觀皆天子之制也魯僭久矣今天示災故因<lb/>
　而著之與郊牛之傷同義所以正天下之大典也然<lb/>
　兩觀設于雉門之上但書雉門災則知其及兩觀矣<lb/>
　必書及兩觀者所以重著其罪此聖人之深意也<lb/>
秋楚人伐吳<lb/>
　吳人致楚師來伐已遂敗楚師于豫章但書楚人伐<lb/>
<pb n="5a"/>
　吳者以囊瓦見誘而敗乃所以惡吳也<lb/>
冬十月新作雉門及兩觀<lb/>
　莊二十九年新延廐不言作凡言作者改舊制而増<lb/>
　大之也魯僭天子之禮天示變以警之今習舊而不<lb/>
　知以為非遇災而不知以為戒乃更作而新之反加<lb/>
　其度焉是魯之僭竊終無已也聖人特書曰新作重<lb/>
　著僭竊之罪自在定公而不在先君也定公覩變而<lb/>
　益侈如此無怪乎季氏之脅其主矣此春秋微辭至<lb/>
<pb n="5b"/>
　意也<lb/>
三年春王正月公如晉至河乃復<lb/>
　昭公自有嫡嗣而季孫意如上不請于天子乃專立<lb/>
　定公公為逐君者所立聞晉怒而往朝焉晉問其故<lb/>
　且以緩朝見辭是以公臨河而不濟也公之進退皆<lb/>
　失矣故明年因㑹而請盟于臯鼬也<lb/>
二月辛夘邾子穿卒<lb/>
夏四月<lb/>
<pb n="6a"/>
　一時無事首書月存天道王法也<lb/>
秋葬邾莊公<lb/>
　七月而葬慢也僭也因魯往㑹而著其臣子私諡之<lb/>
　罪<lb/>
冬仲孫何忌及邾子盟于拔<lb/>
　春秋之季大國日亢小國日侵兵力勝而禮敬亡故<lb/>
　書公如晉至河乃復著晉之輕魯也此書仲孫何忌<lb/>
　及邾子盟于拔著魯之輕邾也邾子居喪而以吉禮<lb/>
<pb n="6b"/>
　與魯大夫盟則其微弱可知義見昭十一年<lb/>
四年春王二月癸巳陳侯吳卒<lb/>
　陳惠公立二十四年其子卯立是為懷公<lb/>
三月公㑹劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
于召陵侵楚<lb/>
　入春秋來蔡人首叛中國而附楚至是蔡人不滕楚<lb/>
　之凌虐乃使告于諸侯首能伐楚者蔡願為之先鋒<lb/>
<pb n="7a"/>
　晉侯于是合諸侯于召陵以救蔡伐楚也夫楚恃其<lb/>
　強侵害諸侯晉人上請于天子大合諸侯以伐之而<lb/>
　不能明暴其罪以行天討未及于楚境而還故書㑹<lb/>
　于召陵侵楚者以見諸侯不振不能救蔡伐楚也卒<lb/>
　使救蔡伐楚之功歸于吳此年冬蔡侯以吳子及楚<lb/>
　人戰于柏舉楚師敗績是也夫晉為盟主大合諸侯<lb/>
　十八國之衆天子使大夫臨之可謂盛矣乃不能攘<lb/>
　夷狄之患而吳以一國之師敗之此見中國衰微之<lb/>
<pb n="7b"/>
　甚也召陵近蔡地㑹兵于此而欲伐楚著其師之不<lb/>
　進也故書侵以罪之是時晉荀寅求貨于蔡蔡人弗<lb/>
　與遂辭不進晉是以失諸侯中國遂大亂吳子主黄<lb/>
　池之㑹自此始也<lb/>
夏四月庚辰蔡公孫姓帥師滅沈以沈子嘉歸殺之<lb/>
　沈不與于召陵者與楚故也與楚者不受晉令也故<lb/>
　晉因使蔡滅之蔡屢為楚所滅今而舎楚不易矣晉<lb/>
　侯不能恢宏霸業求所以服楚而保蔡從蔡侵楚固<lb/>
<pb n="8a"/>
　已失之一沈子不能容而殺之歸惡于蔡是重楚人<lb/>
　怒蔡而易晉爾蔡雖齊桓之世不深即中國非不即<lb/>
　中國也國近楚有畏焉不能保其無他也昭侯毅然<lb/>
　棄之蔡計則失蔡意則可嘉乃復為此舉嗚呼使昭<lb/>
　侯而知保國則必悔之<lb/>
五月公及諸侯盟于臯鼬<lb/>
　此召陵之諸侯也襄二十五年重邱之盟亦㑹盟異<lb/>
　䖏而不言公及此書公及諸侯盟于臯鼬何也公以<lb/>
<pb n="8b"/>
　不獲見于晉故因㑹而求盟焉則此盟公意也故特<lb/>
　書公及<lb/>
把伯成卒于㑹<lb/>
　不言卒于師者以不成乎伐楚也把悼公立十二年<lb/>
　世子乞立是為隱公七月其弟過弑隱公而自立是<lb/>
　為僖公<lb/>
六月葬陳惠公<lb/>
　此見陳侯背殯出㑹也蓋君在殯則子辭㑹可也雖<lb/>
<pb n="9a"/>
　不得已于晉令而齊亦止使國夏來爾況召陵之役<lb/>
　不成于伐楚是以君子惡之且因魯往㑹著其臣子<lb/>
　私諡之罪<lb/>
許遷于容城<lb/>
　自葉遷也至是蓋四遷矣其㣲弱可知也<lb/>
秋七月公至自㑹<lb/>
　晉以伐楚召諸侯而以㑹致者見不成乎伐也<lb/>
劉卷卒<lb/>
<pb n="9b"/>
　召陵㑹罷而卒則知臯鼬之盟以疾不預也不曰劉<lb/>
　子卷者非列國也先王之制内諸侯禄外諸侯嗣此<lb/>
　三代之禮所最重者也經未有以言之觀乎劉卷卒<lb/>
　則可信矣<lb/>
葬把悼公<lb/>
　因魯往㑹而著其臣子私諡之罪<lb/>
楚人圍蔡<lb/>
　以召陵之㑹諸侯見侵且為沈子故也然此楚子也<lb/>
<pb n="10a"/>
　貶而人之者楚子以一裘之故拘蔡昭三年此無道<lb/>
　之甚也然蔡昭惜一裘之微受譖幾死歸而謀伐其<lb/>
　不量力亦已甚矣<lb/>
晉士鞅衛孔圉帥師伐鮮虞<lb/>
葬劉文公<lb/>
　尹氏王子虎皆不書𦵏此書葬者以魯方與之㑹而<lb/>
　特往葬之且著其僭也凡大夫卒以字配諡如祭仲<lb/>
　夷伯之類是也劉卷雖天子之大夫豈可僭稱公乎<lb/>
<pb n="10b"/>
　雖天子賜之諡而稱之亦非禮也<lb/>
冬十有一月庚午蔡侯以吳子及楚人戰于柏舉楚師<lb/>
敗績<lb/>
　春秋摟諸侯以伐諸侯者皆不言以以者彼非起意<lb/>
　于用兵而我行其意也楚人圍蔡晉師不出故蔡侯<lb/>
　棄晉而求救于吳吳子初立無意用兵而蔡侯以之<lb/>
　戰焉遂敗楚師于柏舉柏舉楚地也其不以楚決吳<lb/>
　戰者不使楚為主也春秋内諸夏外夷狄故以蔡主<lb/>
<pb n="11a"/>
　之也稱吳子者善其能佐中國而攘楚也晉合十八<lb/>
　國之君不能救蔡伐楚而吳子救之伐之此晉吳之<lb/>
　事強弱之勢較然可見自是諸侯大小皆宗于吳矣<lb/>
楚囊瓦出奔鄭<lb/>
　此柏舉之敗將也書奔鄭者罪鄭以中國而主夷狄<lb/>
　奔亡之臣也<lb/>
庚辰吳入郢<lb/>
　郢本先王之建國而楚之先僻在荆山厥後強大出<lb/>
<pb n="11b"/>
　并諸侯遂滅郢而都之今吳入楚都而曰入郢者聖<lb/>
　人不與楚人之滅郢故因吳人之入而存先王之建<lb/>
　國也與詩存弼鄘二國之風同意夫吳子救蔡伐楚<lb/>
　斯可善矣然而至于入吳則吳之志乃不為蔡也伍<lb/>
　子胥復讎之故也舉吳國而為匹復復讎故乘囊瓦<lb/>
　之敗長驅入郢君居其君之寢而妻其君之妻大夫<lb/>
　居其大夫之寢而妻其大夫之妻聖人又惡其乘人<lb/>
　之敗而深為利故反其狄道而稱吳又謹而日之疾<lb/>
<pb n="12a"/>
　其已甚也夫楚自春秋以來肆禍于中國尤甚觀其<lb/>
　恃甲兵之利乘時竊號斥地數千里以吞以噬驅逐<lb/>
　迫脅魯衛陳宋蔡許鄭薛之君望風畏威惟其指顧<lb/>
　奔走之不暇也齊桓晉文舉中國之衆傾中國之力<lb/>
　止能一盟屈完于召陵敗得臣于城濮爾二霸既往<lb/>
　天下諸侯莫有能與抗者惟柏舉之戰吳能勝之夫<lb/>
　柏舉之戰囊瓦既奔吳人長驅入郢汚其妻夷其宗<lb/>
　廟慘不道甚于水火蕞爾楚昭僅以自免烈此吳之<lb/>
<pb n="12b"/>
　盛也自是諸大大小罔不俛首與吳為㑹而中國愈<lb/>
　不能抗至于黄池之㑹吳子主焉而春秋于是乎終<lb/>
　矣<lb/>
五年春王三月辛亥朔日有食之<lb/>
　日食雖有常度亦人事所召有食之者<lb/>
夏歸粟于蔡<lb/>
　患難相救有無相賙此諸侯之正也春秋之世相攻<lb/>
　相滅此道不行矣然當是時諸侯未嘗供職貢于天<lb/>
<pb n="13a"/>
　子至使天王有求于下國則知夫魯歸蔡粟非濟其<lb/>
　難而賙其無也蓋以蔡與呉相援而敗楚入郢故魯<lb/>
　畏而賂之所人所以追其意而罪之也<lb/>
於越入吳<lb/>
　呉在楚故也嗟夫闔閭爭入郢之利而於越入呉夫<lb/>
　差取盟晉之功而於越入呉意有所逐而憂有所忘<lb/>
　矣是以君子終日行不離輜重惡輕而戒動也按昭<lb/>
　五年楚子以諸侯伐呉而越人已見於經至此及十<lb/>
<pb n="13b"/>
　四年至哀十三年皆書於越何也越人自名曰於越<lb/>
　君子名之越越治國有狀能與中國通則以中國君<lb/>
　子之辭言之治國無狀不能與中國通則以其俗之<lb/>
　辭言之越始稱人以其慕中國之義也改稱於越者<lb/>
　惡之也呉之伐楚有安中國之意而越乃乘其士卒<lb/>
　罷敝掩入其國至十四年又敗吳于檇李哀十三年<lb/>
　又入吳若為楚復讎者是以君子惡之以其本俗之<lb/>
　辭謂之於越與漢書於越同義蓋於于越粤皆發語<lb/>
<pb n="14a"/>
　辭經書於餘邱亦即其自稱書之也<lb/>
六月丙申季孫意如卒<lb/>
　此季孫宿之孫悼子紇之子季平子也其子斯嗣是<lb/>
　為桓子<lb/>
秋七月壬子叔孫不敢卒<lb/>
　此叔孫婼之子叔孫成子也無見于經而卒之者著<lb/>
　叔孫之有後也子州仇嗣是為武叔<lb/>
冬晉士鞅帥師圍鮮虞<lb/>
<pb n="14b"/>
　以四年之伐未得志故也兵益憤義不勝益是以君<lb/>
　子惡晉焉<lb/>
六年<lb/>
　是年冬天王避儋翩之亂處于姑蕕而經不書<lb/>
春王正月癸亥鄭游速帥師滅許以許男斯歸<lb/>
　此見楚之弱也夫鄭許之怨舊矣小大之不侔明矣<lb/>
　許人本恃楚以固其國至于四遷而楚不能為之強<lb/>
　而鄭游速以偏師一出滅其國而俘其君楚則弱矣<lb/>
<pb n="15a"/>
　而亦已甚焉者也故謹而日之豈非楚人累敗于吳<lb/>
　故鄭因乘許之㣲弱而肆其暴耶許男不死于位故<lb/>
　名之<lb/>
二月公侵鄭<lb/>
　召陵之盟口血未乾而鄭保囊瓦滅許故晉命公興<lb/>
　師而討之以其為晉出師故書侵以罪之是時季孫<lb/>
　斯初嗣卿位陪臣陽虎執國命又迫于晉命進退皆<lb/>
　不由公也<lb/>
<pb n="15b"/>
公至自侵鄭<lb/>
　公内有強臣不能討乃為晉討鄭内外結怨危之道<lb/>
　也<lb/>
夏季孫斯仲孫何忌如晉<lb/>
　季孫如晉聘且獻鄭俘陽虎強使仲孫往報夫人之<lb/>
　幣夫一卿將命可兼他事豈可每事一卿乎故累數<lb/>
　之見二卿為陽虎所制也嗚呼天子微諸侯僭諸侯<lb/>
　微大夫凌大夫微陪臣脅理勢然爾<lb/>
<pb n="16a"/>
秋晉人執宋行人樂祁犂<lb/>
　祁犂私與趙鞅飲酒范鞅言于晉侯而執之稱行人<lb/>
　言不當執也晉自是失諸侯矣<lb/>
冬城中城<lb/>
　成九年城之矣此復城者三家張矣公之所有者中<lb/>
　城而已又外有齊鄭之怨故懼而城焉<lb/>
季孫斯仲孫忌帥師圍鄆<lb/>
　鄆自昭二十五年齊侯取之以居昭公三十年鄆潰<lb/>
<pb n="16b"/>
　遂貳于齊至是二卿圍而欲復取之蓋陽虎欲傾季<lb/>
　氏以謀政也季仲圍而曰陽虎何哉虎專季氏季氏<lb/>
　專魯仲何為哉<lb/>
　<lb/>
　<lb/>
　<lb/>
　<lb/>
　春秋集註卷三十六<lb/>
</p>
<p>
</p>
  </div>
</body>
</text>
</TEI>
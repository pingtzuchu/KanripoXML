<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註巻十七</head> <lb/>
    <p>
<pb n="1a"/>
欽定四庫全書<lb/>
　春秋集註巻十七<lb/>
　　　　　　　　　　　　　宋　髙閌　撰<lb/>
　　文公一<lb/>
元年春王正月公即位<lb/>
　先君未葬例稱子而文成定之即位皆稱公何也既<lb/>
　踰年也一年不可以二君故終年稱子又不可曠年<lb/>
　無君故踰年雖未葬稱公也公雖上不受命于天子<lb/>
<pb n="1b"/>
　而内受于先君異乎無所受而自立者矣故書即位<lb/>
二月癸亥日有食之<lb/>
　日食雖有常度亦人君所召有食之者<lb/>
天王使叔服來㑹葬<lb/>
　葬者臣子之事而㑹葬者諸侯相送終之辭也天王<lb/>
　惟有弔贈含襚之禮爾今使叔服來會葬是自同于<lb/>
　諸侯則天王之微弱可知矣具文見義<lb/>
夏四月丁巳葬我君僖公<lb/>
<pb n="2a"/>
　小心畏忌曰僖此臣子之私諡也詩頌僖公惟曰侯<lb/>
　而已春秋例書公蓋臣子之辭也<lb/>
大王使毛伯來錫公命<lb/>
　凡諸侯之立世子必請命于天子及諸侯之薨也必<lb/>
　告于天子天子命立其世子為諸侯世子喪畢乃朝<lb/>
　于京師以士服見天子于廟而受命焉未受命不敢<lb/>
　服其服已見天子錫之韍冕圭璧然後服之歸設奠<lb/>
　于祖廟然後臨其臣民焉蓋諸侯不命于天子則不<lb/>
<pb n="2b"/>
　成為君故世子雖有世繼之義必待天子爵命乃得<lb/>
　為君也今文公未畢喪而天王使人即命之非禮甚<lb/>
　矣韓奕之詩宣王錫命韓侯也其辭曰韓侯受命王<lb/>
　親命之纘戎祖考無廢朕命夙夜匪懈䖍共爾位朕<lb/>
　命不易則諸侯之立必朝京師而受命可知矣<lb/>
晉侯伐衛<lb/>
　晉襄欲紹文公霸業前年敗秦敗狄以其冒喪用兵<lb/>
　非所謂以正伐不正也故皆敗而人之今衞侯以元<lb/>
<pb n="3a"/>
　咺之故文公之季年輒背晉而侵鄭襄公既祥遂告<lb/>
　諸侯而討之據左氏人有朝王之實故春秋子其爵<lb/>
叔孫得臣如京師<lb/>
　公初即位在衰絰中未嘗朝王而王遽使卿來錫公<lb/>
　命公于是使陪臣如周拜焉天王之使毛伯來錫文<lb/>
　公之使叔孫得臣往拜皆非禮也由君不君故臣不<lb/>
　臣得臣公子牙之孫公孫茲之子也<lb/>
衞人我晉<lb/>
<pb n="3b"/>
　衞孔逹為政不共盟主興兵鄰國受討喪邑貶而人<lb/>
　之不亦冝乎旦晉師未退而孔逹遽報其伐雖曰有<lb/>
　辭失事大之禮矣晉師于是入于戚而彊其田<lb/>
秋公孫敖㑹晉侯于戚<lb/>
　晉襄初立公在衰絰中使公孫敖聘之晉侯伐衞已<lb/>
　入于戚公孫敖因往致禮焉凡聘禮必受于廟今非<lb/>
　其所故書曰㑹非公孫敖敢抗晉侯為㑹也不書晉<lb/>
　師之入乃所以深罪衞也<lb/>
<pb n="4a"/>
冬十月丁未楚世子啇臣弑其君髠<lb/>
　春秋夷狄之君卒皆略而不日日髠之卒者所以謹<lb/>
　啇臣之弑也啇臣弑君父自立惡逆甚矣人人皆得<lb/>
　而誅之況楚蠻夷也中國當討其罪晉襄王盟中國<lb/>
　不能奮中國之威以誅其賊而制其命聖人于此深<lb/>
　惜之蓋當是特中國亂臣賊子往往而是是中國夷<lb/>
　狄舉相似爾況楚僭竊大號自謂王子今書世子豈<lb/>
　以其誓于天子哉特以啇臣世嫡當立而惡逆如此<lb/>
<pb n="4b"/>
　故聖人特正名為世子其旨深矣且傷中國不能自<lb/>
　正見楚之悖亂莫敢誰何者是中國無人故也<lb/>
公孫敖如齊<lb/>
　聘晉歸而復聘齊蓋魯人于是兩事齊晉且圖婚于<lb/>
　齊故也<lb/>
二年春王二月甲子晉侯及秦師戰于彭衙秦師敗績<lb/>
　直在晉故書晉之爵秦師忿以取敗書敗績以戰而<lb/>
　敗故不曰敗秦師于彭衙又謹而日之所以均晉罪<lb/>
<pb n="5a"/>
　于秦也<lb/>
丁丑作僖公主<lb/>
　周人卒哭而祔祔而易主是謂虞主既朞而練練而<lb/>
　易主是謂練主僖公旬薨至今蓋十有五月矣非虞<lb/>
　練之時而此方作主者猶未祔廟也猶未祔廟者欲<lb/>
　躋之之故也是以謹而日之<lb/>
三月乙巳及晉處父盟<lb/>
　凡盟必書地惟他國大夫來魯盟及魯大夫往他國<lb/>
<pb n="5b"/>
　盟不地蓋各于其國中故也今經不書處父來魯魯<lb/>
　無亦如晉者而書及處父盟然則孰與盟耶曰我公<lb/>
　也公如晉不書者晉襄公立貢魯背盟伐邾公雖居<lb/>
　喪未朝天王而畏晉之威越禮朝晉晉侯反使大夫<lb/>
　盟以辱之未有躬朝其國而下使大夫盟之者是以<lb/>
　没不書公也凡大夫與公盟者若非彼彊迫我則但<lb/>
　書人以明其非大夫之罪今晉實迫公今與大夫盟<lb/>
　故特名處父又去其族以著其罪雖然此非專罪晉<lb/>
<pb n="6a"/>
　處父也亦所以罪魯之臣子也夫公之如晉豈無卿<lb/>
　大夫以從行乎皆不能推明大義而以正理折之遽<lb/>
　自屈辱甘心受盟是豈主憂臣辱主辱臣死之義耶<lb/>
夏六月公孫敖㑹宋公陳侯鄭伯晉士縠盟于垂隴<lb/>
　盟于鄭地者聖人以此盟為謀討楚也故雖晉魯二<lb/>
　卿而與宋陳鄭之君抗盟猶以爵以卿而書之尚冀<lb/>
　其奮中國之威以制蠻夷弑逆者之命也奈何實因<lb/>
　衞人請成而為此盟將復有事于秦爾故于伐秦乃<lb/>
<pb n="6b"/>
　悉貶之<lb/>
自十有二月不雨至于秋七月<lb/>
　此可以見一歲之望盡失矣八月雖雨無及也文公<lb/>
　無意于民怠于政事可知矣<lb/>
八月丁卯大事于太廟躋僖公<lb/>
　大事者特祭也非時祭也以躋僖公故大其事也文<lb/>
　公所以緩于作主意在此也夫僖公雖閔之兄然閔<lb/>
　實先立僖公嘗北面而事之君臣之義已定矣及其<lb/>
<pb n="7a"/>
　傳繼則父子之義又定矣臣不可以先君子不可以<lb/>
　先父今文公故自尊其父而躋于閔公之上則紊亂<lb/>
　宗廟顚倒禮經先親後祖昭穆失序謂之逆祀不亦<lb/>
　宜乎以此為防而漢儒猶有兄弟不相為後之論夫<lb/>
　父子相繼此禮之常也至于傳之兄弟則亦不得已<lb/>
　焉爾既授以天下國家則所傳者雖非子亦猶子道<lb/>
　也傳之者雖非其父亦猶父道也以天不國家為重<lb/>
　矣漢儒迭毁之禮引宣昭兩帝為昭穆猶知以孫為<lb/>
<pb n="7b"/>
　昭而不知禮無兩昭使昭帝之天下無所傳宣帝之<lb/>
　天下無所受失禮意矣又惠帝文帝皆髙帝子惠帝<lb/>
　親受之高祖文帝則受之惠帝雖皆兄弟亦與閔僖<lb/>
　無異而當時譏者皆推文帝上繼高祖而惠帝親受<lb/>
　高帝天下者反不得與昭穆之正至于光武當繼平<lb/>
　帝又自以世㳄當為元帝後皆背經違禮而不可傳<lb/>
　者也而漢儒例以兄弟不相為後不當以昭穆格之<lb/>
　此妄也則天下受之誰乎凡人君以兄弟為後者必<lb/>
<pb n="8a"/>
　非有子者也引而為嗣臣子一體矣而當嗣者反以<lb/>
　為兄弟之故不繼所受國而繼先君則是所受國者<lb/>
　竟莫有嗣之者一不可也生則以臣子事之死則以<lb/>
　兄弟治之忘生倍死二不可也已實受之後君不受<lb/>
　之先君今乃自繼先君則不惟棄後君命已之意又<lb/>
　廢先君傳兄之命三不可也天下國家則歸之已父<lb/>
　子之禮則恥不為四不可也徐邈曰若兄弟六人為<lb/>
　君自為昭穆則後世當祀不及祖禰此又妄之甚者<lb/>
<pb n="8b"/>
　禮有所極義有所斷為之後者為之子所以正授受<lb/>
　重祖統也兄弟六人相代為君亦六代祀祖禰矣假<lb/>
　非兄弟相代而其祖亦當遷爾豈得故存哉即如邈<lb/>
　言使有兄弟六人各自稱昭是有十三廟人其最後<lb/>
　一君自上繼其父則五君終無後也豈其所以傳重<lb/>
　受國之意乎凡言禮者惡其謟時君之意苟曰益廣<lb/>
　宗廟大孝之本而不詳授受之道使當傳國者不忍<lb/>
　以其國與其宗曰非吾子也當受國者人不肯以臣<lb/>
<pb n="9a"/>
　子之禮事其君曰非吾父也至令宗廟猥衆昭穆駢<lb/>
　積而鬼有不嗣者皆不知春秋大義故也<lb/>
冬晉人宋人陳人鄭人伐秦<lb/>
　今春之戰秦以忿取敗則晉亦可以已矣為晉計者<lb/>
　不若復修城濮之事連秦伐楚討其弑君父之賊以<lb/>
　光紹文公之業豈不善乎乃復摟三國以伐秦報復<lb/>
　不已殘民結怨況再與兵而過京師此尤其惡之大<lb/>
　者故貶而人之<lb/>
<pb n="9b"/>
公子遂如齊納幣<lb/>
　婚禮有六曰納采曰問名曰納吉曰納徴曰請期曰<lb/>
　親迎固自有次第而所謂納幣者即納徴也公始祥<lb/>
　而納幣則納采問名皆在三年之内矣夫三年之内<lb/>
　不圖婚聖人特于此議之所以闡幽也先儒謂婚姻<lb/>
　不當使公族而不述其所以蓋公子公孫之于國事<lb/>
　皆當盡人臣之義惟婚姻之禮則有家人尊卑之序<lb/>
　焉俾尊者而從事則非順矣卑者行之庶㡬其可也<lb/>
<pb n="10a"/>
三年春五正月叔孫得臣㑹晉人宋人陳人衞人鄭人<lb/>
伐沈沈潰<lb/>
　沈在汝南平與縣未嘗與于中國之㑹若以為服屬<lb/>
　于楚而伐之則可伐之國不勝其多矣魯使卿往則<lb/>
　諸國必非㣲者夫中國不能明大義以討蠻夷弑君<lb/>
　父之賊乃與兵以問小國之罪此可傷也已聖人悉<lb/>
　貶而人之獨叔孫得臣書名氏者詳内且明諸國皆<lb/>
　卿行也且文公三年之間書公子遂公孫敖叔孫得<lb/>
<pb n="10b"/>
　臣累見于盟㑹則知魯之政刑盡在諸臣矣魯卒以<lb/>
　是亡故春秋見微于濫觴書以為戒齊桓九合諸侯<lb/>
　不以兵車管仲之力也而管仲之姓名不見于春秋<lb/>
　是乃深明管仲知為臣之義有其功而名不在已春<lb/>
　秋不襄管仲之功其旨甚微非達識者孰能知之漢<lb/>
　五行志文公時大夫始顓政<lb/>
夏五月王子虎卒<lb/>
　同盟于翟泉故赴于諸侯而書其卒蓋著其交政于<lb/>
<pb n="11a"/>
　諸侯也未有采地故不志其爵但稱王子而止録其<lb/>
　名而已<lb/>
秦人伐晉<lb/>
秋楚人圍江<lb/>
　江近楚自齊桓貫澤之明已服從于中國而楚自城<lb/>
　濮之役亦絶不敢侵伐今復圍者蓋晉文既沒襄公<lb/>
　不復討楚人弑逆之惡故楚人輕視中國復有窺諸<lb/>
　侯之意而先圍江以試之也<lb/>
<pb n="11b"/>
雨螽于宋<lb/>
　言雨螽與隕石同義皆天之應也<lb/>
冬公如晉<lb/>
　三年喪畢乃朝于晉<lb/>
十有二月己巳公及晉侯監<lb/>
　公之如晉蓋朝也非為盟也晉人以往年無禮于公<lb/>
　請改盟焉夫盟已定矣又何改為公冝固辭乃復與<lb/>
盟我則非禮故書公及又謹而日之<lb/>
<pb n="12a"/>
晉陽處父帥師伐楚以救江<lb/>
　舉晉國之師非不衆也處父帥之以伐楚豈果能討<lb/>
　其弑君父之賊哉直為救江而已爾舍大罪不問而<lb/>
　區區為小國解紛其亦不察于先後緩急之義矣伐<lb/>
　不目事聖人特繋之以救江者譏其徒取救患之名<lb/>
　非仗大義之師此聖人深惜晉襄之不能有為也嗚<lb/>
　呼其旨逺矣哉且春秋之義莫大乎伐楚而正書伐<lb/>
　楚者二齊桓伐楚先之以侵蔡此年伐楚繫之以救<lb/>
<pb n="12b"/>
　江學春秋者冝致思焉<lb/>
四年春公至自晉<lb/>
　公三年喪畢不朝天王而朝彊國或執或辱事不可<lb/>
　測是可危也<lb/>
夏逆婦姜于齊<lb/>
　孰逆之公自往也往不言逆女又不書夫人之至而<lb/>
　變其文曰逆婦姜于齊者譏公成禮于齊也公之圗<lb/>
　婚喪制尚未終今之娶也又成禮于齊故沒不言公<lb/>
<pb n="13a"/>
　而直曰婦姜者見夫人之位不明也夫人之位不明<lb/>
　是不可為小君而奉祭祀也是以去其氏究觀夫人<lb/>
　不終其位國亂子弑强臣擅命蓋由文公不能正其<lb/>
始也以此言之禮之于人大矣<lb/>
狄侵齊<lb/>
　以齊之强而狄再侵之則狄之强又可知也<lb/>
秋楚人滅江<lb/>
　江終為楚所滅則知楚之復張而處父之帥師無益<lb/>
<pb n="13b"/>
　于救適所以堅其敵耳故先儒請之晉人滅江所以<lb/>
　深罪晉也事見漢五行志<lb/>
晉侯伐秦<lb/>
　秦逞忿以伐晉晉畏而避之則其見報乃其常情也<lb/>
　書爵書伐曲在秦也秦至是能悔過矣故不復來報<lb/>
　聖人取其能遷善此秦誓所以録于書也<lb/>
衞侯使甯俞來聘<lb/>
　垂隴之盟晉與衞成至是晉歸衞孔達故衞侯使來<lb/>
<pb n="14a"/>
　修舊好也且文公之時僖公之烈猶在故以同姓則<lb/>
　衞使甯俞來聘異姓則秦伯使術來聘蠻夷則楚子<lb/>
　使□來聘惜乎文公不能繼其業此其可責也俞即<lb/>
　甯武子也當衞侯出奔復歸之際能彌縫以全君故<lb/>
　孔子謂邦有道則知邦無道則愚其知可及也其愚<lb/>
　不可及也<lb/>
冬十有一月壬寅夫人風氏薨<lb/>
　再娶不得稱夫人而況妾乎故庶子為君則為其母<lb/>
<pb n="14b"/>
　無服不敢貳尊者也自惠公仲子以再娶始僭然尚<lb/>
　未敢同嫡也今風氏乃莊公之妾雖于僖公為母而<lb/>
　直以夫人之禮薨之者以天王成之為夫人故也魯<lb/>
　禮之變自此始而妾嫡之分遂亂矣後世不知此乃<lb/>
　有母以子貴之説甚至于妾死而加以皇后之諡此<lb/>
　皆不知春秋之旨者也<lb/>
五年春王正月王使榮叔歸含且賵<lb/>
　此不稱天王者以天王之尊而成人臣之妾以為夫<lb/>
<pb n="15a"/>
　人又加厚禮焉亂天倫失天理矣故去天以示無天<lb/>
　道也夫風氏僭稱夫人久矣天王當正其非禮之罪<lb/>
　今及成之為夫人非重貶王則無以知其非也含不<lb/>
　及殯故言歸既含乂賵故言且惟明知其不及事而<lb/>
　特使歸之以示恩故不書來<lb/>
三月辛亥葬我小君成風<lb/>
　既以夫人之禮薨之復以小君之禮葬之又别為之<lb/>
　諡焉實書以示譏也天以妾敵父則卑君父之體以<lb/>
<pb n="15b"/>
　妾並配則黷嫡母之尊禮曰妾不得體君又曰妾之<lb/>
　事女君與婦之事舅姑等禮有君之母非夫人者又<lb/>
　庶子為父後者為其母總蓋與尊者為一體不敢服<lb/>
　其私親也然則母以子貴非禮明甚大失春秋之旨<lb/>
　矣<lb/>
王使召伯來㑹葬<lb/>
　妾母而稱夫人小君天王不能正之反使榮叔歸含<lb/>
　且賵亦已厚矣今又使卿㑹其葬恩數有加焉可謂<lb/>
<pb n="16a"/>
　無天道之甚故再不稱天以深貶之既葬始來㑹人<lb/>
　見其不及事也<lb/>
夏公孫敖如晉<lb/>
　聘也王含且賵矣又來㑹葬矣舍天王而謹事晉不<lb/>
　待貶而見也<lb/>
秦人入鄀<lb/>
　鄀楚屬國也初叛楚即秦既又叛秦歸楚故秦人入<lb/>
　之後遂為楚邑楚昭王復國之後畏呉之强去郢而<lb/>
<pb n="16b"/>
　都鄀聖人書秦之入鄀所以深罪晉襄之棄秦也<lb/>
秋楚人滅六<lb/>
　六臯陶之後也楚人往年滅江今年滅六所以敢肆<lb/>
　其惡逆如此者以中國不問其弑逆之罪故也<lb/>
冬十月甲申許男業卒<lb/>
　許僖公立三十四年其子錫我立是為昭公<lb/>
　<lb/>
　春秋集註卷十七<lb/>
</p>
<p>
</p>
  </div>
</body>
</text>
</TEI>
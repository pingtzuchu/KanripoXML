<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷十</head> <lb/>
    <p>
<pb n="1a"/>
欽定四庫全書<lb/>
　春秋集註卷十<lb/>
　　　　　　　　　　　　　宋　高閌　撰<lb/>
　　莊公三<lb/>
十有四年春齊人陳人曹人伐宋<lb/>
　宋背北杏之盟故伐之然齊侯圖霸自宜惇信明義<lb/>
　率先天下不當自恃威強以役屬列國也後書會伐<lb/>
　則此稱人者將卑師少故也齊自管仲為政之後二<lb/>
<pb n="1b"/>
　十年間未嘗遣大夫為主將亦未嘗動大衆盖用兵<lb/>
　以制而賦于民者寡矣曹屬于宋而伐宋及宋旣服<lb/>
　齊而曹遂不列于盟會乃知霸者之時先王之禮制<lb/>
　猶存也<lb/>
夏單伯會伐宋<lb/>
　去冬柯之會公旣與齊盟矣今春伐宋之後猶躊躇<lb/>
　未敢從命者念讎也然魯度齊之強不可不從至是<lb/>
　單伯往會而助之伐者非旣約而後期也盖與陳袁<lb/>
<pb n="2a"/>
　僑如會同意<lb/>
秋七月荆入蔡<lb/>
　十年荆敗蔡師又執其君此年又為息媯故而入其<lb/>
　國見夷狄輕中國如此而齊桓未能救也故蔡侯怨<lb/>
　之自是亦不復與中國盟會矣<lb/>
冬單伯會齊侯宋公衞侯鄭伯于鄄<lb/>
　諸侯伐宋踰時不解至是宋公始服于齊而為此會<lb/>
　也<lb/>
<pb n="2b"/>
十有五年春齊侯宋公陳侯衞侯鄭伯會于鄄<lb/>
　此齊侯再謀會諸侯也北杏之會諸侯猶貳去冬會<lb/>
　鄄宋公已服至是諸侯始以禮會而霸體定矣公以<lb/>
　仇讎不與焉自入春秋陳序衞下今齊侯將霸楚亦<lb/>
　始彊陳介于二國為三恪首故特進之終于春秋左<lb/>
　氏以此會為齊侯始霸非也旣霸則當主諸侯諸侯<lb/>
　莫先焉此年秋伐郳宋序齊上明年夏伐鄭宋又序<lb/>
　齊上齊侯未主諸侯明矣然則齊侯之霸在明年同<lb/>
<pb n="3a"/>
　盟于幽之時也自幽之會齊侯常在諸侯之上矣<lb/>
夏夫人姜氏如齊<lb/>
秋宋人齊人邾人伐郳<lb/>
　此齊為宋伐郳也郳即五年犂來也未成國謂之郳<lb/>
　旣成國謂之小邾齊侯未霸以前凡班序上下以國<lb/>
　大小為次夷狄在下此宋序齊上者以宋主兵故推<lb/>
　而上之<lb/>
鄭人侵宋<lb/>
<pb n="3b"/>
　宋方同諸侯伐郳而鄭輒乘間加兵于宋者盖突宋<lb/>
　所立也責賂不已幾于失國已而請修好突從之宋<lb/>
　恃立突而不謝至是遂討宋斯可見鄭背鄄之盟而<lb/>
　有二心矣故書侵以惡鄭且見其從楚也盖自此舉<lb/>
　之後鄭國不寧矣<lb/>
冬十月<lb/>
十有六年春王正月<lb/>
　是年齊侯始合諸侯同奬王室故書王正月自去冬<lb/>
<pb n="4a"/>
　至今春兩時無事皆書首月存天道王法也<lb/>
夏宋人齊人衞人伐鄭<lb/>
　報去年之侵宋且討其從楚之罪也齊侯旣伐宋服<lb/>
　之又復推而上之佐其征誅此宋之所以畏懷而不<lb/>
　復貳也宋盖自是與齊為一宋親中國而諸侯定矣<lb/>
秋荆伐鄭<lb/>
　齊旣與宋衞伐鄭鄭服中國而荆又伐之此鄭自取<lb/>
　之也盖楚與中國爭鄭自是干戈不已雖然荆之稱<lb/>
<pb n="4b"/>
　楚久矣春秋猶以荆書之何也深惡其僭而黜之也<lb/>
　或曰諸侯僭王徐不先楚乎春秋治楚而不治徐何<lb/>
　也徐之僭穆王能治之楚之僭桓王不能治也桓王<lb/>
　不能治而春秋治之此春秋之所以為春秋也<lb/>
冬十有二月會齊侯宋公陳侯衞侯鄭伯許男滑伯滕<lb/>
子同盟于幽<lb/>
　齊桓九合諸侯此幽之會是其一也會者公會也不<lb/>
　書公者公首畔大盟故沒之也夫齊之讎易世也桓<lb/>
<pb n="5a"/>
　之霸諸侯服之矣况齊侯欲尊王室仗大義以盟諸<lb/>
　侯如之何而不與盟耶公旣來會而首畔其盟此所<lb/>
　以沒公而秪書會也上無明王下無方伯諸侯交爭<lb/>
　夷狄恣横齊侯始霸諸侯予之同心而盟非率之也<lb/>
　故書同盟許男先于滑伯滕子者是時霸主同事輒<lb/>
　以其意之向背以為升降或諸侯自以其彊弱而相<lb/>
　上下聖人因而書之以見先王之制不復存于當時<lb/>
　也<lb/>
<pb n="5b"/>
邾子克卒<lb/>
　諸侯之國至五十里而止矣不能五十里不達于天<lb/>
　子附于諸侯曰附庸若有功加地滿五十里則列而<lb/>
　為子男邾本附庸齊侯始霸從其征伐有功王室齊<lb/>
　侯以是請王命而爵為子故聖人因克之卒而著之<lb/>
　其不書薨者不會也不會者何猶以附庸視之也曰<lb/>
　禮歟曰非禮也邾可也天王之命不可也子瑣立<lb/>
十有七年<lb/>
<pb n="6a"/>
　是年僖王崩葬皆不書此見齊桓霸諸侯諸侯皆知<lb/>
　有齊桓而不知有天王惡逆之甚也僖王在位五年<lb/>
　世子閬立<lb/>
春齊人執鄭詹<lb/>
　執鄭詹者何責侵宋也侵宋嘗報伐矣同盟于幽矣<lb/>
　猶執詹者何親宋也不書行人者非行人也執得其罪<lb/>
　故詹不氏然稱人以執則非霸討盖人臣委質各于<lb/>
　其主已非其君而輒執之王法之所不容也孟子以<lb/>
<pb n="6b"/>
　搏執無罪之臣為非禮豈有他國之臣而諸侯得以<lb/>
　妄執之哉<lb/>
夏齊人殲于遂<lb/>
　齊師滅遂以兵守之翫而無備遂人討而盡殺之不<lb/>
　曰遂殲齊人而曰齊人殲于遂者言齊自取之也斯<lb/>
　足以見民心之不附所謂以力服人者非心服也夫<lb/>
　亡國餘民而能殲強齊之戍則包胥一身可以存楚<lb/>
　楚雖三户可以亡秦盖無足怪可以為強而不義者<lb/>
<pb n="7a"/>
　之戒而弱者亦可省身而自正矣<lb/>
秋鄭詹自齊逃來<lb/>
　逃者何以囚錄也詹為鄭卿見執于齊不能辨之以<lb/>
　理取直而歸反如匹夫逃遁苟免越來他國斯可賤<lb/>
　也故書逃以著其幸免不知命之罪且齊之執詹本<lb/>
　以責信于諸侯而魯受詹之逃是蔽罪人而背齊盟<lb/>
　也齊盖用是伐我西鄙此執言之例也故書來以罪<lb/>
　魯詹何以不歸鄭曰突不足恃也<lb/>
<pb n="7b"/>
冬多麋<lb/>
　麋多而害五稼故以多為異<lb/>
十有八年春王三月日有食之<lb/>
　隱三年日食不書朔王失正統也桓十七年日食不<lb/>
　書日王無以紀天下也至是朔日皆不書盖弛之也<lb/>
　此惠王元年之變按長歴三月癸未朔而春秋弗正<lb/>
　之者因舊史以見王政之弛也然春秋日食三十六<lb/>
　而後世厯家推驗精者不過得二十六惟唐一行得<lb/>
<pb n="8a"/>
　二十七而本朝衞朴得三十五獨此年古今算不入<lb/>
　蝕法則其為變大矣<lb/>
夏公追戎于濟西<lb/>
　敵勝而去則不可追追者敵之敗者也敵緩而去則<lb/>
　不俟追追者敵之奔者也先王之法從緩不及逐奔<lb/>
　不逺逐奔不逺則難誘從緩不及則難陷故敵知畏<lb/>
　而遁斯上矣吾弗追也今不書戎之侵伐我是魯人<lb/>
　不覺其來戎兵旣去公始追之故沒其戎來之端而<lb/>
<pb n="8b"/>
　直書追戎以見魯無疆場斥堠之政且見中國蕩無<lb/>
　禁制任戎狄之去來也若僖六年公追齊師則先書<lb/>
　侵我後書至酅是寇及境而遽退非不知其來也<lb/>
秋有蜮<lb/>
　蜮短狐能含沙射人生于南方此必非魯之所有也<lb/>
　以春秋古𨽻較之盖其文非蜮實蟘也亦作□或□<lb/>
　而公羊亦作蜮豈非縑簡失傳因亂而為蜮歟蟘即<lb/>
　蠈也食苗葉者以農災故書<lb/>
<pb n="9a"/>
冬十月<lb/>
十有九年春王正月<lb/>
夏四月<lb/>
　連三時無事義見桓九年<lb/>
秋公子結媵陳人之婦于鄄遂及齊侯宋公盟<lb/>
　此公子結非因媵婦之故遇齊宋來伐而遂自與之<lb/>
　盟也其實為齊宋之盟而出爾是時鄄之巨室嫁女<lb/>
　于陳人而結將以其女媵之故因會齊宋盟而挈之<lb/>
<pb n="9b"/>
　以往焉先地後盟見二君之先在鄄也夫結好大國<lb/>
　而乃以私事取怒故聖人以盟為遂事而特書遂及<lb/>
　所以深罪結也先儒謂大夫出境有可安社稷利國<lb/>
　家者則專之可也此乃聘禮大夫受命不受辭得以<lb/>
　便宜從事所謂使于四方而能専對者也若本無此<lb/>
　命而欲専之是教後世人臣矯命竊權不恭之大者<lb/>
　非可以為法也且公子結果有功何以秋旣盟而冬<lb/>
　致三國之來伐今若是是召寇耳結自是不見于經<lb/>
<pb n="10a"/>
　又不書卒盖三國來伐歸罪于結絀其爵位故也而<lb/>
　先儒習于遂事之説至如陳湯傅介子之徒皆有矯<lb/>
　制之大罪于王法當誅反取先儒義斷之乃悉以為<lb/>
　功而受封賞是其為害不淺也<lb/>
夫人姜氏如莒<lb/>
　婦人無如如者朝聘之辭非婦人之事齊魯不睦故<lb/>
　夫人不自安而如莒莒非父母之國也<lb/>
冬齊人宋人陳人伐我西鄙<lb/>
<pb n="10b"/>
　公之事齊後于諸侯又受鄭詹齊來討而公子結又<lb/>
　以私事取怒焉故齊侯連宋陳來討之以其有辭故<lb/>
　曰伐也雖加兵西鄙而不及國都然自背其盟非仗<lb/>
　義之舉故皆稱人以貶之<lb/>
二十年春王二月夫人姜氏如莒<lb/>
　齊魯不睦姜氏無所容其身故雖非父母之國而數<lb/>
　往焉夫以齊侯之女魯侯之妻莊公之母非不貴也<lb/>
　然以失德遂無所容其身而明年遂薨春秋迹其淫<lb/>
<pb n="11a"/>
　亂不可勝書故于將薨復三見之要其由惡以終為<lb/>
　萬世婦人之戒<lb/>
夏齊大災<lb/>
　大災疫也以别火災故加大且重民也且齊之強盛<lb/>
　諸侯莫加天道虧盈降此大戾凡世之人凌蔑天下<lb/>
　勢張權盛人不可奈何者必有天災以及之春秋之<lb/>
　為書託已往之事為將來之戒故凡災異内悉書之<lb/>
　外則書其大國之甚者爾<lb/>
<pb n="11b"/>
秋七月<lb/>
　一時無事書首月存天道王法也<lb/>
冬齊人伐戎<lb/>
　齊人曷為伐戎戎嘗我侵焉者也西鄙之伐我則服<lb/>
　矣伐戎者固我也此小白之善經也然不合諸侯者<lb/>
　齊侯自擅以貪功冀功立則足以夸耀别國而示人<lb/>
　以莫已若也春秋探而人之者原齊侯之心非實為<lb/>
　中國攘夷狄也然而中國亦賴其賜<lb/>
<pb n="12a"/>
二十有一年春王正月<lb/>
　是時王室有子頽之難而鄭伯有納王之功春秋弗<lb/>
　于此乎書其諸為齊桓故歟齊桓有雄霸諸侯之心<lb/>
　而無尊事天王之意故于此但書首月以存天道王<lb/>
　法而已<lb/>
夏五月辛酉鄭伯突卒<lb/>
秋七月戊戌夫人姜氏薨<lb/>
　夫人之行甚矣亦以夫人之禮薨葬者盖父子之道<lb/>
<pb n="12b"/>
　天性也君臣之義也君雖不君臣不可以不臣父雖<lb/>
　不父子不可以不子子為父隱父為子隱直在其中<lb/>
　矣為君父者不以臣子之故得沒其罪為臣子者不<lb/>
　以君父之惡而虧體焉此春秋所以責臣子之備而<lb/>
　篤忠孝之深也<lb/>
冬十有二月葬鄭厲公<lb/>
　八月而葬者慢也因魯往會而著其臣子私諡之罪<lb/>
二十有二年春王正月肆大眚<lb/>
<pb n="13a"/>
　文姜之罪應誅絶誅絶之人不葬雖天子有肆眚之<lb/>
　命亦在不宥之列諸侯當守天子之法豈得擅肆大<lb/>
　眚乎莊公内存母子之義必欲備禮以葬之又恐為<lb/>
　國人之所譏故先肆眚盡釋魯國之有罪者以悦之<lb/>
　其曰肆大眚者元惡大憝俱肆之辭也春秋書此見<lb/>
　公以子赦母乖尊親之義以母忍父忘宗廟之敬旣<lb/>
　不能防制于其初又縱釋姦惡于其後後世惠姦仇<lb/>
　賊良民其流盖出于此殊失春秋之㫖矣<lb/>
<pb n="13b"/>
癸丑葬我小君文姜<lb/>
　曷為七月而葬難之也曷為難之文姜失道國人難<lb/>
　之亦難乎公故卒葬之然婦人無爵何諡之有先王<lb/>
　之制但取夫之諡冠于姓之上以明所屬詩所謂莊<lb/>
　姜宣姜共姜經所書宋共姬是也豈有不繫其夫而<lb/>
　别自為諡者哉夫人姜氏弑逆淫亂之人旣得罪于<lb/>
　宗廟國人之所不容今也云亡雖以母子之故不忍<lb/>
　棄絶則亦葬之足矣旣又迫于大義不敢加以夫之<lb/>
<pb n="14a"/>
　諡先肆大眚然後别為之諡曰文而不復繫于桓公<lb/>
　將以掩其惡也然而欺天罔民壞先王之制則其罪<lb/>
　又不若從其夫之諡爾自是魯國從而效尤凡夫人<lb/>
　之死皆為之别立諡後世因循不改大失春秋之㫖<lb/>
　矣<lb/>
陳人殺其公子御寇<lb/>
　此不稱大夫者何非大夫也非大夫則何以書據左<lb/>
　氏則君之嫡子也何以不稱世子曰未誓于天子也<lb/>
<pb n="14b"/>
　君之嫡雖未誓于天子未可以稱世子然已有為世<lb/>
　子之端矣故不可不重也王法貴嫡嫡子之生其禮<lb/>
　固已異矣王法正名嫡子雖生而異其禮苟未誓則<lb/>
　不可名世子也此並行而不相悖者也夫君之嫡子<lb/>
　而國人得以殺之陳無君矣其曰陳人殺之者亂辭<lb/>
　也國亂而不知主名故貶稱人也<lb/>
夏五月<lb/>
　春秋未有以五月首時者此非五月以下脱簡則是<lb/>
<pb n="15a"/>
　誤四月為五月爾<lb/>
秋七月丙申及齊高傒盟于防<lb/>
　高傒齊之上卿魯必不使微者盟之盖公與之盟也<lb/>
　十九年公使公子結與齊侯宋公盟是冬伐我西鄙<lb/>
　自是失好今公將圖婚于齊故齊侯亦彊使高傒盟<lb/>
　所以不斥公而書及也齊侯負強以辱同列高傒苟<lb/>
　順君命不能正諫是以斥名高傒而著抗敵之罪亦<lb/>
　公有以取之故不去其族又異乎晉之處父也于防<lb/>
<pb n="15b"/>
　者避于國也防我地<lb/>
冬公如齊納幣<lb/>
　齊疑婚議故公自行自行者喜也有喜于哀姜也告<lb/>
　文姜而不娶文姜薨而後自媒焉夫禮有親迎而無<lb/>
　觀納幣者况公之于齊義不共戴天豈可娶仇讎之<lb/>
　女以事宗廟又况母喪未終冒哀圖婚是無恩于父<lb/>
　母惡逆甚矣公之慙德由此可攷<lb/>
　春秋集註卷十<lb/>
</p>
<p>
</p>
  </div>
</body>
</text>
</TEI>
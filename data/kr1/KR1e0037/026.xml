<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二十六</head> <lb/>
    <p>
<pb n="1a"/>
欽定四庫全書<lb/>
　春秋集註卷二十六<lb/>
　　　　　　　　　　　　宋　髙閌　撰<lb/>
　　成公三<lb/>
十年春衞侯之弟黒背帥師侵鄭<lb/>
　此晋命也與六年侵宋同凡受大國之命而輕用其<lb/>
　師者皆書侵以譏之盖晋人執鄭伯鄭人置君圍許<lb/>
　戾狠不道于是為甚故再侵之而晋人則終不出夫<lb/>
<pb n="1b"/>
　鄭䇿者也五月之伐于是乎歸鄭伯黒背者公孫剽<lb/>
　之父也衞侯愛其弟寵以兵柄終致篡國之禍故書<lb/>
　衛侯之弟帥師以為戒<lb/>
夏四月五卜郊不從乃不郊<lb/>
　四月方卜已失時矣卜不習吉况五卜乎慢孰甚焉<lb/>
　夫魯不當郊也今之不郊非據禮也五卜不從乃不<lb/>
　郊爾<lb/>
五月公㑹晋侯齊侯宋公衛侯曹伯伐鄭<lb/>
<pb n="2a"/>
　鄭已立君故晋㑹諸侯伐鄭而歸鄭伯因與之成焉<lb/>
　然不書鄭伯復歸者所以咎晋也晋旣敗人之國使<lb/>
　其君臣變亂而後伐之而歸其君春秋悪其首亂不<lb/>
　以舍服與之也伐鄭不致公與有貶焉以伐鄭為不<lb/>
　義故也是時晋侯已病以左氏攷之厲公實代父出<lb/>
　㑹而經不書者諸侯各以兵會伐不行相㑹之禮故<lb/>
　春秋亦略之而不辨<lb/>
齊人來媵<lb/>
<pb n="2b"/>
　媵伯姬也夫伯姬嫁已乆而諸侯以其賢猶來媵之<lb/>
　然諸侯夫人惟有二媵耳今晋衛已備其數豈可復<lb/>
　加乎况媵賤事也又何必歴紀之哉盖春秋所急者<lb/>
　禮也所制者欲也以禮制欲則治以欲敗禮則亂今<lb/>
　三國來媵則是以欲敗禮矣自當備書之以為後世<lb/>
　戒又况春秋反覆有所致者不可不察也必有深意<lb/>
　于其中盖齊人欲復修魯好故以是先之爾先儒謂<lb/>
　諸侯同姓則媵異姓則否是不然諸侯三國必各一<lb/>
<pb n="3a"/>
　族豈皆同姓耶<lb/>
丙午晋侯獳卒<lb/>
　晋景公立十九年其子州蒲立是為厲公<lb/>
秋七月公如晋<lb/>
　公昔不奔天王之喪今乃奔齊侯之喪又為晋人所<lb/>
　執使之送𦵏故聖人于景公之喪沒而不書也<lb/>
冬十月<lb/>
　按傳冬當書𦵏晋景公而不書者前以有公如晋後<lb/>
<pb n="3b"/>
　有公至自晋故難之若一時無事然也<lb/>
十有一年春三月公至自晋<lb/>
晋侯使郤犫來聘己丑及郤犫盟<lb/>
　晋侯使郤犫來聘公之疑已白故己丑及郤犫盟公<lb/>
　之疑雖白乃留于晋者九月晋侯不與公盟乃反公<lb/>
　于國而使大夫盟之見晋人無禮于公甚矣故貶郤<lb/>
　犫不繫之國<lb/>
夏季孫行父如晋<lb/>
<pb n="4a"/>
秋叔孫僑如如齊<lb/>
　謝其來媵因修好焉自鞌之役而齊魯絶交至是乃<lb/>
　復通<lb/>
冬十月<lb/>
　一時無事書首月存天道玉法也<lb/>
十有二年春周公出奔晋<lb/>
　周無出也天下皆周也周公出奔晋者周公自絶于<lb/>
　周也為天子三公而不能同寅恊恭乃與伯輿爭政<lb/>
<pb n="4b"/>
　不勝而出王旣復之又違命而奔于諸侯之國故書<lb/>
　出以為萬世之戒當是時王室衰微號令不行于天<lb/>
　下故逋逃罪戾之臣諸侯敢受之書此而晋罪亦昭<lb/>
　然矣<lb/>
夏公會晋侯衛侯于瑣澤<lb/>
　左氏謂宋華元克合晋楚之成而攷其事實與經不<lb/>
　合殆其不然夫晋厲之㑹實始乎此略諸國而致魯<lb/>
　衛則以見厲公之德不能謹始諸侯多觧體矣<lb/>
<pb n="5a"/>
秋晉人敗狄于交剛<lb/>
　此狄即白狄也何以知其白狄九年秦人白狄伐晋<lb/>
　此先敗狄而後伐秦是以知報九年之役也前書白<lb/>
　狄者罪欲明也此秖書狄者敗狄而已不必辨其狄<lb/>
　之種類也<lb/>
冬十月<lb/>
　一時無事書首月存天道王法也<lb/>
十有三年春晋侯使郤錡來乞師<lb/>
<pb n="5b"/>
　自齊桓以來霸者征伐召兵諸侯盖以是為王者事<lb/>
　故與天下公之至于晋景始使士燮來聘以齊伐郯<lb/>
　之役厲公承之始乞師矣當此之時晋尚強盛惟忠<lb/>
　信之厚不崇而偽飾之文彌勝是以不召兵而乞師<lb/>
　乞師謙辭也霸體貶矣是一國之辭也非所以公天<lb/>
　下也夫晋不報秦乆矣九年秦復連白狄而來晋欲<lb/>
　大舉伐之而以私讎之故特使卿來以乞為名實欲<lb/>
　公親行爾夫列國之禮大小雖殊皆分治天子之民<lb/>
<pb n="6a"/>
　苟非有天子之命以徴兵則諸侯豈可親帥師以出<lb/>
　乎又况為他國報私讎者乎<lb/>
三月公如京師<lb/>
　公如京帥專行之辭也然公之此行盖㑹晋伐秦道<lb/>
　出王畿不得不朝焉者也其以專行之辭書之何也<lb/>
　曰舉其可道焉者志敬也然上書來乞師下書公自<lb/>
　京師遂會諸人伐秦則是挾他事以徃而非專行者<lb/>
　矣乃志其不敬也盖聖人于魯乃父母之國有君臣<lb/>
<pb n="6b"/>
　之義特遷就而為之辭故直以如京師為文先明君<lb/>
　臣之大義若專以朝事行者而不言朝王以著實因<lb/>
　㑹伐而行不成乎朝也其辭若志敬而實志不敬此<lb/>
　春秋微辭也<lb/>
夏五月公自京師遂會晋侯齊侯宋公衞侯鄭伯曹伯<lb/>
邾人滕人伐秦<lb/>
　諸侯出㑹必自其國故㑹不言自會而言自者非其<lb/>
　自也書公自京師遂㑹諸侯伐秦者以伐秦為遂事<lb/>
<pb n="7a"/>
　明以朝王為重也且見公㑹諸侯伐秦而自京師若<lb/>
　以王命伐之聖人遷就而為之辭也夫諸侯擅興兵<lb/>
　而大㑹于京師此其罪之大者然而晋厲之意欲挾<lb/>
　王師以為重因使諸侯過京師行朝禮以為恭故聖<lb/>
　人亦因以正君臣之大義乃所以深著其惡也<lb/>
曹伯盧卒于師<lb/>
　非戰死也死于行爾故不書地凡立十七年其弟負<lb/>
　芻篡立是為成公<lb/>
<pb n="7b"/>
秋七月公至自伐秦<lb/>
　以伐秦致者著公此行實非如京師朝也書曰爾其<lb/>
　敬識百辟享亦識其有不享惟不役志于享凡民惟<lb/>
　曰不享此春秋之意也<lb/>
冬𦵏曹宣公<lb/>
　曹人使公子欣時逆曹伯之喪公子負芻殺曹太子<lb/>
　而自立因魯徃會而著其臣子私諡之罪<lb/>
十有四年春王正月莒子朱卒<lb/>
<pb n="8a"/>
　莒大于邾至此始書其卒者庶其見弑不得卒故然<lb/>
　不書其𦵏非魯不㑹春秋之法莒不書𦵏其號夷也<lb/>
　呉楚不書𦵏其號嫌也<lb/>
夏衛孫林父自晉歸于衛<lb/>
　晋受衛國逋逃罪戾之臣又強歸之衛獻之出奔禍<lb/>
　根在此<lb/>
秋叔孫僑如如齊逆女<lb/>
　公即位十有四年矣國家無事迄今方娶又不親迎<lb/>
<pb n="8b"/>
　而使同姓之卿逆之援公子遂之例也故書以為戒<lb/>
　此春秋防微杜漸之旨<lb/>
鄭公子喜帥師伐許<lb/>
　此著許之所以遷亦見晋厲之不霸也夫許鄭之怨<lb/>
　乆矣三年再伐四年復伐九年圍之而今又伐焉使<lb/>
　厲公而霸則鄭人者怒鄰兼弱且如是乎明年遷于<lb/>
　葉避晋以依楚明晋不足恃也而㐮三年晋荀罃帥<lb/>
　師伐許者猶討其與楚也夫<lb/>
<pb n="9a"/>
九月僑如以夫人婦姜氏至自齊<lb/>
　夫人不以以夫人非正也刺不親迎也然此宣公元<lb/>
　年公子遂之例成公得以藉口而行之也然則人君<lb/>
　所以貽子孫者可不慎乎傳曰君舉必書書而不法<lb/>
　後嗣何觀此人君之深戒也其稱姜氏者異乎宣公<lb/>
　之喪娶故也<lb/>
冬十月庚寅衞侯臧卒<lb/>
　衛侯卒夫人姜氏見太子之不哀也歎曰是夫也將<lb/>
<pb n="9b"/>
　不惟衛國之敗其必始于未亡人然則獻公之見逐<lb/>
　已兆于此矣定立十二年衎嗣立是為獻公<lb/>
秦伯卒<lb/>
　桓公立二十八年景公繼立史皆失其名<lb/>
十有五年春王二月𦵏衛定公<lb/>
　因魯徃㑹而著其臣子私諡之罪<lb/>
三月乙巳仲嬰齊卒<lb/>
　此仲遂之孫公孫歸父之弟也而謂之仲嬰齊者歸<lb/>
<pb n="10a"/>
　父旣奔齊魯人徐傷其無後使嬰齊紹之為卿故前<lb/>
　不經見而特卒之者譏世卿且著其亂昭穆之序失<lb/>
　父子之親也以後歸父則弟不可為兄之嗣以後襄<lb/>
　仲則子不可以父之字為氏也<lb/>
癸丑公會晋侯衛侯鄭伯曹伯宋世子成齊國佐邾人<lb/>
同盟于戚<lb/>
　戚之㑹將討曹伯也若欲討之勿與之盟可也假他<lb/>
　事相㑹而與之盟旣盟而執之故特書同盟以譏之<lb/>
<pb n="10b"/>
　而衞侯居喪出盟則觀文可見<lb/>
晋侯執曹伯歸于京師<lb/>
　曹伯負芻殺世子而自立晋侯會諸侯而執之又不<lb/>
　敢自治歸于京師使即天刑此執得其罪是謂霸討<lb/>
　故與其爵然曹伯之立于今三年今始見執亦稽天<lb/>
　討矣况諸侯旣與之同盟是已成之為諸侯乃不待<lb/>
　王命而擅自執之耶故不名曹伯著其以諸侯而執<lb/>
　諸侯也<lb/>
<pb n="11a"/>
公至自會<lb/>
　若諸侯有罪者可㑹諸侯而執之則魯侯不可謂之<lb/>
　無罪者是亦可危也<lb/>
夏六月宋公固卒<lb/>
　戚之會宋世子會焉公病故也公病而使世子出此<lb/>
　召亂之道宋共公立十三年世子成立是為平公<lb/>
楚子伐鄭<lb/>
　據左氏瑣澤之會鄭已聼成至是楚將北師子囊曰<lb/>
<pb n="11b"/>
　新與晋盟而背之不可子反曰敵利則進何盟之有<lb/>
　嗟乎楚人之難信如此然則瑣澤之㑹謂之克合晋<lb/>
　楚以成是果然哉是時鄭子罕侵楚則知楚人亦有<lb/>
　辭于伐爾<lb/>
秋八月庚辰𦵏宋共公<lb/>
　三月遽𦵏亂也且著其臣子私諡之罪<lb/>
宋華元出奔晋<lb/>
　凡大夫失守宗廟而徃于他國者春秋皆以出奔罪<lb/>
<pb n="12a"/>
　之今華元為宋正卿當喪禍之際不待君命擅自出<lb/>
　境雖意自有在而罪不可免故以出奔書之<lb/>
宋華元自晋歸于宋<lb/>
　再書華元者善華元也與鄭良霄異矣盖華元之志<lb/>
　非奔也欲挾晋自重以攻蕩氏之黨爾然迹其所為<lb/>
　又與衛孫林父亦何以異故其所書之辭亦同<lb/>
宋殺其大夫山<lb/>
　此蕩山也先書宋華元自晋歸于宋而繼書此則知<lb/>
<pb n="12b"/>
　其為華元殺之矣蕩山實宋之公族乘君之喪作亂<lb/>
　以虐公室而殺公子肥是背其族也背其族者伐其<lb/>
　本也人而無本人道絶矣故去氏以示法<lb/>
宋魚石出奔楚<lb/>
　魚石蕩氏之黨也凡大夫有罪不殺而逐之者皆以<lb/>
　自奔為文據左氏華元旣攻蕩氏殺子山而五大夫<lb/>
　皆出奔獨魚石書者五大夫皆蕩族華元已誅其罪<lb/>
　首餘奔者皆不足書惟魚石奔逃于楚遂為中國之<lb/>
<pb n="13a"/>
　害故為十八年復入彭城書也春秋有事在後而先<lb/>
　書其始者此其例也<lb/>
冬十有一月叔孫僑如㑹晋士夑齊髙無咎宋華元衛<lb/>
孫林父鄭公子鰌邾人會呉于鍾離<lb/>
　㑹列書卿盖始于此會而又㑹者非復㑹以外呉也<lb/>
　呉未嘗與中國㑹今始來通是時中國病楚而呉敢<lb/>
　與之敵故諸侯亦欲與呉通晋于是為合諸侯之大<lb/>
　夫以㑹之然諸國大夫不敢致呉子也因呉子伐楚<lb/>
<pb n="13b"/>
　在鍾離故相與㑹之爾左氏昭四年傳曰楚箴尹宜<lb/>
　咎城鍾離楚邑也夫呉實夷狄反安坐于鍾離而待<lb/>
　中國之㑹已見中國不自正霸主之不足恃㣲弱之<lb/>
　甚也聖人深罪中國所以外夷狄也非待殊㑹以外<lb/>
　之也<lb/>
許遷于葉<lb/>
　許微弱之國鄰于鄭鄭亟加兵自三年去疾伐許四<lb/>
　年鄭伯伐許九年鄭人圍許十四年公子喜伐許今<lb/>
<pb n="14a"/>
　遂遷焉盖畏鄭而南依楚故以自遷為文而鄭人之<lb/>
　罪著矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二十四</head> <lb/>
    <p>
<pb n="1a"/>
欽定四庫全書<lb/>
　春秋集註卷二十四<lb/>
　　　　　　　　　　　　　宋　髙閌　撰<lb/>
　　成公一<lb/>
元年春王正月公即位<lb/>
　公雖上不受於天子而下實繼正異乎無所受而自<lb/>
　立者矣故書即位<lb/>
二月辛酉葬我君宣公<lb/>
<pb n="1b"/>
　善問周達曰宣此臣子之私諡也<lb/>
無冰<lb/>
　極寒之月而無冰者常燠也洪範傳曰豫恒燠若此<lb/>
　政事舒緩紀綱縱弛之象餘義見桓十四年<lb/>
三月作丘甲<lb/>
　先王之制四丘為甸出甲士三人今作丘甲者欲大<lb/>
　興師以伐齊故令每兵而出一甲也亂先王力役之<lb/>
　制而重困其民如此明年四卿同帥師矣先王制法<lb/>
<pb n="2a"/>
　以保國家中材守之久猶有弊况暴君邪臣從而壞<lb/>
　之哉<lb/>
夏臧孫許及晉侯盟於赤棘<lb/>
　許曷為而及晉侯盟乎齊怨成矣晉援不可緩也宣<lb/>
　公使公孫歸父如晉欲因晉以去三桓俄而公薨臧<lb/>
　孫許於是為三桓逐歸父之族而歸父遂奔齊是齊<lb/>
　怨之所以成也故汲汲焉求為此盟然而晉為霸主<lb/>
　不治其罪乃遽自屈而與之盟故書臧孫許及晉侯<lb/>
<pb n="2b"/>
　以譏之<lb/>
秋王師敗績於茅戎<lb/>
　此志王室㣲弱之甚也茅戎敢抗王師是王室㣲弱<lb/>
　之甚也又况為茅戎所敗乎凡敗績者必先書戰此<lb/>
　何以不書戰王者無敵孰敢當之况天下之勢大矣<lb/>
　未有能敗王師者也今茅戎小醜也王乃自邀之以<lb/>
　致敗故以王師自敗為文王師既敗績於茅戎而諸<lb/>
　侯恬然莫之顧皆不臣也然則茅戎之罪誰復討之<lb/>
<pb n="3a"/>
　聖人立法以垂後世亦示之以其意而已一書王師<lb/>
　敗績於茅戎而尊王之義與王自取之義及諸侯不<lb/>
　勤王之義咸得而見矣<lb/>
冬十月<lb/>
　一時無事書首月存天道王法也<lb/>
二年春齊侯伐我北鄙<lb/>
　魯絶齊而與晉盟齊送即楚而伐我也<lb/>
夏四月丙戌衞孫良夫帥師及齊師戰於新築衞師敗<lb/>
<pb n="3b"/>
績<lb/>
　齊師侵虐而此不書衞伐乃書衞孫良夫帥師及齊<lb/>
　又書衞師敗績若罪衞何也衞將侵齊齊自伐魯還<lb/>
　枂遇於新築石稷欲避之孫子不可遂與之戰以至<lb/>
　於敗故齊雖侵虐而以衞主此戰也春秋善解紛貴<lb/>
　逺怨而惡以兵刃相接故其書法如此<lb/>
六月癸酉季孫行父臧孫許叔孫僑如公孫嬰齊帥師<lb/>
　凡帥師皆稱元帥爾此列敘季孫行父臧孫許叔孫<lb/>
<pb n="4a"/>
　僑如公孫嬰齊者先王之制大國三卿周書所謂司<lb/>
　徒司馬司空是也次國二卿小國一卿皆命於天子<lb/>
　至春秋時僭禮越度宋鄭皆有六卿宋復有二司宼<lb/>
　晉復有散位從卿者如趙穿郤缺初命之類後作六<lb/>
　軍通舊將佐凡十二卿又有太師太傅亦為孤卿如<lb/>
　陽處父賈季之比無復先王之制今魯以四卿師師<lb/>
　故聖人因而累數之以著其僭越之罪且又見季孫<lb/>
　一恕而掃境悉出肆其憤慾雖無人乎成公之側有<lb/>
<pb n="4b"/>
　不恤也自此政由季氏出矣<lb/>
會晉郤克衞孫良夫曹公子首及齊侯戰於鞌齊師敗<lb/>
績<lb/>
　魯衞皆乞師於晉晉以斷道之盟合四國之師以伐<lb/>
　齊遂大敗之然春秋之法以主及客今不書齊及又<lb/>
　不書伐齊而直以四國及齊侯戰為文者罪四國之<lb/>
　大夫敢擅興兵以敵齊侯也獨魯舉四卿帥師者重<lb/>
　罪魯也夫齊數病諸侯以起此戰信不道矣魯出四<lb/>
<pb n="5a"/>
　卿會晉衞曹以敗齊侯於鞌又窮追之至使之乞盟<lb/>
　則犯分陵上之罪豈不深哉故以四國主之又謹而<lb/>
　日之以為憤兵之大戒曹不書大夫此書公子首者<lb/>
　首命於國備於禮成其為卿也曹大夫見於經者二<lb/>
　首與公孫會是也<lb/>
秋七月齊侯使國佐如師<lb/>
　齊侯至於乞盟則辱亦甚矣亦齊侯有以取之也君<lb/>
　不行使乎大夫此其行使乎大夫而目齊侯者貶之<lb/>
<pb n="5b"/>
　也國佐受成命於君而可否在晉之大夫又非服晉<lb/>
　而往也直畏晉之強賂晉而請盟爾故不曰來盟而<lb/>
　曰齊侯使如師師在齊境故書如且以明齊之見討<lb/>
　實齊侯啓之也<lb/>
己酉及國佐盟於袁婁<lb/>
　使國佐如師齊志也不與之盟於師進逮袁婁而後<lb/>
　與之盟晉志也鞌去齊五百里袁婁去齊五十里見<lb/>
　四國之師乘勝而逼之必欲亡齊而後已是其操之<lb/>
<pb n="6a"/>
　為已蹙矣此修怨釋憾之兵也夫郤克一戰勝齊反<lb/>
　魯衞之侵地功亦大矣人皆多郤子之能伸其意而<lb/>
　春秋黜之故此書及國佐盟於袁婁以罪之其及國<lb/>
　佐盟者晉與魯衞曹之大夫也不書四國大夫及之<lb/>
　者貶也貶而書及者以其受賂而與之盟我反欲之<lb/>
　也然則四國大夫既專兵又專盟罪不勝誅矣故謹<lb/>
　而曰之<lb/>
八月壬午宋公鮑卒<lb/>
<pb n="6b"/>
　宋文公立二十二年其子固立是為共公<lb/>
庚寅衞侯速卒<lb/>
　衞穆公立十一年其子臧立是為定公<lb/>
取汶陽田<lb/>
　此魯地也齊人侵之今齊以晉命歸之而以内取為<lb/>
　文者以因人之力而取之故也不言取之齊者明本<lb/>
　非齊地也凡力得之曰取言不當取也不與其專奪<lb/>
　也雖然本已之地或已之附庸為彼所奪今復得之<lb/>
<pb n="7a"/>
　當異其辭亦曰取何也為其不能申明直辭請於天<lb/>
　子而正其疆理但自以兵爭奪不得正道故悉同辭<lb/>
　言之蓋春秋之義以治易亂不以亂易亂所正者本<lb/>
　而已凡取人之有其惡易見而取已之舊不以其道<lb/>
　者其惡難知聖人所書亦明正曰取所以顯㣲也<lb/>
冬楚師鄭師侵衞<lb/>
　楚人以魯衞受盟於晉而伐齊故令尹子重為陽橋<lb/>
　之役以救齊而先與鄭伯加兵於衞夫鄭伯背華即<lb/>
<pb n="7b"/>
　夷而首伐衞喪是授戈與寇而攻其親戚也罪不勝<lb/>
　誅矣春秋並楚稱師而列鄭於下所以深罪鄭也<lb/>
十有一月公會楚公子嬰齊於蜀<lb/>
　蜀我地臧孫許之盟於曲棘而返也曰齊楚結好我<lb/>
　新與晉盟晉楚爭盟齊師必至雖晉人伐齊楚必救<lb/>
　之至鞌之戰晉為魯勤矣魯恥為之一雪今楚鄭既<lb/>
　侵衞將及魯境先遣嬰齊約盟於是皆出而會之蓋<lb/>
　不敢不會聖人書此見季孫一怒使其君屈辱棄中<lb/>
<pb n="8a"/>
　國而外會強楚之臣又著嬰齊之抗雖楚國之權亦<lb/>
　在強臣也蓋公子嬰齊者楚之公子僭稱王子者也<lb/>
　凡楚公子在國皆僭稱王子至是楚已強盛聖人與<lb/>
　從列國之例稱為公子<lb/>
丙申公及楚人秦人宋人陳人衞人鄭人齊人曹人邾<lb/>
人薛人鄫人盟於蜀<lb/>
　此著諸侯皆棄晉即楚也楚嬰齊稱人者貶也嬰齊<lb/>
　專楚為兵車之會以威中國使蔡侯居左許男居右<lb/>
<pb n="8b"/>
　諸侯大夫皆受盟焉然楚雖以強盛凌轢中國而諸<lb/>
　侯苟能固守疆圉要結鄰好豈有不能自存者哉乃<lb/>
　皆懼而聽從與之盟約况晉自文公以來世覇中國<lb/>
　今之威力亦未甚衰諸侯豈不知中國之可尊蠻夷<lb/>
　之可絶今乃不堅事晉而外從楚故聖人深責而悉<lb/>
　人之人諸國大夫而獨出公者楚遣嬰齊會公公已<lb/>
　在會不敢辭也其與秦人序於諸侯之上者見楚之<lb/>
　主盟也諸侯大夫皆人之而列齊於鄭下不以尊卑<lb/>
<pb n="9a"/>
　序之者齊以敗績勤楚故自貶抑於會如此也蔡許<lb/>
　不列者先已屬楚失位不君又不可人之於大夫之<lb/>
　間是以没而不書也夫楚自城濮之敗不競於晉莊<lb/>
　王雖入陳圍鄭圍宋而未嘗敢合諸侯又蜀之盟諸<lb/>
　侯從之者十有一國而蔡鄭許又與之偕至自是而<lb/>
　與晉力爭諸侯其大夫聘會與齊晉齒矣然而楚之<lb/>
　盟十一國也諸侯實猶畏晉而竊與之盟爾其後四<lb/>
　十二年晉趙武楚屈建合諸侯於宋然後晉楚之從<lb/>
<pb n="9b"/>
　得交相見矣又八年楚靈王求諸侯於晉晉人許之<lb/>
　然後諸侯公然得與楚盟會矣自是楚雖漸衰而呉<lb/>
　越更盛禍猶未已也原其所以至此由中國無紀綱<lb/>
　不能自正故爾此萬世人君之大戒如漢光武謝絶<lb/>
　西域斯得春秋之㫖矣<lb/>
三年春王正月公會晉侯宋公衞侯曹伯伐鄭<lb/>
　去冬之役鄭為楚導而宋魯曹衞雖盟於蜀猶不敢<lb/>
　背晉故罷盟而遂會晉伐鄭焉以鄭罪為當討故春<lb/>
<pb n="10a"/>
　秋正諸國之爵以示義則鄭之不正可知矣於是鄭<lb/>
　公子偃帥師禦之敗晉㳺兵於丘輿使皇戍如楚獻<lb/>
　捷終鄭襄公之身不復從晉矣<lb/>
辛亥葬鄭穆公<lb/>
　此見衞侯背殯出師不臨先君之靈且著其臣子私<lb/>
　諡之罪<lb/>
二月公至自伐鄭<lb/>
　公背晉即楚而能知悔過故以伐鄭致也<lb/>
<pb n="10b"/>
甲子新宫災三日哭<lb/>
　春秋於宗廟之事得禮者不書凡書者皆著其失也<lb/>
　廟災而哭於禮合矣此何以書曰廟災之所以哭者<lb/>
　為神靈所止而遭變焉斯人情之所哀也新宫者宣<lb/>
　公之宫也不曰宣宮者神主猶未遷也何以知其然<lb/>
　據桓宮僖宮皆諡以目之此云新宮故知宮新成而<lb/>
　主未入也宣公薨至此二十八月矣宫成而主未入<lb/>
　亦空宮爾其遇災也亦何必哭之至於三日哉蓋宣<lb/>
<pb n="11a"/>
　公平生衣冠服御之物方且備列乎宮中一旦盡災<lb/>
　之是以哭而至於三日爾君子於是乎知有天道也<lb/>
　何則宣公有弑君簒立之罪生不加誅死方立廟遽<lb/>
　遇火災春秋志此示有天道故謹而日之以為萬世<lb/>
　之戒<lb/>
乙亥葬宋文公<lb/>
　七月而葬天子之禮也傳稱文公始厚葬君子謂華<lb/>
　元樂舉於是乎不臣以葬月攷之知其僭禮矣是著<lb/>
<pb n="11b"/>
　嗣子背殯出師與其臣子私諡之罪也<lb/>
夏公如晉<lb/>
　公始朝於晉且拜汶陽之田也夫魯受田之重如此<lb/>
　而晉輕奪之有以知晉之無以令天下矣亦見魯之<lb/>
　土地不能自保也<lb/>
鄭公子去疾帥師伐許<lb/>
　晉嘗與楚爭鄭鄭兩事之自晉荀林父敗績之後始<lb/>
　專事楚不後與諸夏通晉雖累加兵終莫之聽然許<lb/>
<pb n="12a"/>
　亦事楚爾而鄭反伐之者以其恃楚而弗阿己也君<lb/>
　子以是而惡鄭也疲命於晉楚而以伐人<lb/>
公至自晉<lb/>
　以公始畢三年之喪不朝天王而朝晉故書其至以<lb/>
　譏之<lb/>
秋叔孫僑如帥師圍棘<lb/>
　棘者汶陽之不服邑也齊取有之今歸焉而不服則<lb/>
　知魯國政繁賦重民苦之矣成公不察所以思斁謂<lb/>
<pb n="12b"/>
　何德之布以懷徠之而遽以師圍之故與圍外邑同<lb/>
　罪<lb/>
大雩<lb/>
　因旱祭著僭也<lb/>
晉郤克衞孫良夫伐廧咎如<lb/>
　廧咎如者何赤狄之餘也不繫赤狄者何非赤狄也<lb/>
　晉滅潞氏稱師滅甲氏書人而此書卿者從諸侯之<lb/>
　兵也從諸侯之兵以伐夷狄書卿始此外大夫將兵<lb/>
<pb n="13a"/>
　者凡七十餘其不言帥師者三蓋不成師也<lb/>
冬十有一月晉侯使荀庚來聘<lb/>
　公朝晉故<lb/>
衞侯使孫良夫來聘<lb/>
　鞌之役故<lb/>
丙午及荀庚盟<lb/>
丁未及孫良夫盟<lb/>
　二國既以禮來聘宜相親信乃反疑忌至於歃血盟<lb/>
<pb n="13b"/>
　誓此非講信修睦之道故先舉來聘繼言及盟庚與<lb/>
　良夫不繫之國而内亦没不書公以著二卿之抗俱<lb/>
　失交鄰之道也是時禮義不明而惟強弱之視荀庚<lb/>
　晉之下卿孫良夫衞之上卿而魯人盟之先晉後衞<lb/>
　豈非畏晉之強乎<lb/>
鄭伐許<lb/>
　春秋諸侯用兵侵伐之義莫甚於稱人也至有稱師<lb/>
　稱爵以事之輕重為之辭若夫夷狄則直稱之不復<lb/>
<pb n="14a"/>
　人之也今鄭襄中國之諸侯也乃背華即夷從楚以<lb/>
　伐衞之喪又叛中國之盟一嵗而再伐許夫以己從<lb/>
　楚固有罪矣又惡人之不從而伐之是將率天下而<lb/>
　為楚也鄭之為夷狄宜矣故以夷狄書之<lb/>
四年春宋公使華元來聘<lb/>
　宋共公即位通嗣君也三國相繼來聘以去春同會<lb/>
　伐鄭交結和好也<lb/>
三月壬申鄭伯堅卒<lb/>
<pb n="14b"/>
把伯來朝<lb/>
夏四月甲寅臧孫許卒<lb/>
公如晉<lb/>
　公連嵗如晉者以嘗即楚故也<lb/>
葬鄭襄公<lb/>
　因魯往會而著其臣子私諡之罪<lb/>
秋公至自晉<lb/>
　晉侯不敬公公至欲求成於楚又踰時而返故危之<lb/>
<pb n="15a"/>
冬城鄆<lb/>
鄭伯伐許<lb/>
　鄭伯喪未踰年而興師伐許春秋以其薄恩於其父<lb/>
　失其為子之心有速成君之意故不復稱子而如其<lb/>
　意謂之鄭伯以辱之且其先君叛盟伐喪得罪諸侯<lb/>
　諸侯之怒未解疾之猶未已則繼其業者宜強為善<lb/>
　以覆之今又重之以不義居喪以伐人喪嗚呼父既<lb/>
　伐人之喪子又以喪伐人甚矣鄭伯父子之惡也<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷二十四<lb/>
</p>
<p>
</p>
  </div>
</body>
</text>
</TEI>
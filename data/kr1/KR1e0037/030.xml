<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十</head> <lb/>
    <p>
<pb n="1a"/>
欽定四庫全書<lb/>
　春秋集註卷三十<lb/>
　　　　　　　　　　　　　宋　高閌　撰<lb/>
　　襄公三<lb/>
十有五年春宋公使向戍來聘二月己亥及向戍盟于<lb/>
劉<lb/>
　凡因來聘而盟者必在國内如成三年晉侯使荀庚<lb/>
　來聘衞侯使孫良夫來聘丙午及荀庚盟丁未及孫<lb/>
<pb n="1b"/>
　良夫盟十一年晉侯使郤犨來聘己丑及郤犨盟襄<lb/>
　七年衞侯使孫林父來聘壬戌及孫林父盟是也劉<lb/>
　蓋王畿采地豈有來聘魯而逺盟于劉者乎蓋下文<lb/>
　有劉夏傳者以為春夏之夏與文四年夏逆婦姜于<lb/>
　齊同文故誤増于劉二字爾<lb/>
劉夏逆王后于齊<lb/>
　劉夏何以不稱使不與天王之使夏也婚姻者人倫<lb/>
　之本王后者天下之母天子不親迎必使三公逆之<lb/>
<pb n="2a"/>
　劉夏士也士而逆后是不重人倫之本不尊天下之<lb/>
　母禮義何由而興風化何由而成乎夫合二姓之好<lb/>
　以繼先聖之後以為天地宗廟社稷之主其可輕耶<lb/>
　自漢而後皇后見天子則降階而朝自稱曰妾敗壞<lb/>
　禮義莫甚于此皇后之禮自此益輕後世不賢之君<lb/>
　遂以下里賤人之女立以為后嗚呼天子總陽教后<lb/>
　總隂教以共成天下之至治而輕立其人是輕宗廟<lb/>
　也輕社稷也輕天地也可不戒哉<lb/>
<pb n="2b"/>
夏齊侯伐我北鄙圍成公救成至遇<lb/>
　齊于是貳晉是時衞侯在齊季孫宿為戚之會以定<lb/>
　衞而齊不與焉齊固有憾于諸國矣而尤懷夫袁婁<lb/>
　之恥者也伐我北鄙以此之故成蓋我孟孫之邑也<lb/>
　魯于是時已三分其民而公室卑弱已不足以當敵<lb/>
　故書公救成至遇以見意焉若畏而不進則書次矣<lb/>
　不當書至也<lb/>
季孫宿叔孫豹帥師城成郛<lb/>
<pb n="3a"/>
　由公不能救故成郛壞而以非時城之也然此孟孫<lb/>
　之邑而季孫叔孫帥師城之者見三家相黨以備齊<lb/>
　為名而興役之衆故其城堅固可守卒為魯患而不<lb/>
　可墮也定十二年公圍成是也郛蓋外城也<lb/>
秋八月丁巳日有食之<lb/>
　日食雖有常度亦人事所召有食之者<lb/>
邾人伐我南鄙<lb/>
　邾將貳于晉以與齊故來伐我我使告於晉請伐之<lb/>
<pb n="3b"/>
　而未果蓋邾黨于莒而屬于齊<lb/>
冬十有一月癸亥晉侯周卒<lb/>
　晉悼之覇功亞桓文凡立十五年其子彪立是為平<lb/>
　公<lb/>
十有六年春王正月葬晉悼公<lb/>
　三月而葬簡也因魯徃會而著其臣子私諡之罪<lb/>
三月公會晉侯宋公衞侯鄭伯曹伯莒子邾子薛伯把<lb/>
伯小邾子于溴梁戊寅大夫盟<lb/>
<pb n="4a"/>
　為討邾莒也邾莒連伐魯魯使告于晉晉悼公將為<lb/>
　會以討之遇疾乃止平公即位遂成父志夫君喪而<lb/>
　出會失主盟之禮矣宜乎諸大夫之張也此書衞侯<lb/>
　者剽也二十五年衞侯入于夷儀衎也二君皆稱衞<lb/>
　侯春秋不與其一不奪其一何也在外者以無道出<lb/>
　雖有君名而無君國之實在内者以無道立雖有君<lb/>
　位而無定位之威然國人既君之矣諸侯既會之矣<lb/>
　春秋從而君之所以恕國人責諸侯恕國人責諸侯<lb/>
<pb n="4b"/>
　然後篡者之惡不容於貶或謂晉侯在喪故使大夫<lb/>
　盟非也晉侯不憚出會豈不肯主盟耶且雞澤之會<lb/>
　諸侯已盟而陳袁僑至勢不可拒因與之盟然僑人<lb/>
　臣也不可當君故使大夫盟之故以大夫而繫諸侯<lb/>
　見諸侯之已盟也今叙諸侯而不言盟言大夫而不<lb/>
　繫諸侯者是時晉為魯故將執莒邾二君而齊使高<lb/>
　厚來會先知其故遽自逃歸所以諸侯不欲先自盟<lb/>
　也夫晉㑹諸侯而使大夫盟則信在大夫矣烏在其<lb/>
<pb n="5a"/>
　為盟主哉是時齊有崔高衞有孫甯六卿專晉三家<lb/>
　柄魯禄去公室浸以衰微聖人因此盟得一貶焉以<lb/>
　著喪亂之階<lb/>
晉人執莒子邾子以歸<lb/>
　大夫主盟而執諸侯見大夫之彊也莒邾二國數侵<lb/>
　魯魯人訢之晉晉執之以歸夫諸侯有罪執之以歸<lb/>
　而不歸京師己則不正而以討人非正也故書晉人<lb/>
　而二君不名蓋罪不至執也<lb/>
<pb n="5b"/>
齊侯伐我北鄙<hi>案自此至襄公三十三年永樂大典闕佚</hi>
　齊既叛晉聞公在會將討邾莒故復來伐是時齊益<lb/>
　強自柯陵之會遂不復出但使大夫聽命使世子伉<lb/>
　禮出會蓋有輕諸侯之心故前年北鄙之伐為莒伐<lb/>
　我邾實附齊故亦伐我南鄙晉會溴梁以討貳莒邾<lb/>
　畏晉往會而齊獨不至晉執二君以歸齊乃益復伐<lb/>
　我三年之間齊師五至于魯矣<hi>案此條從春秋傳說彚纂補入</hi>
夏公至自㑹<lb/>
<pb n="6a"/>
　見公出會謀齊尚未及還而魯師已見伐矣<hi>案此條從春秋</hi>
　<hi>傳說彚纂𥙷入</hi>
五月甲子地震<lb/>
叔老會鄭伯晉荀偃衞甯殖宋人伐許<lb/>
　許欲棄楚請遷于晉既而不果故晉會諸侯大夫同<lb/>
　伐之鄭與許有宿怨故君親行<hi>案以上從春秋傳說彚纂補入</hi>晉卿<lb/>
　主兵而先鄭伯者臣不可過君也宋稱人㣲者也宋<lb/>
　當在諸國之上今列衞甯殖下故知㣲者也<hi>案晉卿主兵以</hi>
<pb n="6b"/>
　<hi>下從程端學春秋本義補入</hi>
秋齊侯伐我北鄙圍成<hi>案經文公穀作圍成左氏作圍郕此從公穀</hi>
　去年伐我圍成而壊其郛今春又伐至是又圍成甚<lb/>
　之也<hi>案此條從春秋傳說彚纂補入</hi>
大雩<lb/>
冬叔孫豹如晉<lb/>
　魯不能内修其政以禦無道之齊而乞憐于晉魯之<lb/>
　君臣庸甚矣<hi>案此條從春秋傳說彚纂補入</hi>
<pb n="7a"/>
十有七年春王二月庚午邾子牼卒<lb/>
宋人伐陳<lb/>
　七年鄬之會陳侯逃歸自是十年不復與諸侯會而<lb/>
　楚鄭連年侵宋宋于是請于晉而伐之書伐許伐陳<lb/>
　皆著楚之詘也<hi>案此條從春秋傳說彚纂補入</hi>
夏衞石買帥師伐曹<lb/>
秋齊侯伐我北鄙圍桃高厚帥師伐我北鄙圍防<lb/>
　齊之君臣同來伐我分兵以圍我二邑<hi>案以上從春秋傳說彚纂</hi>
<pb n="7b"/>
　<hi>補入</hi>其恃衆暴寡如此況齊魯頻世婚姻之國也數年<lb/>
　之間見伐不已見魯政之衰矣<hi>安其恃衆暴寡以下從程端學春秋本義</hi>
　<hi>補入</hi>
九月大雩<lb/>
宋華臣出奔陳<lb/>
　華臣暴其宗室而亂宋政不有國討失政刑矣君子<lb/>
　違不適讎國陳乃宋讐而奔焉尤可誅也<hi>案此條從春秋傳說</hi>
　<hi>彚纂補入</hi>
<pb n="8a"/>
冬邾人伐我南鄙<lb/>
　邾之先君以伐魯而為晉所執既歸而卒嗣子在喪<lb/>
　而復興師伐我者叛晉與齊也齊人使之修先君之<lb/>
　怨此祝柯之會所以復見執也<hi>案此條從程端學春秋本義補入</hi>
十有八年春白狄來<lb/>
　春秋書白狄于是焉止白狄之來與介葛盧同<hi>案以上從</hi>
　<hi>春秋傳說彚纂補入</hi>罪中國不當與之交接也且宣八年晉師<lb/>
　白狄伐秦是晉强而附晉伐秦也成八年秦人白狄<lb/>
<pb n="8b"/>
　伐晉是秦强而附秦伐晉也<hi>案自罪中國以下從程端學春秋本義補入</hi>
夏晉人執衞行人石買<lb/>
秋齊師伐我北鄙<lb/>
冬十月公㑹晉侯宋公衞侯鄭伯曹伯莒子邾子滕子<lb/>
薛伯把伯小邾子同圍齊<lb/>
曹伯負芻卒于師<lb/>
楚公子午帥師伐鄭<lb/>
　楚于是復争鄭<hi>案此條從程端學春秋本義補入</hi>
<pb n="9a"/>
十有九年春王正月諸侯盟于祝柯<lb/>
　盟者何平公修覇也雖盟焉楚闚于南齊易于後呉<lb/>
　人且張一邾之㣲面從而背睽之盟奚益哉<hi>案此條從程端</hi>
　<hi>學春秋本義補入</hi>
晉人執邾子<lb/>
　既來同會又來同盟而乃執之非覇討也故稱人下<lb/>
　書取邾田自漷水則知䝱人之君而奪其地此平公<lb/>
　之覇政也<hi>案此條從程端學春秋本義補入</hi>
<pb n="9b"/>
公至自伐齊<lb/>
取邾田自漷水<lb/>
　邾之病魯信有罪矣魯以諸侯之力既執其先君又<lb/>
　執其嗣君亦可已矣又取其田盖已甚矣晉劫邾使<lb/>
　與魯豈覇者之舉哉<hi>案以上從程端學春秋本義補入</hi>書取田于至<lb/>
　自伐齊之後明公獨取之非諸侯取之専罪公之意<lb/>
　<hi>案以上從春秋傳說彚纂補入</hi>自漷水者隨漷水以為界言其取之<lb/>
　多也又罪其亂先王之疆理也<hi>案自漷水以下四句從春秋本義補入</hi>
<pb n="10a"/>
季孫宿如晉<lb/>
葬曹成公<lb/>
夏衞孫林父帥師伐齊<lb/>
　十四年林父逐衞侯衎奔于齊故獨伐齊林父逐君<lb/>
　霸主所當討而與之會伐則晉平霸業可知矣<hi>案此條從</hi>
　<hi>春秋傳說彚纂補入</hi>
秋七月辛卯齊侯環卒<lb/>
晉士匄帥師侵齊至榖聞齊侯卒乃還<lb/>
<pb n="10b"/>
八月丙辰仲孫蔑卒<lb/>
齊殺其大夫高厚<lb/>
　齊高厚嘗帥師伐我矣晉新行義于齊齊侯始立而<lb/>
　欲親晉故歸罪于高厚而殺之以說于晉此明年所<lb/>
　以與澶淵之盟也<hi>案此條從春秋傳說彚纂補入</hi>
鄭殺其大夫公子嘉<lb/>
冬葬齊靈公<lb/>
　齊魯累世婚姻之國前雖有怨今已易世故不廢喪<lb/>
<pb n="11a"/>
　紀示不忘好<hi>案此條從春秋傳說彚纂補入</hi>
城西郛<lb/>
叔孫豹會晉士匄于柯<lb/>
　魯猶懼齊故為柯之會以自固<hi>案此條從春秋傳說彚纂補入</hi>
城武城<lb/>
　襄公四書城邑非本務也使民饑而散雖城之孰與<lb/>
　守之<hi>案此條從程端學春秋本義補入</hi>
二十年春王正月辛亥仲叔速會莒人盟于向<lb/>
<pb n="11b"/>
　向本莒邑宣四年取之者也莒魯結好自是十五年<lb/>
　不交兵速代父為卿未練而從政無復三年之喪也<lb/>
　<hi>案此條從春秋傳說彚纂補入</hi>
夏六月庚申公會晉侯齊侯宋公衞侯鄭伯曹伯莒子<lb/>
邾子滕子薛伯把伯小邾子盟于澶淵<lb/>
　齊以晉不伐其喪而感服居喪而出盟盖亦越禮畔<lb/>
　道矣<hi>案此條從春秋傳說彚纂補入</hi>
秋公至自會<lb/>
<pb n="12a"/>
仲孫速帥師伐邾<lb/>
蔡殺其大夫公子燮蔡公子履出奔<lb/>
陳侯之弟黄出奔楚<lb/>
　黄與履何以奔楚自理也黄以寵任太過權逼其卿<lb/>
　慶氏譖之而陳侯不能為之辨明是以一國之大不<lb/>
　能容一弟也<hi>案此條從春秋傳説彚纂補入</hi>
叔老如齊<lb/>
冬十月丙辰朔日有食之<lb/>
<pb n="12b"/>
季孫宿如宋<lb/>
二十有一年春王正月公如晉<lb/>
邾庶其以漆閭丘來奔<lb/>
　庶其叛其君又盜其土地來奔于魯其罪大矣時公<lb/>
　在晉而季氏遂納其邑受其叛臣是之謂以利主逋<lb/>
　逃惡自見也<hi>案此條從程端學春秋本義補入</hi>
夏公至自晉<lb/>
秋晉欒盈出奔楚<lb/>
<pb n="13a"/>
　盈不能防閑其母遂為范匄所逐既取奔亡復有作<lb/>
　亂之志故特奔于楚焉以楚疆大今日可恃以逃難<lb/>
　他日可挾以復歸也<hi>案此條從春秋傳說彚纂補入</hi>
九月庚戌朔日有食之<lb/>
冬十月庚辰朔日有食之<lb/>
　連食兩月變之大者歴家推歩之術皆一百七十三<lb/>
　日始一交會去度逺則日食漸少無頻食之理而此<lb/>
　年九月十月二十四年七月八月頻食下至漢晉以<lb/>
<pb n="13b"/>
　來亦或有之不可委之天數之常故聖人必以為譴<lb/>
　異而書之以驚人君之或怠後世任數而不修徳徳<lb/>
　未修而禍未至益以為天無心而數有定也惟天之<lb/>
　仁又出災異以申勸之且曰前既無騐此奚為哉亦<lb/>
　數而已矣目習于見耳習于聞而不復思上帝之怒<lb/>
　不足獨當而下延禍于衆庶于是斯民皆怨其上而<lb/>
　民心離矣孟子曰王無罪嵗斯天下之民至焉為人<lb/>
　君者可不戒哉<hi>案此條從程端學春秋本義補入</hi>
<pb n="14a"/>
曹伯來朝<lb/>
公會晉侯齊侯宋公衞侯鄭伯曹伯莒子邾子于啇任<lb/>
　范鞅欲使盈無所容于世故盈𤼵憤卒興大亂此以<lb/>
　私敗公足為戒也<hi>案此條從黄震日抄補入</hi>
二十有二年春王正月公至自會<lb/>
　著不朝正于廟<hi>案此條從程端學春秋本義補入</hi>
夏四月<lb/>
秋七月辛酉叔老卒<lb/>
<pb n="14b"/>
　此叔肸之孫聲伯之子其子弓嗣為大夫是為子叔<lb/>
　敬子<hi>案此條從春秋傳說彚纂補入</hi>
冬公㑹晉侯齊侯宋公衞侯鄭伯曹伯莒子邾子薛伯<lb/>
把伯小邾子于沙隨<lb/>
　晉以一欒盈之故期年之間再合諸侯見晉失覇者<lb/>
　之義不足以令諸侯矣齊侯于是終保欒盈明年伐<lb/>
　衞遂伐晉也<hi>案此條從趙汸春秋集註補入</hi>
公至自會<lb/>
<pb n="15a"/>
楚殺其大夫公子追舒<lb/>
　追舒寵近小人故及于難然以楚國之力除一寵嬖<lb/>
　之大夫顧豈難哉而康王始則與人之子圖其父終<lb/>
　則殺之轘其黨于四竟由威柄失于上故刑不足以<lb/>
　馭下也夫威柄既立則責譙足以折姧臣之鋒及其<lb/>
　失之則刀鋸不足以當姧臣之罪其怨毒所鍾遂𤼵<lb/>
　于靈王之世楚之不亡者幸而已<hi>案此條從春秋傳說彚纂補入</hi>
二十有三年春王二月癸酉朔日有食之<lb/>
<pb n="15b"/>
三月己巳把伯匄卒<lb/>
　把自悼公以來晉悼為婚姻國國恃以興而魯禮有<lb/>
　加焉<hi>案此條從春秋傳說彚纂補入</hi>
夏邾畀我來奔<lb/>
葬把孝公<lb/>
陳殺其大夫慶虎及慶寅<lb/>
　書及著罪在慶虎以虎之罪而及寅也<hi>案此條從春秋傳說彚纂</hi>
　<hi>補入</hi>
<pb n="16a"/>
陳侯之弟黄自楚歸于陳<lb/>
　二慶死則黄之歸易矣讒誣不釋則忠良不顯姦宄<lb/>
　不誅則淑善不遂君子小人相為伏見故陳討二慶<lb/>
　而公子黄返也<hi>案此條從春秋傳說彚纂補入</hi>
晉欒盈復入于晉入于曲沃<lb/>
　曲沃即沃昭公分國以封沃沃盛强昭公㣲弱國人<lb/>
　將叛而歸沃故詩人作楊之水椒聊杕杜之詩以見<lb/>
　意然則沃者晉之腴饒强盛必叛之邑也今曲沃大<lb/>
<pb n="16b"/>
　夫不由君命而擅納盈以曲沃乃盈舊所食之私邑<lb/>
　故盈帥曲沃之甲以入晉不勝而反入曲沃焉故書<lb/>
　入于曲沃見盈有叛心又見曲沃知有盈而不知有<lb/>
　晉君也<hi>案此條從春秋傳說彚纂補入</hi>
秋齊侯伐衞遂伐晉<lb/>
　齊侯因晉有欒氏之難而助之以報十八年之役也<lb/>
　十八年諸侯同圍齊者魯之故也齊之所以數伐魯<lb/>
　者衞之故也故先伐衞晉不之問于是遂伐晉晉為<lb/>
<pb n="17a"/>
　盟主而衞其同盟也既伐同盟又伐主盟禍亂成于<lb/>
　此矣<hi>案此條從程端學春秋本義補入</hi>
八月叔孫豹帥師救晉次于雍榆<lb/>
己卯仲孫速卒<lb/>
冬十月乙亥臧孫紇出奔邾<lb/>
晉人殺欒盈<lb/>
齊侯襲莒<lb/>
　以十八年莒子同諸侯圍齊故也凡用兵者聲言彼<lb/>
<pb n="17b"/>
　罪執辭以伐若乗人不備掩而取之則盜賊之為爾<lb/>
　春秋獨此書襲者罪齊侯以諸侯之尊為盜賊之事<lb/>
　也<hi>案此條從程端學春秋本義補入</hi>
二十有四年春叔孫豹如晉<lb/>
仲孫羯帥師侵齊<lb/>
　齊之伐晉也魯使叔孫豹救之次于雍榆無功于晉<lb/>
　故孟孝伯至此復帥師侵齊為晉報焉盖懼晉之疑<lb/>
　也羯代速為卿未練而帥師無復三年之喪罪自見<lb/>
<pb n="18a"/>
　矣<hi>案此條從春秋傳說彚纂補入</hi>
夏楚子伐呉<lb/>
　于此見楚弱而呉强也自襄公言之十一年失鄭十<lb/>
　四年伐呉自是舍鄭而不取置欒盈而不事又十年<lb/>
　而一再伐呉以是而知楚弱而勢分于呉方急呉而<lb/>
　緩中國也<hi>案此條從程端學春秋本義補入</hi>
秋七月甲子朔日有食之既<lb/>
齊崔杼帥師伐莒<lb/>
<pb n="18b"/>
　去年齊侯襲莒已與莒平今崔杼因帥師送使者如<lb/>
　楚而遂伐莒是見利則乗齊人之無信也<hi>案此條從春秋傳說</hi>
　<hi>彚纂補入</hi>
大水<lb/>
八月癸巳朔日有食之<lb/>
公會晉侯宋公衞侯鄭伯曹伯莒子邾子滕子薛伯把<lb/>
伯小邾子于夷儀<lb/>
　自盟于柯陵之後齊有輕晉之心會齊侯環卒而光<lb/>
<pb n="19a"/>
　新立乃受盟于澶淵及商任沙隨之㑹晉失其令齊<lb/>
　于是復貳明年乃伐衞遂伐晉又再加兵于莒晉侯<lb/>
　為是故會于夷儀帥十二諸侯之師將以討齊然會<lb/>
　而不伐是有畏也國勢不競衆志不一也曰水不克<lb/>
　者特辭不能伐耳下書崔杼伐我西鄙盖知晉之無<lb/>
　能為也<hi>案以上從春秋傳說彚纂補入</hi>把伯居喪出會覩文見義<hi>案二</hi>
　<hi>句從程端學春秋本義補入</hi>
冬楚子蔡侯陳侯許男伐鄭<lb/>
<pb n="19b"/>
公至自會<lb/>
　諸侯救鄭不書故以會致<hi>案此條從春秋傳說彚纂補入</hi>
陳鍼宜咎出奔楚<lb/>
叔孫豹如京師<lb/>
　襄公即位二十有四年如晉者五出會諸侯者十有<lb/>
　三未嘗朝天子也是時榖洛鬭毁王宮而齊侯叛晉<lb/>
　求媚于天子故為王城之于是叔孫豹始如京師聘<lb/>
　且賀焉<hi>案此條從春秋傳說彚纂補入</hi>
<pb n="20a"/>
大饑<lb/>
二十有五年春齊崔杼帥師伐我北鄙<lb/>
夏五月乙亥齊崔杼弑其君光<lb/>
　崔杼不能防閑其妻以淫于家又不絶其妻而行大<lb/>
　逆于君齊莊背諸侯之盟數行侵伐崔杼因民之忿<lb/>
　遂以宣淫之故弑之<hi>案此條從春秋傳說彚纂補入</hi>
公會晉侯宋公衞侯鄭伯曹伯莒子邾子滕子薛伯杞<lb/>
伯小邾子于夷儀<lb/>
<pb n="20b"/>
　晉會諸侯以伐齊齊以莊公既弑為解因納賂以求<lb/>
　成焉故不書伐夫以義會諸侯而以姦終之有以知<lb/>
　晉平之不競矣<hi>案此條從春秋傳說彚纂補入</hi>
六月壬子鄭公孫舍之帥師入陳<lb/>
　去秋夷儀之會楚與陳蔡許三國同伐鄭今嵗復會<lb/>
　于夷儀鄭慮楚之復來也故先帥師入陳以奪其心<lb/>
　觀左氏所載入人之國未有若子展子産之有禮者<lb/>
　也故春秋無貶辭<hi>案此條從春秋傳說彚纂補入</hi>
<pb n="21a"/>
秋八月己巳諸侯同盟于重丘<lb/>
公至自會<lb/>
衞侯入于夷儀<lb/>
楚屈建帥師滅舒鳩<lb/>
冬鄭公孫夏帥師伐陳<lb/>
十有二月呉子遏伐楚盟于巢卒<lb/>
二十有六年春王二月辛卯衞甯喜弑其君剽<lb/>
衞孫林父入于戚以叛<lb/>
<pb n="21b"/>
　獻公之奔也林父實逐之今甯喜弑剽將納獻公故<lb/>
　林父懼而入于戚以叛<hi>案以上從程端學春秋本義補入</hi>叛甚于奔<lb/>
　前此諸大夫有不利于已則奔而已未有若林父之<lb/>
　叛者故書叛自林父始<hi>案叛甚于奔以下從春秋傳說彚纂補入</hi>
甲午衞侯衎復歸于衞<lb/>
夏晉侯使荀呉來聘<lb/>
公會晉人鄭良霄宋人曹人于澶淵<lb/>
秋宋公殺其世子痤<lb/>
<pb n="22a"/>
　晉獻公惑驪姬之讒而殺申生宋平公聽伊戾之詐<lb/>
　而殺痤春秋以晉侯宋公殺之直罪君之不明惑于<lb/>
　讒慝為後世戒漢武帝唐明皇猶蹈之以二君猶爾<lb/>
　晉宋不足道也嗚呼自古讒人為國患雖其君之父<lb/>
　子不能相保况臣下乎春秋書此當三復其言<hi>案此條從</hi>
　<hi>程端學春秋本義補入</hi>
晉人執衞甯喜<lb/>
　弑君之賊人人皆得討之晉人執之非討其弑君也<lb/>
<pb n="22b"/>
　討其伐戚而殺晉戍也<hi>案此條從春秋傳說彚纂補入</hi>
八月壬午許男甯卒于楚<lb/>
　十六年晉伐許他國皆大夫獨鄭伯自行故許男欲<lb/>
　報之<hi>案以上從春秋傳說彚纂補入</hi>以中國諸侯而死于南楚死非<lb/>
　其所矣<hi>案二句從程端學春秋本義補入</hi>
冬楚子蔡侯陳侯伐鄭<lb/>
葬許靈公<lb/>
二十有七年春齊侯使慶封來聘<lb/>
<pb n="23a"/>
夏叔孫豹會晉趙武楚屈建蔡公孫歸生衞石惡陳孔<lb/>
奐鄭良霄許人曹人于宋<lb/>
　此事利害甚重不可輕舉也而諸侯大夫不詳其故<lb/>
　始循其弭兵之名遂會于宋而與之盟自是大啟戎<lb/>
　心于盟偪好華夏蠻夷莫知其辨而諸侯亦俛首兩<lb/>
　事晉楚嗟乎桓文數十年之功業一朝而壊之生民<lb/>
　雖暫免于兵甲天下之勢遂大潰而不可收拾矣彼<lb/>
　豈知天下之大計哉<hi>案此條從程端學春秋本義補入</hi>
<pb n="23b"/>
衞殺其大夫甯喜<lb/>
衞侯之弟鱄出奔晉<lb/>
秋七月辛巳豹及諸侯之大夫盟于宋<lb/>
冬十有二月乙亥朔日有食之<lb/>
二十有八年春無冰<lb/>
夏衞石惡出奔晉<lb/>
邾子來朝<lb/>
　邾自晉執其君魯取其田益㣲弱矣至自悼公來朝<lb/>
<pb n="24a"/>
　<hi>案此條從春秋傳說彚纂補入</hi>
秋八月大雩<lb/>
　春無冰秋旱此皆人事所召而僭用大禮以析之不<lb/>
　亦悖乎<hi>案此條從春秋傳說彚纂補入</hi>
仲孫羯如晉<lb/>
冬齊慶封來奔<lb/>
十有一月公如楚<lb/>
十有二月甲寅天王崩<lb/>
<pb n="24b"/>
乙未楚子昭卒<lb/>
二十有九年春王正月公在楚<lb/>
　公在齊晉多矣闕朝正之禮亦不少矣但書公如齊<lb/>
　如晉而義自見也今書公在楚則聖人之㫖深矣二<lb/>
　十八年十一月公如楚十二月甲寅天王崩乙未楚<lb/>
　子昭卒公不篤君臣之義以奔天王之喪而狥蠻夷<lb/>
　之强以俟楚子之葬久留于楚迨夏乃歸故聖人特<lb/>
　以朝正之時書公所在與昭公失國在乾侯同且以<lb/>
<pb n="25a"/>
　責季氏之無君也<hi>案此條從春秋傳說彚纂補入</hi>
夏五月公至自楚<lb/>
庚午衞侯衎卒<lb/>
閽弑呉子餘祭<lb/>
仲孫羯會晉荀盈齊高止宋華定衞世叔儀鄭公孫叚<lb/>
曹人莒人滕人薛人小邾人城把<lb/>
晉侯使士鞅來聘<lb/>
　謝城把且使我歸把田也<hi>案此條從春秋傳說彚纂補入</hi>
<pb n="25b"/>
把子來盟<lb/>
　晉使魯歸前所侵把田故書把子來盟于士鞅來聘<lb/>
　之下<hi>案此條從春秋傳說彚纂補入</hi>
呉子使札來聘<lb/>
秋九月葬衞獻公<lb/>
齊高止出奔北燕<lb/>
冬仲孫羯如晉<lb/>
三十年春王正月楚子使薳罷來聘<lb/>
<pb n="26a"/>
　公踰年在楚楚郟敖新即位故使薳罷來聘以報之<lb/>
　自文公九年至此歴七十餘年未嘗交聘今薳罷之<lb/>
　來盖為恭也自是呉楚皆不復來聘矣<hi>案此條從春秋傳說彚纂</hi>
　<hi>補入</hi>
夏四月蔡世子般弑其君固<lb/>
五月甲午宋災宋伯姬卒<lb/>
天王殺其弟佞夫<lb/>
王子瑕奔晉<lb/>
<pb n="26b"/>
秋七月叔弓如宋葬宋共姬<lb/>
　使卿葬内女非禮也始終之禮皆過于厚成八年夏<lb/>
　宋公使公孫夀來納幣十月衞人來媵九年二月伯<lb/>
　姬歸于宋夏季孫行父如宋致女晉人來媵十年齊<lb/>
　人來媵皆非禮也<hi>案此條從程端學春秋本義補入</hi>
鄭良霄出奔許自許入于鄭鄭人殺良霄<lb/>
冬十月葬蔡景公<lb/>
晉人齊人宋人衞人鄭人曹人莒人邾人媵人薛人把<lb/>
<pb n="27a"/>
人小邾人會于澶淵宋災故<lb/>
三十有一年春王正月<lb/>
夏六月辛巳公薨于楚宮<lb/>
秋九月癸巳子野卒<lb/>
己亥仲孫羯卒<lb/>
冬十月滕子來會葬<lb/>
　此僭天子之禮也<hi>案此條從程端學春秋本義補入</hi>
癸酉葬我君襄公<lb/>
<pb n="27b"/>
十有一月莒人弑其君宻州<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷三十<lb/>
</p>
<p>
</p>
  </div>
</body>
</text>
</TEI>
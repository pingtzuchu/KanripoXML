<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷一</head> <lb/>
    <p>
<pb n="1a"/>
欽定四庫全書<lb/>
　春秋集註卷一<lb/>
　　　　　　　　　　　　宋　高閌　撰<lb/>
　春秋者古史記事之名也凡古史必編年年有四時<lb/>
　故錯舉以為記事之名蓋欲後人以時思之而不忘<lb/>
　非獨魯國然也此書乃仲尼約魯史而修之觀公羊<lb/>
　傳載雨星不及地尺而復則以為不修春秋之辭而<lb/>
　晉韓宣子所見禮記載里克吳孟子之事皆謂之魯<lb/>
<pb n="1b"/>
　春秋則知魯舊有是書非仲尼作經而名之曰春秋<lb/>
　也仲尼之道旣不行于天下將損益三代之制立為<lb/>
　百王不易之大法而不欲載之空言然而之杞之宋<lb/>
　其文獻皆不足徴惟周監于二代而其禮盡在魯魯<lb/>
　又周公之後吾父母之國而舊史春秋乃其行事之<lb/>
　深切著明者故仲尼因而修之以明王道以正王法<lb/>
　非但爲魯設也<lb/>
　　隱公一<lb/>
<pb n="2a"/>
　周平王東遷之二年孝公薨四十八年惠公薨春秋<lb/>
　不始于孝惠而始于隱何也以平王之所終也昔周<lb/>
　有天下厯歳數百世修其德雖有辟王而王道尚行<lb/>
　人心眷眷不忘故厲雖板蕩而宣繼中興幽雖暴虐<lb/>
　而諸侯不替朝事方平王東遷之始典刑尚在天下<lb/>
　猶禀號令仲尼不忍遽絶之也不忍遽絶之者若曰<lb/>
　猶有所待焉耳至于在位旣久恬于頽靡無振起之<lb/>
　略諸侯以周室不足憚專肆擅橫變法壊紀蕩無禁<lb/>
<pb n="2b"/>
　制禮樂征伐各自己出亂臣賊子接迹海内夷狄強<lb/>
　暴憑陵中夏是時楚熊通弑君自立莫討其罪卒僭<lb/>
　大號以抗天子平王正當中興之時略無撥亂之志<lb/>
　厯孝逾惠逮隱而死夫生猶可以有冀也死則復何<lb/>
　望哉自是而後周之子孫日失其序徒以名位苟活<lb/>
　于世故詩至黍離而降書至文侯之命而絶然則王<lb/>
　者之迹熄適在隱公之時仲尼默觀天運知三代循<lb/>
　環之治至是而極懼先王經世之法墜地莫傳欲立<lb/>
<pb n="3a"/>
　爲中制俾萬世可以通行故假周以立王法而託始<lb/>
　于隱公焉且以文武之道期後王以周公之事業望<lb/>
　魯之子孫也以此推之春秋固非一王之法乃萬世<lb/>
　通行之法也<lb/>
元年<lb/>
　歲在己未是隱公之始年周平王之四十九年也春<lb/>
　秋之義大一統今天下之統在周曷爲不用周平王<lb/>
　之年曰人君嗣位必踰年稱元者自古天子諸侯皆<lb/>
<pb n="3b"/>
　然非仲尼作春秋始爲此法也然諸侯嗣君得有其<lb/>
　年不得有其正正朔必禀于天子故仲尼因魯史修<lb/>
　春秋以正月繫之王而元年繫之魯蓋託魯史以立<lb/>
　法故也元者始也董仲舒曰謂一為元者示大始欲<lb/>
　正本也一元既建累而數之爲國之久新厯年之多<lb/>
　少顯然可見矣此記久明遠萬世可行之法也自秦<lb/>
　惠王十四年以初自王改稱元年漢文因之改後元<lb/>
　年孝武又因事别建年號後世帝王遂因襲之數年<lb/>
<pb n="4a"/>
　一改以爲美事乃以改元之多寡爲享國之久長或<lb/>
　于一歲之内有改元再三者又一國之中有前後重<lb/>
　複者甚至于不待踰年而自改元又復有改年為載<lb/>
　者斯皆率意妄作又豈知春秋書元之義乃萬世不<lb/>
　易之法乎<lb/>
春王正月<lb/>
　春秋託文以示義大要尊周而主魯尊周者使天下<lb/>
　知有天王也主魯者略諸國而詳魯以盡作書之體<lb/>
<pb n="4b"/>
　也文既主魯故元年春下書王正月若周史則不復<lb/>
　稱王矣然以建子爲正正月非春也聖人蓋假天時<lb/>
　以立義耳斯可見行夏之時者萬世不易之法也在<lb/>
　聖人之門惟顔子一人足以知此耳後世不知時變<lb/>
　如秦始皇以建亥爲正魏明帝以建丑爲正唐武后<lb/>
　以建子爲正或有以正月爲建寅月至十二月爲建<lb/>
　丑月者又有以正月爲一月以至十二月爲臘月者<lb/>
　斯皆率意妄作者也聖人傷文之勝耳目聞見事與<lb/>
<pb n="5a"/>
　時亂乃參酌三王而立爲中制故春秋雖書周事而<lb/>
　斷用夏時苟一時無事則書春王正月夏四月秋七<lb/>
　月冬十月以明夏正據人所見而孟仲季皆得其正<lb/>
　可以萬世通行也夫春者天時也王正月者王正也<lb/>
　諸侯當上奉天時下承王正知王正月之爲春則知<lb/>
　王道即天道矣春秋因天命以正王道稱天王以奉<lb/>
　天命故先書春王正月以見王與天同大而二百四<lb/>
　十二年之事皆天理王道也雖然天下之事不可悉<lb/>
<pb n="5b"/>
　紀故春秋常事不書非常則書隱之即位此非常事<lb/>
　史法當書而不書者或曰攝也或曰讓也春秋别嫌<lb/>
　明微之書深察夫隱之立也名曰爲桓而其心則殆<lb/>
　將竊名者耳豈有十一年之間居處魯君也號令魯<lb/>
　君也偃然在位當天王之聘受滕薛之朝凡所行之<lb/>
　事未見其所以爲攝亦未見其讓而實已即位乃徒<lb/>
　爲此名以召亂耳聖人所以不書者正王法于始也<lb/>
　蓋諸侯之立必由王命平王以降王命不行諸侯之<lb/>
<pb n="6a"/>
　嗣皆不請命其間近正者特承之以正而已如隱文<lb/>
　成襄昭哀皆不請王命而承之以正者也隱獨不書<lb/>
　即位者入春秋之始聖人即以王法奪之而大義既<lb/>
　立矣若文成襄昭哀例亦不書則與夫繼故而不承<lb/>
　以正者無以爲别故五公書之猶言繼正而有所受<lb/>
　之也如莊閔僖則旣無王命又皆繼故而非承以正<lb/>
　故不書即位者不正其始也桓宣定之書即位則著<lb/>
　其自立之罪蓋桓弑隱自立宣受弑賊之立定爲逐<lb/>
<pb n="6b"/>
　君者所立皆無王無君何命之受欲書其自即位也<lb/>
　定之比宣則又有間矣春秋大率所書事同則辭同<lb/>
　後人因謂之例然有事同而辭異者亦有事異而辭<lb/>
　同者不可以例拘也<lb/>
三月公及邾儀父盟于蔑<hi>案邾儀父公穀作邾婁儀父蔑公穀作昧此從左氏</hi>
　隱之即位不能自正自謂爲桓而立内懼諸大夫之<lb/>
　不己悦外慮諸屬國之不己從而邾以附庸有不相<lb/>
　得于是乎首與邾盟夫盟者先王因人情之所不免<lb/>
<pb n="7a"/>
　而制爲之禮此嘉禮也非在喪者所可行公旣越禮<lb/>
　畔道而爲之及其位旣定諸侯稍附至七年而遂伐<lb/>
　邾則其不信反覆之情可見矣故元年先書此盟以<lb/>
　發之凡盟内爲主稱及外爲主稱㑹其曰公及所以<lb/>
　過公也其過公奈何旣爲桓而立矣又何憾焉而求<lb/>
　盟之汲汲也其不自正之意可見矣邾者附庸之國<lb/>
　儀父者其君之字也春秋之法周稱天王尊無二也<lb/>
　列國稱爵重王命也附庸稱字尊命卿也夷狄稱名<lb/>
<pb n="7b"/>
　降中國也儀父稱字與蕭叔同非貴之也秦始附庸<lb/>
　亦稱秦仲耳蔑我地<lb/>
夏五月鄭伯克段于鄢<lb/>
　此見鄭伯以骨肉之故輕動干戈而鄭亦自是用兵<lb/>
　不息也克者勝之難夫以君討臣以兄討弟而謂之<lb/>
　克者何其難也以詩攷之鄭伯不勝其母而縱段于<lb/>
　京段不義得衆亦不易勝然鄭伯初畏人之多言不<lb/>
　早爲之所卒養成其惡乃始用兵欲力除之是其處<lb/>
<pb n="8a"/>
　心積慮欲克段者在鄭伯而已故聖人特改舊史叔<lb/>
　段出奔之文直書鄭伯克段以罪之且段本居京今<lb/>
　克之于鄢又見鄭伯追勝之是不教其弟而忍以干<lb/>
　戈相向又必窮追之然後已春秋推見至隱首誅其<lb/>
　意以正人心爲萬世人君之訓也段不稱弟者恃母<lb/>
　叛兄聖人不以弟銀之亦見鄭伯不以弟畜段而以<lb/>
　路人待之若討賊辭也兄雖不兄而段之不弟又異<lb/>
　乎衞鱄陳招宋辰秦鍼也聖人交譏之見兄弟之道<lb/>
<pb n="8b"/>
　壊于是矣鄢妘姓之國爲鄭武所滅國語曰鄢之亡<lb/>
　也由仲任特書于鄢者存先王之建國以惡鄭也<lb/>
秋七月天王使宰咺來歸惠公仲子之賵<lb/>
　此譏天王之壊典禮也隱之立也不敢自安故以桓<lb/>
　公之喪告于天王天王不能正典禮順適魯隱之意<lb/>
　遽使使來歸仲子之賵公羊傳曰成公意也蓋得之<lb/>
　矣夫王者奉若天道故稱天王一失其道則冠履顛<lb/>
　倒名器溷淆人倫亂而天理滅矣夫婦人倫之本終<lb/>
<pb n="9a"/>
　身不變者也本無再娶之禮然大夫而下内無主則<lb/>
　家道不立故不得已而有再娶者焉惟天子諸侯内<lb/>
　職具備后夫人亡則可以攝治又何必再娶乎哉惠<lb/>
　公再娶仲子非禮也己卒於春秋之前而天王至是<lb/>
　來賵者隱公立而以桓爲請故也隱受天王之賵陷<lb/>
　天王於非禮罪可知矣不謂之夫人而繫之惠公者<lb/>
　若曰惠公之仲子云爾春秋以非禮之嫡故特正其<lb/>
　名而以妾稱之也婦人于法無諡惟繫以夫之諡以<lb/>
<pb n="9b"/>
　明所屬然衆妾不當繫夫諡故以字配姓示不忘本<lb/>
　且以别同姓焉今天王不探隱公之情不能明辨其<lb/>
　自當立之義遂以夫人之禮下賵人臣之妾此不天<lb/>
　亂倫之甚也然入春秋之始天王之義未見故王不<lb/>
　去天而特貶其使咺咺者天王之宰也以天王之尊<lb/>
　而賵諸侯之妾以天王之宰而為賵妾之使故名其<lb/>
　宰又去其爵邑以見王之不王也夫王臣雖微猶不<lb/>
　名况于宰乎<lb/>
<pb n="10a"/>
九月及宋人盟于宿<lb/>
　惠公之季年敗宋師于黃桓乃宋出也天王既賵仲<lb/>
　子故公懼宋而求成焉盟于宿魯志也稱及稱人皆<lb/>
　非卿也雖微者往亦由君命而與之盟耳聖人書此<lb/>
　又見隱公始與宋合而終以干戈相向反覆不信也<lb/>
　宿風姓國地以宿則宿亦與焉<lb/>
冬十有二月祭伯來<lb/>
　此見周室不競大臣不法也夫祭伯王臣也不以罪<lb/>
<pb n="10b"/>
　來故不可謂之奔不以命來故不可謂之使然則何<lb/>
　爲而來曰祭伯來則魯國定矣隱之即位此國疑之<lb/>
　時也非王靈紹至則無以鎭撫之當時諸侯之立不<lb/>
　由天王之命失臣子之義王法所當誅也祭伯爲王<lb/>
　臣不能輔王正典刑而反定魯侯之位顚倒甚矣故<lb/>
　特書來以見意焉凡王臣三公稱公卿大夫稱爵元<lb/>
　士稱字中下士稱名書曰召公爲保周公爲師又曰<lb/>
　周公位冢宰又曰乃同召太保奭芮伯彤伯畢公衞<lb/>
<pb n="11a"/>
　侯毛公蓋六卿有兼公者則稱公若周召毛畢是也<lb/>
　其不兼公與諸侯入爲王卿士者王制曰天子之卿<lb/>
　視伯天子之大夫視子男天子之元士視附庸其所<lb/>
　受采地既與外諸侯同故其名位亦然若祭伯凡伯<lb/>
　召伯渠伯皆王朝之卿士也劉子單子尹子温子蘇<lb/>
　子皆王朝之大夫也榮叔南季家父叔服皆王朝之<lb/>
　元士也元士視附庸附庸之君例稱字故也中下士<lb/>
　稱名劉夏石尚是也子突亦士而變文稱王人者著<lb/>
<pb n="11b"/>
　諸侯之逆王命也劉文公卒而直曰劉卷卒者非列<lb/>
　國也故不稱子其奔殺則記其名以别其人王子瑕<lb/>
　王札子是也其有曾爲三公在畿内者亦稱公虢公<lb/>
　虞公州公是也武氏尹氏則又著其世卿矣凡諸侯<lb/>
　之大夫命于天子者亦與天子之元士同稱字宋孔<lb/>
　父鄭祭仲陳女叔魯單伯是也蓋諸侯大夫入京師<lb/>
　則稱士左傳襄二十六年晉韓起聘于周自稱晉士<lb/>
　起靈王聞之曰韓氏其昌阜于晉乎辭不失舊<lb/>
<pb n="12a"/>
公子益師卒<lb/>
　此魯國之卿也卿者佐君以治國而其卒乃國之大<lb/>
　事于此見君臣之義矣或日或不日見恩意之有厚<lb/>
　薄也益師乃孝公之子衆氏也凡諸侯之卿必受命<lb/>
　于天子當春秋時不請命故諸侯之卿皆不書官惟<lb/>
　宋以王者後得自命官故獨宋卿書官此稱公子者<lb/>
　以公子故使爲卿也諸侯之子曰公子公子之子曰<lb/>
　公孫公孫之子則以王父字爲氏<lb/>
<pb n="12b"/>
二年<lb/>
　是年閏十二月按自古厯法雖不同然前閏後閏大<lb/>
　約相去三十二月十九年七閏爲一章而杜預長厯<lb/>
　既非五歳再閏之法又非歸餘于終之法但據春秋<lb/>
　經傳攷日辰晦朔前後甲子不合則置一閏焉不知<lb/>
　用何法據文公元年左氏傳曰于是閏三月非禮也<lb/>
　夫周衰歴法雖差然入春秋九十七年左氏始譏其<lb/>
　失則知前此置閏未必盡如杜氏之所言也<lb/>
<pb n="13a"/>
春<lb/>
　春秋之法凡事在正月則書春王正月事在二月則<lb/>
　書春王二月事在三月則書春王三月若無事則但<lb/>
　書春王正月蓋有事則道在事無事則存天時王朔<lb/>
　而已天時備則歳功成王道存則人理立春秋之大<lb/>
　義也此春㑹戎非無事也而不見日月者聖人者隱<lb/>
　之不自正也平王之正月而公不自正何也禮天子<lb/>
　頒厯于諸侯諸侯告朔于廟而後布政公欲讓桓焉<lb/>
<pb n="13b"/>
　若政不自己出者也所謂不自正也<lb/>
公㑹戎于潛<lb/>
　犬戎之禍實遷周室隱公居喪之際未㑹諸侯事王<lb/>
　朝而先與戎㑹是誠何心哉春㑹而秋與之盟故先<lb/>
　書此㑹以見事始也夫與戎㑹而能以王室爲憂則<lb/>
　雖㑹夷狄亦春秋所不惡也觀天王使凡伯來聘戎<lb/>
　伐凡伯于楚丘以歸則知魯㑹戎盟適所以貽王室<lb/>
　之患耳此春秋之所誅也<lb/>
<pb n="14a"/>
夏五月莒人入向<lb/>
　夫刑于寡妻以御家邦人君之道也今莒子爲國不<lb/>
　能御妻至使棄其夫而去是夫婦俱失道矣既又以<lb/>
　兵擅入人之國彊取其妻以還向人亦無如之何豈<lb/>
　非夫婦之間本無大過非有心于棄絶故耶聖人不<lb/>
　責其夫婦之小失而尤惡其擅興兵以入他人之國<lb/>
　故不示其事而直書莒人入向以罪之蓋舉天下之<lb/>
　大法而非窮一天之惡且以見向國微弱之甚也凡<lb/>
<pb n="14b"/>
　書入者國之存亡未可知此書入者向亦自此屬于<lb/>
　莒矣宣四年公伐莒取向是也<lb/>
無駭帥師入極<lb/>
　春秋諸國遣其大夫將命必以君使爲文至于帥師<lb/>
　則直書帥師而不言君使亦無内外之辨何也帥師<lb/>
　者將也將在軍君命有所不受不可以使言也夫兵<lb/>
　者凶器雖天子行之猶曰致天討也况諸侯乎諸侯<lb/>
　行之猶曰奉王命也况大夫乎人况微者乎極者附<lb/>
<pb n="15a"/>
　庸同姓國也今一月之間外則莒人内則無駭皆以<lb/>
　兵入人之國是當時國無大小皆專兵也無駭不氏<lb/>
　未命故也古者五十而爵爲大夫而列國之卿皆受<lb/>
　命于天子至春秋時王道不行諸侯自命故聖人于<lb/>
　此辨之凡書字者皆天子命卿也凡書族者皆諸侯<lb/>
　自命者也其未命者但名之而已<lb/>
秋八月庚辰公及戎盟于唐<lb/>
　唐我地彼來而我及之也公春與戎㑹復不相信秋<lb/>
<pb n="15b"/>
　又與戎盟以中國禮義之鄉聖人之後而與戎割牲<lb/>
　㰱血以相誓辱亦甚矣故特書日以謹之聖人深責<lb/>
　中國而不罪夷狄也不罪夷狄者乃所以外之也以<lb/>
　此禮垂訓而後世猶有信尚結贊之甘言致暴兵起<lb/>
　于壇下如唐德宗者<lb/>
九月紀裂繻來逆女<lb/>
　詩稱大姒之家在渭之涘文王娶之親迎于渭又稱<lb/>
　蹶父之女嫁于韓侯韓侯迎止于蹶之里然則諸侯<lb/>
<pb n="16a"/>
　親迎自古而然故魯哀公問于孔子曰冕而親迎不<lb/>
　已重乎孔子對曰合二姓之好繼先聖之後爲天地<lb/>
　宗廟社稷之主君曷謂已重乎由此推之親迎之禮<lb/>
　自諸侯達于庶人未嘗可廢其使三公逆者惟天子<lb/>
　之尊而已紀侯不達上下之分輒使大夫來逆而魯<lb/>
　遂受之故聖人書此以見婚姻之禮壊也<lb/>
冬十月伯姬歸于紀<lb/>
　春秋十二公之女出嫁者多矣豈當一一書之凡書<lb/>
<pb n="16b"/>
　者必有以也且女子生而願爲之有家又惡不由其<lb/>
　道今魯不以紀廢親迎爲非禮乃使伯姬隨其大夫<lb/>
　以往而無嫌疑之避古者后夫人親蠶而出郊尚以<lb/>
　三棘圍之蓋其以禮防閑如此况女子有行遠適異<lb/>
　國而乃隨其大夫于道路之中豈禮也哉齊侯親送<lb/>
　于讙蓋知此也然則魯于伯姬生則以非禮嫁之死<lb/>
　又爲齊侯所𦵏非父母國之道失親親之義矣<lb/>
紀子帛莒子盟于宻<lb/>
<pb n="17a"/>
　其事雖不詳然已足以見莒紀之同好矣<lb/>
十有二月乙卯夫人子氏薨<lb/>
　隱公之夫人也夫人與君同體故國人稱之曰小君<lb/>
　而其沒也亦曰薨以明齊也先卒則不書𦵏以明順<lb/>
　也于此見夫婦之義矣蓋婦人無外行當繫其夫之<lb/>
　諡夫諡旣定妻即終而稱之先夫而死則不祔于廟<lb/>
　無所稱也夫人薨有常處故不地雖然隱將不終爲<lb/>
　君必不成其爲夫人而以夫人𦵏也其稱夫人而書<lb/>
<pb n="17b"/>
　薨者聖人加之臣子之辭以見正也<lb/>
鄭人伐衞<lb/>
　鄭段之亂其子滑奔衞衞人爲之伐鄭春秋略而不<lb/>
　書專罪鄭伯克段而已今鄭之報伐則有辭矣故于<lb/>
　此著衞人之罪也夫春秋無義戰其侵伐圍入取滅<lb/>
　之類各隨其事而書之其有善惡輕重則變文以示<lb/>
　義此聖人精微之志大中權衡之法也然其責常在<lb/>
　被兵者蓋彼加兵于己則當引咎自辨諭之以禮義<lb/>
<pb n="18a"/>
　不得免焉則固其封守告于天子方伯若忿而與戰<lb/>
　則以與戰者爲主處已絶亂之道也春秋凡書伐者<lb/>
　皆聲其罪以討焉鄭以公孫滑之故加兵于衞衞服<lb/>
　則可免矣而鄭擅興戎之罪自不可逃<lb/>
三年春王二月己巳日有食之<lb/>
　日月之食有常數焉此巧歴者所能推也而周官乃<lb/>
　言救日月食之法至于春秋又獨書日食何也日君<lb/>
　道也而被侵害豈徒然哉必有以也春秋書之其辭<lb/>
<pb n="18b"/>
　必曰有食之者蓋歸咎于人事而不以爲常數也是<lb/>
　以人君遇其食則當恐懼修省而百官惟當修輔厥<lb/>
　后更不推之于數蓋以有食之者故耳此春秋之深<lb/>
　意也後世推求臆度指陳某事之應則失之矣劉歆<lb/>
　曰凡日食有變人君能修政則災消而福至不能則<lb/>
　災息而禍生故經書災而不紀其故蓋吉凶無常隨<lb/>
　所行而成禍福也星辰陵厯亦然按長厯二月己巳<lb/>
　朔此不書朔因舊史也然則聖人作經盍不攷而正<lb/>
<pb n="19a"/>
　之乎曰周衰天子不班歴魯歴不正置閏不得其月<lb/>
　月之大小不得其度或在朔前或在朔後聖人因舊<lb/>
　史而書之爲後世戒<lb/>
三月庚戌天王崩<lb/>
　崩者上墜之形薨者上墜之聲臣子之心常倚君父<lb/>
　如山岳平王在位五十一年而崩此天下之大變也<lb/>
　夫春秋爲天下作也天下者天王之天下也天王崩<lb/>
　則四海之内皆當奔赴而當時諸侯無復奔喪㑹𦵏<lb/>
<pb n="19b"/>
　之禮惡極罪大不可勝誅故天王崩必書而此不書<lb/>
　其𦵏以見諸侯不臣之罪也平王世子洩父蚤死乃<lb/>
　立洩父之子林<lb/>
夏四月辛卯尹氏卒<hi>案經文公穀作尹氏左傳作君氏此從公穀</hi>
　春秋之時王臣自同于列國交政于諸侯故因其來<lb/>
　赴而錄其卒𦵏以譏之如尹氏王子虎劉卷皆奪其<lb/>
　爵秩不使同于外諸侯而尹氏特書氏者又起其世<lb/>
　繼也古者四民皆世守而不遷其卿大夫之子孫亦<lb/>
<pb n="20a"/>
　不得棄其祖父之業幼則入小學長則入太學行成<lb/>
　而志定業具而身修三十而后試以事四十而后授<lb/>
　以禄世禄而不世官是以俊傑在位庶績咸煕及周<lb/>
　之衰士皆世官凡公卿大夫之子孫雖至不肖亦襲<lb/>
　其位故幽王之詩曰尹氏太師宣王之詩曰王命尹<lb/>
　氏然則尹氏世秉周權其來逺矣其後尹氏立王子<lb/>
　朝尹氏召伯毛伯以王子朝奔楚皆書曰尹氏其終<lb/>
　可監矣<lb/>
<pb n="20b"/>
秋武氏子來求賻<lb/>
　此著諸侯不共天王之喪禮法之壊遂至于此重可<lb/>
　傷也武氏亦王臣之世官者曰武氏子蓋以父喪未<lb/>
　命故也若曰仍叔之子則其父在矣不稱使者太子<lb/>
　當喪未君未王命也天王崩諸侯不共喪事武氏子<lb/>
　當輔新天子正典刑以責諸侯無臣子之心乃躬自<lb/>
　徴求于四國據其來魯而書之以見周室微弱諸侯<lb/>
　不賻不敢責之故不書天王之𦵏而書求賻穀梁傳<lb/>
<pb n="21a"/>
　以爲交譏之深得聖人之㫖<lb/>
八月庚辰宋公和卒<lb/>
　凡外諸侯卒書名降于天子也不曰薨異内外也先<lb/>
　儒謂天子曰崩諸侯曰薨大夫曰卒士曰不禄是不<lb/>
　然天子至尊天下共稱曰崩可也諸侯曰薨則本國<lb/>
　臣子之辭至于赴告雖大夫以至于士皆曰不禄史<lb/>
　官書之亦皆曰卒耳豈得定配以爲品例耶後世遷<lb/>
　固曄壽之作史凡有爵位之臣皆書曰薨失春秋之<lb/>
<pb n="21b"/>
　法矣且悼王乃未踰年之天子也猶書王子猛卒况<lb/>
　人臣乎凡諸侯之卒必書者重一國之變也而襃貶<lb/>
　之意未嘗不宻寓于其間故有書卒而不名有書卒<lb/>
　而不𦵏皆可以懲戒于後世宋穆公立九年將卒屬<lb/>
　孔父立宣公之子與夷乃使其子馮出居于鄭鄭宋<lb/>
　由是交惡<lb/>
冬十有二月齊侯鄭伯盟于石門<lb/>
　春秋外盟不志此其志者齊鄭大國其盟㑹征伐繫<lb/>
<pb n="22a"/>
　中國之輕重故也是時鄭已受公子馮又恐宋人之<lb/>
　謀已故結齊以爲援夫天下無王諸侯不守信義數<lb/>
　相盟誓此所以長亂也故書此盟爲十一年入許起<lb/>
　文<lb/>
癸未𦵏宋穆公<lb/>
　古者諸侯壤地相比王事相從則必有聘問和好之<lb/>
　事至于告終易代又豈無弔恤賻𦵏之禮乎春秋之<lb/>
　時王制亡矣徒以國勢之強弱私情之疎宻而爲之<lb/>
<pb n="22b"/>
　禮故經書諸侯之卒者百二十有三而書𦵏者八十<lb/>
　有八蓋以魯往㑹之則書所以不稱宋𦵏穆公而稱<lb/>
　𦵏宋穆公者據我而言𦵏彼也今天王崩魯不㑹其<lb/>
　𦵏而𦵏宋穆公可乎此睹文見義不待貶絶也春秋<lb/>
　之法諸侯卒稱本爵至于𦵏皆舉諡而例稱公者據<lb/>
　會𦵏者從彼國私諡而稱之也凡諡必請于天子天<lb/>
　子命有司攷其行實善則受善諡惡則受惡諡是諡<lb/>
　者天下之公法也以天子之尊而名之曰幽厲雖孝<lb/>
<pb n="23a"/>
　子慈孫百世不能改也今春秋諸侯生則擅權亂常<lb/>
　無所不至死又擅取美諡雖其臣子之罪而聖人一<lb/>
　切書之以見其不正也蓋正終大事也死而加以不<lb/>
　正之諡知忠孝者肯爲之乎故春秋之諡皆非行實<lb/>
　不足論也<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷一<lb/>
</p>
<p>
</p>
  </div>
</body>
</text>
</TEI>
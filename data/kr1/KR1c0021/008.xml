<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>童子問卷八</head>
    <p>
<pb n="1a"/>
欽定四庫全書<lb/>
　童子問卷八　　　　　　　宋　輔廣　撰<lb/>
　　頌四<lb/>
　　　周頌清廟之什四之一<lb/>
清廟<lb/>
　一章<hi>周雅當涵詠至於頌則尤不可不涵詠也如清廟之頌涵詠之則意味深長若用言語解著味</hi>
　<hi>便短周公祀文王於穆然清廟之中其顯相諸侯之徳則既敬且和焉其執事之多士則又無不執行文</hi>
　<hi>王之德對越在天言敬之存乎中者同乎天也駿奔走在廟言敬之見於外者敏於事也即是而觀則文</hi>
<pb n="1b"/>
　<hi>王之德豈不甚昭明乎豈不可尊奉乎信乎其無有厭射於人也讀是詩當以身體之若親其時處其事</hi>
　<hi>則一時之氣象可見而文王之徳無厭斁於人者可知矣有學者請於先生曰或疑清廟詩是祀文王之</hi>
　<hi>樂歌然初不顯頌文王之徳止言助祭諸侯既敬且和與夫與祭執事之人能執行文王之德者何也某</hi>
　<hi>曰文王之德不可明言凡一時在位之人所以能敬且和與執行文王之德者即文王盛德之所在也必</hi>
　<hi>於其不可容言之中而見其不可揜之實則詩人之意得矣讀此詩想當時聞其歌者真若洋洋乎如在</hi>
　<hi>其上如在其左右又何待多著言語委曲形容而後足以見之哉妄意如此不知是否先生曰此說是</hi>
　　章句<hi>書大傳言在廟中之人聞歌此頌凡曽見文王者愀然如復見文王焉今讀此詩雖未嘗</hi>
　　<hi>識文王亦當如見文王方是善讀詩</hi>
<pb n="2a"/>
維天之命<lb/>
　一章<hi>天道深遠無有窮已文王之德純一不雜故與天無間亦無有窮已此言文王之德與天為一</hi>
　<hi>也後四句則言己與後王皆當法文王不已之德也程氏謂純則無二無雜不已則無間斷先後最好玩</hi>
　<hi>味若有二有雜則便有間斷先後矣也何以恤我不敢自必之辭也我其收之幸之之辭  駿惠我文王</hi>
　<hi>自期之辭也曽孫篤之又望於後人之辭也</hi>
維清<lb/>
　一章<hi>清廟言人人被文王之德維天之命則言文王之德維清則言文王之典雖同是祭文王之詩</hi>
　<hi>而其意則各自不同典謂法度典章清謂清明言其法度典章清明整潔而無有曖昧叢雜之弊也緝熙</hi>
<pb n="2b"/>
　<hi>謂此清明之典成非一日緝續而後能致也所謂祀典盖亦在其中故下文便說肇禋周之祀典自文王</hi>
　<hi>始之至周公而成之文王之典實維周之禎祥者可知矣疑有闕文者恐是文王之典下湏更有數句詠</hi>
　<hi>文王之典之辭然後以下三句結之也不然不應如是之畧不以符瑞為祥而以典法為禎盖有是典法</hi>
　<hi>然後有是成效此其為禎祥也大矣</hi>
烈文<lb/>
　一章<hi>烈武也文文也辟公猶言君公也祭畢則飲福受胙故於其獻助祭諸侯而歌此言我之所以</hi>
　<hi>獲此福者實維諸侯助祭而得之是諸侯錫我以此祉福也兹者有所指之辭又言不但錫此祉福而已</hi>
　<hi>又將惠我以無疆之休使我子孫保之也無封靡於爾邦維王其崇之念兹戎功繼序其皇之者此言諸</hi>
<pb n="3a"/>
　<hi>侯既惠我以無疆之祉福而使我子孫保之則我亦當念汝之有是大功而使汝之子孫繼序而益大之</hi>
　<hi>也先言無封靡於爾邦維王其崇之者盖諸侯必無自封殖侈汰害於其國故王得以尊崇之而後念功</hi>
　<hi>之不忘而使爾子孫得以繼序而益大之不然則有害於國而自絶于天天子不得而私庇之也莫強於</hi>
　<hi>人因上文烈字言之也莫顯於德因上文文字言之也四方訓之不敢逆也百辟刑之有所法也於乎前</hi>
　<hi>王不忘者又嗟歎而言前王所以使人不能忘者不過以此而已此又戒飭勸勉之辭所謂忠焉能勿誨</hi>
　<hi>乎可見於此兩中庸以篤恭而天下平解不顯維德百辟其刑之  句其義廣大學以君子賢其賢而親</hi>
　<hi>其親小人樂其樂而利其利解於乎前王不忘一句其事實</hi>
天作<lb/>
<pb n="3b"/>
　一章<hi>高山大川皆天造地設也大禹但能甸之耳故曰天作治荒謂之荒猶治亂謂之亂也大王始</hi>
　<hi>荒之而亦曰彼作矣者推大王與天同功也舊說訓徂為往雖若與上句之辭協然云彼往矣則不敬又</hi>
　<hi>釋下句為岐周之人既載其夷易之道亦無意味故一定徂作岨而以岐屬上句如韓文公所謂彼岐有</hi>
　<hi>岨云爾有夷之行則以為人歸之者衆而有平易之道路意方妥帖又與皇矣詩所言相應祖先所以經</hi>
　<hi>理其始計安其後者既已甚艱勤矣則子孫固宜世世保之而不失也</hi>
昊天有成命<lb/>
　一章<hi>不敢康戒謹恐懼也不宏則體不盡不深則見不徹不静則不能到冲漠無朕處不密則不能</hi>
　<hi>到萬象森具處宏深陽之德也靜密隂之徳也合是二德則能承籍乎天之命我者矣夙夜者無間斷也</hi>
<pb n="4a"/>
　<hi>能夙夜基命宥密則能繼續光明文武之業而盡其心才有間斷則文武之業便有蔽昧處而已之心亦</hi>
　<hi>不能盡矣天命也文武之業也已之心也天下之安也皆是一統底事</hi>
我將<lb/>
　一章<hi>周之時祭天於郊以后稷配此言天與文王故知是宗祀明堂之樂歌  不敢必者所以尊之</hi>
　<hi>也必其然者所以親之也我其夙夜畏天之威於時保之者所以自盡也在彼者雖有不敢必與必其然</hi>
　<hi>之異在我者則不敢不自盡也字儀以為儀也式以為式也刑以為法也疊言此三  以見凡所云為動</hi>
　<hi>作不敢忘也日靖猶言日新言工夫接續也不天固無一物之不體況聖人之誠敬乎然聖人則  敢以</hi>
　<hi>是必於天也唯其不敢必於天此天之所以右享之也若夫文王之典我既不敢忘如此則文王之右享</hi>
<pb n="4b"/>
　<hi>我亦當如我之儀法夫文王矣所謂若有見其必然是亦洋洋乎如在其上如在其左右之意  夙夜畏</hi>
　<hi>天之威則儀式刑文王者益至而安靖四方者益久此其所以能保天與文王降鑒之意也</hi>
　　章句<hi>或問我將之詩乃祀文王於明堂之樂章詩傳以為物成形於帝人成形於父故季秋大</hi>
　　<hi>享帝於明堂而以父配之取其成物之時此乃周公以義起之非古禮也不知周公以後將以文王</hi>
　　<hi>配邪以時王之父配邪曰諸儒正持此二議至今不決看來只得以文王配且周公所制之禮不知</hi>
　　<hi>在武王之時在成王之時若在成王時則文王乃其祖也亦自可見又問繼周者如何曰只得以有</hi>
　　<hi>功者配之</hi>
時邁<lb/>
<pb n="5a"/>
　一章<hi>時邁其邦盡天子之職也昊天其子之不敢必也然細思之則知天實右序于我周也故使我</hi>
　<hi>薄言廵狩以震動之而四方諸侯莫不震懼而畢朝又能懷来柔安乎百神以至于河之與嶽亦莫不感</hi>
　<hi>格而来享我祭盖王巡狩殷國則諸侯畢朝羣祀具舉故也信乎周王之為天下君則昊天誠子之矣自</hi>
　<hi>實右序有周而下言已然之事自明昭有周而下則言已後之事自期其當如此也明昭有周贊周之為</hi>
　<hi>周昭明于下以對越于上也式序在位言當以慶譲黜陟之典以式序在位之諸侯所以對天之右序有</hi>
　<hi>周也又收歛其干戈弓矢而益求懿美之德以陳布於中國懿德文德也此與諸侯相期以文德治乎諸</hi>
　<hi>夏而無或相尋於干戈弓矢之中也所謂偃武修文者是也如此則信乎王之能保受於天命矣雖詰爾</hi>
　<hi>戎兵張皇六師設司馬以敎閲在周自有不可廢者而與諸侯相期之志則固不在此也</hi>
<pb n="5b"/>
執競<lb/>
　一章<hi>武王能持自强之心而不息故天下莫能强於功烈之盛此盖内外之符也成王康王之德所</hi>
　<hi>以顯明而上帝之所以君之者豈無自而然哉此四句皆主武王而言之也自彼成康奄有四方乃專言</hi>
　<hi>成康之德斤斤訓明與察亦有不已無間斷之意應上顯字而言鐘鼓喤喤磬筦將將降福穰穰則言作</hi>
　<hi>樂以祭樂聲之和而受福之多降福簡簡而下四句又言既祭而燕威儀謹重故福禄之來反覆無厭也</hi>
　<hi>所以然者皆由武王之心自強不息成康之明斤斤不已之故</hi>
思文<lb/>
　一章<hi>聖人之德文武最盛文陽也武隂也而文取數尤多舍刑威征討之外皆文也立我烝民者即</hi>
<pb n="6a"/>
　<hi>虞書所謂烝民乃粒是皆后稷文德之至也特言貽我来牟意者二麥是后稷時始出故史記亦特言稷</hi>
　<hi>好種麻麥而已蓋麻麥與秬秠糜芑皆肇始於后稷也帝命以此徧養下民故稷因以敎民稼穡種藝徧</hi>
　<hi>於天下無有疆界之限民既得以生養君臣父子之常道因可以陳布於中國也孟子論稷敎稼穡契敎</hi>
　<hi>人倫之事盖夫生育之道無此疆爾界之殊至於五常之教則止可及於中國而已夷狄則固有所不能</hi>
　<hi>受也</hi>
　　　周頌臣工之什四之二<lb/>
臣工<lb/>
　一章<hi>序以為諸侯助祭遣于廟之詩者止以王釐爾成来咨来茹兩句生說又以首句不言諸侯而</hi>
<pb n="6b"/>
　<hi>言臣工故孔氏又謂成王將遣諸侯不直戒其身而戒其卿大夫以警切之乃是創為此說以足成序說</hi>
　<hi>之誤明甚故先生以為戒農官之詩臣工保介皆言其官也終篇皆敕以務農之意觀此則其為戒農官</hi>
　<hi>之辭無疑矣然所命之官多矣他皆無詩而特命農官則有詩者想是周人以農事開國故成王周公特</hi>
　<hi>作詩以戒敕之以重其事也嗟嗟臣工敬爾在公總敕羣臣百官使各敬其公家之事也王釐爾成者葢</hi>
　<hi>周家當時每事皆有成法布在天下況於后稷教民稼穡之事乎羣臣百官或有所不知故使之来咨来</hi>
　<hi>度也咨問度謀也保介助王耕籍田者介有副意故以為農官之副自此以下則專戒農官之辭維莫之</hi>
　<hi>春亦又何求戒之使及時而專務農事也如何新畬又問所治之新畬今如何也新田則費工多故舉新</hi>
　<hi>而該舊也於皇来牟將受厥明又歎美二麥之種以為今亦將熟而得以受天之明賜也明昭上帝迄用</hi>
<pb n="7a"/>
　<hi>康年先生以為此明昭之上帝又將賜我新畬以豐年者甚當一年之間夏則有麥以接濟秋則有榖以</hi>
　<hi>蓄積天意之於民固亹亹然不已而民之受天賜亦亹亹然不已此成周之盛時事也命甸徒具農器者</hi>
　<hi>盡人事也奄觀銍艾者徯天命也</hi>
噫嘻<lb/>
　一章<hi>臣工是成王戒農官之辭噫嘻疑是康王戒農官之辭若是成王之詩則不應言其諡也噫嘻</hi>
　<hi>亦嗟嗟之意既昭假爾言昔時成王嘗進爾農官而戒命之矣駿發爾私終三十里使農官盡其所職以</hi>
　<hi>俾萬夫如是也亦服爾耕十千維耦者使萬夫各自并力齊心如合一耦以耕也三爾字皆指農官而言</hi>
　<hi>其職既以萬夫為界則萬夫之發私田服耕事皆農官之已事也</hi>
<pb n="7b"/>
振鷺<lb/>
　一章<hi>人情見白物自是喜見黑物自是嫌如鷺與烏之類皆是純淨潔白不受㸃汚也是可喜莊子</hi>
　<hi>謂虚室生白白畢竟是好故以鷺比客来助祭之容貌修整也或曰興也然又似比  在彼無惡其心公</hi>
　<hi>也在此無斁其心厚也公則順天厚則盡道必如是然後可以夙夜以永終此譽也尊之曰客又以鷺比</hi>
　<hi>所謂譽也庶幾不敢必之辭也夙夜無或息之意也永長也終竟也</hi>
豐年<lb/>
　一章<hi>黍稌熟則百榖皆熟可知矣高廩及秭則委積至多可見矣如此然後可以為酒醴以進祖妣</hi>
　<hi>既洽百禮則降福孔皆亦宜矣</hi>
<pb n="8a"/>
有瞽<lb/>
　一章<hi>瞽言作樂之人也庭言作樂之處也兩句總序其事是也業虡所以懸鐘磬而崇牙樹羽則其</hi>
　<hi>飾也故先言之鼓衆音之主也故次言之柷圄所以止樂者也故末言之於是結之以既備乃奏而又言</hi>
　<hi>簫管備舉簫管乃樂器之至微者至微者莫不備舉則凡樂之器無或有闕可知也喤喤聲大而和也鳴</hi>
　<hi>聲之小者也肅雝和鳴言其敬且和也先祖是聽合衆樂之聲如此而奏之於廟庭則先祖之神其必聽</hi>
　<hi>於是矣永長久之意言不獨今日觀之也</hi>
潛<lb/>
　一章<hi>魚乃澤物之美者故薦之宗廟以致其孝心焉今月令但有季冬薦寢廟之文而已季春薦鮪</hi>
<pb n="8b"/>
　<hi>乃序說也古注以為冬魚性定春鮪始来似亦可取魚性定故其肉味肥美可薦但春鮪始来無所考耳</hi>
雝<lb/>
　一章<hi>諸侯之來也雝雝然而和其至也肅肅然而敬此善於形容者也来而不和則有勉強不得已</hi>
　<hi>之心至而不敬則有怠緩不敏事之意助祭之人則有諸侯之尊為天子者則有穆穆之容此又形容其</hi>
　<hi>一時在廟致祭氣象如此於薦廣牡而下四句則言諸侯薦廣牡以助祭事庶乎文王来享以安我孝子</hi>
　<hi>之心稱孝子者親親之辭也假哉皇考總宣哲維人以下四句綏予孝子總綏我眉壽以下四句宣哲維</hi>
　<hi>人以下四句則言文王之德安于人而格于天所以能昌盛我後嗣之人也人為萬物之靈維通與知所</hi>
　<hi>以盡人之道文武之徳所該者甚衆故曰備君之德堯之德廣運亦曰乃武乃文而已人道立故天道成</hi>
<pb n="9a"/>
　<hi>是以能安人者則能燕及於天也天之佑君者莫大於予以賢子孫是以能燕及於天則能昌我後嗣也</hi>
　<hi>綏我眉夀下四句則承上章而言所以綏我之實如此故我所以得享右乎烈考與文母也</hi>
　　章句<hi>先生據周禮論語定此詩為徹祭所歌據詩辭定為武王祭文王之詩當矣又以論語三</hi>
　　<hi>家以雍徹例之則知後或通用於他廟者可知也</hi>
載見<lb/>
　一章<hi>法度云者所該廣德禮刑政皆是也諸侯來見天子豈特勉循故事而已固將有所取法也休</hi>
　<hi>美也烈功烈也光輝光也言其功烈與輝光又皆休美也旂所以為章識故先言之和鈴鞗革皆有和聲</hi>
　<hi>故次言之以孝以享者致其孝誠以奉祭祀也言已率諸侯以致孝享則武王必當享之以介我之眉壽</hi>
<pb n="9b"/>
　<hi>我當長言保之以有此既大且多之福然凡若此者皆是有德之諸侯助祭以致之安我以是多福而使</hi>
　<hi>我繼續以明之至于純嘏則又全備於多福也</hi>
有客<lb/>
　一章<hi>萋且敬慎貌又似有文章貌敦琢選擇也亦有整飭之意其始至也慎重其事如此非以媚乎</hi>
　<hi>周也誠之至也所謂在彼無惡也宿宿一宿而又一宿也信信再宿而又再宿也愛之而不欲其去也去</hi>
　<hi>而復追還之所以安而留之者又無方焉慇懃之意如此非以私商也厚之至也所謂在此無斁也既與</hi>
　<hi>之以甚大之威儀則其降之以甚大之祉福可知矣此則慰安而勸勉之辭也</hi>
武<lb/>
<pb n="10a"/>
　一章<hi>武王故稱其莫强之烈文王故稱其信有之文父子一心文武一道但文王開始武王成終有</hi>
　<hi>先後之次耳勝殷止殺以致定其功所謂神武不殺者也此詩與書武成所載文王克成厥勲予小子其</hi>
　<hi>承厥志之意同世儒執以為文王全無取天下之心者不幾於固乎</hi>
　　　周頌閔予小子之什四之三<lb/>
閔予<lb/>
　一章<hi>閔字與下疚字相應周至成王之時可謂成矣而曰遭家不造者王業雖成天下雖治而成王</hi>
　<hi>之心常若未成未治也如此然後能保其成若自謂已成已治則殆矣匡衡可謂善説詩也成王䘮畢思</hi>
　<hi>慕意氣未能平者所以釋其字義䘮畢思慕所以釋㷀㷀字意氣未能平所以釋在疚字葢所以就文武</hi>
<pb n="10b"/>
　<hi>之業崇大化之本則又以言其效驗也非是成王固欲為此以就文武之業崇大化之本也然其所以就</hi>
　<hi>文武之業成大化之本則實由於此也惟成王之能如此所以知武王之所以繼志述事者為終身能孝</hi>
　<hi>也又言武王之所以孝者能思念文王常若見其升降上下於朝廷之上也葢成王身履其事故能知武</hi>
　<hi>王之如此故夙夜敬止以繼文武之序而不敢忘也</hi>
訪落<lb/>
　一章<hi>成王自言其欲延訪羣臣以循武王之道則於謀始之義既得其綱領矣延訪羣臣所以盡下</hi>
　<hi>情率時昭考所以守家法二者相資盡下情而不守家法則内無主守家法而不盡下情則外無助於乎</hi>
　<hi>悠哉朕未有艾又歎武王之道甚逺而恐在我有所不能及也味此意則成王固已黙識夫武王之道若</hi>
<pb n="11a"/>
　<hi>不曽用工夫則便以為易矣豈識此味哉將予就之繼猶判渙言將使我勉強以就之猶恐其力量不足</hi>
　<hi>意思不能接續或至於判渙不能收拾聚蓄其道於我之一身也於是又歎以為予乃幼冲小子未能任</hi>
　<hi>國家之多難此盖指武庚之事而言則亦當繼紹武王内外所行之事上下於廷指其外事也陟降於家</hi>
　<hi>指其内事也庶幾賴武王之休以保安明顯我之身而已</hi>
敬之<lb/>
　一章<hi>毋不敬可以對越上帝天道之明命不易保唯敬則能對越之若曰高高在上則便是不敬不</hi>
　<hi>敬則自絶於天矣常敬則見其陟降於己所為之事日監在兹也陟降厥士即所謂昊天曰明及爾出王</hi>
　<hi>昊天曰旦及爾游衍也此以上述羣臣進戒之辭此以下成王自言以答之也序直以為羣臣進戒之辭</hi>
<pb n="11b"/>
　<hi>則維予小子一句如何說故先生用孔氏說而分之不聰知有所不及之事不敬行有所未至之事日就</hi>
　<hi>就一事上言月將就大本上言成王自知其知與行皆有所未至故欲勉學問庶幾日於事上有所就月</hi>
　<hi>於本上有所將繼續不已以至於光明又賴羣臣助我所任之事而示我以顯明之德行則庶乎其可及</hi>
　<hi>耳日就月將學有緝熙於光明所以自責於己佛時仔肩示我顯德行所以外資於人責於己者盡資於</hi>
　<hi>人者廣則大學明明德以至於平天下之事庶乎其可及矣故先生嘗語學者曰詩中說得學有緝熙於</hi>
　<hi>光明此句最好葢心地本自光明只被利欲昏了今所以為學者要令其光明處轉光明所以下緝熙緝</hi>
　<hi>如緝麻之緝連緝不已之意熙則訓明字心地光明則此事有此理此物有此理自然見得且如人心何</hi>
　<hi>嘗不光明見他人做得是便道是做得不是便道不是何嘗不光明只是才明便昏了又有一種人自謂</hi>
<pb n="12a"/>
　<hi>光明而事事物物元不曾照見似此光明亦不濟得事今釋氏自謂光明然父子則不知其所謂親君臣</hi>
　<hi>則不知其所謂義說他光明則是亂道</hi>
小毖<lb/>
　一章<hi>儆戒無虞舜之事也予其懲而毖後患成王之事也下此則殆矣此篇葢為管蔡之事而作莫</hi>
　<hi>予荓蜂自求辛螫肇允彼桃蟲拚飛維鳥曰予曰自曰肇曰允自反之至也如此則能自訟其過矣未堪</hi>
　<hi>家多難予又集于蓼自度之切而憂慮之極也悔之極反之至憂之深慮之遠求助之意雖不言而可見</hi>
　<hi>矣閔予小子言欲法武王之孝思念文王而繼其序訪落言欲謀之於始以循武王之道敬之言天命不</hi>
　<hi>可不敬而欲自强學問求助於羣臣小毖言欲懲前失以謹後患其意尤為切至</hi>
<pb n="12b"/>
載芟<lb/>
　一章<hi>載芟載柞言其開闢時也其耕澤澤言其耕耨時也千耦其耘言其耘耔時也至是則其田間</hi>
　<hi>有隰有畛人得往來其間也侯主侯伯侯亞侯旅侯彊侯以言其民皆悉力於農事也有嗿其饁思媚其</hi>
　<hi>婦有依其士言餉婦與耕夫相慰勞也有畧其耜俶載南畝此又再自其初始細言之此言田器之利而</hi>
　<hi>始耕作也播厥百榖實函斯活則言其播種而其實含氣以生也驛驛其達有厭其傑驛驛接續貌言其</hi>
　<hi>苖之生意接續其自地以出受氣既足而其間有先長者也厭厭其苗則竝長矣緜緜其麃言其耘耔工</hi>
　<hi>夫詳宻也載穫濟濟言其合衆以刈穫也有實其積言其既收而積蓄之也為酒為醴烝畀祖妣以洽百</hi>
　<hi>禮言其蓄積之多而以之為酒醴祭其先而合其禮也言以洽百禮則享賓客養耆老皆舉之矣有飶其</hi>
<pb n="13a"/>
　<hi>香邦家之光言祭畢燕享賓客而邦家因以光明也有椒其馨胡考之寕又言并以此酒食共養耆老而</hi>
　<hi>胡考因以寧謐也匪且有且匪今斯今振古如茲則又言此稼穡之功豊年之慶非但此處與今日為然</hi>
　<hi>也葢自極古以来固已如此矣周家以農事開國享此富盛福慶有自来矣故其言多如此可見其不忘</hi>
　<hi>本也</hi>
　　章句<hi>與豐年相似則其亦榖始登而薦于宗廟之樂歌歟</hi>
良耜<lb/>
　一章<hi>首言畟畟良耜所謂欲善其事先利其器也俶載南畝播厥百榖實函斯活言既種而生也或</hi>
　<hi>来瞻女謂婦女之来饁者筐筥饟具也黍筐筥所盛之實也笠耘者所戴以扞雨與日者也以輕為上糾</hi>
<pb n="13b"/>
　<hi>輕舉之貌其鏄斯趙以耨荼蓼用鏄以刺而耨去其荼蓼也荼陸草蓼水草粟陸種稻水種也○自或来</hi>
　<hi>瞻女而下皆言耘耔之事既種而生則湏耘矣耘乃農夫最勞之事荼蓼朽止黍稷茂止所謂毒草朽則</hi>
　<hi>土熱而苗盛者是矣自此已下則言收穫之事挃挃聲之衆也栗栗積之密也其崇如墉之高其比如櫛</hi>
　<hi>之密以開百室一族之人同時入榖也蓄積備則婦子寧婦子寧則殺牲備禮以續先祖以奉祭祀皆是</hi>
　<hi>少不得底事</hi>
　　章句<hi>良耜詩意雖與載芟相似載芟言邦家之光胡考之寧所用甚廣明是朝廷之事無疑若</hi>
　　<hi>良耜則但言百室盈止婦子寧止而已其言頗狹疑只是民人家事但列於頌中又云殺牛為牲則</hi>
　　<hi>亦非民之事矣</hi>
<pb n="14a"/>
絲衣<lb/>
　一章<hi>絲衣其紑載弁俅俅言其衣冠鮮潔而整肅也自堂徂基自羊徂牛鼐鼎及鼒言其行禮順習</hi>
　<hi>而有序也兕觥其觩㫖酒思柔言其酒器如式而酒味和㫖也不吳不敖言其威儀敬靜而謹飭也如是</hi>
　<hi>則宜乎得夀考之福矣玩此一詩真可畫也</hi>
酌<lb/>
　一章<hi>此詩頌武王之武功言其初雖有甚盛之師而退自循養與時俱晦渾不見其有迹直至時節</hi>
　<hi>到来既純光矣然後一著戎衣而天下翕然大定此其所以為武王之武也後王於是寵而受此蹻蹻然</hi>
　<hi>之武功其所以嗣之者亦維武王之事是師可也不先時而動不後時而靡君之用武也能如是是亦武</hi>
<pb n="14b"/>
　<hi>王也已</hi>
　　章句<hi>酌與賚般三詩皆不用詩中字名篇故先生以為疑取樂節之名如曰武宿夜云爾而三</hi>
　　<hi>字義唯賚字可推曰酌曰般則其義皆不可攷序者強說酌字義而全不顧詩文初無此意故先生</hi>
　　<hi>不取</hi>
桓<lb/>
　一章<hi>綏萬邦者武王之本志也屢豐年者上天之嘉應也有是志則有是應先天而天弗違也天命</hi>
　<hi>匪解者天命之無厭也桓桓武王者武王之無怠也天命之無厭乃武王之無怠也後天而奉天時也天</hi>
　<hi>與武王不間毫髮保有厥士于以四方克定厥家此武王之武所成就也是以其德上昭於天而君天下</hi>
<pb n="15a"/>
　<hi>以代乎商也</hi>
賚<lb/>
　一章<hi>文王既已勤勞於天下則武王從而受之宜矣武王既已受之則諸臣之有功者其可不思所</hi>
　<hi>以賚之哉於是布此文王功德之在人心而可思繹者夫武王之封賞功臣人見其為武王之恩也自武</hi>
　<hi>王之心言之乃是文王功德之在人心而可思繹者耳非已之恩也以是而往求天下之安定則庶乎其</hi>
　<hi>可矣然則受其封賞者又可以不思繹文王之徳哉時周之命集傳以為凡此皆周之命而非復商之舊</hi>
　<hi>者是矣此又提起来說以興起人心也大封功臣於朝而歌此詩其言只止於此而都不及車馬錫予之</hi>
　<hi>物葢以是為重而不以物為重也</hi>
<pb n="15b"/>
般<lb/>
　一章<hi>巡狩方嶽朝覲諸侯勞亦甚矣而古之聖王不敢廢者君道之當然不敢不盡也味般之詩則</hi>
　<hi>可見矣時周之命其義與上篇同</hi>
　　　魯頌四之四<lb/>
駉<lb/>
　四章<hi>此詩言僖公牧馬之盛僖公當作魯侯前云唯閟宫一篇為僖公之詩餘則無所攷則不應於</hi>
　<hi>此定以為僖公也問國君之富數馬以對魯侯牧馬之盛如此則其國之殷富可知此正與衛文公之事</hi>
　<hi>同而序以為務農重榖儉以足用之詩推言之耳詩中初無此事也夫人立心既遠則所成必厚大凡富</hi>
<pb n="16a"/>
　<hi>厚之事率非輕易浮淺者之所能致蘇氏之說當矣至於思無邪一句之義則先生發明之已盡然人非</hi>
　<hi>不讀詩而聖人讀之所得至於如此則張子所謂待自家長得一格則又見得别者于此可見矣</hi>
有駜<lb/>
　三章<hi>駜彼乘黄恐是指來燕者所乘之馬故因以起興在公明明所謂精白一心以承休德也自今</hi>
　<hi>以始歳其有為庶民之慮切矣君子有榖詒孫子為後世之慮深矣此可謂善頌善禱也</hi>
泮水<lb/>
　一章<hi>首章言其旂鸞聲是其往而未至之時故章末言無小無大從公于邁以見人心之樂從而已</hi>
　二章<hi>此章則言其馬之蹻蹻然盛則是已至矣其音昭昭集傳遺此一句解鄭氏謂僖公之德音者</hi>
<pb n="16b"/>
　<hi>是也故下面說載色載笑匪怒伊教以見善於敎人載色載笑王氏以為洪範所謂而康而色者亦是也</hi>
　三章<hi>此章言在泮飲酒則是在泮宫燕飲矣故自此而下皆頌禱之辭首祈其夀考次祈其功業亦</hi>
　<hi>可謂善頌善禱矣長道猶言長策謂長久之道也應上難老之意其曰羣醜雖言羣衆便已含淮夷在其</hi>
　<hi>中</hi>
　四章<hi>此章則專頌魯侯之德以為能盡孝道以自求多福威儀者君德之符文武者君德之備也</hi>
　五章<hi>序以為修泮宮者正以此章既作泮宫一句生義將以作為創造則又恐魯不應舊來無學故</hi>
　<hi>遂以為修耳殊不知此乃魯侯與羣臣燕飲泮宫之詩而詩人頌禱欲其有以終獲淮夷之服耳故云魯</hi>
　<hi>國既作泮宮則淮夷既服其文德矣故於此下遂言願其獻馘獻囚之事也矯矯虎臣在泮獻馘淑問如</hi>
<pb n="17a"/>
　<hi>臯陶在泮獻囚此三代盛王時事而詩人願見于魯也</hi>
　六章<hi>此章又願魯國衆多之士推廣上之善意奮其威武攘伐淮夷使其三軍之衆烝烝皇皇而盛</hi>
　<hi>不吴不揚而肅以致師克而和不爭其功伐也</hi>
　七章<hi>此章又願其器械修整卒乘競勸既勝淮夷甚善而無有違命者章末又致戒以為苟能審固</hi>
　<hi>其謀猷則淮夷豈終不可獲哉以詩意觀之是時魯國想必為淮夷所擾而未有以勝之也</hi>
　八章<hi>此章則遂願其既獲淮夷之後淮夷如是來朝貢於魯有是寶物之富凡貢物龜為前列故先</hi>
　<hi>及之</hi>
閟宮<lb/>
<pb n="17b"/>
　一章<hi>首章頌僖公修宫廟而因推后稷之生美其功也赫赫姜嫄其德不囘上帝是依之本也無災</hi>
　<hi>無害彌月不遲上帝是依之効也黍稷重穋稙稺菽麥即所謂百福也既言奄有下國而又言奄有下土</hi>
　<hi>者奄有下國封於邰也奄有下土指敎民稼穡之事而言也使天下之民皆得以稼穡於其上地則是后</hi>
　<hi>稷奄有其土也禹稷之功相為終始相繼以相成無稷則禹之平水土何益無禹則稷之敎稼穡何施</hi>
　二章<hi>此章又頌大王文王武王之功相繼以相成而成王大周公之功封魯公伯禽之事天使周伐</hi>
　<hi>商所謂届也無貳無虞上帝臨女一有貳心他慮則便與天為二不足以致天之届矣所謂能治商之衆</hi>
　<hi>皆君臣上下一德一心之功此武王之所以封魯公伯禽也大啓爾宇則必不止於百里矣為周室輔則</hi>
　<hi>封魯公不特為魯公計乃所以為周家計矣</hi>
<pb n="18a"/>
　三章<hi>此章則言考魯公之事而遂以頌僖公之能奉祭祀而願其祖有享之以膺受多福也是饗是</hi>
　<hi>宜言上帝后稷旣饗之而又宜之也周公皇祖亦其福女皇祖伯禽以下羣公也又言降之福者不獨上</hi>
　<hi>帝與后稷也龍旂承祀儀物之盛也六轡耳耳車馬之整也春秋匪解享祀不忒僖公之誠也</hi>
　四章<hi>秋而載嘗夏而楅衡言祭而夙戒也白牡騂剛言牲之不同也剛亦牡也犧尊將將言酒也將</hi>
　<hi>將孔氏以為盛美毛炰胾羮言饌也籩豆大房言祭器也所脫一句言樂也萬舞洋洋毛以為衆多也保</hi>
　<hi>彼東方魯邦是常倒言之謂魯邦之常保有乎東方也虧毁也震騰驚動也不驚動則安靜矣毁壞有不</hi>
　<hi>必言也</hi>
　五章<hi>朱英綠縢二矛重弓言車上甲士所持之弓與矛也貝冑朱綅言步卒之甲與胄也甲士亦被</hi>
<pb n="18b"/>
　<hi>甲胄步卒亦有弓矛也大抵言器械精好也烝徒増増言士卒衆多也壽胥與試王說優言其君固已壽</hi>
　<hi>富矣而為之臣者雖壽考者亦相與為公用而自試也老者如此則少壯者可知矣</hi>
　七章<hi>六章七章皆願僖公服淮夷及東南近海之諸國也六章既言其功故七章但言諸國之心相</hi>
　<hi>服從耳</hi>
　八章<hi>八章既禱其福壽興復故疆於是遂言其燕喜之事閨門之内則有令妻夀母朝廷之上則宜</hi>
　<hi>大夫庶士外則保有邦國焉則祉益多而夀益固矣</hi>
　九章<hi>九章則本其所以作是頌者言之取木於二山斷而度之或長或短而松之為椽桷者猶舄然</hi>
　<hi>而大則其為梁為柱者可知既成廟後之正寢又甚宏大則僖公所修之廟大矣又言其敎䕶屬功董其</hi>
<pb n="19a"/>
　<hi>工役之人而曰此實奚斯所作其制度甚長且大有以順萬民之望也有所興作而不順民心則興怨讟</hi>
　<hi>矣安能致彼如斯之頌禱哉</hi>
　　　商頌四之五<lb/>
那<lb/>
　一章<hi>商人尚聲於那可見綏我思成又見其尚鬼穆穆厥聲亦是言樂言於赫哉之湯孫其樂聲甚</hi>
　<hi>美也嘉賓夷懌是祭終之事方助祭之時唯敬而已自古在昔先民有作温恭朝夕執事有恪此是說自</hi>
　<hi>古以来唯恭敬是行馬父解自古在昔先民有作深得其㫖可以涵詠便見得是徹頭徹尾成始成終之</hi>
　<hi>意程吴伯豐問那綏我思成集傳鄭氏所引禮記之說  子則曰此特孝子平日思親之心耳若齊則不</hi>
<pb n="19b"/>
　<hi>容有思有思非齊也其說如何先生曰鄭氏所引者常法程子之義則亦精矣</hi>
烈祖<lb/>
　一章<hi>那與烈祖皆祀成湯之樂然那詩則專言樂聲至烈祖則及夫酒饌焉商人尚聲豈始作樂之</hi>
　<hi>時則歌那既祭而後歌烈祖歟大抵商頌簡古難看辭斷而意續熟讀自見  凡子孫得以奉其祭祀於</hi>
　<hi>祖先者皆祖先之福有以錫被於子孫故耳先酒而後羮亦其序也無言則是肅敬無爭則是齊一是乃</hi>
　<hi>諸福之所㑹也約軧錯衡八鸞鶬鶬總言助祭之諸侯那則專言先代之後耳亦其序也天之降康惟以</hi>
　<hi>豐年則上下均受其福賜矣</hi>
𤣥鳥<lb/>
<pb n="20a"/>
　一章<hi>上古之時風氣渾厚天人之感應極為近易又聖哲踵生亦非徒然故商頌周雅皆言契稷初</hi>
　<hi>生其瑞應之異乃如此葢當時已不能如古者矣此言始祖之生及成湯之有天下皆有天命而非人力</hi>
　<hi>之所與故能使四方諸侯無不受命以至於奄有九州之地也商之先后受命不殆在武丁孫子此詩必</hi>
　<hi>作於武丁孫子之世此葢重言商之先后皆有其徳故其受天之命安而不危以至於今猶賴其福而得</hi>
　<hi>承其祭祀若無德則雖有天命而受之不免於危殆矣武丁孫子武王靡不勝言其徳之類乎祖也龍旂</hi>
　<hi>十乘大糦是承言諸侯之来助祭者皆備車服奉黍稷此即其所賴之福也邦畿千里維民所止肇域彼</hi>
　<hi>四海此又言王者非私其土地畿止於千里而實又為斯民之所居然其封域之廣則極乎四海之逺也</hi>
　<hi>四海来假来假祁祁景員維河殷受命咸宜百禄是荷者此又承上而言四海之逺諸侯無不来至而至</hi>
<pb n="20b"/>
　<hi>者祁祁然衆多見商之所都所謂景山者四周皆大河其形勢之盛而居之安如此故又歎其殷之受命</hi>
　<hi>無所不宜此所以能負荷其百福也</hi>
長發<lb/>
　一章<hi>濬哲維商此一句贊商世多濬哲之君也長發其祥則言商受天命其發見之祥既已逺矣自</hi>
　<hi>洪水芒芒下六句則皆述此句猶言天之栽培我商也久矣</hi>
　二章<hi>契為司徒初不見有武之事然文武乃君之徳既封於商為國君則自是當有武德也撥即撥</hi>
　<hi>亂之撥乃武德之驗也既有武徳文能撥亂以為治則其所受之國随其大小而無所不宜又能循行禮</hi>
　<hi>法無或過越則其所以為下民之儀式者無所不偹矣宜乎遂視其民則既發以應之也至於其孫相土</hi>
<pb n="21a"/>
　<hi>之時則商益以烈烈然光大諸侯率皆歸之而極於海外莫不截然齊整也此章又叙契及相土之時</hi>
　三章<hi>此章則承上章言契及相土之盛故天命未嘗違之以至於湯王業成而天命㑹葢湯之生適</hi>
　<hi>當其時而其聖敬之徳又日躋升以至于昭假于天久而不息唯上帝是敬故帝命之使為天子而為法</hi>
　<hi>於九州也聖敬云者言湯之敬乃聖人之敬也無一毫虧缺無一息間斷故能昭假于天與天為一也以</hi>
　<hi>此觀之則敬之一字乃入聖之門而學者成始成終之道可見矣</hi>
　四章<hi>此章言湯既為天子受大國小國所執之玉則為諸侯所附屬如旂旒之與縿然此皆上帝休</hi>
　<hi>美之命使然也然湯之負荷天休者非有他也本其聖敬只中道上行更無偏倚故其為政不強不弱不</hi>
　<hi>剛不柔優游寛裕此固百福之所聚也</hi>
<pb n="21b"/>
　五章<hi>駿厖作大厚無意味當從董氏說作駿駹謂馬也如此則與上章綴旒義相類皆是譬喩綴旒</hi>
　<hi>以喻為諸侯附著駿駹以喩能乘載諸侯也此唯德厚者能之  上章言政事此章言武功先能自治然</hi>
　<hi>後能進其武功也不震動不戁竦即周頌所謂無貳無虞之意臨大事固不可不懼然神武不殺者自能</hi>
　<hi>不震動不戁竦荷天之休則修政事荷天之寵則進武功亦其宜也</hi>
　六章<hi>載斾秉鉞不敢不䖍即所謂臨事而懼也此與不震動不戁竦並行而不相悖如火烈烈言其</hi>
　<hi>氣勢之盛也則莫我敢遏言舉天下莫能當也如此則有首出庶物之勢矣苞有三蘖莫遂莫達其惡自有</hi>
　<hi>所不能遂也湯之興是甚麽氣勢天下安敢不截然齊整以歸商桀與三蘖安得不自然以次而消靡乎</hi>
　七章<hi>昔在中葉有震且業分明是指相土之後成湯以前中衰之時言也允也天子言湯之為天子</hi>
<pb n="22a"/>
　<hi>當乎人心也降于卿士言伊尹不徒出乃天為湯而錫之也左右商王謂輔佐成湯以成王道也</hi>
殷武<lb/>
　一章<hi>撻彼殷武言高宗能疾於用武也奮伐荆楚知所怒也罙入其阻不憚勞也裒荆之旅不縱殺</hi>
　<hi>也有截其所使之截然齊一各居其所也此其所以為高宗之功緒也</hi>
　二章<hi>此章既已克之則尉安之戒敕之使之循其常禮而不敢為異也</hi>
　三章<hi>此章則因言諸侯朝王之常禮而使之自勉於農事也</hi>
　四章<hi>此章則又言高宗所以致中興之道曰天雖高而實下其監視甚可畏也民雖卑而天實以為</hi>
　<hi>視聽不可忽也惟高宗上畏天下敬民故見於刑賞者未嘗有僭濫之失存於中心者不敢有怠遑之意</hi>
<pb n="22b"/>
　<hi>故天命之以天下而大建其福此高宗所以受命而中興也</hi>
　五章<hi>此章則言高宗中興之盛有以保安後人之意曰商之都亳固有自來矣然盤庚之後殷道既</hi>
　<hi>衰則人亦易而視之矣至於高宗中興王都始復翼翼然為四方之儀表是葢有以使之然者矣不獨是</hi>
　<hi>也又有赫□然風聲之盛濯濯然威靈之光此高宗所以享國長久而又有以保安其後嗣子孫也</hi>
　六章<hi>此章則言高宗特為百世不遷之廟集傳以此詩為廟成始祔而祭之之樂者是也材植之美</hi>
　<hi>規模之宏此高宗之神之所安也言其有以當之矣其與閟宮之卒章文義畧同者葢俱為宗廟始成而</hi>
　<hi>祭之詩豈作閟宮者亦取法於是詩乎</hi>
　童子問卷八<lb/>
</p>
<p>
</p>
  </div>
</body>
</text>
</TEI>
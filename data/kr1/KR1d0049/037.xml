<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷三十四</head> <lb/>
    <p>
<pb n="1a"/>
欽定四庫全書<lb/>
　儀禮集編卷三十四<lb/>
　　　　　　　　　　龍里縣知縣盛世佐撰<lb/>
特牲饋食禮第十五之一<lb/>
　鄭目錄云特牲饋食之禮謂諸侯之士祭祖禰非天<lb/>
　子之士而於五禮屬吉禮<lb/>
　疏曰曲禮云大夫以索牛士以羊豕彼天子大夫士<lb/>
　此儀禮特牲少牢故知是諸侯大夫士也且經直云<lb/>
<pb n="1b"/>
　適其皇祖某子不云考鄭云祖禰者祭法云適士二<lb/>
　廟官師一廟官師謂中下之士祖禰共廟亦兼祭祖<lb/>
　故經舉祖兼有禰者鄭達經意祖禰俱言也若祭無<lb/>
　問一廟二廟皆先祭祖後祭禰是以文二年左傳云<lb/>
　文武不先不窟子不先父是也若祭無問尊卑廟數<lb/>
　多少皆同日而祭畢以此及少牢惟筮一日明不别<lb/>
　日祭也<lb/>
　敖氏曰此篇言士祭其祖之禮特牲謂豕也士祭用<lb/>
<pb n="2a"/>
　三鼎乃以特牲名之者主於牲也少牢放此<lb/>
　郝氏曰特牲饋食禮士祭祖禰也特牲一牲卑者先<lb/>
　飯曰饋食尊者先灌曰祭祀曲禮曰大夫以索牛士<lb/>
　以羊豕雜記云上大夫卒哭成祔皆大牢然則大夫<lb/>
　亦時用大牢士亦時用少牢也士䘮禮少牢遣奠則<lb/>
　大夫豈無用特牲時邪鄭謂曲禮所言天子之士是<lb/>
　書為諸侯之大夫士何據而别夫禮有隆殺牲有大<lb/>
　小通上下貴賤用之天子郊天亦特牲也謂大夫之<lb/>
<pb n="2b"/>
　祭隆于士則可謂大夫專用少牢士專用特牲不盡<lb/>
　然蓋士虞後繼以特牲者自凶趨吉也特牲後繼以<lb/>
　少牢者自殺趨隆也皆記禮之序故是篇首云冠端<lb/>
　𤣥與兄弟之服辭曰諏事適皇祖不言配皆繼前篇<lb/>
　虞後祥禫等吉祭言否則何為反以士先大夫邪<lb/>
　張氏曰註疏本不詳他書目次吳氏補之云大戴第<lb/>
　七小戴第十三别錄第十五<lb/>
　姜氏曰周禮吉禮十有二皆王禮而若特牲饋食及<lb/>
<pb n="3a"/>
　下少牢饋食則其下達於士大夫之二禮也凡吉禮<lb/>
　享鬼祀神祭示之屬蓋不勝詳此二禮僅存他皆不<lb/>
　可考矣饋食禮蓋䘮禮祥禫以後自凶即吉之祭禮<lb/>
　故為吉禮首也又曰䘮畢將祫於祖二廟以上祖禰<lb/>
　各有廟而官師一廟但有禰廟故祖禰共廟<lb/>
　　世佐案是經凡言大夫士皆指仕於諸侯者言鄭<lb/>
　　註得之郝説非說者見此篇繼士虞禮後少牢饋<lb/>
　　食之前遂目為自凶即吉之祭尤誤也諸篇次第<lb/>
<pb n="3b"/>
　　皆出於漢儒所定未必合作經者之舊况高堂生<lb/>
　　所傳本以士禮為名則其以士先大夫也固宜豈<lb/>
　　得據是而決其為詳禫等吉祭哉<lb/>
特牲饋食之禮不諏日<lb/>
　註曰祭祀自熟始曰饋食饋食者食道也諏謀也士<lb/>
　賤職䙝時至事暇可以祭則筮其日矣不如少牢大<lb/>
　夫先與有司於廟門諏丁巳之日<lb/>
　疏曰鄭云時至事暇可以祭者若祭時至有事不得<lb/>
<pb n="4a"/>
　暇則不可以私廢公故也若大夫已上尊時至惟有<lb/>
　䘮故不祭自餘吉事皆不廢祭若有公事及病使人<lb/>
　攝祭<lb/>
　敖氏曰諏日謂諏其筮日之日也大夫將祭而筮有<lb/>
　諏日之禮此云不諏日則是祭禮之序先尊後卑亦<lb/>
　可見矣不諏日則所筮之日亦在旬之内矣所以下<lb/>
　大夫少牢禮諏日用丁巳筮旬有一日<lb/>
　張氏曰祭祀自熟始曰饋食者初祭即薦飪熟之牲<lb/>
<pb n="4b"/>
　體及黍稷是用生人食道以事其親若天子諸侯之<lb/>
　祭先有灌鬯朝踐饋獻之事至迎尸後乃進熟體黍<lb/>
　稷也不諏日者不預諏前月下旬之丁巳以筮來月<lb/>
　上旬之丁巳但可以筮則筮而已自此以下筮日筮<lb/>
　尸宿尸宿賓視濯與牲凡五節皆祭前戒備之事<lb/>
及筮日主人冠端𤣥即位于門外西面<lb/>
　註曰冠端𤣥𤣥冠𤣥端下言𤣥者𤣥冠有不𤣥端者<lb/>
　門謂廟門<lb/>
<pb n="5a"/>
　疏曰云冠端𤣥謂𤣥冠𤣥端也下言𤣥者𤣥冠有不<lb/>
　𤣥端者不𤣥端則朝服下記云助祭者朝服謂緇布<lb/>
　衣而素裳然則𤣥端一冠冠兩服也云門謂廟門見<lb/>
　士冠禮<lb/>
　敖氏曰筮日筮之日也士筮當朝服今乃𤣥端者不<lb/>
　可踰其祭服也筮與祭皆與神交故主人之服不宜<lb/>
　有異<lb/>
子姓兄弟如主人之服立於主人之南西面北上<lb/>
<pb n="5b"/>
　註曰所祭者之子孫言子姓者子之所生小宗祭而<lb/>
　兄弟皆來與焉宗子祭則族人皆侍<lb/>
　疏曰鄭註䘮大記云姓之言生也云子之所生則孫<lb/>
　是也小宗謂繼禰者五世則遷宗子謂繼别為大宗<lb/>
　者若據小宗有服者若據大宗兼有絶服者也<lb/>
　敖氏曰是時子姓而下之服亦𤣥端統于主人也<lb/>
　　世佐案子姓猶言子孫也變孫言姓者子孫止於<lb/>
　　二世言子所生則曽𤣥而下皆該之矣先子姓而<lb/>
<pb n="6a"/>
　　後兄弟者子姓據所祭者而言兄弟據主祭者而<lb/>
　　言也凡同姓者曰兄弟不必與主人同昭穆也古<lb/>
　　人敬宗其支庶雖年長行尊者亦皆統焉詩云君<lb/>
　　之宗之是也斯禮久廢不講然苟於主器承祭之<lb/>
　　時能深思而黙識之則益知宗法之不可不復矣<lb/>
有司羣執事如兄弟服東面北上<lb/>
　註曰士之屬吏也<lb/>
　敖氏曰有司羣執事者公臣私臣之共筮事者也此<lb/>
<pb n="6b"/>
　時未有賓故有司羣執事皆如賓位西方東面北上<lb/>
席于門中闑西閾外<lb/>
　註曰為筮人設之也<lb/>
　疏曰士冠禮云筮與席所卦者具饌于西塾乃言布<lb/>
　席于門中筮人執筴抽上韇兼執之此不言具饌于<lb/>
　西塾而經但言席于門中取筮于西塾又不云抽上<lb/>
　韇者皆是互見省文之義<lb/>
筮人取筮于西塾執之東面受命于主人<lb/>
<pb n="7a"/>
　註曰筮人官名也筮問也取其所用問神明者謂蓍<lb/>
　也<lb/>
宰自主人之左賛命命曰孝孫某筮來日某諏此某事<lb/>
適其皇祖某子尚饗<lb/>
　註曰賛命由左者為神求變也士祭也曰歲事此言<lb/>
　某事又不言妃者容大祥之後禫月之吉祭某子者<lb/>
　祖字也伯子仲子也<lb/>
　疏曰少儀曰賛幣自左詔辭自右此祭祀故宰自左<lb/>
<pb n="7b"/>
　賛命為神求吉故變於常禮也<lb/>
　敖氏曰儀禮他篇凡於賛命者皆言自右與少儀所<lb/>
　謂詔辭自右者合惟此經言自左似無他義盖字誤<lb/>
　耳左當作右來日某亦謂丁若已也某事即歲事也<lb/>
　此適其皇祖某子謂主人適其廟而祭之也某子者<lb/>
　祖諡也稱其諡則是指大夫之為祖者言也亦假設<lb/>
　之辭耳士祭大夫之為祖者其禮如此所以明其從<lb/>
　生者之爵也尚饗謂其日若吉則庶幾其神饗之也<lb/>
<pb n="8a"/>
　下筮尸放此不言以某妃配變於大夫之筮辭也若<lb/>
　其祝辭則亦當言之<lb/>
　郝氏曰䘮禮命筮日皆自右此自左者筮事祖考不<lb/>
　敢以卑禮詔之也某事承上篇為祥禫如謀此禫事<lb/>
　之類適皇祖即所祔之祖徃祭于其廟<lb/>
　　世佐案他篇之辭多見之于記或總錄于經後唯<lb/>
　　是篇及少牢禮即于序事之間出之亦變體也士<lb/>
　　祭祖禰言祖而不及禰者祭二廟同日舉其尊者<lb/>
<pb n="8b"/>
　　言也筮日筮尸皆云尚饗者緣孝子孝孫之心以<lb/>
　　神歆其祀為吉也言某事又不言以某妃配説者<lb/>
　　遂指為祥禫等祭之證得敖説通之足以釋其疑<lb/>
　　矣特其所釋某事之義亦未為盡善盖某事者謂如<lb/>
　　春曰祠事秋曰嘗事之類也宗廟之祭因時異名<lb/>
　　在周禮有祫禴嘗烝之别而總名之則曰歲事書<lb/>
　　曰王在新邑烝祭歲是也此云某事少牢云歲事<lb/>
　　亦取大夫士相變之意若皆曰歲事則又何必空<lb/>
<pb n="9a"/>
　　其文邪<lb/>
筮者許諾還即席西面坐卦者在左卒筮寫卦筮者執<lb/>
以示主人<lb/>
　註曰士之筮者坐蓍短由便<lb/>
　疏曰少牢禮立筮三正記云天子蓍長九尺諸侯七<lb/>
　大夫五士三<lb/>
　敖氏曰還亦右還也寫卦卦者也<lb/>
主人受視反之筮者還東面長占卒告于主人占曰吉<lb/>
<pb n="9b"/>
　註曰長占以其年之長㓜旅占之<lb/>
　疏曰士冠禮云筮人還東面旅占明此亦是長㓜旅<lb/>
　占經直云長者見從長者為始也<lb/>
若不吉則筮逺日如初儀<lb/>
　疏曰曲禮云吉事先近日䘮事先逺日此尊卑禮同<lb/>
　也又云旬之内曰近某日旬之外曰逺某日此尊卑<lb/>
　有異云旬之内曰近某日據士禮吉事先近日謂祭<lb/>
　祀假令孟月先於孟月上旬内筮筮不吉乃用中旬<lb/>
<pb n="10a"/>
　之内更筮中句又不吉更於下旬内筮筮不吉即止<lb/>
　大夫已上假令孟月祭於前月下旬筮來月之上旬<lb/>
　不吉又於孟月之上旬筮中旬中旬不吉又於中旬<lb/>
　筮下旬下旬又不吉即止不祭<lb/>
　敖氏曰即於其日改筮之亦見其異於大夫也<lb/>
　　世佐案疏説士筮逺日之法及三筮不吉則止不<lb/>
　　祭皆誤當以張子及張氏爾岐之説為正俱見士<lb/>
　　冠禮<lb/>
<pb n="10b"/>
宗人告事畢<lb/>
　　　　右筮日<lb/>
　　世佐案此祭前十日内事<lb/>
前期三日之朝筮尸如求日之儀命筮曰孝孫某諏此<lb/>
某事適其皇祖某子筮某之某為尸尚饗<lb/>
　註曰三日者容宿賓視濯也某之某者字尸父而名<lb/>
　尸連言其親庶幾其馮依之也大夫士以孫之倫為<lb/>
　尸<lb/>
<pb n="11a"/>
　疏曰前期二日宿賔一日視濯此經乃祭前三日筮<lb/>
　尸故鄭云容宿賓視濯言容者為筮尸之後祭日之<lb/>
　前有二日容此二事也經直云某之某鄭知字尸父<lb/>
　而名尸者曲禮云為人子者祭祀不為尸然則尸卜<lb/>
　筮無父者又云卒哭乃諱諱則不稱名故知尸父云<lb/>
　某是字尸既對父故某為名大夫士以孫之倫為尸<lb/>
　皆取無爵者無問成人與㓜皆得為之曽子問曰祭<lb/>
　成䘮者必有尸尸必以孫孫㓜則使人抱之是也若<lb/>
<pb n="11b"/>
　天子諸侯雖用孫之倫取卿大夫有爵者為之故鳬<lb/>
　鷖詩祭尸之等皆言公尸<lb/>
　敖氏曰如求日之儀兼若不吉而改筮者言也命筮<lb/>
　之辭異故特見之明其餘皆同也<lb/>
　　世佐案尸必以孫則尸父即所祭者之子也其或<lb/>
　　取諸同姓之適孫則亦其子行也故筮尸必連其<lb/>
　　父言之<lb/>
　　　　右筮尸<lb/>
<pb n="12a"/>
乃宿尸<lb/>
　疏曰乃緩辭則與筮尸别日矣<hi>從揚氏圖採入</hi>
主人立于尸外門外子姓兄弟立于主人之後北面東<lb/>
上<lb/>
　註曰不東面者來不為賓客子姓立于主人之後上<lb/>
　當其後<lb/>
　疏曰子姓兄弟北面陪主人後東頭為上者不得過<lb/>
　主人故為上者當主人之後也<lb/>
<pb n="12b"/>
　敖氏曰上言筮尸如求日之儀則是筮時兄弟咸在<lb/>
　所筮者亦存焉筮之而吉不即告之乃於其既歸也<lb/>
　然後親宿之于其門者尊之而不敢苟也北面者亦<lb/>
　尊尸若不敢必其西面見已然<lb/>
　　世佐案尸本主人之晜弟若子行也而及其為尸<lb/>
　　則又有祖父之象焉故宿之之時面位如是<lb/>
尸如主人服出門左西面<lb/>
　註曰不敢南面當尊<lb/>
<pb n="13a"/>
　疏曰此決少牢云主人即位於廟門外之東方南面<lb/>
　以其大夫尊有君道故南面當尊此士之孫倫為尸<lb/>
　雖被宿猶不敢當尊也<lb/>
　郝氏曰北面事神之禮出門左迎賓之禮<lb/>
　　世佐案註意盖謂主人北面宿尸以事尊者之禮<lb/>
　　事之尸見主人不南面而西面是不敢以尊者自<lb/>
　　居也少牢所云乃主人南面之事與此無與疏引<lb/>
　　之誤<lb/>
<pb n="13b"/>
主人辟皆東面北上<lb/>
　註曰順尸<lb/>
　敖氏曰辟者起敬也盖在尸出門時皆皆子姓兄弟<lb/>
　也是時子姓兄弟亦立于主人之後而上當其後也<lb/>
主人再拜尸答拜<lb/>
　註曰主人先拜尊尸<lb/>
　疏曰下文宿賓賓先拜主人乃答拜今此尊尸是以<lb/>
　主人先拜也案少牢云吉則遂宿尸祝擯主人再拜<lb/>
<pb n="14a"/>
　稽首祝告曰孝孫某云云尸拜許諾祝先釋辭訖尸乃<lb/>
　拜此尸答拜後宗人乃擯辭者士尸卑主人拜尸即<lb/>
　答拜不得擯辭訖大夫之尸尊尊得釋辭訖乃拜<lb/>
　姜氏曰答拜釋辭皆一時事而文有先後耳疏説盖<lb/>
　泥<lb/>
　　世佐案主人再拜亦稽首不言者文省也尸答拜<lb/>
　　之節此與少牢禮同姜氏以為文有先後得之疏<lb/>
　　謂尸有尊卑之辨謬矣<lb/>
<pb n="14b"/>
宗人擯辭如初卒曰筮子為某尸占曰吉敢宿<lb/>
　註曰宗人擯者釋主人之辭如初者如宰贊命筮尸<lb/>
　之辭卒曰者著其辭所易也<lb/>
　張氏曰如初者如初筮尸曰孝孫某諏此某事適其<lb/>
　皇祖某子乃易去下二語而曰筮子為某尸占曰吉<lb/>
　敢宿<lb/>
　　世佐案某尸謂若皇祖若皇考也<lb/>
祝許諾致命<lb/>
<pb n="15a"/>
　註曰受宗人辭許之傳命於尸始宗人祝北面至於<lb/>
　傳命皆西面受命東面釋之<lb/>
　敖氏曰祝事尸者也故於此即使之致命以見其意<lb/>
　云<lb/>
尸許諾主人再拜稽首<lb/>
　註曰其許亦宗人受於祝而告主人<lb/>
　敖氏曰拜稽首亦尊尸也尸既許諾則成為尸故於<lb/>
　此不答拜<lb/>
<pb n="15b"/>
尸入主人退<lb/>
　註曰相揖而去尸不拜送尸尊<lb/>
　疏曰知有相揖者約少牢云尸送揖不拜也但彼有<lb/>
　送文大夫尊也<hi>從揚氏圖節本</hi>
　敖氏曰尸既許則有祖道故不俟主人之退而先入<lb/>
　見其尊亦變於大夫尸也先入而不揖辟君禮也聘<lb/>
　禮公與羣臣夕幣乃揖而先入<lb/>
　　　　右宿尸<lb/>
<pb n="16a"/>
宿賓賓如主人服出門左西面再拜主人東面答再拜<lb/>
宗人擯曰某薦歲事吾子將涖之敢宿<lb/>
　註曰薦進也涖臨也言吾子將臨之知賓在有司中<lb/>
　今特肅之尊賓耳<lb/>
　疏曰屬吏有公有司有私臣若在門外時同在門西<lb/>
　東面北上及其入為賓及衆賓者適西階以俟行事<lb/>
　公有司不選為賓者門西北面私臣不選為賓門東<lb/>
　北面<hi>從句讀節本</hi>
<pb n="16b"/>
　又曰宿尸與宿賓中無厥明之文則二者同日明矣<lb/>
　<hi>從揚氏圖採入</hi>
　敖氏曰此云吾子將涖之是曏者賓既許之矣然則<lb/>
　筮日之後亦當有戒賓之儀如士冠禮所記者經不<lb/>
　見之文畧耳<lb/>
　郝氏曰嵗事每嵗時祭之事前言諏某事此言嵗事<lb/>
　義互備也<lb/>
　張氏曰士前祭二日選屬吏為賓特肅一人以備三<lb/>
<pb n="17a"/>
　獻屬吏必來助祭故云吾子將涖之<lb/>
賓曰某敢不敬從主人再拜賓答拜主人退賓拜送<lb/>
　敖氏曰主人宿辭擯者釋之是賓之對辭亦擯者傳<lb/>
　之矣然則凡主人親戒宿其儀皆然經不盡見之也<lb/>
　　　　右宿賓<lb/>
　　世佐案以上二事皆祭前二日為之即筮尸之明<lb/>
　　曰也敖云筮尸宿尸宿賓皆同日非<lb/>
厥明夕陳鼎于門外北面北上有鼏<lb/>
<pb n="17b"/>
　註曰厥其也宿賓之明日夕門外北面當門也<lb/>
　疏曰經直云門外不言門之東西故知當門下篇少<lb/>
　牢陳鼎在門東此當門者士卑避大夫故也<lb/>
　敖氏曰門外不言東方可知也北面北上亦放祭時<lb/>
　陳鼎之位也<lb/>
棜在其南南順實獸于其上東首<lb/>
　註曰順猶從也棜之制如今大木轝矣上有四周下<lb/>
　無足獸腊也<lb/>
<pb n="18a"/>
　敖氏曰獸言東首而不及足者以其足左右出故也<lb/>
　郝氏曰棜轝通形如箱以載獸在鼎南向南直陳<lb/>
牲在其西北首東足<lb/>
　註曰其西棜西也東足者尚右也牲不用棜以其生<lb/>
　疏曰豕不可牽之縳其足陳於門外首北出棜東其<lb/>
　足寢其左以其周人尚右將祭故也<lb/>
設洗于阼階東南壺禁在東序豆籩鉶在東房南上几<lb/>
席兩敦在西堂<lb/>
<pb n="18b"/>
　註曰東房房中之東當夾北西堂西夾室之前近南<lb/>
　耳<lb/>
　疏曰大夫士直有東房西室故他經直言房不言東<lb/>
　此經特言東房故註知是房内近東云當夾北者夾<lb/>
　室半以南為之以壁外相望則當夾北也夾室在房<lb/>
　近東南也云西堂西夾之前近南耳者案爾雅註夾<lb/>
　室前堂謂之廂此在西堂在西廂故云西夾之前近<lb/>
　南也<lb/>
<pb n="19a"/>
　敖氏曰南上者豆二以並在南二籩次之此未實之<lb/>
　故南上之文惟主於器<lb/>
　郝氏曰洗設于阼階東南堂下也壺有禁在堂上東<lb/>
　牆下豆籩鉶在東房虛器未實皆自南陳而北几席<lb/>
　神座兩敦饋神之器<lb/>
主人及子姓兄弟即位于門東如初<lb/>
　註曰初筮位也<lb/>
賓及衆賓即位于門西東面北上<lb/>
<pb n="19b"/>
　註曰不象如初者以賔在而宗人祝不在<lb/>
　疏曰賓及衆賓即是前者有司羣吏執事當言如初<lb/>
　不言者以宰前筮時在門東贊主人辭今宰在門西同<lb/>
　行又宗人祝離位賓西北東面南上異於筮位時故<lb/>
　也<lb/>
　敖氏曰此時方修祭事助祭之賓宜來視之以其不<lb/>
　在曏者有司羣執事之中故此雖東面北上而不蒙<lb/>
　如初之文賓既位於此則公臣私臣不敢與之齒而<lb/>
<pb n="20a"/>
　位於他所矣下文云宗人祝立于賓西北東面南上<lb/>
　又記曰公有司門西北面東上私臣門東北面西上<lb/>
　足以明祭時有司之屬不在賓位也審矣<lb/>
　　世佐案賓僚友来助祭者也與有司羣執事自别<lb/>
　　註疏一之非當以敖説為正<lb/>
宗人祝立于賓西北東面南上<lb/>
　註曰事彌至位彌異宗人祝于祭宜近廟<lb/>
　疏曰宗人祝近門離本位故云位彌異<lb/>
<pb n="20b"/>
　敖氏曰南上宜變於賓<lb/>
主人再拜賓答再拜三拜衆賓衆賓答再拜<lb/>
　註曰衆賓再拜者士賤旅之得備禮也<lb/>
　疏曰有司徹主人三拜衆賓皆答一拜卿大夫尊賓<lb/>
　賤純臣不再拜者避國公此士賤得備禮<lb/>
　敖氏曰衆賓答一拜言再者字誤也<lb/>
　　世佐案此士旅拜法也説見鄉飲酒禮敖説非<lb/>
主人揖入兄弟從賓及衆賓從即位于堂下如外位<lb/>
<pb n="21a"/>
　註曰為視濯也<lb/>
　敖氏曰如外位則宗人祝皆在其中矣不言者省文<lb/>
　也<lb/>
宗人升自西階視壺濯及豆籩反降東北面告濯具<lb/>
　註曰濯溉也不言敦鉶者省文也東北面告縁賓意<lb/>
　欲聞也言濯具不言絜以有几席<lb/>
　疏曰主人在東階下宗人降自西階宜東面告乃行<lb/>
　至賓南而東北面告者欲兼聞之於賓也几席不洗<lb/>
<pb n="21b"/>
　者告具而已<hi>參用句讀及揚氏圗節本</hi>
　敖氏曰宗人亦既立於賓西北之位乃升於壺言濯<lb/>
　以見其餘不言敦鉶几席省文也東北面鄉主人濯<lb/>
　具謂所濯者已具也此亦有不必濯者乃云濯具者總<lb/>
　言之耳<lb/>
　郝氏曰告濯告既洗也告具告既備也<lb/>
　　世佐案告濯具之解敖説似勝<lb/>
賓出主人出皆復外位<lb/>
<pb n="22a"/>
　註曰為視牲也<lb/>
　敖氏曰惟言賓主人出文又省矣<lb/>
宗人視牲告充雍正作豕<lb/>
　註曰充猶肥也雍正官名也北面以策動作豕視聲<lb/>
　氣<lb/>
　疏曰案禮記内則周禮庖人職云豕望視而交㨗腥<lb/>
　不云豕之聲氣而正云視聲氣者但祭祀之牲當充<lb/>
　盛肥若聲氣不和即是疾病不堪祭祀<lb/>
<pb n="22b"/>
　郝氏曰雍正饔人之長主烹飪者<lb/>
宗人舉獸尾告備舉鼎鼏告絜<lb/>
　註曰備具<lb/>
　敖氏曰此所告之儀亦皆東北面<lb/>
　郝氏曰舉獸尾視腊全也啟鼎盖視其潔也<lb/>
請期曰羮飪<lb/>
　註曰謂明日質明時而曰肉熟重豫勞賓宗人既得<lb/>
　期西北面告賓有司<lb/>
<pb n="23a"/>
　敖氏曰請期而主人自告之亦異于大夫請期盖東<lb/>
　面既得期西北面告賓東北面告兄弟<lb/>
　郝氏曰請期請明日祭之早晏羮飪以煑肉熟為節<lb/>
　　世佐案請宗人請也曰主人曰也<lb/>
告事畢賓出主人拜送<lb/>
　敖氏曰送于外門外<lb/>
　　世佐案告亦宗人告也<lb/>
　　　　右視濯視牲為期<lb/>
<pb n="23b"/>
　　世佐案此祭前一日事<lb/>
夙興主人服如初立于門外東方南面視側殺<lb/>
　註曰主人服如初則其餘有不𤣥端者側殺殺一牲<lb/>
　也<lb/>
　敖氏曰東方盖當東塾少南鼎之西也<lb/>
　張氏曰自此至立于中庭言祭日陳設及位次之事<lb/>
　主人服如初謂𤣥端也案下記惟尸祝佐食與主人<lb/>
　同服賓及兄弟筮日筮尸視濯亦𤣥端至祭日則皆<lb/>
<pb n="24a"/>
　朝服𤣥冠緇帶緇韠<lb/>
主婦視饎爨于西堂下<lb/>
　註曰炊黍稷曰饎宗婦為之爨竈也西堂下者堂之<lb/>
　西下也近西壁南齊于坫<lb/>
　敖氏曰視之當東面爨亦東面<lb/>
亨于門外東方西面北上<lb/>
　註曰亨煑也煑豕魚腊以鑊各一爨詩云孰能亨魚<lb/>
　溉之釡鬵<lb/>
<pb n="24b"/>
　敖氏曰此亦以亨者見爨之面位也東方於陳鼎之<lb/>
　處則又東矣北上豕爨在北魚腊亞之<lb/>
羮飪實鼎陳于門外如初<lb/>
　註曰初視濯也<lb/>
　　世佐案如初者如其北面北上有鼏也<lb/>
尊于户東𤣥酒在西<lb/>
　註曰户東室户東𤣥酒在西尚之凡尊酌者在左<lb/>
　張氏曰鄭註云凡尊酌者在左𤣥酒不酌故在右是<lb/>
<pb n="25a"/>
　以東西為左右少儀云尊者以酌者之左為上尊又<lb/>
　據酌者北面臨尊而言左右以西為左其位置雖同<lb/>
　而言有殊也<lb/>
實豆籩鉶陳于房中如初<lb/>
　註曰如初者取而實之既而反之<lb/>
　敖氏曰如初亦如其南上之位也記曰賓與長兄弟<lb/>
　之薦自東房其餘在東堂然則祝主人主婦賓長長<lb/>
　兄弟之豆籩亦皆二以並相繼而陳之于鉶之北矣<lb/>
<pb n="25b"/>
　郝氏曰實豆籩鉶以脯醢和羮之類<lb/>
執事之俎陳于階間二列北上<lb/>
　註曰執事謂有司及兄弟二列者因其位在東西祝<lb/>
　主人主婦之俎亦存焉不升鼎者異於神<lb/>
　敖氏曰執事謂凡執祭事者也主人及祝以下之通<lb/>
　稱其俎二列北上東列則阼俎為上西列則祝俎為<lb/>
　上其内兄弟之俎則當次于兄弟也此執事之文所<lb/>
　包者廣與前後所云者不同<lb/>
<pb n="26a"/>
盛兩敦陳于西堂藉用萑几席陳于西堂如初<lb/>
　註曰盛黍稷者宗婦也萑細葦<lb/>
　敖氏曰盛乃藉之重黍稷也<lb/>
尸盥匜水實于槃中簞巾在門内之右<lb/>
　註曰設盥水及巾尸尊不就洗又不揮門内之右象<lb/>
　洗在東統于門東西上凡鄉内以入為左右鄉外以<lb/>
　出為左右<lb/>
　疏曰揮振去水使手乾門右據鄉内以入為右者<hi>從楊</hi>
<pb n="26b"/>
　<hi>氏圗節本</hi>
　敖氏曰亦匜在槃中南流簞巾在其右盥以槃匜説<lb/>
　見公食大夫禮<lb/>
　郝氏曰簞竹器以盛巾在廟門内右内以西為右尸<lb/>
　入于此盥手<lb/>
　張氏曰以匜貯水而置之槃待尸盥則執匜沃水而<lb/>
　槃承之簞巾簞中貯巾也門内之右門東也<lb/>
　　世佐案下經云尸入門左北面盥則槃匜之屬在<lb/>
<pb n="27a"/>
　　門内之西明矣門西曰右者從堂上視之也必在<lb/>
　　門西者取其便于尸盥且與洗位相變也郝説得<lb/>
　　之註疏及張説皆非是<lb/>
祝筵几于室中東面<lb/>
　註曰為神敷席也至此使祝接神<lb/>
　敖氏曰几亦右之<lb/>
　　世佐案室中東面謂在奥也<lb/>
　　　　右視殺視爨陳設<lb/>
<pb n="27b"/>
主婦纚笄宵衣立于房中南面<lb/>
　註曰主婦主人之妻雖姑存猶使之主祭祀纚笄首<lb/>
　服宵綺屬也此衣染之以黒其繒本名曰宵詩有素<lb/>
　衣朱宵記有𤣥宵衣凡婦人助祭者同服也内則曰<lb/>
　舅沒則姑老冡婦所祭祀賓客每事必請於姑<lb/>
　郝氏曰纚以韜髪笄簪也宵衣黒色衣詳見昬禮房<lb/>
　中婦人所有事南面向堂也<lb/>
主人及賓兄弟羣執事即位于門外如初<lb/>
<pb n="28a"/>
　敖氏曰此於賓兄弟之下言羣執事則是指公有司<lb/>
　私臣而言也宗人祝亦在賓西北其他則在門西若<lb/>
　門東與其在内位同上經不見門東門西之位而亦<lb/>
　云如初者其文主於兄弟以上而略於羣執事也<lb/>
宗人告有司具<lb/>
　註曰具猶辦也<lb/>
　敖氏曰告主人也告之亦宜東北面既告則反于賓<lb/>
　西北<lb/>
<pb n="28b"/>
主人拜賓如初揖入即位如初<lb/>
　註曰初視濯也<lb/>
佐食北面立于中庭<lb/>
　註曰佐食賓佐尸食者立于宗人之西<lb/>
　疏曰案下記云佐食當事則户外南面無事則中庭<lb/>
　北面此經謂無事時也又云主人行事阼階宗人亦<lb/>
　在阼階南擯主人佐食北面于中庭明其宗人之西<lb/>
　可知<lb/>
<pb n="29a"/>
　敖氏曰佐食主人兄弟之佐尸食者記云佐食於旅<lb/>
　齒於兄弟是也曏於門外猶在兄弟之位至此乃立<lb/>
　于中庭以事將至宜異其位也此中庭謂東西之中<lb/>
　其南北則參分庭一在北與<lb/>
　郝氏曰佐尸食者不與衆有司混處敬神事也<lb/>
　　世佐案佐食盖以私臣為之註及敖説皆非是<lb/>
　　　　右即位<lb/>
主人及祝升祝先入主人從西面于户内<lb/>
<pb n="29b"/>
　註曰祝先入接神宜在前也少牢饋食禮曰祝盥于<lb/>
　洗升自西階主人盥升自阼階祝先入面南<lb/>
　敖氏曰及祝則是主人先升也先升後入盖俟於堂<lb/>
　張氏曰自此至主人再拜稽首言主人主婦祝佐食<lb/>
　初行隂厭之祭註引少牢者明此經主人及祝盥升<lb/>
　面位亦與彼同也<lb/>
　　世佐案升自堂下位升也是時主人與祝皆已即<lb/>
　　位于廟門内矣郝云自門外入非入室也<lb/>
<pb n="30a"/>
主婦盥于房中薦兩豆葵菹蝸醢醢在北<lb/>
　註曰主婦盥盥于内洗昬禮婦洗在北堂直室東隅<lb/>
宗人遣佐食及執事盥出<lb/>
　註曰命之盥出當助主人及賓舉鼎<lb/>
　敖氏曰此執事謂左人及取俎匕者賤於右人故先<lb/>
　出<lb/>
　　世佐案宗人既遣佐食及執事亦遂盥而出矣故<lb/>
　　下經云宗人執畢先入<lb/>
<pb n="30b"/>
主人降及賓盥出主人在右及佐食舉牲鼎賓長在右<lb/>
及執事舉魚腊鼎除鼏<lb/>
　註曰及與也主人在右統於東主人與佐食者賓尊<lb/>
　不載少牢饋食禮魚用鮒腊用糜士腊用兔<lb/>
　疏曰鼎在門外北上東為右人西為左人右人尊<lb/>
　入時在鼎前左人卑入時在鼎後又盡載牲體于俎<lb/>
　又設俎于神坐之前賓主當相對為左右以賓尊不<lb/>
　載牲體故使佐食對主人使賓為右人而使執事在<lb/>
<pb n="31a"/>
　左而載也<lb/>
　敖氏曰主人降亦宗人詔之也賓長在右謂長賓在<lb/>
　魚鼎之右衆賓長在腊鼎之右也凡吉事除鼏于外<lb/>
　凶事除鼏于内除鼏亦右人<lb/>
宗人執畢先入當阼階南面<lb/>
　註曰畢狀如义盖為其似畢星取名焉主人親舉宗<lb/>
　人則執畢導之既錯又以畢臨匕載備失脱也雜記<lb/>
　曰朼用桑長三尺畢用桑長三尺刋其本與末杞畢<lb/>
<pb n="31b"/>
　同材明矣今此朼用棘心則畢亦用棘心舊記云畢<lb/>
　似御他神物神物惡桑义則少牢饋食及虞無义何<lb/>
　哉此無义者乃主人不親舉耳少牢大夫祭不親舉<lb/>
　虞者祭也主人未執事祔練祥執事用桑义自此純<lb/>
　吉用棘心义<lb/>
　敖氏曰宗人執畢所以指教其錯鼎之處也故宜<lb/>
　先入當阼階南面者示其當錯於此為之節也<lb/>
　鼎入設當阼階士禮也大夫則當東序國君則<lb/>
<pb n="32a"/>
　在碑南此用畢者以主人親舉重其事也鼎既錯則<lb/>
　反之於外而復位與大射儀曰小臣師設楅司<lb/>
　馬正東面以弓為畢則畢但主於指教設器者<lb/>
　明矣<lb/>
　　世佐案用畢之故當以敖説為正註備失脱及御<lb/>
　　他神物之説似曲<lb/>
鼎西面錯右人抽扃委于鼎北<lb/>
　註曰右人謂主人及二賓既錯皆西面俟也<lb/>
<pb n="32b"/>
　敖氏曰鼎錯於東方西面順主人之面位也上者亦<lb/>
　南于洗西<lb/>
贊者錯俎加匕<lb/>
　註曰贊者執俎加匕從鼎入者其錯俎東縮加匕東<lb/>
　柄既則退而左人北面也<lb/>
　疏曰少牢云俎皆設于鼎西肆又云匕皆加于鼎東<lb/>
　枋<lb/>
　敖氏曰贊者取匕俎于東塾東<lb/>
<pb n="33a"/>
　　世佐案贊者盖三人各執一俎一匕也士虞禮匕<lb/>
　　俎在西塾之西此不著其處以吉凶相變之義推<lb/>
　　之則敖説其或然與<lb/>
乃朼<lb/>
　註曰右人也尊者於事指使可也左人載之<lb/>
　敖氏曰朼亦當作匕<lb/>
佐食升肵俎鼏之設于阼階西<lb/>
　註曰肵謂心舌之俎也郊特牲曰胙之為言敬也言<lb/>
<pb n="33b"/>
　主人之所以敬尸之俎<lb/>
　疏曰下記云肵俎心舌皆去本末午割之實於牲鼎<lb/>
　載心立舌縮俎是也引郊特牲者見敬有胙俎送于<lb/>
　尸前<lb/>
　敖氏曰以少牢饋食禮例之則此亦古人先升心舌<lb/>
　而佐食載惟言佐食升之其文省與設之盖亦西縮<lb/>
　鼏當作幂<lb/>
卒載加匕于鼎<lb/>
<pb n="34a"/>
　註曰已載畢亦加焉<lb/>
主人升入復位<lb/>
　敖氏曰賓匕者於是亦復位<lb/>
　郝氏曰復户内西面之位<lb/>
俎入設于豆東魚次腊特于俎北<lb/>
　註曰入設俎載者腊特饌要方也凡饌必方者明食<lb/>
　味人之性所以正<lb/>
　敖氏曰少牢禮曰序升自西階相從入<lb/>
<pb n="34b"/>
　　世佐案此設俎之法與士昬禮同牢之饌同<lb/>
主婦設兩敦黍稷于俎南西上及兩鉶芼設于豆南南<lb/>
陳<lb/>
　註曰宗婦不賛敦鉶者以其少可親之<lb/>
　疏曰案少牢主婦設金敦宗婦賛三敦以其多故使<lb/>
　宗婦賛此士祭祀二敦少故不使宗婦賛主婦可親<lb/>
　也<lb/>
　敖氏曰宗婦不賛敦鉶者辟内子禮也凡敦鉶皆特<lb/>
<pb n="35a"/>
　執於少牢禮備見之<lb/>
　郝氏曰兩敦黍在豕南稷在黍東魚南黍在西為上<lb/>
　兩鉶笔接葵菹而南<lb/>
　　世佐案西上者東陳南陳者北上也鉶以先設者<lb/>
　　為上宗婦不賛之義敖得之<lb/>
祝洗酌奠奠于鉶南遂命佐食啟㑹佐食啟㑹郤于敦<lb/>
南出立于户西南面<lb/>
　註曰酌奠奠其爵觶少牢饋食禮啟㑹乃奠之<lb/>
<pb n="35b"/>
　疏曰引少牢者彼大夫禮與此士禮相變是以異<lb/>
　敖氏曰酌奠酌其所奠之酒也不云酒而云奠因事<lb/>
　名之<lb/>
　郝氏曰立于室户西南面士虞記所謂負依也<lb/>
主人再拜稽首祝在左<lb/>
　註曰祝在左當為主人釋辭于神也祝祝曰孝孫某<lb/>
　敢用剛鬛嘉薦普淖用薦某事於皇祖某子尚饗<lb/>
　敖氏曰主人拜為食具也<lb/>
<pb n="36a"/>
　　世佐案此下不云祝祝及其辭盖闕文也以少牢<lb/>
　　禮例之可見士虞記云吉祭猶未配然則士之常<lb/>
　　祭無不配矣此祝辭亦當云以某妃配某氏如少<lb/>
　　牢所云也<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷三十五</head> <lb/>
    <p>
<pb n="1a"/>
欽定四庫全書<lb/>
　儀禮集編卷三十五<lb/>
　　　　　　　　　　龍里縣知縣盛世佐撰<lb/>
特牲饋食禮第十五之二<lb/>
祝迎尸于門外<lb/>
　註曰尸自外來代主人接之就其次而請不拜不敢<lb/>
　與尊者為禮周禮掌次凡祭祀張尸次<lb/>
　敖氏曰迎尸不拜者禮不主于已代主人迎之耳其<lb/>
<pb n="1b"/>
　或有拜妥尸之類乃從於主人為之也門廟門<lb/>
　張氏曰自此以下言迎尸入行正祭初尸食九飯次<lb/>
　主人酳尸次主婦亞獻尸次賓長三獻尸次獻賓及<lb/>
　兄弟次長兄弟為加爵次衆賓長為加爵次嗣舉奠<lb/>
　次旅酬次佐食獻尸凡十節事尸者八節其獻賓及<lb/>
　兄弟與旅酬皆承尸意而行神惠者也此九飯節内<lb/>
　有妥尸祝饗有挼祭有三飯有再三飯有終三飯有<lb/>
　盛肵俎又共六細節<lb/>
<pb n="2a"/>
主人降立于阼階東<lb/>
　註曰主人不迎尸成尸尊尸所祭者之孫也祖之尸<lb/>
　則主人乃宗子禰之尸則主人乃父道事神之禮廟<lb/>
　中而已出迎則為厭<lb/>
　疏曰祭統云君迎牲而不迎尸别嫌也尸在廟門外<lb/>
　則疑於臣在廟中則全於君君在廟門外疑於君入<lb/>
　廟門則全於臣全於子<lb/>
　敖氏曰阼階東亦直序西面主人位於此則子姓兄<lb/>
<pb n="2b"/>
　弟在主人之南者其亦南於洗西與<lb/>
尸入門左北面盥宗人授巾<lb/>
　註曰侍盥者執其器就之執簞者不授巾賤也宗人<lb/>
　授巾庭長尊少牢饋食禮曰祝先入門右尸入門左<lb/>
　疏曰上經陳盥在門右今尸入門左尸尊不就盥槃<lb/>
　匜巾等鄉門右就之<lb/>
　　世佐案盥器設于門西故尸入門左即得於此焉<lb/>
　　盥也註云執其器就之盖亦自文其説之過與<lb/>
<pb n="3a"/>
尸至于階祝延尸尸升入祝先主人從<lb/>
　註曰延進在後詔侑曰延禮器所謂詔侑武方者也<lb/>
　少牢饋食禮曰尸升自西階入祝從主人升自阼階<lb/>
　祝先入主人從<lb/>
　張氏曰詔侑武方彼註武無也引少牢者見此經尸<lb/>
　入次序與彼同法也<lb/>
尸即席坐主人拜妥尸尸答拜執奠祝饗主人拜如初<lb/>
　註曰饗勸彊之也其辭取于士虞記則宜云孝孫某<lb/>
<pb n="3b"/>
　圭為孝薦之饗舊記云明薦之<lb/>
　敖氏曰饗饗神也凡饗祝之辭雖或言於尸之前實<lb/>
　主為神也如初再拜稽首也<lb/>
祝命挼祭尸左執觶右取菹㨎于醢祭于豆間<lb/>
　註曰命詔尸也挼祭祭神食也士虞禮古文曰祝命<lb/>
　佐食堕祭周禮曰既祭則藏其堕堕與挼讀同耳㨎<lb/>
　醢者染于醢<lb/>
　疏曰祭神食者向者隂厭厭飫神今尸祭訖當食神<lb/>
<pb n="4a"/>
　餘也<hi>從楊氏圖節本</hi>
　敖氏曰挼祭即授祭也挼字盖誤祝命佐食授尸祭<lb/>
　尸於是祭薦欲及其授祭之節也<lb/>
　張氏曰挼陸氏作許恚反註云堕挼讀同堕亦作呼<lb/>
　囬反堕取降下挼取切摩各於祭義有似也<lb/>
　　世佐案命命佐食也挼堕通祝命佐食堕下其所<lb/>
　　當祭之物以授尸即謂黍稷肺祭也士虞禮言命<lb/>
　　堕祭於尸祭薦之下此言於其上其節同也特文<lb/>
<pb n="4b"/>
　　有先後耳註誤㨎擩通<lb/>
佐食取黍稷肺祭授尸尸祭之祭酒啐酒告㫖主人拜<lb/>
尸奠觶答拜<lb/>
　註曰祭酒穀味之芬芳者齊敬共之惟恐不美告之<lb/>
　美達其心明神享之<lb/>
　　世佐案尸告㫖而主人先拜者拜其享也<lb/>
祭鉶嘗之告㫖主人拜尸答拜<lb/>
　註曰鉶肉味之有菜和者曲禮曰客絮羮主人辭不<lb/>
<pb n="5a"/>
　能亨<lb/>
　疏曰引曲禮者證鉶羮有五味調和故告㫖絮者調<lb/>
　和之義<lb/>
祝命爾敦佐食爾黍稷于席上<lb/>
　　世佐案此爾敦併及稷者吉祭之禮務詳也士虞<lb/>
　　禮則舉黍而已<lb/>
設大羮湆于醢北<lb/>
　註曰大羮湆不和貴其質設之所以敬尸也不祭不<lb/>
<pb n="5b"/>
　嚌大羮不為神非盛者也士虞禮曰大羮湆自門入<lb/>
　疏曰云醢北者為薦左案公食大夫昏禮大羮湆皆<lb/>
　在薦右此在左者禮神禮變於生人士虞禮大羮湆<lb/>
　設於鉶南在右與生人同有不忍異于生故也云不<lb/>
　為神者隂厭時未設尸来始設為尸故士虞記云無<lb/>
　尸則不挼祭無大羮湆胾従獻<lb/>
舉肺脊以授尸尸受振祭嚌之左執之<lb/>
　註曰肺氣之主也脊正體之貴者先食啗之所以𨗳<lb/>
<pb n="6a"/>
　食通氣<lb/>
乃食食舉<lb/>
　註曰舉言食者明凡解體皆連肉<lb/>
　疏曰乃食謂食肺云食舉謂骨體正脊從俎舉鄉口<lb/>
　因名體為舉<lb/>
　敖氏曰乃食乃以右手食食也既食食則食舉所以<lb/>
　安之<lb/>
　姜氏曰乃食則固食舉矣又言食舉者起下文之詞<lb/>
<pb n="6b"/>
　疏不明此故誤分上下為各食其一也<lb/>
　　世佐案乃食食黍也舉即肺脊也士昬禮云賛爾<lb/>
　　黍授肺脊皆食以湆醤皆祭舉食舉也此食法盖<lb/>
　　與彼同唯不以湆醤為異疏誤當以敖説為正姜<lb/>
　　氏以此二句分屬上下節亦非<lb/>
主人羞肵俎于腊北<lb/>
　註曰肵俎主于尸主人親羞敬也神俎不親設者貴<lb/>
　得賓客以神事其先<lb/>
<pb n="7a"/>
　疏曰肵俎尸入乃設之故知主於尸<lb/>
　敖氏曰不言降與升文省少牢禮曰主人羞肵俎升<lb/>
　自阼階<lb/>
　郝氏曰肵俎在阼階西羞進也<lb/>
尸三飯告飽祝侑主人拜<lb/>
　註曰三飯告飽禮一成也侑勸也或曰又勸之使又<lb/>
　食少牢饋食禮侑辭曰皇尸未實侑也<lb/>
　敖氏曰此祭以饋食為名故當食而尸尤尊雖主人<lb/>
<pb n="7b"/>
　拜亦不答也<lb/>
佐食舉幹尸受振祭嚌之佐食受加于肵俎舉獸幹魚<lb/>
一亦如之<lb/>
　註曰幹長脅也獸腊其體数與牲同<lb/>
　敖氏曰此一舉也凡於尸每食必舉牲體若骨者明<lb/>
　主人以此供尸食也是雖連舉三俎之實然同時相<lb/>
　接為之故但主於牲而揔為一舉耳下文放此<lb/>
尸實舉于菹豆<lb/>
<pb n="8a"/>
　註曰為將食庶羞舉謂肺脊<lb/>
　敖氏曰於既三飯而奠舉士吉祭之禮然爾士虞則<lb/>
　不食舉卒食乃授之是其異也<lb/>
　郝氏曰尸以左手所執肺脊實于菹豆不實于肵俎<lb/>
　者肵俎在腊北逺也<lb/>
佐食羞庶羞四豆設于左南上有醢<lb/>
　註曰衆羞以豕肉所以為異味四豆者膮炙胾醢南<lb/>
　上者以膮炙為上以有醢不得䋫也<lb/>
<pb n="8b"/>
　疏曰公食大夫禮云炙南醢以西牛胾醢牛鮨註云<lb/>
　先設醢䋫之以次也此四豆有醢則不得先設非䋫<lb/>
　之次故也又惟一醢不得與胾炙相對相對之法炙<lb/>
　在南醢在北胾在北醢在南<lb/>
　敖氏曰少牢饋食禮羞兩胾兩醢此亦當放之也左<lb/>
　亦醢之北湆之南也南上者胾醢相間兩胾各在醢<lb/>
　之南也四豆乃不綪者統於正豆也正豆兩而為一<lb/>
　列故此豆雖有四亦不宜綪以異之<lb/>
<pb n="9a"/>
　郝氏曰庶羞設于大羮北尸在西以北為左南上上<lb/>
　大羮自南陳而北也有醢二醢二羞也醢在胾南四<lb/>
　豆直陳不綪故曰南上<lb/>
　　世佐案庶羞豕胾醢也四豆以少牢禮例之其胾<lb/>
　　醢各二與左大羮北也南上胾為上也<lb/>
尸又三飯告飽祝侑之如初<lb/>
　註曰禮再成也<lb/>
　姜氏曰如初謂主拜<lb/>
<pb n="9b"/>
舉骼及獸魚如初<lb/>
　註曰獸魚如初者獸骼魚一也<lb/>
　敖氏曰此再舉也<lb/>
　郝氏曰豕後足骨曰骼獸亦舉骼魚亦舉一<lb/>
　姜氏曰如初謂祭嚌<lb/>
　　世佐案亦加于肵俎<lb/>
尸又三飯告飽祝侑之如初<lb/>
　註曰禮三成<lb/>
<pb n="10a"/>
舉肩及獸魚如初<lb/>
　註曰不復飯者三三者士之禮大成也舉先正脊後<lb/>
　肩自上而郤下䋫而前終始之次也<lb/>
　疏曰先舉正脊自上也次舉脅即郤也後舉骼即下<lb/>
　䋫也終舉肩即前也前者牲體之始後者牲體之終<lb/>
　敖氏曰此三舉也獸謂獸肩<lb/>
　　世佐案註云自上而郤下者謂由脊而及脅也云<lb/>
　　䋫而前者謂由骼而及肩也郤猶退也䋫猶屈也<lb/>
<pb n="10b"/>
　　疏分句似未審<lb/>
佐食盛肵俎俎釋三个<lb/>
　註曰佐食取牲魚腊之餘盛于肵俎將以歸尸俎釋<lb/>
　三个為餘改饌於西北隅遺之所釋者牲腊則正脊<lb/>
　一骨長脅一骨及臑也魚則三頭而已<lb/>
　疏曰案下記云尸俎右肩臂臑肫胳正脊二骨横脊<lb/>
　長脅二骨短脅今尸舉正脊一骨長脅一骨及骼肩<lb/>
　則脊脅各有一骨在前脚三節後脚二節各舉其一<lb/>
<pb n="11a"/>
　訖前脚舉肩訖宜次盛臂後脚舉胳訖宜次盛肫前<lb/>
　後各一節及横脊以歸前脚唯有臑在并脊脅各一<lb/>
　骨為三也<lb/>
　楊氏曰前已舉四體外今宜盛臂肫横脊短脅故知<lb/>
　所釋者唯此耳<lb/>
　敖氏曰俎釋三个不可遽空神俎也少牢饋食禮於<lb/>
　每牲之俎惟釋脊脅皆俎實之下者也然則此牲俎<lb/>
　之所釋者亦宜放之其正脊長脅短脅與腊俎三个<lb/>
<pb n="11b"/>
　蓋如牲俎也<lb/>
舉肺脊加于肵俎反黍稷于其所<lb/>
　註曰尸授佐食佐食受而加之反之也肺脊初在菹<lb/>
　豆<lb/>
　敖氏曰此䝉佐食之文皆謂佐食舉之反之也其所<lb/>
　俎南也<lb/>
　　　　右迎尸正祭<lb/>
主人洗角升酌酳尸<lb/>
<pb n="12a"/>
　註曰酳猶衍也是獻尸也云酳者尸既卒食又却頤<lb/>
　衍養樂之不用爵者下大夫也因父子之道質而用<lb/>
　角角加人事略者<lb/>
　疏曰不用爵次當用觚而用角者因無臣助祭父子<lb/>
　相養之道是質云人事略得用功少也<hi>從楊氏圖節本</hi>
　張氏曰此初獻節内有主人獻尸有尸醋主人且親<lb/>
　嘏有主人獻祝主人獻佐食凡四細節<lb/>
尸拜受主人拜送尸祭酒啐酒賓長以肝從<lb/>
<pb n="12b"/>
　疏曰亦當如少牢用俎縮執俎肝亦縮進末鹽在右<lb/>
尸左執角右取肝㨎于鹽振祭嚌之加于菹豆卒角祝<lb/>
受尸角曰送爵皇尸卒爵主人拜尸答拜<lb/>
　註曰曰送爵者節主人拜<lb/>
　敖氏曰云皇尸卒爵明主人當送之也後言之者見<lb/>
　送爵之辭為指主人<lb/>
　　　　右主人酳尸<lb/>
祝酌授尸尸以醋主人<lb/>
<pb n="13a"/>
　註曰祝酌不洗尸不親酌尊尸也古文醋作酢<lb/>
主人拜受角尸拜送主人退佐食授挼祭<lb/>
　註曰退者進受爵反位尸將嘏主人佐食授之挼祭<lb/>
　亦使祭尸食也其授祭亦取黍稷肺祭<lb/>
　敖氏曰此挼字亦因與授字相類而衍也以神俎敦<lb/>
　之黍稷肺祭授之者象尊者賜之食然<lb/>
　　世佐案授挼祭者以其所堕下之祭授主人也授<lb/>
　　挼連文則挼非授字之誤明矣敖又以此挼字為<lb/>
<pb n="13b"/>
　　衍汰哉又案楊本註中反位之下有受亦當為授<lb/>
　　四字然則授挼之授經本作受而註改之邪諸本<lb/>
　　並無此四字未知楊氏何所據也<lb/>
主人坐左執角受祭祭之祭酒啐酒進聽嘏<lb/>
　註曰聽猶待也受福曰嘏嘏長也大也待尸授之以<lb/>
　長大之福也<lb/>
　敖氏曰進聽嘏進于尸前而聽其嘏已之辭下文云<lb/>
　親嘏主人是也又以少牢饋食禮之所言者參之則<lb/>
<pb n="14a"/>
　此嘏云者蓋致福於人之稱<lb/>
　郝氏曰嘏假通尸傳神意以福假主人<lb/>
佐食摶黍授祝祝授尸尸受以菹豆執以親嘏主人<lb/>
　註曰獨用黍者食之主其辭則少牢饋食禮有焉<lb/>
　疏曰少牢云祝以嘏于主人曰皇尸命工祝承致多<lb/>
　福無疆于女孝孫來女孝孫使女受禄于天宜稼于<lb/>
　田眉夀萬年勿替引之<lb/>
　敖氏曰饋食之禮主于黍稷而黍又其尊者故特取<lb/>
<pb n="14b"/>
　之以通其意焉少牢饋食禮所載嘏辭乃祝傳尸嘏<lb/>
　者也此尸親嘏其辭之首與彼異<lb/>
　郝氏曰摶黍揑黍飯成團象福禄獨摶黍黍貴于稷<lb/>
　尸食惟黍<lb/>
　張氏曰少牢命祝致嘏故云皇尸命工祝此尸親嘏<lb/>
　當省去此語直用承致多福以下<lb/>
主人左執角再拜稽首受復位詩懐之實于左袂挂于<lb/>
季指卒角拜尸答拜<lb/>
<pb n="15a"/>
　註曰詩猶承也謂奉納之懐中季小也實于左袂挂<lb/>
　袪以小指者便卒角也少牢饋食禮曰興受黍坐振<lb/>
　祭嚌之<hi>世佐案註季小之小釋文作少詩召反下同</hi>
　敖氏曰左執角為右手將有事也詩字未詳或曰敬<lb/>
　愼之意内則曰詩負之亦此意也拜不奠爵受黍不<lb/>
　祭皆異於大夫也季指左手之小指也挂袪於指以<lb/>
　黍在𬒮中故也古者袪挾於袂然猶挂之者慮拜時<lb/>
　或遺落也主人拜受黍而尸不答拜者以其受神惠<lb/>
<pb n="15b"/>
　故也<lb/>
　郝氏曰詩言志也詩序云詩者志之所之内則云詩<lb/>
　負之言專志也懐藏也<lb/>
　　世佐案凡拜必奠爵慮傾出也執爵而拜者唯婦<lb/>
　　人立拜則可耳此云主人左執角再拜稽首受不<lb/>
　　言奠角興者文略也少牢云主人坐奠爵興再拜<lb/>
　　稽首興受黍<lb/>
主人出冩嗇于房祝以籩受<lb/>
<pb n="16a"/>
　註曰變黍言嗇因事託戒欲其重稼嗇嗇者農力之<lb/>
　成功<lb/>
　敖氏曰出亦執角以出也籩虗籩也此單言嗇少牢<lb/>
　言嗇黍未詳<lb/>
　郝氏曰出出室寫傾也嗇穡通即黍以籩受所寫黍<lb/>
　重神貺也<lb/>
　　　　右尸酢主人<lb/>
筵祝南面<lb/>
<pb n="16b"/>
　註曰主人自房還時<lb/>
　敖氏曰筵祝盖於其立處之西亦有司為之下放此<lb/>
　郝氏曰南面室内當户<lb/>
主人酌獻祝祝拜受角主人拜送設菹醢俎<lb/>
　註曰行神恵也先獻祝以接神尊之菹醢皆主婦設<lb/>
　之佐食設俎<lb/>
　疏曰佐食接尸故後獻之祝接神先獻之<lb/>
　敖氏曰士虞與少牢禮皆云祝與佐食坐受爵此不<lb/>
<pb n="17a"/>
　言坐如之可知菹醢葵菹蝸醢也<lb/>
　郝氏曰獻祝與佐食皆因獻尸及之角即獻尸之角<lb/>
　姜氏曰註亦臆詞據經惟前獻尸時主婦設菹醢後<lb/>
　亞獻及致爵時主婦設籩豆而已經例凡不言主人<lb/>
　主婦親設者皆有司為設之<lb/>
祝左執角祭豆興取肺坐祭嚌之興加于俎坐祭酒啐<lb/>
酒<lb/>
　敖氏曰此離肺也當奠角乃興取肺坐絶祭嚌之既<lb/>
<pb n="17b"/>
　執角乃祭酒不言奠角執角與絶者亦文略耳記曰<lb/>
　祝俎離肺一<lb/>
以肝從祝左執角右取肝㨎于鹽振祭嚌之加于俎卒<lb/>
角拜主人答拜受角<lb/>
　敖氏曰肝加于俎辟尊者禮也下文主人主婦之儀<lb/>
　亦放此少牢饋食禮曰不興加于俎<lb/>
酌獻佐食佐食北面拜受角主人拜送佐食坐祭卒角<lb/>
拜主人答拜受角降反于篚升入復位<lb/>
<pb n="18a"/>
　疏曰獻佐食不言俎者上經云執事之俎陳于階間<lb/>
　二列北上鄭註云執事謂有司以佐食亦在有司内<lb/>
　者下記云佐食俎觳折脊脅也又下經賓長獻節鄭<lb/>
　註云凡獻佐食皆無從其薦俎獻兄弟以齒設之<lb/>
　郝氏曰角實于篚在堂下既獻反之升入升堂入室<lb/>
　復户内西向之位佐食獨不設俎者以兄弟為之其<lb/>
　薦俎齒于兄弟中于後獻衆兄弟時并設也<lb/>
　　世佐案獻佐食之禮惟致爵而已不布席無薦設<lb/>
<pb n="18b"/>
　　無從皆殺于祝也其受獻之位蓋北面於尸席前<lb/>
　　　　右主人獻祝佐食<lb/>
主婦洗爵于房酌亞獻尸<lb/>
　註曰亞次也次猶貳主婦貳獻不夾拜者士妻儀簡<lb/>
　耳<lb/>
　疏曰少牢主婦亞獻尸時夾拜此士妻下之故云儀<lb/>
　簡耳<lb/>
　敖氏曰亞獻更用爵以見主人之用角者有為為之<lb/>
<pb n="19a"/>
　耳獻以爵正禮也獻尸不夾拜辟内子之禮也<lb/>
　張氏曰此下主婦亞獻節内有獻尸有尸醋有獻祝<lb/>
　有獻佐食亦四節<lb/>
　　世佐案此爵亦角也變角言爵見其不仍初獻之<lb/>
　　器耳初獻用角為下大夫則主婦獨不當辟内子<lb/>
　　邪敖説盖誤此爵貯于内篚<lb/>
尸拜受主婦北面拜送<lb/>
　註曰北面拜者辟内子也大夫之妻拜於主人北西<lb/>
<pb n="19b"/>
　面<lb/>
　疏曰少牢西面拜註不北面辟人君夫人然則士妻<lb/>
　賤不嫌得與人君夫人同也<lb/>
　郝氏曰室内北面變于主人之西面也<lb/>
宗婦執兩籩户外坐主婦受設于敦南<lb/>
　註曰兩籩棗栗棗在西<lb/>
　敖氏曰宗婦賛豆籩户外坐士祭禮然也少牢饋食<lb/>
　禮主婦與賛者授受于室中亦異者也士虞禮籩設<lb/>
<pb n="20a"/>
　于㑹南此宜如之乃不云㑹者可知也<lb/>
祝賛籩祭尸受祭之祭酒啐酒<lb/>
　註曰籩祭棗栗之祭其祭之亦於豆祭<lb/>
兄弟長以燔從尸受振祭嚌之反之<lb/>
　註曰燔炙肉也<lb/>
　疏曰反之謂反燔于長兄弟<lb/>
　郝氏曰兄弟之長者以燔肉實羞俎從主婦薦尸尸<lb/>
　受燔祭之嚌之反于羞俎<lb/>
<pb n="20b"/>
羞燔者受加于肵出<lb/>
　註曰出者俟後事也<lb/>
　疏曰謂俟主婦獻祝之時更當羞燔于祝<lb/>
　郝氏曰兄弟長以所反燔加肵俎上執虗俎出反門<lb/>
　外西塾不備言與虞禮互見也<lb/>
　　世佐案士虞禮云羞燔俎在内西塾上以吉凶相<lb/>
　　變之義推之則此羞俎當在門内東塾也郝云反<lb/>
　　門外西塾非<lb/>
<pb n="21a"/>
尸卒爵祝受爵命送如初<lb/>
　註曰送者送卒爵<lb/>
　郝氏曰祝命送命主婦拜也即前云送爵皇尸卒爵<lb/>
　命主婦拜如主人也<lb/>
　　　　右主婦獻尸<lb/>
酢如主人儀<lb/>
　註曰尸酢主婦如主人儀者自祝酌至尸拜送如酢<lb/>
　主人也不易爵辟内子<lb/>
<pb n="21b"/>
　　世佐案男女不相襲爵此不言易爵文省也註云<lb/>
　　辟内子似泥然則所謂如主人儀者亦大略言之<lb/>
　　耳<lb/>
主婦適房南面佐食挼祭主婦左執爵右撫祭祭酒啐<lb/>
酒入卒爵如主人儀<lb/>
　註曰撫挼祭示親祭佐食不授而祭於地亦儀簡也<lb/>
　入室卒爵於尊者前成禮明受惠也<lb/>
　敖氏曰房中南面主婦之正位也經因事見之祭亦<lb/>
<pb n="22a"/>
　謂黍稷肺祭也佐食授祭主婦撫之而不取亦異於<lb/>
　内子也既撫則佐食以祭置于地主婦入于室中北<lb/>
　面而立飲如主人儀謂卒爵拜尸答拜也入室卒爵<lb/>
　亦以曏者於此拜受故也<lb/>
　　　　右尸酢主婦<lb/>
獻祝籩燔從如初儀<lb/>
　敖氏曰主婦當更酌洗于房中乃酌獻祝略如内子<lb/>
　之禮盖男子不承婦人爵也初儀即主人獻祝之禮<lb/>
<pb n="22b"/>
　此惟無祭俎一節餘則如之也籩與豆燔與肝雖異<lb/>
　其祭之儀則同故亦䝉如初祝亦兩籩其設之棗在<lb/>
　菹西栗在棗南<lb/>
及佐食如初卒以爵入于房<lb/>
　註曰及佐食如初如其獻佐食則拜主人之北西面<lb/>
　也<lb/>
　敖氏曰初者亦主人獻佐食之儀少牢禮主婦獻祝<lb/>
　及佐食皆西面於主人之北答拜之<lb/>
<pb n="23a"/>
　　世佐案云及者䝉獻祝之文也以虗爵入房仍奠<lb/>
　　于内篚<lb/>
　　　　右主婦獻祝佐食<lb/>
賓三獻如初燔從如初爵止<lb/>
　註曰初亞獻也尸止爵者三獻禮成欲神惠之均於<lb/>
　室中是以奠而待之<lb/>
　疏曰自此盡卒復位論賓長獻尸及佐食并主人主<lb/>
　婦致爵之事此一科之内乃有十一爵賓獻尸一也<lb/>
<pb n="23b"/>
　主婦致爵於主人二也主人酢主婦三也主人致爵<lb/>
　于主婦四也主婦酢主人五也尸舉奠爵酢賓長六<lb/>
　也賓長獻祝七也又獻佐食八也賓又致爵於主人<lb/>
　九也又致爵於主婦十也賓獻主人酢十一也待均<lb/>
　者謂尸得三獻祝與佐食亦得三獻主人主婦各得<lb/>
　一酢而已待主人主婦致爵乃均也<lb/>
　敖氏曰不言洗爵升酌可知也如初謂尸拜受主婦<lb/>
　拜送也尸於舉酌之末亦欲主人而下皆受舉爵之<lb/>
<pb n="24a"/>
　禮故止爵以見其意於是主人主婦交相致爵既而<lb/>
　遂獻賓以至於私人而終尸意焉其爵止之節在羞<lb/>
　燔者出之時也賓長亦出而復位<lb/>
　張氏曰自主婦致爵主人以下皆所謂均神惠於室<lb/>
　中者約畧分之為六節<lb/>
　　　　右賓獻尸爵止<lb/>
席于户内<lb/>
　註曰為主人鋪之西面席自房來<lb/>
<pb n="24b"/>
　敖氏曰設席盖於主人所丘處之南席亦南上未受<lb/>
　爵而設席變於大夫<lb/>
主婦洗爵酌致爵于主人主人拜受爵主婦拜送爵<lb/>
　註曰主婦拜拜於北面也<lb/>
　敖氏曰是亦獻也乃不云獻者酒乃已物不可以獻<lb/>
　為名故謂之致爵亦拜受于席<lb/>
宗婦賛豆如初主婦受設兩豆兩籩<lb/>
　註曰初賛亞獻也主婦薦兩豆籩東面也<lb/>
<pb n="25a"/>
　敖氏曰賛豆賛豆與籩也此豆兼籩言之省文耳如<lb/>
　初户外坐也主婦受於户外而設於席前其豆則菹<lb/>
　在北其籩則棗在菹北栗在棗西也設豆東面設籩<lb/>
　南面與此宗婦賛者亦一人耳既授兩豆復取兩籩<lb/>
　于房<lb/>
俎入設<lb/>
　註曰佐食設之<lb/>
　疏曰有司下大夫不儐尸者主婦致爵于主人時佐<lb/>
<pb n="25b"/>
　食設俎彼室内行事與士禮略同故鄭知佐食設之<lb/>
　也<lb/>
　郝氏曰設俎則宗人也<lb/>
　　世佐案宗人詔禮不可使之設俎郝説非當以註<lb/>
　　疏為正<lb/>
主人左執爵祭薦宗人賛祭奠爵興取肺坐絶祭嚌之<lb/>
興加于俎坐挩手祭酒啐酒<lb/>
　註曰絶肺祭之者以離肺長也少儀曰牛羊之肺離<lb/>
<pb n="26a"/>
　而不提心豕亦然挩手者為絶肺染汙也忖肺不捝<lb/>
　手<lb/>
　疏曰少儀註云提猶絶也不絶中央少許者引之證<lb/>
　離肺長而不絶故須絶之云村肺不挩手者以其先<lb/>
　已㫁絶取祭之不須以手絶之故不捝手也<lb/>
　敖氏曰此賛祭薦盖以籩祭授之祭離肺之儀鄉飯<lb/>
　酒禮備矣<lb/>
肝從左執爵取肝㨎于鹽坐振祭嚌之宗人受加于俎<lb/>
<pb n="26b"/>
燔亦如之<lb/>
　註曰一酌而備再從而次之亦均<lb/>
　疏曰此決上主人獻尸賓長以肝從主婦獻尸兄弟<lb/>
　以燔從今一酌而肝燔從則與尸等故云亦均<lb/>
　敖氏曰坐字衍宗人既受肝則主人復右執爵矣一<lb/>
　進酒而兩進從俎者欲其與尸祝之兩獻者同見其<lb/>
　尊也主婦禮亦如之<lb/>
　　世佐案以肝燔從者亦長兄弟也云坐者見其已<lb/>
<pb n="27a"/>
　　啐酒則興取肝也凡振祭皆坐特於此見之耳敖<lb/>
　　云衍非<lb/>
興席末坐卒爵拜<lb/>
　註曰於席末坐卒爵敬也<lb/>
　敖氏曰席末席上之北不降席者亦因尸禮也<lb/>
　郝氏曰席末坐避尊也<lb/>
主婦答拜受爵酌醋左執爵拜主人答拜坐祭立飲卒<lb/>
爵拜主人答拜主婦出反于房<lb/>
<pb n="27b"/>
　敖氏曰酢不易爵者禮婦人承男子後多不易爵則<lb/>
　其自酢又可知矣主婦自酢者主人辟尸不敢酢主<lb/>
　婦主婦達其意也下自酢之義皆類此反奠爵于篚<lb/>
　也左字非誤則衍内則曰凡女拜尚右手<lb/>
　郝氏曰主婦左執爵拜不奠爵婦人立拜也<lb/>
　　世佐案婦人仍男子之爵惟夫婦耳其他則固不<lb/>
　　相襲也左執爵而拜者肅拜也敖以内則文決經<lb/>
　　文之誤非<lb/>
<pb n="28a"/>
　　　　右主婦致爵于主人自酢<lb/>
主人降洗酌致爵于主婦席于房中南面主婦拜受爵<lb/>
主人西面答拜宗婦薦豆俎從獻皆如主人<lb/>
　敖氏曰不言升酌文省耳主人與主婦亦謂之致爵<lb/>
　者夫妻一體也主婦席面變於大夫不賓尸之禮也<lb/>
　亦拜受于席豆亦兩豆兩籩俎特牲也從獻肝燔也<lb/>
　皆如主人謂其受爵以前之禮也所異者其不用賛<lb/>
　與此席葢於房中之北堂<lb/>
<pb n="28b"/>
主人更爵酌醋卒爵降實爵于篚入復位<lb/>
　註曰主人更爵自酢男子不承婦人爵也祭統曰夫<lb/>
　婦相授受不相襲處酢必易爵明夫婦之别<lb/>
　疏曰案下記設洗篚在洗西實二爵鄭註云二爵者<lb/>
　為賓獻爵止主婦當致也此賓長所獻爵尸奠之未<lb/>
　舉其篚唯有一爵得云易者上主婦亞獻洗爵于房<lb/>
　中則房中有爵又主婦獻祝及佐食訖以爵入于房<lb/>
　後主婦致爵于主人還是房内爵後主人致爵于主<lb/>
<pb n="29a"/>
　婦者是下篚之爵主婦飲訖實于房中之篚主人更<lb/>
　取房内之爵以酌酢酢訖奠于下篚<lb/>
　敖氏曰更爵更取在内篚者也男子不承婦人爵雖<lb/>
　自醋猶更之内篚在洗東乃不因而洗之者以其自<lb/>
　醋也自醋而不洗亦因尸之醋禮也此醋亦在房中<lb/>
　西面其他儀皆與主婦自醋者畧同以有成禮故畧<lb/>
　而不見之卒爵則坐惟此與主婦異耳位室中位凡<lb/>
　男子易爵于内篚惟醋于房中者得由便為之不然<lb/>
<pb n="29b"/>
　則否<lb/>
　郝氏曰卒爵不坐夫飲婦爵禮畧也<lb/>
　　世佐案主人取下篚之爵致于主婦主婦飲訖還<lb/>
　　授主人主人以降奠于篚乃更爵自酢也必更之<lb/>
　　者夫尊也下篚唯有二爵其一尸奠之未舉則主<lb/>
　　人所更者乃觚也觚亦稱爵者散文通也疏及敖<lb/>
　　氏皆謂更取房中之爵非<lb/>
　　　　右主人致爵于主婦自酢<lb/>
<pb n="30a"/>
三獻作止爵<lb/>
　註曰賓也謂三獻者以事命之作起也舊説云賓入<lb/>
　户北面曰皇尸請舉爵<lb/>
　敖氏曰致爵之禮成亦足以少塞尸之止爵意矣於<lb/>
　此而作止爵亦宜也若俟畢獻乃為之則久留尊者<lb/>
　之爵非所以為敬<lb/>
尸卒爵酢<lb/>
　張氏曰賓作爵尸酢賓其酢當亦祝酌尸拜送<lb/>
<pb n="30b"/>
　　世佐案尸卒爵亦祝受爵命賓拜送乃酢也尸酢<lb/>
　　賓如其酢主人與主婦之禮經不言者䝉下如初<lb/>
　　之文也郝云賓受爵遂自酢非<lb/>
酌獻祝及佐食<lb/>
　楊氏曰案上文賓三獻尸止爵不舉故未得獻祝與<lb/>
　佐食待主人主婦致爵與醋神惠已均賓乃作止爵<lb/>
　尸卒爵酢賓賓遂獻祝及佐食事之序也<lb/>
　敖氏曰賓獻祝亦北面拜於户西獻佐食亦西面拜<lb/>
<pb n="31a"/>
　於主人之南也<lb/>
洗爵酌致于主人主婦燔從皆如初更爵酢于主人卒<lb/>
復位<lb/>
　註曰洗乃致爵為異事新之燔從皆如初者如亞獻<lb/>
　及主人主婦致爵也凡獻佐食皆無從其薦俎獻兄<lb/>
　弟以齒設之賓更爵自酢亦不承婦人爵<lb/>
　疏曰燔從如初則無肝從皆者謂主人主婦嫌獻佐<lb/>
　食亦然故云凡獻佐食皆無從下記云佐食於旅也<lb/>
<pb n="31b"/>
　齒於兄弟故薦俎亦與兄弟同時設之<hi>從楊氏圖節本</hi>
　楊氏曰上文主人主婦獻皆至祝佐食而止今賓獻<lb/>
　祝佐食畢又致爵于主人主婦故洗爵酌致為異事<lb/>
　新之也<lb/>
　敖氏曰賓既獻佐食則室中之事畢矣乃復致爵者<lb/>
　因上禮也皆皆尸卒爵以下也自尸卒爵以至及佐<lb/>
　食如主人酢獻之禮也致于主人者如主婦致爵之<lb/>
　禮也致于主婦者如主人致爵之禮也燔從者如亞<lb/>
<pb n="32a"/>
　獻祝及致于主人主婦之禮也言此則是其從獻之<lb/>
　物僅有此耳亦見其殺于初者也致于主人主婦乃<lb/>
　唯酢于主人者為禮主於尊者也賓更爵自酢其義<lb/>
　與主人之自酢者同更爵不言降與升酌又不言如<lb/>
　初亦文省<lb/>
　郝氏曰復位復堂下東面之位<lb/>
　　世佐案燔従謂獻祝及致爵于主人主婦也祝之<lb/>
　　從獻無籩主人主婦之従獻無肝皆異于初者故<lb/>
<pb n="32b"/>
　　特見之敖于皆如初三字分析最為詳明註疏連<lb/>
　　燔從為義偏矣賓自酢訖亦以爵奠于篚乃復位<lb/>
　　　　右賓作止爵終三獻之禮<lb/>
主人降阼階西面拜賓如初洗賓辭洗<lb/>
　註曰拜賓而洗爵為將獻之如初視濯時主人再拜<lb/>
　賓答拜三拜衆賓衆賓答再拜者<lb/>
　敖氏曰階下當有前字少牢下篇曰主人洗爵長賓<lb/>
　辭主人奠爵于篚興對<lb/>
<pb n="33a"/>
　張氏曰此下獻賓獻衆賓設尊酬賓獻長兄弟獻衆<lb/>
　兄弟獻内兄弟凡六節以三獻尸訖事神禮成順神<lb/>
　意以達恵六節共為一科其設尊兩階先以酬賓又<lb/>
　所以為旅酬發端也<lb/>
　　世佐案賓之辭洗也自堂下東行辭之與鄉飲酒<lb/>
　　之衆賓相似<lb/>
卒洗揖讓升酌西階上獻賓賓北面拜受爵主人在右<lb/>
答拜<lb/>
<pb n="33b"/>
　註曰就賓拜者此禮不主于尊也賓卑則不專階主<lb/>
　人在右統於其位<lb/>
　疏曰案鄉飲酒鄉射賓主獻酢各於其階至酬乃同<lb/>
　階此因祭如初<hi>如初二字恐誤當作而獻</hi>賓非為尊之所尊者謂<lb/>
　尸也又賓是士家有司卑不得專階故就之北面以<lb/>
　東為右主人位在阼階故云統於其位<lb/>
　敖氏曰獻賓盖西南面也<lb/>
　郝氏曰禮主祭則賓不專階主賓皆北面<lb/>
<pb n="34a"/>
　　世佐案是禮主于祭不主于賓至獻賓而禮已殺<lb/>
　　矣故賓主同階註云賓卑非<lb/>
薦脯醢設折俎<lb/>
　註曰凡節解者皆曰折俎不言其體略言折俎非貴<lb/>
　體也上賓骼衆賓儀公有司設之<lb/>
　疏曰有司徹註儀者尊體盡儀度餘骨可用而用之<lb/>
　敖氏曰自賓以下其設薦俎者皆以私人為之與<lb/>
賓左執爵祭豆奠爵興取肺坐絶祭嚌之興加于俎坐<lb/>
<pb n="34b"/>
挩手祭酒卒爵拜主人答拜受爵酌酬奠爵拜賓答拜<lb/>
　註曰主人酌自酢者賓不敢敵主人主人達其意<lb/>
　敖氏曰豆亦兼籩言也<lb/>
　　世佐案賓不酢主人辟尸禮也祭祀之時已得獻<lb/>
　　而親酢獻已者惟尸耳其他皆不敢因之所以尊尸<lb/>
　　也註誤賓是主人之僚友非不敵也<lb/>
主人坐祭卒爵拜賓答拜揖執祭降西面奠于其位位<lb/>
如初薦俎從設<lb/>
<pb n="35a"/>
　註曰位如初復其位東面少牢饋食禮宰夫執薦以<lb/>
　從設于祭東司士執俎以從設于薦東是則皆公有<lb/>
　司為之與<lb/>
　疏曰賓位在西階下東面今受獻於西階上經云執<lb/>
　祭以降西面奠于其位又言位如初明復西階下東<lb/>
　面位也<lb/>
　敖氏曰執祭脯也云位如初嫌既獻則位或異也<lb/>
　郝氏曰酢畢賓揖主人自執所祭肺下堂西面奠于<lb/>
<pb n="35b"/>
　其位仍東面立如初其西階上所薦豆俎皆從設于<lb/>
　位<lb/>
　　世佐案祭謂脯及肺之置于地者必執以降敬也<lb/>
　　且示某將復位于下然而主人之羣吏遂執其薦<lb/>
　　俎以從之也必復位于下者辟後之受獻者也<lb/>
　　　　右主人獻賓自酢<lb/>
衆賓升拜受爵坐祭立飲薦俎設于其位辯主人備答<lb/>
拜焉降實爵于篚<lb/>
<pb n="36a"/>
　註曰衆賓立飲賤不備禮鄉飲酒記曰立卒爵者不<lb/>
　拜既爵備盡盡人之答拜<lb/>
　敖氏曰辯謂皆有薦俎也其薦俎亦於每獻一人則<lb/>
　設之備答拜謂悉答之也其拜亦在每人受爵之後<lb/>
　　世佐案其位在西階下賓南薦俎不先設於西階<lb/>
　　上而即設于其位亦殺于賓也降實爵于篚亦謂<lb/>
　　主人也然則衆賓每一人飲訖輙以爵授主人矣<lb/>
　　不言者文不具也鄉飲酒禮云坐祭立飲不拜既<lb/>
<pb n="36b"/>
　　爵授主人爵降復位又案註盡人之答拜之字當<lb/>
　　在答拜之下<lb/>
　　　　右主人獻衆賓<lb/>
尊兩壺于阼階東加勺南枋西方亦如之<lb/>
　註曰為酬賓及兄弟行神恵不酌上尊卑異之就其<lb/>
　位尊之兩壺皆酒優之先尊東方示恵由近禮運曰<lb/>
　澄酒在下<lb/>
　敖氏曰設尊於堂下者欲其便且别於大夫禮也兩<lb/>
<pb n="37a"/>
　壺皆酒者别於上尊也<lb/>
　郝氏曰將行旅酬不敢用堂上户東神尊而别尊于<lb/>
　堂下也兩壺皆酒人衆也<lb/>
主人洗觶酌于西方之尊西階前北面酬賓賓在左<lb/>
　註曰先酌西方者尊賓之義<lb/>
　敖氏曰於此酬賓終正禮也酬賓於西方故酌西方<lb/>
　之尊酬於下者宜近賓位便其奠之<lb/>
　　世佐案禮成于酬故以是終獻賓之禮且為旅酬<lb/>
<pb n="37b"/>
　　發端也酌于下者明此尊為酬酒設賓在左如其<lb/>
　　在階上之位也<lb/>
主人奠觶拜賓答拜主人坐祭卒觶拜賓答拜<lb/>
　敖氏曰此賓主之拜亦皆北面<lb/>
主人洗觶賓辭主人對<lb/>
　敖氏曰少牢下篇云主人奠爵于篚對<lb/>
卒洗酌西面賓北面拜<lb/>
　註曰西面者鄉賓位立於西階之前賓所答拜之東<lb/>
<pb n="38a"/>
　北<lb/>
主人奠觶于薦北<lb/>
　註曰奠酬于薦左非為其不舉行神惠不可同於飲<lb/>
　酒<lb/>
　疏曰神惠右不舉生人飲酒左不舉今行神惠不可<lb/>
　同于飲酒故奠于左與生人相變<lb/>
　敖氏曰不授而奠酬之正禮薦北薦左也既奠則復<lb/>
　位北面拜文不具耳此奠觶于庭皆將舉者也而或<lb/>
<pb n="38b"/>
　在薦左或在薦右盖各從其便而不取奠者於左將<lb/>
　舉於右之義也<lb/>
　姜氏曰薦北下當有答拜二字葢闕文<lb/>
賓坐取觶還東面拜主人答拜賓奠觶于薦南揖復位<lb/>
　註曰還東面就其位薦西奠觶薦南明將舉<lb/>
　疏曰云揖復位則初奠時少南於位可知云還東面<lb/>
　則初賓坐取觶薦東西面可知故鄭註云還東面就<lb/>
　其位薦西也<lb/>
<pb n="39a"/>
　敖氏曰賓坐取觶而興象受之也賓取觶亦西而還<lb/>
　面東面拜謝主人之奠觶也執奠觶而拜所以見其<lb/>
　意東面而奠于薦南亦便也復位主人復阼階下西<lb/>
　面位也奠而不辭既則以拜謝之皆變於飲酒之儀<lb/>
　也<lb/>
　郝氏曰揖揖主人復位復東向之初位<lb/>
　　世佐案賓拜時亦奠觶經不言者畧可知也敖云<lb/>
　　執奠觶而拜非揖復位當以疏及郝説為正敖云<lb/>
<pb n="39b"/>
　　主人復阼階下西面位亦非<lb/>
　　　　右主人酬賓<lb/>
主人洗爵獻長兄弟于阼階上如賓儀<lb/>
　註曰酬賓乃獻長兄弟者獻之禮成于酬先成賓禮<lb/>
　此主人之義亦有薦脀設于位私人為之與<lb/>
　疏曰長兄弟初受獻于阼階上時亦薦脯醢設折俎<lb/>
　於阼階上祭訖乃執以降設於下位皆當如賓儀<lb/>
　敖氏曰此獻于阼階上異内外也獻亦西南面如賓<lb/>
<pb n="40a"/>
　儀兼酢言也<lb/>
　郝氏曰獻于阼階上者酌堂上之尊獻禮重于酬也<lb/>
　張氏曰註疏皆不言酬既云如賓儀當亦主人自酢<lb/>
　也<lb/>
　　　　右主人獻長兄弟自酢<lb/>
洗獻衆兄弟如衆賓儀<lb/>
　註曰獻卑而必為之洗者顯神惠此言如衆賓儀則<lb/>
　如獻衆賓洗明矣<lb/>
<pb n="40b"/>
　楊氏曰如西階獻衆賓儀坐祭立飲薦俎設于其位<lb/>
　辯又曰主人獻祝及佐食之時惟祝言設俎不言設<lb/>
　佐食俎者案三獻作止爵鄭註云凡獻佐食皆無從<lb/>
　其薦俎獻兄弟以齒設之疏引記云佐食於旅齒於<lb/>
　兄弟故佐食薦俎亦與獻兄弟同時設此主人於初<lb/>
　獻佐食之時不言設俎至此獻兄弟時乃設之也<lb/>
　敖氏曰獻衆兄弟與獻長兄弟之禮相屬乃為之洗<lb/>
　者以其承已自酢之後故須洗之也然則獻衆賓於<lb/>
<pb n="41a"/>
　自酢之後則亦宜為之洗矣上經不言者文略耳<lb/>
　　　　右主人獻衆兄弟<lb/>
洗獻内兄弟于房中如獻衆兄弟之儀<lb/>
　註曰内兄弟内賓宗婦也如衆兄弟如其拜受坐祭<lb/>
　立飲設薦俎于其位而立内賓位在房中之尊北不<lb/>
　殊其長略婦人也有司徹曰主人洗獻内賓於房中<lb/>
　南面拜受爵<lb/>
　疏曰云其位在房中之尊北者案下記云尊兩壺于<lb/>
<pb n="41b"/>
　房中西墉下南上内賓立于其北東面南上宗婦北<lb/>
　堂東面北上是也引有司徹者欲見此内賓受獻時<lb/>
　亦南面拜受爵<lb/>
　敖氏曰獻之盖西北面<lb/>
主人西面答拜更爵酢卒爵降實爵于篚入復位<lb/>
　註曰爵辯乃自酢以初不殊其長也内賓之長亦南<lb/>
　面答拜<lb/>
　敖氏曰更爵亦在房中者也<lb/>
<pb n="42a"/>
　　世佐案更爵亦於下篚必更之者男女不相襲也<lb/>
　　入復位入室復户内西面位<lb/>
　　　　右主人獻内兄弟自酢<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷十</head> <lb/>
    <p>
<pb n="1a"/>
欽定四庫全書<lb/>
　儀禮集編卷十<lb/>
　　　　　　　　　　龍里縣知縣盛世佐撰<lb/>
鄉射禮第五之三<lb/>
賔北面坐取俎西之觶興阼階上北面酬主人主人降<lb/>
席立於賔東賔坐奠觶拜執鱓興主人答拜賔不祭卒<lb/>
鱓不拜不洗實之進東南面<lb/>
　註曰所不者酬而禮殺也賔立飲<lb/>
<pb n="1b"/>
主人阼階上北面拜賔少退主人進受觶賔主人之西<lb/>
北面拜送賔揖就席主人以觶適西階上酬大夫大夫<lb/>
降席立於主人之西如賔酬主人之禮<lb/>
　註曰其既實觶進西南面立鄉所酬<lb/>
主人揖就席若無大夫則長受酬亦如之<lb/>
　敖氏曰長謂衆賔之長也此惟據主人所酬者而言<lb/>
　大夫若衆則相酬辯乃及長<lb/>
　　世佐案大夫若衆則大夫長受主人酬訖即實觶<lb/>
<pb n="2a"/>
　　酬衆賔長衆賔長酬次大夫交錯以辯也敖說非<lb/>
司正升自西階相旅作受酬者曰某酬某子<lb/>
　註曰某者字也某子者氏也稱酬者之字受酬者曰<lb/>
　某子旅酬下為上尊之也春秋傳曰字不若子此言<lb/>
　某酬某子者射禮畧於飲酒飲酒言某子受酬以飲<lb/>
　酒為主<lb/>
　敖氏曰此謂大夫酬長若長相酬之時也司正稱酬<lb/>
　者之字稱受酬者曰某子彼此之辭也此主為酬者<lb/>
<pb n="2b"/>
　命受酬者縁酬者意欲尊敬之故於此言字於彼言<lb/>
　子所以不同<lb/>
　　世佐案此謂無大夫而衆賔長相酬之時也賔主<lb/>
　　人及大夫旅酬皆不相至衆賔乃相之若主人酬<lb/>
　　長相之之辭當曰主人酬某子猶主人與賔為耦<lb/>
　　而告賔曰主人御於子也若大夫酬長辭當曰某<lb/>
　　子酬某猶大夫為射而以耦告之曰某御於子也<lb/>
　　受酬者自大夫右大夫如介禮也<lb/>
<pb n="3a"/>
受酬者降席司正退立於西序端東面衆受酬者拜興<lb/>
飲皆如賔酬主人之禮辯遂酬在下者皆升受酬於西<lb/>
階上<lb/>
　註曰在下謂賔黨也鄉飲酒記曰主人之贊者西面<lb/>
　北上不與無算爵然後與此異於賔<lb/>
卒受者以觶降奠於篚司正降復位<lb/>
　　　　右旅酬<lb/>
使二人舉觶於賔與大夫舉觶者皆洗觶升實之西階<lb/>
<pb n="3b"/>
上北面皆坐奠觶拜執觶興賔與大夫皆席末答拜舉<lb/>
觶者皆坐祭遂飲卒觶興坐奠觶拜執觶興賔與大夫<lb/>
皆答拜<lb/>
　敖氏曰大夫席末席東端也<lb/>
舉觶者逆降洗升實觶皆立於西階上北面東上賔與<lb/>
大夫拜舉觶者皆進坐奠於薦右<lb/>
　註曰坐奠之不敢授<lb/>
　敖氏曰東上主賔者在右也至是乃言之者以其將<lb/>
<pb n="4a"/>
　奠觶也<lb/>
賔與大夫辭坐受觶以興<lb/>
　註曰辭辭其坐奠觶<lb/>
舉觶者退反位皆拜送乃降賔與大夫坐反奠於其所<lb/>
興若無大夫則唯賔<lb/>
　敖氏曰言此者明不舉觶於賔長此二人舉觶雖曰<lb/>
　正禮然若無大夫則闕一人以其禮唯當行於尊者<lb/>
　耳<lb/>
<pb n="4b"/>
　　　　右二人舉觶<lb/>
司正升自西階阼階上受命於主人適西階上北面請<lb/>
坐於賔賔辭以俎反命於主人主人曰請徹俎賔許<lb/>
　註曰上言請坐於賔此言主人曰互相備耳<lb/>
司正降自西階階前命弟子俟徹俎司正升立於序端<lb/>
賔降席北面主人降席自南方阼階上北面大夫降席<lb/>
席東南面賔取俎還授司正司正以降自西階賔從之<lb/>
降遂立於階西東面司正以俎出授從者<lb/>
<pb n="5a"/>
　註曰授賔家從来者也古者與人飲食必歸其盛者<lb/>
　所以厚禮之<lb/>
主人取俎還授弟子弟子受俎降自西階以東主人降<lb/>
自阼階西面立<lb/>
　註曰以東授主人侍者<lb/>
　　世佐案鄭為此說者所以成其為賔黨弟子耳姜<lb/>
　　云弟子當是主黨則其以俎而東也無授主人侍<lb/>
　　者之事矣說見上篇<lb/>
<pb n="5b"/>
大夫取俎還授弟子弟子以降自西階遂出授從者大<lb/>
夫從之降立於賔南衆賔皆降立於大夫之南少退北<lb/>
上<lb/>
　　　　右徹俎<lb/>
主人以賔揖讓說屨乃升大夫及衆賔皆說屨升坐<lb/>
　註曰說屨則摳衣為其被地<lb/>
　疏曰案少儀云排闔說屨於户内一人而已矣鄭註<lb/>
　云雖衆敵猶有所尊也彼尊卑在室則尊者說屨在<lb/>
<pb n="6a"/>
　户内其餘說屨於户外若尊卑在堂則亦尊者一人<lb/>
　說屨在堂其餘說屨於堂下是以燕禮大射臣皆說<lb/>
　屨於階下公不見說屨之文明公舄在堂矣此乃鄉<lb/>
　射非臣禮賔主人行敵禮故皆說屨於堂下也<lb/>
乃羞<lb/>
　註曰燕設㗖具所以案酒<lb/>
無算爵使二人舉觶賔與大夫不興取奠觶飲卒觶不<lb/>
拜<lb/>
<pb n="6b"/>
　註曰二人謂曏者二人也使之升立於西階上賔與<lb/>
　大夫將旅當執觶也卒觶者固不拜矣著之者嫌坐<lb/>
　卒爵者拜既爵此坐於席禮既殺不復崇<lb/>
　敖氏曰使之亦司正也此舉觶謂取而酌之即下文<lb/>
　所云執觶者受觶<lb/>
執觶者受觶遂實之賔觶以之主人大夫之觶長受而<lb/>
錯皆不拜<lb/>
　註曰長衆賔長錯者實主人之觶以之次賔也實賔<lb/>
<pb n="7a"/>
　長之觶以之次大夫其或多者迭飲於坐而已皆不<lb/>
　拜受禮又殺也<lb/>
　敖氏曰錯謂以次更迭而受也大夫若惟一人則衆<lb/>
　賔長先受其觶以次錯行之大夫若有二人以上則<lb/>
　皆及於大夫乃及衆賔葢先尊而後卑也云大夫之<lb/>
　觶長受而錯則賔觶但至主人而止與所以然者以<lb/>
　二觶並行難為旅也若無大夫乃行主人之觶為其<lb/>
　無二觶故爾先者不拜而飲故受者皆不拜禮葢相<lb/>
<pb n="7b"/>
　因也<lb/>
　張氏曰大夫與衆賔等則得交相酬或大夫多於賔<lb/>
　或賔多於大夫則多者無所酬自與其黨迭飲也<lb/>
　　世佐案敖說於錯字義不合葢非也又以大夫之<lb/>
　　觶長受而錯為一句亦非<lb/>
辯卒受者興以旅在下者於西階上<lb/>
　註曰衆賔至末飲而酬主人之贊者大夫至末飲而<lb/>
　酬賔黨亦錯焉不使執觶者酌以其將旅酬不以已<lb/>
<pb n="8a"/>
　尊於人也其末若皆衆賔則先酬主人之贊者若皆<lb/>
　大夫則先酬賔黨而已執觶者酌在上辯降復位<lb/>
　　世佐案註云不使執觶者酌以其將旅酬不以已<lb/>
　　尊孤人也者堂上皆坐飲故使執觶者酌在下者<lb/>
　　於西階上立飲若使坐者自若而飲者特升是以<lb/>
　　已之尊孤人也所以卒受者必升自酌以旅在下<lb/>
　　者此當與大夫之耦不勝則特升飲參看彼是罰<lb/>
　　爵故云尊者可以孤無能此方旅酬義取弟長而<lb/>
<pb n="8b"/>
　　無遺故云不以已尊孤人也疏欠明刋本註疏中<lb/>
　　孤字多譌作於今從通解本改正復論之<lb/>
長受酬酬者不拜乃飲卒觶以實之<lb/>
　註曰言酬者不拜者嫌酬堂下異位當拜也古文曰受<lb/>
　酬者不拜<hi>刋本脱受字今從通解補</hi>
　　世佐案長謂堂下衆賔之長也酬者即三賔之卒<lb/>
　　受者<lb/>
受酬者不拜受<lb/>
<pb n="9a"/>
　註曰禮殺雖受尊者之酬猶不拜<lb/>
辯旅皆不拜<lb/>
　註曰主人之贊者於此始旅嫌有拜<lb/>
執觶者皆與旅<lb/>
　註曰嫌已飲不復飲也上使之勸人耳非逮下之惠<lb/>
　亦自以齒與于旅也<lb/>
卒受者以虚觶降奠于篚<lb/>
　敖氏曰此以降者一觶也然則主人所飲之觶執觶<lb/>
<pb n="9b"/>
　者其先以奠于篚與<lb/>
　　世佐案上文及此兩言卒受者依註二觶並行則<lb/>
　　卒受者二人也敖氏主唯行大夫之觶故云然今<lb/>
　　亦不取竊謂堂上旅酬皆執觶者酌以送之受者<lb/>
　　各於其席坐飲故二觶可以並行至於旅在下者<lb/>
　　之時同在西階上酬者又須親酌若復二觶並行<lb/>
　　頗覺其雜揉而無次况一階之上而行禮者常四<lb/>
　　人焉能曲盡其進退雍容之度乎然則旅在下者<lb/>
<pb n="10a"/>
　　葢用一觶也所用之觶毋論賔與大夫但取行至<lb/>
　　三賔之末者三賔之末飲而酬堂下衆賔之長堂<lb/>
　　下賔長飲而酬主人之贊者亦以次交錯而辯也<lb/>
　　其一觶則執觶者以降奠于篚註云執觶者酌在<lb/>
　　上者辯降復位其在斯時與敖謂堂上惟行一觶註<lb/>
　　謂堂下亦行二觶皆未合讀者試以上下經文反<lb/>
　　復玩味必有能辨之者<lb/>
執觶者洗升實觶反奠于賔與大夫<lb/>
<pb n="10b"/>
　註曰復奠之者燕以飲酒為歡醉乃止主人之意也<lb/>
　今文無執觶及賔觶大夫之觶皆為爵實觶觶為之<lb/>
　敖氏曰二觶元在賔與大夫之前故云反奠餘則皆<lb/>
　如上文賔與大夫不興取奠觶飲以下之儀不言者<lb/>
　可知也此後酒行終而復始儀亦如之至醉而止所<lb/>
　謂無算爵也<lb/>
　　世佐案註今文無執觶無字衍葢謂今文執觶及<lb/>
　　賔觶大夫之觶數觶字皆為爵字耳不從者以此<lb/>
<pb n="11a"/>
　　時用觶不用爵也然經文爵觶亦有通用者如飲<lb/>
　　不勝者亦用觶而云有執爵者是也疏欠明<lb/>
無算樂<lb/>
　　　　右燕<lb/>
賔興樂正命奏陔賔降及階陔作賔出衆賔皆出主人<lb/>
送於門外再拜<lb/>
　　　　右賔出<lb/>
明日賔朝服以拜賜於門外主人不見如賔服遂從之<lb/>
<pb n="11b"/>
拜辱於門外乃退<lb/>
　　世佐案云朝服者據公士為賔言也處士則曰鄉<lb/>
　　服<lb/>
　　　　右賔拜賜主人拜辱<lb/>
主人釋服乃息司正<lb/>
　註曰息猶勞也勞司正謂賔之與之飲酒以其昨日<lb/>
　尤勞倦也月令曰勞農以休息之<lb/>
無介<lb/>
<pb n="12a"/>
　註曰此已下皆記禮之異者<lb/>
　朱子曰此鄉射禮本自無介不但勞禮無介疑此衍<lb/>
　文也<lb/>
　敖氏曰昨日正禮已無介則此可知矣乃言之者嫌<lb/>
　不射而飲或用介也<lb/>
不殺使人速<lb/>
　　世佐案速速司正也使人言主人不親也敖云亦<lb/>
　　當使人戒乃速經文畧也<lb/>
<pb n="12b"/>
迎於門外不拜入升不拜至不拜洗薦脯醢無俎賔酢<lb/>
主人主人不崇酒<lb/>
　敖氏曰言不殺復言無俎者嫌不殺者亦或有俎也<lb/>
　士冠士虞以乾肉折俎主人不崇酒則賔亦不告㫖<lb/>
　矣其他不見者可以意求之<lb/>
　　世佐案不崇酒不拜崇酒也文省耳<lb/>
不拜衆賔<lb/>
　敖氏曰此謂不拜之於庭指將獻之時也若獻則衆<lb/>
<pb n="13a"/>
　賔亦拜受爵而主人答之<lb/>
既獻衆賔一人舉觶遂無算爵<lb/>
　註曰言遂者明其間闕也賔坐奠觶於其所擯者遂<lb/>
　受命於主人請坐於賔賔降說屨升坐矣不言遂請<lb/>
　坐者請坐主於無算爵<lb/>
　敖氏曰此一人舉觶在獻衆賔之後雖與正禮之舉<lb/>
　觶為旅酬始者同實為無算爵始也言遂無算爵明<lb/>
　其說屨升坐即取此觶飲也<lb/>
<pb n="13b"/>
　　世佐案此章言鄉樂唯欲則無升歌間合之禮可<lb/>
　　知也無司正則無安賔表位相旅之禮可知也無<lb/>
　　介則亦無二人舉觶矣無俎則亦無徹俎之禮矣<lb/>
　　此皆可以類推乃復言之者經文之詳也<lb/>
無司正<lb/>
　註曰使擯者而已不立之<lb/>
賔不與徴唯所欲以告於鄉先生君子可也羞唯所有<lb/>
鄉樂唯欲<lb/>
<pb n="14a"/>
　敖氏曰此與前篇息司正之禮亦同但文有詳略爾<lb/>
　　　　右息司正<lb/>
記<lb/>
大夫與則公士為賔<lb/>
　註曰不敢使鄉人加尊於大夫也公士在官之士鄉<lb/>
　賔主用處士<lb/>
　敖氏曰所以不可用處士者以處士去大夫之尊逺<lb/>
　故也大夫於一人既舉觶於賔乃入主人必無臨時<lb/>
<pb n="14b"/>
　易賔之理然則大夫之與此㑹者乃亦主人請之明<lb/>
　矣<lb/>
　　世佐案公士鄉人之為命士者明非主人之屬也<lb/>
　　大夫雖入於一人舉觶之後而其有無来否主人<lb/>
　　必預知之其用公士處士蓋自戒賔之時而已定<lb/>
　　矣非俟大夫至而後易之也此與鄉飲酒禮異者<lb/>
　　彼所以賔賢不可以大夫故易也<lb/>
使能不宿戒<lb/>
<pb n="15a"/>
　註曰能者敏於事不待宿戒而習之<lb/>
　　世佐案亦云使能者此賔雖輕然必以有才徳者<lb/>
　　為之不可使不賢而居尊位也不宿戒者亦以國<lb/>
　　之公禮詢衆庶習射皆有定期故也註說之誤見<lb/>
　　上篇<lb/>
其牲狗也享於堂東北尊綌幂賔至徹之蒲筵緇布純<lb/>
西序之席北上<lb/>
　註曰衆賔統於賔<lb/>
<pb n="15b"/>
　敖氏曰經言衆賔長升就席者三人耳又曰衆賔之<lb/>
　席繼而西是未必有西序之席北上者此記未詳<lb/>
　張氏曰堂上自正賔外衆賔三人而已今乃有西序<lb/>
　東面之席豈三人非定法歟疏以為大夫多尊東不<lb/>
　受則於尊西賔近於西則三賔東面未知然否要之<lb/>
　為地狹不容者擬設耳<lb/>
　　世佐案此為射於州序言之也序之制狹於庠賔<lb/>
　　席有定位不可移而東三賔之席四丈八尺有非<lb/>
<pb n="16a"/>
　　右一間所能容者於是又繼而南所以有西序之<lb/>
　　席也疏說非大夫若多亦當席於主人之北西面<lb/>
　　北上其不於尊西於賔之正位也必矣<lb/>
獻用爵其他用觶以爵拜者不徒作薦脯用籩五膱祭<lb/>
半膱横於上醢以豆出自東房膱長尺二寸<lb/>
　註曰脯用籩籩宜乾物也醢以豆豆宜濡物也膱猶<lb/>
　脡也為記者異耳祭横於上殊之也於人為縮膱廣<lb/>
　狹未聞也<lb/>
<pb n="16b"/>
　敖氏曰曲禮曰以脯脩置者左朐右末是膱長尺二<lb/>
　寸而中屈之也士虞記有乾肉折俎亦曰朐在南此<lb/>
　可以見其制矣祭半膱則不屈之<lb/>
　　世佐案云東房言於庠也序無室則無房設饌之<lb/>
　　處其在東側之室與<lb/>
俎由東壁自西階升賔俎脊脅肩肺主人俎脊脅臂肺<lb/>
肺皆離皆右體也進腠<lb/>
　註曰賔俎用肩主人用臂尊賔也右體周所貴也若<lb/>
<pb n="17a"/>
　有尊者則俎其餘體也<lb/>
　敖氏曰不言大夫俎者有無不定也<lb/>
　張氏曰註尊者當作遵者經云大夫若有遵者此所<lb/>
　指正大夫也餘體謂臑若膊若胳也<lb/>
凡舉爵三作而不徒爵凡奠者於左將舉者於右衆賔<lb/>
之長一人辭洗如賔禮若有諸公則如賔禮大夫如介<lb/>
禮無諸公則大夫如賔禮<lb/>
　敖氏曰賔禮介禮亦謂其受獻時之儀耳云有諸公<lb/>
<pb n="17b"/>
　則如賔禮大夫如介禮其言略與鄉飲酒之經合似<lb/>
　也云無諸公則大夫如賔禮其言大與此經違則非矣<lb/>
　此經所言遵者大夫之儀正指無諸公者也而其儀<lb/>
　亦無以異於介烏在其為如賔禮乎葢大夫之禮宜<lb/>
　降於賔固不以諸公之有無而為隆殺又經惟屢見<lb/>
　大夫禮而略不及公則無諸公明矣記乃著有諸公<lb/>
　之禮皆似失之<lb/>
　張氏曰鄉射無介此以飲酒禮中之賔介明其差等<lb/>
<pb n="18a"/>
　也<lb/>
　　世佐案經不見如賔禮之儀略也猶賴此記之存<lb/>
　　得以考其隆殺之大凡而敖氏反疑之過矣說見<lb/>
　　上<lb/>
樂作大夫不入樂正與立者齒<lb/>
　敖氏曰但云與立者齒則獻薦與旅皆在其中惟位<lb/>
　則異<lb/>
三笙一和而成聲<lb/>
<pb n="18b"/>
　註曰三人吹笙一人吹和凡四人也爾雅曰笙小者<lb/>
　謂之和<lb/>
　敖氏曰三人吹笙而一人歌其所吹之詩以和之而<lb/>
　後笙之辭顯且成聲也此其在無算樂之時乎笙之<lb/>
　入也以將射之故不奏之<lb/>
　郝氏曰三笙一和謂三人吹笙一人歌以和之也鄭<lb/>
　據爾雅笙小為和爾雅多後人附㑹三大笙一小笙於<lb/>
　義何取豈四笙并吹無一歌者乎<lb/>
<pb n="19a"/>
　　世佐案此當以註說為正爾雅曰笙十九簧曰巢<lb/>
　　十三簧曰和傳曰大笙音聲衆而髙也小者音相<lb/>
　　和也說文曰笙正月之音物生故謂笙列管匏中<lb/>
　　施簧管端宫管在中央三十六簧曰竽宫管在左<lb/>
　　旁十九簧至十三簧曰笙其他皆相似也陳氏樂<lb/>
　　書曰笙為樂器其形鳳翼其聲鳳鳴其長四尺大<lb/>
　　者謂之巢以衆管在匏有鳳巢之象也小者謂之<lb/>
　　和以大者唱則小者和也以上諸說皆此記之箋<lb/>
<pb n="19b"/>
　　疏也豈鄭公一人之私言哉葢聲者宫商角徴羽<lb/>
　　也笙之管應乎律大小相調五聲乃成此吹笙之<lb/>
　　法所謂律以平聲也國語曰匏竹利制又曰匏竹<lb/>
　　尚議韋昭註曰利制以聲音調利為制議從其調<lb/>
　　利也然則大小相調匏竹之器類然若竽若簫若籥<lb/>
　　若管若箎皆有大小豈以笙而獨無之今其音雖<lb/>
　　不可考其義猶可推而知也宋李照作巢笙合二<lb/>
　　十四聲以應律吕正倍之聲作和笙應笙竽合清<lb/>
<pb n="20a"/>
　　濁之聲說者稱其能復古制若謂於義無取後人<lb/>
　　何以能師其意而作作而調乎若夫敖說之誤有<lb/>
　　不得不辯者夫有志而后有詩有詩而后有歌於<lb/>
　　是五聲以依之十二律以和之然後被之八音而<lb/>
　　為樂此帝舜命夔之言所以為千古論樂之元本<lb/>
　　也笙特八音之一耳歌乃人聲也謂笙以和歌則<lb/>
　　可謂歌以和笙可乎哉其誤一也記曰歌者在上<lb/>
　　匏竹在下貴人聲也堂下安得有歌其誤二也况<lb/>
<pb n="20b"/>
　　此篇無升歌笙間但有合樂謂堂上歌瑟堂下笙<lb/>
　　磬合奏二南六篇之詩也堂上既有二人之歌安<lb/>
　　得堂下又有一人歌乎其誤三也敖氏亦自知其<lb/>
　　說之不可通而謂此在無算樂之時則其辭遁矣<lb/>
　　郝氏襲其謬而反譏鄭失豈公論乎<lb/>
獻工與笙取爵於上篚既獻奠於下篚其笙則獻諸西<lb/>
階上立者東面北上<lb/>
　註曰賔黨<lb/>
<pb n="21a"/>
　疏曰此謂来觀禮者與堂下衆賔齒<lb/>
　敖氏曰門内堂下之位同<lb/>
　　世佐案此謂堂下衆賔也士之来觀禮者亦在焉<lb/>
　　說見上篇<lb/>
司正既舉觶而薦諸其位<lb/>
　註曰薦於觶南<lb/>
三耦者使弟子司射前戒之<lb/>
　註曰弟子賔黨之少者也前戒謂先射請戒之<lb/>
<pb n="21b"/>
　疏曰謂請射之前戒之<lb/>
　敖氏曰三耦射則在先立則居前乃以弟子為之者<lb/>
　為司射當誘射故也誘射有教之之意故以少者為<lb/>
　三耦而誘之不使長者嫌其待之淺也惟前戒故不<lb/>
　待命而先俟於堂西<lb/>
司射之弓矢與扑倚於西階之西<lb/>
　註曰便其事也<lb/>
司射既袒決遂而升司馬階前命張侯遂命倚旌<lb/>
<pb n="22a"/>
　註曰著並行也<lb/>
　敖氏曰經言司馬命張侯及倚旌乃在司射比三耦<lb/>
　之後記言此以明其在司射升請射於賔之時非若<lb/>
　經文之次也然經文所以如彼者欲終上事乃言下<lb/>
　事故爾<lb/>
　　世佐案階前西階前也觶南位在中庭敖云階前<lb/>
　　即觶南之處非<lb/>
凡侯天子熊侯白質諸侯麋侯赤質大夫布侯畫以虎<lb/>
<pb n="22b"/>
豹士布侯畫以鹿豕<lb/>
　註曰此所謂獸侯也燕射則張之鄉射及賔射當張<lb/>
　采侯二正而記此者天子諸侯之燕射各以其鄉射<lb/>
　之禮而張此侯則經獸侯是也由是云焉白質赤質<lb/>
　皆謂采其地其地不采者白布也熊麋虎豹鹿豕皆<lb/>
　正面畫其頭象於正鵠之處耳君畫一臣畫二陽竒<lb/>
　隂耦之數也燕射射熊虎豹不忘上下相犯射麋鹿<lb/>
　豕志在君臣相養其畫之皆毛物之<lb/>
<pb n="23a"/>
凡畫者丹質<lb/>
　註曰賔射之侯燕射之侯皆畫雲氣於側以為飾必<lb/>
　先以丹采其地丹淺於赤<lb/>
　朱子曰周禮梓人有皮侯采侯獸侯其曰張皮侯而<lb/>
　棲鵠者天子大射三侯用虎熊豹皮飾侯之側而畫<lb/>
　以五采之雲氣號曰皮侯而又各以其皮為鵠綴之<lb/>
　中夾似鳥之棲故謂之棲鵠其曰五采之侯者賔射<lb/>
　之侯也正之方外如鵠亦三分其侯而居一中二尺<lb/>
<pb n="23b"/>
　畫朱其外次白次蒼次黄次黑充其尺寸使大如鵠<lb/>
　而亦畫其側為五采雲氣三正之侯則去黑黄二正<lb/>
　之侯則去蒼白直以朱綠也射儀註所謂畫布曰正<lb/>
　棲皮曰鵠是也其曰獸侯則燕射之侯此記所謂天<lb/>
　子熊侯白質諸侯麋侯赤質大夫布侯畫以虎豹士<lb/>
　布侯畫以鹿豕者是也葢皆用布而皆畫獸頭於正<lb/>
　鵠之處故名獸侯且天子諸侯則以白土赤土塗其<lb/>
　布以為質大夫士則用布而不塗其側所畫雲氣采<lb/>
<pb n="24a"/>
　色之數則亦如采侯之差等也但天子只云熊侯者<lb/>
　此禮䙝天子以下唯有五十步侯而已無尊卑之别<lb/>
　也又案鄭註不忘上下相犯疏解忘為苟然則乃妄<lb/>
　字也以文勢考之似皆未安或恐射此野獸止是取<lb/>
　其服猛除害之義未必如鄭說也<lb/>
　敖氏曰此謂獸侯也其於大夫士則為鄉射天子諸<lb/>
　侯則為燕射也燕禮曰若射則如鄉射之禮梓人職<lb/>
　曰張獸侯則王以息燕是天子諸侯雖無鄉射其燕<lb/>
<pb n="24b"/>
　射則皆用鄉射之禮而張此侯故記之於此云熊侯<lb/>
　麋侯者皆以其獸皮之全者二夾置於其質之旁也<lb/>
　凡皮侯之制亦然惟不質而鵠為異爾大夫士之鄉<lb/>
　射於布侯之上但畫此四獸為飾不以皮也此云布<lb/>
　見熊麋二侯其體亦布也此云畫見熊糜二侯之非<lb/>
　畫也質亦的名荀子曰質的具而弓矢至是也圉師<lb/>
　職曰射則充椹質考工記曰利射革與質則質者以<lb/>
　木為之而其方如鵠與白赤丹者質上所塗之色各<lb/>
<pb n="25a"/>
　因其所宜以為飾且相别異也凡畫者丹質謂畫虎<lb/>
　豹鹿豕之侯皆以丹質言其質同也大射之禮王則<lb/>
　虎侯熊侯豹侯諸侯則熊侯豹侯豻侯卿大夫則麋<lb/>
　侯士則豻侯此天子用其三侯之次諸侯又用卿大<lb/>
　夫之侯大夫士又但畫而已皆辟其大射也一侯而<lb/>
　畫獸二者亦宜夾其質也不畫一獸者變於用皮者<lb/>
　也不以熊與麋為畫者雖不用皮猶不與君燕射之<lb/>
　侯同物所以逺下之也下記云禮射不主皮此皮謂<lb/>
<pb n="25b"/>
　革也周官及考工記言射者皆以質與革並言是其<lb/>
　堅類也禮射不主皮為力不同科此射亦禮射也乃<lb/>
　用質者以其近故與侯近則質雖堅而昜貫故與主<lb/>
　皮之義異<lb/>
　郝氏曰熊侯麋侯侯以熊麋皮為鵠外仍布質正也<lb/>
　侯中曰鵠鵠心曰正虎豹鹿豕則純用布但畫其形<lb/>
　耳其正色皆丹　案周禮司裘云王射虎侯熊侯豹<lb/>
　侯諸侯熊侯豹侯卿大夫麋侯射人職云士豻侯皆<lb/>
<pb n="26a"/>
　與此異或云彼大射此鄉射然不應大夫士鄉射用<lb/>
　天子物也鄭謂虎豹鹿豕一侯畫二物臣數用偶鑿<lb/>
　說也畫虎則無豹畫鹿則無豕<lb/>
　張氏曰侯制有三大射之侯用皮王三等虎熊豹諸<lb/>
　侯二等熊豹卿大夫用麋所謂棲皮曰鵠梓人云張<lb/>
　皮侯而棲鵠則春以功是也賔射之侯用布畫以為<lb/>
　正王五正中朱次白次蒼次黄而黑在外諸侯三正<lb/>
　損黑黄大夫士二正去白蒼畫朱綠所謂畫布曰正<lb/>
<pb n="26b"/>
　梓人云張五采之侯則逺國屬是也燕射之侯畫獸<lb/>
　以象正鵠此記所言是也梓人亦云張獸侯以息燕<lb/>
　也此鄉射當張采侯二正而記燕射之侯者以燕射<lb/>
　亦用此鄉射之禮但張侯為異耳疏云案梓人云參<lb/>
　分其廣而鵠居一焉據大射之侯若賔射之侯則三<lb/>
　分其侯正居一焉若燕射之侯則獸居一焉故云象<lb/>
　其正鵠之處<lb/>
　姜氏曰註說有合有離所稱此謂獸侯本考工記梓<lb/>
<pb n="27a"/>
　人職之文所稱王侯之燕射各以其鄉射之禮而張<lb/>
　此侯本此經燕禮之文凡此皆於義合而所稱鄉射<lb/>
　及賔射當張采侯二正則背周禮射人職司裘職之<lb/>
　文又稱賔射燕射之侯皆畫雲氣於側而先以丹采<lb/>
　其地則更背本記之文凡此皆於義離也案周禮王<lb/>
　有大射燕射之二禮而其大射燕射各有王射賔射<lb/>
　之二節註初未審其義謬以大射燕射之禮與賔射<lb/>
　分為三而又臆分三侯以附之則汰甚矣考射人職<lb/>
<pb n="27b"/>
　所謂三侯二侯一侯者言射侯而其謂五正三正二<lb/>
　正者言樂節也正讀去聲樂先歌以聽後歌以射而<lb/>
　以聽為正也司裘職所謂虎熊豹者即王以六耦射<lb/>
　三侯熊豹者即諸侯以四耦射二侯麋者即卿大夫<lb/>
　以三耦射一侯也二職之符合如此如之何以五正<lb/>
　三正二正為五采三采二采之侯而因以當王三侯<lb/>
　諸侯二侯卿大夫一侯之數也且考工記所謂張皮<lb/>
　侯而棲鵠者固即司裘所掌之各侯諸侯獻功王與<lb/>
<pb n="28a"/>
　之大射而射人治其法儀者也五采之侯自是柔逺<lb/>
　人之義而獸侯則王以之息燕制起於上而用達於<lb/>
　下故註本此而言又如之何以柔逺人懐諸侯二禮<lb/>
　混而為一而率以五正三正二正者當之也據本記<lb/>
　白質為天子之熊侯赤質為諸侯之麋侯則丹質當<lb/>
　屬大夫士虎豹鹿豕之侯而註又以為凡畫賔射燕<lb/>
　射之侯皆先以丹采其地是更何說耶夫經云凡者<lb/>
　凡大夫與士非并凡王侯也亦明矣文義之顯然者<lb/>
<pb n="28b"/>
　尚率為之詞又何怪其以五正三正二正之節率訓<lb/>
　為五采三采二采之侯以滋之誤乎<lb/>
　　世佐案三侯之論人各不同讀者苦其難曉今備<lb/>
　　採經傳及衆說於左以便覽云<lb/>
　周禮司裘職曰王大射則共虎侯熊侯豹侯設其鵠<lb/>
　諸侯則共熊侯豹侯卿大夫則共麋侯皆設其鵠<lb/>
　註大射者為祭祀射王將有郊廟之事以射擇諸侯<lb/>
　及羣臣與邦國所貢之士可以與祭者射者可以觀<lb/>
<pb n="29a"/>
　徳行其容體比於禮其節比於樂而中多者得與於<lb/>
　祭諸侯謂三公及王子弟封於畿内者卿大夫亦皆<lb/>
　有采地焉其將祀其先祖亦與羣臣射以擇之凡大<lb/>
　射各於其射宫侯者其所射也以虎熊豹麋之皮飾<lb/>
　其側又方制之以為□<hi>諸允反本亦作準</hi>謂之鵠著於侯中<lb/>
　所謂皮侯王之大射虎侯王所自射也熊侯諸侯所<lb/>
　射豹侯卿大夫以下所射諸侯之大射熊侯諸侯所<lb/>
　自射豹侯羣臣所射卿大夫之大射麋侯君臣共射<lb/>
<pb n="29b"/>
　焉凡此侯道虎九十弓熊七十弓豹麋五十弓列國<lb/>
　之諸侯大射大侯亦九十糝七十豻五十逺尊得伸<lb/>
　可同耳所射正謂之侯者天子中之則能服諸侯諸<lb/>
　侯以下中之則得為諸侯鄭司農云鵠鵠毛也方十<lb/>
　尺曰侯四尺曰鵠二尺曰正四寸曰質康成謂侯中<lb/>
　之大小取數於侯道鄉射記曰弓二寸以為侯中則<lb/>
　九十弓者侯中廣丈八尺七十弓者侯中廣丈四尺<lb/>
　五十弓者侯中廣一丈尊卑異等此數明矣考工記<lb/>
<pb n="30a"/>
　曰梓人為侯廣與崇方參分其廣而鵠居一焉然則<lb/>
　侯中丈八尺者鵠方六尺侯中丈四尺者鵠方四尺<lb/>
　六寸大半寸侯中一丈者鵠方三尺三寸少半寸謂<lb/>
　之鵠者取名於鳱鵠鳱鵠小鳥而難中是以中之為<lb/>
　雋亦取鵠之言較較者直也射所以直已志用虎熊<lb/>
　豹麋之皮示服猛討迷惑者射者大禮故取義衆也<lb/>
　士不大射士無臣祭無所擇　說陳氏傅良曰王大<lb/>
　射張三侯乃是養人主不爭之徳以萬乗之尊下與<lb/>
<pb n="30b"/>
　諸侯羣臣射射有中否則有勝負使人主有爭勝負<lb/>
　之意則不可故特設三侯於侯道九十弓之地一侯<lb/>
　髙一侯其侯又廣其弓又良又有相助之者則易為<lb/>
　中雖以優至尊乃是養其不爭之徳諸侯二侯亦此<lb/>
　意<lb/>
　射人職曰王以六耦射三侯三獲三容樂以騶虞九<lb/>
　節五正諸侯以四耦射二侯二獲二容樂以貍首七<lb/>
　節三正孤卿大夫以三耦射一侯一獲一容樂以采<lb/>
<pb n="31a"/>
　蘋五節二正士以三耦射豻侯一獲一容樂以采蘩<lb/>
　五節二正註鄭司農云三侯虎熊豹也容者乏也待<lb/>
　獲者所蔽也九節析羽九重設於長杠也正所射也<lb/>
　詩云終日射侯不出正兮二侯熊豹也豻侯豻者獸<lb/>
　名也獸有貙豻熊虎康成謂三侯者五正三正二正<lb/>
　之侯也二侯者三正二正之侯也一侯者二正而已<lb/>
　此皆與賔射於朝之禮也考工梓人職曰張五采之<lb/>
　侯則逺國屬逺國謂諸侯来朝者也五采之侯即五<lb/>
<pb n="31b"/>
　正之侯也正之言正也射者内志正則能中焉畫五<lb/>
　正之侯中朱次白次蒼次黄𤣥居外三正損𤣥黄二<lb/>
　正去白蒼而畫以朱綠其外之廣皆居侯中參分之<lb/>
　一中二尺今儒家云四尺曰正二尺曰鵠鵠乃用皮<lb/>
　其大如正此說失之矣大射禮豻作干讀如宜豻宜<lb/>
　獄之豻豻胡犬也士與士射則以豻皮飾侯下大夫<lb/>
　也大夫以上與賔射飾侯以雲氣用采各如其正九<lb/>
　節七節五節者奏樂以為射節之差言節者容侯道<lb/>
<pb n="32a"/>
　之數也樂記曰明乎其節之志不失其事則功成而<lb/>
　徳行立<hi>疏曰此射義文云樂記者誤也</hi>　說鄭氏鍔曰大射之侯用<lb/>
　皮飾其側則以皮為鵠賔射之侯用皮飾其側則以<lb/>
　五采為正此所以不同　王氏詳說曰荆公以司裘<lb/>
　之虎侯熊侯豹侯即射人之三侯司裘之熊侯豹侯<lb/>
　即射人之二侯司裘之麋侯即射人之一侯陸農師<lb/>
　謂王射三侯於侯内以五采畫正諸侯二侯以三采<lb/>
　畫正卿大夫一侯以二采畫正其說皆失之司裘所<lb/>
<pb n="32b"/>
　言者大射也射人所言者賔射也梓人曰張皮侯而<lb/>
　棲鵠則大射之侯也又曰張五采之侯則賔射之侯<lb/>
　也又曰張獸侯則燕射之侯也司裘言侯而及鵠射<lb/>
　人言侯而及正射人所謂三侯當如康成謂五正三<lb/>
　正二正之侯也諸侯二侯即三正二正之侯也卿大<lb/>
　夫一侯則二正而已若以司裘之熊侯豹侯而降殺<lb/>
　之則梓人所謂皮侯與五采之侯何别乎若謂天子<lb/>
　之侯皆五正則是天子與諸侯卿大夫射而同其侯<lb/>
<pb n="33a"/>
　矣臣下與天子角勝負可乎當從康成之說謂異其<lb/>
　侯葢上得以兼下下不得以僭上也<lb/>
　若王大射則以貍步張三侯　註鄭司農云貍步謂<lb/>
　一舉足為一步於今為半步康成謂貍善搏者也行<lb/>
　則止而擬度焉其𤼵必獲是以量侯道法之也侯道<lb/>
　者各以弓為度九節者九十弓七節者七十弓五節<lb/>
　者五十弓弓之下制長六尺大射禮曰大侯九十糝<lb/>
　七十豻五十是也三侯者司裘所共虎侯熊侯豹侯<lb/>
<pb n="33b"/>
　也列國之君大射亦張三侯數與天子同大侯熊侯<lb/>
　也參讀為糝糝雜也雜者豹鵠而麋飾下天子大夫<lb/>
　考工記曰梓人為侯廣與崇方參分其廣而鵠居一<lb/>
　焉註崇髙也方猶等也髙廣等者謂侯中也天子射<lb/>
　禮以九為節侯道九十弓弓二寸以為侯中髙廣等<lb/>
　則天子侯中丈八尺諸侯於其國亦然鵠所射也以<lb/>
　皮為之各如其侯也居侯中參分之一則此鵠方六<lb/>
　尺惟大射以皮飾侯大射者將祭之射也其餘有賔<lb/>
<pb n="34a"/>
　射燕射<lb/>
　上兩箇與其身三下兩箇半之　註鄭司農云兩箇<lb/>
　謂布可以維持侯者也上方兩枚與身三設身廣一<lb/>
　丈兩箇各一丈凡為三丈下兩箇半之傅地故短也<lb/>
　康成謂箇謂若齊人搚幹之幹上箇下箇皆謂舌也<lb/>
　身躬也鄉射禮記曰倍中以為躬倍躬以為左右舌<lb/>
　下舌半上舌然則九節之侯身三丈六尺上箇七丈<lb/>
　二尺下箇五丈四尺其制身夾中箇夾身在上下各<lb/>
<pb n="34b"/>
　一幅此侯凡用布三十六丈言上箇與其身三者明<lb/>
　身居一分上箇倍之耳亦為下箇半上箇出也箇或<lb/>
　謂之舌者取其出而左右也侯制上廣下狹葢取象<lb/>
　於人也張臂八尺張足六尺是取象率焉<lb/>
　上綱與下綱出舌尋縜寸焉　註綱所以繫侯於植<lb/>
　者也上下皆出舌一尋者亦人張手之節也鄭司農<lb/>
　云綱連侯繩也縜籠綱者縜讀為竹中皮之縜舌維<lb/>
　持侯者張皮侯而棲鵠則春以功　註皮侯以皮所<lb/>
<pb n="35a"/>
　飾之侯司裘職曰王大射則共虎侯熊侯豹侯設其<lb/>
　鵠謂此侯也春讀為蠢蠢作也出也天子將祭必與<lb/>
　諸侯羣臣射以作其容體出其合於禮樂者與之事<lb/>
　鬼神焉　說林氏希逸曰春鄭以為蠢㸔来只是春<lb/>
　時用也<lb/>
　張五采之侯則逺國屬　註五采之侯謂以五采畫<lb/>
　正之侯也射人職曰以射法治射儀王以六耦射三<lb/>
　侯三獲三容樂以騶虞九節五正下曰若王大射則<lb/>
<pb n="35b"/>
　以貍步張三侯明此五正之侯非大射之侯明矣其<lb/>
　職又曰諸侯在朝則皆北面逺國屬者若諸侯朝㑹<lb/>
　王張此侯與之射所謂賔射也正之方外如鵠内二<lb/>
　尺五采者内朱白次之蒼次之黄次之黑次之其侯<lb/>
　之飾又以五采畫雲氣焉　說鄭氏鍔曰五采之侯<lb/>
　即射人所謂五正之侯也虎侯五正熊侯三正豹侯<lb/>
　二正<lb/>
　張獸侯則王以息燕　註獸侯畫獸之侯也鄉射記<lb/>
<pb n="36a"/>
　曰凡侯天子熊侯白質諸侯麋侯赤質大夫布侯畫<lb/>
　以虎豹士布侯畫以鹿豕凡畫者丹質是獸侯之差<lb/>
　也息者休農息老物也燕謂勞使臣若與羣臣飲酒<lb/>
　而射　說陳氏用之曰此三侯者皆王所射也皮侯<lb/>
　則飾之以皮采侯則飾之以采獸侯則無飾也為熊<lb/>
　虎豹而已射人以射法治射儀王以六耦射三侯九<lb/>
　節五正此總言王所射者也其所謂三侯即熊虎豹<lb/>
　是也其所謂五正即五采是也或為熊虎豹之形而<lb/>
<pb n="36b"/>
　不采或為而采之又飾之以熊虎豹之皮焉則所用<lb/>
　之異也皮侯則司裘所共者是也司裘言王大射共<lb/>
　熊虎豹之侯則大射之侯所飾之皮可知矣所以知<lb/>
　采侯為熊虎豹之形而飾之以采以射人見之也所<lb/>
　以知獸侯為熊虎豹之形者葢以王之所射在此三<lb/>
　者故也先儒不此之思引鄉射記以為獸侯之制夫<lb/>
　鄉射所記已無所攷據况彼所記鄉射而引之以證<lb/>
　燕可乎大射張皮侯其義則以功為主賔射張采侯<lb/>
<pb n="37a"/>
　其義則以禮為主燕射張獸侯其義則以質為主示<lb/>
　其情故也<lb/>
　孔氏曰凡天子諸侯及卿大夫禮射有三一為大射<lb/>
　是將祭擇士之射二為賔射諸侯来朝天子而與之<lb/>
　射也或諸侯相朝而與之射也三為燕射謂息燕而<lb/>
　與之射天子諸侯大夫三射皆具士無大射故司裘<lb/>
　職云大射惟明王及諸侯卿大夫不及於士其賔射<lb/>
　燕射士皆有之故射人云士射豻侯二正是士有賔<lb/>
<pb n="37b"/>
　射燕射也又鄉射記云士布侯畫以鹿豕是士有燕<lb/>
　射矣其侯天子大射則張虎侯熊侯豹侯畿内諸侯大<lb/>
　射則張熊侯豹侯若畿外諸侯大射亦張三侯一曰<lb/>
　大侯二曰糝侯三曰豻侯若畿内卿大夫射麋侯其<lb/>
　畿外卿大夫射侯無文於諸侯既得三侯其卿大夫<lb/>
　葢降君一等則糝侯豻侯也大射之侯皆有鵠鵠則<lb/>
　三分侯中而居一其賔射之侯謂之正天子賔射用<lb/>
　五正三正二正之侯諸侯用三正二正之侯卿大夫用二<lb/>
<pb n="38a"/>
　正之侯士亦用二正之侯又飾以豻畿外諸侯以下<lb/>
　賔射其侯無文若天子以下燕射則尊卑皆用一侯<lb/>
　其射宫所在天子大射在廟故司服云享先公饗射<lb/>
　則鷩冕司几筵云大朝覲大饗射依前南鄉是也其<lb/>
　服鷩冕賔射則在朝故射人云諸侯在朝則皆北面<lb/>
　是也其服皮弁服矣燕射則在寢其服則𤣥冕緇衣<lb/>
　素裳也諸侯大射在郊學其服無文或云皮弁以射<lb/>
　在學宫學記云皮弁祭菜故也其賔射若在國則亦<lb/>
<pb n="38b"/>
　在朝與天子同若在國外相㑹則在竟其服亦皮弁<lb/>
　服以聘禮君受聘皮弁故也其卿大夫以下射之所<lb/>
　在及所服之衣無明文此三射之外又有鄉射其侯<lb/>
　並同賔射之法故鄭註云鄉侯二正又有主皮之射<lb/>
　凡主皮之射有二一是卿大夫從君田獵班餘獲而<lb/>
　射書傳云凡祭取餘獲陳於澤然後卿大夫相與射<lb/>
　也鄭註鄉射云主皮者無侯張獸皮而射之主於獲<lb/>
　也二是庶人亦主皮之射故鄭註周禮云庶人無侯<lb/>
<pb n="39a"/>
　張皮而射之是也又有習武之射故司弓矢云弧弓<lb/>
　以授射甲革椹質者是也<hi>節録射義疏</hi>
　圖説曰大射射鵠賔射射正鄉射射質而燕射則因<lb/>
　鄉射之侯葢諸侯之射必先行燕禮大夫之射必先<lb/>
　行鄉飲酒之禮故射侯相因鄭氏註儀禮以燕張獸<lb/>
　侯鄉射當張采侯誤矣<lb/>
　陳氏祥道曰大射在廟則賔射在朝可知賔射在朝<lb/>
　則燕射在寢鄉射州射在序可知也<lb/>
<pb n="39b"/>
　鄭氏鍔曰或謂大射名曰鵠賔射名曰正何耶葢大<lb/>
　射擇士故取於鵠鵠之言直也所以直已之志人君<lb/>
　中之可以為君鵠人父中之可以為父鵠以直其志<lb/>
　為義若夫賔射取於尚文徳以懐賔客故以五采為<lb/>
　之所尚者文而已<lb/>
　又曰或謂司裘言天子諸侯卿大夫之侯而不及士<lb/>
　射人乃有射豻侯之法何也蓋司裘所言者大射也<lb/>
　射人所言者賔射也士無大射而有賔射故於正特言<lb/>
<pb n="40a"/>
　豻侯以有賔射而言其侯則用二采以為正與孤卿<lb/>
　大夫同侯不同而正與節皆同蓋士之位去卿大夫<lb/>
　為不逺其禮可以與之同<lb/>
　王氏詳說曰鄭司農謂方十尺曰侯四尺曰鵠二尺<lb/>
　曰正四寸曰質孔叢子謂張布謂之侯侯中謂之鵠<lb/>
　鵠中謂之正正方二尺正中謂之𣙗𣙗方六寸夫大<lb/>
　射之禮重於賔射賔射之禮重於燕射若從司農孔<lb/>
　叢子之說鵠中有正正中有𣙗則是賔射燕射重於<lb/>
<pb n="40b"/>
　大射矣康成謂大射之侯用鵠賔射之侯用正燕射<lb/>
　之侯用質以梓人考之康成之說為長<hi>所引孔叢子今見小爾雅</hi>
　　世佐案射有三等侯亦異制皆梓人為之故其職<lb/>
　　文備焉司裘所共大射之侯也即所謂張皮侯而<lb/>
　　棲鵠則春以功者也射人所治賔射之侯也即所<lb/>
　　謂張五采之侯則逺國屬者也鄉射所記燕射之<lb/>
　　侯也即所謂張獸侯則王以息燕者也記曰古者<lb/>
　　諸侯之射也必先行燕禮卿大夫士之射也必先<lb/>
<pb n="41a"/>
　　行鄉飲酒之禮燕禮曰若射則如鄉飲酒之禮葢<lb/>
　　諸侯以上無鄉射其燕射之侯則自鄉射等而上<lb/>
　　之也大夫以下無燕射其鄉射之侯則自燕射等<lb/>
　　而下之也故獸侯之名通乎上下而鄉射之記兼<lb/>
　　及王侯皆以此耳先儒不此之思遂謂此篇所記<lb/>
　　等侯皆為燕射而設又以鄉射重於燕當與賔射<lb/>
　　同張采侯二正皆非也凡侯中棲之以皮曰鵠司<lb/>
　　裘所云設其鵠是也畫之以采曰正射人所云五<lb/>
<pb n="41b"/>
　　正三正二正是也塗之以土曰質此記所云白質<lb/>
　　赤質丹質是也各隨其所宜而命之其實皆射之<lb/>
　　的而已梓人云參分其廣而鵠居一焉則鵠又侯<lb/>
　　中之總名也鄭解此質為質地之質亦非凡侯皆以<lb/>
　　布為之而飾之以皮此於鄉射之侯獨曰布者明<lb/>
　　其不以皮飾也於鄉射之侯曰布則熊麋二侯之<lb/>
　　非純布可知矣於鄉射之侯曰畫則熊麋二侯之<lb/>
　　非畫可知矣又云凡畫者丹質則白質赤質者之<lb/>
<pb n="42a"/>
　　非畫益可知矣凡者凡大夫士也此言顯為鄉射<lb/>
　　之侯而𤼵鄭乃以賔射燕射之侯皆畫雲氣於側<lb/>
　　釋之則誤甚矣其為後儒所詆訾也宜哉或謂凡<lb/>
　　侯皆以布為之而飾之以皮則三射之侯何别乎<lb/>
　　曰别之以其侯中而已皮侯以鵠采侯以正獸侯<lb/>
　　以質或又謂燕射之侯既不畫何以謂之獸也曰<lb/>
　　若以其所飾而謂之皮則無以别於大射也且其<lb/>
　　中未甞棲皮也以其所塗而謂之采則無以别於<lb/>
<pb n="42b"/>
　　賔射也且其中未甞畫采也燕侯雖不畫而熊麋<lb/>
　　之屬皆獸名故以其名命之且大夫士之畫者則<lb/>
　　固有獸象焉又以見此名之通乎下也皮侯采侯<lb/>
　　取義於中獸侯取義於側亦相變也然則天子何<lb/>
　　以張熊侯也曰熊侯諸侯所射也天子與其臣燕<lb/>
　　而張其臣之侯降尊以就卑也諸侯麋侯亦此意先<lb/>
　　王之制侯也於大射賔射則異之不異無以嚴君<lb/>
　　臣之分也於燕則同之不同無以通上下之情也<lb/>
<pb n="43a"/>
　　或謂大夫之侯畫以虎豹不幾與天子之大射侯<lb/>
　　同乎曰大夫士去天子逺則無嫌於僭予於其奏<lb/>
　　騶虞已言之况彼以其皮設於中此以其象畫於<lb/>
　　側君竒臣耦惡乎同或謂天子諸侯無鄉射則既<lb/>
　　聞命矣先儒皆謂大夫士有燕射而子獨曰無之<lb/>
　　亦有説乎曰燕禮之殺也天子之大射賔射皆三<lb/>
　　侯諸侯之大射賔射或三侯或二侯今皆殺而為<lb/>
　　一侯矣大夫士止一侯更何所殺乎故其與客燕<lb/>
<pb n="43b"/>
　　飲講論才藝之禮投壺而已投壺記魯鼓薛鼓之<lb/>
　　節而曰取半以下為投壺禮盡用之為射禮則投<lb/>
　　壺亦射之類而殺於射者也所謂射禮即鄉射賔<lb/>
　　射也鄭指為燕射以其誤解此記而傅㑹之耳今<lb/>
　　欲正千古之訛而未免援誤以證誤將何時而有<lb/>
　　定論耶且夫鄉射重於燕若謂大夫士之鄉射與<lb/>
　　其燕射同侯則失其輕重之倫矣若謂此記自為<lb/>
　　燕射而鄉射别有所謂采侯二正者則記者不應<lb/>
<pb n="44a"/>
　　舍其當用之鄉侯不記而反及燕侯詳略失宜乃<lb/>
　　爾又下記云唯君有射於國中其餘否亦一證也<lb/>
　　以是數者互相參較則大夫士之無燕射非愚一<lb/>
　　人之臆説也或又謂諸儒之說各不同其是非可<lb/>
　　得而論與曰采侯之解剛中<hi>鄭氏鍔字</hi>先得獸侯之制<lb/>
　　敖說差長射人之三侯為虎熊豹二侯為熊豹一<lb/>
　　侯為麋則先鄭之傳宜從也大射射鵠賔射射正<lb/>
　　鄉射射質則圖之言可采也他如孔疏長於考據<lb/>
<pb n="44b"/>
　　而其失在信註之過深姜論好為新奇而其失在<lb/>
　　攻註之太甚陳氏<hi>用之</hi>郝氏<hi>敬</hi>疑註而并及于記王<lb/>
　　氏<hi>詳説</hi>獲註而實背乎經或以大射達乎下士或<lb/>
　　以采侯用之外蕃此皆一偏之見幾等無稽之言<lb/>
　　集衆説之長而務棄其短研遺經之志而不害於<lb/>
　　辭是在讀者分别觀之也或又謂後鄭以射人之<lb/>
　　三侯為五正三正二正之侯而子不從何耶曰射<lb/>
　　人云王以六耦射三侯又云若王大射則以貍步<lb/>
<pb n="45a"/>
　　張三侯兩言三侯當屬一解康成强為分别徒以<lb/>
　　大射賔射二禮不可同侯故耳不知大射賔射所<lb/>
　　異者在其侯中之以皮以采而不在其旁之所飾<lb/>
　　也今以士之豻侯二正推之則王之三侯為虎熊<lb/>
　　豹而畫以五正三正二正諸侯之二侯為熊豹而<lb/>
　　畫以三正二正大夫之一侯為麋而畫以二正皆<lb/>
　　可見矣司裘以士無大射故其所共之侯但有王<lb/>
　　侯大夫而不及士射人於司裘所已見者略之而<lb/>
<pb n="45b"/>
　　於其所未見者詳之葢互相備也或又謂射人之<lb/>
　　五正三正二正先儒有訓為樂節者矣子何以知<lb/>
　　其必非耶曰敖氏見此文在樂節之下遂附㑹其<lb/>
　　説愚既前辨之矣姜氏又祖其說而小變之果如<lb/>
　　所言則賔射之侯直與大射無别而梓人所謂五<lb/>
　　采之侯究用之何等之射乎故當以康成為長也<lb/>
　　愚既備列衆說而僭評之又繫之以圖先陳鄭義<lb/>
　　次伸己說俾覽者易曉云<lb/>
<pb n="46a"/>
</p>
<p>
<pb n="47a"/>
</p>
<p>
<pb n="48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
射自楹間物長如笴其間容弓距隨長武<lb/>
　註曰自楹間者謂射於庠也楹間中央東西之節也<lb/>
　物謂射時所立處也謂之物者物猶事也君子所有<lb/>
　事也長如笴者謂從畫之長短也笴矢幹也長三尺<lb/>
　與跬相應射者進退之節也間容弓者上下射相去<lb/>
　六尺也距隨者物横畫也始前足至東頭為距後足<lb/>
　来合而南面為隨武跡也尺二寸<lb/>
　敖氏曰其間容弓為從畫言也横畫之距隨長武則<lb/>
<pb n="49a"/>
　上下射之相去不及五尺矣射者南面還視侯中之<lb/>
　後先以左足履物之東端乃以右足履其西端而合<lb/>
　之故名東端為距西端為隨取其左足至則右足從<lb/>
　之也距至也隨猶從也<lb/>
　郝氏曰物長如笴與人步一跬相應三尺為跬六尺<lb/>
　為步從長半步不言横同也其間謂兩物相去中間<lb/>
　可容弓六尺曰弓即一步也兩人麗立中空一步以<lb/>
　便射也左足先履物拒其外曰距右足来合曰隨足<lb/>
<pb n="49b"/>
　跡曰武武長尺有竒兩足収歛廹狭方可容一武也<lb/>
　張氏曰榭鈎楹内堂由楹外雖不同皆以楹中央為<lb/>
　東西之節註云謂射於庠恐未是<lb/>
　　世佐案射自楹間張說得之物長如笴謂其從畫<lb/>
　　也郝說非其間容弓謂兩物相去也敖說非距隨<lb/>
　　長武謂其横畫也名横畫曰距随者葢先以左足<lb/>
　　距從畫之南端而後以右足隨之履其横畫顧名<lb/>
　　思義益可以悟射者之立法矣舊說之誤辨見上<lb/>
<pb n="50a"/>
序則物當棟堂則物當楣<lb/>
　註曰是制五架之屋也正中曰棟次曰楣前曰庪<lb/>
　敖氏曰當棟當楣其以庭之深淺而異與堂之庭深<lb/>
　於序故進退其物以合侯道之數此侯道五十弓<lb/>
　張氏曰序無室堂有室故物深淺異設此物南北之節也<lb/>
　　世佐案此當以張説為正<lb/>
命負侯者由其位<lb/>
　註曰於賤者禮略<lb/>
<pb n="50b"/>
　疏曰司馬自在已位遙命之<lb/>
　敖氏曰位觶南也此與前二命皆不離其位者以射<lb/>
　事未至略之由便也<lb/>
　　世佐案此謂司馬命獲者執旌以負侯之時也位<lb/>
　　司射之南也此時司馬位已不在觶南矣敖説非<lb/>
凡適堂西皆出入於司馬之南唯賓與大夫降階遂西<lb/>
取弓矢<lb/>
　註曰尊者宜逸由便也<lb/>
<pb n="51a"/>
　敖氏曰凡司射司馬三耦衆耦也必出入於此者近<lb/>
　於其位也此於司射司馬之位為南於耦之射位為<lb/>
　北故以之為節云賔無射位大夫不立於射位故取弓<lb/>
　矢於堂西不由之大夫卒射而退乃由此者統於上<lb/>
　射非正禮也<lb/>
　郝氏曰凡司射三耦衆耦往来堂西皆由司馬之南而<lb/>
　西惟賔與大夫取弓矢於堂西下階即折而西不由司<lb/>
　馬之南尊者可直遂不出卑者之下也賔大夫非取<lb/>
<pb n="51b"/>
　弓矢不往堂西故申明之<lb/>
　　世佐案凡適堂西皆出入於司馬之南葢威儀之<lb/>
　　法有不得由便者唯賔與大夫則否優尊也敖氏<lb/>
　　近於其位之說失之<lb/>
旌各以其物<lb/>
　註曰旌總名也雜帛為物大夫士之所建也言各者<lb/>
　鄉射或於庠或於榭<lb/>
　疏曰周禮司常云九旗通帛為㫋雜帛為物全羽為<lb/>
<pb n="52a"/>
　旞析羽為旌各别今名物為旌者散文通故云旌總<lb/>
　名也通帛者通體並是絳帛雜帛者中絳縁邊白也<lb/>
　大夫士同建物而云各者大夫五仭士三仭不同也<lb/>
　<hi>從張氏句讀節本</hi>
　敖氏曰記據士之為主人者言也士之物云各則是<lb/>
　三等之士其物亦有不同者矣士喪禮曰為銘各以<lb/>
　其物亦此意也<lb/>
　張氏曰旌射時獲者所執各用平時所建故云各以<lb/>
<pb n="52b"/>
　其物也<lb/>
　　世佐案敖說非記意也<lb/>
無物則以白羽與朱羽糅杠長三仭以鴻脰韜上二尋<lb/>
　註曰無物者謂小國之州長也其鄉大夫一命其州<lb/>
　長士不命不命者無物此翿旌也翿亦所以進退衆<lb/>
　者糅者雜也杠橦也七尺曰仭鴻鳥之長脰者也八<lb/>
　尺曰尋<lb/>
　敖氏曰以白羽朱羽相雜而綴於杠之首亦象析羽<lb/>
<pb n="53a"/>
　為旌之意也<lb/>
　郝氏曰周禮司常云析羽為旌雜帛為物大夫士建<lb/>
　物春秋傳曰采謂之物無物謂士之未命者旌無帛<lb/>
　則不得畫物杠旌竿八尺曰仭亦曰尋以白朱二色<lb/>
　羽雜綴竿首竿長三仭二丈四尺也鴻大鴈長頸脰<lb/>
　頸也韜以綃籠杠如鴈頸三分其竿韜上二尋為一<lb/>
　丈六尺餘下不韜者八尺也<lb/>
　張氏曰不命之士不得用物則以赤白雜羽為翿旌<lb/>
<pb n="53b"/>
　以射其杠三仭又以鴻脰韜杠之上長二尋鴻脰之<lb/>
　制註疏皆不言疑亦縫帛為之其圓長若鴻項然也<lb/>
　姜氏曰旌各以其物即司常職掌九旗之名物之物<lb/>
　故云各以其物而無物則以朱白羽糅杠乃因不命<lb/>
　之士無九旗之名物而為之也註誤釋物為雜帛曰<lb/>
　物之物則各字不可通而疏乃以杠之長短别之則<lb/>
　所謂順而為之詞而不自知其率矣糅訓為雜亦不<lb/>
　可解糅謂交纒之也七尺曰仭四尺曰仭之訓並失<lb/>
<pb n="54a"/>
　以考工記匠人考之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>深廣各一尺遂深廣各二尺<lb/>
　溝廣深各四尺洫廣深各八尺澮廣深各十有六尺<lb/>
　今其文云澮廣二尋深二仭則尋與仭皆八尺而一<lb/>
　言其廣一言其深耳由此推之廣八尺曰尋深八尺<lb/>
　曰仭對文也若散文則廣八尺亦通稱仭深八尺亦<lb/>
　通稱尋而諸說之紛紛何為乎<lb/>
　　世佐案春秋傳云采謂之物采即雜帛也雜帛非<lb/>
　　一色也郝謂帛上畫物似失之姜以物為名物之<lb/>
<pb n="54b"/>
　　物而究不能指言何物不如仍以大夫士建物之<lb/>
　　文為證也云無物則以白羽與朱羽糅此謂不命<lb/>
　　之士以羽代帛也杠長三仭以下又言旌竿之制<lb/>
　　度物與無物者所同也以鴻脰韜者執旌所以唱獲<lb/>
　　故取其飛鳴之象說者謂縫帛為之非上二尋謂<lb/>
　　在其杠二尋之上也此與經云上握焉句法相似<lb/>
　　或以上字絶句非杠長二丈一尺韜於二尋之上<lb/>
　　則所韜者五尺矣王氏肅云四尺曰仭孔氏安國<lb/>
<pb n="55a"/>
　　云八尺曰仭所見各異今且依鄭義釋之<lb/>
凡挾矢於二指之間横之<lb/>
　註曰二指謂左右手之第二指此以食指將指挾之<lb/>
　疏曰第二指為食指左傳云子公之食指動是也第<lb/>
　三指為將指左傳云呉王闔閭傷於將指是也<lb/>
　敖氏曰云凡者謂挾矢或多或寡其法皆然寡則挾<lb/>
　以食指將指多則以餘指分挾之<lb/>
司射在司馬之北司馬無事不執弓<lb/>
<pb n="55b"/>
　註曰以不主射故也<lb/>
始射獲而未釋獲復釋獲復用樂行之<lb/>
　註曰君子取人以漸<lb/>
　敖氏曰始射謂第一畨三耦射時復又射也前言復<lb/>
　謂第二畨射時後言復謂第三畨射時三耦始射志<lb/>
　在於中中則當言獲未釋獲者此如習射然未宜較<lb/>
　勝負且三耦之外皆未射難以相飲亦不可以徒釋<lb/>
　之也至次射則賔主而下皆繼射乃可以釋獲及<lb/>
<pb n="56a"/>
　第三射則其事已熟乃可以樂為節也此皆行事有<lb/>
　漸且示先質後文之意<lb/>
上射於右<lb/>
　註曰於右物射<lb/>
楅長如笴博三寸厚寸有半龍首其中蛇交韋當<lb/>
　註曰博廣也兩端為龍首中央為蛇身相交也蛇龍<lb/>
　君子之類也交者象君子取矢於楅上也直心背之<lb/>
　衣曰當以丹韋為之司馬左右撫矢而乗之分委於<lb/>
<pb n="56b"/>
　當<lb/>
　聶氏曰舊圖云楅長三尺有足置韋當於背<lb/>
　楊氏曰兩端為龍首所以限矢也其中為蛇身兩兩<lb/>
　相交相對則置之於地而安也以丹韋為當則四四<lb/>
　分矢而委之於其上也<lb/>
　敖氏曰長如笴兩端相去之度也龍首者刻其上端<lb/>
　作龍首之狀為識且以飾也上端為首則下端為尾<lb/>
　明矣經云東肆是其證也蛇交者以兩木屈曲為之<lb/>
<pb n="57a"/>
　狀如蛇交然必屈曲為之者象弓也當者其以當矢<lb/>
　而名之與楅身蛇交廣狹相間必通設韋當於其上<lb/>
　乃可以承矢<lb/>
　郝氏曰韋皮也當中也與襠通中衣袴曰襠兩腹各<lb/>
　半圜交處脊起如衣襠撫矢乗之則分委兩腹以韋<lb/>
　鞔之如襠衣也<lb/>
　姜氏曰以當為楅衣固似但謂當為直心背之衣則<lb/>
　當須讀作襠而歴考字典初無襠作當之文即當字<lb/>
<pb n="57b"/>
　義解數十條又無通當作襠之義也况本記以楅字<lb/>
　領起全文下文又着楅字覺上下文義不協而獨以<lb/>
　楅髤二字合於下節義例彌復未安或讀當為當車<lb/>
　之當韋當楅為句髤句謂韋當楅中而色則髤也此<lb/>
　於義為稳宜從之<lb/>
　　世佐案楅承矢架也長如笴愽三寸厚寸有半皆<lb/>
　　謂其承矢之横木也葢楅身屈曲如蛇交必以此<lb/>
　　木横設於上乃可以安矢云其中蛇交則兩端皆<lb/>
<pb n="58a"/>
　　為龍首鄭必有所傳矣敖說非當底也韓非子曰<lb/>
　　玉巵無當是也以皮為底防傾欹也註誤姜說尤<lb/>
　　鑿此皆不得其解而謬為之說者<lb/>
楅髤横而奉之南面坐而奠之南北當洗<lb/>
　註曰髤赤黑漆也<lb/>
　朱子曰横而拳之拳當作奉字之誤也陸氏音拳亦<lb/>
　非是<lb/>
　　世佐案石本尚沿拳字之誤自朱子改正後刋本<lb/>
<pb n="58b"/>
　　無復有作拳者矣又案此再言楅者以其通體言<lb/>
　　也若以韋當楅為句則髤但為韋色不知楅體更<lb/>
　　作何色耶<lb/>
射者有過則撻之<lb/>
　註曰過謂矢揚中人凡射時矢中人當刑之今鄉會<lb/>
　衆賢以禮樂勸民而射者中人本意在侯去傷害之<lb/>
　心逺是以輕之以扑撻於中庭而已書曰扑作教刑<lb/>
　敖氏曰射時司射搢扑以涖事然則撻之者其司射<lb/>
<pb n="59a"/>
　與<lb/>
衆賔不與射者不降<lb/>
　註曰不以無事亂有事<lb/>
　敖氏曰衆賔在三人之中者也<lb/>
取誘射之矢者既拾取矢而后兼誘射之乗矢而取之<lb/>
　註曰謂反位已禮成乃更進取之不相因也<lb/>
　疏曰云不相因者既自拾取已之乗矢反位東西望<lb/>
　訖上射乃更向前兼取誘射之矢禮以變為敬故不<lb/>
<pb n="59b"/>
　相因<lb/>
　朱子曰上經云後者遂取誘射之矢此註乃云反位<lb/>
　禮成乃更進取之似相矛盾其上射字亦與後者二<lb/>
　字不相應當作下耦之下射<lb/>
　敖氏曰經云後者遂取誘射之矢此則見其於既拾<lb/>
　取已矢乃為之<lb/>
　張氏曰註所謂反位已者非司馬西南東面之位乃<lb/>
　楅東西取矢之位前經所云上射東面下射西面者<lb/>
<pb n="60a"/>
　也但彼處疏云是下射取之此乃云上射未審何者<lb/>
　為是<lb/>
　　世佐案此註顯與經背當以朱子及敖說為正<lb/>
賔主人射則司射擯升降卒射即席而反位卒事<lb/>
　註曰擯賔主人升降者皆尊之也不使司馬擯其升<lb/>
　降主於射<lb/>
　疏曰司馬本是司正不主射事<lb/>
　敖氏曰擯謂以辭贊之射時擯升降則取矢亦當然<lb/>
<pb n="60b"/>
　也將擯而去扑搢之乃反位<lb/>
鹿中髤前足跪鑿背容八筭釋獲者奉之先首<lb/>
　註曰前足跪者象教擾之獸受負也<lb/>
　　世佐案先首首向前也此於奉之者為縮<lb/>
大夫降立於堂西以俟射<lb/>
　註曰尊大夫不使久列於射位<lb/>
　張氏曰賔主人大夫同時降賔主先射大夫且立於<lb/>
　堂西其耦在射位俟當射大夫乃就其耦升射<lb/>
<pb n="61a"/>
大夫與士射袒纁襦<lb/>
　註曰不肉袒殊於耦<lb/>
　敖氏曰袒纁襦尊者不見體也襦先著於衣内袒時<lb/>
　則出之大夫非射於君所固不肉袒矣乃以與士射<lb/>
　為言者嫌為下射或當統於上射而不宜異之也<lb/>
　郝氏曰纁赤色襦裏衣袒禮衣見繻不肉袒也<lb/>
　　世佐案纁石本作薰張氏以為誤敖同石本且釋<lb/>
　　之曰薰讀為纁古字通用也殆不免郢書而燕說<lb/>
<pb n="61b"/>
　　矣今從通解及監本定作纁<lb/>
耦少退於物<lb/>
　註曰下大夫也既𤼵則然<lb/>
　敖氏曰經言耦於大夫射時之禮在下則屈在上則<lb/>
　伸然則似未必有此少退於物之儀也且侍射於君<lb/>
　乃退於物尊君也大夫之耦此禮亦不宜與君之耦<lb/>
　同記似過矣<lb/>
　郝氏曰耦謂士為大夫耦則士居右物為上射每既<lb/>
<pb n="62a"/>
　𤼵一矢輒少退避尊也<lb/>
　　世佐案此亦貴之之禮則然然云少退則與侍君<lb/>
　　射之禮有間矣敖氏議之非也侍君射之禮見下<lb/>
　　記<lb/>
司射釋弓矢視算與獻釋獲者釋弓矢<lb/>
　註曰惟此二事休武主文釋弓矢耳然則擯升降不<lb/>
　釋<lb/>
　敖氏曰司射於射事未畢而釋弓矢唯此二事故記<lb/>
<pb n="62b"/>
　者併言之也視算而去弓矢者為射事已因去扑之<lb/>
　節而并去之也獻釋獲者而釋弓矢者為有洗酌荅<lb/>
　拜等事故也二者之意義不同<lb/>
禮射不主皮主皮之射者勝者又射不勝者降<lb/>
　註曰禮射謂以禮樂射也大射賔射燕射是矣不主<lb/>
　皮者貴其容體比於禮其節比於樂不待中為雋也<lb/>
　言不勝者降則不復升射也主皮者無侯張獸皮而<lb/>
　射之主於獲也尚書傳曰戰鬭不可不習故於蒐狩<lb/>
<pb n="63a"/>
　以閑之也閑之者貫之也貫之者習之也凡祭取餘<lb/>
　獲陳於澤然後卿大夫相與射也中者雖不中也取<lb/>
　不中者雖中也不取何以然所以貴揖讓之取也而<lb/>
　賤勇力之取嚮之取也於囿中勇力之取今之取也<lb/>
　於澤宫揖讓之取也澤習禮之處非所於行禮其射<lb/>
　又主中此主皮之射與天子之大射張皮侯賔射張<lb/>
　五采之侯燕射張獸侯<lb/>
　朱子曰案書傳之文不具蓋曰取蒐狩之餘獲陳於<lb/>
<pb n="63b"/>
　澤今之中者鄉雖不中亦取也今之不中者鄉雖中<lb/>
　亦不取也<lb/>
　敖氏曰禮射謂此篇所載與大射燕射之類是也禮<lb/>
　射則張皮侯若采侯與獸侯而如正鵠主皮之射則<lb/>
　不用正鵠但欲射中其皮耳此皮與所謂皮侯者之<lb/>
　皮不同蓋以中甲之革為之周官六射甲革樂記云<lb/>
　貫革之射皆指此而言也中甲之革犀兕若牛之皮<lb/>
　也其為物堅厚惟强有力者乃能貫之故射禮則不<lb/>
<pb n="64a"/>
　主皮為力不同科故也勝者言又射不勝者言降文<lb/>
　互見也主皮之射以又射與不射示榮辱亦異於禮<lb/>
　射者也其相飲之禮有無則未聞<lb/>
　張氏曰不主皮當依論語作主於中而不主於貫革<lb/>
　為確貫革之射習戰之射也其射當亦三畨故勝者<lb/>
　又射不勝者則不復射也<lb/>
主人亦飲於西階上<lb/>
　疏曰此謂主人在不勝之黨受罰爵之時也<lb/>
<pb n="64b"/>
獲者之俎折脊脅肺臑<lb/>
　註曰臑若膊胳觳之折以大夫之餘體<lb/>
　疏曰上賔主人已用肩臂唯有臑及膊胳觳若脊脅<lb/>
　骨多尊卑皆有自臑已下各得其一今鄭具言之欲<lb/>
　見科取其一不定以其若無大夫獲者得臑即經所<lb/>
　云者故臑在肺下欲見無大夫已合得若大夫一人<lb/>
　大夫得臑獲者得膊若大夫二人獲者即得胳若大<lb/>
　夫三人獲者即得觳若大夫公卿更多則折之不得<lb/>
<pb n="65a"/>
　正體或更取餘體也故鄭又云折以大夫之餘體也<lb/>
　敖氏曰折謂折分其牲體不用全體也無大夫則臑<lb/>
　折有大夫則折其餘體此俎先言折則其載之次又<lb/>
　異於堂上之俎矣肺離肺也下同又曰今本肺下有<lb/>
　臑字繼公謂臑在肺下非其次且與折又不合蓋傳<lb/>
　冩者因註首言臑而衍也大射註引此無臑字又下<lb/>
　文云釋獲者之俎折脊脅肺則此俎不當言臑亦明<lb/>
　矣今據大射註刪之<lb/>
<pb n="65b"/>
　郝氏曰獻獲者之俎折牲體脊脅肺與臑為之臂下<lb/>
　骨曰臑獲者之俎視釋獲者加臑以祭侯左右中三<lb/>
　處也<lb/>
　　世佐案士虞用專膚為折俎註云折俎謂主婦以<lb/>
　　下俎也體盡人多折骨為之又特牲主婦俎觳折<lb/>
　　佐食俎觳折然則體盡人多乃折牲體以充俎今<lb/>
　　此唯賔主人用肩臂其餘體尚多而獲者之俎用<lb/>
　　折者獲者賤也折謂自臑以下也脊脅骨多不須<lb/>
<pb n="66a"/>
　　折言臑於肺下者舉所折之例也此特為無大夫<lb/>
　　言之耳若有大夫則以大夫之餘體也記若云獲<lb/>
　　者之俎脊脅臑折肺豈不文順而意顯今其文若<lb/>
　　此者欲見此俎之折於禮為宜不固大夫多而然<lb/>
　　也又以見自臑以下皆可折以為俎不限於臑也<lb/>
　　敖氏刪去臑字殊失記者之意今不從<lb/>
東方謂之右个<lb/>
　註曰侯以鄉堂為面也<lb/>
<pb n="66b"/>
釋獲者之俎折脊脅肺皆有祭<lb/>
　註曰皆皆獲者也祭祭肺也<lb/>
　敖氏曰此折與獲者共一體與皆皆二俎也經於二<lb/>
　俎已見其有祭記復言之者以此云肺嫌為祭肺也<lb/>
　是以明之二俎有離肺復有祭肺者為獲者祭於三<lb/>
　處而加之釋獲者俎遂因之亦如祭肺一也<lb/>
　　世佐案折亦謂自臑以下也此及上文所謂肺皆<lb/>
　　舉肺也祭則祭肺也祭祀之時二肺俱有其他則<lb/>
<pb n="67a"/>
　　惟有舉肺而已舉肺亦皆以祭今此有舉肺復有<lb/>
　　祭肺者為獲者之祭侯而設也釋獲者亦有祭則<lb/>
　　又因獲者之禮也獲者之祭肺三釋獲者之祭肺<lb/>
　　一<lb/>
大夫說矢束坐說之<lb/>
　敖氏曰經文已明<lb/>
歌騶虞若采蘋皆五終<lb/>
　註曰每一耦射歌五終也<lb/>
<pb n="67b"/>
　　世佐案歌騶虞說見前采蘋卿大夫賔射所歌也<lb/>
　　故亦得用之然則諸侯之州長歌騶虞若采蘩與<lb/>
　　五終即周禮所謂五節也騶虞亦五終何嫌於僭<lb/>
　　呼<lb/>
射無算<lb/>
　敖氏曰射者多寡隨宜無定數也<lb/>
古者於旅也語<lb/>
　註曰禮成樂備乃可以言語先王禮樂之道也疾今<lb/>
<pb n="68a"/>
　人慢於禮樂之盛言語無節故追道古也<lb/>
　敖氏曰言古者以見周禮之不然古謂殷以上也於<lb/>
　旅而語以敬殺也然則周之禮其燕坐乃語與<lb/>
　　世佐案此云古者蓋謂周之盛時也然則記之作<lb/>
　　也其在春秋之際乎<lb/>
凡旅不洗不洗者不祭既旅士不入<lb/>
　註曰士入齒於鄉人<lb/>
大夫後出<lb/>
<pb n="68b"/>
　註曰鄉人不干其賔主之禮<lb/>
主人送於門外再拜<lb/>
　註曰拜送大夫尊之也主人送賔還入門揖大夫乃<lb/>
　出拜送之<lb/>
　敖氏曰大夫後出與其後入之意同亦欲使主人各<lb/>
　得盡其待賔與大夫之禮而賔與大夫亦各得伸其尊也<lb/>
　主人送賔入門大夫乃出大夫雖多亦惟拜送其長<lb/>
　而已<lb/>
<pb n="69a"/>
鄉侯上个五尋<lb/>
　註曰上个謂最上幅也八尺曰尋上幅用布四丈<lb/>
中十尺<lb/>
　註曰方者也用布五丈今官布幅廣二尺二寸旁削<lb/>
　一寸考工記曰梓人為侯廣與崇方謂中也<lb/>
　疏曰此言十尺用布五幅幅廣二尺二寸兩畔各削<lb/>
　一寸為縫幅各二尺在故五幅為一丈也漢法幅二<lb/>
　尺二寸亦古制存焉故舉以為况<lb/>
<pb n="69b"/>
　　世佐案此謂侯中也鄉侯之質居侯中三分之一<lb/>
　　蓋方三尺三寸有竒矣正鵠亦然但其尺寸則隨<lb/>
　　侯中之大小以為準則耳張云中即正也非<lb/>
侯道五十弓二寸以為侯中<lb/>
　註曰言侯中所取數也量侯道以貍步而云弓者侯<lb/>
　之所取數宜用射器也正二寸者骹中之博也<lb/>
　疏曰周禮弓人云骹解中有變焉謂弓弣把中側骨之<lb/>
　處博二寸故於此處取數焉<hi>骹考工記本作茭康成謂茭讀如齊人名手足</hi>
<pb n="70a"/>
　<hi>掔為骹之骹茭解接中也</hi>
　張氏曰侯之逺近五十弓每弓取二寸以為侯中之<lb/>
　數故十尺也<lb/>
倍中以為躬<lb/>
　註曰躬身也謂中之上下幅也用布各二丈<lb/>
　疏曰身為中上中下各横接一幅布者<lb/>
倍躬以為左右舌<lb/>
　註曰謂上个也居兩旁謂之个左右出謂之舌<lb/>
<pb n="70b"/>
　張氏曰即最上四丈之横幅隨所目而異名左右出<lb/>
　各一丈<lb/>
下舌半上舌<lb/>
　註曰半者半其出於躬者也用布三丈所以半上舌<lb/>
　者侯人之形類也上个象臂下个象足中人張臂八<lb/>
　尺張足六尺五八四十五六三十以此為衰也凡鄉<lb/>
　侯用布十六丈數起侯道五十弓以計道七十弓之<lb/>
　侯用布二十五丈二尺道九十弓之侯用布三十六<lb/>
<pb n="71a"/>
　丈<lb/>
　疏曰上舌兩相各一丈今下舌兩相各五尺通躬二<lb/>
　丈故云用布三丈也云凡鄉侯用布十六丈數起侯<lb/>
　道五十弓以計者中五幅幅一丈用布五丈上下躬<lb/>
　總用布四丈上个四丈下个三丈是通用布十六丈<lb/>
　也云道七十弓之侯用布二十五丈二尺者中七幅<lb/>
　幅丈四尺用布九丈八尺上下躬總用布五丈六尺<lb/>
　上个五丈六尺下个四丈二尺通用布二十五丈二<lb/>
<pb n="71b"/>
　尺也云道九十弓之侯用布三十六丈者中九幅幅<lb/>
　丈八尺用布十六丈二尺上下躬總用布七丈二尺<lb/>
　上个亦七丈二尺下个五丈四尺通用布三十六丈<lb/>
　也<hi>從敖氏節本</hi>
　敖氏曰下舌所以半上舌者慮其植之妨於往来者<lb/>
　也下舌之長若如上舌則兩植相去五丈六尺有餘<lb/>
　矣故須半之也考工記曰上綱與下綱出舌尋縜寸<lb/>
　焉<lb/>
<pb n="72a"/>
　郝氏曰侯形像猴猴性善伺候取立以伺射也猿猴<lb/>
　臂長上兩舌如舒臂下兩舌稍短如足性黠捷善援<lb/>
　矢故射以像之<lb/>
　張氏曰用布三丈横綴下躬之下左右出於躬各五<lb/>
　尺<lb/>
　　世佐案侯制上廣下狹便射也蓋侯植於庭而射<lb/>
　　者從堂上射之則其所平視者侯中以上而已其<lb/>
　　下無取乎廣也禮器云天子之堂九尺諸侯七尺<lb/>
<pb n="72b"/>
　　大夫五尺士三尺此堂髙於庭之度也侯之下綱<lb/>
　　去地僅尺二寸下舌所以半上舌者殆為是與註<lb/>
　　象人之說固非敖云慮其植之妨於往来者亦似<lb/>
　　迂<lb/>
箭籌八十<lb/>
　註曰箭篠也籌算也籌八十者畧以十耦為正貴全<lb/>
　數其時衆寡從賔<lb/>
　敖氏曰上記云射無算而箭籌惟止於八十則是此<lb/>
<pb n="73a"/>
　射者雖多亦不過十耦也釋獲者之執算各視射者<lb/>
　之矢數<lb/>
　張氏曰箭竹也以竹為籌釋獲者所執之算也人四<lb/>
　矢耦八籌也<lb/>
　　世佐案經云釋獲者執鹿中一人執算從之此記<lb/>
　　云箭籌八十以一人所執言也中一箇釋一算射<lb/>
　　者未必皆中故經又云若有餘算則反委之則此<lb/>
　　八十籌固不止供十耦之用矣如不足則射器之<lb/>
<pb n="73b"/>
　　納於堂西者可復取也豈必以十耦為限哉敖說<lb/>
　　非<lb/>
長尺有握握素<lb/>
　註曰握本所持處也素謂刋之也刋本一膚<lb/>
　疏曰公羊傳何休云側手為膚又投壺云室中五扶<lb/>
　註云鋪四指曰扶一指案寸皆謂布四指一指一寸<lb/>
　四指則四寸也<lb/>
　敖氏曰尺有握猶言尺有四寸也必云握者亦見其<lb/>
<pb n="74a"/>
　為所握處也<lb/>
　郝氏曰握素謂手捉處刋削使素外加髤飾也<lb/>
　　世佐案註曰刋本一膚謂刋此箭籌之本一膚耳<lb/>
　　明握與膚同也今本有云刋本一作膚者作字衍<lb/>
　　也有云刋一本膚者一本字倒也又有云握本一<lb/>
　　膚者因作字之衍而誤改刋字也今定從通解本<lb/>
楚扑長如笴刋本尺<lb/>
　註曰刋其可持處<lb/>
<pb n="74b"/>
君射則為下射上射退於物一笴既𤼵則答君而俟<lb/>
　註曰荅對也此以下雜記也<lb/>
　敖氏曰君為下射者降尊以就卑則不宜與卑者序<lb/>
　而從尊卑為耦之常法也且下射之物在東亦不失<lb/>
　其主位也上射賔也荅君謂東面立而對之射時進<lb/>
　左手微背於君故既射則還對之俟待君𤼵也<lb/>
　　世佐案自此以下朱子移入燕禮及大射儀記於<lb/>
　　此者以燕射用鄉射之禮故也<lb/>
<pb n="75a"/>
君樂作而后就物君袒朱襦以射<lb/>
　註曰君尊<lb/>
　敖氏曰樂謂奏貍首也此記先言樂乃後見君之射<lb/>
　儀則是君之燕射於再射即用樂行之亦變於大射<lb/>
　也投壺之禮因飲酒而為之於其再投即用樂此意其<lb/>
　類之乎鄉射三射乃用樂行之<lb/>
　郝氏曰君樂作而後就物為耦者先就物待也君射<lb/>
　袒朱襦為耦者肉袒也<lb/>
<pb n="75b"/>
小臣以巾執矢以授<lb/>
　註曰君尊不搢矢不挾矢授之稍屬<lb/>
　敖氏曰以巾執矢敬君物不敢褻也大射儀曰小臣<lb/>
　師以巾内拂矢而授矢於公稍屬蓋以巾拂之而又<lb/>
　藉手以執之也<lb/>
若飲君如燕則夾爵<lb/>
　註曰謂君在不勝之黨也賔飲君如燕賔媵觚於公<lb/>
　之禮則夹爵夹爵者君既卒爵復自酌<lb/>
<pb n="76a"/>
　敖氏曰夾爵謂夾君爵而自飲也以大射儀考之飲<lb/>
　君之禮其所以異於燕賔之媵觶者於<hi>於當作非</hi>獨夾爵而<lb/>
　已記但以此言之亦大略之說也<lb/>
　　世佐案如燕謂自降洗升酌以至酌膳下拜諸儀<lb/>
　　皆如之也則夾爵此異於燕者也侍射者先酌散<lb/>
　　自飲乃酌膳奉君君飲訖又酌自飲故曰夾爵燕禮<lb/>
　　賔媵觶於公惟先自飲而已敖云非獨夾爵而已<lb/>
　　者燕禮賔酌膳坐奠於薦南拜畢反位此則酌膳<lb/>
<pb n="76b"/>
　　以致俟公卒觶而進受之亦其異也<lb/>
君國中射則皮樹中以翿旌獲白羽與朱羽糅<lb/>
　註曰國中城中也謂燕射也皮樹獸名以翿旌獲尚<lb/>
　文徳也<lb/>
　疏曰知城中是燕射者燕在寢故也燕主歡心故旌<lb/>
　從不命之士<lb/>
　聶氏曰張鎰圖云皮樹人面獸形今文樹作豎<lb/>
　敖氏曰燕禮大射儀皆射於公宫即此國中射也必<lb/>
<pb n="77a"/>
　云國中者對郊竟而言也<lb/>
　郝氏曰皮樹馬也馬皮毛斑駁如樹易説卦云乾為<lb/>
　駁馬詩云隰有六駁榆樹有蘚痕如駁刻中為駁馬<lb/>
　故云皮樹<lb/>
　　世佐案敖說非當從註疏為燕射也皮樹未詳何<lb/>
　　獸當闕之<lb/>
於郊則閭中以旌獲<lb/>
　註曰於郊謂大射也大射於大學王制曰小學在公<lb/>
<pb n="77b"/>
　宫之左大學在郊閭獸名如驢一角或曰如驢岐蹄<lb/>
　周書曰北唐以閭析羽為旌<lb/>
　疏曰云大射於大學者㨿諸侯而言也天子大射在<lb/>
　虞庠小學以其天子大學在國中小學在郊岐蹄已<lb/>
　上山海經文周書見於國語<lb/>
　郝氏曰閭驢通刻中為驢形也<lb/>
於竟則虎中龍旜<lb/>
　註曰於竟謂與隣國君射也畫龍於旜尚文章也通<lb/>
<pb n="78a"/>
　帛為旜<lb/>
　疏曰與鄰國君射則賔射也以其君有送賔之事因<lb/>
　送則射<lb/>
　朱子曰於竟則虎中龍旜亦是燕射<lb/>
　敖氏曰虎中龍旜逺則彌文也記言君之中與所獲<lb/>
　者有國中郊竟之異而不言為某射於某所則是其<lb/>
　所以異者惟繫於地之逺近不繫於射之大小也若<lb/>
　然則固有大射而用皮樹中翿旌者亦有燕射而用虎<lb/>
<pb n="78b"/>
　中龍旜者矣<lb/>
　　世佐案諸侯相朝於是乎有賔射賔射不必於竟<lb/>
　　也天子賔射在朝則諸侯可知矣於竟㑹遇也曲<lb/>
　　禮曰諸侯未及期相見曰遇相見於郤地曰㑹是<lb/>
　　也因㑹遇而射其禮亦以賔射行之記蓋據此而<lb/>
　　言也春秋傳云嘉樂不野合謂燕享也射雖亦以<lb/>
　　樂節然非合樂之謂故得行於竟與<lb/>
大夫兕中各以其物獲<lb/>
<pb n="79a"/>
　註曰兕獸名似牛一角<lb/>
　敖氏曰其指大夫而言大夫有上中下之異故物亦<lb/>
　有差司常職曰大夫士建物<lb/>
　張氏曰大國小國大夫命數不同故云各以其物<lb/>
士鹿中翿旌以獲<lb/>
　註曰謂小國之州長也用翿為旌以獲無物也古文<lb/>
　無以獲<lb/>
　敖氏曰翿旌即白羽與朱羽糅者也上記言士禮云<lb/>
<pb n="79b"/>
　旌各以其物無物則以白羽與朱羽糅此直見翿旌<lb/>
　而已蓋記者雜也<lb/>
　　世佐案此記七字註二十一字監本脫今從石本<lb/>
　　及朱子通解本補<lb/>
惟君有射於國中其餘否<lb/>
　註曰臣不習武事於君側也<lb/>
　敖氏曰其餘否謂人臣不為射主於國中也君有射<lb/>
　於國中者以其於公宫為之也若人臣之家其庭淺<lb/>
<pb n="80a"/>
　隘器用又未必備故射則必於鄉州之學行事焉是<lb/>
　雖居於國而欲射於其中亦不可得也此不惟見尊<lb/>
　君之意亦其勢然爾<lb/>
　　世佐案射於國中謂燕射也其餘謂大夫以下也<lb/>
　　觀此則大夫士無燕射益信<lb/>
君在大夫射則肉袒<lb/>
　註曰不袒纁襦厭於君也<lb/>
　　世佐案此篇之記頗雜不盡依經文之序而中又<lb/>
<pb n="80b"/>
　　有疾今道古之意焉蓋非一手所作也<lb/>
　吕氏大臨曰孔子曰射不主皮為力不同科古之道<lb/>
　也葢有禮射有主皮之射不主皮禮射也所謂大射<lb/>
　鄉射是也為力者主皮之射也主皮者主於獲而已<lb/>
　尚力而不習禮故曰為力不同科也禮射者必先比<lb/>
　耦故一耦皆有上射下射皆執弓而搢挾矢其進也<lb/>
　當階及階當物及物皆揖其退也亦如之其行有左<lb/>
　右其升降有先後其射皆拾𤼵其取矢於楅也始進<lb/>
<pb n="81a"/>
　揖當楅揖及楅揖取矢揖卒取矢揖既搢挾揖退與<lb/>
　將進者揖及取矢也有横弓卻手兼弣順羽拾取之<lb/>
　節焉卒射而飲勝者袒決遂執張弓不勝者襲說決<lb/>
　拾加弛弓升飲相揖如初則進退周旋必中禮可見<lb/>
　矣夫先王制禮豈苟為繁文末節使人難行哉亦曰<lb/>
　以善養人而已葢君子之於天下必無所不中節然<lb/>
　後成徳必力行而後有功其四支欲於安佚也苟恭<lb/>
　敬之心不勝則怠惰敖慢之氣生怠惰敖慢之氣生<lb/>
<pb n="81b"/>
　則動容周旋不能中乎節體雖佚而心亦為之不安<lb/>
　安其所不安則手足不知所措故放辟邪侈踰分犯<lb/>
　上將無所不至天下之亂自此始矣聖人憂之故常<lb/>
　謹於繁文末節以養人於無所事之時使其習之而<lb/>
　不憚煩則不遜之行亦無自而作至於久而安之則<lb/>
　非法不行無所往而非義矣君子敬以直内義以方<lb/>
　外敬義立而徳不孤則不疑其所行矣故𤼵而不中<lb/>
　節者常生乎不敬所存乎内者敬則所形乎外者莊<lb/>
<pb n="82a"/>
　矣内外交修則𤼵乎事者中矣故曰内志正外體直<lb/>
　然後持弓矢審固持弓矢審固然後可以言中也射<lb/>
　一藝也容比於禮節比於樂而不失正鵠者是必有<lb/>
　樂於義理久於恭敬用志不分之心然後可以得之<lb/>
　則其所以得之者其徳可知矣故曰可以觀徳行矣<lb/>
　<lb/>
　<lb/>
　<lb/>
<pb n="82b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編巻十<lb/>
</p>
<p>
</p>
  </div>
</body>
</text>
</TEI>
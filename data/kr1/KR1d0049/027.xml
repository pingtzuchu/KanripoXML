<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷二十四</head> <lb/>
    <p>
<pb n="1a"/>
欽定四庫全書<lb/>
　儀禮集編卷二十四<lb/>
　　　　　　　　　　龍里縣知縣盛世佐撰<lb/>
喪服第十一之三<lb/>
大功布衰裳牡麻絰無受者<lb/>
　註曰大功布者其鍜治之功麤沽之<hi>之集説作也</hi>
　疏曰章次此者以其本服齊衰期為殤死降在大功<lb/>
　故在正大功之上義齊衰之下也不云月數者下文<lb/>
<pb n="1b"/>
　有纓絰無纓絰須言七月九月彼已見月故於此畧<lb/>
　之云無受者以傳云殤文不縟不以輕服受之又曰<lb/>
　斬衰皆不言布與功至此輕始言布體與人功斬衰<lb/>
　冠六升不加灰此七升言鍜治可以加灰矣但麤沽<lb/>
　而已言大功者用功麤大小功者用功細小<lb/>
　楊氏曰斬衰冠繩纓齊衰冠布纓齊衰以下不見所<lb/>
　用何纓又案雜記云緦冠繰纓注云繰當為澡麻帶<lb/>
　絰之澡謂有事其布以為纓以此條推之則自緦而<lb/>
<pb n="2a"/>
　上亦皆冠布纓而未澡而緦始澡其纓耳<lb/>
　郝氏曰不言冠帶屨與疏衰同不言月數或七或九<lb/>
　具各條無受者七月九月即本衰絰終限不以既𦵏<lb/>
　易輕服情重也<lb/>
　張氏曰此降服大功衰七升冠十升<lb/>
子女子子之長殤中殤<lb/>
　註曰殤者男女未冠笄而死可哀<hi>哀刋本脱今從疏補</hi>殤<hi>疑當作傷</hi>
　者女子許嫁不為殤也<lb/>
<pb n="2b"/>
　疏曰子女子子在章首者以其父母於子哀痛情深<lb/>
　故在前兄弟之子亦同此而不别言者兄弟之子猶<lb/>
　子故不言且中殤或從上或從下是則殤有三等制<lb/>
　服惟有二等者欲使大功下殤有服故也若服亦三<lb/>
　等則大功下殤無服矣聖人之意然也<lb/>
　敖氏曰言子又言女子子以殊之是經之正例凡言<lb/>
　子者皆謂男子益可見矣此子之殤服不分適庶但<lb/>
　俱從本服而降者以齊衰服重不宜用之於殤也經<lb/>
<pb n="3a"/>
　言男女為殤之節如此則是古者男女必二十乃冠<lb/>
　笄明矣<lb/>
　郝氏曰殤傷也天死曰殤父母為男女期童幼未可<lb/>
　齊衰故降服大功<lb/>
　　世佐案小記云丈夫冠而不為殤婦人笄而不為<lb/>
　　殤二十而冠笄禮之常也其有早笄者因事而禮<lb/>
　　之耳雜記云女子十有五年許嫁笄而字女子之<lb/>
　　笄猶男子之冠也故註云許嫁不為殤然則古無<lb/>
<pb n="3b"/>
　　幼而許嫁者矣<lb/>
傳曰何以大功也未成人也何以無受也喪成人者其<lb/>
文縟喪未成人者其文不縟故殤之絰不樛垂蓋未成<lb/>
人也年十九至十六為長殤十五至十二為中殤十一<lb/>
至八嵗為下殤不滿八嵗以下皆為無服之殤無服之<lb/>
殤以日易月以日易月之殤殤而無服故子生三月則<lb/>
父名之死則哭之未名則不哭也<lb/>
　註曰縟猶數也其文數者謂變除之節也不樛垂者<lb/>
<pb n="4a"/>
　不絞其帶之垂者雜記曰大功以上散帶以日易月<lb/>
　謂生一月者哭之一日也殤而無服者哭之而已為<lb/>
　昆弟之子女子亦如之凡言子者可以兼男女又云<lb/>
　女子子者殊之以子闗適庶也<lb/>
　徐整問射慈曰八嵗以上為殤者服未滿八嵗為無<lb/>
　服假令子以元年正月生七嵗十二月死此為七嵗<lb/>
　則無服也或以元年十二月生以八年正月死以但<lb/>
　踐八年計其日月適六嵗耳然號為八嵗日月甚少<lb/>
<pb n="4b"/>
　全七嵗者日月為多若人有二子各死如此其七嵗<lb/>
　者獨無服則父母之恩有偏頗答曰凡制數自以生<lb/>
　月計之不以嵗也問曰無服之殤以日易月哭之於<lb/>
　何處有位無答曰哭之無位禮𦵏下殤於園中則無<lb/>
　服之殤亦於園也其哭之就園也<lb/>
　崇氏問云舊以日易月謂生一月哭之一日又學者<lb/>
　云以日易月者易服之月殤之期親者則以十二月<lb/>
　為之制二義不同何以正之淳于睿答曰按傳之發<lb/>
<pb n="5a"/>
　正於期年之親而見服之殤者以期親之重雖未成<lb/>
　殤應有哭之差大功已下及於緦麻未成殤者無復<lb/>
　哭日也何以明之按長殤中殤俱在大功下殤小功<lb/>
　無服之殤無容有在緦麻以其幼稚不在服章隨月<lb/>
　多少而制哭日也大功之長殤中殤俱在小功下殤<lb/>
　緦麻無服之殤則已過絶無復服名不應制哭故傳<lb/>
　據期親以明之且緦麻之長殤服名已絶不應制哭<lb/>
　豈有生三月而制哭乎<lb/>
<pb n="5b"/>
　范寗與戴逵書問馬鄭二義逵答曰夫易者當使用<lb/>
　日則廢月可得言易耳鄭以哭日准平生之月而謂<lb/>
　之易且無服之殤非惟期親七嵗以下也他親長中<lb/>
　降而不服故傳曰不滿八嵗已下皆為無服之殤也<lb/>
　如馬義則以此文悉闗諸服降之殤者若如鄭義諸<lb/>
　降之殤當作何哭耶若復哭其生月則緦麻之長殤<lb/>
　決不可二百餘日哭鄭必推之於不哭則小功之親<lb/>
　以志學之年成童而夭無哭泣之位恐非有情者之<lb/>
<pb n="6a"/>
　所允也寗又難逵曰傳云不滿八嵗為無服則八嵗<lb/>
　已上不當引此也尋制名之本意父之於子下殤小<lb/>
　功猶有緦麻一階非為五服已盡而不以緦麻服之<lb/>
　者以未及人次耳<lb/>
　杜氏佑曰宋庾蔚之謂漢戴徳云獨謂父母為子昆<lb/>
　弟相為當不如鄭以周親為斷周親七嵗以下容有<lb/>
　緦麻之服而不以緦麻服之者以其未及於禮故有<lb/>
　哭日之差耳他親有三殤之年而降在無服者此是<lb/>
<pb n="6b"/>
　服所不及豈得先以日易月之例耶戴逵雖欲申馬<lb/>
　難鄭而彌覺其躓范寗難之可謂當矣按束晢通論<lb/>
　無服之殤云禮緦麻不服長殤小功不服中殤大功<lb/>
　不為易月哭唯齊衰乃備四殤焉凡云男二十而冠<lb/>
　三十而娶女十五許嫁而笄二十而出並禮之大斷<lb/>
　至於形智夙成早堪冠娶亦不笄之二十矣笄冠有<lb/>
　成人之容婚嫁有成人之事鄭元曰殤年為大夫乃<lb/>
　不為殤為士猶殤之今代則不然受命出官便同成<lb/>
<pb n="7a"/>
　人也疏曰三等殤皆以四年為差取法四時榖物變<lb/>
　易故也又以八嵗已上為有服七嵗已下為無服者<lb/>
　案家語本命云男子八月生齒八嵗齔齒今傳據男<lb/>
　子而言故八齒已上為有服之殤也傳必以三月造<lb/>
　名姑哭之者以其三月一時天氣變有所識盼人所<lb/>
　加憐故據名為限也云未名則不哭也者不以日易<lb/>
　月而哭初死亦當有哭而已註云變除之節者成人<lb/>
　之喪既卒哭以輕服受之男子除于首婦人除于帶<lb/>
<pb n="7b"/>
　是也今于殤則無此變除之節數月滿則除之云不<lb/>
　絞帶之垂凡喪至小歛皆服未成服之麻麻絰麻帶<lb/>
　大功以上散帶之垂至成服乃絞之小功已下初而<lb/>
　絞之今殤大功亦于小歛服麻散垂至成服後亦散<lb/>
　不絞與成人異也云生一月者哭之一日也者若至<lb/>
　七嵗嵗有十二月則八十四日哭此則唯據父母于<lb/>
　子不闗餘親王肅馬融以為以日易月者以哭之日<lb/>
　易服之月殤之期親則以旬有三日哭緦麻之親則<lb/>
<pb n="8a"/>
　以三日為制若然哭緦麻三月喪與七嵗同又此傳<lb/>
　承父母子之下而哭緦麻孩子疎失之甚也<lb/>
　程子曰無服之殤更不祭下殤之祭父母主之終父<lb/>
　母之身中殤之祭兄弟主之終兄弟之身上殤之祭<lb/>
　兄弟之子主之終兄弟之子之身若成人而無後者<lb/>
　兄弟之孫主之亦終其身凡此皆以義起也<lb/>
　劉氏敞曰以日易月者假令長子也其本服三年以<lb/>
　日易月則殤之二十五日餘子也其本服朞以日易<lb/>
<pb n="8b"/>
　月則殤之十三日<lb/>
　黄氏曰此章子夏傳文通言為殤之義不專為子女<lb/>
　子子而言也今以其舊文在此不敢輒易<lb/>
　敖氏曰文謂禮文也樛當作繆檀弓曰齊衰而繆絰<lb/>
　正謂此也繆絞也絰謂首絰也垂者其纓也殤絰之<lb/>
　有纓者不絞其纓而散之此亦異於成人者故以證<lb/>
　之無服之殤以日易月惟用於凡有齊斬之親者自<lb/>
　大功之親以下則否蓋齊斬之長殤中殤大功下殤<lb/>
<pb n="9a"/>
　小功以次言之則七嵗以下猶宜有服但以其不入<lb/>
　當服之限是以畧之然其恩之輕重與殤之在緦麻<lb/>
　者相等故不可不計日而哭之若滿七嵗者哭之八<lb/>
　十四日則亦近於緦麻之日月矣是其差也知大功<lb/>
　以下之親則否者大功之下殤在緦麻則七嵗者自<lb/>
　無服故大功以下者不必與無服之殤以日易月之<lb/>
　哭可也子生三月則父名之者三月天時一變故名<lb/>
　子者法之未名則不哭者子見於父父乃名之未名<lb/>
<pb n="9b"/>
　則是未之見也未見則未成父子之恩故不哭也其<lb/>
　他親之哭與否亦以此為節此義與婦之未廟見而<lb/>
　死者相類<lb/>
　郝氏曰繁文曰縟既𦵏易衰受冠乃所謂縟文也情<lb/>
　直禮簡故無受樛作絞猶校庠作膠庠大功以上小<lb/>
　斂襲絰散帶成服後絞殤麻雖成服不絞未成人禮<lb/>
　簡亦不受之類以日易月應服七月者哀傷不過七<lb/>
　日應服九月者哀傷不過九日如不飲酒不作樂之<lb/>
<pb n="10a"/>
　類案小歛帶散麻以始死哀甚也故成服後即絞殤<lb/>
　麻終不絞不尤甚於斬齊耶此禮似未協以日易月<lb/>
　鄭謂生一月者哭一日尤非也有如八嵗殤當百日<lb/>
　哭耶<lb/>
　張氏監本正誤云不滿八嵗以下皆為無服之殤脱<lb/>
　皆字<lb/>
　　世佐案絰敖云首絰是也木下曲曰樛喪成人者<lb/>
　　以絰圍繞髪際有餘因垂之于項後如木之下曲<lb/>
<pb n="10b"/>
　　然其文縟也殤服之絰僅足以繞額而已不下曲<lb/>
　　而垂之亦簡畧之一事故引以為不縟之証以日<lb/>
　　易月如註説則哭之日數太多如郝説又失之太<lb/>
　　少劉氏之言庶得其中乎説者謂漢文短喪以日<lb/>
　　易月其言蓋出於此然漢文以二十七月之喪更<lb/>
　　制為三十六日之服實非以日易月之比也又案<lb/>
　　劉説原本於馬融王肅而惟據齊斬之親不兼大<lb/>
　　功以下者言則勝于舊矣<lb/>
<pb n="11a"/>
叔父之長殤中殤<lb/>
　　世佐案兄之子為之也<lb/>
姑姊妹之長殤中殤<lb/>
　　世佐案姪及兄弟為之也<lb/>
昆弟之長殤中殤<lb/>
　　世佐案此不分適庶據士禮而言也若公子大夫<lb/>
　　之庶子為適昆弟亦然其庶昆弟相為則異於是<lb/>
夫之昆弟之子女子子之長殤中殤<lb/>
<pb n="11b"/>
　黄氏曰妾服見大功章大夫之妾為君之庶子條<lb/>
　敖氏曰小功章云昆弟之子女子子夫之昆弟之子<lb/>
　女子子之下殤則此服亦夫妻同也是章中不見昆<lb/>
　弟之子女子子今以下章例之復攷其尊卑親疎之<lb/>
　次則知亦當有此七字蓋傳寫者以其文同故脱之<lb/>
　耳<lb/>
　　世佐案世叔母為之也<lb/>
適孫之長殤中殤<lb/>
<pb n="12a"/>
　　世佐案祖為之也大夫已上同凡言適孫皆無適<lb/>
　　子者<lb/>
大夫之庶子為適昆弟之長殤中殤<lb/>
　　世佐案父之所不降子亦不敢降也<lb/>
公為適子之長殤中殤<lb/>
　敖氏曰公亦有為適子長殤之服則國君之世子亦<lb/>
　必二十而後冠如衆人矣<lb/>
大夫為適子之長殤中殤<lb/>
<pb n="12b"/>
　註曰諸侯大夫不降適殤者重適也天子亦如之<lb/>
　疏曰自叔父至大夫庶子為適昆弟之長殤中殤皆<lb/>
　是成人齊衰期長殤中殤殤降一等在大功故於此<lb/>
　摠見之又皆尊卑為前後次第作文也公為適子大<lb/>
　夫為適子皆是正統成人斬衰今為殤死不得著代<lb/>
　故入大功特言適子者天子諸侯於庶子則絶而無<lb/>
　服大夫於庶子降一等故於此不言唯言適子也若言二<lb/>
　適在下者亦為重出其文故也<lb/>
<pb n="13a"/>
其長殤皆九月纓絰其中殤七月不纓絰<lb/>
　註曰絰有纓者為其重也自大功以上絰有纓以一<lb/>
　條繩為之小功已下絰無纓<lb/>
　疏曰絰之有纓所以固絰猶如冠之有纓以固冠亦<lb/>
　結於頤下也五服之正無七月之服唯此大功中殤<lb/>
　有之故禮記云九月七月之喪三時是也諸文唯有<lb/>
　冠纓不見絰纓鄭檢此經長殤有纓法故知成人大<lb/>
　功已下皆有之也<lb/>
<pb n="13b"/>
　敖氏曰纓絰纓其絰也纓即絰之垂者此大功之纓<lb/>
　絰亦右本在上其異於成人者散而不絞爾纓絰止<lb/>
　於大功九月故此七月者亦有大功而不纓絰所以<lb/>
　見其差輕也此絰雖不纓猶以麻之有本者為之以<lb/>
　其為大功之服也<lb/>
　郝氏曰長殤九月中殤七月不言下殤降在小功也<lb/>
　成人大功首絰不屬皆有纓結項後中殤大功七月<lb/>
　首絰如環無纓殺也<lb/>
<pb n="14a"/>
　　世佐案纓冠絰要絰也喪成人者其文縟故其著<lb/>
　　冠也通屈一條繩為武垂下為纓齊衰以下以布<lb/>
　　為之又有要絰以象大帶皆儀文之繁縟者長殤<lb/>
　　首絰不樛垂畧于成人矣而有纓有絰與成人同<lb/>
　　中殤則并此二者而無之不縟之甚也<lb/>
　　　　右殤大功九月七月<lb/>
　郝氏曰尊屬之殤止於叔父姑自世父以上長於父<lb/>
　則無殤父母雖殤不在殤服之等其為斬齊猶之成<lb/>
<pb n="14b"/>
　人也有如十八之父母死為長殤四五嵗之孤兒九<lb/>
　月服即除可乎古者男女年十二以上皆可冠笄苟<lb/>
　男已冠娶女已笄嫁雖殤猶成人也喪服小記云丈<lb/>
　夫冠而不為殤婦人笄而不為殤為後者各以其服<lb/>
　服故魯人不殤童子汪踦變通在時凡禮皆然<lb/>
　　世佐案十二而冠為天子諸侯言之非大夫已下<lb/>
　　之達禮也詳見士冠禮殤無為人父之道冠而生<lb/>
　　子禮也安有為人父母而殤者乎郝氏之言蓋勿<lb/>
<pb n="15a"/>
　　深考耳<lb/>
大功布衰裳牡麻絰纓布帶三月受以小功衰即葛九<lb/>
月者<lb/>
　註曰受猶承也凡天子諸侯卿大夫既虞士卒哭而<lb/>
　受服正言三月者天子諸侯無大功主于大夫士也<lb/>
　此雖有君為姑姊妹女子子嫁于國君者非内喪也<lb/>
　疏曰天子七月而𦵏諸侯五月而𦵏虞而受服然經<lb/>
　正言三月者主於大夫士三月𦵏者云非内喪也者<lb/>
<pb n="15b"/>
　彼國自以五月𦵏後<hi>後下疑脱一受字</hi>服此諸侯為之自以<lb/>
　三月受服同于大夫士故云主于大夫士也<hi>從楊氏圗節本</hi>
　敖氏曰齊衰以上其絰皆不言絰纓故於此成人大<lb/>
　功言之乃因輕以見重且明有纓者之止于此也受<lb/>
　以小功衰者説大功布衰裳而以小功布衰裳受之<lb/>
　也即葛説麻絰帶就葛絰帶也三月而變衰葛九月<lb/>
　而除之婦人異於男子者不葛帶耳小功亦然檀弓<lb/>
　曰婦人不葛帶此章特著受月者以承上經無受之<lb/>
<pb n="16a"/>
　後嫌與之同亦且明受衰之止於此也此三月受服<lb/>
　上下同之章内有君為姑姊妹女子子嫁于國君者<lb/>
　而服問又言君主適婦之喪是諸侯雖無大功而於<lb/>
　其尊同者若所不可得而絶者亦服此服也其姑姊<lb/>
　妹女子子之嫁於國君者為外喪君之受服固不視<lb/>
　其卒哭之節適婦雖内喪而其禮則比於命婦但三<lb/>
　月而𦵏故君亦惟三月而受服也<lb/>
　郝氏曰此正服大功之制為成人也情微輕故次殤<lb/>
<pb n="16b"/>
　絰首要絰纓首絰亦如要絰不屬以纓結於項後大<lb/>
　功以上皆然獨於此言者以别于前中殤七月不纓<lb/>
　絰者也布帶以布為大帶五服同詳前三月既𦵏之<lb/>
　月以小功布為衰易始死所服大功衰也大功之冠<lb/>
　小功之衰接其冠布以為衰曰受即就也去故就新<lb/>
　曰即去故麻帶就新葛帶禮既𦵏帶絞葛易麻即葛<lb/>
　九月謂以葛帶終九月之期也者指下各為之人按<lb/>
　雜記喪冠條屬謂冠武連屬不缺則不用纓士冠禮<lb/>
<pb n="17a"/>
　緇布冠缺項青組纓屬于缺不屬故以纓結之喪冠<lb/>
　無缺别于吉也而首要絰皆不屬首絰有纓大功以<lb/>
　上同惟小功以下首絰屬不用纓所謂環絰也今世<lb/>
　五服首絰皆屬非古也<lb/>
　　世佐案絰兼在首在要者言纓冠纓布帶象大帶<lb/>
　　者言布于纓帶之間明是二者皆以布為之也即<lb/>
　　葛謂首絰要絰也去麻服葛無葛之鄉則用顈帶<lb/>
　　本用布至是則以輕細者易之其輕重之差如衰<lb/>
<pb n="17b"/>
傳曰大功布九升小功布十一升<lb/>
　註曰此受之下也以發傳者明受盡於此也又受麻<lb/>
　絰以葛絰間傳曰大功之葛與小功之麻同<lb/>
　疏曰云大功布九升小功布十一升者此章有降有<lb/>
　正有義降則衰七升冠十升正則衰八升冠亦十升<lb/>
　義則衰九升冠十一升十升者降小功十一升者正<lb/>
　小功傳以受服不言降大功與正大功直言義大功<lb/>
　之受者鄭云此受之下正據受之下發傳者明受盡<lb/>
<pb n="18a"/>
　於此義服大功以其小功至𦵏惟有變麻服葛因故<lb/>
　衰無受服之法故傳據義大功而言也云又受麻絰以<lb/>
　葛絰者言受衰麻俱受而傳唯發衰不言受麻以葛<lb/>
　故鄭解之引間傳者證經大功既𦵏變麻為葛與小<lb/>
　功初死同也<lb/>
　敖氏曰大功布三等受布二等此於大功與受布各<lb/>
　見一等者但以其一一相當者言也觀此則其上二<lb/>
　等之受布亦可見矣<lb/>
<pb n="18b"/>
　張氏曰大功卒哭後各以其冠為受或受十升或受<lb/>
　十一升受十升者降小功之布受十一升者正小功<lb/>
　之布也今傳據大功而言故註云受之下引間傳者<lb/>
　證大功葛絰大小之制也<lb/>
　　世佐案大功布七升若八升若九升傳唯云九升<lb/>
　　舉其輕者而重者可知也小功布十升若十一升<lb/>
　　若十二升傳唯云十一升見大功三等之衰其受<lb/>
　　同也初喪之衰各異而受衰同者以其冠同也冠<lb/>
<pb n="19a"/>
　　同者明其情有隆殺而服則同科也斬衰受以齊<lb/>
　　衰之下齊衰受以大功之上大功受以小功之中<lb/>
　　禮貴相變也大功必受以中者蓋欲以小功之下<lb/>
　　十二升者為大功之受冠而然也受服至是而窮<lb/>
　　矣故小功以下無受<lb/>
姑姊妹女子子適人者<lb/>
　疏曰此等並是本期出降大功故次在此<lb/>
　敖氏曰不杖期章不特著為此親在室者之服蓋以<lb/>
<pb n="19b"/>
　此條見之蓋經之例然也其他不見者放此<lb/>
　郝氏曰姑姊妹女四者已嫁死皆大功在室皆期可<lb/>
　知故不杖期條不及<lb/>
傳曰何以大功也出也<lb/>
　註曰出必降之者蓋有受我而厚之者<lb/>
　疏曰檀弓云姑姊妹之薄也蓋有受我而厚之者也<lb/>
　夫自為之禫杖期故於此從薄為之大功<lb/>
　敖氏曰以出者降其本親之服故此亦降之也<lb/>
<pb n="20a"/>
從父昆弟<lb/>
　註曰世父叔父之子也其姊妹在室亦如之<lb/>
　疏曰昆弟親為之期此從昆弟降一等故次姑姊妹<lb/>
　之下謂之從父昆弟世叔父與祖為一體又與己父<lb/>
　為一體縁親以致服故云從也<lb/>
　敖氏曰世叔父之子謂之從父昆弟者言此親從父<lb/>
　而别也故以明之從祖之義亦然<lb/>
為人後者為其昆弟<lb/>
<pb n="20b"/>
　疏曰在此者以其小宗之後大宗欲使厚於大宗之<lb/>
　親故次之在從父昆弟之下<lb/>
　敖氏曰其姊妹在室亦如之<lb/>
傳曰何以大功也為人後者降其昆弟也<lb/>
　疏曰案下記云為人後者於兄弟降一等故大功也<lb/>
　若然於本宗餘親皆降一等<lb/>
　　世佐案不云報者於不杖期章為人後者為其父<lb/>
　　母已言之矣故此畧之<lb/>
<pb n="21a"/>
庶孫<lb/>
　註曰男女皆是下殤小功章曰為姪庶孫丈夫婦人<lb/>
　同<lb/>
　疏曰卑於昆弟故次之庶孫從父而服祖期故祖從<lb/>
　子而服其孫大功降一等云男女皆是者女孫在室<lb/>
　與男孫同<lb/>
　敖氏曰孫言庶者對適立文也孫於祖父母本服大<lb/>
　功以其至尊故加隆而為之期祖父母于庶孫以尊<lb/>
<pb n="21b"/>
　加之故不報而以本服服之也<lb/>
　郝氏曰庶孫謂衆孫異於無父繼祖之適孫也孫於<lb/>
　祖皆期祖於孫皆大功尊卑之殊也<lb/>
適婦<lb/>
　註曰適婦適子之妻<lb/>
　疏曰疏於孫故次之其婦從夫而服其舅姑期其舅<lb/>
　姑從子而服其婦大功降一等者也<lb/>
傳曰何以大功也不降其適也<lb/>
<pb n="22a"/>
　註曰婦言適者從夫名<lb/>
　疏曰父母為適長三年今為適婦不降一等服期者<lb/>
　長子本為正體於上故加至三年婦直是適子之妻<lb/>
　無正體之義故直加于庶婦一等大功而已<lb/>
　敖氏曰亦加隆之服為之大功非不降之謂也婦從<lb/>
　其夫而服舅姑期舅姑以正尊而加尊焉故例為之<lb/>
　小功此異其為適故加一等也<lb/>
　郝氏曰子為父後故父為其婦大功雖大夫不降適<lb/>
<pb n="22b"/>
　也<lb/>
女子子適人者為衆昆弟<lb/>
　註曰父在則同父没乃為<hi>為下似脱一為字</hi>父後者服期也<lb/>
　疏曰前云姑姊妹女子子出適在章首者情重故至<lb/>
　此女子子反為昆弟在此者抑之欲使厚於夫氏故<lb/>
　次在此也<lb/>
　敖氏曰昆弟云衆對為父後者立文也是亦主言父<lb/>
　沒者之禮矣禮女子子成人而未嫁或逆降其旁親<lb/>
<pb n="23a"/>
　之期服此言已適人者乃為其昆弟大功則是旁親<lb/>
　之期服之不可以逆降者唯此耳<lb/>
　　世佐案衆昆弟凡不為父後者皆是不杖期章云女子<lb/>
　　子適人者為其昆弟之為父後者為父後者父之適長<lb/>
　　子也不云適昆弟而云為父後者容立庶子及族人為<lb/>
　　後也此與大夫之庶子為適昆弟期同是應降而不降<lb/>
　　重其繼世故也不必父後乃為之服期註説誤<lb/>
姪丈夫婦人報<lb/>
<pb n="23b"/>
　註曰為姪男女服同<lb/>
　疏曰姪卑於昆弟故次之不言男子女子而言丈夫<lb/>
　婦人者姑與姪在室出嫁同以姪女言婦人見嫁出<lb/>
　因此謂姪男為丈夫亦是長大之稱是以鄭還以男<lb/>
　女解之<lb/>
　敖氏曰章首已見為姑適人者之服此似不必言報<lb/>
　疑報字非誤即衍<lb/>
　　世佐案此與上節經文亦宜合為一節言女子子<lb/>
<pb n="24a"/>
　　適人者為此四等之親服而此四等之親亦以是<lb/>
　　服報之也丈夫男昆弟及姪也婦人女昆弟及姪<lb/>
　　女也此等皆期親降在大功云婦人者明其不以<lb/>
　　女昆弟及姪女之出嫁而又降也姑姊妹適人者<lb/>
　　之服已見上文於是復云報者上主為丈夫言此<lb/>
　　則兼言婦人故復云報以明之<lb/>
傳曰姪者何也謂吾姑者吾謂之姪<lb/>
　疏曰姪之名惟對姑生稱若對世叔唯得言昆弟之<lb/>
<pb n="24b"/>
　子不得姪名也<lb/>
夫之祖父母世父母叔父母<lb/>
　疏曰以其義服故次在此<lb/>
　敖氏曰不言夫之世父母叔父母報文畧也<lb/>
　郝氏曰夫之祖父母伯叔父母夫為服期則妻從夫<lb/>
　服降一等為大功<lb/>
傳曰何以大功也從服也<lb/>
　敖氏曰此釋經意也<lb/>
<pb n="25a"/>
夫之昆弟何以無服也其夫屬乎父道者妻皆母道也<lb/>
其夫屬乎子道者妻皆婦道也謂弟之妻婦者是嫂亦<lb/>
可謂之母乎故名者人治之大者也可無慎乎<lb/>
　註曰道猶行也言婦人棄性無常秩嫁於父行則為<lb/>
　母行嫁于子行則為婦行謂弟之妻為婦者卑逺之<lb/>
　故謂之婦嫂者尊嚴之稱是嫂亦可謂之母乎言不<lb/>
　可嫂猶叟也叟老人稱也是為序男女之别爾若己<lb/>
　以母婦之服服兄弟之妻兄弟之妻以舅子之服服<lb/>
<pb n="25b"/>
　己則是亂昭穆之序也治猶理也父母兄弟夫婦之<lb/>
　理人倫之大者可不慎乎大傳曰同姓從宗合族屬<lb/>
　異姓主名治際㑹名著而男女有别<hi>世佐案刋本此節註文多脱誤</hi>
　<hi>今從通典續通解補正</hi>
　何氏晏曰男女相為服不有骨肉之親則有尊卑之<lb/>
　異嫂叔親非骨肉不異尊卑恐有混交之失故推使<lb/>
　無服<lb/>
　疏曰夫之昆弟何以無服以下摠論兄弟之妻不為<lb/>
<pb n="26a"/>
　夫之兄弟服夫之兄弟不為兄弟妻服之事也若以<lb/>
　弟妻為婦即以兄妻為母而以母服服兄妻又以婦<lb/>
　服服弟妻又使妻以舅服服夫之兄又使兄妻以子<lb/>
　服服己夫之弟則兄弟反為父子亂昭穆之次序故<lb/>
　聖人深塞亂源使兄弟之妻本無母婦之名不相為<lb/>
　服也引大傳云同姓從宗合族屬者謂大宗子同是<lb/>
　正姓姬姜之類屬聚也合聚族人于宗子之家在堂<lb/>
　上行食燕之禮即繫之以姓而勿别綴之以食而勿<lb/>
<pb n="26b"/>
　殊是也又云異姓主名治際㑹者主名謂母與婦之<lb/>
　名治正也際接也以母婦正接之㑹聚則宗子之妻<lb/>
　食燕族人之婦於房是也云名著而男女有别者謂<lb/>
　母婦之名著則男女各有分别而無淫亂也<lb/>
　魏氏徴曰嫂叔之不服蓋推而逺之也禮繼父同居<lb/>
　則為之服未嘗同居則不為之服從母之夫舅之妻<lb/>
　二人不相為服或曰同㸑緦然則繼父之徒並非骨<lb/>
　肉服重由乎同㸑恩輕在乎異居故制服雖繋於名<lb/>
<pb n="27a"/>
　亦縁恩之厚薄也或有長年之嫂遇孩之叔劬勞鞠<lb/>
　養情若所生分飢共寒契闊偕老譬同居之繼父方<lb/>
　他人之同㸑情義之深淺寧可同日語哉在其生也<lb/>
　愛之同於骨肉及其死也則推而逺之求之本源深<lb/>
　所未諭若推而逺之是為不可生而共居死同行路<lb/>
　重其生而輕其死厚其始而薄其終稱情立文其義<lb/>
　安在且事嫂見稱載籍非一馬援則其見必冠孔<lb/>
　伋則哭之為位此躬踐教義仁深孝友察其所行豈<lb/>
<pb n="27b"/>
　非先覺者歟請小功五月<lb/>
　問嫂叔古無服今有之何也程子曰禮記曰推而逺<lb/>
　之也此説不是古之所以無服者只為無屬其夫屬<lb/>
　乎父道者妻皆母道也其夫屬乎子道者妻皆婦道<lb/>
　也今上有父有母下有子有婦叔父伯父父之屬也<lb/>
　故叔母伯母之服與叔父伯父同兄弟之子子之屬<lb/>
　也故兄弟之子之婦服與兄弟之子同若兄弟則已<lb/>
　之屬也難以妻道屬其嫂此古者所以無服以義理<lb/>
<pb n="28a"/>
　推不行也今之有服亦是豈有同居之親而無服者<lb/>
　朱子曰嫂叔之服先儒固謂雖制服亦可則徴議未<lb/>
　為失也　又問嫂叔無服而程先生云後聖有作須<lb/>
　為制服曰守禮經舊法此固是好纔説起定是那箇<lb/>
　不穏然有禮之權處父道母道亦是無一節安排着<lb/>
　推而逺之便是合有服但安排不得故推而逺之若<lb/>
　果是鞠養於嫂恩義不可已是他心自住不得又如<lb/>
　何無服得<lb/>
<pb n="28b"/>
　黄氏曰先師朱文公親書藁本下云今案傳意本謂<lb/>
　弟妻不得為婦兄妻不得為母故反言以詰之曰若<lb/>
　謂弟妻為婦則是兄妻亦可謂之母矣而可乎言其<lb/>
　不可爾非謂卑逺弟妻而正謂之婦也註疏皆誤今<lb/>
　論于此而頗刋定其疏云　妾服見大功章大夫之<lb/>
　妻為君之庶子條　貞觀十四年太宗謂侍臣曰同<lb/>
　㸑尚有緦麻之恩而嫂叔無服宜集學者詳議侍中<lb/>
　魏徵等議請小功五月報制可至二十年中書令蕭<lb/>
<pb n="29a"/>
　嵩奏依正觀為定　今服制令為兄弟妻為夫之兄<lb/>
　弟小功五月<lb/>
　敖氏曰為夫之祖父母世叔父母大功皆從夫之期<lb/>
　服者也夫為其昆弟亦期妻若從而服之亦當大功<lb/>
　今乃無服故因而發傳母道婦道謂世叔母及昆弟<lb/>
　之子婦之類也此據男子所為服者而言故繼之曰<lb/>
　謂弟之妻婦者是嫂亦可謂之母乎蓋以當時有謂<lb/>
　弟妻為婦者故引而正之以言其不可也傳之意蓋<lb/>
<pb n="29b"/>
　謂男子為婦人來嫁於己族者之服惟在母婦之行<lb/>
　者則可若尊不列於母卑不列於婦則不為之服以<lb/>
　其無母婦之名也故為昆弟之妻無服經之此條主<lb/>
　於妻為其夫之黨傳以從服釋之是也又云夫之昆<lb/>
　弟何以無服亦據妻不從夫而服其昆弟發問亦是<lb/>
　也顧乃以男子不服昆弟之妻為答此不惟失所問<lb/>
　之意又與夫之昆弟所以無服之義相違蓋婦人於<lb/>
　夫之昆弟當從服而乃不從服其無服之義生於婦<lb/>
<pb n="30a"/>
　人而非起於男子也檀弓曰嫂叔之無服也蓋推而<lb/>
　逺之彼似善於此矣爾雅曰弟之妻為婦<lb/>
　顧氏曰謂弟之妻婦者其嫂亦可謂之母乎<hi>記大傳文同</hi>
　蓋言兄弟之妻不可以母子為比以名言之既有所<lb/>
　闗而不通以分言之又有所嫌而不可以不逺記曰<lb/>
　嫂叔之無服也蓋推而逺之也夫外親之同㸑猶緦<lb/>
　而獨兄弟之妻不為制服者以其分親而年相亞故<lb/>
　聖人嫌之嫌之故逺之而大為之坊<hi>曲禮嫂叔不通問</hi>不獨<lb/>
<pb n="30b"/>
　以其名也此又傳之所未及也存其恩於娣姒而斷<lb/>
　其義於兄弟夫聖人之所以處此者精矣<hi>大傳疏曰有從有服</hi>
　<hi>而無服嫂叔是也有從無服而無服姊姒是也</hi>　嫂叔雖不制服然而曰無<lb/>
　服而為位者惟叔嫂<hi>奔喪</hi>　子思之哭嫂也為位<hi>檀弓</hi>何<lb/>
　也曰是制之所抑而情之所不可闕也然而鄭氏曰<lb/>
　正言嫂叔尊嫂也若兄公與弟之妻則不能也<hi>正義曰兄</hi>
　<hi>公與弟妻不為位者卑逺之弟妻于兄公不為位者尊絶之</hi>此又以補禮記之不<lb/>
　及<hi>檀弓言嫂叔之無服雜記言嫂不撫叔叔不撫嫂是兼兄公與弟妻</hi>
<pb n="31a"/>
　張氏曰婦人與夫之昆弟不相為服常情所疑故傳<lb/>
　於此發之以為從父之妻可名為母從子之妻可名<lb/>
　為婦故可相與為服若弟之妻不可謂之婦兄之妻<lb/>
　不可謂之母是路人也路人而復為之服近於亂矣<lb/>
　故推而逺之塞亂源也其謂之㛮謂之婦者立此名<lb/>
　以尊嚴之卑逺之耳<lb/>
　　世佐案弟之妻為婦文見爾雅故鄭君為之説曰<lb/>
　　謂弟之妻為婦者卑逺之故謂之婦然非傳義也<lb/>
<pb n="31b"/>
　　朱子駁之當矣<lb/>
大夫為世父母叔父母子昆弟昆弟之子為士者<lb/>
　註曰子謂庶子<lb/>
　疏曰大夫為此八者本期今以為士故降至大功亦<lb/>
　為重出此文故次在此也<lb/>
　敖氏曰大夫於士為異爵故其喪服例降其旁親之<lb/>
　為士者一等雖世叔父母亦降之所以見貴貴之意<lb/>
　勝也不杖期章為此親之為大夫命婦者云大夫之<lb/>
<pb n="32a"/>
　子此云大夫互見其人以相備也<lb/>
傳曰何以大功也尊不同也尊同則得服其親服<lb/>
　註曰尊同謂亦為大夫者親服期<lb/>
公之庶昆弟大夫之庶子為母妻昆弟<lb/>
　註曰公之庶昆弟則父卒也大夫之庶子則父在也<lb/>
　其或為母謂妾子也<lb/>
　疏曰此並受厭降卑于自降故次在自降人之下若<lb/>
　云公子是父在今繼兄而言昆弟又公子父在為母<lb/>
<pb n="32b"/>
　妻在五服之外今服大功故知父卒也大夫之庶子<lb/>
　繼父而言又大夫卒子為母妻得伸其本服今但大<lb/>
　功故知父在也於適妻君大夫自不降其子皆得伸<lb/>
　今為母但大功明妾子自為己母也<lb/>
　汪氏琬曰戴徳喪服變除曰天子諸侯之庶昆弟大<lb/>
　夫之庶子為其母大功哭泣飲食思慕猶三年賀循<lb/>
　喪服要記凡降服既降心喪如常月劉智謂小功以<lb/>
　下不税乃無心喪又陳沈洙議元嘉立議心喪以二<lb/>
<pb n="33a"/>
　十五月為限惟王儉古今集記終二十七月為王逡<lb/>
　所難何佟之儀註亦用二十五月無復心禫云云是<lb/>
　則心禫可廢心喪不可廢也宋服制凡如適孫祖在<lb/>
　為祖母為人後者為其所生父母之類皆許解官申<lb/>
　心喪三年蓋猶遵用前代制也自明以來此禮不行<lb/>
　久當士大夫所宜講求者<lb/>
傳曰何以大功也先君餘尊之所厭不得過大功也<lb/>
　雷氏曰公羊傳云國君以國為體是以其人雖亡其<lb/>
<pb n="33b"/>
　國猶存故許有餘尊以厭降之<lb/>
　疏曰公之庶昆弟以其公在為母妻厭在五服外公<lb/>
　卒猶為餘尊之所厭不得過大功<lb/>
　敖氏曰厭謂厭其所為服者也不得過大功謂使服<lb/>
　之者不得過此而伸其服也國君於旁期而下皆以<lb/>
　尊厭而絶之此三人者皆君所絶者也尊者之子必<lb/>
　從其父而為服故君在則公子於昆弟無服而為母<lb/>
　若妻於五服之外君没矣其死者猶為餘尊之所厭<lb/>
<pb n="34a"/>
　是以公子為此三人止於大功也<lb/>
　顧氏曰尊尊親親周道也諸侯有一國之尊為宗廟<lb/>
　社稷之主既沒而餘尊猶在故公之庶子於所生之<lb/>
　母不得伸其私恩為之大功也大夫之尊不及諸侯<lb/>
　既沒則無餘尊故其庶子于父卒為其私親並依本<lb/>
　服如邦人也親不敵尊故厭尊不敵親故不厭此諸<lb/>
　侯大夫之辨也<lb/>
　姜氏曰此釋公之庶昆弟也<lb/>
<pb n="34b"/>
大夫之庶子則從乎大夫而降也<lb/>
　註曰言從乎大夫而降則於父卒如國人也昆弟庶<lb/>
　昆弟也舊讀昆弟在下其於厭降之義宜蒙此傳也<lb/>
　是以上而同之<lb/>
　疏曰大夫之子據父在有厭從於大夫降一等大夫<lb/>
　若卒則得伸無餘尊之厭也<lb/>
　敖氏曰大夫之子從乎大夫而降謂尊降之義在大<lb/>
　夫而不在己也大夫於所服者或以尊加之而降一<lb/>
<pb n="35a"/>
　等亦謂之厭此三人者皆大夫之所降者也其子亦<lb/>
　從其父而降之一等為大功與公子父沒之禮同大<lb/>
　夫沒子乃得伸其服以其無餘尊也此傳言公之昆<lb/>
　弟大夫之庶子是服之所以同者備矣而諸侯大夫<lb/>
　尊厭輕重逺近之差亦畧于是乎見焉推而上之則<lb/>
　天子之所厭者又可知矣先儒乃以天子之子同於<lb/>
　公子之禮似誤也<lb/>
　張氏曰據註及疏此經文昆弟二字舊在傳後鄭君<lb/>
<pb n="35b"/>
　始移在傳前與母妻合文<lb/>
　姜氏曰此釋大夫之子也<lb/>
父之所不降子亦不敢降也<lb/>
　註曰父所不降謂適也<lb/>
　姜氏曰此因言適子也<lb/>
　　世佐案註所謂適者兼適母適子之妻適昆弟而<lb/>
　　言姜專指適子非<lb/>
皆為其從父昆弟之為大夫者<lb/>
<pb n="36a"/>
　註曰皆者言其互相為服尊同則不相降其為士者<lb/>
　降在小功適子為之亦如之<lb/>
　疏曰承上文公之庶昆弟大夫之庶子之下則是上<lb/>
　二人也以其二人為父所厭降今此從父昆弟為大<lb/>
　夫故此二人不降而服大功依本服也鄭云互相為<lb/>
　服者以彼此同是從父昆弟相為著服故云皆是互<lb/>
　見之義故也<lb/>
　敖氏曰此文承上經兩條而言則皆云者皆大夫公<lb/>
<pb n="36b"/>
　之昆弟大夫之子也大夫公之昆弟於此親則尊同<lb/>
　也大夫之子於此親則亦以其父之所不降者也故<lb/>
　皆服其親服春秋傳曰公子之重視大夫公之昆弟<lb/>
　降其昆弟之為公子者不降其從父昆弟之為大夫<lb/>
　者則知先君餘尊之所厭止於上三人耳<lb/>
　郝氏曰大夫之庶子以大夫之期皆降故從之也苟<lb/>
　父之所不降如世叔父與昆弟彼此皆大夫則皆大<lb/>
　功貴同也如從父昆弟為士則降為小功矣<lb/>
<pb n="37a"/>
　張氏曰經文皆字謂上文公庶昆弟大夫庶子並然<lb/>
　也註以互相為釋之恐未當註其為士者從父昆弟<lb/>
　之為士者也適子為之亦如之明不特大夫之庶子<lb/>
　不為之降也此又依經推言之<lb/>
　　世佐案皆字之義敖説得之郝以此句連於上節<lb/>
　　之傳故其為説如此誤<lb/>
為夫之昆弟之婦人子適人者<lb/>
　註曰婦人子者女子子也不言女子子者因出見恩疏<lb/>
<pb n="37b"/>
　陳氏詮曰婦人者夫之昆弟之子婦也子者夫之<lb/>
　昆弟之女子子適人者也此是二人皆服大功先儒<lb/>
　皆以婦人子為一人此既不辭且夫昆弟之子婦復<lb/>
　見何許耶<lb/>
　疏曰此亦重出故次從父昆弟下此謂世叔母為之<lb/>
　服在家期出嫁大功<lb/>
　敖氏曰是服夫妻同也上經不言夫為之者其文脱<lb/>
　與或言女子子或言婦人子互文以見其同耳<lb/>
<pb n="38a"/>
　郝氏曰婦人子適人者即齊衰三月繼父妻之子也<lb/>
　此為之服者即前夫之昆弟婦所謂娣姒而夫死寡<lb/>
　居者也其夫之昆弟死其妻穉子幼與其子適人死<lb/>
　則先伯叔母為大功禮世叔母于夫昆弟之子不杖<lb/>
　期今從其母再嫁降為大功繼父傳云子無大功之<lb/>
　親此其有齊期之親者而亦從母適人故降也<lb/>
　姜氏曰婦人子註釋恐非或曰婦人子對妾而言<lb/>
　　世佐案此當以註説為正不云女子子而云婦人<lb/>
<pb n="38b"/>
　　子敖以為互文是也陳氏分婦人及子適人者為<lb/>
　　二亦可備一解郝講二説則悖于理矣<lb/>
大夫之妾為君之庶子<lb/>
　馬氏曰合大夫之妾為君之庶子女子子嫁者未嫁<lb/>
　者言大夫之妾為此三人<lb/>
　註曰下傳曰何以大功也妾為君之黨服得與女君<lb/>
　同指為此也妾為君之長子亦三年自為其子期異<lb/>
　于女君也士之妾為君之衆子亦期<lb/>
<pb n="39a"/>
　王氏肅曰大夫之妾為他妾之子大功九月自諸侯<lb/>
　以上不服<lb/>
　疏曰妾為君之庶子輕于為夫之昆弟之女故次之<lb/>
　引下傳者彼傳為此經而作也在下者鄭彼云文爛<lb/>
　在下耳故也云妾為君之長子亦三年者妾從女君<lb/>
　服得與女君同又云自為其子期異於女君也者以<lb/>
　其女君從夫降其庶子大功夫不厭妾故自服其子<lb/>
　期也云士妾為君之衆子亦期謂亦可得與女君同<lb/>
<pb n="39b"/>
　也<lb/>
　敖氏曰此服亦從乎其君而服之也大夫為庶子大<lb/>
　功女子子在室亦如之妾為君之長子亦三年自為<lb/>
　其子期經於妾為君之黨服皆畧之惟著大夫之妾<lb/>
　以見其異則士之妾不言可知矣<lb/>
　郝氏曰妾謂夫為君謂嫡為女君庶子女子子皆夫<lb/>
　君之血屬不言長子長子三年大夫不降適也必言<lb/>
　君明非妾親生子也<lb/>
<pb n="40a"/>
　　世佐案庶子謂適妻所生第二以下及他妾之子<lb/>
　　也女子子在室與嫁于大夫者亦存焉惟適長子<lb/>
　　及己所生則異于是<lb/>
女子子嫁者未嫁者為世父母叔父母姑姊妹<lb/>
　註曰舊讀合大夫之妾為君之庶子女子子嫁者未<lb/>
　嫁者言大夫之妾為此三人之服也<lb/>
　疏曰此是女子子逆降旁親又是重出故次之於此<lb/>
　知逆降者此經云嫁者為世父已下出降大功自是<lb/>
<pb n="40b"/>
　常法更言未嫁者亦為世父以下非未嫁逆降而何<lb/>
　云舊讀合大夫之妾為君之庶子女子子嫁者未嫁<lb/>
　者言大夫之妾為此三人之服也者此馬融之輩舊<lb/>
　讀如此鄭以此為非故此下註破之也<lb/>
　敖氏曰此著其隆之之節異於他親也在室而逆降<lb/>
　正言此七人者蓋世父母叔父母與姑之期為旁尊<lb/>
　之加服姊妹之期雖本服然以其外成也故并世父<lb/>
　以下皆於未嫁而畧從出降明其異於父母昆弟也<lb/>
<pb n="41a"/>
　此服無為妻為妾之異經惟以嫁為言者約文以包<lb/>
　之耳前經見姊妹適人者及為夫之昆弟之婦人子<lb/>
　適人者此世父母而下為凡女子子之降服也其服<lb/>
　惟以適人為節以此見逆降之服無報禮也<lb/>
　姜氏曰此章馬氏舊讀正合經傳之義而註疏自溺<lb/>
　其㫖遂致經義爚亂今從舊讀<lb/>
　　世佐案女子子在室為此七人皆期服其嫁者因<lb/>
　　出降也不云適人而云嫁者見其雖貴為大夫妻<lb/>
<pb n="41b"/>
　　不再降也大夫妻尊與大夫同禮宜降其旁親而<lb/>
　　不降其世叔父者以其與己之祖若父為一體而<lb/>
　　其妻又與世叔父為一體皆旁親之最尊者今既<lb/>
　　以出降在此矣若又以尊降為小功母乃太薄乎<lb/>
　　故不敢也姑姊妹亦不降者指成人而未嫁者言<lb/>
　　也未成人當降為殤服若適士當降為小功下文<lb/>
　　言大夫之妻為姑姊妹為命婦者大功則其不為<lb/>
　　命婦者降可知矣大夫妻得以尊降其姑姊妹者<lb/>
<pb n="42a"/>
　　婦人外成比世叔父為少殺也女子子未嫁者曷<lb/>
　　為亦降其旁親乎曰逆降也逆降之義奈何曰昏<lb/>
　　姻之時男女之正王政之所重也女子二十而嫁<lb/>
　　有故二十三年而嫁謂父母喪也聖人權於二者<lb/>
　　之間以父母之喪較之昏姻之時則服重而時輕<lb/>
　　故使之遂其服以世叔父諸喪較之昏姻之時則<lb/>
　　服輕而時重故使之遂其時此逆降之禮所由設<lb/>
　　也女子子所逆降者惟此七人耳以其皆期服故<lb/>
<pb n="42b"/>
　　也若大功以下可以無妨於時則不須逆降矣其<lb/>
　　不云在室而云未嫁者女子子在室與男子同禮<lb/>
　　之常也唯其年已及笄故雖未嫁而得從出降之<lb/>
　　例所以通其變也傳以成人而未嫁者釋之得經<lb/>
　　意矣<lb/>
傳曰嫁者其嫁于大夫者也未嫁者成人而未嫁者也<lb/>
何以大功也妾為君之黨服得與女君同下言為世父<lb/>
母叔父母姑姊妹者謂妾自服其私親也<lb/>
<pb n="43a"/>
　註曰此不辭即實為妾遂自服其私親當言其以見<lb/>
　之齊衰三月章曰女子子嫁者未嫁者為曽祖父母<lb/>
　經與此同足以見之矣傳所云何以大功也妾為君<lb/>
　之黨服得與女君同文爛在下爾女子子成人者有<lb/>
　出道降旁親及將出者明當及時也<lb/>
　疏曰云何以大功也妾為君之黨服得與女君同此<lb/>
　傳當在上大夫之妾為君之庶子下爛脱誤在此但<lb/>
　下言二字及者謂妾自服其私親也九字摠十一字<lb/>
<pb n="43b"/>
　既非子夏自著又非舊讀者自安必自鄭君置之鄭<lb/>
　君欲分别舊讀者如此意趣然後以註破之云此不<lb/>
　辭者謂分别文句不是解義言辭也云即實為妾遂<lb/>
　自服其私親當言其以明之者此鄭欲就舊章讀破<lb/>
　之案不杖期章云女子子適人者為其父母昆弟之<lb/>
　為父後者又云公妾以及士妾為其父母自為其親<lb/>
　皆言其以明之今此不言其明非妾為私親也又引<lb/>
　齊衰三月章曰女子子嫁者未嫁者為曾祖父母經<lb/>
<pb n="44a"/>
　與此同足以見之矣彼二人為曾祖是正尊雖出嫁<lb/>
　亦不降此則為旁親雖未嫁亦逆降聖人作文是同<lb/>
　足以明之明是二人為此七人不得以嫁者未嫁者<lb/>
　上同君之庶子下文為世父以下為妾自服私親也<lb/>
　云傳所云何以大功也妾為君之黨服得與女君同<lb/>
　文爛在下爾者此傳為大夫之妾為君之庶子而發應在<lb/>
　女子子之上君之庶子之下以簡札韋編爛斷後人錯置於<lb/>
　下是以舊讀遂悞也云女子子成人者有出道謂女<lb/>
<pb n="44b"/>
　子子十五已後許嫁笄為成人有出嫁之道是以雖未<lb/>
　出即逆降世父已下旁親也云及將出者明當及時<lb/>
　也者謂女子子年十九後年二月冠子娶妻之月其<lb/>
　女當嫁今年遭此世父已下之喪若依本服期者過<lb/>
　後年二月不得及時逆降在大功大功之末可以嫁<lb/>
　子則於二月得及時而嫁也<lb/>
　黄氏曰先師朱文公親書藁本云傳先解嫁者未嫁<lb/>
　者而後通以上文君之庶子並以妾與女君同釋之<lb/>
<pb n="45a"/>
　乃云下言為世父母以下而以自服私親釋之文勢<lb/>
　似不誤也又批云此一條舊讀正得傳意但於經例<lb/>
　不合鄭註與經例合但所改傳文似亦牽强又未見<lb/>
　妾為己之私親本當服期者合著何服疏言十一字<lb/>
　是鄭所置今詳此十一字中包為世至姊妹十字苦<lb/>
　無上下文即無所屬未詳其説可更攷之又有問大<lb/>
　夫之妾章先生云此段是鄭註時已疑傳文之誤今<lb/>
　考女子適人者為父母及昆弟之為父後者已見於<lb/>
<pb n="45b"/>
　齊衰期章為衆兄弟又見于此大功章惟伯叔父母<lb/>
　姑姊妹之服無文而獨見于此則當從鄭註之説無<lb/>
　疑矣　此條内妾為君之黨服得與女君同夫黨服<lb/>
　通用<lb/>
　敖氏曰傳者以此經合于上謂皆大夫之妾為之故<lb/>
　其言如此何以大功怪其卑賤而服之降否如尊者<lb/>
　然也妾為君之黨服得與女君同釋所以大功之意<lb/>
　言大夫于此庶子女子子或以尊降之或以其尊同<lb/>
<pb n="46a"/>
　而不降皆在大功妻體其夫服宜如之妾則不體君<lb/>
　而此服亦大功者以是三人者皆君之黨已因君而<lb/>
　服之故其降若否亦視君以為節而不得不與女君<lb/>
　同固無嫌於卑賤也然此但可以釋為君之庶子之<lb/>
　文若并女子子未嫁者言之則不合于經蓋經初無<lb/>
　為女子子未嫁者之禮且凡云嫁者皆指凡嫁于人<lb/>
　者而言非必謂行於大夫而后為嫁也又謂為世父<lb/>
　母以下皆妾為私親之服亦不合于經蓋此乃適人<lb/>
<pb n="46b"/>
　者之通禮經必不特為此妾發之又此妾為私親大<lb/>
　功者亦不止於是也傳説俱失之詳傳者之意蓋失<lb/>
　于分句之不審又求其為嫁者大功之説而不可得<lb/>
　故强生嫁于大夫之義以自傅㑹既以女子子嫁者<lb/>
　未嫁者屬於上條則為世父母以下之文無所屬又<lb/>
　以為亦大夫之妾為之遂使一條之意析而為二首<lb/>
　尾衡決兩無所當實甚誤也攷此傳文其始蓋引大<lb/>
　夫之妾至未嫁者之經文而釋之故已釋其所謂本<lb/>
<pb n="47a"/>
　條者之㫖復以下言云云併釋下經今在此者乃鄭<lb/>
　氏移之耳　按註云齊衰三月章曰女子子嫁者未<lb/>
　嫁者為曾祖父母經與此同足以明之矣者謂二經<lb/>
　之文同足以明其不當如舊説也<lb/>
　郝氏曰大夫女嫁于大夫為大功不降未嫁無屬降<lb/>
　期為大功君之黨即大夫庶子與女子女君同大夫<lb/>
　服妾同女君服也世父母以下妻私親皆大功如常<lb/>
　妾不體君得自遂也　按此節文義甚明鄭謂有錯<lb/>
<pb n="47b"/>
　簡非也彼以大夫之妾為君庶子别為一條安得不<lb/>
　疑為錯簡乎鄭以傳為不足信世儒纂禮欲并傳棄<lb/>
　之鄭始作俑矣<lb/>
　張氏曰舊讀與傳文甚協鄭君必欲破之不知何故<lb/>
　且女子未嫁而逆降旁親于義亦自可疑兩存其説<lb/>
　可也<lb/>
　萬氏斯大曰此條言大夫之妾當服大功者在君之<lb/>
　家有君之庶子及女子子嫁者未嫁者在私家有其<lb/>
<pb n="48a"/>
　世叔父母姑姊妹經傳甚明而鄭氏不從其解非經<lb/>
　誣傳莫此為甚大凡妾為女君之服皆從乎女君但<lb/>
　大夫之庶子父母降服大功妾從女君而服此禮甚<lb/>
　明傳特恐人疑于女子之嫁者同于未嫁者故特著<lb/>
　曰嫁者其嫁于大夫者也明其因尊同而不降也又<lb/>
　特著曰未嫁者其成人而未嫁者也明其惟成人故<lb/>
　大功否則又當降為殤服也更恐疑于為世叔父母<lb/>
　姑姊妹何以亦為君黨之服又特著曰妾自服其私<lb/>
<pb n="48b"/>
　親也詞義有何可疑而妄疑傳為脱爛故特正之<lb/>
　姜氏曰舊讀兩為字對看甚明而註乃折大夫之妾<lb/>
　為君之庶子為一條女子子嫁者未嫁者合下為世<lb/>
　叔父母等為一條又以未嫁者例不得降故又為逆<lb/>
　降旁親欲其及時而嫁之説以通之其説與經傳殊<lb/>
　别據引齊衰三月章女子嫁者未嫁者為曾祖父母<lb/>
　條以謂經例正同然考經大夫及大夫之妻為姑姊<lb/>
　妹嫁於大夫者大功為適士者小功則其妾服君之<lb/>
<pb n="49a"/>
　黨而為嫁於大夫者大功適士者小功經例亦甚明<lb/>
　也竊謂萬氏發明深切此條合從舊讀即如鄭義亦<lb/>
　可從互文省文之例以類推其説若必駁馬讀以駁<lb/>
　原傳則非西河傳禮有悞而其論禮實固耳朱子稱<lb/>
　馬讀為得傳義而於註則有疑詞有以哉<lb/>
　　世佐案此段當從鄭註朱子已有定論後來者可<lb/>
　　以息喙但註意與傳文本無不合奈為傳冩者所<lb/>
　　誤致令如水火然故人不能無疑耳何以大功也<lb/>
<pb n="49b"/>
　　妾為君之黨服得與女君同三句據註當在經文<lb/>
　　大夫之妾為君之庶子下而簡脱在此此誤於漢<lb/>
　　以前者也下文為世父母叔父母姑姊妹者謂妾<lb/>
　　自服其私親也廿一字據疏是鄭君置之當屬註<lb/>
　　而大書連於傳此誤于唐以後者也<hi>杜氏通典引此傳文下言</hi>
　　<hi>以下廿一字亦存焉知其誤連於傳自唐時已然矣</hi>今以其相傳已久不敢<lb/>
　　輒為改易而千餘載之訛不可不正謹考定之如<lb/>
　　左庶以祛後來之惑云<lb/>
<pb n="50a"/>
經大夫之妾為君之庶子女子子嫁者未嫁者　傳曰<lb/>
嫁者其嫁于大夫者也未嫁者成人而未嫁者也妾為<lb/>
君之黨服得與女君同<lb/>
經為世父母叔父母姑姊妹<lb/>
　　以上馬融輩舊讀<lb/>
　經大夫之妾為君之庶子<lb/>
　註下傳曰何以大功也妾為君之黨服得與女君同<lb/>
　指為此也妾為君之長子亦三年自為其子期異於<lb/>
<pb n="50b"/>
　女君也士之妾為君之衆子亦期<lb/>
　經女子子嫁者未嫁者為世父母叔父母姑姊妹<lb/>
　傳曰嫁者其嫁於大夫者也未嫁者成人而未嫁者<lb/>
　也妾為君之黨服得與女君同<lb/>
　註舊讀合大夫之妾為君之庶子女子子嫁者未嫁<lb/>
　者言大夫之妾為此三人之服也下言為世父母叔<lb/>
　父母姑姊妹者謂妾自服其私親也此不辭即實為<lb/>
　妾遂自服其私親當言其以見之齊衰三月章曰女<lb/>
<pb n="51a"/>
　子子嫁者未嫁者為曾祖父母經與此同足以見之<lb/>
　矣傳所云何以大功也妾為君之黨服得與女君同<lb/>
　文爛在下爾女子子成人者有出道降旁親及將出<lb/>
　者明當及時也<lb/>
　　以上鄭註經傳之次<hi>削傳末二語以還註從疏説也移上節之註合于下則玩</hi>
　　<hi>其文理宜然耳</hi>
　經大夫之妾為君之庶子　傳曰何以大功也妾為<lb/>
　君之黨服得與女君同<lb/>
<pb n="51b"/>
　經女子子嫁者未嫁者為世父母叔父母姑姊妹<lb/>
　傳曰嫁者其嫁于大夫者也未嫁者成人而未嫁者<lb/>
　也<lb/>
　　以上依鄭註更定經傳之次<lb/>
大夫大夫之妻大夫之子公之昆弟為姑姊妹女子子<lb/>
嫁于大夫者<lb/>
　疏曰此等姑姊妹已下應降而不降又兼重出其文<lb/>
　故次在此也此大夫大夫妻大夫之子公之昆弟四<lb/>
<pb n="52a"/>
　等人尊卑同皆降旁親姑姊已下一等大功又以出<lb/>
　降當小功但嫁于大夫尊同無尊降直有出降故皆<lb/>
　大功也但大夫妻為命婦若夫之姑姊妹在室及嫁<lb/>
　皆小功若不為大夫妻又降在緦麻假令彼姑姊妹<lb/>
　亦為命婦唯小功耳今得在大夫<hi>夫當作功</hi>科中者此謂<lb/>
　命婦為本親姑姊妹己之女子子因大夫大夫之子<lb/>
　為姑姊妹女子子寄文於夫與子姑姊妹之中不煩<lb/>
　别見也<lb/>
<pb n="52b"/>
　敖氏曰大夫公之昆弟為此服則尊同也大夫之子<lb/>
　則亦從乎大夫而為之也大夫之妻為此女子子其<lb/>
　義亦然若為此姑姊妹又但為本服耳蓋婦人之嫁<lb/>
　者于其兄弟惟有出降而已姑姊妹雖不為命婦猶<lb/>
　為之大功也經言大夫大夫之子為服者多矣于是<lb/>
　乃著大夫之妻者以惟此條可與之相通故因而見<lb/>
　之也凡妻為夫之族類與其姊妹與其在父列以上<lb/>
　者率降于夫于其昆弟之列者又無服惟在子列而<lb/>
<pb n="53a"/>
　下乃與夫同之耳又考公之昆弟為此姊妹惟在出<lb/>
　降之科則是先君餘尊之所厭亦不及於其嫁出之<lb/>
　女也若先於君<hi>於君二字當乙</hi>其姊妹與其孫則不厭之固<lb/>
　矣<lb/>
　　世佐案大夫之妻為姑姊妹嫁于大夫者之服在<lb/>
　　此則其適士者當降在小功可知矣此亦命婦以<lb/>
　　尊降旁親之證也章内女子子為姑姊妹之服凡<lb/>
　　三見首云女子子適人者為衆昆弟姪丈夫婦人<lb/>
<pb n="53b"/>
　　報衆昆弟婦人即姊妹也姪婦人姪女也姪婦人<lb/>
　　報之則姑也此指皆適士者而言也次云女子子<lb/>
　　嫁者未嫁者為世父母叔父母姑姊妹此謂其嫁於<lb/>
　　大夫及成人而未嫁者為姑姊妹之成人而未有所適者也<lb/>
　　嫁于大夫者禮宜降其旁親而于世叔父母仍服大功<lb/>
　　者以世叔父母旁親之最尊者故有出降有逆降而無<lb/>
　　尊降也姑之尊亞於世叔父而親又殺焉姊妹則親而<lb/>
　　不尊矣故其成人而未有所適者大夫妻猶為之大功<lb/>
<pb n="54a"/>
　　若適士則降為小功此其異於世叔父母者也至<lb/>
　　是又言其皆嫁于大夫者尊同不降之禮合斯三<lb/>
　　者觀之則於尊尊親親貴貴之義銖兩不爽如是<lb/>
　　而説者多謬為之解致聖人之精意不白于天下<lb/>
　　豈非講經之責哉<lb/>
君為姑姊妹女子子嫁于國君者<lb/>
　疏曰國君絶期以下今為尊同故亦不降依嫁服大<lb/>
　功不云夫人世子亦同國君不降可知<lb/>
<pb n="54b"/>
　敖氏曰以上條例之則大夫公子之服亦當然也<lb/>
傳曰何以大功也尊同也尊同則得服其親服<lb/>
　疏曰問者以諸侯絶旁期大夫降一等今此大功故<lb/>
　也<lb/>
　敖氏曰尊同謂君子為夫人者大夫公之昆弟于為<lb/>
　命婦者也夫人命婦雖非有爵者然此三人以其與<lb/>
　己敵者齊體之故亦例以尊同者視之而如其出嫁<lb/>
　之服不敢絶之降之也此一節釋經之文義<lb/>
<pb n="55a"/>
諸侯之子稱公子公子不得禰先君公子之子稱公孫<lb/>
公孫不得祖諸侯此自卑别于尊者也若公子之子孫<lb/>
有封為國君者則世世祖是人也不祖公子此自尊别<lb/>
于卑者也<lb/>
　註曰不得禰不得祖者不得立其廟而祭之也卿大<lb/>
　夫以下祭其祖禰則世世祖是人不得祖公子者後<lb/>
　世為君者祖此受封之君不得祀别子也公子若在<lb/>
　髙祖以下則如其親服後世遷之乃毁其廟爾因國<lb/>
<pb n="55b"/>
　君以尊降其親故終説此義云<lb/>
　疏曰諸侯之子稱公子以下因尊同遂廣説尊不同<lb/>
　之義諸侯之子適適相承而旁支庶以下並為諸侯<lb/>
　所絶不得稱諸侯子變名公子卑逺之也適既立廟<lb/>
　支庶子孫不立廟是自卑别于尊者也公子之子孫<lb/>
　或為天子臣出封為五等諸侯後世將此始封之君<lb/>
　世世祖之不復祀别子是自尊别于卑也註云不得<lb/>
　立其廟而祭之也者以其廟已在適子為君者立之<lb/>
<pb n="56a"/>
　旁支庶不得並立廟故也云卿大夫以下祭其祖禰<lb/>
　者欲見公子公孫若立為卿大夫得立三廟若作上<lb/>
　士得立二廟若作中士得立一廟並得祭其祖禰既<lb/>
　不祖禰先君當立别子以下别子不得禰先君雖為<lb/>
　卿大夫未有廟至子孫以後乃得立别子為太祖不<lb/>
　毁廟以下二廟祖禰之外次第則遷之也公子若在<lb/>
　髙祖以下則如其親服者此解始封君得立五廟太<lb/>
　祖與髙祖以下也今始封君後世乃不毁其廟為太<lb/>
<pb n="56b"/>
　祖此始封君未有太祖廟惟有髙祖以下四廟故公<lb/>
　子若在髙祖以下則得在四廟數中始封君死其子<lb/>
　立即以父為禰廟前髙祖者為髙祖之父當遷之至<lb/>
　四世之後始封君為髙祖父當遷之時轉為太祖通<lb/>
　四廟為五廟定制也故云後世遷之乃毁其廟也<lb/>
　楊氏曰子夏傳云自卑别于尊是以子孫之卑自别<lb/>
　于祖之尊此義為是自尊别于卑乃以子孫之尊自<lb/>
　别于祖之卑此説于理有害而鄭註遂以為因國君<lb/>
<pb n="57a"/>
　以尊降其親而説此義則又愈非禮意蓋國君以尊<lb/>
　降其親謂降其旁親其正統之服不降祖服期曽祖<lb/>
　髙祖齊衰三月是未嘗降其祖也鄭註惑於自尊别<lb/>
　卑之説以封君之不祖公子為以尊降其親而不知<lb/>
　公子為别子繼别為宗謂之大宗百世不遷大宗無<lb/>
　後則為之立後世世不絶而常以公子為祖矣若公<lb/>
　子之子孫有封為國君者則後世子孫只得祖封君<lb/>
　而不得祖公子以紊其别子之宗非是以封君之尊<lb/>
<pb n="57b"/>
　别于公子之卑而不祖之也子夏之説既失之鄭註<lb/>
　沿襲謬誤差逺而又失者也<lb/>
　敖氏曰卑謂為臣者也尊謂為君者也言身為人臣<lb/>
　則其廟不可上及於為君者身為國君則其廟不可<lb/>
　下及于為臣者是謂别之者别于尊者所以塞僣上<lb/>
　之原别於卑者所以明貴貴之義聖人制禮之意然<lb/>
　也此言封君之後世世祖封君不祖公子則是封君<lb/>
　之時其祖考之廟在故家自若也不復更立而立一<lb/>
<pb n="58a"/>
　虛廟于公宫左之最東以為行禮之所及封君沒則<lb/>
　于焉祀之謂之大廟而為百世之祖也祖封君而不<lb/>
　祖公子如晉不祖桓叔而祖武公是其事也<lb/>
　郝氏曰諸侯之子下因以尊降親之義推廣之見尊<lb/>
　尊親親並行不悖也諸侯之公子亦庶子之為大夫<lb/>
　者父廟曰禰祖是人謂子孫以始受封者為始祖也<lb/>
　張氏曰凡此者皆以著尊卑之别也自由也由其位<lb/>
　之或卑或尊各自為别也<lb/>
<pb n="58b"/>
　　世佐案此以下于經無所釋特因尊降之義而推<lb/>
　　言之見聖人制禮尊卑之分截然不可亂如此也<lb/>
　　為子孫者無自尊而卑其祖之理當從張氏訓自<lb/>
　　為由葢制禮者為之分别也必為之分别者以始<lb/>
　　封之君化家為國有功徳于人後世子孫理宜奉<lb/>
　　之以為太祖在不祧不毁之例若仍以别子為祖<lb/>
　　則此始封之君反為所壓而不得伸其尊故不得<lb/>
　　不舍别子而祖是人矣是禮也因封君之子孫尊<lb/>
<pb n="59a"/>
　　崇其太祖而不生于封君之身也自封君以及其<lb/>
　　𤣥孫止有四親廟而無太祖廟直至來孫封君親<lb/>
　　盡當遷乃立太祖廟以居之太祖之廟不可以人<lb/>
　　臣居之也此皆理之至當而不可易者楊氏非之<lb/>
　　似過矣註云國君以尊降其親者謂降其旁親之<lb/>
　　服耳楊云以封君之不祖公子為以尊降其親亦<lb/>
　　非註意<lb/>
是故始封之君不臣諸父昆弟封君之子不臣諸父而<lb/>
<pb n="59b"/>
臣昆弟封君之孫盡臣諸父昆弟<lb/>
　疏曰始封之君不臣諸父昆弟者以其初升為君諸<lb/>
　父是祖之一體又是父之一體其昆弟既是父之一<lb/>
　體又是己之一體故不臣此二者仍為之著服也云<lb/>
　封君之子不臣諸父而臣昆弟者以其諸父尊故未<lb/>
　得臣仍為之服昆弟卑故臣之不為之服封君之孫<lb/>
　盡臣諸父昆弟者繼世至孫漸為貴重故盡臣之<lb/>
　朱子曰始封之君其所以不臣諸父昆弟者蓋以始<lb/>
<pb n="60a"/>
　封君之父初未嘗臣之是以始封之君不敢臣之也<lb/>
　封君之子其所以不臣諸父而臣昆弟者蓋以封君<lb/>
　之子所謂諸父者即始封君謂之昆弟而未嘗臣之<lb/>
　也是以封君之子亦不敢臣之封君之子所謂昆弟<lb/>
　者即始封君之子始封君嘗臣之者也是以今為封<lb/>
　君之子者亦臣之封君之孫所謂諸父昆弟者即封<lb/>
　君之子所臣之昆弟以及其子也是以封君之孫亦<lb/>
　臣之是以下文繼之以君之所不服子亦不敢服也<lb/>
<pb n="60b"/>
　君之所為服子亦不敢不服也<lb/>
　敖氏曰此因上云公子之子孫有封為國君者而言<lb/>
　之也<lb/>
　郝氏曰卑别于尊尊别于卑此見尊尊之為大也始<lb/>
　封不臣諸父昆弟再世不臣諸父此見親親之為大<lb/>
　也封君之孫以下明尊親相為輕重而服之升降所<lb/>
　以生也<lb/>
　　世佐案不臣者以本服服之不絶并不降也所不<lb/>
<pb n="61a"/>
　　臣者為此始封之君若子服亦如之疏云當服斬<lb/>
　　恐非是臣之則臣服斬而君絶服矣<lb/>
故君之所為服子亦不敢不服也君之所不服子亦不<lb/>
敢服也<lb/>
　問喪祭之禮至周公然後備夏商而上想甚簡畧朱<lb/>
　子曰然親親長長貴貴尊賢夏商而上大概只是親<lb/>
　親長長之意到得周來又添得許多貴貴禮數如始<lb/>
　封之君不臣諸父昆弟封君之子不臣諸父而臣昆<lb/>
<pb n="61b"/>
　弟期之喪天子諸侯絶大夫降然諸侯大夫尊同則<lb/>
　亦不絶不降姊妹嫁諸侯者則亦不絶不降此皆貴<lb/>
　貴之義上世想皆簡畧未有許多降殺貴貴禮數此<lb/>
　皆天下之大經前世所未備到後周公搜剔出來立<lb/>
　為定制更不可易<lb/>
　敖氏曰言此者以其與上文意義相類也謂公子之<lb/>
　服與否皆視其君而為之此專指公子之公在者言<lb/>
　也若公沒則曏之所謂不敢服者今則皆服之矣但<lb/>
<pb n="62a"/>
　其為先君餘尊所厭者乃降之如為母妻昆弟大功<lb/>
　是也不敢不服之意與前傳所謂不敢降者同後放<lb/>
　此<lb/>
　　世佐案此言公子之服與否皆從乎公而為之也<lb/>
　　與上文父之不臣子亦不敢臣父之所臣子亦臣<lb/>
　　之之意相類故引以為證前傳云父之所不降子<lb/>
　　亦不敢降亦是此意彼主為大夫故言降與不降<lb/>
　　此主為諸侯故言服與不服以諸侯有絶而無降<lb/>
<pb n="62b"/>
　　也<lb/>
　　　　右大功九月<lb/>
繐衰裳牡麻絰既𦵏除之者<lb/>
　疏曰此繐衰是諸侯之臣為天子在大功下小功上<lb/>
　者以其天子七月𦵏既𦵏除故在大功九月下小功<lb/>
　五月上又縷雖如小功升數又少故在小功上也此<lb/>
　不言帶屨者案下傳云小功之繐也則帶屨亦同小<lb/>
　功可知<lb/>
<pb n="63a"/>
　敖氏曰此服特為諸侯之大夫為天子而制故必於<lb/>
　其七月既𦵏乃除之𦵏時大夫若㑹若否其除之節<lb/>
　同也前齊衰章傳云帶縁各視其冠又記云繐衰冠<lb/>
　八升則此帶亦八升矣又此承大功之下疑其亦用<lb/>
　繩屨與齊衰三月者同蓋服至尊之屨或當然也<hi>姜氏</hi>
　<hi>曰案敖云屨同大功其説是</hi>
　郝氏曰不言冠帶屨與大功同<lb/>
傳曰繐衰者何以小功之繐也<lb/>
<pb n="63b"/>
　註曰治其縷如小功而成布四升半細其縷者以恩<lb/>
　輕也升數少者以服至尊也凡布細而疏者謂之繐<lb/>
　今南陽有鄧繐<lb/>
　疏曰問者正問縷之麤細不問升數多少故答云小<lb/>
　功之繐也諸侯之大夫于天子為陪臣是恩輕諸侯<lb/>
　為天子服至尊義服斬縷如三升半陪臣降君改服<lb/>
　至尊加一升四升半也<lb/>
　敖氏曰小功之布有三等此繐衰之縷其如小功之<lb/>
<pb n="64a"/>
　上者<lb/>
諸侯之大夫為天子<lb/>
　疏曰此經直云大夫則大夫中有孤卿以其小聘使<lb/>
　下大夫大聘或使孤或使卿也故大行人云諸侯之<lb/>
　孤以皮帛繼子男<lb/>
　敖氏曰惟言諸侯之大夫則其士庶不服可知諸侯<lb/>
　之大夫于天子為陪臣不可以服斬又不可以無服<lb/>
　故為之變而制此繐衰焉不齊衰三月者亦辟於其<lb/>
<pb n="64b"/>
　舊國君之服也<lb/>
傳曰何以繐衰也諸侯之大夫以時接見於天子<lb/>
　註曰接猶㑹也諸侯之大夫以時㑹見於天子而服<lb/>
　之則其士庶民不服可知<lb/>
　疏曰周禮大宗伯云時聘曰問殷頫曰視此並是以<lb/>
　時㑹見天子天子待之以禮皆有委積飱饔饗食燕<lb/>
　與時賜加恩既深故諸侯大夫報而服之也畿外民<lb/>
　庶于天子有服無服無明文今因畿外大夫接見天<lb/>
<pb n="65a"/>
　子者乃有服不聘天子者即無服明民庶不為天子<lb/>
　服可知諸侯之士與卿大夫聘時作介者雖亦得禮<lb/>
　介本副使不得接見天子故亦不服也<lb/>
　敖氏曰接見乎天子者謂為天子所接見也經惟言<lb/>
　諸侯之大夫而傳意乃爾若然則諸侯之大夫其亦<lb/>
　有不為天子服者乎<lb/>
　郝氏曰天子喪而諸侯之大夫往㑹既不可以陪臣<lb/>
　服斬又不可以無服入見故為之繐衰以時謂未𦵏<lb/>
<pb n="65b"/>
　七月内接見天子謂如京師<lb/>
　張氏曰謂諸侯使大夫來見天子適有天子之喪則<lb/>
　其服如此諸侯若來㑹𦵏則其從行者或亦然<lb/>
　　世佐案諸侯之大夫為天子繐衰七月乃其分所<lb/>
　　宜然不論其曾接見與否也傳言此者明其有是<lb/>
　　恩義故有是服聖人不為恩義所不及者制服也<lb/>
　　以時接見乎天子者謂聘問之時得以名聞于至<lb/>
　　尊而天子禮而見之也既為大夫雖未嘗聘問王<lb/>
<pb n="66a"/>
　　朝而其可以接見之禮自在故無不為天子服者<lb/>
　　疏云不聘即不服非説者又以接見天子為㑹𦵏<lb/>
　　謬也<lb/>
　　　　右繐衰既𦵏除之<lb/>
小功布衰裳澡麻帶絰五月者<lb/>
　註曰澡者治去莩垢不絶其本也小記曰下殤小功<lb/>
　帶澡麻不絶其本屈而反以報之<lb/>
　疏曰此本齊衰大功之親為殤降在小功故在成人<lb/>
<pb n="66b"/>
　小功之上也但言小功者對大功是用功麤大則小<lb/>
　功是用功細小精宻者也上章皆帶在絰下今此帶<lb/>
　在絰上者以大功以上絰帶有本小功以下斷本此<lb/>
　殤小功中有下殤小功帶不絶本與大功同故進帶<lb/>
　於絰上倒文以見重故與常例不同也且上文多直<lb/>
　見一絰包二此别言帶者亦欲見帶不絶本與絰不<lb/>
　同故兩見之也殤大功章直言無受不言月數此直<lb/>
　言月不言無受者聖人作經欲互見為義大功言無<lb/>
<pb n="67a"/>
　受此亦無受此言五月彼則九月七月可知且下章<lb/>
　言即葛此章不言即葛亦是兼見無受之義也不言<lb/>
　布帶與冠文畧也不言屨者當與下章同吉屨無鈎<lb/>
　也註引小記者欲見下殤小功中有本是齊衰之喪<lb/>
　故特言下殤若大功下殤則入緦麻是以特據下殤<lb/>
　云屈而反以報之者謂先以一股麻不絶本者為一<lb/>
　條展之為繩報合也以一頭屈而反鄉上合之乃絞<lb/>
　垂必屈而反以合者見其重故也若然此章亦有大<lb/>
<pb n="67b"/>
　功長殤在小功者未知帶得與斬衰下殤小功同不<lb/>
　絶本不按服問云小功無變也又云麻之有本者變<lb/>
　三年之葛彼云小功無變據成人小功無變三年之<lb/>
　葛有本得變之則知大功殤長中在小功者絰帶無<lb/>
　本也以此而言經註專據齊衰下殤小功重者而言<lb/>
　其中兼有大功之殤在小功帶麻絶本者也姑姊妹<lb/>
　出適降在小功者以其成人非所哀痛帶與大功之<lb/>
　殤同亦無本也<lb/>
<pb n="68a"/>
　敖氏曰小功布之縷麤于緦之縷矣乃曰小功者對<lb/>
　大功立文也不言牡麻與無受者可知也<lb/>
叔父之下殤適孫之下殤昆弟之下殤大夫庶子為適<lb/>
昆弟之下殤為姑姊妹女子子之下殤<lb/>
　馬氏曰本皆期服下殤降二等故小功也<lb/>
　疏曰自叔父以下至女子子之下殤八人皆是成人<lb/>
　期長殤中殤大功已在上殤大功章此下殤小功故<lb/>
　在此章也仍以尊者在前卑者居後<lb/>
<pb n="68b"/>
　　世佐案以殤大功章校之子之下殤公為適子大<lb/>
　　夫為適子之下殤皆當在此經不盡見之者畧可<lb/>
　　知也<lb/>
為人後者為其昆弟從父昆弟之長殤<lb/>
　馬氏曰成人服大功也長殤降一等故小功也<lb/>
　疏曰此二者以本服大功今長殤中殤小功故在此<lb/>
　章從父昆弟情本輕故在出降昆弟後也<lb/>
　敖氏曰為從父昆弟者異人也經文省爾其姊妹之<lb/>
<pb n="69a"/>
　服亦如之<lb/>
傳曰問者曰中殤何以不見也大功之殤中從上小功<lb/>
之殤中從下<lb/>
　註曰問者據從父昆弟之下殤在緦麻也大功小功<lb/>
　皆謂服其成人也大功之殤中從上則齊衰之殤亦<lb/>
　中從上也此主為丈夫之為殤者服也凡不見者以<lb/>
　此求之也<lb/>
　疏曰鄭云問者據從父昆弟之下殤在緦麻也者以<lb/>
<pb n="69b"/>
　其緦麻章見從父昆弟之下殤此章見從父昆弟之<lb/>
　長殤惟中殤不見也此云大功之殤中從上小功之<lb/>
　殤中從下緦麻章云齊衰之殤中從上大功之殤中<lb/>
　從下兩文相反故鄭註以彼謂婦人為夫之族類此<lb/>
　謂丈夫為殤者服也鄭必知義然者以其傳發在從<lb/>
　父昆弟丈夫下下文發傳在婦人為夫之親下也<lb/>
　敖氏曰大功之殤始見於此而又不言中殤故發問<lb/>
　也喪服之等其重者自大功而上輕者自小功而下<lb/>
<pb n="70a"/>
　已於麻本有無之類見之矣此復以二者之中殤各<lb/>
　異其從上從下之制亦因以見義云從父昆弟之殤<lb/>
　丈夫與女子子在室者為之同也然則此傳亦兼婦<lb/>
　人之為其親族之為殤者言矣<lb/>
　郝氏曰殤有長中下三等功服惟大小二等故傳以<lb/>
　情輕重變通於上下之間大功小功謂殤服降在大<lb/>
　功者情重故寧以中從上降在小功者情輕則以中<lb/>
　從下可也叔父以下中殤在大功而此又云中殤從<lb/>
<pb n="70b"/>
　下然則中殤十二三以下者從小功亦未嘗不可耳<lb/>
　又云三殤之等分疏煩瑣故傳融㑹其㫖此章以殤<lb/>
　服權其中緦麻章又以成人服權其重此言大小功<lb/>
　緦麻亦可推矣蓋以小功律大功則小功之中殤從<lb/>
　下如以緦麻律小功則小功之中殤又從上以大功<lb/>
　律齊衰則大功之中殤又從下情重者升之情輕者<lb/>
　降之意自通融而鄭註固執作解所謂惟昵之類不<lb/>
　能方者其鄭康成之于禮也乎<lb/>
<pb n="71a"/>
　張氏曰成人當服大功者其中殤與長殤同成人當<lb/>
　服小功者其中殤與下殤同凡不見于經者皆當以<lb/>
　此例求之此男子服殤者之法若婦人為夫族服殤<lb/>
　法又在後緦麻傳也<lb/>
　姜氏曰此章所列下殤其長殤中殤多見大功章若<lb/>
　此所列長殤除庶孫丈夫婦人之下殤及從父昆弟<lb/>
　姪之下殤夫之叔父之中殤下殤見緦章外其為人<lb/>
　後者為其昆弟之中殤下殤為從父昆弟之中殤大<lb/>
<pb n="71b"/>
　夫等為其昆弟庶子姑姊妹女子子之中殤下殤大<lb/>
　夫之妾為庶子之中殤下殤皆不見也則謂此問專<lb/>
　指此條未詳其説也今考凡言下殤而不言長殤中<lb/>
　殤者于經例蓋省文也言長殤中殤而不言下殤者<lb/>
　下殤無服也若言長殤及下殤而不言中殤故發此<lb/>
　問其姪之中殤亦不見以此條在前乃發於此而明<lb/>
　之耳<lb/>
　　世佐案大功小功蓋惟指成人之服而言也非謂<lb/>
<pb n="72a"/>
　　殤服也註之立説甚合于理而郝氏乃反非詆之<lb/>
　　竊以為過矣殤大功章長殤中殤並見則齊斬之<lb/>
　　殤中從上經文既已明言之至此章但見長殤而<lb/>
　　不及于中殤緦麻章又或但見下殤而不及於中<lb/>
　　殤故傳發其例于此誠以此是大功之殤之第一<lb/>
　　條也從上者比本服降一等也從下者比本服降<lb/>
　　二等也大功之殤中從上皆降為小功惟下殤則<lb/>
　　服緦麻之服也小功之殤中從下皆降為無服惟<lb/>
<pb n="72b"/>
　　長殤則服緦麻之服也情之親者乃引而進之情<lb/>
　　之疎者乃推而逺之於中殤之從上從下而大功<lb/>
　　小功之為隆為殺於此而判矣<lb/>
為夫之叔父之長殤<lb/>
　註曰不見中殤者中從下也<lb/>
　疏曰夫之叔父義服故次在此成人大功故長殤降<lb/>
　一等在小功云不見中殤者中從下也者下傳云大<lb/>
　功之殤中從下註謂此婦人為夫之黨類故知中從<lb/>
<pb n="73a"/>
　下在緦麻也<lb/>
　黄氏曰妾服見大功章大夫之妾為君之庶子條<lb/>
昆弟之子女子子夫之昆弟之子女子子之下殤<lb/>
　馬氏曰世叔父母為之服也成人在期下殤降二等<lb/>
　故服小功<lb/>
　陳氏詮曰妻為夫之昆弟之子女子子與夫同<lb/>
　疏曰此皆成人為之齊衰期長中殤在大功故下殤<lb/>
　在此小功也<lb/>
<pb n="73b"/>
　黄氏曰妾服見大功章大夫之妾為君之庶子條<lb/>
為姪庶孫丈夫婦人之長殤<lb/>
　馬氏曰適人故<hi>故疑當作姑</hi>還為姪祖為庶孫成人大功<lb/>
　長殤降一等故小功也言丈夫婦人者明姑與姪祖<lb/>
　與孫疎逺故以逺辭言之<lb/>
　雷氏曰前大功章為姪已言丈夫婦人今此自指為<lb/>
　庶孫言不在姪<lb/>
　疏曰謂姑為姪成人大功長殤在此不言中殤中從<lb/>
<pb n="74a"/>
　上庶孫者祖為之大功長殤中殤亦在此皆不言男<lb/>
　子女子而言丈夫婦人是見恩疏之義也<lb/>
　敖氏曰姪之殤服亦姑之適人者為之也於庶孫之<lb/>
　下言丈夫婦人者明庶孫之文不可以兼男女亦為<lb/>
　其與姪連文故也<lb/>
　　世佐案姑在室為姪與世叔父同本服期長殤當<lb/>
　　降為大功今在此小功明是已適人者也丈夫婦<lb/>
　　人兼姪與庶孫言雷説非為此二者之服異人而<lb/>
<pb n="74b"/>
　　連言之以其皆大功之殤也<lb/>
大夫公之昆弟大夫之子為其昆弟庶子姑姊妹女子子<lb/>
之長殤<lb/>
　馬氏曰大夫以尊降公之昆弟以尊厭大夫子以父<lb/>
　尊厭各降在大功長殤復降一等故小功也大夫無<lb/>
　昆弟之殤此言殤者闗有罪若畏厭溺當殤服之<lb/>
　註曰大夫為昆弟之長殤小功謂為士者若不仕者<lb/>
　也以此知為大夫無殤服也公之昆弟不言庶者此<lb/>
<pb n="75a"/>
　無服無所見也大夫之子不言庶者闗適子亦服此<lb/>
　殤也云公之昆弟為庶子之長殤則知公之昆弟猶<lb/>
　大夫<lb/>
　疏曰此三人為此六種人成人以尊降至大功故長<lb/>
　殤小功中亦從上註云大夫為昆弟之長殤小功謂<lb/>
　為士者若不仕者也者凡為昆弟成人期長殤在大<lb/>
　功今小功明大夫為昆弟降一等若昆弟亦為大夫<lb/>
　同等則不降今言降在小功明是為士若不仕者也<lb/>
<pb n="75b"/>
　云以此知為大夫無殤服也者已為大夫則冠矣大<lb/>
　夫冠而不為殤也大夫二十而冠而有兄弟殤者已<lb/>
　與兄姊同十九而兄姊于年終死已至明年初二十<lb/>
　因喪而冠是以冠成人而有兄姊殤也且五十乃爵<lb/>
　命今未二十已得為大夫者五十乃爵命自是禮之<lb/>
　常法或有大夫之盛徳未必至五十為大夫者也<lb/>
　敖氏曰其中殤亦從上若下殤則不服之蓋大夫無<lb/>
　緦服也公之昆弟于庶子而下則為以尊而降于昆<lb/>
<pb n="76a"/>
　弟則亦以其父之所厭而降也大夫大夫之子所以<lb/>
　降之意前章詳之矣此已為大夫不應有昆與姊之<lb/>
　殤而此經乃爾蓋以昆弟姊妹宜連文且此條亦不<lb/>
　專主大夫故也<lb/>
　　世佐案古者五十而後爵無大夫而殤死者亦無<lb/>
　　既為大夫而有兄若姊之殤也註疏説泥當以敖<lb/>
　　説為正<lb/>
大夫之妾為庶子之長殤<lb/>
<pb n="76b"/>
　馬氏曰除嫡子一人其餘皆庶子也男女有成人同<lb/>
　在大功長殤降一等故小功也不言君者殤賤見妾<lb/>
　亦得子之也<lb/>
　註曰君之庶子<lb/>
　疏曰妾為君之庶子成人在大功章今長殤降一等<lb/>
　在此云君之庶子者若嫡長則成人隨女君三年長<lb/>
　殤亦大功<lb/>
　敖氏曰上已言君之庶子故此畧之為君之女子子<lb/>
<pb n="77a"/>
　亦然是雖大功之殤亦中從上蓋女君之為此子與<lb/>
　夫同而妾為君之黨服得與女君同故皆宜中從上<lb/>
　而不可以婦人之從服者例論也其下殤亦不服之<lb/>
　　　　右殤小功五月<lb/>
小功布衰裳牡麻絰即葛五月者<lb/>
　註曰即就也小功輕三月變麻因改衰以就葛絰帶<lb/>
　而五月也間傳曰小功之葛與緦之麻同舊説小功<lb/>
　以下吉屨無鈎也<lb/>
<pb n="77b"/>
　疏曰此是小功成人章輕于殤小功故次之此章有<lb/>
　三等正降義其衰裳之制澡絰等與前同故畧也云<lb/>
　即葛五月者以此成人文縟故有變麻從葛故云即<lb/>
　葛但以日月為足故不變衰也不列冠履承上大功<lb/>
　文畧小功又輕故亦不言也註引間傳欲見小功有<lb/>
　變麻服葛法既𦵏大小同故變同之也案周禮屨人<lb/>
　職履舄皆有絇繶純絇者屨頭有餙為行戒吉時有<lb/>
　行戒故有絇喪中無行戒故無絇<lb/>
<pb n="78a"/>
　敖氏曰絰不言澡可知也此變麻即葛乃不易衰者<lb/>
　為無受布也即葛不云三月者已于大功章見之故<lb/>
　不言也<lb/>
　郝氏曰牡麻洗治之牡麻不言澡同也絰兼首要不<lb/>
　言冠纓屨同也即葛謂三月既𦵏以葛帶易澡麻帶<lb/>
　所以異于降服小功也衰不變而帶變以故衰就葛<lb/>
　帶終五月之期<lb/>
　　世佐案上章言澡麻而不言牡此言牡麻而不言<lb/>
<pb n="78b"/>
　　澡文互備也言澡于前者見其始異於大功以上<lb/>
　　於是復云牡則著其同也<lb/>
從祖祖父母從祖父母報<lb/>
　註曰祖父之昆弟之親<lb/>
　疏曰此亦從尊向卑從祖祖父母是曾祖之子祖之<lb/>
　昆弟從祖父母者是從祖祖父之子父之從父昆弟<lb/>
　之親故鄭并言祖父之昆弟之親云報者恩輕欲見<lb/>
　兩相為服故云報也<lb/>
<pb n="79a"/>
　黄氏曰祖父加至期祖父之昆弟<hi>經謂之從祖祖父</hi>加所不<lb/>
　及據期斷是以五月族祖父又䟽一等故緦父為衆<lb/>
　子期兄弟之子宜九月今亦期者兄弟之子猶子也<lb/>
　從父昆弟之子服從世叔無加故報亦小功也祖為<lb/>
　孫大功以<hi>缺一字</hi>疏一等故兄弟之孫小功　按從祖<lb/>
　祖父者祖之昆弟也其子謂從祖父又其子謂從祖<lb/>
　昆弟又其子謂從祖昆弟之子凡四世上三世以祖<lb/>
　父已旁殺之義推之皆當服小功名為三小功下一<lb/>
<pb n="79b"/>
　世以子旁殺之義推之當服緦此三小功一緦與己<lb/>
　同出曾祖<lb/>
　敖氏曰此與為之者尊卑雖異亦旁尊也故報之於<lb/>
　此即言報者畧輕服齊衰大功重報服或别見之<lb/>
　　世佐案為從祖祖父者昆弟之孫也為從祖父者<lb/>
　　從父昆弟之子也并服其妻者以名服也此四人<lb/>
　　皆報故合言之<lb/>
從祖昆弟<lb/>
<pb n="80a"/>
　註曰父之從父昆弟之子<lb/>
　陳氏詮曰從祖父之子同出曾祖也<lb/>
　疏曰此是從祖父之子已之再從兄弟以上三者為<lb/>
　三小功也<lb/>
　黄氏曰兄弟期<hi>缺二字</hi>疏一等故從昆弟大功從祖昆<lb/>
　弟小功族昆弟緦<lb/>
　　世佐案以上三小功皆云從祖者言其從祖而分<lb/>
　　也<lb/>
<pb n="80b"/>
從父姊妹<lb/>
　註曰父之昆弟之子<lb/>
　疏曰不言出適與在室姊妹既逆降宗族亦逆降報<lb/>
　之<lb/>
　張氏曰疏説可疑此當通下文孫適人者為一節皆<lb/>
　為出適而降小功也<lb/>
　　世佐案女子子所逆降者唯旁期耳為嫁當及時<lb/>
　　不可以旁親故妨之也至于大功之末可以嫁子<lb/>
<pb n="81a"/>
　　于昏姻之時固無害故其成人而未嫁者亦與未<lb/>
　　成人者同無逆降例也女子子既不逆降其旁親<lb/>
　　大功以下而宗族顧可逆降之乎此舊説所以不<lb/>
　　通也敖張二説皆合下節為一得之<lb/>
孫適人者<lb/>
　馬氏曰祖為女孫適人者降一等故小功也<lb/>
　敖氏曰三者適人其服同云適人則為女孫無嫌故<lb/>
　不必言女<lb/>
<pb n="81b"/>
為人後者為其姊妹適人者<lb/>
　馬氏曰在室者齊衰期適人大功以為大宗後疎之<lb/>
　降二等故小功也不言姑者明降一體不降姑也<lb/>
　註曰不言姑者舉其親者而恩輕者降可知<lb/>
　陳氏詮曰累降也姑不見者同可知也猶為人後者<lb/>
　為昆弟而不載伯<hi>伯下似脱一叔字</hi>父同降不嫌<lb/>
　敖氏曰經于前章為人後者惟見其父母昆弟姊妹<lb/>
　之服餘皆不見是于本服降一等者止于此親爾所<lb/>
<pb n="82a"/>
　以然者以其與已為一體也然則自此之外凡小宗<lb/>
　之正親旁親皆以所後者之親疎為服不在此數矣<lb/>
　此姊妹之屬不言報省文也記曰為人後者于兄弟<lb/>
　降一等報<lb/>
　　世佐案下記云為人後者於兄弟降一等報為經<lb/>
　　所不見者言也經惟見其父母昆弟姊妹之服其<lb/>
　　餘皆沒不言文不具耳大功章為人後者為其昆<lb/>
　　弟條下疏云于本宗餘親皆降一等得之敖説誤<lb/>
<pb n="82b"/>
為外祖父母<lb/>
　馬氏曰母之父母也本服緦以母所至尊加至小功<lb/>
　汪氏琬曰或問先儒言前母之黨當為親而不言其<lb/>
　服何以無服也曰禮為其母之黨服則不為繼母之<lb/>
　黨服宗無二統外氏亦無二統前母之子不服後母<lb/>
　之黨則後子不逮事前母者亦如之也禮從服者所<lb/>
　從亡則已前母既亡如之何其有從服歟　或問繼<lb/>
　母如母何以不服繼母之黨也曰鄭𤣥謂外氏不可<lb/>
<pb n="83a"/>
　二也庾蔚之亦謂若服繼母之黨則亂于己母之出<lb/>
　故也禮慈母與繼母同喪服小記曰為慈母之父母<lb/>
　無服則其不服繼母之黨宜也嗟乎為人後者言若<lb/>
　子繼母言如母夫謂之如與若者蓋其父母之文同<lb/>
　而情則異者也故不得已而為繼母之黨服虞喜謂<lb/>
　縱有十繼母惟當服次其母者之黨此説殆近是矣<lb/>
傳曰何以小功也以尊加也<lb/>
　疏曰外親之服不過緦以祖是尊名故加至小功<lb/>
<pb n="83b"/>
　敖氏曰尊云者謂其為母之父母也子之從其母而<lb/>
　服母黨者當降于其母二等母為父母期子為外祖<lb/>
　父母小功宜也非以尊加也<lb/>
　汪氏琬曰先王之制禮也在父黨則父之昆弟為重<lb/>
　而于父之姊妹則恩殺矣故服諸父期而服姑姊妹<lb/>
　大功在母黨則母之姊妹為重而於母之昆弟則恩<lb/>
　殺矣故服從母小功而服舅緦先王所以分内外别<lb/>
　男女而逺嫌疑者也唐太宗顧加舅服使與姨母同<lb/>
<pb n="84a"/>
　太宗知禮孰不知禮<lb/>
從母丈夫婦人報<lb/>
　馬氏曰言丈夫婦人者異姓無出入降皆以丈夫婦<lb/>
　人成人之名名之也<lb/>
　註曰從母母之姊妹丈夫婦人姊妹之子男女同也<lb/>
　疏曰母之姊妹與母一體從于己母而有此名故曰<lb/>
　從母言丈夫婦人者母之姊妹之男女與從母兩相<lb/>
　為服故曰報<lb/>
<pb n="84b"/>
　朱子曰姊妹于兄弟未嫁期既嫁則降為大功姊妹<lb/>
　之身知不降也故姨母重于舅也　又問從母之夫<lb/>
　舅之妻皆無服何也曰先王制禮父族四故由父而<lb/>
　上為族曾祖父緦麻姑之子姊妹之子女子子之子<lb/>
　皆由父而推之也母族三母之父母之母母之兄弟<lb/>
　恩止於舅故從母之夫舅之妻皆不為服推不去故<lb/>
　也妻族二妻之父妻之母初看時似乎雜亂無紀仔<lb/>
　細看則皆有義存焉<lb/>
<pb n="85a"/>
　敖氏曰從母之義與從父同以其在母列故但以從<lb/>
　母為稱丈夫婦人即為從母服者也此為加服而從<lb/>
　母乃報之者以其為母黨之旁尊不足以加尊焉故<lb/>
　報之也經凡三以丈夫婦人連文而所指各異讀者<lb/>
　詳之<lb/>
傳曰何以小功也以名加也外親之服皆緦也<lb/>
　馬氏曰外祖從母其親皆緦也以尊名加故小功也<lb/>
　註曰外親異姓正服不過緦<lb/>
<pb n="85b"/>
　雷氏曰二親恩等而中表服異君子類族辨物本以<lb/>
　姓分為判故外親之服不過于緦于義雖當求情未<lb/>
　惬苟微有可因則加服以伸心外祖有尊從母有名<lb/>
　故皆得因此加以小功也舅情同二人而名理闕無<lb/>
　因故有心而不獲遂也然情不止於緦亦以見于慈<lb/>
　母矣至于餘人雖有尊名而不得加者服當其義情<lb/>
　無不足也<lb/>
　庾氏蔚之曰男女異長母之在室與其姊妹有同居<lb/>
<pb n="86a"/>
　共席之禮故許其因母名以加服<lb/>
　疏曰以名加者以其母名故加至小功外親以本非<lb/>
　骨肉情疎故聖人制禮無過緦也<lb/>
　杜氏曰晉袁准論曰從母小功五月舅緦麻三月禮<lb/>
　非也從母緦時俗所謂姨母者也舅之與姨俱母之<lb/>
　姊妹兄弟焉得異服從母者從其母而為庶母者也<lb/>
　親益重故小功也凡稱父母者皆同乎父母之例者<lb/>
　也舅非父列姨非母列故舅不稱父姨不稱母也可<lb/>
<pb n="86b"/>
　稱姨不應稱母謂姨母為從母者此時俗之亂名書<lb/>
　之所由誤也春秋傳蔡哀侯娶於陳息侯亦娶焉息<lb/>
　媯將歸過蔡蔡侯曰吾姨也止而享之爾雅曰妻之<lb/>
　姊妹同出為姨此本名者也左傳臧宣叔娶于鑄生<lb/>
　賈及為而卒繼室以其姪穆姜之姨子也以蔡侯爾<lb/>
　雅言之穆姜焉得言姨此縁妻姊妹之姨因相謂為<lb/>
　姨也姊妹相謂為姨故其子謂之姨子其母謂之姨<lb/>
　母從其母而來故謂之從母從母姨母為親一也因<lb/>
<pb n="87a"/>
　復謂之從母此因假轉亂而遂為名者也或曰按准<lb/>
　以經云從母是其母姊妹從其母來為己庶母其親<lb/>
　益重故服小功非通謂母之姊妹也宣舒曰二女相<lb/>
　與行有同車之道坐有同席之禮其情親而比其恩<lb/>
　曲而至由此觀之姊妹通斯同矣兄妹别斯異矣同<lb/>
　者親之本異者疎之源也然則二女之服何其不重<lb/>
　耶兄妹之服何其不輕耶曰同父而生父之所不降<lb/>
　子亦不敢降故二女不敢相與重然則舅何故三月<lb/>
<pb n="87b"/>
　耶從母何故小功耶曰故母取其愛<hi>此句疑有闕悞</hi>是以外<lb/>
　王父之尊禮無厭降之道為人子者順母之情親乎<lb/>
　母之類斯盡孝之道也是以從母重而舅輕也曰姑<lb/>
　與父異徳異名叔父與父同徳同名何無輕重之降<lb/>
　耶曰姑與叔父斯王父愛之所同也父之所不降子<lb/>
　亦不敢降此叔父與姑所以服同而無降也<lb/>
　敖氏曰母為姊妹大功子從服當緦以有母名故加<lb/>
　一等而在此云外親之服皆緦以見此為加也然外<lb/>
<pb n="88a"/>
　親之服有在緦者則以其從與報而為之不得不然<lb/>
　耳非故輕之令例皆緦也又為外祖父母亦從服之<lb/>
　常禮也而在小功乃云皆緦何哉<lb/>
　郝氏曰外親之服謂本非骨肉而恩誼相聨為緦麻<lb/>
　處之故緦麻三月以厚外親亦猶齊衰三月以隆内<lb/>
　尊也緦麻以聨其疎齊衰以殊其卑皆止於三月酌<lb/>
　夫時通其變也<lb/>
　顧氏曰唐𤣥宗開元二十三年制令禮官議加服制<lb/>
<pb n="88b"/>
　太常卿韋縚請加外祖父母服至大功九月舅服至<lb/>
　小功五月堂姨母舅舅母服至袒免太子賔客崔沔<lb/>
　議曰禮教之設本于正家家正而天下定矣正家之<lb/>
　道不可以貳總一定義理歸本宗所以父以尊崇母<lb/>
　以厭降内有齊斬外服皆緦尊名所加不過一等此<lb/>
　先王不易之道其來久矣貞觀修禮改舊章漸廣渭<lb/>
　陽之恩不遵洙泗之典及宏道之後唐元之間<hi>韋氏弑中</hi>
　<hi>宗立温王重茂改元唐龍今避𤣥宗御名上字故稱唐元</hi>國命再移于外族矣禮<lb/>
<pb n="89a"/>
　亡徴兆儻見於斯　開元初補闕盧履冰嘗進狀論<lb/>
　喪服輕重敕令僉議於時羣議紛拏各安積習太常<lb/>
　禮部奏依舊定陛下運稽古之思𤼵獨斷之明特降<lb/>
　别敕一依古禮事典故人知向方式固宗盟社稷之<lb/>
　福更圖異議竊所未詳願守八年明㫖以為萬代成<lb/>
　法職方郎中韋述議曰天生萬物惟人最靈所以尊<lb/>
　尊親親别分類存則盡其愛敬沒則盡其哀戚縁情<lb/>
　而制服考事而立言往聖討論亦已勤矣上自髙祖<lb/>
<pb n="89b"/>
　下至𤣥孫以及其身謂之九族由近而及逺稱情而<lb/>
　立文差其輕重遂為五服雖則或以義降或以名加<lb/>
　數有所從理不踰等百王不易三代可知若以匹敵<lb/>
　言之外祖則祖也舅則伯叔父之列也父母之恩不<lb/>
　殊而獨殺於外氏者所以尊祖禰而異于禽獸也且<lb/>
　家無二尊喪無二斬持重於大宗者降其小宗為人<lb/>
　後者減其父母之服女子出嫁殺其本家之喪蓋所<lb/>
　存者逺所抑者私也今若外祖及舅更加服一等堂<lb/>
<pb n="90a"/>
　舅及姨列于服紀之内則中外之制相去幾何廢禮<lb/>
　徇情所務者末且五服有上殺之義必循原本方及<lb/>
　條流伯叔父母本服大功九月今<hi>伯叔父母期是加服</hi>從父昆<lb/>
　弟亦大功九月並以上出於祖其服不得過於祖也<lb/>
　從祖祖父母從祖父母從祖昆弟皆小功五月以出<lb/>
　於曾祖服不得過于曾祖也族曾祖父母族祖父母<lb/>
　族父母族昆弟皆緦麻三月以出于髙祖服不得過<lb/>
　于髙祖也堂舅姨既出於外曾祖若為制服則外曾<lb/>
<pb n="90b"/>
　祖父母及外伯叔祖父母亦宜制服矣外祖加至大<lb/>
　功九月則外曾祖父母合至小功外髙祖合至緦麻<lb/>
　若舉此舍彼事則不均棄親録疎理則不順推而廣<lb/>
　之則與本族無異矣且服皆有報則堂外甥外曾孫<lb/>
　姪女之子皆須制服矣聖人豈薄其骨肉背其恩愛<lb/>
　蓋本於公者薄於私在其大者畧其細義有所斷不<lb/>
　得不然苟可加也亦可減也往聖可得而非則禮經<lb/>
　可得而隳矣先王之制謂之彛倫奉以周旋猶恐失<lb/>
<pb n="91a"/>
　墜一紊其敘庸可止乎禮部員外郎楊仲昌議曰案<lb/>
　儀禮為舅緦鄭文貞公魏徴議同從母例加至小功<lb/>
　五月雖文貞賢也而周孔聖也以賢改聖後學何從<lb/>
　今之所請正同徴論如以外祖父母加至大功豈不<lb/>
　加報于外孫乎外孫為報服大功則本宗庶孫又用<lb/>
　何等服耶竊恐内外乖序親疎奪倫情之所沿何所<lb/>
　不至昔子路有姊之喪而不除孔子曰先王制禮行<lb/>
　道之人皆不忍也子路除之此則聖人援事抑情之<lb/>
<pb n="91b"/>
　明例也記不云乎毋輕議禮時𤣥宗手敕再三竟加<lb/>
　舅服為小功舅母緦麻堂姨堂舅袒免宣宗舅鄭光<lb/>
　卒詔罷朝三日御史大夫李景讓上言人情於外族<lb/>
　則深於宗廟則薄所以先王制禮割愛厚親士庶猶<lb/>
　然况於萬乘親王公主宗屬也舅氏外族也今鄭光<lb/>
　輟朝日數與親王公主同非所以别親疎防僣越也<lb/>
　優詔報之乃罷朝兩日夫由韋述楊仲昌之言有以<lb/>
　探本而尊經由崔沔李景讓之言可以察微而防亂<lb/>
<pb n="92a"/>
　豈非能言之士深識先王之禮而亦目見武韋之禍<lb/>
　思冰監於將來者哉<lb/>
夫之姑姊妹娣姒婦報<lb/>
　馬氏曰妻為夫之姊妹服也娣姒婦者兄弟之妻相<lb/>
　名也長稚自相為服不言長者婦人無所專以夫為<lb/>
　長幼不自以年齒也妻雖小猶隨夫為長也先娣後<lb/>
　姒者明其尊敵也報者姑報姪婦也言婦者廟見成<lb/>
　婦乃相為服<lb/>
<pb n="92b"/>
　註曰夫之姑姊妹不殊在室及嫁者因恩輕畧從降<lb/>
　王氏肅曰按左氏傳曰魯之穆姜晉子容之母皆謂<lb/>
　稚婦為娣婦長婦為姒婦此婦二義之不同者今據<lb/>
　傳文與左氏正合宜即而按之<lb/>
　疏曰夫之姑姊妹夫為之期妻降一等出嫁小功因<lb/>
　恩疎畧從降故在室及嫁同小功<lb/>
　黄氏曰妾服見大功章大夫之妾為君之庶子條<lb/>
　敖氏曰為夫之姑姊妹從服也乃小功者唯從其夫<lb/>
<pb n="93a"/>
　之降服也記曰夫之所為兄弟服妻降一等夫為其<lb/>
　姑姊妹在室者期正服也出嫁者大功降服也妻不<lb/>
　隨其夫之正服降服而為升降者從服者宜有一定<lb/>
　之制而不必隨時變易也所以不從其夫之正服者<lb/>
　恐為其出嫁者或與夫同服則失從服之義也此為<lb/>
　從服故姑姊妹言報娣姒婦固相為矣亦言報者明<lb/>
　其不以夫爵之尊卑而異也先娣後姒則娣長姒穉<lb/>
　明矣<lb/>
<pb n="93b"/>
傳曰娣姒婦者弟長也何以小功也以為相與居室中<lb/>
則生小功之親焉<lb/>
　註曰娣姒婦者兄弟之妻相名也長婦謂稚婦為娣<lb/>
　婦娣婦謂長婦為姒婦<lb/>
　譙氏周曰父母既沒兄弟異居又或改娶則娣姒有<lb/>
　初而異室者矣若不本夫為論唯取本室而已則親<lb/>
　娣姒與堂娣姒不應有殊經殊其服以夫之親疎者<lb/>
　是本夫與為倫也婦人於夫之昆弟本有大功之倫<lb/>
<pb n="94a"/>
　從服其婦有小功之倫於夫從父昆弟有小功之倫<lb/>
　從服其婦有緦麻之倫也夫以逺之而不服故婦從<lb/>
　無服而服之然則初而異室猶自以其倫服<lb/>
　徐氏邈曰報服在娣姒下則知姑姊之服亦是出自<lb/>
　恩紀非從夫之服報也所𤼵在于姑姊耳<lb/>
　庾氏蔚之曰傳以同居為義蓋從夫謂之同室以明<lb/>
　親近非謂常須共居設夫之從父昆弟少長異鄉二<lb/>
　婦亦有同室之義聞而服之緦也今人謂從父昆弟<lb/>
<pb n="94b"/>
　為同堂取於此也婦從夫服降夫一等故為夫之伯<lb/>
　叔父大功則知夫姑姊妹皆是從服夫之昆弟無服<lb/>
　自别有義耳非如徐邈之言出自恩紀者<lb/>
　疏曰長是其年長假令弟妻年大稱之曰姒兄妻年<lb/>
　小稱之曰娣是以左氏傳穆姜是宣公夫人大婦也<lb/>
　聲伯之母是宣公弟叔肸之妻小婦也聲伯之母不<lb/>
　聘穆姜云吾不以妾為姒是據二婦年大小為娣姒<lb/>
　不據夫年為小大也<lb/>
<pb n="95a"/>
　敖氏曰婦人於夫之昆弟當從服以逺嫌之故而止<lb/>
　之故無服假令從服亦僅可及於昆弟之身不可以<lb/>
　復及其妻也然則娣姒婦無相為服之義而禮有之<lb/>
　者則以居室相親不可無服故爾然二人或有並居室<lb/>
　者有不並居室者亦未必有常共居者而相為服之<lb/>
　義惟主於此者蓋本其禮之所由生者言也娣長也<lb/>
　釋娣婦之為長婦也其下亦似有脱文<lb/>
　郝氏曰次適曰娣姒妣曰姒以娣自謂以姒謂彼妯<lb/>
<pb n="95b"/>
　娌之通稱猶男子同輩呼彼曰兄自稱曰弟也傳以<lb/>
　弟長釋之言自弟而長彼也生小功之親言本非親<lb/>
　因同室相親為小功<lb/>
　張氏曰經言婦與夫之姑姊妹相為服傳則單言二<lb/>
　婦相為服然所謂相與居室中者實兼姑姊娣姒等<lb/>
　也<lb/>
　　世佐案云娣姒婦者弟長也者以弟解娣以長解<lb/>
　　姒也爾雅云長婦謂稚婦為娣婦娣婦謂長婦為<lb/>
<pb n="96a"/>
　　姒婦公羊傳亦云娣者何弟也皆與此傳合敖本<lb/>
　　弟長之弟誤作娣因謂傳釋娣婦為長婦非婦人<lb/>
　　之義從夫之爵坐以夫之齒則其娣姒之稱亦以<lb/>
　　夫之長幼為斷疏説誤穆姜謂聲伯之妻為姒叔<lb/>
　　向之嫂謂叔向之妻為姒朱子云單舉則可通謂<lb/>
　　之姒推讓之義也<lb/>
大夫大夫之子公之昆弟為從父昆弟庶孫姑姊妹女<lb/>
子子適士者<lb/>
<pb n="96b"/>
　註曰從父昆弟及庶孫亦謂為士者<lb/>
　疏曰從父昆弟庶孫本大功此三等以尊降入小功<lb/>
　姑姊妹女子子本期此三等出降入大功若適士又<lb/>
　降一等入小功也此等以重出其文姑姊妹又以再<lb/>
　降故在此<lb/>
　敖氏曰此姑姊妹女子子再降故其服在此不言適<lb/>
　人而言適士者所以見從父昆弟及庶孫亦謂為士<lb/>
　者也經之例多類此公之昆弟於其從父昆弟之不<lb/>
<pb n="97a"/>
　為大夫者乃小功者以其非公子也周之定制諸侯<lb/>
　父死子繼不立昆弟於此亦可見矣<lb/>
大夫之妾為庶子適人者<lb/>
　註曰君之庶子女子子也庶女子子在室大功其嫁<lb/>
　于大夫亦大功<lb/>
　疏曰此適人者謂適士也<lb/>
　敖氏曰女子子不必言庶文有脱誤也經凡言庶子<lb/>
　皆主於男子也此非已子故其服如此若為己之女<lb/>
<pb n="97b"/>
　子子在室期適人亦大功又攷喪服記與小記言妾<lb/>
　為君之長子之服大功章及此章凡三見大夫之<lb/>
　妾為君之庶子及其女子子之服若其君之他親則<lb/>
　無聞焉然則凡妾之從乎其君而服其君之黨者止<lb/>
　於此耳是亦異于女君者也<lb/>
　　世佐案女子子云庶者别于已所生也女君所生<lb/>
　　者亦存焉已子在室期適人大功妾不得體君為<lb/>
　　其子得遂也<lb/>
<pb n="98a"/>
庶婦<lb/>
　註曰夫將不受重者<lb/>
　疏曰小記註云世子有廢疾不可立而庶子立其舅<lb/>
　姑皆為其婦小功則亦兼此婦也<lb/>
　黄氏曰適婦大功庶婦小功兄弟子婦小功貞觀十<lb/>
　四年侍中魏徴奏適子婦舊服大功請加為周衆子<lb/>
　婦舊服小功今請與兄弟子婦同服大功九月　問<lb/>
　魏徴以兄弟子之婦同于衆子婦先師朱文公曰禮<lb/>
<pb n="98b"/>
　經嚴適故儀禮適婦大功庶婦小功此固無可疑者<lb/>
　但兄弟子之婦則正經無文而舊制為之大功乃更<lb/>
　重于衆子之婦雖以報服侯<hi>侯字誤</hi>然然于親疎輕重<lb/>
　之間亦可謂不倫矣故魏公因太宗之問而正之然<lb/>
　不敢易其報服大功之重而但升適婦為期乃正得<lb/>
　嚴適之義升庶婦為大功亦未害於降殺之差也前<lb/>
　此未喻乃深譏其兄弟子而同於衆子婦為倒<lb/>
　置人倫而不察其實乃以衆子婦而同于兄弟子之<lb/>
<pb n="99a"/>
　婦也幸更詳之　案儀禮婦服舅姑期故舅姑服適<lb/>
　婦大功今加適婦為期雖得嚴適之義又非輕重降<lb/>
　殺之義當考今服制令舅姑為適婦不杖期為衆子<lb/>
　婦大功為凡弟子之婦大功<lb/>
　敖氏曰庶婦為舅姑期再降之為小功者所以别於<lb/>
　適婦也<lb/>
君母之父母從母<lb/>
　馬氏曰妾子為之服小功也自降外祖服緦麻外無<lb/>
<pb n="99b"/>
　二統者<lb/>
　註曰君母父之適妻也從母君母之姊妹<lb/>
　疏曰此亦謂妾子為適妻之父母及君母姊妹如適<lb/>
　妻子為之同也<lb/>
傳曰何以小功也君母在則不敢不從服君母不在則<lb/>
不服<lb/>
　馬氏曰從君母為親服也君母亡無所服復厭則不<lb/>
　為其親服也自得伸其外祖小功也<lb/>
<pb n="100a"/>
　註曰不敢不服者恩實輕也凡庶子為君母如適子<lb/>
　疏曰不在者或出或死者君母在既為君母父母其<lb/>
　已母之父母或亦兼服之<lb/>
　敖氏曰君母在則不敢不從服者以其配父尊之也<lb/>
　君母不在則不服者别於已之外親也此庶子雖服<lb/>
　其君母之父母姊妹彼于此子則無服也蓋庶子以<lb/>
　君母之故不得不服其親而彼之視已實非外孫與<lb/>
　姊妹之子故畧而不服<lb/>
<pb n="100b"/>
　郝氏曰服為哀節戚為喪本服由情生貌以餙情仁<lb/>
　人之于喪非以不敢不服服也欲服而不敢服則有<lb/>
　之不欲服而不敢不服則幾乎偷矣君母在不敢不<lb/>
　服斯禮也雖聖人無如之何聖人於禮人情耳人情<lb/>
　所不敢聖人因之尊尊親親所以不得不相為用也<lb/>
　　世佐案服問云母出則為繼母之黨服母死則為<lb/>
　　其母之黨服為其母之黨服則不為繼母之黨服<lb/>
　　註云雖外親亦無二統以是推之則為君母之黨<lb/>
<pb n="101a"/>
　　服亦不為其母之黨服矣疏云兼服之殆非君母<lb/>
　　不在乃得伸馬説得之<lb/>
君子子為庶母慈已者<lb/>
　註曰君子子者大夫及公子之適妻子<lb/>
　疏曰禮之通例云君子與貴人皆據大夫已上公子<lb/>
　尊卑比大夫故鄭據而言又國君之子為慈母無服<lb/>
　士又不得稱君子亦復自養子無三母具故知此二<lb/>
　人而已必知適妻子者妾子賤亦不合有三母故也<lb/>
<pb n="101b"/>
　敖氏曰此服固適妻之子為之若妾子則謂其母或<lb/>
　不在或有他故不能自養其子而庶母代養之不命<lb/>
　為母子者也<lb/>
　郝氏曰君子謂君與女君所生子是大夫公子適妻<lb/>
　之子重言子明異于士庶人與妾子之為子也庶母<lb/>
　父衆妾慈已謂非慈母而有慈養之恩者然無父命<lb/>
　為母子之義故與慈母殊慈母如母庶母緦麻貴人<lb/>
　降則絶此慈已者分不及慈母而情厚于庶母故不<lb/>
<pb n="102a"/>
　從降例為之服小功禮記曾子問疑慈母無服蓋誤<lb/>
　以此母為慈母如母者耳<lb/>
傳曰君子子者貴人之子也為庶母何以小功也以慈<lb/>
已加也<lb/>
　戴氏聖曰君子子為庶母慈已者大夫之嫡妻之子<lb/>
　養子貴妾大夫不服賤妾慈已則緦服也其不言大<lb/>
　夫之子而稱君子子者君子猶大夫也<lb/>
　馬氏曰貴人者嫡夫人也子以庶母慈養已加一等<lb/>
<pb n="102b"/>
　小功也為父賤妾服緦父殁之後貴賤妾皆小功也<lb/>
　註曰云君子子者則父在也父殁則不服之矣以慈<lb/>
　己加則君子子亦以士禮為庶母緦也内則曰異為<lb/>
　孺子室于宫中擇于諸母與可者必求其寛裕慈惠<lb/>
　温良恭敬慎而寡言者使為子師其次為慈母其次<lb/>
　為保母皆居子室他人無事不往又曰大夫之子有<lb/>
　食母庶母慈已者此之謂也其可者賤于諸母謂傅<lb/>
　母之屬者<hi>其可以下十三字刋本脱今從通典補</hi>其不慈已則緦可矣<lb/>
<pb n="103a"/>
　不言師保慈母居中服之可知也國君世子生卜士<lb/>
　之妻大夫之妾使食子三年而出見于公宫則劬非<lb/>
　慈母也士之妻自養其子<lb/>
　陳氏銓曰君子子者大夫之美稱也貴人者謂公卿<lb/>
　大夫也謂貴人之子父殁之後得行士禮為庶母緦<lb/>
　也有慈養已者乃加服小功<lb/>
　雷氏曰大夫不服凡妾父所不服子亦不敢服安得<lb/>
　為庶母緦哉大夫惟服姪娣今所服者將姪娣之庶<lb/>
<pb n="103b"/>
　母<lb/>
　疏曰云父在者以其言子繼于父且大夫公子不繼<lb/>
　世身死則無餘尊之厭如凡人則無三母慈已之義<lb/>
　故知父在也曰父沒則不服者以其無餘尊雖不服<lb/>
　小功仍服庶母緦麻如士禮鄭註内則云為君養子<lb/>
　之禮今此鄭所引證大夫公子養子之法以其大夫<lb/>
　公子適妻子亦得立三母故也又云大夫之子有食<lb/>
　母者謂大夫三母之内慈母有他故使賤者代慈母<lb/>
<pb n="104a"/>
　養子謂之乳母死則服之三月與慈母服異引之者<lb/>
　證三母中又有此母也君與士皆無此事國君于三<lb/>
　母之外别有食子者然皆無服曾子問孔子曰古者<lb/>
　男子外有傅内有慈母君命所使教子也何服之有<lb/>
　以此而言則知天子諸侯之子于三母皆無服也<lb/>
　敖氏曰禮為庶母緦謂士及其子也其慈已者恩宜<lb/>
　有加固小功矣此云君子子者明雖有貴者其服猶<lb/>
　然也大夫之子公子之子于庶母亦當緦麻以從其<lb/>
<pb n="104b"/>
　父而降遂不服其于慈已者加在小功若又從父而<lb/>
　降則宜在緦麻今乃不降而從其加服者嫌其與凡<lb/>
　父在而為不慈已者之服同也正者降之加者伸之<lb/>
　其意雖異而禮則各有所當也云君子子則父在也<lb/>
　父在且伸此服則父沒可知矣其為父後者則但服<lb/>
　緦蓋不可以過于因母也若為大夫則不服之以大<lb/>
　夫于庶母本無服故也<lb/>
　張氏曰加謂於緦麻上加至小功也註父没則不服<lb/>
<pb n="105a"/>
　謂不服其加服仍為服緦以此慈母本庶母也國君<lb/>
　子于三母無服士妻自養其子故註知為大夫公子<lb/>
　之適妻子也<lb/>
　　　　右小功五月<lb/>
　<lb/>
　<lb/>
　<lb/>
　<lb/>
<pb n="105b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷三十七</head> <lb/>
    <p>
<pb n="1a"/>
欽定四庫全書<lb/>
　儀禮集編卷三十七<lb/>
　　　　　　　　　　龍里縣知縣盛世佐撰<lb/>
少牢饋食禮第十六之一<lb/>
　鄭目錄云諸侯之卿大夫祭其祖禰於廟之禮羊豕<lb/>
　曰少牢少牢於五禮屬吉禮<lb/>
疏曰曲禮下云大夫以索牛用大牢是天子卿大夫<lb/>
　明此用少牢為諸侯之卿大夫可知賔尸是卿不賔<lb/>
<pb n="1b"/>
　尸為下大夫為異也<lb/>
　敖氏曰此篇言大夫祭其祖之禮<lb/>
　郝氏曰少牢饋食者饋食禮之盛於特牲者也鄭氏<lb/>
　謂羊豕為少牢據篇中刲羊擊豕則誠少牢矣然牢<lb/>
　本養牲之所豕亦云牢詩曰執豕於牢何獨牛羊稱<lb/>
　牢乎羊小於牛曰少豕獨用曰特少則稱牲多則稱<lb/>
　牢所由名耳鄭定以少牢為大夫謂大夫用羊豕士<lb/>
　用特牲天子諸侯用大牢此甚拘也其實三牲通上<lb/>
<pb n="2a"/>
　下隆殺非定局曲禮云大夫以索牛是大夫亦大牢<lb/>
　也聘及公食大夫禮皆大牢以待卿大夫而王制諸<lb/>
　侯社稷皆少牢郊而特牲是天子亦有時乎用特牲<lb/>
　作者但叙禮隆殺非定特牲為士少牢為大夫也賈<lb/>
　氏謂儐尸為下大夫天子大夫用大牢諸侯之大夫<lb/>
　不得用尤杜撰大抵是書所載多大夫禮何嘗分天<lb/>
　子諸侯周衰禮壊王祭不供典籍湮㓕不可考而禮<lb/>
　樂自大夫出故其所傳儀節止此然引伸觸類差等<lb/>
<pb n="2b"/>
　而上下之皆可知也<lb/>
　姜氏曰此少牢饋食禮本一篇以簡重分為上下舊<lb/>
　以徹俎前為少牢饋食而以其下别名為有司徹者<lb/>
　非<lb/>
　　世佐案王制云大夫三廟一昭一穆與大祖之廟<lb/>
　　而三祭法云大夫立三廟二壇曰考廟曰王考廟<lb/>
　　曰皇考廟享嘗乃止顯考祖考無廟有禱焉為壇<lb/>
　　祭之去壇為鬼此言大夫三廟雖同而或數大祖<lb/>
<pb n="3a"/>
　　而不及皇考或數皇考而不及大祖則異鄭答趙<lb/>
　　商問云祭法周禮王制所云或以夏殷雜不合周<lb/>
　　制是鄭以為殷周之别也愚謂王制是漢文帝使<lb/>
　　博士所作其言往往與周禮及他經異盖以意為<lb/>
　　増損未必皆有所本也夫積厚者流澤逺積薄者<lb/>
　　流澤近故天子之祭得及其大祖之所自出諸侯<lb/>
　　及其大祖而大夫以下不得干焉此尊卑之差也<lb/>
　　今謂大夫亦立大祖廟是無等矣且大夫止有三<lb/>
<pb n="3b"/>
　　廟大祖居其一而曽祖之親反不得享春秋之祀<lb/>
　　焉於人情詎為宜乎以是論之則大夫廟制當以<lb/>
　　祭法為正此經所陳乃其祭廟之禮三廟同日祭<lb/>
　　而其筮日筮尸及祝辭惟云薦嵗事於皇祖者盖<lb/>
　　舉中以該上下之例也其實祭曽祖與禰其禮亦<lb/>
　　猶是耳惟祝辭為異敖説似大泥郝氏力攻註疏<lb/>
　　而其立説㡬欲使天子以下尊卑所用牲牢混然<lb/>
　　莫辨其為經累甚矣故謹録而正之餘見上篇<lb/>
<pb n="4a"/>
少牢饋食之禮<lb/>
　註曰禮將祭祀必先擇牲繋於牢而芻之羊豕曰少<lb/>
　牢諸侯之卿大夫祭宗廟之牲<lb/>
　疏曰特牲不言牢但非一牲即得牢稱三牲具為大<lb/>
　牢<hi>從楊氏圗節本</hi>
日用丁巳<lb/>
　註曰内事用柔日必丁巳者取其令名自丁寧自變<lb/>
　改皆為謹敬必先諏此日明日乃筮<lb/>
<pb n="4b"/>
　敖氏曰此指筮日之日也所謂諏日者也先諏是日<lb/>
　至其日乃筮<lb/>
　郝氏曰丁當也已自也取當自盡之義曲禮云内事<lb/>
　用柔日宗廟事内也丁巳皆偶為柔或丁或巳<lb/>
　　世佐案乙丁己辛癸皆柔日也惟言丁巳者舉二<lb/>
　　曰以例其餘耳<lb/>
筮旬有一日<lb/>
　註曰旬十日也以先月下旬之已筮來月上旬之已<lb/>
<pb n="5a"/>
　敖氏曰以丁若巳之日而筮旬有一日則所筮之日<lb/>
　亦丁若巳可知矣以丁巳之日而筮丁巳乃云旬有<lb/>
　一日則是并筮日之日而數之也古者數日之法於<lb/>
　此可見<lb/>
　郝氏曰必用十一日者一日祭十日齊戒<lb/>
　張氏曰註言已以例丁言上旬者先近日也<lb/>
筮於廟門之外主人朝服西面於門東史朝服左執筮<lb/>
右抽上韇兼與筮執之東面受命於主人<lb/>
<pb n="5b"/>
　註曰史家臣主筮事者<lb/>
　疏曰主人朝服者為祭而筮還服祭服<lb/>
　敖氏曰朝服大夫士以筮之正服也史亦公有司也<lb/>
　周官筮人職中士二人史二人士冠特牲之筮者言<lb/>
　筮人此言史盖互文也大夫筮亦朝服者降於卜也<lb/>
　雜記言大夫卜宅與葬日云占者皮弁又云如筮則<lb/>
　占者朝服是其服異也<lb/>
　郝氏曰史掌策命故筮事屬史左執筮執蓍策也韇<lb/>
<pb n="6a"/>
　藏策器上韇韇盖兼執兩手共執<lb/>
主人曰孝孫某來日丁亥用薦歲事於皇祖伯某以某<lb/>
妃配某氏尚饗<lb/>
　註曰丁未必亥也直舉一日以言之耳禘於太廟禮<lb/>
　曰日用丁亥不得丁亥則己亥辛亥亦用之無則苟有<lb/>
　亥焉可也薦進也進嵗時之祭事也皇君也伯某且<lb/>
　字也大夫或因字為謚春秋傳曰魯無駭卒請謚與<lb/>
　族公命之以字為展氏是也若仲叔季亦曰仲某叔<lb/>
<pb n="6b"/>
　某季某某妃某妻也合食曰配某氏若言姜氏子氏<lb/>
　也尚庶㡬饗㰴也<lb/>
　疏曰禘於太廟日用丁亥大戴禮文不得丁亥則己<lb/>
　亥辛亥亦用之者以吉事先近日惟用上旬若上旬<lb/>
　内不得丁巳配亥苟有亥焉可也並若無亥則餘隂<lb/>
　辰亦用之春秋所書有事大廟固不盡丁巳配亥也<lb/>
　經云伯某是正祭之稱若時有告請而非常祭祀則<lb/>
　去伯直云且字言某甫卿大夫無謚正祭與非常祭<lb/>
<pb n="7a"/>
　一皆言五十字在子上與士正祭禮同真云某子聘<lb/>
　禮記皇考某子是也若士告請之祭則稱且字<lb/>
　劉氏敞曰少牢饋食曰日用丁巳又曰來日丁亥此<lb/>
　皆取於丁者也所以取於丁者以先庚三日後甲三<lb/>
　日所謂内事用柔日也凡祭祀卜日不卜辰故郊卜<lb/>
　辛社卜甲宗廟卜丁也若卜辰則此旬之辰後旬或<lb/>
　有不備矣康成註丁巳乃云來月之已註丁亥乃云<lb/>
　苟有亥焉可也皆失禮意<lb/>
<pb n="7b"/>
　　世佐案劉云祭祀卜日不卜辰持論甚善然柔日<lb/>
　　有五祭祀皆可用而謂唯取於丁似失之上文丁<lb/>
　　巳乃戊巳之己釋文音紀是也劉乃以辰巳之已<lb/>
　　解之尤誤若以丁巳日筮旬有一日則祭日為丁<lb/>
　　夘而非丁亥矣<lb/>
　楊氏曰案上文日用丁巳註云取其令名自丁寧自<lb/>
　變改謂十干丁日巳日也如丁亥巳亥之類是也下<lb/>
　文來日丁亥亦舉一端以眀之耳註家乃云不得丁<lb/>
<pb n="8a"/>
　亥則己亥辛亥無則苟有亥焉可也此則不論十干<lb/>
　之丁巳而専取十二支之亥以為解其失經文之意<lb/>
　逺矣<lb/>
　敖氏曰此惟云丁亥特見其一耳必言丁亥者以其<lb/>
　為六丁之末者故設言之也末者且用則其上者可<lb/>
　知矣已日亦宜如之稱其祖字則是指士之為祖者<lb/>
　而言亦假設之辭耳大夫祭士之為祖者如此亦所<lb/>
　以明其從生者之爵也其祖禰若為大夫則稱曰某<lb/>
<pb n="8b"/>
　子聘禮記曰皇考某子是也大夫三廟其常祀自曽<lb/>
　祖而下此辭惟言皇祖者亦見其一耳<lb/>
　郝氏曰來日丁亥則筮之日丁丑也必用亥者亥為<lb/>
　天倉受福禄也丁用亥則已可知己丑日筮己亥日<lb/>
　亦可也嵗事時祭也皇尊稱伯行次某謚號妃其妻<lb/>
　也某者妻之謚號配合祭某氏妃之族姓如姬姜之<lb/>
　類妃必異姓繫其氏以明之致敬慎也尚饗問之辭<lb/>
　張氏曰註伯某且字也以其字無可指故且言某以<lb/>
<pb n="9a"/>
　擬之且者聊且解經言某之意也非謂人之字為且<lb/>
　字也疏乃云如何祭則直云且字如何祭則言五十<lb/>
　字似人之字有且有不且大失註意矣此其立言之<lb/>
　未善也士喪禮筮宅註云某甫且字也若言山甫孔<lb/>
　甫矣彼處疏云孔甫之等是實字以某甫擬之是且<lb/>
　字却甚分明可以證此處之失註又云大夫或因字<lb/>
　為謚未聞其説顧炎武云謚乃氏之譌鄭君因左氏<lb/>
　傳而誤耳經文某氏在某妃之下文義亦未詳<lb/>
<pb n="9b"/>
　姜氏曰伯某合當為字若如註兼言謚則當言某伯<lb/>
　如武伯文仲莊叔成季之類不得伯在某上况所引<lb/>
　以展為氏乃是族又不得以族為謚乎某妃配某氏<lb/>
　註義亦未盡如言合食曰配則以字當為用字之解<lb/>
　而其文當云以某妃某氏配不得言以某妃配某氏<lb/>
　云以某妃配某氏者妃配二字連文妻有敵體之義<lb/>
　故云某妃配而以字訓為與字則配食之義固具其<lb/>
　中矣至妻而云某註亦未發其義程子嘗言主祭是<lb/>
<pb n="10a"/>
　繼妻所出則以繼妻配可也朱子廣其義曰主祭是<lb/>
　繼出則可兼以繼配非謂舎正而配以繼也今以程<lb/>
　朱二子之義參之盖妻云某者無繼則止言正妻有<lb/>
　繼則兼言繼妻與<lb/>
　　世佐案干支相配日凡六十而柔日居其半惟云<lb/>
　　丁亥者亦舉一以例其餘也非柔日則不得用是<lb/>
　　柔日則皆可用舉一日而二義見矣註説執滯其<lb/>
　　為後儒所斥也宜哉云皇祖伯某者伯其行也亦<lb/>
<pb n="10b"/>
　　假設之辭仲叔季唯其所當某其字也古者二十<lb/>
　　冠而字五十乃加伯仲如孔子始冠稱尼父五十<lb/>
　　乃稱仲尼是也沒後有謚者稱諡無諡則稱其字<lb/>
　　諱名不諱字也大夫合稱諡而云伯某者明其祖<lb/>
　　雖為士不改其禮以祭從生者之爵故也聘禮記<lb/>
　　云皇祖某甫皇考某子兩稱互備其明證矣稱字<lb/>
　　者必曰伯某甫其辭乃備而經中或云某甫或云<lb/>
　　伯某亦互見耳或曰年未五十而卒者不稱伯仲<lb/>
<pb n="11a"/>
　　未知是否疏以為正祭云伯某非常祭則去伯直<lb/>
　　云某甫今不取註云大夫或因字為諡而引春秋<lb/>
　　隠八年左傳為證亦誤傳云諸侯以字者謂諸侯<lb/>
　　不敢賜姓使其臣氏其王父字也又云為諡因以<lb/>
　　為族者亦謂諸侯之臣或即其先人之諡為氏也<lb/>
　　云公命以字為展氏者無駭之祖字展故命之即<lb/>
　　以展為氏也鄭誤讀諸侯以字為謚為句故其立<lb/>
　　説如此而無駭之祖公子展在春秋前其謚無可<lb/>
<pb n="11b"/>
　　考疏因鄭君之誤遂謂公子展以展為謚則不免<lb/>
　　曲於䕶註而不顧其理之安矣疏又云大夫無諡<lb/>
　　正祭與非常祭一皆言五十字在子上與士正祭<lb/>
　　禮同云某子若然則此經當云伯子不當云伯某<lb/>
　　矣以是斷之其説亦不可通也某妃謂如元妃二<lb/>
　　妃之類喪服小記云婦祔於祖姑祖姑三人則祔<lb/>
　　於其親大夫容有再娶故言某妃以别之古者婦<lb/>
　　人無諡號郝説非配食之法見士虞記某氏在某<lb/>
<pb n="12a"/>
　　妃之下者容所配者不一人則累言之於下文便<lb/>
　　也姜説鑿矣所配必言其姓男女辨姓也<lb/>
史曰諾西面於門西抽下韇左執筮右兼執韇以擊筮<lb/>
　註曰將問吉凶焉故擊之以動其神易曰蓍之徳圓<lb/>
　而神<lb/>
　疏曰筮者是蓍以其用蓍為筮故名蓍為筮<lb/>
　敖氏曰擊筮者為將述命故也不述命則無此儀<lb/>
　郝氏曰史西面神道尚右也下韇韇底初右手抽上<lb/>
<pb n="12b"/>
　韇出䇿今左手執䇿右手抽下韇兼執盖以叩蓍策<lb/>
　述主人命告之<lb/>
遂述命曰假爾大筮有常孝孫某來日丁亥用薦嵗事<lb/>
於皇祖伯某以某妃配某氏尚饗<lb/>
　註曰述循也重以主人辭告筮也假借也言因蓍之<lb/>
　靈以問之常吉凶之占繇<lb/>
　孔氏穎達曰假因也爾汝也指蓍龜也泰大中之大<lb/>
　也欲褒美此龜筮故謂為泰也<lb/>
<pb n="13a"/>
　吕氏大臨曰大夫之於卜三命之涖卜以主人所卜<lb/>
　命卜史如士喪禮宗人受卜人龜示髙涖卜受視反<lb/>
　之宗人還少退受命命曰哀子某來日卜葬其父某<lb/>
　甫考降無有近悔許諾不述命還即席西面坐命龜<lb/>
　興授卜人龜盖士禮畧故不述命若大夫則命卜以<lb/>
　主人之命命宗人宗人述涖卜之命即席坐又命龜<lb/>
　曰假爾泰龜有常是所謂三命之士卜不述命則二<lb/>
　命之是也大夫於筮則二命之少牢饋食禮史受命<lb/>
<pb n="13b"/>
　於主人主人曰孝孫某來日丁亥用薦嵗事云云史<lb/>
　曰諾西面遂述命曰假爾泰筮有常孝孫某來日丁<lb/>
　亥云云是也士筮則一命之特牲禮云宰自主人之<lb/>
　左賛命筮者許諾即席坐筮是也言泰龜泰筮尊而<lb/>
　大之也有常言吉凶不僣也<lb/>
　馬氏晞孟曰大羮謂之泰羮瓦尊謂之泰尊龜謂之<lb/>
　泰龜筮謂之泰筮以其有所尊故也目有光而不能<lb/>
　明假日月而後明事有吉凶而不能知假蓍龜而後<lb/>
<pb n="14a"/>
　知故曰假而龜筮事之萬變不同理之是非不一卜<lb/>
　筮而體吉則吉體咎則咎故曰有常<lb/>
　敖氏曰大者尊之之辭假爾大筮謂假借爾大筮之<lb/>
　靈以問於神也有常謂其常常如此也言每有疑事<lb/>
　則必問之而不敢専决所以見其敬信之意孝孫某<lb/>
　以下之辭則所謂述命也<lb/>
　郝氏曰特牲筮不述命此述命禮盛也人鬼交曰假<lb/>
　大筮尊稱有常信之也<lb/>
<pb n="14b"/>
　張氏曰註以常為吉凶占繇謂易卦爻之辭愚詳文<lb/>
　義似謂蓍有常徳即知吉知凶之徳所謂圓而神者<lb/>
　也顧炎武云假大也大筮之大音太<lb/>
　　世佐案述命者大夫以上威儀多也述命而遂以<lb/>
　　命蓍殺於卜也則述命之後又命龜與主人之命<lb/>
　　而三藍田吕氏論之詳矣假字之義鄭孔二説得<lb/>
　　之訓大訓格者皆非大曲禮作泰古字通有常者<lb/>
　　美其平日之徳而冀今之亦有以告我也<lb/>
<pb n="15a"/>
乃釋韇立筮<lb/>
　註曰卿大夫之蓍長五尺立筮由便<lb/>
　疏曰卿大夫之蓍長五尺大戴禮三正記皆有此文<lb/>
　以其蓍長立筮為便對士之蓍三尺坐筮爲便若然<lb/>
　諸侯蓍七尺天子蓍九尺立筮可知<lb/>
　敖氏曰立筮而又在門西皆大夫之禮異者也<lb/>
卦者在左坐卦以木卒筮乃書卦於木示主人乃退占<lb/>
　註曰卦者史之屬也卦以木者每一爻畫地以識之<lb/>
<pb n="15b"/>
　六爻備書於板史受以示主人退占東面旅占之<lb/>
　疏曰云史受以示主人者以經書卦是畫卦者恐是<lb/>
　卦者以示於主人以卦者卑宜還使筮史以示主人<lb/>
　也<lb/>
　敖氏曰上木畫地者也下木板也退退於其位也不<lb/>
　言其位亦西方東面可知此占者亦當三人也大夫<lb/>
　廟門之外之位其有司之西方東面者惟此耳盖筮<lb/>
　者有事於神故不為大夫而變位也<lb/>
<pb n="16a"/>
　　世佐案退占謂史也士冠云筮人還東面旅占此<lb/>
　　宜亦如之郝云卦者退而占非<lb/>
吉則史韇筮史兼執筮與卦以告於主人占曰從<lb/>
　註曰從者求吉得吉之言<lb/>
　敖氏曰既筮又釋筮於所筮之處至是乃就而韇之<lb/>
　也韇筮而兼與卦執之以告此亦與士禮異者也<lb/>
　郝氏曰占曰從史告主人之辭<lb/>
乃官戒宗人命滌宰命為酒乃退<lb/>
<pb n="16b"/>
　註曰官戒戒諸官也當共祭祀事者使之具其物且<lb/>
　齊也滌溉濯祭器埽除宗廟<lb/>
　疏曰筮日即齊故云乃不云厥眀也<hi>從楊氏圖節本</hi>
　敖氏曰官戒謂某官戒某人以某事也宰宗人乃官<lb/>
　之尊者故見其命者以明之有司羣執事之位當在<lb/>
　門東東上大夫之宗人亦私人為之自此以下諸官<lb/>
　司馬之屬皆放此<lb/>
　郝氏曰官戒戒衆官亦史戒也宰命為酒祭用酒周<lb/>
<pb n="17a"/>
　禮天官酒正所謂事酒有事新造者即此也<lb/>
　　世佐案戒猶告也官戒者以占曰從之言徧告諸<lb/>
　　官使之各共其事也盖占者使人告之不使宰者<lb/>
　　辟君也周禮大宰職云前期十日帥百官而卜日<lb/>
　　遂戒士䘮禮卜日吉使人告於衆賓士無臣故也<lb/>
　　大夫尊助祭者皆其臣也故不曰告於衆賓而曰<lb/>
　　官戒<lb/>
若不吉則及逺日又筮日如初<lb/>
<pb n="17b"/>
　註曰逺日後丁若後已<lb/>
　敖氏曰此逺日對筮之日而言即所筮不吉之日也<lb/>
　至此日又筮旬有一日也此文當承占曰從之下欲<lb/>
　終言上事故至是乃見之<lb/>
　郝氏曰不吉謂上旬不從也及逺日謂至上旬丁亥<lb/>
　又筮中旬丁未不從至中旬丁未又筮下旬丁巳又<lb/>
　不從則止不祭也曲禮卜筮不過三<lb/>
　　世佐案及逺日而又筮亦大夫禮之異者也士則<lb/>
<pb n="18a"/>
　　即於其日為之如初謂筮於廟門之外以下之儀<lb/>
　　也凡筮日之法止於再而已再若不吉則直諏日<lb/>
　　而祀不更筮也説見士冠禮<lb/>
　　　　右筮日<lb/>
宿<lb/>
　註曰宿讀為肅肅進也大夫尊儀益多筮日既戒諸<lb/>
　官以齊戒矣至前祭一日又戒以進之使知祭日當<lb/>
　來<lb/>
<pb n="18b"/>
　疏曰云大夫尊儀益多者大夫宿戒兩有士有宿而<lb/>
　無戒是儀畧<lb/>
　敖氏曰宿謂宿賔以下也是亦官宿之大夫於助祭<lb/>
　之賔為踰等故不親宿此宿當在宿尸之後言於此<lb/>
　者為下文節也<lb/>
　郝氏曰宿齋宿凡祭致齋三日祭之前三日齋宿於<lb/>
　外<lb/>
　　世佐案宿宿前所戒之官也此祭前三日事周禮<lb/>
<pb n="19a"/>
　　世婦掌女宮之宿戒疏云亦祭前十日戒之使齋<lb/>
　　祭前三日又宿之此戒宿之通例也註云前祭一<lb/>
　　日誤祭義云致齋於内散齋於外檀弓亦云君子<lb/>
　　非致齋也非疾也不晝夜居於内<hi>註云内正寢之中徐氏師曾云</hi>
　　<hi>致齋居内非在房闥之中盖亦端居深處於穾奥之内耳</hi>郝云齋宿於外似失<lb/>
　　考<lb/>
前宿一日宿戒尸<lb/>
　註曰皆肅諸官之日又先肅尸者重所用為尸者又<lb/>
<pb n="19b"/>
　為將筮<lb/>
　敖氏曰宿戒尸者凡可爲尸者皆宿戒之為將筮也<lb/>
　此宿戒盖亦使人為之尸未筮則未成其尊宿前一<lb/>
　日又宿戒尸亦尊者之禮異也<lb/>
　　世佐案前宿一日祭前四日也疏云當祭前二日<lb/>
　　盖承註説之誤前祭四日廣戒凡可為尸者而後<lb/>
　　筮之筮得吉又宿之皆異於士禮者也宿戒猶豫<lb/>
　　戒也筮尸在眀日故以其日為宿與上宿字義異<lb/>
<pb n="20a"/>
　　　　右戒尸<lb/>
眀日朝筮尸如筮日之儀命曰孝孫某來日丁亥用薦<lb/>
嵗事於皇祖伯某以某妃配某氏以某之某為尸尚饗<lb/>
筮卦占如初<hi>敖氏曰朝如字</hi>
　註曰不前期三日筮尸者大夫下人君祭之朝乃視<lb/>
　濯與士異<lb/>
　疏曰天子諸侯前期十日卜得吉日則戒諸官散齋<lb/>
　至前祭三日卜尸得吉又戒宿諸官使之致齋士卑<lb/>
<pb n="20b"/>
　不嫌故得與人君同三日筮尸但下人君不得散齋<lb/>
　七日耳大夫尊不敢與人君同直散齋九日前祭一<lb/>
　日筮宿尸并宿諸官致齊<lb/>
　郝氏曰明日朝謂祭前一日早筮尸筮男尸象祖考<lb/>
　者妃無尸又曰鄭謂祭前一日筮尸與特牲前期三<lb/>
　日異者大夫避諸侯禮夫用尸用筮既同士可三日<lb/>
　前筮何獨大夫不可禮文多錯舉一日至三日皆可<lb/>
　筮有不虞則前一日亦可耳豈特牲小禮從容少牢<lb/>
<pb n="21a"/>
　反造次乎<lb/>
　張氏石本誤字云眀日朝服筮尸脱服字<lb/>
　　世佐案戒尸之眀日即宿諸官之日也特牲禮云<lb/>
　　前期三日之朝筮尸正與此同註疏説誤云筮卦<lb/>
　　占如初者筮立筮卦書卦占退占初謂筮日也如<lb/>
　　初之中不止是三者約舉之以見其餘耳又案朝<lb/>
　　下無服字當以石本為正續通解儀禮圖集説節<lb/>
　　解諸本並同唯監本有服字衍也既云如筮日之<lb/>
<pb n="21b"/>
　　儀則朝服不待言矣張氏舎石本而監本是從去<lb/>
　　取失當<lb/>
吉則乃遂宿尸祝擯<lb/>
　註曰筮吉又遂肅尸重尸也既肅尸乃肅諸官及執<lb/>
　事者祝為擯者尸神象<lb/>
　疏曰案特牲使宗人擯辭祝致命此惟祝擯者士卑<lb/>
　不嫌兩有宗祝與人君同大夫尊下人君故闕之<lb/>
　　世佐案此前祭一日事也乃緩詞見其不與筮尸<lb/>
<pb n="22a"/>
　　同日也乃下復云遂者見其間無他事也筮尸之<lb/>
　　日當宿諸官而謂其間無他事者宿諸官主人不<lb/>
　　親也舊説即筮吉之日往宿非祝擯者宗人以主<lb/>
　　人之命命祝而祝為告於尸也特牲禮云宗人擯<lb/>
　　據其賛命而言也此云祝擯據其致命而言也<lb/>
主人再拜稽首<lb/>
　敖氏曰已上之儀當畧與特牲同以其有成禮故畧<lb/>
　之而不言<lb/>
<pb n="22b"/>
祝告曰孝孫某來日丁亥用薦嵗事於皇祖伯某以某<lb/>
妃配某氏敢宿<lb/>
　註曰吿尸以主人為此事來<lb/>
　郝氏曰祝告曰下即擯辭<lb/>
　　世佐案上文筮尸及此吿尸之辭皆云以某妃配<lb/>
　　某氏者以祭時夫婦同尸故也<lb/>
尸拜許諾主人又再拜稽首主人退尸送揖不拜<lb/>
　註曰尸不拜者尸尊<lb/>
<pb n="23a"/>
　　世佐案尸拜答主人也主人又拜謝其許也此與<lb/>
　　特牲宿尸面位儀節大畧相似所異者特文有詳<lb/>
　　畧先後耳説見上篇<lb/>
若不吉則遂改筮尸<lb/>
　註曰即改筮之不及逺日<lb/>
　敖氏曰此所筮者若又不吉則直以其次者為尸不<lb/>
　復筮與筮日之意同<lb/>
　　世佐案改筮即於筮尸之日為之乃言於此者終<lb/>
<pb n="23b"/>
　　言上事而后及之也<lb/>
　　　　右筮尸宿尸<lb/>
既宿尸反為期於廟門之外<lb/>
　註曰為期肅諸官而皆至定祭早晏之期為期亦夕<lb/>
　時也言既肅尸反為期明大夫尊肅尸而已其為賔<lb/>
　及執事者使人肅之<lb/>
　敖氏曰既宿尸反而為期是其事相繼而不必至夕<lb/>
　也然則曏所宿者皆不在可知大夫宿與為期同日<lb/>
<pb n="24a"/>
　此時又未有賔皆大夫禮異者也<lb/>
　郝氏曰宿尸反即祭之先夕與諸執事為期廟門外<lb/>
　約明旦行事之期也<lb/>
　　世佐案必云既宿尸反者眀其與宿尸同日也是<lb/>
　　時凡助祭者皆在經不見子姓兄弟等面位者文<lb/>
　　不具也亦以其已見於特牲禮故畧之與敖説恐<lb/>
　　未然<lb/>
主人門東南面宗人朝服北面曰請祭期主人曰比於<lb/>
<pb n="24b"/>
子<lb/>
　註曰比次早晏在於子也主人不西面者大夫尊於<lb/>
　諸官有君道也為期亦唯尸不來也<lb/>
　郝氏曰比猶隨也<lb/>
　張氏曰比推量也推量祭時之早晚唯在於子子謂<lb/>
　宗人<lb/>
宗人曰旦明行事主人曰諾乃退<lb/>
　註曰旦明旦日質明<lb/>
<pb n="25a"/>
　　世佐案此亦告兄弟及有司吿事畢主人以下乃<lb/>
　　退也<hi>約士冠禮為期言之</hi>唯云乃退亦省文<lb/>
　　　　右為期<lb/>
　楊氏曰少牢禮與特牲禮輕重詳畧不同少牢禮日<lb/>
　用丁巳特牲不諏日者士卑時至事暇可以祭則筮<lb/>
　其日矣不必諏丁巳之日如大夫禮𤣥冠一冠冠兩<lb/>
　服其一𤣥端其一朝服朝服重於𤣥端特牲士禮故<lb/>
　筮則𤣥端至祭而後朝服<hi>世佐案特牲禮祭日主人服如初亦冠端𤣥也記云</hi>
<pb n="25b"/>
　<hi>其服皆朝服謂助祭者耳此不分别言之殆誤</hi>少牢大夫禮筮與祭皆朝服<lb/>
　也特牲筮人筮筮人者官名周禮春官有簭人是也<lb/>
　少牢禮史筮史者家臣主筮事者所謂府史是也特<lb/>
　牲坐筮少牢立筮不同者註云士蓍短故坐筮卿大<lb/>
　夫蓍長五尺故立筮各由其便也特牲少牢皆筮尸<lb/>
　但特牲無宿戒尸之文少牢宿戒筮而後筮者重所<lb/>
　用為尸者亦大夫尊儀益多也特牲有宿賔之禮少<lb/>
　牢不宿賔者大夫尊肅尸而已其為賔執事者使人<lb/>
<pb n="26a"/>
　肅之特牲無為期之禮少牢為期者重其事也為期<lb/>
　之日主人門東南面不西面大夫尊於諸官有君道<lb/>
　也<lb/>
明日主人朝服即位於廟門之外東方南面宰宗人西<lb/>
面北上牲北首東上司馬刲羊司士擊豕宗人告備乃<lb/>
退<lb/>
　註曰刲擊皆謂殺之此實既省告備乃殺之文互者<lb/>
　省文也尚書傳羊屬火豕屬水<lb/>
<pb n="26b"/>
　疏曰案特牲視牲與視殺别日今少牢不言視牲直<lb/>
　言刲擊告備乃退者省文此大夫禮視牲告充即刲<lb/>
　擊殺之下人君士卑不嫌故異日矣祭義云君牽牲<lb/>
　穆答君卿大夫序從既入門麗於碑卿大夫袒而毛<lb/>
　牛尚耳諸侯禮殺於門内此大夫與特牲士皆殺於<lb/>
　門外者辟人君也豕言擊動之使鳴是視牲也羊言<lb/>
　刲謂殺之是視殺也大夫視牲視殺同日故互見皆<lb/>
　有<lb/>
<pb n="27a"/>
　楊氏曰雜記曰大夫冕而祭於公弁而祭於已士弁<lb/>
　而祭於公冠而祭於已大夫爵弁自祭家廟唯孤爾<lb/>
　其餘皆𤣥冠與士同<lb/>
　敖氏曰東方視殺之位亦宜當塾少南此異宰宗人<lb/>
　之位亦與士禮異宗祝之位者同意牲亦當在東方<lb/>
　少南有司牽羊豕則束之而東足也乃退謂主人<lb/>
　郝氏曰古者大夫朝祭皆皮弁緇衣記曰大夫弁而<lb/>
　祭於已即位於廟門外視殺牲也司馬司士皆公有<lb/>
<pb n="27b"/>
　司告備告既殺也<lb/>
　姜氏曰周禮宿視牲至祭旦而後視殺者君體尊故<lb/>
　以兩日行之也士卑於君無嫌得與君同兩日而大<lb/>
　夫近君有嫌則避君而不得與君之兩日者同矣厯<lb/>
　考諸禮皆然而記禮器所謂順而摭者盖如此<lb/>
　　世佐案皮弁朝服𤣥端三者輕重之差及其冠裳<lb/>
　　之異詳見首篇郝云大夫朝祭皆皮弁緇衣誤也<lb/>
　　雜記所云弁而祭於已者説者謂唯公之孤四命<lb/>
<pb n="28a"/>
　　為然爾引以證此亦誤<lb/>
　　　　右視殺<lb/>
雍人摡鼎匕俎於雍爨雍爨在門東南北上<lb/>
　註曰雍人掌割烹之事者爨竈也在門東南統於主<lb/>
　人北上羊豕魚腊皆有竈竈西有鑊凡摡者皆陳之<lb/>
　而後告絜<lb/>
　疏曰雍人掌割烹之事者周禮饔人職文案特牲視<lb/>
　濯時皆陳之視訖告絜此亦當然<lb/>
<pb n="28b"/>
　敖氏曰概猶拭也既筮日而宗人命滌則有司於祭<lb/>
　器皆已濯之矣故至此但摡之為去塵也鼎匕俎皆<lb/>
　牲器故雍人摡之於雍爨之上以其類也下文摡甑<lb/>
　甗匕敦於廪爨其亦然<lb/>
廪人摡甑甗匕與敦於廪爨廪爨在雍爨之北<lb/>
　註曰廪人掌米入之藏者甗如甑一孔匕所以匕黍<lb/>
　稷者也<lb/>
　疏曰廪人掌米入之藏者周禮地官廪人職文冬官<lb/>
<pb n="29a"/>
　陶人職云甗實一鬴厚半寸脣寸甑實二鬴厚半寸<lb/>
　脣寸七穿鄭司農云甗無底甑以其無底故以一孔<lb/>
　解之上雍人云匕者所以匕肉此廪人所掌米故云<lb/>
　匕黍稷也<lb/>
　敖氏曰廪人與雍人對言則是掌為饎之事者也甗<lb/>
　如甑盖有底而無孔所以盛米也與甑則炊之匕則<lb/>
　出之此四器與鼎匕俎皆陳於外故雍人廪人分摡<lb/>
　之廪爨亦北上<lb/>
<pb n="29b"/>
　郝氏曰廪人掌炊黍稷匕飯是廪爨在北上穀食也<lb/>
　張氏曰雍爨以烹牲廪爨以熟黍稷<lb/>
司宫摡豆籩勺爵觚觶几洗篚於東堂下勺爵觚觶實<lb/>
於篚卒摡饌豆籩與篚於房中放於西方設洗於阼階<lb/>
東南當東榮<lb/>
　註曰放猶依也大夫攝官司宮兼掌祭器也<lb/>
　敖氏曰司宫主陳設此器故俱摡之勺爵觚觶摡之<lb/>
　則隨實於篚不待其卒摡也勺亦實於篚者為將洗<lb/>
<pb n="30a"/>
　之饌之盖於北堂放於西方以次而西也下篚亦饌<lb/>
　於房以俟事至而設之不言陳几之處未詳其所特<lb/>
　牲禮几席陳於西堂<lb/>
　郝氏曰司宫亦公有司主陳設者豆至篚共九品而<lb/>
　篚即盛勺爵觚觶者卒摡拭畢也房中之篚盛主婦<lb/>
　獻酢之易爵也放置也<lb/>
　張氏曰司宫摡此九種祭器其酌酒之器則實之於<lb/>
　篚西方房中近西處也篚謂實祭器者<lb/>
<pb n="30b"/>
　姜氏曰摡通作溉滌也一曰拭也凡席等雖不滌溉<lb/>
　亦自拂拭致潔疏謂几洗篚三者不摡其説恐非<lb/>
　　世佐案饌豆籩與篚於房中篚即實勺爵觚觶者<lb/>
　　本當設於洗西今與豆籩等俱饌於房中事未至<lb/>
　　也放至也孟子云放於琅邪言其下者至於西方<lb/>
　　則東上也不曰西墉而曰西方眀其在房中半以<lb/>
　　北也房中半以北無墉<lb/>
　　　　右摡器<lb/>
<pb n="31a"/>
　郝氏曰特牲禮殺執事人寡以豫為敬視牲視濯先<lb/>
　日為之少牢禮盛執事者衆以敏為敬殺牲摡器皆<lb/>
　當日為之所以異也<lb/>
　　世佐案摡與濯義異云摡則其先已濯可知此言<lb/>
　　諸官摡器於祭之日而其前一夕不見視濯之事<lb/>
　　盖文不具也或曰辟君禮未知是否<lb/>
羮定雍人陳鼎五三鼎在羊鑊之西二鼎在豕鑊之西<lb/>
　註曰魚腊從羊膚從豕統於牲<lb/>
<pb n="31b"/>
　疏曰上文摡鼎時鄭云羊豕魚腊皆有竈竈西有鑊<lb/>
　今陳鼎宜各當其鑊此三鼎在羊鑊之西二鼎在豕<lb/>
　鑊之西故云魚腊從羊膚從豕也知羊豕魚腊各有<lb/>
　鑊者士虞禮云側亨於廟門外之右東面魚腊爨亞<lb/>
　之特牲記云牲爨在廟門外東南魚腊爨在其南有<lb/>
　爨即有鑊士禮皆有爨鑊則大夫可知也<lb/>
　敖氏曰三鼎羊魚腊二鼎豕與膚膚鼎亦在豕鑊西<lb/>
　者以膚在豕鑊故也魚腊自有鑊未升之時其鼎乃<lb/>
<pb n="32a"/>
　從羊者以膚鼎従豕之故而為之也盖此鑊四而鼎<lb/>
　五若鼎各從其鑊則豕鑊西之鼎二羊鑊西之鼎一<lb/>
　嫌其輕重失次故以魚腊之鼎従羊見其尊也不云<lb/>
　爨而云鑊據鼎實之所從出者而言是篇獨著鑊西<lb/>
　之鼎位以其異也士禮三鼎無嫌故不見之<lb/>
　郝氏曰陳鼎五羊豕魚腊膚也鑊大釡以煑肉陳鼎<lb/>
　就鑊以便升也<lb/>
　　世佐案此將實鼎之位也前祭一夕先陳鼎於門<lb/>
<pb n="32b"/>
　　外北面北上至是移而近鑊焉便升也不各從其<lb/>
　　鑊之故敖説得之前夕不言陳鼎以其已見於特<lb/>
　　牲禮也特牲禮不言實鼎之法故詳言之互相備<lb/>
　　也<lb/>
司馬升羊右胖髀不升肩臂臑膞骼正脊一脡脊一横<lb/>
脊一短脅一正脅一代脅一皆二骨以並腸三胃三舉<lb/>
肺一祭肺三實於一鼎<lb/>
　註曰升猶上也上右胖周所貴也髀不升近竅賤也<lb/>
<pb n="33a"/>
　肩臂臑肱骨膞骼股骨脊從前為正脅旁中為正脊<lb/>
　先前脅先後屈而反猶器之䋫也並併也脊脅骨多<lb/>
　六體各取二骨併之以多為貴舉肺一尸食所先舉<lb/>
　也祭肺三為尸主人主婦<lb/>
　疏曰十一體之中五體不言一而六體言一者以其<lb/>
　體下言皆二骨以並見一體皆有二骨而二骨共為<lb/>
　一體也脊先前即正脊是也脅先後即短脅是也特<lb/>
　牲記尸俎有正脊横脊而與脡脊有長脅短脅而無<lb/>
<pb n="33b"/>
　代脅註云脊無中脅無前貶也眀代脅最在前也脊<lb/>
　以前為正其次名脡却後名横脡者脡脡然直也横<lb/>
　者濶於脡也凡皆隨形名之唯言正者以義取稱也<lb/>
　註言䋫者専指脅脊不數肩胳也凡牲體四支為貴<lb/>
　故先序肩臂臑膞胳於上然後序脊脅於下但其次<lb/>
　應先言正脅而先言短者又取䋫之義祭肺貴序在<lb/>
　下者腸胃及肺在内不得與外體為尊卑之次當自<lb/>
　為先後也此經肩臂以下皆言一至十一體之下總<lb/>
<pb n="34a"/>
　言皆二骨知二骨據脊脅骨多六體各取二骨者案<lb/>
　特牲記肩臂臑肫胳不言二骨至序脊脅即言二骨<lb/>
　以並故知此言皆二骨亦據脊脅言也<lb/>
　敖氏曰升謂升於鼎也牲體盡在鑊惟神之俎實升<lb/>
　於鼎其餘則皆自鑊升於俎也正脊之屬用二骨乃<lb/>
　皆云一者則是但以其名相别耳不繫其骨之多寡<lb/>
　也脊先前脅先後亦禮貴相變也腸三胃三者少牢<lb/>
　之俎五而已腸胃不得别俎故但附於其牲也附於<lb/>
<pb n="34b"/>
　其牲則其數貶焉而止於三亦如特牲豕俎膚三之<lb/>
　意也大夫或用大牢而俎若九若七則腸胃别俎得<lb/>
　充其數此制於公食大夫禮見之<lb/>
　郝氏曰凡牲肉神俎由鑊升鼎鼎入載俎餘俎即自<lb/>
　鑊載俎以入此鼎皆由鑊升而入載神俎者也右胖<lb/>
　右半體髀股骨不升於神鼎餘俎不拘正脊後為脡<lb/>
　脊脡直也横脊脊旁脅胷旁短脅近前骨短次為正<lb/>
　脅又次為代脅近要前後相代也<lb/>
<pb n="35a"/>
司士升豕右胖髀不升肩臂臑膞胳正脊一脡脊一横<lb/>
脊一短脅一正脅一代脅一皆二骨以並舉肺一祭肺<lb/>
三實於一鼎<lb/>
　註曰豕無腸胃君子不食溷腴<lb/>
　敖氏曰此與上經升羊者皆出自鑊而入於鼎其文<lb/>
　之序則始於肩終於肺與下經之出於鼎而載於俎<lb/>
　者同以其出入先後之節攷之似正相反然則此所<lb/>
　云者但據其已在鼎者上下之次而言非謂入鼎之<lb/>
<pb n="35b"/>
　序亦然也盖與下經之文雖同而意則異矣<lb/>
雍人倫膚九實於一鼎<lb/>
　註曰倫擇也膚脅革肉擇之取羙者<lb/>
　敖氏曰膚九者與其牲異鼎不視腸胃故得充其數<lb/>
　焉司士不倫膚以其卑也先魚腊實之者與牲體同<lb/>
　鑊宜因便也既實則遷之於腊爨之西南<lb/>
　郝氏曰倫膚豕肉無骨者比次方正九片為一鼎與<lb/>
　豕同鑊而鼎别<lb/>
<pb n="36a"/>
　姜氏曰倫倫理也以脅革肉有倫理而名周人貴骨<lb/>
　近脅骨故用之其脅下膚俗稱軟膛不近脅骨不用<lb/>
　也<lb/>
司士又升魚腊魚十有五而鼎腊一純而鼎腊用麋<lb/>
　註曰司士又升副倅者合升左右胖曰純純猶全也<lb/>
　疏曰下經云司士三人升魚腊膚則此豕魚腊宜各<lb/>
　一人又此升鼎宜俱時明是副倅者非升豕者可知<lb/>
　倅亦副之别名以其副牲鼎故云副倅也<lb/>
<pb n="36b"/>
　敖氏曰云又升則司士即曏之升豕者也然則此時<lb/>
　亦先升魚後升腊與鼎謂實於一鼎也牲一胖而腊<lb/>
　一純亦大夫禮異也不言髀不升可知也每於將升<lb/>
　之時則舉鼎以就其鑊西他篇言腊者皆不言其物<lb/>
　而此云用麋者經特於此見之乎<lb/>
卒脀皆設扄鼏乃舉陳鼎於廟門之外東方北面北上<lb/>
　註曰北面北上嚮内相隨<lb/>
　敖氏曰陳於東方亦當塾少南曏不陳於此亦異於<lb/>
<pb n="37a"/>
　士<lb/>
　郝氏曰脀烝同升也卒脀升鼎畢也陳鼎自鑊西移<lb/>
　近門東塾北面何廟也北上自北直陳而南也<lb/>
　張氏曰脀以牲體實鼎也<lb/>
司宫尊兩甒於房戸之間同棜皆有幂甒有𤣥酒<lb/>
　註曰房户之間房西室戸東也棜無足禁者酒戒也<lb/>
　大夫去足改名優尊者若不為之戒然<lb/>
　疏曰特牲用棜仍云禁此改名曰棜是優尊者若不<lb/>
<pb n="37b"/>
　為神戒然鄉飲酒雖是大夫禮猶名斯禁者尋常飲<lb/>
　酒異於祭祀<lb/>
　敖氏曰棜即所謂棜禁也惟言棜文省耳<lb/>
司宮設罍水於洗東有枓設篚於洗西南肆<lb/>
　註曰枓㪺水器也凡設水用罍沃盥用枓禮在此也<lb/>
　疏曰設水用罍沃盥用枓言凡者總儀禮内凡用水<lb/>
　者皆須罍盛之凡沃盥水者皆用枓為之也士冠禮<lb/>
　士昏禮皆直言水在洗東鄉飲酒特牲記亦云然皆<lb/>
<pb n="38a"/>
　不言罍器亦不言有枓其燕禮大射云罍水亦不言<lb/>
　有枓也故註總云凡以見其餘文不具也<hi>從姜氏節本</hi>
　敖氏曰枓者沃盥與洗用之加於罍上經言罍水者<lb/>
　惟此與大射燕禮耳然則士之水器其異於此乎凡<lb/>
　沃洗及盥於洗者皆用枓經特於此見之<lb/>
改饌豆籩於房中南面如饋之設實豆籩之實<lb/>
　註曰改更也為實之更之威儀多也如饋之設如其<lb/>
　陳之左右也饋設東靣<lb/>
<pb n="38b"/>
　敖氏曰案註云饋設東面以見其異者此耳<lb/>
　張氏曰此承上文亦司宫為之前饌豆籩房中依於<lb/>
　西方今欲實之乃更陳如饋時之次第也豆籩之實<lb/>
　謂菹醢之等<lb/>
　　世佐案饋饋食之時也如饋之設者謂其饌於房<lb/>
　　中如設於室也饋時東面此南面而其上下左右<lb/>
　　之次則同<lb/>
小祝設槃匜與簞巾於西階東<lb/>
<pb n="39a"/>
　註曰為尸將盥<lb/>
　　　　右實鼎饌器<lb/>
　郝氏曰禮文多互見如特牲言腊脾髀不升則豕髀<lb/>
　可知獨尸俎云不用髀則是他牲俎猶用也故祝俎<lb/>
　有豕髀少牢神俎言羊豕髀不升則特牲神俎可知<lb/>
　少牢腊用麋特牲用兔可知少牢尊兩甒𤣥酒棜禁<lb/>
　冪不言覆兩甒明日卒奠皆互見也他可類推<lb/>
主人朝服即位於阼階東西面<lb/>
<pb n="39b"/>
　註曰為將祭也<lb/>
　敖氏曰更言朝服者嫌祭服或異於前也阼階東亦<lb/>
　直東序後放此主人既視殺而退至是乃出立於其<lb/>
　位也<lb/>
司宫筵於奥祝設几於筵上右之<lb/>
　註曰布陳神坐也室中西南隅謂之奥席東面近南<lb/>
　為右<lb/>
　疏曰案特牲云祝筵几大夫官多故使兩官共其事<lb/>
<pb n="40a"/>
　亦是接神故祝設几也<lb/>
　　　　右即位設筵几<lb/>
主人出迎鼎除鼏士盥舉鼎主人先入<lb/>
　註曰道之也主人不盥不舉<lb/>
　疏曰此决特牲主人降及賔盥士禮自舉鼎此大夫<lb/>
　尊不舉故不盥<lb/>
　敖氏曰主人未入室而先迎鼎且不舉亦大夫禮異<lb/>
　也除鼏示有事也士盥於外<lb/>
<pb n="40b"/>
司宫取二勺於篚洗之兼執以升乃啟二尊之盖冪奠<lb/>
於棜上加二勺於二尊覆之南枋<lb/>
　註曰二尊兩甒也<lb/>
　疏曰二勺兩尊用之𤣥酒雖不酌重古如酌者然也<lb/>
　敖氏曰盖冪盖尊之冪也此時即徹冪而加勺亦變<lb/>
　於士<lb/>
　郝氏曰司宫即前尊兩甒者勺以酌酒盖尊盖幂巾<lb/>
　也勺加尊上覆向下南枋柄向南便執也<lb/>
<pb n="41a"/>
　　世佐案盖幂謂盖與幂也凡祭祀之尊盖而又幂<lb/>
　　與他尊異説見特牲記此徹盖幂之節亦與士同<lb/>
　　敖説非<lb/>
鼎序入雍正執一匕以從雍府執四匕以從司士合執<lb/>
二俎以從司士贊者二人皆合執二俎以相從入<lb/>
　註曰相助<lb/>
　敖氏曰雍正雍人之長府其佐也匕先俎後變於君<lb/>
　禮也賛者二人故云相從嫌並行也<lb/>
<pb n="41b"/>
　郝氏曰司士賛者助司士執俎者也二人皆合執二<lb/>
　俎并司士執為六俎多一肵俎也俎從匕匕從鼎鼎<lb/>
　自門外入東階下主人親親載也<lb/>
　　世佐案合執者合二俎而執之也不手各一俎者<lb/>
　　執俎之法宜然爾相從二字當連讀敖説是也相<lb/>
　　如字釋文息亮反盖為註説所誤<lb/>
陳鼎於東方當序南於洗西皆西面北上膚為下匕皆<lb/>
加於鼎東枋<lb/>
<pb n="42a"/>
　註曰膚為下以其加也南於洗西陳於洗西南<lb/>
　疏曰門外陳鼎時不言膚為下至此言之者膚者豕<lb/>
　之實前陳鼎在門外據鼎所陳膚在魚上今將載於<lb/>
　俎設之最在後故須别之也羊無别俎而豕有膚俎<lb/>
　故謂之加<lb/>
　敖氏曰膚為下陳鼎於外之時則然矣見於此者盖<lb/>
　要終言之必言膚為下者以其出於豕且與之同鑊<lb/>
　嫌宜在魚腊上也加匕東枋便匕者之執也既錯鼎<lb/>
<pb n="42b"/>
　加匕則右人及執匕者退惟左人待載<lb/>
　　世佐案當序東西節也南於洗西南北節也洗當<lb/>
　　東榮鼎當東序則鼎在洗西矣設洗之節南北以<lb/>
　　堂深而鼎則又在其南不與洗相當也<lb/>
俎皆設於鼎西西肆肵俎在羊俎之北亦西肆<lb/>
　註曰肵俎在北將先載也異其設文不當鼎<lb/>
　疏曰羊俎在羊鼎西今云肵俎在羊俎北不繼鼎眀<lb/>
　不當鼎也若繼鼎言者即在鼎西也<lb/>
<pb n="43a"/>
　敖氏曰後言肵俎亦以設在後也執俎者既設俎乃<lb/>
　退<lb/>
　　世佐案鼎西面俎亦西肆則俎於鼎爲縮也一俎<lb/>
　　當一鼎鼎五而俎六故肵俎特於羊俎之北也亦<lb/>
　　西肆從其類也<lb/>
宗人遣賔就主人皆盥於洗長朼<lb/>
　註曰長朼者長賔先次賔後也主人不朼言就主人<lb/>
　者眀親臨之古文朼作匕<lb/>
<pb n="43b"/>
　敖氏曰此所遣者二佐食三司士也云賔者省文耳<lb/>
　此佐食賔也司士私人也就主人謂立於主人之南<lb/>
　西面也既乃序盥復位乃序進匕也云長匕則匕者<lb/>
　亦有先後矣此禮舉者匕者異人亦大夫禮異也鄭<lb/>
　本匕作朼今亦從古文作匕<lb/>
　　世佐案此所遣者皆大夫之臣也謂之賔者以其<lb/>
　　助祭故也是時賔位在門東北面主人西面於阼<lb/>
　　階東洗與鼎俎之設皆與主人相近故往而就之<lb/>
<pb n="44a"/>
　　云就主人者明其立於主人之後亦西面北上乃<lb/>
　　序進盥也卒盥序進西面匕云長匕者言匕者以<lb/>
　　長幼之次為之也<lb/>
佐食上利升牢心舌載於肵俎心皆安下切上午割勿<lb/>
沒其載於肵俎末在上舌皆切本末亦午割勿没其載<lb/>
於肵横之皆如初為之於爨也<lb/>
　註曰牢羊豕也安平也平割其下於載便也凡割本<lb/>
　末食必正也午割使可絶勿没為其分散也周禮祭<lb/>
<pb n="44b"/>
　尚肺事尸尚心舌心舌知滋味今文切皆為刌<lb/>
　疏曰皆者皆羊豕羊豕皆有心舌也案特牲記云肵<lb/>
　俎心舌皆去本末午割之實於牲鼎載心立舌縮俎<lb/>
　即是未入鼎時則制此心舌然也既未入鼎先制之<lb/>
　是為之於爨也<hi>從集説節本</hi>
　敖氏曰此羊豕之心舌盖俱在羊鼎故惟上利升之<lb/>
　勿者不絶其中央也必切上下本末者欲其整也特<lb/>
　牲記云舌縮俎此云横之盖於俎為縮於載者爲横<lb/>
<pb n="45a"/>
　然則肵俎亦有載執之以載者明矣皆如初為之於<lb/>
　爨者言此切割之制與為之於爨之時無以異也心<lb/>
　舌載於俎皆二以並羊左而豕右與此載者盖南面<lb/>
　以羊俎在其南也<lb/>
　郝氏曰佐食二人長為上利利食也佐食之别號安<lb/>
　下切上去本末也安猶平也割下平使立也午割一<lb/>
　縱一横割勿沒不斷也猶沒階沒霤之沒盡也舌順<lb/>
　俎横陳故謂横其在俎為縮與特牲所記非異也心<lb/>
<pb n="45b"/>
　舌無特鼎皆烹於門外雍爨羊豕各自其鑊升於各<lb/>
　鼎今亦自各鼎載於肵俎故曰如初<lb/>
　姜氏曰周雖尚肺而心舌亦所重故進之註説何陋<lb/>
　耶二者體味異不雜亂未升鼎時己午割勿沒至載<lb/>
　俎乃言者盖因言其上下縱横而補其文耳<lb/>
　　世佐案利及肵俎之説皆見上篇<lb/>
佐食遷肵俎於阼階西西縮乃反<lb/>
　敖氏曰肵俎既載則執俎者以錯於故處而佐食遷<lb/>
<pb n="46a"/>
　之也西縮猶西肆<lb/>
　郝氏曰佐食獨遷肵俎於東階下西者肵俎尊不與<lb/>
　衆俎同處也西縮南北直陳俎面西向西未奠不横<lb/>
　向南也乃反反阼階東載衆俎也<lb/>
　姜氏曰西云縮謂横也凡東西為横南北為縱<lb/>
　　世佐案佐食不言上利文省也肵俎不與衆俎同<lb/>
　　進故遷之使異其處西縮之解敖得之反者反於<lb/>
　　羊鼎東西面之位也<lb/>
<pb n="46b"/>
佐食二人上利升羊載右胖髀不升肩臂臑膊胳正脊<lb/>
一脡脊一横脊一短脅一正脅一代脅一皆二骨以並<lb/>
腸三胃三長皆及俎拒舉肺一長終肺祭肺三皆切肩<lb/>
臂臑膊胳在兩端脊脅肺肩在上<lb/>
　註曰升之以尊卑載之以體次各有宜也拒讀為介<lb/>
　距之距俎距脛中當横節也凡牲體之數及載備扵此<lb/>
　疏曰此經所載牲體多少一依上文升鼎不異而重<lb/>
　序之者以其載俎之時恐與入鼎時多少有異故重<lb/>
<pb n="47a"/>
　序之云肩臂臑膊胳在兩端脊脅肺肩在上者此是<lb/>
　在俎之次俎有上下猶牲體有前後故肩臑在上端<lb/>
　膊胳在下端脊脅肺在中其載之次序肩臂臑正脊<lb/>
　脡脊横脊代脅長脅短脅肺腸胃膊胳也云升之以<lb/>
　尊卑者即上文上利升羊以下序其在鼎也云載之<lb/>
　以體次者俎法四體尊於脊脅即經四體在兩端脊<lb/>
　脅肺在中者故云各有宜也左氏傳昭二十五年云<lb/>
　季氏介其雞郈氏為之金距引之者彼距在雞足為<lb/>
<pb n="47b"/>
　距此俎距在俎為横也案明堂位云俎有虞氏以梡<lb/>
　夏后氏以嶡殷以椇周以房俎註云梡斷木為四足<lb/>
　而已嶡之言蹷也謂中足為横距之象周禮謂之距<lb/>
　彼註云周禮謂之距即指此俎距而言是距謂為俎<lb/>
　足中央横者也案此經節折前體肩臂臑兩相為六<lb/>
　後體膊胳兩相為四短脅正脅代脅兩相為六脊有<lb/>
　三摠為十九體唯不數觳二通之為二十一體二觳<lb/>
　正祭不薦於神尸故不言是牲體之數備於此也<lb/>
<pb n="48a"/>
　敖氏曰此先言其出於鼎之序後言其載於俎之次<lb/>
　也出於鼎者其序如此則其在鼎上下之次亦可見<lb/>
　矣脊脅肺不言腸胃可知也或曰肺上當有腸胃二<lb/>
　字文脱耳<lb/>
　郝氏曰牲體自門外鑊内升鼎時髀已不升此又重<lb/>
　言者眀獨尸俎不用髀非謂鼎中尚有髀也俎足間<lb/>
　横木曰拒肩臂臑膊胳五體居俎兩端象首足横陳<lb/>
　也脊脅肺三體居中央便先舉也肩居上貴前表其<lb/>
<pb n="48b"/>
　為右也此上皆羊俎<lb/>
　張氏曰脊脅肺肩在上肩字殆誤上文已言肩不當<lb/>
　重出且遺胃則肩字即胃字之誤可知<lb/>
　姜氏曰五者在兩端明脊脅肺在中也而此五者肩<lb/>
　又在兩端之上故明之<lb/>
　　世佐案肺下肩字非誤張氏盖失於分句之不審<lb/>
　　耳肩臂臑膊胳在兩端<hi>句</hi>脊脅肺<hi>句</hi>肩在上此三<lb/>
　　言者所以明其載於俎之次也云肩臂臑膊胳在<lb/>
<pb n="49a"/>
　　兩端則脊脅腸胃肺之在中央明矣舉脊脅肺而<lb/>
　　不言所在者以其可知也不言腸胃文省也俎端<lb/>
　　有上下故又言肩在上以别之云肩在上則臂臑<lb/>
　　從肩而皆在俎之上端膊胳在其下端亦可知矣<lb/>
　　此立言之法也若改肩為胃則不當置於肺下腸<lb/>
　　胃並言亦不當舍腸而獨言胃且肩臂等五體既<lb/>
　　分居俎之兩端則所云在上者更在何者之上乎<lb/>
　　妄改經文之失如是故辨之<lb/>
<pb n="49b"/>
下利升豕其載如羊無腸胃<lb/>
　　世佐案無腸胃著其異於羊者説見上<lb/>
體其載於俎皆進下<lb/>
　註曰進下變於食生也所以交於神明不敢以食道<lb/>
　敬之至也鄉飲酒禮進腠羊次其體豕言進下互相<lb/>
　見<lb/>
　疏曰公食大夫鄉飲酒牲體皆進腠腠是本是食生<lb/>
　人之法此言進末末為終謂骨之終食鬼神法故云<lb/>
<pb n="50a"/>
　變於食生也云所以交於神明者郊特牲文云不敢<lb/>
　以食道檀弓文言互相見者羊言體亦進下豕言進<lb/>
　下亦次其體也<lb/>
　敖氏曰進下謂以每體之下鄉神位也載時則但為<lb/>
　鄉俎之右耳<lb/>
　郝氏曰進下以骨末向神執末食本便也如肩近臂<lb/>
　為下臂近臑為下他可推<lb/>
　姜氏曰此總言羊豕也註疏单作言豕故有互見之<lb/>
<pb n="50b"/>
　説<lb/>
　　世佐案姜説近是而以體字讀屬上句非體謂羊<lb/>
　　豕之體也自肩至代脅各十一下猶末也毎體各<lb/>
　　有本未如肩以近膉處為本近臂處為末臂以近<lb/>
　　肩處為本近臑處為末是也其餘以是推之<lb/>
司士三人升魚腊膚魚用鮒十有五而俎縮載右首進<lb/>
腴<lb/>
　註曰右首進腴亦變於食生也有司載魚横之少儀<lb/>
<pb n="51a"/>
　曰羞濡魚者進尾<lb/>
　疏曰生人死人皆右首鬼神進腴者是氣之所聚生<lb/>
　人進鰭者鰭是脊生人尚味也乾魚進首是上大夫<lb/>
　繹祭儐尸之禮濡魚進尾是天子諸侯繹祭可知<hi>從楊</hi>
　<hi>氏圖節本</hi>
　敖氏曰縮載謂載而縮俎也右首據載者視之而言<lb/>
　也魚之進腴猶牲之進下也魚以腴為下鬐為上右<lb/>
　首而進腴則亦寢右矣士喪奠用食生之禮其魚則<lb/>
<pb n="51b"/>
　左首進鬐與此異又喪奠魚九而為三列此其列亦<lb/>
　三而毎列用五與<lb/>
　張氏曰有司載魚横之即下篇有司徹引此及少儀<lb/>
　欲見正祭與儐尸載魚禮異<lb/>
腊一純而俎亦進下肩在上<lb/>
　註曰如羊豕凡腊之體載禮在此<lb/>
　疏曰諸經唯有腊文蕪升載之法唯此有之<lb/>
　敖氏曰腊一純而俎則肩臂臑膊胳各二而脊脅之<lb/>
<pb n="52a"/>
　數亦倍於牲其載之次右左右股肱皆二體以並而<lb/>
　右為上凡腊之體骨及載亦見於此<lb/>
膚九而俎亦横載革順<lb/>
　註曰列載於俎令其皮相順亦者亦其骨體<lb/>
　疏曰革順謂以此膚之體相次而作行列以膚革相<lb/>
　順而載也上牲體横載文不明故舉膚亦横載以<lb/>
　眀之此膚言横則上羊豕骨體亦横載可知也<lb/>
　敖氏曰上俎云進下即横載也故此亦云横載者載<lb/>
<pb n="52b"/>
　而横於俎也<lb/>
　郝氏曰革皮也以肉皮向上相順比也<lb/>
　姜氏曰膚承心舌横之故言亦疏説非是<lb/>
　　　　右舉鼎匕載<lb/>
卒脀祝盥於洗升自西階主人盥升自阼階祝先入南<lb/>
面主人從户内西面<lb/>
　註曰將納祭也<lb/>
　敖氏曰祝先升亦大夫禮異也祝南面負墉<lb/>
<pb n="53a"/>
主婦被錫衣侈袂薦自東房韭菹醓醢坐奠於筵前主<lb/>
婦贊者一人亦被錫衣侈袂執葵菹蠃醢以授主婦主<lb/>
婦不興遂受陪設於東韭菹在南葵菹在北主婦興入<lb/>
於房<lb/>
　註曰被錫讀為髲鬄古者或剔賤者刑者之髮以被<lb/>
　婦人之紒為飾因名髲鬄焉此周禮所謂次也不纚<lb/>
　笄者大夫妻尊亦衣綃衣而侈其袂耳侈者盖半士<lb/>
　妻之𬒮以益之袂三尺三寸祛尺八寸韭菹醓醢朝<lb/>
<pb n="53b"/>
　事之豆也而饋食用之豐大夫禮葵菹在北䋫今文錫<lb/>
　為緆<lb/>
　疏曰云主婦賛者一人亦被錫則其餘不得如主婦<lb/>
　當與士妻同纚笄綃衣若士妻與婦人助祭一皆纚<lb/>
　笄綃衣以綃衣下更無服服窮則同也案周禮追師<lb/>
　掌主后以下副編次三翟者首服副鞠衣襢衣首服<lb/>
　編禒衣首服次鄭彼註云副首飾若今歩搖編編列<lb/>
　髮爲之若今假紒次次第髪長短為之所謂髲鬄<lb/>
<pb n="54a"/>
　鄭云所謂髲鬄者指此文也云不纚笄者大夫妻尊<lb/>
　者此决特牲主婦纚笄士妻卑故也云亦衣綃衣者<lb/>
　亦如特牲士妻主婦綃衣也綃衣者六服下之外者<lb/>
　云半士妻之𬒮以益之者士妻之𬒮二尺二寸祛尺<lb/>
　二寸三分益一故𬒮三尺三寸祛尺八寸也周禮醢<lb/>
　人職朝事之豆韭菹醓醢菖本麋臡菁菹鹿臡苑菹<lb/>
　麇臡彼天子八豆今取二豆為饋食用之豐大夫禮<lb/>
　故也葵菹蠃醢亦天子饋食之豆以當其節故不須<lb/>
<pb n="54b"/>
　言之韭菹在南醓醢在北次東葵菹在北蠃醢在南<lb/>
　是其䋫也<lb/>
　敖氏曰被如被袗衣之被謂衣之也緆皆當作縁字<lb/>
　之誤也縁禒通内衣服曰縁衣素沙是也内子祭服<lb/>
　緣衣而又侈其袂焉所以甚别於士妻之祭服也卿<lb/>
　大夫之妻展衣為上禒衣次之此自祭於家故服其<lb/>
　次者辟助祭於公也不言首飾其亦纚笄與賛者亦<lb/>
　被禒衣侈袂婦人助祭者其服宜與主婦同亦如賔<lb/>
<pb n="55a"/>
　客之皆朝服也然則雖非内子其衣亦得侈袂矣古<lb/>
　者男女吉凶之衣其袂二尺二寸袪一尺二寸此制<lb/>
　之正也侈袂之度則未詳主婦賛者云一人見其數<lb/>
　止於此耳以授主婦坐授之也故主婦不興上不言<lb/>
　主婦之位此不言盥如特牲可知鄭本緆作錫註曰<lb/>
　今文錫為緆繼公為錫緆二字皆誤而緆於緣為差<lb/>
　近故但取其近者<lb/>
　郝氏曰被著衣錫光澤也如錫衰之錫漢人云曳阿<lb/>
<pb n="55b"/>
　錫侈袂大袖也<lb/>
　張氏曰韭菹在醓醢之南葵菹在蠃醢之北菹醢錯<lb/>
　對是在䋫也<lb/>
　　世佐案被髲通詩云被之僮僮被之祈祈是也莊<lb/>
　　子秃而施髲即此被字錫布之滑易者漢樂府云<lb/>
　　曳阿錫註云細布言其布滑易如錫也以細布為<lb/>
　　衣而侈其袂即褖衣也禒衣與宵衣俱以布為之<lb/>
　　所異者在袂之大小耳大夫妻從夫助君祭服展<lb/>
<pb n="56a"/>
　　衣此自祭於家故服禒衣服禒衣者首服决次即<lb/>
　　被也舊説多未安謹參訂之<lb/>
佐食上利執羊俎下利執豕俎司士三人執魚腊膚俎<lb/>
序升自西階相從入<lb/>
　敖氏曰此執俎皆匕者也不使載者設之亦大夫祭<lb/>
　禮異也<lb/>
　姜氏曰相即上章司士賛者二人<lb/>
　　世佐案相從説見上姜説盖承註疏之誤<lb/>
<pb n="56b"/>
設俎羊在豆東豕亞其北魚在羊東腊在豕東特膚當<lb/>
俎北端<lb/>
　敖氏曰當豕俎北端乃云特者眀不與之為列也<lb/>
主婦白東房執一金敦黍有盖坐設於羊俎之南婦賛<lb/>
者執敦稷以授主婦主婦興受坐設於魚俎南又興受<lb/>
賛者敦黍坐設於稷南又興受賛者敦稷坐設於黍南<lb/>
敦皆南首主婦興入於房<lb/>
　註曰敦有首者尊者器飾也飾盖象龜周之禮飾器<lb/>
<pb n="57a"/>
　各以其類龜有上下甲<lb/>
　疏曰經云敦南首眀象龜獸之形知象龜者以盖形<lb/>
　龜象故也案周禮梓人職外骨内骨以脰鳴者以胷<lb/>
　鳴者之類鄭云刻畫祭器博庶物也司尊彛職又有<lb/>
　雞彛鳥彛之類是周禮飾器各以其類也敦既象龜<lb/>
　眀簋亦象龜為之故禮器云管仲鏤簋朱紘註云謂<lb/>
　刻而飾之大夫刻為龜耳諸侯飾以象<hi>象盖謂象齒</hi>天子<lb/>
　飾以玉九嬪職云凡祭祀賛玉齍註云玉齍玉敦受<lb/>
<pb n="57b"/>
　黍稷器是天子八簋之外兼用敦也特牲云佐食分<lb/>
　簋鉶註云敦有虞氏之器也周制士用之變敦言簋<lb/>
　容同姓之士得從周制耳則同姓大夫亦用簋特牲<lb/>
　少牢用敦者異姓大夫士也明堂位云有虞氏之兩<lb/>
　敦下夏后氏之四璉殷之六瑚周之八簋鄭註云皆<lb/>
　黍稷器制之異同未聞案周禮舍人註圓曰簋孝經<lb/>
　註直云外方曰簋者據<hi>據云似有脱字</hi>而言若然云未聞者<lb/>
　據殷已上未聞周之簋則聞矣故易損卦云二簋可<lb/>
<pb n="58a"/>
　用享註云離為日日圓巽為木木器象是其周器有<lb/>
　聞也孝經緯鉤命决云敦規首上下圓相連簠簋上<lb/>
　圓下方法隂陽是有聞而鄭云未聞者鄭不信之故<lb/>
　也<lb/>
　敖氏曰金敦以金飾之也四敦皆然特見其一耳婦<lb/>
　賛者即主婦賛者一人也不言主省文也後放此以<lb/>
　授主婦立授之也故主婦興受敦與受豆籩不同禮<lb/>
　貴相變也其後二敦則婦人賛者執以立於户外婦<lb/>
<pb n="58b"/>
　賛者一一反之以授於主婦盖婦賛者惟一人而已<lb/>
　郝氏曰金敦銅簋以盛黍稷各二南首席以南為上<lb/>
　也<lb/>
祝酌奠遂命佐食啟㑹佐食啟㑹盖二以重設於敦南<lb/>
　註曰酌奠酌酒為神奠之後酌者酒尊要成也特牲<lb/>
　饋食禮曰祝洗酌奠奠於鉶南重累之<lb/>
　敖氏曰已酌奠即奠之於韭菹之南而東當所設㑹<lb/>
　之西此文省也設於敦南卻而設於其南兩敦之南<lb/>
<pb n="59a"/>
　也云㑹復云盖以明㑹之為盖也<lb/>
主人西面祝在左主人再拜稽首祝祝曰孝孫某敢用<lb/>
柔毛剛鬛嘉薦普淖用薦嵗事於皇祖伯某以某妃配<lb/>
某氏尚饗主人又再拜稽首<lb/>
　註曰羊曰柔毛<lb/>
　敖氏曰主人固西面矣復見之者嫌此時或異面也<lb/>
　張氏曰牲物異號以殊人用也<lb/>
　　世佐案剛鬛嘉薦普淖並見士虞記嘗以文次推<lb/>
<pb n="59b"/>
　　之定以嘉薦為豆敦之屬普淖為鉶羮矣但是時<lb/>
　　鉶猶未設而祝辭先及之則不可解<lb/>
　　　　右隂厭<lb/>
　<lb/>
　<lb/>
　<lb/>
　<lb/>
　儀禮集編卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷二十一</head> <lb/>
    <p>
<pb n="1a"/>
欽定四庫全書<lb/>
　儀禮集編卷二十一<lb/>
　　　　　　　　　　龍里縣知縣盛世佐撰<lb/>
覲禮第十<lb/>
　鄭目録云覲見也諸侯秋見天子之禮春見曰朝夏<lb/>
　見曰宗秋見曰覲冬見曰遇朝宗禮備覲遇禮省是<lb/>
　以享獻不見焉三時禮亡惟此存爾覲禮於五禮屬<lb/>
　賔<lb/>
<pb n="1b"/>
　疏曰案曲禮下云天子當扆而立諸侯北面而見天<lb/>
　子曰覲天子當宁而立諸公東面諸侯西面曰朝鄭<lb/>
　註諸侯春見曰朝受摯於朝受享於廟生氣文也秋<lb/>
　見曰覲一受之於廟殺氣質也朝者位於内朝而序<lb/>
　進覲者位於廟門外而序入王南面立於扆宁而受<lb/>
　焉夏宗依春冬遇依秋春秋時齊侯唁魯昭公以遇<lb/>
　禮相見取易畧也是朝宗禮備覲遇禮省可知<lb/>
　孔氏曰凡諸侯朝王一年四時案宗伯春曰朝夏曰<lb/>
<pb n="2a"/>
　宗秋曰覲冬曰遇鄭註朝猶朝也欲其來之早宗尊<lb/>
　也欲其尊王覲之言勤也欲其勤王之事遇猶偶也<lb/>
　欲其若不期而俱至若通而言之悉曰朝從初受名<lb/>
　覲禮云諸侯前朝皆受舍於朝又云乘墨車載龍旂<lb/>
　弧韣乃朝又春秋僖二十八年夏五月經曰公朝於<lb/>
　王所知朝通名也但朝覲宗遇禮異耳案大行人云<lb/>
　侯服歲壹見甸服二歲壹見男服三嵗壹見采服四<lb/>
　嵗壹見衛服五嵗壹見要服六嵗壹見隨服更來周<lb/>
<pb n="2b"/>
　而復始然而六服分來又每方服别分為四分一分<lb/>
　朝春一分宗夏一分覲秋一分遇冬四方竝然故鄭<lb/>
　註云其朝貢之嵗四方各四分趨四時而來或朝春<lb/>
　或宗夏或覲秋或遇冬要服之外有夷鎮藩三服案<lb/>
　大行人云九州之外謂之藩國世壹見鄭註云世謂<lb/>
　父死子立及嗣王即位乃一來耳六服之中服數朝<lb/>
　外又有四名一是時見曰㑹者若諸侯有不服者王<lb/>
　將有征討之事若東方諸侯不服則與東方諸侯共<lb/>
<pb n="3a"/>
　討之若南方諸侯不服則與南方諸侯共討之諸方<lb/>
　皆然朝竟王乃爲壇於國外與之㑹盟春於國東夏<lb/>
　南秋西冬北㑹則隨事無有定期有時而然故曰時<lb/>
　見曰㑹也二曰殷見曰同者天子十二年一廵守或<lb/>
　應廵守之嵗而天下未平或王有他故不獲自行則<lb/>
　四方諸侯並朝京師朝竟亦於國外爲壇以命之政<lb/>
　事殷衆也其來既衆故曰殷見曰同也三曰時聘曰<lb/>
　問者謂王有事諸侯非朝王之嵗不得自來遣大夫<lb/>
<pb n="3b"/>
　來聘因而問王起居此亦無常期故曰時聘曰問也<lb/>
　四曰殷頫曰視者謂元年七年十一年唯有侯服來<lb/>
　朝朝者既少諸侯遣卿大夫以大禮來聘聘者既衆<lb/>
　故曰殷也頫亦見也爲來見王起居故曰頫也殷頫<lb/>
　亦並依時春東夏南秋西冬北各隨方逐時但不每<lb/>
　方分為四耳故鄭註大行人云其殷同四方四時分<lb/>
　來如平時也鄭既云四時分來如平時而前六服初<lb/>
　時唯云四時雖不言四方後又云四方各分趨四時<lb/>
<pb n="4a"/>
　明其同也然所以殷頫不須分見四時者小禮不須<lb/>
　更見四時法也又曰凡天子三朝其一在路門内謂<lb/>
　之燕朝大僕掌之故大僕云王眂燕朝則正其位文<lb/>
　王世子云公侯朝于内朝親之也此則王與宗人圖<lb/>
　其嘉事及王退俟大夫之朝也其二是路門外之朝<lb/>
　謂之治朝司士掌之故司士云正朝儀之位王南郷<lb/>
　三公北面東上孤東面北上卿大夫西面北上王族<lb/>
　故士虎士在路門之右南面東上大僕大右大僕從<lb/>
<pb n="4b"/>
　者在路門之左南面西上此是每日視朝之位其王<lb/>
　與諸侯賔射亦與治朝同故射人云三公北面孤東<lb/>
　面卿大夫西面諸侯在朝則皆北面不云王族故士<lb/>
　虎士大僕大右者文不具耳不云士者鄭註云此與<lb/>
　諸侯射士不與案諸侯大射士立于西方東面是天<lb/>
　子大射士亦預禮也其三是臯門之内庫門之外謂<lb/>
　之外朝朝士掌之故朝士云左九棘孤卿大夫位焉<lb/>
　右九棘公侯伯子男位焉面三槐三公位焉此是詢<lb/>
<pb n="5a"/>
　衆庶之朝也<lb/>
　吕氏大臨曰古者謂相見曰朝相問曰聘臣見于君<lb/>
　子見于親賤見于貴皆謂之朝以朝暮别之則朝見<lb/>
　曰朝暮見曰夕以春秋别之則春見曰朝秋見曰覲<lb/>
　然考之舜典二月東廵守肆覲東后則春亦曰覲蓋<lb/>
　朝覲互名至周始以春秋别之又有夏宗冬遇以備<lb/>
　四時之朝又曰春朝以圖天下之事秋覲以比邦國<lb/>
　之功夏宗以陳天下之謨冬遇以恊諸侯之慮則四<lb/>
<pb n="5b"/>
　者非獨時異事亦異矣曲禮言天子之立有當依當<lb/>
　宁之别其朝位有諸侯北面及諸公東面諸侯西面<lb/>
　之别則朝覲之禮非獨事異儀亦異矣<lb/>
　陳氏祥道曰周禮司几筵凡大朝覲王位設黼依依<lb/>
　前南郷覲禮天子衮冕負斧依明堂位天子負斧依南<lb/>
　郷而立則天子於朝覲未嘗有當宁之禮司士正朝<lb/>
　儀之位王南郷三公北面孤東面卿大夫西面朝士<lb/>
　掌建邦外朝之法左九棘孤卿大夫位焉右九棘公<lb/>
<pb n="6a"/>
　侯伯子男位焉面三槐三公位焉明堂位三公北面<lb/>
　諸侯西面諸伯東面諸子東北面諸男西北面特射<lb/>
　人掌羣臣見王之位諸侯北面焉則諸侯之於朝覲<lb/>
　未嘗有北面之禮記之所言非周制也古者冠禮冠<lb/>
　于廟聘禮享于廟禘而發爵服嘗而出田邑𤼵秋政<lb/>
　出而治兵入而䇿勲莫不一於廟凡以尊重事不敢<lb/>
　輕之已矣豈獨覲禮然㦲<lb/>
　游氏桂曰夫禮不可一端盡也不有君臣相臨之禮<lb/>
<pb n="6b"/>
　則無以見大君之尊不有賓主相與之禮則無以見<lb/>
　同姓異姓親親之恩夫諸侯之中有伯父焉有叔父<lb/>
　焉有伯舅焉有叔舅焉有兄弟焉有昬姻焉三王家<lb/>
　天下所恃以為天下者不獨恃其利勢也天子以親<lb/>
　親之恩而臨諸侯諸侯亦以親親之恩而報天子上<lb/>
　下相睦同奬一姓所以數百年長乆安寧而無患由<lb/>
　此之故且尊卑之分不統於一聖人固以為不可天<lb/>
　子之尊諸侯之卑其自然之分固也然諸父兄弟舅甥<lb/>
<pb n="7a"/>
　昬姻相去之逺而乆不相見於其來朝忘親親之恩專<lb/>
　以分臨之聖人之心無乃有所不安于此此親親之恩<lb/>
　賓主之禮所以行于春朝而異于覲禮之受於廟而臣<lb/>
　皆北面也此三代之至文聖人待諸侯之禮備矣<lb/>
　項氏安世曰朝以行禮覲以獻功行禮則異等威辨<lb/>
　儀物盛朝㑹之禮以示衆庶故君於外而立臣分班<lb/>
　而見也獻功則南面而聽治北面而致之故受之于<lb/>
　内而一其向也朝者正禮之名覲主于見而已<lb/>
<pb n="7b"/>
　敖氏曰此篇主言同姓大國之君入覲於王之禮初<lb/>
　無四時之别與周官所謂秋見曰覲之意異<lb/>
　汪氏克寛曰天地位而尊卑定矣卑髙陳而貴賤位<lb/>
　矣王者首出庶物德配二儀其尊貴明矣而聖人所<lb/>
　恃以為天下者不獨恃其尊貴勢分也故於諸侯之<lb/>
　卑其中同姓則有伯父叔父焉異姓則有伯舅叔舅<lb/>
　焉有兄弟焉有㛰姻焉于其來朝也逆勞眡館具備<lb/>
　多儀篤以親親之恩接以主賓之禮而恩禮雝雝乎<lb/>
<pb n="8a"/>
　尊貴勢分之間有莫知其德之感化之至也此春朝<lb/>
　所以異乎覲禮之受于廟而臣皆北面也夫贄貢諸<lb/>
　侯所以述職也今也親受之于朝其志重于器物者<lb/>
　明尊賢之禮等也祭器天子所以事神也今焉用之<lb/>
　于大饗其致敬于賔客者示神事之禮同也若是者<lb/>
　豈天子自示寡昧而忘其尊卑之分哉蓋以億兆歸<lb/>
　命于一人而一人未易遽化也治亂潜㡬於一德而一德難<lb/>
　乎遽孚也於是崇德率衆謙已下賢俾上之恩深下<lb/>
<pb n="8b"/>
　之報厚内外同奨於一心逺近咸歸于一德卒致垂<lb/>
　拱成化享國永年而能保其尊貴者有由來矣此所<lb/>
　以為三代之至文朝見之盛禮也<lb/>
　郝氏曰諸侯朝見天子曰覲周衰禮廢文武攸同之<lb/>
　蹟不可詳考後儒纂緝舊聞摹為覲禮記其大畧耳<lb/>
　未若燕射聘食諸侯大夫禮言之娓娓然而反足信<lb/>
　周禮大宗伯春朝夏宗秋覲冬遇皆名家以臆鑿説<lb/>
　諸侯見天子禮唯有覲今以覲禮為嚴曰殺氣質生<lb/>
<pb n="9a"/>
　氣文别為朝宗遇以便不寧侯是東遷以還頽政非<lb/>
　先王舊章也鄭康成好信不逹謂三時禮亡豈其然<lb/>
　乎豈其然乎<lb/>
　姜氏曰案周禮朝宗覲遇㑹同六者皆朝見于王之<lb/>
　禮今儀禮獨存覲禮一篇而餘禮者皆闕其異同固<lb/>
　皆不可考矣鄭註云朝有擯迎之儀取于通情也夏<lb/>
　宗亦如之覲無擯迎之儀取于辨分也冬遇亦如之<lb/>
　何氏云入朝而與天子議行天道生育之令故相見<lb/>
<pb n="9b"/>
　時先有温厚氣象入覲而與天子議行肅殺之政故<lb/>
　相見時先有嚴毅氣象也以此而推今覲禮自至于<lb/>
　郊始而其前在國以至入境無文者盖其前當與朝<lb/>
　禮同而至郊以後其儀則異與<lb/>
　　世佐案朝覲大典而三禮所陳已不能無異況後<lb/>
　　之説者乎禮記出于漢儒之纂録猶可曰是夏殷<lb/>
　　法也儀禮周禮皆周公制作時所定不應枘鑿乃<lb/>
　　爾則以朝覲宗遇之禮因時而制者固不可強而<lb/>
<pb n="10a"/>
　　一也且此篇自郊勞以前賜車服以後文多不具<lb/>
　　必其詳已見于朝禮故於是畧之也禮經之逸者<lb/>
　　多矣執此區區之僅存者而謂其所不見者皆無<lb/>
　　是禮也豈通論哉鄭氏觧經固多牽合之弊要其<lb/>
　　有本者不可盡廢也世儒信經不篤逞臆而談其<lb/>
　　爲經害尤甚得㳺氏汪氏之説而通之亦可知春<lb/>
　　朝秋覲之所由以分矣<lb/>
覲禮至于郊王使人皮弁用璧勞侯氏亦皮弁迎于帷<lb/>
<pb n="10b"/>
門之外再拜<lb/>
　註曰郊謂近郊去王城五十里小行人職曰凡諸侯<lb/>
　入王則迎勞于畿則郊勞者大行人也皮弁者天子<lb/>
　之朝朝服也璧無束帛者天子之玉尊也不言諸侯<lb/>
　言侯氏者明國殊舍異禮不凡之也郊舍狹寡為帷<lb/>
　宫以受勞掌舍職曰為帷宫設旌門<lb/>
　疏曰案大行人上公三勞侯伯再勞子男一勞蓋五<lb/>
　等同有畿勞侯伯又加逺郊勞上公又加近郊勞此<lb/>
<pb n="11a"/>
　據上公而言五十里有市市有館或來者多館舍狹<lb/>
　寡故為帷宫<hi>從楊氏圖節本</hi>
　敖氏曰勞而用璧以為信天子於諸侯之禮也璧無<lb/>
　束帛别于享禮且為其當還之也凡以玉行禮而當<lb/>
　還者例不用帛云侯氏者指來覲之一者而言耳若<lb/>
　泛言之乃云諸侯帷門者以帷為門也掌舍職曰為帷<lb/>
　宫設旌門彼天子之制也然則此但為壇與帷門而<lb/>
　已其不為宫與葢于壇之南横設兩帷于兩旁而空<lb/>
<pb n="11b"/>
　其中以當門也不受於館舍而受于此葢其禮宜然<lb/>
　耳<lb/>
　郝氏曰稱侯氏者君前以侯為氏不敢自殊也帷郊<lb/>
　外設帷為次以受王命<lb/>
　張氏曰此下言侯氏入覲初至之事至郊則郊勞至<lb/>
　國則賜舍凡二節<lb/>
使者不答拜遂執玉三揖至于階使者不譲先升<lb/>
　註曰不答拜者為人使不當其禮也不讓先升奉王<lb/>
<pb n="12a"/>
　命尊也升者升壇<lb/>
　敖氏曰侯氏既拜亦揖而先入門右使者乃執玉也<lb/>
　言遂者明即於此執之也使者既入門左侯氏乃與<lb/>
　之三揖也<lb/>
　　世佐案升階之法先升者先讓今使者先升而不<lb/>
　　讓則侯氏之不敢讓可知也<lb/>
侯氏升聽命降再拜稽首遂升受玉<lb/>
　註曰使者東面致命侯氏東階上西向聽之<lb/>
<pb n="12b"/>
　敖氏曰降拜于階間北面升就使者北面訝受之<lb/>
使者左還而立侯氏還璧使者受侯氏降再拜稽首使<lb/>
者乃出<lb/>
　註曰左還還南面示將去也立者見侯氏將有事於<lb/>
　已俟之也還玉重禮<lb/>
　疏曰直云使者左還不云拜送玉者凡奉命使皆不<lb/>
　拜送若身自致者乃拜送<lb/>
　敖氏曰左還東面以俟之也侯氏就使者還璧使者<lb/>
<pb n="13a"/>
　於是復南面受之降拜為送玉也亦于階間北面還<lb/>
　璧者明其以為信也<lb/>
侯氏乃止使者使者乃入侯氏與之讓升侯氏先升授<lb/>
几侯氏拜送几使者設几答拜<lb/>
　註曰侯氏先升賔禮統焉几者安賔所以崇優厚也<lb/>
　上介出止使者則已布席也<lb/>
　敖氏曰有司既布席侯氏乃出止使者止止其去也<lb/>
　且迎而欲儐之使者亦禮辭許侯氏揖先入使者乃<lb/>
<pb n="13b"/>
　入也既入不言三揖者如上禮可知讓升侯氏與使<lb/>
　者三讓而先升使事既畢則行賔主禮也儐而用几<lb/>
　尊王使也授几設几之儀見於士昬聘禮及少牢下<lb/>
　篇此經文畧也<lb/>
　郝氏曰止使者將儐也侯氏先升導賔也授几則設<lb/>
　席可知使者受几自設于席左也<lb/>
侯氏用束帛乗馬儐使者使者再拜受侯氏再拜送幣<lb/>
　註曰儐使者所以致尊敬也拜者各于其階<lb/>
<pb n="14a"/>
　敖氏曰使者受儐不稽首者同為王臣故不因其受<lb/>
　幣之禮也其授受之節葢于壇中亦北面授<lb/>
使者降以左驂出侯氏送于門外再拜侯氏遂從之<lb/>
　註曰騑馬曰驂左驂設在西者其餘三馬侯氏之士<lb/>
　遂以出授使者之從者于外從之者遂隨使者以至<lb/>
　朝<lb/>
　敖氏曰使者亦左執幣乃北面右執左驂以出也四<lb/>
　馬象在車前故西者曰左驂駕車之馬兩服居中兩<lb/>
<pb n="14b"/>
　驂在旁使者以左驂出侯氏之士以三馬從之既則<lb/>
　其從者並授幣而皆訝受馬也從之者隨以入國<lb/>
　郝氏曰左驂庭實四馬最西一馬也馬首北以西為<lb/>
　左<lb/>
　　　　右郊勞<lb/>
　楊氏曰凡布席設几皆在西北位此帷宫恐亦當然<lb/>
　帷宫無堂可升升者壇也左氏傳子産相鄭伯以如<lb/>
　楚舍不為壇註云至敵國郊除地封土為壇以受郊<lb/>
<pb n="15a"/>
　勞是也又宣十八年子家壇帷復命於介謂之壇帷<lb/>
　是壇亦帷其旁非特為帷宫而已設几則必有席葢<lb/>
　几席相将無席何以設几故鄭註云上介出止使者<lb/>
　則己布席太宰賛玉几註云立而設几優尊者此使<lb/>
　者亦不坐而設几故註云几者安賔所以崇優厚<lb/>
天子賜舍<lb/>
　註曰以其新至道路勞苦未受其禮且使即安也賜<lb/>
　舍猶致館也所使者司空與小行人爲承擯<lb/>
<pb n="15b"/>
　疏曰此不言致館言賜舍者天子尊極故也司空主<lb/>
　營城郭宫室館亦宫室之事故知所使者司空也但<lb/>
　司空亡無正文故云與以疑之知小行人為承擯者<lb/>
　案小行人及郊勞眂館将幣為承而擯是其義也<lb/>
　敖氏曰侯氏至于國而即館天子則使上大夫賜舍<lb/>
　也此舍謂分館<lb/>
曰伯父女順命于王所賜伯父舍<lb/>
　註曰此使者致館辭<lb/>
<pb n="16a"/>
　疏曰此及下經皆云伯父謂同姓大國也舉同姓大<lb/>
　國則同姓小國及異姓之國禮不殊也<lb/>
侯氏再拜稽首<lb/>
　註曰受館<lb/>
　敖氏曰不著其所是於舍門外也使者東面致命侯<lb/>
　氏西面聽命既則北面拜<lb/>
儐之束帛乘馬<lb/>
　註曰王使人以命致館無禮猶儐之者尊王使也侯<lb/>
<pb n="16b"/>
　氏受館于外既則儐使者于内<lb/>
　敖氏曰侯氏于使者亦有迎送之拜不言者文畧耳<lb/>
　下于大夫戒之禮亦然　案註云禮謂禮物也<lb/>
　　　　右賜舍<lb/>
天子使大夫戒曰某日伯父帥乃初事<lb/>
　註曰大夫者卿為訝者也掌訝職曰凡訝者賔客至<lb/>
　而往詔相其事戒猶告也其為告使順循其事也初<lb/>
　猶故也<lb/>
<pb n="17a"/>
　疏曰初事者以其四時朝覲自是尋常故事也<hi>從集説節</hi>
　<hi>本</hi>
　敖氏曰此戒之亦于舍門外其面位與賜舍同<lb/>
　郝氏曰某日謂覲日帥乃初事率循故事也諸侯既<lb/>
　至入覲自有常期天子必使人告示賔禮之意<lb/>
　張氏曰此下言将覲之事王使人告覲期諸侯先期<lb/>
　受次于廟凡二事<lb/>
侯氏再拜稽首<lb/>
<pb n="17b"/>
　註曰受覲日也<lb/>
　　　　右戒日<lb/>
諸侯前朝皆受舍于朝同姓西面北上異姓東面北上<lb/>
　註曰言諸侯者明來朝者衆矣顧其入覲不得並耳<lb/>
　受舍于朝受次于文王廟門之外聘禮記曰宗人授<lb/>
　次次以帷少退于君之次則是次也言舍者尊舍也<lb/>
　天子使掌次為之諸侯上介先朝受焉此覲也言朝<lb/>
　者覲遇之禮雖簡其來之心猶若朝也分别同姓異<lb/>
<pb n="18a"/>
　姓受之将有先後也春秋傳曰寡人若朝于薛不敢<lb/>
　與諸任齒則周禮先同姓<lb/>
　疏曰春夏受贄于朝無迎法受享于廟有迎禮秋冬<lb/>
　受贄受享皆在廟並無迎法是以大門外無位既受<lb/>
　覲于廟故在廟門外受次又云天子春夏受享諸侯<lb/>
　相朝聘迎賔客者皆有外次即聘禮記宗人授次是<lb/>
　也有外次于大門外者則無廟門外之内次天子覲<lb/>
　遇在廟者有廟門外之内次無大門外之外次此文<lb/>
<pb n="18b"/>
　是也又云下曲禮云天子當依而立諸侯北面而見<lb/>
　天子曰覲彼諸侯皆北面不辨同姓異姓與此不同<lb/>
　者此謂廟門外為位時彼謂入見天子時<lb/>
　李氏㣲之曰受舍于朝所謂外朝也<lb/>
　敖氏曰朝猶覲也前朝者先覲日也此舍如廬舍之<lb/>
　舍謂覲時待事之處也若諸侯相朝則但授次而已<lb/>
　聘禮記所云君之次者是也<lb/>
　張氏曰受舍于朝康成以為受次于文王廟門之外<lb/>
<pb n="19a"/>
　蓋以下文有肉袒廟門之東一語遂以爲宗廟戴氏<lb/>
　駁之甚當天子三朝臯門内庫門外之朝謂之外朝<lb/>
　路門外之朝謂之内朝亦曰治朝其後路寢謂之燕<lb/>
　朝燕朝非接見諸侯之所則受享于廟者路門外之<lb/>
　朝天子當扆而立者也受贄于朝者庫門外之朝天<lb/>
　子當宁而立者也鄭既以廟為宗廟遂以朝為路門<lb/>
　外之内朝故其註曲禮者曰朝者位于内朝而序進<lb/>
　覲者位于廟門外而序入當亦誤也<lb/>
<pb n="19b"/>
　　世佐案此云諸侯云皆則天子之見諸侯非一一<lb/>
　　而見之也明矣前朝其覲之前一日與曲禮孔疏<lb/>
　　云其朝日未出之前恐非是舍即大門外之次也<lb/>
　　不於臨時授之而先事受之者防凌越也朝外朝<lb/>
　　也受舍必親造朝重其事也孔疏云諸侯上介受<lb/>
　　舍于廟門外亦非同姓西靣北上異姓東面北上<lb/>
　　此次之位也非朝位也此禮葢亦訝聽之又案註<lb/>
　　疏謂春夏受贄于朝受享于廟秋冬一受之于廟<lb/>
<pb n="20a"/>
　　蓋以下經侯氏肉袒廟門之東决之也張氏則以<lb/>
　　廟為内朝朝為外朝引曲禮為證不知曲禮所言乃<lb/>
　　夏殷之制非周制也陳氏虙氏辨之詳矣康成據<lb/>
　　儀禮以釋曲禮先儒嘗訾其謬今欲正註疏之失<lb/>
　　而不免仍蹈其誤此愚所未敢信也<lb/>
　　　　右受舍<lb/>
侯氏裨冕釋幣于禰<lb/>
　註曰将覲質明時也裨冕者衣禆衣而冠冕也裨之<lb/>
<pb n="20b"/>
　爲言埤也天子六服大裘為上其餘為裨以事尊卑<lb/>
　服之而諸侯亦服焉上公衮無升龍侯伯鷩子男毳<lb/>
　孤絺卿大夫𤣥此差司服所掌也禰謂行主遷主矣<lb/>
　而云禰親之也釋幣者告将覲也其釋幣如聘大夫<lb/>
　将受命釋幣于禰之禮既則祝藏其幣歸乃埋之于<lb/>
　祧西階之東<lb/>
　疏曰裨讀從詩政事一埤益我取禆陪之義天子吉<lb/>
　服有九言六服者㨿六冕而言以大裘為上無埤義<lb/>
<pb n="21a"/>
　衮冕以下皆爲禆諸侯唯不得有大裘上公則衮冕<lb/>
　以下故云此差司服所掌<lb/>
　敖氏曰裨冕者冕服之次者也侯氏若上公也則服<lb/>
　鷩侯伯也則服毳子男也則服希是時天子受覲亦<lb/>
　服其禆冕故覲者不得服其上服也天子以大裘而<lb/>
　冕十二章者爲上衮冕九章者次之禰謂考也釋幣<lb/>
　者告将覲也其禮則筵几于其館堂户牖之間南面<lb/>
　祝升自西階君升自阼階祝奠幣于几下君北郷祝<lb/>
<pb n="21b"/>
　在左君及祝再拜興祝曰孝嗣侯某将覲天子敢用<lb/>
　嘉幣告于皇考某侯又再拜君就東箱祝就西箱有<lb/>
　間君反位祝乃取幣藏之君反于阼乃降而遂出也<lb/>
　歸則埋幣于禰廟西階之東此朝以裨冕亦與周官<lb/>
　異大行人職言朝服云上公冕服九章侯伯七章子<lb/>
　男五章皆其上服也<lb/>
　郝氏曰覲之晨侯氏先自告其行主古者大事出奉<lb/>
　其廟主行有事則告禆猶副也天子衮冕為正諸侯<lb/>
<pb n="22a"/>
　以下冕服為副釋幣奠幣告禰以將入覲也古者天<lb/>
　子受覲于廟所以昭先烈也諸侯入覲告禰所以率<lb/>
　先職也<lb/>
　張氏曰此下至升成拜降出備言入覲之事質明先<lb/>
　以將覲告行主乃入覲以瑞玉為贄次行三享次肉<lb/>
　袒請罪凡三節王勞之乃出禆冕者上公衮冕侯伯<lb/>
　鷩冕子男毳冕也案玉藻諸侯元冕以祭不得服衮<lb/>
　冕以下而此禆冕釋幣于禰者以將入天子之廟故<lb/>
<pb n="22b"/>
　服之也<lb/>
　　世佐案禆冕者諸侯之朝服也上公衮冕九章侯<lb/>
　　伯鷩冕七章子男毳冕五章皆其上服也而謂之<lb/>
　　禆者據王而言猶下記以金路而下為偏駕也玉<lb/>
　　藻亦云諸侯𤣥端<hi>註云端當為冕</hi>以祭禆冕以朝是三禮<lb/>
　　所言合矣侯氏禆冕為將朝也釋幣則因事而服<lb/>
　　之耳故與正祭異也夫諸侯于其國雖祭不得服<lb/>
　　其上服惟于朝天子及助祭之時服之而敖氏又<lb/>
<pb n="23a"/>
　　謂當服其次則上服更何所服之乎其説葢不可<lb/>
　　通矣禰註以爲遷廟主㨿曽子問而言也但彼所<lb/>
　　云乃天子廵守之禮諸侯述職無明文故敖氏直<lb/>
　　以為考據經而斷近得其實當從之<lb/>
　　　　右釋幣於禰<lb/>
乘墨車載龍旂弧韣乃朝以瑞玉有繅<lb/>
　註曰墨車大夫制也乗之者入天子之國車服不可<lb/>
　盡同也交龍為旂諸侯之所建弧所以張縿之弓也<lb/>
<pb n="23b"/>
　弓衣曰韣瑞玉謂公桓圭侯信圭伯躬圭子榖璧男<lb/>
　蒲璧繅所以藉玉以韋衣木廣袤各如其玉之大小<lb/>
　以朱白蒼為六色<lb/>
　疏曰云墨車大夫制者以周禮巾車職云大夫乗墨<lb/>
　車故也云乗之者入天子之國車服不可盡同者巾<lb/>
　車云同姓金路異姓象路四衛革路據在本國所乘<lb/>
　並得與天子同此乘墨車以朝是車服不可盡同也<lb/>
　云交龍為旂諸侯之所建者司常職文云弧所以張<lb/>
<pb n="24a"/>
　縿之弓者爾雅説旌旗正幅為縿故以此弧弓張縿<lb/>
　之兩幅也<hi>從集説節本</hi>
　敖氏曰乗墨車屈也載龍旂不没其實也晋韓宣子<lb/>
　聘于周自稱曰士大國之卿自比天子之士則其君<lb/>
　自比于大夫亦冝也上云前朝此云乃朝則以覲名<lb/>
　篇之意可見矣<lb/>
　　世佐案凡旌旗之屬皆有弧以張縿弧上又畫枉<lb/>
　　矢考工記輈人云弧旌枉矢以象弧是也龍旂弧<lb/>
<pb n="24b"/>
　　韣載之于車以為餙也龍旂象文德也弧弓也載<lb/>
　　弧不忘武備也于龍旂則張之弧則韜之以韣是<lb/>
　　矢其文德雖有武備而不用也一車餙也而先王<lb/>
　　之寓意深矣繅説見聘禮記<lb/>
天子設斧依于户牖之間左右几<lb/>
　註曰依如今綈素屏風也有繡斧文所以示威也斧<lb/>
　謂之黼几玉几也左右者優至尊也其席莞席紛純<lb/>
　加繅席畫純加次席黼純<lb/>
<pb n="25a"/>
　敖氏曰右亦設几者至尊冝逸不取便其右之義也<lb/>
　然則天子升席不由下矣生人左几自諸侯而下<lb/>
　郝氏曰斧作黼繡黼為屏風設于座後天子所依也<lb/>
　考工記白與黒謂黼色取西北金水嚴凝象乾之斷<lb/>
　也户牖之間南面之位古廟制堂北中為室牖東為<lb/>
　室户席在户牖間左右皆几優至尊也神几尚右人<lb/>
　几尚左左右兼設以安至尊爲神人共主也<lb/>
　張氏曰依讀如扆于豈反孔安國顧命傳云扆屏風<lb/>
<pb n="25b"/>
　畫爲斧文置户牖間是也莞席紛純等並周禮司几<lb/>
　筵文<lb/>
天子衮冕負斧依<lb/>
　註曰衮衣者禆之上也繢之繡之爲九章其龍天子<lb/>
　有升龍有降龍衣此衣而冠冕南郷而立以俟諸侯<lb/>
　見<lb/>
　疏曰負謂背之南面也<lb/>
　敖氏曰衮冕天子之禆冕也負斧依以俟侯氏入所<lb/>
<pb n="26a"/>
　謂不下堂而見諸侯也而周官齊僕職乃言車送逆<lb/>
　朝覲者之節大行人職亦先言公侯伯子男其朝位<lb/>
　賔主之間相去之歩數乃云廟中將幣亦與是禮異<lb/>
　者與<lb/>
　張氏曰自衮冕至𤣥冕五者皆禆衣惟衮爲最尊天<lb/>
　子與上公同服以有升龍爲異九章一曰龍二曰山<lb/>
　三曰華蟲四曰火五曰宗彛皆繢于衣六曰藻七曰<lb/>
　粉米八曰黼九曰黻皆繡于裳凡九也<lb/>
<pb n="26b"/>
　　世佐案周禮齊僕職云朝覲宗遇饗食皆乗金路<lb/>
　　其法儀各以其等為車送逆之節疏云大行人云<lb/>
　　上公九十歩介九人擯者五人廟將幣三享鄭註<lb/>
　　云朝先享不言朝朝正禮不嫌有等是春夏受贄<lb/>
　　于朝無迎法受享則有之秋冬一受之于廟亦無<lb/>
　　迎法故郊特牲云覲禮天子不下堂而見諸侯是<lb/>
　　受贄受享皆無迎法今言朝覲宗遇饗食皆乗金<lb/>
　　路者謂因此朝覲宗遇而與諸侯行饗食在廟即<lb/>
<pb n="27a"/>
　　有乗金路迎賔客之法也斯言善通二禮之異矣<lb/>
嗇夫承命告于天子<lb/>
　註曰嗇夫蓋司空之屬也爲末擯承命于侯氏下介<lb/>
　傳而上上擯以告天子天子見公擯者五人見侯伯<lb/>
　擯者四人見子男擯者三人皆宗伯為上擯春秋傳<lb/>
　曰嗇夫馳<lb/>
　疏曰此所陳擯介當在廟之外門東陳擯從北郷南<lb/>
　行西陳介從南郷北各自為上下嗇夫承命告于天<lb/>
<pb n="27b"/>
　子則命先從侯氏出下文天子得命呼之而入命又<lb/>
　從天子下至侯氏即令入此覲遇禮畧惟有此一辭<lb/>
　而已司儀云交擯三辭者據諸侯自相見于大門外<lb/>
　法其天子春夏受享于廟見于大門亦可交擯三辭<lb/>
　矣又云大宗伯為上擯小行人為承擯嗇夫為末擯<lb/>
　若子男三擯此則足矣若侯伯四擯别増一士上公<lb/>
　五擯更别增二士若時㑹殷同則肆師為承擯<lb/>
　敖氏曰侯氏以天子将廟受之其禮太重故不敢而<lb/>
<pb n="28a"/>
　辭焉嗇夫于是承其命以告于天子擯者不承命者<lb/>
　是時在廟門内猶未出也或曰嗇夫㣲者也不可以<lb/>
　與國君接而直告于至尊蓋嗇當作大字之誤也未<lb/>
　知是否<lb/>
　　世佐案嗇夫蓋諸侯之末介故承其君入覲之命<lb/>
　　以告也所告者天子之擯者耳乃云告于天子者<lb/>
　　猶上云天子設斧依其實司几筵設之也<lb/>
天子曰非他伯父實來予一人嘉之伯父其入予一人<lb/>
<pb n="28b"/>
將受之<lb/>
　註曰言非他者親之辭嘉之者美之辭也上擯又傳<lb/>
　此而下至嗇夫侯氏之下介受之傳而上上介以告<lb/>
　其君君乃許入<lb/>
　敖氏曰言所以廟受之者非有他也以嘉其來朝之<lb/>
　故耳<lb/>
　　世佐案詩云豈伊異人兄弟匪他昬禮壻見之辭<lb/>
　　亦曰某以非他故皆親之之意也敖説非此擯者<lb/>
<pb n="29a"/>
　　納賓之辭也乃云天子曰者見其述王言也<lb/>
侯氏入門右坐奠圭再拜稽首<lb/>
　註曰入門右執臣道不敢由賔客位也卑者見尊奠<lb/>
　摯而不授<lb/>
擯者謁<lb/>
　註曰謁猶告也上擯告以天子前辭欲親受之如賓<lb/>
　客也其辭所易者曰伯父其升<lb/>
侯氏坐取圭升致命王受之玉侯氏降階東北面再拜<lb/>
<pb n="29b"/>
稽首擯者延之曰升升成拜乃出<lb/>
　註曰擯者請之侯氏坐取圭則遂左降拜稽首送玉<lb/>
　也從後詔禮曰延延進也<lb/>
　疏曰侯氏得擯者之告坐取圭遂向門左從左堂塗<lb/>
　升自西階致命也<hi>從句讀節本</hi>
　敖氏曰拜于西階東别于内臣也侯氏既成拜宰乃<lb/>
　受玉以東是時王于侯氏之拜皆不答所以見至尊<lb/>
　之義也<lb/>
<pb n="30a"/>
　　　　右覲<lb/>
　楊氏曰曲禮云天子當扆而立諸侯北面而見天子<lb/>
　曰覲此經同姓西面異姓東面彼諸侯覲皆北面不<lb/>
　辨同姓異姓者此謂廟門外爲位時彼謂入見天子<lb/>
　時鄭註云覲者位于廟門外而序入入謂北見天子<lb/>
　時<lb/>
　郝氏曰此節叙覲禮簡而直情而信無交擯三辭親<lb/>
　迎親送賓主對立逺近歩數之法鄭氏僻信周禮穿<lb/>
<pb n="30b"/>
　鑿粧餙過也嗟乎天冠地履萬古常新雖無此文覲<lb/>
　禮可知況彰彰如是乃引衰世下堂之事以為三時<lb/>
　禮闕豈不謬哉<lb/>
　　世佐案交擯三辭乃諸侯相朝之禮郝以是爲朝<lb/>
　　王禮誣矣<lb/>
四享皆束帛加璧庭實惟國所有<lb/>
　註曰四當為三古書作三四或皆積畫此篇又多四<lb/>
　字字相似由此誤也大行人職曰諸侯廟中將幣皆<lb/>
<pb n="31a"/>
　三享其禮差又無取于四也初享或用馬或用虎豹之<lb/>
　皮其次享三牲魚腊籩豆之實龜也金也丹漆絲纊<lb/>
　竹箭也其餘無常貨此地物非一國所能有惟所有<lb/>
　分爲三享皆以璧帛致之<lb/>
　疏曰三牲魚腊籩豆之實以下皆禮器文云璧帛致<lb/>
　之者據享天子而言若享后即用琮錦但三享在庭<lb/>
　分為三叚一度致之據三享而言非謂三度致之為<lb/>
　皆也<hi>從句讀節本</hi>
<pb n="31b"/>
　郝氏曰四享諸侯五等子男同等故四猶下言四傳<lb/>
　擯也<lb/>
奉束帛匹馬卓上九馬隨之中庭西上奠幣再拜稽首<lb/>
　註曰卓讀如卓王孫之卓卓猶的也以素的一馬以<lb/>
　爲上書其國名後當識其何産也馬必十匹者不敢<lb/>
　斥王之乗用成數敬也<lb/>
　疏曰中庭亦是南北之中不參分庭一在南者以其<lb/>
　三享同陳須入庭深設之故也<lb/>
<pb n="32a"/>
　熊氏朋來曰案韵釋卓蚤也蓋諸侯朝覲進十馬難<lb/>
　盡數牽引至殿庭先引上一馬而九馬隨之當以卓<lb/>
　訓蚤于義為通<lb/>
　敖氏曰匹馬卓上謂以一馬卓然居前而先行也言<lb/>
　此者明其入不與九馬相屬也此奠幣蓋于入門左<lb/>
　之位<lb/>
　郝氏曰奉親奉特出曰卓論語云如有所立卓爾一<lb/>
　馬中庭卓立九馬羅列于後先進者從西以次幷列<lb/>
<pb n="32b"/>
　而東故曰西上<lb/>
　　世佐案卓字之訓註説似鑿當以後説為正<lb/>
擯者曰予一人將受之<lb/>
　註曰亦言王欲親受之<lb/>
　敖氏曰此擯者曰乃言予一人則是擯者凡告于侯<lb/>
　氏皆為述王言矣是亦異于國君以下擯者之禮與<lb/>
　　世佐案上云天子曰此云擯者曰文互見也<lb/>
侯氏升致命王撫玉<lb/>
<pb n="33a"/>
　註曰王不受玉撫之而已輕財也<lb/>
　敖氏曰撫之者示受之王不執璧帛者貶于瑞玉亦<lb/>
　至尊禮異也<lb/>
　郝氏曰王撫玉以手撫摩其璧不撫帛也撫其玉不<lb/>
　親受尊受卑者之禮與昬禮舅氏撫婦之贄同<lb/>
侯氏降自西階東面授宰幣西階前再拜稽首以馬出<lb/>
授人九馬隨之<lb/>
　註曰以馬出隨侯氏出授王人於外也王不使人受<lb/>
<pb n="33b"/>
　馬者至于享王之尊益君侯氏之卑益臣<lb/>
　疏曰幣即束帛加璧并玉言幣故小行人合六幣皮<lb/>
　馬與玉皆為幣宰即太宰太宰主幣周禮太宰職云<lb/>
　大朝覲㑹同賛玉幣玉獻玉几玊爵註云助王受此<lb/>
　四者是也春夏受贄于朝雖無迎法王猶在朝至受<lb/>
　享又迎之而稱賔主覲禮受享皆無迎法不下堂而<lb/>
　見諸侯已是王尊侯卑王猶親受其玉至于三享使<lb/>
　自執其馬王不使人受之于庭是王之尊益君侯氏<lb/>
<pb n="34a"/>
　之卑益臣也享天子訖亦當有幣問公卿大夫左傳<lb/>
　曰戎朝于周發幣于公卿<lb/>
　敖氏曰幣謂璧帛西階前拜送幣者非其正位以欲<lb/>
　執馬由便也擯者不延之升變于授圭時也馬左馬<lb/>
　也侯氏親以左馬出敬之至也王臣不于内受馬者<lb/>
　無以為節亦至尊之禮異也凡他禮之庭實其主人<lb/>
　之士受之者皆以堂上授受爲節<lb/>
　郝氏曰侯氏自奉其玉帛降西階下東面授太宰即<lb/>
<pb n="34b"/>
　階下再拜稽首送幣不敢授之堂上也王既受享侯<lb/>
　氏自牽其馬出授王人異于常禮主人士受以出也<lb/>
　　世佐案侯氏拜于西階前者與宰授受為禮也故<lb/>
　　擯者不延之以升<lb/>
事畢<lb/>
　註曰三享訖<lb/>
　敖氏曰覲有三享經之所見初享之儀耳其次二享<lb/>
　庭實惟國所有不可相蒙故空其文<lb/>
<pb n="35a"/>
　　　　右三享<lb/>
乃右肉袒于廟門之東<lb/>
　註曰右肉袒者刑宜施于右也凡以禮事者左袒<lb/>
　敖氏曰肉袒示恐懼也袒右變于禮事也爲之于廟<lb/>
　門之東亦變位<lb/>
　郝氏曰覲享既畢黜陟未分懼王或譴乃右肉袒請<lb/>
　事肉袒袒衣見肉<lb/>
乃入門右北面立告聽事<lb/>
<pb n="35b"/>
　註曰入更從右者臣益純也告聽事者告王以國所<lb/>
　用為罪之事也<lb/>
　疏曰國所用為罪之事加得字解之當云告王以國<lb/>
　所用為者得非罪之事<hi>世佐案此疏則今本註為罪之間脱一非字</hi>
　敖氏曰入而復右已事更端也告聽事者告擯者以<lb/>
　已于此聽事也<lb/>
　郝氏曰聽事猶言待罪告告擯者<lb/>
　張氏曰告聽事者告王以已所為多罪願聽王譴責<lb/>
<pb n="36a"/>
　之事也<lb/>
擯者謁諸天子天子辭于侯氏曰伯父無事歸寧乃邦<lb/>
　註曰謁告寧安也乃猶女也<lb/>
　敖氏曰天子辭于侯氏者天子以命擯者擯者以告侯氏<lb/>
　也云伯父無事者辭其聽也云歸寧乃邦者安之之<lb/>
　辭實未使之歸也<lb/>
　汪氏克寛曰此諸侯入辭而天子告之之辭也忠厚<lb/>
　警戒藹然見之參之書文侯之命曰父義和其歸視<lb/>
<pb n="36b"/>
　爾師寧爾邦其義同也<lb/>
　　世佐案此諸侯請罪而天子辭之之辭也汪説殆<lb/>
　　失考與<lb/>
侯氏再拜稽首出自屏南適門西遂入門左北面立王<lb/>
勞之再拜稽首擯者延之曰升升成拜降出<lb/>
　註曰王辭之不即左者當出隐于屏而襲之也天子<lb/>
　外屛勞之勞其道勞也<lb/>
　疏曰云天子外屏者據此文出門乃云屏南也<hi>從集説節</hi>
<pb n="37a"/>
　<hi>本</hi>
　陳氏祥道曰古者門皆有屏天子設之于外諸侯設<lb/>
　之于内禮臺門而旅樹旅道也當道而設屏此門外<lb/>
　之屏也治朝在路門之外天子當宁而立宁在門屏<lb/>
　之間此路門之屏也國語曰吳王背手而立夫人向<lb/>
　屏此寢門内之屏也魯廟疏屏天子之廟餙此廟門<lb/>
　之屏也月令天子田獵整設于屏外此田防之屏也<lb/>
　疏屏疏通之也<lb/>
<pb n="37b"/>
　敖氏曰出自屏南乃適門西則侯氏之出入天子之<lb/>
　門亦必由闑東矣適門西為襲也西下似脱襲字袒<lb/>
　于東襲于西宜相變也王勞之亦擯者傳王之辭<lb/>
　郝氏曰屏南屏牆南侯氏既得天子命遂出廟門由<lb/>
　屏南適門西入廟門左北面復常位也勞安慰也升<lb/>
　拜拜謝也<lb/>
　　　　右侯氏聽事天子辭乃勞之<lb/>
天子賜侯氏以車服迎于外門外再拜<lb/>
<pb n="38a"/>
　註曰賜車者同姓以金路異姓以象路服則衮也鷩<lb/>
　也毳也古文曰迎于門外也<lb/>
　疏曰案周禮巾車掌五路玉路以祀尊之不賜諸侯<lb/>
　金路同姓以封象路異姓以封革路以封四衛木路<lb/>
　以封蕃國鄭云同姓謂王子母弟率以功德出封雖<lb/>
　爲侯伯其畫服猶如上公賜魯侯鄭伯服則衮冕得<lb/>
　乗金路以下與上公同則太公與杞宋雖異姓服衮<lb/>
　冕乗金路矣異姓謂舅甥之國與王有親者得乗象<lb/>
<pb n="38b"/>
　路異姓侯伯同姓子男皆乗象路以下四衛謂要服<lb/>
　以内庶姓與王無親者自使伯子男皆乗革路以下<lb/>
　蕃國據外爲縂名皆乗木路而已案司服上陳王之<lb/>
　吉服百九下云公之服自衮冕而下如王之服侯伯<lb/>
　自鷩冕而下如公之服子男自毳冕而下如侯伯之<lb/>
　服也<lb/>
　敖氏曰門外舍門外也案聘禮則舍惟有一門而已<lb/>
　此今文雖有外門外之文然以其行禮之節求之絶<lb/>
<pb n="39a"/>
　無可以爲二門者之徴故且以古文為正<lb/>
　張氏曰自此至乃歸皆言王賜禮侯氏之事<lb/>
路先設西上路下四亞之重賜無數在車南<lb/>
　註曰路謂車也凡君所乘車曰路路下四謂乘馬也<lb/>
　亞之次車而東也詩云君子來朝何錫予之雖無予<lb/>
　之路車乘馬又何與之𤣥衮及黼重猶善也所加賜<lb/>
　善物多少由恩也春秋傳曰重錦三十兩<lb/>
　疏曰路大也君之居以大為名是以云路寢路門之<lb/>
<pb n="39b"/>
　等引左氏重錦以證重賜也<hi>從楊氏圖節本</hi>
　敖氏曰路車一而已乃云西上者以其與馬同設也<lb/>
　四馬設于車東異于駕也<lb/>
　汪氏克寛曰周制諸侯踐位而入見則有錫命修聘<lb/>
　來朝則有錫命能敵王所愾而獻功則有錫命此禮<lb/>
　之正也若書稱蔡仲之命文侯之命詩稱王錫韓侯<lb/>
　王命召虎之類是已若遣使就其國而錫命之禮無<lb/>
　是也如春秋書王使榮叔來錫桓公命天王使毛伯<lb/>
<pb n="40a"/>
　來錫公命之類皆非正也比事以觀義自見矣<lb/>
　郝氏曰重賜加賜如金帛噐用徃畜之類<lb/>
　　世佐案車以輪為上加馬時馬在車前是其下也<lb/>
　　故以乗馬為路下四<lb/>
諸公奉篋服加命書于其上升自西階東面大史是右<lb/>
　註曰言諸公者王同時分命之而使賜侯氏也右讀<lb/>
　如周公右王之右是右者始隨入于升東面乃居其<lb/>
　右<lb/>
<pb n="40b"/>
　疏曰言諸非一之義以諸侯來覲者衆各停一館故<lb/>
　命諸公分徃賜之周公右王左傳晉祁奚語引之者<lb/>
　證大史是右是佐公而在公右之義也大史卑始時<lb/>
　隨公後升訖公東面大史于是乃居公右而並東面<lb/>
　以宣王命也<lb/>
　敖氏曰奉篋服者一人耳乃云諸公者若師若傅若<lb/>
　保不定也置服于篋故謂之篋服命書若文侯之命<lb/>
　之類是也先設庭實乃奉其所以将命者亦至尊之<lb/>
<pb n="41a"/>
　禮異也此不言揖讓之禮如勞可知<lb/>
　　世佐案是義如王躬是保之是云大史是右者主<lb/>
　　諸公而立文也<lb/>
侯氏升西面立大史述命<lb/>
　註曰讀王命書也<lb/>
侯氏降兩階之間北面再拜稽首<lb/>
　註曰受命<lb/>
　敖氏曰是時侯氏升降自阼階故拜于兩階之間不<lb/>
<pb n="41b"/>
　于階東者拜至尊之命冝異于常禮也使者不辭之<lb/>
　者以其同為王臣且尊之也春秋傳宰孔止齊侯毋<lb/>
　下拜以王命辭之也<lb/>
升成拜<lb/>
　註曰大史辭之降也春秋傳曰且有後命以伯舅耋<lb/>
　老母下拜此辭之類<lb/>
　敖氏曰亦于阼階上不辭之而升成拜尊者之禮也<lb/>
　必成拜者放授玉之儀也受勞者未有所放故惟拜<lb/>
<pb n="42a"/>
　于下而已<lb/>
　　世佐案升成拜以公辭之故也不言公辭文省既<lb/>
　　拜于下乃辭禮之正也春秋僖九年左傳王使宰<lb/>
　　孔賜齊侯胙齊侯未下拜而孔辭之待以殊禮也<lb/>
　　既不復成拜于上者謙不敢貪天子之命也故與<lb/>
　　此異敖以為不辭而升成拜非<lb/>
大史加書于服上侯氏受<lb/>
　註曰受篋服<lb/>
<pb n="42b"/>
　敖氏曰受亦北面諸公南面訝受之此受于堂乃不<lb/>
　著其所是就而受之明矣<lb/>
使者出侯氏送再拜儐使者諸公賜服者束帛四馬儐<lb/>
大史亦如之<lb/>
　註曰既云拜送乃言儐使者以勞有成禮畧而遂言<lb/>
　張氏曰使者兼公與大史而言儐使者在拜送前乃<lb/>
　于送後畧言之者以前經郊勞時已詳載成禮故畧<lb/>
　言已足也<lb/>
<pb n="43a"/>
　　　　右賜車服<lb/>
同姓大國則曰伯父其異姓則曰伯舅同姓小邦則曰<lb/>
叔父其異姓小邦則曰叔舅<lb/>
　註曰據此禮云伯父同姓大邦而言<lb/>
　　　　右天子稱諸侯之辭<lb/>
饗禮乃歸<lb/>
　註曰禮謂食燕也王或不親以其禮幣致之畧言饗<lb/>
　禮互文也掌客職曰上公三享三食三燕侯伯再享<lb/>
<pb n="43b"/>
　再食再燕子男一享一食一燕<lb/>
　疏曰案聘禮及諸文言饗皆單云饗無云禮鄭故引<lb/>
　掌客五等饗食燕三者具有明禮為食燕也云互文<lb/>
　者直言饗見王無故親享之若王有故亦以侑幣之<lb/>
　禮致之變食燕而言禮見王有故以禮幣致之亦宜<lb/>
　有王無故親食燕故云互文也<lb/>
　　　　右天子待諸侯之禮<lb/>
諸侯覲于天子為宫方三百歩四門壇十有二尋深四<lb/>
<pb n="44a"/>
尺加方明于其上<lb/>
　註曰四時朝覲受之于廟此謂時㑹殷同也宫謂壝<lb/>
　土為埒以象墻壁也為宫者於國外春㑹同則於東<lb/>
　方夏㑹同則於南方秋㑹同則於西方冬㑹同則於<lb/>
　北方八尺曰尋十有二尋則方九十六尺也深謂髙<lb/>
　也從上曰深司儀職曰為壇三成成猶重也三重者<lb/>
　自下差之為三等而上有堂焉堂上方二丈四尺上<lb/>
　等中等下等每面十二尺方明者上下四方神明之<lb/>
<pb n="44b"/>
　象也上下四方之神者所謂神明也㑹同而盟明神<lb/>
　監之則謂之天之司盟有象者猶宗廟之有主乎王<lb/>
　廵守至于方嶽之下諸侯㑹之亦為此宫以見之司<lb/>
　儀職曰将㑹諸侯則命爲壇三成宫旁一門詔王儀<lb/>
　南郷見諸侯也<lb/>
　疏曰案大宗伯云時見曰㑹殷見曰同鄭註云時見<lb/>
　者言無常期諸侯有不順服者王將有征討之事則<lb/>
　既朝覲王為壇于國外合諸侯而命事焉春秋傳曰<lb/>
<pb n="45a"/>
　有事而㑹不協而盟是也殷猶衆也十二嵗王如不<lb/>
　廵守則六服盡朝朝禮既畢王亦為壇合諸侯以命<lb/>
　政焉所命之政如王廵守殷見四方四方四時分來<lb/>
　終嵗則遍若如註則時㑹殷同亦有朝覲在廟假令<lb/>
　當方諸侯有不順服則順服者皆來朝王其中若當<lb/>
　朝之嵗者自于廟朝覲若不當朝之嵗者當在壇朝<lb/>
　十二年王不廵守則殷朝六服之内若當嵗者即在<lb/>
　廟其餘在壇朝故鄭言既朝覲乃為壇于國外也朝<lb/>
<pb n="45b"/>
　事義未在壇朝而先言帥諸侯拜日亦謂帥已朝者<lb/>
　諸侯而言也方明者合木爲上下四方故名方此則<lb/>
　神明之象故名明秋官司盟云北靣詔明神故曰所<lb/>
　謂明神也天之司盟即左氏襄十一年傳司慎司盟<lb/>
　是也南鄉見諸侯者王在堂上公于上等侯伯于中<lb/>
　等子男于下等奠玉拜皆升堂授玉乃降也<lb/>
　敖氏曰為宫者築宫牆也王十二嵗若不廵守則四<lb/>
　方諸侯皆來朝于是為壇壝宫于國門外之南方而<lb/>
<pb n="46a"/>
　受之此所謂大朝覲也司儀職曰將合諸侯則令為<lb/>
　壇三成宫旁一門詔王儀南郷見諸侯正謂此也方<lb/>
　明云者其制方而每面又各以色為其神明之象因以<lb/>
　名之加此于壇為將祀之也掌舍職曰為壇壝宫設<lb/>
　棘門<lb/>
　張氏曰自此至篇末皆言時㑹殷同及王廵守為壇<lb/>
　而見諸侯之事<lb/>
　　世佐案此下言諸侯入覲而天子率之以祀羣神<lb/>
<pb n="46b"/>
　　也既分覲之又總㑹之所以固其志也春秋傳曰<lb/>
　　有事而㑹不恊而盟非禮之常故綴于末與然詳<lb/>
　　其文體頗有似乎傳記者且與周禮司儀及大戴<lb/>
　　朝事所記互有詳畧疑非此經之舊而記者取以<lb/>
　　足之也為宫掌舍職也司儀主令之四門所謂旁<lb/>
　　一門也壇十有二尋者謂其下等也壇凡三等上<lb/>
　　有堂以祀方明并王立之所方二丈四尺堂下每<lb/>
　　等加廣二丈四尺上等方四丈八尺中等方七丈<lb/>
<pb n="47a"/>
　二尺至其下等則方九丈四尺矣每等高一尺堂亦<lb/>
　髙一尺從堂視下深四尺也<lb/>
方明者木也方四尺設六色東方青南方赤西方白北<lb/>
方黒上𤣥下黄設六玉上圭下璧南方璋西方琥北方<lb/>
璜東方圭<lb/>
　註曰六色象其神六玊以禮之上冝以蒼璧下冝以<lb/>
　黄琮而不以者則上下之神非天地之至貴也設玉<lb/>
　者刻其木而著之<lb/>
<pb n="47b"/>
　疏曰天地之至貴者昊天崑崙是也既非天地之至<lb/>
　貴即日月之神典瑞云圭璧以祀日月故用圭璧也<lb/>
　敖氏曰設六色以象天地四方之色也設六玉為祀<lb/>
　時以此禮之上不以璧而以圭下不以琮而以璧亦<lb/>
　與周官異也所以然者以四方之玉無所象故于天<lb/>
　地之玉亦不必象之也用圭璧者圭璧尊也大宗伯<lb/>
　職曰以玉作六器以禮天地四方以蒼璧禮天以黄<lb/>
　琮禮地以青圭禮東方以赤璋禮南方以白琥禮西<lb/>
<pb n="48a"/>
　方以𤣥璜禮北方謂方明之玉也<lb/>
　郝氏曰方四尺上下四旁各一尺設六色每方一色<lb/>
　象天地四方也設六玉每方以其玉函木上上與東<lb/>
　方皆圭上為天帝東方帝所出其玉同圭鋭象陽居<lb/>
　上璧孔象隂居下璋半圭象半陽居南璜半璧象半<lb/>
　隂居北琥虎形象金猛居西圭上剡象物生居東<lb/>
　張氏曰方明之制合六木而為之上下四方各異色<lb/>
　刻木為䧟而飾以玉蓋以一物而象上下四方之神<lb/>
<pb n="48b"/>
　非六物也<lb/>
　　世佐案六色設之于木上六玉則分方而置諸其<lb/>
　　側以禮神也上從北下從南註云刻木而著之恐<lb/>
　　非是上下即天地也禮之用圭璧不用璧琮殺于<lb/>
　　正祭也考典瑞職所以祀日月者乃一圭有邸者<lb/>
　　耳圭璧一物也此云上圭下璧其為二物明矣疏<lb/>
　　混而一之亦非四方之玊則亦各象其方之色而<lb/>
　　已郝説鑿<lb/>
<pb n="49a"/>
上介皆奉其君之旂置于宫尚左公侯伯子男皆就其<lb/>
旂而立<lb/>
　註曰置于宫者建之豫爲其君見王之位也諸公中<lb/>
　階之前北面東上諸侯東階之東西面北上諸伯西<lb/>
　階之西東面北上諸子門東北面東上諸男門西北<lb/>
　面東上尚左者建旂公東上侯先伯伯先子子先男<lb/>
　而位皆上東方也諸侯入壝門或左或右各就其旂<lb/>
　而立王降階南郷見之三揖土揖庶姓時揖異姓天<lb/>
<pb n="49b"/>
　揖同姓見揖位乃定古文尚作上<lb/>
　疏曰中階之前已下皆朝事儀明堂位文以朝事儀<lb/>
　論㑹同之事明堂位周公朝諸侯于明堂不在宗廟<lb/>
　皆與此同故鄭依之也言上者皆以近王為上云或<lb/>
　左或右者二伯初帥之各依左右若康王之誥云大<lb/>
　保帥西方諸侯入應門左畢公帥東方諸侯入應門<lb/>
　右皆北面也土揖庻姓之等是司儀職文鄭彼註云<lb/>
　土揖推手小下之也時揖平推手也天揖推手小舉<lb/>
<pb n="50a"/>
　之<lb/>
　敖氏曰旂上左而公侯伯子男皆就其旂而立則是<lb/>
　五等之位自西而東皆北面與朝事義所言諸侯之<lb/>
　位異也射人職言正朝之位云諸侯在朝則皆北面<lb/>
　朝士職言外朝之位云右九棘公侯伯子男位焉然<lb/>
　則五等諸侯同在朝唯為一列亦可見矣　鄭本上<lb/>
　作尚註云古文尚作上案上左云者以左為上也且<lb/>
　春秋傳亦有上左之文則上字之義優于尚也冝從<lb/>
<pb n="50b"/>
　古文<lb/>
　郝氏曰上介諸侯之相君之旂即諸侯之旂置于宫<lb/>
　豫識其君朝列之位也上左諸侯各以其爵自東立<lb/>
　而西不言面皆北面可知<lb/>
　　世佐案尚上通上左者據王而言也王南鄉以東<lb/>
　　為左故諸公北面者東上諸侯在諸伯之東諸子<lb/>
　　在諸男之東是皆以左為上也後二説皆非<lb/>
四傳擯<lb/>
<pb n="51a"/>
　註曰王既揖五者升壇設擯升諸侯以㑹同之禮其<lb/>
　奠瑞玉及享幣公拜于上等侯伯于中等子男于下<lb/>
　等擯者每延之升堂致命王受玉撫玉降拜于下等<lb/>
　及請事勞皆如覲禮是以記之覲云四傳擯者毎一<lb/>
　位畢擯者以告乃更陳列而升其次公也侯也伯也<lb/>
　各一位子男俠門而俱東上亦一位也至庭乃設擯<lb/>
　則諸侯初入門王宫之伯帥之耳<lb/>
　疏曰三等拜禮皆司儀職文受玉謂朝撫玉謂享子<lb/>
<pb n="51b"/>
　男共一位故設擯四<hi>從楊氏圖節本</hi>
　聶氏曰公奠玉于上等降拜于中等侯伯奠玉于中<lb/>
　等降拜于下等子男奠玉于下等降拜于地及升成<lb/>
　拜皆于奠玉之處又曰降拜者皆降于地升成拜于<lb/>
　奠玉之處也<lb/>
　敖氏曰王既揖於是諸侯皆升奠瑞玉公於上等侯<lb/>
　伯于中等子男于下等既則皆拜于下擯者總延之<lb/>
　曰升乃各升成拜于奠玉之處降出三享奠玉幣亦<lb/>
<pb n="52a"/>
　如之傳擯者傳其擯辭使之升拜也一朝三享凡四<lb/>
　此于享亦升之異于特覲者以其衆也<lb/>
　郝氏曰四傳擯公一侯一伯一子男同一相禮者各<lb/>
　以其等傳命見王于宫而後從王以祭也<lb/>
　張氏曰據註疏推其次第上介先期置旂質明王帥<lb/>
　諸侯拜日東郊反祀方明二伯帥諸侯入壝門左右<lb/>
　立王降階南郷三揖諸侯皆就其旂而立乃傳擯執<lb/>
　瑞玉以覲璧帛以享請事勞皆如前經所陳也<lb/>
<pb n="52b"/>
　　世佐案大行人云上公擯者五人侯伯四人子男<lb/>
　　三人謂交擯法也此合諸侯于壇用傳擯法與交<lb/>
　　擯異其人數未聞傳擯者擯者傳告五等諸侯使<lb/>
　　之各以其幣升壇覲王也以奠玉之等論之公一<lb/>
　　侯伯一子男一則三傳擯可矣鄭分侯伯以足四<lb/>
　　傳之數不若敖説能櫽括此禮之始末也降拜之<lb/>
　　法聶氏後說近是<lb/>
天子乘龍載大旂象日月升龍降龍出拜日于東門之<lb/>
<pb n="53a"/>
外反祀方明<lb/>
　註曰此謂㑹同以春者也馬八尺以上為龍大旂大<lb/>
　常也王建大常縿首畫日月其下及旒交畫升龍降<lb/>
　龍朝事儀曰天子冕而執鎮圭尺有二寸繅藉尺有<lb/>
　二寸搢大圭乗大路建太常十有二旒樊纓十有二<lb/>
　就貳車十有二乗帥諸侯而朝日于東郊所以教尊<lb/>
　尊也退而朝諸侯由此二者言之已祀方明乃以㑹<lb/>
　同之禮見諸侯也凡㑹同者不恊而盟司盟職曰凡<lb/>
<pb n="53b"/>
　邦國有疑㑹同則掌其盟約之載書及其禮儀北面<lb/>
　詔明神既盟則藏之言北面詔明神則明神有象也<lb/>
　象者其方明乎及盟時又加于壇上乃以載辭告言<lb/>
　詛祝掌其祝號<lb/>
　疏曰此四門之禮乃将見諸侯先禮日月山川也禮<lb/>
　既畢乃祀方明于壇祀方明禮畢遂去方明于下天<lb/>
　子乃升壇與諸侯相見朝禮既畢乃更加方明于壇與<lb/>
　諸侯行盟誓之禮若邦國無疑王帥諸侯朝日而已<lb/>
<pb n="54a"/>
　無祀方明之事<hi>從楊氏圖節本</hi>
　敖氏曰載大旂者以拜日及祀方明也巾車職曰玉<lb/>
　路樊纓十有再就建大常十有二斿以祀此載大常<lb/>
　則乗玉路矣東門即此宫之東門也拜日于東郷其<lb/>
　所出之處也于宫門外者由便爾祀方明者祀上下<lb/>
　四方之神也上下四方之神惟壹祀之者因朝為之<lb/>
　故其禮簡大宗伯職曰皆有牲幣各放其器之色謂<lb/>
　祀方明之禮也此言已受諸侯之朝享乃帥而拜日<lb/>
<pb n="54b"/>
　其節亦與朝事義不同<lb/>
　郝氏曰乘龍以龍馬駕車也大斾大旗也象謂斾上<lb/>
　畫日月交龍之象出由宫出東門即壇宫東門反祀<lb/>
　方明祀于壇上也<lb/>
　姜氏曰案周禮司儀職王㑹同為壇既詔王南向見<lb/>
　諸侯而與之三揖及其擯之也各以其禮為三等其將<lb/>
　幣亦如之其禮亦如之則傳擯固已朝見矣此四傳<lb/>
　擯之下言拜日祀方明乃朝見之後率行禮祀也而<lb/>
<pb n="55a"/>
　註顧云已祀方明乃㑹見諸侯也何哉考朝義所稱<lb/>
　率諸侯朝日東郊者乃約言朝覲之禮而退而朝諸<lb/>
　侯者則言為壇合諸侯之禮猶此篇覲禮㑹禮本二<lb/>
　禮而相繼序次其儀未可牽其次而謂既祀乃朝也<lb/>
　漢興得鄭氏説經功固匪淺然其于闕疑之學葢未<lb/>
　講而于治經之義例凡所為對文散文及省文互文<lb/>
　變文之屬亦有未盡融者故不失之臆而牽即失之<lb/>
　溺而固也學者正其踳駁以發其明通則庶乎得先<lb/>
<pb n="55b"/>
　聖之遺經矣<lb/>
　　世佐案此言于傳擯之下則是受朝以後之事也<lb/>
　　大戴禮言先朝日而後朝諸侯所記不同耳鄭氏<lb/>
　　必欲强合之誠不免牽率又拜日以下諸儀皆于<lb/>
　　受朝後一時舉行而鄭乃分四時以配之亦非<lb/>
禮日于南門外禮月與四瀆于北門外禮山川丘陵于<lb/>
西門外<lb/>
　註曰此謂㑹同以夏冬秋者也變拜言禮者容<hi>容坊本作</hi>
<pb n="56a"/>
　<hi>客誤今從朱子集註改正</hi>祀也禮月于北郊者月太隂之精以為<lb/>
　地神也盟神必云日月山川焉者尚著明也詩曰謂<lb/>
　予不信有如皦日春秋傳曰縱予忘之山川神祇其忘<lb/>
　之乎此皆用明神為信也<lb/>
　敖氏曰門亦謂宫門禮謂祀之也不言祀者以異于<lb/>
　正祭變其文耳禮日于南禮月與四凟于北禮山川丘<lb/>
　陵于西皆隨其地之隂陽而為之與拜日于東之義<lb/>
　異也禮川不于北者四凟尊宜辟之也此三禮者皆<lb/>
<pb n="56b"/>
　與上事相屬而舉之天子廵守有懐柔百神望秩山<lb/>
　川之禮此諸侯以天子不廵守之故而來覲故天子<lb/>
　于此亦畧修祀事以放廵守之禮云<lb/>
　郝氏曰日為明主東方生明迎日而反祀于壇上既<lb/>
　祀又禮之者祀方明則合羣神而禮則各就其方位<lb/>
　南北西門皆壇宫門日為陽精故于南門月與四凟<lb/>
　隂精故于北門山川丘陵主成物故于西門皆于門外<lb/>
　者望其神致禮也<lb/>
<pb n="57a"/>
　張氏曰鄭云變拜言禮者客祀也拜日于東門之外<lb/>
　日實在東故言拜日月四凟山川丘陵不在其處但<lb/>
　于此致敬而已故云客祀不言拜而言禮也禮畢亦<lb/>
　反祀方明而見諸侯矣<lb/>
　　世佐案上云拜日特迎之而已至是又以牲幣之<lb/>
　　屬禮之也日君象也故聖王尤重之東者所出之<lb/>
　　方南則其正位也故于是二處行禮焉又案註云<lb/>
　　變拜言禮者容祀也者蓋謂拜或無祀祀必先拜<lb/>
<pb n="57b"/>
　　故言禮以兼之本或作客者傳冩之譌耳張氏不<lb/>
　　詧又從而為之辭鑿矣<lb/>
祭天燔柴祭山丘陵升祭川沈祭地瘞<lb/>
　註曰升沈必就祭者也就祭則是謂王廵守及諸侯<lb/>
　之盟祭也其盟掲其著明者燔柴升沈瘞祭禮終矣<lb/>
　備矣郊特牲曰郊之祭也迎長日之至也大報天而<lb/>
　主日也宗伯職曰以實柴祀日月星辰則燔柴祭天<lb/>
　謂祭日也柴為祭日則祭地瘞者祭月也日月而云<lb/>
<pb n="58a"/>
　天地靈之也王制曰王廵守至岱于岱宗柴是王廵<lb/>
　守之盟其神主日也春秋傳曰晉文公為踐土之盟<lb/>
　而傳云山川之神是諸侯之盟其神主山川也月者<lb/>
　太隂之精上為天使臣道莫貴焉是王官之伯㑹諸<lb/>
　侯而盟其神主月與<lb/>
　敖氏曰謂以此四事用其祭物也祭物謂牲幣之屬<lb/>
　燔柴者置之于積柴之上而燔之升謂縣之瘞埋也<lb/>
　此皆順其性而為之蓋因上文遂并言正祭之法以<lb/>
<pb n="58b"/>
　明所謂禮者異于此也然此祭亦不盡與周官合未<lb/>
　詳<lb/>
　郝氏曰祭即禮也祭天神日月燔柴升煙以通之祭<lb/>
　山丘陵升髙以加之祭川沈物以委之祭地瘞物以<lb/>
　實之皆所謂禮皆行于各門之外<lb/>
　張氏曰此言天子廵守四岳各隨方向祭之以為盟<lb/>
　主于山言升于川言沈是就其處而舉此禮故知是<lb/>
　王者廵守之事鄭前註云王廵守至于方岳之下諸<lb/>
<pb n="59a"/>
　侯㑹之亦為此宫以見之為此經設也鄭又以祭天<lb/>
　為祭日祭地為祭月皆非正祭天地之神前經春夏<lb/>
　皆祭日則此言祭天燔柴亦謂春夏東廵南廵也前<lb/>
　經秋祭西郊此言祭山丘陵升亦西廵事前經冬祭<lb/>
　月與四凟此言祭川沈祭地瘞亦北廵事未知然否<lb/>
　姑據註疏釋之<lb/>
　　世佐案此汎言祭祀之法以釋上文之所謂禮之<lb/>
　　者亦如是也日月皆天神也云祭天則所以禮日<lb/>
<pb n="59b"/>
　　月者可知矣云祭山丘陵及祭川則禮于西門<lb/>
　　外者可知矣不云四凟四凟亦川之大者也從川<lb/>
　　可知上不言禮地此言之者以類及之耳故綴于<lb/>
　　末也<lb/>
　　　　右合諸侯之禮<lb/>
　郝氏曰鄭于此節引周禮四時之説與禮記明堂位<lb/>
　牽合秋官司盟謂天子設壇郊外與諸侯同盟本文<lb/>
　自明曉被其附合割强不可讀甚無謂也世儒標目<lb/>
<pb n="60a"/>
　以為大朝覲之禮豈非以耳食者與<lb/>
　　世佐案東萊吕氏説書洛誥云人主臨鎮新都之<lb/>
　　始齊祓一心對越天地達此精明之德放諸四海<lb/>
　　無所不凖而助祭諸侯下逮胞翟之賤亦皆有孚<lb/>
　　顒若収其放而合其離葢格君心萃天下之道莫要<lb/>
　　於此愚謂此篇于朝覲既畢之後恐諸侯有不順<lb/>
　　服者復合之于壇宫而稱殷禮焉亦猶此㫖也豈<lb/>
　　必讀書㰱血而後足以要約之哉鄭註固多附㑹<lb/>
<pb n="60b"/>
　　而周禮司儀職所稱將合諸侯則令為壇云云者<lb/>
　　實與此合故取以目之敖氏謂之大朝覲之禮姜<lb/>
　　氏謂之諸侯㑹同禮亦未為大失以其時㑹殷同<lb/>
　　及朝諸侯于方岳之下亦放是禮而行之也郝氏<lb/>
　　以耳食詆之過矣<lb/>
記<lb/>
几俟於東箱<lb/>
　註曰王即席乃設之也東箱東夾之前相翔待事之<lb/>
<pb n="61a"/>
　處<lb/>
　敖氏曰經云設斧依于户牖之間左右几乃云天子<lb/>
　衮冕負斧依則是天子登席于既設几之後也而此<lb/>
　云几俟于東箱其指未設几之前而言與<lb/>
偏駕不入王門<lb/>
　註曰在旁與已同曰偏同姓金輅異姓象輅四衛革<lb/>
　輅蕃國木輅駕之與王同謂之偏駕不入王門乘墨<lb/>
　車以朝是也偏駕之車舍之于館與<lb/>
<pb n="61b"/>
　敖氏曰言此者明惟王車乃入王門也几非王車皆<lb/>
　謂之偏駕<lb/>
　張氏曰周禮巾車掌王五輅玉輅以祀金輅以賓象<lb/>
　輅以朝革輅以即戎木輅以田此五輅者天子乗之<lb/>
　為正諸侯分受其四則為偏也駕之為偏其猶冕之<lb/>
　為禆與<lb/>
　　世佐案偏駕謂諸侯所受金輅以下是也王門王<lb/>
　　城門也不入者以其疑于天子也然則諸侯在天<lb/>
<pb n="62a"/>
　　子之國皆乘墨車不獨朝時為然故記著之若以<lb/>
　　此為釋乘墨車以朝之故則非也墨車亦未嘗入<lb/>
　　臯門豈特偏駕哉<lb/>
奠圭於繅上<lb/>
　註曰謂釋于地也<lb/>
　疏曰此觧侯氏入門右奠圭釋於地時當以繅藉承<lb/>
　之乃釋於地<lb/>
　敖氏曰明奠時開繅而見玉也經云乃朝以瑞玉有<lb/>
<pb n="62b"/>
　繅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷二十一<lb/>
</p>
<p>
</p>
  </div>
</body>
</text>
</TEI>
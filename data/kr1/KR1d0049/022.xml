<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷十九</head> <lb/>
    <p>
<pb n="1a"/>
欽定四庫全書<lb/>
　儀禮集編卷十九<lb/>
　　　　　　　　　　龍里縣知縣盛世佐撰<lb/>
公食大夫禮第九之一<lb/>
　鄭目録云主國君以禮食小聘大夫之禮於五禮屬<lb/>
　嘉禮<lb/>
　疏曰篇中薦豆六黍稷六簋庶羞十六豆此等皆是<lb/>
　下大夫小聘之禮下乃别云上大夫八豆八簋又云<lb/>
<pb n="1b"/>
　上大夫庶羞二十豆是食上大夫之法故知此篇據<lb/>
　小聘大夫也若然聘禮據侯伯之大聘此篇小聘大<lb/>
　夫者周公設經互見為義篇末云魚腸胃倫膚若九<lb/>
　若十有一下大夫則若七若九鄭註云此以命數為<lb/>
　差九謂再命者十一謂三命者七謂一命者九或上<lb/>
　或下者再命謂小國之卿次國之大夫也卿則曰上<lb/>
　大夫則曰下大國之孤視子男以此言之魚腸胃倫<lb/>
　膚皆七者謂子男小聘之大夫此分食序在聘禮之<lb/>
<pb n="2a"/>
　下是因聘而食之不言食賓與上介直云大夫者若<lb/>
　云食賓與上介則小聘使下大夫上介乃是士是以<lb/>
　直云大夫兼得大夫聘賓與上介亦兼小聘之賓<lb/>
　敖氏曰此篇主言食小國小聘之賓蓋與前篇互見<lb/>
　其禮也<lb/>
公食大夫之禮使大夫戒各以其爵<lb/>
　疏曰此篇雖據子男大夫為正兼見五等諸侯大聘<lb/>
　使卿之事故曰各以其爵也<lb/>
<pb n="2b"/>
　敖氏曰云各以其爵則兼卿大夫言矣此蓋顧下經<lb/>
　見上大夫之禮而立文也<lb/>
　郝氏曰使本國大夫告賓於館各以其爵敵者徃通<lb/>
　上下大夫言<lb/>
　張氏曰自此至饌于東房皆將食大夫戒備之事<lb/>
上介出請入告<lb/>
　註曰問所以爲來事<lb/>
　疏曰大夫就賓館之門外賓使上介出請大夫所爲<lb/>
<pb n="3a"/>
　來之事<lb/>
三辭<lb/>
　註曰爲既先受賜不敢當<lb/>
　疏曰聘日致饔受賜大禮故今辭食不敢當之但受<lb/>
　饔之時禮辭而已至于饗食皆當三辭<lb/>
　敖氏曰食必三辭者重于燕也燕則再辭而許<lb/>
賓出拜辱<lb/>
　註曰拜使者屈辱來迎已<lb/>
<pb n="3b"/>
大夫不答拜將命<lb/>
　註曰不答拜爲人使也將猶致也<lb/>
賔再拜稽首<lb/>
　註曰受命<lb/>
　敖氏曰賔不言朝服可知也既對乃北面而拜<lb/>
大夫還<lb/>
　註曰復于君<lb/>
賔不拜送遂從之<lb/>
<pb n="4a"/>
　註曰不拜送者為從之不終事<lb/>
　疏曰郷飲酒郷射戒賔遂從之而云拜辱拜送者以<lb/>
　其主人先反不相隨故得拜辱拜送覲禮使者勞賔<lb/>
　於門外侯氏再拜遂從之使者既不先反猶拜送者<lb/>
　尊天子使故也<lb/>
　　　　右戒賓<lb/>
賓朝服即位於大門外如聘<lb/>
　註曰於是朝服則初時𤣥端如聘亦入於次俟<lb/>
<pb n="4b"/>
　疏曰如聘者賔主設擯介以相待如聘時也賔在館<lb/>
　拜所戒大夫即𤣥端賔遂從大夫至君大門外入次<lb/>
　乃去𤣥端著朝服出次即位也<lb/>
　敖氏曰拜命之時賔固朝服矣於此乃著之者明其<lb/>
　與聘服異亦因事而見之如聘謂賔入於次乃即位<lb/>
　而主君之擯者亦三人也賔即位亦於西方東面介<lb/>
　立於其東南北面西上<lb/>
　郝氏曰朝服即皮弁服即位于大門外即次也如聘<lb/>
<pb n="5a"/>
　即位如聘時廟門外接西塾立也<lb/>
　姜氏曰註疏之説似有理但細玩經意如聘二字合<lb/>
　屬下即位具爲句盖賓朝服即位于門外言其與聘<lb/>
　禮異而如聘即位具言其與聘禮同也具之言備承<lb/>
　即位而言無不即位之謂具謂賔主擯介即位皆如<lb/>
　聘禮備具也<lb/>
即位具<lb/>
　註曰主人也擯者俟君於大門外卿大夫士序及宰<lb/>
<pb n="5b"/>
　夫具其饌物皆于廟門之外<lb/>
　敖氏曰賓即位而主人之有司乃具者節也具如具<lb/>
　官饌之具謂具其所當陳設之物也<lb/>
　張氏曰即位者待賓之人具者待賔之物<lb/>
　　世佐案此節句讀當以註疏為正如聘者如其位<lb/>
　　面及設擯介之法也即位謂自公以下也具官各<lb/>
　　饌其所當供之物也燕禮告具而後即位此則即<lb/>
　　位乃具者食重于燕也<lb/>
<pb n="6a"/>
　　　　右即位<lb/>
羮定甸人陳鼎七當門南面西上設扃鼏鼏若束若編<lb/>
　註曰七鼎一大牢也甸人冡宰之屬兼亨人者南面<lb/>
　西上以其為賓統於外也扃鼎扛所以舉之者也凡<lb/>
　鼎鼏蓋以茅為之長則束本短則編其中央<lb/>
　疏曰聘禮致飱與饔餼皆九鼎此亦一大牢而七鼎<lb/>
　者食禮輕無鮮魚鮮腊<lb/>
　敖氏曰甸人掌以薪蒸役外内饔之事故此時為陳<lb/>
<pb n="6b"/>
　鼎也天子則外饔為之大牢而用七鼎以所食者乃<lb/>
　下大夫也篇首雖言使大夫戒各以其爵而篇中則<lb/>
　實主言下大夫耳陳鼎於庭少北而東西則當門陳<lb/>
　鼎當門南面君禮也西上明為賓也設扃鼏在陳鼎<lb/>
　之前於此乃言之者亦因而見之也若束若編亦謂<lb/>
　七者皆科用其一耳此與若丹若墨之文意同<lb/>
設洗如饗<lb/>
　註曰必如饗者先饗後食如其近者也饗禮亡燕禮<lb/>
<pb n="7a"/>
　則設洗於阼階東南<lb/>
　疏曰引燕禮者欲見設洗之法燕與饗食同<lb/>
小臣具槃匜在東堂下<lb/>
　註曰爲公盥也公尊不就洗小臣於小賓客饗食掌<lb/>
　正君服位<lb/>
　疏曰夏官小臣職云小祭祀賓客饗食如大僕之法<lb/>
　此諸侯之聘客饗食故亦小臣掌之也<lb/>
　敖氏曰匜盛盥水槃盛盥棄水也凡行禮其以槃匜<lb/>
<pb n="7b"/>
　盥而不就洗者尊者一人而已有敵者則否不言簞<lb/>
　巾文畧耳祭禮有槃匜必有簞巾<lb/>
宰夫設筵加席几<lb/>
　註曰設筵於户西南面而左几公不賓至授几者親<lb/>
　設湆醤可以畧此<lb/>
無尊<lb/>
　註曰主於食不獻酬<lb/>
　敖氏曰言此者嫌酒漿或用尊也<lb/>
<pb n="8a"/>
飲酒漿飲俟於東房<lb/>
　註曰飲酒清酒也漿飲酨漿也其俟奠於豐上也飲<lb/>
　酒先言飲明非獻酬之酒也漿飲先言漿别於六飲<lb/>
　也<lb/>
　敖氏曰漿在六飲而曰漿飲亦猶醴在五齊而云醴<lb/>
　齊之類也言俟者見其己在觶特俟時而設之耳<lb/>
　張氏曰食禮不獻酬設清酒以擬酳口故言飲酒漿<lb/>
　人共王六飲水漿醴凉醫酏此云漿飲明是漿之一<lb/>
<pb n="8b"/>
　種不兼六飲漿亦以酳口也註云漿飲酨漿也疏云<lb/>
　酨之言載以其汁滓相載故云酨漢法有此名也<lb/>
凡宰夫之具饌于東房<lb/>
　註曰凡非一也飲食之具宰夫所掌也酒漿不在凡<lb/>
　中者雖無尊猶嫌在堂<lb/>
　敖氏曰此所饌者謂豆簠簋鉶也<lb/>
　　　　右陳設<lb/>
公如賓服迎賓于大門内大夫納賓賓入門左公再拜<lb/>
<pb n="9a"/>
賔辟再拜稽首公揖入賔從<lb/>
　敖氏曰此行禮於禰廟亦有每門每曲之揖不言者<lb/>
　亦文省此説已在聘禮後不見者放此<lb/>
　張氏曰自此至階上北面再拜稽首言主君迎賓拜<lb/>
　至之事<lb/>
及廟門公揖入<lb/>
　註曰廟禰廟也<lb/>
　䟽曰儀禮之内單言廟者皆據禰廟若非禰廟則言<lb/>
<pb n="9b"/>
　廟祧又云受聘在祖廟食饗在禰燕禮又在寢是其<lb/>
　差次也<hi>從句讀節本</hi>
賓入三揖至于階三讓公升二等賓升<lb/>
　敖氏曰此下大夫與公升階之儀與卿同然則升階<lb/>
　尊卑之差不過一等此三揖與士冠禮者同與聘禮<lb/>
　者異<lb/>
大夫立于東夾南西面北上<lb/>
　註曰東夾南東西節也取節於夾明東於堂<lb/>
<pb n="10a"/>
　敖氏曰大夫亦兼上下者言也下大夫西面辟擯者<lb/>
　及士位而在此耳東夾南即東堂南舍坫而取節於<lb/>
　夾見其去堂逺也羣臣至是方即位於廟則是曏者<lb/>
　公亦不在廟明矣此其異於臣禮與士冠士昏禮主<lb/>
　人皆先待於廟乃出迎賓<lb/>
　張氏曰此謂主國卿大夫立位並下文士小臣宰内<lb/>
　官等皆從分入立於其位也<lb/>
士立于門東北面西上<lb/>
<pb n="10b"/>
　註曰統於門者非其正位辟賓在此<lb/>
　疏曰燕禮大射士在西方東面北上不統於門今統<lb/>
　於門者以賓在門西辟賓在此非正位故也<hi>從楊氏圖節本</hi>
　敖氏曰立于門東宜東上而統於君乃西上者順其<lb/>
　本位之列所以見此非正位也西方北上門東西上<lb/>
　皆上左也聘時大夫士之位亦宜如是<lb/>
小臣東堂下南面西上<lb/>
　敖氏曰小臣者小臣正小臣師與其從者也<lb/>
<pb n="11a"/>
宰東夾北西面<lb/>
　註曰宰宰夫之屬也古文無南上<lb/>
　敖氏曰宰大宰也東夾北北堂下之東方也宰尊官<lb/>
　於此乃見之者位定在後耳宰與羣臣同入以其位<lb/>
　在内故後於在外者　鄭本此下有南上二字註曰<lb/>
　古文無南上繼公案經文惟言宰而己是獨立於此<lb/>
　也南上之文無所用之又以下文證之益可見矣葢<lb/>
　傳冩今文者因下文而衍此二字也鄭氏不察而從之<lb/>
<pb n="11b"/>
　非是宜從古文<lb/>
　郝氏曰東夾北大夫立之北也<lb/>
　　世佐案敖説近是凡經單言宰者皆謂上卿執國<lb/>
　　枋者也大射儀云宰戒百官有事于射者聘禮云<lb/>
　　宰命司馬戒衆介是也東夾北於大夫所立之處<lb/>
　　為北也宰為大夫之長故立於此以北為上也敖<lb/>
　　以為北堂下之東方則非矣<lb/>
内官之士在宰東北西面南上<lb/>
<pb n="12a"/>
　註曰夫人之官内宰之屬也自卿大夫至此不先即<lb/>
　位從君而入者明助君饗食賓自無事<lb/>
　敖氏曰内官之士内小臣之屬也在宰東北少退於<lb/>
　宰也此惟取節於宰則宰獨立於此明矣<lb/>
　　世佐案内官之士周禮所謂奄士也南上明不與<lb/>
　　卿大夫序也<lb/>
介門西北面西上<lb/>
　註曰西上自統於賓也然則承擯以下立於士西少<lb/>
<pb n="12b"/>
　進東上<lb/>
　疏曰介統於賓而西上則擯統於君而東上可知承<lb/>
　擯是大夫又尊於士故知少進東上不言上擯者上<lb/>
　擯有事其位不定故不言<lb/>
　敖氏曰介位序於内官之後見其不從賓而入變於<lb/>
　聘時也上擯則隨公而入立於階下承擯紹擯亦随<lb/>
　入立於士東少進負東塾北面東上<lb/>
　　　　右迎賓<lb/>
<pb n="13a"/>
公當楣北郷至再拜賓降也公再拜<lb/>
　疏曰公方一拜賓即降賓降後公又一拜<hi>從集説節本</hi>
　敖氏曰至再拜言其拜至之數也賓降之上不言公<lb/>
　壹拜者文脱耳於公壹拜而賔降者急於答拜亦所<lb/>
　以辟之<lb/>
賓西階東北面答拜<lb/>
　註曰西階東少就主君敬也<lb/>
擯者辭<lb/>
<pb n="13b"/>
　註曰辭拜於下<lb/>
拜也公降一等辭曰寡君從子雖將拜興也<lb/>
　敖氏曰公降一等辭止其又拜也公辭而賓猶欲拜<lb/>
　故擯者復釋辭以止之而賓終不從命也君於臣乃<lb/>
　拜至其禮太崇故答之亦與常禮異<lb/>
　　世佐案曰上脱擯者二字以聘禮考之可見此辭<lb/>
　　拜之節皆與彼同唯賓必終拜於下為異<lb/>
賓栗階升不拜<lb/>
<pb n="14a"/>
　註曰自以已拜也栗實栗也不拾級連歩趨主國君<lb/>
　之命不拾級而下曰辵<lb/>
　敖氏曰升不拜者以其終拜於公辭之後也栗階説<lb/>
　見燕記<lb/>
命之成拜階上北面再拜稽首<lb/>
　註曰賓降拜主君辭之賓雖終拜於主君之意猶為<lb/>
　不成<lb/>
　敖氏曰拜下者臣也拜於上者賓也既升而命之成<lb/>
<pb n="14b"/>
　拜所以賔之<lb/>
　郝氏曰君命拜不受拜下之禮也北面再拜稽首從<lb/>
　君命也<lb/>
　　　　右拜至<lb/>
士舉鼎去鼏於外次入陳鼎於碑南南面西上右人抽<lb/>
扃坐奠于鼎西南順出自鼎西左人待載<lb/>
　註曰入由東出由西明為賓也今文奠為委<lb/>
　敖氏曰去鼏亦右人也次序也次入鼎在西者先在<lb/>
<pb n="15a"/>
　東者後也碑下脱一南字西南之南衍文皆傳冩者<lb/>
　誤也朝位君南面故陳鼎於内外皆順之鼎西每鼎<lb/>
　之西也順出以次而出也順出正禮也其或逆出由<lb/>
　便耳左人待載蓋各立於其鼎之東南面　鄭本委<lb/>
　作奠註曰今文奠為委繼公案後篇皆作委宜從今<lb/>
　文<lb/>
　郝氏曰士謂有司之屬舉鼎謂扛鼎入去鼏去鼎葢<lb/>
　外大門外次入依門外之次碑在堂下庭中七鼎陳<lb/>
<pb n="15b"/>
　於碑南皆南向如門外之次西上上賔也首牛次羊<lb/>
　豕魚等横陳而東右人左人謂二人共舉鼎前者在<lb/>
　西為右後者在東為左鼎既陳右一人自西抽扃委<lb/>
　於鼎西向南遂西出左一人立鼎東待升肉載俎也<lb/>
　張氏曰自此至逆退復位言鼎入載實于俎以待設<lb/>
　石本正誤云陳鼎于碑南南面西上脱一南字<lb/>
　　世佐案監本碑下有二南字當從之鼎南面以西<lb/>
　　為右右人在鼎西故抽扃即奠於其西便也南順<lb/>
<pb n="16a"/>
　　言奠扃之法南北設之順鼎面也舉鼎之時扃横<lb/>
　　加于鼎上及其奠之直設于鼎旁故云順出自鼎<lb/>
　　西謂右人奠扃訖即自鼎西而出也上云次入則<lb/>
　　出亦以次可知故不須言順出其或逆出乃著之<lb/>
　　以其變于初也敖氏分句不審遂以西南之南爲<lb/>
　　衍字過矣近山隂馬駉讀南順二字為句與郝氏<lb/>
　　節觧合義較優今從其優者<lb/>
雍人以俎入陳于鼎南旅人南面加匕于鼎退<lb/>
<pb n="16b"/>
　註曰旅人雍人之屬旅食者也雍人言入旅人言退<lb/>
　文互相備也匕俎每器一人諸侯官多也<lb/>
　敖氏曰雍人西面於鼎南陳俎俎南順旅人南面於<lb/>
　鼎北加匕匕北枋退蓋兼執匕俎者而言旅人其士<lb/>
　旅食與<lb/>
　郝氏曰雍與饔同俎載鼎肉熟于鼎載于俎故雍人<lb/>
　以俎入陳于各鼎南旅人南面立于鼎北匕削木為<lb/>
　匙以取肉于鼎也<lb/>
<pb n="17a"/>
大夫長盥洗東南西面北上<lb/>
　敖氏曰當盥者七人皆違其位而立於此也國君設<lb/>
　洗當東霤於東夾南為少東洗之東南則又東矣<lb/>
　郝氏曰大夫操匕載肉者言長非一人也<lb/>
序進盥退者與進者交于前<lb/>
　註曰前洗南<lb/>
　疏曰郷飲酒郷射賓盥北面則此大夫亦皆北面可<lb/>
　知<lb/>
<pb n="17b"/>
　敖氏曰前者其立處之西也於洗南爲少東交於前<lb/>
　不言相右可知也此可見經文之例矣<lb/>
　郝氏曰序進謂在北立者先盥盥卒仍退立進者與<lb/>
　退者交于所立位之前<lb/>
　　世佐案序進盥西面盥也凡盥主人於洗北南面<lb/>
　　賓於洗南北面此大夫於洗東西面盥辟主人也<lb/>
卒盥序進南面匕<lb/>
　敖氏曰南面立于鼎後也匕出鼎實也<lb/>
<pb n="18a"/>
載者西面<lb/>
　註曰載者左人也亦序自鼎東西面於其前大夫匕<lb/>
　則載之<lb/>
　疏曰待載時在鼎東南面今大夫鼎北面南匕之左<lb/>
　人當載故序自鼎東西面俎當鼎南則載者在鼎南<lb/>
　稍東<hi>從楊氏圖節本</hi>
　敖氏曰西面執俎以載也<lb/>
魚腊飪<lb/>
<pb n="18b"/>
　註曰飪熟也食禮宜熟饗有腥者<lb/>
　疏曰上云羮定恐魚腊不在其中故此特著魚腊飪<lb/>
　也又曰國語云王饗用體薦體薦則腥矣樂記云大<lb/>
　饗俎腥魚是饗禮有腥也<hi>從集説節本</hi>
載體進奏<lb/>
　註曰體謂牲與腊也奏謂皮膚之理也進其理本在<lb/>
　前下大夫體七个<lb/>
　疏曰進其理本在前者此謂生人食法故進本本謂<lb/>
<pb n="19a"/>
　近上者若祭祀則進末故少牢云進末鄭云變於生<lb/>
　食是也<hi>從楊氏圖節本</hi>
　敖氏曰體者三牲則右體腊其一純與言體而不言<lb/>
　骨見其尊者耳牲體之數五其脊脅各三而皆二骨<lb/>
　以並腊則倍之也少牢饋食禮曰腊一純而俎進奏<lb/>
　註見郷飲酒記<lb/>
　郝氏曰奏腠同皮也<lb/>
　張氏曰其載牲腊之體進其奏理之本使之向人體<lb/>
<pb n="19b"/>
　七个者疏以爲當用右胖肩臂臑肫骼脊脅其左胖<lb/>
　爲庶羞下文十六豆二十豆是也<lb/>
魚七縮俎寢右<lb/>
　註曰右首也寢右進鬐也乾魚近腴多骨鯁<lb/>
　疏曰縮縱也魚在俎為縱於人亦横賓在户牖之間<lb/>
　南面俎則東西陳之魚在俎首在右腹腴鄉南鬐脊<lb/>
　也進脊在北鄉賓是取脊少骨鯁者以優賓也若祭祀<lb/>
　則進腴以鬼神尚氣腴者氣之所聚故少牢進腴是也<lb/>
<pb n="20a"/>
　敖氏曰縮俎者首尾郷俎之前後也<lb/>
　　世佐案寢右者謂以魚之右體卧俎上也寢右而<lb/>
　　右首則進鬐矣<lb/>
腸胃七同俎<lb/>
　註曰以其同類也不異其牛羊腴賤也此俎實凡二<lb/>
　十八<lb/>
　疏曰牛羊各有腸胃腸胃各七四七二十八也<hi>從集説節</hi>
　<hi>本</hi>
<pb n="20b"/>
倫膚七<lb/>
　註曰倫理也謂精理滑脃者<lb/>
　疏曰倫膚謂豕之皮革為之<lb/>
　敖氏曰倫膚者雍人所倫之膚也倫猶擇也<lb/>
　郝氏曰純肉曰膚割正曰倫<lb/>
腸胃膚皆横諸俎垂之<lb/>
　註曰順其在牲之性也腸胃垂及俎拒<lb/>
　敖氏曰横諸俎者以其皆出於牲體故載於俎也與<lb/>
<pb n="21a"/>
　牲體同言垂之見其長也不言其垂之所及者腸胃<lb/>
　與膚其長或異<lb/>
大夫既匕匕奠于鼎逆退復位<lb/>
　註曰事畢冝由便也士匕載者又待設俎<lb/>
　敖氏曰匕奠于鼎謂加匕于鼎上也位東夾南<lb/>
　　　　右鼎入載俎<lb/>
公降盥<lb/>
　註曰将設醤<lb/>
<pb n="21b"/>
　張氏曰此下乃詳食賓之節爲賔設正饌賔祭正饌<lb/>
　爲賔設加饌賔祭加饌賓三飲侑賓以束帛賓卒食<lb/>
　凡七節而禮終賓出<lb/>
賓降公辭<lb/>
　註曰辭其從已<lb/>
　敖氏曰公辭賓亦退而反位于階西於是小臣各執<lb/>
　槃匜簞巾以就公盥<lb/>
卒盥公壹揖壹讓公升賓升<lb/>
<pb n="22a"/>
　註曰揖讓皆一殺於初<lb/>
宰夫自東房授醯醤<lb/>
　註曰授授公也醯醤以醯和醤<lb/>
　疏曰案記云蒲筵常長丈六尺於堂上户牖之間東<lb/>
　面設之乃設正饌於中席已東自中席已西設庶羞<lb/>
　也<lb/>
公設之<lb/>
　註曰以其為饌本<lb/>
<pb n="22b"/>
　敖氏曰示親饋<lb/>
賓辭北面坐遷而東遷所<lb/>
　註曰東遷所奠之東側其故處<lb/>
　疏曰君設當席中故東遷之辟君設處側近也近其<lb/>
　故處<lb/>
　敖氏曰辭時蓋東面於公之西辭者辭公親設也東<lb/>
　遷所東遷於其所也所者謂醤之正位也公設之處<lb/>
　於其正位爲少西必少西者為賓當遷之故也遷之<lb/>
<pb n="23a"/>
　者示其不敢當公親設之意且以為禮也下皆放此<lb/>
　郝氏曰公立設賓跪遷之醯醤宜居東賓為遷於其<lb/>
　所不敢煩公也<lb/>
　姜氏曰註疏以坐遷而東遷所為句文體與經義兩<lb/>
　皆未安當有脱誤闕之可也或曰所字當是卒字誤<lb/>
　文此二字合在下文公立之上其説近是姑存以待<lb/>
　參<lb/>
　　世佐案遷而東者謂遷醬於公所設之東也所公<lb/>
<pb n="23b"/>
　　設之處也遷所者又言遷醤之法但易其故處而<lb/>
　　已恐其太東則失醤之正位也舊説皆以而東遷<lb/>
　　所為句非<lb/>
公立於序内西鄉<lb/>
　註曰不立阼階上示親饌<lb/>
　疏曰君之行事皆在阼階上今近阼北者以其設饌<lb/>
　在户西近北今君亦近北是示親監饌故也<lb/>
賓立於階西疑立<lb/>
<pb n="24a"/>
　註曰不立階上以主君離阼也<lb/>
　敖氏曰序内西郷主位也階西西階上之西也公與<lb/>
　賓各俟於此與郷飲酒之主人立於階東之意同公<lb/>
　不立於阼階東者公尊也<lb/>
宰夫自東房薦豆六設于醤東西上韭菹以東醓醢昌<lb/>
本昌本南麋臡以西菁菹鹿臡<lb/>
　註曰醓醢醢有醓昌本昌蒲本菹也醢有骨謂之臡<lb/>
　菁蓂菁菹也<lb/>
<pb n="24b"/>
　疏曰周禮醢人朝事之豆八此用其六彼註云醢肉<lb/>
　汁也昌本昌蒲根也又云細切為齏全物若䐑為菹<lb/>
　齏菹之稱菜肉通此經言菹不言齏者齏菹粗細雖<lb/>
　異通而言之齏亦得為菹也蓂菁即蔓青也<hi>從通觧節本</hi>
　敖氏曰六豆為二列内列自西而東外列自東而西<lb/>
　惟云西上者明外列統於内列也<lb/>
士設俎於豆南西上牛羊豕魚在牛南腊腸胃亞之膚<lb/>
以為特<lb/>
<pb n="25a"/>
　註曰亞次也<lb/>
　敖氏曰當豆南者牛俎也羊俎之半也設俎之法每<lb/>
　者必當兩豆欲其整也特在豕東<lb/>
　郝氏曰士宰夫之屬俎即前大夫匕載之俎俎七設<lb/>
　于六豆南南北二列始西北牛俎牛俎東羊俎羊俎<lb/>
　東豕俎此北一列也又西南魚俎當牛俎之南魚俎東<lb/>
　乾腊乾腊東腸胃北與豕對此南一列也二三并六<lb/>
　惟膚俎接腸胃東獨設無并曰特<lb/>
<pb n="25b"/>
　　世佐案膚以為特註云直豕與腸胃東敖云在豕<lb/>
　　東郝云接腸胃東之三説當以敖説為正以士<lb/>
　　昬禮腊特於俎北推之可見<lb/>
旅人取匕甸人舉鼎順出奠于其所<lb/>
　註曰以其空也其所謂當門<lb/>
　敖氏曰甸人加扃乃舉鼎其出也亦匕先而鼎後<lb/>
　　世佐案順出者先後依陳鼎之次也<lb/>
宰夫設黍稷六簋于俎西二以並東北上黍當牛俎其<lb/>
<pb n="26a"/>
西稷錯以終南陳<lb/>
　敖氏曰東北上惟指黍當牛俎者言也錯以終者稷<lb/>
　南黍黍東稷稷南黍黍西稷也上列之黍當牛俎則次<lb/>
　列之稷當魚俎而後列南于魚俎之西也一簋當一<lb/>
　俎則其位之疏數可知矣<lb/>
　郝氏曰炊黍稷為飯盛以六簋陳俎西食主榖西為<lb/>
　上也<lb/>
大羮湆不和實于鐙宰右執鐙左執蓋由門入升自阼<lb/>
<pb n="26b"/>
階盡階不升堂授公以蓋降出入反位<lb/>
　註曰大羮湆煑肉汁也大古之羮不和無鹽菜瓦豆<lb/>
　謂之鐙宰謂太宰宰夫之長也有葢者饌自外入為<lb/>
　風塵<lb/>
　疏曰宰以盖出於門外乃更入門反於東夾北位也<lb/>
　<hi>從集説節本</hi>
　敖氏曰此大羮謂牛汁不和者以無肉菜尚質也以<lb/>
　五味調物謂之和周禮曰凡和春多酸夏多苦之類<lb/>
<pb n="27a"/>
　是也凡湆皆不和經特於此見之自門入者湆在爨<lb/>
　也士昬禮曰大羮湆在爨記曰亨于門外東方足以<lb/>
　明之矣<lb/>
公設之于醤西賓辭坐遷之<lb/>
　　世佐案此遷湆之法蓋與醤同<lb/>
宰夫設鉶四于豆西東上牛以西羊羊南豕豕以東牛<lb/>
　註曰鉶菜和羮之器<lb/>
　疏曰下記云牛藿羊苦豕薇是菜和羮以此鉶盛之<lb/>
<pb n="27b"/>
　也據羮在鉶言之謂之鉶羮據器言之謂之鉶鼎正<lb/>
　鼎之後設之謂之陪鼎入庶羞言之謂之羞鼎其實<lb/>
　一也<lb/>
　敖氏曰東上變於豆<lb/>
　郝氏曰鉶小鼎盛鉶羮和牲肉為陪鼎所謂膷臐膮<lb/>
　又謂羞鼎凡四牛二羊豕各一設當六豆西六簋北<lb/>
　也<lb/>
飲酒實于觶加于豐<lb/>
<pb n="28a"/>
　敖氏曰具饌之時則然矣言於此者為下文𤼵之<lb/>
　郝氏曰飲酒即前俟於東房之飲酒至是實觶加于<lb/>
　豐上<lb/>
宰夫右執觶左執豐進設于豆東<lb/>
　註曰食有酒者優賓也設于豆東不舉也燕禮記曰<lb/>
　凡奠者於左<lb/>
　疏曰案下文宰夫執漿飲賓興受唯用漿酳口不用<lb/>
　酒今主人猶設之是優賓也此酒不用故奠於豆東<lb/>
<pb n="28b"/>
　<hi>從楊氏圖節本</hi>
　楊氏曰上文飲酒漿飲俟于東房疏云酒漿皆以酳<lb/>
　口此又云漿以酳口不用酒今主人猶設之所以優<lb/>
　賓兩説牴牾不同又案下文祭飲酒於上豆之間魚<lb/>
　腊醤湆不祭夫魚腊醤湆不祭而祭飲酒則知酒以<lb/>
　優賓但賓不舉爾豈酳口之物哉當以優賓之義為<lb/>
　正<lb/>
　敖氏曰不授觶者以未用也設于豆東者不主于飲<lb/>
<pb n="29a"/>
　且後用之故不欲其妨<lb/>
　張氏曰凡奠者於左舉者於右郷飲酒郷射記皆有<lb/>
　此文註以為燕禮記誤也<lb/>
宰夫東面坐啟簋㑹各郤于其西<lb/>
　註曰㑹簋蓋也亦一一合郤之各當其簋之西<lb/>
　疏曰郤者仰也簋蓋有六兩兩皆相重而仰之謂之<lb/>
　郤合故云一一郤合之各當其簋之西為兩處亦者<lb/>
　亦少牢故少牢云佐食啟㑹盖二以重設于敦南也<lb/>
<pb n="29b"/>
　敖氏曰此六簋為三列每列之二㑹則各相重而郤<lb/>
　置于列之西故曰各郤于其西<lb/>
　郝氏曰簋葢設則合之避風塵也至是啟㑹郤于簋<lb/>
　西空處云各者六簋六蓋也下而仰曰郤六簋二列<lb/>
　每列三蓋合而郤之各置于西<lb/>
　　　　右設正饌<lb/>
賛者負東房南面告具于公<lb/>
　註曰負東房負房户而立也南面者欲得郷公與賔<lb/>
<pb n="30a"/>
　也<lb/>
　敖氏曰賛者所謂上賛也負東房負其墉也具謂正<lb/>
　饌已具<lb/>
公再拜揖食<lb/>
　註曰再拜拜賓饌具<lb/>
　敖氏曰再拜者欲賓食禮之也拜亦當楣北面<lb/>
賓降拜<lb/>
　註曰答公拜<lb/>
<pb n="30b"/>
公辭賓升再拜稽首<lb/>
　註曰不言成拜降未拜<lb/>
賔升席坐取韭菹以辯擩于醢上豆之間祭<lb/>
　註曰擩猶染也<lb/>
　敖氏曰此所擩者醓醢而下五豆惟云醢者省文耳<lb/>
　少牢饋食用四豆尸取韮菹擩于三豆是其徴也上<lb/>
　豆韭菹醓醢也祭於二豆之間少北此節見少牢下<lb/>
　篇<lb/>
<pb n="31a"/>
賛者東面坐取黍實于左手辯又取稷辯反于右手興<lb/>
以授賓賓祭之<lb/>
　註曰取授以右手便也賓亦興受坐祭之於豆祭也<lb/>
　獨云賛興優賓也少儀曰受立授立不坐<lb/>
　疏曰此所授者皆謂逺賔者菹醢及鉶皆不言授者<lb/>
　以其近賔取之易也引少儀者欲見賛興賔亦興之<lb/>
　義<lb/>
　敖氏曰辯謂辯取於三簋先黍後稷不欲其雜也每<lb/>
<pb n="31b"/>
　取黍稷皆以右手而實于左手既則反于右手也亦<lb/>
　壹以授賓不言壹者其文已明也<lb/>
　郝氏曰東面坐簋西地空也<lb/>
三牲之肺不離賛者辯取之壹以授賓<lb/>
　註曰肺不離者刌之也不言刌刌則祭肺也此舉肺<lb/>
　不離而刌之便賓祭也祭離肺者絶肺祭也壹猶稍<lb/>
　也<lb/>
　敖氏曰云不離者見其為切肺且明無舉肺也食而<lb/>
<pb n="32a"/>
　舉肺脊者其肺則離之云壹者見其不再也必著之<lb/>
　者嫌每肺當别授之也<lb/>
　張氏曰離而不殊留中央少許相連謂之離肺刌則<lb/>
　切斷之故云不離祭離肺者必用手絶斷其連處刌<lb/>
　肺則否故註云便賔祭也壹説文訓專壹廣韻訓合<lb/>
　當是總合授賔使之祭如上文祭黍稷之例註云猶<lb/>
　稍也下文註云每肺興受恐與經未合食禮本殺節<lb/>
　文不冝如是其繁<lb/>
<pb n="32b"/>
賔興受坐祭<lb/>
　註曰賓亦每肺興受祭於豆祭<lb/>
　敖氏曰上言興授此言興受文互見耳<lb/>
　　世佐案註云每肺興受非當以敖張二説為正<lb/>
挩手扱上鉶以柶辯擩之上鉶之間祭<lb/>
　註曰扱以柶扱其鉶菜也挩拭也拭以巾<lb/>
　疏曰此云上鉶之間祭者著其異於餘者餘祭於上豆<lb/>
　之間此鉶别自祭鉶間<lb/>
<pb n="33a"/>
　敖氏曰扱上鉶以柶謂以内列牛鉶之柶扱其鉶也<lb/>
　辯擩之者遂以柶擩三鉶也此四鉶皆有柶其擩之<lb/>
　則惟用其上者之柶與少牢饋食禮畧同上鉶之間<lb/>
　謂内列二鉶之間少北也<lb/>
祭飲酒於上豆之間魚腊醤湆不祭<lb/>
　註曰不祭者非食物之盛者<lb/>
　敖氏曰魚腊屬於牲醤屬於豆湆屬於鉶故此雖設<lb/>
　之亦不祭葢已祭其大則畧其細也不言腸胃膚者<lb/>
<pb n="33b"/>
　在魚腊之下不祭可知<lb/>
　　　　右賓祭正饌<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷十六</head> <lb/>
    <p>
<pb n="1a"/>
欽定四庫全書<lb/>
　儀禮集編卷十六<lb/>
　　　　　　　　　　龍里縣知縣盛世佐撰<lb/>
聘禮第八之二<lb/>
厥明訝賓於館<lb/>
　註曰此訝下大夫也以君命迎賓謂之訝訝迎也亦<lb/>
　皮弁<lb/>
賓皮弁聘至於朝賔入於次<lb/>
<pb n="1b"/>
　註曰服皮弁者朝聘主相尊敬也諸侯視朔皮弁服<lb/>
　入於次者俟辦也次在大門外之西以帷為之<lb/>
　敖氏曰朝聘必用皮弁服者宜加於其朝服一等也<lb/>
　侯國君臣日朝朝服視朔乃皮弁服<lb/>
乃陳幣<lb/>
　註曰有司入於主國廟門外以布幕陳幣如展幣焉<lb/>
　圭璋賈人執櫝而俟<lb/>
卿為上擯大夫為承擯士為紹擯擯者出請事<lb/>
<pb n="2a"/>
　註曰擯為主國之君所使出接賓者也紹繼也其位<lb/>
　相承繼而出也主君公也則擯者五人侯伯也則擯<lb/>
　者四人子男也則擯者三人聘義曰介紹而傳命君<lb/>
　子於其所尊不敢質敬之至也既知其所為來之事<lb/>
　復請之者賓來當與主君為禮為其謙不敢斥尊者<lb/>
　啟𤼵以進之於是時賓出次直闑西北面上擯在闑<lb/>
　東閾外西面其相去也公之使者七十步侯伯之使<lb/>
　者五十步子男之使者三十步此旅擯耳不傳命上<lb/>
<pb n="2b"/>
　介在賓西北東面承擯在上擯東南西面各自次序<lb/>
　而下末介末擯旁相去三丈六尺上擯之請事進南<lb/>
　面揖賓俱前賓至末介上擯至末擯亦相去三丈六<lb/>
　尺止揖而請事還入告於公天子諸侯朝覲乃命介<lb/>
　紹傳命耳其儀各鄉本受命反面傳而下及末則鄉<lb/>
　受之反面傳而上又受命傳而下亦如之此三丈六<lb/>
　尺者門容二徹參个旁加各一步也<lb/>
　疏曰此擯陳在主國大門外主君之擯與賔之介東西相對<lb/>
<pb n="3a"/>
　南北陳之按大行人天子待諸侯云上公之禮擯者五人侯<lb/>
　伯之禮擯者四人子男則擯者三人今諸侯待聘賓<lb/>
　用天子待己之擯數者以天子尊得分辨諸侯尊卑<lb/>
　以待之諸侯卑故據已國大小而為擯數也云於是<lb/>
　時賓出次直闑西北面者玉藻云君入門介拂闑大<lb/>
　夫中棖與闑之間士介拂棖此謂朝君又云賓入不<lb/>
　中門此謂聘賓入門還依作介入時亦拂闑也云上<lb/>
　擯在闑東閾外西面者主位在東故賓在闑西上擯<lb/>
<pb n="3b"/>
　在闑東以擯位竝門東西面故上擯亦西面向君也<lb/>
　云其相去也公之使者七十步侯伯之使者五十步<lb/>
　子男之使者三十步者此依大行人云諸侯之卿其<lb/>
　禮各下其君二等鄭註云所下者介與賓主之間是<lb/>
　以步數與介數亦降二等也云此旅擯耳者司儀云<lb/>
　三問旅擯鄭云旅陳陳擯介不傳辭若交擯傳命則<lb/>
　是擯介傳命此旅擯傳命者直是賓來至末介下對<lb/>
　上擯傳本君之命也其介相紹繼則交擯旅擯同唯<lb/>
<pb n="4a"/>
　傳命不傳辭異耳云上擯之請事進南面揖賓俱前<lb/>
　者謂上擯入向公前北面受命出門南面遥揖賓使<lb/>
　前擯者漸南行賓至末介北東面上擯至末擯南西<lb/>
　面東西相去亦三丈六尺云還入告於公者賓對訖<lb/>
　上擯入告公公乃有命納賓也云天子諸侯朝覲乃<lb/>
　命介紹傳命耳者此引聘義文自此以下論天子諸<lb/>
　侯交擯法云二徹參个者徹廣八尺參个三八二十<lb/>
　四門容二丈四云傍加各一步者門傍各空一步丈<lb/>
<pb n="4b"/>
　二添二丈四尺為三丈六尺<lb/>
　敖氏曰周禮言天子之擯者其於上公則五人於侯<lb/>
　伯則四人於子男則三人皆以朝者之爵為差也此<lb/>
　但言上擯承擯紹擯而不言其人數則是諸侯之擯<lb/>
　者三人而已不以已爵及朝聘者之尊卑而異所以<lb/>
　别於天子也此擯者雖有三人惟上擯專相禮事乃<lb/>
　必立承紹者所以别於諸臣之禮也擯者上擯也云<lb/>
　請事則為上擯可知故不必質言之而但云擯者也<lb/>
<pb n="5a"/>
　請事云出則擯者常近於君所矣是時賓即位於西<lb/>
　方東面介立於其東南北面西上擯者東方西面請<lb/>
　事賓對擯者乃入告於公矣諸侯相朝則上擯傳主<lb/>
　君之命以請於上介上介以告於朝君又以朝君之<lb/>
　命告於上擯所謂交擯也聘賓臣也故親對而不交<lb/>
　擯云出請事而不云入告省文也<lb/>
　郝氏曰旅擯交擯見周禮大行人介紹傳命見禮記<lb/>
　聘義皆無明數鄭氏以臆粧演難盡据也周禮上公<lb/>
<pb n="5b"/>
　賓主之間九十步侯伯七十步子男五十步謂諸侯<lb/>
　朝位去天子所立逺近以貴賤為差鄭謂為賓主序<lb/>
　立之位以考工記應門二徹三个為三丈六尺末擯<lb/>
　末介相去亦三丈六尺合大門之廣賓至末介主至<lb/>
　末擯亦三丈六尺穿鑿附㑹如此世稱鄭精於禮皆<lb/>
　此類也<lb/>
　　世佐案註説依傍周禮非有明文但以類推之耳<lb/>
　　所云門容二徹參个出考工記匠人乃天子應門<lb/>
<pb n="6a"/>
　　之制恐諸侯之門未必無降殺也郝氏詆之已甚<lb/>
　　然註之不可盡信亦畧可覩矣今仍録敖説以傋<lb/>
　　參考焉<lb/>
公皮弁迎賓於大門内大夫納賓<lb/>
　註曰公不出大門降於待其君也大夫上擯也謂之大<lb/>
　夫者上序可知從大夫總無所别也於是賓主人皆裼<lb/>
　疏曰案司儀諸公相為賓公皮弁交擯車迎拜辱出<lb/>
　大門此於門内是降於待其君也玉藻云不文飾也<lb/>
<pb n="6b"/>
　不裼又云執龜玉襲下文行聘時執玉賓主人皆襲<lb/>
　此時未執玉正是文飾之時故皆裼<lb/>
　敖氏曰於此乃迎賓於大門内則是擯者出請事之<lb/>
　時公猶未出中門也大門内者其在門右西面與此<lb/>
　大夫亦謂上擯也云納賓則為上擯可知故變言大<lb/>
　夫與卿為上擯之文互見以明卿亦謂之大夫也此<lb/>
　與上經言擯者之意畧同皆錯綜其文以見義爾納<lb/>
　賓亦西面鄉之其辭曰寡君須矣吾子其入也既則<lb/>
<pb n="7a"/>
　道之以入於公之迎賓也諸擯皆從之上擯出納賓<lb/>
　而承擯紹擯則皆立於門東北面<lb/>
賓入門左<lb/>
　註曰内賓位也衆介隨入北面西上少退擯者亦入<lb/>
　門而右北面東上上擯進相君<lb/>
　疏曰此註亦多約下入廟行聘享文<lb/>
　敖氏曰賓入門左而東面鄉公介亦立於其東南北<lb/>
　面西上上擯亦入門而右玉藻曰賓入不中門不履<lb/>
<pb n="7b"/>
　閾又曰公事自闑西亦謂此時也<lb/>
公再拜<lb/>
　註曰南面拜迎<lb/>
　敖氏曰賓入門左而公乃拜之是西面拜迎於入門<lb/>
　右之處明矣公迎大夫乃再拜者尊國賓也相見禮<lb/>
　主人於降等者不出迎一拜其辱<lb/>
賓辟不答拜<lb/>
　註曰避位逡遁不敢當其禮<lb/>
<pb n="8a"/>
公揖入每門每曲揖<lb/>
　註曰每門輒揖者以相人偶為敬也凡君與賓入門<lb/>
　賓必後君介及擯者隨之並而鴈行旣入則或左或<lb/>
　右相去如初玉藻曰君入門介拂闑大夫中棖與闑<lb/>
　之間士介拂棖賓入不中門不履閾此賓謂聘卿大<lb/>
　夫也門中門之正也不敢與君並由之敬也介與擯<lb/>
　者鴈行卑不踰尊者之迹亦敬也賓之介猶主人之<lb/>
　擯<lb/>
<pb n="8b"/>
　疏曰諸侯三門臯應路則應門為中門左宗廟右社<lb/>
　稷入大門東行即至廟門其間得有每門者諸侯有<lb/>
　五廟太祖之廟居中二昭居東二穆居西廟皆别門<lb/>
　門外兩邊皆有南北隔牆隔牆中夾通門若然祖廟<lb/>
　已西隔牆有三則閤門亦有三東行經三門乃至太<lb/>
　祖廟門中則相逼入門則相逺是以每門皆有曲有<lb/>
　曲即相揖故每曲揖也云凡君與賓入門賓必後君<lb/>
　者非直聘享向祖廟若饗食向禰廟燕禮向路寢皆<lb/>
<pb n="9a"/>
　當後於主君故言凡以廣之云介及擯者隨之並而<lb/>
　鴈行者言上擯與上介並次擯與次介並末擯與末<lb/>
　介並各自鴈行於後也云旣入則或左或右者東行<lb/>
　賓介於左君擯於右也云相去如初者初謂大門外<lb/>
　相去三丈六尺也玉藻曰君入門介拂闑大夫中棖<lb/>
　與闑之間士介拂棖鄭註云此謂兩君相見也君入<lb/>
　必中門上介夾闑大夫介士介鴈行於後示不相㳂<lb/>
　也君若迎聘客擯者亦然此經謂聘客鄭君并引朝<lb/>
<pb n="9b"/>
　君欲見卿大夫聘來還與從君為介時入門同故并<lb/>
　引之也云君入門介拂闑又云門中門之正又云卑<lb/>
　不踰尊者之迹若然聊為一闑言之君最近闑亦拂<lb/>
　之而過上介則隨君而行拂闑而過所以與君同行<lb/>
　者臣自為一列主君旣出迎賓主君與賓並入主君<lb/>
　於東闑之内賓於西闑之内並行而入上介於西闑<lb/>
　之外上擯於東闑之外皆拂闑次介次擯皆大夫中<lb/>
　棖與闑之間末介末擯皆士各自拂棖如是得君入<lb/>
<pb n="10a"/>
　中門之正上擯上介俱得拂闑又得不踰尊者之迹<lb/>
　矣又云賓入不中門者此謂聘賓入門之時還依與<lb/>
　君為介來入相似也云中門門之正也者謂兩闑之<lb/>
　間云卑不踰尊者之迹者士以大夫為尊大夫以上<lb/>
　介為尊上介以君為尊也云賓之介猶主人之擯者<lb/>
　欲見擯介鴈行不别也<lb/>
　朱子曰案江都集禮廟制諸侯立廟宜在中門外之<lb/>
　左右者宗廟之制外為都宫内各有寢廟别有門垣<lb/>
<pb n="10b"/>
　太祖在北左昭右穆以次而南與此疏之説不同未<lb/>
　知孰是門闑之説與玉藻註疏亦不同　又曰周禮<lb/>
　建國之神位左宗廟則五廟皆當在公宫之東南矣<lb/>
　其制則孫毓以為外為都宫太祖在北二昭二穆以<lb/>
　次而南是也廟皆南向各有門堂室寢而牆宇四周<lb/>
　焉<lb/>
　楊氏曰賈疏曰門有東西兩闑又玉藻公事自闑西<lb/>
　私事自闑東疏云闑謂門之中央所竪短木則門只<lb/>
<pb n="11a"/>
　有一闑未知孰是今案爾雅云橛謂之闑註云門中<lb/>
　之橛名闑又曰在地者謂之闑註云在地及門者名<lb/>
　闑當以玉藻疏及爾雅為正<lb/>
　敖氏曰諸侯三門庫雉路則庫門為大門左宗廟右<lb/>
　社稷入大門東行而至廟此每門指閤門與廟之中<lb/>
　門而言也諸侯有五廟太祖之廟最東髙祖而下之<lb/>
　廟以次而西廟各有大門有中門有廟門中門外西<lb/>
　邊皆有南北隔牆牆中央通閤門故入諸侯之廟必<lb/>
<pb n="11b"/>
　有每門也每門揖者主人至每門則揖而先入也每<lb/>
　曲揖者於曲處則揖而折行也天子之廟各有五門<lb/>
　與其寢同是諸侯亦有三門也康王受顧命於廟出<lb/>
　廟見諸侯乃云王出在應門之内則天子諸侯廟門<lb/>
　之名數可見矣天子五門臯庫雉應路路門寢門也<lb/>
　其於廟則曰廟門<lb/>
　　世佐案諸侯五廟之制當以朱子説為正每門者<lb/>
　　庫門内之東閤門及都宫之門也每曲者自庫門<lb/>
<pb n="12a"/>
　　内曲而東至都宫之門當太祖廟之南又曲而北<lb/>
　　也惟太祖之廟在北故得云每曲如疏説敖説則<lb/>
　　自庫門内至太祖廟門止一曲矣門闑之説賈疏<lb/>
　　得之孔氏崔氏皇氏並謂門只有一闑而以棖闑<lb/>
　　之中央為門中其論兩君相見法主君由門右扉<lb/>
　　之中賓由門左扉之中上擯在主君之後稍近西<lb/>
　　而拂闑上介在賓之後稍近東而拂闑大夫擯介<lb/>
　　各當君後在棖闑之中央若然則大夫入門之節<lb/>
<pb n="12b"/>
　　各與其君同也惡覩所謂賓入不中門及論語立<lb/>
　　不中門者乎愚故不敢從也朱子論語集註雖主<lb/>
　　孔説而著通解仍云二説不同未知孰是當更考<lb/>
　　之是亦疑而未定矣<lb/>
及廟門公揖入立於中庭<lb/>
　註曰公揖先入省内事也旣則立於中庭以俟賓不<lb/>
　復出如此得君行一臣行二於禮可矣公迎賓大門<lb/>
　内卿大夫以下入廟門即位而俟之<lb/>
<pb n="13a"/>
　疏曰省内事謂如曲禮主人請入為席之類君行一<lb/>
　臣行二者見君行近臣行遠尊者宜逸卑者宜勞也<lb/>
　初命迎賓於館之時卿大夫士固在朝矣及賓來大<lb/>
　門外陳介之時主君之擯亦在大門外之位君在大<lb/>
　門内時其卿大夫不以無事亂有事當於廟中在位<lb/>
　矣葢當行事之時公授宰玉士受皮宰夫受公几更<lb/>
　不見此等官入廟之文明此官已先在位而俟也又<lb/>
　曰君行一臣行二出齊語晏子辭<hi>朱子曰案齊語無此辭今見曲禮雜</hi>
<pb n="13b"/>
　<hi>記章</hi>
　敖氏曰廟未詳其為何廟以差言之則受天子之聘<lb/>
　宜於太廟受諸侯之朝若聘其於高祖而下者與公<lb/>
　揖賓而入禮之也凡主人與賓揖而入門者有二義<lb/>
　俱入則為道之自入則為禮之公先入俟賓於内也<lb/>
　擯者隨公鴈行而入負東塾東上中庭東方南北之<lb/>
　中入而俟賓於此尊也若敵者則俟於門内公立葢<lb/>
　西面<lb/>
<pb n="14a"/>
　　世佐案廟太祖廟上經云先君之祧是也中庭東<lb/>
　　西節也南近門公立葢南面又案天子所以撫邦<lb/>
　　國諸侯者曰存曰覜曰省而已無所謂聘也天王<lb/>
　　下聘東遷以後之失禮也故春秋書之以示譏穀<lb/>
　　梁傳云聘諸侯非正也是已先儒或以為有是禮<lb/>
　　者葢據大行人時聘以結諸侯之好而言今考鄭<lb/>
　　註云時聘者亦無常期天子有事諸侯使大夫來<lb/>
　　聘親以禮見之禮而遣之所以結其恩好也天子<lb/>
<pb n="14b"/>
　　無事則已然則大行人文正指諸侯聘天子之禮<lb/>
　　先儒乃引以證天子聘諸侯誤矣敖云受天子之<lb/>
　　聘宜於太廟亦承此誤<lb/>
賓立接西塾<lb/>
　註曰接猶近也門側之堂謂之塾立近塾者已與主<lb/>
　君交禮將有出命俟之於此介在幣南北面西上上<lb/>
　擯亦隨公入門東東上少進於士<lb/>
　敖氏曰接西塾者在其南而東面也立於此俟時而<lb/>
<pb n="15a"/>
　執玉也介立於其西南東面北上<lb/>
　　世佐案廟門内外各有東西塾此西塾則在門外<lb/>
　　者也賓東面立此故云接疏云賓在門西北面則<lb/>
　　是鄉西塾矣介之面位當依註説<lb/>
　　　　右迎賓<lb/>
几筵旣設擯者出請命<lb/>
　註曰有几筵者以其廟受宜依神也賓至廟門司宫<lb/>
　乃於依前設之神尊不豫事也席西上上擯待而出<lb/>
<pb n="15b"/>
　請受賓所以來之命重停賓也至此言命事彌至言<lb/>
　彌信也周禮諸侯祭祀席蒲筵繢純右彫几<lb/>
　疏曰知在扆前者案司几筵云大朝覲大饗射王位<lb/>
　依前南鄉設筵几爾雅云牖户之間謂之扆但天子<lb/>
　以屏風設於扆諸侯無屏風為異席亦不同也周禮<lb/>
　司几筵文引之者證此所設者設常祭祀之席也<lb/>
　敖氏曰案註似脱如莞席紛純五字<lb/>
賈人東面坐啟櫝取圭垂繅不起而授上介<lb/>
<pb n="16a"/>
　註曰賈人鄉入陳幣東面俟於此言之就有事也授<lb/>
　圭不起賤不與為禮也不言裼襲者賤不裼也繅有<lb/>
　組繫也<lb/>
　敖氏曰玉尊不與幣同陳故事至乃取之上介受主<lb/>
　於其左亦東面<lb/>
　郝氏曰賈人東面啟櫝取圭殊於在國西面者異邦<lb/>
　圭為主也取圭垂繅呈圭也不起授上介敬也<lb/>
　　世佐案是時上介北面於賈人之南賈人東面坐<lb/>
<pb n="16b"/>
　　不起而授上介是受於其右也敖以授受之常法<lb/>
　　例之非<lb/>
上介不襲執圭屈繅授賓<lb/>
　註曰上介北面受圭進西面授賓不襲者以盛禮不<lb/>
　在於已也屈繅并持之也曲禮曰執玉其有藉者則<lb/>
　裼無藉者則襲<lb/>
　敖氏曰襲而執圭者惟賓與主人行禮者二人耳故<lb/>
　上介不襲而執之必言之者嫌聘時執玊者必襲也<lb/>
<pb n="17a"/>
　授賓東面於其右<lb/>
　郝氏曰襲重包也上介不襲赤手併繅裼執圭屈折<lb/>
　其繅以圭授賓<lb/>
　張氏曰疏以屈繅為無藉垂繅為有藉曲禮陳氏註<lb/>
　以圭璋特逹為無藉璧琮有束帛為有藉陳説得之<lb/>
　詳見記中<lb/>
　　世佐案聘時固不襲矣至是乃言之者嫌其與賓<lb/>
　　之執圭同也授賓東面敖得之<lb/>
<pb n="17b"/>
賓襲執圭<lb/>
　註曰執圭盛禮而又盡飾為其相蔽敬也玉藻曰服<lb/>
　之襲也充美也是故尸襲執玉龜襲也<lb/>
　疏曰臣於君所合裼以盡飾今旣執圭以瑞為敬若<lb/>
　又盡飾而裼則掩蔽執圭之敬故不得裼也<lb/>
　孔氏曰行聘致君命襲者聘享相對聘質而享文欲<lb/>
　文質相變故裼襲不同也<lb/>
　敖氏曰襲謂襲上衣不見裼衣也聘以圭為尊吉服<lb/>
<pb n="18a"/>
　以襲為異玉藻曰服之襲也充美也又曰禮不盛服<lb/>
　不充襲而執圭以行禮欲其稱也不言垂繅可知也<lb/>
　郝氏曰賓以衣重襲受圭執之示變也又曰記云凡<lb/>
　執玉無藉者襲則有藉者裼也襲裼為玉甚明鄭解<lb/>
　襲裼專為衣服升降授受須臾不下堂不入次易服<lb/>
　何所玉藻裘之裼也見美也服之襲也充美也倐裼<lb/>
　倐襲於義何取然則執玉必冬裘而后可乎<lb/>
　　世佐案襲謂以皮弁服及中衣掩其裼衣也至是<lb/>
<pb n="18b"/>
　　言襲則前此之不襲可見矣執圭必襲者以質為<lb/>
　　敬也以質為敬者敬之至也又案曲禮孔疏云凡<lb/>
　　衣近體有袍澤之屬其外有裘夏月則衣葛其上<lb/>
　　有裼衣裼衣上有襲衣襲衣之上有常著之服則<lb/>
　　皮弁之屬也掩而不開謂之襲若開此皮弁及中<lb/>
　　衣左袒出其裼衣謂之為裼據此則古人裘葛之<lb/>
　　外為衣皆三重其裼襲之衣皆禪而色必稱其服<lb/>
　　如皮弁服則衣麑裘<hi>諸侯視朔及受聘君臣同服其在天子之朝皆衣狐白裘</hi>
<pb n="19a"/>
　　<hi>士不衣狐白雖在天子之朝亦用麑裘</hi>裼衣以素<hi>諸侯在天子朝與天子同用錦其卿</hi>
　　<hi>大夫以下則皆用素</hi>襲葢與裼同<hi>衣錦者尚絅</hi>三者色皆白論語<lb/>
　　云素衣麑裘是也夏葛亦然詩云蒙彼縐絺記云<lb/>
　　振絺綌不入公門則葛亦有裼明矣裘之有裼也<lb/>
　　為其䙝也葛之有裼也為其形露也所謂見美充<lb/>
　　美者但以裼衣之露與否為别耳不須易服也襲<lb/>
　　裘不入公門今在君所行聘而襲者所敬不主於<lb/>
　　君也郝謂襲裼為玊而規鄭過何其説之陋耶<lb/>
<pb n="19b"/>
擯者入告出辭玉<lb/>
　註曰擯者上擯也入告公以賓執圭將致其聘命圭<lb/>
　贄之重者辭之亦所以致尊讓也<lb/>
　疏曰致尊讓鄉飲酒義文彼為賓主三辭三讓是致<lb/>
　尊讓此辭玉亦是致尊讓之事故引之為證也案文<lb/>
　公十二年左氏傳云秦伯使西乞術來聘襄仲辭玉<lb/>
　賓對曰不腆敝器不足辭也彼主人無三辭者文不<lb/>
　具亦當三辭也<lb/>
<pb n="20a"/>
　敖氏曰辭之者以其禮太崇也此辭亦禮辭耳賓對<lb/>
　則擯者復入告而出納賓也<lb/>
　　世佐案辭玉當以禮辭為正春秋傳言主人三辭<lb/>
　　者魯不欲與秦為好故耳非禮之正也疏誤<lb/>
納賓賓入門左<lb/>
　註曰公事自闑西<lb/>
　敖氏曰賓此時猶待納而後入以其臣也<lb/>
介皆入門左北面西上<lb/>
<pb n="20b"/>
　註曰隨賓入也介無事止於此<lb/>
　疏曰案司儀云諸公之臣相為國客及將幣每門止<lb/>
　一相及廟唯君相入註云唯君相入客臣也相不入<lb/>
　矣此介皆入不同者彼云每門止一相鄭云絶行在<lb/>
　後耳非是全不入廟又云唯君相入者謂前相君禮<lb/>
　須入故言之臣相不前相禮故不言入其實皆入與<lb/>
　此同也<lb/>
　朱子曰疏説與此不通當闕<lb/>
<pb n="21a"/>
　敖氏曰玉藻曰君入門介拂闑大夫中棖與闑之間<lb/>
　士介拂棖言朝君之儀也此聘賓入自闑西則上介<lb/>
　亦由棖闑之門士介亦拂棖矣司儀職曰及廟門唯<lb/>
　君相入亦與此異<lb/>
　　世佐案司儀職文與此異者多矣如三致積及郊<lb/>
　　勞致館皆登堂之類是也葢彼主言諸公之臣而<lb/>
　　此則為侯伯之聘禮故也至此處則文有詳畧其<lb/>
　　實同彼所謂相者指主國之君之擯者也介者賓<lb/>
<pb n="21b"/>
　　之副非所以相禮不可以言相君相者謂上擯相<lb/>
　　君之禮者也主君之擯者三人每門止一相謂於<lb/>
　　東閤門及都宫之門也及廟唯君相入謂唯上擯<lb/>
　　入太祖廟門其餘則皆留止於每門也其紹擯止<lb/>
　　東閤門承擯止都宫之門與必止於每門者以其<lb/>
　　旅擯無事也其賓之介則皆入不言者畧也此經<lb/>
　　言介皆入而不言擯又出請入告皆上擯則承擯<lb/>
　　紹擯亦止於每門可知此其所以為同也鄭註周<lb/>
<pb n="22a"/>
　　禮誤以相為兼擯介而言則見其齟齬而不合矣<lb/>
　　疏又强為合之其不通也宜哉<lb/>
三揖<lb/>
　註曰君與賓也入門將曲揖既曲北面又揖當碑揖<lb/>
　疏曰前云公揖入立於中庭三分庭一在南賓後獨<lb/>
　入得云入門將曲揖者謂公先在庭南面賓入門將<lb/>
　曲之時既曲北面之時主君皆向賓揖之再揖訖主<lb/>
　君乃東面向堂塗北行當碑乃得賓主相向而揖是<lb/>
<pb n="22b"/>
　以得君行一臣行二非謂賓入門時主君更向内霤<lb/>
　相近而揖也<lb/>
　朱子曰疏説葢印本差誤今以文義考之更定如此<lb/>
　敖氏曰於賓入門左而揖參分庭一在南而揖又皆<lb/>
　行而至於參分庭一在北而揖是三揖也賓至西方<lb/>
　之中庭公乃與之偕行<lb/>
至於階三讓<lb/>
　註曰讓升<lb/>
<pb n="23a"/>
公升二等<lb/>
　註曰先賓升二等亦欲君行一臣行二<lb/>
　敖氏曰下云公左還北鄉則此時公升堂西鄉可知<lb/>
賓升西楹西東面<lb/>
　註曰與主君相鄉<lb/>
　敖氏曰西楹西言其東西節也當在楹西少北<lb/>
擯者退中庭<lb/>
　註曰鄉公所立處退者以公宜親受賓命不用擯相<lb/>
<pb n="23b"/>
　也<lb/>
　敖氏曰至是而退於中庭則是曏者從公而立於階<lb/>
　下矣凡公與賓為禮擯者皆贊之<lb/>
　　世佐案擯者於是退以賓當致其君之命擯者不<lb/>
　　敢與聞慎之也<lb/>
賓致命<lb/>
　註曰致其君之命也<lb/>
公左還北鄉<lb/>
<pb n="24a"/>
　註曰當拜<lb/>
擯者進<lb/>
　註曰進阼階西釋辭於賓相公拜也<lb/>
公當楣再拜<lb/>
　註曰拜貺也<lb/>
　疏曰聘義云北面拜貺拜君命之辱是也<lb/>
　敖氏曰左還乃當楣則公曏者亦當東楹少北矣以<lb/>
　此見賓立之處必不正在楹西也<lb/>
<pb n="24b"/>
　　世佐案此拜為受聘君之命也敖云為將受玉非<lb/>
賓三退負序<lb/>
　註曰三退三逡遁也<lb/>
　敖氏曰公再拜之間賓凡三退見其頃刻不敢安也<lb/>
　三退則負序而立矣此拜雖非為已然猶不敢自安<lb/>
　若是敬之至也<lb/>
公側襲受玉於中堂與東楹之間<lb/>
　註曰側猶獨也言獨見其尊賓也佗日公有事必有<lb/>
<pb n="25a"/>
　贊為之者凡襲於隱者公序坫之間可知也中堂南<lb/>
　北之中也入堂深尊賓事也東楹之間亦以君行一<lb/>
　臣行二<lb/>
　疏曰大射云公卒射小臣正贊襲是其贊為之也<lb/>
　敖氏曰襲不著其所是於拜處為之也此受玉之儀<lb/>
　公西面賓東面授也東楹之間四分楹間一在東也<lb/>
　凡堂上授受贄幣之禮敵者則在兩楹之間主人尊<lb/>
　則於東賓尊則於西又皆以遠近為差此聘君於主<lb/>
<pb n="25b"/>
　君其尊同聘君之命宜降於主君一等故使者就主<lb/>
　君於東楹之間而授玉也中堂者其凡授受贄幣者<lb/>
　南北之節與<lb/>
　　世佐案側葢堂之東偏也以其近於側階而名之<lb/>
　　與襲宜於隱蔽之所故公不於拜處為之而如堂<lb/>
　　側也鄭訓為獨恐未安凡經中側字有獨義有偏<lb/>
　　義當隨文解之不可執一而論也<lb/>
擯者退負東塾而立<lb/>
<pb n="26a"/>
　註曰反其等位無事<hi>等字非誤則衍敖本云反其位</hi>
　敖氏曰負東塾則其位在士之東矣<lb/>
　　世佐案此謂門内之塾也負之者北面郝云出廟<lb/>
　　門外非<lb/>
賓降介逆出賓出<lb/>
　註曰逆出由便<lb/>
　　世佐案後入者先出謂之逆<lb/>
公側授宰玉<lb/>
<pb n="26b"/>
　註曰使藏之授於序端<lb/>
　敖氏曰授玊於上公尊也公受玉時亦垂繅宰既受<lb/>
　之則屈繅矣<lb/>
　　世佐案公之授玉也不於受處而必如側者見其<lb/>
　　親受而藏之之意也下放此<lb/>
裼降立<lb/>
　註曰裼者免上衣見裼衣凡當盛禮者以充美為敬<lb/>
　非盛禮者以見美為敬禮尚相變也玊藻曰裘之裼<lb/>
<pb n="27a"/>
　也見美也又曰麛裘青豻褎絞衣以裼之論語曰素<lb/>
　衣麛裘皮弁時或素衣其裘同可知也裘者為溫表<lb/>
　之為其䙝也寒暑之服冬則裘夏則葛凡襢裼者左<lb/>
　降立俟享也亦於中庭<lb/>
　疏曰凡服四時不同假令冬有裘襯身禪衫又有襦<lb/>
　袴襦袴之上有裘裘上有裼衣裼衣之上又有上服<lb/>
　皮弁祭服之等若夏則以絺綌絺綌之上則有中衣<lb/>
　中衣之上復有上服皮弁祭服之等若春秋二時則<lb/>
<pb n="27b"/>
　衣祫褶祫褶之上加以中衣中衣之上加以上服也<lb/>
　言見裼衣者謂袒衿前上服見裼衣也諸侯與其臣<lb/>
　視朔與行聘禮皆服麛裘但君則麛裘還用麛褎臣<lb/>
　則不敢純如君麛裘則青豻褎裼衣君臣亦有異時<lb/>
　在國則君臣同素衣聘時主君亦素衣唯臣用絞衣<lb/>
　為裼也雜記云朝服十五升布皮弁亦天子朝服與<lb/>
　諸侯朝服同用十五升布亦同素積以為裳白舄臣<lb/>
　用白屨也<lb/>
<pb n="28a"/>
　敖氏曰裼者偏免上衣而見裼衣也此裼亦左為之<lb/>
　與朝祭之衣以裼為常故當盛禮則襲以為敬而盛<lb/>
　禮畢則裼而復其常也凡裼衣不必與上衣同色<lb/>
　郝氏曰不襲曰裼玉外有繅不襲手裼執授之謹也<lb/>
　記云裘之裼也見美也詩云載衣之裼單曰裼重曰<lb/>
　襲單繅藉玉不襲執繅猶裘見美也<lb/>
　　世佐案疏説裘葛之外但為衣二重與孔疏稍異<lb/>
　　以玉藻鄭註證之則賈疏近是鄭解君衣狐白裘<lb/>
<pb n="28b"/>
　　錦衣以裼之云詩云衣錦絅衣裳錦絅裳然則錦<lb/>
　　衣復有上衣明矣天子狐白之上衣皮弁服與亦<lb/>
　　不言裼衣之上更有襲衣也麑裘之裼衣論語與<lb/>
　　玉藻異皇氏云素衣為正記者亂言絞耳此説得<lb/>
　　之熊氏云臣用絞君用素賈疏又謂在國君臣同<lb/>
　　素衣聘時主君素臣用絞皆曲説也郝説之誤見<lb/>
　　上此又以裼執玉為謹則豈前之襲執者反為不<lb/>
　　謹與呉氏以謂裼衣外之上服直其領而露出裼<lb/>
<pb n="29a"/>
　　衣為裼曲其領而揜蔽裼衣為襲亦非<lb/>
　　　　右聘<lb/>
擯者出請<lb/>
　註曰不必賓事之有無<lb/>
賓裼奉束帛加璧享擯者入告出許<lb/>
　敖氏曰璧降於圭故裼而奉之以行禮即許之者既<lb/>
　受其大則不必辭其細也賓出則裼矣言於此者亦<lb/>
　因事見之<lb/>
<pb n="29b"/>
　　世佐案許許其以璧入也<lb/>
庭實皮則攝之毛在内内攝之入設也<lb/>
　註曰皮虎豹之皮攝之者右手并執前足左手并執<lb/>
　後足毛在内不欲文之豫見也内攝之者兩手相鄉<lb/>
　也入設亦參分庭一在南言則者或以馬凡君於臣<lb/>
　臣於君麛鹿皮可也<lb/>
　敖氏曰入設亦設於西方而西上<lb/>
賓入門左揖讓如初<lb/>
<pb n="30a"/>
　敖氏曰此時介亦入門左<lb/>
升致命張皮<lb/>
　註曰張者釋外足見文也<lb/>
　張氏曰當賓於堂上致命之時庭實即張之見文相<lb/>
　應為節也<lb/>
公再拜受幣<lb/>
　敖氏曰其儀亦如初惟不襲耳幣亦兼玉而言<lb/>
　　世佐案此拜亦為受命幣謂璧也古者玉亦謂之<lb/>
<pb n="30b"/>
　　幣不正言璧者以其兼有束帛<lb/>
士受皮者自後右客<lb/>
　註曰從東方來由客後西居其左受皮也執皮者既<lb/>
　授亦自前西而出<lb/>
　張氏曰當公於堂上受幣士亦於堂下受皮<lb/>
賓出當之坐攝之<lb/>
　註曰象受於賓<lb/>
　張氏曰士初受皮仍如前張之及賓出降至庭乃對<lb/>
<pb n="31a"/>
　賓坐而攝之當對也<lb/>
公側授宰幣皮如入右首而東<lb/>
　註曰如入左在前皮右首者變於生也<lb/>
　敖氏曰右當作左字之誤也士昏禮皮左首此亦宜<lb/>
　然入時不言左首故於此因見之東適東璧也亦逆<lb/>
　退此庭實之儀當與昏禮參考<lb/>
　郝氏曰庭實則有司受玉帛則君親故圭璧皆曰側<lb/>
　受無擯贊也如入謂士受皮者亦如初入内攝也右<lb/>
<pb n="31b"/>
　首以首居右獻禽者左首以尊者在左也受者右首<lb/>
　避尊也<lb/>
　張氏曰執皮者如入時行在前者立在左此受皮者<lb/>
　東行亦立在左者行在前故云如入也曲禮云執禽<lb/>
　者左首此右首是變於生<lb/>
　　世佐案皮如入謂其攝之之法及右首也右首而<lb/>
　　東首在南也立在右者行在前士昏禮左首而此<lb/>
　　則右首安知非君禮之變於士者乎敖氏改右為<lb/>
<pb n="32a"/>
　　左汰矣<lb/>
　　　　右享<lb/>
聘於夫人用璋享用琮如初禮<lb/>
　註曰如公立於中庭以下<lb/>
　敖氏曰聘享皆致聘君之命也夫人不可以親受君<lb/>
　代受之其受之之禮則皆與已之所受者同以夫妻<lb/>
　一體也不言束帛加琮省文耳<lb/>
　　　　右聘享於夫人<lb/>
<pb n="32b"/>
若有言則以束帛如享禮<lb/>
　註曰有言有所告請若有所問也記曰有故則束帛<lb/>
　加書以將命春秋臧孫辰告糴於齊公子遂如楚乞<lb/>
　師晉侯使韓穿來言汶陽之田皆是也無庭實也<lb/>
　敖氏曰若有言因聘以達之故卒聘而後行此禮也<lb/>
　此如秦伯使西乞術來聘且言將伐晉之類<lb/>
　　　　右因聘有言<lb/>
擯者出請事賓告事畢<lb/>
<pb n="33a"/>
　註曰公事畢<lb/>
　敖氏曰上云請命此云請事者以其將命之禮已畢<lb/>
　故也<lb/>
賓奉束錦以請覿<lb/>
　註曰覿見也鄉將公事是欲交其歡敬也不用羔因<lb/>
　使而見非特來<lb/>
　疏曰卿初仕見已君及卿皆見以羔若諸侯相朝其<lb/>
　臣從君亦得執羔見主君定公八年經書公㑹晉師<lb/>
<pb n="33b"/>
　於瓦左傳云范獻子執羔趙簡子中行文子皆執鴈<lb/>
　亦是從君見主君法也<lb/>
擯者入告出辭<lb/>
　註曰客有大禮未有以待之<lb/>
　敖氏曰辭欲其後之也賓既將公事主人宜先盡其<lb/>
　待賓之禮賓乃可行其私事也不辭其覿者已受其<lb/>
　君禮則不必辭其臣禮也<lb/>
請禮賓賓禮辭聽命擯者入告<lb/>
<pb n="34a"/>
　註曰告賓許也<lb/>
　敖氏曰請禮之禮當作醴字之誤也是禮主於醴故<lb/>
　雖用幣猶以醴名之此請醴之辭葢曰子以君命辱<lb/>
　於敝邑寡君有不腆先君之禮請醴從者賓曰使臣<lb/>
　既得將命矣敢辭曰寡君固曰不腆敢固以請曰某<lb/>
　辭不得命敢不敬從<lb/>
宰夫徹几改筵<lb/>
　註曰將禮賓徹神几改神席更布也賓席東上公食<lb/>
<pb n="34b"/>
　大夫禮曰蒲筵常緇布純加<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>席尋𤣥帛純此筵上<lb/>
　下大夫也周禮曰筵國賓於牖前莞筵紛純加繅席<lb/>
　畫純左彤几者則是筵孤也孤彤几卿大夫其漆几<lb/>
　與<lb/>
　疏曰賓席東上對前為神而西上也司几筵者有五<lb/>
　几從上向下序之天子玉几諸侯雕几孤彤几卿大<lb/>
　夫漆几下有素几喪事所用差次然也無正文故云<lb/>
　與以疑之<lb/>
<pb n="35a"/>
　　世佐案以差次求之孤卿大夫皆彤几士漆几士<lb/>
　　昏禮云主人拂几授校是也<lb/>
公出迎賓以入揖讓如初<lb/>
　註曰公出迎者已之禮更端也<lb/>
　敖氏曰出出廟門也公於門内之揖不盡與曏者同<lb/>
　處乃云如初者見其亦三揖耳<lb/>
公升側受几於序端<lb/>
　敖氏曰公升亦如初也公與賓升皆北面當楣而立<lb/>
<pb n="35b"/>
　不拜至醴賓之禮當拜至此不者其辟朝君之儐禮<lb/>
　與周官司儀言諸侯相朝之禮云登再拜下云儐亦<lb/>
　如之則其儐禮拜至可見矣<lb/>
　　世佐案側東西節也序端南北節也不受几於立<lb/>
　　處而迎受於此者尊賓之意示其親奉以進也<lb/>
宰夫内拂几三奉兩端以進<lb/>
　註曰内拂几不欲塵坋尊者以進自東箱來授君<lb/>
　敖氏曰内拂几以袂内鄉而拂之也先言拂乃言奉<lb/>
<pb n="36a"/>
　是拂時几猶在地也未至公所而内拂几敬也奉兩<lb/>
　端謂横執之凡執几皆横執之惟設時乃縮也宰夫<lb/>
　横執几而奉兩端别於賓主也賓主授受則各執一<lb/>
　廉進進於序端南面以授公<lb/>
　　世佐案下云公東南鄉則宰夫進几葢西北鄉也<lb/>
　　敖云南面非進者措諸公前而已不親授也<lb/>
公東南鄉外拂几三卒振袂中攝之進西鄉<lb/>
　疏曰宰夫奉几兩端故公中攝之復擬賓用兩手在<lb/>
<pb n="36b"/>
　公手外取之敬也<lb/>
　敖氏曰宰夫既拂几公又親重拂之敬也卒謂既拂<lb/>
　也振袂去塵也中攝之謂二手於几之中央攝之也<lb/>
　授几而中攝之亦君禮異也進西鄉於筵前賓是時<lb/>
　猶在西階上北面<lb/>
　　世佐案是時賓亦在西楹西東面故公自序端而<lb/>
　　進西鄉鄉之<lb/>
擯者告<lb/>
<pb n="37a"/>
　註曰告賓以公授几<lb/>
賓進訝受几於筵前東面俟<lb/>
　註曰未設也<lb/>
　敖氏曰俟公拜宜鄉之下放此<lb/>
　　世佐案賓進自西楹西進而東行少北也訝迎也<lb/>
　　相鄉而受曰訝受筵前牖前也周禮司几筵職云<lb/>
　　筵國賓於牖前是也俟者執几而待公拜送也<lb/>
公壹拜送<lb/>
<pb n="37b"/>
　註曰公尊也<lb/>
　疏曰賓再拜稽首公乃壹拜當空首故云公尊也<lb/>
　朱子曰此經云公拜送而下文乃云賓答再拜此疏<lb/>
　反云賓再拜而公乃拜誤矣其言空首則得之<lb/>
　敖氏曰壹拜者送几之常禮必著之者以賓荅再拜<lb/>
　稽首嫌此拜為再拜也公及賓拜或不言北面者可<lb/>
　知也<lb/>
賓以几辟北面設几不降階上答再拜稽首<lb/>
<pb n="38a"/>
　註曰不降以主人禮未成也凡賓左几<lb/>
　疏曰鄉飲酒義云啐酒成禮也於席末設几主為啐<lb/>
　酒今未啐醴故云禮未成也云凡賓左几者對神右<lb/>
　几也<lb/>
　敖氏曰不降者辟盛禮也此醴賓之禮以用幣之時<lb/>
　為盛<lb/>
宰夫實觶以醴加柶於觶面枋<lb/>
　註曰酌以授君也君不自酌尊也宰夫亦洗升實觶<lb/>
<pb n="38b"/>
　以醴自東箱來不面擸不訝授也<lb/>
　疏曰宰夫上授几時自下而升東箱今當亦然經不<lb/>
　言者畧賤也<hi>從通解節本</hi>
　敖氏曰宰夫酌醴面枋而並授贊者授觶之正禮也<lb/>
　説又見士冠禮<lb/>
　郝氏曰加柶面枋以匙柄向前也宰夫將代送觶故<lb/>
　不面葉禮敵則贊者面葉授主人主人轉授賓柄在<lb/>
　内便賓執也主尊贊者代授則否<lb/>
<pb n="39a"/>
　　世佐案面枋前其枋也前其枋者柶葢仰矣士冠<lb/>
　　禮贊者酌醴加柶覆之面葉此不者亦君禮之異<lb/>
　　也所以異者以其有訝授並授之辨也訝授者必<lb/>
　　面葉使受者得前其枋以授所禮者並授則不須<lb/>
　　面葉而受者亦得前其枋以授所禮者矣授所禮<lb/>
　　者必前其枋便其以柶扱醴也下經云公側受醴<lb/>
　　而郝乃謂宰夫代送何其顯與經背邪<lb/>
公側受醴<lb/>
<pb n="39b"/>
　敖氏曰受醴不言序端者如受几可知公旣受醴亦<lb/>
　進筵前西北面<lb/>
　　世佐案受於堂側序端亦東南鄉宰夫在其左<lb/>
賓不降壹拜進筵前受醴復位公拜送醴<lb/>
　註曰賓壹拜者醴質以少為貴<lb/>
　敖氏曰壹拜亦受醴之通禮必著之者嫌賓拜當再<lb/>
　拜稽首也賓於公乃不降而壹拜亦辟受幣之儀也<lb/>
　授几授醴其禮均而賓之拜不同者彼荅公拜此則<lb/>
<pb n="40a"/>
　先拜不無輕重也位西階上北面位<lb/>
　　世佐案復位復西楹西東面位上不著其位而此<lb/>
　　云復則其與聘時同可知<lb/>
宰夫薦籩豆脯醢賓升筵擯者退負東塾<lb/>
　註曰事未畢擯者不退中庭以有宰夫也<lb/>
　敖氏曰必言籩豆者經葢見一脯一醢之器也擯者<lb/>
　退負東塾者是時賓方有祭薦祭醢啐醴之儀其事<lb/>
　稍久故於此俟之擯者至此方退則是送几授醴之<lb/>
<pb n="40b"/>
　類皆擯者告之矣經不盡見之也凡擯者之退近則<lb/>
　中庭逺則負塾皆視後事之久速以為節<lb/>
　　世佐案退自階下而退也擯者相禮皆在階下暫<lb/>
　　退則在中庭事畢而退則負東塾今事未畢而退<lb/>
　　負塾者疏云以其間有宰夫相已無事故也豈飲<lb/>
　　食之禮相之者皆宰夫與夫相相君耳下文自賓<lb/>
　　祭脯醢至奠於薦東皆賓之禮無事於相則疏説<lb/>
　　殆不可通敖云視後事之久速以為節得之<lb/>
<pb n="41a"/>
賓祭脯醢以柶祭醴三庭實設<lb/>
　註曰庭實乘馬<lb/>
　敖氏曰賓祭醴而庭實設以為節也下公用束帛及<lb/>
　擯者進之節皆放此庭實亦設於西方西上<lb/>
　　世佐案註以庭實為乘馬者以下文賓執左馬以<lb/>
　　出知之也然庭實本無定例或皮或馬唯所有耳<lb/>
　　經於享禮言皮於禮賓言馬互見也註似泥<lb/>
降筵北面以柶兼諸觶尚擸坐啐醴<lb/>
<pb n="41b"/>
　註曰降筵就階上<lb/>
　疏曰以左手執觶右手以柶祭醴訖降筵北面以柶<lb/>
　兼并於觶兩手奉之也鄉飲酒賓主獻酢卒爵各於<lb/>
　其階此降筵啐醴明亦在西階之上<lb/>
　敖氏曰尚擸以擸鄉上也必以柶兼諸觶者欲便於<lb/>
　啐醴也<lb/>
　郝氏曰尚上同擸葉通柶端寛薄曰葉<lb/>
　張氏曰擸音獵又音拉折也又持也於義並難通案<lb/>
<pb n="42a"/>
　冠禮昏禮面葉葉柶大端也古文葉作揭揭音葉箕<lb/>
　舌也與匙頭相類可以借用擸字或揭字之譌尚擸<lb/>
　即尚葉也尚葉者仰柶端向上也<lb/>
　　世佐案以柶兼諸觶并之左右也既以右手之柶<lb/>
　　并之左仍兩手奉觶亦取不游手之義尚擸者倒<lb/>
　　執之變於建也凡執柶者持其枋葉揭擸三字音<lb/>
　　義皆同張以擸為譌非<lb/>
公用束帛<lb/>
<pb n="42b"/>
　註曰致幣也言用尊於下也亦受之於序端<lb/>
　敖氏曰醴賓而用束帛庭實所以將厚意亦如儐禮<lb/>
　也<lb/>
建柶北面奠於薦東<lb/>
　註曰糟醴不啐<hi>張氏曰啐字誤</hi>
　敖氏曰上言兼柶尚擸則此建柶亦尚擸明矣故不<lb/>
　言扱奠奠觶也<lb/>
　　世佐案建柶者以柶揷觶中尚枋也敖云亦尚擸<lb/>
<pb n="43a"/>
　　非不卒觶者醴濁啐之而已註啐葢卒字之譌<lb/>
擯者進相幣<lb/>
　註曰贊以辭<lb/>
　敖氏曰相幣贊其授受之禮<lb/>
賓降辭幣<lb/>
　註曰不敢當公禮也<lb/>
公降一等辭<lb/>
　敖氏曰辭者止其降且不許其辭<lb/>
<pb n="43b"/>
栗階升聽命<lb/>
　註曰栗階趨君命尚疾不連步<lb/>
　張氏曰聽命聽致幣之命也<lb/>
　　世佐案栗階法見燕禮記<lb/>
降拜<lb/>
　註曰拜受<lb/>
公辭<lb/>
　註曰不降一等殺也<lb/>
<pb n="44a"/>
升再拜稽首受幣當東楹北面<lb/>
　註曰亦訝受而北面者禮主於己己臣也<lb/>
　疏曰前行聘享時賓東面主君西面訝授受但以奉<lb/>
　君命故賓不北面此以主君禮己己臣也故北面受<lb/>
　異於聘享時也<lb/>
　敖氏曰當東楹當其北也其南北亦中堂受幣當東<lb/>
　楹其視為君將幣者又過東矣<lb/>
退東面俟<lb/>
<pb n="44b"/>
　註曰俟君拜也不北面者謙若不敢當階然<lb/>
　　世佐案東面答君而俟也註説鑿<lb/>
公壹拜賓降也公再拜<lb/>
　註曰不俟公再拜者不敢當公之盛也公再拜者事<lb/>
　畢成禮也<lb/>
　敖氏曰公壹拜而賓即降不敢安受尊者之拜因辟<lb/>
　之而遂降也賓已降而公猶再拜者送幣之禮當然<lb/>
　宜終之也此皆所以相尊敬也<lb/>
<pb n="45a"/>
賓執左馬以出<lb/>
　註曰受尊者禮宜親之也效馬者并左右靮授之餘<lb/>
　三馬主人牽者從出也<lb/>
　疏曰曲禮云效馬效羊者右牽之效猶呈見故謂牽<lb/>
　馬人為效馬者也<lb/>
　敖氏曰左馬者上也故賓親執之然則主人之庭實<lb/>
　亦設於西方而西上也主人庭實之位乃如賓者因<lb/>
　賓禮也左執幣乃北面右執馬右<hi>右當作左</hi>還而出賓出<lb/>
<pb n="45b"/>
　而公降立<lb/>
上介受賓幣從者訝受馬<lb/>
　註曰從者士介<lb/>
　敖氏曰從者葢賓之私臣也受馬云訝則幣宜並受<lb/>
　矣並受幣訝受馬皆變於賓主授受之禮也<lb/>
　　　　右醴賓<lb/>
　楊氏曰聘禮既授玉授享幣則聘使之禮畢矣於是<lb/>
　徹几改筵以禮賓焉前設几筵者為廟受聘禮宜依<lb/>
<pb n="46a"/>
　神也今徹几改筵所以禮賓也神席當室前之中故<lb/>
　註疏以扆前為據賓席在西北故註以筵國賓於牖<lb/>
　前為據賓席在牖前其義何居乎地道尚右故牖前<lb/>
　西北之位家鄉國皆以為重士冠禮子筵於户西士<lb/>
　昏禮婦席於户牖間鄉飲席於牖前鄉射賓席在於<lb/>
　户牖之處周禮筵國賓於牖前其名不同皆不越乎<lb/>
　此位也但天子諸侯與大夫士室房之制不同故牖<lb/>
　前亦少不同義詳見於鄉飲酒禮此禮賓之初有三<lb/>
<pb n="46b"/>
　節受几也受醴也受幣也三者公親受於序端而後<lb/>
　授賓恭之至也設几主為啐醴故受几受醴皆於筵<lb/>
　前禮莫重於幣故受幣當東楹前行聘享時賓東面<lb/>
　主君西面訝受以賓奉君命不北面此以主君禮賓<lb/>
　賓臣也故受幣北面<lb/>
賓覿奉束錦總乘馬二人贊入門右北面奠幣再拜稽<lb/>
首<lb/>
　註曰不請不辭鄉時已請也覿用束錦辟享幣也總<lb/>
<pb n="47a"/>
　者總八轡牽之贊者居馬間扣馬也入門而右私事<lb/>
　自闑右奠幣再拜以臣禮見也贊者賈人之屬介特<lb/>
　覿也<lb/>
　疏曰賓總八轡在前牽之二人贊者各居兩馬間各<lb/>
　用左右手手扣一匹也玉藻云公事自闑西鄭註云<lb/>
　聘享也又云私事自闑東註云覿面也此行覿禮故<lb/>
　引之由闑東介又不從又自牽馬又不升堂入幣皆<lb/>
　是以臣禮見也<lb/>
<pb n="47b"/>
　敖氏曰不以客禮見故庭實在後且奠幣於入門右<lb/>
　之位而不敢授也賓再拜稽首而公不答拜者不受<lb/>
　此禮也<lb/>
擯者辭<lb/>
　註曰辭其臣<lb/>
賓出<lb/>
　註曰事畢<lb/>
擯者坐取幣出有司二人牽馬以從出門西面於東塾<lb/>
<pb n="48a"/>
南<lb/>
　註曰將還之也贊者有司受馬乃出凡取幣於庭北<lb/>
　面<lb/>
　敖氏曰西面於東塾南鄉賓也然則賓之外位常接<lb/>
　西塾矣牽馬者葢在擯者之南少退<lb/>
擯者請受<lb/>
　註曰請以客禮受之<lb/>
賓禮辭聽命<lb/>
<pb n="48b"/>
　註曰賓受其幣贊者受馬<lb/>
牽馬右之入設<lb/>
　註曰庭實先設客禮也右之欲人居馬左任右手便<lb/>
　也於是牽馬者四人事得伸也曲禮曰效馬效羊者<lb/>
　右牽之<lb/>
　敖氏曰云右之明牽者四人也用四人則左先隨入<lb/>
　而設於西方<lb/>
賓奉幣入門左介皆入門左西上<lb/>
<pb n="49a"/>
　註曰以客禮入可從介<lb/>
　敖氏曰此以客禮入則當自闑西玉藻所云私事自<lb/>
　闑東者但據始覿而言也上介禮放此<lb/>
公揖讓如初升公北面再拜<lb/>
　註曰公再拜者以其初以臣禮見新之也<lb/>
　郝氏曰公北面再拜答其始入隆禮也<lb/>
　　世佐案醴賓之時不拜至而於其私覿再拜者以<lb/>
　　其初入門奠幣再拜答之也郝説得之是時賓亦<lb/>
<pb n="49b"/>
　　西楹西東面<lb/>
賓三退反還負序<lb/>
　註曰反還者不敢與授圭同<lb/>
　敖氏曰反還者反西面而復東鄉也三退而反還愈<lb/>
　不敢安矣<lb/>
振幣進授當東楹北面<lb/>
　敖氏曰此已禮也故振幣去塵乃授君以示敬<lb/>
士受馬者自前還牽者後適其右受<lb/>
<pb n="50a"/>
　註曰適牽者之右而受之也此亦並授者不自前左<lb/>
　由便也便其已授而去也受馬自前變於受皮<lb/>
　疏曰此亦從東而來由馬前者馬是生物恐驚故由<lb/>
　前是變於受皮也<lb/>
　張氏曰牽馬者四人各在馬西右手牽馬北面立士<lb/>
　受馬者從東方來由馬前各遶牽馬者之後在人東<lb/>
　馬西而受之牽馬者自前西行而出此受馬亦視堂<lb/>
　上受幣以為節也<lb/>
<pb n="50b"/>
牽馬者自前西乃出<lb/>
　　世佐案牽馬者西行乃出則庭實之設於東方可<lb/>
　　見矣敖云亦設於西方誤<lb/>
賓降階東拜送君辭<lb/>
　註曰拜送幣於階東以君在堂鄉之<lb/>
　疏曰賓拜送幣者私覿已物故也前享幣不拜送者<lb/>
　致君命非已物故也<lb/>
　敖氏曰拜於西階東别於已君也凡臣於異國之君<lb/>
<pb n="51a"/>
　其拜下者皆不當階拜於階下者已臣也拜君命亦<lb/>
　然<lb/>
拜也君降一等辭<lb/>
　註曰君乃辭之而賓由拜敬也<lb/>
　敖氏曰辭者止其又拜<lb/>
　　世佐案註乃字當是已字之譌由猶通<lb/>
擯者曰寡君從子雖將拜起也<lb/>
　敖氏曰君降一等辭而賓又將拜故擯者云然<lb/>
<pb n="51b"/>
　　世佐案敖説非此即公降一等之時擯者所釋之<lb/>
　　時也凡公之辭賓皆擯者贊之燕禮亦云公命小<lb/>
　　臣辭是也經特於此著之耳餘不見者可以意求<lb/>
　　之也<lb/>
栗階升公西鄉賓階上再拜稽首公少退<lb/>
　註曰為敬<lb/>
　敖氏曰君尊乃少退辟之者得其反還之意也<lb/>
賓降出公側授宰幣馬出<lb/>
<pb n="52a"/>
　註曰廟中宜清<lb/>
　敖氏曰於賓之降也介亦逆出<lb/>
公降立<lb/>
　　　　右賓私覿<lb/>
擯者出請<lb/>
　　世佐案亦請之於賓而賓乃為言其介之將覿也<lb/>
上介奉束錦士介四人皆奉玉錦束請覿<lb/>
　註曰玉錦錦之文纎縟者也禮有以少文為貴者後<lb/>
<pb n="52b"/>
　言束辭之便也<lb/>
　郝氏曰織彩曰錦玉錦素光如玉也<lb/>
擯者入告出許上介奉幣儷皮二人贊<lb/>
　註曰儷猶兩也上介用皮變於賓也皮麋鹿皮<lb/>
　敖氏曰賓卿也私覿之庭實用乘馬上介大夫也用<lb/>
　儷皮士介不用庭實此固禮之差等然亦因禄之厚<lb/>
　薄而為之品節焉禮意人情並行無間於此見之矣<lb/>
　　世佐案於賓覿言馬於介言皮亦互見耳皮以兩<lb/>
<pb n="53a"/>
　　殺於賓也二人贊人執一皮也其執之之法葢如<lb/>
　　享禮<lb/>
皆入門右東上奠幣皆再拜稽首<lb/>
　敖氏曰皆者皆上介及衆介也其行之序則上介先<lb/>
　贊皮者並而從之衆介又次之其立之序則上介在<lb/>
　東衆介次而西贊皮者北面立於上介之後於介之<lb/>
　奠幣也贊皮者奠皮而先出上介士介尊卑異乃同<lb/>
　覿者尊君不敢自分别且辟賓禮也<lb/>
<pb n="53b"/>
擯者辭介逆出<lb/>
　敖氏曰其意皆與賓禮同<lb/>
擯者執上幣士執衆幣有司二人舉皮從其幣出請受<lb/>
　註曰此請受請於上介也擯者先即西面位請之釋<lb/>
　辭之時衆執幣者隨立門中而俟<lb/>
　疏曰言隨者謂相隨從故昏禮記云納徴執皮隨入<lb/>
　註云為門中阨狹記云凡庭實隨入左先明此出時<lb/>
　亦隨出而立也案匠人云廟門容大扃七个註大扃<lb/>
<pb n="54a"/>
　牛鼎之扃長三尺七个則二丈一尺闑東明不得並<lb/>
　出也<hi>朱子曰闑東下疑有脱字</hi>
　敖氏曰其幣上介之幣也二人舉皮亦並行而出出<lb/>
　請受者言其出為請受也<lb/>
　　世佐案上幣上介之束錦也衆幣士介四人之玉<lb/>
　　錦也其出之次擯者在前舉皮者從之執衆幣者<lb/>
　　在其後經以尊卑為序故先言士耳時猶未請受<lb/>
　　也而先著其故於出之下亦經中之一例也<lb/>
<pb n="54b"/>
委皮南面<lb/>
　註曰擯者既釋辭執衆幣者進即位有司乃得委之<lb/>
　南面便其復入也委皮當門<lb/>
　敖氏曰執皮者從上擯出門不俟上擯之釋辭即委<lb/>
　皮而退執衆幣者於是由皮東而進委皮不於東塾<lb/>
　南辟執衆幣者且變於馬也<lb/>
　　世佐案委皮之節敖得之南面蓋於門外近東<lb/>
執幣者西面北上擯者請受<lb/>
<pb n="55a"/>
　註曰請於上介也上言其次此言其位互約文也<lb/>
　疏曰以理推之上當言擯者執幣士四人北面東上<lb/>
　坐取幣從有司二人坐舉皮從其幣出隨立於門中<lb/>
　擯者出門西面於東塾南請受士執幣者進立擯南<lb/>
　西面北上執皮者南面委皮於門中北上如是乃為<lb/>
　文傋也<lb/>
　敖氏曰不言東塾南可知也<lb/>
　　世佐案以理推之當言擯者執上幣有司二人舉<lb/>
<pb n="55b"/>
　　皮從士執衆幣皆出舉皮者南面委皮退執幣者<lb/>
　　西面於東塾南北上擯者請受此其事之次也註<lb/>
　　疏泥於經文之次且不知上文所言請受乃為目<lb/>
　　下事之例似失其實今依敖説正之<lb/>
介禮辭聽命皆進訝受其幣<lb/>
　註曰此言皆訝受者嫌擯一一授之<lb/>
　敖氏曰聽請受之命者上介也而士介亦皆訝受其<lb/>
　幣者此時統於尊者而不敢異之也介既受幣贊者<lb/>
<pb n="56a"/>
　乃南面取皮<lb/>
上介奉幣皮先入門左奠皮<lb/>
　註曰皮先者介隨執皮者而入也入門左介至揖位<lb/>
　而立執皮者奠皮以有不敢授之義<lb/>
　疏曰賓覿時幣入門左介皆入門左西上公揖讓如<lb/>
　初升賓至此待揖而後進明此介亦至揖位而立<lb/>
　敖氏曰奠皮而不敢授示逺下於賓介奉幣而皮入<lb/>
　介入門左而奠皮節也奠皮之處亦參分庭一在南<lb/>
<pb n="56b"/>
公再拜<lb/>
　註曰拜中庭也不受於堂介賤也<lb/>
　敖氏曰公拜葢西南也下放此<lb/>
介振幣自皮西進北面授幣退復位再拜稽首送幣<lb/>
　註曰進者北行參分庭一而東行當君乃復北行也<lb/>
　敖氏曰進者北行將至中庭與公稍相當乃東行及<lb/>
　公左而北面公還南面受幣也此𤼵於入門左之位<lb/>
　而云自皮西進則是凡庭實皆設於西方參分庭一<lb/>
<pb n="57a"/>
　在南明矣介退公復西鄉介拜亦北面<lb/>
　　世佐案介位在門左士介之西<hi>北面西上</hi>皮在末介之<lb/>
　　東少北<hi>三分庭一在南</hi>上介𤼵位北行當參分庭一在南<lb/>
　　乃折而東行及皮西又北行鄉君而授幣也進者<lb/>
　　自皮西而北行也是時公在中庭皮西正當公之<lb/>
　　南則皮更在東明矣敖説非<lb/>
介出宰自公左受幣<lb/>
　註曰不側受<hi>受當作授</hi>介禮輕<lb/>
<pb n="57b"/>
　敖氏曰公不離位宰就而受之殺於賓禮也<lb/>
　　世佐案此宰受公幣亦豈有贊公授之者而經不<lb/>
　　云側益可見上之云側者必不當訓獨矣疏乃謂<lb/>
　　不云側當有贊者則惑甚也是時公南面宰自東<lb/>
　　來就之故自其左<lb/>
有司二人坐舉皮以東<lb/>
　張氏曰上介覿禮竟<lb/>
擯者又納士介<lb/>
<pb n="58a"/>
　註曰納者出道入也<lb/>
士介入門右奠幣再拜稽首<lb/>
　註曰終不敢以客禮見<lb/>
　敖氏曰終不敢以客禮見者以曏者惟上介聽命故<lb/>
　也此與初禮同乃復為之者以既受幣復入則禮更<lb/>
　端也<lb/>
擯者辭介逆出擯者執上幣以出禮請受賓固辭<lb/>
　註曰禮請受者一請受而聽之也賓為之辭士介賤<lb/>
<pb n="58b"/>
　不敢以言通于主君固衍字當如面大夫也<lb/>
　疏曰案下士介面大夫時擯者執上幣出禮請受賓<lb/>
　辭無固字故知此固衍字<lb/>
　敖氏曰奠幣者四人擯者惟執其上幣以出又但禮<lb/>
　請受而已皆殺於上介也請者西面請於士介固辭<lb/>
　者决不從命之稱也以其决不從命故士介賤則不<lb/>
　敢辭而賓為辭之一辭而得遂亦可謂之固記放此<lb/>
　　世佐案上幣士長一人之玉錦也唯執其上幣以<lb/>
<pb n="59a"/>
　　出者曏既與上介同請受矣此其再也再故畧與<lb/>
　　云固辭者以其再請受而賓又為之辭故云固註<lb/>
　　云衍字非<lb/>
公答再拜擯者出立於門中以相拜<lb/>
　註曰擯者以賓辭入告還立門中閾外西面公乃遥<lb/>
　答拜也相者贊告之<lb/>
　敖氏曰公曏欲親受幣故不受其奠幣之拜士介終<lb/>
　不敢授公乃答之<lb/>
<pb n="59b"/>
　郝氏曰公答再拜答於庭也衆介在外公拜内擯者<lb/>
　出立門中贊拜達其禮於衆介也<lb/>
　　世佐案公於士亦答拜者以其非己臣也曲禮云<lb/>
　　君於士不答拜也非其臣則答拜之是也門中當<lb/>
　　兩闑之間也論語云立不中門而擯者乃西面於<lb/>
　　此以其為相拜且不正南面正北面而立也<lb/>
士介皆辟<lb/>
　註曰辟於其東面位逡遁也<lb/>
<pb n="60a"/>
　敖氏曰必著此者嫌旅拜之於内則在外者不必辟<lb/>
　也辟者所以為敬且明其拜之主於己也<lb/>
士三人東上坐取幣立<lb/>
　註曰俟擯者執上幣來也<lb/>
擯者進<lb/>
　註曰就公所也<lb/>
　敖氏曰進至中庭以上幣示公<lb/>
宰夫受幣於中庭以東<lb/>
<pb n="60b"/>
　敖氏曰受幣受上幣於擯者<lb/>
　張氏曰註云使宰夫受於士實則宰夫止受擯者所<lb/>
　執其餘則執幣者執以從之而東經文自明<lb/>
執幣者序從之<lb/>
　敖氏曰士三人從宰夫也<lb/>
　張氏曰以上衆介覿<lb/>
　　世佐案敖説得經意註誤今削之<lb/>
　　　　右介私覿<lb/>
<pb n="61a"/>
擯者出請賓告事畢<lb/>
　註曰賓旣告事畢衆介逆道賓而出也<lb/>
擯者入告公出送賓<lb/>
　註曰公出衆擯亦逆道紹擯及賓竝行間亦六步<lb/>
　　世佐案上擯道公出承擯紹擯之止於毎門者亦<lb/>
　　逆出至庫門内負東塾而立也<lb/>
及大門内公問君<lb/>
　註曰鄉以公禮將事無由問也賓至始入門之位北<lb/>
<pb n="61b"/>
　面將揖而出衆介亦在其右少退西上於此可以問<lb/>
　君居處何如序殷勤也時承擯紹擯亦於門東北面<lb/>
　東上上擯往來傳君命南面蘧伯玉使人於孔子孔<lb/>
　子問曰夫子何為此公問君之類也<lb/>
　朱子曰所引論語非聘事意畧相類耳<lb/>
　敖氏曰曏者行禮之時各有其節不可亂之故問勞<lb/>
　之事至是乃為之也<lb/>
賓對公再拜<lb/>
<pb n="62a"/>
　註曰拜其無恙公拜賓亦辟<lb/>
公問大夫賓對公勞賓賓再拜稽首公答拜<lb/>
　註曰勞以道路之勤<lb/>
公勞介介皆再拜稽首公答拜賓出公再拜送賓不顧<lb/>
　註曰公旣拜客趨辟君命上擯送賓出反告賓不顧<lb/>
　於此君可以反路寢矣論語説孔子之行曰君召使<lb/>
　擯色勃如也足躩如也賓退必復命曰賓不顧矣<lb/>
　疏曰案送賓用上擯孔子為下大夫而得為上擯者<lb/>
<pb n="62b"/>
　君使攝也<lb/>
　郝氏曰賓不顧去無答也凡主人拜送賓賓皆不顧<lb/>
　賓道難進易退也<lb/>
　　　　右賓出<lb/>
　　世佐案周禮司儀職云及中門之外問君客再拜<lb/>
　　對君拜客辟而對君問大夫客對君勞客客再拜<lb/>
　　稽首君答拜客趨辟此宜亦然但文稍畧耳其問<lb/>
　　勞及對辭見彼鄭註葢亦以意為之也<lb/>
<pb n="63a"/>
賓請有事於大夫公禮辭許<lb/>
　註曰請問問卿也不言問聘聘亦問也嫌近君也上<lb/>
　擯送賓出賓東面而請之擯者反命因告之<lb/>
　疏曰賓所請問卿宜云有事於某子<lb/>
　敖氏曰大夫者卿也下大夫嘗使至者亦存焉將問<lb/>
　大夫乃先請之於其君者明其以君故而問之也不<lb/>
　於内遂請之者尊者之禮未終不宜以卑者之事亂<lb/>
　之也賓請公辭許皆擯者傳之<lb/>
<pb n="63b"/>
　郝氏曰必請於主君臣無私交也<lb/>
賓即館<lb/>
　註曰少休息也即就也<lb/>
　疏曰此一日之間其事多矣明旦行問卿暫時止息<lb/>
卿大夫勞賓賓不見<lb/>
　註曰以己公事未行上介以賓辭辭之<lb/>
　疏曰其聘享公事已行仍有問大夫之等公事未行<lb/>
　故不敢見<lb/>
<pb n="64a"/>
　敖氏曰其勞以爵之髙下為先後不同時<lb/>
大夫奠鴈再拜上介受<lb/>
　註曰不言卿卿與大夫同執鴈下見於國君周禮凡<lb/>
　諸侯之卿見朝君皆執羔<lb/>
　敖氏曰大夫兼卿言也又考此篇凡於卿所為之事<lb/>
　但𤼵端言卿以見其爵而已其後則惟言大夫不復<lb/>
　言卿也是其例然爾大夫即於館之外門外東面奠<lb/>
　之上介受之亦東面<lb/>
<pb n="64b"/>
　張氏曰註見朝君見來朝之君也卿見來朝之君執<lb/>
　羔此見來聘之賓執鴈是下於見朝君也<lb/>
勞上介亦如之<lb/>
　敖氏曰勞之於其館上介亦不見士介為受鴈也<lb/>
　　　　右卿大夫勞賓介<lb/>
　<lb/>
　<lb/>
　儀禮集編巻十六<lb/>
</p>
<p>
</p>
  </div>
</body>
</text>
</TEI>
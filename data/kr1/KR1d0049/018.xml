<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編巻十五</head> <lb/>
    <p>
<pb n="1a"/>
欽定四庫全書<lb/>
　儀禮集編巻十五<lb/>
　　　　　　　　　　龍里縣知縣盛世佐撰<lb/>
聘禮第八之一<lb/>
　鄭目録云大問曰聘諸侯相於久無事使卿相問之<lb/>
　禮小聘使大夫周禮曰凡諸侯之邦交歲相問也殷<lb/>
　相聘也世相朝也於五禮屬賓禮<lb/>
　疏曰下記云久無事則聘焉註云事謂盟㑹之屬若<lb/>
<pb n="1b"/>
　有事事上相見故鄭據久無事而言小聘使大夫者<lb/>
　下經云小聘曰問其禮如為介三介是也周禮大行<lb/>
　人云歲問殷聘聘義所云比年小聘三年大聘是也<lb/>
　大行人又云上公九介侯伯七介子男五介又云凡<lb/>
　諸侯之卿其禮各下其君二等聘義上公七介侯伯<lb/>
　五介子男三介是諸侯之卿介各下其君二等者也<lb/>
　若小聘曰問使大夫又下其卿二等此聘禮是侯伯<lb/>
　之卿大聘以其經云五介上介奉束錦士介四人皆<lb/>
<pb n="2a"/>
　奉玉錦又云及竟張旜孤卿建旜也<lb/>
　郝氏曰古帝王盛時貢球歸一諸侯比肩事天子如<lb/>
　詩書所稱巡狩述職共惟帝臣未聞列國無故歲相<lb/>
　問殷相聘世相朝也周衰五霸强僭要脅同盟責以<lb/>
　朝貢於是有小國事大國之禮君朝卿聘卑辭重幣<lb/>
　名雖修好其實臣之仲尼所以慨然而作春秋也去<lb/>
　聖旣遠後人捃拾遺事為聘禮其文彌盛其道彌衰<lb/>
　據記久無事則相聘夫無事而聘若此其盛也有事<lb/>
<pb n="2b"/>
　而聘又何加焉諸侯相聘若此其侈也聘於天子又<lb/>
　何加焉儒者謂周初千八百國也而皆如斯禮晏嬰<lb/>
　所謂師行糧食饑弗食勞弗息方命虐民為諸侯憂<lb/>
　焉得有無事之日昔齊宣王問交隣孟子規以仁義<lb/>
　滕文公問事齊楚孟子諷以為善豈古有聘禮若斯<lb/>
　者而不少稱述乎是書所言諸侯禮多衰世意非盡<lb/>
　先王舊典禮也<lb/>
　姜氏曰聘有三類比年小聘三年大聘此正聘也雖<lb/>
<pb n="3a"/>
　無故亦行之此一類也其有故則特命使行之亦如<lb/>
　聘然此又一類也或有故不特使因其時正聘而及<lb/>
　之此又一類也<lb/>
　　世佐案此篇所陳主次國大聘之禮然以是而差<lb/>
　　次之則大國小國之大聘及凡諸侯之小聘皆可<lb/>
　　得而覩其畧矣大國聘禮見於周禮司儀職文所<lb/>
　　謂諸公之臣相為國客是也周禮舉大國此經舉<lb/>
　　次國蓋互相傋也凡言諸侯之邦交亦惟同方嶽<lb/>
<pb n="3b"/>
　　者耳非盡千八百國而相為朝聘也夫同在方嶽<lb/>
　　之内而一往一來以親仁善隣恤小事大此情之<lb/>
　　所不能已而禮之最鉅者也其見於周禮戴記及<lb/>
　　春秋傳者詳矣特其年之疏數經傳不同要各有<lb/>
　　所指或以事天子或以交鄰國或陳前代之典或<lb/>
　　舉霸國之制説之所以紛然而莫紀也今具列於<lb/>
　　左方讀者幸分别觀之<lb/>
　周禮大行人職云凡諸侯之邦交歲相問也殷相聘<lb/>
<pb n="4a"/>
　也世相朝也　註曰小聘曰問殷中也久無事又於<lb/>
　殷朝者及而相聘也父死子立曰世凡君即位大國<lb/>
　朝焉小國聘焉此皆所以習禮考義正刑一德以尊<lb/>
　天子也必擇有道之國而就修之鄭司農説殷聘以<lb/>
　春秋傳曰孟僖子如齊殷聘是也　疏曰言諸侯邦<lb/>
　交謂同方嶽者一往一來為交春秋之世始有越方<lb/>
　嶽相聘者如秦術呉札之類時國數少故然非正法<lb/>
　也聘義王制皆云三年一大聘此不言三年而云殷<lb/>
<pb n="4b"/>
　者欲見中間久無事及殷朝者來及亦相聘故云殷<lb/>
　不云三年也先鄭説殷聘以春秋傳者按左氏昭公<lb/>
　九年傳曰孟僖子如齊殷聘禮也服註云殷中也自<lb/>
　襄二十年叔老聘於齊至今積二十一年聘齊故中<lb/>
　復盛聘與此中年數不相當引之者年雖差遠用禮<lb/>
　則同也　胡氏安國曰謂之殷則得中而不過謂之<lb/>
　世則終諸侯之世而一相朝其為禮亦節矣周衰典<lb/>
　制大壞或來朝而不報其禮或屢征而不納以歸無<lb/>
<pb n="5a"/>
　合於殷聘世朝之制矣　程子曰先儒有王臣無外<lb/>
　交之説非也若天下有道諸侯順軌豈有内外之限<lb/>
　其相交好乃常理也然不安官守而遠相朝無是道<lb/>
　也周禮所謂世相朝謂隣國耳　朱子曰春官殷見<lb/>
　曰同鄭注云殷猶衆也十二歲王如不巡狩則六服<lb/>
　盡朝大行人所謂殷同殷國是也此亦鄭註乃訓殷<lb/>
　為中與衆義異其云於殷朝者及而相聘則又與衆<lb/>
　義同蓋以為十二年而一大聘也疏旣以為中又云<lb/>
<pb n="5b"/>
　盛聘則與衆義略同葢如喪禮殷奠之類今未詳其<lb/>
　孰是也　王氏詳説曰春秋之時晉叔向以為明王<lb/>
　之制間朝以講禮是三歲一朝也鄭子太叔又以為<lb/>
　五歲一朝然比之世相朝則與子太叔之言異與叔<lb/>
　向之言大異叔向為晉地則欲諸侯朝數之數故以<lb/>
　三歲為言子太叔為鄭地則欲諸侯朝數之疏故以<lb/>
　五歲為言其去周禮遠矣若夫禮記王制與聘義戴<lb/>
　記一家又自為異同之説聘義曰天子制諸侯比年<lb/>
<pb n="6a"/>
　一小聘三年一大聘是以諸侯之自為聘為文也王<lb/>
　制曰諸侯之於天子比年小聘三年大聘五年一朝<lb/>
　是以諸侯之朝聘天子為文也聘義言比年小聘合<lb/>
　於周禮之歲相問言三年大聘異於周禮之殷相聘<lb/>
　葢殷聘者謂久無事則行盛禮初無年歲之限如孟<lb/>
　僖子如齊殷聘服氏以為殷中也自襄之二十年叔<lb/>
　老聘於齊至今二十一年故中行盛禮是知殷聘雖<lb/>
　為大聘然即非所謂三年也此聘義之所以與周禮<lb/>
<pb n="6b"/>
　異王制言小聘大聘其年數雖與聘義同然其意則<lb/>
　與聘義異抑以聘義謂諸侯之相聘而王制謂諸侯<lb/>
　之聘天子耳聘天子猶可也以五年而後一朝天子<lb/>
　可乎使居衛服而五年一朝為得禮矣若侯甸男采<lb/>
　謂之得禮乎知此則知王制之言雖紀夫四代亦雜<lb/>
　於春秋之制鄭氏以王制所言五年一朝為晉文公<lb/>
　霸時制雖未必然亦有所近似　家氏鉉翁曰周家<lb/>
　盛時諸侯有歲相問殷相聘世相朝之禮曰相云者<lb/>
<pb n="7a"/>
　亦往復之義非若諸侯之朝天子也至於衰世大國<lb/>
　未嘗朝王小國乃相率而朝大國大國倨受其朝而<lb/>
　不以為僭<lb/>
　　世佐案此邦交之正法也殷即殷見之歲謂大聘<lb/>
　　十二年一行也<lb/>
　禮記王制云諸侯之於天子也比年一小聘三年一<lb/>
　大聘五年一朝　註曰比年每歲也小聘使大夫大<lb/>
　聘使卿朝則君自行然此大聘與朝晉文霸時所制<lb/>
<pb n="7b"/>
　也虞夏之制諸侯歲朝周之制侯甸男采衛要服六<lb/>
　者各以其服數來朝　疏曰昭三年左傳曰文襄之<lb/>
　霸也其務不煩諸侯令諸侯三歲而聘五歲而朝故<lb/>
　云晉文霸時所制云虞夏之制諸侯歲朝者案尚書<lb/>
　堯典云五載一巡守羣后四朝鄭註云巡守之年諸<lb/>
　侯朝於方岳之下其間四年四方諸侯分來朝於京<lb/>
　師歲徧是也案春秋文十五年左傳云諸侯五年再<lb/>
　相朝以修王命古之制也案鄭志孫皓問云諸侯五<lb/>
<pb n="8a"/>
　年再相朝不知所合典禮鄭答云古者據時而道前<lb/>
　代之言唐虞之禮五載一巡守夏殷之時天子葢六<lb/>
　年一巡守諸侯間而朝天子其不朝者朝罷朝五年<lb/>
　再朝似如此制禮典不可得而詳如鄭志之言此為<lb/>
　夏殷之禮而鄭又云虞夏之制諸侯歲朝以夏與虞<lb/>
　同與鄭志乖者以羣后四朝文在堯典堯典是虞夏<lb/>
　之書故連言夏其實虞也云周之制以下周禮大行<lb/>
　人文故大行人云侯服歲壹見甸服二歲壹見男服<lb/>
<pb n="8b"/>
　三嵗壹見采服四嵗壹見衛服五嵗壹見要服六嵗<lb/>
　壹見是六者各以其服數來朝皆當方分為四部分<lb/>
　隨四時而來也案大宗伯云春見曰朝註云朝猶朝<lb/>
　也欲其來之早夏見曰宗註云宗尊也欲其尊王秋<lb/>
　見曰覲註云覲之言勤也欲其勤王之事冬見曰遇<lb/>
　註云遇偶也欲其若不期而俱至時見曰㑹註云時<lb/>
　見者言無常期諸侯有不順服者王將有征討之事<lb/>
　即春秋左傳云有事而㑹也殷見曰同註云殷衆也<lb/>
<pb n="9a"/>
　十二嵗王如不巡守則六服盡朝四方四時分來嵗<lb/>
　終則徧每當一時一方總來不四分也此六者諸侯<lb/>
　朝王之禮又諸侯有聘問王之禮故宗伯云時聘曰<lb/>
　問註云時聘者亦無常期天子有事乃聘之焉殷頫<lb/>
　曰視註云殷頫謂一服朝之嵗以朝者少諸侯乃使<lb/>
　卿以大禮衆聘焉一服朝在元年七年十一年其諸<lb/>
　侯自相朝則大行人云凡諸侯之邦交嵗相問也殷<lb/>
　相聘也世相朝也其天子亦有使大夫聘諸侯之禮<lb/>
<pb n="9b"/>
　故大行人云間問以諭諸侯之志嵗徧存三嵗徧頫<lb/>
　五嵗徧省間年一聘以至十一嵗案昭十三年左傳<lb/>
　云嵗聘以志業間朝以講禮再朝而㑹以示威再㑹<lb/>
　而盟以顯昭明賈逵服䖍皆以為朝天子之法崔氏<lb/>
　以為朝霸主之法鄭康成以為不知何代之禮故異<lb/>
　義云公羊説諸侯比年一小聘三年一大聘五年一<lb/>
　朝天子左氏説十二年之間八聘四朝再㑹一盟許<lb/>
　慎謹案公羊説虞夏制左氏説周禮傳曰三代不同<lb/>
<pb n="10a"/>
　物明古今異説鄭駁之云三年聘五年朝文襄之霸<lb/>
　制周禮大行人諸侯各以服數來朝其諸侯嵗聘間<lb/>
　朝之屬説無所出晉文公强盛諸侯耳非所謂三代<lb/>
　異物也是鄭以嵗聘間朝文無所出不用其義也異<lb/>
　義天子聘諸侯公羊説天子無下聘義周禮説間問<lb/>
　以諭諸侯之志許慎謹案禮臣疾君親問之天子有<lb/>
　下聘之義從周禮説鄭無駁與許慎同也<lb/>
　　世佐案此言虞夏之時諸侯事天子之法也虞夏<lb/>
<pb n="10b"/>
　　書曰五載一巡守羣后四朝謂諸侯分四部來朝<lb/>
　　四年而徧其明年天子巡守是即所謂五年一朝<lb/>
　　也朱子解書亦主是説鄭云虞夏之制諸侯嵗朝<lb/>
　　是率天下而路矣不可承用<lb/>
　聘義云天子制諸侯比年小聘三年大聘　註曰比<lb/>
　年小聘所謂嵗相問也三年大聘所謂殷相聘也<lb/>
　疏曰此經所云謂諸侯自相聘也而王制云諸侯之<lb/>
　於天子比年一小聘三年一大聘五年一朝與此不<lb/>
<pb n="11a"/>
　同者此經諸侯相聘是周公制禮之正法王制所云<lb/>
　謂文襄之法故不同也<lb/>
　　世佐案此言大聘之期與周禮異者葢同方岳之<lb/>
　　諸侯又有逺近親疏之不同則其期之疏數亦因<lb/>
　　之也數不過三年疏不過十二年合二經觀之可<lb/>
　　以見其節矣<lb/>
　春秋文公十五年左傳云諸侯五年再相朝以修王<lb/>
　命古之制也　疏曰周禮諸侯邦交惟有世相朝法<lb/>
<pb n="11b"/>
　無五年再朝之制此云古之制也必是古有此法但<lb/>
　禮文殘缺未知古是何時鄭康成云古者據今而述<lb/>
　前代之言夏殷之時天子葢六年一巡守諸侯間而<lb/>
　朝天子其不朝者朝罷朝五年再相朝者似如此然<lb/>
　此云古者據今時而道前世非必夏殷鄭言夏殷禮<lb/>
　非也僖十五年公如齊杜云諸侯五年再相朝禮也<lb/>
　引此證彼則是當時正法非謂前代禮也或人見僖<lb/>
　公朝齊杜引此為證遂言五年再相朝是時霸主之<lb/>
<pb n="12a"/>
　法然則魯非霸主曹伯何以朝之曹豈推魯為霸主<lb/>
　而屈已以朝之也且云古之制也即是古之聖王制<lb/>
　為此法天子不衰諸侯無霸明德天子豈慮世衰霸<lb/>
　主威權不行而為之制此法敺諸侯以朝之此不達<lb/>
　理之言耳然則諸侯之邦交者將以協近隣結恩好<lb/>
　安社稷息人民土宇相望竟界連接一世一朝疎濶<lb/>
　太甚其於間天之年<hi>此句疑有脱誤</hi>必有相朝之法周禮言<lb/>
　世相朝者以其一舊一新彼此未洽於此之際必須<lb/>
<pb n="12b"/>
　往朝舉其禮之大者不言唯有此事五年再相朝正<lb/>
　是周禮之制周禮文不具耳文襄之霸其務不煩諸<lb/>
　侯以五年再朝往來太數更制三年一聘五年一朝<lb/>
　所以説諸侯也霸主遭時制宜非能剏制改物諸侯<lb/>
　或從時令或率舊章此在文襄之後仍守舊制故五<lb/>
　年再相朝也傳言古之制以文襄已改故也<lb/>
　　世佐案此言古制未知其為何代之制也鄭云夏<lb/>
　　殷法固屬臆説而孔疏於禮記則申鄭義於此又<lb/>
<pb n="13a"/>
　　申杜而難鄭何其依違無定見耶竊謂世相朝者<lb/>
　　同方岳之國而五年再相朝者則同屬長連帥之<lb/>
　　國與<lb/>
　昭公三年左傳云昔文襄之霸也其務不煩諸侯令<lb/>
　諸侯三嵗而聘五嵗而朝　註曰明王之制嵗聘間<lb/>
　朝在十三年今簡之　疏曰十三年傳云明王之制<lb/>
　使諸侯嵗聘以志業間朝以講禮再朝而㑹以示威<lb/>
　再㑹而盟以顯昭明彼謂諸侯於天子朝聘㑹盟之<lb/>
<pb n="13b"/>
　數計十二年而有八聘四朝再㑹一盟此説文襄之<lb/>
　霸令諸侯朝聘霸主大國之法也周室既衰政在霸<lb/>
　主霸主不可自同天子以明王舊制太煩諸侯不敢<lb/>
　依用故設此制以簡之<lb/>
　　世佐案此晉文之霸制也蓋陰用虞夏禮使其所<lb/>
　　屬之國以此事已其實較之周禮朝聘之期為已<lb/>
　　數而子大叔猶以為不煩諸侯者葢對當時征求<lb/>
　　無藝言之耳<lb/>
<pb n="14a"/>
　昭公十三年左傳云明王之制使諸侯嵗聘以志業<lb/>
　註曰志識也嵗聘以修其職業<lb/>
　間朝以講禮　註曰三年而一朝正班爵之義率長<lb/>
　幼之序<lb/>
　再朝而㑹以示威　註曰六年而一㑹以訓上下之<lb/>
　則制財用之節<lb/>
　再㑹而盟以顯昭明　註曰十二年而一盟所以昭<lb/>
　信義也凡八聘四朝再㑹王一巡守盟於方嶽之下<lb/>
<pb n="14b"/>
　　疏曰計此十二年間凡八聘四朝再㑹一盟方嶽<lb/>
　之下也尚書周官曰六年五服一朝又六年王乃時<lb/>
　巡考制度於四岳諸侯各朝於方嶽大明黜陟如彼<lb/>
　文六年五服諸侯一時朝王即此再朝而㑹是也此<lb/>
　傳之文與尚書正合杜言巡守盟於方嶽暗與彼義<lb/>
　符同明此是周典之舊法也而周禮之文不載此法<lb/>
　大行人云侯服嵗壹見其貢祀物甸服二嵗壹見其<lb/>
　貢嬪物男服三嵗壹見其貢器物采服四嵗壹見其<lb/>
<pb n="15a"/>
　貢服物衛服五嵗壹見其貢材物要服六嵗壹見其<lb/>
　貢貨物先儒説周禮者皆以彼為六服諸侯各以服<lb/>
　數來朝與此傳文無由得合先達通儒未有解者古<lb/>
　書亡滅不可傋知然則尚書周官是成王號令之辭<lb/>
　尚書之言定是正法左傳復與彼合言必不虚周禮<lb/>
　又是明文不得不信葢周公成王之時即自有此二<lb/>
　法也又周禮每嵗一見唯言貢物何必見者即是親<lb/>
　朝各計道路長短或當遣使貢耳先儒謂彼為朝未<lb/>
<pb n="15b"/>
　有明據大行人又云十有二嵗王巡守殷國巡守之<lb/>
　歲周禮同於尚書六年一朝尚書何必違禮又大宗<lb/>
　伯云時見曰㑹殷見曰同鄭康成以為時見無常期<lb/>
　也諸侯有不順服者王將有征討之事合諸侯而命<lb/>
　事焉十二歲王如不巡守則六服盡朝謂之殷見鄭<lb/>
　以時見無常期者出自鄭之意耳非有明文可據也<lb/>
　殷見是此再㑹而盟時見當此再朝而㑹未必即如<lb/>
　鄭説時見為無常期也葢此傳及尚書是正禮也大<lb/>
<pb n="16a"/>
　行人嵗一見者是遣使貢物非親朝也今此上聘朝<lb/>
　㑹雖以為諸侯於天子之禮然諸侯相朝亦當然也<lb/>
　　世佐案此亦謂諸侯之邦交也故晉為盟主而叔<lb/>
　　向舉以告齊嵗聘即比年小聘也間朝謂朝無定<lb/>
　　期惟以王事閒暇之時行之成十二年傳云世之<lb/>
　　治也諸侯閒於天子之事則相朝亦此意也朝既<lb/>
　　無定期則㑹盟之取節於朝者皆無定期矣朝㑹<lb/>
　　之屬皆不為立期限者所以寛諸侯使得視其逺<lb/>
<pb n="16b"/>
　　近親疏以為之節也所謂明王之制葢如此如註<lb/>
　　所言則十二年之間政繁期促乃爾豈得為周典<lb/>
　　之舊法哉且與尚書周禮皆不合而疏家猶曲為<lb/>
　　附㑹過矣書云六年五服一朝謂六年之間而諸<lb/>
　　侯來朝者徧也其義正與大行人所言六服諸侯<lb/>
　　各以服數來朝者合書止言五服要服不在其列<lb/>
　　也汪氏克寛曰衛服之外聖人雖制之服令蕃國<lb/>
　　世一見而不必其來非若五服一嵗至五嵗各以<lb/>
<pb n="17a"/>
　　所貢來見也考之武成止曰邦甸侯衛酒誥康王<lb/>
　　之誥止曰侯甸男衛康誥亦止曰侯甸男采衛而<lb/>
　　蠻夷鎮蕃不與焉於此不必辨其服之異而自得<lb/>
　　其説之同矣<lb/>
聘禮君與卿圖事<lb/>
　註曰圖謀也謀聘故及可使者謀事者必因朝其位<lb/>
　君南面卿西面大夫北面士東面<lb/>
　疏曰儀禮之内見諸侯三朝燕朝燕禮是也又射朝<lb/>
<pb n="17b"/>
　大射是也路門外正朝不見疑當與二朝面位同故<lb/>
　此與燕禮大射儀約之知正朝面位然也若天子三<lb/>
　朝射人見射朝司士見正朝不見燕朝以諸侯正朝<lb/>
　與燕朝同明天子燕朝亦與正朝同也<lb/>
　郝氏曰大國三卿五大夫聘以卿而大夫為上介士<lb/>
　為衆介卿執政國有大事講於諸侯君與執政大臣<lb/>
　圖之<lb/>
　姜氏曰此圖事兼三類所謂圖者葢詞命及使介之<lb/>
<pb n="18a"/>
　屬其有故則兼圖處其事於使命中耳註疏謂謀聘<lb/>
　故或因聘或特行也則正聘反畧而不言矣故附論<lb/>
　之<lb/>
遂命使者<lb/>
　註曰聘使卿<lb/>
使者再拜稽首辭<lb/>
　註曰辭以不敏<lb/>
　敖氏曰使者少進北面乃拜君親命之故拜而後辭<lb/>
<pb n="18b"/>
　變於傳命之儀也<lb/>
君不許乃退<lb/>
　註曰退反位也受命者必進<lb/>
　敖氏曰君不許其辭故不答拜使者亦當許而後退<lb/>
旣圖事戒上介亦如之<lb/>
　註曰戒猶命也<lb/>
　敖氏曰旣圖事乃戒之者以其不在圖事之數也又<lb/>
　使者言命上介言戒亦異尊卑也如如其禮辭也使<lb/>
<pb n="19a"/>
　者與上介必辭者不敢以専對之才自許謙敬也凡<lb/>
　聘使有故則上介攝其事<lb/>
宰命司馬戒衆介衆介皆逆命不辭<lb/>
　註曰宰上卿貳君事者也諸侯謂司徒為宰衆介者<lb/>
　士也士屬司馬周禮司馬之屬司士掌作士適四方<lb/>
　使為介逆猶受也<lb/>
　疏曰不辭者賤不敢辭<lb/>
宰書幣<lb/>
<pb n="19b"/>
　註曰書聘所用幣多少也宰又掌制國之用<lb/>
　敖氏曰周官冡宰以九式均節財用六曰幣帛之式<lb/>
　故此主書幣也<lb/>
　郝氏曰幣所齎玉帛皮馬之類書記數也<lb/>
命宰夫官具<lb/>
　註曰宰夫宰之屬也命之使衆官具幣及所宜齎<lb/>
　張氏曰命之者宰也宰旣書用幣之數遂命宰夫使<lb/>
　官具之周禮宰夫掌百官府之徴令<lb/>
<pb n="20a"/>
　　　　右命使介具聘物<lb/>
及期夕幣<lb/>
　註曰先行之日夕陳幣而視之重聘也<lb/>
　敖氏曰此云及期則上亦當有請期告期之禮文畧<lb/>
　耳夕如夕月之夕以夕時陳幣而展之故曰夕幣云<lb/>
　此題下事也<lb/>
使者朝服帥衆介夕<lb/>
　註曰視其事也<lb/>
<pb n="20b"/>
　敖氏曰於此云朝服者嫌朝夕之服異也下言君朝<lb/>
　服放此<lb/>
　　世佐案此暮夕於君而君臣皆朝服重其事也常<lb/>
　　時夕元端<lb/>
管人布幕於寢門外<lb/>
　註曰管猶館也館人謂掌次舍帷幕者也布幕以承<lb/>
　幣寢門外朝也<lb/>
　疏曰天官有掌舍掌次幕人等掌次云有邦事則張<lb/>
<pb n="21a"/>
　幕設案掌舎職云為帷宫設旌門又幕人云掌帷幕<lb/>
　幄帟綬之事云寢門外朝也者謂路門外即正朝之<lb/>
　處也<lb/>
　敖氏曰管人其有司之掌勞辱之事者與<lb/>
　郝氏曰管人司門館之人<lb/>
　張氏曰鄭註布幕以陳幣此幕非在上之幕乃布之<lb/>
　地以為藉者<lb/>
　　世佐案管人定之方中詩作倌人葢一也説詩者<lb/>
<pb n="21b"/>
　　以為主駕説禮者以為掌次舎之屬隨文生義諸<lb/>
　　侯之禮既亡無以知其的為何官也敖説殆近之<lb/>
官陳幣皮北面西上加其奉於左皮上馬則北面奠幣<lb/>
於其前<lb/>
　註曰奉所奉以致命者謂束帛及束纁也馬言則者<lb/>
　此享主用皮或時用馬馬入則在幕南皮馬皆乘<lb/>
　疏曰官即上文官具者也陳者陳於幕上所奉以致<lb/>
　命者下文享時致束帛加璧以享君束纁加琮以享<lb/>
<pb n="22a"/>
　夫人者是也鄭不言璧琮者璧琮不陳厥明乃授之<lb/>
　也國無皮者乃用馬皆乗者下賓覿時云總乘馬又<lb/>
　云乘皮也<hi>從通解節本</hi>
　敖氏曰北首變於執也西上放設時之位也左皮尊<lb/>
　故加幣於其上馬入則亦右牽之前謂左馬之前幕<lb/>
　之上也此皮若馬之位其享主君者在西享夫人者<lb/>
　在東<lb/>
　郝氏曰幣如周禮小行人所合六幣玉帛皮馬皆幣<lb/>
<pb n="22b"/>
　也皮虎豹熊麋等皮凡享禮皮馬陳庭下使者親捧<lb/>
　玉帛升堂將命故玉帛曰奉時圭玉未授束帛束纁<lb/>
　與皮馬先夕陳設<lb/>
使者北面衆介立於其左東上<lb/>
　註曰既受行同位也位在幕南<lb/>
　疏曰未受命已前卿大夫士面位各異是以記云使<lb/>
　者既受行日朝同位也知在幕南者幣在幕上使者<lb/>
　須親視之故也<lb/>
<pb n="23a"/>
卿大夫在幕東西面北上<lb/>
　註曰大夫西面辟使者<lb/>
　疏曰此謂處者大夫常北面今與卿同西面故云辟<lb/>
　使者<lb/>
宰入告具於君<lb/>
　註曰入告入路門而告<lb/>
　敖氏曰是時君亦立於阼階東南南鄉宰北面告之<lb/>
　具謂所陳者已具<lb/>
<pb n="23b"/>
君朝服出門左南鄉<lb/>
　敖氏曰出門左出路門而少東辟天子之朝位也天<lb/>
　子日視朝當宁而立<lb/>
史讀書展幣<lb/>
　註曰展猶挍録也史幕東西面讀書賈人坐撫其幣<lb/>
　每者曰在必西面者欲君與使者俱見之也<lb/>
　疏曰賈人當在幕西東面撫之<lb/>
　敖氏曰書謂書享幣之數於方者也<lb/>
<pb n="24a"/>
宰執書告傋具于君授使者使者受書授上介<lb/>
　註曰史展幣畢以書還授宰宰既告傋以授使者其<lb/>
　受授皆北面<lb/>
　敖氏曰案註云宰既告傋則經文似本無具字葢傳<lb/>
　寫者誤衍之也<lb/>
　　世佐案告傋具者言其幣一一與書符無闕少也<lb/>
　　敖以具字為衍非<lb/>
公揖入<lb/>
<pb n="24b"/>
　註曰揖禮羣臣<lb/>
官載其幣舎于朝<lb/>
　註曰待旦行也<lb/>
　疏曰官謂從賓行者<lb/>
　敖氏曰載謂載之于車古者載幣之車以人推之春<lb/>
　秋傳曰用幣必百兩百兩必千人<lb/>
　張氏曰舎于朝須守幣也<lb/>
上介視載者<lb/>
<pb n="25a"/>
　註曰監其安處之畢乃出<lb/>
所受書以行<lb/>
　敖氏曰所受書謂上介所受於使者也<lb/>
　張氏曰上介所受之書則將之以行為至彼國竟上<lb/>
　當復展也<lb/>
　　　　右夕幣<lb/>
厥明賓朝服釋幣于禰<lb/>
　註曰告為君使也賓使者謂之賓尊之也天子諸侯<lb/>
<pb n="25b"/>
　將出告羣廟大夫告禰而已凡釋幣設洗盥如祭<lb/>
　疏曰曾子問云凡告用牲幣註云牲當為制則告無<lb/>
　牲直用幣而已但奉幣須潔當有洗以盥手其設洗<lb/>
　法見士冠禮<lb/>
　敖氏曰或言賓或言使者互見也釋舎置也將出而<lb/>
　釋幣於禰象生時出必告也大夫三廟惟告禰者逺<lb/>
　辟天子諸侯也<lb/>
　郝氏曰天子諸侯將出告羣廟載其遷主行大夫告<lb/>
<pb n="26a"/>
　禰亦奉其主行<lb/>
有司筵几于室中祝先入主人從入主人在右再拜祝<lb/>
告又再拜<lb/>
　註曰更云主人者廟中之稱祝告告以主人將行也<lb/>
　敖氏曰筵几葢亦蒲筵漆几也室中室中之奥也筵<lb/>
　亦東面而右几祝升自右階先入主人升自阼階從<lb/>
　之在右在祝右也祝在左者以親釋辭於鬼神宜變<lb/>
　於他時詔辭之位也少儀曰詔辭自右主人拜不稽<lb/>
<pb n="26b"/>
　首變於祭祝不拜辟君禮<lb/>
釋幣制束纁束奠于几下出<lb/>
　註曰祝釋之也凡物十曰束𤣥纁之率束居三纁居<lb/>
　二朝貢禮云純四只制丈八尺<lb/>
　疏曰純謂幅之廣狹制謂舒之長短周禮趙商問只<lb/>
　長八寸四八三十二幅廣三尺二寸大廣非其度鄭<lb/>
　康成答云古積畫誤為四當為三三咫則二尺四寸<lb/>
　矣<lb/>
<pb n="27a"/>
　張氏曰制束纁束丈八尺之束纁其數十巻也<lb/>
主人立于户東祝立於牖西<lb/>
　註曰少頃之間示有俟於神<lb/>
　敖氏曰其立東西相鄉<lb/>
　　世佐案古人之室東户西牖鄭説大夫士廟無西<lb/>
　　房則祝所立處葢近西序也<lb/>
又入取幣降巻幣實於笲埋於西階東<lb/>
　註曰埋幣必盛以器若藏之然<lb/>
<pb n="27b"/>
　敖氏曰又入者祝及主人也祝既取幣乃與主人俱<lb/>
　出幣必埋之者神物不欲令人䙝之笲説見士昏禮<lb/>
　　世佐案又入之説當從敖氏郝從註云祝又入非<lb/>
又釋幣於行<lb/>
　註曰告將行也行者之先其古人之名未聞天子諸<lb/>
　侯有常祀在冬大夫三祀曰門曰行曰厲喪禮有毁<lb/>
　宗躐行出於大門則行神之位在廟門外西方不言<lb/>
　埋幣可知也今時民春秋祭祀有行神古之遺禮乎<lb/>
<pb n="28a"/>
　疏曰此謂平治道路之神至於出城又有軷祭祭山<lb/>
　川之神喻無險難也祭山川之神有軷壇此祭行神<lb/>
　亦當有軷壇月令註云行在廟門外之西為軷壇厚<lb/>
　二寸廣五尺輪四尺是也<hi>從通解節本</hi>
　敖氏曰此釋幣之儀與室中者異故不蒙如之也<lb/>
遂受命<lb/>
　註曰賓須介來乃受命也言遂者明自是出不復入<lb/>
　敖氏曰受命謂帥介以受命於朝也言於此者明與<lb/>
<pb n="28b"/>
　釋幣之事相接也<lb/>
上介釋幣亦如之<lb/>
　註曰如其於禰與行<lb/>
　　世佐案衆介亦當有告禰之事但與大夫禮異耳<lb/>
　　經不言者畧也<lb/>
　　　　右告禰與行<lb/>
上介及衆介俟於使者之門外<lb/>
　註曰待於門外東面北上<lb/>
<pb n="29a"/>
使者載旜<lb/>
　註曰旜旌旗屬也載之者所以表識其事也周禮曰<lb/>
　通帛為旜又曰孤卿建旜<lb/>
　敖氏曰此載旜為將受君命以行也使事於是乎始<lb/>
　故以其旗表之<lb/>
帥以受命於朝<lb/>
　註曰至於朝門使者北面東上<lb/>
　疏曰諸侯三門臯應路路門外有常朝位下文君使<lb/>
<pb n="29b"/>
　卿進使者使者乃入至朝即此朝門者臯門外矣<lb/>
　敖氏曰受命於朝亦目下事之言也朝葢指受命之<lb/>
　處而言謂路門外也<lb/>
　　世佐案諸侯三門庫雉路也明堂位云庫門天子<lb/>
　　臯門雉門天子應門春秋亦書魯有雉門家語云<lb/>
　　衛有庫門然則諸侯不得有臯應明矣此疏誤使<lb/>
　　者所俟葢在庫門外也敖云俟於雉門外亦非<lb/>
君朝服南鄉卿大夫西面北上君使卿進使者<lb/>
<pb n="30a"/>
　敖氏曰此在朝固朝服矣必著之者嫌命聘使或當<lb/>
　皮弁服也南鄉亦在路門外之左也使卿進使者重<lb/>
　其事也使者此時葢俟命於雉門外凡人臣非朝夕<lb/>
　之時而欲至公所者必俟命而後入<lb/>
使者入及衆介隨入北面東上君揖使者進之上介立<lb/>
於其左接聞命<lb/>
　註曰進之者有命宜相近也接猶續也<lb/>
　敖氏曰入入雉門而右也接聞命釋所以立於其左<lb/>
<pb n="30b"/>
　之意其實此時君未𤼵命也上介必接聞命者為使<lb/>
　者或有故則上介攝使事宜與聞之<lb/>
　張氏曰接聞命者上介所立之位近於使者使者述<lb/>
　命可接續而聞也<lb/>
　　世佐案上介立於其左則與使者俱進矣衆介猶<lb/>
　　在故位<lb/>
賈人西面坐啟櫝取圭垂繅不起而授宰<lb/>
　註曰賈人在官知物賈者繅所以藉圭也其或拜則<lb/>
<pb n="31a"/>
　奠於其上<hi>朱子曰在官上疑有庶人二字</hi>
　敖氏曰櫝藏玉之器也繅以帛為之表束裏纁所以<lb/>
　藉玉而又揜其上者也垂繅謂開之也開而不揜則<lb/>
　其繅垂授玉不起賤者宜自别也宰於其右亦坐受<lb/>
　之<lb/>
　郝氏曰圭瑑圭也玉比忠信聘義云瑕瑜不掩忠也<lb/>
　孚尹旁達信也託玉傳信必面命使者然後授之賈<lb/>
　人西向跪取敬也繅藻通畫繪以藉玉也繅有組垂<lb/>
<pb n="31b"/>
　解組以呈圭也不起跪授也<lb/>
　張氏曰疏謂繅有二種一者以木為中幹以韋衣之<lb/>
　其或拜則以藉圭一者以絢組為之所以繫玉於韋<lb/>
　版此云垂繅屈繅則絢組之繅也愚謂據疏所言仍<lb/>
　是一物韋版絢組相待為用何得言二也<lb/>
宰執圭屈繅自公左授使者<lb/>
　註曰屈繅者斂之禮以相變為敬也自公左贊幣之<lb/>
　義<lb/>
<pb n="32a"/>
　疏曰少儀云詔辭自右贊幣自左<lb/>
　敖氏曰屈繅以繅掩玉之上也掩之則其繅屈<lb/>
使者受圭同面垂繅以受命<lb/>
　註曰同面者宰就使者北面並授之既授之而君出<lb/>
　命矣凡授受者授由其右受由其左<lb/>
　敖氏曰於使者受圭公乃命之明其執此以申信也<lb/>
既述命同面授上介<lb/>
　註曰述命者循君之言重失誤<lb/>
<pb n="32b"/>
　敖氏曰此授受皆同面别於聘時賓主之儀也<lb/>
　張氏曰使者受命又重述之以告上介故上文云接<lb/>
　聞命也<lb/>
　　世佐案君出命之時上介既接聞之矣使者又重<lb/>
　　述之以傋遺忘敬慎之至也張云述以告上介非<lb/>
上介受圭屈繅出授賈人衆介不從<lb/>
　註曰賈人將行者在門外北面<lb/>
　疏曰上介送圭出與賈人訖當復入故衆介不從以<lb/>
<pb n="33a"/>
　待之<lb/>
　敖氏曰自賈人取圭至此凡三授受或垂繅或屈繅<lb/>
　蓋相變以為儀然亦莫不有義存焉也上介出授實<lb/>
　人賈人以他櫝藏之<lb/>
受享束帛加璧受夫人之聘璋享𤣥纁束帛加琮皆如<lb/>
初<lb/>
　註曰享獻也既聘又獻所以厚恩惠也帛今之璧色<lb/>
　繒也夫人亦有聘享者以其與已同體為國小君也<lb/>
<pb n="33b"/>
　其聘用璋取其半珪也君享用璧夫人用琮天地配<lb/>
　合之象也圭璋特達瑞也璧琮有加往德也周禮曰<lb/>
　瑑圭璋璧琮以頫聘<lb/>
　敖氏曰凡以玉帛之屬為禮其於敵以上者皆曰享<lb/>
　束帛加璧者束帛之上加以璧也加琮亦然此二束<lb/>
　帛即曏之所展而官載之者至是復取而合諸璧琮<lb/>
　以見用之之法也享束帛不言𤣥纁文省耳夫人之<lb/>
　聘璋享琮謂君復以二器聘享主國君之夫人也聘<lb/>
<pb n="34a"/>
　享主君而并及其夫人所以見敬愛主君之至也記<lb/>
　曰君以社稷故在寡小君足以明之矣聘君用圭聘<lb/>
　夫人用璋享君用璧享夫人用琮尊卑之差也聘用<lb/>
　圭璋以為信也事用璧琮以為禮也圭璋特達以其<lb/>
　尊而幣不足以稱之也璧琮有加以其降於圭璋可<lb/>
　以用幣又以將其厚意也聘享夫人之禮惟聘則有<lb/>
　之諸侯相朝無是禮也<lb/>
　張氏曰束帛𤣥纁前授幣時已授矣此復言者以方<lb/>
<pb n="34b"/>
　授璧琮取其相配之物兼言之如云享時束帛上所<lb/>
　加之璧𤣥纁束帛上所加之琮耳引周禮者見此出<lb/>
　聘之玉以瑑為文非君所執之圭與璧也如初者如<lb/>
　受圭之儀也<lb/>
　　世佐案束帛所以藉璧與琮者也𤣥纁其色也亦<lb/>
　　𤣥三而纁二與於享夫人之帛言其色則享君者<lb/>
　　素也禮有以素為貴者亦此之謂也璧圓而琮方<lb/>
　　天地之象也圭璋無藉以將信也璧琮有加以致<lb/>
<pb n="35a"/>
　　厚也既聘則還圭璋而受璧琮也二束帛夕既展<lb/>
　　而載之矣此時唯受玉乃并束帛言之者取其相<lb/>
　　配且以别於圭璋之無加者也張説得之敖云復<lb/>
　　取而合諸璧琮非皆上所受三玉也初謂其授<lb/>
　　受之儀及垂屈之法也周禮典瑞云瑑圭璋璧琮<lb/>
　　繅皆二采一就是璧也璋也琮也亦有繅如圭矣<lb/>
遂行舎於郊<lb/>
　註曰於此脱舎衣服乃即道也曲禮曰凡為君使已<lb/>
<pb n="35b"/>
　受命君言不宿於家<lb/>
　疏曰鄭註云吉時道路深衣則此脱朝服服深衣以<lb/>
　行<lb/>
　敖氏曰為將有事於于此也記曰問大夫之幣俟于<lb/>
　郊<lb/>
　　世佐案郊近郊也以下註推之近郊上公二十五<lb/>
　　里侯伯十五里子男五里受命之日必至是而舎<lb/>
　　者急公義也古者吉行日五十里是日有告禰受<lb/>
<pb n="36a"/>
　　命諸儀及出國門又有祖祭飲餞之事故不能如<lb/>
　　常也<lb/>
斂旜<lb/>
　註曰此行道耳未有事也斂藏也<lb/>
　　　　右受命遂行<lb/>
若過邦至於竟使次介假道束帛將命於朝曰請帥奠<lb/>
幣<lb/>
　註曰至竟而假道諸侯以國為家不敢直徑也將猶<lb/>
<pb n="36b"/>
　奉也帥猶道也請道已道路所當由<lb/>
　敖氏曰次介士也假道禮輕故使次介將命猶致命<lb/>
　也此朝謂大門外奠幣者賤不敢授也<lb/>
　郝氏曰至竟抵他國界上借路以通也將命奉主君<lb/>
　命以請也朝即所過國君之朝<lb/>
下大夫取以入告出許遂受幣<lb/>
　註曰言遂者明受其幣非為許故也容其辭讓不得<lb/>
　命也<lb/>
<pb n="37a"/>
　疏曰幣本為行禮非為求許若因許道受幣當云出<lb/>
　許受幣不須言遂今云遂是已許道尚辭讓此幣不<lb/>
　得命遂受之故云遂也<lb/>
　郝氏曰下大夫謂彼國下大夫<lb/>
餼之以其禮上賓大牢積唯芻禾介皆有餼<lb/>
　註曰凡賜人以牲生曰餼餼猶稟也給也以其禮者<lb/>
　尊卑有常差也常差者上賓上介牲用大牢羣介用<lb/>
　少牢米皆百筥牲陳於門内之西北面米設於中庭<lb/>
<pb n="37b"/>
　上賓上介致之以束帛羣介則牽羊焉上賓有禾十<lb/>
　車芻二十車禾以秣馬<lb/>
　李氏微之曰賓大牢則介不得用大牢積唯芻禾則<lb/>
　無米可見矣<lb/>
　敖氏曰其禮者賓則大牢上介則少牢羣介則特牲<lb/>
　也米禾薪芻皆謂之積積唯芻禾是無薪與米也上<lb/>
　賓有積上介以下未必有之此餼積唯若是所以降<lb/>
　於主國之禮賓也然以此而待過客亦不為不厚矣<lb/>
<pb n="38a"/>
　餼與積皆陳於門外其餼以大牢者牽牛以致之少<lb/>
　牢者牽羊以致之特牲則束之也亦執其紲以致之<lb/>
　與<lb/>
　張氏曰積唯芻禾謂所致之積唯芻與禾無米車也<lb/>
　介但有餼無積<lb/>
　　世佐案鄭謂上介亦餼以大牢羣介少牢積又有<lb/>
　　米皆與經不合當以後三説為正<lb/>
士帥没其竟<lb/>
<pb n="38b"/>
　註曰没盡<lb/>
　郝氏曰遣士引導盡彼國界也<lb/>
誓於其竟賓南面上介西面衆介北面東上史讀書司<lb/>
馬執筴立於其後<lb/>
　註曰此使次介假道止而誓也賓南面專威信也史<lb/>
　於衆介之前北面讀書以𠡠告士衆為其犯禮暴掠<lb/>
　也禮君行師從卿行旅從司馬主軍法者執策示罰<lb/>
　疏曰此誓當在使次介假道之時止而誓因上設彼<lb/>
<pb n="39a"/>
　國禮法訖乃更却本而言之不謂此士帥没竟後<lb/>
　敖氏曰春秋傳昭六年楚公子棄疾聘晉過鄭禁芻<lb/>
　牧採樵不入田不樵樹不采蓻不抽屋不强匄誓曰<lb/>
　有犯命者君子廢小人降此所誓者其類之乎書謂<lb/>
　誓辭史讀書不言東面亦可知也此當在次介假道<lb/>
　而復命之時言於此者終上事而後及之耳<lb/>
　　　　右假道<lb/>
未入竟壹肄<lb/>
<pb n="39b"/>
　註曰肄習也習聘之威儀重失誤<lb/>
　疏曰竟謂所聘之國境<lb/>
　　世佐案壹肄謂一次習之而已對下展幣凡三次<lb/>
　　而言也郝云壹逐一也非<lb/>
為壝壇畫階帷其北無宫<lb/>
　註曰壝土象壇也帷其北宜有所鄉依也無宫不壝<lb/>
　土畫外垣也<lb/>
　疏曰案覲禮與司儀同為壇三成宫方三百步此壇<lb/>
<pb n="40a"/>
　止壝土為之無成又無尺數是象之也不壝土以畫<lb/>
　外垣是無宫也<hi>從通解節本</hi>
　敖氏曰築壇而卑曰壝壇為壝壇象堂也壇卑故畫<lb/>
　地為階必畫階者習升降之儀也帷其北象房室以<lb/>
　為堂深之節無宫謂不為外垣亦不以他物象之也<lb/>
　天子之禮有車宫壇壝宫惟宫諸侯未聞<lb/>
　郝氏曰累土為圍曰壝壇壇塲壝土以象壇塲畫地<lb/>
　以象東西階<lb/>
<pb n="40b"/>
　張氏曰案廣韻壝埒也壇也葢壇之形埒也壇須築<lb/>
　土髙厚有階級壝則畧除地聚土令有形埒而已此<lb/>
　壇壝兼言壝亦有壇名也<lb/>
朝服無主無執也<lb/>
　註曰不立主人主人尊也不執玉不敢䙝也徒習其<lb/>
　威儀而已<lb/>
　敖氏曰必言朝服者嫌肄聘儀則當如聘服也固無<lb/>
　主矣乃言之者嫌習禮則或當以人象之也無執不<lb/>
<pb n="41a"/>
　執玉帛也無主則無授受之儀故不必執之且不敢<lb/>
　䙝也凡道路常服卿大夫則朝服士以下則𤣥端與<lb/>
　　世佐案道路深衣至是乃易朝服者以習儀重之<lb/>
　　也不皮弁下於聘也敖説非執兼玉帛而言則得<lb/>
　　之<lb/>
介皆與北面西上<lb/>
　註曰入門左之位也<lb/>
　敖氏曰言皆與者肄時介無事嫌不必與也<lb/>
<pb n="41b"/>
習享士執庭實<lb/>
　註曰士士介也庭實必執之者皮則有攝張之節<lb/>
　敖氏曰士乃有司之主執庭實者也實如内實之實<lb/>
　此庭實謂皮若馬也對堂上之幣而言故謂之庭實<lb/>
　　世佐案玉帛不敢執尊也庭實賤故執之<lb/>
習夫人之聘享亦如之習公事不習私事<lb/>
　註曰公事致命者也<lb/>
　疏曰公事謂君聘享夫人聘享及問卿大夫皆致君<lb/>
<pb n="42a"/>
　命也私事謂私覿於君私面於卿大夫<lb/>
　　　　右習儀<lb/>
及竟張旜誓<lb/>
　註曰張旜明事在此國也張旜謂使人維之<lb/>
　敖氏曰或云張或云載互文耳誓之儀亦如初<lb/>
乃謁關人<lb/>
　註曰謁告也古者竟上為關以譏異服識異言<lb/>
　疏曰周禮司關職云凡四方之賓客叩關則為之告<lb/>
<pb n="42b"/>
　　世佐案關人葢庻人在官者也天子每關下士二<lb/>
　　人<lb/>
關人問從者幾人<lb/>
　註曰欲知聘問且為有司當共委積之具<lb/>
　疏曰不問使人而問從者關人卑不敢輕問尊者故<lb/>
　問從者問得從者即知使者是大聘是小聘以卿行<lb/>
　旅從若大夫當百人也共具者賓客入竟當於廬宿<lb/>
　市設少曰委多曰積<lb/>
<pb n="43a"/>
　敖氏曰欲知其人數者所以防奸人<lb/>
以介對<lb/>
　註曰以所與受命者對謙也聘禮上公之使者七介<lb/>
　侯伯之使者五介子男之使者三介以其代君交於<lb/>
　列國是以貴之周禮曰凡諸侯之卿其禮各下其君<lb/>
　二等<lb/>
　敖氏曰以介數對則人數亦在其中春秋傳曰卿行<lb/>
　旅從若侯伯之國也介者五人則知使者之為卿而<lb/>
<pb n="43b"/>
　從者五百人矣<lb/>
　張氏曰上公介九人諸侯介七人子男介五人卿下<lb/>
　其君二等大夫又各下卿二等不以從者對而以介<lb/>
　對亦以知介數即為聘為問可知其從者多少亦可<lb/>
　知也<lb/>
君使士請事遂以入竟<lb/>
　註曰請猶問也問所為來之故也遂以入因道之<lb/>
　疏曰君得關人告即知為聘來使士迎之而云使士<lb/>
<pb n="44a"/>
　請事君子不必人故知而猶問也<lb/>
　敖氏曰使者既謁關人因止於竟未敢輒入闗人以<lb/>
　告於君於是君使士請事其辭葢曰寡君使某請事<lb/>
　賓既對遂帥之入竟也<lb/>
　　　　右及竟<lb/>
入竟斂旜乃展<lb/>
　註曰復校録幣重其事斂旜變於始入<lb/>
　敖氏曰玉幣各有主之者至是乃復展之周慎之至<lb/>
<pb n="44b"/>
　也斂旜乃展者見非公事不張旜<lb/>
　郝氏曰斂旜暫駐也展展視玉帛皮馬之類恐逺道<lb/>
　齎持疏虞也<lb/>
布幕賓朝服立於幕東西面介皆北面東上賈人北面<lb/>
坐拭圭<lb/>
　註曰拭清也側幕而坐乃開櫝<lb/>
　敖氏曰布幕亦管人也介之位葢在賓西南賈人則<lb/>
　少進亦在賓之西南而在幕之東南也拭圭者就櫝<lb/>
<pb n="45a"/>
　拭之故下乃云執<lb/>
　　世佐案云介皆北面東上則上介與衆並立也及<lb/>
　　視圭之時上介少進<lb/>
遂執展之<lb/>
　註曰持之而立告在<lb/>
上介北面視之退復位<lb/>
　註曰言退復位則視圭進違位<lb/>
退圭<lb/>
<pb n="45b"/>
　註曰圭璋尊不陳之<lb/>
　疏曰璋未拭而并言之者欲見皆不可陳故<lb/>
　敖氏曰退之者其展視畢也退則藏之於櫝與<lb/>
陳皮北首西上又拭璧展之㑹諸其幣加於左皮上上<lb/>
介視之退<lb/>
　註曰㑹合也諸於也<lb/>
　疏曰璧言合諸幣者享時當合故今亦合而陳之<lb/>
　敖氏曰璧㑹諸幣上介乃視之貶於圭且欲并視幣<lb/>
<pb n="46a"/>
　也退退復位也<lb/>
　　世佐案幣束帛也至是言㑹諸其幣者以其初授<lb/>
　　幣授玉異未嘗㑹也必㑹之者見其用之之法也<lb/>
　　上介既復位賈人亦退璧而藏之有司退皮幣<lb/>
馬則幕南北面奠幣於其前<lb/>
　註曰前當前幕上<lb/>
　敖氏曰亦以璧㑹於幣乃奠之<lb/>
展夫人之聘享亦如之<lb/>
<pb n="46b"/>
　敖氏曰展璋如圭展琮如璧<lb/>
賈人告於上介上介告於賓<lb/>
　註曰展夫人聘享上介不視貶於君也賈人既拭璋<lb/>
　琮南面告於上介上介於是乃東面以告賓亦所謂<lb/>
　放而文之類<lb/>
　敖氏曰告之以展聘享之玉幣已畢也<lb/>
　　世佐案告告展畢也註説非<lb/>
有司展羣幣以告<lb/>
<pb n="47a"/>
　註曰羣幣私覿及大夫者有司載幣者自展自告<lb/>
　敖氏曰有司自展既則以告上介上介亦告於賓此<lb/>
　皮幣葢不陳於幕辟君禮也　案註云及者即記所<lb/>
　謂幣之所及者也<lb/>
　　世佐案羣幣亦展於幕傋塵坋也但上介不進視<lb/>
　　耳<lb/>
及郊又展如初<lb/>
　註曰郊遠郊也周制天子畿内千里逺郊百里以此<lb/>
<pb n="47b"/>
　差之逺郊上公五十里侯伯三十里子男十里也郊<lb/>
　各半之<lb/>
及館展幣於賈人之館如初<lb/>
　註曰館舎也遠郊之内有候館可以小休止沐浴展<lb/>
　幣不於賓館者為主國之人有勞問已者就焉便疾<lb/>
　也<lb/>
　疏曰周禮遺人職云十里有廬二十里有宿五十里<lb/>
　有市市有候館畿内道路皆有候館鄭據此候館在<lb/>
<pb n="48a"/>
　逺郊之内不謂於此獨有也<lb/>
　敖氏曰幣亦兼玉而言展之於賈人之館者展事將<lb/>
　終故禮殺而由便也自入竟至此凡三展者以聘事<lb/>
　將至而愈慎且一與主國卿大夫為禮則不暇及之<lb/>
　矣此所以屢展而不厭其煩<lb/>
　　世佐案展幣皆於館舎非如習儀時之於壝壇也<lb/>
　　此云及館者謂卿致館之館前聘一日也次於此<lb/>
　　者因上事而終言之註云逺郊之候館誤<lb/>
<pb n="48b"/>
　　　　右展幣<lb/>
賓至於近郊張旜<lb/>
　敖氏曰亦為有下事也此後不見斂旜之節至館為<lb/>
　之可知<lb/>
君使下大夫請行反君使卿朝服用束帛勞<lb/>
　註曰請行問所之也雖知之謙不必也士請事大夫<lb/>
　請行卿勞彌尊賓也其服皆朝服<lb/>
　敖氏曰請行謂請之行葢速之也勞亦謂勞其道路<lb/>
<pb n="49a"/>
　勞苦殷勤之意也使卿亦以其爵也主君於朝君則<lb/>
　親郊勞故此禮放之而以同班葢行禮欲其稱也下<lb/>
　凡使卿者其義皆然<lb/>
　　世佐案請行亦迎賓也謙若不敢必其為已故曰<lb/>
　　請行曏使士請事既知其聘矣至是則問其所之<lb/>
　　也既知其為已而來乃使卿勞事有漸也敖以請<lb/>
　　行為速之非<lb/>
上介出請入告賓禮辭迎於舎門之外再拜<lb/>
<pb n="49b"/>
　註曰出請出門西面請所以來事也入告入北面告<lb/>
　賓也每所及至皆有舎其有來者與皆出請入告於<lb/>
　此言之者賓彌尊事彌録<lb/>
　疏曰此時賓當在賓館阼階西面故上介北面告賓<lb/>
　也前士請事大夫請行亦當出請入告於此始言之<lb/>
　者先士次大夫後卿以是先卑後尊今復見此言故<lb/>
　云賓彌尊事彌録也<lb/>
　朱子曰註中與字陸氏音餘監本作者此非疑詞不<lb/>
<pb n="50a"/>
　當音餘複出者字亦無義理竊疑本介字也<lb/>
　敖氏曰賓禮辭者以其用幣也上介以賓辭告勞者<lb/>
　復得言而入賓乃出迎若士請事大夫請行則上介<lb/>
　出請入告而賓即出拜於門外不迎之以入以其不<lb/>
　受幣也上不言出請入告而於此言之者禮簡者其<lb/>
　文或畧禮繁者其文必傋經之例然爾<lb/>
勞者不答拜<lb/>
　註曰凡為人使不當其禮<lb/>
<pb n="50b"/>
賓揖先入受於舎門内<lb/>
　註曰不受於堂此主於侯伯之臣也公之臣受勞於<lb/>
　堂<lb/>
　疏曰司儀云諸公之臣相為國客及大夫郊勞三辭<lb/>
　拜辱三讓登聽命是公之臣受勞於堂之事<lb/>
　敖氏曰惟云舎門是舎但有一門耳此公館之異者<lb/>
　也先入門右而北面<lb/>
勞者奉幣入東面致命<lb/>
<pb n="51a"/>
　註曰東面鄉賓<lb/>
　疏曰賓在館如主人當入門西面故勞者東面鄉之<lb/>
　敖氏曰入入門左致命致其君命也<lb/>
賓北面聽命還少退再拜稽首受幣勞者出<lb/>
　註曰北面聽命若君南面然少退象降拜<lb/>
　敖氏曰賓入門即北面至是乃言之者亦因事而見<lb/>
　之耳受幣葢在庭中西下言歸饔餼之禮賓升堂北<lb/>
　面聽命受幣於堂中西此雖受幣於庭亦當放之<lb/>
<pb n="51b"/>
　　世佐案初入門之時賓西面賓為主人也及聽命<lb/>
　　乃北面臣也敖云入門即北面非<lb/>
授老幣<lb/>
　註曰老賓之臣<lb/>
出迎勞者<lb/>
　註曰欲儐之<lb/>
　敖氏曰勞者出俟於門外上介出請勞者告事畢上<lb/>
　介入告賓乃出迎之而告以欲儐之之辭<lb/>
<pb n="52a"/>
勞者禮辭賓揖先入勞者從之乘皮設<lb/>
　註曰設於門内也物四曰乘皮麋鹿皮也<lb/>
　疏曰庭實當三分庭一在南設之今以儐勞者在庭<lb/>
　故設於門内也<lb/>
　敖氏曰乘皮設亦宜在門内之西其於勞者之南與<lb/>
賓用束錦儐勞者<lb/>
　註曰言儐者賓在公館如家之義亦以來者為賓<lb/>
　疏曰司儀註云上於下曰禮敵者曰儐<lb/>
<pb n="52b"/>
　敖氏曰聘禮凡大夫士所用之幣皆以錦蓋不敢與<lb/>
　尊者之幣同因事而用幣於賓謂之儐所以見殷勤<lb/>
　也<lb/>
勞者再拜稽首受<lb/>
　註曰稽首尊國賓也<lb/>
　疏曰周禮大祝辨九拜一曰稽首首至地臣拜君法<lb/>
　二曰頓首頭叩地平敵相拜法三曰空首首至手君<lb/>
　答臣下拜法郊特牲云大夫之臣不稽首非尊家臣<lb/>
<pb n="53a"/>
　以辟君也今此勞者與賓同類不頓首而稽首故云<lb/>
　尊國賓也下賓亦稽首送者以是為君使故亦稽首<lb/>
　以報之也<lb/>
　敖氏曰此受幣蓋當門中南面賓北面授既受則東<lb/>
　面俟<lb/>
賓再拜稽首送幣<lb/>
　註曰受送拜皆北面象階上<lb/>
　疏曰案歸饔餼賓儐大夫時賓楹間北面授幣大夫<lb/>
<pb n="53b"/>
　西面受此賓亦宜與彼同北面授還北面拜送若然<lb/>
　云受送拜皆北面者誤當云授送拜皆北面竝據賓<lb/>
　而言也<hi>朱子曰西面當作南面授張氏曰如疏言則拜字不得連下讀當云  拜送不當作送拜</hi>
　敖氏曰案註云受送拜者謂受者送者之拜也象階<lb/>
　上者謂放儐於堂之禮也<lb/>
　　世佐案下經云賓致幣大夫對北面當楣再拜稽<lb/>
　　首受幣於楹間南面退東面俟賓再拜稽首送幣<lb/>
　　是受者送者之拜皆北面矣疏改註受字為授誤<lb/>
<pb n="54a"/>
勞者揖皮出乃退賓送再拜<lb/>
　註曰揖皮出東面揖執皮者而出<lb/>
　疏曰執皮者在門内當門勞者在執皮之西故知東<lb/>
　面揖皮揖之若親受之又執皮是賓之使者執皮者<lb/>
　得揖從出勞者從人當訝受之<lb/>
　敖氏曰勞者已執幣不可以復執皮故揖執皮者欲<lb/>
　其為已執之以出也公食大夫禮曰賓北面揖執庭<lb/>
　實以出然則此亦北面揖之矣出則幣與皮各有受<lb/>
<pb n="54b"/>
　之者不言者可知也<lb/>
　　世佐案設皮之處及揖皮所鄉經皆無明文只當<lb/>
　　以註疏為正敖氏必欲易之亦好立異之過也公<lb/>
　　食大夫非敵者之禮恐不足援以為證<lb/>
夫人使下大夫勞以二竹簠方𤣥被纁裏有蓋<hi>陸氏曰簠本或作簋外圓内方曰簠内圓外方曰簋</hi>
　註曰竹簠方者器名也以竹為之狀如簋而方如今<lb/>
　寒具筥筥者圜此方耳<lb/>
<pb n="55a"/>
　疏曰簠皆用木而圓受斗二升此則用竹而方故云<lb/>
　如簋而方<lb/>
　敖氏曰夫人使勞之者以其亦奉命而聘享已也<lb/>
　郝氏曰被巾也簠有蓋加被覆之<lb/>
　　世佐案以釋文考之當以簠字為正簠本外圓故<lb/>
　　云方以見其制之異也敖本作簋非註疏簋字亦<lb/>
　　恐是簠字之譌<lb/>
其實棗蒸栗擇兼執之以進<lb/>
<pb n="55b"/>
　註曰兼猶兩也右手執棗左手執栗<lb/>
　敖氏曰蒸熟之也擇治之謂去其皮也<lb/>
賓受棗大夫二手授栗<lb/>
　註曰受授不游手慎之也<lb/>
　疏曰初兩手俱用旣授棗而不兩手共授栗則是游<lb/>
　暇一手為不慎矣<lb/>
賓之受如初禮<lb/>
　註曰如卿勞之儀<lb/>
<pb n="56a"/>
儐之如初<lb/>
　　　　右郊勞<lb/>
下大夫勞者遂以賓入<lb/>
　註曰出以束錦授從者因東面釋辭請導之以入然<lb/>
　則賓送不拜<lb/>
　疏曰覲禮大夫勞侯氏侯氏即從大夫入拜送大夫<lb/>
　天子使尊故雖從亦拜送與此異<lb/>
　敖氏曰入入國門也賓不拜送者辟諸侯於天子使<lb/>
<pb n="56b"/>
　者之禮也<lb/>
至於朝主人曰不腆先君之祧旣拚以俟矣<lb/>
　註曰賓至外門下大夫入告出釋此辭主人者公也<lb/>
　不言公而言主人主人接賓之辭明至欲受之不敢<lb/>
　稽賓也腆猶善也遷主所在曰祧周禮天子七廟文<lb/>
　武為祧諸侯五廟則祧始祖也是亦廟也言祧者祧<lb/>
　尊而廟親待賓客者上尊者<lb/>
　疏曰周禮守祧職云掌守先王先公之廟祧鄭註云<lb/>
<pb n="57a"/>
　廟謂太祖之廟及三昭三穆遷主所藏曰祧先公之<lb/>
　遷主藏於后稷之廟先王之遷主藏於文武之廟天<lb/>
　子有二祧以藏先王之遷主諸侯無之但遷祖藏於<lb/>
　太祖廟故此亦以名太祖廟為祧也下文受賓聘享<lb/>
　皆在廟此云先君之祧明是太祖廟可知於太祖廟<lb/>
　受聘享以尊之若饗食則於禰廟燕又在寢彌相親<lb/>
　也此鄭義若孔君王肅則以髙祖之父及祖為二祧<lb/>
　非鄭義也<lb/>
<pb n="57b"/>
　敖氏曰守祧掌守先王先公之廟祧其遺衣服藏焉<lb/>
　又云其廟則有司脩除之其祧則守祧黝琧之然則<lb/>
　祧者廟堂以北之稱也拚灑掃也受聘於廟故其言<lb/>
　若此葢縁賓意欲速達其君命也<lb/>
　　世佐案受聘享於太祖廟尊賓也廟堂以北非行<lb/>
　　禮之所何以稱焉敖誤矣<lb/>
賓曰俟閒<lb/>
　註曰賓之意不欲奄卒主人也且以道路悠逺欲沐<lb/>
<pb n="58a"/>
　浴齋戒俟閒未敢聞命<lb/>
　敖氏曰閒暇也言此者謂已雖欲速達君命亦不可<lb/>
　不俟主人之暇乃為之亦縁主人意而言也大禮而<lb/>
　倉卒受之非人情<lb/>
　郝氏曰行色倉卒休沐而后可進不敢自言閒而言<lb/>
　俟君閒婉辭也<lb/>
大夫帥至於館卿致館<lb/>
　註曰致至也賓至此館主人以上卿禮致之所以安<lb/>
<pb n="58b"/>
　之也<lb/>
　敖氏曰賓言俟閒然後致館亦尚辭讓也大夫即曏<lb/>
　者以賓入者也帥亦謂道賓賓至於館則入矣致如<lb/>
　致爵之致致館謂以君命致此館於賓也<lb/>
　郝氏曰記云卿館於大夫蓋主於大夫家也<lb/>
　張氏曰以上卿禮致之謂使上卿以束帛之禮致之<lb/>
　也周禮司儀職云諸公之臣相為國客致館如初之<lb/>
　儀鄭註云如郊勞也不儐耳郊勞用束帛則此致館<lb/>
<pb n="59a"/>
　亦用束帛可知也<lb/>
賓迎再拜卿致命賓再拜稽首卿退賓送再拜<lb/>
　註曰卿不俟設飱之畢以不用束帛致故也不用束<lb/>
　帛致之者明為新至非大禮也<lb/>
　疏曰卿不言答拜文畧耳雖不言入言迎則入門可<lb/>
　知致命者亦東面<lb/>
　朱子曰此致止謂致館耳註疏云兼致飱非是<lb/>
　敖氏曰致命者致其君致館之命也致命於門外者<lb/>
<pb n="59b"/>
　以無幣也<lb/>
　張氏曰註不用束帛致之指設飱而言也設飱禮輕<lb/>
　故可畧也<lb/>
　　世佐案致館之禮與郊勞相似而不以幣不儐則<lb/>
　　其異也雖不以幣而致命亦當入門疏云以束帛<lb/>
　　致敖云在門外皆非<lb/>
　　　　右致館<lb/>
宰夫朝服設飱<lb/>
<pb n="60a"/>
　註曰食不傋禮曰飱<lb/>
　疏曰云不傋禮者對饔餼而言饔餼生與腥飪俱有<lb/>
　餘物又多此飱唯有腥飪餘物又少<lb/>
　敖氏曰宰夫士也以奉君命故亦朝服徒有食而無<lb/>
　他饌謂之飱傳曰盤飱寘璧是也徒食食亦曰飱玉<lb/>
　藻曰不食肉而飱是也二者所指雖殊義則同耳此<lb/>
　禮用大牢其上有簠簋豆鉶之屬乃云飱者主人之<lb/>
　謙辭所以甚言其菲薄也故禮亦因以為名云<lb/>
<pb n="60b"/>
　郝氏曰熟食曰飱有腥而言熟食賓即次未舉火饋<lb/>
　主熟也無生牽故但謂飱<lb/>
飪一牢在西鼎九羞鼎三腥一牢在東鼎七<lb/>
　註曰中庭之饌也飪熟也熟在西腥在東象春秋也<lb/>
　鼎西九東七凡其鼎實與其陳如陳饔餼羞鼎則陪<lb/>
　鼎也以其實言之則曰羞以其陳言之則曰陪<lb/>
　疏曰鼎西九東七者九謂正鼎九牛羊豕魚腊腸胃<lb/>
　膚鮮魚鮮腊東七者腥鼎無鮮魚鮮腊故七陪鼎三則下<lb/>
<pb n="61a"/>
　云膷臐膮是也<lb/>
　敖氏曰牢大牢也大牢者牛羊豕各一也飪鼎九腥<lb/>
　鼎七乃皆云牢者主於牛羊豕也飪在西腥在東以<lb/>
　西為尊也腥减二鼎亦明其輕於飪也此飱牢二不<lb/>
　視其饔餼之死牢者别於朝君之禮也<lb/>
堂上之饌八西夾六<lb/>
　註曰八六者豆數也凡饌以豆為本堂上八豆八簋<lb/>
　六鉶兩簠八壺西夾六豆六簋四鉶兩簠六壺其實<lb/>
<pb n="61b"/>
　與其陳亦如饔餼<lb/>
　郝氏曰堂上之饌豆簋之類皆以八為數夾夾室今<lb/>
　廂房西夾設饌食從者也以六為數殺也<lb/>
門外米禾皆二十車<lb/>
　註曰禾稾實并刈者也諸侯之禮車米視生牢禾視<lb/>
　死牢牢十車大夫之禮皆視死牢而已雖有生牢不<lb/>
　取數焉米陳門東禾陳門西<lb/>
　疏曰註説皆約下歸饔餼知之後放此<lb/>
<pb n="62a"/>
　敖氏曰皆二十車者大夫飱禮其米禾皆視其牢牢<lb/>
　十車朝君之飱禮則米禾共視其牢也凡飱皆無生<lb/>
　牢<lb/>
薪芻倍禾<lb/>
　註曰各四十車凡此之陳亦如饔餼<lb/>
　郝氏曰供㸑曰薪飼馬曰芻<lb/>
上介飪一牢在西鼎七羞鼎三堂上之饌六門外米禾<lb/>
皆十車薪芻倍禾<lb/>
<pb n="62b"/>
　註曰西鼎七無鮮魚鮮腊<lb/>
　　世佐案上介之牢西鼎减二無東鼎堂上之饌亦<lb/>
　　减二無西夾之饌米禾薪芻皆半於賓此其殺也<lb/>
衆介皆少牢<lb/>
　註曰亦飪在西鼎五羊豕腸胃魚腊新至尚熟堂上<lb/>
　之饌四豆四簋兩鉶四壺無簠<lb/>
　敖氏曰少牢五鼎羊豕魚腊膚與饋食之鼎同也此<lb/>
　少牢故無堂上之饌<lb/>
<pb n="63a"/>
　　世佐案此五鼎之實當與少牢饋食禮同註以腸<lb/>
　　胃易膚而疏云生人食與祭異葢飾説也衆介西<lb/>
　　鼎又减二門外之設皆無之又其殺也玉藻云朔<lb/>
　　月少牢五俎四簋則堂之饌當如註説<lb/>
　　　　右設飱<lb/>
　郝氏曰上公之使其介七人則是賓與上介一飱之<lb/>
　費米禾薪芻車一百八十乘又衆介六人數半上介<lb/>
　亦用車一百八十乘通車三百六十乘也無論薪米<lb/>
<pb n="63b"/>
　狼戾雖街衢充塞何地可容及饔餼之歸愈侈費矣<lb/>
　晏嬰所謂飲食若流者其然與<lb/>
　　世佐案米禾薪芻賓共百二十車上介半之衆介<lb/>
　　則無通車百八十乗而已葢卿行旅從非是則不<lb/>
　　足以供之矣郝謂用車三百六十乗而以侈費詆<lb/>
　　經妄矣國之經費賓祭最鉅皆所以弭灾而福民<lb/>
　　有不可以儉嗇將之者且大聘十二年一行而遇<lb/>
　　國有凶荒札喪之變則又有殺禮之義見於周禮<lb/>
<pb n="64a"/>
　　掌客制禮者亦豈漫無樽節於其間哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷十五<lb/>
</p>
<p>
</p>
  </div>
</body>
</text>
</TEI>
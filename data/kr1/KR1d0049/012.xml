<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮集編卷九</head> <lb/>
    <p>
<pb n="1a"/>
欽定四庫全書<lb/>
　儀禮集編卷九<lb/>
　　　　　　　　　　龍里縣知縣盛世佐撰<lb/>
鄉射禮第五之二<lb/>
司馬命獲者執旌以負侯<lb/>
　註曰欲令射者見侯與旌深有志於中<lb/>
　郝氏曰旌先倚侯三耦將射乃命獲者執旌北向背<lb/>
　侯立俟司馬命也<lb/>
<pb n="1b"/>
　張氏曰上文命張侯倚旌疏云同是西階前至此未<lb/>
　有他事當亦西階前命之也<lb/>
　　世佐案下記云命負侯者由其位正謂此也張云<lb/>
　　西階前命之非<lb/>
獲者適侯執旌負侯而俟<lb/>
　疏曰俟司馬命去侯<lb/>
司射還當上耦西面作上耦射<lb/>
　註曰還左還也作使也<lb/>
<pb n="2a"/>
　張氏曰三耦在司射之西南東面今欲西面命射故<lb/>
　知左還<lb/>
司射反位上耦揖進上射在左並行當階北面揖及階<lb/>
揖上射先升三等下射從之中等<lb/>
　註曰中猶間也<lb/>
　敖氏曰中等空一等也同階升者前後相當宜空一<lb/>
　等以相逺為敬與異階升者之義不同其降亦然<lb/>
上射升堂少左下射升上射揖並行<lb/>
<pb n="2b"/>
　註曰並併也併東行<lb/>
　疏曰云少左者辟下射升階也<lb/>
皆當其物北面揖及物揖皆左足履物還視侯中合足<lb/>
而俟<lb/>
　疏曰俟司馬命去侯<lb/>
　敖氏曰不云不方足省文耳<lb/>
　張氏曰當物上射當右物下射當左物履物還視侯<lb/>
　中皆傚誘射之儀<lb/>
<pb n="3a"/>
　　世佐案合足猶正足也謂俯察其足之縦横必合<lb/>
　　於所畫之物<lb/>
司馬適堂西不決遂袒執弓<lb/>
　註曰不決遂因不射不備<lb/>
　敖氏曰惟云適堂西是猶未出於司射之南也云執<lb/>
　弓是亦不挾也不決遂不挾弓變於大射也<lb/>
出於司射之南升自西階鈎楹由上射之後西南面立<lb/>
於物間右執簫南揚弓命去侯<lb/>
<pb n="3b"/>
　註曰簫弓末也大射曰左執弣揚猶舉也<lb/>
　敖氏曰去離也命去侯者令辟射且當獲也<lb/>
　郝氏曰時獲者南負侯所居乏在西故西南面命之<lb/>
　簫弰同<lb/>
獲者執旌許諾聲不絶以至於乏坐東面偃旌興而俟<lb/>
　註曰聲不絶不以宫商不絶而已鄉射威儀省偃猶<lb/>
　仆也<lb/>
　疏曰大射云負侯皆許諾以宫趨直西及乏南又諾<lb/>
<pb n="4a"/>
　以商至乏聲止是其威儀多此不者威儀省故也<lb/>
　敖氏曰此去侯亦宜趨直西乃折北而就乏東面偃<lb/>
　旌是旌亦東首矣俟俟中則獲也<lb/>
司馬出於下射之南還其後降自西階反由司射之南<lb/>
適堂西釋弓襲反位立于司射之南<lb/>
　註曰圍下射者眀為二人命去侯<lb/>
　疏曰司射命去侯訖若自物間南行西向適階降是<lb/>
　其順矣然如此似直為上射命去侯是以於物間之<lb/>
<pb n="4b"/>
　南轉而東向又轉而北繞下射東然後西折而適西<lb/>
　階明為二人命去侯也<lb/>
　敖氏曰圍下射而降者往來相變以為儀也反謂復<lb/>
　其故道也司射之南皆指其虛位言也是時司射不<lb/>
　在此襲復衣也此襲對袒而言上衣雖裼猶為襲也<lb/>
　玉藻曰尸襲執玉龜襲非是則皆裼矣反位而著其<lb/>
　在司射之南則前此猶在觶南之位也方有此位而<lb/>
　言反以曏者由是而往故也<lb/>
<pb n="5a"/>
　　世佐案此疏意未眀故通解潤色之然非經義也<lb/>
　　圍下射者威儀之法應爾也下文司射命取矢之<lb/>
　　時上下射皆不在亦圍左物而降則可見矣鄭解<lb/>
　　似迂當以敖說為正云反位則其在此位也不自<lb/>
　　此始矣方其為司正也位在觶南及為司馬則位<lb/>
　　在司射之南反為司正復就觶南之位葢觶南之<lb/>
　　位當階間中庭故射則遷之也必於司射之南從<lb/>
　　其類也不於其為司馬時著之者以司馬之位取<lb/>
<pb n="5b"/>
　　節于司射彼時未見司射位故至是始言之也敖<lb/>
　　云前此猶在觶南之位非<lb/>
司射進與司馬交于階前相左由堂下西階之東北面<lb/>
視上射命曰無射獲無獵獲上射揖司射退反位<lb/>
　註曰射獲謂矢中人也獵矢從傍<lb/>
　疏曰相左之時在司階之西司馬由北而西行司射<lb/>
　由南而東行各以左相近故云相左也司射既不升<lb/>
　堂不得與司射向北司馬向南而相左也云射獲謂<lb/>
<pb n="6a"/>
　矢中人也者人謂獲者<lb/>
　敖氏曰司射進與司馬交於階前著其進之節也相<lb/>
　左著其行之方也司馬南行司射北行而相遇故謂<lb/>
　之交司馬在西司射在東故謂之相左葢南行者以<lb/>
　東為左北行者以西為左也下放此由堂下者自堂<lb/>
　下而少東行也西階之東當上物之南也其於堂中<lb/>
　為少西故取節於西階也惟命上射者以其先發而<lb/>
　下射從之且下射共聞之矣故不復戒戒其射獲獵<lb/>
<pb n="6b"/>
　獲而不及其他者獲近於侯舉近以見其逺也揖以<lb/>
　揖受其戒<lb/>
　郝氏曰司射不升堂由西階東北向上射命曰射無<lb/>
　計獲善射者正已無爭勝之心則發必中度獵猶爭<lb/>
　也不由拾發獵次爭勝射者所戒葢初射誘習不釋<lb/>
　算計獲故以此曉之<lb/>
　　世佐案凡升堂者皆自其位東行當階前乃直北<lb/>
　　至階反位亦如之上經云出于司射之南升自西<lb/>
<pb n="7a"/>
　　階是其徴矣若然則相左之說當如敖解疏誤也<lb/>
　　疏中西階之西下西字姜氏改作前與疏意不協<lb/>
　　亦非無射獲戒其傷人也無獵獲戒其驚人也郝<lb/>
　　說非<lb/>
乃射上射既發挾弓矢而后下射射拾發以將乘矢<lb/>
　敖氏曰弓字衍文挾矢則挾弓可知不必言也大射<lb/>
　儀無弓字既發而挾矢是射時乃傅矢也此亦可以<lb/>
　見其節矣云拾發者亦見下射既發挾矢而後上射<lb/>
<pb n="7b"/>
　射也古之射者其序整齊而不紊其儀從容而不廹<lb/>
　大抵類此<lb/>
　張氏曰上射發第一矢復挾三矢下射乃發矢如是<lb/>
　更發以至四矢畢<lb/>
　　世佐案弓字非衍也謂上射既發第一矢復於帶<lb/>
　　間取第二矢傅於弓而挾之也大射儀無弓字省<lb/>
　　文耳張云復挾三矢亦非<lb/>
獲者坐而獲<lb/>
<pb n="8a"/>
　註曰射者中則大<hi>集說作坐</hi>言獲獲得也射講武田<hi>集說田上</hi>
　<hi>有師字</hi>之類是以中為獲也<lb/>
　敖氏曰必坐而獲者旌在地湏坐乃舉之以獲也且<lb/>
　示有所變<lb/>
舉旌以宫偃旌以商<lb/>
　註曰宫為君商為臣聲和律吕相生<lb/>
　疏曰以宫大言獲也以商小言獲也<lb/>
　敖氏曰此一中而兩言獲也<lb/>
<pb n="8b"/>
獲而未釋獲<lb/>
　註曰但大言獲未釋其算<hi>集說無大字</hi>
　張氏曰釋筭所以識中之多寡註上下文皆言大言<lb/>
　獲疏乃以宫為大言獲商為小言獲是一矢而再言<lb/>
　獲恐未是或一聲漸殺各有所合與<lb/>
　　世佐案大射儀云負侯皆許諾以宫及乏南又諾<lb/>
　　以商此獲者受去侯命之聲也亦宫商為二聲非<lb/>
　　一聲而漸殺註兩言大言獲者據第一聲而言也<lb/>
<pb n="9a"/>
　　張氏以此非疏誤<lb/>
卒射皆執弓不挾南面揖揖如升射<lb/>
　註曰不挾亦右執弦如司射<lb/>
　敖氏曰不挾者變於大射<lb/>
上射降三等下射少右從之中等並行上射于左<lb/>
　　世佐案上經云上射升堂少左此云下射稍右從<lb/>
　　之互文也凡獨升者中階而升也共升則差尊者<lb/>
　　在左差卑者在右雖問一等如其並行之節也並<lb/>
<pb n="9b"/>
　　行上射於左兼在堂上堂下言也張云既降階而<lb/>
　　並行敖云堂上並行下射在左皆非<lb/>
與升射者相左交於階前相揖由司馬之南適堂西釋<lb/>
弓說決拾襲而俟于堂西南面東上三耦卒射亦如之<lb/>
　敖氏曰進退者交則相揖以其事同也司馬之南即<lb/>
　曏者所謂司射之南也此時已有司馬之位又在司<lb/>
　射之南正當往來者之北故以之為節耳釋弓說決<lb/>
　拾以已初射之事畢也說遂而言拾者别於用時也<lb/>
<pb n="10a"/>
　俟俟司射命也三當作二字之誤也二耦謂次耦下<lb/>
　耦也下耦與此異者無與升射者相左相揖之事耳<lb/>
司射去扑倚於西階之西升堂北面吿于賔曰三耦卒<lb/>
射<lb/>
　註曰去扑乃升不敢佩刑器即尊者之側<lb/>
賓揖司射降搢扑反位<lb/>
　註曰以揖然之<lb/>
　　　　右三耦射<lb/>
<pb n="10b"/>
　楊氏曰司射專主射事如請射作射之類皆司射主<lb/>
　之司馬兼總射政如命負侯命去侯之類皆司馬命<lb/>
　之司馬者衆目所觀仰而號令所従出也故凡自堂<lb/>
　降階適堂西者不從階下徑過堂西必向南而行由<lb/>
　司馬之南復自北面以適堂西非特以示威儀乃所<lb/>
　以見聽命司馬之意如此三耦適堂西之類是也記<lb/>
　曰適堂西皆出入於司馬之南唯賔與大夫降階遂<lb/>
　西取弓矢記云尊者宜逸是也有射位有堂西位司<lb/>
<pb n="11a"/>
　射立於中之西南司馬立於司射之南三耦衆耦又<lb/>
　立於其南此射位也堂西乃授弓矢比三耦之位故<lb/>
　射畢則適堂西釋弓說決拾而立於堂西以俟<lb/>
司馬適堂西袒執弓由其位南進與司射交于階前相<lb/>
左升自西階鈎楹自右物之後立于物間西南面揖弓<lb/>
命取矢<lb/>
　註曰揖推之也<lb/>
　敖氏曰揖弓繼西南面而言是弓亦西南鄉矣葢以<lb/>
<pb n="11b"/>
　獲者與弟子皆在西南故也<lb/>
　　世佐案揖弓與揚弓相變揚者舉之向上也揖者<lb/>
　　推之向外也論語曰上如揖葢揚則髙而揖則平<lb/>
　　與敖以揖為推而下之非命取矢者命取曏誘射<lb/>
　　及三耦射之矢以加於楅也<lb/>
獲者執旌許諾聲不絶以旌負侯而俟<lb/>
　註曰俟弟子取矢以旌指教之<lb/>
　敖氏曰獲者許諾者取矢之事已主之也獲者審於<lb/>
<pb n="12a"/>
　視矢雖不親取而主其事<lb/>
司馬出于左物之南還其後降自西階遂適堂前北面<lb/>
立於所設楅之南命弟子設楅<lb/>
　註曰楅猶幅也所以承笴齊矢者<lb/>
　疏曰訓楅為幅者義取若布帛有邊幅整齊之意<lb/>
　朱子曰註脱齊字據疏文補之<lb/>
　敖氏曰司馬立於所設楅之南示弟子以設處也凡<lb/>
　言所設某者皆謂器之未設者也<lb/>
<pb n="12b"/>
乃設楅于中庭南當洗東肆<lb/>
　註曰東肆統於賔<lb/>
　䟽曰大射云小臣師設楅司馬正東面以弓為畢鄭<lb/>
　註云畢所以教助執事者眀此亦然下記云楅長如<lb/>
　笴博三寸厚寸有半龍首鄭註云兩端為龍首若然<lb/>
　則有首無尾而言西上者應有刻飾記之為首尾也<lb/>
　敖氏曰中庭東西節也東肆龍首在西也司馬不以<lb/>
　弓為畢者辟大射也<lb/>
<pb n="13a"/>
　　世佐案中庭兩階之間也南當洗亦南北以堂深<lb/>
　　也東肆向東陳之首在西也郝氏謂設楅當中庭<lb/>
　　之南東與洗並前後兩首南北直設殊謬<lb/>
司馬由司射之南退釋弓於堂西襲反位<lb/>
　敖氏曰司馬所由者亦其位南也是時司射在其位<lb/>
　之北故以司射為節<lb/>
弟子取矢北面坐委于楅北括乃退司馬襲進當楅南<lb/>
北面坐左右撫矢而乘之<lb/>
<pb n="13b"/>
　註曰撫拊之也就委矢左右手撫而四四數分之也<lb/>
　上既言襲矣復言之者嫌有事即袒也凡事升堂乃<lb/>
　袒<lb/>
　疏曰若司射不問堂上堂下有事即袒<lb/>
　　世佐案委加矢于楅上也北括則于楅為横也楅<lb/>
　　之東西設也於兹益信<lb/>
若矢不備則司馬又袒執弓如初升命曰取矢不索<lb/>
　註曰索猶盡也<lb/>
<pb n="14a"/>
　敖氏曰此自適堂西以至揖弓皆如初也<lb/>
　郝氏曰矢不備有遺也三耦二十四矢乃備<lb/>
弟子自西方應曰諾乃復求矢加于楅<lb/>
　註曰曏獲者許諾至此弟子曰諾事同互相眀<lb/>
　敖氏曰弟子已應即往取矢司馬乃降由司射之南<lb/>
　執弓反位如初弟子既加矢於楅司馬進撫之如初<lb/>
　此經文畧也<lb/>
　　　　右取矢加于楅<lb/>
<pb n="14b"/>
司射倚扑于階西升請射于賔如初賔許諾<lb/>
　敖氏曰此請射請三耦之外皆射也其辭亦曰有司<lb/>
　請射耳<lb/>
　張氏曰自此至釋獲者少西辟薦反位言賔主大夫<lb/>
　衆賔耦射釋獲升飲之儀射之第二番也司射請射<lb/>
　比耦三耦取矢於楅衆耦受弓矢序立乃設中為釋<lb/>
　獲之射三耦射賔主人射大夫射衆賔射司馬取矢<lb/>
　乘矢司射視釋獲者數獲設豐飲不勝者獻獲者獻<lb/>
<pb n="15a"/>
　釋獲者凡十三節<lb/>
　　　　右再請射<lb/>
賔主人大夫若皆與射則遂吿于賔適阼階上告於主<lb/>
人主人與賔為耦<lb/>
　註曰言若者或射或否在時欲耳吿賔曰主人御於<lb/>
　子告主人曰子與賔射<lb/>
　敖氏曰賔若不與射則不吿主人與賔為耦禮也假<lb/>
　令或有一人不欲射則闕此一耦葢不可與餘人為<lb/>
<pb n="15b"/>
　耦故爾告于主人亦北面<lb/>
遂吿于大夫大夫雖衆皆與士為耦以耦吿于大夫曰<lb/>
某御於子<lb/>
　註曰大夫皆與士耦謙也來觀禮同爵自相與耦則<lb/>
　嫌自尊别也大夫為下射而云御于子尊大夫也士<lb/>
　謂衆賔之在下者及羣士來觀禮者也禮一命已下<lb/>
　齒于鄉里<lb/>
　敖氏曰大夫宜與衆賔長為耦若衆則以㳄而為之<lb/>
<pb n="16a"/>
　不足乃及于堂下者焉<lb/>
　郝氏曰主人耦賔尊賔為上射也大夫耦士以貴下<lb/>
　賤也<lb/>
　　世佐案士謂命士來觀禮者非衆賔也敖云衆賔<lb/>
　　長亦非然觀此註所言則士之來觀禮者亦與衆<lb/>
　　賔齒可見矣讀鄉飲酒禮者亦當參考也<lb/>
西階上北面作衆賔射<lb/>
　　世佐案衆賔謂堂上三賔也<lb/>
<pb n="16b"/>
司射降搢扑由司馬之南適堂西立比衆耦<lb/>
　註曰衆耦大夫耦及衆賔也命大夫之耦曰子與某<lb/>
　子射其命衆耦如三耦<lb/>
　敖氏曰立比衆耦謂立於此為比衆耦耳比之之事<lb/>
　俟衆賔降而後為之<lb/>
　　世佐案是時衆耦猶未比也先言之者眀司射立<lb/>
　　此之意耳經中此例間有之如鄉飲酒及此篇獻<lb/>
　　賓禮皆云南面坐奠爵於篚下盥洗亦非謂遽已<lb/>
<pb n="17a"/>
　　洗也敖說是此註若移於下經司射乃比衆耦之<lb/>
　　下則得矣<lb/>
衆賔將與射者皆降由司馬之南適堂西繼三耦而立<lb/>
東上大夫之耦為上<lb/>
　敖氏曰云將與則或有不與者矣記曰衆賔不與射<lb/>
　者不降是也降者適堂西而堂下之衆賔皆從之不<lb/>
　言者可知也繼三耦而立居其西也衆賔之立以齒<lb/>
　則大夫之耦為上可知乃著之者嫌其不與耦並立<lb/>
<pb n="17b"/>
　則或變於有耦者也<lb/>
若有東面者則北上<lb/>
　敖氏曰謂衆賔若多堂西南面之位不足以盡之則<lb/>
　當東面于西壁而北上也言若有者見堂下之士多<lb/>
　寡無定數也<lb/>
賔主人與大夫皆未降<lb/>
　註曰言未降者見其志在射<lb/>
　敖氏曰尊者事至乃降也<lb/>
<pb n="18a"/>
　郝氏曰鄭謂賔主人大夫未降志在射非也衆賔欲<lb/>
　射者孰不志在射未降者為志則降者為無志乎<lb/>
　　世佐案註意葢曰經不言不降而言未降者見其<lb/>
　　志在於射俟三耦卒射乃降也此於義未為失疏<lb/>
　　家不曉而為之說曰言志射者以其射在堂上故<lb/>
　　也郝氏遂從而詆之其誣鄭公也實甚故特為白<lb/>
　　之大射儀云諸公卿皆未降鄭註亦云言未降者<lb/>
　　見其志在射疏云言未者後當降故云未若終不<lb/>
<pb n="18b"/>
　　射不得言未則得註意矣<lb/>
司射乃比衆耦辯<lb/>
　敖氏曰乃者言其方有事也是時衆賔皆已立於司<lb/>
　射之北若西然後可比之云辯者為下節也<lb/>
遂命三耦拾取矢司射反位<lb/>
　註曰反位者俟其袒決遂來<lb/>
　郝氏曰始誘射三耦與司射共矢二十八个是三耦<lb/>
　餘一乘也皆收委於楅故就楅取之拾取上射取一<lb/>
<pb n="19a"/>
　下射取一彼此更迭至四也<lb/>
　　　　右比衆耦<lb/>
三耦拾取矢皆袒決遂執弓進立於司馬之西南<lb/>
　註曰必袒決遂者明將有射事<lb/>
　疏曰案上司射位在中西南司馬位在司射南今立<lb/>
　於司馬之西南亦東面北上也<lb/>
　朱子曰此拾取矢字疑衍<lb/>
　敖氏曰唯云執弓是亦不挾也亦變于大射者與此<lb/>
<pb n="19b"/>
　所立者即其故位更以司馬為節近故爾曏者司馬<lb/>
　未在此故以司射為節<lb/>
　　世佐案於此言拾取矢者眀其袒決遂執弓擬為<lb/>
　　此事耳即上文司射立比衆耦之例也朱子疑是<lb/>
　　衍文愚不敢信<lb/>
司射作上耦取矢司射反位<lb/>
　註曰作之者還當上耦如作射<lb/>
　疏曰案上文司射作射之時左還當上耦西面作上<lb/>
<pb n="20a"/>
　耦射今作取矢亦如之<lb/>
上耦揖進當楅北面揖及楅揖<lb/>
　註曰當楅楅正南之東西<lb/>
　敖氏曰當楅北面揖者當楅南則折而北行故北面<lb/>
　揖也及楅揖者為上下射將折而西東也<lb/>
　張氏曰上耦發位東行時一南一北並行及至楅南<lb/>
　北面向楅亦一東一西相並也<lb/>
　姜氏曰及楅揖不言面者下賔主人及楅揖註所謂<lb/>
<pb n="20b"/>
　當楅之東西主西面賔東面相揖也前後互推之可<lb/>
　見<lb/>
　　世佐案及楅揖謂及楅之東西而揖也姜說得之<lb/>
　　下云上射東面下射西面即謂此揖之時也經文<lb/>
　　句法倒耳敖云為上下射將折而西東非<lb/>
上射東面下射西面<lb/>
　敖氏曰上射在西下射在東如其物之位也<lb/>
上射揖進坐横弓郤手自弓下取一个兼諸弣順羽且<lb/>
<pb n="21a"/>
興執弦而左還退反位東面揖<lb/>
　註曰横弓者南踣弓也郤手由弓下取矢者以左手<lb/>
　在弓表右手從裏取之便也兼并矢於弣當順羽既<lb/>
　又當執弦也順羽者手放而下備不整理也不言毋<lb/>
　周在阼非君周可也<lb/>
　疏曰云南踣弓也者覆左手以執弓郤右手以取矢<lb/>
　便也表弓背也覆手以執背故云左手在弓表云右<lb/>
　手從裏取之便也者覆手在表執弓右手郤在裏取<lb/>
<pb n="21b"/>
　矢故云便也大射云左還毋周反面揖鄭註云左還<lb/>
　反其位毋周右還而反東面也君在阼還周下射將<lb/>
　背之此直云左還反位不言毋周明周可也<lb/>
　朱子曰燕禮云司正右還疏云以右手向外者以奠<lb/>
　觶處為内而言也鄉射云三耦左還疏云以左手向<lb/>
　外者以所立處為内而言也大射云毋周者既以左<lb/>
　手向外繞其所立之處及至將匝之時乃復以右手<lb/>
　向外而轉身也鄉射註云周可也則以左手向外繞<lb/>
<pb n="22a"/>
　其所立之處以至於匝乃不復以右手向外而即便<lb/>
　轉身也燕禮則右還而未至於匝故不言周與不周<lb/>
　也<lb/>
　敖氏曰進坐不言北面可知也下放此矢南鄉人於<lb/>
　楅南北面取之便也横弓踣弓也此横弓覆手也坐<lb/>
　而横弓亦便也覆手横之以上端鄉下射敬之也弓<lb/>
　下弦弣之下也兼諸弣明左手并執矢也凡執弓者<lb/>
　左執弣兼矢於弣即順羽興則是横弓者唯取矢之<lb/>
<pb n="22b"/>
　時則然也執弓者言不挾也左還者以左體向右而<lb/>
　還也於楅前必左還者以楅東肆宜順之反位不言<lb/>
　毋周是亦左還也此與順羽且興皆變於大射云<lb/>
　　世佐案此揖進謂自其楅西東面之位揖進就楅<lb/>
　　也此時上射仍東面於楅西取矢敖云於楅南北<lb/>
　　面取之非也取矢必坐者以楅卑故也以下記楅<lb/>
　　制考之則其不髙大可見矣横弓註云南踣弓是<lb/>
　　也蓋東西向者以南北為横郤仰也手右手也弓<lb/>
<pb n="23a"/>
　　下弓弦之下也東面坐而南踣弓則執弓之手必<lb/>
　　覆覆者手在弓背之上而弦向下也左手覆弓上<lb/>
　　執之而仰右手自弓下取矢兩手相對為便也經<lb/>
　　言右手之郤則左手之覆可知言右手自弓下則<lb/>
　　左手在弓上亦可知此立言之法也註大意已得<lb/>
　　而以表裏字易經上下字尚未妥取一个者取一<lb/>
　　矢於楅上也矢加楅上北括非揷楅中郝云取楅<lb/>
　　中矢非兼并也弣弓把也并矢於左手弓把間而<lb/>
<pb n="23b"/>
　　以右手順其羽且興者疏云謂順羽之時則興也<lb/>
　　順羽之說註得之郝云矢羽在北右手仰取矢身<lb/>
　　左轉向南羽順在北非執弦亦右手也左還向左<lb/>
　　而還也敖云以左體向右而還非反位反其楅西<lb/>
　　東面之位也復云東面者嫌其因左還而變也葢<lb/>
　　東面者以北為左左還則面北矣於是遂西轉南<lb/>
　　向至其故處而仍東面焉此則左還而周也與大<lb/>
　　射異者大射威儀多此則惟取其便故也註在阼<lb/>
<pb n="24a"/>
　　非君之說似迂此節儀文繁縟而經義簡奥說者<lb/>
　　互有得失故詳解之俾後之讀者易曉云<lb/>
下射進坐横弓覆手自弓上取一个興其他如上射<lb/>
　註曰覆手由弓上取矢者以左手在弓裏右手從表<lb/>
　取之亦便<lb/>
　朱子曰上文東向覆手南踣弓則弦向身此云西向<lb/>
　郤手南踣弓則弦向外<lb/>
　敖氏曰此横弓郤手也郤手横之亦以上端鄉上射<lb/>
<pb n="24b"/>
　也人北鄉弓東西鄉於人於弓皆為横也弓上弦弣<lb/>
　之上也凡覆手郤手而横弓其弦皆鄉身與他謂兼<lb/>
　諸弣而下也唯西面揖異爾<lb/>
　　世佐案下射進謂自其楅東西面之位而進也不<lb/>
　　云揖者文省耳坐西面坐也横弓亦南踣弓也西<lb/>
　　面坐而南踣弓則執弓之手自仰矣仰手執弓者<lb/>
　　手在弓下而弦向上也執弓之手既仰則取矢之<lb/>
　　手不得不覆亦取其便也弓上弓弦之上也他謂<lb/>
<pb n="25a"/>
　　兼諸弣以下是也所異者位面耳西面者以南為<lb/>
　　左則其左還之法正與上射相反也又案朱子弦<lb/>
　　向身向外之說即自註中手在弓表弓裏悟來今<lb/>
　　不從者葢以郤手與覆手相對郤手取矢則執弓<lb/>
　　之手必覆覆手取矢則執弓之手必郤若謂上射<lb/>
　　横弓之法手在弓表而弦向身是左手未全覆也<lb/>
　　謂下射横弓之法手在弓裏而弦向外是左手未<lb/>
　　全郤也與經文覆郤相對之意未合愚故不敢棄<lb/>
<pb n="25b"/>
　　經而任傳也敖云凡覆手郤手而横弓其弦皆向<lb/>
　　身亦非又案諸儒之説唯郝氏㝡為謬戾至云郤<lb/>
　　手覆手虚文多而實意少强世而行其失也勞夫<lb/>
　　禮者所以固人肌膚之㑹筋骸之束雖勞何害况<lb/>
　　此郤覆之儀皆因乎勢之所必然而無所强也聖<lb/>
　　人豈有一毫造作於其間哉註中二便字最得經<lb/>
　　意郝於楅之制度陳設及上下射之位面俱未之<lb/>
　　究而譊譊焉訾聖人之禮之失其為經害也甚矣<lb/>
<pb n="26a"/>
　　予故不可以不辨<lb/>
既拾取乘矢揖皆左還南面揖<lb/>
　敖氏曰不梱矢不兼挾皆左還亦變於大射<lb/>
皆少進當楅南皆左還北面搢三挾一个<lb/>
　註曰楅南鄉當楅之位<lb/>
　張氏曰拾取乘矢更逓而取各得四矢也楅南前者<lb/>
　進時北面揖之位也今退至此皆左還北面搢三矢<lb/>
　而挾一矢<lb/>
<pb n="26b"/>
　　世佐案進謂各自其楅東西之位而南行也當楅<lb/>
　　南將折而西矣故以是為搢挾之節也敖云進謂<lb/>
　　東西行而相近也當楅南曏及楅之位皆非<lb/>
揖皆左還上射於右<lb/>
　註曰上射轉居右便其反位也下射左還少南行乃<lb/>
　西面<lb/>
　敖氏曰上射固居右矣復言之者嫌或當如卒射而<lb/>
　退轉居左也凡毎耦既射若既取矢而退者其曲折<lb/>
<pb n="27a"/>
　皆與進時同<lb/>
　張氏曰搢挾已而揖皆左還西面並行前者進時上<lb/>
　射在北是在左今仍在北是於右取其反位北上為<lb/>
　便也<lb/>
與進者相左相揖反位<lb/>
　註曰相左者由進者之北<lb/>
　敖氏曰此惟云相左而不著所交之處者以其東西<lb/>
　相過可知也相揖者亦以事同也<lb/>
<pb n="27b"/>
　張氏曰進者自南東行反位者自北西行故得相左<lb/>
　　世佐案位司馬西南之位<lb/>
三耦拾取矢亦如之後者遂取誘射之矢兼乗矢而取<lb/>
之以授有司于西方而后反位<lb/>
　註曰取誘射之矢挾五个<lb/>
　朱子曰後者遂取誘射之矢則是下耦之下射也<lb/>
　敖氏曰三亦當作二大射云二耦是也下耦之下射<lb/>
　於既拾取之後又兼取誘射之四矢皆兼諸弣至楅<lb/>
<pb n="28a"/>
　南乃北靣搢三挾五个至西方以四矢授有司而挾<lb/>
　一个以反位此見其異者也又下耦亦無與進者相<lb/>
　左相揖之事經不見之者可知也此西方即堂西也<lb/>
　士䘮禮以東堂下西堂下為東方西方亦其徴也有<lb/>
　司即弟子之納射噐者因留主授受於堂西故此下<lb/>
　射出於其東面位之後以乘矢就而授之也大射儀<lb/>
　曰以授有司於次中皆襲反位亦謂就而授之<lb/>
　張氏曰以授者以誘射之矢授之也<lb/>
<pb n="28b"/>
　　世佐案以授有司于西方而后反位則是下耦之<lb/>
　　下射就而授之也註云弟子逆受於東面位之後<lb/>
　　非<lb/>
　　　　右三耦拾取矢於楅<lb/>
衆賔未拾取矢皆袒決遂執弓搢三挾一个由堂西進<lb/>
繼三耦之南而立東面北上大夫之耦為上<lb/>
　註曰未猶不也衆賔不拾者未射無楅上矢也<lb/>
　敖氏曰未拾取矢謂於堂西取矢不拾也堂西取矢<lb/>
<pb n="29a"/>
　固不拾矣乃言之者以繼三耦拾取之後嫌當如之<lb/>
　也其後取矢於楅乃拾故此云未也是時雖未拾取<lb/>
　矢亦讓取弓矢拾如曏者三耦之為進立射位以射<lb/>
　事至也<lb/>
　張氏曰衆賔初射當於堂西受弓矢於有司故不拾<lb/>
　取矢案三耦初射時亦云各與其耦讓取弓矢拾則<lb/>
　衆賔不拾取矢又不僅以未射也<lb/>
　　世佐案此衆賔於堂西受弓矢於有司皆如三耦<lb/>
<pb n="29b"/>
　　初取弓矢之儀其取之之法亦更迭取之上經云<lb/>
　　三耦各與其耦讓取弓矢拾是其徴也云未拾取<lb/>
　　矢者謂不如三耦之拾取矢於楅耳不言不而言<lb/>
　　未者以第三畨射時衆賔亦有拾取矢於楅之事<lb/>
　　故也張云衆賔不拾取矢不僅以未射非三耦之<lb/>
　　南東西北上此俟射之位也皆在司馬之西南<lb/>
　　　　右衆賔取弓矢俟射<lb/>
司射作射如初一耦揖升如初司馬命去侯獲者許諾<lb/>
<pb n="30a"/>
司馬降釋弓反位<lb/>
　敖氏曰命去侯以下不蒙如初者可知也<lb/>
司射猶挾一个去扑與司馬交於階前升請釋獲於賔<lb/>
　敖氏曰司射於誘射之後改挾一个至此時猶然也<lb/>
　必云猶者嫌既乆則可以不挾也官以司射為名故<lb/>
　執弓必挾矢以掌射事也先去扑乃進與司馬交於<lb/>
　階前則去扑當於西方而不於階下矣不言相左不<lb/>
　言升及堂上所立處亦文省<lb/>
<pb n="30b"/>
　郝氏曰釋獲釋籌於地計射者所中獲射中也<lb/>
賔許降搢扑西面立於所設中之東北面命釋獲者設<lb/>
中遂視之<lb/>
　註曰視之當教之<lb/>
　疏曰教之謂教其釋算安置左右及算數告勝負之<lb/>
　事<lb/>
　敖氏曰西面立於所設中之東亦示以設之之處如<lb/>
　前設楅之為也釋獲者在堂西故北面命之既則復<lb/>
<pb n="31a"/>
　西面視之中實算之器也名之曰中者取其中於侯<lb/>
　而後釋算也此不以弓為畢亦辟大射禮<lb/>
釋獲者執鹿中一人執算以從之<lb/>
　註曰鹿中謂射於榭<hi>當作序</hi>也於庠當兕中<lb/>
　敖氏曰釋獲者自執中而不執算亦變於君禮<lb/>
　張氏曰中形如伏獸鑿其背以受入算算射籌也<lb/>
　　世佐案鹿中特為諸侯之州長言耳若天子之州<lb/>
　　長射於序亦兕中<lb/>
<pb n="31b"/>
釋獲者坐設中南當楅西當西序東面興受算坐實八<lb/>
算于中横委其餘於中西南末興共而俟<lb/>
　註曰興還北面受算反東面實之<lb/>
　敖氏曰南末象天之北括而南鏃也俟待其將射乃<lb/>
　執算<lb/>
　郝氏曰算籌也中制鑿背可容八算一耦八矢一算<lb/>
　直一矢也<lb/>
　　世佐案中葢東西設之首在東也知者以經言餘<lb/>
<pb n="32a"/>
　　算委於中西其末在南而以中為横則中之東西<lb/>
　　設可知矣下記云鹿中釋獲者奉之先首而此云<lb/>
　　釋獲者坐設中東面則其首在東亦可知矣<lb/>
司射遂進由堂下北面命曰不貫不釋上射揖司射退<lb/>
反位<lb/>
　註曰貫猶中也不中正不釋算也<lb/>
　敖氏曰貫謂中而不脱言此者眀雖中而不貫猶不<lb/>
　釋算<lb/>
<pb n="32b"/>
　　世佐案司射亦於西階之東視上射命之經文省<lb/>
　　也鄉射射質不貫質不釋算<lb/>
釋獲者坐取中之八算改實八算於中興執而俟<lb/>
　註曰執所取算<lb/>
　疏曰八算者人四矢一耦八矢雖不知中否要須一<lb/>
　矢則一算改實八算擬後來者用之<lb/>
　敖氏曰俟謂俟射中乃釋算<lb/>
乃射若中則釋獲者坐而釋獲每一个釋一算上射於<lb/>
<pb n="33a"/>
右下射於左若有餘算則反委之<lb/>
　註曰委餘算禮尚異也委之合於中西<lb/>
　敖氏曰若中則獲者言獲此則釋之釋謂置算於地<lb/>
　獲則用此算故因名此算曰獲坐而釋獲既釋則興<lb/>
　下言數獲謂竒者縮之然則此毎釋一算亦縮之與<lb/>
　葢中西之算横則釋者縮亦宜也餘算釋之不盡者<lb/>
　也<lb/>
　張氏曰釋猶舍也以所執之算坐而舍於地中首東<lb/>
<pb n="33b"/>
　鄉其南為右其北為左中西則其後也<lb/>
又取中之八算改實八算於中興執而俟三耦卒射<lb/>
　　　　右三耦再射<lb/>
賔主人大夫揖皆由其階降揖主人堂東袒決遂執弓<lb/>
搢三挾一个賔於堂西亦如之<lb/>
　敖氏曰司射不告賔主人射者辟君禮也皆由其階<lb/>
　謂主人東階賔大夫西階也賔主人之弓各倚於其<lb/>
　序矢在其下而二人乃皆於堂下執弓挾矢葢有司<lb/>
<pb n="34a"/>
　取以授之<lb/>
　　世佐案賔主人之弓矢本在東西牆之外堂㢘之<lb/>
　　下豈得於堂上取之哉敖說殆誤矣<lb/>
皆由其階階下揖升堂揖主人為下射皆當其物北面<lb/>
揖及物揖乃射<lb/>
　　世佐案復言皆由其階者三耦同階而升嫌此亦<lb/>
　　如之也<lb/>
卒南面揖皆由其階階上揖降階揖<lb/>
<pb n="34b"/>
　敖氏曰凡耦之升降皆上射先而下射後此賔為上<lb/>
　射主人為下射乃分階而行又不别見其升降之序<lb/>
　則是主人先而賔後如常禮亦與其他為耦者不同<lb/>
　也<lb/>
賔序西主人序東皆釋弓說決拾襲反位升及階揖升<lb/>
堂揖皆就席<lb/>
　註曰或言堂或言序亦為庠榭互言也賔主人射大<lb/>
　夫止於堂西<lb/>
<pb n="35a"/>
　朱子曰案後記有君袒朱襦大夫袒纁襦君在大夫<lb/>
　射則肉袒然則士射皆肉袒與<lb/>
　敖氏曰位者主人階東賔階西當序之位也反立於<lb/>
　此相待而升也此升堂揖揖就席也<lb/>
　　世佐案此所謂序東西牆也與庠序之序異註誤<lb/>
大夫袒決遂執弓搢三挾一个由堂西出於司射之西<lb/>
就其耦大夫為下射<lb/>
　敖氏曰大夫與賔同降止於堂西至是乃袒決遂執<lb/>
<pb n="35b"/>
　弓矢亦尊者事至而後為之也大夫執弓亦有司授<lb/>
　之於堂西就其耦亦由其西而立於其南也<lb/>
揖進耦少退揖如三耦及階耦先升卒射揖如升射耦<lb/>
先降降階耦少退皆釋弓於堂西襲耦遂止於堂西大<lb/>
夫升就席<lb/>
　註曰耦於庭下不並行尊大夫也在堂如上射之儀<lb/>
　近其事得申<lb/>
　敖氏曰此經言士與大夫為耦之儀其異於三耦者<lb/>
<pb n="36a"/>
　惟於庭少退耳則其他皆同可知<lb/>
衆賔繼射<lb/>
　敖氏曰不言如三耦可知也<lb/>
釋獲皆如初<lb/>
　敖氏曰皆賔主人以下也<lb/>
司射所作惟上耦<lb/>
　註曰於是言惟上耦者嫌賔主人射亦作之大射三<lb/>
　耦卒射司射請於公與賔<lb/>
<pb n="36b"/>
　疏曰記云賔主人射則司射擯升降是雖不作猶為<lb/>
　擯相之但不請也<lb/>
卒射釋獲者遂以所執餘獲升自西階盡階不升堂告<lb/>
於賔曰左右卒射降反位坐委餘獲於中西興共而俟<lb/>
　註曰司射不告卒射者釋獲者於是有事宜終之也<lb/>
　餘獲餘算也無餘算則空手耳俟俟數也<lb/>
　敖氏曰執獲以告已所有事者也不升堂降於司射<lb/>
　也左右猶言上下射也此亦據其所立之物而言之<lb/>
<pb n="37a"/>
　　　　右賔主人大夫衆賔皆射<lb/>
司馬袒決執弓升命取矢如初獲者許諾以旌負侯如<lb/>
初司馬降釋弓反位弟子委矢如初大夫之矢則兼束<lb/>
之以茅上握焉司馬乘矢如初<lb/>
　註曰兼束大夫矢優之是以不拾也束於握上則兼<lb/>
　取之順羽便也握謂中央也不束主人矢不可以殊<lb/>
　於賔也言大夫之矢則矢有題識也肅慎氏貢楛矢<lb/>
　銘其括<lb/>
<pb n="37b"/>
　朱子曰註疏上握之說未眀疑束之之處當在中央<lb/>
　手握處之下使握在上則去鏃近而去羽逺取之便<lb/>
　易也<lb/>
　敖氏曰禮無決而不遂者此決字當為衍文上經云<lb/>
　司馬適堂西不決遂袒執弓此宜亦如之也上握謂<lb/>
　上於手握之處也矢以鏃為上括為下下經云面鏃<lb/>
　是也周官鄉師職曰黨共射噐州共賔噐鄉共吉㓙<lb/>
　禮樂之器然則古之射於學宫者其射噐亦皆公家<lb/>
<pb n="38a"/>
　共之與此大夫之矢未必大夫所自有也但於衆矢<lb/>
　之中取乘矢而兼束之即為大夫之矢矣<lb/>
　郝氏曰大夫之矢束以茅使大夫并取不煩拾取也<lb/>
　握手執處束上于握近鏃勿傷羽也<lb/>
　姜氏曰兼束大射作異束疑此誤文當從大射<lb/>
　　世佐案決字當從敖氏作衍文註云大夫之矢有<lb/>
　　題識非亦當從敖說也矢兼束之以茅者大夫之<lb/>
　　禮宜然非以其不拾取故也大射儀賔諸公卿大<lb/>
<pb n="38b"/>
　　夫之矢皆異束之以茅而其取之也亦拾則可見<lb/>
　　矣雖鄉大夫為主人亦不束者以賔故俯從士禮<lb/>
　　也上矢鏃也四寸曰握下記云箭籌八十長尺有<lb/>
　　握是也上握焉者謂束之之處去鏃四寸也矢笴<lb/>
　　長三尺羽六寸刃二寸束之去鏃四寸則去羽尺<lb/>
　　有八寸矣必於此者恐其傷羽也大射云異束以<lb/>
　　每人各一束而言也此云兼束以四矢共一束而<lb/>
　　言也姜氏欲改此從彼非<lb/>
<pb n="39a"/>
　　　　右再取矢<lb/>
司射遂適西階西釋弓去扑襲進由中東立於中南北<lb/>
面視算<lb/>
　敖氏曰釋弓并矢去之去扑而視算為算中有尊者<lb/>
　之獲不敢佩刑器以視之敬也必釋弓矢者射事已<lb/>
　矣因去扑之時可以并去之也不執弓則不宜袒故<lb/>
　襲不言說決拾文省云由中東眀於階西直進也<lb/>
　　世佐案司射視設中命上射訖即反中西南之位<lb/>
<pb n="39b"/>
　　至是云遂適西階西者謂自其位而北行也進由<lb/>
　　中東則於階西東行而出於中之北矣<lb/>
釋獲者東面於中西坐先數右獲<lb/>
　註曰固東面矣復言之者為其少南就右獲<lb/>
　敖氏曰先數右獲尊上射也<lb/>
二算為純<lb/>
　註曰純猶全也耦隂陽<lb/>
一純以取實於左手<lb/>
<pb n="40a"/>
　敖氏曰取謂以右手數即取之<lb/>
十純則縮而委之<lb/>
　註曰縮從也於數者東西為從<lb/>
　敖氏曰委之當在所釋右獲之南<lb/>
每委異之<lb/>
　註曰易校數<lb/>
有餘純則横於下<lb/>
　註曰又異之也自近為下<lb/>
<pb n="40b"/>
　敖氏曰有餘純不成十者也自二以上則亦每純異<lb/>
　之以次而西此横者亦南末也其縮者東末與<lb/>
　　世佐案横南北設也下中西少南也純之縮者順<lb/>
　　中而設故亦以西為下敖云縮者東末非註云自<lb/>
　　近為下者謂以近釋獲者為下也<lb/>
一算為竒竒則又縮諸純下<lb/>
　註曰竒猶虧也<lb/>
　　世佐案純下謂餘純之南也<lb/>
<pb n="41a"/>
興自前適左東面<lb/>
　註曰起<hi>集說起上有更端故三字</hi>由中東就左獲少北於故東面<lb/>
　鄉之<lb/>
坐兼斂算實于左手一純以委十則異之<lb/>
　註曰變於右<lb/>
　張氏曰於右獲則自地而實於左手數至十純則委<lb/>
　之於左獲則自左手而委於地數至十純則異之是<lb/>
　其變也其從横之法則同<lb/>
<pb n="41b"/>
其餘如右獲<lb/>
　註曰謂所縮所横<lb/>
　敖氏曰謂如其所縮所横及每委異之也異之則次<lb/>
　而北與<lb/>
　　世佐案敖説毎委二字當作十純<lb/>
司射復位釋獲者遂進取賢獲執以升自西階盡階不<lb/>
升堂告於賔<lb/>
　註曰賢獲勝黨之算也齊之而取其餘<lb/>
<pb n="42a"/>
　敖氏曰賢獲勝黨所餘之算也言賢者因下文也既<lb/>
　數左獲少退當中之正西校其算之多寡卒進取其<lb/>
　所餘者二手共執之以升<lb/>
若右勝則曰右賢於左若左勝則曰左賢於右以純數<lb/>
吿若有竒者亦曰竒<lb/>
　註曰賢猶勝也言賢者射之以中為雋也假如右勝<lb/>
　吿之曰右賢於左若干純若干竒<lb/>
　疏曰若干者數不定之辭凡數法一二以上得稱若<lb/>
<pb n="42b"/>
　干竒則一也一外無若干鄭亦言若干者因純有若<lb/>
　干竒亦言若干竒言若干者衍字也<lb/>
　孔氏曰勝者若雙數則曰若干純隻數則曰若干竒<lb/>
　猶十算則云五純九算則云九竒也<lb/>
　朱子曰孔說差勝然恐或是九算則曰四純一竒也<lb/>
　　世佐案投壺孔疏與註合若朱子所言則竒仍不<lb/>
　　可言若干矣又案投壺云遂以竒算告曰某黨賢<lb/>
　　於某黨若干純竒則曰竒若然則釋獲者之取賢<lb/>
<pb n="43a"/>
　　獲無論多寡止一算而已亦不盡所餘而執之也<lb/>
若左右鈞則左右皆執一算以吿曰左右鈞降復位坐<lb/>
兼斂算實八算于中委其餘于中西興共而俟<lb/>
　疏曰此將為第三畨射故豫設之或實或委一如前<lb/>
　法也<lb/>
　　　　右數獲<lb/>
　郝氏曰算獲之法槩左右三耦通計勝負左右非一<lb/>
　人而中有多寡或全中或全不中不中者得隠芘而<lb/>
<pb n="43b"/>
　多中者蒙枉罸何以别乎据罸觶勝者與不勝者升<lb/>
　是以各耦為勝負也逐耦而算何止十純通三耦左<lb/>
　右不過十二矢本文或有疑誤不然何告獲與飲罸<lb/>
　殊不相應也豈算獲則併三耦而飲不勝仍分各耦<lb/>
　與<lb/>
　　世佐案此算獲之法合三耦及衆射者而統計之<lb/>
　　分左右不分各耦下文飲不勝者亦然其間誠有<lb/>
　　不中而隠芘多中而蒙罸者此正聖人深意所在<lb/>
<pb n="44a"/>
　　不可不知葢古者射以觀徳賢不肖分焉争心所<lb/>
　　易起也若每耦自分勝負則相形之下難乎其為<lb/>
　　不勝者矣惟如是則其不勝非一人之咎而其勝<lb/>
　　也亦非一人之長使不能者知恥而勝者亦無所<lb/>
　　容其矜焉所以潜消其争鬭之萌而養其寛厚和<lb/>
　　平之徳也鄉射但以習禮樂非以别賢否故爾若<lb/>
　　夫天子試士於射宫中多者得與於祭中少者不<lb/>
　　得與於祭其法必與此異而今不可考矣郝氏之<lb/>
<pb n="44b"/>
　　言殆未達斯意與<lb/>
司射適堂西命弟子設豐<lb/>
　註曰將飲不勝者設豐所以承其爵也豐形葢似豆<lb/>
　而卑<lb/>
　聶氏曰舊圖引制度云射罸爵之豐作人形豐國名<lb/>
　其君坐酒亡國戴杆以為戒張鎰云鄭註鄉射與燕<lb/>
　禮義同以眀其不異也制度之說何所據乎且聖人<lb/>
　一獻之禮賔主百拜此所以偹酒禍也豈獨於射事<lb/>
<pb n="45a"/>
　而以亡國之豐為戒哉恐非也其制一同爵坫更不<lb/>
　别出　又曰坫以庋爵亦以承尊若施於燕射之禮<lb/>
　則曰<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>
                    <hi>音豐</hi>賈義云今諸經承尊爵之噐不用本字之<lb/>
　<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>但用豐年之豐從豆為形以<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>為聲也何者以其<lb/>
　時和年豐榖豆多有粢盛豐偹神歆其祀人受其福<lb/>
　也<lb/>
　敖氏曰命設豐乃不搢扑者以尊者亦當飲此豐上<lb/>
　之觶故也<lb/>
<pb n="45b"/>
弟子奉豐升設於西楹之西乃降<lb/>
　敖氏曰降反於堂西<lb/>
勝者之弟子洗觶升酌南面坐奠于豐上降袒執弓反<lb/>
位<lb/>
　註曰勝者之弟子其少者也耦不酌下無能也酌者<lb/>
　不授爵畧之也執弓反射位不俟其黨已酌有事<lb/>
　敖氏曰弟子不待司射命之而洗觶升酌者設豐實<lb/>
　觶其事相因可知也此不命之而弟子知其為勝黨<lb/>
<pb n="46a"/>
　者葢於釋獲者升告之時已與聞之矣勝者之黨實<lb/>
　觶者主於飲不勝者也酌者不授爵辟飲尊者之禮<lb/>
　也反位反堂西之位此時袒執弓於禮無所當三字<lb/>
　疑衍大射儀無之<lb/>
　　世佐案勝者之弟子亦與於射者也其洗觶升酌<lb/>
　　也自堂西而來則其反位也亦反于堂西耳註乃<lb/>
　　以為反射位者因經袒執弓三字在反位之上而<lb/>
　　誤也夫衆射者之弓皆釋於堂西禮未有於階前<lb/>
<pb n="46b"/>
　　袒執弓者敖氏所以有衍文之疑也以愚考之則<lb/>
　　亦非衍也葢云降袒執弓則其適堂西可知矣反<lb/>
　　位者反南面東上之位就其耦也先袒執弓而後<lb/>
　　反位者為其耦已執弛弓而俟也經言此者欲著<lb/>
　　司射遂袒執弓以下事與此洗觶升酌同節也且<lb/>
　　以見此弟子之亦與射也不言決遂文省也<lb/>
司射遂袒執弓挾一个搢扑北面於三耦之南命三耦<lb/>
及衆賔勝者皆袒決遂執張弓<lb/>
<pb n="47a"/>
　註曰執張弓言能用之也右手執弦如卒射<lb/>
　敖氏曰司射袒亦決遂經文省耳執張弓射時執弓<lb/>
　之常法也<lb/>
不勝者皆襲説決拾郤左手右加弛弓于其上遂以執<lb/>
弣<lb/>
　註曰固襲說決拾矣復言之者起勝者也執弛弓言<lb/>
　不能用之也兩手執弣又不得執弦<lb/>
　敖氏曰此亦司射以是命之也不勝者固襲說決拾<lb/>
<pb n="47b"/>
　矣復言之者承命勝者之後宜明言之不然則嫌亦<lb/>
　袒決遂與之同也弛弓而又横執之皆變於常且示<lb/>
　辱也<lb/>
司射先反位三耦及衆射者皆與其耦進立于射位北<lb/>
上<lb/>
　郝氏曰射位始序立作射之位司射與司馬位之西<lb/>
　南也<lb/>
司射作升飲者如作射一耦進揖如升射及階勝者先<lb/>
<pb n="48a"/>
升堂少右<lb/>
　註曰先升尊賢也少右辟飲者也亦相飲之位<lb/>
　朱子曰右自北面而言則東也所以辟當飲者使得<lb/>
　升取觶也相飲之位謂飲之者立於飲者之右也<lb/>
　敖氏曰先升勝者升三等而不勝者從之也上下射<lb/>
　在庭如初儀至階乃以勝負分先後葢屈伸之節然<lb/>
　爾先者少右辟飲者變於射時也耦不酌不授乃同<lb/>
　升而並立者示相飲之意也<lb/>
<pb n="48b"/>
不勝者進北面坐取豐上之觶興少退立卒觶進坐奠<lb/>
于豐下興揖<lb/>
　註曰立卒觶不祭不拜受罸爵不偹禮也右手執觶<lb/>
　左手執弓<lb/>
　敖氏曰進固北面矣乃言之者嫌南面奠觶則亦當<lb/>
　南面取觶也少退者欲與勝者並乃飲也豐下豐下<lb/>
　之南<lb/>
不勝者先降<lb/>
<pb n="49a"/>
　註曰後升先降畧之不由次<lb/>
　敖氏曰不勝者若下射也則既降而少右上射則少<lb/>
　左庭中之行如射時<lb/>
與升飲者相左交于階前相揖出于司馬之南遂適堂<lb/>
西釋弓襲而俟<lb/>
　註曰俟復射<lb/>
　敖氏曰不勝者釋弓而已勝者又說决拾而襲也經<lb/>
　文省爾俟謂南面東上以俟司射之後命<lb/>
<pb n="49b"/>
有執爵者<lb/>
　註曰主人使賛者代弟子酌也於既升飲而升自西<lb/>
　階立于序端<lb/>
執爵者坐取觶實之反奠于豐上<lb/>
　註曰每者輒酌以至於徧<lb/>
　敖氏曰取觶北面奠之亦南面<lb/>
升飲者如初三耦卒飲賔主人大夫不勝則不執弓執<lb/>
爵者取觶降洗升實之以授于席前<lb/>
<pb n="50a"/>
　註曰優尊也<lb/>
　敖氏曰上射勝則酌主人大夫下射勝則酌賔<lb/>
受觶以適西階上北面立飲<lb/>
　註曰受罸爵者不宜自尊别<lb/>
卒觶授執爵者反就席<lb/>
　敖氏曰必授之者宜反於其所受者也<lb/>
大夫飲則耦不升<lb/>
　註曰以賔主人飲耦在上嫌其升<lb/>
<pb n="50b"/>
　敖氏曰不升立于射位也大夫既飲則徑適堂西而<lb/>
　釋弓與<lb/>
若大夫之耦不勝則亦執弛弓特升飲<lb/>
　註曰尊者可以孤無能<lb/>
　敖氏曰言特升飲明大夫在席自若也<lb/>
　郝氏曰大夫耦飲大夫不升則賔主人耦飲同可知<lb/>
　　世佐案註意葢謂不勝者特升飲是以其無能而<lb/>
　　孤之也大夫與其耦尊卑不敵故可耳其敵者則<lb/>
<pb n="51a"/>
　　必與之偕也監本于能下衍一對字今從通解本<lb/>
　　刪<lb/>
衆賔繼飲射爵者辯乃徹豐與觶<lb/>
　註曰徹猶除也設豐者反豐于堂西執爵者反觶于<lb/>
　篚<lb/>
　敖氏曰衆賔繼飲皆如三耦也自命設豐以下皆言<lb/>
　勝者飲不勝者之禮若左右鈞則無此而即獻獲者<lb/>
　與<lb/>
<pb n="51b"/>
　郝氏曰射爵即罸觶<lb/>
　　　　右飲不勝者<lb/>
司馬洗爵升實之以降獻獲者于侯<lb/>
　註曰鄉人獲者賤眀其主以侯為功得獻也<lb/>
　敖氏曰獲者受命於司馬故司馬主獻之是時獲者<lb/>
　負侯未退就而獻之辟君禮也獻時葢西南面大射<lb/>
　之禮獻獲者于侯西北三歩<lb/>
薦脯醢設折爼俎與薦皆三祭<lb/>
<pb n="52a"/>
　註曰皆三祭為其将祭侯也祭侯三處也<lb/>
　疏曰三處者下文右與左中是也<lb/>
　敖氏曰先設薦俎乃受爵亦變於君禮也其設之亦<lb/>
　當侯中在獲者之前<lb/>
　張氏曰皆三祭脯之半脡俎之離肺皆三也<lb/>
　　世佐案此俎之祭敖謂刌肺得之葢此祭肺為侯<lb/>
　　神設也不為獲者<lb/>
獲者負侯北面拜受爵司馬西面拜送爵<lb/>
<pb n="52b"/>
　註曰負侯負侯中也拜送爵不同面者辟正主也其<lb/>
　設薦俎西面錯以南為上為受爵于侯薦之於位<lb/>
　疏曰上文正主獻賔獻衆賔皆北面與受獻者同面<lb/>
　今此與受獻者不同面故云辟正主也此云負侯北<lb/>
　面拜受爵是受爵於侯下云左个之西北三歩東面<lb/>
　設薦是薦之於位也<lb/>
　敖氏曰固負侯北面矣復言之者眀其還而倚旌乃<lb/>
　拜且嫌受獻或異面也此拜送爵不同面者眀其異<lb/>
<pb n="53a"/>
　於常禮也<lb/>
　　世佐案註意葢謂上文設薦俎之法設者西面錯<lb/>
　　之以南為上爼在薦南也知西面錯者以送爵者<lb/>
　　亦西面故也先設于此者為其受爵于侯故亦于<lb/>
　　其負侯之位薦之也獲者北面而設爼在薦南者<lb/>
　　以其暫錯于此且變於祭侯也疏誤<lb/>
獲者執爵使人執其薦與爼從之適右个設薦俎<lb/>
　註曰獲者以侯為功是以獻焉人謂主人賛者上設<lb/>
<pb n="53b"/>
　薦爼者也為設籩在東豆在西爼當其北也言使設<lb/>
　新之<lb/>
　疏曰侯以北面為正依特牲少牢皆籩在右故知籩<lb/>
　在東右廂豆在西左廂可知也<lb/>
　敖氏曰獲者因射侯而得獻故就侯而祭其薦俎與<lb/>
　酒焉示不忘本也<lb/>
　郝氏曰侯北靣以東為右偏則為个<lb/>
　姜氏曰獻爵于侯負侯拜受謂居侯北三步而不西<lb/>
<pb n="54a"/>
　耳若謂于侯拜受則侯中與左右个皆一侯之内也<lb/>
　相去幾何何以云使人執其薦與俎從之適右个耶<lb/>
　惟去其侯三歩東往右个故曰執而從之又曰適<lb/>
　　世佐案經云獻獲者於侯又云獲者負侯北面拜<lb/>
　　受爵則其于侯中眀矣侯中與右个在一侯之内<lb/>
　　乃云使人執其薦與俎從之而適者禮以變易為<lb/>
　　敬不徑自中而移於東也下經云適左个中亦如<lb/>
　　之然則自右而移于左自左而復移于中皆使人<lb/>
<pb n="54b"/>
　　執其薦俎從之而適也豈必去侯三步而後可云<lb/>
　　適哉姜說誤矣<lb/>
獲者南面坐左執爵祭脯醢執爵興取肺坐祭遂祭酒<lb/>
　註曰為侯祭也亦二手祭酒反注如大射<lb/>
　敖氏曰必云執爵興者見其所取者非離肺也取離<lb/>
　肺者必奠爵乃興<lb/>
興適左个中亦如之<lb/>
　註曰先祭左个後中者以外即之至中若神在中也<lb/>
<pb n="55a"/>
　郝氏曰左个侯西偏中侯中間<lb/>
左个之西北三步東面設薦俎獲者薦右東面立飲不<lb/>
拜既爵<lb/>
　註曰不就乏者明其享侯之餘也立飲薦右近司馬<lb/>
　於是司馬北面<lb/>
　敖氏曰左个之西北三步獲者受獻之正位薦右脯<lb/>
　南也飲于薦右亦變于大射禮也<lb/>
　　世佐案東面設薦俎謂主人之賛者東面設也舊<lb/>
<pb n="55b"/>
　　說獲者東面設者西面非張氏句讀以此五字為<lb/>
　　句今從之<lb/>
司馬受爵奠于篚復位<lb/>
　敖氏曰司馬於此方言復位則是既獻獲者于侯之<lb/>
　後即北面立于侯之西北以俟獲者之來與<lb/>
獲者執其薦使人執俎從之辟設于乏南<lb/>
　註曰遷設薦俎就乏眀已所得禮也言辟之者不使<lb/>
　當位辟舉旌偃旌也設于南右之也凡他薦俎皆當<lb/>
<pb n="56a"/>
　其位之前<lb/>
　敖氏曰獲者於此自執其薦者已授爵則不敢徒手<lb/>
　而勞人也辟如辟奠之辟謂離于故處也此改設於<lb/>
　乏南故云辟設必就乏者宜近其位也不當其位辟<lb/>
　旌<lb/>
　　世佐案辟設之義敖得之<lb/>
獲者負侯而俟<lb/>
　敖氏曰俟俟命去侯<lb/>
<pb n="56b"/>
　　　　右司馬獻獲者<lb/>
司射適階<hi>敖本階上有西字衍</hi>西釋弓矢去扑說決拾襲適洗洗<lb/>
爵升實之以降獻釋獲者于其位少南薦脯醢折俎有<lb/>
祭<lb/>
　註曰不當其位辟中<lb/>
　敖氏曰釋弓矢說決拾為將洗酌而行禮也不執弓<lb/>
　矢則當襲矣去扑者獻則不可佩刑器也釋獲者聴<lb/>
　命于司射故司射主獻之折上當有設字葢文脱也<lb/>
<pb n="57a"/>
　有祭脯與切肺也<lb/>
　　世佐案司射作升飲者訖即為此獻釋獲者之事<lb/>
　　亦與司馬獻獲者同節也經中此類甚多若必一<lb/>
　　事畢乃為一事則一日之間有不能終禮者矣階<lb/>
　　西司射倚弓矢與扑之所説決拾襲當於堂西不<lb/>
　　言者從省文<lb/>
釋獲者薦右東面拜受爵司射北面拜送爵釋獲者就<lb/>
其薦坐左執爵祭脯醢興取肺坐祭遂祭酒興司射之<lb/>
<pb n="57b"/>
西北面立飲不拜既爵司射受爵奠于篚<lb/>
　敖氏曰就其薦謂於薦西也司射之西則又少南於<lb/>
　薦右之位矣葢與司射俱北面則宜並立也拜受立<lb/>
　飲不同面者異於堂上之獻也獲者亦然<lb/>
釋獲者少西辟薦反位<lb/>
　註曰辟薦少西之者為復射妨司射視算也亦辟爼<lb/>
　敖氏曰辟與上經辟設之意同惟云辟薦據釋獲者<lb/>
　所執而言也辟俎則有司為之<lb/>
<pb n="58a"/>
司射適堂西袒決遂取弓于階西挾一个搢扑以反位<lb/>
　敖氏曰為獻事畢也至此乃言反位則曏者於既奠<lb/>
　爵于篚乃遂適堂西矣<lb/>
　　　　右司射獻釋獲者<lb/>
　郝氏曰獲與釋獲者分卑而獻爵薦爼之禮均葢射<lb/>
　以侯為主以中為賢獲者司侯釋獲者司中敬其事<lb/>
　因重其人雖以歌工笙師爵無不徧獻無不拜旅酬<lb/>
　終燕雖主人之賛亦與焉古人飲食之際情至禮恭<lb/>
<pb n="58b"/>
　如此可以達禮之義矣<lb/>
司射去扑倚于階西升請射于賔如初賔許<lb/>
　敖氏曰搢扑而即去反位而即徃皆禮節當然也不<lb/>
　於未搢扑而遂請者有事於尊者不宜與獻賤者之<lb/>
　禮相因也<lb/>
　張氏曰自此下至退中與算而俟言以樂節射之儀<lb/>
　司射又請射命耦三耦賔主人大夫衆賔卒射皆拾<lb/>
　取矢司射作上射升射請以樂為節三耦賔主人大<lb/>
<pb n="59a"/>
　夫衆賔卒射又命取矢乘矢又視算數獲又設豐飲<lb/>
　不勝者又拾取矢授有司乃説侯綱退旌退楅退中<lb/>
　與算共九節射之第三畨也<lb/>
　　　　右三請射<lb/>
司射降搢扑由司馬之南適堂西命三耦及衆賔皆袒<lb/>
決遂執弓就位<lb/>
　註曰位射位也不言射者以當序取矢<lb/>
　疏曰射位在司射之西南東面<lb/>
<pb n="59b"/>
司射先反位<lb/>
　註曰言先三耦及衆賔也既命之即反位不俟之也<lb/>
　　世佐案上經於三耦初取弓矢之時已云司射先<lb/>
　　立于所設中之西南及其將飲不勝者也又云司<lb/>
　　射先反位并此凡三言先矣其義一也第二畨將<lb/>
　　射命三耦拾取矢司射反位不言先文有詳畧耳<lb/>
　　註云曏不言先三耦未有拾取矢位無所先非又<lb/>
　　案射者堂下止有二位堂西南面比耦之位一也<lb/>
<pb n="60a"/>
　　司射之西南射位二也司馬之西南即司射之西<lb/>
　　南也疏以此位分為二非<lb/>
三耦及衆賔皆袒決遂執弓各以其耦進反于射位<lb/>
　註曰以猶與也<lb/>
司射作拾取矢三耦拾取矢如初反位<lb/>
　敖氏曰司射亦惟作上射也位亦射位<lb/>
賔主人大夫降揖如初主人堂東賔堂西皆袒決遂執<lb/>
弓皆進階前揖<lb/>
<pb n="60b"/>
　註曰南面相俟而揖行也<lb/>
　　世佐案賔主人各于堂下之東西方袒決遂執弓<lb/>
　　訖乃皆進賔進而東主人進而西及階各於其階<lb/>
　　前南面揖而行葢楅在中庭之南當洗故自堂東<lb/>
　　西來者皆湏南行就之也註所謂南面相俟而揖<lb/>
　　行者葢如此疏云各于堂上北面相見而揖非<lb/>
及楅揖拾取矢如三耦<lb/>
　註曰及楅當楅東西也主人西面賔東面相揖拾取<lb/>
<pb n="61a"/>
　矢不北面揖由便也<lb/>
　敖氏曰階前揖而南及楅揖而止所止之處即拾取<lb/>
　矢之位也是其位猶未離乎階前矣然則衆耦於楅<lb/>
　東西之位亦宜如是也<lb/>
卒北面搢三挾一个<lb/>
　敖氏曰卒即北面而為此是猶未離其位也此儀異<lb/>
　於三耦者葢退於北與退於南者不同也<lb/>
　　世佐案敖説是疏云此與上再請射章三耦取矢<lb/>
<pb n="61b"/>
　　訖搢三挾一个同又同處非<lb/>
揖退<lb/>
　　世佐案賔主人北面揖訖各由其故道而反堂東<lb/>
　　西之位此進而北行也乃云退者自楅而言也註<lb/>
　　云已揖左還非<lb/>
賔堂西主人堂東皆釋弓矢襲及階揖升堂揖就席<lb/>
　註曰將袒先言主人將襲先言賔尊賔也<lb/>
大夫袒決遂執弓就其耦<lb/>
<pb n="62a"/>
　註曰降袒決遂於堂西就其耦於射位與之拾取矢<lb/>
揖皆進如三耦<lb/>
　敖氏曰如三耦則耦不少退也以其行事於庭無堂<lb/>
　上堂下之異故不得如升射之儀也<lb/>
耦東面大夫西面大夫進坐説矢束興反位而後耦揖<lb/>
進<lb/>
　註曰說矢束者下耦以將拾取<lb/>
　敖氏曰凡大夫之取矢于楅者必說其矢束以當拾<lb/>
<pb n="62b"/>
　取也其自為耦者並行至楅南即為之其與士為耦<lb/>
　者即位而後為之此其異者也大夫進及反位皆不<lb/>
　揖以非與耦行禮之事也<lb/>
　　世佐案此大夫之說矢束言于西面之下則亦西<lb/>
　　面說也敖云北面非又案註葢原大夫説矢束之<lb/>
　　意亦欲如三耦之拾取是以敵者之禮待其耦故<lb/>
　　云下耦也疏闕為補之<lb/>
坐兼取乗矢順羽而興反位揖<lb/>
<pb n="63a"/>
　註曰兼取乘矢者尊大夫不敢與之拾也相下相尊<lb/>
　君子之所以相接也<lb/>
　敖氏曰此與三耦異者惟不拾取矢耳餘則同<lb/>
大夫進坐亦兼取乘矢如其耦北面搢三挾一个<lb/>
　註曰亦於三耦為之位<lb/>
揖退耦反位大夫遂適序西釋弓矢襲升即席<lb/>
　註曰大夫不序於下尊也<lb/>
衆賔繼拾取矢皆如三耦以反位<lb/>
<pb n="63b"/>
　　　　右射者皆取矢于楅<lb/>
司射猶挾一个以進作上射如初一耦揖升如初<lb/>
　註曰進前也曏言還當上耦西面是言進終始互相<lb/>
　眀也今文或言作升射<lb/>
　敖氏曰進由司馬之東而進也此以適南為進者凡<lb/>
　進退之文無常大抵以有事於彼為進卒事而反為<lb/>
　退也上字似衍否則其下當有耦字今文或言作升<lb/>
　射葢後人亦疑其誤而易之矣<lb/>
<pb n="64a"/>
司馬升命去侯獲者許諾司馬降釋弓反位<lb/>
司射與司馬交于階前去扑襲升請以樂樂于賔賔許<lb/>
諾<lb/>
　敖氏曰司射惟去升耳其決遂執弓挾矢自若也似<lb/>
　不宜襲此言襲葢衍文以樂樂者用樂為歡樂也以<lb/>
　此請之于賔故曰請以樂樂于賔大射儀曰請以樂<lb/>
　　世佐案此襲字非衍也葢射武事也故請射則袒<lb/>
　　樂文事也故請樂則襲言襲則其說決拾可知矣<lb/>
<pb n="64b"/>
　　不釋弓矢者射未畢也<lb/>
司射降搢扑東面命樂正曰請以樂樂于賔賔許<lb/>
　註曰東面於西階之前也不就樂正命之者傳尊者<lb/>
　之命於賤者遥號命之可也樂正亦許諾<lb/>
　敖氏曰必搢扑而後命樂正者辟併敬也<lb/>
司射遂適階間堂下北面命曰不鼓不釋上射揖司射<lb/>
退反位<lb/>
　註曰不與鼓節相應不釋算也鄉射之鼓五節歌五<lb/>
<pb n="65a"/>
　終所以將八矢一節之間當拾𤼵四節四拾其一節<lb/>
　先以聴也<lb/>
　疏曰射人云王以騶虞九節諸侯以貍首七節卿大<lb/>
　夫以采蘋五節士以采蘩五節是卿大夫士同五節<lb/>
　尊卑樂節雖多少不同四節以盡乘矢則同其餘外<lb/>
　皆以聴以知樂終始長短也王九節者五節先以聴<lb/>
　諸侯七節者三節先以聴卿大夫士五節者一節先以<lb/>
　聴尊者先以聴則多卑者先以聴則少優至尊先知<lb/>
<pb n="65b"/>
　審也<lb/>
　敖氏曰鄉射之歌五終而鼓五節其三節先以聴而<lb/>
　二節之間拾𤼵乘矢焉射人職所謂五節二正是也<lb/>
　王之大射九節五正諸侯七節三正卿大夫與士同<lb/>
　　世佐案此當以疏説為正敖氏好立異而引周禮<lb/>
　　射人職為證以愚考之則不然葢自敖説推之則<lb/>
　　王之九節五正五節之間拾𤼵乘矢而其先以聴<lb/>
　　者四節也諸侯之七節三正三節之間拾𤼵乗矢<lb/>
<pb n="66a"/>
　　而其先以聴者亦四節也夫天子以下降殺以兩<lb/>
　　禮之大凡也今其先以聴者天子諸侯同為四節<lb/>
　　而大夫士僅减其一焉固已不倫矣且其拾𤼵乘<lb/>
　　矢一也而乃有五正三正二正之不同是節之多<lb/>
　　者似促數而節之少者反舒長此亦理之不可通<lb/>
　　者葢射人所云九節七節五節者以其樂節言也<lb/>
　　所云五正三正二正者以其侯采言也鄭註葢不<lb/>
　　可易矣何必改先儒已定之說以證已之臆見耶<lb/>
<pb n="66b"/>
　　又射人所言當屬賔射之禮敖氏乃以大射目之<lb/>
　　亦非說見後<lb/>
樂正東面命大師曰奏騶虞間若一大師不興許諾樂<lb/>
正退反位<lb/>
　註曰東面者進還鄉夫師也騶虞國風召南之詩篇<lb/>
　也射義曰騶虞者樂官備也其詩有一發五豝五豵<lb/>
　于嗟騶虞之言樂得賢者衆多嘆思至仁之人以充<lb/>
　其官此天子之射節也而用之者方有樂賢之志取<lb/>
<pb n="67a"/>
　其宜也其他賔客鄉大夫則歌采蘋間若一者重節<lb/>
　疏曰采蘋是鄉大夫樂節其他謂賔射與燕射若州<lb/>
　長他賔客自奏采蘩此篇有鄉大夫州長射法則同<lb/>
　用騶虞以其同有樂賢之志也間若一謂五節之間<lb/>
　長短希數皆如一則是重樂節也<lb/>
　朱子曰據詩但取一𤼵五豝之義耳騶虞則為仁獸<lb/>
　之名以庻類蕃殖美國君之仁如之也樂官備云者<lb/>
　諸儒有以騶為文王之囿虞為主囿之官故立此義<lb/>
<pb n="67b"/>
　而鄭註因之與其詩箋自相違異今姑存之<lb/>
　敖氏曰言命大師者見所命者必其長也此惟據有<lb/>
　大師者言之<lb/>
　　世佐案樂正及大師之位見上遷樂章反位反工<lb/>
　　南北面位也又案禮射有三大射賔射燕射是也<lb/>
　　士無大射大夫以下無燕射而有鄉射射義及射<lb/>
　　人職所言以樂節射之差皆賔射也故與此異鄉<lb/>
　　射得歌騶虞者二南為鄉樂騶虞篇次在召南内<lb/>
<pb n="68a"/>
　　故得用之且大夫士去天子逺無嫌于僣也若諸<lb/>
　　侯之大射與賔射同大射儀云奏貍首是也以是<lb/>
　　推之則天子及大夫之大射亦與其賔射同樂可<lb/>
　　知矣又投壺云命弦者曰請奏貍首投壺大夫士<lb/>
　　燕射之類也乃奏貍首者燕禮殺故變而與諸侯<lb/>
　　之賔射同所謂禮窮則同也然但以瑟奏之而不<lb/>
　　用金石之樂亦其異也鄉射與投壺雖奏騶虞貍<lb/>
　　首而其節則止於五下記云歌騶虞若采蘋皆五<lb/>
<pb n="68b"/>
　　終是也<lb/>
乃奏騶虞以射三耦卒射賔主人大夫衆賔繼射釋獲<lb/>
如初卒射降<lb/>
　註曰皆應鼓與歌之節乃釋算降者衆賔<lb/>
　疏曰次畨射時賔與主人大夫卒射皆升堂故知此<lb/>
　降者衆賔也<lb/>
　敖氏曰降指衆耦之最後者而言以見釋獲者升告<lb/>
　之節也<lb/>
<pb n="69a"/>
釋獲者執餘獲升告左右卒射如初<lb/>
　　　　右三射以樂<lb/>
司馬升命取矢獲者許諾司馬降釋弓反位弟子委矢<lb/>
司馬乘之皆如初司射釋弓視算如初<lb/>
　註曰算獲算也<lb/>
釋獲者以賢獲與鈞告如初降復位<lb/>
　敖氏曰言如初又言降復位為司射命設豐之節也<lb/>
　亦以見其所如者止於此無復實算于中之事矣葢<lb/>
<pb n="69b"/>
　以其不復射故也<lb/>
　　　　右取矢數獲如初<lb/>
司射命設豐設豐實觶如初遂命勝者執張弓不勝者<lb/>
執弛弓升飲如初<lb/>
　敖氏曰大射儀此下云卒退豐與觶如初此脱一句<lb/>
　也<lb/>
　　　　右飲不勝者如初<lb/>
司射猶袒決遂左執弓右執一个兼諸弦面鏃適堂西<lb/>
<pb n="70a"/>
以命拾取矢如初<lb/>
　註曰側持弦矢曰執面猶尚也并矢於弦尚其鏃將<lb/>
　止變於射也<lb/>
　張氏曰方持弦矢曰挾者矢横弦上而持之側持弦<lb/>
　矢曰執者矢順并於弦而持之尚其鏃者鏃向上也<lb/>
　　世佐案司射之請以樂樂于賔也經既云襲矣至<lb/>
　　是言猶袒者葢自其命勝者不勝者之時而袒也<lb/>
　　其間命樂正及視算皆襲<lb/>
<pb n="70b"/>
司射反位三耦及賔主人大夫衆賔皆袒決遂拾取矢<lb/>
如初矢不挾兼諸弦弣以退不反位遂授有司于堂西<lb/>
　註曰不挾亦謂執之如司射也不以反射位授有司<lb/>
　者射禮畢<lb/>
　疏曰執之如司射兼諸弦弣則與司射異司射直執<lb/>
　一个無三矢兼於弣三耦以下則執一个并於弦又<lb/>
　以三矢并于弣所以異也<lb/>
　敖氏曰拾取時猶皆兼諸弣至楅南北面則不挾矢<lb/>
<pb n="71a"/>
　但取一矢兼諸弦餘三矢則兼諸弣自若亦象搢三<lb/>
　挾一之儀且如司射之戒也賔與主人則亦於楅東<lb/>
　西之位為之位射位也不反位但由司馬之南而過<lb/>
　也授有司授之以弓矢也必授之者射事止則宜反<lb/>
　於所受者也此文主於三耦及衆賔也大夫與其耦<lb/>
　亦存焉若賔則自階下以授有司于堂西主人則以<lb/>
　授有司於堂東也<lb/>
辯拾取矢揖皆升就席<lb/>
<pb n="71b"/>
　註曰謂賔大夫及衆賔也相俟堂西進立於西階之<lb/>
　前主人以賔揖升大夫及衆賓從升立時少退於大<lb/>
　夫三耦及弟子自若留下<lb/>
　疏曰衆賔則三賔也皆依上文獻後升及留在下之<lb/>
　法<lb/>
　敖氏曰揖皆升就席謂衆賓三人也衆賔三人必俟<lb/>
　拾取矢者辯而後升若主人賔大夫則既授弓矢即<lb/>
　升如初禮固不俟其辯也<lb/>
<pb n="72a"/>
　　世佐案敖說非賔主人大夫必俟辯拾取矢而後<lb/>
　　升者以射事至是而終故變於初也<lb/>
　　　　右射者復皆拾取矢授有司<lb/>
司射乃適堂西釋弓去扑説決拾襲反位<lb/>
　疏曰司射之扑在階西今來去扑于堂西之等以其<lb/>
　不復射也<lb/>
　敖氏曰反位其猶在中西南與不言釋矢可知也<lb/>
司馬命弟子說侯之左下綱而釋之<lb/>
<pb n="72b"/>
　註曰說解也釋之不復射掩束之<lb/>
　敖氏曰釋則是不束也説而釋之變於射與未射之<lb/>
　時<lb/>
　　世佐案敖說是說侯之左下綱異於射時也釋之<lb/>
　　謂不掩束異於未射時也其不全去之者見此禮<lb/>
　　主為射也疏云備復射非<lb/>
命獲者以旌退命弟子退楅司射命釋獲者退中與算<lb/>
而俟<lb/>
<pb n="73a"/>
　註曰諸所退皆俟堂西備復射也旌言以者旌恒執<lb/>
　也獲者釋獲者亦退其薦爼<lb/>
　敖氏曰案註云獲者釋獲者亦退其薦爼此據大射<lb/>
　儀而言也退薦爼各當其位之前與<lb/>
　郝氏曰俟俟旅酬也<lb/>
　　　　右退諸射噐射事竟<lb/>
司馬反為司正退復觶南而立<lb/>
　註曰當監旅酬<lb/>
<pb n="73b"/>
　敖氏曰射事已而復其故職也云復觶南見射時觶<lb/>
　不徹是時司射亦當復東方之位<lb/>
　張氏曰此下言射訖飲酒之事旅酬二人舉觶徹爼<lb/>
　坐燕送賔以至明日拜賜息司正諸儀並同鄉飲酒<lb/>
　禮<lb/>
樂正命弟子賛工即位弟子相工如其降也升自西階<lb/>
反坐<lb/>
　註曰賛工遷樂也降時如初入樂正反自西階東北<lb/>
<pb n="74a"/>
　面<lb/>
　敖氏曰命弟子亦適西方命之也如其降亦謂後先<lb/>
　及相之之儀也反坐謂反其故位而坐也工既坐弟<lb/>
　子亦降立於西方<lb/>
　張氏曰西階東北面樂正告樂備後降立之位遷樂<lb/>
　於下則立阼階東南北面今當命弟子又復來此也<lb/>
　遷工反位為旅酬後將有無算樂也<lb/>
　<lb/>
<pb n="74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷九<lb/>
</p>
<p>
</p>
  </div>
</body>
</text>
</TEI>
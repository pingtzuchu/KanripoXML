<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十四<lb/>
　北山之什二之六<lb/>
陟彼北山言采其把偕偕士子朝夕從事王事靡盬憂<lb/>
我父母<lb/>
　賦也偕偕壮貌士子詩人自謂也陟山采把望父母<lb/>
　也偕偕從事不得養父母也以王事靡盬之故不得<lb/>
　養其父母而且使父母思己故曰憂我父母也<lb/>
<pb n="1b"/>
溥天之下莫非王土率土之濵莫非王臣大夫不均我<lb/>
從事獨賢<lb/>
　賦也溥遍也率循濵涯也言父母已所獨也王事人<lb/>
　所同也天下莫非王土率土莫非王臣皆宜從事而<lb/>
　我獨任勞是大夫之賦政有不均也<lb/>
四牡彭彭王事傍傍嘉我未老鮮我方将旅力方剛經<lb/>
營四方<lb/>
　賦也彭彭行而不息也傍傍勞而不已也嘉鮮皆善<lb/>
<pb n="2a"/>
　也将壮也言車馬馳驅而不已者謂我未老而方壮<lb/>
　膂力正強可以經營四方也此獨賢之故也<lb/>
或燕燕居息或盡瘁事國或息偃在牀或不已于行<lb/>
　賦也燕燕安閑貌瘁病也或安居於家或盡瘁於國<lb/>
　或髙卧於牀或奔走於道則苦樂大相懸矣此不均<lb/>
　之實也<lb/>
或不知呌號或慘慘劬勞或栖遲偃仰或王事鞅掌<lb/>
　賦也呌呼號召也慘慘苦貌或耳不聞徴𤼵之聲或<lb/>
<pb n="2b"/>
　面常帶憂苦之状或退食從容而俯仰作態或經理<lb/>
　煩劇而倉卒失容極言不均之致也<lb/>
或湛樂飲酒或慘慘畏咎或出入風議或靡事不為<lb/>
　賦也言不止勞逸不均而已或湛樂飲酒則是既已<lb/>
　逸矣且深知逸之無妨故愈躭於逸也或慘慘畏咎<lb/>
　則是勞無功矣且恐因勞而得過反不如不勞也或<lb/>
　出入風議則已不任勞而轉持勞者之短長或靡事<lb/>
　不為則是勤勞王事之外又畏風議者之口而周旋<lb/>
<pb n="3a"/>
　彌縫之也此則不均之大害而不敢詳言之矣<lb/>
　　北山六章三章章六句三章章四句<lb/>
　　　北山刺時也夫君子之仕也原以宣勞非求逸<lb/>
　　　也王事靡盬而膂力方剛已欲求逸誰當任勞<lb/>
　　　顧勞可也勞而不均不可也止於勞逸不均猶<lb/>
　　　可也使勞者受逸者之害不可也自古疆場多<lb/>
　　　事之秋君子竭力致身以勞於外而一二得志<lb/>
　　　之小人居息偃仰出入風議始則媒孽而亂其<lb/>
<pb n="3b"/>
　　　謀終則阻格而制其命於是乎賢勞之人功無<lb/>
　　　可成而罪且不免北山之詩人致怨於大夫有<lb/>
　　　以也誰秉國均必有任其責者矣<lb/>
無將大車祗自塵兮無思百憂祗自疷兮<lb/>
　興也將送也疷當作□昏也此戒多憂之累心也言<lb/>
　無隨大車而行無益於車而止自塵也無逐百憂而<lb/>
　思無損於憂而止自昏也<lb/>
無將大車維塵㝠㝠無思百憂不出于熲<lb/>
<pb n="4a"/>
　興也㝠㝠昏之甚也熲與耿同小明也将車久則塵<lb/>
　愈多故所見者目前之物而已數步之外則㝠㝠而<lb/>
　無所覩也思憂多則昏愈甚故所明者所憂之事而<lb/>
　已此事之外則茫然而無所知也心憂則昏而以為<lb/>
　明者不出於所明之外是明者小而昏者大也<lb/>
無將大車維塵雝兮無思百憂祗自重兮<lb/>
　興也雝塞也塵多之甚則氣閉而不通也重平聲言<lb/>
　重昏也熲者昏於大而明於小於所明而又三思焉<lb/>
<pb n="4b"/>
　則私意起而轉惑并其熲者亦昏矣故曰重也祗自<lb/>
　重者言適以重其昏而於所憂之事則毫不能有所<lb/>
　轉移也<lb/>
　　無將大車三章章四句<lb/>
　　　無將大車戒迷也人生之憂不可勝述也天運<lb/>
　　　之循環禍福之倚伏如大車之輪轉非人力所<lb/>
　　　能為逐事而思之機愈深智愈巧而禍愈甚故<lb/>
　　　詩人戒以無思也夫無思者非無所用其心也<lb/>
<pb n="5a"/>
　　　不思利害而思可否不思趨避而思修為則理<lb/>
　　　得心安而憂自觧矣咸之九四曰貞吉悔亡勸<lb/>
　　　思理也憧憧徃來朋從爾思戒思憂也<lb/>
明明上天照臨下土我征徂西至于艽野二月初吉載<lb/>
離寒暑心之憂矣其毒大苦念彼共人涕零如雨豈不<lb/>
懐歸畏此罪罟<lb/>
　賦也艽野地名二月周正建丑之月也毒害也共人<lb/>
　僚友之䖏者即後所謂靖共者也罪法罟網也大夫<lb/>
<pb n="5b"/>
　困於行役而作此詩言上天照臨下土人之寃苦皆<lb/>
　宜鑒之我為人所害而西征至於艽野可謂逺矣二<lb/>
　月之初已罹於寒又由寒以至於暑可謂久矣逺行<lb/>
　久役艱阻備嘗其人之害我亦大苦矣因思我之僚<lb/>
　友意欲援我使歸故感激而至於涕零然我豈不懐<lb/>
　歸哉畏此法網之宻恐歸而又獲戾也<lb/>
昔我徃矣日月方除曷云其還歳聿云莫念我獨兮我<lb/>
事孔庶心之憂矣憚我不暇念彼共人睠睠懐顧豈不<lb/>
<pb n="6a"/>
懐歸畏此譴怒<lb/>
　賦也除歳除也周之二月歳除之時也庶多也睠睠<lb/>
　勤厚之意譴責也言昔以歳莫徃今未知何時還而<lb/>
　歳又莫矣且身獨而事多又恐辦理不暇是以睠顧<lb/>
　共人思與同事而畏害我者之譴怒未息是以不敢<lb/>
　遽歸也<lb/>
昔我徃矣日月方奥曷云其還政事愈蹙歳聿云莫采<lb/>
蕭穫菽心之憂矣自詒伊戚念彼共人興言出宿豈不<lb/>
<pb n="6b"/>
懐歸畏此反覆<lb/>
　賦也奥與隩同歳除之時民皆隩處也蹙急也采蕭<lb/>
　積薪也穫菽聚糧也言昔以歳莫徃今復歳莫而無<lb/>
　由得還者以政事愈急而我愈不暇故采蕭穫菽以<lb/>
　為度嵗之計其苦無時已矣然不敢怨人也此皆我<lb/>
　不聽正直之故因而益念共人至於束装啟行然終<lb/>
　於不歸者畏害我之人反覆無常雖與之釋怨而終<lb/>
　不可信也<lb/>
<pb n="7a"/>
嗟爾君子無恒安處靖共爾位正直是與神之聽之式<lb/>
穀以女<lb/>
　賦也君子謂共人也恒常也靖者盡心共者盡職也<lb/>
　神之敬之也聽之從之也式用穀善以與也言我不<lb/>
　能歸矣故贈友以言也嗟爾君子無以安處為常當<lb/>
　思患而預防之内盡其心外盡其職且擇正直之人<lb/>
　相與敬之如神明惟其言之是聽則朋友皆用善道<lb/>
　以與汝庶乎可以免禍矣盖深悔已之濫與小人而<lb/>
<pb n="7b"/>
　不聽正言故願共人之無蹈覆轍也<lb/>
嗟爾君子無恒安息靖共爾位好是正直神之聽之介<lb/>
爾景福<lb/>
　賦也息心安也言不止身不可安處心亦不可安息<lb/>
　也好愛之也言不止其身相與且其心好之也如此<lb/>
　則式穀以女不止免禍且可得福矣<lb/>
　　小明五章三章章十二句二章章六句<lb/>
　　　小明勸擇交也大夫與正人兼與小人故受小<lb/>
<pb n="8a"/>
　　　人之害而至於逺行不還因勸所與之正人當<lb/>
　　　専心從君子無復與小人為緣也此雖一時憤<lb/>
　　　激之言然果能靖共爾位而好是正直則所以<lb/>
　　　免禍求福之道莫有外於此矣凡百君子敬而<lb/>
　　　聽之可也<lb/>
鼓鐘將將淮水湯湯憂心且傷淑人君子懐允不忘<lb/>
　賦也鼓擊也將將聲大也湯湯水盛也言聞鼓鐘於<lb/>
　淮水之上不樂而憂且傷者有懐於古而傷今之不<lb/>
<pb n="8b"/>
　然也淑人君子以善養人之君子也孟子曰以力服<lb/>
　人者非心服也以善養人然後能服天下是故教人<lb/>
　以禮則民逸威人以兵則民勞逸則聞音而生樂勞<lb/>
　則聽樂而生哀哀樂之感禍福之應也然則詩之允<lb/>
　懐淑人其故可想矣<lb/>
鼓鐘喈喈淮水湝湝憂心且悲淑人君子其徳不囘<lb/>
　賦也喈喈聲和也湝湝流長也悲則更甚於傷矣回<lb/>
　邪也懐古人之不回則今人之回可知也<lb/>
<pb n="9a"/>
鼓鐘伐鼛淮有三洲憂心且妯淑人君子其徳不猶<lb/>
　賦也鼛役鼓也周禮以鼛鼓鼔役事是也水中之地<lb/>
　曰洲言鼓鐘而又伐鼛是流連而又興作民力竭矣<lb/>
　故傷淮水之涸而洲見也妯動也悲而且驚則心動<lb/>
　矣猶似也言古人之徳殊不似今人也蓋至此始微<lb/>
　露憂心之故矣<lb/>
鼓鐘欽欽鼓瑟鼓琴笙磬同音以雅以南以籥不僭<lb/>
　賦也欽欽聲有莭也琴瑟堂上之樂也笙磬堂下之<lb/>
<pb n="9b"/>
　樂也雅南樂章儀禮工歌三笙入三間歌三皆雅也<lb/>
　上闗雎笙鵲巢上葛覃笙采蘩上卷耳笙采蘋皆南<lb/>
　也籥舞器也僭差也言樂聲舞容皆不僭而傷悲且<lb/>
　妯者其樂是而其人非也故曰禮云禮云玊帛云乎<lb/>
　㦲樂云樂云鐘鼓云乎㦲此可以知禮樂之本矣<lb/>
　　鼓鐘四章章五句<lb/>
　　　鼓鐘傷時也序曰刺幽王也考之載籍無幽王<lb/>
　　　東廵之事韓詩謂昭王時作而亦無確據史稱<lb/>
<pb n="10a"/>
　　　穆有塗山之㑹塗山在淮南又王西廵歸伐徐<lb/>
　　　徐與淮近竹書王三十七年大起九師東至於<lb/>
　　　江遂伐越既由江至越則淮之南北屢經之矣<lb/>
　　　𫝊曰穆王廵行天下皆有車轍馬跡焉祭公謀<lb/>
　　　父作祈招之詩以止王心曰祈招之愔愔式昭<lb/>
　　　徳音思我王度式如玊式如金形民之力而無<lb/>
　　　醉飽之心鼔鐘之作與祈招同㫖其為穆王時<lb/>
　　　詩無疑也淑人君子懐允不忘有以也懐其尚<lb/>
<pb n="10b"/>
　　　徳而不勞民之力也<lb/>
楚楚者茨言抽其棘自昔何為我蓺黍稷我黍與與我<lb/>
稷翼翼我倉既盈我庾維億以為酒食以享以祀以妥<lb/>
以侑以介景福<lb/>
　賦也楚楚盛宻貌茨蒺藜也抽除也我主祭者自謂<lb/>
　也與與翼翼皆蕃盛貌積粟曰庾十萬曰億妥安坐<lb/>
　也禮曰詔妥尸是也侑勸食也介助景明也言剪除<lb/>
　茨棘以為田畝自昔先人何為如此乎蓋将使我於<lb/>
<pb n="11a"/>
　此蓺黍稷也我黍我稷我所蓺也我倉我庾我黍稷<lb/>
　之積也國非無良農也以為人之為之不如我所自<lb/>
　為之誠也於是酒食享祀妥侑介福皆以我之黍稷<lb/>
　為之蓋力田以致養乃祭祀之本也<lb/>
濟濟蹌蹌絜爾牛羊以徃烝嘗或剝或亨或肆或将祝<lb/>
祭于祊祀事孔明先祖是皇神保是饗孝孫有慶報以<lb/>
介福萬夀無疆<lb/>
　賦也濟濟蹌蹌敬之容也禮曰大夫濟濟士蹌蹌是<lb/>
<pb n="11b"/>
　也絜與潔通在滌也蓺黍稷滌牛羊粢盛犧牲備而<lb/>
　後徃烝嘗重之也剝觧其皮亨熟其肉肆陳其骨體<lb/>
　於爼将奉而進之也屢言或者各司其事非一人也<lb/>
　祊廟門内也祭祊求神也祀事與祊並舉者也祼鬯<lb/>
　求諸隂焫蕭求諸陽直祭祝于主索祭祝于祊也皇<lb/>
　君臨之也神保保先祖以来者護從之屬也求神而<lb/>
　神来乃孝孫之慶故神報以福併報以夀也此初獻<lb/>
　之事也<lb/>
<pb n="12a"/>
執㸑踖踖為爼孔碩或燔或炙君婦莫莫為豆孔庶為<lb/>
賔為客獻酬交錯禮儀卒度笑語卒獲神保是格報以<lb/>
介福萬夀攸酢<lb/>
　賦也㸑竈也踖踖敬而敏也孔碩牲體大也言薦熟<lb/>
　也燔燒肉炙炙肝言從獻也禮云主人獻尸賔長以<lb/>
　肝従主婦獻尸兄弟以燔従是也莫莫敬而静也凡<lb/>
　祭也者必夫婦親之所以備内外之官也豆所以盛<lb/>
　羞者君婦所為也孔庶多也二羞皆具言備物也賔<lb/>
<pb n="12b"/>
　客四方來助祭者賔長為賔衆賔為客也獻酬互飲<lb/>
　也主人酳尸主婦亞獻賔三獻畢主人遂酌以獻賔<lb/>
　而賔酬之也交錯旅酬也衆賔與兄弟皆遍也卒盡<lb/>
　也言其禮儀盡合法度而笑語盡得宜也古者於旅<lb/>
　也語故有笑語也格至也前言饗者初来而饗其祀<lb/>
　今言格者親至酬獻之地而報以福夀若與之相酬<lb/>
　酢也此亞獻終獻之事也<lb/>
我孔熯矣式禮莫愆工祝致告徂賚孝孫苾芬孝祀神<lb/>
<pb n="13a"/>
嗜飲食卜爾百福如幾如式既齊既稷既匡既敕永錫<lb/>
爾極時萬時億<lb/>
　賦也熯勞也幾期式法也齊整肅也稷敏給也匡正<lb/>
　敕戒也言主人甚勞而行禮莫愆故神使工祝徃告<lb/>
　孝孫而賞賚之也苾芬孝祀言黍稷馨香牛羊肥腯<lb/>
　也神嗜爾飲食之豐潔故予爾以諸福之物如期而<lb/>
　來如法而具也踖踖莫莫既齊也孔碩孔庶既稷也<lb/>
　禮儀卒度既匡也笑語卒獲既敕也神悦爾禮容之<lb/>
<pb n="13b"/>
　荘敬故錫爾以衆善之極億萬斯年永永無已也朱<lb/>
　子曰各随其事而報之以其類是也此言獻畢受嘏<lb/>
　之事也<lb/>
禮儀既備鐘鼓既戒孝孫徂位工祝致告神具醉止皇<lb/>
尸載起鼓鐘送尸神保聿歸諸宰君婦廢徹不遲諸父<lb/>
兄弟備言燕私<lb/>
　賦也既備禮成也既戒樂止也徂位阼階下西面之<lb/>
　位也致告告利成也神無形而言具醉者誠敬之至<lb/>
<pb n="14a"/>
　如見之也尸稱皇尊之也神依於尸神醉故尸起也<lb/>
　鼓鐘金奏肆夏也送尸而先祖歸故神保亦歸矣前<lb/>
　同饗今同歸也廢去也朱子曰不遲者以疾為敬亦<lb/>
　不留神恵之意也鄭康成曰祭畢既歸賔客之爼同<lb/>
　姓則留與之燕所以尊賔客親骨肉是也燕而言私<lb/>
　者非狎昵之謂也祭重公義雖諸父亦在臣子之列<lb/>
　燕伸私恩故天子諸侯皆尊諸父而與兄弟齒也此<lb/>
　送神之事也<lb/>
<pb n="14b"/>
樂具入奏以綏後禄爾殽既将莫怨具慶既醉既飽小<lb/>
大稽首神嗜飲食使君夀考孔恵孔時維其盡之子子<lb/>
孫孫勿替引之<lb/>
　賦也祭畢而燕於寝故廟中之樂皆入奏於寝也綏<lb/>
　安也人神之主也祭而受福今禄也燕而人懽則神<lb/>
　喜而又降之福故曰以綏後禄也爾殽即所徹之羞<lb/>
　也記曰因其酒食聚其宗族以教民睦是也莫怨具<lb/>
　慶所謂親親則諸父昆弟不怨也小大稽首燕畢祝<lb/>
<pb n="15a"/>
　嘏也言神既醉飽而使君夀考矣人之意亦與神同<lb/>
　也孔恵孔時言此祭甚順於理甚得其時也盡者推<lb/>
　其意而廣之使天下之事無不順理而得時也又欲<lb/>
　子子孫孫勿廢祭事且引而伸之不數不疏也以祭<lb/>
　祀之道通之天下而垂於萬年所以為逹孝也此言<lb/>
　燕私之事而以孔恵孔時四語總結之也<lb/>
　　楚茨六章章十二句<lb/>
　　　楚茨天子祭祀之禮也古者天子為藉千畝冕<lb/>
<pb n="15b"/>
　　　而朱紘躬秉耒以事天地山川社稷先古敬之<lb/>
　　　至也周禮充人掌繋祭祀之牲牷於宰芻之三<lb/>
　　　月又大司樂尸出入奏肆夏鐘師掌金奏鼔鐘<lb/>
　　　以奏九夏肆夏其一也記曰先王之所以治天<lb/>
　　　下者五貴有徳貴貴貴老敬長慈㓜楚茨之義<lb/>
　　　備矣黍稷倉庾躬耕藉田而藏之御廩絜爾牛<lb/>
　　　羊則在滌而芻之也尸稱皇而鼔鐘送之其為<lb/>
　　　天子之禮無疑矣先祖孝孫所以序昭穆也執<lb/>
<pb n="16a"/>
　　　㸑為爼序事以辨賢也君婦為豆助内以備物<lb/>
　　　也為賔為客尚徳而序爵也獻酬交錯以逮賤<lb/>
　　　也父兄燕私以養老也小大咸在以慈㓜也正<lb/>
　　　君臣親父子明夫婦貴貴而賢賢老老而㓜㓜<lb/>
　　　先王所以治天下之道如指諸掌矣君子是以<lb/>
　　　知祭之為義大也<lb/>
信彼南山維禹甸之畇畇原隰曽孫田之我疆我理南<lb/>
東其畝<lb/>
<pb n="16b"/>
　賦也信與伸通山之引伸綿亘者也甸治也維禹甸<lb/>
　之修水道也禹曰予决九川距四海濬畎澮距川畎<lb/>
　澮達於川則溝洫修而川麓綿亘皆可樹藝矣由是<lb/>
　以封建諸侯而原隰墾闢曽孫得以田之也既守封<lb/>
　域益修禹功疆以定其經界理以達其遂溝而畎畝<lb/>
　之縱横物土之宜而布之矣劉彛曰其遂東入於溝<lb/>
　則其畝南矣其遂南入於溝則其畝東矣此井田之<lb/>
　法也<lb/>
<pb n="17a"/>
上天同雲雨雪雰雰益之以霡霂既優既渥既霑既足<lb/>
生我百穀<lb/>
　賦也同雲雲色同也雰雰猶紛紛也霡霂小雨也優<lb/>
　渥霑足皆饒洽之意陸佃曰豐年之冬必有積雪而<lb/>
　其春必有小雨故是詩雨言小雪言盛也然雪欲其<lb/>
　盛又欲其澤浸之周故繼之曰優渥雨欲其小又欲<lb/>
　其膏潤之遍故繼之曰霑足如此則雨雪得宜而百<lb/>
　穀生矣朱公遷曰田之治者禹之功穀之生者天所<lb/>
<pb n="17b"/>
　賜詳述之不忘本也<lb/>
疆埸翼翼黍稷彧彧曾孫之穡以為酒食畀我尸賔夀<lb/>
考萬年<lb/>
　賦也埸田畔也翼翼整飭貌彧彧茂盛也畀與也此<lb/>
　承上文而言也南東其畝則疆埸翼翼矣生我百穀<lb/>
　則黍稷彧彧矣凡此國中之田皆曾孫之穡故收其<lb/>
　所入以為酒食而妥侑皇尸獻酬賔客庶神降我以<lb/>
　夀考之福也<lb/>
<pb n="18a"/>
中田有廬疆埸有瓜是剥是菹獻之皇祖曾孫夀考受<lb/>
天之祜<lb/>
　賦也中田公田也八家同井其中為公田内以二十<lb/>
　畝分八家為廬舎也墻下有樹田畔有植瓜其一也<lb/>
　漢書曰瓜瓠果蓏植於疆埸是也瓜成而剥削淹漬<lb/>
　以為菹也夫祭祀之菹多矣水草之菹陸産之醢小<lb/>
　物備矣三牲之爼八簋之實羙物備矣而獨有取於<lb/>
　中田之瓜者廬舎疆埸皆皇祖所締造瓜瓠剥菹乃<lb/>
<pb n="18b"/>
　孝孫所經營是以神悦而天降之祜也<lb/>
祭以清酒從以騂牡享于祖考執其鸞刀以啟其毛取<lb/>
其血膋<lb/>
　賦也清酒鬱鬯之屬也騂赤色周所尚也鸞刀刀有<lb/>
　鈴也膋脂膏也此正言其祭也祭以清酒灌地也求<lb/>
　神於隂也從以騂牡迎牲也執鸞刀貴其義也聲和<lb/>
　而後斷也啟毛告純也取血告殺也取膋升臭也合<lb/>
　之黍稷實之於蕭而燔之求神於陽也此祭祊以前<lb/>
<pb n="19a"/>
　之事也記云祭之日君牽牲卿大夫序從入廟門麗<lb/>
　於碑卿大夫袒而毛牛尚耳鸞刀以刲取膟膋此諸<lb/>
　侯之祭禮也<lb/>
是烝是享苾苾芬芬祀事孔明先祖是皇報以介福萬<lb/>
夀無疆<lb/>
　賦也烝進也享薦也苾芬香也言薦熟也祀事薦熟<lb/>
　以後之事也何楷曰楚茨詳於後而略於前自祭祊<lb/>
　以前但以祀事孔明一語槩之信南山詳於前而略<lb/>
<pb n="19b"/>
　於後自薦熟以後亦以祀事孔明一語槩之是也前<lb/>
　言畀尸賔以介夀獻皇祖以受祜皆擬議之詞至此<lb/>
　則先祖果來而報之以福夀也言皇祖言皇考又言<lb/>
　先祖祫祭也<lb/>
　　信南山六章章六句<lb/>
　　　信南山諸侯祭祀之禮也左傳曰民神之主也<lb/>
　　　是以聖王先成民而後致力於神故奉牲以告<lb/>
　　　曰博碩肥腯謂民力之普存也謂其畜之碩大<lb/>
<pb n="20a"/>
　　　蕃滋也謂其不疾瘯蠡也謂其備腯咸有也奉<lb/>
　　　盛以告曰潔粢豐盛謂其三時不害而民和年<lb/>
　　　豐也奉酒醴以告曰嘉栗㫖酒謂其上下皆有<lb/>
　　　嘉徳而無違心也所謂馨香無讒慝也信南山<lb/>
　　　之義猶是也疆理田畝先成民也雨雪生榖所<lb/>
　　　謂三時不害而民和年豐也祭以清酒力穡之<lb/>
　　　所為也所謂有嘉徳而無違心也從以騂牡畜<lb/>
　　　牧之所得也所謂民力普存而備腯咸有也疆<lb/>
<pb n="20b"/>
　　　埸瓜菹謂物産之蕃滋也地無遺利而孝無餘<lb/>
　　　思也苾芬烝享所謂馨香無讒慝也得天之時<lb/>
　　　因地之利盡人之力蕃物之産致力於民者勤<lb/>
　　　而後致敬於神者備致敬於神者愈備則所以<lb/>
　　　致力於民者愈不得不勤矣君子是以知祭之<lb/>
　　　為義大也<lb/>
倬彼甫田歳取十千我取其陳食我農人自古有年今<lb/>
適南畝或耘或耔黍稷薿薿攸介攸止烝我髦士<lb/>
<pb n="21a"/>
　賦也倬明貌甫大也十千計公田也一成十里以萬<lb/>
　畝為公田一同百里以萬夫為公田皆十千之數也<lb/>
　我田主也陳舊粟也農人私百畝以養公田者也介<lb/>
　廬舎也烝進髦士俊民也言此開明之大田嵗取十<lb/>
　千之入非以之自有餘也将積而陳之取以食農人<lb/>
　也農人足食益肆力於南畝故自古以來常有年也<lb/>
　古既如此今亦宜然於是君公親適南畝見其耘耔<lb/>
　以時而黍稷茂盛或於廬舎之旁或所止息之處進<lb/>
<pb n="21b"/>
　髦士而謀之将方社祈雨使今亦有年也<lb/>
以我齊明與我犧羊以社以方我田既臧農夫之慶琴<lb/>
瑟撃鼔以御田祖以祈甘雨以介我稷黍以穀我士女<lb/>
　賦也齊與粢同禮云稷曰明粢是也犧羊純色之羊<lb/>
　也社后土方四方之神御迎也田祖先嗇也周禮凡<lb/>
　祈年於田祖則吹豳雅撃土鼓以樂田畯是也穀善<lb/>
　也此與髦士行之也以其粢盛與其犧牲祭社方而<lb/>
　祈年非以自為凡以為農夫也又盛樂雩祭迎田祖<lb/>
<pb n="22a"/>
　以祈雨葢欲大我黍稷使我之士女有養且樂於為<lb/>
　善也方社統於地隂祀也故以禮為主祈雨禱於天<lb/>
　陽祀也故以樂為重<lb/>
曾孫來止以其婦子饁彼南畝田畯至喜攘其左右嘗<lb/>
其㫖否禾易長畝終善且有曾孫不怒農夫克敏<lb/>
　賦也曾孫田主也非祭而稱曾孫者民自比於家人<lb/>
　故從其廟中之稱也攘取㫖羙易治長竟有多敏速<lb/>
　也此既雨而廵省也定中之詩曰靈雨既零命彼倌<lb/>
<pb n="22b"/>
　人星言夙駕税于桑田是也婦子出餉敏於事也田<lb/>
　畯至喜喜其敏也曾孫乃取其左右之所饋而徧嘗<lb/>
　其㫖否固以見上下之相親而且㫖者知其有餘否<lb/>
　者知其不足又将取陳以食之也民於是盡力耘耔<lb/>
　禾治竟畝可預卜其善且多焉其所以曾孫不怒而<lb/>
　農夫克敏者皆上之徳意有以感之也<lb/>
曾孫之稼如茨如梁曾孫之庾如坻如京乃求千斯倉<lb/>
乃求萬斯箱黍稷稻粱農夫之慶報以介福萬夀無疆<lb/>
<pb n="23a"/>
　賦也茨屋茨言宻比也梁車梁言穹窿也此納稼於<lb/>
　圃之象也坻水中髙地京髙邱也此積粟於場之象<lb/>
　也箱車箱求倉求箱者将以大車載黍稷稻粱而納<lb/>
　於曾孫之倉也納於曾孫之倉而以為農夫之慶者<lb/>
　曾孫不自食又将取其陳以食農人也曾孫勤農積<lb/>
　粟皆以為民故農夫飲和食徳咸欲報君共祝君夀<lb/>
　之無疆上下相親之至也<lb/>
　　甫田四章章十句<lb/>
<pb n="23b"/>
　　　甫田勸農也民國之本也食民之天也農食之<lb/>
　　　所從出也故立國之道勸農為先勸之云者非<lb/>
　　　徒督責之也必有所以養之我取其陳食我農<lb/>
　　　人養之善道也取其陳者出故納新無紅腐也<lb/>
　　　食我農者周之給之不責償也歳取十千有常<lb/>
　　　額也歳豐君取之歳歉君與之水旱不齊而民<lb/>
　　　食常足故雖歉而亦如有年而且為之祈甘雨<lb/>
　　　而且為之省耕耘禾易長畝甘雨時降則歳果<lb/>
<pb n="24a"/>
　　　常有而陳陳相因矣此先王之政所以贊天地<lb/>
　　　之化而立烝民之命也匪直此也古者士出於<lb/>
　　　農野處而不暱其秀民之能為士者必足頼也<lb/>
　　　省耕省耘之暇進髦士而與之講肄則隴畝皆<lb/>
　　　庠序公卿皆師儒矣由是粢盛犧牲教民以禮<lb/>
　　　琴瑟撃鼓教民以樂不怒克敏教民以敬報福<lb/>
　　　祝夀教民以愛既厚其生復正其徳本之以愛<lb/>
　　　敬文之以禮樂而皆於勸農得之君子是以知<lb/>
<pb n="24b"/>
　　　后稷公劉之造周也<lb/>
大田多稼既種既戒既備乃事以我覃耜俶載南畝播<lb/>
厥百穀既庭且碩曾孫是若<lb/>
　賦也種擇其種也戒飭其具也覃利俶始載事庭直<lb/>
　若順也蘇轍曰田大而種多故於今歳之冬具來歳<lb/>
　之種戒來歳之事凡既備矣然後事之取其利器而<lb/>
　始事於南畝既耕而播之其耕之也勤其種之也時<lb/>
　故其生也皆直而大以順曾孫之所欲此詩為農夫<lb/>
<pb n="25a"/>
　之詞以頌羙其上若以答前篇之意也<lb/>
既方既皁既堅既好不稂不莠去其螟螣及其蟊賊無<lb/>
害我田穉田祖有神秉畀炎火<lb/>
　賦也方房也孚甲始生也皁粒汁未滿也稂秀而不<lb/>
　實者莠似苗而非苗也蟲食苗心曰螟食葉曰螣食<lb/>
　根曰蟊食莭曰賊穉㓜禾也既庭且碩言其苗也既<lb/>
　方既皁言其秀也既堅既好言其實也既耘之後百<lb/>
　草皆去稂莠似苖猶有存者既實之後并稂莠而去<lb/>
<pb n="25b"/>
　之則嘉穀愈茂也然又恐螟螣蟊賊之為田穉害也<lb/>
　此則非人力所能去故望田祖之神取而付之炎火<lb/>
　蓋田祖神農是為炎帝盛夏之時炎帝司令故其祝<lb/>
　禱之詞如此此望神為曾孫除害而農夫亦享其利<lb/>
　也<lb/>
有渰萋萋興雨祁祁雨我公田遂及我私彼有不穫穉<lb/>
此有不斂穧彼有遺秉此有滯穗伊寡婦之利<lb/>
　賦也渰水氣也萋萋雲盛貌祁祁徐也雲盛則雨多<lb/>
<pb n="26a"/>
　雨徐則入土也公田曾孫之田也井九百畝其中為<lb/>
　公田借八家之力以耕之故曰惟助為有公田也穉<lb/>
　晚禾穧束秉把也滯刈之所不及也既無稂莠又無<lb/>
　蟲害則所需者甘雨而已而猶欲其先公以及私蓋<lb/>
　其尊君親上之義習以性成也雨𤾉時若則有年矣<lb/>
　故於其收斂之時或有未穫之晚禾或有未斂之禾<lb/>
　束或有遺忘之秉或有漏滯之穂皆留以為寡婦之<lb/>
　利蓋古者鰥寡孤獨待養於上故留所有以與之所<lb/>
<pb n="26b"/>
　以廣曾孫之仁愛非狼戾而暴棄之也<lb/>
曾孫來止以其婦子饁彼南畝田畯至喜來方禋祀以<lb/>
其騂黑與其黍稷以享以祀以介景福<lb/>
　賦也曾孫來止省斂也婦子饁田敏穫也田畯至喜<lb/>
　喜其勤也歳功既成則宜報祭而不遽舉也必待曾<lb/>
　孫之來乃祭之欲曾孫主之也望祀各以其方之色<lb/>
　此特舉騂黑者蓋以螟螣蟊賊秉畀炎火故禮南方<lb/>
　報祝融也雨我公田遂及我私故禮北方報元冥也<lb/>
<pb n="27a"/>
　以介景福農夫為曾孫祈福也輔廣曰以其婦子饁<lb/>
　彼南畝所以慰上之心也以享以祀以介景福所以<lb/>
　愛上之身也<lb/>
　　大田四章二章章八句二章章九句<lb/>
　　　大田報祀也農夫感上之恩徳故於收穫之後<lb/>
　　　祀神而為上祈福也歳取十千上不自食所以<lb/>
　　　食農夫也俶載南畝下不自為所以順曾孫也<lb/>
　　　以祈甘雨以穀士女上勤下也雨我公田遂及<lb/>
<pb n="27b"/>
　　　我私下急上也以社以方農夫之慶上為下祈<lb/>
　　　也以享以祀以介景福下為上報也上下相親<lb/>
　　　至於如此而雨𤾉有不時若年穀有不順成者<lb/>
　　　乎至於遺秉滯穂恵及鰥寡則庶幾哉大同之<lb/>
　　　世矣雨欲其先之公也不必急已利欲其公之<lb/>
　　　人也不必私於己非后稷公劉之盛徳曷克臻<lb/>
　　　此君子讀甫田大田良耜載芟諸詩未嘗不神<lb/>
　　　逰於其際也成周之宇宙太和乃至斯乎卜年<lb/>
<pb n="28a"/>
　　　卜世有以也<lb/>
瞻彼洛矣維水泱泱君子至止福禄如茨韎韐有奭以<lb/>
作六師<lb/>
　賦也此詩以三句為韻矣與止叶茨與師叶珌與室<lb/>
　叶同與邦叶也洛水名在東都君子至止者朝㑹於<lb/>
　東都也諸侯皆至則天子之福禄愈多故言如茨積<lb/>
　之崇也韎茅蒐韐韠也茅蒐染韠士大夫之戎服也<lb/>
　奭赤貌作起也言天子來而百官皆戎服者蓋起六<lb/>
<pb n="28b"/>
　師以從行欲因朝㑹以講武也<lb/>
瞻彼洛矣維水泱泱君子至止鞞琫有珌君子萬年保<lb/>
其家室<lb/>
　賦也鞞刀下飾琫刀上飾珌玊也鞞琫有珌天子之<lb/>
　刀飾也公劉之詩曰鞞琫容刀是也韎韐有奭百官<lb/>
　戎服也鞞琫有珌天子亦戎服也家室王室也天子<lb/>
　之神武如此知其能億萬斯年保固王室以臨諸侯<lb/>
　也<lb/>
<pb n="29a"/>
瞻彼洛矣維水泱泱君子至止福禄既同君子萬年保<lb/>
其家邦<lb/>
　賦也福禄如茨諸侯以福禄崇天子也福禄既同天<lb/>
　子以福禄綏諸侯也邦諸侯之國也天子神武則諸<lb/>
　侯畏服而小大相安不惟保王室兼能保萬邦矣<lb/>
　　瞻彼洛矣三章章六句<lb/>
　　　瞻彼洛矣諸侯朝天子於東都而頌羙之也朱<lb/>
　　　善曰周人尚文其弊也恐至於弱故周公戒成<lb/>
<pb n="29b"/>
　　　王曰詰爾戎兵召公戒康王曰張皇六師皆欲<lb/>
　　　其振厲奮𤼵以聳萬民之觀瞻一四方之趨向<lb/>
　　　也此詩言天子至洛水之上親御戎服以起六<lb/>
　　　師修戎備於廵幸之時講武事於朝㑹之日據<lb/>
　　　地勢以合人心遵國典以承天祜使諸侯咸知<lb/>
　　　王靈之赫奕是固福禄之所由聚邦家之所由<lb/>
　　　安也<lb/>
裳裳者華其葉湑兮我覯之子我心寫兮我心寫兮是<lb/>
<pb n="30a"/>
以有譽處兮<lb/>
　興也裳裳猶堂堂羙盛也湑光潤也鄭康成曰華裳<lb/>
　裳於上喻君也葉湑然於下喻臣也眀主賢臣以徳<lb/>
　相承而治道興是也之子謂諸侯也心寫悅而抒也<lb/>
　天子遇諸侯而心寫者悅其有才徳也君臣相得則<lb/>
　聲譽益彰而上下相安是以有譽處也<lb/>
裳裳者華芸其黄矣我覯之子維其有章矣維其有章<lb/>
矣是以有慶矣<lb/>
<pb n="30b"/>
　興也蘇轍曰黄色之正也芸黄之盛也有章有文也<lb/>
　君子之有文燦然如華之黄也朱公遷曰和順積中<lb/>
　英華𤼵外交際之頃不愆於儀則能得君而獲福矣<lb/>
　此羙諸侯之能文也<lb/>
裳裳者華或黄或白我覯之子乗其四駱乗其四駱六<lb/>
轡沃若<lb/>
　興也或黄或白非一色也沃若柔而潤也言我覯之<lb/>
　子見其乗四駱而六轡沃若所謂有力如虎執轡如<lb/>
<pb n="31a"/>
　組也或有文章或善射御如華之或黄而或白也此<lb/>
　羙諸侯之能武也<lb/>
左之左之君子宜之右之右之君子有之維其有之是<lb/>
以似之<lb/>
　賦也此承上二章而言也至治之世必右文文右則<lb/>
　武其左也左之而宜者見其才之無不能也右之而<lb/>
　有者見其徳之無不備也惟其徳之存於中者無所<lb/>
　不有是以才之見於外者與徳相似而無不宜焉以<lb/>
<pb n="31b"/>
　此見有徳者必有才而武功仍本於文徳也<lb/>
　　裳裳者華四章章六句<lb/>
　　　裳裳者華天子㑹諸侯於東都而嘉羙之也瞻<lb/>
　　　洛之頌天子也専美其能武裳華之羙諸侯也<lb/>
　　　兼嘉其右文蓋天子神武則足以威服四海而<lb/>
　　　諸侯亦䝉其休諸侯尚文則承宣徳意講信修<lb/>
　　　睦而九伐之法雖設而可不用矣詞不同而義<lb/>
　　　各有當也<lb/>
<pb n="32a"/>
　　北山之什十篇四十六章三百三十四句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷十四<lb/>
</p>
<p>
</p>
  </div>
</body>
</text>
</TEI>
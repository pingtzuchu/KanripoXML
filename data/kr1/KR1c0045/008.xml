<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷八<lb/>
　陳風一之十二<lb/>
　　陳國名在禹貢豫州之域帝舜之後閼父為周陶<lb/>
　　正武王以元女大姬妻其子滿而封於陳與黃帝<lb/>
　　帝堯之後共為三恪<lb/>
子之湯兮宛丘之上兮洵有情兮而無望兮<lb/>
　賦也湯與蕩同宛丘地名洵信也望人所瞻仰也陳<lb/>
<pb n="1b"/>
　國無政在位者皆遊蕩於宛丘之上國人譏之以為<lb/>
　雖有情致而無威望也毛𫝊曰子大夫也<lb/>
坎其擊鼓宛丘之下無冬無夏値其鷺羽<lb/>
　賦也坎鼓聲値植也鷺鳥名其羽可以為翳舞者之<lb/>
　所持也<lb/>
坎其擊缶宛丘之道無冬無夏値其鷺翿<lb/>
　賦也缶瓦器可以節樂翿翳也徐常吉曰古者春秋<lb/>
　敎以禮樂冬夏教以詩書今冬夏値其羽翿則無時<lb/>
<pb n="2a"/>
　而不舞矣此書所謂恒舞也<lb/>
　　宛丘三章章四句<lb/>
　　　宛丘陳人刺其上也昔胡公之封於陳也武王<lb/>
　　　妻以元女大姬大姬好巫覡之事相沿成俗故<lb/>
　　　在位者多敖遊而恒舞夫其遊而舞也亦有託<lb/>
　　　而云然以為有情也且謂情之所鍾不妨越禮<lb/>
　　　而不知無威儀之節則不足以定命無荘涖之<lb/>
　　　容則不足以觀民有情無望非小失也古今才<lb/>
<pb n="2b"/>
　　　士有文而無行其病皆在於此讀宛丘之詩其<lb/>
　　　亦可以自儆也夫<lb/>
東門之枌宛丘之栩子仲之子婆娑其下<lb/>
　賦也枌白榆也栩樹名子仲氏也子仲之子貴族之<lb/>
　子也鄭康成曰之子男子也婆娑舞貌何楷曰或舞<lb/>
　於東門之枌下或舞於宛丘之栩下明其非一時非<lb/>
　一處也<lb/>
穀旦于差南方之原不績其麻市也婆娑<lb/>
<pb n="3a"/>
　賦也穀善也穀旦良辰也差擇也高平曰原范祖禹<lb/>
　曰民於善日則擇高明之地而荒樂焉是也不績其<lb/>
　麻廢女工也市易也彼此交易而舞故曰市也<lb/>
穀旦于逝越以鬷邁視爾如荍貽我握椒<lb/>
　賦也逝往越於鬷衆邁行也言穀旦往遊不暇擇地<lb/>
　但視人衆之處而行焉則遊愈勤而志愈荒矣荍荆<lb/>
　葵也椒芬芳之物也越以衆邁男女會矣於是男悦<lb/>
　女曰視爾之貌如荍華然女遂貽以一握之椒而通<lb/>
<pb n="3b"/>
　情好也此與鄭之采蘭贈芍同俗故詩人叙其事而<lb/>
　醜之也<lb/>
　　東門之枌三章章四句<lb/>
　　　詩序曰東門之枌疾亂也疾其嬉遊而至於淫<lb/>
　　　亂也昔先王之敎民也君子勤禮小人盡力𫝊<lb/>
　　　曰民生在勤勤則不匱又曰民勞則思思則善<lb/>
　　　心生逸則淫淫則忘善忘善則惡心生今陳之<lb/>
　　　俗恒舞酣歌在民上者無冬夏而値其鷺羽其<lb/>
<pb n="4a"/>
　　　下化之越鬷邁而市也婆娑則是上不勤禮而<lb/>
　　　下不盡力也有男不耕孰授之食有女不績孰<lb/>
　　　授之衣女遊而冶必至誨淫男惰而貧或至為<lb/>
　　　盗是不勤致匱忘善而惡心生也立國如此何<lb/>
　　　以長世君子是以知陳之先亡也<lb/>
衡門之下可以棲遲泌之洋洋可以樂飢<lb/>
　賦也衡門橫木以為門也棲遲止息也泌水名洋洋<lb/>
　流動之貌朱子曰此隱居自樂而無求者之詞言衡<lb/>
<pb n="4b"/>
　門雖淺陋而亦可以遊息泌水雖不可飽然亦可以<lb/>
　玩樂而忘飢也<lb/>
豈其食魚必河之魴豈其取妻必齊之姜<lb/>
　賦也姜齊姓飲食男女人之大欲存焉故以食魚取<lb/>
　妻概其餘也<lb/>
豈其食魚必河之鯉豈其取妻必宋之子<lb/>
　賦也子宋姓豈其必者有亦不却無亦不求志有在<lb/>
　而不暇及乎此也<lb/>
<pb n="5a"/>
　　衡門三章章四句<lb/>
　　　衡門守道也人之有欲也皆期其必得必欲得<lb/>
　　　而不得於是乎目前之境皆以為不可不知境<lb/>
　　　不同而道同得其所以處之之道則境無不可<lb/>
　　　而道外之物皆可以不必是故衡門泌水人所<lb/>
　　　難安而心以為可則可矣道固無不在也魴鯉<lb/>
　　　姜子人之所欲而心以為不必則果不必矣於<lb/>
　　　道無加損也此則所謂素位而行不願乎外者<lb/>
<pb n="5b"/>
　　　與可以無入而不得矣君子哉<lb/>
東門之池可以漚麻彼美淑姬可與晤歌<lb/>
　興也漚漸漬也鄭康成曰於池中柔麻使可緝績以<lb/>
　作衣服興賢女能柔順君子成其德教也晤猶對也<lb/>
　言淑姬賢女君子宜與晤對詠歌相切化也<lb/>
東門之池可以漚紵彼美淑姬可與晤語<lb/>
　興也紵麻屬答述曰語晤語者迭為問對相辨論也<lb/>
東門之池可以漚菅彼美淑姬可與晤言<lb/>
<pb n="6a"/>
　興也菅草名可以為索自述曰言晤言者各陳已意<lb/>
　互証明也<lb/>
　　東門之池三章章四句<lb/>
　　　東門之池思賢妃也人君之德以養而成非一<lb/>
　　　日之積也陳之為國舊矣太姬之初已有巫風<lb/>
　　　繼世之君必有恒舞於宫酣歌於室者以為非<lb/>
　　　此無可與娯也諍臣直言謂宜不邇聲色則格<lb/>
　　　而不入矣詩人思有以易之以為誠得賢媛相<lb/>
<pb n="6b"/>
　　　晤與歌與言如池水之漚麻漸漬而不覺久而<lb/>
　　　化焉則自知巫覡之紛若不如淑姬之幽閒庶<lb/>
　　　幾以琴瑟之靜好易羽翿之婆娑矣然而豈易<lb/>
　　　得哉此關雎之君子所由寤寐思淑女也<lb/>
東門之楊其葉牂牂昏以為期明星煌煌<lb/>
　賦也牂牂盛貌煌煌大明也此與人有約而不信也<lb/>
　東門之楊所約之地也昏以為期所約之時也如期<lb/>
　俟之至於明星已出而不來是失信而爽約也<lb/>
<pb n="7a"/>
東門之楊其葉肺肺昏以為期明星晢晢<lb/>
　賦也肺肺密貌晢晢小明也將曉則星光微矣<lb/>
　　東門之楊二章章四句<lb/>
　　　東門之楊刺無信也人之生也信義為大以義<lb/>
　　　相約加之以信久要不忘所以為成人也世之<lb/>
　　　衰也人棄信而忍於作偽離騷云曰黄昏以為<lb/>
　　　期兮羗中道而改路亦猶是矣人情反覆可勝<lb/>
　　　歎哉故君子之與人約也必審其所約之事必<lb/>
<pb n="7b"/>
　　　擇其與約之人思其終也思其復也思其反也<lb/>
　　　誠愼之也<lb/>
墓門有棘斧以斯之夫也不良國人知之知而不已誰<lb/>
昔然矣<lb/>
　比也棘惡木斯析也夫謂陳佗也已去也誰昔猶疇<lb/>
　昔也陳佗欲俟桓公之卒而作亂是墓門之棘也墓<lb/>
　門有棘則宜斧以斯之乃佗之陰謀國人皆知而卒<lb/>
　不能去盖自疇昔已然非一日之積矣追咎桓公也<lb/>
<pb n="8a"/>
墓門有梅有鴞萃止夫也不良歌以訊之訊予不顧顚<lb/>
倒思予<lb/>
　比也梅美木鴞惡鳥訊告也蘇轍曰墓門有梅而鴞<lb/>
　集之梅雖美將得全乎以比桓公雖有太子免以為<lb/>
　後而佗在焉欲其無危不可得也歌以訊之告桓公<lb/>
　也告之而不顧至於顛倒而後思予則已晚矣其後<lb/>
　佗果殺免也則詩人之先見為不可及矣<lb/>
　　墓門二章章六句<lb/>
<pb n="8b"/>
　　　詩序曰墓門刺陳佗也左傳隱公七年陳五父<lb/>
　　　如鄭涖盟㰱如忘洩伯曰五父必不免不頼盟<lb/>
　　　矣是佗之不良國人知之鄰國亦知之而陳侯<lb/>
　　　不知不明也知而不已不斷也不明不斷何以<lb/>
　　　定亂是故歌以訊之望其明也斧以斯之望其<lb/>
　　　斷也<lb/>
防有鵲巢卭有㫖苕誰侜予美心焉忉忉<lb/>
　比也防堤也卭丘也㫖美也苕草名好生下隰侜誑<lb/>
<pb n="9a"/>
　也忉忉憂也鵲巢於大樹防以止水安有鵲巢苕生<lb/>
　於下濕卭乃高丘焉有旨苕今皆謂有之以比讒人<lb/>
　駕為無實之詞以欺人所謂侜也誰如此以侜予心<lb/>
　之所美使我忉忉憂之也<lb/>
中唐有甓卭有旨鷊誰侜予美心焉惕惕<lb/>
　比也唐廟中路名甓瓴甋也俗謂之磚鷊小草雜色<lb/>
　如綬惕惕懼也上章言以無為有此言似乎有之而<lb/>
　實羅織其事也歐陽修曰中唐有甓非一甓也以積<lb/>
<pb n="9b"/>
　累而成路㫖鷊綬草雜衆色以成文猶多言交織以<lb/>
　成惑是也其侜更巧故憂之甚而至於懼也<lb/>
　　防有鵲巢二章章四句<lb/>
　　　詩序曰防有鵲巢憂讒賊也夫讒賊亦多術矣<lb/>
　　　防巢卭苕本無其事而妄謂有之所謂譸張為<lb/>
　　　幻也唐甓卭鷊集衆小事而遂張大之所謂萋<lb/>
　　　菲成錦也家國之際讒言一興變故百出誠可<lb/>
　　　畏也書曰無稽之言勿聽謂人之多言茍非確<lb/>
<pb n="10a"/>
　　　有証據概斷之以勿聽則讒賊止矣<lb/>
月出皎兮佼人僚兮舒窈糾兮勞心悄兮<lb/>
　賦也皎眀也佼羙也佼人謂夏姬也僚好貌舒夏徴<lb/>
　舒也古人二名間有截用一字者如晉重耳𫝊謂之<lb/>
　重樂王鮒𫝊謂之鮒仲孫何忌經謂之忌是也陳靈<lb/>
　公與孔寕儀行父淫於夏氏夏姬之子徴舒恥之故<lb/>
　弑靈公此詩言當月出之時靈公悦夏姬之佼好而<lb/>
　其子徴舒幽窈糾結勢必為亂故中心憂勞又悄然<lb/>
<pb n="10b"/>
　而不敢言也<lb/>
月出皓兮佼人懰兮舒懮受兮勞心慅兮<lb/>
　賦也皓月光白也懰羙而清也懮受憂思而忍受也<lb/>
　慅煩亂也悄然不言而中心煩亂不知所為也<lb/>
月出照兮佼人燎兮舒夭紹兮勞心慘兮<lb/>
　賦也照月光照人面也燎人面亦有光也夭矯變紹<lb/>
　糾𦂳慘哀痛也言其憂思而忍受者今夭變而糾𦂳<lb/>
　則禍發甚速故煩亂者至於哀痛知靈公之必不免<lb/>
<pb n="11a"/>
　也<lb/>
　　月出三章章四句<lb/>
　　　月出憂靈公也淫之為禍烈矣淫人之女如其<lb/>
　　　父何淫人之妻如其夫何淫人之母如其子何<lb/>
　　　當其月皎人僚色授魂予之時而環伺而欲刄<lb/>
　　　之者已不可勝計矣聖人錄月出使淫亂之人<lb/>
　　　知懽愛愈甚則禍機愈烈庶幾有畏而中止非<lb/>
　　　徒播靈公之惡於衆也<lb/>
<pb n="11b"/>
胡為乎株林從夏南匪適株林從夏南<lb/>
　賦也株林夏氏之邑也夏南徴舒之字也朱子曰靈<lb/>
　公淫於夏氏朝夕而往其民相與語曰君胡為乎株<lb/>
　林乎曰從夏南耳然則非適株林也特以從夏南故<lb/>
　耳盖淫乎夏姬不可言也故以從其子言之詩人之<lb/>
　忠厚如此<lb/>
駕我乘馬說于株野乘我乘駒朝食于株<lb/>
　賦也說舍也馬六尺以下曰駒說于株野者暮來而<lb/>
<pb n="12a"/>
　不返也朝食于株者未暮而即來也駕馬乘駒往來<lb/>
　不息朝朝暮暮流連不已何為也哉則不必問而可<lb/>
　知矣<lb/>
　　株林二章章四句<lb/>
　　　詩序曰株林刺靈公也朱善曰衛之亂至牆茨<lb/>
　　　而極於是有狄入衛之禍陳之亂至株林而極<lb/>
　　　於是有楚入陳之禍然則狄非能入衛也宣姜<lb/>
　　　實召之也楚非能入陳也夏姬實召之也此所<lb/>
<pb n="12b"/>
　　　謂女戎也比事以觀可以為淫亂者之戒矣<lb/>
彼澤之陂有蒲與荷有美一人傷如之何寤寐無為涕<lb/>
泗滂沱<lb/>
　興也陂澤障也荷芙蕖之葉也美人賢人也澤陂之<lb/>
　草兼有蒲荷以興國中之美止有一人也夫有美一<lb/>
　人可謂少矣又棄而不用則其傷心當如何哉無可<lb/>
　如何故寤寐無為但見其涕泗滂沱而已此如賈誼<lb/>
　之痛哭流涕實有所不容已也<lb/>
<pb n="13a"/>
彼澤之陂有蒲與蕳有美一人碩大且卷寤寐無為中<lb/>
心悁悁<lb/>
　興也蕳蘭也碩大壯盛也卷眷戀之意言忠君也碩<lb/>
　大而且忠君授之以事宜無不肯為者乃寤寐無為<lb/>
　但見其中心悁悁而已悁悁猶拳拳也<lb/>
彼澤之陂有蒲䓿菑有美一人碩犬且儼寤寐無為輾<lb/>
轉伏枕<lb/>
　興也䓿蓞芙蕖之花也儼矜莊之意言敬事也碩大<lb/>
<pb n="13b"/>
　而且敬事授之以事宜無不能為者乃寤寐無為但<lb/>
　見其輾轉伏枕而已涕泗滂沱急欲為也悁悁不忘<lb/>
　為也伏枕則無志於為矣傷之至也<lb/>
　　澤陂三章章六句<lb/>
　　　澤陂傷時也靈公淫荒泄冶諫而殺之諫臣被<lb/>
　　　殺則忠臣束手傷心涕泣而末如之何故寤寐<lb/>
　　　無為也夫天下之事天下之人為之也或有事<lb/>
　　　而無為之之人或有人而不得為其事如此詩<lb/>
<pb n="14a"/>
　　　之美人碩大卷儼才足有為且急欲為事至於<lb/>
　　　流涕而事卒不可為乃至無為而伏枕所謂雖<lb/>
　　　有善者亦無如之何也故變風終於陳靈天下<lb/>
　　　之亂至此而極矣<lb/>
　　陳風十篇二十六章一百一十四句<lb/>
　檜風一之十三<lb/>
　　檜國名在豫州外方滎波之間周武王封祝融之<lb/>
　　後於此鄭武公滅之而遷國焉<lb/>
<pb n="14b"/>
羔裘逍遥狐裘以朝豈不爾思勞心忉忉<lb/>
　賦也逍遥閒適也此君子去國而思其君也言羔裘<lb/>
　以燕居狐裘以視朝衣服容止宛然在目豈能不爾<lb/>
　思乎所以决於去者以朝無善政故我心忉忉而不<lb/>
　能安也毛傳曰國無政令使我心勞是也<lb/>
羔裘翺翔狐裘在堂豈不爾思我心憂傷<lb/>
　賦也翺翔遊行也堂路寢也人君日出視朝退適路<lb/>
　寢以聽大夫所治之政在堂者但在而已無所設施<lb/>
<pb n="15a"/>
　故我心憂傷也<lb/>
羔裘如膏日出有曜豈不爾思中心是悼<lb/>
　賦也如膏潤澤而明也有曜照之有光也但華其衣<lb/>
　服而不勤於政治故君之服愈美而我之心愈悼也<lb/>
　　羔裘三章章四句<lb/>
　　　詩序曰羔裘大夫以道去其君也夫華其衣服<lb/>
　　　逍遥翺翔皆細故也而君子去之者以道揆之<lb/>
　　　也好華麗則日即於奢喜燕居則日習於怠奢<lb/>
<pb n="15b"/>
　　　者敝政之首而怠者積惡之原君子覩微而知<lb/>
　　　著故決然去之也去之而猶思之不忘君之恩<lb/>
　　　也思之而以去之故告之猶冀君之悟也故曰<lb/>
　　　以道去其君也<lb/>
庶見素冠兮棘人欒欒兮勞心慱慱兮<lb/>
　賦也庶幸也縞冠素紕旣祥之冠也棘瘠也季本曰<lb/>
　棘葉少而枝瘦故謂居喪骨立者為棘人也欒變毁<lb/>
　瘠之貌輔廣曰素冠欒欒情與服稱也慱慱憂勞之<lb/>
<pb n="16a"/>
　貌世衰禮廢不行三年之喪故祥以後之衣冠不復<lb/>
　見矣賢者遭喪欲復古禮而獨行無助思得一素冠<lb/>
　欒欒之棘人與為同志而不可見故勞心慱慱也<lb/>
庶見素衣兮我心傷悲兮聊與子同歸兮<lb/>
　賦也素冠則素衣矣思而不見故傷悲也欲與同歸<lb/>
　愛慕之詞也<lb/>
庶見素韠兮我心藴結兮聊與子如一兮<lb/>
　賦也韠䕶膝朱子曰韠從裳色素衣素裳則素韠矣<lb/>
<pb n="16b"/>
　藴結思之不觧也與子如一甚於同歸矣<lb/>
　　素冠三章章三句<lb/>
　　　詩序曰素冠刺不能三年也夫三年之喪天下<lb/>
　　　之通喪也賢者俯而就不肖者跂而及檜國之<lb/>
　　　俗不行此禮久矣舉國不行而莫以為非一人<lb/>
　　　行之而反以為怪賢者思一同志之人而不得<lb/>
　　　故憂之也勞心博𫝊非虚語也凡人之心根性<lb/>
　　　而動父母之愛天性也性之所動心不容已故<lb/>
<pb n="17a"/>
　　　未見而傷悲藴結其心實有所不安也旣見而<lb/>
　　　同歸如一以為必如是而心乃盡也先王制禮<lb/>
　　　亦因是心而已豈强民而為之哉<lb/>
隰有萇楚猗儺其枝夭之沃沃樂子之無知<lb/>
　賦也萇楚羊桃也猗儺柔美也夭少好貌沃沃光澤<lb/>
　貌子指萇楚也朱子曰政煩賦重人不堪其苦歎其<lb/>
　不如草木之無知而無憂也<lb/>
隰有萇楚猗儺其華夭之沃沃樂子之無家<lb/>
<pb n="17b"/>
　賦也樂無家者苦有家之累也<lb/>
隰有萇楚猗儺其實夭之沃沃樂子之無室<lb/>
　賦也一門之内曰家夫婦所居為室樂無室者併不<lb/>
　能養其妻也<lb/>
　　隰有萇楚三章章四句<lb/>
　　　隰有萇楚民不樂生也夫人懷五常之性為萬<lb/>
　　　物之靈誰甘於㝠然無知者且有心知則必有<lb/>
　　　情欲聞以未有室家為苦矣未聞以無室家為<lb/>
<pb n="18a"/>
　　　樂也萇楚之民樂無室家困之至矣言其樂深<lb/>
　　　於訴其悲也其所以致此者豈無故哉故君子<lb/>
　　　聞安樂之音思仁政之所以造福聽哀苦之言<lb/>
　　　思虐政之所以斂怨則為法為戒之心油然而<lb/>
　　　興矣<lb/>
匪風發兮匪車偈兮顧瞻周道中心怛兮<lb/>
　賦也發揚起貌偈疾驅貌鄭康成曰周道周之政令<lb/>
　也怛驚動也朱子曰言常時風發而車偈則中心怛<lb/>
<pb n="18b"/>
　然今非風發也非車偈也特顧瞻周道思念王室故<lb/>
　中心為之怛然耳<lb/>
匪風飄兮匪車嘌兮顧瞻周道中心弔兮<lb/>
　賦也飄回旋也嘌漂摇不安之貌弔悲悼也有傷今<lb/>
　思古之意矣<lb/>
誰能亨魚漑之釡鬵誰將西歸懷之好音<lb/>
　興也亨烹同漑滌也鬵釡屬西歸歸於西周也朱子<lb/>
　曰誰能亨魚乎有則我願為之漑其釡鬵誰將西歸<lb/>
<pb n="19a"/>
　乎有則我願慰之以好音以見思之之甚但有西歸<lb/>
　之人即思有以厚之也<lb/>
　　匪風三章章四句<lb/>
　　　匪風思西周也鄭桓公寄孥於虢檜之間武公<lb/>
　　　繼桓公為平王司徒乃得虢檜之地而徙封焉<lb/>
　　　是東遷之初虢檜猶在也檜之君子覩平王之<lb/>
　　　政令非復文武之舊是以中心怛弔而思西歸<lb/>
　　　也夫其思西歸者非直為河山之固也盖為惠<lb/>
<pb n="19b"/>
　　　鮮懷保西周之所以撫其民者東周不復見矣<lb/>
　　　禮樂征伐西周之所以經其世者東周不復存<lb/>
　　　矣故慨然興懷欲以文武之道治之也已不能<lb/>
　　　歸而思能歸之人則其所懷之好音必天下之<lb/>
　　　至計而惜乎當日未有聞之者也<lb/>
　　檜風四篇十二章四十五句<lb/>
　<lb/>
御纂詩義折中卷八<lb/>
</p>
<p>
</p>
  </div>
</body>
</text>
</TEI>
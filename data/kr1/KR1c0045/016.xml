<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十六<lb/>
　文王之什三之一<lb/>
　　大雅二<lb/>
　　　說見小雅<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右<lb/>
　賦也於歎詞昭明也不顯顯也不時時也陟升也左<lb/>
<pb n="1b"/>
　右言親近也此追述文王之徳而欲成王法之也朱<lb/>
　子曰文王之神昭明于天是以周邦雖自后稷始封<lb/>
　千有餘年而其受天命則自今始也夫文王在上而<lb/>
　昭于天則其徳顯矣周雖舊邦而命維新則其命時<lb/>
　矣葢以文王之神一升一降無時不在帝之左右是<lb/>
　以子孫䝉其福澤而君有天下也萬尚烈曰聖人之<lb/>
　學本諸天文王與天合徳故昭明在上詩首言之使<lb/>
　成王知祈天永命求福成孚之道皆本於此也<lb/>
<pb n="2a"/>
亹亹文王令聞不已陳錫哉周侯文王孫子文王孫子<lb/>
本支百世凡周之士不顯亦世<lb/>
　賦也說文無亹字徐鉉曰當作娓順也言文王能順<lb/>
　以承天也令善也聞徳之著也陳敷錫施哉載侯維<lb/>
　也本本宗也支支子也言天不已文王順天故其令<lb/>
　聞亦不已用能敷施於民以始新周命也左傳曰陳<lb/>
　錫載周能施也惟其能施是以文王之孫子君民相<lb/>
　保本宗百世爲天子支子百世爲諸侯且能錫福於<lb/>
<pb n="2b"/>
　臣使凡周之士皆顯其徳而傳世無窮焉周能陳錫<lb/>
　君臣百世殷以喪師用遏爾躬天人之際可以觀矣<lb/>
世之不顯厥猶翼翼思皇多士生此王國王國克生維<lb/>
周之楨濟濟多士文王以寧<lb/>
　賦也猶謀也翼翼勉敬也皇美大也楨幹也濟濟多<lb/>
　貌此承上章言士之所以世顯者由其謀猷能翼翼<lb/>
　也文王小心翼翼周士亦然所謂秉文之徳也惟能<lb/>
　修徳故昌厥後而美大之士皆生於王國焉嚴粲曰<lb/>
<pb n="3a"/>
　生此王國天生之也王國克生王國能有以生之也<lb/>
　張耒曰致禮以來其所已成勤敎以養其所未就是<lb/>
　也王國善於作人故濟濟多士皆足以爲王國之楨<lb/>
　文王之孫子寧文王在天之靈亦寧矣周育思皇楨<lb/>
　幹王室殷棄膚敏祼將于京天人之際此又足以觀<lb/>
　矣<lb/>
穆穆文王於緝熙敬止假哉天命有商孫子商之孫子<lb/>
其麗不億上帝旣命侯于周服<lb/>
<pb n="3b"/>
　賦也穆穆深遠之意緝續熙明也假大麗衆也不億<lb/>
　不止於億也侯維也言令聞不已徳之著於外者也<lb/>
　又有存於中者焉性必有覺故人心皆有本然之明<lb/>
　所謂熙也緝之者因其一端而擴充之使無事不明<lb/>
　因其已明而繼續之使無時不明也理不可易故人<lb/>
　性皆有一定之則所謂止也敬之者靜而存之使無<lb/>
　出入之間動而守之使無過不及之差也緝其熙使<lb/>
　不息敬其止使不遷所謂文王之徳之純也子思子<lb/>
<pb n="4a"/>
　曰維天之命於穆不已蓋曰天之所以爲天也於乎<lb/>
　不顯文王之徳之純蓋曰文王之所以爲文也純亦<lb/>
　不已由是言之天命不已文王亦不已則天在文王<lb/>
　之心命自集於文王之身矣大哉天命觀於有商孫<lb/>
　子可見焉夫商之孫子其衆不止十萬而一旦皆服<lb/>
　于周非上帝旣命何以至是是故緝熙敬止者純亦<lb/>
　不已之實功文王之所以昭于天周之所以顯命之<lb/>
　所以時也<lb/>
<pb n="4b"/>
侯服于周天命靡常殷士膚敏祼將于京厥作祼將常<lb/>
服黼冔王之藎臣無念爾祖<lb/>
　賦也殷士殷之臣也膚大敏速也祼灌鬯將行也京<lb/>
　周之京師也冔殷冠也言文王有徳而商服是天命<lb/>
　有常也然商有天下而服於周是天命靡常也商之<lb/>
　孫子旣服於周故凡殷之士皆助祭於京而且服其<lb/>
　冔冠明勝國之遺也朱子曰先代之後修其禮物作<lb/>
　賔王家時王不敢變焉而亦所以爲戒是也王指成<lb/>
<pb n="5a"/>
　王也藎忠也爾祖謂文王也言觀殷士之黼冔祼將<lb/>
　前監不遠王之藎臣豈得不告王使念爾祖乎劉向<lb/>
　曰孔子論詩至於殷士膚敏祼將于京喟然嘆曰大<lb/>
　哉天命善不可不傳於子孫是以富貴無常不如是<lb/>
　王公其何以戒懼<lb/>
無念爾祖聿修厥徳永言配命自求多福殷之未喪師<lb/>
克配上帝宜鑒于殷駿命不易<lb/>
　賦也聿𤼵語詞永長配合也命天理也師衆也駿大<lb/>
<pb n="5b"/>
　也朱子曰言欲念爾祖在於自修其徳而又常自省<lb/>
　察使其所行無不合於天理則盛大之福自我致之<lb/>
　不外求而得矣又言殷未失天下之時其徳足以配<lb/>
　乎上帝今其子孫乃如此宜以爲鑒而自省焉則知<lb/>
　天命之難保矣大學傳曰得衆則得國失衆則失國<lb/>
　此之謂也<lb/>
命之不易無遏爾躬宣昭義問有虞殷自天上天之載<lb/>
無聲無臭儀刑文王萬邦作孚<lb/>
<pb n="6a"/>
　賦也遏絶宣布昭明義善也問與聞通有與又通虞<lb/>
　度載事儀象刑法孚信也言駿命靡常保之不易無<lb/>
　使及爾躬而遽絶也當宣布其善政以有聞於天下<lb/>
　又度殷之先王其配帝也何以自天命之其喪師也<lb/>
　何以自天遏之所謂稽謀自天也能知天心斯能保<lb/>
　天命矣顧上天之載至於無聲無臭則豈可以意度<lb/>
　哉欲當天心惟有法文王而已法文王之陳錫克生<lb/>
　以行王道法文王之緝熙敬止以純天徳則義問宣<lb/>
<pb n="6b"/>
　昭萬邦之民皆興起而信服之矣民之所歸即天之<lb/>
　所與也能不已其徳則日新其命自求多福在我而<lb/>
　已欲祈天永命者其亦可以興矣<lb/>
　　文王七章章八句<lb/>
　　　文王周公戒成王也天人感應之機王業興廢<lb/>
　　　之由反覆申明而其尤切要者則在緝熙敬止<lb/>
　　　一語今夫人君之有天下天命之也天命之者<lb/>
　　　諄諄然乎亦視其民而已能養民斯能得天矣<lb/>
<pb n="7a"/>
　　　天下之民非一人所能養也故必造士賢才衆<lb/>
　　　多斯能助王以養民矣造士養民不可偽爲必<lb/>
　　　設誠而致行之亦非一日之積也必不息其誠<lb/>
　　　以行之故徳之不已者尚焉緝熙敬止所以不<lb/>
　　　已也何楷曰文王心通天理隨處𤼵露皆積累<lb/>
　　　而聯續之以㑹於一乃知事物有異至善無異<lb/>
　　　是我所當止之處不容少有出入亦不容偶有<lb/>
　　　間斷故一念兢兢惟期止於是而已由是言之<lb/>
<pb n="7b"/>
　　　則敬止者所謂欽厥止也能欽厥止則純乎至<lb/>
　　　善純則自不已矣至於不已則心與天通性與<lb/>
　　　命合無聲無臭之載皆黙契而無間而養民造<lb/>
　　　士又其餘事矣千古道統之傳開於堯舜盛於<lb/>
　　　文王而集其成於孔子孔子曰大學之道在明<lb/>
　　　明徳在親民在止於至善堯之克明峻徳明明<lb/>
　　　徳也平章百姓新民也允執厥中止至善也文<lb/>
　　　王之亹亹令聞明明徳也陳錫哉周新民也緝<lb/>
<pb n="8a"/>
　　　熙敬止止至善也析而言之格物致知緝熙也<lb/>
　　　誠意正心敬止也緝熙所以知止敬止則得之<lb/>
　　　矣故文王之詩治統道統俱在焉爲人君者不<lb/>
　　　可不三復也<lb/>
明明在下赫赫在上天難忱斯不易維王天位殷適使<lb/>
不挾四方<lb/>
　賦也明明徳之明也赫赫命之顯也忱信適嫡挾有<lb/>
　也言在下者有明明之徳斯在上者有赫赫之命然<lb/>
<pb n="8b"/>
　天命靡常則不可信也不明其徳將改厥命則爲君<lb/>
　難也試觀於紂居天位爲殷嗣而使之不有四方則<lb/>
　天難忱而王不易有明徵也<lb/>
摯仲氏任自彼殷商來嫁于周曰嬪于京乃及王季維<lb/>
徳之行大任有身生此文王<lb/>
　賦也摯國名仲中女也任摯姓嬪婦也京京師追稱<lb/>
　之也及隨也身孕也言殷廢則周興矣故摯國之中<lb/>
　女任氏自殷商而嫁於周曰爲婦於京也旣嬪于京<lb/>
<pb n="9a"/>
　乃隨王季而修徳昭婦順也皇天無親惟徳是輔故<lb/>
　命大任有身而生文王焉列女傳曰文王生而明聖<lb/>
　大任教之以一而識百君子謂大任爲能胎教<lb/>
維此文王小心翼翼昭事上帝聿懷多福厥徳不回以<lb/>
受方國<lb/>
　賦也翼翼敬也昭明懷來回邪也此言文王之徳也<lb/>
　小心翼翼修己以敬聖功也克明徳所以事上帝也<lb/>
　聿懷多福言其可受天命也無然畔援無然歆羡徳<lb/>
<pb n="9b"/>
　不回也以受方國言其可君萬邦也蓋天生文王原<lb/>
　欲其代商文王之徳實足以有天下故太王曰我世<lb/>
　當有興者其在昌乎<lb/>
天監在下有命旣集文王初載天作之合在洽之陽在<lb/>
渭之涘文王嘉止大邦有子<lb/>
　賦也監視集成載年合配也洽渭皆水名嘉婚禮也<lb/>
　子女也此承首章言天監在下之明徳赫赫之命旣<lb/>
　集於文王矣故於文王初年即爲之生聖女在洽陽<lb/>
<pb n="10a"/>
　渭涘之邦及文王求婚而乃知大邦有此女焉所謂<lb/>
　天作之合也<lb/>
大邦有子俔天之妹文定厥祥親迎于渭造舟爲梁不<lb/>
顯其光<lb/>
　賦也俔譬也文禮祥吉也造舟爲梁浮橋也言文王<lb/>
　之徳與天爲一而大邦之子其徳足以配之譬之則<lb/>
　天之妹也婚姻之祥以禮定之謂納幣也親迎于渭<lb/>
　太姒在渭涘也造舟爲梁以顯其光重大婚也傳曰<lb/>
<pb n="10b"/>
　天子造舟諸侯維舟大夫方舟士特舟張子曰造舟<lb/>
　爲梁文王所制而後遂以爲天子之禮是也蓋文王<lb/>
　之徳實足以君天下太姒之徳實足以母萬邦故一<lb/>
　時之儀卽爲一代之制以明上天以王后命之也<lb/>
有命自天命此文王于周于京纘女維莘長子維行篤<lb/>
生武王保右命爾爕伐大商<lb/>
　賦也纘繼也莘國名長子長女也右助爕和也此承<lb/>
　第四章言天監在下有命旣集矣今又有命自天篤<lb/>
<pb n="11a"/>
　生武王也言此嫁于周嬪于京繼太任之後者乃莘<lb/>
　國之長女太姒天命之以生武王所以生武王者欲<lb/>
　保之助之使應天順人以伐商也文王未伐商而又<lb/>
　命武王者仍此命文王之命而已<lb/>
殷商之旅其㑹如林矢于牧野維予侯興上帝臨女無<lb/>
貳爾心<lb/>
　賦也㑹與旝通左傳曰旝動而鼔是也若林衆也矢<lb/>
　陳也牧野邑名侯諸侯貳疑也女爾謂武王也言天<lb/>
<pb n="11b"/>
　旣命武王使伐商則其事非得已也乃當牧野陳師<lb/>
　之時而其心猶有疑焉疑此殷商之旅其㑹如林恐<lb/>
　人心尚未厭紂且我周邦興自侯服恐來世以爲口<lb/>
　實則其審度義理而不富天下始終如一也但以天<lb/>
　與人歸周之臣民咸謂今日之事乃天所命興廢之<lb/>
　際上帝式臨不可有貳心也昔湯之伐桀也亦曰予<lb/>
　畏上帝不敢不正後先同揆矣<lb/>
牧野洋洋檀車煌煌駟騵彭彭維師尚父時維鷹揚涼<lb/>
<pb n="12a"/>
彼武王肆伐大商㑹朝清明<lb/>
　賦也洋洋廣大貌煌煌鮮明貌駵馬白腹曰騵彭彭<lb/>
　强盛貌師尚父者太公望也爲太師而號尚父也鷹<lb/>
　揚如鷹之飛言猛迅也涼漢書作亮明也肆遂也㑹<lb/>
　朝旣伐商而朝㑹諸侯也言如林之旅不戰而走故<lb/>
　見牧野之洋洋也車堅馬壯長驅直入也當是時武<lb/>
　王以下皆有疑心惟師尚父深明天命而又有鷹揚<lb/>
　之勇斷以不疑故開𨗳武王使遂伐商以應天命也<lb/>
<pb n="12b"/>
　旣伐之後朝㑹諸侯一洗紂之昏濁而歸於清明所<lb/>
　謂四海永清也陳櫟曰篇首之明明言天徳之明也<lb/>
　篇末之清明言王道之眀也劉瑾曰天下本清而紂<lb/>
　濁之今肆伐大商則源清而流皆清矣詩人終之以<lb/>
　㑹朝清明見撥亂返治之功皆由於明明徳也<lb/>
　　大明八章四章章六句四章章八句<lb/>
　　　大明戒成王也首言紂之所以亡見不明其徳<lb/>
　　　卽墜厥命其失天下如此之易也次言周之所<lb/>
<pb n="13a"/>
　　　以興見累世積徳乃膺天眷其得天下如此之<lb/>
　　　難也知其得之難則不敢替前人之功知其失<lb/>
　　　之易則不敢縱一己之欲也抑文王事紂而武<lb/>
　　　王伐之人或疑焉而不必疑也夫文王之聖宜<lb/>
　　　有天下天所命也文王讓而不有亦紂惡未稔<lb/>
　　　天命尚可待也武王之有非武王之心蓋紂惡<lb/>
　　　已盈天命不可緩也然而武王終有戚戚焉觀<lb/>
　　　此詩之所咏天位殷適其稱紂如此之尊也維<lb/>
<pb n="13b"/>
　　　予侯興其自稱如此之卑也無貳爾心其審度<lb/>
　　　如此之慎也文王可有天下而不欲武王欲不<lb/>
　　　有天下而不敢此其故惟周公知之故言之親<lb/>
　　　切如此<lb/>
緜緜瓜瓞民之初生自土沮漆古公亶父陶復陶穴未<lb/>
有家室<lb/>
　興也綿綿不絶貌瓞小瓜也瓜之近本者常小至末<lb/>
　而後大以興大王之時周室尚小至文王而後大蓋<lb/>
<pb n="14a"/>
　以一語興通篇也民周人自從也土與杜通杜沮漆<lb/>
　皆水名漢志云扶風杜陽縣有杜水水經云漆水出<lb/>
　杜陽俞山是也古公大王號亶父其字也陶窰也復<lb/>
　重窰穴土室也言周人初生在杜沮漆三水𤼵源之<lb/>
　地至古公亶父之時尚皆陶居而穴處未有城郭宫<lb/>
　室也<lb/>
古公亶父來朝走馬率西水滸至于岐下爰及姜女聿<lb/>
來胥宇<lb/>
<pb n="14b"/>
　賦也此言大王避狄而遷岐也來朝明早也走馬疾<lb/>
　行也今日定計明早疾行智且勇也率循也滸水厓<lb/>
　也岐下岐山之下也沿水而求山相地之法也姜女<lb/>
　太姜也大紀云古公娶於齊有駘氏曰太姜是也胥<lb/>
　相宇宅也言及姜女以相宅者以明周室之興世有<lb/>
　賢妃亦以見修身刑妻乃周之家法也<lb/>
周原膴膴堇荼如飴爰始爰謀爰契我龜曰止曰時築<lb/>
室于兹<lb/>
<pb n="15a"/>
　賦也周地名在岐山之南廣平曰原膴膴肥美也堇<lb/>
　菜名内則曰堇荁枌榆是也堇荼皆苦今甘如飴土<lb/>
　肥之至也始已始之也所謂朕志先定也謀與人謀<lb/>
　也所謂詢謀僉同也契所以灼龜也曰止于兹曰以<lb/>
　時築室于兹則龜卜之繇詞也所謂鬼神其依龜筮<lb/>
　協從也<lb/>
廼慰廼止廼左廼右廼疆廼理廼宣廼畝自西徂東周<lb/>
爰執事<lb/>
<pb n="15b"/>
　賦也慰安止居左右東西也宅中定都又營左右之<lb/>
　民居也疆謂定其封域理謂别其道路宣謂𨗳其溝<lb/>
　洫畝謂治其田疇旣定民居卽制民産也岐在雍西<lb/>
　自西徂東者拓地向内也周徧也凡經始之事所當<lb/>
　爲者無不周徧也<lb/>
乃召司空乃召司徒俾立室家其繩則直縮版以載作<lb/>
廟翼翼<lb/>
　賦也司空掌營國邑司徒掌役事故召之也言乃召<lb/>
<pb n="16a"/>
　者民事旣定而後興役也俾立室家者豳未有室家<lb/>
　故於岐立之以明舍舊圖新亦其本謀不盡關乎避<lb/>
　狄也縮束也凡營作者先以繩直之而後束版以載<lb/>
　土也首言作廟者君子將營宫室宗廟爲先也翼翼<lb/>
　嚴正也宗廟之工理宜敬謹也<lb/>
捄之陾陾度之薨薨築之登登削屢馮馮百堵皆興鼛<lb/>
鼓弗勝<lb/>
　賦也捄盛土於器也陾陾投土聲度納土於版也薨<lb/>
<pb n="16b"/>
　薨衆聲登登杵聲削屢墻成而削治之也馮馮墻堅<lb/>
　聲此廟成而築室也鼛鼓以鼓役事今百堵皆興衆<lb/>
　人競赴鼓不勝擊也立國之初在得人心興役而民<lb/>
　勸必有所以致之者矣<lb/>
廼立臯門臯門有伉廼立應門應門將將廼立冡土戎<lb/>
醜攸行<lb/>
　賦也毛傳曰王之郭門曰臯門伉髙貌王之正門曰<lb/>
　應門將將嚴正也朱子曰大王之時特作二門後遂<lb/>
<pb n="17a"/>
　以爲天子之門諸侯不得立焉冡土大社也亦大王<lb/>
　所立而後遂以爲天子之制是也戎大醜衆也起大<lb/>
　事動大衆必有事乎社而後行也觀其規畫山川相<lb/>
　度原野經理井疆營立廟社雖日不暇給規模鴻逺<lb/>
　矣<lb/>
肆不殄厥愠亦不隕厥問柞棫拔矣行道兌矣混夷駾<lb/>
矣唯其喙矣<lb/>
　賦也肆故也承上起下之詞殄絶愠怒隕墜也問聞<lb/>
<pb n="17b"/>
　通柞櫟也棫白桵也皆叢生之木拔起除也兌通駾<lb/>
　奔喙喘息也言狄人嘗與大王爲難是所愠也今雖<lb/>
　不能殄而滅之而能自立國使狄人不敢復侵則亦<lb/>
　不隕其聲聞用能肇基王迹所謂瓞也柞棫以下言<lb/>
　王季之事也嚴粲曰大王居豳北有獯鬻之侵遷岐<lb/>
　以後西有混夷之患吕大臨曰混夷所以爲患者恃<lb/>
　其深林大箐路塞不通耳今柞棫拔去道可通行彼<lb/>
　失其所恃是以駾奔而喙息也<lb/>
<pb n="18a"/>
虞芮質厥成文王蹶厥生予曰有疏附予曰有先後予<lb/>
曰有奔奏予曰有禦侮<lb/>
　賦也此言文王之事也周之王業始於太王而大於<lb/>
　文王所謂瓜也虞芮二國名質正成平也虞芮之君<lb/>
　爭田不决相與朝周入其境耕者讓畔行者讓路入<lb/>
　其朝士讓爲大夫大夫讓爲卿二國之君感而相謂<lb/>
　曰我等小人不可以履君子之廷乃相讓以所爭田<lb/>
　爲閑田天下聞而歸之者四十餘國當時遂有以此<lb/>
<pb n="18b"/>
　爲文王受命之符者故詩人辨之以爲人言虞芮質<lb/>
　成之後文王乃蹶然而興者非篤論也文王之興自<lb/>
　予言之則曰以其有疏附耳能宣布徳澤使民親附<lb/>
　也以其有先後耳能前後相𨗳使無過舉也以其有<lb/>
　奔奏耳能出使四方喻徳奏功也以其有禦侮耳能<lb/>
　奮揚武衛折衝威敵也蓋濟濟多士乃文王之所以<lb/>
　寧不係乎其質成與否也<lb/>
　　綿九章章六句<lb/>
<pb n="19a"/>
　　　綿戒成王也人但知大王遷岐而不知立國之<lb/>
　　　模已開周官周禮之先人但言文王受命而不<lb/>
　　　知得人之盛實啓三千十亂之基詩故詳叙而<lb/>
　　　申明之使成王知前人開創之艱難經理之周<lb/>
　　　宻他務未遑惟以農事爲先興作有序惟以廟<lb/>
　　　社爲重不必報怨興師而惟通聲教不必侈言<lb/>
　　　符應而惟務得人則所以保世滋大者亦不外<lb/>
　　　此而得之矣故文王之三皆周公所以戒成王<lb/>
<pb n="19b"/>
　　　而後遂定爲兩君相見之樂歌以爲天徳王道<lb/>
　　　之本末終始皆具於此也<lb/>
芃芃棫樸薪之槱之濟濟辟王左右趣之<lb/>
　比也棫樸皆木名槱積也辟君也趣趨附之也言山<lb/>
　之棫樸可采而薪之亦可積而槱之以比國之多士<lb/>
　可升而用之亦可養而儲之也濟濟文也君文則明<lb/>
　而善教其於多士能用之又能儲之故士皆左右趨<lb/>
　附之也<lb/>
<pb n="20a"/>
濟濟辟王左右奉璋奉璋峩峩髦士攸宜<lb/>
　賦也半圭曰璋奉璋助祭也峩峩美大貌髦俊也言<lb/>
　濟濟辟王旣爲士所趨附故當祭祀之時左右奉璋<lb/>
　者皆峩峩然美大以俊髦之士嫻於禮儀助祭乃其<lb/>
　宜也<lb/>
渒彼涇舟烝徒楫之周王于邁六師及之<lb/>
　興也渒舟行貌烝衆楫櫂于徃邁行也言涇舟泛流<lb/>
　則衆人櫂之以興周王于邁則六師從之也蓋武勇<lb/>
<pb n="20b"/>
　之士志在勤王故不令而自來也國之大事在祀與<lb/>
　戎文王之士皆得其人所謂薪之也<lb/>
倬彼雲漢爲章于天周王壽考遐不作人<lb/>
　興也倬長大貌雲漢天河也文王九十七齡故言壽<lb/>
　考遐與何通作興起也言周之文事武備皆得人者<lb/>
　有故也相彼雲漢倬然長大遂能爲章而煥天文之<lb/>
　彩况此周王加以壽考豈不能作人而著文治之光<lb/>
　乎蓋人性皆善有所觀感而即興有所持循而後立<lb/>
<pb n="21a"/>
　故徳盛則化神道乆乃化成也作而成之所謂槱之<lb/>
　也<lb/>
追琢其章金玉共相勉勉我王綱紀四方<lb/>
　比也追雕也金曰追玉曰琢相質也凡網張之爲綱<lb/>
　理之爲紀此言作人之實也朱子曰追之琢之所以<lb/>
　美其文金之玉之所以美其質是也文王之爲君勉<lb/>
　勉於此而己勤於作人則逸於得人而四方之事可<lb/>
　以綱之紀之矣何楷曰得人以任事而已不與持其<lb/>
<pb n="21b"/>
　大體而己所謂綱四方也四方之事有羣才以分理<lb/>
　之無有漏而不周墜而不舉之處所謂紀四方也<lb/>
　　棫樸五章章四句<lb/>
　　　棫樸文王作人也爲政在於得人顧人才難得<lb/>
　　　也無以儲之則求之而不得卽得之而不繼故<lb/>
　　　爲治以作人爲要也作人之道文與質而已詩<lb/>
　　　書禮樂所以美其文也孝弟忠信所以美其質<lb/>
　　　也質勝則野文勝則史此足以見三代之治乃<lb/>
<pb n="22a"/>
　　　遞下也用人不易作人尤難將欲薪之槱之則<lb/>
　　　所謂追之琢之金之玉之者不可不亟講也<lb/>
瞻彼旱麓榛楛濟濟豈弟君子干祿豈弟<lb/>
　興也旱山名麓山足也山足則平矣濟濟蕃也豈弟<lb/>
　和也山平則草木蕃以興人和則福祿盛也故豈弟<lb/>
　君子非以干祿而自得祿則謂之干祿豈弟云爾何<lb/>
　楷曰人君不以髙危絶物自處而以謙卑育物爲心<lb/>
　人人得而親近之亦人人得而取給之其爲豈弟孰<lb/>
<pb n="22b"/>
　加焉和氣致祥千祿百福固其宜也<lb/>
瑟彼玉瓚黄流在中豈弟君子福祿攸降<lb/>
　興也瑟縝宻也玉瓚圭瓚也黄流鬱鬯也朱子曰言<lb/>
　瑟然之玉瓚則必有黄流在其中以興豈弟之君子<lb/>
　則必有福祿下其躬明寶器不薦於䙝味而黄流不<lb/>
　注於瓦缶則知盛徳必享於祿壽而福澤不降於滛<lb/>
　人矣<lb/>
鳶飛戾天魚躍于淵豈弟君子遐不作人<lb/>
<pb n="23a"/>
　興也戾至也遐何也言仰觀於上鳶自戾於天俯察<lb/>
　於下魚自躍於淵蓋太和之氣充滿宇宙故各適其<lb/>
　性而不自知也君子之作人亦如是矣和平之徳涵<lb/>
　濡感化動其本然之性而順其本然之情於是乎日<lb/>
　遷善而不知爲之者矣<lb/>
清酒既載騂牡旣備以享以祀以介景福<lb/>
　賦也載在尊也備全具也言豈弟之君子旣有玉瓚<lb/>
　之徳以受祿又有作人之化以得天如是而備物以<lb/>
<pb n="23b"/>
　享祀則神自降之福矣此則君子之干祿也<lb/>
瑟彼柞棫民所燎矣豈弟君子神所勞矣<lb/>
　比也瑟枝繁密也勞慰撫之也蔣悌生曰柞棫之爲<lb/>
　物叢生䝉密取之不盡以比民情多欲而豈弟之澤<lb/>
　溥博而不窮是也夫民神之主也君子勤於養民如<lb/>
　此則神自慰撫之矣以養民而神勞所謂干祿豈弟<lb/>
　也<lb/>
莫莫葛藟施于條枚豈弟君子求福不回<lb/>
<pb n="24a"/>
　比也莫莫葉蒼貌何楷曰葛藟之施于條枚以比臣<lb/>
　子託命於君是也回轉也黄震曰回非邪乃所以入<lb/>
　於邪也人之初心未嘗不直一轉念則私意起而入<lb/>
　於邪是也終言求福不回者以見我周世篤忠貞雖<lb/>
　屢膺天眷而終無圖度受命之心此則干祿豈弟之<lb/>
　本非文王不能當之矣<lb/>
　　旱麓六章章四句<lb/>
　　　旱麓文王受釐也屢言豈弟君子者義在於豈<lb/>
<pb n="24b"/>
　　　弟也天地之道太和而已矣在天則雨潤日暄<lb/>
　　　在物則蕃庶咸若在人則體信逹順在家則庭<lb/>
　　　闈雍睦在國則百姓親遜故和者天地民物之<lb/>
　　　所以生也和則慈祥故豈和則樂易故弟文王<lb/>
　　　之徽柔懿恭成豈弟也以此修已故有玉瓚之<lb/>
　　　徳以此治民故有作人之化以此事神故有景<lb/>
　　　福之介至於有養民之大惠又有事君之小心<lb/>
　　　則皆豈弟之所積而流也周之宇宙太和以此<lb/>
<pb n="25a"/>
　　　也卜年卜世亦以此也子思言致中和而至於<lb/>
　　　天地位萬物育觀旱麓之詩而益信矣<lb/>
思齊大任文王之母思媚周姜京室之婦大姒嗣徽音<lb/>
則百斯男<lb/>
　賦也思存心也齊莊敬也媚順也周姜大王之妃大<lb/>
　姜也京周京也嗣續徽美也此歌詠文王之徳而推<lb/>
　本於文母也言此存心莊敬之大任乃文王之母是<lb/>
　文王敬止之所由來也又言大任之所以思齊者由<lb/>
<pb n="25b"/>
　大姜以莊敬爲悦故思以此媚之所以爲周室之賢<lb/>
　婦也大姒又能繼大任之令聞其莊敬亦如之故能<lb/>
　不妬忌而子孫衆多也大任能以莊敬順大姜而刑<lb/>
　大姒則其所以教文王者可知也<lb/>
惠于宗公神罔時怨神罔時恫刑于寡妻至于兄弟以<lb/>
御于家邦<lb/>
　賦也惠順也宗公宗廟之先公也恫痛也刑與型通<lb/>
　法也妾多而妻惟一人故云寡也御治之也言大姒<lb/>
<pb n="26a"/>
　以莊敬之徳嗣大姜大任之音文王亦以莊敬之徳<lb/>
　纘大王王季之緒是以惠于宗公也先公於子孫家<lb/>
　不齊則怨之國不治則恫之今文王能以莊敬之徳<lb/>
　爲法于妻以及于兄弟又能推之以治其家邦故神<lb/>
　無怨而亦無恫也<lb/>
雝雝在宫肅肅在廟不顯亦臨無射亦保<lb/>
　賦也不顯幽隱之處也射與斁同厭也言文王莊敬<lb/>
　之徳純亦不已當雝雝在宫之日而其心祗畏無異<lb/>
<pb n="26b"/>
　於肅肅在廟之時雖幽隱不顯而常若帝天之臨雖<lb/>
　心無厭倦而常自保守惟恐有惰慢邪僻之失則袵<lb/>
　席之上天命常行而所以爲寡妻之法者在此矣<lb/>
肆戎疾不殄烈假不瑕不聞亦式不諌亦入<lb/>
　賦也肆故也戎大疾難也朱子曰大難如昆夷之屬<lb/>
　是也烈光假大瑕疵也聞前聞也式法也言文王之<lb/>
　刑于寡妻如此故在外之大難雖未盡平而内行之<lb/>
　光大毫無瑕庛凡其所爲雖事未前聞而皆合於道<lb/>
<pb n="27a"/>
　可以爲法偶有小過雖無人諌諍未嘗不改而入於<lb/>
　善此則敬徳之外著而所以爲兄弟之法者在此矣<lb/>
肆成人有徳小子有造古之人無斁譽髦斯士<lb/>
　賦也冠以上爲成人小子童子也古之人通指文王<lb/>
　以上也譽名髦俊也言文王之刑于寡妻至于兄弟<lb/>
　如此以此教其國人是以國中之成人而有妻者皆<lb/>
　能有刑于之徳其小子亦勉造於敬徳以爲將來刑<lb/>
　于之本也能刑于妻則自至于兄弟矣人人皆能刑<lb/>
<pb n="27b"/>
　妻而至兄弟則所以御家邦者在此矣此皆文王之<lb/>
　敬爲之也而不自文王始也由於思齊之大任也亦<lb/>
　不自大任始也大任以此媚大姜也大姜大任皆能<lb/>
　敬徳則大王王季之刑于寡妻可想也乃知周室先<lb/>
　世之古人皆能敬而無斁以刑其家是以國人效之<lb/>
　凡周之士皆爲名俊也大學𫝊曰宜其家人而後可<lb/>
　以教國人宜兄宜弟而後可以教國人此之謂也<lb/>
　　思齊五章二章章六句三章章四句<lb/>
<pb n="28a"/>
　　　詩序曰思齊文王所以聖也言文王之所以聖<lb/>
　　　而首舉刑于寡妻者驗敬止之實也今夫隱微<lb/>
　　　之際人不及知惟妻知之也妻子之事人不及<lb/>
　　　知惟兄弟知之也床笫之間一念不敬其妻心<lb/>
　　　輕之焉閨門之内一事不敬兄弟竊議之焉故<lb/>
　　　必敬修之徳積而能純乃可以刑寡妻刑于之<lb/>
　　　化久而能徵乃可以至兄弟允若兹也則亦臨<lb/>
　　　亦保之神不已可以配命亦式亦入之美至善<lb/>
<pb n="28b"/>
　　　可以孚邦成人有徳小子有造其餘事矣是故<lb/>
　　　成周之世宇宙太和作人之化比户可封而原<lb/>
　　　其所由則惟是敬以刑妻之家法累世相傳自<lb/>
　　　古以迄今也猗與盛哉可以爲萬世法矣<lb/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅<lb/>
　賦也皇大臨視也赫威眀也莫定也二國夏商也四<lb/>
<pb n="29a"/>
　國四方之國也究察度謀耆致也憎當作増式廓猶<lb/>
　規模也言上天視下甚威且明監觀四方惟求民之<lb/>
　安定而已夏商之政不獲定民故遍觀四國察其能<lb/>
　定民者而謀以爲君卒欲致之於周以大其規模是<lb/>
　以眷然西顧以此岐周之地與大王爲居宅蓋將大<lb/>
　其國以代夏商也<lb/>
作之屏之其菑其翳修之平之其灌其栵啓之辟之其<lb/>
檉其椐攘之剔之其檿其柘帝遷明徳串夷載路天立<lb/>
<pb n="29b"/>
厥配受命旣固<lb/>
　賦也立枯曰菑自倒曰翳叢生曰灌横列曰栵檉椐<lb/>
　柳屬檿柘桑屬菑翳無用故拔而去之灌栵叢雜故<lb/>
　治而疏之檉椐有用故啓辟其土廣植之也檿柘美<lb/>
　材故攘剔其枝長成之也所謂天作髙山大王荒之<lb/>
　也串夷昆夷也配謂君也人君者配天者也言岐周<lb/>
　之地多山林而近昆夷自帝遷明徳之大王於此漸<lb/>
　次開闢昆夷畏之滿路而去是天欲立之以爲君其<lb/>
<pb n="30a"/>
　受命之基自遷岐而已固也所謂大王肇基王迹也<lb/>
帝省其山柞棫斯拔松栢斯兑帝作邦作對自大伯王<lb/>
季維此王季因心則友則友其兄則篤其慶載錫之光<lb/>
受祿無喪奄有四方<lb/>
　賦也省視也拔兑見綿篇作對作君也立君所以對<lb/>
　民也大伯大王之長子王季其少也順於兄弟曰友<lb/>
　篤厚奄遂也言大王開闢山林以奠民居帝視岐山<lb/>
　見其木拔道通民歸者衆故旣作爲大邦又與以賢<lb/>
<pb n="30b"/>
　君使自大伯以及王季蓋兄終弟及商制原如是也<lb/>
　乃王季生文王矣大伯知大王欲傳季歴以及昌故<lb/>
　讓而不爲夫大伯不爲而王季爲之似乎不犮其兄<lb/>
　而不知王季之友乃因大伯之心而順之也王季知<lb/>
　大伯讓己以及昌乃所以篤周之慶己順其兄以篤<lb/>
　其慶乃予兄以讓徳之光是以受而不辭守而不失<lb/>
　至文王而遂有四方則大伯之心得而已友大伯之<lb/>
　心亦得矣蓋文王之聖必有天下天所命也故大王<lb/>
<pb n="31a"/>
　𫝊之大伯讓之王季受之皆所以順天休命而毫無<lb/>
　私意於其間也<lb/>
維此王季帝度其心貊其徳音其徳克明克明克類克<lb/>
長克君王此大邦克順克比比于文王其徳靡悔旣受<lb/>
帝祉施于孫子<lb/>
　賦也度忖度之也貊與莫通靜黙也徳音言也效法<lb/>
　無違曰順繼續無間曰比悔當作晦言王季受讓之<lb/>
　心人不能知惟天度之以爲因心則友而非利之也<lb/>
<pb n="31b"/>
　乃帝雖度之而王季終黙而不言蓋大伯不欲以讓<lb/>
　名故王季亦不言其受讓也然惟貊其徳音而其徳<lb/>
　更明矣謂能辨於是非而審於辭受也審於辭受則<lb/>
　與大伯事不類而心類矣克類大伯故大伯所能爲<lb/>
　王季亦能之焉伯仲皆去而能爲一家之長也大王<lb/>
　旣没而能爲一國之君也能君一國則王此大邦矣<lb/>
　大邦者大王荒之者也今王此則能法前人以傳於<lb/>
　後至傳於文王而其徳靡晦矣蓋大伯不顯其讓而<lb/>
<pb n="32a"/>
　王季不言其心其徳有晦焉至文王則更光大矣人<lb/>
　皆知文王之明徳足以造周而不知由於王季之心<lb/>
　帝度知之是以能受帝祉而傳於子孫也此所謂王<lb/>
　季其勤王家也<lb/>
帝謂文王無然畔援無然歆羡誕先登于岸密人不恭<lb/>
敢距大邦侵阮徂共王赫斯怒爰整其旅以按徂旅以<lb/>
篤周祜以對于天下<lb/>
　賦也帝謂設爲天命之詞也畔離而去也援引而來<lb/>
<pb n="32b"/>
　也無畔援者心純於道無離合也歆物可欲也羡心<lb/>
　欲之也無歆羡者心超於物無嗜好也岸水涯也有<lb/>
　欲則溺道其岸也朱子曰人心有所畔援有所歆羡<lb/>
　則溺於人欲之流而不能以自濟文王無是二者故<lb/>
　獨能先知先覺以造道之極是也密阮皆國名共阮<lb/>
　邑也距拒遏止祜福對答也文王已爲西伯而密人<lb/>
　不恭敢距違大邦擅興兵以侵阮而徃至於共故文<lb/>
　王赫然震怒整周師以遏徂共之衆抑强安弱乃所<lb/>
<pb n="33a"/>
　以厚周家之福而答天下仰望之心也夫人心離道<lb/>
　帷怒爲甚文王當赫怒興師之時而敬天勤民如此<lb/>
　所謂喜怒在物不繫於心乃無然畔援之實也<lb/>
依其在京侵自阮疆陟我髙岡無矢我陵我陵我阿無<lb/>
飲我泉我泉我池度其鮮原居岐之陽在渭之將萬邦<lb/>
之方下民之王<lb/>
　賦也依附而安也京周京也度經過也鮮原地名竹<lb/>
　書紂二十五年周始伐殷師次於鮮原是也將側也<lb/>
<pb n="33b"/>
　方向也王歸徃也言密旅既遏阮人依附如在周京<lb/>
　則阮疆即我疆也故自密人所侵之疆我皆陟其髙<lb/>
　岡而守之密人無敢射矢於我陵者况由陵以至阿<lb/>
　乎無敢飲馬於我泉者况由泉以至池乎阮疆既安<lb/>
　周師遂歸經過鮮原之地而仍居岐陽在渭之側不<lb/>
　帷無所取於密阮併鮮原亦過而不有如是天下皆<lb/>
　知文王之安定諸侯而無所欲也萬邦皆向慕之下<lb/>
　民皆歸徃之此則無然歆羡之實也<lb/>
<pb n="34a"/>
帝謂文王予懷明徳不大聲以色不長夏以革不識不<lb/>
知順帝之則帝謂文王詢爾仇方同爾兄弟以爾鉤援<lb/>
與爾臨衝以伐崇墉<lb/>
　賦也予設爲上帝之自稱也懷眷念也明徳文王之<lb/>
　明徳也以猶與也長與張通夏大也革變也知自外<lb/>
　來曰識識從内出曰知則法也不太聲者不誇燿其<lb/>
　音聞也不大色者不粉飾於迹象也不長夏以革者<lb/>
　大事化小小事化無不張大也因而𨗳之潛而移之<lb/>
<pb n="34b"/>
　不變革也不識知而順帝則者天理熟則不勞意計<lb/>
　也朱子曰上帝眷念文王而言其徳之深微不暴著<lb/>
　其形迹又能不作聰明以循天理是也詢謀也仇方<lb/>
　讐國也兄弟與國也鉤援梯也臨臨車衝衝車也崇<lb/>
　國名墉城也史稱崇侯虎譖西伯紂囚之羑里旣而<lb/>
　釋之所謂仇也崇侯之譖助紂虐而毒萬民乃天理<lb/>
　所不容故文王雖不欲伐之而若有帝命者焉然伐<lb/>
　之之道亦何嘗大其聲色哉兄弟本同則同之鉤援<lb/>
<pb n="35a"/>
　臨衝本有之器則用之雖興兵以伐崇莫非順帝之<lb/>
　則也<lb/>
臨衝閑閑崇墉言言執訊連連攸馘安安是類是禡是<lb/>
致是附四方以無侮臨衝茀茀崇墉仡仡是伐是肆是<lb/>
絶是忽四方以無拂<lb/>
　賦也閑閑徐而俟也言言髙而完也連連相續也馘<lb/>
　殺而割其耳也安安不驚也類將出師而祭上帝也<lb/>
　禡至征所而祭馬神也致招之使來也附諭之使降<lb/>
<pb n="35b"/>
　也茀茀强盛貌仡仡堅壯貌肆縱忽滅拂戾也春秋<lb/>
　傳曰文王伐崇三旬不降退修教而復伐之因壘而<lb/>
　降此言臨衝閑閑是未嘗攻也執訊攸馘而崇人安<lb/>
　然不驚則未嘗服也是類是禡所謂退修教而復伐<lb/>
　之也是致是附不遽伐也何楷曰兵威既臨廣布仁<lb/>
　恩以致其歸附所以孤敵之黨而我亦不至於多殺<lb/>
　是也四方無侮者戴周之仁而不生侮慢之心也臨<lb/>
　衝茀茀用其壯也崇墉仡仡毁之而後知其堅也崇<lb/>
<pb n="36a"/>
　人因堅負固以致再伐而縱兵則絶其祀而滅其國<lb/>
　皆崇自取之而非文王好極其兵威也四方無拂者<lb/>
　畏周之威而不敢有拒違之事也順天命而肅天威<lb/>
　蓋皆所以順帝之則而不以己之知識叅之也<lb/>
　　皇矣八章章十二句<lb/>
　　　皇矣述祖徳也人但知大王遷岐由於避狄而<lb/>
　　　不知西顧與宅乃所以求民莫也人但知王季<lb/>
　　　受讓疑於不友而不知施于孫子乃所以篤周<lb/>
<pb n="36b"/>
　　　慶也人但知文王專征四方無拂而不知道岸<lb/>
　　　先登乃所以順帝則也故觀大王之作屛啓辟<lb/>
　　　而知得民之外别無天眷觀王季之明類順比<lb/>
　　　而知敦倫之外别無帝祉觀文王之歆羡俱無<lb/>
　　　聲色不大而知天徳之外别無王道此千聖之<lb/>
　　　薪傳百王之定範也<lb/>
經始靈臺經之營之庶民攻之不日成之經始勿亟庶<lb/>
民子來<lb/>
<pb n="37a"/>
　賦也經始創造也國之有靈臺所以望氛祲察災祥<lb/>
　占候天道故名曰靈也此臺文王創爲之而後遂以<lb/>
　爲天子之制也經之度之也營之謀之也文王方經<lb/>
　營之庶民卽攻作之不數日而遂成之雖文王戒令<lb/>
　勿亟而庶民之來如子趨父事蓋民心懽樂故如此<lb/>
　也<lb/>
王在靈囿麀鹿攸伏麀鹿濯濯白鳥翯翯王在靈沼於<lb/>
牣魚躍<lb/>
<pb n="37b"/>
　賦也言民不止作靈臺且爲之作靈囿於臺下且爲<lb/>
　之作靈沼於囿中故王在靈囿見麀鹿之肥澤白鳥<lb/>
　之鮮明王在靈沼見滿沼之魚躍所謂鳥獸魚鼈咸<lb/>
　若也然使人心不樂惡知禽魚之樂哉<lb/>
虡業維樅賁鼓維鏞於論鼓鐘於樂辟廱<lb/>
　賦也虡植木以懸鐘磬其横者曰栒業栒上大版刻<lb/>
　之<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>業如鋸齒者也樅業上懸鐘磬處以綵色爲崇<lb/>
　牙其狀樅樅然者也賁大鼓也鏞大鐘也論倫也言<lb/>
<pb n="38a"/>
　得其倫理也辟璧通辟廱大學也水旋邱如圓璧故<lb/>
　曰辟廱言民不止作靈臺與囿沼又爲之作辟廱而<lb/>
　奏樂焉故聞其鐘鼓之聲而樂之也<lb/>
於論鼓鐘於樂辟廱鼉鼓逄逄矇瞍奏公<lb/>
　賦也鼉似蜥蜴其皮可以冒鼓逄逄聲和也眸不見<lb/>
　曰矇無眸子曰瞍樂工也樂工用瞽者以其善聽而<lb/>
　審於音也公公事也言於樂辟廱者非樂鐘鼓也樂<lb/>
　辟廱之能教士也大學始教以樂爲主故舜命夔典<lb/>
<pb n="38b"/>
　樂以教胄子而周禮大司樂以樂徳樂語樂舞教國<lb/>
　子也以樂爲教必用矇瞍爲師故有殷之學名曰瞽<lb/>
　宗而周人亦因之也聽鼉鼓之逄逄知矇瞍之奏公<lb/>
　則是教者以時而學者不倦養育人材以爲國楨其<lb/>
　所樂又有大焉者矣<lb/>
　　靈臺四章二章章六句二章章四句<lb/>
　　　靈臺化成也觀其作臺占候益深昭事上帝之<lb/>
　　　心經始勿亟不改視民如傷之念民來王在知<lb/>
<pb n="39a"/>
　　　上下之相親魚躍鳥飛覘萬物之自得於樂辟<lb/>
　　　廱則是民生旣厚而建學以興賢於論鼓鐘<lb/>
　　　則是禮教旣行而作樂以淳化蓋由天徳之中<lb/>
　　　存者純而不已故王道之外著者久而化成也<lb/>
　　　嗚呼至矣<lb/>
下武維周世有哲王三后在天王配于京<lb/>
　賦也下當作夏蓋音訛夏大也大武維周者言自武<lb/>
　王乃有天下而國號周也武王之有天下不自武王<lb/>
<pb n="39b"/>
　始也由其先世屢有哲王也大王王季文王三后之<lb/>
　徳昭明於天天祐有徳是以武王能爲天子居周京<lb/>
　以配三后也<lb/>
王配于京世徳作求永言配命成王之孚<lb/>
　賦也求與逑通配也孚合也言武王之配于京者非<lb/>
　徒以位也先世有徳武王亦有徳世徳相承以此作<lb/>
　配耳武王以徳配三后故成王亦以徳配武王然而<lb/>
　成之配武則又有難者焉蓋武王躬有天下故不自<lb/>
<pb n="40a"/>
　恃其位而惟修其徳成王繼武王而有天下故旣思<lb/>
　修其徳又思保其位此成王之所以孚武王也<lb/>
成王之孚下土之式永言孝思孝思維則<lb/>
　賦也式則皆法也言成王能孚武王則永配天命而<lb/>
　其徳足以爲下土之式矣孚一人而式下土者以成<lb/>
　之孚武乃孝思也孝者天下之通徳也人各有親皆<lb/>
　知思孝上能以孝孚親則下亦以孝孚上矣故惟孝<lb/>
　思可以爲則於天下也<lb/>
<pb n="40b"/>
媚兹一人應侯順徳永言孝思昭哉嗣服<lb/>
　賦也媚悅也侯維服事也自此以下戒康王之詞也<lb/>
　言成王之徳如此今廟祀成王以媚兹一人則惟有<lb/>
　順其徳而已矣成王之徳永言孝思者也今亦永言<lb/>
　孝思則成王以孝孚武王今王亦以孝孚成王庶幾<lb/>
　哉昭明其徳可以嗣位而行天子之事矣<lb/>
昭兹來許繩其祖武於萬斯年受天之祜<lb/>
　賦也來許後世也繩繼武迹也言能永言孝思以昭<lb/>
<pb n="41a"/>
　其明徳則不止可以嗣服並可昭示後世子孫使皆<lb/>
　繼其祖宗之迹則億萬斯年皆世徳作求而受天之<lb/>
　祜矣<lb/>
受天之祜四方來賀於萬斯年不遐有佐<lb/>
　賦也賀朝賀也不遐猶言豈不佐助也言子孫受天<lb/>
　祜而爲天子則四方諸侯皆來朝焉諸侯來朝見天<lb/>
　子繩祖於是亦各繩其祖旣能各繩其祖豈不皆佐<lb/>
　天子以繩祖乎子孫世爲天子諸侯世佐子孫孝思<lb/>
<pb n="41b"/>
　世徳逹於天下而垂於萬年則受天之祜於無疆矣<lb/>
　　下武六章章四句<lb/>
　　　下武康王祀成王受釐陳戒也言周之所以受<lb/>
　　　天命者由於有世徳也其徳無他惟孝而已矣<lb/>
　　　孝者徳之本也先王有至徳要道以順天下此<lb/>
　　　之謂也韓詩外傳曰上不知順孝則民不知返<lb/>
　　　本君不知敬長則民不知貴親故君子修身及<lb/>
　　　孝則民不倍矣敬孝逹乎下則民知愛矣好惡<lb/>
<pb n="42a"/>
　　　喻乎百姓則下應其上如影響矣此兼制天下<lb/>
　　　定海内臣萬姓之要法也得此詩之意矣<lb/>
文王有聲遹駿有聲遹求厥寧遹觀厥成文王烝哉<lb/>
　賦也聲令聞也駿大也遹𤼵語詞烝盛也言文王修<lb/>
　徳原自有聲專征之後乃大有聲然而非自爲也將<lb/>
　以求天下之民自此安寧耳將以觀安民之功自此<lb/>
　有成耳初無圖啇之念也其徳豈不盛哉<lb/>
文王受命有此武功旣伐于崇作邑于豐文王烝哉<lb/>
<pb n="42b"/>
　賦也伐崇見皇矣篇作邑徙都也豐卽崇地也言文<lb/>
　王本不敢用武乃天命文王宜有此武功於是文王<lb/>
　受天之命興師伐崇作邑于豐而徙都焉仍不改事<lb/>
　商之心也其心豈不盛哉<lb/>
築城伊淢作豐伊匹匪棘其欲遹追來孝王后烝哉<lb/>
　賦也淢水流急也匹偶也棘急也自此以下言武王<lb/>
　營鎬之事也鎬城臨鎬水之急流故曰築城伊淢也<lb/>
　鎬城旣成與豐爲偶故曰作豐伊匹也何楷曰周公<lb/>
<pb n="43a"/>
　營洛與周匹休武王營鎬與豐對峙是也武王雖匹<lb/>
　豐而作鎬實非另闢疆宇急欲圖商不過追前人從<lb/>
　來之孝思耳蓋文王作豐所以繼王季之志武王作<lb/>
　鎬所以述文王之事而非有他也其徳豈不盛哉言<lb/>
　王后者未有天下之稱也<lb/>
王公伊濯維豐之垣四方攸同王后維翰王后烝哉<lb/>
　賦也公功也濯新也垣籓也翰蔽也言武王營鎬當<lb/>
　其城工新作之時固以遹追來孝爲豐邑之籓籬暨<lb/>
<pb n="43b"/>
　乎四方同歸之日仍欲恪守侯度爲商室之屛翰蓋<lb/>
　與文王服事之心無有二也其徳豈不盛哉<lb/>
豐水東注維禹之績四方攸同皇王維辟皇王烝哉<lb/>
　賦也皇王有天下之稱辟君也豐在豐水之西鎬在<lb/>
　其東故居鎬則見豐水之東注也豐水東注於鎬乃<lb/>
　山川自然之勢禹因而𨗳之以爲功四方西歸於鎬<lb/>
　乃百姓同然之心武王因而順之以爲君則其自王<lb/>
　后而爲皇王者乃天命人心勢不容己而非有利天<lb/>
<pb n="44a"/>
　下之私也其徳豈不盛哉<lb/>
鎬京辟廱自西自東自南自北無思不服皇王烝哉<lb/>
　賦也言武王既有天下而以鎬爲京師乃復修文王<lb/>
　之辟廱以教育人材則是文王有文徳而兼有武功<lb/>
　武王有武功而復修文徳是以東西南北之人慕其<lb/>
　徳化無思不服無不服者其身服也無思不服者其<lb/>
　心服也其作人之化果與文王同矣豈不盛哉<lb/>
考卜維王宅是鎬京維龜正之武王成之武王烝哉<lb/>
<pb n="44b"/>
　賦也考稽也宅居正決也言武王當謀宅鎬之初嘗<lb/>
　稽之於龜卜而龜乃決之言當宅也武王遂宅之成<lb/>
　龜兆也而其後遂有天下則是爲王居鎬乃昊天之<lb/>
　成命而非人之所能爲也豈不盛哉<lb/>
豐水有芑武王豈不仕詒厥孫謀以燕翼子武王烝哉<lb/>
　賦也芑苦菜也田肥乃生仕事也詒遺燕安翼輔也<lb/>
　孫子互言之也言豐水之旁有芑生焉其田肥美原<lb/>
　屬樂土凡文王所作城郭宫室靈臺辟廱之類武王<lb/>
<pb n="45a"/>
　豈不有事於修葺所以遷者爲地廣人衆欲遺子孫<lb/>
　萬世之謀是以大城鎬以安定輔翼之耳子孫安則<lb/>
　百姓安蓋猶是遹求厥寧之心至是而觀其成也其<lb/>
　徳豈不盛哉<lb/>
　　文王有聲八章章五句<lb/>
　　　文王有聲美鎬京也周自大王遷岐文王徙豐<lb/>
　　　武王居鎬遂有天下人或疑文王事殷武王伐<lb/>
　　　紂其徳有慚焉而不知其盛同也文王作豐原<lb/>
<pb n="45b"/>
　　　以寧民然而上天有命則亦有伐崇之功武王<lb/>
　　　作鎬原以追孝即至四方攸同仍不改爲翰之<lb/>
　　　念逮其後而皇王維辟亦所以答四方之歸心<lb/>
　　　而仍未嘗棘其欲也至若文王之化終於辟廱<lb/>
　　　武王之治始於辟廱蓋譽髦斯士乃有周累世<lb/>
　　　之家法文王守之武王不敢易焉則其宅鎬京<lb/>
　　　以貽子孫者武之烈猶是文之謨也是故或讓<lb/>
　　　天下而不有或有天下而爲君其迹似乎有異<lb/>
<pb n="46a"/>
　　　而無利天下之心有安天下之畧其道無乎不<lb/>
　　　同屢歎烝哉以爲文武之徳皆極盛而無以加<lb/>
　　　也<lb/>
　　文王之什十篇六十六章四百一十四句<lb/>
　<lb/>
　<lb/>
　<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷七<lb/>
　唐風一之十<lb/>
　　唐國名本帝堯舊都周成王以封弟叔虞其俗勤<lb/>
　　儉質朴憂深思遠有堯之遺風焉後改號晉仍謂<lb/>
　　之唐者從其初也<lb/>
蟋蟀在堂歳聿其莫今我不樂日月其除無已大康職<lb/>
思其居好樂無荒良士瞿瞿<lb/>
<pb n="1b"/>
　賦也蟋蟀蟲名歳莫而蟋蟀猶在者盖其種類甚多<lb/>
　如促織竈馬在煖屋中皆能度冬也除去也大康過<lb/>
　於樂也職主也居所處之位也瞿瞿却顧之貌思其<lb/>
　居故常内省也朱子曰唐俗勤儉其民終歳勞苦不<lb/>
　敢少休及歳晚務閒乃敢相與燕飲為樂然其憂深<lb/>
　而思遠也故方燕樂而又遽相戒曰不已過於樂乎<lb/>
　盍亦顧念其身之所居者使雖好樂而無荒若彼良<lb/>
　士之長慮而却顧焉則可以不至於廢事也盖其民<lb/>
<pb n="2a"/>
　俗之厚而前聖遺風之遠如此<lb/>
蟋蟀在堂歳聿其逝今我不樂日月其邁無已大康職<lb/>
思其外好樂無荒良士蹶蹶<lb/>
　賦也逝往也邁去之速也外所居之餘也所居之外<lb/>
　凡有關於居者皆思之也蹶蹶敏於事也思其外故<lb/>
　常勤勉也<lb/>
蟋蟀在堂役車其休今我不樂日月其慆無已大康職<lb/>
思其憂好樂無荒良士休休<lb/>
<pb n="2b"/>
　賦也役車載任器以供役者歳晚則役車休農工畢<lb/>
　也慆去而不返也憂意外之患也思居思外思其常<lb/>
　也思憂思其變也休休安閒之貌能思憂則無憂矣<lb/>
　故休休也<lb/>
　　蟋蟀三章章八句<lb/>
　　　蟋蟀勸思也人情莫不好樂然患大康而至於<lb/>
　　　荒荒則失業將有憂矣荒則失心并不知其有<lb/>
　　　憂矣故治荒莫若思思者心之職也思欲其詳<lb/>
<pb n="3a"/>
　　　又恐其雜故貴愼也思欲其深又恐其逺故貴<lb/>
　　　近也欲近而愼必先思居居者所處之位也素<lb/>
　　　其位而思則無處不有當為之事不敢雜矣無<lb/>
　　　時不有當盡之功不暇遠矣故曰思不出其位<lb/>
　　　也不出位則位之外可不思矣而又思其外者<lb/>
　　　何也外者居之餘也一身以外皆人也一室以<lb/>
　　　外皆地也上下四旁之地親疎遠近之人皆念<lb/>
　　　及之而後一室之内可以久處故思其外正所<lb/>
<pb n="3b"/>
　　　以安其居也如是則有備無患矣然而人之患<lb/>
　　　常出於所備之外茍自謂無患則荒而失心勢<lb/>
　　　必荒而失業以至於憂而不救故常恐其有憂<lb/>
　　　而必思之似可以無憂而亦必思之於是乎有<lb/>
　　　終身之憂而無一朝之患矣故曰思深哉其有<lb/>
　　　陶唐氏之遺風乎<lb/>
山有樞隰有榆子有衣裳弗曳弗婁子有車馬弗馳弗<lb/>
驅宛其死矣他人是愉<lb/>
<pb n="4a"/>
　興也樞刺榆也榆白枌也婁亦曳也宛坐見貌愉樂<lb/>
　也言山之有樞隰之有榆供人用也今子有衣裳而<lb/>
　弗曳婁有車馬而弗馳驅夫其不用是欲常保其有<lb/>
　也而不知一旦溘逝其所有者乃為他人用矣一生<lb/>
　辛苦而他人是愉豈不大愚也哉<lb/>
山有栲隰有杻子有廷内弗洒弗埽子有鐘鼓弗鼓弗<lb/>
考宛其死矣他人是保<lb/>
　興也栲山樗也杻檍也考撃也抑之詩曰夙興夜寐<lb/>
<pb n="4b"/>
　洒埽廷内維民之章關雎之詩曰窈窕淑女鐘鼓樂<lb/>
　之然則埽廷内而考鐘鼓亦政教所關非小節也<lb/>
山有漆隰有栗子有酒食何不日鼓瑟且以喜樂且以<lb/>
永日宛其死矣他人入室<lb/>
　興也易曰需于酒食貞吉禮記曰君子無故不去琴<lb/>
　瑟然則酒食琴瑟亦禮樂之大端也朱子曰人多憂<lb/>
　則覺日短飲食作樂可以永長此日也<lb/>
　　山有樞三章章八句<lb/>
<pb n="5a"/>
　　　山有樞廣儉也昔先王之教人勤儉以致富者<lb/>
　　　非徒備物盖將以用之也因所有而善用之則<lb/>
　　　所以厚生者即所以正徳是故曳婁衣裳以章<lb/>
　　　身也馳驅車馬以立功也洒埽廷内以行禮也<lb/>
　　　考撃鐘鼓以奏樂也酒食可以娛賓琴瑟可以<lb/>
　　　和志喜樂可以陶性永日可以引年此則所謂<lb/>
　　　國奢示儉國儉示禮乃富而教之之實功豈徒<lb/>
　　　曰及時行樂已哉<lb/>
<pb n="5b"/>
揚之水白石鑿鑿素衣朱襮從子于沃旣見君子云何<lb/>
不樂<lb/>
　比也鑿鑿巉巖之貌襮領也諸侯之服朱中衣而繡<lb/>
　黼領此云素衣朱襮降於諸侯也子指桓叔也沃曲<lb/>
　沃也晉昭侯封桓叔於曲沃晉弱而曲沃强故詩人<lb/>
　憂之言揚水緩弱而白石巉巖水之力不能轉石以<lb/>
　比晉之力不能制沃也素衣朱襮始封之服也從子<lb/>
　于沃從封之官也旣見君子得預其政也桓叔得大<lb/>
<pb n="6a"/>
　邑已從之而預其政則宜樂矣而若有不樂者何哉<lb/>
　自問之詞也<lb/>
揚之水白石皓皓素衣朱繡從子于鵠旣見君子云何<lb/>
其憂<lb/>
　比也朱繡即朱襮也襮上繡為黼形也鵠曲沃之邑<lb/>
　也曲沃為都而又有旁邑見封地之廣也憂則更甚<lb/>
　於不樂矣<lb/>
揚之水白石𥻘𥻘我聞有命不敢以告人<lb/>
<pb n="6b"/>
　比也𥻘𥻘水清石見之貌命桓叔之令也旣見君子<lb/>
　故得聞之聞之而不敢告人此則其不樂而憂之故<lb/>
　也夫不敢告必有不可告者也不可告而又告人曰<lb/>
　不敢告則不啻告之矣嚴粲曰不敢告人正所以告<lb/>
　晉也<lb/>
　　揚之水三章二章章六句一章四句<lb/>
　　　揚之水憂晉也晉穆侯之太子曰仇其弟曰成<lb/>
　　　師穆侯卒仇立是為文侯文侯卒昭侯立封成<lb/>
<pb n="7a"/>
　　　師於曲沃是為桓叔師服諫曰國家之立也本<lb/>
　　　大而末小是以能固今晉甸侯也而建國本旣<lb/>
　　　弱矣其能久乎其後晉潘父弑昭侯而納桓叔<lb/>
　　　不克此盖桓叔受封之初與潘父有成謀詩人<lb/>
　　　聞之而微其詞以告人也夫旣從桓叔而乃露<lb/>
　　　其陰謀豈非負恩哉聖人錄之者重公義也凡<lb/>
　　　受君恩而以國情告賊者是助逆也聖人之所<lb/>
　　　誅也受私恩而以賊情告君者是反正也聖人<lb/>
<pb n="7b"/>
　　　之所與也詩錄揚之水敎人不以私恩廢公義<lb/>
　　　也侯犯以郈叛叔孫謂郈工師駟赤曰郈非惟<lb/>
　　　叔孫氏之憂社稷之患也將若之何駟赤對曰<lb/>
　　　臣之業在揚水卒章之四言矣叔孫稽首駟赤<lb/>
　　　卒出侯犯而以郈歸叔孫能反正矣知此詩之<lb/>
　　　義矣<lb/>
椒聊之實蕃衍盈升彼其之子碩大無朋椒聊且遠條<lb/>
且<lb/>
<pb n="8a"/>
　興而比也椒樹名其實辛而烈聊語助詞朋比也且<lb/>
　歎詞遠條長枝也曲沃强盛詩人憂之故言椒聊之<lb/>
　實蕃衍則盈升矣彼其之子碩大則無朋矣又言椒<lb/>
　聊遠條者歎其枝遠而實益蕃以比曲沃之子孫日<lb/>
　盛將為晉國之患也<lb/>
椒聊之實蕃衍盈匊彼其之子實大且篤椒聊且遠條<lb/>
且<lb/>
　興而比也兩手曰匊篤厚也鄧元錫曰碩大無朋况<lb/>
<pb n="8b"/>
　大都耦國也碩大且篤况厚施得衆也嚴粲曰此詩<lb/>
　言桓叔之强而不及昭侯其意則憂昭侯之弱而非<lb/>
　主桓叔言在此而意在彼也<lb/>
　　椒聊二章章六句<lb/>
　　　椒聊惡曲沃也左傳曰先王之制大都不過三<lb/>
　　　國之一中五之一小九之一大小有等所以强<lb/>
　　　幹弱枝也晉之曲沃大都耦國矣桓叔之子孫<lb/>
　　　日衆必有繁枝傷本之患坐視其强盛而不為<lb/>
<pb n="9a"/>
　　　之所非奮發而剪其宗親則隱忍而釀為簒奪<lb/>
　　　事有必至勢難兩全故詩人預料而深憂之也<lb/>
　　　春秋諸國私邑强而公室卑者多矣獨曲沃哉<lb/>
　　　故分封之初都邑之大小不可不熟計也<lb/>
綢繆束薪三星在天今夕何夕見此良人子兮子兮如<lb/>
此良人何<lb/>
　賦也綢繆纏綿也良人夫稱也國亂民貧婚姻不能<lb/>
　備禮故當初婚之夕而酒饌不設但有綢繆之束薪<lb/>
<pb n="9b"/>
　而已燈燭稀微但見三星之在天而已凄凉如此此<lb/>
　何夕也而乃見良人則良人之艱窘可知也子兮子<lb/>
　兮見者相謂也良人家貧無以為禮而見者亦貧不<lb/>
　能資助故共相嗟嘆以為無如此良人何也<lb/>
綢繆束芻三星在隅今夕何夕見此邂逅子兮子兮如<lb/>
此邂逅何<lb/>
　賦也隅東南隅也昏見之星轉而在隅夜已久也邂<lb/>
　逅新婦至而行禮也其禮草率如人之邂逅相遇也<lb/>
<pb n="10a"/>
綢繆束楚三星在戸今夕何夕見此粲者子兮子兮如<lb/>
此粲者何<lb/>
　賦也戸在室南在隅之星轉而在戸夜已分也粲美<lb/>
　也粲者謂新婦也<lb/>
　　綢繆三章章六句<lb/>
　　　綢繆憫貧也晉與曲沃屢世搆兵民貧日甚不<lb/>
　　　能備物故冠婚無以為禮也一家凋敝比戸皆<lb/>
　　　然故親友莫能相助也如此詩之所詠其由來<lb/>
<pb n="10b"/>
　　　非一朝矣沃之椒聊蕃衍私家日富也晉之束<lb/>
　　　薪綢繆公室日貧也歴觀春秋諸國大抵諸侯<lb/>
　　　虐用其民而大夫庇之民之所歸財之所聚故<lb/>
　　　公室貧而私家富諸侯猶不悟而多取於民以<lb/>
　　　使之日貧豈不愚哉<lb/>
有杕之杜其葉湑湑獨行踽踽豈無他人不如我同父<lb/>
嗟行之人胡不比焉人無兄弟胡不佽焉<lb/>
　興也杕特生貌杜赤棠也湑湑潤澤貌踽踽無所親<lb/>
<pb n="11a"/>
　也比輔佽助也朱子曰杕然之杜其葉猶湑湑然人<lb/>
　無兄弟則獨行踽踽曾杕杜之不若也鄧元錫曰他<lb/>
　人不如同父一本故也呂祖謙曰茍他人可恃則行<lb/>
　道之人胡不自相親比人無兄弟胡不外求佽助盖<lb/>
　深曉晉君以行道之人必不相親茍非兄弟必不相<lb/>
　助也<lb/>
有杕之杜其葉菁菁獨行睘睘豈無他人不如我同姓<lb/>
嗟行之人胡不比焉人無兄弟胡不佽焉<lb/>
<pb n="11b"/>
　興也菁菁盛貌睘睘無所依也同姓同祖也<lb/>
　　杕杜二章章九句<lb/>
　　　杕杜刺晉君也不能親其宗族骨肉離散獨居<lb/>
　　　而無兄弟也夫曲沃之子孫日衆矣晉君不之<lb/>
　　　憂也而又疎忌其兄弟椒聊杕杜比而觀之孰<lb/>
　　　存孰亡不待智者而後知矣抑沃之桓叔荘伯<lb/>
　　　以晉無兄弟之故而取其國乃獻公又忌桓荘<lb/>
　　　之子孫而戮之文公以後中軍執政不用公族<lb/>
<pb n="12a"/>
　　　卒為六卿所分遠兄弟而親他人後先相望也<lb/>
　　　前覆而後不鑒何哉<lb/>
羔裘豹袪自我人居居豈無他人維子之故<lb/>
　賦而比也袪袂也羔裘豹袪大夫之服也羔能羣而<lb/>
　豹有力以比大夫之仁且勇也居居聚而不散也言<lb/>
　大夫能仁而且勇吾人自聚而不散非無他人之可<lb/>
　歸以子之故不忍去也<lb/>
羔裘豹褎自我人究究豈無他人維子之好<lb/>
<pb n="12b"/>
　賦而比也褎猶袪也究究集而能安也鴻雁之詩曰<lb/>
　其究安宅是也<lb/>
　　羔裘二章章四句<lb/>
　　　羔裘美大夫也潘父之弑昭侯也晉人立孝侯<lb/>
　　　荘伯之弑孝侯也晉人立鄂侯武公之弑哀侯<lb/>
　　　也晉人立小子侯以曲沃之强暴而晉屢世立<lb/>
　　　君者此必有大夫焉能撫其民而用之其民不<lb/>
　　　散故其國猶存也羔裘之所美意者即其人與<lb/>
<pb n="13a"/>
　　　豈無他人謂曲沃也言不歸沃而歸晉者惟大<lb/>
　　　夫之故也夫晉雖弱人君也曲沃雖强人臣也<lb/>
　　　弑君之賊人人所得誅也大夫能於危亡之際<lb/>
　　　留己去之人心扶弱君以討强臣事之不濟則<lb/>
　　　天也豈人謀尚有可訾哉詩錄羔裘所以嘉危<lb/>
　　　時之義士憫弱國之孤臣為後世勸也<lb/>
肅肅鴇羽集于苞栩王事靡盬不能蓺稷黍父母何怙<lb/>
悠悠蒼天曷其有所<lb/>
<pb n="13b"/>
　興也肅肅羽聲鴇鳥名毛𫝊曰鴇之性不樹止苞叢<lb/>
　栩櫟也孔頴逹曰盬與蠱同壞也靡盬言不可壞也<lb/>
　蓺樹怙恃也晉人困於征役言鴇不樹止而今集于<lb/>
　栩是失所也民以王事之故不得養其父母亦如鴇<lb/>
　之失所也何時而能有所乎無所告而訴於天也<lb/>
肅肅鴇翼集于苞棘王事靡盬不能蓺黍稷父母何食<lb/>
悠悠蒼天曷其有極<lb/>
　興也極已也黃佐曰征役已則得耕田以供子職矣<lb/>
<pb n="14a"/>
肅肅鴇行集于苞桑王事靡盬不能蓺稻粱父母何嘗<lb/>
悠悠蒼天曷其有常<lb/>
　興也行列也常復其常也人有常道能復其常則亂<lb/>
　定而征役可已矣<lb/>
　　鴇羽三章章七句<lb/>
　　　詩序曰鴇羽刺時也春秋隱公五年王命虢公<lb/>
　　　伐曲沃而立哀侯于翼桓公九年虢仲芮伯欒<lb/>
　　　伯荀侯賈伯伐曲沃所謂王事也伐曲沃而不<lb/>
<pb n="14b"/>
　　　能克立晉君而不能定所謂靡盬也晉人以此<lb/>
　　　之故征役不已而至於失所原其始皆由於失<lb/>
　　　常夫常者人之倫也君君臣臣是謂倫常今曲<lb/>
　　　沃以大夫而簒弑臣失常矣王命不能行於曲<lb/>
　　　沃君亦失常也至於王命不行則亂無由定矣<lb/>
　　　無所可望故望天也所望天心厭亂牖我王心<lb/>
　　　赫然勵精以圖治則君能出令誰敢干之君令<lb/>
　　　而不違臣共而不貳則曲沃之簒弑不作而虢<lb/>
<pb n="15a"/>
　　　公虢仲之征役亦已民乃得蓺黍稷稻粱以養<lb/>
　　　其父母上下皆復其常矣故有常而後有極有<lb/>
　　　極而後有所此實撥亂返治之要道非空言也<lb/>
　　　齊景公問政於孔子孔子對曰君君臣臣父父<lb/>
　　　子子有常之謂也<lb/>
豈曰無衣七兮不如子之衣安且吉兮<lb/>
　賦也衣七七命之衣也侯伯七命子謂武公也史記<lb/>
　曲沃桓叔之孫武公伐晉取之盡以其寶器賂周釐<lb/>
<pb n="15b"/>
　王王使虢公命曲沃伯為晉侯曲沃人喜之故言此<lb/>
　七命之服自莊伯以來舊有之焉然不如子之衣乃<lb/>
　新命於王為安且吉也吉之云者旣受王命則諸侯<lb/>
　不得而討之也<lb/>
豈曰無衣六兮不如子之衣安且燠兮<lb/>
　賦也衣六六命之衣也天子之卿六命燠煖也燠之<lb/>
　云者謂旣受王命則可久享晉國之富强也<lb/>
　　無衣二章章三句<lb/>
<pb n="16a"/>
　　　無衣傷世變也武公之罪大矣是王法所必誅<lb/>
　　　也釐王貪其寶器誅討不加而爵命之是彰賂<lb/>
　　　而敎弑也異日者魏斯韓䖍趙籍相繼而起又<lb/>
　　　移所以命武公者命三卿矣隄防一决其流潰<lb/>
　　　而不可止也抑武公簒弑而以賂得命豈不自<lb/>
　　　雄其計不旋踵而已之大夫亦效其所為也出<lb/>
　　　爾反爾可不戒哉<lb/>
有杕之杜生于道左彼君子兮噬肯適我中心好之曷<lb/>
<pb n="16b"/>
飲食之<lb/>
　比也道左僻處也噬發語詞曷何也朱子曰此人好<lb/>
　賢而恐不足以致之故言杕然之杜生於道左其蔭<lb/>
　不足以休息如已之寡弱不足恃頼則彼君子者亦<lb/>
　安肯顧而適我哉然其中心好之則不已也但無自<lb/>
　而得飲食之耳夫以好賢之心如此則賢者安有不<lb/>
　至而何寡弱之足患哉<lb/>
有杕之杜生于道周彼君子兮噬肯來遊中心好之曷<lb/>
<pb n="17a"/>
飲食之<lb/>
　比也周曲也朱公遷曰道左則僻道周則迂杕杜生<lb/>
　于偏僻迂迴之地力薄位卑有若此矣彼君子者適<lb/>
　我且不肯况肯來以遨遊乎以意之淺深為次序也<lb/>
　　有杕之杜二章章六句<lb/>
　　　有杕之杜美好賢也武公以簒得國諸侯不與<lb/>
　　　也然以逆取之能以順守知立國在於得人故<lb/>
　　　欲君子見輔而飲食之雖其心未必一出於正<lb/>
<pb n="17b"/>
　　　而其迹則與中心好賢者無異盖亦有足多者<lb/>
　　　故詩人美之也厥後晉之卿材輩出如狐趙欒<lb/>
　　　郤荀范韓魏之祖皆起於武獻之間文公悼公<lb/>
　　　借衆賢之力以相繼為伯於天下武公啟之也<lb/>
　　　以逆取國故卒有𤓰分之禍以順守之故遞主<lb/>
　　　中夏之盟春秋之法功罪不相掩故無衣杕杜<lb/>
　　　並存於經所謂惡而知其美賞罰之公也<lb/>
葛生蒙楚蘞蔓于野予美亡此誰與獨處<lb/>
<pb n="18a"/>
　賦也蘞草名此婦人夫亡送葬而思與同穴也言葛<lb/>
　生蘞蔓在此曠野予心所美乃亡於此誰與同居乎<lb/>
　塊然獨處而已<lb/>
葛生蒙棘蘞蔓于域予美亡此誰與獨息<lb/>
　賦也域塋域也言葛生蘞蔓在此塋域予美乃亡於<lb/>
　此誰與同室乎孑然獨息而已何楷曰此其夫所葬<lb/>
　之地也<lb/>
角枕粲兮錦衾爛兮予美亡此誰與獨旦<lb/>
<pb n="18b"/>
　賦也角枕錦衾斂襲之具此臨其穴而望之也言棺<lb/>
　木之内衾枕鮮明予美亡此誰與同寢乎獨宿至旦<lb/>
　而已念及此則守節而與之合葬誼不容已矣<lb/>
夏之日冬之夜百歳之後歸于其居<lb/>
　賦也居墓也言夏日永冬夜永百年之内無時不思<lb/>
　要死而相從耳歸于其居則有與同處矣<lb/>
冬之夜夏之日百歳之後歸于其室<lb/>
　賦也室壙也歸于其室則有與同息且同旦矣<lb/>
<pb n="19a"/>
　　葛生五章章四句<lb/>
　　　葛生美思婦也性情純篤而又不過於激烈此<lb/>
　　　婦人苦節守志從一而終之正道故聖人有取<lb/>
　　　焉<lb/>
采苓采苓首陽之巓人之為言茍亦無信舍旃舍旃茍<lb/>
亦無然人之為言胡得焉<lb/>
　比也苓菌也首陽山名巔頂也舍置旃之也言采苓<lb/>
　者必至首陽之巔親見其苓而後采之也人之為言<lb/>
<pb n="19b"/>
　未嘗目覩則姑勿遽信即使其言近理可信亦姑置<lb/>
　之勿遽以為然而徐察之則讒言胡得行哉張榜曰<lb/>
　讒人似是之言能投於卒然之頃而不能不露於徐<lb/>
　察之後故舍旃舍旃為止讒之法也<lb/>
采苦采苦首陽之下人之為言茍亦無與舍旃舍旃茍<lb/>
亦無然人之為言胡得焉<lb/>
　比也苦菜名與許也信之則許之矣<lb/>
采葑采葑首陽之東人之為言茍亦無從舍旃舍旃茍<lb/>
<pb n="20a"/>
亦無然人之為言胡得焉<lb/>
　比也從聼而行之也許之則行之矣謂無稽之言且<lb/>
　勿信之即信其言勿許其事即使許之且勿行之但<lb/>
　姑舎之置之不議不論則情偽自見矣<lb/>
　　采苓三章章八句<lb/>
　　　詩序曰采苓刺晉獻公也夫驪姬之譖申生其<lb/>
　　　事至易明也曲沃之胙置諸宫中已六日矣未<lb/>
　　　有毒在肉中六日而不腐者茍亦無信則其情<lb/>
<pb n="20b"/>
　　　立見而惜乎其遽信而遽從之也唐德宗以郜<lb/>
　　　國公主之故欲廢太子而立舒王李泌爭之且<lb/>
　　　請從容三日究其端緒間一日上開延英殿召<lb/>
　　　泌流涕曰非卿切言朕今日悔無及矣太子仁<lb/>
　　　孝無他也此則舍旃舍旃之明驗也小弁之詩<lb/>
　　　曰君子不惠不舒究之舒究云者舍旃而徐察<lb/>
　　　之謂也<lb/>
　　唐風十二篇三十三章二百三句<lb/>
<pb n="21a"/>
　秦風一之十一<lb/>
　　秦國名在禹貢雍州之域初伯益佐禹賜姓嬴氏<lb/>
　　其後中潏居西戎其七世孫非子事周孝王養馬<lb/>
　　於汧渭之間封為附庸而邑之秦其曾孫秦仲為<lb/>
　　大夫犬戎作難平王東遷秦仲孫以兵送之王封<lb/>
　　為侯是為襄公曰能逐犬戎即有岐豐之地故秦<lb/>
　　居西都其後遂代周而有天下<lb/>
有車鄰鄰有馬白顚未見君子寺人之令<lb/>
<pb n="21b"/>
　賦也鄰鄰衆車之聲白顚額有白毛也寺人内官令<lb/>
　𫝊命也朱子曰是時秦君始有車馬及此寺人之官<lb/>
　將見者必先使寺人通之故國人創見而誇美之也<lb/>
阪有漆隰有栗旣見君子並坐鼓瑟今者不樂逝者其<lb/>
耊<lb/>
　賦也阪漆隰栗所種之樹也定中之詩曰樹之榛栗<lb/>
　椅桐梓漆是也鼓瑟初有琴瑟也八十曰耊言寺人<lb/>
　𫝊令尊卑之分甚嚴並坐鼓瑟上下之情甚洽未見<lb/>
<pb n="22a"/>
　如彼旣見如此當此時而不樂則日月如流而老將<lb/>
　至矣盖立國之初人情懽忻鼓舞之甚也<lb/>
阪有桑隰有楊旣見君子並坐鼓簧今者不樂逝者其<lb/>
亡<lb/>
　賦也簧笙中金葉吹笙則簧動故曰鼓也逝而不留<lb/>
　曰亡逝者其耊言遲暮之景轉盻即至來日苦少也<lb/>
　逝者其亡言少壯之年往而不返去日苦多也<lb/>
　　車鄰三章一章四句二章章六句<lb/>
<pb n="22b"/>
　　　詩序曰車鄰美秦仲也始有車馬侍御禮樂也<lb/>
　　　國之將興必有嘉祥所謂祥者非符瑞之謂也<lb/>
　　　物産茂育人心和樂則為祥莫大焉觀此詩之<lb/>
　　　所詠車衆馬多武備足也漆栗桑楊種植盛也<lb/>
　　　力耕勇戰之業兆矣其君能通下之情而忘分<lb/>
　　　以盡歡其臣能感君之恩而及時以自獻其慷<lb/>
　　　慨沉雄諸國不逮也招八州而朝同列有以也<lb/>
　　　夫然邦家新造首重寺人識者憂之故開國之<lb/>
<pb n="23a"/>
　　　規模不可不慎也<lb/>
駟驖孔阜六轡在手公之媚子從公于狩<lb/>
　賦也驖驪馬也駟驖四馬皆驪也孔甚阜大也四馬<lb/>
　八轡言六轡者兩驂内轡納之於觖故在手者止六<lb/>
　轡也媚子所親愛之人也從公于狩習武事也<lb/>
奉時辰牡辰牡孔碩公曰左之舍拔則獲<lb/>
　賦也時是辰時也辰牡者冬狼夏麋春秋鹿豕之類<lb/>
　奉之者虞人翼以待射也公曰左之逐禽左也抜矢<lb/>
<pb n="23b"/>
　括也舍拔則獲矢不虚發言御之良而射之善也<lb/>
遊于北園四馬旣閑輶車鸞鑣載獫歇驕<lb/>
　賦也閑調習也輶輕也鸞鈴也鑣馬銜置鈴於銜之<lb/>
　兩旁故曰鸞鑣獫歇驕皆犬名以車載犬休息之也<lb/>
　徐常吉曰田事旣畢人遊而馬閑車輕而犬休見從<lb/>
　容整暇之意也<lb/>
　　駟驖三章章四句<lb/>
　　　詩序曰駟驖美襄公也襄公始命為侯而有岐<lb/>
<pb n="24a"/>
　　　豐之地遵周之遺制用周之遺民故其射御田<lb/>
　　　獵之事猶不異於古所云觀其奉時辰牡非所<lb/>
　　　謂一發五豝乎公曰左之舍拔則獲與不失其<lb/>
　　　馳舍矢如破同矣遊于北園馬閑犬息所稱蕭<lb/>
　　　蕭馬鳴徒御不驚者其庶幾焉故曰此之謂夏<lb/>
　　　聲大之至也其周之舊乎<lb/>
小戎俴收五楘梁輈游環脅驅陰靷鋈續文茵暢轂駕<lb/>
我騏馵言念君子溫其如玉在其板屋亂我心曲<lb/>
<pb n="24b"/>
　賦也此襄公命將使伐西戎将士之妻思而賦之也<lb/>
　小戎兵車也俴淺同收軫也大車軫深八尺兵車之<lb/>
　軫四尺四寸故曰俴收也楘文貌梁輈軏也所以鉤<lb/>
　衡以皮革五處束之其文歴錄然也游環靷環也貫<lb/>
　驂馬之靷於其中前却無定所以制驂馬使不得外<lb/>
　出也脅驅以皮為之前係於衡後係於軫所以驅驂<lb/>
　馬使不得内入也隂揜軓之橫板也靷引車之韋帯<lb/>
　也鋈續陰板之上有續靷之孔銷白金以沃灌之也<lb/>
<pb n="25a"/>
　文茵以虎皮為車褥也暢長也轂所以貫輪兵車之<lb/>
　轂長於大車故曰暢轂馬色青黒曰騏左足白曰馵<lb/>
　板屋者西戎之俗以板為屋也溫其如玉美其德也<lb/>
　戎事雖尚威究以德為本故曰德威惟畏也亂我心<lb/>
　曲則其思念之情不能自己也<lb/>
四牡孔阜六轡在手騏駵是中騧驪是驂龍盾之合鋈<lb/>
以觼軜言念君子溫其在邑方何為期胡然我念之<lb/>
　賦也赤馬黒鬛曰駵中服馬也黃馬黒喙曰騧盾干<lb/>
<pb n="25b"/>
　也畫龍於盾合而載之以為車衛也觼環之有舌者<lb/>
　軜驂内轡也以觼係軜亦銷白金以為飾也邑城也<lb/>
　前在板屋野處也今在邑則築城也患西戎之侵盗<lb/>
　故築城以自衛且以鎮撫之也方將也言旣築城邑<lb/>
　則必久居將不知以何時為歸期我胡然而念之盖<lb/>
　以義止情勉君子使久居其地也<lb/>
俴駟孔羣厹矛鋈錞蒙伐有苑虎韔鏤膺交韔二弓竹<lb/>
閉緄縢言念君子載寢載興厭厭良人秩秩德音<lb/>
<pb n="26a"/>
　賦也俴駟以淺薄之甲被四馬欲其輕便也羣和也<lb/>
　厹矛三隅矛也錞矛之下端蒙雜伐干也畫雜羽於<lb/>
　干上也虎韔以虎皮為弓室也鏤膺鏤金以飾馬胸<lb/>
　之帶也交韔交二弓於韔中顚倒安置之也閉弓檠<lb/>
　也緄繩縢約也以竹為閉而以繩約之檠弓體使正<lb/>
　也載寝載興起居不寧也厭厭安重也秩秩有序也<lb/>
　言旣在邑而久鎮撫之當老成持重勿邀近功宣布<lb/>
　德音使秩秩有序自近及遠則威惠所及彼將自服<lb/>
<pb n="26b"/>
　如趙充國屯田以制羗實伐戎之要道也<lb/>
　　小戎三章章十句<lb/>
　　　詩序曰小戎美襄公也易曰師貞丈人吉貞師<lb/>
　　　出以正也丈人老成之將也夫西戎殺秦仲是<lb/>
　　　襄公不共戴天之仇也又弑幽王是王法必誅<lb/>
　　　不赦之賊也今襄公奉天子之命以討賊兵以<lb/>
　　　義動可謂貞矣故婦人女子皆知敵愾而無怨<lb/>
　　　心也所用之將又能嚴以自衛溫以和人老成<lb/>
<pb n="27a"/>
　　　持重而宣布德音非所謂丈人乎宜其克復仇<lb/>
　　　耻而基伯王之業也夫其攻守異勢而仁義不<lb/>
　　　施乃始皇之過若襄公之經營締造則曷可少<lb/>
　　　哉讀駟驖小戎庶幾哉有車攻采芑之遺風矣<lb/>
蒹葭蒼蒼白露為霜所謂伊人在水一方遡洄從之道<lb/>
阻且長遡游從之宛在水中央<lb/>
　比也蒹葭蘆葦也蒼蒼色老也遡流而上曰遡洄順<lb/>
　流而涉曰遡游言時至深秋葭蒼露白將結為霜肅<lb/>
<pb n="27b"/>
　殺之氣也秦政嚴急有此象焉故君子感時事而歸<lb/>
　隱在水一方不可招而致也然君子非不欲仕也但<lb/>
　惡不由其道逆其道而求之將终不可得見順其道<lb/>
　而求之未嘗不宛在也而惜乎秦人終不能遡游從<lb/>
　之也<lb/>
蒹葭淒淒白露未晞所謂伊人在水之湄遡洄從之道<lb/>
阻且躋遡游從之宛在水中坻<lb/>
　比也淒淒蕭瑟也晞乾也湄水草之交也躋升也言<lb/>
<pb n="28a"/>
　難至也坻渚也<lb/>
蒹葭采采白露未已所謂伊人在水之涘遡洄從之道<lb/>
阻且右遡游從之宛在水中沚<lb/>
　比也采采摧折也已止也白露不止則必為霜矣右<lb/>
　不相値而出其右也長與躋猶可至也不値而出其<lb/>
　右則終不至矣小渚曰沚<lb/>
　　蒹葭三章章八句<lb/>
　　　蒹葭刺遺賢也秦襄始封作西畤而祀上帝位<lb/>
<pb n="28b"/>
　　　在藩臣而臚於郊祀君子懼焉文公嗣立初定<lb/>
　　　三族之刑僭禮變法之端兆矣此與三代聖王<lb/>
　　　之治如春溫秋肅之相反故周之獻民有抱道<lb/>
　　　不仕而隱於山巔水湄者焉設使秦人改其嚴<lb/>
　　　急之政以禮求之行其道而仁其民不追踪西<lb/>
　　　方之美人乎無如霜露之勢日盛則是道阻且<lb/>
　　　右而所謂伊人終不可得用矣詩人反覆於遡<lb/>
　　　洄遡游之際盖其以道維世之心流連而不能<lb/>
<pb n="29a"/>
　　　已也<lb/>
终南何有有條有梅君子至止錦衣狐裘顔如渥丹其<lb/>
君也哉<lb/>
　興也終南山名條山楸也君子指其君也至止至於<lb/>
　終南之下也錦衣狐裘諸侯之服也渥漬也渥丹赤<lb/>
　而澤也其君也哉言容貌衣服稱其為君也朱子曰<lb/>
　此秦人美其君之詞亦車鄰駟驖之意也<lb/>
終南何有有紀有堂君子至此黻衣繡裳佩玉將將壽<lb/>
<pb n="29b"/>
考不忘<lb/>
　興也紀山之亷角也堂山之寛平處也黑與青謂之<lb/>
　黻五色備謂之繡將將佩玉聲也壽考不忘頌戒之<lb/>
　詞服其服居其位則宜有其德故祝其君之壽考又<lb/>
　欲其不忘修德以稱此位也<lb/>
　　終南二章章六句<lb/>
　　　終南秦人美其君也襄公之時岐豐之地尚為<lb/>
　　　犬戎所據文公始逐戎而走之東獵於汧渭之<lb/>
<pb n="30a"/>
　　　㑹至德公徙居雍則在終南之下也德公之子<lb/>
　　　三人宣公成公遞讓國以及穆公而秦遂伯自<lb/>
　　　文公至穆公累世皆有令德觀其錦衣佩玉聲<lb/>
　　　明文物之盛不減於上國而秦人之頌祝亦與<lb/>
　　　天保有臺相侣矣民罔常懐懐於有仁彼其所<lb/>
　　　以撫綏之者亦必有道焉使其後世不改德宣<lb/>
　　　成穆之業天倫雍睦民情愛戴即不變法豈不<lb/>
　　　足以得天下無端而嚴刑峻令速其興適以速<lb/>
<pb n="30b"/>
　　　其亡也人謂周之得天下也以德秦之得天下<lb/>
　　　也以刑不知秦之得之也亦以德其失之也則<lb/>
　　　以刑觀於秦風可見矣<lb/>
交交黃鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殲我良人如可贖兮<lb/>
人百其身<lb/>
　興也交交飛而往來之貌從穆公從死也子車氏奄<lb/>
　息名特傑出之稱穴壙也惴惴懼貌慄悼殲盡良善<lb/>
<pb n="31a"/>
　贖貿也蘇轍曰臣之託君猶鳥之止木黃鳥交交而<lb/>
　和鳴三子乃不得其死曾黃鳥之不若也孔頴逹曰<lb/>
　秦人哀傷三子臨視其穴惴然悼慄乃愬之於天也<lb/>
　朱子曰三子皆國之良若可貿以他人則人皆願百<lb/>
　其身以易之矣<lb/>
交交黃鳥止于桑誰從穆公子車仲行維此仲行百夫<lb/>
之防臨其穴惴惴其慄彼蒼者天殲我良人如可贖兮<lb/>
人百其身<lb/>
<pb n="31b"/>
　興也防當也言一人可以當百夫也<lb/>
交交黃鳥止于楚誰從穆公子車鍼虎維此鍼虎百夫<lb/>
之禦臨其穴惴惴其慄彼蒼者天殲我良人如可贖兮<lb/>
人百其身<lb/>
　興也禦止其侮也<lb/>
　　黃鳥三章章十二句<lb/>
　　　詩序曰黃鳥哀三良也春秋文公六年秦伯任<lb/>
　　　好卒以子車氏之三子為殉皆秦之良也國人<lb/>
<pb n="32a"/>
　　　哀之為之賦黃鳥君子曰秦穆之不為盟主也<lb/>
　　　宜哉死而棄民先王違世猶詒之法而况奪之<lb/>
　　　善人乎詩曰人之云亡邦國殄瘁無善人之謂<lb/>
　　　也今縱無法以遺後嗣而又收其良以死難以<lb/>
　　　在上矣君子是以知秦之不復東征也<lb/>
鴥彼晨風鬱彼北林未見君子憂心欽欽如何如何忘<lb/>
我實多<lb/>
　比也鴥疾飛貌晨風鸇也鬱盛密貌君子謂賢人欽<lb/>
<pb n="32b"/>
　欽憂而不已也晨風疾飛而入林比君子高蹈而遠<lb/>
　引也君子隱處心常思之思而未見故憂而不已不<lb/>
　知君子因何故而忘我實甚盖欲知其所以去之之<lb/>
　故而得其所以來之之術也<lb/>
山有苞櫟隰有六駁未見君子憂心靡樂如何如何忘<lb/>
我實多<lb/>
　興也櫟柞櫟苞叢也駁梓榆也山宜有櫟隰宜有駁<lb/>
　以興國宜有君子也未見君子則無以為國故不樂<lb/>
<pb n="33a"/>
　也<lb/>
山有苞棣隰有樹檖未見君子憂心如醉如何如何忘<lb/>
我實多<lb/>
　興也棣唐棣檖赤羅也如醉則憂更甚矣<lb/>
　　晨風三章章六句<lb/>
　　　詩序曰晨風刺康公也穆公好士西取由余於<lb/>
　　　戎東得百里奚於宛求㔻豹公孫支於晉詢兹<lb/>
　　　黃髪昧昧思賢故士多歸之康公意怠賢人去<lb/>
<pb n="33b"/>
　　　焉觀不承權輿之詩可見矣其上棄之其下思<lb/>
　　　之并責其不可果於相忘此亦忠君憂國者之<lb/>
　　　用心惜康公旣棄君子并思君子者而亦棄之<lb/>
　　　也國無小用賢則强亦無大棄賢則弱君子是<lb/>
　　　以知康公之無能為也<lb/>
豈曰無衣與子同袍王于興師修我戈矛與子同仇<lb/>
　賦也袍襺也戈矛皆槍屬王于興師奉天子之命以<lb/>
　興師也言豈為無衣而與子同袍乎因王于興師將<lb/>
<pb n="34a"/>
　修戈矛以同敵王之所愾故先同袍以相親也朱善<lb/>
　曰與子同袍恩愛相結於無事之時也與子同仇患<lb/>
　難相恤於有事之日也許謙曰先王之制比閭族黨<lb/>
　相保相受八家同井相友相助平居交得其懽心一<lb/>
　旦同在戰陣則其恩誼足以相救此王者之兵所以<lb/>
　無敵也秦地周舊也故無衣之詩猶有先王之遺風<lb/>
　焉<lb/>
豈曰無衣與子同澤王于興師修我矛㦸與子偕作<lb/>
<pb n="34b"/>
　賦也澤裏衣也朱子曰以其親膚近於垢澤故謂之<lb/>
　澤㦸車㦸也長六尺周官建車之五兵戈殳㦸酋矛<lb/>
　夷矛<lb/>
豈曰無衣與子同裳王于興師修我甲兵與子偕行<lb/>
　賦也行往也偕作始發也偕行則在道矣<lb/>
　　無衣三章章五句<lb/>
　　　無衣勤王也案此詩當在黃鳥之前康公以後<lb/>
　　　無勤王之事史稱襄王出居於鄭使人告難於<lb/>
<pb n="35a"/>
　　　秦晉秦穆公將兵助晉文公納襄王殺叔帶此<lb/>
　　　所謂王于興師也自平王東遷至於襄王八十<lb/>
　　　餘年王室之聲靈不及於岐豐西都之民思先<lb/>
　　　王如思高曾也戴時王如戴父母也一旦而奉<lb/>
　　　王命以匡王室其忠愛感奮勃發於心而不容<lb/>
　　　自己千載而下如将見之以如是之民而棄以<lb/>
　　　與秦使秦撫而用焉不以禦暴而以之為暴可<lb/>
　　　惜也故周之失計未有如東遷之甚者朱子曰<lb/>
<pb n="35b"/>
　　　雍州土厚水深其民厚重質直無鄭衛驕惰浮<lb/>
　　　靡之習以善導之則易興起而篤於仁義以猛<lb/>
　　　驅之則其强毅果敢之質亦足以勇戰力農而<lb/>
　　　成富强之業非山東諸國之所及也<lb/>
我送舅氏曰至渭陽何以贈之路車乘黃<lb/>
　賦也舅氏秦康公之舅晉公子重耳也出亡在外穆<lb/>
　公召而納之時康公為太子送之而作此詩也渭水<lb/>
　名秦都雍至渭陽者東行送之於咸陽也路車諸侯<lb/>
<pb n="36a"/>
　之車也乘黃四馬皆黃也<lb/>
我送舅氏悠悠我思何以贈之瓊瑰玉佩<lb/>
　賦也悠悠長也送舅氏而長思者念其母也瓊玉名<lb/>
　瑰美石也佩玉之制天子純用玉諸侯以下雜用石<lb/>
　　渭陽二章章四句<lb/>
　　　詩序曰渭陽康公念母也康公之母晉獻公之<lb/>
　　　女也秦穆公納晉文公康公送之見舅氏如見<lb/>
　　　母焉故悠悠思之也經錄渭陽廣愛也夫伯叔<lb/>
<pb n="36b"/>
　　　者父之兄弟也舅氏者母之兄弟也列國之譜<lb/>
　　　牒可考矣非同姓之宗族即異姓之婚姻茍能<lb/>
　　　因愛父之故而愛伯叔因愛母之故而愛甥舅<lb/>
　　　則講信脩睦兵戎何自起哉觀康公以念母而<lb/>
　　　送舅氏遂能使文公入而晉國定文公伯而王<lb/>
　　　室安盖因親以廣愛而其仁普矣故聖人有取<lb/>
　　　焉案無衣當在黄鳥之前此詩又當在無衣之<lb/>
　　　前然則詩之錯簡亦多矣<lb/>
<pb n="37a"/>
於我乎夏屋渠渠今也每食無餘于嗟乎不承權輿<lb/>
　賦也夏大也渠渠深廣貌承繼也權輿始也穆公好<lb/>
　賢居之以大屋渠渠然深廣至於康公而禮貌衰矣<lb/>
　雖大屋如故而每食無餘不能繼其始也<lb/>
於我乎每食四簋今也每食不飽于嗟乎不承權輿<lb/>
　賦也簋陳食之器易曰二簋可用享每食四簋言其<lb/>
　盛也再言不承權輿深歎之也<lb/>
　　權輿二章章五句<lb/>
<pb n="37b"/>
　　　詩序曰權輿刺康公也忘先君之舊臣與賢者<lb/>
　　　有始而無終也禮貌旣衰賢人去焉盖自是穆<lb/>
　　　公之伯業衰矣故康公屢敗於晉桓景哀悼數<lb/>
　　　世不競以及厲躁簡公出子之不寧皆權輿之<lb/>
　　　詩為之兆也是故國之興衰以人心卜之而已<lb/>
　　　讀小戎無衣之詩人心合而知秦之必大讀晨<lb/>
　　　風權輿之詩人心離而知秦之中衰向背之幾<lb/>
　　　有如轉轂盛衰之應㨗於桴鼓遍覽十五國治<lb/>
<pb n="38a"/>
　　　亂得失之故亦可以不占驗而識妖祥不蓍蔡<lb/>
　　　而定吉凶矣故曰其或繼周者雖百世可知也<lb/>
　　秦風十篇二十七章一百八十一句<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷七<lb/>
</p>
<p>
</p>
  </div>
</body>
</text>
</TEI>
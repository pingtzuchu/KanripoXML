<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十九<lb/>
　周頌清廟之什四之一<lb/>
　　頌四<lb/>
　　　詩序曰頌者羙盛徳之形容以其成功告於神<lb/>
　　　眀者也<lb/>
於穆清廟肅雝顯相濟濟多士秉文之徳對越在天駿<lb/>
奔走在廟不顯不承無射於人斯<lb/>
<pb n="1b"/>
　賦也於歎詞穆静深清眀潔肅敬雝和顯光大也相<lb/>
　助祭之公侯也濟濟羙盛多士執事之人也秉執越<lb/>
　於駿大承奉也斯語詞言羙哉此穆清之廟也在廟<lb/>
　中者光大之辟公羙盛之多士皆能肅敬雝和執行<lb/>
　文王之徳以對越其在天之神而大奔走其在廟之<lb/>
　主然則文王豈不顯於上乎豈不承於下乎由其徳<lb/>
　化久而彌深故人心無有厭斁如斯也<lb/>
　　清廟一章八句<lb/>
<pb n="2a"/>
　　　詩序曰清廟祀文王也周公營洛成王至於洛<lb/>
　　　諸侯來朝因率之以祀文王也頌者美盛徳之<lb/>
　　　形容也盛徳之容敬與和而已和者天之元也<lb/>
　　　人之所以為性也敬者守其和也人之所以定<lb/>
　　　命也文王之徳雝雝在宫和之至也肅肅在廟<lb/>
　　　敬之至也昔嘗以此譽髦斯士矣今之助祭者<lb/>
　　　肅敬雝和猶蒙至教之澤故曰秉文之徳也對<lb/>
　　　越在天文王昭於天也天之為天穆清而已文<lb/>
<pb n="2b"/>
　　　王肅雝顯於穆清之天多士肅雝承於穆清之<lb/>
　　　廟對天如對文王也故維天之命歎文與天同<lb/>
　　　其穆維清緝熙歎文與天同其清也辭約而意<lb/>
　　　逺矣<lb/>
維天之命於穆不已於乎不顯文王之徳之純假以溢<lb/>
我我其收之駿惠我文王曽孫篤之<lb/>
　賦也天命即天道也穆静深也不已不息也不顯猶<lb/>
　穆也純一而不雜也天穆然而健行文王穆穆而緝<lb/>
<pb n="3a"/>
　熙其道同也子思子曰維天之命於穆不已盖曰天<lb/>
　之所以為天也於乎不顯文王之徳之純盖曰文王<lb/>
　之所以為文也純亦不已程子曰天道不已文王純<lb/>
　於天道亦不已純則無二無雜不已則無間斷先後<lb/>
　是也假大也溢滿其量而有餘也收斂其溢而不散<lb/>
　也駿大篤實也言文王以純徳格天故其餘福波及<lb/>
　於我我當修徳以收之也曽孫篤之祝之也言天既<lb/>
　大恵我文王餘福及我矣惟望自我而後凡為曽孫<lb/>
<pb n="3b"/>
　者皆篤行文王之道以純其徳而受天佑也<lb/>
　　維天之命一章八句<lb/>
　　　維天之命祀文王也祀文王而言天者文王之<lb/>
　　　徳與天同也今夫天其變化無常者成形成色<lb/>
　　　之用也其有常不變者無聲無臭之體也用著<lb/>
　　　於有體立於無故法天者懔於見顯之交尤慎<lb/>
　　　於隠微之際宥宻基命自强不息則不顯而純<lb/>
　　　與於穆不已者合徳矣天之不已文王之純非<lb/>
<pb n="4a"/>
　　　作而致之也天行無疆由於其徳之健聖功不<lb/>
　　　倦由於其性之一健而一者所謂誠也中庸曰<lb/>
　　　故至誠無息是也誠者天之道也誠之者人之<lb/>
　　　道也誠之之道擇善固執固執之功在於篤行<lb/>
　　　由是言之篤者所以固也固者所以誠也誠則<lb/>
　　　純純則不已矣曽孫篤之教以誠也誠者造於<lb/>
　　　純以配天之實非徒祝其得福已也<lb/>
維清緝熙文王之典肇禋迄用有成維周之禎<lb/>
<pb n="4b"/>
　賦也緝續熙眀典禮肇始迄至成終也言天之為天<lb/>
　清而常眀者也文王得天之清故有眀徳所謂熙也<lb/>
　緝熙者其徳常眀與天同清也與天同清則天理之<lb/>
　節文自著此文王之典所由来也今祀於文王之廟<lb/>
　者自始事以至於終皆能秉文之徳以行文之典則<lb/>
　文王佑之而天亦佑之矣此周之所以受福也<lb/>
　　維清一章五句<lb/>
　　　維清祀文王也清廟之三皆祀文王清廟初獻<lb/>
<pb n="5a"/>
　　　之樂也維天之命受嘏也維清送神也昔舜命<lb/>
　　　伯夷曰汝作秩宗夙夜維寅直哉維清盖以秩<lb/>
　　　宗典祀交於神眀以清為貴也禮之清由於徳<lb/>
　　　徳之清本於天人秉天徳昭眀有融有時而昏<lb/>
　　　者欲蔽之也夙夜維寅不以人欲蔽其天徳之<lb/>
　　　清則禮行矣故於穆不已者文王之徳之所以<lb/>
　　　純維清緝熙者文王之典之所以眀也迄用有<lb/>
　　　成者自始至終皆清心以行典則文王之熙我<lb/>
<pb n="5b"/>
　　　亦緝之矣曽孫篤之所以進於純迄用有成所<lb/>
　　　以緝其熙純而緝熙則亦不已此文王之所以<lb/>
　　　昭于天多士之所以對越在天也穆清之廟與<lb/>
　　　天同象肅雝之相與文同徳顯承無射之形容<lb/>
　　　如繪矣書大𫝊曰周公升歌清廟苟在廟中嘗<lb/>
　　　見文王者愀然如復見文王焉此之謂也<lb/>
烈文辟公錫兹祉福惠我無疆子孫保之無封靡于爾<lb/>
邦維王其崇之念兹戎功繼序其皇之無競維人四方<lb/>
<pb n="6a"/>
其訓之不顯維徳百辟其刑之於乎前王不忘<lb/>
　賦也烈功辟君也烈文辟公有武功文徳之諸侯也<lb/>
　祉福所止也辟公助祭而神錫祉福則不啻辟公錫<lb/>
　之也國家億萬斯年諸侯嵗時助祭所以恵我者無<lb/>
　疆願我之子孫世世保之也封専利以自封殖也靡<lb/>
　汰侈也戎功即烈文也皇大也言辟公恵我我亦恵<lb/>
　辟公辟公能謹爾侯度無専利無汰侈則王自尊崇<lb/>
　之又念汝烈文之功願爾之子孫繼序而益大之也<lb/>
<pb n="6b"/>
　無競莫强也刑與型同言子孫保之繼序皇之非虚<lb/>
　願也既祭前王但法前王可矣昔前王之莫强於天<lb/>
　下者以其人也為人有道能盡人道則四方皆従之<lb/>
　矣修徳行道不在於顯隠微幽獨純誠不息則百辟<lb/>
　皆法之矣此前王之所以無斁于人者常念之而不<lb/>
　忘則徳立道凝人存政舉而無疆之祉福可保矣<lb/>
　　烈文一章十三句<lb/>
　　　烈文獻顯相也儀禮曰賔三獻尸之後主人酌<lb/>
<pb n="7a"/>
　　　酒獻賔歌烈文是也烈文者功徳也成王之初<lb/>
　　　周興未久助祭諸侯身佐前王以定天下故皆<lb/>
　　　有武功與文徳也無封靡于爾邦戒之也天下<lb/>
　　　之弊不自外生皆由心出心有欲則厚取心無<lb/>
　　　制則奢費費愈奢則取愈厚而民不堪命矣戒<lb/>
　　　封靡所以塞致亂之原也其身正不令而行無<lb/>
　　　競維人以身教也其心正不言而喻不顯維徳<lb/>
　　　以誠通也所以植致治之本也一獻酬之間而<lb/>
<pb n="7b"/>
　　　相戒勉者如此盖當時之君皆聞大道之要故<lb/>
　　　其民皆蒙至治之澤也嗚呼盛矣<lb/>
天作髙山大王荒之彼作矣文王康之彼徂矣岐有夷<lb/>
之行子孫保之<lb/>
　賦也作起也髙山岐山也荒治康安徂往夷平行路<lb/>
　也言天作岐山在於周地大王因而荒之以順天也<lb/>
　未荒以前天作之既荒以後則不啻大王作之也大<lb/>
　王作於前文王繼之勞来安輯之民乃康居天下於<lb/>
<pb n="8a"/>
　是乎歸岐迄於今文王徃矣而以民歸者衆岐之髙<lb/>
　山因有平路則前王雖往治績常在為子孫者當繼<lb/>
　前人之志世世守之而不失也<lb/>
　　天作一章七句<lb/>
　　　天作祀岐山也易曰王用享於岐山是也周之<lb/>
　　　王業起於西岐修平啟闢疆理宣畝所謂大王<lb/>
　　　荒之也徽柔懿恭恵鮮懐保所謂文王康之也<lb/>
　　　棫拔道兑夷喙民歸所謂岐有夷行也荒之者<lb/>
<pb n="8b"/>
　　　順天康之者安民順天安民而後有夷行難之<lb/>
　　　也孟子曰昔者文王之治岐也耕者九一仕者<lb/>
　　　世禄闗市譏而不征澤梁無禁罪人不孥發政<lb/>
　　　施仁必先鰥寡孤獨此文王之康功也荒之功<lb/>
　　　在一時康之功在萬世子孫保之法文王之康<lb/>
　　　之足矣盖順天之本在於安民也其㫖逺矣<lb/>
昊天有成命二后受之成王不敢康夙夜基命宥宻於<lb/>
緝熙單厥心肆其靖之<lb/>
<pb n="9a"/>
　賦也成定也二后文武也基積累於下以承藉乎上<lb/>
　者也宥深宻静靖安也言周自后稷公劉以来積功<lb/>
　累仁上天已有成命至文王武王乃受之而有天下<lb/>
　也二后所受已為成命至於成王其命不愈定乎然<lb/>
　恃有成命而康好逸豫則天難諶而命靡常矣故成<lb/>
　王不敢康也早夜之間敬慎不懈以基天命於深静<lb/>
　之中葆其所性之眀而繼續之因隨事以盡其心則<lb/>
　君心清庶事理而天下其治安矣此成王之所以永<lb/>
<pb n="9b"/>
　保天命也<lb/>
　　昊天有成命一章七句<lb/>
　　　昊天有成命祀成王也叔向曰此道成王之徳<lb/>
　　　也成王能眀文昭定武烈是也眀文昭在於緝<lb/>
　　　熙定武烈在於肆靖而其致功則在於基命天<lb/>
　　　命人以位先命人以徳冲漠之中有覺不昧萬<lb/>
　　　理森然是所性之眀徳故曰熙也萬事之本萬<lb/>
　　　福之原故曰基也氣拘物蔽而其熙微則其基<lb/>
<pb n="10a"/>
　　　壊矣故貴緝也緝之之功貫通動静而尤以主<lb/>
　　　静為立極之要故在於宥宻也隠微之際人所<lb/>
　　　不見天必見之已不見人乃能見天天理既著<lb/>
　　　其眀昭焉於此時而察識之存養之使繼續而<lb/>
　　　無間則眀徳之體純矣因其徳之所發而遂眀<lb/>
　　　之以盡其心之量則充其四端可以保四海所<lb/>
　　　謂眀眀徳於天下也文王緝熙於前成王緝熙<lb/>
　　　於後此有周之家法實千聖之薪𫝊也<lb/>
<pb n="10b"/>
我将我享維羊維牛維天其右之儀式刑文王之典日<lb/>
靖四方伊嘏文王既右饗之我其夙夜畏天之威于時<lb/>
保之<lb/>
　賦也将奉也享獻也羊實柴之羊也周禮羊人凡積<lb/>
　供其羊牲是也先柴而後獻故羊先於牛也右饌右<lb/>
　也神位西而向東故在饌右也儀威儀式制度刑與<lb/>
　型通法也伊語詞言我今祀天而配以文王有所将<lb/>
　而奉之有所享而獻之我将維羊以實柴也我享維<lb/>
<pb n="11a"/>
　牛以供饌也祀禮具舉天庶㡬其在於右乎天鑒四<lb/>
　方求民之莫我今者威儀制度皆法文王之典用以<lb/>
　日靖四方天嘏文王因以嘏我既右享之矣然天降<lb/>
　福亦降威日刑文王則嘏之一日而不刑文王則天<lb/>
　威将至而所嘏不可保矣我願自今以往夙夜之間<lb/>
　戰兢惕厲以畏天威庶㡬永保此右享之嘏焉盖對<lb/>
　天以自矢之詞也<lb/>
　　我将一章十句<lb/>
<pb n="11b"/>
　　　詩序曰我将祀文王於眀堂也孝經曰郊祀后<lb/>
　　　稷以配天宗祀文王於眀堂以配上帝是也人<lb/>
　　　君之大徳曰敬天曰法祖法祖者以實不以文<lb/>
　　　必儀刑之必式刑之必靖四方必日靖之儀者<lb/>
　　　一身之威儀若儀禮所載是也式者朝廷之制<lb/>
　　　度若周禮所載是也儀刑文王則律躬者謹式<lb/>
　　　刑文王則立政者詳又使教化自近及逺四方<lb/>
　　　皆靖且日靖之不敢始勤而終倦則所以法祖<lb/>
<pb n="12a"/>
　　　者實矣敬天者以誠不以偽必畏之必夙夜畏<lb/>
　　　之必以畏保之天之聰眀不可欺也真知上帝<lb/>
　　　之臨汝實覺日監之在兹則精勤不期而自生<lb/>
　　　嗜欲不戒而自去斯其畏誠矣天不息故畏亦<lb/>
　　　不息夙夜之間無時敢懈所謂終日乾乾夕惕<lb/>
　　　若也然徒畏之而已乎又思所以保之焉天眀<lb/>
　　　威自我民眀威我其夙夜刑文王者純而不已<lb/>
　　　靖四方者久而化成天駿恵我文王則亦永嘏<lb/>
<pb n="12b"/>
　　　我矣盖以敬天之誠厲其法祖之實也上天之<lb/>
　　　載無聲無臭儀刑文王萬邦作孚此之謂也<lb/>
時邁其邦昊天其子之實右序有周薄言震之莫不震<lb/>
疊懐柔百神及河喬嶽允王維后眀昭有周式序在位<lb/>
載戢干戈載櫜弓矢我求懿徳肆于時夏允王保之<lb/>
　賦也時巡狩之期也書曰六年五服一朝又六年王<lb/>
　乃時廵是也邁行也言人君以時廵行於諸侯之邦<lb/>
　察其政治而撫其民人庶天以為能盡君職而子之<lb/>
<pb n="13a"/>
　乎此叙所以巡狩之意也右尊序次震動疊服懐来<lb/>
　柔順允信也言巡行四方乃知昊天果子之矣實尊<lb/>
　周之位次於天下之上是以慶讓偶施莫不慴服祀<lb/>
　典具舉百神山川莫不懐徳而效順盖人神皆受職<lb/>
　焉而後信王之果為天下主也眀者明徳昭著之也<lb/>
　戢聚櫜韜肆陳夏中國也言天既右序有周王亦式<lb/>
　序在位於是布昭眀徳於有周之天下孰宜牧伯孰<lb/>
　列羣侯孰為附庸以其徳之大小次其位之崇卑則<lb/>
<pb n="13b"/>
　其明昭而其序定矣雖周王于邁六師及之而干戈<lb/>
　弓矢皆可不用惟廣求懿徳布於中夏使五侯九伯<lb/>
　皆得其人則講信修睦以康兆民而右序之尊信可<lb/>
　常保之矣此則巡狩之實政也<lb/>
　　時邁一章十五句<lb/>
　　　時邁羙巡狩也君者天之子也人子周知一家<lb/>
　　　天子周知天下耳目不及於四方下情不得以<lb/>
　　　上達子職有虧矣故時邁其邦斯昊天子之也<lb/>
<pb n="14a"/>
　　　且時邁非徒行也以行慶讓以祀百神以序在<lb/>
　　　位所謂撫萬邦巡侯甸六服羣辟罔不承徳也<lb/>
　　　夫天下之議者衆矣謂兵革不休以有侯王長<lb/>
　　　駕逺馭必需武畧而不知諸侯違命乃有征伐<lb/>
　　　王政不行乃有兼并設天威所臨人神受職黜<lb/>
　　　陟所及百辟承流慎簡親賢以布於庶位則兵<lb/>
　　　革何自起乎故秉禮以止亂偃武而修文為治<lb/>
　　　者耳熟焉然非時邁而親歴之未有以信其實<lb/>
<pb n="14b"/>
　　　然也君子是以知巡狩之為義大也<lb/>
執競武王無競維烈不顯成康上帝是皇自彼成康奄<lb/>
有四方斤斤其眀鐘鼓喤喤磬筦将将降福穰穰降福<lb/>
簡簡威儀反反既醉既飽福禄来反<lb/>
　賦也執持競强也言武王能持其自强不息之心也<lb/>
　惟能自强天下莫能與争强是以有大功而君天下<lb/>
　也不丕通大也言成康能大顯武王之烈故天命之<lb/>
　使繼武王而為君也何以見其丕顯也武王克商頑<lb/>
<pb n="15a"/>
　民未靖自成康而治定功成四方始永為周有矣武<lb/>
　王末受命制作未遑自成康而禮眀樂備文治始斤<lb/>
　斤其眀矣斤斤者條理精詳眀之至也所謂繼眀照<lb/>
　于四方也生為眀帝殁為眀神則今日者鐘鼔和鳴<lb/>
　磬筦諧集以祀之其降福之多可知也然降福者神<lb/>
　受之者人也簡簡慎擇也神之降福必擇其人我之<lb/>
　威儀果能收斂敬慎有執競之遺意則神自歆享醉<lb/>
　飽而福禄之来反覆而不厭矣盖戒祀三后者勉效<lb/>
<pb n="15b"/>
　三后之徳也<lb/>
　　執競一章十四句<lb/>
　　　執競祀康王也昊天有成命成王祔祭於文王<lb/>
　　　執競康王祔祭於武王也丹書曰敬勝怠者吉<lb/>
　　　又曰不强則枉武王之執競敬勝以自强也法<lb/>
　　　文王之敬止也成王曰敬之敬之又曰學有緝<lb/>
　　　熙于光眀康王曰敬忌天威又曰用答揚文武<lb/>
　　　之光訓是成康之丕顯其眀法緝熙也而曰敬<lb/>
<pb n="16a"/>
　　　之敬忌仍法文王之敬止也則猶是武王之執<lb/>
　　　競也威儀反反敬止執競之功也凡人之心出<lb/>
　　　則放反則存凡人之行心放則肆心反則敬故<lb/>
　　　威儀貴反也反反云者反而求諸身又反而求<lb/>
　　　諸心也心反而常存則自强而不息矣由是言<lb/>
　　　之儀反而後敬勝敬勝而後自强自强而後丕<lb/>
　　　顯故曰湯武反之也<lb/>
思文后稷克配彼天立我烝民莫匪爾極貽我来牟帝<lb/>
<pb n="16b"/>
命率育無此疆爾界陳常于時夏<lb/>
　賦也思有謀慮也文有道徳也立成立極至也徳之<lb/>
　至也来牟麥也率遍育養陳布常倫常也言郊祀上<lb/>
　天惟思文之后稷足以配之焉天以生民為心者也<lb/>
　烝民之生久矣所由養之以至於成立者莫非后稷<lb/>
　之至徳也稷藝五糓民既育矣又貽我以来牟盖春<lb/>
　夏之間新陳不接来牟夏熟可以接濟乃上帝所命<lb/>
　使隨時率育也衣食足則禮義生華夏烝民無此疆<lb/>
<pb n="17a"/>
　彼界之分皆得相生相養以敷陳倫常之道是教之<lb/>
　以至於成立者亦莫非后稷之至徳也鞠人謀人之<lb/>
　思莫深於此經天緯地之文莫大於此故曰思文后<lb/>
　稷克配彼天也<lb/>
　　思文一章八句<lb/>
　　　詩序曰思文后稷配天也人皆知稷教稼穡功<lb/>
　　　在養民而不知率育陳常實一體之事也田賦<lb/>
　　　供而上下定奉養備而孝弟行室家寜而後有<lb/>
<pb n="17b"/>
　　　夫婦交際通而後有友朋其樸而不文者乃至<lb/>
　　　文之所從出也故郊祀后稷以配天宗祀文王<lb/>
　　　於明堂以配上帝以文王之徳能與天合后稷<lb/>
　　　之功實與天同也<lb/>
　　清廟之什十篇十章九十五句<lb/>
　周頌臣工之什四之二<lb/>
嗟嗟臣工敬爾在公王釐爾成来咨来茹嗟嗟保介維<lb/>
莫之春亦又何求如何新畬於皇来牟将受厥眀明昭<lb/>
<pb n="18a"/>
上帝迄用康年命我衆人庤乃錢鏄奄觀銍艾<lb/>
　賦也嗟歎詞臣工羣臣百官也公公所也釐福成終<lb/>
　咨問茹度也保介農官莫春周時建寅之月也田二<lb/>
　嵗曰新三嵗曰畬明上帝之眀賜也痔修而儲之也<lb/>
　錢鏵鎛鋤銍䥥也艾與刈同此耕籍而戒農官也王<lb/>
　将耕籍祭於先農臣工畢從從祀従耕皆在公也故<lb/>
　嗟而勅其敬之謂王祀而受釐實頼臣工従耕以成<lb/>
　之也来咨来茹勅保介之詞也王曰嗟保介来為我<lb/>
<pb n="18b"/>
　咨之為我茹之維莫之春百糓未生又何求乎其咨<lb/>
　問之何者新田何者畬畝新田何植畬畝何種也維<lb/>
　莫之春百糓未生来牟不已生乎羙哉来牟轉盼即<lb/>
　熟将受上帝之明賜明昭上帝既賜麥熟又賜禾熟<lb/>
　用終至於康年其茹度之麥夏熟禾秋熟其事皆在<lb/>
　春也其命我農人庤乃錢鎛與銍錢以耕之鎛以耘<lb/>
　之不旋踵而忽觀銍之刈矣此則王之釐爾果成之<lb/>
　乃敬爾在公之實政也<lb/>
<pb n="19a"/>
　　臣工一章十五句<lb/>
　　　臣工耕籍也王率羣臣躬耕帝籍祭於先農而<lb/>
　　　受釐耕籍事竣乃勅保介使勸農也國語曰農<lb/>
　　　祥晨正日月底於天廟王乃使司徒咸戒公卿<lb/>
　　　百吏庶民司空除壇於籍命農大夫咸戒農用<lb/>
　　　王即齊宫三日及期鬱人薦鬯犧人薦醴王祼<lb/>
　　　鬯饗醴乃行及籍王耕一墢班三之庶人終于<lb/>
　　　千畝此則王釐爾成之大畧也又曰陽氣俱烝<lb/>
<pb n="19b"/>
　　　土膏其動弗震弗渝脈其滿眚糓乃不殖稷則<lb/>
　　　遍戒百姓紀農協功曰隂陽分布震雷出滯土<lb/>
　　　不備墾辟在司㓂乃命其旅曰狥此則来咨来<lb/>
　　　茹之大畧也<lb/>
噫嘻成王既昭假爾率時農夫播厥百糓駿發爾私終<lb/>
三十里亦服爾耕十千維耦<lb/>
　賦也噫嘻歎詞昭眀也假與格通至也爾謂農官也<lb/>
　時是駿大發耕私私田也三十里萬夫之地耦二人<lb/>
<pb n="20a"/>
　並耕也獨舉成王者康王将祈糓卜於成王之廟也<lb/>
　卜之而従故言成王昭格也祈糓禮成則農事興故<lb/>
　於廟中戒農官也言農官當率農夫使播百糓大發<lb/>
　其私田咸服其耕事萬夫為耦通力合作也蘇轍曰<lb/>
　民曰雨我公田遂及我私而君曰駿發爾私終三十<lb/>
　里其上下之間交相忠愛如此<lb/>
　　噫嘻一章八句<lb/>
　　　噫嘻卜郊也郊有二有日至之郊有祈糓之郊<lb/>
<pb n="20b"/>
　　　日至不卜孟春祈糓則卜之禮記曰卜郊受命<lb/>
　　　於祖廟而作龜於禰宫尊祖親考之義也春秋<lb/>
　　　襄公七年夏四月四卜郊不從孟獻子曰吾乃<lb/>
　　　今而後知有卜筮夫郊祀后稷以祈農事也故<lb/>
　　　啓蟄而郊郊而後耕今既耕而郊宜其不從也<lb/>
　　　此詩言成王昭格者康王作龜於禰宫也郊而<lb/>
　　　遂耕故於廟中戒農官焉勤農重糓之至也終<lb/>
　　　三十里者農官所司萬夫之界也周禮曰凡治<lb/>
<pb n="21a"/>
　　　野夫間有遂遂上有徑十夫有溝溝上有畛百<lb/>
　　　夫有洫洫上有涂千夫有澮澮上有道萬夫有<lb/>
　　　川川上有路計萬夫為耦之地方三十三里三<lb/>
　　　分里之一故曰終三十里也<lb/>
振鷺于飛于彼西雝我客戾止亦有斯容在彼無惡在<lb/>
此無斁庶㡬夙夜以永終譽<lb/>
　興也振羣飛貌鷺白鳥雝水澤也客殷之後於周為<lb/>
　客戾止来助祭也斯指鷺也殷人尚白来助祭者車<lb/>
<pb n="21b"/>
　旂冠服從先代之所尚故其容潔白有如振鷺也彼<lb/>
　所封之國也斁厭也客在彼國無有惡之者能綿其<lb/>
　世澤以保宗社也今来於此無有厭之者能守其忠<lb/>
　貞以翼王室也如是則有譽矣然猶願勉之也譽欲<lb/>
　其終又欲其永其夙興夜寐不懈無惡無斁之功庶<lb/>
　㡬畢生不渝而譽終𫝊及後世而譽永矣微子之命<lb/>
　曰慎乃服命律乃有民永綏厥位毗予一人俾我有<lb/>
　周無斁此之謂也<lb/>
<pb n="22a"/>
　　振鷺一章八句<lb/>
　　　振鷺微子助祭也武庚既平成王封微子於宋<lb/>
　　　命之曰修其禮物作賔于王家故微子来助祭<lb/>
　　　而為賔也賔獻尸後主人獻賔歌振鷺也無惡<lb/>
　　　無斁非微子不足以當之以永終譽戒其無蹈<lb/>
　　　武庚之覆轍也武王不絶殷後而封武庚成王<lb/>
　　　不懲武庚之畔又封微子忠厚之至也觀振鷺<lb/>
　　　之所詠下守臣節而助祭上以為客而獻之且<lb/>
<pb n="22b"/>
　　　欲其永保禄位且欲其慶流子孫周之徳其可<lb/>
　　　謂至徳矣<lb/>
豐年多黍多稌亦有髙廩萬億及秭為酒為醴烝畀祖<lb/>
妣以洽百禮降福孔皆<lb/>
　賦也稌稻也黍宜髙而喜晴稌宜下而喜雨黍稌皆<lb/>
　多是雨𤾉時若髙下皆收也蔵粟曰倉藏米曰廩雍<lb/>
　西之俗多蔵粟於窖亦有髙廩則富室也十千曰萬<lb/>
　十萬曰億糓之數也千倉萬箱我庾維億是也及繼<lb/>
<pb n="23a"/>
　也陳粟曰秭新糓繼陳糓而蔵之所謂餘一餘三陳<lb/>
　陳相因也藏糓既多不止為食并為酒醴酒醴之用<lb/>
　可以養老可以祀神故用以烝畀其祖妣不寜惟是<lb/>
　凡百禮儀俱需酒食以和合之也皆遍也百禮既洽<lb/>
　則神之降福甚遍矣何楷曰隨事頼豐年之利用則<lb/>
　隨處徴神恵之普存是宜索祭而報饗之也<lb/>
　　豐年一章七句<lb/>
　　　豐年祭八蜡也郊特牲云年不順成八蜡不通<lb/>
<pb n="23b"/>
　　　是蜡祭惟豐年乃有之也天子之大蜡八合聚<lb/>
　　　萬物而索饗之也孟春之郊所以祈糓孟冬之<lb/>
　　　蜡報之也列國各有蜡周禮云國祭蜡則吹豳<lb/>
　　　頌擊土鼓以息老物謂嵗功既成養老勞農而<lb/>
　　　休息之也治民之道曰富曰教富莫要於勤農<lb/>
　　　教莫先於行禮觀此詩所詠年糓順成盖蔵謹<lb/>
　　　裕奉親享祖百禮皆興亦可以得富而教之之<lb/>
　　　大畧矣國語觀射父曰日月㑹于龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>土氣含<lb/>
<pb n="24a"/>
　　　收天眀昌作百嘉備合羣神頻行國於是乎烝<lb/>
　　　嘗家於是乎嘗祀百姓夫婦擇其令辰奉其犧<lb/>
　　　牲敬其齍盛潔其糞除慎其采服禋其酒醴帥<lb/>
　　　其子姓從其時享䖍其宗祝道其順辭以昭祀<lb/>
　　　其先祖肅肅濟濟如或臨之於是乎合其州鄉<lb/>
　　　朋友婚姻比爾兄弟親戚於是乎弭其百苛妎<lb/>
　　　其讒慝合其嘉好結其親暱億其上下以申固<lb/>
　　　其姓上所以教民䖍也下所以昭事上也烝畀<lb/>
<pb n="24b"/>
　　　祖妣以洽百禮其是之謂與<lb/>
有瞽有瞽在周之庭設業設虡崇牙樹羽應田縣鼓鞉<lb/>
磬柷圉既備乃奏簫管備舉喤喤厥聲肅雝和鳴先祖<lb/>
是聴我客戾止永觀厥成<lb/>
　賦也瞽樂官也再言有瞽非一人也業虡崇牙見靈<lb/>
　臺篇樹羽置五采之羽於崇牙之上周制也應小鼓<lb/>
　田大鼓縣懸之也縣鼓亦周制也鞉有柄耳持其柄<lb/>
　而摇之則兩耳自撃柷如桶以椎挏之所以起樂圉<lb/>
<pb n="25a"/>
　敔也状如虎背有鉏鋙掃之以止樂也簫編竹為之<lb/>
　管笛屬也喤喤聲大也肅敬雍和也和鳴相應也成<lb/>
　樂之一終也言集衆瞽於庭設樂器於庭皆備而後<lb/>
　奏之鞉磬既作簫管之屬莫不備舉喤喤衆樂之聲<lb/>
　與人聲相和而鳴肅肅然使人敬雍雍然使人和也<lb/>
　於是先祖来格而聴之則樂定矣樂定之後嵗時祀<lb/>
　享凡我客之来助祭者将永觀新樂之成焉盖聲容<lb/>
　之羙實足以格神人而和上下也<lb/>
<pb n="25b"/>
　　有瞽一章十三句<lb/>
　　　詩序曰有瞽始作樂而合乎祖也鄭康成曰王<lb/>
　　　者治定制禮功成作樂合者大合諸樂而奏之<lb/>
　　　是也言周庭者開國之初樂工多先代之所遺<lb/>
　　　故言有商之瞽今在周庭也列叙樂器昭新制<lb/>
　　　也業虡崇牙遵靈臺維樅之製樹羽則又加飾<lb/>
　　　矣應鼓田鼓皆新冒之縣鼓則新為之明堂位<lb/>
　　　云夏后氏足鼓殷人楹鼓周人縣鼔是也柷以<lb/>
<pb n="26a"/>
　　　起樂圉以止之堂下播鞉則堂上撃磬簫管依<lb/>
　　　磬者也那之詩曰鞉鼓淵淵嘒嘒管聲依我磬<lb/>
　　　聲是也肅雝和鳴樂之盛也舜命夔曰命汝典<lb/>
　　　樂教胄子直而温寛而栗剛而無虐簡而無傲<lb/>
　　　詩言志歌永言聲依永律和聲八音克諧無相<lb/>
　　　奪倫神人以和其克諧雝也無奪倫肅也樂之<lb/>
　　　肅雝皆由於人其温而無虐雝也其栗而無傲<lb/>
　　　肅也肅雝之志形於詩歌故聲律之依而和者<lb/>
<pb n="26b"/>
　　　亦如其肅雝焉此虞廷制作之精意而周公獨<lb/>
　　　得之也先祖是聴神以和也客觀厥成人以和<lb/>
　　　也書曰祖考来格虞賔在位羣后徳讓此詩有<lb/>
　　　焉<lb/>
猗與漆沮潛有多魚有鱣有鮪鰷鱨鰋鯉以享以祀以<lb/>
介景福<lb/>
　賦也猗與歎羙之詞潛藏之深也鮪王鮪也鱣鮪類<lb/>
　鰷白鯈也鱨鰷類鰋鯉類鱣鮪之大鰷鱨之細鰋鯉<lb/>
<pb n="27a"/>
　之羙莫不有之多之至也享薦也冬薦魚春薦鮪也<lb/>
　祀祭也周禮䱷人凡祭祀共魚之鱻薧<lb/>
　　潛一章六句<lb/>
　　　潛季冬薦魚也月令季冬命漁師始漁天子親<lb/>
　　　往乃嘗魚薦寝廟白虎通云天子不親取魚薦<lb/>
　　　廟乃親行是也天子親行必有其地有其時有<lb/>
　　　其制春秋隠公五年公觀魚于棠𫝊曰書觀非<lb/>
　　　事也書于棠非地也魯語宣公夏濫于泗淵里<lb/>
<pb n="27b"/>
　　　革斷其罟而棄之曰魚方别孕不教魚長又行<lb/>
　　　網罟貪無藝也言不時也孟子曰數罟不入洿<lb/>
　　　池魚鼈不可勝食也言有制也潛之詩言漆沮<lb/>
　　　眀得地也漆沮之從天子之所取獸於此取魚<lb/>
　　　亦於此也是不傷稼而害物也是君舉有常而<lb/>
　　　納民於軌物也言潛明得時也冬月水寒故魚<lb/>
　　　性定而深潛是水蟲成也是取時物以薦新昭<lb/>
　　　誠孝也言多魚明有制也是數罟不入而水族<lb/>
<pb n="28a"/>
　　　蕃滋也是物産盛而民得養也順天之時因地<lb/>
　　　之利行王之制蕃庶物養民人而後致敬於神<lb/>
　　　介以景福職是故也豈徒曰神嗜飲食已哉<lb/>
有来雝雝至止肅肅相維辟公天子穆穆於薦廣牡相<lb/>
予肆祀假哉皇考綏子孝子宣哲維人文武維后燕及<lb/>
皇天克昌厥後綏我眉夀介以繁祉既右烈考亦右文<lb/>
母<lb/>
　賦也廣牡大牲也肆陳假大綏安宣布哲眀燕安右<lb/>
<pb n="28b"/>
　享之也言今日者蒙皇考文王之業助祭者諸侯主<lb/>
　祭者天子天子穆穆薦其大牲諸侯肅雝助其設饌<lb/>
　大哉皇考其綏子孝子可知也昔者皇考宣布眀徳<lb/>
　於天下惟其能用人也既有文徳又有武功惟其能<lb/>
　為君也如是則天下之民安而天心亦安其克昌厥<lb/>
　後可知也故今日者天果有以綏我矣既綏我以眉<lb/>
　夀又介我以繁祀使我永為天子頻薦廣牡以祀烈<lb/>
　考并祀文母也<lb/>
<pb n="29a"/>
　　雝一章十六句<lb/>
　　　雝武王祀文王徹饌之樂歌也来言雝雝者中<lb/>
　　　心和悦非强之也至言肅肅者敬謹将事不敢<lb/>
　　　怠也穆穆深逺天子之容也雝雝肅肅穆穆皆<lb/>
　　　文王之貌而天子諸侯法之所謂秉文之徳也<lb/>
　　　薦廣牡而相肆祀合萬國之歡心以祀其先王<lb/>
　　　也降福者天也天眷者民也治民者人也用人<lb/>
　　　者君也君能允文允武以用人而安民則安及<lb/>
<pb n="29b"/>
　　　於天矣故天亦安其後人也然而嗣王之心則<lb/>
　　　不以天子為榮而惟以孝子自勉并不以已之<lb/>
　　　得夀為幸而惟願常伸其孝思於父母也文王<lb/>
　　　之為父武王之為子可謂各盡其道矣<lb/>
載見辟王曰求厥章龍旂陽陽和鈴央央鞗革有鶬休<lb/>
有烈光率見昭考以孝以享以介眉夀永言保之思皇<lb/>
多祜烈文辟公綏以多福俾緝熙于純嘏<lb/>
　賦也載始也辟王成王也章法度也交龍曰旂陽陽<lb/>
<pb n="30a"/>
　色眀也軾前曰和旂上曰鈴央央聲和也鞗革轡首<lb/>
　有鶬金飾休羙也昭考武王皇大綏安也成王既免<lb/>
　䘮諸侯咸来朝見新君以禀王章其車馬服物之盛<lb/>
　羙哉有烈光於朝廷矣王乃率之見於昭考武王之<lb/>
　廟以展孝思以陳享獻以祈福而介夀典至鉅也永<lb/>
　言以下陳戒之辭也天下諸侯来朝来享是即時王<lb/>
　之多祜宜永保之更思光大之也烈文辟公既来朝<lb/>
　享王亦宜畀之以多福燕饗錫予以綏其心使頻来<lb/>
<pb n="30b"/>
　朝覲繼續此烈光之休眀嵗時助祭常受此多福之<lb/>
　純嘏也<lb/>
　　載見一章十四句<lb/>
　　　載見諸侯来朝而見於武廟也成王既除䘮乃<lb/>
　　　朝諸侯率以祀武王受釐陳戒也諸侯載見禀<lb/>
　　　一人之法度臣事君之禮也天子率見合萬國<lb/>
　　　之懽心子事父之禮也諸侯載見之時即從孝<lb/>
　　　享篤天子之多祜所以展忠也天子率見之後<lb/>
<pb n="31a"/>
　　　更思慶恵予諸侯以多福所以廣愛也天子自<lb/>
　　　謹王章乃可常受諸侯之朝享故欲其保之也<lb/>
　　　諸侯常求厥章乃可永保天子之禄位故欲其<lb/>
　　　緝之也古之君臣無一時不篤其忠愛無一事<lb/>
　　　不深其戒勉有如此夫<lb/>
有客有客亦白其馬有萋有且敦琢其旅有客宿宿有<lb/>
客信信言授之縶以縶其馬薄言追之左右綏之既有<lb/>
淫威降福孔夷<lb/>
<pb n="31b"/>
　賦也客微子也作賔王家故曰客也重言有客鄭重<lb/>
　之也殷尚白其後從之不止於冠裳皆白馬亦用白<lb/>
　也萋且敦琢所獻之禮也何楷曰萋與緀通説文云<lb/>
　緀白文貌盖言帛也尚白故帛亦白也且説文云薦<lb/>
　也所以薦帛也敦與雕通敦琢盖言玉也旅陳也禮<lb/>
　器曰束帛加璧尊徳也有萋有且所謂束帛敦琢其<lb/>
　旅所謂加璧是也再宿曰信宿宿信信留之久也言<lb/>
　縶其馬固留之也追之送之也餞於道也未去而留<lb/>
<pb n="32a"/>
　之既去而送之左右無方以綏安之愛之無已也淫<lb/>
　大也威罸也夷平也言紂與武庚天既大降之罸矣<lb/>
　今微子能崇徳象賢則天降之福而其威平矣故我<lb/>
　亦順天意以綏之也<lb/>
　　有客一章十二句<lb/>
　　　有客微子来朝将歸而賜于廟也祭統曰古者<lb/>
　　　眀君爵有徳而禄有功必賜于太廟示不敢専<lb/>
　　　也爵命于廟饗賜亦于廟也微子萋且敦琢修<lb/>
<pb n="32b"/>
　　　其禮物所謂在彼無惡也天子信宿縶馬以固<lb/>
　　　留之所謂在此無射也王者之心與天同體前<lb/>
　　　者紂與武庚自作不善天降之威我亦威之今<lb/>
　　　者微子崇徳象賢天降之福我亦福之其左右<lb/>
　　　綏之者皆所以順天之道而并非邀結其心也<lb/>
　　　大矣哉<lb/>
於皇武王無競維烈允文文王克開厥後嗣武受之勝<lb/>
殷遏劉耆定爾功<lb/>
<pb n="33a"/>
　賦也於歎詞皇大也遏止劉殺耆致也言大哉武王<lb/>
　其功烈莫强於天下矣原其初實由文徳之文王開<lb/>
　之嗣王繼文之志是以其勝殷也期於除殘去殺以<lb/>
　致定其功而已盖武烈仍本於文謨也<lb/>
　　武一章七句<lb/>
　　　詩序曰武奏大武也朱子曰周公象武王武功<lb/>
　　　之舞歌此詩以奏之也何楷曰此大武一成之<lb/>
　　　歌也姚舞牧曰一戎衣而天下定民免於水火<lb/>
<pb n="33b"/>
　　　之虐故知武王之用殺乃所以止殺其烈與文<lb/>
　　　王等也李樗曰按禮記總干而山立武王之事<lb/>
　　　也𤼵揚蹈厲太公之志也武亂皆坐以象周召<lb/>
　　　之治言大武之舞始則持盾正立以待諸侯既<lb/>
　　　而戰鬭既而又使行列皆坐以見其為止戈之<lb/>
　　　武也大武之舞在於止戈大武之詩在於止殺<lb/>
　　　其義一也<lb/>
　　臣工之什十篇十章一百六句<lb/>
<pb n="34a"/>
　周頌閔予小子之什四之三<lb/>
閔子小子遭家不造嬛嬛在疚於乎皇考永世克孝念<lb/>
兹皇祖陟降庭止維予小子夙夜敬止於乎皇王繼序<lb/>
思不忘<lb/>
　賦也閔與愍通傷也予小子成王自謂也造成也嬛<lb/>
　與煢同無所依怙之意皇考武王也永世終身也皇<lb/>
　祖文王也庭止在庭也皇王兼指文武也言傷予小<lb/>
　子遭家不造而居憂今雖免䘮煢煢常在疚也每念<lb/>
<pb n="34b"/>
　皇考武王終身克盡孝道皇祖升遐常思念之如陟<lb/>
　降於在庭予小子念皇考猶皇考之念皇祖亦如見<lb/>
　其陟降故夙夜之間不敢不敬也於乎皇祖文王皇<lb/>
　考武王予小子承兹大統當永思祖考之所行敢湏<lb/>
　臾忘之哉<lb/>
　　閔予小子一章十一句<lb/>
　　　詩序曰閔予小子嗣王朝于廟也朱子曰此成<lb/>
　　　王除䘮朝廟所作後遂以為嗣王朝廟之樂是<lb/>
<pb n="35a"/>
　　　也除䘮入廟其思父祖人之情也然思之而不<lb/>
　　　效其所為猶不思也成王之夙夜敬止真能思<lb/>
　　　矣穆穆文王於緝熙敬止武王之受丹書也曰<lb/>
　　　敬勝怠者吉成王思之而夙夜懋敬則能守敬<lb/>
　　　止敬勝之家法所以為繼序不忘也豈徒曰煢<lb/>
　　　煢憂閔已哉黄櫄曰當成王之時王業已成而<lb/>
　　　詩有慄然危懼之詞盖治常生於戒慎亂常起<lb/>
　　　於驕盈故天下雖有泰山之安而聖人猶以累<lb/>
<pb n="35b"/>
　　　卵為心此其所以保治於無窮也大誥曰予維<lb/>
　　　小子若渉淵水又曰予造天役遺大投艱於朕<lb/>
　　　身此之謂也<lb/>
訪予落止率時昭考於乎悠哉朕未有艾将予就之繼<lb/>
猶判渙維予小子未堪家多難紹庭上下陟降厥家休<lb/>
矣皇考以保眀其身<lb/>
　賦也訪問落成悠逺艾至判分渙散也言問予小子<lb/>
　将何由有成乎惟有率循昭考之道耳昭考之道逺<lb/>
<pb n="36a"/>
　矣予未能有至也進而勉以就之偶至之矣繼猶覺<lb/>
　其判渙而不合也以予之涼徳遭家多難實不能堪<lb/>
　昔者皇祖陟降庭止今皇考紹皇祖之神上下於庭<lb/>
　因以陟降於家予小子在廟在宫皆見之矣惟望皇<lb/>
　考降休保予之身使不罹於危難眀予之身使不至<lb/>
　於昏愚庶㡬有所至而有所成也<lb/>
　　訪落一章十二句<lb/>
　　　訪落成王祀武王也武廟初成致新主而祀之<lb/>
<pb n="36b"/>
　　　也胡一桂曰自繼猶判渙而上皇皇如有求而<lb/>
　　　弗獲自維予小子而下則焄蒿悽愴如或見之<lb/>
　　　是也灼知大道之髙逺勉而難至宻察一心之<lb/>
　　　出入離而難合真覺祖考之神靈常在左右實<lb/>
　　　求一身之保明期於繼述亦可以想見成王之<lb/>
　　　用心矣<lb/>
敬之敬之天惟顯思命不易哉無曰髙髙在上陟降厥<lb/>
士日監在兹維予小子不聰敬止日就月将學有緝熙<lb/>
<pb n="37a"/>
于光明佛時仔肩示我顯徳行<lb/>
　賦也顯眀士事就近将進佛弼通仔肩任也言予乃<lb/>
　今知敬之不可已也天有顯道不可欺也駿命不易<lb/>
　宜思所以保之也無曰天髙凡人之所事天皆陟降<lb/>
　而觀之盖無日不鑒在兹而可不敬乎昔皇祖文王<lb/>
　緝熙敬止予小子不明敬止之道期勉于緝熙而已<lb/>
　日者予率昭考曰将予就之繼猶判渙今惟有效其<lb/>
　所為日有所就無忘所能月有所将提撕吾心之光<lb/>
<pb n="37b"/>
　眀使繼續而不至於昏昧又望爾諸臣弼予負荷示<lb/>
　我以顯然之徳使遵而行之庶知行並進而敬之之<lb/>
　功乃純矣<lb/>
　　敬之一章十二句<lb/>
　　　敬之成王自箴也周公戒王曰皇自敬徳召公<lb/>
　　　戒王曰王其疾敬徳今王自警曰敬之敬之是<lb/>
　　　體騐有素而見天之不假易也敬非寂守之謂<lb/>
　　　必有資於學焉今夫天之明命内麗於人心而<lb/>
<pb n="38a"/>
　　　外著於事物所謂至善止而不移者也學之者<lb/>
　　　必致吾心之知眀於所止而黙識之所謂緝熙<lb/>
　　　於光眀也必勵吾身之行得其所止而固守之<lb/>
　　　所謂顯徳之行也知止而後敬純於心得止而<lb/>
　　　後敬達於事故致知力行者主敬之實功也大<lb/>
　　　學言敬止而繼以道學自修中庸言慎獨而歸<lb/>
　　　於眀善誠身皆是道也然則成王之於學所得<lb/>
　　　有深焉者矣敬之小毖皆戒勉之詞而列於頌<lb/>
<pb n="38b"/>
　　　者意成王平日常誦此以自警故後之祀成王<lb/>
　　　者歌於其廟以妥神非通用之樂也<lb/>
予其懲而毖後患莫予荓蜂自求辛螫肇允彼桃蟲拚<lb/>
飛維鳥未堪家多難予又集于蓼<lb/>
　賦而比也懲有所傷而知戒也毖慎荓使也蜂小物<lb/>
　而有毒肇始允信也桃蟲鷦鷯也拚飛貌蓼辛苦之<lb/>
　物也言子自今其有所懲戒而知防後日之患矣蜂<lb/>
　不可使而强使之是自求其辛螫以比使管叔監殷<lb/>
<pb n="39a"/>
　而致叛是自啓亂也桃蟲化為飛鳥向不知信今始<lb/>
　信之矣以比武庚勝國之餘卵而翼之遂致為難是<lb/>
　自招侮也若前車已覆而後車不鑒是既遭家之多<lb/>
　難将又集于荼蓼予不堪其辛苦是以日懲而思毖<lb/>
　之也<lb/>
　　小毖一章八句<lb/>
　　　小毖成王自戒也成王初信二叔而疑周公忽<lb/>
　　　武庚而不為之防㡬危王室今始悟而悔之歸<lb/>
<pb n="39b"/>
　　　誠於周公也毖而言小者毖之於小也既已辛<lb/>
　　　螫悔之何及當於其荓蜂之時而謹之也拚飛<lb/>
　　　成鳥則不可制當於其桃蟲之時而防之也黄<lb/>
　　　佐曰天下之患常伏於隠微而發於人之所忽<lb/>
　　　是故堅氷之至始於履霜可不慎哉<lb/>
載芟載柞其耕澤澤千耦其耘徂隰徂畛侯主侯伯侯<lb/>
亞侯旅侯彊侯以有嗿其饁思媚其婦有依其士有略<lb/>
其耜俶載南畝播厥百糓實函斯活驛驛其達有厭其<lb/>
<pb n="40a"/>
傑厭厭其苗緜緜其麃載穫濟濟有實其積萬億及秭<lb/>
為酒為醴烝畀祖妣以洽百禮有飶其香邦家之光有<lb/>
椒其馨胡考之寜匪且有且匪今斯今振古如兹<lb/>
　賦也芟除草也柞除木也澤澤土解散也耘鋤也芟<lb/>
　柞之後草木根株有未盡者故鋤去之也隰溝也十<lb/>
　夫有溝溝上有畛水道田畔皆當修整十夫所同故<lb/>
　耦徂也朱子曰主家長也伯長子也亞仲叔也旅衆<lb/>
　子弟也彊民之有餘力而来助者遂人所謂以彊予<lb/>
<pb n="40b"/>
　任氓者也能左右之曰以太宰所謂閒民轉移執事<lb/>
　者若今時傭力之人隨主人所左右者也嗿衆食聲<lb/>
　也媚順依愛士夫也言餉婦與耕夫相慰勞也略利<lb/>
　俶始載事也函含活生也既種之後其實函氣而生<lb/>
　也驛驛苗生貌達出土也厭受氣足也傑先長者是<lb/>
　也厭厭苗皆滿足也緜緜詳宻也麃耘也此苗既長<lb/>
　大而去其苗間之草也濟濟衆也實糓實也積聚藏<lb/>
　也萬億及秭四句見豐年飶説文云飯香也椒味辛<lb/>
<pb n="41a"/>
　烈范處義曰有飶言其饌也有椒言其酒也楚辭云<lb/>
　桂酒椒漿是也胡夀也朱子曰以燕享賔客則邦家<lb/>
　之所以光也以供養耆老則胡考之所以寜也且此<lb/>
　也振起也言非獨此處有此稼穡之事非獨今時有<lb/>
　此豐年之慶盖自起古以来已如此矣猶言自古有<lb/>
　年也<lb/>
　　載芟一章三十一句<lb/>
　　　載芟臘祀也月令孟冬之月臘先祖五祀勞農<lb/>
<pb n="41b"/>
　　　以休息之是也春耕夏耘備言田家之苦秋穫<lb/>
　　　冬藏極言田家之樂盖王者之心與民一體其<lb/>
　　　苦也不啻身受之其樂也不啻身享之故言之<lb/>
　　　親切如此也至於亞旅彊以以任萬民思媚有<lb/>
　　　依以糓士女載穫以後以謹盖藏以烝祖妣以<lb/>
　　　饗百神以供賔客以養耆老於慰勞休息之中<lb/>
　　　有教養兼施之道焉是以普天皆蒙樂利萬年<lb/>
　　　永享治安振古以来國家之事莫有大於此也<lb/>
<pb n="42a"/>
畟畟良耜俶載南畝播厥百糓實函斯活或来瞻女載<lb/>
筐及筥其饟伊黍其笠伊糾其鎛斯趙以薅荼蓼荼蓼<lb/>
朽止黍稷茂止穫之挃挃積之栗栗其崇如墉其比如<lb/>
櫛以開百室百室盈止婦子寜止殺時犉牡有捄其角<lb/>
以似以續續古之人<lb/>
　賦也畟畟利也或来贍女餉之也筐筥餉具也黍餉<lb/>
　之羙者糾笠輕舉貌趙刺土也薅去草也荼陸草蓼<lb/>
　水草糾笠以薅餉畢而勤所事也草朽則苗疏而土<lb/>
<pb n="42b"/>
　肥故禾茂也挃挃衆穫聲栗栗顆粒圓也其秉之堆<lb/>
　如墉之崇其穂相比如櫛之宻積禾於場之象也禾<lb/>
　茂故穫多也百室衆室也萬尚烈曰方春在田邑室<lb/>
　皆閉收穫事畢則百室皆開以所積者入之是也積<lb/>
　多則室盈而婦子之入此室處者身安而心亦安矣<lb/>
　寜我婦子神貺莫大焉故用大牲以報之也黄牛黑<lb/>
　脣曰犉社稷之牛角尺似效之也言此犉牡報祭之<lb/>
　禮我先祖世行之矣今似而效之續而舉之者盖以<lb/>
<pb n="43a"/>
　續古人之舊典庶㡬不替其先而實未足以答神貺<lb/>
　於萬一也<lb/>
　　良耜一章二十三句<lb/>
　　　良耜報社也月令孟冬之月天子乃祈来年于<lb/>
　　　天宗大割祠于公社是也殺是犉牡所謂大割<lb/>
　　　也天子祭社而言農事者為農報也天子以天<lb/>
　　　下為家故天下之婦子皆家人也播糓薅荼婦<lb/>
　　　子之勞苦時切心憂今幸黍稷茂而百室盈則<lb/>
<pb n="43b"/>
　　　婦子寜而王心亦寜矣犉牡報祀豈容已哉盖<lb/>
　　　自后稷教稼以来子孫世以農事為重故似之<lb/>
　　　續之如此也可謂知本務矣<lb/>
絲衣其紑載弁俅俅自堂徂基自羊徂牛鼐鼎及鼒兕<lb/>
觥其觩旨酒思柔不吳不敖胡考之休<lb/>
　賦也絲衣爵弁士服也紑潔貌載戴也俅俅恭順也<lb/>
　門側之堂謂之塾其下則基也鼐大鼎鼒小鼎也思<lb/>
　柔者酒能和血所以柔老人之筋骨也吳譁休福也<lb/>
<pb n="44a"/>
　言絲衣載弁之士恭順執事自堂以至於基省其地<lb/>
　以定位次也自羊以至於牛省其牲以定品味也自<lb/>
　鼐以至於鼒省其器以告潔也然後以兕觥酌酒而<lb/>
　養老焉又能致其敬謹無有喧譁怠傲者是以夀考<lb/>
　之人得所養而受福也<lb/>
　　絲衣一章九句<lb/>
　　　絲衣養老也周禮黨正國索鬼神而祭祀則以<lb/>
　　　禮屬民而飲酒于序以正齒位是也孔穎達曰<lb/>
<pb n="44b"/>
　　　飲酒而正齒位者盖為民三時務農行闕于禮<lb/>
　　　故於農隙而教之養老尊長行孝弟之道是也<lb/>
　　　蜡而臘臘而養老合觀豐年載芟絲衣三詩而<lb/>
　　　先王之教養斯民者亦可以知其大略矣<lb/>
於鑠王師遵養時晦時純熙矣是用大介我龍受之蹻<lb/>
蹻王之造載用有嗣實維爾公允師<lb/>
　賦也鑠盛遵循熙眀介甲龍寵也蹻蹻武貌造為也<lb/>
　嗣嗣文王也爾謂武王也允信師衆也言盛哉我周<lb/>
<pb n="45a"/>
　之師原無敵於天下但以時尚未可故養而不用此<lb/>
　盖通伐崇以後而言待其天運已轉時當純熙乃用<lb/>
　大兵以伐殷遂邀天之寵而受命所謂一戎衣而有<lb/>
　天下也武功之成雖自武王而用此以嗣文王者盖<lb/>
　以武王大公之心能見信於衆人皆諒其伐暴救民<lb/>
　而非富天下所謂身不失天下之顯名也<lb/>
　　酌一章八句<lb/>
　　　酌大武再成之樂歌也國之興廢在於天命命<lb/>
<pb n="45b"/>
　　　之遲速在於天時當晦而遵養時止則止也當<lb/>
　　　熙而大介時行則行也是故文王之不有天下<lb/>
　　　與武王之有之皆所以奉若天時事異而心則<lb/>
　　　同也<lb/>
綏萬邦屢豐年天命匪解桓桓武王保有厥士于以四<lb/>
方克定厥家於昭于天皇以閒之<lb/>
　賦也綏安也桓桓武貌以用閒代也言自克商以来<lb/>
　萬邦乂安屢獲豐年可見天命之於周久而不倦也<lb/>
<pb n="46a"/>
　其所以如是者由桓桓之武王保文王所有之多士<lb/>
　用之於四方能安定其國家其功徳上昭于天故命<lb/>
　為皇王使永代商而有天下也<lb/>
　　桓一章九句<lb/>
　　　桓大武六成之樂歌也左𫝊楚子曰武王克商<lb/>
　　　作武其卒章曰耆定爾功其三曰敷時繹思我<lb/>
　　　徂維求定其六曰綏萬邦屢豐年夫武禁暴戢<lb/>
　　　兵保大定功安民和衆豐財者也其言卒章者<lb/>
<pb n="46b"/>
　　　武之卒章也言其三其六者大武之三成六成<lb/>
　　　也首言禁暴戢兵所謂勝殷遏劉也則武為一<lb/>
　　　成可知也終言豐財所謂屢豐年也則桓為六<lb/>
　　　成可知也取天下以武安天下以文文者用賢<lb/>
　　　之謂也能保厥士以治四方則民安而天佑之<lb/>
　　　萬邦屢豐有由然也時邁之詩曰我求懿徳肆<lb/>
　　　于時夏允王保之此之謂也<lb/>
文王既勤止我應受之敷時繹思我徂維求定時周之<lb/>
<pb n="47a"/>
命於繹思<lb/>
　賦也勤勞也應當敷布時是也繹繼續之也徂往也<lb/>
　於歎詞言文王之勤勞天下至矣我承其後受命而<lb/>
　為天子應思所以繼其勤且布是繼續之思於天下<lb/>
　不徒有其心兼有其政也盖上天之命前人開之後<lb/>
　人定之乃可以永保其受之我自今以往惟求所以<lb/>
　定是周之命者則繼續文王之思不可一日而忘也<lb/>
　　賚一章六句<lb/>
<pb n="47b"/>
　　　賚大武三成之樂歌也承武酌而為言允文文<lb/>
　　　王克開厥後所謂文王既勤止也我應受之與<lb/>
　　　嗣武受之我龍受之同也既已受之則當定之<lb/>
　　　所以定之者惟有繹思文王而已中庸曰夫孝<lb/>
　　　者善繼人之志善述人之事者也繹之所以述<lb/>
　　　其事思之所以繼其志繼志則承文之徳述事<lb/>
　　　則敷文之功再言繹思以為舎此無以為定命<lb/>
　　　之道也此楚子所謂保大定功者也<lb/>
<pb n="48a"/>
於皇時周陟其髙山嶞山喬嶽允猶翕河敷天之下裒<lb/>
時之對時周之命<lb/>
　賦也皇大時是陟升也嶞山之相連者喬山之特起<lb/>
　者允實也猶與由同翕合也敷普裒聚對向也言大<lb/>
　哉周之有天下也嘗因名山升中于天陟其巔而望<lb/>
　之見相連之小山特起之大嶽由於地中之大河合<lb/>
　於大河之小水普天之下山峙水流諸侯之國於其<lb/>
　間者莫不環共内向以對于天子此有周之受命所<lb/>
<pb n="48b"/>
　以為獨隆也<lb/>
　　般一章七句<lb/>
　　　般大武四成之樂歌也史稱武王憂天保之未<lb/>
　　　定謂周公曰我南望三塗北望嶽鄙顧瞻有河<lb/>
　　　粤瞻伊雒毋逺天室營周居於洛邑此武王經<lb/>
　　　營天下之志而周公成之故於廟中特及之也<lb/>
　　　酌賚桓般名篇之義未詳樂記曰夫武始而北<lb/>
　　　出再成而滅商三成而南四成而南國是疆五<lb/>
<pb n="49a"/>
　　　成而分周公左召公右六成復綴以崇天子武<lb/>
　　　之遏劉耆定期望之詞也所謂始而北出也酌<lb/>
　　　之是用大介已然之詞也所謂再成而滅商也<lb/>
　　　賚之徂維求定南還於周以安民也所謂三成<lb/>
　　　而南也般之嶽河裒對所謂南國是疆也五成<lb/>
　　　之歌今無之矣桓則六成也羙其徳曰於昭于<lb/>
　　　天尊其位曰皇以閒之復綴以崇天子之詞也<lb/>
　　閔予小子之什十一篇一百三十六句<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷十九<lb/>
</p>
<p>
</p>
  </div>
</body>
</text>
</TEI>
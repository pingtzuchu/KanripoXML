<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十<lb/>
　小雅二<lb/>
　　詩序曰雅者正也言王政之所由廢興也政有大<lb/>
　　小故有小雅焉有大雅焉<lb/>
　鹿鳴之什二之一<lb/>
　　朱子曰雅頌無諸國别故以十篇為一卷而謂之<lb/>
　　什猶軍法以十人為什也<lb/>
<pb n="1b"/>
呦呦鹿鳴食野之苹我有嘉賓鼔瑟吹笙吹笙鼓簧承<lb/>
筐是將人之好我示我周行<lb/>
　興也呦呦和聲也苹藾蕭也鹿呼羣而共食故以興<lb/>
　燕飲也嘉賓或本國之臣或諸侯之使也瑟笙所用<lb/>
　之樂也凡燕饗之樂皆鼓瑟而工歌吹笙以間之也<lb/>
　承奉也筐所以盛幣者將行也鄭康成曰飲有酬幣<lb/>
　食有侑幣也周行大道也朱子曰君臣之分以嚴為<lb/>
　主朝廷之禮以敬為主然一於嚴敬則情或不通而<lb/>
<pb n="2a"/>
　無以盡其忠告之益故先王制為燕饗之禮以通上<lb/>
　下之情其樂歌以鹿鳴起興而言其禮意之厚如此<lb/>
　庶乎人之好我而示以大道也孔頴逹曰古者於旅<lb/>
　也語禮成樂備乃可以言語先王之道也<lb/>
呦呦鹿鳴食野之蒿我有嘉賓德音孔昭視民不恌君<lb/>
子是則是傚我有㫖酒嘉賓式燕以敖<lb/>
　賦也蒿菣也德音善言也昭明也視與示同恌浮薄<lb/>
　也敖禮容也此承上章而言嘉賓之示我周行其德<lb/>
<pb n="2b"/>
　音甚為詳明又以其盛德之儀容使人觀感而化其<lb/>
　浮薄有官君子皆當則而傚之以為民之矜式則不<lb/>
　待言語之間而所以示我者更深矣故㫖酒式燕與<lb/>
　之從容遊敖蓋欲觀其周旋之中禮而則傚之也范<lb/>
　祖禹曰式燕以敖言其禮儀之從容也荘而不至於<lb/>
　矜和而不至於流德之純也<lb/>
呦呦鹿鳴食野之芩我有嘉賓鼓瑟鼓琴鼓瑟鼓琴和<lb/>
樂且湛我有㫖酒以燕樂嘉賓之心<lb/>
<pb n="3a"/>
　興也芩草名琴瑟堂上之樂也湛久也燕安也此通<lb/>
　承上文周行示以言也則傚示以行也夫嘉賓之言<lb/>
　行皆出於其心設心有不樂則行有時隠而言有時<lb/>
　倦矣故琴瑟調和㫖酒無算不止養其體娯其外而<lb/>
　已皆所以安樂嘉賓之心而欲其教示之無已也范<lb/>
　祖禹曰食之以禮樂之以樂將之以實永之以誠此<lb/>
　所以得其心也夫賢者豈以飲食幣帛為悦哉<lb/>
　　鹿鳴三章章六句<lb/>
<pb n="3b"/>
　　　詩序曰鹿鳴燕羣臣嘉賓也古之聖賢無一事<lb/>
　　　而不深其學問無一時而不修其德行無一人<lb/>
　　　而不敦其性情鹿鳴之詩樂奏幣將人見其和<lb/>
　　　樂而已不知所望於嘉賓者在於示我周行乞<lb/>
　　　善言所以廣學問也㫖酒式燕人見其欵洽而<lb/>
　　　已不知所資於嘉賓者在於視我則傚觀楷模<lb/>
　　　所以進德行也琴瑟和湛人見其殷勤而已不<lb/>
　　　知所厚於嘉賓者在於燕樂其心固心志所以<lb/>
<pb n="4a"/>
　　　厚性情也此可以知禮樂之本矣朱子曰燕禮<lb/>
　　　云歌鹿鳴四牡皇皇者華即謂此也鄉飲酒用<lb/>
　　　樂亦然而學記又言大學始教宵雅肄三則又<lb/>
　　　為上下通用之樂矣豈本為燕羣臣嘉賓而作<lb/>
　　　後乃推而用之鄉人也與然於朝曰君臣焉於<lb/>
　　　燕曰賓主焉先王以禮使臣之厚於此見矣<lb/>
四牡騑騑周道倭遲豈不懷歸王事靡盬我心傷悲<lb/>
　賦也騑騑行不止也周道大路倭遲迂逺也盬壞也<lb/>
<pb n="4b"/>
　靡盬不可壊也言使臣駕此四牡行而不止道路迂<lb/>
　逺亦云勞矣豈不思歸而偃息乎特以國家之事不<lb/>
　可廢壊是以中心感憤雖勞而不辭也朱公遷曰傷<lb/>
　悲於心王事之故是也蓋忠臣於王事實有不容已<lb/>
　之至情非徒廹於勢而勉強塞責也<lb/>
四牡騑騑嘽嘽駱馬豈不懐歸王事靡盬不遑啟處<lb/>
　賦也嘽嘽喘息之貌白馬黑鬛曰駱遑暇啟跪處坐<lb/>
　也項安世曰古者席地跪即起居則坐是也因其心<lb/>
<pb n="5a"/>
　有傷悲故其身不遑處勞之至也<lb/>
翩翩者鵻載飛載下集于苞栩王事靡盬不遑將父<lb/>
　興也蘇轍曰鵻祝鳩孝鳥也春秋傳曰祝鳩氏司徒<lb/>
　也教孝者也是以孝子不獲養而稱焉鵻之飛也則<lb/>
　亦下而集于栩不似使者之久行不返不獲養父母<lb/>
　也<lb/>
翩翩者鵻載飛載止集于苞杞王事靡盬不遑將母<lb/>
　興也把枸把也先下而後止集之勢也先父而後母<lb/>
<pb n="5b"/>
　言之序也<lb/>
駕彼四駱載驟駸駸豈不懷歸是用作歌將母來諗<lb/>
　賦也驟馬行疾也駸駸驟貌諗告也此通承上文言<lb/>
　駕此嘽嘽之駱馬驟彼倭遲之周道豈不思歸而將<lb/>
　父母乎而不敢言也人君知其不敢言也用是於燕<lb/>
　饗之時作為詩歌以道其意如使臣以將母之情來<lb/>
　告者臣不自言而君代言之上下之間可謂各盡其<lb/>
　道矣君子是以知樂歌之不可已也郊廟之歌所以<lb/>
<pb n="6a"/>
　逹神人之意也燕饗之歌所以宣上下之情也是故<lb/>
　禮行而分定樂作而志通<lb/>
　　四牡五章章五句<lb/>
　　　詩序曰四牡勞使臣之來也春秋傳曰所以章<lb/>
　　　使臣之勤也夫使臣奉命馳驅不敢顧父母者<lb/>
　　　事上之義也所以盡忠也而人君念其勤勞憂<lb/>
　　　其不能將父母者恤下之恩也所以教孝也勞<lb/>
　　　於王事雖不顧養而勇戰敬官不辱其親則盡<lb/>
<pb n="6b"/>
　　　忠乃所以全孝也將母來諗似非急公而既逹<lb/>
　　　其情遂忘其苦則教孝乃所以作忠也故四牡<lb/>
　　　之義行則君臣之道兩得之矣<lb/>
皇皇者華于彼原隰駪駪征夫每懷靡及<lb/>
　興也皇皇猶煌煌也髙平曰原下濕曰隰駪駪疾行<lb/>
　之貌征夫行人也此遣使臣之詩也言使臣奉命行<lb/>
　於四方見髙原下隰皆有可采之華因思大邦小國<lb/>
　皆有可采之事是以汲汲道途常懷不及之慮蓋惟<lb/>
<pb n="7a"/>
　恐諮訪有所未周也程子曰天子遣使四方以觀省<lb/>
　風俗采察善惡訪問疾苦宣道化於天下使人惟恐<lb/>
　不能宣上意而逹下情是以每懐靡及也<lb/>
我馬維駒六轡如濡載馳載驅周爰咨諏<lb/>
　賦也如濡柔宻也周徧爰於咨問也諏采訪也采訪<lb/>
　貴於柔宻故以濡興諏也<lb/>
我馬維騏六轡如絲載馳載驅周爰咨謀<lb/>
　賦也絲條理也謀籌畫也籌畫貴有條理故以絲興<lb/>
<pb n="7b"/>
　謀也<lb/>
我馬維駱六轡沃若載馳載驅周爰咨度<lb/>
　賦也沃若明洽也度裁酌也裁酌貴於明洽故以沃<lb/>
　興度也<lb/>
我馬維駰六轡既均載馳載驅周爰咨詢<lb/>
　賦也均齊一也詢僉和也書曰弗詢之謀勿庸是也<lb/>
　僉和歸於齊一故以均興詢也<lb/>
　　皇皇者華五章章四句<lb/>
<pb n="8a"/>
　　　詩序曰皇華君遣使臣也春秋傳穆叔如晉晉<lb/>
　　　侯享之金奏肆夏之三不拜工歌文王之三不<lb/>
　　　拜歌鹿鳴之三三拜韓獻子使行人問之對曰<lb/>
　　　三夏天子所以享元侯也使臣不敢與聞文王<lb/>
　　　兩君相見之樂也臣不敢及鹿鳴君所以嘉寡<lb/>
　　　君也敢不拜嘉四牡君所以勞使臣也敢不重<lb/>
　　　拜皇皇者華君教使臣曰必咨於周臣聞之訪<lb/>
　　　問於善為咨咨親為詢咨禮為度咨事為諏咨<lb/>
<pb n="8b"/>
　　　難為謀臣獲五善敢不重拜夫咨訪固使臣之<lb/>
　　　大務然必問於善人乃可以徴信否則所訪不<lb/>
　　　實為害滋大故曰訪問於善為咨也周禮小行<lb/>
　　　人之職萬民之利害為一書有咨事之義焉禮<lb/>
　　　俗政事教治刑禁之逆順為一書有咨禮之義<lb/>
　　　焉悖逆暴亂作慝犯令者為一書札喪凶荒厄<lb/>
　　　貧為一書有咨難之義焉康樂和親安平為一<lb/>
　　　書有咨親之義焉然則叔孫之釋此詩其必有<lb/>
<pb n="9a"/>
　　　所傳矣<lb/>
常棣之華鄂不韡韡凡今之人莫如兄弟<lb/>
　興也常棣栘也鄂與蕚同不與柎通蕚足也常棣之<lb/>
　華蕚柎攢生相比發榮故韡韡然人與兄弟相親相<lb/>
　助家道乃興故遍閱世人未有如兄弟者也<lb/>
死喪之威兄弟孔懷原隰裒矣兄弟求矣<lb/>
　賦也威畏也裒與褎同長也言兄弟勝於他人平時<lb/>
　或不知也一値變故則知之矣死喪可畏人之所惡<lb/>
<pb n="9b"/>
　惟兄弟懐之或卒於外原隰路長惟兄弟求之夫其<lb/>
　懷之而求之者蓋天性之親實有所不容已焉此非<lb/>
　他人之所得與也<lb/>
脊令在原兄弟急難毎有良朋况也永歎<lb/>
　興也脊令水鳥况與怳同言脊令之性飛則鳴行則<lb/>
　摇失水在原鳴搖更甚兄弟之急難者似之盖天性<lb/>
　之親一聞有難則必急救號呼奔走無不為也當此<lb/>
　之時雖有良朋心相闗切不過怳然長歎而已不能<lb/>
<pb n="10a"/>
　力救也蓋親疎厚薄理之自然良朋亦有兄弟不能<lb/>
　薄所厚而厚所薄也<lb/>
兄弟鬩于牆外禦其務每有良朋烝也無戎<lb/>
　賦也鬩鬭也務當作侮烝衆戎争也言兄弟即不幸<lb/>
　而反目鬭於牆内然茍有外侮則同出禦之每有良<lb/>
　朋不過周旋解釋勸其無争而已不能出身為禦也<lb/>
　則是不令之兄弟猶勝於相好之他人也<lb/>
喪亂既平既安且寧雖有兄弟不如友生<lb/>
<pb n="10b"/>
　賦也此承上文言喪亂之時雖有良朋不如兄弟幸<lb/>
　以急難禦侮之故喪亂平矣不止身安亦且家寧豈<lb/>
　可視兄弟反不如友生乎歐陽修曰此責之之辭所<lb/>
　謂弔其不咸也<lb/>
儐爾籩豆飲酒之飫兄弟既具和樂且孺<lb/>
　賦也儐陳飫饜具俱也孺孩提之狀也此承上章言<lb/>
　兄弟不如友生者不過謂飲食燕㑹非朋友無可與<lb/>
　娯耳試思籩豆既陳飲食饜飫之時使兄弟與朋友<lb/>
<pb n="11a"/>
　俱在則天倫之愛既極和樂且不事文貌有孺子嬉<lb/>
　戲之歡不更勝於朋友乎<lb/>
妻子好合如鼓瑟琴兄弟既翕和樂且湛<lb/>
　賦也翕合也湛久也此承上章言間兄弟之愛者外<lb/>
　有朋友内則妻子世之親妻子而疎兄弟者多矣試<lb/>
　思妻子之相好如瑟琴之調和信可樂也設兄弟䦧<lb/>
　牆其樂豈能久乎故必兄弟與妻子翕合而後可久<lb/>
　樂也<lb/>
<pb n="11b"/>
宜爾室家樂爾妻帑是究是圗亶其然乎<lb/>
　賦也帑與孥同究察圗思亶信也此承上章言兄弟<lb/>
　翕而後樂可久則是宜爾室家者兄弟也樂爾妻帑<lb/>
　者兄弟也總而言之急難禦侮是共憂患者莫如兄<lb/>
　弟也且孺且湛是共安樂者亦莫如兄弟也試詳察<lb/>
　而深思之豈不信然乎哉吕祖謙曰告人以兄弟之<lb/>
　當親未有不以為然者也茍非是究是圗實從事於<lb/>
　此未有知其誠然者也不誠知其然則所知者特其<lb/>
<pb n="12a"/>
　名而已矣凡學蓋莫不然<lb/>
　　常棣八章章四句<lb/>
　　　詩序曰常棣燕兄弟也朱子曰此詩首章言至<lb/>
　　　親莫如兄弟次章以意外不測之事言之以明<lb/>
　　　兄弟之情其切如此三章但言急難則淺於死<lb/>
　　　喪矣四章又以其情義之甚薄而猶有所不能<lb/>
　　　已者言之其序若曰不待死喪但有患難便當<lb/>
　　　相助又不幸而至於或有小忿猶必共禦外侮<lb/>
<pb n="12b"/>
　　　其所以言之者雖若遞輕而所以著夫兄弟之<lb/>
　　　誼者益深且切矣至於五章言安寜之後乃謂<lb/>
　　　兄弟不如友生則是至親反為路人而人道或<lb/>
　　　㡬乎息矣故下兩章乃復極言兄弟之恩異形<lb/>
　　　同氣死生苦樂無適而不相須之意卒章又申<lb/>
　　　告之使反覆窮極而驗其信然可謂委曲漸次<lb/>
　　　說盡人情矣讀者宜深味之<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
<pb n="13a"/>
其友聲相彼鳥矣猶求友聲矧伊人矣不求友生神之<lb/>
聽之終和且平<lb/>
　興也丁丁衆人伐木之聲嚶嚶兩鳥之和聲也幽深<lb/>
　遷升喬髙相視矧况也神之敬之也聽之從之也伐<lb/>
　木者斵削以成材交友者切劘以成德故三章皆以<lb/>
　伐木起興也又言鳥出深谷升於髙木而嚶嚶其鳴<lb/>
　者鳥以同類為朋欲其同聲相應故以已之聲求友<lb/>
　之聲也夫鳥也而猶求友之聲豈人也而不求友之<lb/>
<pb n="13b"/>
　言乎果能虚心求友敬其人如神明聽其言而從之<lb/>
　則友以直言相規我不忤而順受彼此之心皆歸於<lb/>
　和且日聞正言日生嚴憚則意氣不覺自平既和且<lb/>
　平則心日卽於謙卑德日進於髙明如鳥之出幽谷<lb/>
　而遷喬木也爾雅曰丁丁嚶嚶相切直也得此詩之<lb/>
　意矣<lb/>
伐木許許釃酒有藇既有肥羜以速諸父寧適不來微<lb/>
我弗顧於粲灑埽陳饋八簋既有肥牡以速諸舅寜適<lb/>
<pb n="14a"/>
不來微我有咎<lb/>
　興也朱子曰許許衆人共力之聲釃酒泲之而去其<lb/>
　糟也藇美貌羜小羊也速召也諸父朋友之同姓而<lb/>
　尊者也微無顧念也於歎詞粲鮮明貌八簋盛食也<lb/>
　諸舅朋友之異姓而尊者也先諸父而後諸舅親疎<lb/>
　之序也言具酒食以樂朋友如此寧使彼適有故而<lb/>
　不來無使我恩意之不至也孔子曰所求乎朋友先<lb/>
　施之未能也此可謂能先施矣<lb/>
<pb n="14b"/>
伐木于阪釃酒有衍籩豆有踐兄弟無逺民之失德乾<lb/>
餱以愆有酒湑我無酒酤我坎坎鼓我蹲蹲舞我迨我<lb/>
暇矣飲此湑矣<lb/>
　興也衍多也踐陳列也兄弟同異姓之等軰者無逺<lb/>
　皆在也先諸舅而後兄弟者尊卑之等也乾餱食之<lb/>
　薄者愆過也朱子曰人所以失朋友之義者非必有<lb/>
　大故或以乾餱之薄不以分人遂至於有愆是也湑<lb/>
　亦釃也酤買也坎坎鼓聲蹲蹲舞貌燕禮一獻既畢<lb/>
<pb n="15a"/>
　皆坐而飲酒其爵無算其樂無算是也迨及也迨我<lb/>
　暇而飲湑者當其未暇不敢以宴樂廢事及其既暇<lb/>
　不敢以乾餱失徳故迨暇以㑹友因友以求言欲其<lb/>
　神聽和平非徒以飲酒為樂也<lb/>
　　伐木三章章十二句<lb/>
　　　伐木燕朋友也天下之道五倫而已下之人非<lb/>
　　　此無以為學上之人非此無以為治君臣與父<lb/>
　　　子並重故不以私恩緩公義亦不以公義廢私<lb/>
<pb n="15b"/>
　　　恩此鹿鳴四牡皇華之義也兄弟與朋友相衡<lb/>
　　　故不可忘天合之恩而等兄弟於朋友又欲其<lb/>
　　　盡人合之義而待朋友如兄弟此常棣伐木之<lb/>
　　　義也風首夫婦正其本也小雅之始而君臣父<lb/>
　　　子兄弟朋友之義著焉五倫之道備矣人倫之<lb/>
　　　至可以通神明而光四海所由繼以天保也子<lb/>
　　　思之言道也造端乎夫婦繼之以子臣弟友而<lb/>
　　　遂及於鬼神其詩教也夫<lb/>
<pb n="16a"/>
天保定爾亦孔之固俾爾單厚何福不除俾爾多益以<lb/>
莫不庶<lb/>
　賦也保䕶定安也爾謂君也謂君為爾者稱天以為<lb/>
　言也固堅也單盡也除階也言其升也易曰貞吉升<lb/>
　階是也庶衆也此人臣頌祝其君也言人之福受之<lb/>
　於君君之福受之於天今天之福爾則甚固矣所謂<lb/>
　固者内植其基俾爾有單厚之德其福遞升也外多<lb/>
　其助俾爾受親賢之益其福日衆也<lb/>
<pb n="16b"/>
天保定爾俾爾戩榖罄無不宜受天百禄降爾遐福維<lb/>
日不足<lb/>
　賦也戩盡榖善也言德性單厚故所行無不盡善有<lb/>
　以宜民人而受天祿天遂降以遐福而維日不足此<lb/>
　所謂何福不除也<lb/>
天保定爾以莫不興如山如阜如岡如陵如川之方至<lb/>
以莫不増<lb/>
　賦也興盛也髙平曰陸大陸曰阜大阜曰陵岡者陵<lb/>
<pb n="17a"/>
　之有石者也言福之積而髙也川之方至言初來也<lb/>
　初來雖小續流則大言福之繼而長也此所謂以莫<lb/>
　不増也<lb/>
吉蠲為饎是用孝享禴祠烝嘗于公先王君曰卜爾萬<lb/>
壽無疆<lb/>
　賦也朱子曰吉言諏日擇士之善蠲言齊戒滌濯之<lb/>
　潔饎食也享獻也宗廟之祭春曰祠夏曰禴秋曰嘗<lb/>
　冬曰烝公先公后稷以下也先王太王以下也君通<lb/>
<pb n="17b"/>
　指先公先王也卜予也君曰卜爾尸傳神意以嘏主<lb/>
　人之詞<lb/>
神之弔矣詒爾多福民之質矣日用飲食羣黎百姓徧<lb/>
為爾德<lb/>
　賦也弔至詒遺質實也黎黒也髮黑故曰黎此承上<lb/>
　文而推原之言多福之來非無故也天視天聽在神<lb/>
　與民爾能吉蠲孝享忠信於鬼神故祖考來格而遺<lb/>
　爾多福矣至民則質樸無文日用飲食而已似不能<lb/>
<pb n="18a"/>
　為爾助者然安耕鑿之常見爾愛養之至留風氣之<lb/>
　古見爾治化之醇其不為爾德正所以為爾德也至<lb/>
　於羣黎百姓徧為爾德則神佑而天降之福矣盖神<lb/>
　者天之耳目民者天之心也養民而致敬於神此自<lb/>
　求多福之本也<lb/>
如月之恒如日之升如南山之壽不騫不崩如松柏之<lb/>
茂無不爾或承<lb/>
　賦也恒弦升出也日月徃來言久照也騫移也山亘<lb/>
<pb n="18b"/>
　古而常在不移不虧也松柏之葉新舊相承言長生<lb/>
　也此承上文言神人皆和故自天申之也前言福之<lb/>
　多此言福之久多而且久所謂亦孔之固也<lb/>
　　天保六章章六句<lb/>
　　　詩序曰天保下報上也九如之祝工於頌禱而<lb/>
　　　非諛詞也觀鹿鳴以下五詩君之所以待其臣<lb/>
　　　者誠心藹惻非所謂單厚乎親賢之佐内外交<lb/>
　　　助可不謂多益乎又推本於神人之協應則所<lb/>
<pb n="19a"/>
　　　以惠於宗公而諴和萬民者其必有道矣頌祝<lb/>
　　　之中而不忘䂓箴此古人之所以愛其君也<lb/>
采薇采薇薇亦作止曰歸曰歸歲亦莫止靡室靡家玁<lb/>
狁之故不遑啟居玁狁之故<lb/>
　興也薇菜名作初出土也莫晚靡無玁狁北狄也此<lb/>
　因玁狁作難而遣戍也言啟行之時薇始出土計其<lb/>
　歸期逺在嵗暮所以舎其室家而不遑啟居者皆因<lb/>
　玁狁之故也程子曰毒民不由其上則人懐敵愾之<lb/>
<pb n="19b"/>
　心矣又曰古者戍役兩期而還今年春暮行明年夏<lb/>
　代者至復留備秋至十一月而歸每年秋兩番戍者<lb/>
　皆在疆圉也<lb/>
采薇采薇薇亦柔止曰歸曰歸心亦憂止憂心烈烈載<lb/>
饑載渴我戍未定靡使歸聘<lb/>
　興也柔始生而弱也烈烈憂貌聘問也言戍人在途<lb/>
　薇亦柔矣念歸期之逺而憂勞之甚然戍事未定則<lb/>
　當一意前徃無使歸問室家蓋不欲以家事累其心<lb/>
<pb n="20a"/>
　也<lb/>
采薇采薇薇亦剛止曰歸曰歸歲亦陽止王事靡盬不<lb/>
遑啟處憂心孔疚我行不來<lb/>
　興也剛既成而剛也陽十月也嫌於無陽故曰陽也<lb/>
　言戍人至邊薇亦剛矣旣至戍所見疆場之多難是<lb/>
　以不遑寧處而憂心成疾自謂此行不復望歸矣蓋<lb/>
　在途止憂身至戍則憂國以王事為重故竭力致死<lb/>
　無還心也<lb/>
<pb n="20b"/>
彼爾維何維常之華彼路斯何君子之車戎車旣駕四<lb/>
牡業業豈敢定居一月三㨗<lb/>
　興也爾華盛貌路戎車也君子謂將帥也業業壮也<lb/>
　㨗勝也此敵來而交戰也以華興路非止美其車也<lb/>
　戎事倥偬而熟視常華見軍心之暇也三軍環列而<lb/>
　屬目路車見軍容之整也戎車既駕而四牡皆壮見<lb/>
　軍力之齊也以此節制之師加之以忠勇奮不顧身<lb/>
　而無敢安處則可以一月之間三戰而三㨗矣<lb/>
<pb n="21a"/>
駕彼四牡四牡騤騤君子所依小人所腓四牡翼翼象<lb/>
弭魚服豈不日戒玁狁孔棘<lb/>
　賦也騤騤强也依憑也腓避也古之用車也戰則資<lb/>
　衝突行則載衣糧止則為營衞是將士之所憑依而<lb/>
　兵卒之所倚以避患也翼翼行列整齊之貌象弭以<lb/>
　象骨飾弓弰也魚服以魚皮為矢服也戒警棘梗也<lb/>
　此言既勝而戒備也言雖一月三㨗不可驟勝而驕<lb/>
　止則聨其車馬嚴其營衞行則整其行列精其器械<lb/>
<pb n="21b"/>
　蓋言戒也其所以無日不戒者以玁狁勁敵叢集為<lb/>
　梗止而不戒則恐其攻我無備行而不戒則恐其擊<lb/>
　我惰歸也<lb/>
昔我徃矣楊柳依依今我來思雨雪霏霏行道遲遲載<lb/>
渴載饑我心傷悲莫知我哀<lb/>
　賦也此承上文言既已三㨗又能日戒乃可以全師<lb/>
　而歸矣因憶往時楊栁乃薇作薇柔之日來時雨雪<lb/>
　正歳暮歲陽之候往時憂心載饑載渴來行舊路饑<lb/>
<pb n="22a"/>
　渴猶前戰守之勞道途之困我心傷悲亦云哀矣而<lb/>
　非人之所能知也夫下之人既已哀矣而又莫知其<lb/>
　哀則其哀更甚矣乃上之人知其哀矣而又知其悲<lb/>
　莫知則知更深矣首章諭以不得已之意末章體以<lb/>
　不忍人之心於此見先王之仁也<lb/>
　　采薇六章章八句<lb/>
　　　詩序曰采薇遣戍役也夫戍役之苦莫甚於啟<lb/>
　　　行有離别之悲在途有饑渴之困至戍有戰守<lb/>
<pb n="22b"/>
　　　之勞而上之人皆預知之矣戍役之功莫大於<lb/>
　　　未戰有忠奮之心將戰有整暇之度旣戰有警<lb/>
　　　戒之思而上之人皆預言之矣於體恤之中而<lb/>
　　　詳為訓誡此上世之民所以有勇而且知方也<lb/>
我出我車于彼牧矣自天子所謂我來矣召彼僕夫謂<lb/>
之載矣王事多難維其棘矣<lb/>
　賦也牧郊外也棘急也此勞將帥而追敘其功也言<lb/>
　車出在牧而將尚未來入受命也自天子所而但謂<lb/>
<pb n="23a"/>
　我來不言所命其謀秘也召僕夫而謂之載即日啟<lb/>
　行也又言王事之多而且急者督軍士使速行也謀<lb/>
　秘而行速用兵之要道也<lb/>
我出我車于彼郊矣設此旐矣建彼旄矣彼旟旐斯胡<lb/>
不旆旆憂心悄悄僕夫况瘁<lb/>
　賦也郊在牧内蓋前軍在牧而後軍在郊也龜蛇曰<lb/>
　旐後軍所建旄注旄於干首也鳥隼曰旟前軍所建<lb/>
　所謂前朱雀而後元武也旆旆飛揚貌旟旐皆旆旆<lb/>
<pb n="23b"/>
　者前軍後軍同日啟行也憂心悄悄不敢言也秘之<lb/>
　至也僕夫况瘁不敢息也速之甚也<lb/>
王命南仲往城于方出車彭彭旂旐央央天子命我城<lb/>
彼朔方赫赫南仲玁狁于襄<lb/>
　賦也南仲天子所命之將也朔方北方荒服之外也<lb/>
　彭彭衆貌交龍曰旂左軍所建也央央鮮明貎赫赫<lb/>
　威也襄除也言軍士北行不知所為將至朔方而後<lb/>
　知王命南仲往城于方也築城而出車建旂者營衞<lb/>
<pb n="24a"/>
　於外乃版築於内也朔方既城矣乃言天子命我止<lb/>
　城朔方其宣城朔方之命者正所以秘伐西戎之謀<lb/>
　也朔方城而玁狁之患除者據其要害則形格勢禁<lb/>
　不敢輕動也<lb/>
昔我往矣黍稷方華今我來思雨雪載塗王事多難不<lb/>
遑啟居豈不懐歸畏此簡書<lb/>
　賦也華秀也黍稷方華初秋也載滿塗路也歸塗遇<lb/>
　雪初冬也秋出而冬還者謀秘而行速比玁狁聞之<lb/>
<pb n="24b"/>
　而城已完也城畢而歸可以緩矣又速行而不遑啟<lb/>
　居者以王事多難不止朔方當日自天子所又有所<lb/>
　受之簡書在焉故不敢歸也城畢言歸中途乃言不<lb/>
　歸又不明言所以不歸之故秘之至也<lb/>
喓喓草蟲趯趯阜螽未見君子憂心忡忡既見君子我<lb/>
心則降赫赫南仲薄伐西戎<lb/>
　賦也蟲鳴螽躍深秋也初秋出車秋末相思不敢望<lb/>
　歸而未幾即歸故喜之也南仲未歸而先有歸者何<lb/>
<pb n="25a"/>
　也數千里而襲人不可以多兵故簡精鋭以西行餘<lb/>
　衆皆南還也室家相見而始知伐西戎者南還行緩<lb/>
　西伐行速比至家而㨗音已來矣速之至也<lb/>
春日遲遲卉木萋萋倉庚喈喈采蘩祁祁執訊獲醜薄<lb/>
言還歸赫赫南仲玁狁于夷<lb/>
　賦也卉草萋盛也卉木萋而倉庚鳴初春也采蘩祁<lb/>
　祁室家和平也征夫在途而室家和平者㨗音已至<lb/>
　故心安也訊當訊問之人為首者也醜類也同謀者<lb/>
<pb n="25b"/>
　也執之獲之西戎服也去秋出車今春還歸數月而<lb/>
　城伐之事皆竣者謀秘而行速故也夷平也西戎服<lb/>
　而玁狁平者剪其黨與則勢孤力弱永不為難也<lb/>
　　出車六章章八句<lb/>
　　　詩序曰出車勞還帥也外夷之為中國患者西<lb/>
　　　北二邊而已北狄强而不富西戎富而不强兩<lb/>
　　　者合則為害滋大故欲制玁狁必伐西戎然伐<lb/>
　　　之則恐玁狁之救之也朔方介戎狄之間城朔<lb/>
<pb n="26a"/>
　　　方則西北之路不通然城之又恐玁狁之爭之<lb/>
　　　也此其謀不可以不秘而行不可以不速故出<lb/>
　　　車之時並不言城朔方突至其地而城之玁狁<lb/>
　　　不及争也既城之後並不言伐西戎出其不意<lb/>
　　　而伐之不惟玁狁不及救西戎亦不及防也朔<lb/>
　　　方城西戎服則玁狁之患自息所謂不戰而屈<lb/>
　　　人也君明而斷將智而勇伐交攻心出竒制勝<lb/>
　　　之道皆具矣迨其後也漢建朔方之郡唐築受<lb/>
<pb n="26b"/>
　　　降之城猶師昔人之遺智焉詩教豈不大哉<lb/>
有杕之杜有睆其實王事靡盬繼嗣我日日月陽止女<lb/>
心傷止征夫遑止<lb/>
　興也睆實圓貌嗣續也陽十月也遑暇也此勞軍士<lb/>
　而代述其情也言特生之杜尚然有實而行役之人<lb/>
　乃獨無家曾杕杜之不若也夫以王事靡盬之故而<lb/>
　日復一日不遑啟處此我之分所當然不敢怨也而<lb/>
　婦女之在家者感歲月之遲暮必遠望心傷以為征<lb/>
<pb n="27a"/>
　夫亦當休息矣蓋已念室家因念室家之亦念已也<lb/>
有杕之杜其葉萋萋王事靡盬我心傷悲卉木萋止女<lb/>
心悲止征夫歸止<lb/>
　興也杕杜有實去年秋末戍事將畢故望其暇杕杜<lb/>
　有葉今年春暮戍人將還故望其歸也王事靡盬我<lb/>
　心傷悲征夫憂王事也公義也卉木萋止女心悲止<lb/>
　室家憂征夫也私情也兩者固並行而不悖也<lb/>
陟彼北山言采其把王事靡盬憂我父母檀車幝幝四<lb/>
<pb n="27b"/>
牡痯痯征夫不逺<lb/>
　賦也登山采把望父母也望父母則知父母之憂已<lb/>
　矣以王事之故而悲我室家固人情所難堪也以王<lb/>
　事之故而憂我父母尤天性之至戚也且夫父母之<lb/>
　憂子則無所不至矣自此至篇末皆所憂之事也憂<lb/>
　其車之幝幝而將敝矣憂其馬之痯痯而已疲矣車<lb/>
　馬如此人何以堪則征夫庶幾不遠而將歸乎望之<lb/>
　之詞也<lb/>
<pb n="28a"/>
匪載匪來憂心孔疚期逝不至而多為恤卜筮偕止㑹<lb/>
言近止征夫邇止<lb/>
　賦也載裝逝往恤憂偕俱會合也此承上章言車敝<lb/>
　馬疲人不能逺則宜如期而來乃不裝載而來固已<lb/>
　憂心甚病至於過期而猶不至則百端交集矣安與<lb/>
　否與存與亡與龜卜蓍筮相襲俱作言合於繇而皆<lb/>
　曰近矣乃信征夫之果邇而不逺矣范處義曰以卜<lb/>
　筮終之見憂之切而無所不為也<lb/>
<pb n="28b"/>
　　杕杜四章章七句<lb/>
　　　詩序曰杕杜勞還役也范處義曰出車勞還率<lb/>
　　　故美其功杕杜勞還役故極其情是也夫行人<lb/>
　　　思家更思其家之思已逰子憂親更憂其親之<lb/>
　　　憂已此已曲盡人情矣乃上之人知其思家并<lb/>
　　　其思家之思已而亦知之知其憂親并其憂親<lb/>
　　　之憂已而亦知之知其勤勞王事則思有以勸<lb/>
　　　其忠知其念切父母則思有以全其孝下知上<lb/>
<pb n="29a"/>
　　　之體恤倍至而悦以犯難不敢自愛其死上知<lb/>
　　　下之骨月情深而仁以止殺不欲輕用其力則<lb/>
　　　亦無之非教矣此所以為聖人之經也<lb/>
　　南陔<lb/>
　　　詩序曰南陔孝子相戒以養也有其義而亡其<lb/>
　　　辭朱子曰此笙詩也鄉飲酒禮鼓瑟而歌鹿鳴<lb/>
　　　四牡皇皇者華然後笙入堂下磬南北面立樂<lb/>
　　　南陔白華華黍燕禮亦然<lb/>
<pb n="29b"/>
　　　鹿鳴之什十篇一篇無辭凡四十六章二百九<lb/>
　　　十七句<lb/>
　　白華之什二之二<lb/>
　　　朱子曰毛公以南陔以下三篇無辭故升魚麗<lb/>
　　　以足鹿鳴什數而附笙詩三篇於其後因以南<lb/>
　　　有嘉魚為次什之首今悉依儀禮正之<lb/>
　　白華<lb/>
　　　詩序曰白華孝子之潔白也朱子曰笙詩也説<lb/>
<pb n="30a"/>
　　　見上篇<lb/>
　　華黍<lb/>
　　　詩序曰華黍時和年豐宜黍稷也朱子曰亦笙<lb/>
　　　詩也<lb/>
魚麗于羀鱨鯊君子有酒㫖且多<lb/>
　興也羀笱也鱨揚也鯊鮀也笱小而所獲者大見魚<lb/>
　之多也酒燕之通名統殽羞而言也㫖美也㫖且多<lb/>
　言備物也朱子曰此燕饗通用之樂歌即所薦之羞<lb/>
<pb n="30b"/>
　而極道其㫖且多見主人禮意之勤以優賓也<lb/>
魚麗于羀魴鯉君子有酒多且㫖<lb/>
　興也鱧鮦也多且㫖言適口也<lb/>
魚麗于羀鰋鯉君子有酒㫖且有<lb/>
　興也鰋鮎也具難得之物曰有春秋書多麋傳曰魯<lb/>
　所有也又書有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>傳曰魯所無也由是推之所有之<lb/>
　物詫其多所無之物詫其有有而多之易無而有之<lb/>
　難故有勝於多也<lb/>
<pb n="31a"/>
物其多矣維其嘉矣<lb/>
　賦也物欲其多又恐雜取之而不精故尚其嘉也<lb/>
物其㫖矣維其偕矣<lb/>
　賦也物欲其㫖又恐味偏勝而不和故尚其偕也<lb/>
物其有矣維其時矣<lb/>
　賦也物欲其有又恐强求之而違性故尚其時也蘓<lb/>
　轍曰多而能嘉㫖而能偕有而能時言曲全也<lb/>
　　魚麗六章三章章四句三章章二句<lb/>
<pb n="31b"/>
　　　詩序曰魚麗羙萬物盛多能備禮也黄佐曰瓠<lb/>
　　　葉采烹兎斯燔炙聖人取焉魚麗之燕無乃過<lb/>
　　　於侈乎易曰大烹以養聖賢夫養賢所以養天<lb/>
　　　下也故聖王重之燕饗所以致其交也故賢士<lb/>
　　　安之燕之於寢饗之於廟禮以食之樂以樂之<lb/>
　　　猶殷殷若有不及也故魚麗則備物以優賓瓠<lb/>
　　　葉則薄物必與賓共彼述主人之謙詞此逹主<lb/>
　　　人之誠意也<lb/>
<pb n="32a"/>
　　由庚<lb/>
　　　詩序曰由庚萬物得由其道也燕禮笙奏南陔<lb/>
　　　白華華黍畢乃間歌魚麗笙由庚朱子曰間代<lb/>
　　　也言一歌一吹也<lb/>
南有嘉魚烝然罩罩君子有酒嘉賓式燕以樂<lb/>
　興也嘉羙也烝衆也罩篧也所以籠魚者罩罩以罩<lb/>
　罩之也此亦燕饗通用之樂歌言南方有嘉魚則羣<lb/>
　然罩之矣國中有賢人則多方求之矣賢者知其誠<lb/>
<pb n="32b"/>
　心求之故來燕而樂之也<lb/>
南有嘉魚烝然汕汕君子有酒嘉賓式燕以衎<lb/>
　興也汕樔也所以撩魚者范處義曰魚恐其逸故罩<lb/>
　之使入也魚恐其伏故汕之使出也陸佃曰君子求<lb/>
　賢上籠之如罩下撩之如汕衎飽貌易曰飲食衎衎<lb/>
　是也君子誠於用賢故賢人樂之而至於醉飽也<lb/>
南有樛木甘瓠纍之君子有酒嘉賓式燕綏之<lb/>
　興也甘瓠瓠之甘者樛木下垂而甘瓠纍之以興君<lb/>
<pb n="33a"/>
　子誠於下賢而賢人附之也上下之情互相依附故<lb/>
　賢人之心安焉不復有去志也<lb/>
翩翩者鵻烝然來思君子有酒嘉賓式燕又思<lb/>
　興也鵻孝鳥烝衆也曹粹中曰始言烝然罩罩烝然<lb/>
　汕汕終言烝然來思惟其始之求之者衆故其終致<lb/>
　來者亦衆也賢人繼來而君子又燕好賢無已也<lb/>
　　南有嘉魚四章章四句<lb/>
　　　詩序曰南有嘉魚樂與賢也夫賢者豈徒以燕<lb/>
<pb n="33b"/>
　　　飲為樂哉必以禮羅而致之所謂罩罩也用其<lb/>
　　　道而顯其身所謂汕汕也上下交而志通情誼<lb/>
　　　結而不解所謂木樛而瓠纍也一賢人安之衆<lb/>
　　　賢人慕之於是乎來之者無已而燕之者亦無<lb/>
　　　已則多士濟濟而庶績咸熙矣故君子之治其<lb/>
　　　國家無他道也誠於求賢樂與之處而已矣<lb/>
　　崇丘<lb/>
　　　詩序曰崇丘萬物得極其高大也燕禮歌南有<lb/>
<pb n="34a"/>
　　　嘉魚笙崇丘<lb/>
南山有臺北山有萊樂只君子邦家之基樂只君子萬<lb/>
壽無期<lb/>
　興也以山之有草木興君子之有徳壽也臺莎萊藜<lb/>
　基本也實心實政以立其本故曰基也能為邦家之<lb/>
　基則其壽宜無窮矣此賓祝主人之詞也<lb/>
南山有桑北山有楊樂只君子邦家之光樂只君子萬<lb/>
壽無疆<lb/>
<pb n="34b"/>
　興也徳輝文治蔚為國華故曰光也<lb/>
南山有把北山有李樂只君子民之父母樂只君子徳<lb/>
音不已<lb/>
　興也此承上二章言所以為邦家之基者善政養民<lb/>
　為民之父母故也所以為邦家之光者善教覺民其<lb/>
　徳音不已故也<lb/>
南山有栲北山有杻樂只君子遐不眉壽樂只君子徳<lb/>
音是茂<lb/>
<pb n="35a"/>
　興也栲山樗杻檍也此承徳音不已也言不已之久<lb/>
　則日新月盛而徳音益茂所以為邦家之光者彌彰<lb/>
　矣<lb/>
南山有枸北山有楰樂只君子遐不黄耉樂只君子保<lb/>
艾爾後<lb/>
　興也枸枳枸楰苦楸也黄髮黄也耉老艾養也此承<lb/>
　民之父母也言父母斯民之政樂利無窮不止保黎<lb/>
　民並保子孫也首二章之祝壽願之也有是徳宜有<lb/>
<pb n="35b"/>
　是壽也末二章之祝壽必之也既有是徳斷無不得<lb/>
　是壽也<lb/>
　　南山有臺五章章六句<lb/>
　　　南山有臺下報上也魚麗嘉魚主人樂賓此則<lb/>
　　　賓樂主人也樂只君子即有酒之君子也樂其<lb/>
　　　燕而祝其壽非諛也民者天所生也君者治民<lb/>
　　　者也父母以養之徳音以教之則民壽矣君壽<lb/>
　　　天之所生則天亦壽其生生者此自然之理也<lb/>
<pb n="36a"/>
　　　天保之報上也曰萬壽無疆而歸本於羣黎徧<lb/>
　　　徳有臺之報上也亦曰萬壽無疆而歸本於民<lb/>
　　　之父母天人之際可以觀矣<lb/>
　　由儀<lb/>
　　　詩序曰由儀萬物之生各得其宜也燕禮歌南<lb/>
　　　山有臺笙由儀<lb/>
蓼彼蕭斯零露湑兮既見君子我心寫兮燕笑語兮是<lb/>
以有譽處兮<lb/>
<pb n="36b"/>
　興也蓼長貌蕭蒿也嚴粲曰諸侯以蕭自喻君臣之<lb/>
　辭也湑露潤貌鄭康成曰君子天子也寫抒也蘇轍<lb/>
　曰諸侯來朝天子推恩以接之無所不及如零露之<lb/>
　於蕭然故其既見天子也莫不思盡其心之所有以<lb/>
　告之天子又申之以燕禮極其笑語之樂而無間是<lb/>
　也譽名也處安也燕語嘉奨則諸侯之聲名益著是<lb/>
　以有譽也燕語款洽則諸侯之祿位益安是以有處<lb/>
　也<lb/>
<pb n="37a"/>
蓼彼蕭斯零露瀼瀼既見君子為龍為光其徳不爽壽<lb/>
考不忘<lb/>
　興也瀼瀼露蕃貌龍寵也光榮也燕而受天子之寵<lb/>
　眷其光榮莫大焉爽差也不爽心服其徳也吕祖謙<lb/>
　曰徳施之普使逺近大小親疎各稱其分莫不滿足<lb/>
　是也壽考不忘諸侯頌天子之詞欲其億萬斯年常<lb/>
　如此不爽也<lb/>
蓼彼蕭斯零露泥泥既見君子孔燕豈弟宜兄宜弟令<lb/>
<pb n="37b"/>
徳壽豈<lb/>
　興也泥泥露濡貌孔盛也豈愷切弟樂易也言燕禮<lb/>
　甚盛其語愷切其情樂易也兄弟諸侯之在燕者也<lb/>
　天子猶父母也諸侯猶兄弟也天子豈弟之徳洽於<lb/>
　諸侯諸侯化之亦互相親睦是諸侯之兄弟相宜皆<lb/>
　天子有以宜之也諸侯沐天子之令徳故祝其壽而<lb/>
　且豈欲其億萬斯年常如此豈弟也<lb/>
蓼彼蕭斯零露濃濃既見君子鞗革冲冲和鸞雝雝萬<lb/>
<pb n="38a"/>
福攸同<lb/>
　興也濃濃露厚貌鞗革馬轡冲冲調適也和鸞車鈴<lb/>
　在軾曰和在鑣曰鸞雝雝和聲也此天子既燕諸侯<lb/>
　而賜之以車馬也采菽之詩曰君子來朝何錫予之<lb/>
　雖無予之路車乗馬是也韓奕之詩曰王錫韓侯簟<lb/>
　茀錯衡鞹鞃淺幭皆車飾也和鸞之屬也又曰鉤膺<lb/>
　鏤錫鞗革金厄皆馬飾也鞗革其著也攸所也同聚<lb/>
　也既燕樂之又錫予之徳意之厚如零露之濃然則<lb/>
<pb n="38b"/>
　萬國諸侯皆愛戴天子矣萬國之所歸即萬福之所<lb/>
　同也<lb/>
　　蓼蕭四章章六句<lb/>
　　　詩序曰蓼蕭澤及四海也易曰地上有水比先<lb/>
　　　王以建萬國親諸侯夫天子深居九重與海隅<lb/>
　　　蒼生至隔逺也故衆建諸侯以治之天子親諸<lb/>
　　　侯使諸侯各親其國則萬國與一人相比而無<lb/>
　　　間矣蓼蕭之詩燕語龍光天子親諸侯也夀考<lb/>
<pb n="39a"/>
　　　同福諸侯親天子也宜兄宜弟諸侯自相親也<lb/>
　　　諸侯親天子又自相親同宣天子之徳意以親<lb/>
　　　其民故恩誼聨於堂陛則膏澤洽於四海非虛<lb/>
　　　言也左傳昭公十二年宋華定來聘享之為之<lb/>
　　　賦蓼蕭弗知又不答賦昭子曰燕語之不懐寵<lb/>
　　　光之不宣令徳之不知同福之不受將何以在<lb/>
　　　由昭子之言繹之是有譽處懐燕語也其徳不<lb/>
　　　爽宣寵光也宜兄宜弟昭令徳也萬福攸同祝<lb/>
<pb n="39b"/>
　　　天子之受之也亦可以知此詩之義矣<lb/>
湛湛露斯匪陽不晞厭厭夜飲不醉無歸<lb/>
　興也湛湛露盛貌陽日也晞乾也厭厭安也亦久也<lb/>
　足也夜飲私燕也楚茨之詩曰備言燕私是也歐陽<lb/>
　修曰湛湛之露潤霑於庶物非至曙則不乾厭厭之<lb/>
　飲恩被於諸侯非至醉則不止見天子待諸侯之厚<lb/>
　也<lb/>
湛湛露斯在彼豐草厭厭夜飲在宗載考<lb/>
<pb n="40a"/>
　興也豐茂也宗宗室也路寢之屬燕禮膳宰具官饌<lb/>
　於寢東是也考成也劉瑾曰在宗室而成燕禮也朱<lb/>
　公遷曰露在豐草則膏澤深飲在宗室則恩意隆也<lb/>
湛湛露斯在彼杞棘顯允君子莫不令徳<lb/>
　興也顯明允信也謝枋得曰顯者其心明達信者其<lb/>
　心忠誠也朱子曰君子諸侯之為賓者也令善也令<lb/>
　徳謂其飲多而不亂徳足以將之也蘇轍曰露之在<lb/>
　草也如將不勝其在木也則能任之矣將言其無不<lb/>
<pb n="40b"/>
　醉故以豐草言之將言其醉而不亂故以杞棘言之<lb/>
　也<lb/>
其桐其椅其實離離豈弟君子莫不令儀<lb/>
　興也離離垂也令儀言醉而不失儀也蘇轍曰椅桐<lb/>
　雖實繁而枝不披君子雖至醉而儀不亂陸佃曰杞<lb/>
　棘剛木故以况令徳椅桐柔木故以况令儀也輔廣<lb/>
　曰明信者固宜有堅定之令徳樂易者則恐其或略<lb/>
　於威儀豈弟而有令儀此所以為成徳也既醉則情<lb/>
<pb n="41a"/>
　或佚矣在宗則儀可略矣然而莫不令儀此所以為<lb/>
　成禮也黄櫄曰上之所以繩下者愈寛下之所以自<lb/>
　繩者愈嚴君有餘恩臣有餘敬也<lb/>
　　湛露四章章四句<lb/>
　　　詩序曰湛露天子燕諸侯也春秋𫝊甯武子曰<lb/>
　　　諸侯朝正於王王燕樂之於是乎賦湛露則天<lb/>
　　　子當陽諸侯用命也曾鞏曰前言厭厭夜飲後<lb/>
　　　言令徳令儀雖過三爵亦可謂不繼以淫矣<lb/>
<pb n="41b"/>
　　白華之什十篇五篇無辭凡二十三章一百四句<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷十<lb/>
</p>
<p>
</p>
  </div>
</body>
</text>
</TEI>
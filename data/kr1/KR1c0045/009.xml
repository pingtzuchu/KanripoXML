<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷九<lb/>
　曹風一之十四<lb/>
　　曹國名在兖州陶邱之北周武王以封其弟振鐸<lb/>
蜉蝣之羽衣裳楚楚心之憂矣於我歸處<lb/>
　比也蜉蝣蟲也俗名浮生浮生之生為時甚暫其羽<lb/>
　整潔如衣裳之楚楚以喻人之修飾衣裳者有似蜉<lb/>
　蝣也君子心有憂焉欲其從我而得所歸庶乎可以<lb/>
<pb n="1b"/>
　久處也處安也得所歸則身安也<lb/>
蜉蝣之翼采采衣服心之憂矣於我歸息<lb/>
　興也采采華彩也息静也得所歸則心静也<lb/>
蜉蝣掘閱麻衣如雪心之憂矣於我歸說<lb/>
　興也閱與穴通管子曰掘閱得玉是也掘閱之本色<lb/>
　並無所謂楚楚采采也於是而悟性近習逺則可息<lb/>
　處并可說駕矣<lb/>
　　蜉蝣三章章四句<lb/>
<pb n="2a"/>
　　　蜉蝣閔世也玩細娱而忘逺慮非僅蚩蚩之氓<lb/>
　　　為然矣其恃以不朽者何在孟子曰萬物皆備<lb/>
　　　於我矣顧人各有我而迷者不悟矻矻窮年究<lb/>
　　　不得其所歸則至人之心憂何時已哉<lb/>
彼候人兮何戈與祋彼其之子三百赤芾<lb/>
　賦也候人道路迎送之人何與荷同祋殳也赤芾冕<lb/>
　服之韠也大夫以上服之候人荷戈殳為赤芾者前<lb/>
　導也言其榮也三百言其多也朱子曰晉文公入曹<lb/>
<pb n="2b"/>
　數其不用僖負覊而柔軒者三百人其謂是與<lb/>
維鵜在梁不濡其翼彼其之子不稱其服<lb/>
　比也鵜水鳥能入水以取魚在梁而不濡其翼以比<lb/>
　人之在其位而不盡其職也不盡其職則不稱其服<lb/>
　矣<lb/>
維鵜在梁不濡其咮彼其之子不遂其媾<lb/>
　比也咮喙遂稱媾寵也不濡翼魚在水中不入取也<lb/>
　不濡咮魚在水面亦不啄也以比人之居其位而不<lb/>
<pb n="3a"/>
　事其事也如是則有負君之寵遇矣<lb/>
薈兮蔚兮南山朝隮婉兮孌兮季女斯飢<lb/>
　比也薈蔚盛多貌隮升也婉孌柔順貌季女少而未<lb/>
　字也朱子曰薈蔚朝隮言小人衆多而氣燄盛也季<lb/>
　女婉孌自保不妄從人而反飢困言賢者守道而反<lb/>
　貧賤也<lb/>
　　候人四章章四句<lb/>
　　　詩序曰候人刺近小人也國家之爵祿原以待<lb/>
<pb n="3b"/>
　　　君子非以予小人一予小人則爵祿不足以為<lb/>
　　　勸矣且小人進則君子必退小人之進者愈多<lb/>
　　　則君子之退者愈困朝廷之用舍盡與草野之<lb/>
　　　好惡相反則其國可知矣魏之伐檀君子有其<lb/>
　　　功而無其祿小人有其祿而無其功曹之候人<lb/>
　　　小人居其位而無其徳君子有其徳而無其位<lb/>
　　　二國之政令相同而其危亡亦相似觀於此者<lb/>
　　　可以鑒矣<lb/>
<pb n="4a"/>
鳲鳩在桑其子七兮淑人君子其儀一兮其儀一兮心<lb/>
如結兮<lb/>
　比也鳲鳩布榖也含哺其子朝從上而下暮從下而<lb/>
　上均平如一也淑善也淑人君子以善養人之君子<lb/>
　也儀禮也鳲鳩在桑而其子有七以比王者宅中御<lb/>
　宇而衆建諸侯也諸侯雖衆而王者相待之禮儀均<lb/>
　平如一如鳲鳩之哺其子也夫其儀之一者非外飾<lb/>
　也王者之心視天下為一家視萬民為一體以治萬<lb/>
<pb n="4b"/>
　民者惟諸侯故其心與之固結而不解也治本於禮<lb/>
　禮本於仁心結斯儀一儀一而天下定矣<lb/>
鳲鳩在桑其子在梅淑人君子其帶伊絲其帶伊絲其<lb/>
弁伊騏<lb/>
　比也騏青黒色也鳲鳩在桑而其子異處以比王者<lb/>
　居京師而諸侯各居其國也梅羙木也其子在梅喻<lb/>
　國治也諸侯能治其國則天子無為而治但見其帯<lb/>
　絲弁騏恭已垂裳而已盖治戒其紛更而心防其驕<lb/>
<pb n="5a"/>
　泰故無為者所以養無事之福而恭已者所以清敬<lb/>
　事之原也<lb/>
鳲鳩在桑其子在棘淑人君子其儀不忒其儀不忒正<lb/>
是四國<lb/>
　比也棘惡木也忒差也其子在棘國難治也諸侯不<lb/>
　能治其國亦不必遽有兵刑之加仍以禮治之而已<lb/>
　等威嚴而使不敢僭予奪當而使不敢肆天子之儀<lb/>
　不忒則諸侯各謹其度而四國正矣盖儀之一者非<lb/>
<pb n="5b"/>
　無别而槩施之也賞善罰惡使之同歸於正故其儀<lb/>
　有時不一而未嘗忒也不一而不忒乃所以為至一<lb/>
　也<lb/>
鳲鳩在桑其子在榛淑人君子正是國人正是國人胡<lb/>
不萬年<lb/>
　比也榛衆木也其子在榛如常者也諸侯亦不必有<lb/>
　竒才但安分守職則宣天子之徳以臨其民而四國<lb/>
　之人皆歸於正矣正是四國所謂百辟其刑之也正<lb/>
<pb n="6a"/>
　是國人所謂四方其訓之也至於四國之人皆沐天<lb/>
　子之仁則普天之下同祝一人之壽君子萬年保其<lb/>
　家邦所必然也<lb/>
　　鳲鳩四章章六句<lb/>
　　　鳲鳩思聖王也曹叔振鐸太姒之少子也親承<lb/>
　　　文王后妃之訓習覩武王成王之政而深識治<lb/>
　　　化之原意曹之人猶有聞而知之者故鳲鳩之<lb/>
　　　所言與二南無異也心如結兮所以正心也帶<lb/>
<pb n="6b"/>
　　　絲弁騏所以修身也正是四國則家齊國治而<lb/>
　　　天下平矣心結儀一所以明明徳也正是國人<lb/>
　　　所以新民也胡不萬年則新命矣蜉蝣掲大道<lb/>
　　　之要鳲鳩敷至治之澤三代以上之學猶可想<lb/>
　　　見焉讀者不可不盡心也<lb/>
冽彼下泉浸彼苞稂愾我寤歎念彼周京<lb/>
　比也冽寒也浸漬也叢生曰苞稂莠屬周京周之西<lb/>
　京也周自東遷之後王命不行於諸侯大國行虐政<lb/>
<pb n="7a"/>
　以侵害小國如寒泉之浸苞稂不滋其生而反傷之<lb/>
　詩人有感於此故愾然寤歎念周在西京之時未嘗<lb/>
　有此事也案曹共公之時晉侯初伯執曹伯畀宋人<lb/>
　又分其田後乃以賄免若四國有王豈至此哉<lb/>
冽彼下泉浸彼苞蕭愾我寤歎念彼京周<lb/>
　比也蕭蒿也稂猶害榖蕭則野生而已而寒泉亦浸<lb/>
　之以比當時小國有罪無罪皆不免侵削也京周西<lb/>
　京之周也西京之周不同於東遷之周也<lb/>
<pb n="7b"/>
冽彼下泉浸彼苞蓍愾我寤歎念彼京師<lb/>
　比也蓍筮草也利用前民勝稂蕭逺矣而亦被浸以<lb/>
　比當時小國亦有賢君而終不得免也京大師衆也<lb/>
　念西京之大衆足以鎮服四國也<lb/>
芃芃黍苖隂雨膏之四國有王郇伯勞之<lb/>
　比也芃芃羙盛貌郇文王之後左𫝊曰畢原豐郇文<lb/>
　之昭也郇本侯爵稱伯者為州伯也竹書載昭王六<lb/>
　年王錫郇侯命是以郇伯繼召伯也言西周之時天<lb/>
<pb n="8a"/>
　下之民咸被王澤如芃芃之黍苖又有隂雨以膏之<lb/>
　也其所以膏澤下逮者由四國諸侯皆知有王無敢<lb/>
　自專而王又命郇伯旬宣以勞來之是以大國之虐<lb/>
　政不行小國咸樂其生而傷今之不然也不思召伯<lb/>
　而思郇伯者是時郇入於晉矣以見晉侯居郇伯之<lb/>
　地而不能繼郇伯之業也故曰五伯者三王之罪人<lb/>
　也春秋之作傷天下之無王與詩人有同心矣<lb/>
　　下泉四章章四句<lb/>
<pb n="8b"/>
　　　詩序曰下泉思治也程子曰易剝之為卦也諸<lb/>
　　　陽消剝已盡獨有上九一爻尚存如碩大之果<lb/>
　　　不見食將有復生之理上九亦變則純隂矣然<lb/>
　　　陽無可盡之理變於上則生於下無間可容息<lb/>
　　　也隂道極盛之時其亂可知亂極則自思治故<lb/>
　　　衆心願戴於君子君子得輿也詩匪風下泉所<lb/>
　　　以居變風之終也陳傅良曰亂極而不治變極<lb/>
　　　而不正則天理滅矣聖人於變風之末係以思<lb/>
<pb n="9a"/>
　　　治之詩以示循環之理言亂之可治變之可正<lb/>
　　　也<lb/>
　　曹風四篇十五章六十八句<lb/>
　豳風一之十五<lb/>
　　豳國名在雍州岐山之北棄為后稷封於邰其子<lb/>
　　不窋失官而竄於戎狄之間不窋之孫公劉能復<lb/>
　　修后稷之業乃相土地之宜而立國於豳周公以<lb/>
　　成王未知稼穡之艱難述后稷公劉之化作七月<lb/>
<pb n="9b"/>
　　之詩謂之豳風後人又取周公所作及凡為周公<lb/>
　　而作者附焉<lb/>
七月流火九月授衣一之日觱發二之日栗烈無衣無<lb/>
褐何以卒嵗三之日于耜四之日舉趾同我婦子饁彼<lb/>
南畝田畯至喜<lb/>
　賦也火心星也六月火昏中至七月則流而西也九<lb/>
　月霜降天始寒婦功成授衣之候也一之日一月之<lb/>
　日也周正以建子之月為一月也變月言日以别於<lb/>
<pb n="10a"/>
　夏時也觱發風寒栗烈氣寒褐毛布也于往耜田器<lb/>
　也饁餉之也田畯勸農之官也此章言豳先公之教<lb/>
　其民也衣食者民之本月令則上之所授也故以時<lb/>
　儆其民曰七月流火涼風至矣九月霜降宜授衣矣<lb/>
　子月風寒丑月氣寒不止授衣并宜授褐若不預為<lb/>
　之謀何以禦寒而卒歲乎寅月往修田器卯月舉足<lb/>
　而耕丁壯在田家長同婦子而往餉之老㓜男女皆<lb/>
　盡力於南畝庶田畯至而喜之焉蓋教以不飢不寒<lb/>
<pb n="10b"/>
　之計也朱善曰大寒之候在於丑月而謀之於建申<lb/>
　之時收穫之候在於酉月而慮之於建寅之日豫之<lb/>
　至也張子曰民生本乎衣食此禮義之所以起孝弟<lb/>
　之所以生王化之所以成也<lb/>
七月流火九月授衣春日載陽有鳴倉庚女執懿筐遵<lb/>
彼㣲行爰求柔桑春日遲遲采蘩祁祁女心傷悲殆及<lb/>
公子同歸<lb/>
　賦也載始也倉庚鳥名懿深羙也㣲行小徑也柔桑<lb/>
<pb n="11a"/>
　穉桑也蘩菜名用以祭祁祁衆也公子公女也孔頴<lb/>
　達曰諸侯之女稱公子是也同歸者同時而于歸也<lb/>
　此承上章而言九月所授丁壯之布衣也若老者衣<lb/>
　帛則其功更豫矣當春日始和倉庚初鳴之候女皆<lb/>
　執筐采桑以飼蠶將為帛以衣其父母也又采蘩以<lb/>
　供祭教婦職也為女子者不言而心有傷悲知其將<lb/>
　與公子同時而于歸則不得久事其父母也男無不<lb/>
　耕女無不蠶教以勤也布以衣少帛以養老教之以<lb/>
<pb n="11b"/>
　儉且知孝也采桑采蘩莫不躬親教之以誠且能敬<lb/>
　也婚姻以時貴賤同之而又以逺其父母為悲得性<lb/>
　情之正也然則二南之化所從來者逺矣<lb/>
七月流火八月萑葦蠶月條桑取彼斧斨以伐逺揚猗<lb/>
彼女桑七月鳴鵙八月載績載𤣥載黄我朱孔陽為公<lb/>
子裳<lb/>
　賦也萑葦蒹葭也蠶月治蠺之月也條桑枝落之而<lb/>
　取其葉也斨斧屬逺揚高枝也取葉存條曰猗女桑<lb/>
<pb n="12a"/>
　小桑也鵙伯勞也績緝麻也朱赤色陽明也此又承<lb/>
　上章而言蠶事不始於今春也當上年七月流火之<lb/>
　時已念及之故於八月即以萑葦為曲薄至於今年<lb/>
　蠶月乃大采桑或伐條而取其葉或取葉而存其條<lb/>
　曲薄具在取而用之至便也朱善曰蠶事既成又於<lb/>
　鳴鵙之候而績其麻以為布蓋蠶之所成者可以供<lb/>
　老疾給婚嫁奉君上而已非績麻以為布則無以為<lb/>
　少壯者之衣也朱子曰凡蠶績之所成者皆染之或<lb/>
<pb n="12b"/>
　元或黄而其朱者尤為鮮明故用以為公子之裳言<lb/>
　勞於其事而不自愛以奉其上是也蠶績分功元朱<lb/>
　辨色老少異衣上下殊服物采等威已開周禮之先<lb/>
　矣<lb/>
四月秀葽五月鳴蜩八月其穫十月隕蘀一之日于貉<lb/>
取彼狐狸為公子裘二之日其同載纉武功言私其豵<lb/>
獻豜于公<lb/>
　賦也不榮而實曰秀葽苦菜蜩蟬也穫收禾也實墜<lb/>
<pb n="13a"/>
　曰隕葉落曰蘀于貉往取貉也同竭作以狩也纉習<lb/>
　而繼之也豕一歲曰豵三歲曰豜此章因衣食之助<lb/>
　而及武功也天地陽極而隂生國家治久而亂伏四<lb/>
　月純陽㣲隂已胎故葽感之而秀五月陽盛一隂已<lb/>
　生故蜩應之而鳴至八月而禾黍刈收至十月而草<lb/>
　木黄落隂盛陽衰所必然也觀天地之化而人事可<lb/>
　知矣故兵可百年不用不可一日不備然聖人又恐<lb/>
　養兵而費民之財也習武而妨民之事也故纉武功<lb/>
<pb n="13b"/>
　於衣食之間夫老者衣帛即可卒歲君公之貴又必<lb/>
　衣裘故於子月觱發之時往而取貉又取狐狸為公<lb/>
　子裘而取獸之時廵伺捕逐禦寇緝奸之法已習於<lb/>
　此矣於丑月栗烈之日使丁壯同出合圍羣獲習為<lb/>
　戰陣又使私其獸之小者為養老之需獻其大者以<lb/>
　充祭祀賔客及君庖之用而愛親敬長之道又習於<lb/>
　此矣蓋聖人於農桑之間教兵戎又於兵戎之間教<lb/>
　忠孝故民從其化而不知國享其福而不覺也<lb/>
<pb n="14a"/>
五月斯螽動股六月莎雞振羽七月在野八月在宇九<lb/>
月在户十月蟋蟀入我牀下穹窒熏䑕塞向墐戸嗟我<lb/>
婦子曰為改歲入此室處<lb/>
　賦也斯螽蝗屬動股以股鳴也莎雞蟲名振羽以翅<lb/>
　鳴也宇簷下也在野在宇在戸入牀下者皆蟋蟀也<lb/>
　穹空隙也窒塞也向北牖墐塗也十月而曰改歲以<lb/>
　建子之月為歲首也此承上文裘褐禦寒之意而言<lb/>
　宫室之制也萬物之出入作息與天地之隂陽寒暑<lb/>
<pb n="14b"/>
　相應故五月隂生而斯螽動股感其氣也六月盛暑<lb/>
　而莎雞振羽迎涼風也七月暑平故可在野八月露<lb/>
　寒故宜在宇九月霜降故宜在戸十月雨雪故入牀<lb/>
　下蓋物性通於天道也聖人觀物以宜民一夫授五<lb/>
　畝之宅其半在田其半在邑春令民畢出如在野而<lb/>
　動股振羽也冬令民畢入如在宇在戸而入牀下也<lb/>
　豳民習此久矣故當十月隂盛之時其家長修理在<lb/>
　邑之室彌其漏隙去其鳥䑕塞向以當北風墐戸以<lb/>
<pb n="15a"/>
　禦寒氣而語其婦子曰歲將改矣可以入此室處矣<lb/>
　蓋舊歲耕桑事畢宜隩處而息勞新歲㣲陽初生當<lb/>
　安静以養之也觀天之行察物之化驗民之情協張<lb/>
　弛之宜而順性命之理所以為王道也<lb/>
六月食鬱及薁七月亨葵及菽八月剝棗十月穫稻為<lb/>
此春酒以介眉壽七月食𤓰八月斷壺九月叔苴采荼<lb/>
薪樗食我農夫<lb/>
　賦也鬱棣屬薁蘡屬葵菜名菽豆也剝擊也穫當作<lb/>
<pb n="15b"/>
　濩煑也煑稻米以釀酒也冬釀春熟故曰春酒介助<lb/>
　也壽則眉長故曰眉壽壺瓠也叔拾苴麻子也荼苦<lb/>
　菜樗惡木也此又承上文而言衣裘具矣宫室安矣<lb/>
　則飲食之需宜有以助之且别之也果酒嘉蔬以佐<lb/>
　梁肉所以養老者備矣𤓰壺苴荼以佐疏食所以養<lb/>
　農夫者裕矣植果於園藝蔬於圃種𤓰壺於場畔采<lb/>
　苴荼於原野周於所務而人皆習勤矣荼苦之菜惡<lb/>
　木之薪安於其分而俗皆尚儉矣養老者厚則人皆<lb/>
<pb n="16a"/>
　知孝矣自奉者薄則人皆知弟矣勤儉孝弟教民之<lb/>
　道莫要於此故曰禮始諸飲食其所以為養即其所<lb/>
　以為教也<lb/>
九月築場圃十月納禾稼黍稷重穋禾麻菽麥嗟我農<lb/>
夫我稼既同上入執宫功晝爾于茅宵爾索綯亟其乗<lb/>
屋其始播百榖<lb/>
　賦也場圃同地物生之時則耕治以為圃物成之際<lb/>
　則堅築以為場也榖連藁秸曰禾秀實在野曰稼先<lb/>
<pb n="16b"/>
　種後熟曰重後種先熟曰穋同聚也宫功官府之役<lb/>
　也于茅往取茅也索綯以索絞茅也在邑之屋冬處<lb/>
　之故墐其戸所以禦風也在田之屋夏居之故覆以<lb/>
　茅所以禦雨也乗升也播種也此章終始農事而極<lb/>
　道其憂勤之意也言自于耜舉趾以來黍稷重穋禾<lb/>
　麻菽麥無不播也至九月以後而納之於場同之於<lb/>
　倉亦可以休矣而不能也私事畢而公事興矣又當<lb/>
　上入都邑而執宫功矣宫功既畢似可以少休矣而<lb/>
<pb n="17a"/>
　又不能也今年之事甫畢而明年之事又興矣於是<lb/>
　晝往取茅夜以索綯之升在野之屋而覆蓋之以明<lb/>
　春歲始當出而播百榖也今年之蠶事預計於上年<lb/>
　之秋明年之農事預計於今年之冬不惟終年無休<lb/>
　暇之日抑且終身無放逸之心念及此而所以役民<lb/>
　之力用民之財者宜何如珍惜之也<lb/>
二之日鑿氷沖沖三之日納于凌隂四之日其蚤獻羔<lb/>
祭韭九月肅霜十月滌場朋酒斯饗曰殺羔羊躋彼公<lb/>
<pb n="17b"/>
堂稱彼兕觥萬壽無疆<lb/>
　賦也沖沖鑿氷之聲凌隂藏氷之室蚤初旬也韭菜<lb/>
　名四月上旬以羔韭祭司寒之神而啓氷也肅嚴也<lb/>
　滌埽也朋衆也饗鄉飲也躋升稱舉兕觥大爵也此<lb/>
　因飲食而極言功化之盛以見王道之成也天地之<lb/>
　化隂陽而已四月莠葽陽極隂生十月改歲隂極陽<lb/>
　生隂陽㣲盛寒暑往來聖人為裘以禦寒藏氷以禦<lb/>
　暑隂盛而藏之陽極而出之而燮理之道行於日用<lb/>
<pb n="18a"/>
　矣日在北陸而祭司寒西陸朝覿而獻羔韭神嗜飲<lb/>
　食薦其時物而祭祀之禮明於上下矣霜肅氣寒宜<lb/>
　有以和之場滌勞息宜有以慰之聚衆飲酒教以饗<lb/>
　禮使尚齒而貴爵而孝弟之道達於里黨矣饗禮既<lb/>
　畢一飲食而不忘君也於是殺羔羊以躋堂酌春酒<lb/>
　於兕觥而忠愛之忱通於上下矣羊酒之物有限忠<lb/>
　愛之心無窮又相率而祝之願君壽至於萬年蓋天<lb/>
　以生物為心君以仁民為職人君能仁愛其民則民<lb/>
<pb n="18b"/>
　皆祝君之壽欲長為其所愛也天必錫君以壽使長<lb/>
　仁其所生也書曰欲王以小民受天永命此之謂也<lb/>
　　七月八章章十一句<lb/>
　　　詩序曰七月陳王業也周自后稷以農事開基<lb/>
　　　公劉克篤前烈王業之本實始於此周公以成<lb/>
　　　王未知稼穡之艱難故陳后稷公劉風化之所<lb/>
　　　由使矇瞍朝夕諷誦以教之其詩大義以衣食<lb/>
　　　為本農桑為經而婚姻祭祀田獵宫室之類錯<lb/>
<pb n="19a"/>
　　　緯於其際至於衣則尊卑異製食則老少異糧<lb/>
　　　孝親敬長之道無處不隐寓焉孟子之言王道<lb/>
　　　也期於老者衣帛食肉以為此即孝弟之實庠<lb/>
　　　序之教不過取其義而申明之耳是故養莫大<lb/>
　　　於農桑教不外於孝弟先聖後賢其揆一也又<lb/>
　　　於其中極道農夫紅女之勤勞惡衣菲食而常<lb/>
　　　有飢寒之患乃已無衣而元黄為公子裳狐狸<lb/>
　　　為公子裘已無食而取大豜以獻公殺羔羊以<lb/>
<pb n="19b"/>
　　　祝壽忠敬之心無所不至使誦此詩者知物力<lb/>
　　　之艱難而深撙節之思感民心之忠敬而生愛<lb/>
　　　養之意則所以謀其衣食教之孝弟經營其婚<lb/>
　　　姻祭祀田獵宫室之類者自無不精且詳所謂<lb/>
　　　本天徳以行王道也仁厚之氣積為嘉祥斯百<lb/>
　　　姓躋於仁壽君公至於萬年而王業成矣孔子<lb/>
　　　曰於七月知周公所以造周也<lb/>
鴟鴞鴟鴞既取我子無毁我室恩斯勤斯鬻子之閔斯<lb/>
<pb n="20a"/>
　比也鴟鴞惡鳥攫鳥子而食者也室鳥自名其巢也<lb/>
　恩愛勤勞鬻養閔憂也武玉克商使弟管叔鮮蔡叔<lb/>
　度暨霍叔監紂子武庚之國成王嗣立周公相之三<lb/>
　叔以殷叛流言於國曰公將不利於孺子周公於是<lb/>
　東征恐成王之疑已也故賦此詩託為鳥言曰鴟鴞<lb/>
　鴟鴞爾既取我之子矣無更毁我之室以比武庚既<lb/>
　誘三叔不可更亂王室也又言恩勤鬻子者蓋追念<lb/>
　文考文母鞠子之哀而痛三叔之見取且以傷天倫<lb/>
<pb n="20b"/>
　有變而已無道以善全不怒而深悲之聖人之用心<lb/>
　也<lb/>
迨天之未隂雨徹彼桑土綢繆牖戸今女下民或敢侮<lb/>
予<lb/>
　比也迨及徹取也土與杜通桑根也綢繆纒綿之意<lb/>
　牖巢之通氣處戸其出入處也下民巢下之人也言<lb/>
　室之毁多由於隂雨設能於未雨之前取桑根以固<lb/>
　牖戸則人孰得而毁之以比武庚叛亂將毁王室望<lb/>
<pb n="21a"/>
　成王於未毁之先君臣同心以圖國政則内疑既釋<lb/>
　外患自消三監雖叛無能為也<lb/>
予手拮据予所捋荼予所蓄租予口卒瘏曰予未有室<lb/>
家<lb/>
　比也拮据以爪挶草也捋取荼萑苕也蓄積租粟卒<lb/>
　盡瘏病也蘓轍曰以手捋荼則至於拮据以口蓄租<lb/>
　則至於卒瘏予所以勤勞病瘁而不辭者以予未有<lb/>
　室家故也輔廣曰當時流言必以周公平日勤勞皆<lb/>
<pb n="21b"/>
　為已謀非為王室故公言此以釋成王之疑非自誇<lb/>
　其功也<lb/>
予羽譙譙予尾翛翛予室翹翹風雨所漂摇予維音嘵<lb/>
嘵<lb/>
　比也譙譙殺也翛翛敝也翹翹危也嘵嘵急也朱子<lb/>
　曰羽殺尾敝以成其室而未定也風雨又從而漂摇<lb/>
　之則其哀鳴安得而不急哉以比已既勞瘁王室又<lb/>
　未安而多難乗之則其作詩以喻王亦不得不汲汲<lb/>
<pb n="22a"/>
　也<lb/>
　　鴟鴞四章章五句<lb/>
　　　詩序曰鴟鴞周公救亂也成王沖齡踐祚未知<lb/>
　　　周公之心三監皆叛流言四起王室之危如巢<lb/>
　　　將覆矣夫肉必先腐也而後蟲生之人必先疑<lb/>
　　　也而後䜛入之羣叔流言亦乗成王之危疑而<lb/>
　　　起設王之疑不釋則周之為周未可知也故鴟<lb/>
　　　鴞之詩憂外侮之意少而弭内患之意多蓋所<lb/>
<pb n="22b"/>
　　　以啟牖王心救亂之所由生也劉瑾曰公以貴<lb/>
　　　戚大臣獨柄國政宗社安危係於一身成王既<lb/>
　　　惑於流言故自言其功而不為誇謂王室為予<lb/>
　　　室而不為嫌其嘵嘵之音皆出於忠愛之誠惟<lb/>
　　　欲悟王心而安王室並非為一已之禍福計也<lb/>
我徂東山慆慆不歸我來自東零雨其𪷟我東曰歸我<lb/>
心西悲制彼裳衣勿士行枚蜎蜎者蠋烝在桑野敦彼<lb/>
獨宿亦在車下<lb/>
<pb n="23a"/>
　賦也東山所征之地也慆慆久也零落也濛雨貌裳<lb/>
　衣平居之服也士事也枚如箸軍士所啣以止語者<lb/>
　蠋桑蟲也烝發語詞敦獨處不移之貌周公東征三<lb/>
　年而歸作此詩以勞歸士故代之言曰我徂東山久<lb/>
　而不歸既已勞矣幸而得歸中途遇雨則又苦也東<lb/>
　歸宜喜而心西悲者軍務未畢不暇内顧既得生還<lb/>
　則思家念切也衣履敝垢爰製歸裝新著冠裳不事<lb/>
　戰陣矣蓋行間之苦身親嘗之故願勿復為此也旋<lb/>
<pb n="23b"/>
　車言邁經歴田間見蠋之在桑野悲人之在車下覩<lb/>
　物傷懐也古者用車戰行載衣糧止為營衛故從軍<lb/>
　之士以車為家玩獨宿車下之詞而生還之喜離家<lb/>
　之悲三年從軍之况瘁長途露處之蕭條皆如繪矣<lb/>
我徂東山慆慆不歸我來自東零雨其濛果臝之實亦<lb/>
施于宇伊威在室蠨蛸在戸町畽鹿場熠燿宵行亦可<lb/>
畏也伊可懐也<lb/>
　賦也章首四句備述往來之苦故重言之以見感念<lb/>
<pb n="24a"/>
　之深也果臝栝樓也施蔓延也果臝野生今施于宇<lb/>
　者室久無人閑寂如野故蔓草旅生也伊威䑕婦也<lb/>
　室不掃則有之蠨蛸小蜘蛛也戸無人出入則結網<lb/>
　當之町畽舍旁隙地也無人藝種故鹿以為場熠燿<lb/>
　螢火也院落無人則終夜羣飛也田間茅屋荒蕪幽<lb/>
　隂亦可畏矣乃不畏而懐之者生長於斯雖極敝陋<lb/>
　常縈夢想也此皆其雨中車下夜闌不寐懸想之境<lb/>
　蓋軍士在外神遊於其家而有如目覩聖人在上神<lb/>
<pb n="24b"/>
　通於其心而有如身受非周公其孰能之<lb/>
我徂東山慆慆不歸我來自東零雨其濛鸛鳴于垤婦<lb/>
歎于室灑埽穹窒我征聿至有敦𤓰苦烝在栗薪自我<lb/>
不見于今三年<lb/>
　賦也鸛水鳥垤蟻封也穹窒見七月天將隂雨穴蟲<lb/>
　先知故蟻出垤而鸛就食之遂鳴於其上也行人遇<lb/>
　雨其苦尤甚故鸛鳴於垤則婦歎於室憂其夫之未<lb/>
　至而遇雨也洒埽庭内穹窒牆垣冀其夫之將至而<lb/>
<pb n="25a"/>
　接待也冀其至憂其不至而我行忽至則其喜可知<lb/>
　也行人初至覩物傷懐因見苦𤓰繫於栗薪之上而<lb/>
　曰自我之不見此於今已三年矣夫苦𤓰栗薪皆㣲<lb/>
　物也尚且感歎如此則父母妻子之團聚喜其見而<lb/>
　悲其久不見者又當何如也<lb/>
我徂東山慆慆不歸我來自東零雨其濛倉庚于飛熠<lb/>
燿其羽之子于歸皇駁其馬親結其縭九十其儀其新<lb/>
孔嘉其舊如之何<lb/>
<pb n="25b"/>
　賦也倉庚飛婚姻時也熠燿鮮明也人心喜則物有<lb/>
　光輝也黄白曰皇駵白曰駁誇其馬也悦其人則馬<lb/>
　亦可愛也縭婦人之帨也母戒女而為之施衿結帨<lb/>
　也筐篚之儀或九或十言其多也此皆新婚之禮也<lb/>
　男女及時各遂其願其新婚者固甚羙矣其舊有室<lb/>
　家者逺歸而聚首喜慶又當何如也離别之憂上亦<lb/>
　憂其憂懽㑹之樂上亦樂其樂所謂惟君子為能通<lb/>
　天下之志也<lb/>
<pb n="26a"/>
　　東山四章章十二句<lb/>
　　　東山勞歸士也詩序曰一章言其完也二章言<lb/>
　　　其思也三章言室家之望汝也四章樂男女之<lb/>
　　　得及時也君子之於人序其情而閔其勞所以<lb/>
　　　説也説以使民民忘其勞其惟東山乎朱子曰<lb/>
　　　完謂全師而歸無鋒鏑之苦思謂未至而思有<lb/>
　　　悽愴之懐至於室家望汝男女及時亦皆其心<lb/>
　　　之所願而不敢言者上之人乃先其未發而歌<lb/>
<pb n="26b"/>
　　　詠以勞苦之則其懽忻感激之情為何如哉蓋<lb/>
　　　古之勞詩皆如此其上下之際情志交孚雖家<lb/>
　　　人父子之相語無以過之此其所以維持鞏固<lb/>
　　　數十百年而無一旦土崩之患也<lb/>
既破我斧又缺我斨周公東征四國是皇哀我人斯亦<lb/>
孔之將<lb/>
　賦也隋銎曰斧方銎曰斨樵蘇之用也四國四方之<lb/>
　國也皇匡也將大也周公東征三年而歸軍士諒其<lb/>
<pb n="27a"/>
　心而不怨也故作此詩言斧破斨缺勞亦甚矣然周<lb/>
　公非為已也蓋將使四方皆歸於正則其哀我人也<lb/>
　亦大矣朱善曰戮一人而天下服則向之不正者復<lb/>
　反於正矣正四國即所以哀我人也蘇轍曰使周公<lb/>
　潔身而退以避二叔之難則其亂將及於四方如是<lb/>
　而周公亦清矣然未免於小也惟不嫌於自救哀斯<lb/>
　人之不治誅管蔡以正四方而後可以為大也<lb/>
既破我斧又缺我錡周公東征四國是吪哀我人斯亦<lb/>
<pb n="27b"/>
孔之嘉<lb/>
　賦也錡斧屬吪化也皇者正其事吪則化其心也嘉<lb/>
　有禮也以禮化之也<lb/>
既破我斧又缺我銶周公東征四國是遒哀我人斯亦<lb/>
孔之休<lb/>
　賦也銶木屬嚴粲曰不言弓矢戈矛而專言斧斨者<lb/>
　東征之役不尚殺戮若除道樵蘇則斧斨之用為多<lb/>
　也遒聚而固之也既已化之又固結之使不變也休<lb/>
<pb n="28a"/>
　息也化而固之則兵可不用矣故曰休也<lb/>
　　破斧三章章六句<lb/>
　　　詩序曰破斧羙周公也朱子曰管蔡流言以謗<lb/>
　　　周公而公以六軍之衆往而征之使其心一有<lb/>
　　　出於自私而不在於天下則撫之雖勤勞之雖<lb/>
　　　至而從役之士豈能不怨也哉今觀此詩固足<lb/>
　　　以見周公之心大公至正天下信其無一毫自<lb/>
　　　愛之私抑又以見當是之時雖披堅執銳之人<lb/>
<pb n="28b"/>
　　　亦皆能以周公之心為心而不自為一身一家<lb/>
　　　之計蓋亦莫非聖人之徒也學者於此熟玩而<lb/>
　　　有得焉則其心正大而天地之情真可見矣<lb/>
伐柯如何匪斧不克取妻如何匪媒不得<lb/>
　比也柯斧柄也克能也媒通二姓之言者也管蔡啟<lb/>
　商以間王室欲定管蔡之亂此如伐柯裁不材之木<lb/>
　也欲和庶殷之心此如娶妻合二姓之好也伐柯則<lb/>
　匪斧不克此戡亂必用兵也取妻則匪媒不得比合<lb/>
<pb n="29a"/>
　好必用禮也<lb/>
伐柯伐柯其則不逺我覯之子籩豆有踐<lb/>
　比也則法也我東人自謂也之子謂周公也籩竹器<lb/>
　豆木器踐行列整齊之貌言伐柯者必執柯以伐之<lb/>
　彼柯長短之則在此柯耳是合伐與則為一物也周<lb/>
　公之東本以兵來而舉動一凖於禮故東人之覯周<lb/>
　公者不見其干戈之維揚而但見其籩豆之有踐是<lb/>
　合兵與禮為一事也蓋周公雖以兵振其威而實以<lb/>
<pb n="29b"/>
　禮行其教故東人之畏其威者固衆而服其教者尤<lb/>
　深是陳師鞠旅之中即有過化存神之道也<lb/>
　　伐柯二章章四句<lb/>
　　　詩序曰伐柯羙周公也不尚兵而以禮為則也<lb/>
　　　衛靈公問陳於孔子孔子對曰爼豆之事則嘗<lb/>
　　　聞之矣軍旅之事未之學也夫非孔子之果未<lb/>
　　　學也以為安上治民莫善於禮以禮為國則軍<lb/>
　　　旅可不用也是故以禮止亂可以去兵不得已<lb/>
<pb n="30a"/>
　　　而用兵兵亦有禮果能以禮行兵則徳威惟畏<lb/>
　　　不戰而屈人矣孔子學爼豆於軍旅之先以禮<lb/>
　　　止兵也周公踐籩豆於軍旅之際以禮行兵也<lb/>
　　　故曰先聖後聖其揆一也<lb/>
九罭之魚鱒魴我覯之子衮衣繡裳<lb/>
　興也九罭九囊之網也鱒魴皆魚之羙者衮衣上公<lb/>
　之服繪山龍雉火宗彛於衣繡藻采黼黻於裳也言<lb/>
　布九罭之網而能獲鱒魴是漁人之幸也因三監之<lb/>
<pb n="30b"/>
　叛而得覯周公是東人之幸也極言衣裳之羙者徳<lb/>
　與服稱愛其人並愛其服也<lb/>
鴻飛遵渚公歸無所於女信處<lb/>
　興也遵循也渚小洲也鴻依水草故以遵渚為得所<lb/>
　也女東人相謂也再宿曰信成王以禮迎周公東人<lb/>
　知其將歸也故相謂曰鴻飛則遵渚矣公歸豈無所<lb/>
　乎今特於女信處而已<lb/>
鴻飛遵陸公歸不復於女信宿<lb/>
<pb n="31a"/>
　興也高平曰陸鴻離渚而遵陸將北向也季本曰雁<lb/>
　北向則經時不復矣言周公歸將留相王室而不復<lb/>
　來東也<lb/>
是以有衮衣兮無以我公歸兮無使我心悲兮<lb/>
　賦也朱子曰承上二章言周公信處信宿於此是以<lb/>
　東方有此衮衣之人願其且留於此無遽迎公以歸<lb/>
　歸則將不復來而使我心悲也<lb/>
　　九罭四章一章四句三章章三句<lb/>
<pb n="31b"/>
　　　九罭留周公也夫東方非公久居之處也東人<lb/>
　　　非不知之而又心悲者則其情有所不能已也<lb/>
　　　聖人之於人也徳化有以動其性禮教有以服<lb/>
　　　其心先得其所同然故人見而莫不悦之亦不<lb/>
　　　能言其所以然也後世循吏所居民愛所去民<lb/>
　　　思亦何以異此<lb/>
狼跋其胡載㚄其尾公孫碩膚赤舃几几<lb/>
　比也跋躐也胡頷下肉載則㚄跲也孫讓碩大膚功<lb/>
<pb n="32a"/>
　也赤舃朱履也几几安重之貌狼性奸貪前高其胡<lb/>
　以張望則後挟其尾以助力以比管蔡欲窺伺神器<lb/>
　乃挟武庚以為助也公因此被謗讓其大功避居東<lb/>
　方亦危疑之至矣而赤舃仍几几然不改其安重之<lb/>
　度也以赤舃為言者人心有感足容易動懼則喪屨<lb/>
　喜則折屐故觀赤舄之几几而寵辱不驚可知也<lb/>
狼㚄其尾載跋其胡公孫碩膚徳音不瑕<lb/>
　比也徳音令聞瑕疵也言狼既㚄尾以得力則益跋<lb/>
<pb n="32b"/>
　胡以進取以比管蔡既得商奄之助則愈起跋扈之<lb/>
　心乃流言四起而公之令聞卒未嘗少有所損蓋盛<lb/>
　徳之至而天下皆信之也程子曰周公之處已也䕫<lb/>
　䕫然存恭畏之心其存誠也蕩蕩然無顧慮之意所<lb/>
　以不失其聖而徳音不瑕也<lb/>
　　狼跋二章章四句<lb/>
　　　詩序曰狼跋羙周公也處變而不失其常也范<lb/>
　　　處義曰凡有欲之類莫不可制惟聖人無欲故<lb/>
<pb n="33a"/>
　　　天地萬物不能易也富貴貧賤死生如寒暑晝<lb/>
　　　夜相代乎前吾豈有二其心乎哉亦順受之而<lb/>
　　　已周公逺則四國流言近則成王未知而赤舄<lb/>
　　　几几不改其度非元聖其孰能若是乎<lb/>
　　豳風七篇二十七章二百三句<lb/>
　　　程元問於文中子曰敢問豳風何風也曰變風<lb/>
　　　也曰周公之際亦有變乎曰成王疑周公則風<lb/>
　　　遂變矣非周公至誠其孰能正之哉故終之以<lb/>
<pb n="33b"/>
　　　豳風言變之可正也變而克正危而克扶始終<lb/>
　　　不失其本其惟周公乎係之豳逺矣哉<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷九<lb/>
</p>
<p>
</p>
  </div>
</body>
</text>
</TEI>
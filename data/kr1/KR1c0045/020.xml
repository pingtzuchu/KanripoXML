<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷二十<lb/>
　魯頌四之四<lb/>
　　魯在禹貢徐州之域成王以封周公長子伯禽其<lb/>
　　詩四篇皆樂歌也故列於頌<lb/>
駉駉牡馬在坰之野薄言駉者有驈有皇有驪有黄以<lb/>
車彭彭思無疆思馬斯臧<lb/>
　賦也駉説文云牧馬苑也駉駉非一苑也毛𫝊曰諸<lb/>
<pb n="1b"/>
　侯六閑馬四種有良馬有戎馬有田馬有駑馬是也<lb/>
　坰地名坰之野牧所也左𫝊曰凡馬日中而出日中<lb/>
　而入是也驪馬白□曰驈黄白曰皇純黑曰驪黄騂<lb/>
　曰黄彭彭盛貌無疆思之廣也臧善也言在坰之馬<lb/>
　毛色美備駕車壮盛所以如此者由於人君之心思<lb/>
　慮廣逺無有疆域之限是以偶一思及於馬而馬遂<lb/>
　臧焉盖以仁心獲天眷不止牧馬一事已也<lb/>
駉駉牡馬在坰之野薄言駉者有騅有駓有騂有騏以<lb/>
<pb n="2a"/>
車伾伾思無期思馬斯才<lb/>
　賦也蒼白雜曰騅黄白雜曰駓赤黄曰騂青黑曰騏<lb/>
　伾伾有力貌無期久而不止也才材力也孔穎達曰<lb/>
　首章言良馬朝祀所乘故云彭彭有容也此章言戎<lb/>
　馬戎馬貴力故云伾伾有力也<lb/>
駉駉牡馬在坰之野薄言駉者有驒有駱有駵有雒以<lb/>
車繹繹思無斁思馬斯作<lb/>
　賦也青驪白鱗曰驒白馬黒鬛曰駱赤身黑鬛曰駵<lb/>
<pb n="2b"/>
　黑身白鬛曰駱繹繹不絶貌無斁深而不厭也作奮<lb/>
　起也孔穎達曰此章言田馬田獵尚疾故言繹繹善<lb/>
　走也<lb/>
駉駉牡馬在坰之野薄言駉者有駰有騢有驔有魚以<lb/>
車祛袪思無邪思馬斯徂<lb/>
　賦也隂白雜曰駰彤白雜曰騢豪骭白曰驔兩目白<lb/>
　曰魚祛袪健貌無邪思之正也徂行也常行而不疲<lb/>
　也孔頴達曰此章言駑馬主給官役故曰祛袪强健<lb/>
<pb n="3a"/>
　也<lb/>
　　駉四章章八句<lb/>
　　　駉考牧而祭馬神也定中之詩曰秉心塞淵騋<lb/>
　　　牝三千彼勸畜牧故兼言牝此閲軍實故専言<lb/>
　　　牡也其言秉心猶駉之思也塞者無邪之誠淵<lb/>
　　　則兼有無疆無期無斁之義焉言馬政而及於<lb/>
　　　思者探其本也國政之盛衰皆本於君心心不<lb/>
　　　能無思而患其有邪一涉於邪則廣而愈荒久<lb/>
<pb n="3b"/>
　　　而愈迷深而愈鑿故貴無邪也以無疆無期無<lb/>
　　　斁之思而一歸於無邪則専精以思理将睿可<lb/>
　　　作聖且神與天通矣新氣化而育庶物皆本於<lb/>
　　　此焉耕稼而五糓茂牧養而六畜蕃思中之一<lb/>
　　　端也孔子曰詩三百一言以蔽之曰思無邪盖<lb/>
　　　以三百篇中事無所不有義無所不備而原所<lb/>
　　　由作皆本於忠厚正大之心使讀之者感發其<lb/>
　　　興觀羣怨之思油然自得其性情之正由是以<lb/>
<pb n="4a"/>
　　　行於人倫而達於庶事則家道以之興盛國運<lb/>
　　　以之昌隆此實聖人删詩之本意駉之一言果<lb/>
　　　足以蔽之也<lb/>
有駜有駜駜彼乘黄夙夜在公在公明明振振鷺鷺于<lb/>
下鼓咽咽醉言舞于胥樂兮<lb/>
　賦而興也駜馬肥健貌重言有駜非一馬也乗黄来<lb/>
　燕者所乘也公燕所也明明禮文辨治也振振羣起<lb/>
　貌天子辟廱諸侯泮宫皆有水澤故鷺集焉因所見<lb/>
<pb n="4b"/>
　以起興也于下翔集以興舞也咽咽鼓節也胥相也<lb/>
　樂民之樂民亦樂其樂是相樂也<lb/>
有駜有駜駜彼乘牡夙夜在公在公飲酒振振鷺鷺于<lb/>
飛鼓咽咽醉言歸于胥樂兮<lb/>
　賦而興也乘牡馬皆牡也㑹飲者不乘牝也言飲酒<lb/>
　重在酒也勞農以酒養老亦以酒也于飛将去以興<lb/>
　歸也不醉無歸所以盡懽也醉而言歸所以成禮也<lb/>
有駜有駜駜彼乘駽夙夜在公在公載燕自今以始嵗<lb/>
<pb n="5a"/>
其有君子有榖詒孫子于胥樂兮<lb/>
　賦也青驪曰駽載燕言飲酒之禮與燕同也自今以<lb/>
　始祝之也年豐而後蜡祭故祝自今嵗為始嵗嵗皆<lb/>
　有年也飲酒所以養老故祝有齒徳者皆有善道以<lb/>
　遺子孫也願天常錫豐年願人常行善道亦可謂善<lb/>
　頌善禱矣<lb/>
　　有駜三章章九句<lb/>
　　　有駜蜡而飲酒也孟冬蜡祭勞農以休息之乃<lb/>
<pb n="5b"/>
　　　飲酒于序以養老焉禮運曰仲尼與於蜡賔則<lb/>
　　　蜡而飲酒魯固行之矣雜記曰子貢觀於蜡孔<lb/>
　　　子曰賜也樂乎對曰一國之人皆若狂賜未知<lb/>
　　　其樂孔子曰百日之蜡一日之澤非爾所知也<lb/>
　　　盖謂民終嵗勤動一日飲酒所以弛其勞也而<lb/>
　　　行禮奏樂尊爵養老弛而未嘗不張有文武之<lb/>
　　　遺意焉有駜之詩其知之矣鼓舞胥樂極飲酒<lb/>
　　　之歡而始於在公明明終於榖貽子孫酒以行<lb/>
<pb n="6a"/>
　　　禮未嘗繼以淫也好樂無荒故聖人有取焉<lb/>
思樂泮水薄采其芹魯侯戾止言觀其旂其旂笩笩鸞<lb/>
聲噦噦無小無大從公于邁<lb/>
　興而比也泮水泮宫之水也天子之學曰辟廱水周<lb/>
　環如璧諸侯之學東西南三面有水形如半璧故曰<lb/>
　泮也芹水菜也泮水采芹因所見以起興抑以比魯<lb/>
　侯之興學育材取而用之也戾至也觀其旂望之也<lb/>
　笩笩飛揚貌噦噦聲和也小謂童子大成人者也舉<lb/>
<pb n="6b"/>
　國之人不論小大皆從公而往焉盖喜公之視學而<lb/>
　樂聞其教也<lb/>
思樂泮水薄采其藻魯侯戾止其馬蹻蹻其馬蹻蹻其<lb/>
音昭昭載色載笑匪怒伊教<lb/>
　興而比也藻文草也蹻蹻盛貌其音言也昭昭詳眀<lb/>
　也載色温其容也載笑和其聲也温厚和平不怒而<lb/>
　明教之所謂循循善誘也書曰敬敷五教在寛此之<lb/>
　謂也<lb/>
<pb n="7a"/>
思樂泮水薄采其茆魯侯戾止在泮飲酒既飲㫖酒永<lb/>
錫難老順彼長道屈此羣醜<lb/>
　興而比也茆蓴菜也在泮飲酒養老也禮記曰天子<lb/>
　視學適東序釋奠於先老遂設三老五更羣老之席<lb/>
　位焉天子如是諸侯可知也永錫難老祝老者使夀<lb/>
　考也長道猶大道也羣醜謂淮夷也既飲酒之後與<lb/>
　老者謀之将順大道以伐淮夷也王制云天子将出<lb/>
　征受成于學此之謂也<lb/>
<pb n="7b"/>
穆穆魯侯敬明其徳敬慎威儀維民之則允文允武昭<lb/>
假烈祖靡有不孝自求伊祜<lb/>
　賦也允信昭眀假至祜福也言此穆穆之魯侯既敬<lb/>
　於内以自眀其徳矣又敬於外以慎威儀所以為民<lb/>
　則也教士養老信能文矣屈此羣醜又能武焉文王<lb/>
　武王魯侯之祖也今允文可至於文王允武可至於<lb/>
　武王格烈祖即所以孝周公也靡有不格則靡有不<lb/>
　孝而文敷教化武振威靈其福皆自求之矣<lb/>
<pb n="8a"/>
眀眀魯侯克眀其徳既作泮宫淮夷攸服矯矯虎臣在<lb/>
泮獻馘淑問如臯陶在泮獻囚<lb/>
　賦也眀眀即穆穆之著見也允文允武果能眀其徳<lb/>
　矣徳明則教化興而逺人慕故既作泮宫而淮夷攸<lb/>
　服也矯矯强貌馘殺而取其耳也淑善問訊也囚所<lb/>
　虜獲者王制云出征執有罪反釋奠于學以訊馘告<lb/>
　是也孔頴達曰馘者不服而殺之也故使武臣如虎<lb/>
　者獻之囚者已服之人當受辭而斷其獄故使善訊<lb/>
<pb n="8b"/>
　如臯陶者獻之司馬光曰受成獻馘皆在學者欲其<lb/>
　先禮義而後勇力也<lb/>
濟濟多士克廣徳心桓桓于征狄彼東南烝烝皇皇不<lb/>
吳不揚不告于訩在泮獻功<lb/>
　賦也廣推而大之也徳心善意也狄與逖通東南謂<lb/>
　淮夷也烝烝光明也皇皇正大也吳諠譁揚矜躁訩<lb/>
　争訟也言魯侯克明其徳以服淮夷将帥之臣皆能<lb/>
　推廣魯侯以徳服人之心故桓桓于征但使之逺處<lb/>
<pb n="9a"/>
　東南勿犯中國而已不窮兵而黷武也功成之後其<lb/>
　心光眀其事正大不諠譁不矜躁從未有争功興訟<lb/>
　以告於魯侯者第見其濟濟然羣在泮宫而各獻其<lb/>
　功盖其從公于邁受教有素故如此也<lb/>
角弓其觩束矢其搜戎車孔博徒御無斁既克淮夷孔<lb/>
淑不逆式固爾猶淮夷卒獲<lb/>
　賦也觩弓弛貌搜矢多貌斁懈也固堅獲得也上章<lb/>
　言将帥此章言士卒也成功而歸弓弛而不張矢束<lb/>
<pb n="9b"/>
　而不用戎車甚博道寛而無阻也徒御不懈守法而<lb/>
　勤事也士卒凱還勝而不驕淮夷既克亦化于善而<lb/>
　不敢違逆此皆因在學受成有善謀而能固守之是<lb/>
　以淮夷之心終為我得所謂順彼長道屈此羣醜也<lb/>
翩彼飛鴞集于泮林食我桑黮懐我好音憬彼淮夷来<lb/>
獻其琛元龜象齒大賂南金<lb/>
　比也鴞惡聲之鳥也黮桑實也鴞食之則聲變孔頴<lb/>
　達曰惡聲之鳥食桑椹而變音以比不善之人感恩<lb/>
<pb n="10a"/>
　徳而從化是也憬悟也龜尺二寸曰元龜賂遺也南<lb/>
　金荆揚之金也言鴟鴞鳥也尚能變音淮夷人也豈<lb/>
　不從化前之為逆是其迷也今之來服則其悟也悟<lb/>
　而改過是以獻琛輸誠而樂中國之教化亦如飛鴞<lb/>
　之集泮林食桑黮而懐好音也<lb/>
　　泮水八章章八句<lb/>
　　　泮水頌伯禽也明堂位云米廩有虞氏之庠也<lb/>
　　　序夏后氏之序也瞽宗殷學也頖宫周學也盖<lb/>
<pb n="10b"/>
　　　泮宫作於始封之日也費誓曰徂兹淮夷徐戎<lb/>
　　　並興書序曰魯侯伯禽宅曲阜徐夷並興東郊<lb/>
　　　不開作費誓今此詩曰既作泮宫淮夷攸服是<lb/>
　　　作泮征淮後先繼舉其為伯禽之詩無疑也泮<lb/>
　　　宫之作教士而已釋奠養老亦所以教士也訊<lb/>
　　　囚獻功於教士無與而亦於學者清兵刑之原<lb/>
　　　也當其無事固以匪怒伊教者昭訓士之徳音<lb/>
　　　及其有事即以匪怒伊教者為屈敵之長道故<lb/>
<pb n="11a"/>
　　　淮徐並興而惟敬眀其徳以格烈祖惟克明其<lb/>
　　　徳以服逺人一時任事之臣桓桓于征者克廣<lb/>
　　　徳心矯矯獻功者皆崇徳讓至於孔淑不逆之<lb/>
　　　後淮夷亦易惡而從善泮水之化逺矣<lb/>
閟宫有侐實實枚枚赫赫姜嫄其徳不回上帝是依無<lb/>
災無害彌月不遲是生后稷降之百福黍稷重穋稙稺<lb/>
菽麥奄有下國俾民稼穡有稷有黍有稻有秬奄有下<lb/>
土纘禹之緒<lb/>
<pb n="11b"/>
　賦也閟深也宫廟也閟宫者禖宫也毛𫝊曰孟仲子<lb/>
　云是禖宫也姜嫄祈子之所也侐清静也實實鞏固<lb/>
　枚枚礱宻也回邪也依眷顧也先種曰稙後種曰稺<lb/>
　奄有下國封於邰也奄有下土盡地利也禹平水土<lb/>
　稷繼播榖故曰纘禹之緒也<lb/>
后稷之孫實維大王居岐之陽實始翦商至于文武纘<lb/>
大王之緒致天之届于牧之野無貳無虞上帝臨女敦<lb/>
商之旅克咸厥功王曰叔父建爾元子俾侯于魯大啟<lb/>
<pb n="12a"/>
爾宇為周室輔<lb/>
　賦也翦伐也大王遷岐民咸歸之實開伐商之基而<lb/>
　非已有其志也届極也天命已極也貳疑虞慮也大<lb/>
　明之詩云上帝臨女無貳爾心是也敦治也咸同也<lb/>
　言武王克商而治天下皆周公同之也王成王也叔<lb/>
　父謂周公也元子魯公伯禽也啟開宇居也<lb/>
乃命魯公俾侯于東錫之山川土田附庸周公之孫荘<lb/>
公之子龍旂承祀六轡耳耳春秋匪解享祀不忒皇皇<lb/>
<pb n="12b"/>
后帝皇祖后稷享以騂犧是饗是宜降福既多周公皇<lb/>
祖亦其福女<lb/>
　賦也附庸小國也不能自達於天子而附於大國者<lb/>
　也荘公之子有二閔公短祚此僖公也龍旂承祀總<lb/>
　承上文之詞言祀后稷與周公也耳耳柔從也忒差<lb/>
　也后帝上帝也后帝后稷並言之者祀天而以稷配<lb/>
　也魯有祈榖之郊自僖公始也騂犧牲用騂牡也皇<lb/>
　祖稱周公也稷與周公皆世祀不祧故俱稱皇祖也<lb/>
<pb n="13a"/>
秋而載嘗夏而福衡白牡騂剛犧尊将将毛炰胾羮籩<lb/>
豆大房萬舞洋洋孝孫有慶俾爾熾而昌俾爾夀而臧<lb/>
保彼東方魯邦是常不虧不崩不震不騰三夀作朋如<lb/>
岡如陵<lb/>
　賦也嘗秋祭名楅衡施横木於牛角以止觸也秋用<lb/>
　而夏楅衡者夙戒也白牡周公之牲也公羊𫝊曰周<lb/>
　公用白牡魯公用騂剛是也犧尊尊作牛形而鑿其<lb/>
　背以受酒也毛炰去其毛而炮之也胾切肉也羮肉<lb/>
<pb n="13b"/>
　汁也太羮不和鉶羮和之也大房爼也眀堂位云有<lb/>
　虞氏以梡夏后氏以嶡殷以椇周以房爼是也萬舞<lb/>
　名震騰驚懼也不虧不崩言其夀也不震不騰言其<lb/>
　臧也三夀作朋者人與岡陵三者同夀如作友朋也<lb/>
公車千乘朱英緑縢二矛重弓公徒三萬貝胄朱綅烝<lb/>
徒増増戎狄是膺荆舒是懲則莫我敢承俾爾昌而熾<lb/>
俾爾夀而富黄髮台背夀胥與試俾爾昌而大俾爾耆<lb/>
而艾萬有千嵗眉夀無有<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>
<pb n="14a"/>
　賦也公車千乘大國之所出也朱英所以飾矛緑縢<lb/>
　所以約弓也公徒三萬三軍之成數也貝胄以貝飾<lb/>
　胄朱綅所以綴也増増衆也膺當也彼来而我禦之<lb/>
　也懲創也我伐而彼畏之也春秋荘公十有八年公<lb/>
　追戎于濟西所謂戎狄是膺也僖公四年春㑹諸侯<lb/>
　伐楚八月公至自伐楚榖梁𫝊曰以伐楚致大伐楚<lb/>
　也所謂荆舒是懲也黄髮台背老人之象也夀胥與<lb/>
　試言老成之人皆與為公用也書曰詢兹黄髮則罔<lb/>
<pb n="14b"/>
　所愆是也耆老艾養也言老而得所養也眉夀無害<lb/>
　久安長治也<lb/>
泰山巖巖魯邦所詹奄有龜蒙遂荒大東至于海邦淮<lb/>
夷来同莫不率從魯侯之功<lb/>
　賦也泰山魯之望也詹與瞻同龜蒙二山名春秋書<lb/>
　齊人来歸鄆讙龜隂之田論語言顓臾先王以為東<lb/>
　蒙主且在邦域之中矣所謂奄有龜蒙也荒治也大<lb/>
　東極東之國也海邦近海之邦也春秋僖公元年公<lb/>
<pb n="15a"/>
　敗邾師于偃十月敗莒師于鄫二十二年春公伐邾<lb/>
　取須句二十六年春公㑹莒子盟于向邾莒在魯東<lb/>
　而近海所謂遂荒大東至于海邦也僖公十六年冬<lb/>
　公㑹諸侯于淮地以淮淮亦與也所謂淮夷来同也<lb/>
保有鳧繹遂荒徐宅至于海邦淮夷蠻貊及彼南夷莫<lb/>
不率從莫敢不諾魯侯是若<lb/>
　賦也鳧繹二山名魯之南境也踰鳧繹則至于徐矣<lb/>
　宅居也謂徐國也春秋荘公二十六年秋公㑹宋人<lb/>
<pb n="15b"/>
　齊人伐徐僖公十四年春楚人伐徐三月公孫敖帥<lb/>
　師及諸侯之大夫救徐則徐服於魯久矣諾應也若<lb/>
　順也南方之夷徐為大徐服則淮夷南夷莫不應而<lb/>
　順之矣<lb/>
天錫公純嘏眉夀保魯居常與許復周公之宇魯侯燕<lb/>
喜令妻夀母宜大夫庶士邦國是有既多受祉黄髮兒<lb/>
齒<lb/>
　賦也常魯邑名管子小匡篇云桓公曰吾欲南伐何<lb/>
<pb n="16a"/>
　主管仲對曰以魯為主反其侵地常潛是也周公營<lb/>
　洛成王賜之許田以為朝宿之邑田美而近于鄭故<lb/>
　隠公末年鄭伯欲以祊易之而未果也桓公弑立鄭<lb/>
　挾而要之故以璧假許田魯人雖從之不願也齊桓<lb/>
　之伯也諸侯各反其侵地故僖公復取之焉常與許<lb/>
　皆失而復得故曰復周公之宇也令妻聲姜也夀母<lb/>
　成風也兒齒齒落而更生細者夀徴也<lb/>
徂徠之松新甫之柏是斷是度是尋是尺松桷有舄路<lb/>
<pb n="16b"/>
寝孔碩新廟奕奕奚斯所作孔曼且碩萬民是若<lb/>
　賦也徂徠新甫二山名八尺曰尋舄大貌路寝正寝<lb/>
　也新廟荘公之廟也奚斯公子魚也曼長碩大也新<lb/>
　廟子魚所督修其制長大于羣宫也萬民是若者廟<lb/>
　雖踰制而民心順之也終之以此者見僖公能郊天<lb/>
　禘祖而又大其禰廟也<lb/>
　　閟宫九章五章章十七句二章章八句二章章十<lb/>
　　句<lb/>
<pb n="17a"/>
　　　閟宫頌僖公也首章叙后稷也二章叙周公也<lb/>
　　　三章郊祀后稷也四章禘祀周公也五章言伐<lb/>
　　　荆楚也六章言伐邾莒七章言服徐淮八章言<lb/>
　　　復常許九章言作禰廟也凡僖公可頌之事備<lb/>
　　　言之矣至於熾昌富夀頌禱之詞層見而疊出<lb/>
　　　者盖緣僖公之前子般卒閔公弑慶父内亂季<lb/>
　　　友出奔魯之宗祀不絶如綫幸而僖公賢眀國<lb/>
　　　家乂安故詩人喜而頌之欲其修徳任賢眉夀<lb/>
<pb n="17b"/>
　　　無害以綿后稷周公魯公之祀於不替此亦臣<lb/>
　　　子忠愛無己之心故聖人有取焉<lb/>
　　魯頌四篇二十四章二百四十三句<lb/>
　商頌四之五<lb/>
　　契為舜司徒封于商至湯而有天下武王滅商封<lb/>
　　微子于宋至戴公時其大夫正考父得商頌十二<lb/>
　　篇於周大師後又亡其七焉<lb/>
猗與那與置我鞉鼓奏鼓簡簡衎我烈祖湯孫奏假綏<lb/>
<pb n="18a"/>
我思成鞉鼓淵淵嘒嘒管聲既和且平依我磬聲於赫<lb/>
湯孫穆穆厥聲庸鼓有斁萬舞有奕我有嘉客亦不夷<lb/>
懌自古在昔先民有作温恭朝夕執事有恪顧予烝嘗<lb/>
湯孫之将<lb/>
　賦也猗盛那多置陳也鞉鼓非一故言那也簡簡鼓<lb/>
　聲衎樂也烈祖有功之祖謂湯也記曰商人尚聲臭<lb/>
　味未成滌蕩其聲樂三闋然後出迎牲是也湯孫主<lb/>
　祀之時王也假與格同奏假奏樂以格神也綏安也<lb/>
<pb n="18b"/>
　思成神以思而成也鄭康成曰禮記云齋之日思其<lb/>
　居䖏思其笑語思其志意思其所樂思其所嗜齋三<lb/>
　日乃見其所為齋者祭之日入室僾然必有見乎其<lb/>
　位周旋出户肅然必有聞乎其容聲出戸而聴愾然<lb/>
　必有聞乎其歎息之聲此之謂思成是也淵淵深逺<lb/>
　也鞉鼓淵淵始奏也鼓以起樂鞉以兆鼓也嘒嘒清<lb/>
　亮也管堂下之樂與鼓應者也既和且平合衆音而<lb/>
　言之也周語曰聲應相保曰和細大不踰曰平是也<lb/>
<pb n="19a"/>
　磬玉磬也依我磬聲者堂上之樂依磬聲以為節也<lb/>
　赫盛也穆穆静也穆穆厥聲所謂奏假無言也庸鏞<lb/>
　通所以節鼓也斁間也所謂間歌也奕合也萬舞有<lb/>
　奕合樂也嘉客来助祭者也夷平懌和也樂聲和平<lb/>
　故聴者亦和平也世曰自古時曰在昔人曰先民言<lb/>
　祭祀之禮皆古人之所作也温恭者温温而恭所謂<lb/>
　恭而安也執事行禮也恪嚴肅也将進也言奏假之<lb/>
　樂執事之禮不過行古之道而望烈祖之顧予者盖<lb/>
<pb n="19b"/>
　以予湯孫也一脈相承以奉祭祀庶㡬因此来顧此<lb/>
　則思成之誠心也<lb/>
　　那一章二十二句<lb/>
　　　詩序曰那祀成湯也詳言樂者尚聲也未迎神<lb/>
　　　而奏鼓商制也兆以鞉而繼以管所謂下管鞉<lb/>
　　　鼓也依我磬聲所謂戞撃鳴球搏拊琴瑟以詠<lb/>
　　　也庸鼓有斁所謂笙鏞以間也嘉客夷懌所謂<lb/>
　　　虞賔在位羣后徳讓也執事有恪言行禮也禮<lb/>
<pb n="20a"/>
　　　以将敬樂以導和故奏樂之時雖穆穆而莫不<lb/>
　　　夷懌主於和也行禮之時雖温温而歸於有恪<lb/>
　　　主於敬也亦可謂得禮樂之情矣然而猶不可<lb/>
　　　恃也至禮無文大樂無聲必思而成之使祖宗<lb/>
　　　之靈爽實顧予之烝嘗此則精神之相通不止<lb/>
　　　進返之文已也夏忠商質於此猶可想見焉陳<lb/>
　　　際泰曰樂者聲也聲召風風召氣氣召神然懼<lb/>
　　　其雜而集焉則有湯孫之思成矣思者氣之精<lb/>
<pb n="20b"/>
　　　也鬼神非其類不至心有精氣而借聲以召之<lb/>
　　　則格者必烈祖焉顧予烝嘗以此也知此詩之<lb/>
　　　道矣<lb/>
嗟嗟烈祖有秩斯祜申錫無疆及爾斯所既載清酤賚<lb/>
我思成亦有和羮既戒既平鬷假無言時靡有争綏我<lb/>
眉夀黄耉無疆約軧錯衡八鸞鶬鶬以假以享我受命<lb/>
溥将自天降康豐年穰穰来假来饗降福無疆顧予烝<lb/>
嘗湯孫之将<lb/>
<pb n="21a"/>
　賦也秩説文云積也申重也爾謂時王也所祭所也<lb/>
　言烈祖成湯有厚積之福足以申錫於無疆是以及<lb/>
　爾今祭祀之所也酤酒也賚與也思成見上篇和羮<lb/>
　鉶羮也戒定也平五味均平也鬷中庸作奏言祭祀<lb/>
　之所獻以清酤神既飲之矣薦以和羮神既食之矣<lb/>
　主祭之人極其肅静奏假無言所謂有孚顒若也與<lb/>
　祭之人莫不齊一時靡有争所謂下觀而化也酒清<lb/>
　殽馨而人又誠敬是以神予之以夀福也約軧錯衡<lb/>
<pb n="21b"/>
　見采芑篇鶬鶬聲和也以假以享来助祭也溥廣将<lb/>
　大也穰穰多也言不止主人福夀而已四方諸侯盛<lb/>
　其車服咸来助祭則福及百辟而我之受天眷命益<lb/>
　以廣大矣且上天降康屢獲豐年則福及兆姓粢盛<lb/>
　愈備而祖考之享祀降福益以久長矣此皆思成之<lb/>
　烈祖顧予湯孫之烝嘗祖孫一脈精誠相感以致此<lb/>
　也<lb/>
　　烈祖一章二十二句<lb/>
<pb n="22a"/>
　　　烈祖祀成湯也那祼獻之樂此則受釐之詞也<lb/>
　　　合萬國之懽心以事其先王得人也降豐年之<lb/>
　　　粢盛以饗其先祖得天也而原所由致起於烈<lb/>
　　　祖之顧孫則是得人得天皆本於得親也慈孝<lb/>
　　　行於一家福禄及於天下君子是以知祭之為<lb/>
　　　義大也<lb/>
天命𤣥鳥降而生商宅殷土芒芒古帝命武湯正域彼<lb/>
四方方命厥后奄有九有商之先后受命不殆在武丁<lb/>
<pb n="22b"/>
孫子武丁孫子武王靡不勝龍旂十乘大糦是承邦畿<lb/>
千里維民所止肇域彼四海四海来假来假祈祈景員<lb/>
維河殷受命咸宜百禄是何<lb/>
　賦也𤣥鳥鳦也春分時至有娀氏女簡狄以𤣥鳥至<lb/>
　之日生契封於商故曰天命𤣥鳥降而生商也芒芒<lb/>
　大貌正治也域疆理之也九有九州也勝能勝其任<lb/>
　也大糦黍稷也契封於商其六世孫振遷于殷國始<lb/>
　大其十二世孫湯始受天命而治理四方也自湯之<lb/>
<pb n="23a"/>
　後子孫世有天下凡受天命而為后者皆能敬慎不<lb/>
　怠是以奕世相𫝊以至于今王也稱武丁者在廟故<lb/>
　稱名也稱孫子者對祖故稱孫對禰故稱子也武丁<lb/>
　之為孫子也克紹前烈凡湯之所為無不能勝其任<lb/>
　是以保世滋大盛其儀衛龍旂十乘以進粢盛也邦<lb/>
　畿王畿也止居肇開假至也祈祈多也景景山員周<lb/>
　圍也何與荷通言王畿之地其方千里四方之民莫<lb/>
　不来居故聲教四訖湯之正域四方者今肇開之外<lb/>
<pb n="23b"/>
　薄四海矣四海咸歸諸侯来至者多見王畿之地負<lb/>
　景山而周以大河仰其形勝莫不歸心是以殷之受<lb/>
　命為后者皆宜居於此以荷天禄也<lb/>
　　𤣥鳥一章二十二句<lb/>
　　　𤣥鳥武丁祫祭也祫祭自始祖以下故首言契<lb/>
　　　也契封於商言宅殷土者其後遷殷也竹書夏<lb/>
　　　帝范三十三年商侯遷於殷商侯者振也振為<lb/>
　　　有易所戕其子微興師滅有易殷復興土地日<lb/>
<pb n="24a"/>
　　　廣故曰宅殷土芒芒也魯語曰上甲微能帥契<lb/>
　　　者也故商人報焉是也微之六世孫曰天乙是<lb/>
　　　為成湯伐夏而有天下成湯曰吾甚武故曰古<lb/>
　　　帝命武湯也自湯以後多賢君伊尹訓太甲咎<lb/>
　　　單訓沃丁伊陟相太戊巫賢相祖乙盤庚渉河<lb/>
　　　復修湯政故曰商之先后受命不殆也盤庚之<lb/>
　　　後殷復衰至於武丁得傅説為相殷以復興故<lb/>
　　　曰在武丁孫子也傅説之學同於伊尹觀説命<lb/>
<pb n="24b"/>
　　　可見而髙宗伐鬼方功甚偉凡湯之舊政皆能<lb/>
　　　行之故曰武王靡不勝也孟子曰由湯至於武<lb/>
　　　丁賢聖之君六七作又曰武丁朝諸侯有天下<lb/>
　　　猶運之掌也與詩言相合矣邦畿千里景員維<lb/>
　　　河告先王以定都也商人屢遷不常厥居自契<lb/>
　　　至湯凡八遷湯始居亳自湯以後仲丁遷於隞<lb/>
　　　河亶甲居相祖乙遷於邢祖乙以後復徙河北<lb/>
　　　至於盤庚乃渉河而南都於殷從上甲微之故<lb/>
<pb n="25a"/>
　　　居然率籲衆慼未大定也武丁修徳行政四海<lb/>
　　　来假乃始定都於此而不遷則列祖在天之靈<lb/>
　　　亦必聞而喜之故於廟中歌之以妥神也<lb/>
濬哲維商長發其祥洪水芒芒禹敷下土方外大國是<lb/>
疆幅隕既長有娀方将帝立子生商<lb/>
　賦也濬深哲明長逺也芒芒無涯之貌敷布方四方<lb/>
　也外大國四夷也幅邊隕當作員圍也有娀國名契<lb/>
　之母家也将大子女也言深明祭祀之道者惟商也<lb/>
<pb n="25b"/>
　知有天下之祥發源甚長故禘其所自出之祖焉當<lb/>
　洪水芒芒之時禹敷土於四方外之大國亦皆疆理<lb/>
　如禹貢所載萊夷作牧西戎即叙之類是也禹甸之<lb/>
　幅隕既長有娀之國於此時而方大是以帝立其女<lb/>
　生契而封於商也<lb/>
𤣥王桓撥受小國是達受大國是達率履不越遂視既<lb/>
發相土烈烈海外有截<lb/>
　賦也𤣥深逺也王追稱之也桓勇撥開達通率循履<lb/>
<pb n="26a"/>
　禮越過發應也相土契之孫也烈烈光盛貌截齊也<lb/>
　言契之徳甚深逺勇於開導人而教之是以小國大<lb/>
　國皆受教而通於道且不止以言教也凡其所為必<lb/>
　循禮而不過是以起視其民莫不應而從之知行並<lb/>
　進人已兼成素王之學已開於此矣而其孫相土又<lb/>
　有盛大之功化行海外使之截然不侵不叛是以能<lb/>
　長發其祥也<lb/>
帝命不違至於湯齊湯降不遲聖敬日躋昭假遲遲上<lb/>
<pb n="26b"/>
帝是祗帝命式于九圍<lb/>
　賦也齊㑹也范處義曰天之眷命未嘗有違於商而<lb/>
　由湯之先未有可以配天者至湯而徳與命㑹是也<lb/>
　降下也不遲疾也鄭康成曰湯之下士尊賢甚疾是<lb/>
　也聖知之眀也以義制事也敬守之固也以禮制心<lb/>
　也敬義夾持則徳曰進故曰聖敬日躋也昭明也假<lb/>
　與格同感通也以其昭眀感通於人眀徳以新民也<lb/>
　遲遲不廹也徐而教之久道化成也鄭康成曰急於<lb/>
<pb n="27a"/>
　已而緩於人是也祇敬式法也上帝鑒湯之徳愛而<lb/>
　敬之故命為天子使為法於九州也<lb/>
受小球大球為下國綴旒何天之休不競不絿不剛不<lb/>
柔敷政優優百禄是遒<lb/>
　賦也球玉也小球大球小國大國所贄之玉也所謂<lb/>
　玉帛之㑹也旒冕斿綴結之也受玉以結諸侯之心<lb/>
　是下國為旒而我綴之係屬之也人心歸服則天休<lb/>
　至矣競急絿緩也優優寛裕之意遒聚也不失之急<lb/>
<pb n="27b"/>
　不失之緩不過於剛不過於柔事皆得中而寛裕布<lb/>
　之則人心愈和而百禄皆聚矣盖湯自祝網之後天<lb/>
　下歸心故修其文徳如此也<lb/>
受小共大共為下國駿厖何天之龍敷奏其勇不震不<lb/>
動不戁不竦百禄是總<lb/>
　賦也共供給也師行而小大之國皆供給之所謂兵<lb/>
　車之㑹也厖駹通馬也駿馬之良者受共以用諸侯<lb/>
　之力是下國為馬而我駿之調習之也龍寵也師之<lb/>
<pb n="28a"/>
　勝負皆由於天今荷天寵眷士卒各奏其勇則蔑不<lb/>
　勝矣震驚也戁與赧同愧也竦與悚同懼也不震所<lb/>
　謂無畏寜爾也不動所謂歸市者不止耕者不變也<lb/>
　不戁不辱之也不竦不慴之也如是則天與人歸而<lb/>
　百禄皆合矣盖湯自征葛之後民徯来蘇故布昭聖<lb/>
　武如此也<lb/>
武王載斾有䖍秉鉞如火烈烈則莫我敢曷苞有三蘖<lb/>
莫遂莫達九有有截韋顧既伐昆吾夏桀<lb/>
<pb n="28b"/>
　賦也武王湯也䖍敬也曷遏通苞本也蘖旁枝也本<lb/>
　則夏桀三蘖則韋顧昆吾也遂生達長也言湯徳已<lb/>
　至桀惡不悛於是載斾秉鉞恭行天罰仁義之師天<lb/>
　下無敵如火烈燄不可止也韋顧昆吾三國黨惡如<lb/>
　苞生蘖然九州皆已歸商與彼三蘖截然不通則莫<lb/>
　遂莫達矣是以次第滅之并夏桀亦放之也聖敬日<lb/>
　躋天徳也敷政優優王道也天徳日崇王道四達而<lb/>
　後恭行天罰則湯之所以有天下者可觀矣<lb/>
<pb n="29a"/>
昔在中葉有震且業允也天子降于卿士實維阿衡實<lb/>
左右商王<lb/>
　賦也葉世震懼業危也卿士阿衡伊尹之官號也降<lb/>
　禮下之也中葉震業殷中衰也相土烈烈而湯以七<lb/>
　十里起其中衰可知也成湯以聖武之天子而降于<lb/>
　卿士其於伊尹學焉而後臣之能下賢可知也伊尹<lb/>
　樂堯舜之道而與湯咸有一徳因佐商以有天下此<lb/>
　一代之元勲故於廟配享之也<lb/>
<pb n="29b"/>
　　長發七章一章八句四章章七句一章九句一章<lb/>
　　六句<lb/>
　　　詩序曰長發大禘也祭其始祖之所自出而以<lb/>
　　　羣廟之主及功臣配享之盖商制也史稱有娀<lb/>
　　　氏女簡狄為帝嚳妃吞燕卵而生契今此詩言<lb/>
　　　禹平水土之時有娀方大通於中國則立子生<lb/>
　　　商當在帝舜之時魯語展禽曰殷人禘舜而祖<lb/>
　　　契郊㝠而宗湯以舜為契所自出與詩言脗合<lb/>
<pb n="30a"/>
　　　則史記不足信矣自契之後獨言相土者宗有<lb/>
　　　功也竹書帝相十五年商侯相土作乘馬遂遷<lb/>
　　　于商丘乘馬者田賦也漢志曰四井為邑四邑<lb/>
　　　為丘有戎馬一匹牛三頭四丘為甸有戎馬四<lb/>
　　　匹牛十二頭甲士三人歩卒七十二人是謂乘<lb/>
　　　馬之法乘馬之法行故海外有截也契有文徳<lb/>
　　　相土有武功實基興王之業故商人祖契而祀<lb/>
　　　相土為不遷之宗也盤庚曰今予大享于先王<lb/>
<pb n="30b"/>
　　　爾祖其從與享之則商之功臣其配享者多矣<lb/>
　　　而獨言阿衡者意此詩作於沃丁之時也太甲<lb/>
　　　之子曰沃丁沃丁之時伊尹乃卒葬于亳既葬<lb/>
　　　而祔于廟以祭之也上及於始祖之所自出而<lb/>
　　　下及於有功之臣商之制禮可謂忠厚而周宻<lb/>
　　　矣故曰濬哲維商也<lb/>
撻彼殷武奮伐荆楚罙入其阻裒荆之旅有截其所湯<lb/>
孫之緒<lb/>
<pb n="31a"/>
　賦也撻疾貌殷武殷王之武也罙深裒聚也湯孫謂<lb/>
　髙宗也自盤庚之後殷復衰楚人叛之髙宗既得𫝊<lb/>
　説撻然用武奮伐其國深入其險阻使荆人裒聚之<lb/>
　衆截然不敢復動此皆髙宗之神武獨斷故曰湯孫<lb/>
　之緒也<lb/>
維女荆楚居國南鄉昔有成湯自彼氐羌莫敢不来享<lb/>
莫敢不来王曰商是常<lb/>
　賦也氐羌狄國在秦隴之西貢獻曰享世見曰王此<lb/>
<pb n="31b"/>
　荆楚聴命而諭告之也蘇軾曰言爾國雖逺亦居吾<lb/>
　國之南耳昔成湯之世雖氐羌之逺猶莫敢不来朝<lb/>
　貢曰此商之常禮也况汝荆楚曷敢不至哉郝敬曰<lb/>
　三代以前王都多在西北楚據東南地半天下王者<lb/>
　南面出治失楚則如面牆故曰維汝荆楚居國南鄉<lb/>
　言近而且要也<lb/>
天命多辟設都于禹之績嵗事来辟勿予禍適稼穡匪<lb/>
解<lb/>
<pb n="32a"/>
　賦也多辟諸侯也来辟来朝也適讁通解懈也此荆<lb/>
　楚既平而告諭諸侯也言上天命爾多辟建都邑於<lb/>
　大禹所治之地當以嵗時朝覲恪供乃職勿干予之<lb/>
　譴責但勤於民事稼穡匪懈則可以免咎矣孟子曰<lb/>
　入其疆土地闢田野治則有慶土地荒蕪則有讓是<lb/>
　勿予禍適以稼穡匪懈為本也<lb/>
天命降監下民有嚴不僭不濫不敢怠遑命于下國封<lb/>
建厥福<lb/>
<pb n="32b"/>
　賦也監視嚴威也僭賞之差也濫刑之過也遑暇也<lb/>
　言天命多辟又日降而監之甚可畏也下民雖卑上<lb/>
　天以為視聴其可畏更有甚也諸侯恪恭職守我則<lb/>
　賞罰諸侯賞不敢僭罰不敢濫夙夜不敢怠遑惟以<lb/>
　敬天勤民之道命于下國則凡設都于禹之績者皆<lb/>
　無禍適矣封建厥國不啻封建厥福也書曰其惟不<lb/>
　言言乃雍不敢荒寜嘉靖殷邦此之謂也<lb/>
商邑翼翼四方之極赫赫厥聲濯濯厥靈夀考且寜以<lb/>
<pb n="33a"/>
保我後生<lb/>
　賦也商邑王都也翼翼整飭也極表也赫赫顯盛濯<lb/>
　濯光明也夀考謂髙宗也書曰肆髙宗之享國五十<lb/>
　有九年是也言髙宗之命于下國如此則宅中御宇<lb/>
　而四方為則矣奮伐荆楚如彼則安内攘外而聲靈<lb/>
　赫濯矣又承天眷命至于夀考且天下安寜以保我<lb/>
　後世之人其功徳之髙逺如此豈可不立廟以宗祀<lb/>
　之哉<lb/>
<pb n="33b"/>
陟彼景山松柏丸丸是斷是遷方斲是䖍松桷有梴旅<lb/>
楹有閑寝成孔安<lb/>
　賦也景山在商都春秋𫝊曰湯有景亳之命是也丸<lb/>
　丸圓而直也斷截於所生之地也遷徙於所用之䖏<lb/>
　也方繩墨正之也斲斧斤削之也䖍敬其事也桷椽<lb/>
　也梴長也椽以長為善也旅衆楹柱也閑合度而不<lb/>
　過其則也寝廟中之寝也髙宗修徳行政天下咸懽<lb/>
　皆欲立廟以祀之今廟成則髙宗之神安而天下所<lb/>
<pb n="34a"/>
　以報髙宗之心亦安矣<lb/>
　　殷武六章三章章六句二章章七句一章五句<lb/>
　　　詩序曰殷武祀髙宗也天子七廟三昭三穆與<lb/>
　　　太祖之廟而七其有功徳而當祧者别立廟而<lb/>
　　　稱宗不在七廟之數也殷人祖契而宗湯自湯<lb/>
　　　以後又有三宗太甲為太宗太戊為中宗武丁<lb/>
　　　為髙宗皆不遷者也荆楚為患久矣深山大箐<lb/>
　　　綿亘無極羣夷裒聚於其中留軍屯守猝不可<lb/>
<pb n="34b"/>
　　　下撃之則遁師還則復出故平之為難也髙宗<lb/>
　　　奮然直搗長驅入其險阻而扼其要害使裒聚<lb/>
　　　之旅截然止於其所不能逃遁而亦不敢相援<lb/>
　　　故不戰而自服也荆楚既平不勤逺畧誥諭列<lb/>
　　　辟以敬天勤民保邦致治之道雖謨訓何以加<lb/>
　　　兹盖其舊學於甘盤而交修於傅説所得有深<lb/>
　　　焉者矣故能武功文徳一時並懋廟祀百世名<lb/>
　　　垂千古不亦宜乎<lb/>
<pb n="35a"/>
　　商頌五篇十六章一百五十四句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷二十<lb/>
</p>
<p>
</p>
  </div>
</body>
</text>
</TEI>
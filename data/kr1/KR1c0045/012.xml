<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十二<lb/>
　祈父之什二之四<lb/>
祈父予王之爪牙胡轉予于恤靡所止居<lb/>
　賦也祈與圻通圻父司馬也書曰圻父薄違是也爪<lb/>
　牙守衞之軍虎賁之屬也轉移恤憂也朱子曰軍士<lb/>
　怨於久役故呼祈父而告之曰予乃王之爪牙汝何<lb/>
　轉我於憂恤之地使我無所止居乎<lb/>
<pb n="1b"/>
祈父予王之爪士胡轉予于恤靡所底止<lb/>
　賦也爪士爪牙中之勇士司右之屬也底終也靡所<lb/>
　止居逺役而不得息也靡所底止久役而未有期也<lb/>
祈父亶不聰胡轉予于恤有母之尸饔<lb/>
　賦也亶誠尸主也熟食曰饔獨子無兄弟則父母饔<lb/>
　飱已專主之故曰母之尸饔也言既為爪士又係獨<lb/>
　子於法不當逺役此法人皆聞之而祈父不聞則信<lb/>
　乎其不聰矣呂祖謙曰句踐伐吳有父母老而無昆<lb/>
<pb n="2a"/>
　弟者皆遣歸魏公子無忌救趙亦令獨子無兄弟者<lb/>
　歸養則古者親老而無兄弟其當免征役必有成法<lb/>
　也<lb/>
　　祈父三章章四句<lb/>
　　　詩序曰祈父刺宣王也宣王三十九年王師敗<lb/>
　　　績於姜戎四十年料民於太原意當時戎事紛<lb/>
　　　起征役繁興而司馬非人調度無方故爪士孤<lb/>
　　　子皆逺役也朱善曰先王之制王室有故則徵<lb/>
<pb n="2b"/>
　　　諸侯之師司馬所掌以衞王宫不逺出也使王<lb/>
　　　而自棄其爪牙則不智司馬而棄王之爪牙則<lb/>
　　　不忠又使孤子不得養親則不仁一事而三失<lb/>
　　　矣<lb/>
皎皎白駒食我場苖縶之維之以永今朝所謂伊人於<lb/>
焉逍遙<lb/>
　賦也皎皎潔白貌人潔故馬亦潔也縶絆其足也維<lb/>
　繫其靷也留其人故先留其馬也伊人謂賢者也逍<lb/>
<pb n="3a"/>
　遙遊息也蘇轍曰賢人有不得志而去者其友留之<lb/>
　故於其去也猶欲其於是逍遙逍遙不事事也雖不<lb/>
　仕猶愈於去耳<lb/>
皎皎白駒食我場藿縶之維之以永今夕所謂伊人於<lb/>
焉嘉客<lb/>
　賦也藿豆葉也嘉禮也以禮留之使為客也暫客於<lb/>
　斯終當去焉然猶愈於即去也<lb/>
皎皎白駒賁然來思爾公爾侯逸豫無期慎爾優游勉<lb/>
<pb n="3b"/>
爾遁思<lb/>
　賦也賁然光采貌謝枋得曰賢人所至山川草木皆<lb/>
　有光采是也爾謂賢人也爾公爾侯謂在位者猶言<lb/>
　爾之公爾之侯也逸豫無期言日不暇給無逸豫之<lb/>
　時也慎戒也勉强止之也遁思去志也言嘉客即去<lb/>
　尚望其賁然而復來夫君臣之義無所逃也爾公爾<lb/>
　侯勤於王事逸豫無時豈可人皆勞而爾獨逸乎故<lb/>
　願爾戒之勿過於優游也抑願爾勉之强止爾遁思<lb/>
<pb n="4a"/>
　也<lb/>
皎皎白駒在彼空谷生芻一束其人如玉毋金玉爾音<lb/>
而有遐心<lb/>
　賦也駒在空谷則果去而不可留矣生芻秣駒則一<lb/>
　去而不復返矣超然世外自潔其身其人之德美如<lb/>
　玉矣雖然懷寳而迷邦其可乎不辱其身不可不公<lb/>
　其道故願毋金玉爾音也不降其志不可不憂其民<lb/>
　故願無有遐心也可謂纒綿悱惻之至矣<lb/>
<pb n="4b"/>
　　白駒四章章六句<lb/>
　　　白駒餞賢也留賢人而不得故贈之以言也夫<lb/>
　　　君子之仕也行其道也行其義也時有可為君<lb/>
　　　子行其道道即不行君子行其義故不仕於朝<lb/>
　　　可耕於野不必去也義不可留亦當緩去不必<lb/>
　　　速也即速去矣亦當復來再出而圖吾君不可<lb/>
　　　過於潔身也即不來矣猶思以道濟天下不可<lb/>
　　　果於忘世也此其意孔子知之矣孔子不得已<lb/>
<pb n="5a"/>
　　　而去魯栖栖皇皇無所遇合然天下不行孔子<lb/>
　　　之道而孔子未嘗一日不行其義其眷戀宗邦<lb/>
　　　設教洙泗於焉逍遙也周流列國三年不淹於<lb/>
　　　焉嘉客也兩至陳而三至衞非所謂賁然來思<lb/>
　　　乎憂公侯而不忍遁也退而終老矣猶刪詩書<lb/>
　　　以覺世則所謂懷之好音而無遐心也然則詩<lb/>
　　　人先得孔子之心矣<lb/>
黄鳥黄鳥無集于榖無啄我粟此邦之人不我肯穀言<lb/>
<pb n="5b"/>
旋言歸復我邦族<lb/>
　興也榖木名穀善也旋回復返也族氏族也以鳥之<lb/>
　無集于木而啄粟興人之無處異邦而旅食也我自<lb/>
　有邦我自有族此邦之人莫與我善不如歸而謀於<lb/>
　族人或有肯穀者也<lb/>
黄鳥黄鳥無集于桑無啄我粱此邦之人不可與明言<lb/>
旋言歸復我諸兄<lb/>
　興也明辨其事也智不足以知其是非而濟其緩急<lb/>
<pb n="6a"/>
　則不可與明矣諸兄族中之長者也<lb/>
黄鳥黄鳥無集于栩無啄我黍此邦之人不可與處言<lb/>
旋言歸復我諸父<lb/>
　興也處安其身也不能庇而養之則不可與處矣諸<lb/>
　父族中之尊者也<lb/>
　　黄鳥三章章七句<lb/>
　　　黄鳥刺時也有邦有族此列國之命卿大夫也<lb/>
　　　大夫失位不以其罪而託於異邦思有以明其<lb/>
<pb n="6b"/>
　　　事或依以處其身而不意其皆不可也蓋周自<lb/>
　　　夷厲以來王命不行於諸侯矣控于大邦莫我<lb/>
　　　肯穀故復我邦族將與大夫圖之也詩録黄鳥<lb/>
　　　憂世也諸侯失職而族大宗强亂端兆矣異日<lb/>
　　　者政逮大夫有以也此實世道升降之大故豈<lb/>
　　　止葛藟旄丘自傷流離已哉<lb/>
我行其野蔽芾其樗昏姻之故言就爾居爾不我畜復<lb/>
我邦家<lb/>
<pb n="7a"/>
　興而比也此申侯歸國之詩也君臣之際有所難言<lb/>
　故託為民間昏姻之辭言樗本惡木而枝葉蔽芾尚<lb/>
　可休息昏姻至戚而不相庇蔭曾樗之不如也此則<lb/>
　興也又言因昏姻之故乃就爾居欲助爾也爾不我<lb/>
　畜而使我歸家則失計矣此乃比也<lb/>
我行其野言采其蓫昏姻之故言就爾宿爾不我畜言<lb/>
歸思復<lb/>
　興而比也蓫惡菜也宿則暫於居矣言本不欲久處<lb/>
<pb n="7b"/>
　也復我邦家但復而已言歸思復則又有别圖焉故<lb/>
　思之也<lb/>
我行其野言采其葍不思舊姻求爾新特成不以富亦<lb/>
祗以異<lb/>
　興而比也葍亦惡菜也言所以不我畜者我舊姻也<lb/>
　爾又有新特焉求其新故忘其舊也曾不思舊姻之<lb/>
　成非以其家之富實以其德之異今其德如故也乃<lb/>
　舎舊而求新何哉<lb/>
<pb n="8a"/>
　　我行其野三章章六句<lb/>
　　　我行其野申侯怨幽王也周與申世為婚姻宣<lb/>
　　　王后申伯之女也有令德嘗諫王之晏起申侯<lb/>
　　　者申伯之子也其女為幽王后亦有令德觀白<lb/>
　　　華之詩可見矣成不以富亦秪以異其實録也<lb/>
　　　幽王初立申侯以申后之故留京師以翼王室<lb/>
　　　所謂婚姻之故言就爾居也幽王三年見褒姒<lb/>
　　　而嬖之生伯服遂欲廢申后及太子宜臼所謂<lb/>
<pb n="8b"/>
　　　不思舊姻求爾新特也爾不我畜王令申侯歸<lb/>
　　　也為廢后計也言歸思復申侯自欲歸也為救<lb/>
　　　宜臼計也幽王五年廢申后而立褒姒宜臼奔<lb/>
　　　申十年王求宜臼於申欲殺之申侯不與此則<lb/>
　　　言歸思復之本謀也犬戎因是入冦而西周亡<lb/>
　　　矣溯亂所自起始於舍舊而圖新原亂所從生<lb/>
　　　由於重色而輕德闗雎好德周以之興行野漁<lb/>
　　　色周以之滅衽席之上好惡一辟而禍遂至於<lb/>
<pb n="9a"/>
　　　不救可不慎哉<lb/>
秩秩斯干幽幽南山如竹苞矣如松茂矣兄及弟矣式<lb/>
相好矣無相猶矣<lb/>
　賦也秩秩齊也斯此也干岸也猶尤也此室成而祝<lb/>
　之也言此室臨水而面山水岸整齊山勢深逺楹柱<lb/>
　之多如竹之苞簷宇之密如松之茂可謂美矣其所<lb/>
　以有此美室者由於兄弟之相好而無怨尤也<lb/>
似續妣祖築室百堵西南其戸爰居爰處爰笑爰語<lb/>
<pb n="9b"/>
　賦也似嗣也此承上文言兄弟相好能繼續先人之<lb/>
　志是以大築室而多其戸欲兄弟同居聚處得以晤<lb/>
　對笑語也<lb/>
約之閣閣椓之橐橐風雨攸除鳥䑕攸去君子攸芋<lb/>
　賦也約束板也閣閣上下相承也椓築也橐橐杵聲<lb/>
　也君子統言相好之兄弟也芋寛也室廣則人心寛<lb/>
　矣凡作室者先築牆大其牆垣以除風雨而去鳥䑕<lb/>
　者君子之所託以自寛也<lb/>
<pb n="10a"/>
如跂斯翼如矢斯棘如鳥斯革如翬斯飛君子攸躋<lb/>
　賦也跂竦立也翼敬也棘急也矢行緩則枉急則直<lb/>
　也革變翬雉躋升也朱子曰言其大勢嚴正如人之<lb/>
　竦立而其恭翼翼也其廉隅整飭如矢之急而直也<lb/>
　其棟宇峻起如鳥之警而革也其簷阿華采而軒翔<lb/>
　如翬之飛而矯其翼也其堂之美如此君子之所升<lb/>
　以聽事也<lb/>
殖殖其庭有覺其楹噲噲其正噦噦其㝠君子攸寧<lb/>
<pb n="10b"/>
　賦也朱子曰殖殖平正也庭寢之前庭也覺高大而<lb/>
　直也楹柱也噲噲猶快快也正向明之處也噦噦深<lb/>
　廣之貌㝠奥窔之間也其室之美如此君子之所休<lb/>
　息以安身也<lb/>
下莞上簟乃安斯寢乃寢乃興乃占我夢吉夢維何維<lb/>
熊維羆維虺維蛇<lb/>
　賦也莞蒲席也簟竹席也羆熊屬虺蛇屬言兄弟相<lb/>
　好而築室如此則和氣致祥而家道興矣故安寢而<lb/>
<pb n="11a"/>
　得吉夢也<lb/>
大人占之維熊維羆男子之祥維虺維蛇女子之祥<lb/>
　賦也大人大卜之屬占夢之官也熊羆陽物在山而<lb/>
　强故為男子之祥虺蛇陰物穴處而弱故為女子之<lb/>
　祥<lb/>
乃生男子載寢之牀載衣之裳載弄之璋其泣喤喤朱<lb/>
芾斯皇室家君王<lb/>
　賦也半圭曰璋喤大聲也朱芾三命以上之服室家<lb/>
<pb n="11b"/>
　君王言為一家之主也此承上文言夢熊羆者果生<lb/>
　男子矣寢之於牀尊之也衣之以裳服之盛也弄之<lb/>
　以璋尚其德也其泣喤喤秉氣厚也氣之厚者其德<lb/>
　與福皆厚他日之壯也必能服其命服為一國之望<lb/>
　者也必能承其宗祀為一家之主者也<lb/>
乃生女子載寢之地載衣之裼載弄之瓦無非無儀唯<lb/>
酒食是議無父母貽罹<lb/>
　賦也裼褓也瓦紡磚也儀善罹憂也言夢虺蛇者果<lb/>
<pb n="12a"/>
　生女子矣朱子曰寢之於地卑之也衣之以褓即其<lb/>
　用而無加也弄之以瓦習其所有事也有非非婦人<lb/>
　也有善非婦人也蓋女子以順為正無非足矣有善<lb/>
　亦非吉祥可願之事也惟酒食是議而無遺父母之<lb/>
　憂則可矣易曰旡攸遂在中饋貞吉而孟子之母亦<lb/>
　曰婦人之禮精五飯冪酒漿養舅姑縫衣裳而已矣<lb/>
　故有閨門之修而無境外之志此之謂也<lb/>
　　斯干九章四章章七句五章章五句<lb/>
<pb n="12b"/>
　　　斯干考室也室成而燕飲且祝之也夫人之築<lb/>
　　　室以興家也家之興由於子孫多且賢此非可<lb/>
　　　禱祀而求也然亦未嘗不可操劵而得也夫子<lb/>
　　　孫身所生也身者父母所生也兄弟者與己同<lb/>
　　　生者也已無忝所生且厚於所同生則身之生<lb/>
　　　理全而生氣盛其所生者必賢矣是故孝弟者<lb/>
　　　萬福之原也斯干之詩美其室而祝其男賢并<lb/>
　　　祝女賢蓋男賢則能興已之家女賢并能興人<lb/>
<pb n="13a"/>
　　　之家天下之福莫大於此而必託始於相好之<lb/>
　　　兄弟且推原於似續其妣祖似續妣祖孝也兄<lb/>
　　　弟相好弟也以為必先行敦於孝弟而後能慶<lb/>
　　　衍於子孫此實興家之左劵而非頌祝之諛詞<lb/>
　　　聖人之所以錫福於天下後世也<lb/>
誰謂爾無羊三百維羣誰謂爾無牛九十其犉爾羊來<lb/>
思其角濈濈爾牛來思其耳濕濕<lb/>
　賦也黄牛黑唇曰犉三百維羣每羣三百也牛之犉<lb/>
<pb n="13b"/>
　者九十其非犉者尚多也濈濈和集也聚而不相觸<lb/>
　也濕濕潤也牛廋則耳燥肥則潤也朱子曰言牧事<lb/>
　有成而牛羊衆多也<lb/>
或降于阿或飲于池或寢或訛爾牧來思何蓑何笠或<lb/>
負其餱三十維物爾牲則具<lb/>
　賦也訛動何荷也物色也降阿飲池水草豐也或寢<lb/>
　或訛適其性也蓑笠雨具晴則荷之餱糧有餘故歸<lb/>
　猶負之也三十維物齊其色而别之每色三十也凡<lb/>
<pb n="14a"/>
　牲陽祀用騂陰祀用<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>望祀各以其方之色每色三<lb/>
　十牲無不備也<lb/>
爾牧來思以薪以蒸以雌以雄爾羊來思矜矜兢兢不<lb/>
騫不崩麾之以肱畢來既升<lb/>
　賦也粗曰薪細曰蒸雌雄禽也矜矜神健也兢兢行<lb/>
　速也騫虧崩羣疾也肱臂既盡升入牢也牧有餘閑<lb/>
　故荷蓑負餱之外又得取薪蒸搏禽獸也水草豐潔<lb/>
　牢閑修墊故牛羊皆壯健不虧不疾而且馴擾從人<lb/>
<pb n="14b"/>
　不假箠楚但以手麾之使來則畢來使升則既升也<lb/>
　可謂盡牧人之能事矣<lb/>
牧人乃夢衆維魚矣旐維旟矣大人占之衆維魚矣實<lb/>
維豐年旐維旟矣室家溱溱<lb/>
　賦也牧人乃夢牧事成而得嘉兆也衆諸物也物或<lb/>
　變為魚矣旐忽變為旟矣大人占之物變為魚可食<lb/>
　之物多也是則豐年榖熟之兆也旐郊野所建所統<lb/>
　人少旟州里所建所統人多今旐變為旟人少成多<lb/>
<pb n="15a"/>
　是則娶妻生子家口衆多之兆也蓋先王之蕃庶物<lb/>
　原所以育人民牧事成而人富庶乃實有之理而非<lb/>
　徒恍惚夢之也<lb/>
　　無羊四章章八句<lb/>
　　　無羊考牧也昔先王物土之宜以養萬民故原<lb/>
　　　隰沃衍以藝五穀林麓沮洳以蕃六畜所以盡<lb/>
　　　山澤之利而佐耕稼所不及也匪特此也六畜<lb/>
　　　之糞皆可肥田而牛羊之功更大故畜牧之家<lb/>
<pb n="15b"/>
　　　瘠土成沃禾苖必茂而且耐旱與潦雖雨𤾉偶<lb/>
　　　愆而不災是牧事成而致豐年非惟天時實人<lb/>
　　　事也一人如此則一家溱溱人人如此則天下<lb/>
　　　富庶矣禮記曰問庶人之富數畜以對周官牧<lb/>
　　　人掌牧六畜而蕃其物以供祭祀之牲牷此實<lb/>
　　　事神養人之大端不可以為細事而忽之也<lb/>
節彼南山維石巖巖赫赫師尹民具爾瞻憂心如惔不<lb/>
敢戯談國既卒斬何用不監<lb/>
<pb n="16a"/>
　興也節峻貌巖巖髙危貌赫赫顯盛貌惔焚卒猝斬<lb/>
　絶監戒也此刺平王用尹氏也言山石巖巖高危可<lb/>
　畏大師尹氏萬民所視而不稱其職其危更甚於巖<lb/>
　石使人憂心如焚又畏其威而不敢言也夫赫赫宗<lb/>
　周褒姒烕之國既猝然而斬絶矣前事不逺何為而<lb/>
　不監之哉<lb/>
節彼南山有實其猗赫赫師尹不平謂何天方薦瘥喪<lb/>
亂𢎞多民言無嘉憯莫懲嗟<lb/>
<pb n="16b"/>
　興也山之草木曰實猗長也蘇轍曰山生草木其意<lb/>
　均平故莫不猗猗其長是也山尚如此而師尹乃不<lb/>
　平其心謂之何哉薦荐通重也瘥病也憯曾懲創也<lb/>
　言厲幽之後天重降災是以四方不靖喪亂甚多民<lb/>
　皆以災害相弔而無一嘉慶之言此當事者創巨痛<lb/>
　深憂勤惕厲之時乃晏然而曾莫懲嗟則末如之何<lb/>
　矣<lb/>
尹氏大師維周之氐秉國之均四方是維天子是毗俾<lb/>
<pb n="17a"/>
民不迷不弔昊天不宜空我師<lb/>
　賦也氐本也均鈞也朱子曰均當從金所謂如泥之<lb/>
　在鈞者是也維持毗輔弔憂空窮師衆也言尹氏者<lb/>
　大師也大師上公政之本也國之樞也所以維持四<lb/>
　方者也所以輔天子使之不危導萬民使之不迷者<lb/>
　也是宜敬天之怒是宜憫人之窮縱不能上憂天變<lb/>
　亦不宜覩斯民之窮苦而又困乏之也<lb/>
弗躬弗親庶民弗信弗問弗仕勿罔君子式夷式已無<lb/>
<pb n="17b"/>
小人殆𤨏𤨏姻亞則無膴仕<lb/>
　賦也躬身任之也親自為之也問詢其言也仕試以<lb/>
　事也罔欺也君子指王也夷平已止也𤨏𤨏小貌膴<lb/>
　厚也朱子曰言尹氏委政於姻亞之小人而以其未<lb/>
　嘗問未嘗仕者欺其君也故戒之曰汝之弗躬弗親<lb/>
　庶民已不信矣其所弗問弗仕者則豈可以罔君子<lb/>
　哉當平其心視所任之人有不當者則已之無以小<lb/>
　人之故而至於危殆其國也𤨏𤨏姻亞而必皆膴仕<lb/>
<pb n="18a"/>
　則小人進矣<lb/>
昊天不傭降此鞠訩昊天不惠降此大戾君子如届俾<lb/>
民心闋君子如夷惡怒是違<lb/>
　賦也傭均鞠窮訩亂戾乖届至闋息違逺也言尹氏<lb/>
　用小人以罔君子則是天意不均而偏降此窮極之<lb/>
　亂也天心不順而故生此乖戾之人也然所以靖之<lb/>
　者亦在君子而已罔君子者尹氏而受其罔者君子<lb/>
　也欲不為所罔則必反其所為朱子曰君子無所茍<lb/>
<pb n="18b"/>
　而用其至則必躬必親而民之亂心息矣君子無所<lb/>
　偏而平其心則式夷式已而民之惡怒逺矣傷王之<lb/>
　不能也<lb/>
不弔昊天亂靡有定式月斯生俾民不寧憂心如酲誰<lb/>
秉國成不自為政卒勞百姓<lb/>
　賦也酒病曰酲成定也嚴粲曰成者紀綱法度一成<lb/>
　而不可變人主之所執持天下之所遵守是也言尹<lb/>
　氏既不弔昊天矣王用尹氏不當天心亂何由定豈<lb/>
<pb n="19a"/>
　惟不定且將日生而俾民不寧也前憂尹氏故如惔<lb/>
　今憂王故如酲也夫國有秉鈞者政之所以轉移也<lb/>
　又有秉成者政之所由一定也今之秉均者尹氏也<lb/>
　試思秉成者誰乎王秉國成乃不自為政而用尹氏<lb/>
　尹氏亦不自為政而用姻亞以致終勞我百姓也則<lb/>
　亂所由生王不得辭其責矣<lb/>
駕彼四牡四牡項領我瞻四方蹙蹙靡所騁<lb/>
　賦也項大也蹙蹙縮小之貌言王用尹氏而已不能<lb/>
<pb n="19b"/>
　正則宜去矣夫我非不能去也駕彼四牡肥健可騁<lb/>
　但顧瞻四方皆蹙蹙然無可騁之所也呂祖謙曰根<lb/>
　本病則枝葉皆瘁也<lb/>
方茂爾惡相爾矛矣既夷既懌如相醻矣<lb/>
　賦也茂盛惡怒相視懌悦也言既無所騁惟有去尹<lb/>
　氏而已夫尹氏之罪己非不正言之也王亦未嘗不<lb/>
　怒之也方其盛怒之時亦相爾矛似欲誅戮乃未幾<lb/>
　而怒平矣且心悦矣如相酬酢懽然無間矣不怒而<lb/>
<pb n="20a"/>
　不去之猶望其怒也既怒而终不能去則無望矣<lb/>
昊天不平我王不寧不懲其心覆怨其正<lb/>
　賦也言王終不去尹氏是以天心終不平也王國終<lb/>
　不寧也此皆王之心爲之也今不自懲其心而反怨<lb/>
　人之諫正則是王心之惑終不解也<lb/>
家父作誦以究王訩式訛爾心以畜萬邦<lb/>
　賦也究推訛化畜養也言不懲其心此所以訩也覆<lb/>
　怨其正則王未能究也故作此詩為王誦之望王究<lb/>
<pb n="20b"/>
　致亂之由而懲戒之懲之深而至於化焉則改心易<lb/>
　慮而萬邦從此得所矣呂祖謙曰篇終矣故窮其亂<lb/>
　本而歸之王心焉致亂者尹氏而用尹氏者則王心<lb/>
　之蔽也孟子曰人不足與適也政不足間也惟大人<lb/>
　為能格君心之非若家父者可謂有志於大人矣<lb/>
　　節南山十章六章章八句四章章四句<lb/>
　　　節南山諫平王也國既卒斬何用不監則是西<lb/>
　　　周已滅而欲東周監之也天下治亂由於用人<lb/>
<pb n="21a"/>
　　　用君子則治用小人則亂人君求治莫不欲用<lb/>
　　　君子乃卒用小人以致亂者則心之不平為之<lb/>
　　　也心不平而有所偏小人迎其偏而合之君子<lb/>
　　　矯其偏而正之人君隨其偏心以為喜怒則必<lb/>
　　　懌小人而怨君子矣是故定治亂必先審取舎<lb/>
　　　審取舎必先端好惡端好惡必先正心術正也<lb/>
　　　者中也中也者平也懲其不平始知小人之可<lb/>
　　　惡矣化其不平始知君子之可好矣是故不平<lb/>
<pb n="21b"/>
　　　謂何究致亂之本也式訛爾心清致治之原也<lb/>
　　　深識治亂之本原而後知正心誠意之外别無<lb/>
　　　修齊治平之術也<lb/>
正月繁霜我心憂傷民之訛言亦孔之將念我獨兮憂<lb/>
心京京哀我小心癙憂以痒<lb/>
　賦也正月正陽之月夏四月也訛偽將大也京京亦<lb/>
　大也癙幽痒病也此憂平王之不能興周也輔廣曰<lb/>
　正月繁霜災降於天矣訛言孔將亂起於人矣而當<lb/>
<pb n="22a"/>
　時君臣不以為憂故詩人獨憂之又自哀其小心畏<lb/>
　懼幽憂而不敢言以至於病也<lb/>
父母生我胡俾我瘉不自我先不自我後好言自口莠<lb/>
言自口憂心愈愈是以有侮<lb/>
　賦也瘉病自從也莠言似是而非也愈愈益甚之意<lb/>
　人窮則返本故呼父母而訴之也不先不後哀所生<lb/>
　之不辰也草野之間既有訛言朝廷之上又有莠言<lb/>
　忽好忽莠不由衷而但自口出此其可憂更甚於訛<lb/>
<pb n="22b"/>
　言然愈憂之則與小人愈不合矣是以不諒而反加<lb/>
　侮也<lb/>
憂心惸惸念我無禄民之無辜幷其臣僕哀我人斯于<lb/>
何從禄瞻烏爰止于誰之屋<lb/>
　賦而比也惸惸憂甚也無禄猶言不幸辜罪并俱也<lb/>
　臣僕役於人也言所以憂心愈愈者非但念己實哀<lb/>
　人也當是時幽王被弑宗周已滅東都新造國勢未<lb/>
　安周之餘民欲居故土則為臣僕於秦戎欲適諸侯<lb/>
<pb n="23a"/>
　又未知從何人而受禄如烏之羣飛不知止於誰人<lb/>
　之屋天下之可憂未有甚於此時者矣<lb/>
瞻彼中林侯薪侯蒸民今方殆視天夢夢既克有定靡<lb/>
人弗勝有皇上帝伊誰云憎<lb/>
　興也侯維皇大也上帝天之神也言瞻彼中林為薪<lb/>
　為蒸分明可見則仰視昊天實有上帝可知也朱子<lb/>
　曰民今方危殆疾痛號訴於天而視天反若夢夢然<lb/>
　若無意於分别善惡者然此特值其未定之時耳及<lb/>
<pb n="23b"/>
　其既定則未有不為天所勝者也夫天豈有所憎而<lb/>
　禍之乎福善禍滛亦自然之理而已申包胥曰人衆<lb/>
　勝天天定亦能勝人疑出於此<lb/>
謂山蓋卑為岡為陵民之訛言寧莫之懲召彼故老訊<lb/>
之占夢具曰子聖誰知烏之雌䧺<lb/>
　比而賦也山脊曰岡大阜曰陵懲戒也占夢官名具<lb/>
　俱也烏之雌䧺相似而難辨者也亦不西歸而即安<lb/>
　於東者意謂東方諸侯卑而易制耳不知謂山蓋卑<lb/>
<pb n="24a"/>
　亦有岡陵焉知必不為梗且民之訛言既孔將矣尤<lb/>
　宜戒懼乃謀國之人故老誇其知往占夢詡其知來<lb/>
　發言盈庭皆曰子聖而究其所言似是而實非如烏<lb/>
　之雌䧺未有能辨之者此則所謂莠言自口者也<lb/>
謂天蓋高不敢不局謂地蓋厚不敢不蹐維號斯言有<lb/>
倫有脊哀今之人胡為虺蜴<lb/>
　賦也局曲身也蹐累足也號長言之也倫序脊理也<lb/>
　虺蜴皆螫蟲也言人皆自聖我獨小心是以人謂天<lb/>
<pb n="24b"/>
　髙我不敢不曲身而處人謂地厚我不敢不累足而<lb/>
　行深思熟計而為斯言庶幾人克有定而民免臣僕<lb/>
　亦可謂有序而當於理矣乃今之人不我從而反侮<lb/>
　之如虺蜴之肆毒則不知其何為也<lb/>
瞻彼阪田有菀其特天之扤我如不我克彼求我則如<lb/>
不我得執我仇仇亦不我力<lb/>
　興也阪田山田也菀盛貌特獨生之苖也扤扼也仇<lb/>
　仇固執也力用也言與世不同孑然獨立乃阪田猶<lb/>
<pb n="25a"/>
　有特生之苖而天之扼我如恐不克是天心不可知<lb/>
　矣彼小人之中亦有不侮我而求之者乃當其求之<lb/>
　則如不我得及其得之羈縻甚固而終不用也是人<lb/>
　事無可望矣<lb/>
心之憂矣如或結之今兹之正胡然厲矣燎之方揚寧<lb/>
或滅之赫赫宗周褒似滅之<lb/>
　賦也正政厲虐也言天不可知人無可望故憂心如<lb/>
　結不能解也夫以事勢如此而小人猶然暴虐者將<lb/>
<pb n="25b"/>
　無謂東周新造如燎方揚必無遽滅之理不知赫赫<lb/>
　宗周褒似尚能滅之况奄奄之東周而羣小用事其<lb/>
　為滅也不難矣何為不憂之也<lb/>
終其永懷又窘陰雨其車既載乃棄爾輔載輸爾載將<lb/>
伯助予<lb/>
　比也永懷長想也陰雨泥濘也輔所以防車也輸墮<lb/>
　將請也伯或者之字也此總承上文言人謀不定厲<lb/>
　政為虐西歸之䇿徒付之長想東都之民又䧟於泥<lb/>
<pb n="26a"/>
　濘王擁虚位佐理無人此如大車既載乃棄爾輔其<lb/>
　輸爾載必也既輸而後求他人之助則嗟何及矣<lb/>
無棄爾輔員于爾輻屢顧爾僕不輸爾載終踰絶險曾<lb/>
是不意<lb/>
　比也員益也言車載將輸事不可為矣然天下無不<lb/>
　可為之事茍能無棄爾輔必有益於爾輻再能屢顧<lb/>
　爾僕必不至於輸載雖有險阻終可踰越以喻朝廷<lb/>
　之上果能用賢以圖治則滅犬戎而復宗社反覆手<lb/>
<pb n="26b"/>
　之間耳今雖東遷終當西歸而王曾不以是為意可<lb/>
　傷也<lb/>
魚在于沼亦匪克樂潛雖伏矣亦孔之炤憂心慘慘念<lb/>
國之為虐<lb/>
　比也沼池也炤明而易見也言王無意於西歸者以<lb/>
　東周為可樂也試觀大魚舎江湖而在池沼其水淺<lb/>
　狹何樂之有雖潛伏而沼然可見終受制於人耳以<lb/>
　比東都湫隘無河山之固情見勢屈必受侮於諸侯<lb/>
<pb n="27a"/>
　故憂心慘慘念國之將為人虐也<lb/>
彼有㫖酒又有嘉殽洽比其隣昏姻孔云念我獨兮憂<lb/>
心慇慇<lb/>
　賦也洽比和合也云周旋也慇慇痛也言國將為虐<lb/>
　故憂心慘痛然獨我憂之而已彼小人者方有㫖酒<lb/>
　嘉殽以和合其鄰里而周旋其姻婭如燕雀之處堂<lb/>
　曾不知禍之將及也故未號斯言之前念我獨兮既<lb/>
　號斯言之後又念我獨兮傷始終無同志之人也<lb/>
<pb n="27b"/>
佌佌彼有屋蔌蔌方有穀民今之無禄天夭是椓哿矣<lb/>
富人哀此惸獨<lb/>
　賦也佌佌小貌蔌蔌陋貌夭禍椓害哿可也言佌佌<lb/>
　然小者既有屋可居矣蔌蔌然陋者又有穀可食矣<lb/>
　惟此蚩蚩之民在西者并為臣僕在東者困於厲政<lb/>
　生既無禄天又降禍而椓害之是可哀也總而計之<lb/>
　小人以求富而生亂既亂而仍富是以無所往而不<lb/>
　可惟惸獨之民喪亂既受其苦安定不蒙其休此則<lb/>
<pb n="28a"/>
　可為痛哭流涕者也<lb/>
　　正月十三章八章章八句五章章六句<lb/>
　　　正月憂平王也幽王嬖褒姒而廢申后太子宜<lb/>
　　　臼奔申犬戎入宼弑幽王晉衛來援秦襄力戰<lb/>
　　　乃敗犬戎於是諸侯即申侯而立故太子宜臼<lb/>
　　　由是言之幽王被弑西周無主平王在申諸侯<lb/>
　　　歸心設能痛君父之仇恥哀斯民之臣僕奮然<lb/>
　　　西歸封秦襄為列侯使滅犬戎留晉侯衞侯夾<lb/>
<pb n="28b"/>
　　　輔王室則庶幾哉與宣王爭烈矣乃當時謀國<lb/>
　　　之臣[言*翕][言*翕]訿訿憚於用兵而即安於東遂使宗<lb/>
　　　周淪沒王室卑微此正月之詩人所由長號永<lb/>
　　　痛而不嫌其辭之繁也吕祖謙曰平王初立大<lb/>
　　　仇未報王略未復正君臣坐薪嘗胆之時乃茍<lb/>
　　　安於東恬然自以為安其不能中興可知也得<lb/>
　　　詩人之意矣<lb/>
十月之交朔日辛卯日有食之亦孔之醜彼月而微此<lb/>
<pb n="29a"/>
日而微今此下民亦孔之哀<lb/>
　賦也交日月之交道也月與日合為朔合於所交則<lb/>
　日為月掩故食也亥月純陰辛卯之日干支皆陰而<lb/>
　日有食之是陰極而陽傷乃變之大者故曰亦孔之<lb/>
　醜也前此月既食矣今兹日又食焉日月迭微則國<lb/>
　家危亂而民受其殃矣上悲天而下憫人所以不敢<lb/>
　自逸也<lb/>
日月告凶不用其行四國無政不用其良彼月而食則<lb/>
<pb n="29b"/>
維其常此日而食于何不臧<lb/>
　賦也言變不虛生縁政而起陽者君子之象也隂者<lb/>
　小人之象也今日月告凶不用其道而陽為陰傷則<lb/>
　是四國無政不用其良而小人陵君子也故日月之<lb/>
　食皆為天變然彼月而食陽盛陰衰乃理之常此日<lb/>
　而食陰盛陽衰則事之變此必有致之者矣於何不<lb/>
　臧問之也詩人之意以為王當思其所用之人則知<lb/>
　所以不臧之故也<lb/>
<pb n="30a"/>
<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寧不令百川沸騰山冡崒崩高岸為谷深<lb/>
谷為陵哀今之人胡憯莫懲<lb/>
　賦也寧息令時沸騰波湧也山頂曰冢岸崩故為谷<lb/>
　谷塞故為陵憯曾也言不臧致變不止日食而已時<lb/>
　當十月而雷電不息變見於上也淫雨水溢以致山<lb/>
　崩陵谷反覆災降於下也此皆小人道長女寵過盛<lb/>
　之所致凡今之人各宜恐懼修改而曾莫之懲則末<lb/>
　如之何矣<lb/>
<pb n="30b"/>
皇父卿士番維司徒家伯冡宰仲允膳夫棸子内史蹶<lb/>
維趣馬楀維師氏豔妻煽方處<lb/>
　賦也皇父家伯仲允皆字也番棸蹶楀皆氏也豔美<lb/>
　也豔妻謂褒姒也煽惑也處安也言不懲之人可指<lb/>
　而數也皇父為卿士是其首矣司徒掌邦教冢宰掌<lb/>
　邦治膳夫掌王之飲食内史掌爵禄予奪之法趣馬<lb/>
　掌馬政師氏掌司朝之得失朝廷要職皆皇父之黨<lb/>
　為之褒姒又煽惑王心而王方安焉羣小布於外嬖<lb/>
<pb n="31a"/>
　妾蠱於内嬖妾借外權以固寵羣小結内援以肆虐<lb/>
　如此而國不亡者未之有也<lb/>
抑此皇父豈曰不時胡為我作不即我謀徹我牆屋田<lb/>
卒汙萊曰予不戕禮則然矣<lb/>
　賦也時天時也作動即就徹毁卒盡也汙停水萊草<lb/>
　穢也戕害也言天變於上人亂於下其時如此皇父<lb/>
　豈曰不知乃不懲而又甚焉胡為勤我以徙并不就<lb/>
　我以謀遽毁我之牆屋荒蕪我之田畝此其戕我實<lb/>
<pb n="31b"/>
　甚而猶曰不戕下供上役禮則然矣此所謂天變於<lb/>
　上而不懲民怨於下而不恤者也<lb/>
皇父孔聖作都于向擇三有事亶侯多藏不憖遺一老<lb/>
俾守我王擇有車馬以居徂向<lb/>
　賦也向邑名在東都畿内所謂河陽也三有事三卿<lb/>
　也畿内之侯二卿今擇三卿自比於列國也亶信侯<lb/>
　維藏蓄也憖者心不欲而自强之詞徂往也言皇父<lb/>
　之惡如此而其自為謀則又甚明也擇封邑而作都<lb/>
<pb n="32a"/>
　於向為其可託以庇身也擇三卿而惟取多藏為其<lb/>
　可資以足食也又擇國中之有車馬者皆使往居於<lb/>
　向不勉留一人以守我王是明知禍亂將作而徹王<lb/>
　之衛以自衞也臣之不忠未有甚於此矣<lb/>
黽勉從事不敢告勞無罪無辜讒口囂囂下民之孽匪<lb/>
降自天噂㳫背憎職競由人<lb/>
　賦也囂囂衆也孽災也噂聚㳫重複也職主競力也<lb/>
　言皇父之不忠如此我不當從徂向也然不從則禍<lb/>
<pb n="32b"/>
　將不測故勉從之而又不敢言蓋欲留其身以為王<lb/>
　也然小人知我之勉從之也故無罪無辜而羣起讒<lb/>
　之蓋不容我之心知有王也乃知下民之災非天降<lb/>
　之皆此讒諂之人聚則面諛雷同附和背則相憎譖<lb/>
　愬交搆以致此禍也<lb/>
悠悠我里亦孔之痗四方有羡我獨居憂民莫不逸我<lb/>
獨不敢休天命不徹我不敢傚我友自逸<lb/>
　賦也悠悠長思也痗病羡餘徹均也言我既黽勉而<lb/>
<pb n="33a"/>
　徂向因思故里之人亦甚病矣有散而之四方者尚<lb/>
　可保其餘生而我獨居可憂之地不敢去也有不仕<lb/>
　而為民者皆得優游自逸而我獨在從事之班不敢<lb/>
　休也夫我之不敢去而不敢休者非好勞也時事愈<lb/>
　艱憂憫愈甚人皆好逸誰當任勞上天賦命原有不<lb/>
　均我之勞即我之命也豈敢效我友之自逸哉蘇轍<lb/>
　曰此所謂知其不可而為之者也<lb/>
　　十月之交八章章八句<lb/>
<pb n="33b"/>
　　　十月之交刺皇父也史稱幽王六年十月辛卯<lb/>
　　　朔日有食之又稱幽王三年三川皆震涇渭洛<lb/>
　　　竭岐山崩而詩稱百川沸騰蓋三年川竭六年<lb/>
　　　又因震電淫雨而水溢山崩也幽王所用之人<lb/>
　　　傳稱虢石父詩稱七人而以皇父為首蓋當時<lb/>
　　　小人甚多亦不可殫述也災異疊見羣小盈朝<lb/>
　　　豔妻煽惑王心不悟周之將亡人皆知之皇父<lb/>
　　　之作都于向亦如鄭伯友逃死之所而盡徙富<lb/>
<pb n="34a"/>
　　　民以致宿衞單弱則罪不容誅矣當是時有識<lb/>
　　　之士或逺引於四方或高蹈於山林不可謂非<lb/>
　　　保身之哲然膜視斯民而不急君父之難非仁<lb/>
　　　人之用心也故憂天憫人之士往往混跡羣小<lb/>
　　　之間崎嶇艱難以挽時事之窮雖未必有濟而<lb/>
　　　其心則已苦矣然以為苦而怨焉猶性情之薄<lb/>
　　　也十月之詩人身任其勞不以為苦而安之若<lb/>
　　　命厚之至也孔子曰君子之仕也行其義也又<lb/>
<pb n="34b"/>
　　　曰天下有道丘不與易得詩人之心矣<lb/>
浩浩昊天不駿其德降喪饑饉斬伐四國旻天疾威弗<lb/>
慮弗圖舍彼有罪既伏其辜若此無罪淪胥以鋪<lb/>
　賦也昊廣也駿大也旻仁也疾暴威怒慮思圖謀也<lb/>
　舍棄淪陷胥皆鋪遍也此從王東遷之臣傷時事而<lb/>
　作也言昊天至廣而不大其惠既降喪亂又降饑饉<lb/>
　如斬伐此四國之人也旻天至仁而今乃暴怒曾不<lb/>
　熟慮而徐圖之也如慮之而圖之彼有罪之人若褒<lb/>
<pb n="35a"/>
　姒皇父軰既已棄之而伏其辜矣今東周之君民尚<lb/>
　無罪也而使之普遍陷溺則如之何哉<lb/>
周宗既滅靡所止戾正大夫離居莫知我勩三事大夫<lb/>
莫肯夙夜邦君諸侯莫肯朝夕庶曰式臧覆出為惡<lb/>
　賦也周宗周之宗社也戾定也正大夫六官之長也<lb/>
　我從遷者自謂也勩勞也三事大夫執事之臣也言<lb/>
　西周宗社既已滅矣東周播遷尚無定局六卿之長<lb/>
　各居其邑不肯從遷故不知我之勞也從遷諸臣雖<lb/>
<pb n="35b"/>
　不離居而莫肯夙夜在公東都畿内之邦君諸侯亦<lb/>
　不肯朝夕來覲我猶望之曰庶幾閉門思過改而從<lb/>
　善乎乃有時而復出則仍然為惡乃知喪亂饑饉皆<lb/>
　由人致非昊天之不仁也<lb/>
如何昊天辟言不信如彼行邁則靡所臻凡百君子各<lb/>
敬爾身胡不相畏不畏于天<lb/>
　賦也辟言法言也此呼天而訴之也言如何乎昊天<lb/>
　也覆出為惡雖法與之言亦不信矣時事如此喪亂<lb/>
<pb n="36a"/>
　未已如彼行道無所底至也凡百君子通指諸侯大<lb/>
　夫也不知有國宜知有身既知有身而欲敬守之則<lb/>
　宜相畏而各盡其職今不相畏是不畏天也不畏天<lb/>
　豈能保其身哉辟言不信而猶忠告之詩人之厚也<lb/>
戎成不退饑成不遂曾我<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御憯憯日瘁凡百君子莫<lb/>
肯用訊聽言則答譖言則退<lb/>
　賦也遂進也<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御近侍也憯憯憂貌瘁病訊告也譖<lb/>
　讒也言西周之戎已成矣而冦賊不退東周之饑已<lb/>
<pb n="36b"/>
　成矣而年歳不遂不惟疎賤之人流離失所併近侍<lb/>
　之臣亦憂苦致病乃凡百君子當此之時猶莫肯以<lb/>
　道告君惟工於揣摩度言之而必聽者則迎合而答<lb/>
　之一聞讒譖之言則緘黙而退不敢身直其事詭隨<lb/>
　固位而不顧時事之日非庸臣誤國千古如斯矣<lb/>
哀哉不能言匪舌是出維躬是瘁哿矣能言巧言如流<lb/>
俾躬處休<lb/>
　賦也此承上文言聽言答而譖言退者彼亦有所不<lb/>
<pb n="37a"/>
　得已也不揣摩而直言王之所謂不能言者也言一<lb/>
　出口即危其身不直言而揣摩王之所謂能言者也<lb/>
　巧言如流其身乃安此其所以莫肯用訊也<lb/>
維曰于仕孔棘且殆云不可使得罪于天子亦云可使<lb/>
怨及朋友<lb/>
　賦也于往棘難殆危也言當此忠直獲罪奸諛得意<lb/>
　之時而猶欲往仕則甚難而且危何則巧言之人王<lb/>
　之所謂可使者也王云可使我云不可使則得罪于<lb/>
<pb n="37b"/>
　天子王云可使我亦云可使則朋友之離居者又怨<lb/>
　我不能直言是無術以自免也<lb/>
謂爾遷于王都曰予未有室家䑕思泣血無言不疾昔<lb/>
爾出居誰從作爾室<lb/>
　賦也爾謂朋友也䑕思猶癙憂也言朋友責善我不<lb/>
　敢辨但既知怨我則宜共出圖君乃謂爾遷于王都<lb/>
　則曰未有室家憂愁涕泣語皆痛切而究之非實情<lb/>
　也如果為無室之故昔爾出而離居之時誰為作爾<lb/>
<pb n="38a"/>
　室者離居則自作之從遷則曰不能是與巧言以悮<lb/>
　國者相去亦無幾矣<lb/>
　　雨無正<hi>雨當作兩</hi>七章二章章十句二章章八句三章<lb/>
　　章六句<lb/>
　　　兩無正傷無臣也當是時正大夫離居不從遷<lb/>
　　　也在西周者也三事大夫邦君諸侯在東周者<lb/>
　　　也在東周者覆出為惡而莫肯用訊在西周者<lb/>
　　　託言無室而實不勤王兩處皆無正人故曰兩<lb/>
<pb n="38b"/>
　　　無正也然推其無正之故則皆王之惡直言而<lb/>
　　　喜巧言有以致之乃知戎成饑成匪降自天皆<lb/>
　　　由於人成亂者臣也啟亂者用臣者也然則人<lb/>
　　　君之好惡可不慎哉<lb/>
　　祈父之什十篇六十四章四百二十六句<lb/>
　<lb/>
　<lb/>
御纂詩義折中卷十二<lb/>
</p>
<p>
</p>
  </div>
</body>
</text>
</TEI>
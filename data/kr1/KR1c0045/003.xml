<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷三<lb/>
　邶風一之三<lb/>
　　邶國名武王克商分自紂城朝歌以北謂之邶南<lb/>
　　謂之鄘東謂之衛邶不詳其始封其後并入於衛<lb/>
　　故邶風皆衛事也邶雖入衛而王朝之籍猶有邶<lb/>
　　在故太史採風其得之邶地者仍謂之邶孔子因<lb/>
　　之者不予衛之得滅邶也魏滅於晉仍存魏風亦<lb/>
<pb n="1b"/>
　　猶是也<lb/>
汎彼柏舟亦汎其流耿耿不寐如有隱憂微我無酒以<lb/>
敖以遊<lb/>
　比而賦也汎猶泛也微猶非也衛君棄君子而用小<lb/>
　人故君子憂之而賦此詩也嚴粲曰舟必有人以維<lb/>
　楫之而後有所濟今柏舟雖堅而無人維楫亦泛其<lb/>
　流而已將何所泊乎以喻國無賢人將日敗壞而無<lb/>
　所止也李樗曰仁人之所憂者國也此不可以酒觧<lb/>
<pb n="2a"/>
　亦非敖逰之所能釋也<lb/>
我心匪鑒不可以茹亦有兄弟不可以據薄言徃愬逢<lb/>
彼之怒<lb/>
　賦也鑒鏡茹度據依愬告也言鑒能度物而我心匪<lb/>
　鑒故人之情偽不能預照兄弟至親宜可憑依而不<lb/>
　度其不可是以徃愬我之憂而反逢彼之怒也鄭康<lb/>
　成曰責以兄弟之道謂同姓臣也<lb/>
我心匪石不可轉也我心匪席不可卷也威儀棣棣不<lb/>
<pb n="2b"/>
可選也<lb/>
　賦也棣棣閑習之貌選擇也言兄弟之怒我者蓋謂<lb/>
　我孤介自守必行其志而不能貶道以隨時也然我<lb/>
　自度之矣石猶可轉而我心匪石則自守者不可易<lb/>
　也席猶可卷而我心匪席則必行者不可屈也欲自<lb/>
　貶損而威儀棣棣無可擇而改者則終不能隳方以<lb/>
　為圎也<lb/>
憂心悄悄愠于羣小覯閔既多受侮不少静言思之寤<lb/>
<pb n="3a"/>
辟有摽<lb/>
　賦也悄悄憂貌羣小衆小人之在君側者覯見閔病<lb/>
　辟拊心也摽重拊之也不貶道以隨時則國事愈可<lb/>
　憂矣必自守以行志則小人愈愠怒矣羣小皆愠則<lb/>
　所以中傷而凌辱之者無所不至矣故覯閔而又受<lb/>
　侮也既多不少言小人之衆也<lb/>
日居月諸胡迭而微心之憂矣如匪澣衣静言思之不<lb/>
能奮飛<lb/>
<pb n="3b"/>
　比而賦也居諸語辭迭更微暗也日喻君月喻臣君<lb/>
　暗則無以察其臣而臣亦暗臣暗則無以輔其君而<lb/>
　君愈暗是君臣更迭而暗如日月之更迭而微故中<lb/>
　心隱憂如衣垢而不澣也如是則可以去矣顧以地<lb/>
　處親賢心憂宗國雖時不可為而終欲委曲以圗濟<lb/>
　不能恝然而奮飛也朱子曰五倫之際皆當以此為<lb/>
　法屈原不忍其憤懷沙赴水此賢者之過也賈誼曰<lb/>
　歴九州而相其君兮何必懷此都也又失之逺矣<lb/>
<pb n="4a"/>
　　柏舟五章章六句<lb/>
　　　詩序曰柏舟仁而不遇也夫以柏舟之仁人心<lb/>
　　　不轉而儀不選亦可以見信於君矣而終不遇<lb/>
　　　者以君不眀而小人蔽之也君之不眀非必闇<lb/>
　　　且弱也徃徃聰眀才武之主一念嗜好有所不<lb/>
　　　謹為小人所迎合遂不覺而用之小人既用迎<lb/>
　　　合愈巧而君子猶不轉而不卷是以君心愈疏<lb/>
　　　而小人皆愠日思所以病侮之而國遂不可為<lb/>
<pb n="4b"/>
　　　矣正風之變皆由於此也<lb/>
綠兮衣兮綠衣黄裏心之憂矣曷維其已<lb/>
　比也綠間色黄正色也間色而乃以為衣正色而反<lb/>
　以為裏以比嬖妾蒙寵而顯夫人見疏而微故心憂<lb/>
　之而不能止也<lb/>
綠兮衣兮綠衣黄裳心之憂矣曷維其亡<lb/>
　比也上曰衣下曰裳亡忘也嚴粲曰黄裏掩蔽而已<lb/>
　黄裳則失位矣謝枋得曰嫡妾易位則家不齊而國<lb/>
<pb n="5a"/>
　不治故為君憂為君之子憂而非為一身也<lb/>
綠兮絲兮女所治兮我思古人俾無訧兮<lb/>
　比也訧過也言綠本絲也而今為衣者由治絲之女<lb/>
　染織而成以喻妾本微賤而今蒙嬖寵亦由不能防<lb/>
　微杜漸以至於此因思古人當必有善全之道俾君<lb/>
　與妾皆歸於無過而傷己之不能也<lb/>
絺兮綌兮淒其以風我思古人實獲我心<lb/>
　比也淒寒也絺綌質薄故寒風入之程子曰絺綌所<lb/>
<pb n="5b"/>
　以來風是也以喻己之被掩失位亦徳有未周故生<lb/>
　䜛間因思古人厚積其徳而頑讒胥化先得我心之<lb/>
　同然當則而效之也<lb/>
　　綠衣四章章四句<lb/>
　　　詩序曰綠衣衛莊姜傷己也莊公惑於嬖妾莊<lb/>
　　　姜賢而失位乃莊姜不怨公與妾也而自傷之<lb/>
　　　綠絲女治傷己之才疎而有以致之也絺綌以<lb/>
　　　風傷己之徳薄而無以處之也可謂忠厚之至<lb/>
<pb n="6a"/>
　　　矣抑人之賢否其辨甚眀而或至於倒置者其<lb/>
　　　好惡僻也不好窈窕斯貞女見棄綠衣之夫人<lb/>
　　　所以被掩於嬖妾也不惡讒諛斯直臣見疏柏<lb/>
　　　舟之仁人所以受侮於羣小也然則人君之好<lb/>
　　　惡可不慎哉<lb/>
燕燕于飛差池其羽之子于歸逺送于野瞻望弗及泣<lb/>
涕如雨<lb/>
　興也燕燕雙燕也差池分飛也歸大歸也雙燕同飛<lb/>
<pb n="6b"/>
　而羽忽差池以興二人同處而一人逺别也之子謂<lb/>
　戴媯也莊姜無子以戴媯之子完為子莊公卒完即<lb/>
　位嬖人之子州吁弑之故戴媯大歸於陳而莊姜送<lb/>
　之也婦人之禮迎送不出門而逺送于野者有所謀<lb/>
　也<lb/>
燕燕于飛頡之頏之之子于歸逺于將之瞻望弗及佇<lb/>
立以泣<lb/>
　興也上飛曰頡下飛曰頏將送也以燕之上下相逐<lb/>
<pb n="7a"/>
　興人之彼此相送也佇立以泣者行人已逺猶不忍<lb/>
　歸故乆立以望之也<lb/>
燕燕于飛下上其音之子于歸逺送于南瞻望弗及實<lb/>
勞我心<lb/>
　興也以燕之上下而音漸逺興人之逺别而信難通<lb/>
　也送於南者陳在衛南也泣涕如雨行且泣也佇立<lb/>
　以泣止行也實勞我心止泣也不泣而勞心者所謀<lb/>
　之事未知濟否故心憂之不止傷别也<lb/>
<pb n="7b"/>
仲氏任只其心塞淵終温且惠淑慎其身先君之思以<lb/>
朂寡人<lb/>
　賦也仲氏字也戴媯乃厲媯之娣故曰仲氏也能承<lb/>
　大事曰任春秋隱公四年二月衛州吁弑其君完九<lb/>
　月衛人殺州吁于濮濮陳地也史記曰州吁弑桓公<lb/>
　自立欲伐鄭石碏因桓公之母家於陳詳為善州吁<lb/>
　至鄭郊石碏與陳侯謀因殺州吁于濮由此觀之戴<lb/>
　媯之歸陳乃石碏用陳侯以討賊之因也然則仲氏<lb/>
<pb n="8a"/>
　之所任可知矣莊姜之逺送于野其故亦可想矣仲<lb/>
　氏任此大事而莊姜知其有濟者以其心誠實而淵<lb/>
　深其身和順而謹飭又能思先君之恩則其必討嗣<lb/>
　君之賊可知也此固仲氏之能任而莊姜亦可謂知<lb/>
　人善任矣<lb/>
　　燕燕四章章六句<lb/>
　　　詩序曰燕燕衛莊姜送歸妾也州吁弑立衛人<lb/>
　　　脅従而莊姜戴媯乃能内用謀臣外結與國討<lb/>
<pb n="8b"/>
　　　賊定亂其功可謂竒矣究其所以成功未始不<lb/>
　　　本於正也任天下之事不惟其才惟其徳徳具<lb/>
　　　於身心非塞無以立本非淵無以沉幾非温無<lb/>
　　　以和衆非惠無以循理非淑無以慮善非慎無<lb/>
　　　以集成有此六者又加之以忠愛則徳全矣以<lb/>
　　　此定難何難不濟以此圗功何功不成然則人<lb/>
　　　之所以任事與夫擇人而任以事者讀燕燕之<lb/>
　　　卒章亦可以得其大凡矣<lb/>
<pb n="9a"/>
日居月諸照臨下土乃如之人兮逝不古處胡能有定<lb/>
寧不我顧<lb/>
　賦也之人謂州吁也古常也不古處不以常道相處<lb/>
　也定止其亂也州吁弑桓公將不利於莊姜故莊姜<lb/>
　憂之也言日月之明照臨下土而此人乃不以道相<lb/>
　處是亂未已也何時而能有定乎豈日月之照臨獨<lb/>
　遺我而不顧乎何為至今不定也<lb/>
日居月諸下土是冒乃如之人兮逝不相好胡能有定<lb/>
<pb n="9b"/>
寧不我報<lb/>
　賦也不相好欲相害也報善惡之應也言日月之恩<lb/>
　丕冒下土而此人乃欲相害則亂已廹也何時而能<lb/>
　有定乎豈日月之丕冒而我獨不獲為善之報乎何<lb/>
　為宜定而乆不定也<lb/>
日居月諸出自東方乃如之人兮徳音無良胡能有定<lb/>
俾也可忘<lb/>
　賦也言日朝月望皆出東方則照臨更眀矣而此人<lb/>
<pb n="10a"/>
　乃無良善之徳音是相害之意徵色𤼵聲矣何時而<lb/>
　能有定乎設能有定則無良之音我亦可以相忘蓋<lb/>
　止求一國之安而不計一身之辱也<lb/>
日居月諸東方自出父兮母兮畜我不卒胡能有定報<lb/>
我不述<lb/>
　賦也畜養述論說也言日月之盛東方自出則丕冒<lb/>
　更廣矣而我今乃遇此人將恐父母之遺體不能令<lb/>
　終矣何時而能有定乎設能有定使先君之國家獲<lb/>
<pb n="10b"/>
　安則天之報我與否亦可置之不論盖欲以身殉之<lb/>
　也<lb/>
　　日月四章章六句<lb/>
　　　日月莊姜惡州吁也太史公曰人窮則返本故<lb/>
　　　勞苦倦極未嘗不呼天也疾痛慘怛未嘗不呼<lb/>
　　　父母也莊姜之呼日月與父母盖窮之至也然<lb/>
　　　而終望定其亂者豈虚願哉當戴媯歸陳之時<lb/>
　　　定亂原有成謀事若不濟以死繼之莊姜亦有<lb/>
<pb n="11a"/>
　　　成算卒之州吁授首而衛國以安則日月父母<lb/>
　　　未嘗不鑒其誠而隂佑之焉善惡之報不誣也<lb/>
　　　正月之詩曰既克有定靡人弗勝有皇上帝伊<lb/>
　　　誰云憎為善者可以興矣<lb/>
終風且暴顧我則笑謔浪笑敖中心是悼<lb/>
　比也終風終日風也洪範曰狂恒風若是也暴疾謔<lb/>
　戲浪蕩悼傷也朱子曰莊公之為人狂蕩暴疾莊姜<lb/>
　不忍斥言故以終風且暴為比言雖其狂暴如此亦<lb/>
<pb n="11b"/>
　有顧我則笑之時但出於戲慢之意而無愛敬之誠<lb/>
　則使我不敢言而心傷之耳<lb/>
終風且霾惠然肯來莫徃莫來悠悠我思<lb/>
　比也霾雨土也惠順也朱子曰終風且霾以比莊公<lb/>
　之狂惑也雖其狂惑亦或惠然而肯來但又有莫徃<lb/>
　莫來之時則使我悠悠而思之也<lb/>
終風且曀不日有曀寤言不寐願言則嚏<lb/>
　比也風雲蔽日曰曀有又也曀而又曀以比人之狂<lb/>
<pb n="12a"/>
　惑旋開而旋蔽也嚏氣疾也疾而言願者雖疾不怨<lb/>
　所謂願言思伯甘心首疾也<lb/>
曀曀其隂虺虺其靁寤言不寐願言則懷<lb/>
　比也曀曀連日之隂也虺虺不斷之雷也以比人之<lb/>
　狂惑愈深而未已也懷親附也莊姜以為中心是悼<lb/>
　性情不合己亦有過焉是當不悼而親附之庶幾誠<lb/>
　心感通惠然常來則狂惑可開也夫暴而霾霾而曀<lb/>
　曀而隂莊公之待莊姜也愈薄悼而思思而嚏嚏而<lb/>
<pb n="12b"/>
　懷莊姜之待莊公也愈厚可謂至徳矣<lb/>
　　終風四章章四句<lb/>
　　　終風莊姜懷莊公也朱子曰此詩當在燕燕之<lb/>
　　　前是也天下無不可處之境亦無不可化之人<lb/>
　　　雖不可化不可以為難化而遂置之也是故人<lb/>
　　　倫之變知其不可奈何而安之此易為也即激<lb/>
　　　烈而以身殉亦無益也必思積誠以化之積誠<lb/>
　　　以化别無他術親愛之而已矣性情通則心移<lb/>
<pb n="13a"/>
　　　恩誼篤則神洽故化也舜之於瞽瞍文王之於<lb/>
　　　紂莊姜之於莊公皆是也晨門謂孔子曰是知<lb/>
　　　其不可而為之者與先聖後聖如出一轍矣<lb/>
擊鼔其鏜踊躍用兵土國城漕我獨南行<lb/>
　賦也鏜鼔聲踊躍懽忭之狀用兵興師也南行者衛<lb/>
　將伐鄭鄭在衛南也擊鼔踊躍想見喜兵好鬬之狀<lb/>
　故衛人怨之言軍役繁興或築土於國或築城於漕<lb/>
　而已獨南行有死亡之憂為更苦也<lb/>
<pb n="13b"/>
從孫子仲平陳與宋不我以歸憂心有忡<lb/>
　賦也春秋隱公四年宋公陳侯蔡人衛人伐鄭衛書<lb/>
　人非卿也此呼名賤之也平陳宋非事也宋殤公欲<lb/>
　除公子馮州吁與殤公同惡故糾陳蔡以助之是勞<lb/>
　民以濟惡也帥賤而師出無名又乆不歸故衛人憂<lb/>
　之也<lb/>
爰居爰處爰䘮其馬于以求之于林之下<lb/>
　賦也爰於居次處安也軍次有常處軍行有常制今<lb/>
<pb n="14a"/>
　則隨意而居擇便而處不戒而䘮馬逺求于林下師<lb/>
　乆不歸失伍離次上無節制而下有敗形也<lb/>
死生契闊與子成說執子之手與子偕老<lb/>
　賦也契合闊離也從軍者見有敗亡之形故追言其<lb/>
　南行之初與妻分别執妻之手與妻成說死生離合<lb/>
　必與偕老盖欲生還而復契有成說焉即下文所謂<lb/>
　洵也<lb/>
于嗟闊兮不我活兮于嗟洵兮不我信兮<lb/>
<pb n="14b"/>
　賦也于吁也洵約也信踐之也言從前之約如彼而<lb/>
　觀此事勢則是闊而不復契矣死而不復生矣偕老<lb/>
　之約永訣而不能踐矣盖傷心痛哭之詞也<lb/>
　　擊鼓五章章四句<lb/>
　　　詩序曰擊鼓衛人怨州吁也衆仲曰州吁阻兵<lb/>
　　　而安忍阻兵無衆安忍無親夫兵猶火也弗戢<lb/>
　　　將自焚也觀擊鼔之詩其阻兵安忍衆叛親離<lb/>
　　　之形如繪弗戢自焚原無足惜聖人存此者所<lb/>
<pb n="15a"/>
　　　以示戒也夫兵凶器戰危事也寡人之妻孤人<lb/>
　　　之子獨人父母其肝腦塗地之狀有目不忍見<lb/>
　　　也其寃痛號呼之聲有耳不忍聞也而喜軍功<lb/>
　　　而勤逺略者尚踊躍於用兵讀擊鼔之卒章亦<lb/>
　　　可以惻然止矣<lb/>
凱風自南吹彼棘心棘心夭夭母氏劬勞<lb/>
　興也南風長養故曰凱風棘心稚弱難養者也夭夭<lb/>
　少好貌衛有七子之母因家貧失養不安其室其子<lb/>
<pb n="15b"/>
　知之故感頌其母以自責也言風吹棘心而至於夭<lb/>
　夭則樂育深矣母養七子而至於長成則劬勞甚矣<lb/>
凱風自南吹彼棘薪母氏聖善我無令人<lb/>
　興也令善也言吹棘心而至於成薪則凱風至仁而<lb/>
　薪非美材有負於風養七子而至於成立則母氏聖<lb/>
　善而子無令人有愧於母也聖者明達善者賢淑事<lb/>
　莫勞於養幼子母養七子而皆能長成此必實有賢<lb/>
　淑之心又有眀達之才非溢美也<lb/>
<pb n="16a"/>
爰有寒泉在浚之下有子七人母氏勞苦<lb/>
　興也浚衛邑言寒泉猶能養人而使浚民滋益七子<lb/>
　乃不能養母而使母氏勞苦曾寒泉之不若也母養<lb/>
　子之少子養母之老當其少也母氏既劬勞於前及<lb/>
　其壯也母氏又勞苦於後是其勞未有已也蓋所以<lb/>
　自責者甚深而凡為人子者皆可以鑒矣<lb/>
睍睆黄鳥載好其音有子七人莫慰母心<lb/>
　興也𫝊曰睍睆好貌箋云睍睆以興顔色說也好音<lb/>
<pb n="16b"/>
　以興辭令順也言黄鳥尚能美其色好其音以恱人<lb/>
　七子乃不能和顔色順辭令以慰母曾黄鳥之不若<lb/>
　也母氏勞苦責其不能養口體也莫慰母心責其不<lb/>
　能養志也<lb/>
　　凱風四章章四句<lb/>
　　　詩序曰凱風美孝子也能盡孝道以慰母心而<lb/>
　　　成其志也凡子之事父臣之事君有不恱者皆<lb/>
　　　由於見君父之過而不自知其過故諫而不入<lb/>
<pb n="17a"/>
　　　諍而得罪以舜之大孝而不得於親曰父母之<lb/>
　　　不我愛於我何哉是求其過而不得宜親之不<lb/>
　　　悅也迨其後也負罪引慝夔夔齊慄瞽亦允若<lb/>
　　　由於自知其過故親信而順之也凱風之母不<lb/>
　　　安其室是亦有過焉乃七子不見親之過而惟<lb/>
　　　自責其過於是乎母心慰而已安母之志亦成<lb/>
　　　則與舜之底豫有同功矣凡為臣子者皆當以<lb/>
　　　此為法也<lb/>
<pb n="17b"/>
雄雉于飛泄泄其羽我之懷矣自詒伊阻<lb/>
　比也雄雉文眀而耿介喻君子也泄泄倦飛貌詒遺<lb/>
　阻隔也衛之君子逺仕他邦其妻思之言君子逺行<lb/>
　勞倦如雄雉之泄泄其羽而阻隔不見是可懷也又<lb/>
　自追怨言夫之阻隔我實遺之盖必其初勸夫逺仕<lb/>
　而後悔之也<lb/>
雄雉于飛下上其音展矣君子實勞我心<lb/>
　比也雉飛而下上其音喻君子之為國為民無不直<lb/>
<pb n="18a"/>
　言也此固展矣君子誠心盡職但恐上觸人君之怒<lb/>
　下招同列之嫌故實勞我心憂其得禍也<lb/>
瞻彼日月悠悠我思道之云逺曷云能來<lb/>
　賦也日月迭徃迭來君子去而不返故瞻日月而思<lb/>
　之望其來也然道之云逺曷云能來既不能來徒思<lb/>
　無益故下章贈之以言也<lb/>
百爾君子不知徳行不忮不求何用不臧<lb/>
　賦也百猶凡也言逺仕之道在於善處同列凡共仕<lb/>
<pb n="18b"/>
　者皆君子也但能無所忮害又不貪求則百爾君子<lb/>
　皆知汝之徳行而不相侵軋何所徃而不善哉朱子<lb/>
　曰憂其逺行之犯患冀其善處以自全也<lb/>
　　雄雉四章章四句<lb/>
　　　雄雉勉以徳行也居亂國事暴君直道盡言將<lb/>
　　　恐不免然欲其免而枉道緘黙乎又非君子之<lb/>
　　　所為也夫仕宦之禍不起於人君而起於同列<lb/>
　　　亦不起於同列而起於己心不能容人故疾人<lb/>
<pb n="19a"/>
　　　之所有而忮心生不能正己故恥己之所無而<lb/>
　　　求心起同列之人鄙其求而妬其忮則相與擠<lb/>
　　　之矣不忮則於人無患不求則於物無爭無可<lb/>
　　　鄙也亦無可妬禍何由作然此亦婦勉其夫故<lb/>
　　　止望其免禍也人臣事君幸而逢堯舜則為臯<lb/>
　　　陶稷契不幸而逢桀紂則為龍逢比干有所瞻<lb/>
　　　顧而託云眀哲保身大不可也然過於激烈而<lb/>
　　　有好名之念則又賢者之過矣當死當生惟義<lb/>
<pb n="19b"/>
　　　所在治世之脩身致主與亂世之殺身成仁其<lb/>
　　　道一也<lb/>
匏有苦葉濟有深渉深則厲淺則掲<lb/>
　比也匏瓠也濟渡處也行水曰渉束衣而渉曰厲褰<lb/>
　裳而渉曰掲匏者渡水之具今有苦葉尚未可用喻<lb/>
　所學之未成也濟者渡水之處今有深渉則未可濟<lb/>
　喻世途之甚險也無匏而渉則必厲掲故當詳審而<lb/>
　慎處之不可輕進也<lb/>
<pb n="20a"/>
有瀰濟盈有鷕雉鳴濟盈不濡軌雉鳴求其牡<lb/>
　比也瀰水滿貌鷕雌雉聲軌車軸也飛曰雌雄走曰<lb/>
　牝牡濟盈必濡軌而今不濡喻人之名聲洋溢而底<lb/>
　藴甚淺也雉鳴當求雄而今求牡喻人之美言招賢<lb/>
　而實引匪類也徇名而不察實聴言而誤信之則必<lb/>
　失其身矣<lb/>
雝雝鳴雁旭日始旦士如歸妻迨冰未泮<lb/>
　比也雝雝鳴雁納采之物也旭日始旦行禮之時也<lb/>
<pb n="20b"/>
　士如歸妻喻同道之君子以禮相求也迨冰未泮言<lb/>
　及時而徃從之也<lb/>
招招舟子人渉卬否人渉卬否卬須我友<lb/>
　比也舟子主渡者卬我須需也言舟子招渡人渉而<lb/>
　我否者以先渉之人非我同類故需我友而後渉以<lb/>
　喻當路之人雖亟相招苟非其人寧守道以待時不<lb/>
　可偕匪人以共事也<lb/>
　　匏有苦葉四章章四句<lb/>
<pb n="21a"/>
　　　匏有苦葉審出處也君子雖急於濟世亦不可<lb/>
　　　因急而失身故渉川者利用需言有待也所學<lb/>
　　　未成不可輕用内度之已也情偽難測不可輕<lb/>
　　　信外度之人也眀君賢相以禮相求則徃從之<lb/>
　　　所以救世也如其不然則寧不仕所以守身也<lb/>
　　　𫝊曰翹翹車乗招我以弓豈不欲徃畏我友朋<lb/>
　　　可以知此詩之義矣<lb/>
習習谷風以隂以雨黽勉同心不宜有怒采葑采菲無<lb/>
<pb n="21b"/>
以下體徳音莫違及爾同死<lb/>
　比而賦也習習和舒也谷風東風也葑蔓菁菲葍類<lb/>
　無以豈不以也下體根也葑菲之根皆可食徳音善<lb/>
　言也婦人有徳而為夫所棄故作此詩言隂陽和而<lb/>
　雨澤降如夫婦和而家道成故宜同心不宜怒也<lb/>
　采葑菲者不以花而以根如娶妻者不以色而以徳<lb/>
　婦有徳音而夫能不違則相與終身可矣此夫婦之<lb/>
　正道也<lb/>
<pb n="22a"/>
行道遲遲中心有違不逺伊邇薄送我畿誰謂荼苦其<lb/>
甘如薺宴爾新昏如兄如弟<lb/>
　賦而比也畿門限也荼苦菜薺甘菜也言黽勉同心<lb/>
　而夫怒見棄於己之初心有違矣乃已行甚遲而夫<lb/>
　送甚近是離别之際其苦如荼而夫反甘之如薺也<lb/>
　此無他故以其知有新昏之樂而遂忘去婦之悲也<lb/>
涇以渭濁湜湜其沚宴爾新昏不我屑以毋逝我梁毋<lb/>
發我笱我躬不閱遑恤我後<lb/>
<pb n="22b"/>
　比而賦也涇渭合流渭清而涇濁湜湜清貌沚渚以<lb/>
　用也梁笱所以取魚逝决發起閱容恤憂也言涇以<lb/>
　與渭合流而愈見濁若别出之渚未嘗不澄清也我<lb/>
　以新人相形而始見絀若自具之徳未始不可用也<lb/>
　今既不容我之身尚望勿廢我之事如梁笱之類勿<lb/>
　逝勿發可也然我躬不容而何暇憂我後哉亦任之<lb/>
　而已忠臣去國不憂其身之廢而惜其功之無成亦<lb/>
　猶是也<lb/>
<pb n="23a"/>
就其深矣方之舟之就其淺矣泳之游之何有何亡黽<lb/>
勉求之凡民有䘮匍匐救之<lb/>
　比而賦也方桴舟船也潛行曰泳浮水曰游匍匐手<lb/>
　足並行也深方舟淺泳游詳審其事之難易而各盡<lb/>
　心以處之也有求多亡求有不計其家之有亡而皆<lb/>
　盡力以求之也既能持家而匍匐救䘮兼能睦鄰婦<lb/>
　徳亦可謂無虧矣<lb/>
不我能慉反以我為讎既阻我徳賈用不售昔育恐育<lb/>
<pb n="23b"/>
鞠及爾顛覆既生既育比予于毒<lb/>
　賦也慉養既盡阻却育生鞠窮也承上章而言我之<lb/>
　徳如此乃不慉而反以為讎者由於好色而不好徳<lb/>
　故舉我之徳而盡却之如彼賈人貨雖良而不見售<lb/>
　也夫昔日持家睦鄰相與為生者恐生計有窮及爾<lb/>
　顛覆原為爾非為我也今爾既因我而生育不鞠何<lb/>
　為比我于毒而欲棄之乎免死狗烹鳥盡弓藏千古<lb/>
　有同慨矣<lb/>
<pb n="24a"/>
我有㫖蓄亦以御冬宴爾新昏以我御窮有洸有潰既<lb/>
詒我肄不念昔者伊余來塈<lb/>
　比而賦也㫖蓄鹹菜也御禦也洸武貌潰怒貌既盡<lb/>
　詒遺肄勞塈息也新婦三月而後執婦功故初昏言<lb/>
　息也言我有㫖蓄原以禦冬月之乏至春夏則不食<lb/>
　矣今爾新昏以我禦窮時之苦至安樂則棄之矣有<lb/>
　洸有潰怒之也既詒我肄勞之也怒而勞之所以速<lb/>
　其去也曾不念昔初昏之時乃伊迎余而來息乎何<lb/>
<pb n="24b"/>
　為有初無終也盖今雖見棄而不忘昔日之恩欲夫<lb/>
　追維而或生悔悟之意也亦可悲矣<lb/>
　　谷風六章章八句<lb/>
　　　詩序曰谷風刺夫婦失道也婦之事夫徳與色<lb/>
　　　而已色不可强而為徳可勉而至夫輕色而重<lb/>
　　　徳則貌陋者恐見憎而益脩徳皆有刑于之好<lb/>
　　　色衰者以年髙而徳彌邵亦獲偕老之慶此聖<lb/>
　　　人之教所以通人倫之窮而平天地之憾也若<lb/>
<pb n="25a"/>
　　　不知好徳而惟慕其色則無色者固無由見憐<lb/>
　　　於前即有色者亦不能不衰於後以新間舊以<lb/>
　　　妾陵嫡家國之禍不可勝言矣故闗雎好徳足<lb/>
　　　以保天下谷風好色并不能保其妻孰得孰失<lb/>
　　　何去何從必有能辨之者詩可以觀不益信哉<lb/>
式微式微胡不歸微君之故胡為乎中露<lb/>
　賦也式𤼵語辭式微之微猶衰也微君之微猶非也<lb/>
　中露野處也黎侯為狄所逐乆寓於衛其臣激而勸<lb/>
<pb n="25b"/>
　之也曰衰微甚矣何為而不歸為君之故也吾君失<lb/>
　國之故因狄侵廹故相從以求復不然何為處於中<lb/>
　露夫臣以君之故而中露則君宜自思其故不可乆<lb/>
　在草莽也<lb/>
式微式微胡不歸微君之躬胡為乎泥中<lb/>
　賦也又言衰微甚矣而不歸者為君之躬也吾君現<lb/>
　在之躬尚有可為故相從以圖興不然何為處於泥<lb/>
　中泥中汚辱也夫臣以君之躬而泥中則君宜自重<lb/>
<pb n="26a"/>
　其躬不可乆辱泥塗也<lb/>
　　式微二章章四句<lb/>
　　　詩序曰式微黎侯寓於衛其臣勸以歸也夫主<lb/>
　　　憂臣辱主辱臣死君已失國而尚憚中露泥中<lb/>
　　　之辱乎所以言此者激其君以有為也失國必<lb/>
　　　有其故得國惟視其躬狄人侵之可以暫避狄<lb/>
　　　人既去原可復歸躬有失徳雖安亦危躬無失<lb/>
　　　徳雖亡可存不自奮而碌碌因人非丈夫也故<lb/>
<pb n="26b"/>
　　　言君之故與躬以諷之其存君興國不忘欲返<lb/>
　　　言短而意則長矣非不甘其辱而有所怨也<lb/>
旄丘之葛兮何誕之節兮叔兮伯兮何多日也<lb/>
　興也旄丘地名誕長也叔伯同姓之稱也黎侯寓衛<lb/>
　而衛人不恤故因時物以起興言旄丘之葛何其節<lb/>
　之長也叔伯不救何其日之多也怪而嘆之也<lb/>
何其處也必有與也何其久也必有以也<lb/>
　賦也處安處也與與國也以他故也承上章而言多<lb/>
<pb n="27a"/>
　日則安處久矣何其處也意必有與國而俟其來也<lb/>
　何其久也意必有他故而不能來也不遽怨而曲諒<lb/>
　之厚之至也<lb/>
狐裘蒙戎匪車不東叔兮伯兮靡所與同<lb/>
　賦也蒙戎雜亂之貌黎在衛西黎人來衛是車東也<lb/>
　賦葛而又賦裘追計之也言當狐裘蒙戎之時我已<lb/>
　無車不東今裘易而葛長終於不救者非有與而有<lb/>
　以乃叔伯之中無與我同心者耳鄒泉曰靡所與同<lb/>
<pb n="27b"/>
　者謂我有亡國之憂而彼無恤患之意我有恢復之<lb/>
　志而彼無拯救之心也<lb/>
瑣兮尾兮流離之子叔兮伯兮褎如充耳<lb/>
　賦也瑣凟告也尾追隨也流離寄寓也褎笑貌耳聾<lb/>
　之人恒多笑也言我瑣凟而尾隨者以流離失所情<lb/>
　廹相求而衛之君臣乃褎然如塞耳而無聞則末如<lb/>
　之何也朱公遷曰一章怪之二章疑之三章微諷之<lb/>
　四章直責之式微處困而思奮旄丘責人而不刻可<lb/>
<pb n="28a"/>
　謂賢矣<lb/>
　　旄丘四章章四句<lb/>
　　　旄丘黎人責衛也王制屬有長連有帥卒有正<lb/>
　　　州有伯天子端拱方伯旬宣講信脩睦救災恤<lb/>
　　　患所以戢强暴而安弱小也黎與衛鄰為狄所<lb/>
　　　滅而衛人不救既無恤患睦鄰之義兼有唇亡<lb/>
　　　齒寒之憂異日者衛亦為狄所滅賴齊桓而後<lb/>
　　　存衛不救黎而亡齊桓救衛而覇得失之際可<lb/>
<pb n="28b"/>
　　　以觀矣春秋之作也桓莊以前傷天下之無王<lb/>
　　　襄昭以後傷天下之無覇與旄丘有同慨焉聖<lb/>
　　　人之惡强暴而思戢之哀弱小而欲安之無所<lb/>
　　　不致意也<lb/>
簡兮簡兮方將萬舞日之方中在前上處<lb/>
　賦也簡擇也萬者舞之總名上處前列也衛之賢者<lb/>
　隱於伶官衛君不識不能簡用君子傷之而作是詩<lb/>
　言擇人而充舞列久暴於日中而不之恤也<lb/>
<pb n="29a"/>
碩人俁俁公庭萬舞有力如虎執轡如組<lb/>
　賦也碩大也俁俁魁偉之貌轡馬韁組絲縧也力能<lb/>
　御馬則轡柔如組矣言賢人與選而舞於公庭觀其<lb/>
　軀幹壯大知其有力如虎若使之馳驅王事自能馴<lb/>
　調六馬執轡如組矣序曰衛之賢人仕於伶官皆可<lb/>
　以承事王者是也<lb/>
左手執籥右手秉翟赫如渥赭公言錫爵<lb/>
　賦也籥管翟羽也赫赤貌渥厚赭丹也錫爵賜酒也<lb/>
<pb n="29b"/>
　言此有力如虎之人不使之執轡乃使之執籥秉翟<lb/>
　用違其才矣然其顔色之充揚不可掩也衛君即不<lb/>
　能知力之如虎亦當竒其貌之渥丹乃止言賜酒則<lb/>
　是終以伶人待之矣但知於人中簡舞不能於舞中<lb/>
　簡人可慨也<lb/>
山有榛隰有苓云誰之思西方美人彼美人兮西方之<lb/>
人兮<lb/>
　興也榛似栗而小苓菌也西方美人西周之聖王也<lb/>
<pb n="30a"/>
　言山尚有榛隰尚有苓而四海之大乃無用賢之君<lb/>
　則不得不思西周之聖王矣以斯人而當文武之時<lb/>
　自當充奔走禦侮之選其執轡如組不虚也乃美人<lb/>
　處於西方而不能再覩則斯人亦終於伶官而不復<lb/>
　見用矣豈不深可慨哉<lb/>
　　簡兮四章三章章四句一章六句<lb/>
　　　詩序曰簡兮刺不用賢也夫賢才難得也幸而<lb/>
　　　有之又使之屈於下僚屈於下僚其君非不見<lb/>
<pb n="30b"/>
　　　之也又不能察識而泛泛視之則終屈而不得<lb/>
　　　伸矣賢人常有而用賢之君不常有君能用賢<lb/>
　　　則舉賢於上位而天下興得人之頌君不用賢<lb/>
　　　則棄賢於下僚而朝廷有無人之憂是以人君<lb/>
　　　每思借才於異代而賢人君子又慨想古之眀<lb/>
　　　王是誰之責哉<lb/>
毖彼泉水亦流于淇有懷于衛靡日不思孌彼諸姬聊<lb/>
與之謀<lb/>
<pb n="31a"/>
　興也毖泉始出也淇衛國水名孌好貌諸姬謂娣姪<lb/>
　也衛女嫁於諸侯父母終思歸寧而不得故作此詩<lb/>
　言泉水尚流於淇而已乃不歸於衛故無日不思進<lb/>
　諸姬而與之謀為歸衛之計也<lb/>
出宿于泲飲餞于禰女子有行遠父母兄弟問我諸姑<lb/>
遂及伯姊<lb/>
　賦也泲禰皆地名自衛來時所經之處也餞送行也<lb/>
　此必諸姬之中有以父母殁不得寧兄弟告之者故<lb/>
<pb n="31b"/>
　言我始嫁之時宿泲餞禰父母兄弟皆逺之焉思父<lb/>
　母亦思兄弟寧父母獨不可寧兄弟乎此事當問我<lb/>
　諸姑與伯姊也夫之母婦謂之姑諸姑伯母叔母也<lb/>
　夫之女兄婦謂之姊伯姊年長者也盖以諸姬為少<lb/>
　不更事欲詢於尊長以定謀也<lb/>
出宿于干飲餞于言載脂載舝還車言邁遄臻于衛不<lb/>
瑕有害<lb/>
　賦也干言皆地名適衛所經之處也脂膏舝軸遄速<lb/>
<pb n="32a"/>
　臻至瑕何也此問姑姊之詞也言來時宿餞而來歸<lb/>
　時亦宿餞而歸膏塗車軸不日即至此亦何害於理<lb/>
　而云不可乎<lb/>
我思肥泉兹之永歎思須與漕我心悠悠駕言出遊以<lb/>
寫我憂<lb/>
　賦也肥泉衛水須漕衛邑也此必姑姊皆以為不可<lb/>
　而遂止也止而不歸故思而永歎又思須漕而出遊<lb/>
　亦不過心之悠悠而非實有其事也抑言寫憂是心<lb/>
<pb n="32b"/>
　有憂也此必有不得不歸之事故憂而思之越禮而<lb/>
　謀歸然卒於不歸則所謂𤼵乎情而止乎禮也<lb/>
　　泉水四章章六句<lb/>
　　　詩序曰泉水衛女思歸也先王緣人情而制禮<lb/>
　　　有順而導之者有逆而止之者順其情而行之<lb/>
　　　易逆其情而止之難泉水抑其難己之情而卒<lb/>
　　　止乎禮以此為法則内之可以克己外之可以<lb/>
　　　坊民抑謀及於人事之師也書曰詢謀僉同又<lb/>
<pb n="33a"/>
　　　曰尚猷詢兹黄髪則罔所愆泉水之謀於諸姬<lb/>
　　　詢僉同也問姑及姊詢黄髪也卒從其言而不<lb/>
　　　歸舎己從人也能盡人之言擇善而從之以此<lb/>
　　　為法則内之可以進徳外之可以崇功然則泉<lb/>
　　　水之為教亦多矣<lb/>
出自北門憂心殷殷終窶且貧莫知我艱已焉哉天實<lb/>
為之謂之何哉<lb/>
　賦也此衛大夫困於行役之詩也出自北門與我入<lb/>
<pb n="33b"/>
　自外相應言出自内也自内出外承王事也憂心殷<lb/>
　殷非憂事也憂所以辦事也凡辦事者必需財窶則<lb/>
　不能為禮無出外之具矣而且貧無以自給有内顧<lb/>
　之憂矣艱難如此而君相皆莫之知將終於貧窶而<lb/>
　無展布之日也已焉哉决詞也不復有他望也天實<lb/>
　為之不敢尤人而歸於天也謂之何哉不敢怨天而<lb/>
　安於命也<lb/>
王事適我政事一埤益我我入自外室人交徧讁我已<lb/>
<pb n="34a"/>
焉哉天實為之謂之何哉<lb/>
　賦也王事王命之事也政事一國之事也適之一皆<lb/>
　埤厚益增讁責也盡人而讁曰交每事而讁曰徧言<lb/>
　出自内則事務叢集入自外則怨謗交加蓋困於内<lb/>
　外極矣<lb/>
王事敦我政事一埤遺我我入自外室人交徧摧我已<lb/>
焉哉天實為之謂之何哉<lb/>
　賦也來不可辭曰適敦則廹不容緩更甚於適矣陸<lb/>
<pb n="34b"/>
　續不已曰益遺則委擲不恤更甚於益矣誚而讓之<lb/>
　曰讁摧則挫而辱之更甚於讁矣内外之艱日甚而<lb/>
　守分安命終不改乎其初所以為賢也<lb/>
　　北門三章章七句<lb/>
　　　北門仕不得志也夫誰司天祿而使勞臣無俯<lb/>
　　　仰之資誰秉國鈞而使從事有獨賢之歎此必<lb/>
　　　有任其責者矣而賢者不怨也不惟不怨而已<lb/>
　　　且有所以處之之道焉天下事莫患乎無可冀<lb/>
<pb n="35a"/>
　　　而心不己故多出位之思抑莫患乎無可諉而<lb/>
　　　心不甘故有曠官之誚北門之賢者决志於已<lb/>
　　　則以為分所固然而勵其守者益堅一歸於天<lb/>
　　　則以為理所當然而盡其職者益勤且恬然安<lb/>
　　　之而不復有所謂則内無悲憤之意而外無不<lb/>
　　　平之鳴所謂知其不可奈何而安之若命也故<lb/>
　　　曰詩可以怨謂其宜怨而不怨也謂其雖怨而<lb/>
　　　善於處怨也謂其不怨而且善於處不怨也<lb/>
<pb n="35b"/>
北風其凉雨雪其雱惠而好我攜手同行其虚其邪既<lb/>
亟只且<lb/>
　比也北風喻嚴急也雨雪喻慘虐也凉風初至也雱<lb/>
　雪初來也惠仁愛也虚寛邪徐亟急也只且語辭衛<lb/>
　之賢者憂國危亂欲偕友以同去也言嚴急之象已<lb/>
　兆慘虐之狀已形性仁愛者不合於時當相攜以同<lb/>
　去不可以為寛且徐也而俟之其事既已急矣蓋懼<lb/>
　及於禍而惟恐去之不速也<lb/>
<pb n="36a"/>
北風其喈雨雪其霏惠而好我攜手同歸其虚其邪既<lb/>
亟只且<lb/>
　比也喈疾而有聲更甚於凉矣霏宻而四布更甚於<lb/>
　雱矣行尚未知所之今則决計欲歸隱也<lb/>
莫赤匪狐莫黑匪烏惠而好我攜手同車其虚其邪既<lb/>
亟只且<lb/>
　比也狐邪媚之獸烏不祥之鳥喻小人也邪媚小人<lb/>
　之態不祥小人之實也滿目皆赤而無非狐滿目皆<lb/>
<pb n="36b"/>
　黑而無非烏喻小人之衆也同行同歸猶商之也同<lb/>
　車則已駕矣易曰君子見幾而作不俟終日其是之<lb/>
　謂乎<lb/>
　　北風三章章六句<lb/>
　　　詩序曰北風刺虐也國家危亂皆由於虐政虐<lb/>
　　　政之興皆始於小人小人一用則必言利言利<lb/>
　　　則必重歛重歛而不得繼之以嚴刑而虐政行<lb/>
　　　矣故赤狐黑烏者北風雨雪所由來也虐政既<lb/>
<pb n="37a"/>
　　　行則小人各引小人而舉朝皆是虐政大行則<lb/>
　　　庸人皆變小人而舉國若狂故莫赤匪狐莫黑<lb/>
　　　匪烏者北風雨雪之極致也當其用一赤狐用<lb/>
　　　一黑烏之初百姓未受其害而人君亦以為無<lb/>
　　　傷及乎莫匪赤狐莫匪黑烏之日則百姓不勝<lb/>
　　　其苦而人君悔之而無及且欲去之而不能然<lb/>
　　　則用人可不慎哉<lb/>
靜女其姝俟我於城隅愛而不見搔首踟蹰<lb/>
<pb n="37b"/>
　賦也靜女美稱也姝殊色也城隅期㑹之所也不見<lb/>
　期而不至也搔首踟蹰久待之也期㑹城隅而以為<lb/>
　靜女愛其色之美則忘其行之醜也<lb/>
靜女其孌貽我彤管彤管有煒說懌女美<lb/>
　賦也孌好貌彤赤也古者針筆皆有管此靜女之所<lb/>
　佩而解以貽所私也煒光也管無光而以為有光者<lb/>
　悅女之美覺管亦美也<lb/>
自牧歸荑洵美且異匪女之為美美人之貽<lb/>
<pb n="38a"/>
　賦也牧野外也荑茅之始生者洵信女汝謂荑也言<lb/>
　靜女既會之後又自野而貽我以荑見之而信以為<lb/>
　美不止於美而且異者非荑之果美也以其為美人<lb/>
　之所貽則不美者亦美耳愛憎之極美惡易位臨亂<lb/>
　之君各賢其臣亦若是矣獨管荑也與哉<lb/>
　　靜女三章章四句<lb/>
　　　靜女刺迷也管本無煒荑何足異而以為煒且<lb/>
　　　異者溺愛則不明也昔彌子瑕食桃而甘以其<lb/>
<pb n="38b"/>
　　　半與衛君公曰愛我哉忘其口味以啖寡人彌<lb/>
　　　子母病矯駕君車以出公曰孝哉為母而忘其<lb/>
　　　刖罪及彌子色衰愛弛公怒曰是嘗矯駕吾車<lb/>
　　　又啖我以其餘桃故彌子之行未變於初也當<lb/>
　　　其愛時則人以為罪君以為功及其不愛則前<lb/>
　　　為功者後即為過故曰好而知其惡惡而知其<lb/>
　　　美者天下鮮矣人君鑒此於其所愛必察之焉<lb/>
　　　曰得毋尚有可疵乎於其所惡必察之焉曰得<lb/>
<pb n="39a"/>
　　　毋尚有可用乎則不至因喜而謬賞因怒而濫<lb/>
　　　刑亦不因迎合而悞用小人因觸忤而乆棄君<lb/>
　　　子其於治天下庶幾矣<lb/>
新臺有泚河水瀰瀰燕婉之求籧篨不鮮<lb/>
　賦也新臺新築之臺也泚鮮眀也瀰瀰滿也燕婉安<lb/>
　和籧篨醜疾也鮮少也衛宣公欲納伋之妻作新臺<lb/>
　於河上而要之國人惡之而作是詩也新臺有泚詫<lb/>
　其事也河水瀰瀰志其處也燕婉美伋也言齊女之<lb/>
<pb n="39b"/>
　來本欲求伋乃不見燕婉而見籧篨也籧篨之人亦<lb/>
　世之所少有何為此地不鮮乎怪之也<lb/>
新臺有洒河水浼浼燕婉之求籧篨不殄<lb/>
　賦也洒髙峻也浼浼平也殄絶也言籧篨之人亦天<lb/>
　之所不佑何為至今不殄也厭之也<lb/>
魚網之設鴻則離之燕婉之求得此戚施<lb/>
　比也鴻雁之大者離麗也戚施亦醜疾也言魚網之<lb/>
　設本以求魚而反得鴻以比齊女之來本求燕婉而<lb/>
<pb n="40a"/>
　反得戚施也不鮮不殄初見之也至於得則成婚矣<lb/>
　此人倫之大變狄人入衛始於此矣籧篨不能俯戚<lb/>
　施不能仰宣公本無此疾而云然者以其既無人理<lb/>
　則亦非復人形也惡之甚也<lb/>
　　新臺三章章四句<lb/>
　　　詩序曰新臺刺衛宣公也宣公之事人之所不<lb/>
　　　忍言而經存之者何哉淫亂之禍必至滅亡人<lb/>
　　　知之焉乃眀知而故蹈之不能自克故也當其<lb/>
<pb n="40b"/>
　　　淫亂之初情欲之感已動滅亡之事未來不勝<lb/>
　　　其欲而遂為之迨底於滅亡則悔無及矣聖人<lb/>
　　　於刺淫之詩多存之使知籧篨戚施之狀行道<lb/>
　　　之人指笑唾罵無所不至苟有人心寧不恥此<lb/>
　　　果能恥之則必自克其欲而守禮防淫禍亂無<lb/>
　　　由作矣此聖人所以仁天下而救其亡也豈徒<lb/>
　　　曰志亂之所由起哉<lb/>
二子乗舟汎汎其景願言思子中心養養<lb/>
<pb n="41a"/>
　賦也二子謂伋壽也乗舟渡河如齊也景古影字養<lb/>
　養猶漾漾心不定也左傳曰衛宣公為急子娶於齊<lb/>
　而美公娶之生壽及朔宣姜與朔搆急子公使諸齊<lb/>
　使盗待諸莘壽子告之使行不可曰棄父之命惡用<lb/>
　子矣將行飲以酒壽子載其旌以先盗殺之急子至<lb/>
　曰我之求也此何罪盗又殺之是壽先濟而伋從之<lb/>
　故二子皆乗舟也國人知其事欲救之而不得故思<lb/>
　之養養然悲二子之志而傷宣公之非人類也<lb/>
<pb n="41b"/>
二子乗舟汎汎其逝願言思子不瑕有害<lb/>
　賦也逝徃也景猶見之逝則不復見矣不瑕有害憂<lb/>
　其必見害也太史公曰余讀世家言至於宣公之子<lb/>
　以婦見誅弟壽争死以相讓此與晉太子申生不敢<lb/>
　眀驪姬之過同俱惡傷父之志然卒死亡何其悲也<lb/>
　或父子相殺兄弟相戮亦獨何哉<lb/>
　　二子乗舟二章章四句<lb/>
　　　詩序曰二子乗舟思伋壽也次二子乗舟於新<lb/>
<pb n="42a"/>
　　　臺之後者著淫禍也有穢行者必有竒禍夫新<lb/>
　　　臺之要納伋之妻非欲殺伋也伋且不殺何有<lb/>
　　　於壽然而嫌隙既生讒間必起雖欲不殺不可<lb/>
　　　得矣以二子之相讓以死雖伯夷叔齊何以加<lb/>
　　　兹使伋嗣位而壽輔之則衛可勃興桓文豈足<lb/>
　　　道哉卒至孝子悌弟駢首就戮而國亦隨以滅<lb/>
　　　亡得禍之慘莫此為甚而原其初則一念之不<lb/>
　　　自克以至於斯也情慾之灾烈於鴆毒枕席之<lb/>
<pb n="42b"/>
　　　變慘於兵戎讀此詩者宜何如戒慎哉<lb/>
　　邶十九篇七十二章三百六十三句<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷三<lb/>
</p>
<p>
</p>
  </div>
</body>
</text>
</TEI>
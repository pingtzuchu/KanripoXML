<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十五<lb/>
　桑扈之什二之七<lb/>
交交桑扈有鶯其羽君子樂胥受天之祜<lb/>
　比也交交羣飛徃來也鶯文貌桑扈應候而交飛以<lb/>
　比諸侯如期而旅見也桑扈之羽鶯然而有文以比<lb/>
　諸侯之來秩然而有禮也諸侯以禮來朝而天子饗<lb/>
　之與之相樂則君臣各盡其道是以能受天之福<lb/>
<pb n="1b"/>
　也<lb/>
交交桑扈有鶯其領君子樂胥萬邦之屏<lb/>
　比也領頸屏蔽也桑扈之領上承首而下統羽以比<lb/>
　諸侯之長上輔天子而下統列辟也天子以禮饗之<lb/>
　則方伯連帥益勤其職故可以爲萬邦之屏蔽也<lb/>
之屏之翰百辟爲憲不戢不難受福不那<lb/>
　賦也翰幹也障土以築墻者戢歛難慎那多也言既<lb/>
　爲之屏以藩其外又爲之翰以固其内使所統之諸<lb/>
<pb n="2a"/>
　侯皆奉之以爲法是其徳盛而功亦髙矣然且收歛<lb/>
　而不敢自恃然且審慎而不敢少忽則其受福豈有<lb/>
　不多者乎蓋於嘉賞之中而寓儆戒之意也<lb/>
兕觥其觩㫖酒思柔彼交匪敖萬福來求<lb/>
　賦也兕觥爵也觩上曲貌酒能𤼵人之剛故思柔戒<lb/>
　酒失也所謂温克也敖與傲通求與逑通聚也言兕<lb/>
　觥之内貯有㫖酒乃對之而思柔不敢飲也敬之至<lb/>
　也交際之間徃來酬酢毫無傲慢謙之至也謙敬以<lb/>
<pb n="2b"/>
　受天之祜則萬福自來聚矣易曰徳言盛禮言恭謙<lb/>
　也者致恭以存其位者也此之謂也<lb/>
　　桑扈四章章四句<lb/>
　　　桑扈饗諸侯也諸侯來朝天子饗之錫之弓矢<lb/>
　　　使爲方伯以統列服也傳曰饗以訓共儉宴以<lb/>
　　　示慈恵共儉以行禮慈恵以布政故饗之爲禮<lb/>
　　　也立成而不坐設几而不倚爵盈而不飲共儉<lb/>
　　　之至也觀桑扈之所詠兕觥其觩㫖酒思柔則<lb/>
<pb n="3a"/>
　　　爵盈不飲可知矣錫之以屏翰戒之以戢難勉<lb/>
　　　之以匪敖樂胥之時不忘儆戒如此此則恭儉<lb/>
　　　之實而非徒以其文也受天之祜萬福來求豈<lb/>
　　　虛哉君子是以知禮之爲義甚大而詩之爲教<lb/>
　　　至詳也<lb/>
鴛鴦于飛畢之羅之君子萬年福禄宜之<lb/>
　比也鴛鴦匹鳥止則偶飛則雙不相離也人之篤於<lb/>
　伉儷者似之畢小網羅大網也君子謂成婚之人也<lb/>
<pb n="3b"/>
　宜稱也言鴛鴦之飛則畢之羅之以比夫婦之禮當<lb/>
　講之行之也君子能篤於夫婦則家道成而子孫盛<lb/>
　億萬斯年福禄常與其徳相稱也<lb/>
鴛鴦在梁戢其左翼君子萬年宜其遐福<lb/>
　比也張子曰禽鳥並棲一正一倒戢其左翼以相依<lb/>
　於内舒其右翼以防患於外蓋左不用而右便故也<lb/>
　君子能篤於夫婦同心合力朝夕相依則徳恒而福<lb/>
　亦逺宜也非倖也<lb/>
<pb n="4a"/>
乘馬在廐摧之秣之君子萬年福禄艾之<lb/>
　賦也乘馬新婦所乘之馬也艾養也春秋書齊髙固<lb/>
　及子叔姬來傳曰反馬也蓋古者婦來留其所乘之<lb/>
　馬三月廟見而後反之兹未反故在廐也摧莝草也<lb/>
　秣飼粟也摧之秣之善養之也愛其人故養其馬也<lb/>
　夫婦愛敬以相養則上天亦以福禄養之矣<lb/>
乘馬在廐秣之摧之君子萬年福禄綏之<lb/>
　賦也綏安也用馬則秣之息馬則摧之始秣而繼摧<lb/>
<pb n="4b"/>
　息之也與人相安故馬亦安也夫婦靜好以相安則<lb/>
　上天亦以福禄安之矣<lb/>
　　鴛鴦四章章四句<lb/>
　　　鴛鴦大昏也天子諸侯大昏禮成而羣臣賀之<lb/>
　　　也匡衡曰妃匹之際生民之始萬物之原婚姻<lb/>
　　　之禮正然後品物遂而天命全是也故婦順備<lb/>
　　　而後内和理内和理而後家可長乆子子孫孫<lb/>
　　　無窮之福禄自一日之伉儷開之萬年之祝豈<lb/>
<pb n="5a"/>
　　　虚語哉君子是以知大昏之重而關雎麟趾之<lb/>
　　　化有由然也<lb/>
有頍者弁實維伊何爾酒既㫖爾殽既嘉豈伊異人兄<lb/>
弟匪他蔦與女蘿施于松栢未見君子憂心奕奕既見<lb/>
君子庶幾説懌<lb/>
　賦而比也頍圓貌弁冠之通名蔦寄生也蘿松蘿也<lb/>
　君子謂主人也奕奕憂不止也此兄弟甥舅燕飲之<lb/>
　詩言此頍然而弁者伊何人乎因爾設燕而來並非<lb/>
<pb n="5b"/>
　異人皆兄弟也兄弟至戚如蔦蘿與松栢相依爲命<lb/>
　故未見而憂之既見而樂之欲情誼之常相通也<lb/>
有頍者弁實維何期爾酒既㫖爾殽既時豈伊異人兄<lb/>
弟具來蔦與女蘿施于松上未見君子憂心怲怲既見<lb/>
君子庶幾有臧<lb/>
　賦而比也期㑹也怲怲猶耿耿也言此頍然而弁者<lb/>
　將㑹於何所乎因爾設燕故相約而俱來也兄弟相<lb/>
　依如蔦蘿之施於松上庶幾蔦蘿得所而松亦多䕃<lb/>
<pb n="6a"/>
　是彼此偕臧也<lb/>
有頍者弁實維在首爾酒既㫖爾殽既阜豈伊異人兄<lb/>
弟甥舅如彼雨雪先集維霰死喪無日無幾相見樂酒<lb/>
今夕君子維宴<lb/>
　賦而比也言頍弁在首者也兄弟之外又有甥舅亦<lb/>
　皆老矣霰集則雨雪必大老至則來日無多相見之<lb/>
　期未知有幾故今夕俱來而欲君子宴之也<lb/>
　　頍弁三章章十二句<lb/>
<pb n="6b"/>
　　　頍弁勸睦也此與伐木同爲燕兄弟甥舅之詩<lb/>
　　　彼則主人速賓此則賓樂主人也主人速賓故<lb/>
　　　曰有酒湑我賔樂主人故曰爾酒既㫖也方燕<lb/>
　　　樂而言及死喪者關切之至也記曰親戚既没<lb/>
　　　雖欲孝誰爲孝年既耆艾雖欲悌誰爲悌故孝<lb/>
　　　有不及悌有不時其是之謂乎霜雪既零蔦蘿<lb/>
　　　凋謝松栢雖存慘暗無光念及此而所以惇睦<lb/>
　　　其兄弟親戚者亦維日不足矣<lb/>
<pb n="7a"/>
閒關車之舝兮思孌季女逝兮匪飢匪渇徳音來括雖<lb/>
無好友式燕且喜<lb/>
　賦也間關車舝聲舝軸頭鐵也孌好也逝往括㑹也<lb/>
　此親迎在道而燕於所止宿之處也言設此間關之<lb/>
　舝者爲慕美好之少女欲以車徃迎之也在道而如<lb/>
　飢渴者匪飢渴也思季女之徳音更甚於飢渴也雖<lb/>
　道途之間别無親友且當設燕以待之所以將敬且<lb/>
　志喜也<lb/>
<pb n="7b"/>
依彼平林有集維鷮辰彼碩女令徳來教式燕且譽好<lb/>
爾無射<lb/>
　比也依叢也鷮雉也辰時碩大令善也鷮鳥集於平<lb/>
　林以比碩女止於道舍也前言其少故曰季此美其<lb/>
　徳故曰碩也前徃迎之故望來括今已至止故言來<lb/>
　教也碩女初至未必果有所教但見其儀容之都雅<lb/>
　即如示我以周行也故設燕以樂之以明好徳之無<lb/>
　已也<lb/>
<pb n="8a"/>
雖無㫖酒式飲庶幾雖無嘉殽式食庶幾雖無徳與女<lb/>
式歌且舞<lb/>
　賦也此正言其燕也女指碩女也既行逺道不無飢<lb/>
　渴故望其飲食也又言雖無徳以與女且爲女歌舞<lb/>
　以明吾之好徳夫無徳而能好徳是亦一徳也<lb/>
陟彼髙岡析其柞薪析其柞薪其葉湑兮鮮我覯爾我<lb/>
心冩兮<lb/>
　比也陟登柞櫟湑盛鮮少也登髙析薪而得湑葉以<lb/>
<pb n="8b"/>
　比逺道迎婚而得令徳也夫令徳難得也我覯爾之<lb/>
　來教亦難得之遇也我心喜而思有以冩之是以飲<lb/>
　之食之歌之舞之也<lb/>
髙山仰止景行行止四牡騑騑六轡如琴覯爾新昏以<lb/>
慰我心<lb/>
　比而賦也景行大道也如琴謂六轡調和也此總承<lb/>
　上文也言我之往也望徳音之來括如仰髙山也車<lb/>
　舝逝而閒關則行景行也爾之來也四牡騑騑而閑<lb/>
<pb n="9a"/>
　習六轡如琴而調和則是令徳來教也以爾之令徳<lb/>
　如是以我之好徳如是乃覯爾而與為新婚則生平<lb/>
　好徳之心於是大慰而受教而仰其徳者愈不能自<lb/>
　已矣<lb/>
　　車舝五章章六句<lb/>
　　　車舝燕新婚也婚禮無在道設燕之文然或親<lb/>
　　　迎於逺程非一日則於所止宿之處而飲食之<lb/>
　　　亦情所必至而禮之所當然也車舝之詩往迎<lb/>
<pb n="9b"/>
　　　而思其徳既至而好其徳新婚初覯無一語及<lb/>
　　　於色者其猶有關雎之遺意乎司馬遷曰髙山<lb/>
　　　仰止景行行止雖不能至然心嚮徃之然則徳<lb/>
　　　音心冩豈真新婚云爾哉取友求賢皆當如是<lb/>
　　　矣<lb/>
營營青蠅止于樊豈弟君子無信讒言<lb/>
　比也營營徃來飛聲青蠅汙穢能變白黑以比讒人<lb/>
　徃來周旋附耳作聲能亂人之聼也巧言善幻以是<lb/>
<pb n="10a"/>
　爲非能惑人之心也樊藩也止於樊附近窺伺乘隙<lb/>
　而入也吕祖謙曰止于樊行且至於几席盤盂之間<lb/>
　矣是也豈明切也弟樂易也君子謂王也讒言可畏<lb/>
　惟望豈弟之君子能察其情而不信則彼將止於外<lb/>
　而不能入矣<lb/>
營營青蠅止于棘讒人㒺極交亂四國<lb/>
　比也棘惡木也多刺止于棘謀作梗也以比讒人能<lb/>
　使暴横之人起而爲難也一信其言則其心無已將<lb/>
<pb n="10b"/>
　使天子失禮於諸侯而諸侯起而梗化是搆四國使<lb/>
　交亂也<lb/>
營營青蠅止于榛讒人㒺極構我二人<lb/>
　比也榛叢生枝葉宻比止于榛謀離間也以比讒人<lb/>
　能使親密之人漸生嫌隙也一信其言則其心㒺極<lb/>
　將使天子不信其謀臣而謀臣由是獲戾是構我二<lb/>
　人使不終也構架造也架空揑造也二人信讒與被<lb/>
　讒者也<lb/>
<pb n="11a"/>
　　青蠅三章章四句<lb/>
　　　青蠅憂讒也巧言之詩曰亂之初生僭始既涵<lb/>
　　　亂之又生君子信讒夫讒言初起其端甚㣲但<lb/>
　　　不信之則其事止矣所謂君子如怒亂庶遄沮<lb/>
　　　也惟其信之而使其㒺極於是始而生外難繼<lb/>
　　　而造内釁内釁成而外難愈不可息矣所謂君<lb/>
　　　子信盗亂是用暴也欲其不信惟有豈弟剴切<lb/>
　　　而明於事樂易而平其情實而按之徐而察之<lb/>
<pb n="11b"/>
　　　逐青蠅於樊外則天下永無事矣左傳㑹于向<lb/>
　　　晉將執戎子駒支駒支賦青蠅而退范宣子辭<lb/>
　　　焉使即事於㑹成豈弟也君子是以知讒言之<lb/>
　　　害而豈弟之不可已也<lb/>
賓之初筵左右秩秩籩豆有楚殽核維旅酒既和㫖飲<lb/>
酒孔偕鐘鼓既設舉醻逸逸大侯既抗弓矢斯張射夫<lb/>
既同獻爾發功發彼有的以祈爾爵<lb/>
　賦也筵因射而燕也左右賓主揖讓也秩秩有序也<lb/>
<pb n="12a"/>
　楚列貌殽豆實也核加籩也旅陳也和㫖甘美也偕<lb/>
　多而齊也賓主及衆賓皆威儀齊一也既飲而設鐘<lb/>
　鼓者將射改縣也舉醻舉所奠之醻爵也主人獻賓<lb/>
　賓酢之主人醻賓賓受而奠之至旅乃舉是爵而相<lb/>
　酬也逸逸閑習而安也大侯君侯也抗張也大侯張<lb/>
　而弓矢亦張節也射夫既同比耦也獻爾發功發矢<lb/>
　也發彼有的中之也祈求也爵豐上之觶不中者所<lb/>
　飲也言射而中者非好勝也蓋祈不勝者使飲酒也<lb/>
<pb n="12b"/>
　此言因射而飲者之威儀也<lb/>
籥舞笙鼓樂既和奏烝衎烈祖以洽百禮百禮既至有<lb/>
壬有林錫爾純嘏子孫其湛其湛曰樂各奏爾能賓載<lb/>
手仇室人入又酌彼康爵以奏爾時<lb/>
　賦也籥舞文舞也毛傳曰秉籥而舞與笙鼓相應是<lb/>
　也烝進衎樂烈功也洽合也百禮多儀也言用盛樂<lb/>
　備大禮以祭有功之祖也壬與任通林衆立之象百<lb/>
　禮既備有奔走而任事者有無事而林立者言助祭<lb/>
<pb n="13a"/>
　者衆也純嘏大福也湛久也三獻既畢尸與主人以<lb/>
　大福使子孫皆長久也子孫獲長久之福皆喜樂之<lb/>
　故各奏其能洗觶以獻尸也仇讀曰㪺挹酒也室人<lb/>
　有室中之事者佐食也子孫獻後賓手挹酒加爵以<lb/>
　獻尸也康安也康爵坫上之爵也時時物也賓既獻<lb/>
　後室人皆入又酌康爵以獻尸進時物以佐飲也此<lb/>
　言因祭而飲者之威儀也<lb/>
賓之初筵温温其恭其未醉止威儀反反曰既醉止威<lb/>
<pb n="13b"/>
儀幡幡舍其坐遷屢舞僊僊其未醉止威儀抑抑曰既<lb/>
醉止威儀怭怭是曰既醉不知其秩<lb/>
　賦也又言賓之初筵者以明非射非祭燕飲而已所<lb/>
　謂凡此飲酒者也反反内顧也幡幡飛掦也僊僊軒<lb/>
　舉之狀抑抑慎密也怭怭媟慢也秩常也朱子曰此<lb/>
　言凡飲酒者常始乎治而卒乎亂也<lb/>
賓既醉止載號載呶亂我籩豆屢舞僛僛是曰既醉不<lb/>
知其郵側弁之俄屢舞傞傞既醉而出並受其福醉而<lb/>
<pb n="14a"/>
不出是謂伐徳飲酒孔嘉維其令儀<lb/>
　賦也號呼呶讙也僛僛欹邪也郵與尤同過也側傾<lb/>
　也俄傾貌傞傞不止也此極言醉者之狀恥之也又<lb/>
　言不幸而醉但當亟出則賓節飲而主盡懽彼此皆<lb/>
　無失徳是並受福也若醉而不出僛僛傞傞是自伐<lb/>
　其徳何福之有夫古之人因射因祭飲酒而孔嘉者<lb/>
　惟其有令儀耳今失儀而害徳若此是酒不累人人<lb/>
　反累酒矣痛悔之詞也<lb/>
<pb n="14b"/>
凡此飲酒或醉或否既立之監或佐之史彼醉不臧不<lb/>
醉反恥式勿從謂無俾大怠匪言勿言匪由勿語由醉<lb/>
之言俾出童羖三爵不識矧敢多又<lb/>
　賦也監司正史所以佐監也淳于髠曰賜酒大王之<lb/>
　前執法在旁御史在後是也式發語詞勿戒之也從<lb/>
　隨謂言也童小羊羖大羊識記也言飲酒之時有醉<lb/>
　者有不醉者故立監史紏失儀也醉之醜態醉者不<lb/>
　知不醉者恥之式勿從謂監史告不醉者也凡人見<lb/>
<pb n="15a"/>
　醉者多隨其意而謂之是使醉者益放肆而至於大<lb/>
　怠故戒其勿如此也由從也何楷曰不當言者勿與<lb/>
　之言不當從者勿與之語醉者雖善號呶無人與之<lb/>
　酬答亦將廢然而自止是也若從醉人之意而言之<lb/>
　小則使出童大則使出羖罸之也總之獻酬之禮三<lb/>
　爵而已玉藻曰君子之飲酒也受一爵而色洒如也<lb/>
　二爵而言言斯禮已三爵而油油以退是也不能飲<lb/>
　者三爵之後即有遺忘况敢又多乎監史若謹守此<lb/>
<pb n="15b"/>
　禮則人無由醉矣蓋深悔其醉因欲嚴監史之令使<lb/>
　凡飲酒者皆不至於醉也<lb/>
　　賓之初筵五章章十四句<lb/>
　　　賓之初筵衛武公飲酒悔過也昔有殷之季荒<lb/>
　　　腆於酒故寧王酒誥明於沬邦康叔之所守也<lb/>
　　　武公聰聽祖考之彛訓故痛自改悔賓筵諄諄<lb/>
　　　猶有酒誥之遺意焉夫飲酒之失内則伐徳外<lb/>
　　　自亂於威儀故酒誥言徳者八言威儀者一此<lb/>
<pb n="16a"/>
　　　詩言徳者一言威儀者五詳畧互相發也小宛<lb/>
　　　之詩曰人之齊聖飲酒温克彼昏不知一醉日<lb/>
　　　富各敬爾儀天命不又三復詩書之訓未飲者<lb/>
　　　可以知戒既醉者可以知悔矣<lb/>
魚在在藻有頒其首王在在鎬豈樂飲酒<lb/>
　興也藻水草頒大首貌言魚何在乎在於藻也得所<lb/>
　憑依而又資其養育故其首頒然而大焉王何在乎<lb/>
　在於鎬也據其形勝而又和樂以燕諸侯故福禄盛<lb/>
<pb n="16b"/>
　大如魚之頒首也<lb/>
魚在在藻有莘其尾王在在鎬飲酒樂豈<lb/>
　興也頒首興福禄之大也莘尾興福禄之長也許謙<lb/>
　曰豈樂而飲酒者四方和平諸侯賓服也飲酒而樂<lb/>
　豈者禮儀既備人情和洽也<lb/>
魚在在藻依于其蒲王在在鎬有那其居<lb/>
　興也那安也藻在水内蒲則出在水外矣魚在藻而<lb/>
　又依蒲則叢葉茂密無網釣之害矣鎬在畿内諸侯<lb/>
<pb n="17a"/>
　在畿外也王在鎬而燕諸侯則屏藩鞏固無傾危之<lb/>
　患矣鄭康成曰天下平安王無四方之虞故其居處<lb/>
　那然安也<lb/>
　　魚藻三章章四句<lb/>
　　　魚藻天子燕諸侯也東方諸侯朝於西京見河<lb/>
　　　山之險固土田之肥美乃知豐鎬形勝洵爲帝<lb/>
　　　王之都而天子又勤宣徳意以燕飲之君臣和<lb/>
　　　樂天下乂安故頌美之如此也有那其居以爲<lb/>
<pb n="17b"/>
　　　宅中圖大可也以爲無爲安止亦可也孔子曰<lb/>
　　　爲政以徳譬如北辰居其所而衆星共之其是<lb/>
　　　之謂乎<lb/>
采菽采菽筐之筥之君子來朝何錫予之雖無予之路<lb/>
車乘馬又何予之𤣥袞及黼<lb/>
　興也菽豆也君子諸侯也路車金路象路也元袞元<lb/>
　衣而畫以巻龍上公之服也黼如斧形刺之於裳子<lb/>
　男之服也自元袞以及於黼五等之服皆具也言將<lb/>
<pb n="18a"/>
　采菽豆則先備筐筥以興將朝諸侯則先備錫予也<lb/>
　車馬衣服所予之物雖無又何心計之也何楷曰諸<lb/>
　侯尚未來而王者已預為之儲具也<lb/>
觱沸檻泉言采其芹君子來朝言觀其旂其旂淠淠鸞<lb/>
聲嘒嘒載驂載駟君子所届<lb/>
　興也觱沸湧貌檻者泉正出也芹水草淠淠動而徐<lb/>
　也嘒嘒細而節也驂駟馬數也王肅曰夏駕雨謂之<lb/>
　麗殷益一騑謂之驂周又益一謂之駟是也言泉水<lb/>
<pb n="18b"/>
　之湧逺望不見言采其芹則見之矣以興君子之來<lb/>
　逺望不見言觀其旂則知之矣逺望其旂者迎之於<lb/>
　門也書曰王出在應門之内是也始觀其旂之動繼<lb/>
　聞其車之聲繼見其馬之數而後其人至焉蓋佇立<lb/>
　以久俟之也<lb/>
赤芾在股邪幅在下彼交匪紓天子所予樂只君子天<lb/>
子命之樂只君子福禄申之<lb/>
　賦也赤芾冕服之鞸也脛本曰股邪幅偪也所以纒<lb/>
<pb n="19a"/>
　脛故在股下言芾與幅者芾以謹拜跪幅以利趨蹌<lb/>
　也交交際之禮也紓緩也匪紓不敢怠緩也天子觀<lb/>
　其芾幅見其拜跪趨蹌敬謹不怠故賜之車馬衣服<lb/>
　何楷曰向所儲者今始予之是也諸侯受賜其心和<lb/>
　樂故言樂只君子也天子命之者不止予以車服又<lb/>
　錫以爵命也福禄申之者命於廟也記曰爵有徳而<lb/>
　禄有功必賜於太廟示不敢專也禮行於廟故天子<lb/>
　既命之神又以福禄申重之也<lb/>
<pb n="19b"/>
維柞之枝其葉蓬蓬樂只君子殿天子之邦樂只君子<lb/>
萬福攸同平平左右亦是率從<lb/>
　興也蓬蓬盛貌殿與奠通安也平平辯治也左右附<lb/>
　近之國也天子猶本也諸侯猶枝也邦國猶葉也言<lb/>
　柞之枝盛故其葉亦盛以興諸侯和樂能為天子奠<lb/>
　安其邦家如柞葉之蓬蓬然盛也邦家乂安則君臣<lb/>
　並受其福故曰攸同也平平左右者諸侯既自治其<lb/>
　國又能辯治其連屬之國將來再朝之時當率左右<lb/>
<pb n="20a"/>
　之國使相從以偕來也何楷曰左右率從預期之詞<lb/>
　是也<lb/>
汎汎楊舟紼纚維之樂只君子天子葵之樂只君子福<lb/>
禄膍之優哉游哉亦是戾矣<lb/>
　興也紼大索也纚維皆繫也葵與揆通膍厚戾止也<lb/>
　言楊舟汎流以紼維之使不行也以興諸侯將去天<lb/>
　子處以端揆之任使不去也書曰使宅百揆是也留<lb/>
　相王室則功業愈崇而福禄愈厚故望其優游而止<lb/>
<pb n="20b"/>
　於是也何楷曰諸侯朝事已畢行當辭歸而天子致<lb/>
　其挽留之意也<lb/>
　　采菽五章章八句<lb/>
　　　采菽天子賜諸侯也諸侯來朝天子賜之禮之<lb/>
　　　常也聖王之意則有餘於所賜之外者焉未至<lb/>
　　　而儲備之將至而迎望之既至而喜樂之覺車<lb/>
　　　馬衣服猶未足以將其意也而又錫之以爵命<lb/>
　　　申之以福禄既欲其去而復來又欲其留而不<lb/>
<pb n="21a"/>
　　　去綢繆繾綣則蔑以加矣孔子曰君使臣以禮<lb/>
　　　臣事君以忠觀采菽之所詠君之於臣可謂有<lb/>
　　　禮矣抑臣之忠君亦有之焉彼交匪紓忠之文<lb/>
　　　也殿天子之邦忠之實也平平左右亦是率從<lb/>
　　　忠之功也所謂上下交而志同者乎世運之㤗<lb/>
　　　雖曰天時豈非人事哉<lb/>
騂騂角弓翩共反矣兄弟昏姻無胥逺矣<lb/>
　興也騂騂調和也角弓以角飾弓也翩反貌弓之為<lb/>
<pb n="21b"/>
　物張之則内向弛之則外反也胥相也此言人於兄<lb/>
　弟當如昏姻終身和好不可相逺如角弓之翩反也<lb/>
爾之逺矣民胥然矣爾之教矣民胥傚矣<lb/>
　賦也言兄弟和睦人皆宜然而在位者尤甚蓋上之<lb/>
　所為下之所法也爾逺則民亦胥逺矣爾不逺而以<lb/>
　身教則民胥效之矣<lb/>
此令兄弟綽綽有裕不令兄弟交相為瘉<lb/>
　賦也令善綽綽寛也裕饒瘉病也言兄弟不逺則善<lb/>
<pb n="22a"/>
　逺則不善善則讓不善則爭兩讓則俱有餘兩爭則<lb/>
　俱不足故令者常綽有餘裕而不令者必至於交病<lb/>
　也<lb/>
民之無良相怨一方受爵不讓至于已斯亡<lb/>
　賦也爵官爵已罷亡去也言爾交瘉則民亦瘉之蓋<lb/>
　在上之兄弟皆有爵者也胥逺而各居一方則民之<lb/>
　無良者依附而分黨在兄一方者怨弟在弟一方者<lb/>
　怨兄蓋構之使爭爵也爭而不讓兩敗俱傷至於兄<lb/>
<pb n="22b"/>
　弟之爵皆已而相怨者亦去矣勢盡而交踈小人之<lb/>
　態也<lb/>
老馬反為駒不顧其後如食宜饇如酌孔取<lb/>
　比也馬之年以齒為驗老馬齒平反類駒也饇飽孔<lb/>
　甚也言小人讒間骨肉誑而不實如指老馬以為駒<lb/>
　不顧其後之不驗也又如食者但知宜飽而不顧非<lb/>
　禮酌者但知孔取而不顧其量之不能受也無信而<lb/>
　貪得小人之常也<lb/>
<pb n="23a"/>
毋教猱升木如塗塗附君子有徽猷小人與屬<lb/>
　比也猱猴也塗泥也徽善猷謀屬聯也言小人本善<lb/>
　讒間而君子不令又授之隙則是教猱升木而以塗<lb/>
　附塗也然小人不足責也設君子悔其不令而有善<lb/>
　謀則小人亦不相怨而且與之聯屬矣故善惡禍福<lb/>
　在我而已於人無與也<lb/>
雨雪瀌瀌見晛曰消莫肯下遺式居婁驕<lb/>
　比也瀌瀌雪盛貌晛日氣也遺與居積婁屢也言雨<lb/>
<pb n="23b"/>
　雪雖盛太陽一出則消矣以比讒言雖多天性一動<lb/>
　則息矣而無如不能也此非性之過有害之者也負<lb/>
　氣而莫肯相下吝財而莫肯相遺不遺而且私積之<lb/>
　不下而又長傲焉則爭財爭氣而相親之本性亡矣<lb/>
　千古兄弟之不令皆由於此也<lb/>
雨雪浮浮見晛曰流如蠻如髦我是用憂<lb/>
　比也南夷曰蠻西夷曰髦言無良相怨患自外來固<lb/>
　雨雪也式居屢驕私從後起亦雨雪也若相親之天<lb/>
<pb n="24a"/>
　性不失則財氣亦可以無爭而無如其不能也一如<lb/>
　蠻而一如髦相逺而不相親則莫肯下遺而交相為<lb/>
　瘉矣我用是憂之而亦末如之何也<lb/>
　　角弓八章章四句<lb/>
　　　角弓刺不睦也兄弟不睦小人分黨相怨互爭<lb/>
　　　必至兩傷古今來以此辱身喪家者豈少哉詩<lb/>
　　　人推其相怨之故以為始於莫肯下遺又推其<lb/>
　　　莫肯之故以為由於如蠻如髦探其本也書曰<lb/>
<pb n="24b"/>
　　　百姓不親五品不遜謂不遜之故由於不親也<lb/>
　　　設能篤其天性之愛不相逺而相親則小人讒<lb/>
　　　間如雪聿消上之交瘉頓息而民之無良亦改<lb/>
　　　風移俗易邦家永無事矣令者如此不令者如<lb/>
　　　彼有兄弟者宜何從哉<lb/>
有菀者栁不尚息焉上帝甚蹈無自暱焉俾予靖之後<lb/>
予極焉<lb/>
　比也菀茂也上帝謂王也蹈動也暱近靖謀極窮也<lb/>
<pb n="25a"/>
　此幽王徴諸侯以伐申而諸侯不至也史稱幽王五<lb/>
　年廢申后立褒姒為后伯服為太子故太子宜臼奔<lb/>
　於申十年王求宜臼于申申侯不與故王欲伐之也<lb/>
　諸侯之意以為菀栁多隂人尚思息况天子乎然而<lb/>
　幽王不可近也上帝甚動天歩難測此時使我謀申<lb/>
　後將使我窮極太子之事也<lb/>
有菀者栁不尚愒焉上帝甚蹈無自瘵焉俾予靖之後<lb/>
予邁焉<lb/>
<pb n="25b"/>
　比也愒久息也瘵病也邁徃也言雖欲久息不可自<lb/>
　取瘵病此時使我謀申後將使我徃害太子之身也<lb/>
有鳥髙飛亦傅于天彼人之心于何其臻曷予靖之居<lb/>
以凶矜<lb/>
　比也傅臻皆至也彼人謂褒姒也居猶徒然也凶惡<lb/>
　矜憐也言有鳥髙飛上至于天亦可以止矣以比有<lb/>
　女入宫至于為后亦可以止矣而彼人之心不止也<lb/>
　觀褒姒爲后之後尚欲伐申以殺宜臼舉𤇺以戲諸<lb/>
<pb n="26a"/>
　侯亦不至於亡周不止也然則予何以謀之哉褒姒<lb/>
　不可附亦不能去也宜臼不可害亦不能救也徒然<lb/>
　視褒姒之逞凶憫宜臼之可矜而已所謂雖有善者<lb/>
　亦無如之何也<lb/>
　　菀栁三章章六句<lb/>
　　　菀栁傷時也史伯謂鄭伯友曰王欲殺太子以<lb/>
　　　成伯服必求之申申人不與必伐之若伐申而<lb/>
　　　繒與西戎㑹以伐周周不守矣是周之將亡人<lb/>
<pb n="26b"/>
　　　皆知之乃避之而不與其謀者深知其謀之不<lb/>
　　　可與也君安褒姒不可去也太子國本不可摇<lb/>
　　　也逆君則亡身從君則亡國故忠臣義士皆束<lb/>
　　　手而莫敢誰何居以凶矜亦不獨詩人為然也<lb/>
　　　聖人録菀栁使知廢后殺子國家之禍無有慘<lb/>
　　　於此者然則房帷牀第之際宜何如戒懼哉<lb/>
　　桑扈之什十篇四十三章二百八十二句<lb/>
　都人士之什二之八<lb/>
<pb n="27a"/>
彼都人士狐裘黄黄其容不改出言有章行歸于周萬<lb/>
民所望<lb/>
　賦也都西都也周忠信也鄭康成曰所行要歸於忠<lb/>
　信是也詩人見東遷之後風俗凋敝故思西周之人<lb/>
　士也衣狐裘家富也容不改有常也言有章成文也<lb/>
　行歸于周徳之實也其服容言行如此故萬民皆望<lb/>
　之以為法也<lb/>
彼都人士臺笠緇撮彼君子女綢直如髪我不見兮我<lb/>
<pb n="27b"/>
心不説<lb/>
　賦也臺夫湏草也緇撮緇布冠也草笠布冠言儉素<lb/>
　也君子女貴家之女也綢密也直正也言其鬢濃密<lb/>
　而髻端正如其髪之多寡不加髢墨也婦人首飾亦<lb/>
　能儉素俗美之至也<lb/>
彼都人士充耳琇實彼君子女謂之尹吉我不見兮我<lb/>
心苑結<lb/>
　賦也琇美石也實瑱也充耳琇實男子之禮服也尹<lb/>
<pb n="28a"/>
　氏吉氏周舊臣也女之有儀範者人咸謂之尹吉譽<lb/>
　其知禮也苑鬱也言西都士女皆有故家遺風謹守<lb/>
　禮法而今不能見故我心鬱結而不舒也<lb/>
彼都人士垂帶而厲彼君子女巻髪如蠆我不見兮言<lb/>
從之邁<lb/>
　賦也厲嚴整之貌卷髪鬢旁短髪不可斂故上巻也<lb/>
　蠆蠍也其尾上曲巻髪似之也狐裘冬服臺笠夏服<lb/>
　充耳禮服垂帶卷髪則無冬無夏行禮燕居皆如此<lb/>
<pb n="28b"/>
　也垂而厲正而不搖也卷如蠆健而不亂也邁行也<lb/>
　雖不見而思從之行所謂聊與子如一也<lb/>
匪伊垂之帶則有餘匪伊卷之髪則有旟我不見兮云<lb/>
何盱矣<lb/>
　賦也旟揚也朱子曰士之帶非故垂之也帶自有餘<lb/>
　耳女之髪非故卷之也髪自有旟耳言其自然閑美<lb/>
　不假修飾是也盱望也下之風俗由上轉移言從之<lb/>
　邁自勉於下也云何盱矣有望於上也<lb/>
<pb n="29a"/>
　　都人士五章章六句<lb/>
　　　都人士思舊俗也風俗之美惡皆始於奢儉務<lb/>
　　　本則儉務外則奢儉則尚質奢則尚文儉而尚<lb/>
　　　質則常有餘奢而尚文則常不足有餘則忠信<lb/>
　　　生不足則詐偽起故奢儉質文者持世之大端<lb/>
　　　也詩人蓋及見西都人物之盛並能知其化行<lb/>
　　　俗美之由故言之親切而思之誠篤如此也云<lb/>
　　　何盱矣非空言也實有望於爲政者之轉移之<lb/>
<pb n="29b"/>
　　　其意逺矣<lb/>
終朝采綠不盈一匊予髪曲局薄言歸沐<lb/>
　比也自旦及食時為終朝緑王芻也兩手曰匊局巻<lb/>
　也言終朝采緑而不盈一匊者志有在而不暇采也<lb/>
　因髪曲而歸沐以比人之藏修不倦也離騷曰與汝<lb/>
　沐兮咸池晞汝髪兮陽之阿是也<lb/>
終朝采藍不盈一襜五日為期六日不詹<lb/>
　比也藍染草也前襟曰襜詹與瞻同言采藍而不盈<lb/>
<pb n="30a"/>
　襜者心有所思而不復采也期以五日而六日不至<lb/>
　以比人之相約中變也離騷曰初既與予成言兮後<lb/>
　悔遁而有他是也<lb/>
之子于狩言韔其弓之子于釣言綸之繩<lb/>
　比也韔弢之也綸紉之也言彼之約而中變者以我<lb/>
　為不適於用也不知子之如狩我能為之韔弓嫻於<lb/>
　弓矢言能武也之子如釣我能為之綸繩善理絲綸<lb/>
　言能文也<lb/>
<pb n="30b"/>
其釣維何維魴及鱮維魴及鱮薄言觀者<lb/>
　比也言我之才能一用即見民不可試請試其文但<lb/>
　一釣之魴與鱮皆可得也此所得之魴鱮可即徃而<lb/>
　觀之固非託之空言並不需之遲久也<lb/>
　　采綠四章章四句<lb/>
　　　采綠懐才不用也士之挾持者大近於迂踈而<lb/>
　　　寡效故有初欲用之又疑而不果者矣而不必<lb/>
　　　疑也夫政之得民猶釣之得魚也餌香則魚至<lb/>
<pb n="31a"/>
　　　政善則民來孟子曰三代之得天下也得其民<lb/>
　　　也得其民者得其心也苟能本之以恕而實行<lb/>
　　　其仁則先得其心之同然而身將焉徃孔子曰<lb/>
　　　苟有用我者期月而已可也三年有成此亦言<lb/>
　　　效可立覩如觀魴鱮而卒無有用之者盖與詩<lb/>
　　　人有同悲矣<lb/>
芃芃黍苗隂雨膏之悠悠南行召伯勞之<lb/>
　興也芃芃盛貌膏潤也悠悠逺意勞撫慰之也宣王<lb/>
<pb n="31b"/>
　封申伯於謝命召伯徃營城邑而行役者作此詩也<lb/>
　言芃芃之黍苖有隂雨以膏之以興悠悠之行人有<lb/>
　召伯以勞之也憐其艱難恤其饑渇能使人忘其困<lb/>
　苦而中心和悦如時雨之潤也<lb/>
我任我輦我車我牛我行既集蓋云歸哉<lb/>
　賦也任負抱之也輦人輓者也車牛駕者也集成也<lb/>
　言任輦車牛來受役者皆互相勸勉以為我役既成<lb/>
　而後可言歸盖感召伯之勞而樂為之役也<lb/>
<pb n="32a"/>
我徒我御我師我旅我行既集蓋云歸處<lb/>
　賦也徒歩行者御乗車者五百人為旅五旅為師君<lb/>
　行師從卿行旅從召伯天子之卿視諸侯故言師旅<lb/>
　也言從行之軍士亦皆趨事赴功必役成而後言歸<lb/>
　也<lb/>
肅肅謝功召伯營之烈烈征師召伯成之<lb/>
　賦也肅肅嚴正之貌謝邑名王命城之以封申伯也<lb/>
　烈烈威武貌征行師衆也成和輯也崧髙之詩曰王<lb/>
<pb n="32b"/>
　命召伯定申伯之宅又曰有俶其城寢廟既成則是<lb/>
　城郭宫廟皆新作之故曰肅肅謝功召伯營之也又<lb/>
　曰王命傅御遷其私人則是申國舊人新遷於謝皆<lb/>
　宜安輯故曰烈烈征師召伯成之也<lb/>
原隰既平泉流既清召伯有成王心則寧<lb/>
　賦也土治曰平水治曰清言召伯營謝又相其原隰<lb/>
　之宜而通其水泉之利也崧髙之詩曰王命召伯徹<lb/>
　申伯土田是也經營其城邑和輯其民人平治其水<lb/>
<pb n="33a"/>
　土凡王之所命者召伯皆有成焉於是乎申伯安而<lb/>
　王心亦安也<lb/>
　　黍苗五章章四句<lb/>
　　　黍苗營謝也此詩與崧髙本為一事彼作於王<lb/>
　　　朝之卿士而意在申伯此作於行役之軍人而<lb/>
　　　專美召伯也謝在鄧宛之間南方之要地宣王<lb/>
　　　封申伯於此蓋將使南邦是式而非徒尊寵元<lb/>
　　　舅召伯知之故徃盡心焉然或大臣能知天子<lb/>
<pb n="33b"/>
　　　之意而百姓不知朝廷之謀則苦其役而愁怨<lb/>
　　　亦人情也乃召伯又能宣天子之徳意以勞之<lb/>
　　　於是行役之人趨事勸功以安召伯之心并使<lb/>
　　　召伯得因以安天子之心此則召伯之勞之真<lb/>
　　　有如隂雨之膏故至此也易曰説以先民民忘<lb/>
　　　其勞其是之謂乎<lb/>
隰桑有阿其葉有難既見君子其樂如何<lb/>
　比也隰下濕之地也阿與娿通條長而垂也難與儺<lb/>
<pb n="34a"/>
　通葉鮮而嫩也隰桑有阿以比賢人在下位也其葉<lb/>
　有儺以比君子雖處窮約而徳容羙好也如是之君<lb/>
　子而既得見之其樂當何如哉<lb/>
隰桑有阿其葉有沃既見君子云何不樂<lb/>
　比也沃光澤貌其葉有沃以比君子之英華𤼵越也<lb/>
　鄒泉曰其樂如何欲自言而不能形容也云何不樂<lb/>
　欲自止而不能遏抑也<lb/>
隰桑有阿其葉有幽既見君子徳音孔膠<lb/>
<pb n="34b"/>
　比也幽葉老而深黑也膠固也其葉有幽以比君子<lb/>
　之静逺邃密也君子静逺邃密是以其言深入人心<lb/>
　而有合焉如膠之固而不解也<lb/>
心乎愛矣遐不謂矣中心藏之何日忘之<lb/>
　賦也遐與胡通謂猶告也此總承上文言我之既見<lb/>
　而樂則心實愛之也君子之徳音孔膠則胡不謂之<lb/>
　也如肯謂之我當中心藏之而無日忘之勸君子使<lb/>
　盡言也<lb/>
<pb n="35a"/>
　　隰桑四章章四句<lb/>
　　　隰桑求賢也誠於求賢且乞言也干旄之詩曰<lb/>
　　　彼姝者子何以告之此旁觀之詞耳若求賢者<lb/>
　　　豈敢謂素絲良馬遂足将意哉猶必竭其誠焉<lb/>
　　　心乎愛矣言心誠求之非徒以其文也中心藏<lb/>
　　　之何日忘之謂永矢弗諼且設誠而致行之也<lb/>
　　　君子盡言人君能不忘其言而行之其於治天<lb/>
　　　下庶幾矣左傳鄭伯享趙孟於垂隴子産賦隰<lb/>
<pb n="35b"/>
　　　桑趙孟曰武請受其卒章蓋欲子産之盡言以<lb/>
　　　規誨之也可以知此詩之意矣<lb/>
白華菅兮白茅束兮之子之逺俾我獨兮<lb/>
　比也白華野菅也漚而成菅茅柔潔之草也采白華<lb/>
　而漚菅紉白茅以為束喻志行之修潔也之子謂褒<lb/>
　姒也言已之志行修潔如此褒姒乃讒間而逺之使<lb/>
　見棄而獨處則何故哉<lb/>
英英白雲露彼菅茅天歩艱難之子不猶<lb/>
<pb n="36a"/>
　比也英英輕明之貌天歩時運也猶謀也言白雲當<lb/>
　夜而上騰則能露彼菅茅以比褒姒得寵而為后則<lb/>
　宜及時布恵也况時運艱難正宜同心共處為王内<lb/>
　助而之子不謀及此則失計矣<lb/>
滮池北流浸彼稲田嘯歌傷懐念彼碩人<lb/>
　比也滮流貌碩人謂王也凡篇中言之子者皆謂褒<lb/>
　姒言碩人者皆謂幽王也言池水北流尚能浸彼稲<lb/>
　田而王之膏澤不及百姓是以傷而念之也謝枋得<lb/>
<pb n="36b"/>
　曰傷懐而言嘯歌者長歌之哀同於痛哭也<lb/>
樵彼桑薪卬烘于煁維彼碩人實勞我心<lb/>
　比也樵采也卬我烘燎煁無釡之竈也言桑為美薪<lb/>
　宜以烹餁乃燎之於無釡之竈以比賢人宜使輔治<lb/>
　乃棄之於無用之地也人君之職以用賢養民為本<lb/>
　而王皆不能此則所謂天歩艱難也<lb/>
鼓鐘于宫聲聞于外念子懆懆視我邁邁<lb/>
　比也懆懆憂貌邁邁徃而不顧也言鼓鐘者雖在宫<lb/>
<pb n="37a"/>
　中外皆聞之以比褒似之讒雖云秘密人皆知之也<lb/>
　乃我念子而憂之子棄我而不顧此則所謂之子不<lb/>
　猶也<lb/>
有鶖在梁有鶴在林維彼碩人實勞我心<lb/>
　比也鶖秃鶖也梁魚梁也蘇轍曰鶖鶴皆以魚為食<lb/>
　然清濁則有問矣今鶖在梁而鶴在林鶖則飽而鶴<lb/>
　則饑矣幽王近褒姒而黜申后譬之養鶖而棄鶴也<lb/>
鴛鴦在梁戢其左翼之子無良二三其徳<lb/>
<pb n="37b"/>
　比也此承上在梁而言也鴛鴦在梁戢其左翼有常<lb/>
　度也今在梁者鶖也非鴛鴦也之子不善其徳無常<lb/>
　而與王相處則恐其有害於王此其所以實勞我心<lb/>
　也<lb/>
有扁斯石履之卑兮之子之逺俾我疷兮<lb/>
　比也扁卑貌疷病也言石卑則履之者亦卑矣以比<lb/>
　妾賤則寵之者亦賤矣褒姒無良而王寵之此實盛<lb/>
　徳之累故之子之逺不止俾我獨而且俾我疷盖獨<lb/>
<pb n="38a"/>
　不過一己之失寵疷則病王之為褒姒累也<lb/>
　　白華八章章四句<lb/>
　　　白華申后思幽王也幽王寵褒姒而廢申后其<lb/>
　　　無恩亦甚矣而申后未嘗有過甚之詞也方且<lb/>
　　　念天歩之艱難勸之子之内助至於鶖在梁而<lb/>
　　　鶴在林矣而且慮左翼之不戢憂扁石之履卑<lb/>
　　　不悲己之失寵而惓惓於天時治道之大以庶<lb/>
　　　幾王心之一悟所謂思而不怨者乎以荘姜之<lb/>
<pb n="38b"/>
　　　賢而不禮於荘公以申后之賢而見廢於幽王<lb/>
　　　何哉<lb/>
緜蠻黄鳥止于丘阿道之云逺我勞如何飲之食之教<lb/>
之誨之命彼後車謂之載之<lb/>
　比也緜蠻鳥聲丘阿丘之幽曲處也言緜蠻之黄鳥<lb/>
　宜止於丘阿以比誦讀之士人宜入於太學也但自<lb/>
　侯國以至京師道路遼逺憂其勞而無如何也幸而<lb/>
　吾君平日飬之庠序既有以飲之食之教之誨之矣<lb/>
<pb n="39a"/>
　今當入貢又命彼後車謂之載之則道雖逺而可以<lb/>
　不勞矣<lb/>
緜蠻黄鳥止于丘隅豈敢憚行畏不能趨飲之食之教<lb/>
之誨之命彼後車謂之載之<lb/>
　比也隅角也憚畏也趨疾行也丘阿幽曲喻藏修也<lb/>
　丘隅髙峻人皆見之矣以比士在太學砥礪亷隅有<lb/>
　聞於時也如此則道雖逺而不憚行但畏䟦渉維艱<lb/>
　不能疾趨耳今既後車命載則可以疾行而無阻矣<lb/>
<pb n="39b"/>
緜蠻黄鳥止于丘側豈敢憚行畏不能極飲之食之教<lb/>
之誨之命彼後車謂之載之<lb/>
　比也側中峯之旁也黄鳥止于丘側以比士在太學<lb/>
　選造論辨任官受爵可以至於天子之側也極至也<lb/>
　不能極畏其半途而廢耳今如此則可至于所當止<lb/>
　之處矣<lb/>
　　緜蠻三章章八句<lb/>
　　　緜蠻諸侯貢士也禮記曰諸侯嵗獻貢士於天<lb/>
<pb n="40a"/>
　　　子天子試之於射宫書傳曰古者諸侯之於天<lb/>
　　　子也三年一貢士漢志云諸侯嵗貢少學之異<lb/>
　　　者學於太學命曰造士蓋古之時人才出而天<lb/>
　　　下治其大端必由於此故諸侯於貢士所以資<lb/>
　　　遣之者甚厚也古制不可詳矣今之學校明經<lb/>
　　　是即所謂嵗貢於天子者也鄉試大比是即所<lb/>
　　　謂三年一貢者也廪生有糧飲之食之也師儒<lb/>
　　　有官教之誨之也來試禮闈或給資斧或乗驛<lb/>
<pb n="40b"/>
　　　傳後車載之也所以教飬而資遣之者與詩所<lb/>
　　　詠無異矣設教者之所教與學者之所學能不<lb/>
　　　異於古所云安見三代之盛不可比隆哉<lb/>
幡幡瓠葉采之亨之君子有酒酌言嘗之<lb/>
　賦也幡幡葉動貌君子有徳者之稱嘗為客嘗酒也<lb/>
　此民間燕飲之詩言幡幡之瓠葉采而亨之以為菹<lb/>
　也君子有酒酌於爵内則主人先嘗之也<lb/>
有兔斯首炮之燔之君子有酒酌言獻之<lb/>
<pb n="41a"/>
　賦也有兔斯首以首計也猶魚之以尾計也炮去其<lb/>
　毛燔燒其肉以為羞也獻之者主人既嘗乃酌而獻<lb/>
　於賓也鄭康成曰飲酒之禮既奏酒於賓乃薦羞<lb/>
有兔斯首燔之炙之君子有酒酌言酢之<lb/>
　賦也近火曰燔逺火曰炙楚茨之詩曰或燔或炙燔<lb/>
　言肉炙言肝也兔亦有肝故炙之也酢報也賓既卒<lb/>
　爵乃酌而報主人也<lb/>
有兔斯首燔之炮之君子有酒酌言醻之<lb/>
<pb n="41b"/>
　賦也醻導飲也賓既酢之主人又酌而先自飲以導<lb/>
　之然後復酌而進於賓也嘗獻酢醻以次言之記禮<lb/>
　儀也<lb/>
　　瓠葉四章章四句<lb/>
　　　瓠葉示儉也風俗之壊皆由於奢而燕飲為尤<lb/>
　　　甚杯酒之間殽羞山積富者習焉而貧者效之<lb/>
　　　於是乎貧者日窘富者日荒荒而不已亦至於窘<lb/>
　　　非小失也聖人録瓠葉使知田園所種罝弋所<lb/>
<pb n="42a"/>
　　　獲隨取一二即可以行禮則主無過費而賓無<lb/>
　　　失儀且可以不時舉行使情通而儀習民足而<lb/>
　　　俗厚天下之福莫大於此也徐常吉曰豐以燕<lb/>
　　　賓者魚麗是也鼎之彖曰大亨以養聖賢薄以<lb/>
　　　燕賓者瓠葉是也損之彖曰二簋可用享知易<lb/>
　　　之義則知詩之義矣<lb/>
漸漸之石維其髙矣山川悠逺維其勞矣武人東征不<lb/>
遑朝矣<lb/>
<pb n="42b"/>
　賦也漸漸猶層層也悠長遑暇朝旦也言漸漸之石<lb/>
　積而累之惟有髙而已山川悠逺䟦而渉之惟有勞<lb/>
　而已武人東征夙夜奔馳不暇至於朝而後啟行也<lb/>
漸漸之石惟其率矣山川悠逺曷其沒矣武人東征不<lb/>
遑出矣<lb/>
　賦也卒與崒同崔嵬也曷何没盡也朱子曰言所登<lb/>
　歴何時而可盡也不遑出謂但知深入不暇謀出也<lb/>
有豕白蹢烝渉波矣月離于畢俾滂沱矣武人東征不<lb/>
<pb n="43a"/>
遑他矣<lb/>
　賦也蹢蹄烝衆也離月所宿也畢星名滂沱大雨貌<lb/>
　言豕蹄本黒今有白者是羣渉波中久浸色變言積<lb/>
　水之多也月之從星則以風雨畢好雨月麗之故滂<lb/>
　沱也積水已多大雨又至其患更甚故武人之東征<lb/>
　者求免水患而已不暇更及其他也<lb/>
　　漸漸之石三章章六句<lb/>
　　　漸漸之石將士苦東征也古者諸侯有事天子<lb/>
<pb n="43b"/>
　　　命方伯連帥征之王朝卿士鄉遂之師不輕出<lb/>
　　　也今諸侯之兵未有至者而命在朝之武人東<lb/>
　　　征則師出不順失人和矣山川悠逺經歴險阻<lb/>
　　　失地利矣又值盛暑大雨時行失天時矣任其<lb/>
　　　事者救死而恐不贍奚暇謀制勝哉鄭文公使<lb/>
　　　髙克將兵於河上久而不召師潰而歸春秋書<lb/>
　　　鄭棄其師今此武人踰越山河决計深入可謂<lb/>
　　　勇矣詳察物理洞悉天文可謂智矣乃卒使束<lb/>
<pb n="44a"/>
　　　手而無䇿則是王自棄其師而非武人之過也<lb/>
苕之華芸其黄矣心之憂矣維其傷矣<lb/>
　比也苕陵苕也其花紫赤今芸然而黄者衰而將落<lb/>
　也世運漸衰如花將落是以我心憂之然無如之何<lb/>
　惟有感傷而已<lb/>
苕之華其葉青青知我如此不如無生<lb/>
　比也其葉青青者花已落盡惟葉存也世運既衰如<lb/>
　花盡落而我惟憂傷無益於世也夫生而無益於世<lb/>
<pb n="44b"/>
　則不如無生矣蓋身世兩傷之也<lb/>
牂羊墳首三星在羀人可以食鮮可以飽<lb/>
　賦也牂牝羊墳大也羊瘦則首大也羀笱也羀中無<lb/>
　魚則水静而星見也言世運日衰百物凋敝民雖食<lb/>
　而不飽將日即於憔悴是以傷之而不欲生也<lb/>
　　苕之華三章章四句<lb/>
　　　苕之華憫世也世之盛也年豐民富暨鳥獸魚<lb/>
　　　鼈咸若及其衰也不惟年糓不登而水陸之産<lb/>
<pb n="45a"/>
　　　亦盡此非一日之積也蓋虐政頻行饑饉薦至<lb/>
　　　民生日蹙機智日生於是乎山居者斧斤無時<lb/>
　　　不入而槎蘖不遺牛羊亦無食矣水居者數罟<lb/>
　　　日以繁密而鯤鮞悉取罾羀皆空設矣此在為<lb/>
　　　政者敦本務實黜奢崇儉培天地之元氣養庶<lb/>
　　　物之太和乃可以轉移然豈易得哉民之劬勞<lb/>
　　　遼遼未央不如無生非虛言也此詩與有蓷萇<lb/>
　　　楚景况相同彼為風而此為雅者彼之悲在一<lb/>
<pb n="45b"/>
　　　身此之憂在一世也<lb/>
何草不黄何日不行何人不將經營四方<lb/>
　興也草衰則黄將擬也言嵗之既暮何草不黄乎終<lb/>
　嵗在外何日不行乎舉國之人何人不擬將經營四<lb/>
　方乎嘆國家之多事而未有已也<lb/>
何草不𤣥何人不矜哀我征夫獨為匪民<lb/>
　興也元赤黒色鄭康成曰草芽孽者將生必元是也<lb/>
　矜通鰥民猶人也言由冬至春何草不元乎行役改<lb/>
<pb n="46a"/>
　嵗何人不鰥乎朱子曰言從役過時而失其室家也<lb/>
匪兕匪虎率彼曠野哀我征夫朝夕不暇<lb/>
　賦也率循也曠空也言兕虎猛獸不可家畜故趨逐<lb/>
　於野今我征夫非兕非虎何為使久在曠野而朝夕<lb/>
　不暇也<lb/>
有芃者狐率彼幽草有棧之車行彼周道<lb/>
　比也芃長尾貌狐邪獸也棧棚也有棚之車士所乗<lb/>
　也周禮曰大夫乗墨車士乗棧車庻人乗役車是也<lb/>
<pb n="46b"/>
　周道大路也言長尾之邪獸循彼幽草之中以比得<lb/>
　時之小人日為隠昧之事也小人隂謀於内而棧車<lb/>
　之士為之奔走道路以承其意而推行之此則所謂<lb/>
　何人不將經營四方而征夫之率彼曠野永無暇日<lb/>
　矣天下本無事庸人自擾之可嘆也<lb/>
　　何草不黄四章章四句<lb/>
　　　何草不黄悲行後也苕之華言國家之衰微時<lb/>
　　　物之凋耗傷民貧也何草不黄言國家之多事<lb/>
<pb n="47a"/>
　　　征行之煩勞苦役重也危亡之事多端莫大於<lb/>
　　　民貧而役重民不聊生則常思亂再加之以重<lb/>
　　　役未有能靖者矣故小雅終於此見王澤之竭<lb/>
　　　而天命人心不可以復挽也西周亡而東周弱<lb/>
　　　豈不以此哉<lb/>
　　都人士之什十篇四十三章二百句<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷六<lb/>
　齊風一之八<lb/>
　　齊國名在禹貢青州之域武王封太公望於此太<lb/>
　　公惠工商通魚鹽民多歸之故為大國<lb/>
雞既鳴矣朝既盈矣匪雞則鳴蒼蠅之聲<lb/>
　賦也賢妃御於君所常恐晏起故夢寐之中若有所<lb/>
　聞即自驚曰雞既鳴而朝既盈矣又疑非雞之鳴無<lb/>
<pb n="1b"/>
　乃蒼蠅之聲乎其實匪雞匪蠅蓋缘想成聲無聞而<lb/>
　若有聞也<lb/>
東方明矣朝既昌矣匪東方則明月出之光<lb/>
　賦也昌盛也夢寐之中若有所見曰日將出而東方<lb/>
　明矣又疑非東方之明無乃月出之光乎其實匪日<lb/>
　匪月蓋以意造形無見而若有見也前疑於耳此疑<lb/>
　於目恍惚若夢故下言甘與子同夢也<lb/>
蟲飛薨薨甘與子同夢會且歸矣無庶予子憎<lb/>
<pb n="2a"/>
　賦也蟲飛薨薨則東方果明矣故敬告於君曰雖樂<lb/>
　與子同寢然朝臣之會集者待之久而有歸心矣無<lb/>
　或以我之故而憎君視朝之晚也嚴粲曰不言因君<lb/>
　之故而憎已反言以已之故而憎君可謂善於諷規<lb/>
　矣<lb/>
　　雞鳴三章章四句<lb/>
　　　雞鳴美賢妃也國之治莫不由於勤政君之荒<lb/>
　　　莫不始於燕昵觀其寢興之早晚而盛衰可知<lb/>
<pb n="2b"/>
　　　也齊自太公以來五世之君皆無失徳此詩所<lb/>
　　　美未詳何妃大約開國之初尚父之貽謀猶在<lb/>
　　　故人君勤政於外夫人儆戒於内其夙興夜寐<lb/>
　　　戰兢惕厲之精神可以為後世法矣雄長諸侯<lb/>
　　　有以也<lb/>
子之還兮遭我乎峱之閒兮並驅從兩肩兮揖我謂我<lb/>
儇兮<lb/>
　賦也還便㨗也峱山名從逐也獸三歲曰肩儇輕利<lb/>
<pb n="3a"/>
　也獵者交錯於道路且以便㨗輕利互相稱譽蓋其<lb/>
　俗尚如此也<lb/>
子之茂兮遭我乎峱之道兮並驅從兩牡兮揖我謂我<lb/>
好兮<lb/>
　賦也茂質美也好才長也<lb/>
子之昌兮遭我乎峱之陽兮並驅從兩狼兮揖我謂我<lb/>
臧兮<lb/>
　賦也昌盛也山南曰陽狼獸名章潢曰子還子茂子<lb/>
<pb n="3b"/>
　昌已譽人也我儇我好我臧人譽已也並驅從兩人<lb/>
　已皆有能也直述其詞而齊俗之矜夸見矣<lb/>
　　還三章章四句<lb/>
　　　還尚健也國之强弱係於民風好淫靡則國弱<lb/>
　　　尚勇健則國强觀子還之詩其民便㨗而雄偉<lb/>
　　　與小戎駟驖伯仲矣視桑中溱洧豈不遠勝哉<lb/>
　　　然羣相角逐則急功利可知矣互相稱譽則喜<lb/>
　　　夸詐可知矣其所長即其所短也君子是以知<lb/>
<pb n="4a"/>
　　　習俗之宜慎也齊承太公之遺故其民習兵魯<lb/>
　　　秉周公之教故其民習禮習兵則强而坊表不<lb/>
　　　立故桓公之伯業及身而遂衰習禮則弱而典<lb/>
　　　型常在故魯國之宗社至漢而猶存向使以齊<lb/>
　　　之習兵而再進以敦詩説禮之風以魯之秉禮<lb/>
　　　而再加以内政軍令之寄庶㡬哉治臻上理矣<lb/>
　　　故立國之體文武並崇為治之宜剛柔互用不<lb/>
　　　可以有偏也商頌曰不競不絿不剛不柔敷政<lb/>
<pb n="4b"/>
　　　優優百禄是遒<lb/>
俟我於著乎而充耳以素乎而尚之以瓊華乎而<lb/>
　賦也俟待也著與宁同門屏之間也以纊懸瑱曰充<lb/>
　耳尚加也瓊玉名華光華也吕祖謙曰昏禮壻徃婦<lb/>
　家親迎奠鴈御輪而先歸俟於門外婦至則揖以入<lb/>
　時齊俗不親迎故女至壻門始見其俟已也<lb/>
俟我於庭乎而充耳以青乎而尚之以瓊瑩乎而<lb/>
　賦也門内曰庭瑩光潤也吕祖謙曰此昏禮所謂壻<lb/>
<pb n="5a"/>
　導婦及寢門揖入之時也<lb/>
俟我於堂乎而充耳以黄乎而尚之以瓊英乎而<lb/>
　賦也階上曰堂英猶華也充耳一物而三采故先見<lb/>
　素次見青次見黄也尚之以瓊其光瑩然如華如英<lb/>
　亦一物也吕祖謙曰此昏禮所謂升自西階之時也<lb/>
　　著三章章三句<lb/>
　　　詩序曰著刺不親迎也哀公問於孔子曰冕而<lb/>
　　　親迎不已重乎孔子曰合二姓之好以為社稷<lb/>
<pb n="5b"/>
　　　宗廟主何謂已重乎故禮惟天子不親迎諸侯<lb/>
　　　以下皆行之親迎於渭世子之禮也韓侯迎止<lb/>
　　　諸侯之禮也有女同車美得禮也俟我於著刺<lb/>
　　　失禮也春秋於夫人之逆至茍有失禮必詳書<lb/>
　　　之重人倫之始也故曰禮始於謹夫婦<lb/>
東方之日兮彼姝者子在我室兮在我室兮履我即兮<lb/>
　興而賦也履禮也即就也東方之日朝而陽盛以興<lb/>
　姝子之徳輝充揚也又言當此日出之時而姝子已<lb/>
<pb n="6a"/>
　在我室夫其在我室者有禮於我而來就見也<lb/>
東方之月兮彼姝者子在我闥兮在我闥兮履我發兮<lb/>
　興而賦也闥門内也發啓行也東方之月望而初升<lb/>
　以興姝子之徳容盛滿也又言當此月出之時而姝<lb/>
　子乃在我闥夫其在我闥者成禮於我而後啓行也<lb/>
　　東方之日二章章五句<lb/>
　　　東方之日美見賢也大夫以禮就見而賢人喜<lb/>
　　　之也世之博好賢之名者亦有矣而患其意之<lb/>
<pb n="6b"/>
　　　不誠也禮之不備也又患其言之不合而敬之<lb/>
　　　不永也今之見賢者日出而來其心誠矣履我<lb/>
　　　而即其禮備矣朝來而暮去其言終日相得也<lb/>
　　　將發而猶履其敬始終不倦也以此求賢何賢<lb/>
　　　不至得賢圖治何國不興此太公之遺教與雞<lb/>
　　　既鳴矣賢夫人儆君於内東方之日賢大夫敬<lb/>
　　　士於外洋洋乎大風也哉表東海者其以此乎<lb/>
　　　國未可量也<lb/>
<pb n="7a"/>
東方未明顛倒衣裳顛之倒之自公召之<lb/>
　賦也言東方未明為時尚早而急遽錯亂至顛倒其<lb/>
　衣裳其所以顛之倒之者以有自公所而來召者也<lb/>
　未明而來召其寢興無常可知也<lb/>
東方未晞顛倒裳衣倒之顛之自公令之<lb/>
　賦也晞將明之氣也言東方未晞為時更早而倉皇<lb/>
　失措至顛倒其裳衣其所以倒之顛之者以有自公<lb/>
　所而來令者也未晞而來令其號令不時可知也<lb/>
<pb n="7b"/>
折柳樊圃狂夫瞿瞿不能辰夜不夙則莫<lb/>
　比也籓籬曰樊菜園曰圃瞿瞿驚顧之貌夙早莫晚<lb/>
　也言折柳以為圃樊狂夫見而瞿瞿以其有界而不<lb/>
　可踰也晨夜之界甚明乃不能取凖而不失之早則<lb/>
　失之晚斯緩急皆所以害政也<lb/>
　　東方未明三章章四句<lb/>
　　　詩序曰東方未明刺無節也為政固欲其勤然<lb/>
　　　亦必中乎其節寢興號令早晚有時則侍御僕<lb/>
<pb n="8a"/>
　　　從以及百官之在公者不致倉皇無煩久待而<lb/>
　　　亦無廢事過於夙則未明顛倒而至於廢寢過<lb/>
　　　於莫則日晏跛倚而至於廢食臣下不勝其勞<lb/>
　　　而事亦多至於悞故遲速有節實為政之要務<lb/>
　　　不可不加意也<lb/>
南山崔崔雄狐綏綏魯道有蕩齊子由歸既曰歸止曷<lb/>
又懐止<lb/>
　比也崔崔高大貌狐邪獸也綏綏求匹之貌魯道適<lb/>
<pb n="8b"/>
　魯之道也蕩寛平也齊子謂文姜也由從也婦人謂<lb/>
　嫁曰歸懐思也止語詞朱子曰南山雄狐以比齊襄<lb/>
　居高位而有邪行也且文姜既歸於魯矣襄公何為<lb/>
　而又思之乎<lb/>
葛屨五兩冠緌雙止魯道有蕩齊子庸止既曰庸止曷<lb/>
又從止<lb/>
　比也朱子曰兩二屨也緌冠飾也屨必兩緌必雙物<lb/>
　各有耦不可亂也庸用也用此道以嫁於魯也從相<lb/>
<pb n="9a"/>
　從也<lb/>
蓺麻如之何衡從其畝取妻如之何必告父母既曰告<lb/>
止曷又鞠止<lb/>
　興也蓺樹也東西曰衡南北曰縱我疆我理南東其<lb/>
　畝是也鞠養也言欲蓺麻者必治其田畝欲娶妻者<lb/>
　必告其父母魯桓之娶文姜也告於惠公之廟而來<lb/>
　則是既告父母矣何為不防之以禮而養成其姦哉<lb/>
析薪如之何匪斧不克取妻如之何匪媒不得既曰得<lb/>
<pb n="9b"/>
止曷又極止<lb/>
　興也克能也極窮也吕祖謙曰納之不正容有不敢<lb/>
　制者桓公既以禮納文姜矣曷為又縱其姦而至於<lb/>
　極也朱子曰此詩前二章刺齊襄後二章刺魯桓也<lb/>
　　南山四章章六句<lb/>
　　　南山刺内亂也春秋桓公三年公子翬如齊逆<lb/>
　　　女齊侯送姜氏於讙所謂齊子由歸也夫人姜<lb/>
　　　氏至自齊所謂既曰得止也十有七年公會齊<lb/>
<pb n="10a"/>
　　　侯紀侯盟於黄平齊紀也齊欲滅紀曷為與紀<lb/>
　　　平欲媚魯以會文姜也所謂曷又懐止也十有<lb/>
　　　八年公會齊侯於濼齊侯邀文姜也所謂曷又<lb/>
　　　從止也公與夫人姜氏遂如齊夫人在會也公<lb/>
　　　令夫人在會是養姦也所謂曷又鞠止也會畢<lb/>
　　　而遂如齊公從夫人也夫人從齊侯公從夫人<lb/>
　　　是縱姦也所謂曷又極止也因是而公薨於齊<lb/>
　　　迨其後也齊襄亦被弑矣新臺南山之事聖人<lb/>
<pb n="10b"/>
　　　所不忍言而經存之者所以示戒也淫亂之禍<lb/>
　　　不弑則亡是故新臺賦而衛滅株林賦而陳亡<lb/>
　　　南山賦而魯桓弑於前齊襄弑於後天有顯道<lb/>
　　　固若是其不爽也可不戒哉<lb/>
無田甫田維莠驕驕無思遠人勞心忉忉<lb/>
　比也田耕治之也甫大也莠亂苗之草也驕驕高張<lb/>
　之貌忉忉煩亂也朱子曰言無田甫田也田甫田而<lb/>
　力不給則草盛矣無思遠人也思遠人而人不至則<lb/>
<pb n="11a"/>
　心勞矣以戒時人厭小而務大忽近而圖遠將徒勞<lb/>
　而無功也<lb/>
無田甫田維莠桀桀無思遠人勞心怛怛<lb/>
　比也桀桀侵陵嘉榖更甚於驕驕矣怛怛慘切傷神<lb/>
　更甚於忉忉矣輔廣曰田甫田妄作者也思遠人妄<lb/>
　想者也妄作則事不遂妄想則心徒勞<lb/>
婉兮孌兮總角丱兮未幾見兮突而弁兮<lb/>
　比也婉孌少好也丱兩角貌未㡬不久也突忽然高<lb/>
<pb n="11b"/>
　出之貌弁冠名朱子曰言總角之童見之未久而忽<lb/>
　然戴弁以出者非其躐等而强求之也蓋循其序而<lb/>
　𫝑有必至耳此又以明小之可大邇之可遠能循其<lb/>
　序而修之則可以忽然而至其極若躐等而欲速則<lb/>
　反有所不達矣<lb/>
　　甫田三章章四句<lb/>
　　　甫田戒貪功也齊之為俗急而夸夸則不安其<lb/>
　　　常急則不循其序詩人戒之故賦甫田也中庸<lb/>
<pb n="12a"/>
　　　曰君子之道譬如行遠必自邇譬如登高必自<lb/>
　　　卑夫君子崇徳原欲其高然非無自而高也君<lb/>
　　　子廣業原欲其遠然非無自而遠也循循於卑<lb/>
　　　邇拾級以上不期其高登之既久不自覺而已<lb/>
　　　高矣跬歩以徃不期其遠行之既久不自知而<lb/>
　　　已遠矣是故學戒其躐等而治戒其欲速急求<lb/>
　　　有功必致無功明其道不計其功而其功乃大<lb/>
　　　也易曰積小以高大無田甫田之謂也書曰邇<lb/>
<pb n="12b"/>
　　　可遠在兹無思遠人之謂也又曰厥徳修罔覺<lb/>
　　　則突而弁之謂也<lb/>
盧令令其人美且仁<lb/>
　賦也盧田犬也令令頷下環聲美壯大也仁稱頌之<lb/>
　詞言其素有仁人之稱如令聲之遠聞也齊俗好獵<lb/>
　故見人之牽犬者美其犬而并美其人也<lb/>
盧重環其人美且鬈<lb/>
　賦也兩環相貫曰重環鬈髪美也長而盤曲有如重<lb/>
<pb n="13a"/>
　環也<lb/>
盧重鋂其人美且偲<lb/>
　賦也一環貫二曰重鋂偲鬚美也多而下垂有如重<lb/>
　鋂也以人牽犬其事可鄙而互相誇羡如此其國可<lb/>
　知矣是故俗之所貴道之所賤庸人之所艶君子之<lb/>
　所惜也<lb/>
　　盧令三章章二句<lb/>
　　　詩序曰盧令刺荒也民荒於獵不務正業也昔<lb/>
<pb n="13b"/>
　　　先王之居其民也樸者散於田野其器犁鋤簑<lb/>
　　　笠其人敦厚力田秀者聚於庠序其事詩書禮<lb/>
　　　樂其人孝弟忠信習而安焉不見異物而遷焉<lb/>
　　　故士之子恒為士農之子恒為農今也鬈偲且<lb/>
　　　仁之人而日携犬以遊是秀者失敎也里巷行<lb/>
　　　道之人皆艶稱其犬是樸者失業也士失敎則<lb/>
　　　人才壊農失業則風俗衰猶且互相稱美恬然<lb/>
　　　而不以為非則世道之變不知其所底也故詩<lb/>
<pb n="14a"/>
　　　人憂之而賦此述其美者怪美之者也所美非<lb/>
　　　所美也<lb/>
敝笱在梁其魚魴鰥齊子歸止其從如雲<lb/>
　比也敝壊笱罟也魴鰥大魚齊子謂文姜也歸復歸<lb/>
　於魯也曷為復歸魯前孫於齊也魯桓之薨於齊也<lb/>
　文姜與焉是弑君也齊襄内亂文姜弑君有王者作<lb/>
　比而誅之寧待問哉今齊襄晏然君齊文姜公然歸<lb/>
　魯是法敝也故言笱敝不能制魚以比法敝不能討<lb/>
<pb n="14b"/>
　賊所謂網漏吞舟也其從如雲言其盛也是齊人送<lb/>
　之而魯人亦迎之可傷已<lb/>
敝笱在梁其魚魴鱮齊子歸止其從如雨<lb/>
　比也鱮亦大魚如雨言其多也雲降而為雨也<lb/>
敝笱在梁其魚唯唯齊子歸止其從如水<lb/>
　比也唯唯出入之貌以比文姜前出魯而入於齊今<lb/>
　出齊而入於魯也如水言其流也雨集而成水決東<lb/>
　則東決西則西順流而不可止也<lb/>
<pb n="15a"/>
　　敝笱三章章四句<lb/>
　　　敝笱刺法壊也哀姜與弑閔公而孫於邾僖之<lb/>
　　　元年夫人姜氏薨於夷齊人討之也取之於邾<lb/>
　　　而殺之於夷也不書殺無譏也以為當殺也書<lb/>
　　　齊人以歸譏之也與乎弑則義已絶不可以附<lb/>
　　　葬不可以祔廟則不歸可也文姜之罪甚於哀<lb/>
　　　姜而乃縱之歸齊襄固不容誅抑魯人亦有過<lb/>
　　　焉宋襄公之母被出尚且終身不歸况與弑而<lb/>
<pb n="15b"/>
　　　孫焉者乎孫而又容其歸則無以處之矣異日<lb/>
　　　之會齊侯自此歸始也春秋不書文姜之歸國<lb/>
　　　史失之也刪詩而存敝笱所以補春秋之闕也<lb/>
　　　故曰詩與春秋相表裏者也<lb/>
載驅薄薄簟茀朱鞹魯道有蕩齊子發夕<lb/>
　賦也薄薄疾驅之聲簟竹席也茀車蔽也鞹革也以<lb/>
　朱漆革亦車蔽也發夕夜行也朱子曰齊人刺文姜<lb/>
　乗此車而來會襄公也<lb/>
<pb n="16a"/>
四驪濟濟垂轡濔濔魯道有蕩齊子豈弟<lb/>
　賦也黑馬曰驪濟濟美貌濔濔柔貌豈弟和悦也温<lb/>
　色甘言以悦其下欲以蓋其醜也<lb/>
汶水湯湯行人彭彭魯道有蕩齊子翺翔<lb/>
　賦也汶水名在齊南魯北境上湯湯大貌彭彭多貌<lb/>
　言汶水之旁大道之上行人甚多而文姜翺翔於其<lb/>
　際曾無愧恥之心也<lb/>
汶水滔滔行人儦儦魯道有蕩齊子遊敖<lb/>
<pb n="16b"/>
　賦也滔滔流而不息也儦儦來而不絶也范處義曰<lb/>
　發夕則以宵而逝猶有自赧之意豈弟則安然樂易<lb/>
　已無自愧之色翺翔則廻翔從容而後去遊敖則縱<lb/>
　觀愜適而忘返是也屢言魯道有蕩易詞也坦然直<lb/>
　徃曾無阻厄之者蓋魯人不恥而齊人恥之也<lb/>
　　載驅四章章四句<lb/>
　　　載驅刺文姜也公然播其惡於衆也齊襄文姜<lb/>
　　　無責耳矣是魯莊之罪也文姜義當絶乃使歸<lb/>
<pb n="17a"/>
　　　為夫人歸已非矣又使出會齊侯是重辱國也<lb/>
　　　春秋桓公十八年公與夫人姜氏遂如齊公薨<lb/>
　　　於齊莊公元年夫人遜於齊二年夫人姜氏會<lb/>
　　　齊侯於禚四年夫人姜氏享齊侯於祝丘五年<lb/>
　　　夫人姜氏如齊師七年夫人姜氏會齊侯於防<lb/>
　　　又會齊侯於穀比事以書而莊公之罪著矣<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<lb/>
<pb n="17b"/>
　賦也猗嗟嘆詞昌盛也頎長貌抑若揚俯仰得宜也<lb/>
　美目揚瞻視高遠也巧趨蹌疾徐中節也射則臧言<lb/>
　惟射則臧餘無可述也此則其猗嗟之意微露於言<lb/>
　外也<lb/>
猗嗟名兮美目清兮儀既成兮终日射侯不出正兮展<lb/>
我甥兮<lb/>
　賦也名眉秀也傳云目上曰名是也清目黑白分也<lb/>
　儀成言其終事無違也正侯之中也姊妹之子曰甥<lb/>
<pb n="18a"/>
　我甥齊人謂之也夫甥者因其母而名之也親其母<lb/>
　獨不念其父乎抑思舅氏之於父何如而猶曲盡甥<lb/>
　禮如此也此則其猗嗟之事顯露於言中也<lb/>
猗嗟孌兮清揚婉兮舞則選兮射則貫兮四矢反兮以<lb/>
禦亂兮<lb/>
　賦也孌儀容麗也婉眉目好也選異於衆也貫中而<lb/>
　貫革也反復中其故處也言莊公射藝之精可以禦<lb/>
　亂如以金僕姑射南宫長萬之類是也然能禦其細<lb/>
<pb n="18b"/>
　而不能禦其大此則其猗嗟之心有所不忍言也<lb/>
　　猗嗟三章章六句<lb/>
　　　詩序曰猗嗟刺魯莊公也夫齊襄者魯莊不共<lb/>
　　　戴天之仇也莊公而明於為子之道也者以射<lb/>
　　　宋萬之僕姑親貫齊襄之胸可也顧乃畏齊之<lb/>
　　　强狥母之欲已不可以為人又與之狩是亦不<lb/>
　　　可以己乎春秋書公及齊人狩於禚夫禚齊地<lb/>
　　　也曷為狩於禚公如齊也公曷為如齊朝襄公<lb/>
<pb n="19a"/>
　　　也朝則曷為狩誇其善射也曷為與齊人狩齊<lb/>
　　　襄卑公也公不恥也而誇其善射其所以自炫<lb/>
　　　者乃其所以自辱也三言猗嗟深嘆之也<lb/>
　　齊風十一篇三十四章一百四十三句<lb/>
　魏風一之九<lb/>
　　魏國名本舜禹故都周初以封同姓左傳曰虞虢<lb/>
　　焦滑霍揚韓魏皆姬姓也其地陿隘而民勤儉有<lb/>
　　聖賢之遺風焉後為晉獻公所滅<lb/>
<pb n="19b"/>
糾糾葛屨可以履霜摻摻女手可以縫裳要之襋之好<lb/>
人服之<lb/>
　賦也糾糾繚戾之狀摻摻猶纎纎也要裳腰襋衣領<lb/>
　好人士大夫之通稱魏俗尚儉故葛屨不宜履霜而<lb/>
　謂可以履取其價廉也纎手不必縫裳而謂可以縫<lb/>
　取其習事也不止縫之而已又要之襋之而好人即<lb/>
　從而服之此其儉不中禮宜若可訾然勤而不怨貧<lb/>
　而能安詩人有取焉以為此可美而不可刺也<lb/>
<pb n="20a"/>
好人提提宛然左辟佩其象揥維是褊心是以為刺<lb/>
　賦也提提安舒之意宛然曲遜之貌辟與避通左辟<lb/>
　讓也以右為上故讓而避左也揥所以摘髪象骨為<lb/>
　之故曰象揥此句之上疑有脱文象揥婦人之餙也<lb/>
　魏之風俗大約男事耕耘垢衣敝履而見客則必致<lb/>
　敬女操井臼裙布釵荆而行禮則必致餙故葛屨之<lb/>
　人皆能宛然左辟縫裳之女有時佩其象揥乃實事<lb/>
　也此則儉而有禮更無可刺所可刺者以其心褊也<lb/>
<pb n="20b"/>
　盖俗過於儉則計較錙銖而有吝嗇廹狹之意惟此<lb/>
　是以為刺而餘無譏焉嘉其所已能而勉其所未至<lb/>
　也<lb/>
　　葛屨二章一章六句一章五句<lb/>
　　　葛屨廣儉也魏本舜禹之故都其地陿隘而民<lb/>
　　　貧俗儉有聖賢之遺風焉雖過儉亦致褊心之<lb/>
　　　刺然民勤事而習禮勤事則易富習禮則易教<lb/>
　　　既無鄭衛之淫靡并非齊秦之夸悍天下之俗<lb/>
<pb n="21a"/>
　　　莫善於此故刺褊心正所以廣儉徳也昔季札<lb/>
　　　觀樂為之歌魏曰美哉渢渢乎大而婉儉而易<lb/>
　　　行以徳輔此則明主也左辟象揥所謂大而婉<lb/>
　　　乎葛屨縫裳則儉而易行也為上者能用其勤<lb/>
　　　儉而輔之以徳使無褊心則明主之所為也<lb/>
彼汾沮洳言采其莫彼其之子美無度美無度殊異乎<lb/>
公路<lb/>
　興也汾水名沮洳下濕之地莫菜也無度言不可限<lb/>
<pb n="21b"/>
　量也殊實異勝也公路官名以卿大夫之餘子為之<lb/>
　言下濕之地不無可采之菜以興單寒之中不無可<lb/>
　用之才也彼其之子雖處卑賤而志意高遠不可限<lb/>
　量觀其美之無度較之公路實有過之無不及焉乃<lb/>
　專用公路而不采之子豈不惜哉<lb/>
彼汾一方言采其桑彼其之子美如英美如英殊異乎<lb/>
公行<lb/>
　興也一方水外之地也英華也才學充美有如英華<lb/>
<pb n="22a"/>
　也公行官名以卿大夫之庶子為之<lb/>
彼汾一曲言采其藚彼其之子美如玉美如玉殊異乎<lb/>
公族<lb/>
　興也一曲水灣之處也藚澤蕮如玉德性堅潤也公<lb/>
　族官名以卿大夫之適子為之春秋閔公元年晉滅<lb/>
　魏至宣公二年五十有四年矣晉始有公族餘子公<lb/>
　行則此詩所言皆魏官也<lb/>
　　汾沮洳三章章六句<lb/>
<pb n="22b"/>
　　　汾沮洳刺遺賢也古者諸侯世國大夫不世官<lb/>
　　　故草野之秀皆得登庸所謂立賢無方也周室<lb/>
　　　東遷王命不行政逮大夫而卿皆世及幷宦其<lb/>
　　　子弟為公官於是乎世祿之家專執國政單寒<lb/>
　　　之子無由上進矣以魏之蕞爾而備有公路公<lb/>
　　　行公族之官使越在草莽者雖美如英玉而不<lb/>
　　　得采用官人以世野有遺賢君子譏之異日者<lb/>
　　　三家六卿之事皆兆於此矣<lb/>
<pb n="23a"/>
園有桃其實之殽心之憂矣我歌且謠不知我者謂我<lb/>
士也驕彼人是哉子曰何其心之憂矣其誰知之其誰<lb/>
知之盖亦勿思<lb/>
　興也殽食也合曲曰歌徒歌曰謠其語辭朱子曰詩<lb/>
　人憂其國小而無政故作是詩言園有桃則其實之<lb/>
　殽矣心有憂則我歌且謠矣然不知我之心者見其<lb/>
　歌謠而反以為驕且曰彼之所為己是矣而子之言<lb/>
　獨何為哉蓋舉國之人莫覺其非而反以憂之者為<lb/>
<pb n="23b"/>
　驕也於是憂者重嗟嘆之以為此之可憂初不難知<lb/>
　彼之非我特未之思耳誠思之則將不暇非我而自<lb/>
　憂矣<lb/>
園有棘其實之食心之憂矣聊以行國不知我者謂我<lb/>
士也罔極彼人是哉子曰何其心之憂矣其誰知之其<lb/>
誰知之蓋亦勿思<lb/>
　興也棘棗之小者聊且略之辭歌謠之不足則出遊<lb/>
　於國中以寫憂也罔極謂責人無已也<lb/>
<pb n="24a"/>
　　園有桃二章章十二句<lb/>
　　　詩序曰園有桃刺時也魏小而偪於晉事有可<lb/>
　　　憂而當國者不知且自以為是也附和者同聲<lb/>
　　　是之有知而憂之者且羣起而非之於是無識<lb/>
　　　之人隨俗浮沉置是非於不問而可憂之事果<lb/>
　　　無有知之者矣其敝皆由於膜視國政而不與<lb/>
　　　分憂不思故至此也庸臣誤國大抵如斯勿思<lb/>
　　　一語辭婉而意深矣<lb/>
<pb n="24b"/>
陟彼岵兮瞻望父兮父曰嗟予子行役夙夜無已上慎<lb/>
旃哉猶來無止<lb/>
　賦也爾雅云山有草木曰岵上猶尚也旃之猶可也<lb/>
　朱子曰孝子行役不忘其親故登山以望其父之所<lb/>
　在因想像其父念己之言曰嗟乎我之子行役夙夜<lb/>
　勤勞不得止息又祝之曰庶㡬慎之哉猶可以來歸<lb/>
　無止於彼而不來也張栻曰述已所以念父之意未<lb/>
　若思父所以念己之心為深切也<lb/>
<pb n="25a"/>
陟彼屺兮瞻望母兮母曰嗟予季行役夙夜無寐上慎<lb/>
旃哉猶來無棄<lb/>
　賦也爾雅云山無草木曰屺季少子也無寐不暇眠<lb/>
　也吕祖謙曰無棄言無棄母而不歸也<lb/>
陟彼岡兮瞻望兄兮兄曰嗟予弟行役夙夜必偕上慎<lb/>
旃哉猶來無死<lb/>
　賦也山脊曰岡必偕言與其儕同作同止無獨行以<lb/>
　犯難也無死言父母俱在無輕生以至於死也<lb/>
<pb n="25b"/>
　　陟岵三章章六句<lb/>
　　　詩序曰陟岵孝子行役思念父母也既從王事<lb/>
　　　似不得復顧父母而聖人錄陟岵者教天下以<lb/>
　　　中道也夫軍旅之際原不可貪生而失之怯亦<lb/>
　　　不必輕生而傷於勇此其道惟在於慎慎之云<lb/>
　　　者詳審而斷以義也猶來云者原非期以必來<lb/>
　　　也義猶可來乃望其來蓋欲其立功而生還非<lb/>
　　　敎以貪生而茍免也采薇之詩曰我行不來義<lb/>
<pb n="26a"/>
　　　不可來也能致其身乃不辱其親盡忠亦所以<lb/>
　　　全孝也陟岵之詩曰猶來無死義猶可來也终<lb/>
　　　君之事而復不背親之恩盡孝正所以全忠也<lb/>
十畝之閒兮桑者閑閑兮行與子還兮<lb/>
　賦也十畝之閒所受場圃之地以毓草木者也桑者<lb/>
　採桑之人也閑閑逍遥之貌行將還歸也朱子曰賢<lb/>
　者不樂仕而思與其友歸於農圃故其辭如此<lb/>
十畝之外兮桑者泄泄兮行與子逝兮<lb/>
<pb n="26b"/>
　賦也泄泄舒緩之貌逝往也還於十畝之閒者不得<lb/>
　志於朝而思歸隱也逝於十畝之外者不得安於家<lb/>
　而思避世也蓋時愈難而志愈遠矣<lb/>
　　十畝之閒二章章三句<lb/>
　　　詩序曰十畝之閒刺時也夫君子之仕也原欲<lb/>
　　　受事以宣勞豈好逸哉乃有時而思逸者非果<lb/>
　　　於忘世也或事權不屬欲勞而不得或時勢難<lb/>
　　　為徒勞而無功故不得已而羡人之逸也魏國<lb/>
<pb n="27a"/>
　　　之政史不詳載觀詩之所詠君子不欲仕於朝<lb/>
　　　而思就桑者之閑閑小人不欲耕於野而往適<lb/>
　　　樂土之得所此其國事尚可問哉宜其為晉所<lb/>
　　　取也<lb/>
坎坎伐檀兮寘之河之干兮河水清且漣猗不稼不穡<lb/>
胡取禾三百廛兮不狩不獵胡瞻爾庭有縣貆兮彼君<lb/>
子兮不素餐兮<lb/>
　比也坎坎用力伐木之聲檀木可為車者寘與置同<lb/>
<pb n="27b"/>
　干厓也水波曰漣猗語辭種之曰稼斂之曰穡胡何<lb/>
　也一夫所居曰廛縣與懸同貆貉類素空也魏君棄<lb/>
　君子而用小人詩人傷之故言坎坎伐檀本以為車<lb/>
　而行陸今乃置之河干則無所可用但見河水之清<lb/>
　漣而已所謂泌之洋洋可以樂飢者與而在位之小<lb/>
　人乃不稼穡而取禾不狩獵而縣貆無功而食此胡<lb/>
　為乎因言彼伐檀之君子乃真不素餐者而偏不得<lb/>
　餐為可惜也黃櫄曰言君子有其功而無其祿小人<lb/>
<pb n="28a"/>
　有其祿而無其功也吕祖謙曰此旁觀者之辭若伐<lb/>
　檀之君子方陶陶然不改其樂豈較短量長者哉<lb/>
坎坎伐輻兮寘之河之側兮河水清且直猗不稼不穡<lb/>
胡取禾三百億兮不狩不獵胡瞻爾庭有縣特兮彼君<lb/>
子兮不素食兮<lb/>
　比也輻車輻伐檀以為輻也直流而不返也十萬曰<lb/>
　億禾秉之數也獸三嵗曰特<lb/>
坎坎伐輪兮寘之河之漘兮河水清且淪猗不稼不穡<lb/>
<pb n="28b"/>
胡取禾三百囷兮不狩不獵胡瞻爾庭有縣鶉兮彼君<lb/>
子兮不素飱兮<lb/>
　比也輪車輪伐檀以為輪也水旋成文曰淪囷圓倉<lb/>
　也鶉䳺屬熟食曰飱<lb/>
　　伐檀三章章九句<lb/>
　　　詩序曰伐檀刺貪也昔先王之詔祿也以酬功<lb/>
　　　也祿必當功無功者不得冒焉故朝無倖位而<lb/>
　　　國無廢事魏國之政乃至無功而貪者食祿有<lb/>
<pb n="29a"/>
　　　功而廉者樂飢於是乎亷者益勵其㢘而遁於<lb/>
　　　寛閑寂寞之濵貪者益肆其貪華衣鮮食魚肉<lb/>
　　　小民而不知止身受者視為固然旁觀者乃激<lb/>
　　　而為不平之鳴也夫立國之道首在求賢而次<lb/>
　　　在課吏彼汾沮洳如英如玉而不采其不能求<lb/>
　　　賢可知也河干伐檀不狩不稼而素餐其不能<lb/>
　　　課吏可知也用人如此其何以為國<lb/>
碩䑕碩䑕無食我黍三歳貫女莫我肯顧逝將去女適<lb/>
<pb n="29b"/>
彼樂土樂土樂土爰得我所<lb/>
　比也碩大也大䑕善於竊食故以比貪人也三歳言<lb/>
　其久也貫與慣同久而習也顧念逝往樂土賦輕之<lb/>
　處也國不重斂則得以安其生故曰得我所也<lb/>
碩䑕碩䑕無食我麥三歲貫女莫我肯徳逝將去女適<lb/>
彼樂國樂國樂國爰得我直<lb/>
　比也徳恩惠也直伸也其國有道則得以伸其志故<lb/>
　曰得我直也<lb/>
<pb n="30a"/>
碩䑕碩䑕無食我苗三歳貫女莫我肯勞逝將去女適<lb/>
彼樂郊樂郊樂郊誰之永號<lb/>
　比也食黍食麥猶待其熟也食苗則穀未熟而已徵<lb/>
　斂矣勞苦也莫我肯勞言不肯以我為苦也永號長<lb/>
　呼也催科之聲也言適彼樂郊則誰復往而追呼者<lb/>
　乎盖厭聞其聲以為得免於此即樂也苛政猛於虎<lb/>
　信哉<lb/>
　　碩䑕三章章八句<lb/>
<pb n="30b"/>
　　　詩序曰碩䑕刺重斂也魏之為國地狹而民貧<lb/>
　　　寛以撫之猶懼不競而乃重斂者未必不因國<lb/>
　　　小起見也國小而介於强大則役繁而賦寡財<lb/>
　　　不足以集事則必至於加賦賦加則民愈貧民<lb/>
　　　貧而賦不減則輸納不前於是乎廹之以追呼<lb/>
　　　威之以敲扑非不知民之苦也而莫肯以為苦<lb/>
　　　者謂民愚且弱雖苦之不至於怨叛不知苦之<lb/>
　　　甚而至於不可受則逝將去之矣敵之來也猶<lb/>
<pb n="31a"/>
　　　有計可以禦之民之去也則無術可以留之至<lb/>
　　　於民去而後知向之重斂乃為敵積也故魏風<lb/>
　　　终於碩䑕<lb/>
　　魏風七篇十八章一百二十八句<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷六<lb/>
</p>
<p>
</p>
  </div>
</body>
</text>
</TEI>
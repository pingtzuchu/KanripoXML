<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十一<lb/>
　彤弓之什二之三<lb/>
彤弓弨兮受言藏之我有嘉賔中心貺之鐘鼓旣設一<lb/>
朝饗之<lb/>
　賦也彤弓朱弓也弨弛貌受弓人獻而受之也貺與<lb/>
　也鐘鼔大樂也用大樂者饗於廟也饗大飲也周語<lb/>
　曰王饗有體薦燕有折爼公當饗卿當燕是也一朝<lb/>
<pb n="1b"/>
　饗之禮成於朝也劉彛曰湛露燕也彤弓饗也燕以<lb/>
　示慈惠故至夜而不為過所以致其厚也饗以訓恭<lb/>
　儉故終朝而即成禮所以致其欽也<lb/>
彤弓弨兮受言載之我有嘉賔中心喜之鐘鼔既設一<lb/>
朝右之<lb/>
　賦也載抗之也載於弓檠抗體使正言其藏之謹也<lb/>
　喜悦也悦其有功故貺之也右尊也饗之所以尊之<lb/>
　也<lb/>
<pb n="2a"/>
彤弓弨兮受言櫜之我有嘉賔中心好之鐘鼔既設一<lb/>
朝醻之<lb/>
　賦也櫜韜也韜於弓衣使色常新言其載之密也好<lb/>
　愛也言不止喜其功正愛其人也醻猶厚也尊而厚<lb/>
　之篤而不渝也輔廣曰櫜重於載載重於藏好誠於<lb/>
　喜喜誠於貺醻厚於右右尊於饗<lb/>
　　彤弓三章章六句<lb/>
　　　詩序曰彤弓天子錫有功諸侯也春秋傳曰諸<lb/>
<pb n="2b"/>
　　　侯敵王所愾而獻其功王於是乎錫之彤弓一<lb/>
　　　彤矢百玈弓矢千以覺報宴是也呂祖謙曰受<lb/>
　　　言藏之言其重也弓人所獻藏之王府以待有<lb/>
　　　功不敢輕與人也中心貺之言其誠也中心實<lb/>
　　　欲貺之非由外也一朝饗之言其速也以王府<lb/>
　　　寳藏之弓一朝舉以畀人未嘗有遲留顧惜之<lb/>
　　　意也後世視府藏為己私分至有以武庫兵賜<lb/>
　　　弄臣者則與受言藏之者異矣賞賜非出於利<lb/>
<pb n="3a"/>
　　　誘則廹於事勢至有朝賜鐵劵而暮屠戮者則<lb/>
　　　與中心貺之者異矣屯膏吝賞功臣解體至有<lb/>
　　　印刓敝而不忍予者則與一朝饗之者異矣<lb/>
菁菁者莪在彼中何既見君子樂且有儀<lb/>
　比也菁菁盛也莪蘿蒿也中阿阿中也儀禮也此天<lb/>
　子視學而燕師儒也菁菁之莪在彼中阿以比凡民<lb/>
　之秀來自田間也君子教人者也既見君子而後知<lb/>
　其教人也循循善誘使樂之而不以為苦且教之以<lb/>
<pb n="3b"/>
　禮使日用動靜之間皆有威儀既興起其善心又有<lb/>
　所持循以進於善則其德日長而至於成如莪之菁<lb/>
　菁然盛也<lb/>
菁菁者莪在彼中沚既見君子我心則喜<lb/>
　比也莪在沚中資其灌溉以比士在泮宮受其教澤<lb/>
　也君子之教人也樂且有儀如此故天子見而喜之<lb/>
　喜其能為國家長育人材也<lb/>
菁菁者莪在彼中陵既見君子錫我百朋<lb/>
<pb n="4a"/>
　比也莪出沚而在陵以比選造之士進而在位也君<lb/>
　子之善教如此則國家収得人之效故天子喜之以<lb/>
　為所以錫我者不啻百朋之多矣<lb/>
汎汎楊舟載沉載浮既見君子我心則休<lb/>
　比也楊舟楊木為舟也汎汎無人操之也舟無人操<lb/>
　則浮沉莫定以比國無人治則安危未可知也既見<lb/>
　君子而収得人之效則國家可以久安長治如楊舟<lb/>
　之有浮而無沉矣故天子之心喜而休焉所謂勞於<lb/>
<pb n="4b"/>
　求賢而逸於得人也<lb/>
　　菁菁者莪四章章四句<lb/>
　　　詩序曰菁菁者莪樂育才也樂師儒之能長育<lb/>
　　　人才也鹿鳴之三魚麗之三皆所以尊賢也天<lb/>
　　　保以上治内采薇以下治外皆得賢人而用之<lb/>
　　　也顧尊而用之者在朝廷育而教之者在學校<lb/>
　　　學校無才朝廷不可得而用故師儒之選不可<lb/>
　　　以不慎教化之道不可以不明也且夫聖人之<lb/>
<pb n="5a"/>
　　　教原非以强人也人性皆善故雖下愚不能無<lb/>
　　　道心因其天良而啟牖之使油然而不容已則<lb/>
　　　樂之矣因其樂善而輔之以威儀以定其命斯<lb/>
　　　强立而不返矣不樂則苦而不入無儀則學而<lb/>
　　　不固樂且有儀内外交養所由學成於下而治<lb/>
　　　隆於上也將欲成天下之人才者讀菁莪之詩<lb/>
　　　其亦可以深長思矣<lb/>
六月棲棲戎車既飭四牡騤騤載是常服玁狁孔熾我<lb/>
<pb n="5b"/>
是用急王于出征以匡王國<lb/>
　賦也棲棲猶皇皇飭整也常服軍裝熾盛匡正也厲<lb/>
　王之居彘也玁狁内侵宣王即位命尹吉甫伐之也<lb/>
　朱子曰司馬法冬夏不興師今六月出征者以玁狁<lb/>
　勢盛事在危急故也朱善曰此所謂兵加於己不得<lb/>
　已而應之也<lb/>
比物四驪閑之維則維此六月既成我服我服既成于<lb/>
三十里王于出征以佐天子<lb/>
<pb n="6a"/>
　賦也比齊也物力也比物而得四驪力與色皆齊也<lb/>
　閑習則法也習之使合法也我服戎服也三十里一<lb/>
　舍也古者吉行日五十里師行日三十里朱子曰戎<lb/>
　服既成即日引道不徐不急盡舍而止見應變之速<lb/>
　而不失其常度是也以匡王國者都邑震驚宜有以<lb/>
　安之以佐天子者四夷不庭當為天子鎮撫之也<lb/>
四牡修廣其大有顒薄伐玁狁以奏膚公有嚴有翼共<lb/>
武之服共武之服以定王國<lb/>
<pb n="6b"/>
　賦也修長廣大也顒大貌四驪閑則士卒之馬也四<lb/>
　牡修廣將帥之馬也薄廹也如肉薄登城之薄玁狁<lb/>
　已深入當廹而逐之也膚大公功也嚴陣翼輔也中<lb/>
　軍節制而左右軍輔之也共與恭同武服軍事也三<lb/>
　軍各敬其事則營壘固而備防周也如此則軍威伸<lb/>
　於外人心安於内而王國定矣所謂佐天子以匡王<lb/>
　國也<lb/>
玁狁匪茹整居焦穫侵鎬及方至于涇陽織文鳥章白<lb/>
<pb n="7a"/>
斾央央元戎十乗以先啓行<lb/>
　賦也茹度也整久駐也焦穫河東地名左傳曰許君<lb/>
　焦瑕是也鎬方河西地名涇陽在渭北織同幟鳥章<lb/>
　鳥隼之章前軍所建也白斾以帛為斾繼旐者也後<lb/>
　軍所建也央央鮮明貌元戎軍之前鋒也司馬法所<lb/>
　謂選鋒也言玁狁不自揣度使其大衆屯駐焦穫以<lb/>
　其遊兵侵掠鎬方至於涇陽大舉深入此不可與爭<lb/>
　鋒宜出竒以勝之於是三軍結陣不動使前軍選鋒<lb/>
<pb n="7b"/>
　十乗先行而後軍繼發玁狁懼我之阻其歸路也於<lb/>
　是乎侵者還而居者走矣<lb/>
戎車既安如輊如軒四牡既佶既佶且閑薄伐玁狁至<lb/>
于大原文武吉甫萬邦為憲<lb/>
　賦也玁狁既走則王師不戰故戎車安也輊前傾也<lb/>
　軒後却也後望如輊前視如軒則車平矣安之至也<lb/>
　佶壯貌閑調適也追之而言馬閑者緩追也懼之使<lb/>
　走而已大原晉陽也至大原而止者不窮追也逐之<lb/>
<pb n="8a"/>
　出境而已其出竒制勝也可謂武其不勤逺略也可<lb/>
　謂文文以綏衆武以威敵安内攘外之道莫善於此<lb/>
　可以為萬國之法矣<lb/>
吉甫燕喜既多受祉來歸自鎬我行永久飲御諸友炰<lb/>
鼈膾鯉侯誰在矣張仲孝友<lb/>
　賦也燕天子燕之也祉福也燕而喜之錫予便蕃故<lb/>
　多受祉也來歸自鎬者自鎬京而歸於尹邑也我行<lb/>
　永久歸告家人之辭也御進侯維也飲御諸友不忘<lb/>
<pb n="8b"/>
　舊也炰鼈膾鯉不敢侈也諸友皆禮貌之而常在左<lb/>
　右者則惟張仲以其孝友也武臣有功則恐其驕常<lb/>
　與孝友之人處資其和順以化其驕心乃可長保其<lb/>
　禄位矣前言有功此其善居功也<lb/>
　　六月六章章八句<lb/>
　　　詩序曰六月宣王北伐也倉卒興師車堅馬良<lb/>
　　　軍政修也常服皆載器械備也玁狁熾而我用<lb/>
　　　急兵端不自我始也比物四驪畜牧蕃也閑之<lb/>
<pb n="9a"/>
　　　維則訓練勤也不踰月而服成其才敏也三十<lb/>
　　　里而止舍其神定也好整以暇乃大勇也有嚴<lb/>
　　　紀律嚴也有翼陣法善也共武之服臨事而懼<lb/>
　　　敬慎不敗也鳥章前軍白斾後軍也中軍左右<lb/>
　　　不可輕動前軍選鋒後軍遊騎可擇便而趨利<lb/>
　　　也元戎十乗用寡也竒兵欲輕齎而疾趨故不<lb/>
　　　可以用衆且既謀成不戰則不必勞費也以先<lb/>
　　　啟行貴神速也間道疾驅以出其背使驚而内<lb/>
<pb n="9b"/>
　　　顧則不戰而走矣有嚴有翼以正合也元戎先<lb/>
　　　行以竒勝也戎狄内侵利在速戰狼奔豕突難<lb/>
　　　與力爭故必用老成持重之將勿倉皇以失度<lb/>
　　　勿見小而邀功深溝高壘以老之堅壁清野以<lb/>
　　　困之别出竒兵以撓之截其糧道以饑之擣其<lb/>
　　　巢穴以懼之則不戰而走矣既走而追之不急<lb/>
　　　而致其反噬不逺而疲我嘉師所謂不戰而屈<lb/>
　　　人也歴觀後代禦戎之道合乎此則勝反乎此<lb/>
<pb n="10a"/>
　　　必敗然則豈直萬邦為憲哉萬世為法可也至<lb/>
　　　於有功而驕固由武臣不學亦由所交匪人故<lb/>
　　　以張仲之孝友终焉欲其移孝以為忠移弟以<lb/>
　　　為順忠順不失以事其上則善始善終矣後之<lb/>
　　　為將者三復此詩可也<lb/>
薄言采芑于彼新田于此菑畝方叔涖止其車三千師<lb/>
干之試方叔率止乗其四騏四騏翼翼路車有奭簟笰<lb/>
魚服鉤膺鞗革<lb/>
<pb n="10b"/>
　比而賦也宣王之時蠻荆背叛而王命方叔征之也<lb/>
　芑苦菜也田一嵗曰菑二嵗曰新田民間采芑或於<lb/>
　新田或於菑畝以比天子徵師或於内采或於外服<lb/>
　也涖臨也諸侯兵至而方叔親閲之也司馬法兵車<lb/>
　一乗甲士歩卒共百人其車三千法當用三十萬人<lb/>
　師衆干扞試肄也聚衆而肄扞禦之方訓練之也率<lb/>
　總統之也呂大臨曰涖止布其行陣率止作而用之<lb/>
　是也翼翼順序貌路車戎路也奭赤也簟笰以竹簟<lb/>
<pb n="11a"/>
　為車蔽也鉤膺樊纓也鞗革轡首也極言其車馬之<lb/>
　美見軍容之盛也<lb/>
薄言采芑于彼新田于此中鄉方叔涖止其車三千旂<lb/>
旐央央方叔率止約軧錯衡八鸞瑲瑲服其命服朱芾<lb/>
斯皇有瑲葱珩<lb/>
　比而賦也中鄉民所居也采芑中鄉以比天子用鄉<lb/>
　遂之民也交龍曰旂左軍所建龜蛇曰旐後軍所建<lb/>
　旂旐央央五軍皆啟行也約軧以皮束轂也錯衡文<lb/>
<pb n="11b"/>
　衡也鈴在鑣曰鸞馬口兩旁各一四馬故八鸞也三<lb/>
　十萬衆之中而聞鸞聲之瑲瑲行有紀律也命服禮<lb/>
　服皇鮮明也葱蒼色珩佩首横玉也領兵在道而冠<lb/>
　裳佩玉如此以明天子之師有征無戰不煩戎服也<lb/>
鴥彼飛隼其飛戾天亦集爰止方叔涖止其車三千師<lb/>
干之試方叔率止鉦人伐鼓陳師鞠旅顯允方叔伐鼓<lb/>
淵淵振旅闐闐<lb/>
　比而賦也隼飛戾天而集於所止之處以比王師逺<lb/>
<pb n="12a"/>
　行而至於所征之地也啟行有師干之試閲兵也既<lb/>
　至有師干之試威敵也鉦鐃也伐擊也鉦人伐鼓互<lb/>
　言之也鞠告也將戰而誓告之陳師鞠旅亦互文也<lb/>
　顯明允信也顯允方叔者不尚竒詭而昭明信義也<lb/>
　伐鼓進兵也淵淵聲和也將戰而鼓聲和者不暴怒<lb/>
　也振旅還師也方伐鼔而即振旅者荆蠻迎服也闐<lb/>
　闐徐行聲也退師有法故依次而不亂也德威所臨<lb/>
　望風迎服其進不怒其退不懾亦可以想王師之氣<lb/>
<pb n="12b"/>
　象而識大將之風規矣<lb/>
蠢爾蠻荆大邦為讎方叔元老克壯其猶方叔率止執<lb/>
訊獲醜戎車嘽嘽嘽嘽焞焞如霆如雷顯允方叔征伐<lb/>
玁狁蠻荆來威<lb/>
　賦也蠢爾無知之貌讎敵也齒德俱尊曰元老壯大<lb/>
　猶謀也言荆蠻小醜而敢與大邦為敵者以其蠢然<lb/>
　無知自謂兵力足與中國抗衡也無以威之雖勝不<lb/>
　懼勢將復叛故必總大衆以臨之使知天威之難犯<lb/>
<pb n="13a"/>
　將不戰而永服元老之猶所以為壯也其軍三千至<lb/>
　此始言其故矣執訊執其為首者訊問之獲醜獲其<lb/>
　同謀之醜類也嘽嘽衆也焞焞盛也霆雷車聲也旋<lb/>
　歸之軍容不異於初出也又言顯允方叔者歸功於<lb/>
　將也有必勝之將無必勝之兵將若不能兵衆適以<lb/>
　致亂惟顯允之方叔其德固足服人又曾征伐玁狁<lb/>
　勲名素著是以敵人懷德畏威望風來服也振旅闐<lb/>
　闐至此始言其故矣<lb/>
<pb n="13b"/>
　　采芑四章章十二句<lb/>
　　　詩序曰采芑宣王南征也北伐之師用竒用寡<lb/>
　　　元戎十乗寡之至矣南征之師用正用衆其車<lb/>
　　　三千衆之至矣非不知用衆之勞費以為不戰<lb/>
　　　而永服則費乃所以為省勞乃所以為逸也顧<lb/>
　　　用寡易用衆難以漢高之雄才不過能將十萬<lb/>
　　　方叔將三十萬衆而布陣不亂啟行無譁伐鼓<lb/>
　　　則進振旅則退如臂使指則其才可想矣秦之<lb/>
<pb n="14a"/>
　　　伐楚也王翦欲用六十萬人始皇以為怯使李<lb/>
　　　信將二十萬伐之出即敗衂卒用六十萬而後<lb/>
　　　定人以為王翦之竒謀而不知其祖方叔之餘<lb/>
　　　智也項籍之戰垓下也淮陰侯將三十萬衆自<lb/>
　　　當之楚兵來而少却楚兵却而復乗指揮如意<lb/>
　　　卒困項王人以為韓信之神勇而不知其歩方<lb/>
　　　叔之後塵也且用寡用衆後人效其迹而不能<lb/>
　　　得其心吉甫之用寡也期於不戰而走之方叔<lb/>
<pb n="14b"/>
　　　之用衆也期於不戰而服之不惟我師無鋒鏑<lb/>
　　　之苦併敵人亦蒙好生之德此則三代以上之<lb/>
　　　將略而非王翦韓信所能知也晉作三軍謀元<lb/>
　　　帥趙衰曰郤縠可其為人也説禮樂而敦詩書<lb/>
　　　敦詩書而可為元師者以為將之道詩書具言<lb/>
　　　之也<lb/>
我車既攻我馬既同四牡龐龐駕言徂東<lb/>
　賦也攻堅也同齊也毛傳曰宗廟齊豪尚純也戎事<lb/>
<pb n="15a"/>
　齊力尚强也田獵齊足尚疾也龐龐充實也東洛邑<lb/>
　也詩序曰宣王能内修政事外攘夷狄復文武之境<lb/>
　土修車馬備器械復㑹諸侯於東都因田獵而選車<lb/>
　徒焉<lb/>
田車既好四牡孔阜東有甫草駕言行狩<lb/>
　賦也田車田獵之車阜大也甫草地名可獵之所也<lb/>
　天子諸侯之獵不時則傷農不地則害物甫草行狩<lb/>
　言得地也<lb/>
<pb n="15b"/>
之子于苖選徒囂囂建旐設旄搏獸于敖<lb/>
　賦也之子有司也苗狩獵之通名選數也囂囂其聲<lb/>
　衆也旐以致衆故建旐也設旄注旄於旐首也敖山<lb/>
　名搏獸校勇也范處義曰易野以車為主故用以選<lb/>
　車田車既好是也險野以人為主故用以選徒搏獸<lb/>
　於敖是也<lb/>
駕彼四牡四牡奕奕赤芾金舃㑹同有繹<lb/>
　賦也奕奕連絡布散之貌金舃赤舃而加金飾也時<lb/>
<pb n="16a"/>
　見曰㑹殷見曰同繹陳列聯屬之貌朱善曰諸侯之<lb/>
　來朝也來非一方止非一所先後不同逺近各異此<lb/>
　其所以連絡布散也及其㑹同也五等各以其爵尊<lb/>
　卑有序貴賤有等此其所以陳列聯屬也亦可想見<lb/>
　當時朝㑹之盛矣<lb/>
決拾既佽弓矢既調射夫既同助我舉柴<lb/>
　賦也決以骨為之著於右手大指以鈎弦也拾以皮<lb/>
　為之著於左臂以遂弦也佽比也調謂弓之强弱與<lb/>
<pb n="16b"/>
　矢之輕重相得也射夫諸侯之人也同協也柴説文<lb/>
　作㧘謂積禽也言諸侯皆佽決拾調弓矢率其屬以<lb/>
　助天子恭順之至也<lb/>
四黄既駕兩驂不猗不失其馳舎矢如破<lb/>
　賦也猗偏倚也馳御車之法也劉瑾曰五御之目三<lb/>
　曰過君表五曰逐禽左此田車之馳法也舎矢如破<lb/>
　巧而力也蘇轍曰不善射御者詭遇則獲不然則不<lb/>
　能也今御者不失其馳驅之法而射者舎矢如破則<lb/>
<pb n="17a"/>
　可謂善射御矣<lb/>
蕭蕭馬鳴悠悠斾旌徒御不驚大庖不盈<lb/>
　賦也蕭蕭悠悠皆閑暇之貌徒歩卒也御車御也不<lb/>
　驚不喧譁也大庖君庖也不盈取之有度也古者田<lb/>
　獵獲禽上殺以為乾豆奉宗廟次殺以奉賔客下殺<lb/>
　以充君庖每禽取三十焉其餘均及於衆是以獲雖<lb/>
　多而君庖不盈也朱公遷曰行事從容馭軍整肅處<lb/>
　已儉約待人周徧兼有之矣<lb/>
<pb n="17b"/>
之子于征有聞無聲允矣君子展也大成<lb/>
　賦也之子于征統承上文自徂東以至田畢也是役<lb/>
　也但聞其師之行而不聞其行之聲嚴靜之至也馭<lb/>
　軍有法卒事有儀信矣其君子也誠哉其大成也朱<lb/>
　善曰存於中者有興衰撥亂之志施於外者有揆文<lb/>
　奮武之規得不謂之君子乎靜治於往狩之初整肅<lb/>
　於旋歸之際得不謂之大成乎李公凱曰復新朝儀<lb/>
　統一人心張皇六師維持王業深得制治保邦之道<lb/>
<pb n="18a"/>
　矣<lb/>
　　車攻八章章四句<lb/>
　　　詩序曰車攻宣王復古也天子廵狩諸侯述職<lb/>
　　　其來舊矣周都於雍與山東諸侯隔逺廵狩之<lb/>
　　　典難以常行而諸侯來朝道里不均周公相成<lb/>
　　　王以洛邑地中故營為東都使天子時往焉而<lb/>
　　　諸侯就朝之則廵狩不煩供億述職無庸逺行<lb/>
　　　甚盛典也洛誥曰其自時中乂萬邦咸休此之<lb/>
<pb n="18b"/>
　　　謂也夷厲以來久廢不行宣王中興能復舊制<lb/>
　　　故詩人美焉然成王至洛肇稱殷禮而已宣王<lb/>
　　　乃兼田獵何也此則時為之也自夷王下堂諸<lb/>
　　　侯張矣繼以厲王之亂玁狁内侵蠻荆外叛諸<lb/>
　　　侯之心向背不一征之則不可勝征也故因東<lb/>
　　　都㑹同諸侯咸集而選車徒以行狩使知天子<lb/>
　　　神武克詰戎兵則順者益致其恭逆者潛移其<lb/>
　　　志觀兵乃所以止兵也此蓋吉甫方叔之流克<lb/>
<pb n="19a"/>
　　　壯其猶而宣王用之故不動聲色而國勢以振<lb/>
　　　可以想見中興之規模矣<lb/>
吉日維戊既伯既禱田車既好四牡孔阜升彼大阜從<lb/>
其羣醜<lb/>
　賦也戊剛日也内事用柔日外事用剛日伯説文作<lb/>
　禡祭馬祖也禱祭而祈之也既伯既禱而後用車馬<lb/>
　重其事也醜類也羣醜獸之羣分而類聚者也升大<lb/>
　阜而從之者試馬也既禱之而又試之慎之也<lb/>
<pb n="19b"/>
吉日庚午既差我馬獸之所同麀鹿麌麌漆沮之從天<lb/>
子之所<lb/>
　賦也庚午亦剛日也差分其等次也同聚也麀牝鹿<lb/>
　也麌麌多也漆沮二水名順合曰從漆沮相從入洛<lb/>
　又從入渭禹貢曰漆沮既從是也言擇日差馬往麀<lb/>
　鹿所聚之地在漆沮既從之處乃天子田獵之所也<lb/>
瞻彼中原其祁孔有儦儦俟俟或羣或友悉率左右以<lb/>
燕天子<lb/>
<pb n="20a"/>
　賦也中原原中也祁大也儦儦疾走也俟俟徐行也<lb/>
　獸三曰羣二曰友左右軍士也田獵之法作圍場開<lb/>
　二門從田者分左右而入焉毛傳曰大芟草以為防<lb/>
　褐纒旃以為門左者之左右者之右是也率有司率<lb/>
　之也燕喜也天子田獵非為從禽蓋以纘武功也今<lb/>
　有司悉率左右莫不自盡以奉其上則有勇而且知<lb/>
　方庶天子見而喜之也<lb/>
既張我弓既挾我矢發彼小豝殪此大兕以御賔客且<lb/>
<pb n="20b"/>
以酌醴<lb/>
　賦也發發矢也豕牝曰豝兕野牛也發豝殪兕言能<lb/>
　中微又能制大也朱公遷曰中微見其巧制大見其<lb/>
　力是也御進也醴甘酒也周官五齊二曰醴齊是也<lb/>
　酌祭之也坊記曰醴酒在室醍酒在堂是也言所獲<lb/>
　之禽不止燕賔客且以奉宗廟見田獵之禮所闗甚<lb/>
　重也<lb/>
　　吉日四章章六句<lb/>
<pb n="21a"/>
　　　詩序曰吉日美宣王田也車攻㑹諸侯以狩於<lb/>
　　　東都吉日天子自獵於畿内也吕祖謙曰蒐狩<lb/>
　　　之禮可以見王賦之復焉可以見軍實之盛焉<lb/>
　　　可以見師律之嚴焉可以見上下之情焉可以<lb/>
　　　見綜理之周焉欲明文武之功業者此亦足以<lb/>
　　　觀矣<lb/>
鴻雁于飛肅肅其羽之子于征劬勞于野爰及矜人哀<lb/>
此鰥寡<lb/>
<pb n="21b"/>
　興也大曰鴻小曰鴈肅肅羽聲也之子謂流民也征<lb/>
　行也矜憐也言流民在野而劬勞失所猶鴻鴈于飛<lb/>
　而羽倦未集也丁壯者且不能堪至於鰥寡之人則<lb/>
　尤可哀憐矣朱善曰惠鮮鰥寡文王以興哀此㷀獨<lb/>
　幽王以亡故必鰥寡孤獨皆得其所而後為王政也<lb/>
鴻鴈于飛集于中澤之子于垣百堵皆作雖則劬勞其<lb/>
究安宅<lb/>
　興也一丈為板五板為堵究终也言流民在外而築<lb/>
<pb n="22a"/>
　室以居猶鴻鴈于飛而集于澤中也百堵皆作其勞<lb/>
　更甚於在野而甘心為之者冀其終之可以安處也<lb/>
　其情亦可憫矣<lb/>
鴻鴈于飛哀鳴嗷嗷維此哲人謂我劬勞維彼愚人謂<lb/>
我宣驕<lb/>
　興也詩人自言覩流民之狀而作為此詩以告哀也<lb/>
　猶鴻雁之哀鳴嗷嗷也然惟明哲之人乃謂我宣民<lb/>
　之劬勞使下情得以上達耳不知者且謂我行歌適<lb/>
<pb n="22b"/>
　志以宣驕也黄洪憲曰哲人洞悉民隱故謂我劬勞<lb/>
　彼愚人者慮不周於民隱則無從知之矣言愚人正<lb/>
　所以感哲人也<lb/>
　　鴻鴈三章章六句<lb/>
　　　鴻鴈哀流民也夫始而在野終而安宅在上者<lb/>
　　　未嘗無安定之功然與其安於既流之後不如<lb/>
　　　養於未流之先也古之行仁政者八口之家比<lb/>
　　　戸無饑而鰥寡孤獨莫不有養是遵何道乎詩<lb/>
<pb n="23a"/>
　　　人於流民之在野也固哀其劬勞於其築室也<lb/>
　　　亦哀其劬勞而終言其作詩所以告哀此如後<lb/>
　　　世監門繪圖之意而以哲人望其君也其㫖逺<lb/>
　　　矣<lb/>
夜如何其夜未央庭燎之光君子至止鸞聲將將<lb/>
　賦也其語辭央中也庭燎大燭也君子諸侯也王將<lb/>
　視朝惟恐晏起故不安於寢常自度曰夜如何哉尚<lb/>
　未央乎然而庭燎已有光矣朝者至而聞其鸞聲矣<lb/>
<pb n="23b"/>
　夜尚未央未必有所見聞蓋其惕厲之精神常警於<lb/>
　寤寐故懸意其然而遂若果然也<lb/>
夜如何其夜未艾庭燎晣晣君子至止鸞聲噦噦<lb/>
　賦也艾盡也晣晣小明也天將曙則火光微矣將將<lb/>
　聲逺而聞其大也噦噦聲近而聞其節也<lb/>
夜如何其夜鄉晨庭燎有煇君子至止言觀其旂<lb/>
　賦也鄉晨近曉也煇火氣也天將明則見煙矣言觀<lb/>
　其旂辨色也入朝之時也自夜中以至於明無刻不<lb/>
<pb n="24a"/>
　警於心目其勵精圖治之意可想矣<lb/>
　　庭燎三章章五句<lb/>
　　　詩序曰庭燎美宣王也列女傳曰宣王嘗晏起<lb/>
　　　姜后脱簪珥待罪於永巷宣王感悟於是勤於<lb/>
　　　政事早朝晏退以成中興之業是也此固姜后<lb/>
　　　之賢淑而宣王能聽之聽之而改之改之而久<lb/>
　　　不倦也可不謂難乎從諫如流改過不吝其有<lb/>
　　　之矣周道復興有以也<lb/>
<pb n="24b"/>
沔彼流水朝宗于海鴥彼飛隼載飛載止嗟我兄弟邦<lb/>
人諸友莫肯念亂誰無父母<lb/>
　比也沔流貌水流歸海猶諸侯之朝天子也書曰江<lb/>
　漢朝宗于海是也流水有入海之日飛隼有載止之<lb/>
　時以比禍亂有止息之期也將欲止亂必先念亂深<lb/>
　思而預防之則亂不生矣乃兄弟以及邦人諸友莫<lb/>
　有肯念亂者豈獨無父母乎縱不憂身亦當憂親何<lb/>
　為不念之也<lb/>
<pb n="25a"/>
沔彼流水其流湯湯鴥彼飛隼載飛載揚念彼不蹟載<lb/>
起載行心之憂矣不可弭忘<lb/>
　比也湯湯泛流不歸海也載揚高飛不載止也以比<lb/>
　禍亂日生不止息也不蹟不循道也亂匪自天皆由<lb/>
　於人人不循道故致亂生彼之不蹟我不敢不念也<lb/>
　載起載行深念之也不可弭忘久念之也念致亂之<lb/>
　由欲得止亂之道也<lb/>
鴥彼飛隼率彼中陵民之訛言寧莫之懲我友敬矣䜛<lb/>
<pb n="25b"/>
言其興<lb/>
　比也章首脱二句以上文例之大約謂流水湯湯而<lb/>
　循其故道必有所歸隼飛載揚而率彼中陵必有所<lb/>
　止以比禍亂不已而弭之有方則可以息也原亂之<lb/>
　所由生多由於野有訛言而朝有䜛言巧言之詩曰<lb/>
　亂之初生僭始既涵亂之又生君子信䜛是也訛言<lb/>
　起於小民豈無懲治之法䜛言興於朝臣亦有消弭<lb/>
　之道我深念之惟有敬而已矣敬以存心則恐懼修<lb/>
<pb n="26a"/>
　省而内無可疵敬以處事則謹小慎微而外無可議<lb/>
　兄弟邦人諸友果能如此䜛言何自而興乎䜛言不<lb/>
　興君子得以行其志則民之訛言可以懲治而亂止<lb/>
　矣此皆念之而後知之者何為莫肯念亂也<lb/>
　　沔水三章二章章八句末章脱二句<lb/>
　　　沔水憂亂也宣王信䜛而殺杜伯其友左儒死<lb/>
　　　之又宣王之時童謠曰檿弧箕服實亡周國不<lb/>
　　　數年而有褒姒之禍是䜛言訛言皆興而亂端<lb/>
<pb n="26b"/>
　　　兆矣有識之士預見而深憂之所必然也顧憂<lb/>
　　　亂而不得止亂之方徒憂無益耳沔水之詩人<lb/>
　　　推亂之所由生而歸於讒又推亂之所由息而<lb/>
　　　歸於敬則可謂深知止亂之道矣宣王不能用<lb/>
　　　也而卒為亂階豈不惜哉<lb/>
鶴鳴于九臯聲聞于野魚潛在淵或在于渚樂彼之園<lb/>
爰有樹檀其下維蘀他山之石可以為錯<lb/>
　比也鶴鳥名善鳴者也澤曲曰臯九臯九曲之澤言<lb/>
<pb n="27a"/>
　幽深也蘀落葉錯礪石也朱子曰此陳善納誨之辭<lb/>
　也鶴鳴九臯而聲聞于野言誠之不可掩也魚潜在<lb/>
　淵而或在于渚言理之無定在也園有樹檀而其下<lb/>
　維蘀言愛當知其惡也他山之石而可以為錯言憎<lb/>
　當知其善也由是四者引而伸之觸類而長之天下<lb/>
　之理其庶幾乎<lb/>
鶴鳴于九臯聲聞于天魚在于渚或潛在淵樂彼之園<lb/>
爰有樹檀其下維榖他山之石可以攻玉<lb/>
<pb n="27b"/>
　比也榖一名楮惡木也攻治之也吕柟曰二章之言<lb/>
　相似而意别于野以四方言也于天以上下言也在<lb/>
　淵在渚言事雖在於幽逺而道不下帶而存不可以<lb/>
　為逺而忘之也在渚在淵言事雖在於目前而理則<lb/>
　深邃莫測不可以為近而忽之也維蘀以榮悴言利<lb/>
　害安危之謂也則思亂防危之意其可怠乎維榖以<lb/>
　美惡言邪正是非之謂也則察奸逺佞之意其可少<lb/>
　乎為錯泛以制器言之也攻玉則其人之德成矣程<lb/>
<pb n="28a"/>
　子曰玉之温潤天下之至美也石之麤厲天下之至<lb/>
　惡也然兩玉相磨不能以成器以石相磨然後玉之<lb/>
　為器得以成焉猶君子之與小人處也横逆侵加然<lb/>
　後修省畏避動心忍性增益豫防而義理生焉道德<lb/>
　成焉吾聞諸邵子云<lb/>
　　鶴鳴二章章九句<lb/>
　　　鶴鳴納誨也易曰書不盡言言不盡意聖人立<lb/>
　　　象以盡意以為象之所包廣於言也詩之比興<lb/>
<pb n="28b"/>
　　　立象之道也以象逆意其中無所不有是故切<lb/>
　　　磋琢磨不言貧富而子貢以為己言之也素以<lb/>
　　　為絢不言禮後而子夏以為不啻言之也魚躍<lb/>
　　　鳶飛揭大道之要深厲淺揭著行藏之宜言近<lb/>
　　　㫖逺不可勝舉鶴鳴之詩其尤著者也是故詩<lb/>
　　　之為教其引典故也通於禮其道政事也通於<lb/>
　　　書其設物象也通於易其屬辭褒貶也通於春<lb/>
　　　秋學者不可以不盡心也<lb/>
<pb n="29a"/>
　　彤弓之什十篇四十章二百五十九句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷十一<lb/>
</p>
<p>
</p>
  </div>
</body>
</text>
</TEI>
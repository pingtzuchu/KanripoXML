<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮逸經目録</head> <lb/>
    <p>
<pb n="1a"/>
欽定四庫全書　　　　經部四<lb/>
　儀禮逸經　　　　　　禮類二<hi>儀禮之屬</hi>
　　提要<lb/>
　　　　<hi>臣</hi>等謹按儀禮逸經二卷元呉澄撰澄有易纂言<lb/>
　　　　巳著録是編掇拾逸經以補儀禮之遺凡經八篇曰投<lb/>
　　　　壺禮曰奔喪禮取之禮記書中又曰公冠禮曰諸侯<lb/>
　　　　遷廟禮曰諸侯釁廟禮取之大戴禮記而以<lb/>
　　　　小戴禮記相參定曰中霤禮曰禘于太廟禮<lb/>
<pb n="1b"/>
　　　　曰王居明堂禮取之鄭康成三禮注所引逸<lb/>
　　　　文其編次先後皆依行禮之節次不盡從其<lb/>
　　　　原文葢倣朱子儀禮經傳通釋之例其引二<lb/>
　　　　戴記著所出鄭註不著所出則與王應麟鄭<lb/>
　　　　氏易同由古人著書不及後來體例之宻不<lb/>
　　　　足異也其傳十篇則皆取之二戴記曰冠儀<lb/>
　　　　曰昏儀曰士相見儀曰鄉飲酒儀曰鄉射儀<lb/>
　　　　曰燕儀曰大射儀曰聘儀曰公食大夫儀曰<lb/>
<pb n="2a"/>
　　　　朝事儀其鄉射儀大射儀取禮記射義篇所<lb/>
　　　　陳天子諸侯卿大夫之射釐之為二其士相<lb/>
　　　　見公食大夫二儀則取宋劉敞之所補敞擬<lb/>
　　　　記而作者尚有投壺儀一篇亦見公是集中<lb/>
　　　　澄偶遺之明何喬新嘗取以次朝事儀後併<lb/>
　　　　為之跋通志堂刻九經解復佚其文盖所據<lb/>
　　　　乃未補之舊本非喬新本也又閻若璩尚書<lb/>
　　　　古文疏證第二十一篇曰漢興髙堂生𫝊禮<lb/>
<pb n="2b"/>
　　　　十七篇孔壁出多三十九篇謂之逸禮平帝<lb/>
　　　　時王莽立之旋廢猶相傳至東漢鄭康成註<lb/>
　　　　三禮曽引之天子巡狩禮云制幣丈八尺純<lb/>
　　　　四<graphic n="KR2149" url="https://raw.githubusercontent.com/kanripo/KR-Gaiji/master/images/KR2149.png" mimeType="image/png"/>中霤禮云以功布為道布屬于几烝嘗<lb/>
　　　　禮云射豕者軍禮云無干車無自後射朝貢<lb/>
　　　　禮云純四<graphic n="KR2149" url="https://raw.githubusercontent.com/kanripo/KR-Gaiji/master/images/KR2149.png" mimeType="image/png"/>制丈八尺禘于太廟禮云日用<lb/>
　　　　丁亥不得丁亥則己亥辛亥亦用之無則苟<lb/>
　　　　有亥焉可也又中霤禮云凡祭五祀于廟用<lb/>
<pb n="3a"/>
　　　　特牲有主有尸皆先設席于奥祀户之禮南<lb/>
　　　　面設主于户内之西乃制脾及腎為爼奠于<lb/>
　　　　主北又設盛于爼西祭黍稷祭肉祭醴皆三<lb/>
　　　　祭肉脾一腎再既祭徹之更陳鼎爼設饌于<lb/>
　　　　筵前迎尸畧如祭宗廟之儀王居明堂禮云<lb/>
　　　　出十五里迎嵗又云帶以弓韣禮之禖下其<lb/>
　　　　子必得天材又云季春出疫于郊以禳春氣<lb/>
　　　　又中霤禮云祀竈之禮先設于門之奥東面<lb/>
<pb n="3b"/>
　　　　設主于竈陘乃制肺及心肝為爼奠于主西<lb/>
　　　　又設盛于爼南亦祭黍三祭肺心肝各一祭<lb/>
　　　　醴二亦既祭徹之更陳鼎爼設饌于筵前迎<lb/>
　　　　尸如祀户之禮又王居明堂禮云毋宿于國<lb/>
　　　　又中霤禮云祀中霤之禮設主于牖下乃制<lb/>
　　　　心及肺肝為爼其祭肉心肺肝各一他皆如<lb/>
　　　　祀户之禮又云祀門之禮北面設主於門左<lb/>
　　　　樞乃制肝及肺心為爼奠于主南又設盛於<lb/>
<pb n="4a"/>
　　　　爼東其他皆如祭竈之禮又王居明堂禮云<lb/>
　　　　仲秋九門磔禳以發陳氣禦止疾疫又云仲<lb/>
　　　　秋農隙民畢入於室曰時殺将至毋罹其災<lb/>
　　　　又云季秋除道致梁以利農也又中霤禮云<lb/>
　　　　祀行之禮北面設主于軷上乃制腎及脾為<lb/>
　　　　爼奠于主南又設盛于爼東祭肉腎一脾再<lb/>
　　　　其他皆如祀門之禮又王居明堂禮云孟冬<lb/>
　　　　之月命農畢積聚繋牧牛馬又云季冬命國<lb/>
<pb n="4b"/>
　　　　為酒以合三族君子説小人樂又云仲秋乃<lb/>
　　　　命國醵逸奔喪禮云不及殯日于反哭猶括<lb/>
　　　　髪即位不袒吿事畢者五哭而不復哭也又<lb/>
　　　　云哭父族與母黨于廟妻之黨于寝門外壹<lb/>
　　　　哭而已不踊又云凡拜吉喪皆尚左手又云<lb/>
　　　　無服袒免為位者唯嫂與叔凡為男子服其<lb/>
　　　　婦人降而無服者麻凡二十五條為篇名者<lb/>
　　　　八呉草廬逸經八篇僅及其三云云則亦不<lb/>
<pb n="5a"/>
　　　　免有所疎漏然較之汪克寛書則條理精密<lb/>
　　　　多矣明一統志沅州劉有年洪武中為監察<lb/>
　　　　御史永樂中上儀禮逸經十有八篇楊慎求<lb/>
　　　　之内閣不見其書朱彛尊經義考謂有年所<lb/>
　　　　進即澄此本逸經八篇傳十篇適符其數其<lb/>
　　　　説似乎有據今世傳内閣書目惟載澄書不<lb/>
　　　　著有年姓名葢當時亦知出于澄矣乾隆四<lb/>
　　　　十六年十一月恭校上<lb/>
<pb n="5b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="6a"/>
欽定四庫全書<lb/>
　儀禮逸經目録<lb/>
　　投壺禮第一<lb/>
　　奔喪禮第二<lb/>
　　公冠禮第三<lb/>
　　諸侯遷廟禮第四<lb/>
　　諸侯釁廟禮第五<lb/>
　　中霤禮第六<lb/>
<pb n="6b"/>
　　禘于大廟禮第七<lb/>
　　王居明堂禮第八<lb/>
　　　右儀禮逸經八篇澄所纂次漢興高堂生得儀<lb/>
　　　禮十七篇後魯共王壞孔子宅得古文禮經於<lb/>
　　　孔氏壁中凡五十六篇河間獻王亦得而上之<lb/>
　　　其十七篇與儀禮正同餘三十九篇藏在祕府<lb/>
　　　謂之逸禮哀帝初劉歆欲以列之學官而諸博<lb/>
　　　士不肯置對竟不得立孔鄭所引逸中霤禮禘<lb/>
<pb n="7a"/>
　　　于太廟禮王居明堂禮皆其篇也唐初猶存諸<lb/>
　　　儒曽不以為意遂至於亡惜哉今所纂八篇其<lb/>
　　　二取之小戴記其三取之大戴記其三取之鄭<lb/>
　　　氏註奔喪也中霤也禘于太廟也王居明堂也<lb/>
　　　固得逸禮三十九篇之四而投壺之類未有考<lb/>
　　　焉疑古禮逸者甚多不止於三十九也投壺奔<lb/>
　　　喪篇首與儀禮諸篇之體如一公冠等三篇雖<lb/>
　　　已不存此例蓋作記者刪取其要以入記非復<lb/>
<pb n="7b"/>
　　　正經全篇矣投壺大小戴不同奔喪與逸禮亦<lb/>
　　　異則知此兩篇亦經刋削但未如公冠等篇之<lb/>
　　　甚耳五篇之經文殆皆不完然實為禮經之正<lb/>
　　　篇則不可以其不完而擯之於記故特纂為逸<lb/>
　　　經以續十七篇之末至若中霤以下三篇其經<lb/>
　　　亡矣而篇題僅僅見於註家片言隻字之未泯<lb/>
　　　者猶必收拾而不敢遺亦我愛其禮之意也<lb/>
<pb n="8a"/>
欽定四庫全書<lb/>
　儀禮逸經目録<lb/>
　　冠義第一<lb/>
　　昬義第二<lb/>
　　士相見義第三<lb/>
　　鄉飲酒義第四<lb/>
　　鄉射義第五<lb/>
　　燕義第六<lb/>
<pb n="8b"/>
　　大射義第七<lb/>
　　聘義第八<lb/>
　　公食大夫義第九<lb/>
　　朝事義第十<lb/>
　　　右儀禮傳十篇澄所纂次案儀禮有士冠禮士<lb/>
　　　昬禮戴記則有冠義昬義儀禮有鄉飲酒禮鄉<lb/>
　　　射禮大射禮戴記則有鄉飲酒義射義以至燕<lb/>
　　　聘皆然蓋周末漢初之人作以釋儀禮而戴氏<lb/>
<pb n="9a"/>
　　　抄以入記者也今以此諸篇正為儀禮之傳故<lb/>
　　　不以入記依儀禮篇次稡為一編文有不次者<lb/>
　　　頗為更定射義一篇迭陳天子諸侯卿大夫之<lb/>
　　　射雜然無倫釐之為鄉射義大射義二篇士相<lb/>
　　　見義公食大夫義則用清江劉氏原父所補並<lb/>
　　　因朱子而加考詳焉於是儀禮之經自一至九<lb/>
　　　經各有其傳矣唯覲義闕然大戴朝事一篇實<lb/>
　　　釋諸侯朝覲天子及相朝之禮故以備覲禮之<lb/>
<pb n="9b"/>
　　　義而共為傳十篇云<lb/>
</p>
<p>
</p>
  </div>
</body>
</text>
</TEI>
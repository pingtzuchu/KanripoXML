<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮逸經卷二</head> <lb/>
    <p>
<pb n="1a"/>
欽定四庫全書<lb/>
　儀禮逸經卷二<lb/>
　　　　　　　　　　　　元　吳澄　撰<lb/>
　　冠義第一<lb/>
夫禮始於冠本於昏重於喪祭尊於朝聘和於射鄉此<lb/>
禮之大體也○禮之所尊尊其義也失其義陳其數祝<lb/>
史之事也故其數可陳也其義難知也知其義而敬守<lb/>
之天子之所以治天下也○凡人之所以為人者禮義<lb/>
<pb n="1b"/>
也禮義之始在於正容體齊顔色順辭令容體正顔色<lb/>
齊辭令順而後禮義備以正君臣親父子和長幼君臣<lb/>
正父子親長幼和而後禮義立故冠而後服備服備而<lb/>
後容體正顔色齊辭令順故曰冠者禮之始也是故古<lb/>
者聖王重冠古者冠禮筮日筮賔所以敬冠事敬冠事<lb/>
所以重禮重禮所以為國本也故冠於阼以著代也醮<lb/>
於客位三加彌尊加有成也已冠而字之成人之道也<lb/>
見於母母拜之見於兄弟兄弟拜之成人而與為禮也<lb/>
<pb n="2a"/>
𤣥冠𤣥端奠摰於君遂以摰見於鄉大夫鄉先生以成<lb/>
人見也成人之者將責成人禮焉也責成人禮焉者將<lb/>
責為人子為人弟為人臣為人少者之禮行焉將責四<lb/>
者之行於人其禮可不重與故孝弟忠順之行立而後<lb/>
可以為人可以為人而後可以治人也故聖王重禮故<lb/>
曰冠者禮之始也嘉事之重者也是故古者重冠重冠<lb/>
故行之於廟行之於廟者所以尊重事尊重事而不敢<lb/>
擅重事不敢擅重事所以自卑而尊先祖也<lb/>
<pb n="2b"/>
　右傳釋士冠禮<lb/>
<pb n="3a"/>
　　昬義第二<lb/>
天地合而後萬物興焉夫昬禮萬世之始也取於異姓<lb/>
所以附逺厚别也幣必誠辭無不腆告之以直信信事<lb/>
人也信婦德也壹與之齊終身不改故夫死不嫁男子<lb/>
親迎男先於女剛柔之義也天先乎地君先乎臣其義<lb/>
一也執䞇以相見敬章别也男女有别然後父子親父<lb/>
子親然後義生義生然後禮作禮作然後萬物安無别<lb/>
無義禽獸之道也壻親御授綏親之也親之也者親之<lb/>
<pb n="3b"/>
也敬而親之先王之所以得天下也出乎大門而先男<lb/>
帥女女從男夫婦之義由此始也婦人從人者也幼從<lb/>
父兄嫁從夫夫死從子夫也者夫也夫也者以知帥人<lb/>
者也𤣥冕齊戒鬼神隂陽也將以為社稷主為先祖後<lb/>
而可以不致敬乎共牢而食同尊卑也故婦人無爵從<lb/>
夫之爵坐以夫之齒器用陶匏尚禮然也三王作牢用<lb/>
陶匏厥明婦盥饋舅姑卒食婦餕餘私之也舅姑降自<lb/>
西階婦降自阼階授之室也昬禮不用樂幽隂之義也<lb/>
<pb n="4a"/>
樂陽氣也昬禮不賀人之序也○昬禮者將合二姓之<lb/>
好上以事宗廟而下以繼後世也故君子重之是以昬<lb/>
禮納采問名納吉納徴請期皆主人筵几於廟而拜迎<lb/>
於門外揖讓而升聽命於廟所以敬慎重正昬禮也父<lb/>
親醮子而命之迎男先於女也子承命以迎主人筵几<lb/>
於廟而拜迎於門外壻執鴈入揖讓升堂再拜奠鴈蓋<lb/>
親受之於父母也降出御婦車而壻授綏御輪三周先<lb/>
俟于門外婦至壻揖婦以入共牢而食合卺而酳所以<lb/>
<pb n="4b"/>
合體同尊卑以親之也敬慎重正而後親之禮之大體<lb/>
而所以成男女之别而立夫婦之義也男女有别而後<lb/>
夫婦有義夫婦有義而後父子有親父子有親而後君<lb/>
臣有正故曰昬禮者禮之本也○夙興婦沐浴以俟見<lb/>
質明賛見婦於舅姑婦執笄棗栗段脩以見賛醴婦婦<lb/>
祭脯醢祭醴成婦禮也舅姑入室婦以特豚饋明婦順<lb/>
也厥明舅姑共饗婦以一獻之禮奠酬舅姑先降自西<lb/>
階婦降自阼階以著代也成婦禮明婦順又申之以著<lb/>
<pb n="5a"/>
代所以重責婦順焉也婦順者順於舅姑和於室人而<lb/>
後當於夫以成絲麻布帛之事以審守委積蓋藏是故<lb/>
婦順備而後内和理内和理而後家可長久也故聖王<lb/>
重之○是以古者婦人先嫁三月祖廟未毁敎于公宮<lb/>
祖廟既毁敎于宗室敎以婦德婦言婦容婦功敎成祭<lb/>
之牲用魚芼之以蘋藻所以成婦順也○古者天子后<lb/>
立六宫三夫人九嬪二十七世婦八十一御妻以聽天<lb/>
下之内治以明章婦順故天下内和而家理天子立六<lb/>
<pb n="5b"/>
官三公九卿二十七大夫八十一元士以聽天下之外<lb/>
治以明章天下之男教故外和而國治故曰天子聽男<lb/>
敎后聽女順天子理陽道后治隂德天子聽外治后聽<lb/>
内治敎順成俗外内和順國家理治此之謂盛德是故<lb/>
男敎不修陽事不得適見於天日為之食婦順不修隂<lb/>
事不得適見於天月為之食是故日食則天子素服而<lb/>
修六官之職蕩天下之陽事月食則后素服而修六宮<lb/>
之職蕩天下之隂事故天子之與后猶日之與月隂之<lb/>
<pb n="6a"/>
與陽相須而后成者也天子修男敎父道也后修女順<lb/>
母道也故曰天子之與后猶父之與母也故為天王服<lb/>
斬衰服父之義也為后服齊衰服母之義也<lb/>
　右傳釋士昬禮<lb/>
<pb n="7a"/>
　　士相見義第三<lb/>
士相見之禮必依於介紹以言其不苟召也必依於摯<lb/>
以言其以道親也苟而合唯小人而不恥者能之君子<lb/>
可見也不可屈也可親也不可狎也可達也不可疎也<lb/>
賔至門主人三辭見賔稱摰主人三辭摰者以致尊嚴<lb/>
也大夫以禮相接士以禮相諭庶人以禮相同然而爭<lb/>
奪興於末者未之有也人苟為悦而相親若者末必爭<lb/>
苟為簡而相親若者末必怨是故士相見之禮者人道<lb/>
<pb n="7b"/>
之大也所以使人重其身而毋邇於辱也所以使人慎<lb/>
其交而毋邇於禍也○古者非其君不仕非其師不學<lb/>
非其人不友非其大夫不見○唯仕於君者召而往未<lb/>
仕而見於君者冠而奠摯在邦曰市井之臣在野曰草<lb/>
莽之臣君雖召不往也是故雖有南面之貴千乗之富<lb/>
士之所以結者禮義而已矣利不足稱焉刑罰行於國<lb/>
所誅者好利之人也未有好利而其俗不亂者也○自<lb/>
天子至于庶人皆有摯摯者致也所以致其志也天子<lb/>
<pb n="8a"/>
之摯鬯諸侯玉卿羔大夫鴈士雉鬯也者言德之遠聞<lb/>
也玉也者言一度不易也羔也者言柔而有禮也鴈也<lb/>
者言進退知時也雉也者言死其節也故天子以遠德<lb/>
為志諸侯以一度為志卿以有禮為志大夫以進退為<lb/>
志士以死節為志明乎其志之義而天下治矣故執斯<lb/>
摯也者致斯志者也君之摯以事神臣之摯以養人惟<lb/>
君受摯者惟君受養也非其君則辭摯不敢當養也○<lb/>
無介而相見君子以為諂故諸侯大國九介次國七介<lb/>
<pb n="8b"/>
小國五介<lb/>
　右傳釋士相見禮<lb/>
<pb n="9a"/>
　　鄉飲酒義第四<lb/>
孔子曰吾觀於鄉而知王道之易易也主人親速賔及<lb/>
介而衆賔自從之至于門外主人拜賔及介而衆賔自<lb/>
入貴賤之義别矣三揖至于階三讓以賔升拜至獻酬<lb/>
辭讓之節繁及介省矣至于衆賔升受坐祭立飲不酢<lb/>
而降隆殺之義辨矣工入升歌三終主人獻之笙入三<lb/>
終主人獻之間歌三終合樂三終工告樂備遂出一人<lb/>
揚觶乃立司正焉知其能和樂而不流也賔酬主人主<lb/>
<pb n="9b"/>
人酬介介酬衆賔少長以齒終於沃洗者焉知其能弟<lb/>
長而無遺矣降説屨升坐修爵無數飲酒之節朝不廢<lb/>
朝莫不廢夕賔出主人拜送節文終遂焉知其能安燕<lb/>
而不亂也貴賤明隆殺辨和樂而不流弟長而無遺安<lb/>
燕而不亂此五行者足以正身安國矣彼國安而天下<lb/>
安故曰吾觀於鄉而知王道之易易也○鄉飲酒之義<lb/>
主人拜迎賔于庠門之外入三揖而后至階三讓而后<lb/>
升所以致尊讓也盥洗揚觶所以致潔也拜至拜洗拜<lb/>
<pb n="10a"/>
受拜送拜既所以致敬也尊讓潔敬也者君子之所以<lb/>
相接也君子尊讓則不爭潔敬則不慢不慢不爭則遠<lb/>
於鬭辯矣不鬭辯則無暴亂之禍矣斯君子之所以免<lb/>
於人禍也故聖人制之以道鄉人士君子尊於房户之<lb/>
間賔主共之也尊有𤣥酒貴其質也羞出自東房主人<lb/>
共之也洗當東榮主人之所以自潔而以事賔也祭薦<lb/>
祭酒敬禮也嚌肺嘗禮也啐酒成禮也於席末言是席<lb/>
之正非專為飲食也為行禮也此所以貴禮而賤財也<lb/>
<pb n="10b"/>
卒觶致實於西階上言是席之上非專為飲食也此先<lb/>
禮而後財之義也先禮而後財則民作敬讓而不爭矣<lb/>
○鄉飲酒之禮六十者坐五十者立侍以聽政役所以<lb/>
明尊長也六十者三豆七十者四豆八十者五豆九十<lb/>
者六豆所以明養老也民知尊長養老而后乃能入孝<lb/>
弟民入孝弟出尊長養老而后成敎成敎而后國可安<lb/>
也君子之所謂孝者非家至而日見之也合諸鄉射教<lb/>
之鄉飲酒之禮而孝弟之行立矣○鄉飲酒之義立賔<lb/>
<pb n="11a"/>
以象天立主以象地設介僎以象日月立三賔以象三<lb/>
光古之制禮也經之以天地紀之以日月叅之以三光<lb/>
政敎之本也亨狗於東方祖陽氣之發於東方也洗之<lb/>
在阼其水在洗東祖天地之左海也尊有𤣥酒敎民不<lb/>
忘本也賔必南鄉東方者春春之為言蠢也産萬物者<lb/>
聖也南方者夏夏之為言假也養之長之假之仁也西<lb/>
方者秋秋之為言愁也愁之以時察守義者也北方者<lb/>
冬冬之為言中也中者藏也是以天子之立也左聖鄉<lb/>
<pb n="11b"/>
仁右義偝藏也介必東向介賔主也主人必居東方東<lb/>
方者春春之為言蠢也産萬物者也主人者造之産萬<lb/>
物者也賔主象天地也介僎象隂陽也三賔象三光也<lb/>
讓之三也象月之三日而成魄也四面之坐象四時也<lb/>
月者三日則成魄三月則成時是以禮有三讓建國必<lb/>
立三卿三賔者政教之本禮之大參也天地嚴凝之氣<lb/>
始於西南而盛於西北此天地之尊嚴氣也此天地之<lb/>
義氣也天地温厚之氣始於東北而盛於東南此天地<lb/>
<pb n="12a"/>
之盛德氣也此天地之仁氣也主人者尊賔故坐賔於<lb/>
西北而坐介於西南以輔賔賔者接人以義者也故坐<lb/>
於西北主人者接人以仁以德厚者也故坐於東南而<lb/>
坐僎於東北以輔主人也仁義接賔主有事俎豆有數<lb/>
曰聖聖立而將之以敬曰禮禮以體長幼曰德德也者<lb/>
得於身也故曰古之學術道者將以得身也是故聖人<lb/>
務焉<lb/>
　右傳釋鄉飲酒禮<lb/>
<pb n="13a"/>
　　鄉射義第五<lb/>
古者諸侯之射也必先行燕禮卿大夫士之射也必先<lb/>
行鄉飲酒之禮故燕禮者所以明君臣之義也鄉飲酒<lb/>
之禮者所以明長幼之序也○孔子射於矍相之圃蓋<lb/>
觀者如堵墻射至於司馬使子路執弓矢出延射曰賁<lb/>
軍之將亡國之大夫與為人後者不入其餘皆入蓋去<lb/>
者半入者半又使公罔之裘序㸃揚觶而語公罔之裘<lb/>
揚觶而語曰幼壯孝弟耆耊好禮不從流俗修身以俟<lb/>
<pb n="13b"/>
死者不在此位也蓋去者半處者半序㸃又揚觶而語<lb/>
曰好學不倦好禮不變旄期稱道不亂者不在此位也<lb/>
蓋㢙有存者○孔子曰君子無所爭必也射乎揖讓而<lb/>
升下而飲其爭也君子射者仁之道也射求正諸已已<lb/>
正而後發發而不中則不怨勝已者反求諸巳而巳矣<lb/>
故射者進退周旋必中禮内志正外體直然後持弓矢<lb/>
審固持弓矢審固然後可以言中此可以觀德行矣○<lb/>
孔子曰射者何以射何以聽循聲而發發而不失正鵠<lb/>
<pb n="14a"/>
者其唯賢者乎若夫不肖之人則彼將安能以中詩云<lb/>
發彼有的以祈爾爵祈求也求中以辭爵也酒者所以<lb/>
養老也所以養病也求中以辭爵者辭養也故男子生<lb/>
桑弧蓬矢六以射天地四方天地四方者男子之所有<lb/>
事也故必先有志於其所有事然後敢用榖也飯食之<lb/>
謂也射者男子之事也因而飾之以禮樂也故事之盡<lb/>
禮樂而可數為以立德行者莫若射故聖王務焉<lb/>
　右傳釋鄉射禮<lb/>
<pb n="15a"/>
　　燕義第六<lb/>
諸侯燕禮之義君立阼階之東南南鄉爾卿大夫皆少<lb/>
進定位也君席阼階之上居主位也君獨升立席上西<lb/>
面特立莫敢適之義也設賔主飲酒之禮也使宰夫為<lb/>
獻主臣莫敢與君亢禮也不以公卿為賔而以大夫為<lb/>
賔為疑也明嫌之義也賔入中庭君降一等而揖之禮<lb/>
之也君舉旅於賔及君所賜爵皆降再拜稽首升成拜<lb/>
明臣禮也君荅拜之禮無不荅明君上之禮也臣下竭<lb/>
<pb n="15b"/>
力盡能以立功於國君必報之以爵禄故臣下皆務竭<lb/>
力盡能以立功是以國安而君寧禮無不荅言上之不<lb/>
虚取於下也上必明正道以道民民道之而有功然後<lb/>
取其什一故上用足而下不匱也是以上下和親而不<lb/>
相怨也和寧禮之用也此君臣上下之大義也故曰燕<lb/>
禮者所以明君臣之義也○席小卿次上卿大夫次小<lb/>
卿士庶子以次就位於下獻君君舉旅行酬而后獻卿<lb/>
卿舉旅行酬而后獻大夫大夫舉旅行酬而后獻士士<lb/>
<pb n="16a"/>
舉旅行酬而后獻庶子俎豆牲體薦羞皆有等差所以<lb/>
明貴賤也○古者周天子之官有庶子官庶子官職諸<lb/>
侯卿大夫士之庶子之卒掌其戒令與其教治别其等<lb/>
正其位國有大事則率國子而致於太子唯所用之若<lb/>
有甲兵之事則授之以車甲合其卒伍置其有司以軍<lb/>
法治之司馬弗正凡國之政事國子存游卒使之脩德<lb/>
學道春合諸學秋合諸射以考其藝而進退之<lb/>
　右傳釋燕禮<lb/>
<pb n="17a"/>
　　大射義第七<lb/>
射之為言者繹也或曰舍也繹者各繹已之志也故心<lb/>
平體正持弓矢審固持弓矢審固則射中矣故曰為人<lb/>
父者以為父鵠為人子者以為子鵠為人君者以為君<lb/>
鵠為人臣者以為臣鵠故射者各射已之鵠故天子之<lb/>
大射謂之射侯射侯者射為諸侯也射中則得為諸侯<lb/>
射不中則不得為諸侯○是故古者天子以射選諸侯<lb/>
卿大夫士天子將祭必先習射於澤澤者所以擇士也<lb/>
<pb n="17b"/>
已射於澤而後射於射宮射中者得與於祭不中者不<lb/>
得與於祭不得與於祭者有讓削以地得與於祭者有<lb/>
慶益以地進爵絀地是也○是故古者天子之制諸侯<lb/>
歲獻貢士於天子天子試之於射宫其容體比於禮其<lb/>
節比於樂而中多者得與於祭其容體不比於禮其節<lb/>
不比於樂而中少者不得與於祭數與於祭而君有慶<lb/>
數不與於祭而君有讓數有慶而益地數有讓則削地<lb/>
故曰射者射為諸侯也○是以諸侯君臣盡志於射以<lb/>
<pb n="18a"/>
習禮樂夫君臣習禮樂而以流亡者未之有也故詩曰<lb/>
曽孫侯氏四正具舉大夫君子凡以庶士小大莫處御<lb/>
於君所以燕以射則燕則譽言君臣相與盡志於射以<lb/>
習禮樂則安則譽也是以天子制之而諸侯務焉此天<lb/>
子之所以養諸侯而兵不用諸侯自為正之具也○其<lb/>
節天子以騶虞為節諸侯以貍首為節卿大夫以采蘋<lb/>
為節士以采蘩為節騶虞者樂官備也貍首者樂㑹時<lb/>
也采蘋者樂循法也采蘩者樂不失職也是故天子以<lb/>
<pb n="18b"/>
備官為節諸侯以時㑹天子為節卿大夫以循法為節<lb/>
士以不失職為節故明乎其節之志以不失其事則功<lb/>
成而德行立德行立則無暴亂之禍矣功成則國安故<lb/>
曰射者所以觀盛德也<lb/>
　右傳釋大射禮<lb/>
<pb n="19a"/>
　　聘義第八<lb/>
聘禮上公七介侯伯五介子男三介所以明貴賤也介<lb/>
紹而傳命君子於其所尊弗敢質敬之至也三讓而后<lb/>
傳命三讓而后入廟門三揖而后至階三讓而后升所<lb/>
以致尊讓也君使士迎于竟大夫郊勞君親拜迎於大<lb/>
門之内而廟受北面拜貺拜君命之辱所以致敬也敬<lb/>
讓也者君子之所以相接也故諸侯相接以敬讓則不<lb/>
相侵陵也○卿為上擯大夫為承擯士為紹擯君親禮<lb/>
<pb n="19b"/>
賔賔私面私覿致饔餼還圭璋賄贈饗食燕所以明賔<lb/>
客君臣之義也以圭璋聘重禮也已聘而還圭璋此輕<lb/>
財而重禮之義也諸侯相厲以輕財重禮則民作讓矣<lb/>
故天子制諸侯比年小聘三年大聘相厲以禮使者聘<lb/>
而誤主君弗親饗食也所以愧厲之也諸侯相厲以禮<lb/>
則外不相侵内不相陵此天子之所以養諸侯兵不用<lb/>
而諸侯自為正之具也○主國待客出入三積餼客於<lb/>
舍五牢之具陳於内米三十車禾三十車芻薪倍禾皆<lb/>
<pb n="20a"/>
陳於外乗禽日五雙羣介皆有餼牢壹食再饗燕與時<lb/>
賜無數所以厚重禮也古之用財者不能均如此然而<lb/>
用財如此其厚者言盡之於禮也盡之於禮則内君臣<lb/>
不相陵而外不相侵故天子制之而諸侯務焉爾○聘<lb/>
射之禮至大禮也質明而始行事日幾中而后禮成非<lb/>
强有力者弗能行也故强有力者將以行禮也酒清人<lb/>
渴而不敢飲也肉乾人飢而不敢食也日莫人倦齊莊<lb/>
正齊而不敢解惰以成禮節以正君臣以親父子以和<lb/>
<pb n="20b"/>
長幼此衆人之所難而君子行之故謂之有行有行之<lb/>
謂有義有義之謂勇敢故所貴於勇敢者貴其能以立<lb/>
義也所貴於立義者貴其有行也所貴於有行者貴其<lb/>
行禮也故所貴於勇敢者貴其敢行禮義也故勇敢强<lb/>
有力者天下無事則用之於禮義天下有事則用之於<lb/>
戰勝用之於戰勝則無敵用之於禮義則順治外無敵<lb/>
内順治此之謂盛德故聖王之貴勇敢强有力如此也<lb/>
勇敢强有力而不用之於禮義戰勝而用之於爭鬭則<lb/>
<pb n="21a"/>
謂之亂人刑罰行於國所誅者亂人也如此則民順治<lb/>
而國安也○子貢問於孔子曰敢問君子貴玉而賤碈<lb/>
者何也為玉之寡而碈之多與孔子曰非為碈之多故<lb/>
賤之也玉之寡故貴之也夫昔者君子比德於玉焉温<lb/>
潤而澤仁也縝密以栗知也㢘而不劌義也垂之如隊<lb/>
禮也叩之其聲清越以長其終詘然樂也瑕不揜瑜瑜<lb/>
不揜瑕忠也孚尹旁達信也氣如白虹天也精神見于<lb/>
山川地也圭璋特達德也天下莫不貴者道也詩云言<lb/>
<pb n="21b"/>
念君子温其如玉故君子貴之也<lb/>
　右傳釋聘禮<lb/>
<pb n="22a"/>
　　公食大夫義第九<lb/>
食禮公養賔國養賢一也親之故愛之愛之故養之養<lb/>
之故食之食而弗愛猶豢之也愛而弗敬猶畜之也饗<lb/>
禮敬之至也食禮愛之至也饗為愛弗勝其敬食為敬<lb/>
弗勝其愛文質之辨也公使大夫戒必以其爵恭也已<lb/>
輕則卑之已重則是以其貴臨之也賔三辭聽命言是<lb/>
理之貴勿敢當也弗敢當故難進也公迎賔于大門内<lb/>
非不能至于外也所以待人君之禮也臣之意欲尊其<lb/>
<pb n="22b"/>
君子之意欲尊其父故迎賔于大門内所以順其為尊<lb/>
君之意也三揖至于階三讓而升堂充其意諭其誠也<lb/>
於廟用祭器誠之盡也君子於所尊敬不敢狎不敢狎<lb/>
故神明之故忠臣嘉賔樂盡其心也大夫立于東夾南<lb/>
西面北上士立于門東北面西上小臣東堂下南面西<lb/>
上宰東夾北西面北上内官之士在宰東北面南上百<lb/>
官有司備以樂養賢也設筵加席几致安厚之儀也公<lb/>
設醬然後宰夫薦豆菹醢士設俎公設大羮然後宰夫<lb/>
<pb n="23a"/>
設鉶啓簋言以身親之也賔徧祭公設粱宰夫設稻士<lb/>
膳庶羞為殷勤也賔三飯飯粱以湆醬此君之厚已也<lb/>
賔必親徹有報之道也庭實乗皮侑以束帛雖備物猶<lb/>
欲其加厚焉也公拜送終之以敬也有司卷三牲之俎<lb/>
歸于賔館不敢䙝其餘也上大夫八豆八簋六鉶九俎<lb/>
庶羞二十其餘衰是見德之殺也○君子之言曰愛人<lb/>
者使人愛之者也敬人者使人敬之者也親人者使人<lb/>
親之者也自卑者使人尊之者也是故公養賔國養賢<lb/>
<pb n="23b"/>
其義一也未有愛之敬之親之尊之而其位不安者也<lb/>
未有不愛不敬不親不尊而能長有國者也將由乎好<lb/>
德之君則將飴焉唯恐其不足於禮將由乎驕慢之君<lb/>
則將曰是食於我而已矣故禮君子所不足小人所泰<lb/>
也○孔子食於少施氏將祭主人辭曰不足祭也將飱<lb/>
主人辭曰不足飱也孔子退曰吾食而飽少施氏有禮<lb/>
哉故君子難親也將親之舍禮何以哉<lb/>
　右傳釋公食大夫<lb/>
<pb n="24a"/>
　　朝事義第十<lb/>
古者大行人掌太賔之禮及大客之義以親諸侯春朝<lb/>
諸侯而圖天下之事秋覲以比邦國之功夏宗以陳天<lb/>
下之謀冬遇以協諸侯之慮時㑹以發四方之禁殷同<lb/>
以施天下之政時聘以結諸侯之好殷頫以成邦國之<lb/>
慝間問以諭諸侯之志歸脤以交諸侯之福賀慶以賛<lb/>
諸侯之喜致㑹以補諸侯之災天子之所以撫諸侯者<lb/>
歲徧存三歲徧頫五歲徧省七歲屬象胥喻言語協辭<lb/>
<pb n="24b"/>
令九歲屬瞽史諭書名聽音聲十有一歲達瑞節同度<lb/>
量成牢禮同數器修法則十有二歲天子巡狩殷國是<lb/>
故諸侯上不敢侵陵下不敢暴小民然後諸侯之國札<lb/>
喪則令賻補之凶荒則令賙委之師役則令槁襘之有<lb/>
福事則令慶賀之有禍災則令哀弔之凡此五物者治<lb/>
其事故及其萬民之利害為一書其禮俗政事教治刑<lb/>
禁之逆順為一書其悖逆暴亂作慝欲犯令者為一書<lb/>
其札喪凶荒厄貧為一書其康樂和親安平為一書凡<lb/>
<pb n="25a"/>
此五物者每國别異之天子以周知天下之政是故諸<lb/>
侯附於德服於義則天下太平古者天子為諸侯不行<lb/>
禮義不修法度不附於德不服於義故使射人以射禮<lb/>
選其德行職方氏大行人以其治國選其能功諸侯之得<lb/>
失治亂定然後明九命之賞以勸之明九伐之法以震<lb/>
威之尚猶有不附於德不服於義者則使掌交說之故<lb/>
諸侯莫不附於德服於義者此天子之所以養諸侯兵<lb/>
不用而諸侯自為政之法也○古者聖王明義以别貴<lb/>
<pb n="25b"/>
賤以序尊卑以體上下然後民知尊君敬上而忠順之<lb/>
行備矣是故古者天子之官有典命官大行人掌諸侯<lb/>
之儀以等其爵故貴賤有别尊卑有序上下有差也典<lb/>
命以諸侯之五儀諸臣之五等定其爵命上公九命為<lb/>
伯其國家宫室車旌衣服禮儀皆以九為節諸侯諸伯<lb/>
七命其國家宮室車旌衣服禮儀皆以七為節子男五<lb/>
命其國家宮室車旌衣服禮儀皆以五為節王之三公<lb/>
八命其卿六命其大夫四命及其封也皆加一等其國<lb/>
<pb n="26a"/>
家宮室車旌衣服禮儀亦如之凡諸侯之適子省於天<lb/>
子攝君則下其君之禮一等未省則以皮帛繼子男公<lb/>
之孤四命以皮帛視小國之君其卿三命其大夫再命<lb/>
士一命其宮室車旌衣服禮儀各視其命之數侯伯之<lb/>
卿大夫士亦如之子男之卿再命其大夫一命其士不<lb/>
命其宮室車旌衣服禮儀各如其命之數禮大行人以<lb/>
九儀别諸侯之命等諸侯之爵以同域國之禮而行其<lb/>
賔主上公之禮執桓圭九寸繅籍九寸冕服九章建常<lb/>
<pb n="26b"/>
九旒樊纓九就貳車九乗介九人禮九牢其朝位賔主<lb/>
之間九十步饗禮九獻食禮九舉諸侯之禮執信圭七<lb/>
寸繅籍七寸冕服七章建當七旒樊纓七就貳車七乗<lb/>
介七人禮七牢其朝位賔主之間七十步饗禮七獻食<lb/>
禮七舉諸伯執躬圭其他皆如諸侯之禮諸子執榖璧<lb/>
五寸繅籍五寸冕服五章建常五旒樊纓五就貳車五<lb/>
乗介五人禮五牢其朝位賔主之間五十步饗禮五獻<lb/>
食禮五舉諸男執蒲璧其他皆如諸子之禮凡大國之<lb/>
<pb n="27a"/>
孤執帛皮以繼小國之君諸侯之卿禮各下其君二等<lb/>
以下及大夫士皆如之天子之所以明章著此義者以<lb/>
朝聘之禮也是故千里之内歲一見千里之外千五百<lb/>
里之内二歲一見千五百里之外二千里之内三歲一<lb/>
見二千里之外二千五百里之内四歲一見二千五百<lb/>
里之外三千里之内五歲一見三千里之外三千五百<lb/>
里之内六歲一見各執其圭瑞服其服乗其輅建其旌<lb/>
旂施其樊纓從其貳車委積之以其牢禮之數所以明<lb/>
<pb n="27b"/>
别義也然後天子冕而執鎮圭尺有二寸藻籍尺有二<lb/>
寸搢大圭乗大輅建大常十有二旒樊纓十有再就貳<lb/>
車十有二乗率諸侯而朝日東郊所以教尊尊也退而<lb/>
朝諸侯為壇三成宫旁一門天子南鄉見諸侯土揖庶<lb/>
姓時揖異姓天揖同姓所以别親疏外内也公侯伯子<lb/>
男各以其旂就其位諸公之國中階之前北面東上諸<lb/>
侯之國東階之東西面北上諸伯之國西階之西東面<lb/>
北上諸子之國門東北面東上諸男之國門西北面東<lb/>
<pb n="28a"/>
上及其將幣也公於上等所以别貴賤序尊卑也奠圭<lb/>
降拜升成拜明臣禮也奉國地所出重物而獻之明臣<lb/>
職也肉袒入門而右以聽事也明臣禮臣職臣事所以<lb/>
敎臣也率而祀天於南郊配以先祖所以敎民報德不<lb/>
忘本也率而享祀於太廟所以敎孝也與之大射以考<lb/>
其習禮樂而觀其德行與之圖事以觀其能儐而禮之<lb/>
三饗三食三宴以與之習立禮樂是故一朝而近者三<lb/>
年遠者六年有德焉禮樂為之益習德行為之益修天<lb/>
<pb n="28b"/>
子之命為之益行然後使諸侯世相朝交歲相問殷相<lb/>
聘以習禮考義正刑一德以崇天子故曰朝聘之禮者<lb/>
所以正君臣之義也○諸侯相朝之禮各執其圭瑞服<lb/>
其服乗其輅建其旌旂施其樊纓從其貳車委積之以<lb/>
其牢禮之數所以别義也介紹而相見君子於其所尊<lb/>
不敢質敬之至也君使大夫迎于境卿勞于道君親郊<lb/>
勞致館及將幣拜迎於大門外而廟受北面拜貺所以<lb/>
致敬也三讓而後升所以致尊讓也敬讓也者君子之<lb/>
<pb n="29a"/>
所以相接色諸侯相接以敬讓則不相侵陵也此天子<lb/>
之所以養諸侯兵不用而諸侯自為正之具也君親致<lb/>
雍既還圭饗食致贈郊送所以相與習禮樂也諸侯相<lb/>
與習禮樂則德行修而不流也故天子制之而諸侯務<lb/>
焉<lb/>
　右傳釋覲禮<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮逸經卷二<lb/>
</p>
<p>
</p>
  </div>
</body>
</text>
</TEI>
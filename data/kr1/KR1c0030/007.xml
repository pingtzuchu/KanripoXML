<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經疏義㑹通卷五</head>
    <p>
<pb n="1a"/>
欽定四庫全書<lb/>
　詩經疏義㑹通卷五　　　元　朱公遷　撰<lb/>
　　　齊一之八<lb/>
　　　　齊國名本少昊時爽鳩氏所居之地<hi>輯録孔氏曰爽</hi>
　　　　<hi>鳩氏司冦也爽鳩鷹也鷙故為司冦主盜賊少昊以鳥名官其人之名氏則未聞也</hi>在<lb/>
　　　　禹貢為青州之域周武王以封太公望東至<lb/>
　　　　于海西至于河南至于穆陵北至于無棣太<lb/>
　　　　公姜姓本四岳之後<hi>輯録齊世家云吕尚之先為四岳佐禹平水土</hi>
<pb n="1b"/>
　　　　<hi>有功封於吕姓姜氏尚𨼆於渭陽西伯獵而遇之曰吾先君望子久矣故號之曰太公望</hi>
　　　　<hi>載與俱歸立為師武王平商封於齊都營邱</hi>既封於齊通工商之<lb/>
　　　　業便魚鹽之利民多歸之故為大國<hi>漢地理志太公</hi>
　　　　<hi>以齊地舄鹵少五穀而人民寡迺勸以女工之業通魚鹽之利由是人民輻輳輯録輔氏</hi>
　　　　<hi>曰利謂之便者盖以魚鹽之利為民之便也所謂工者女工為多則或百工皆具焉</hi>今<lb/>
　　　　青齊淄<hi>莊持反</hi>濰德棣等州是其地也<hi>嚴氏曰齊魏唐</hi>
　　　　<hi>三國相屬者豈以齊霸而晉代興歟輯録青州即今青州府齊州今為濟南府淄州今為</hi>
　　　　<hi>淄川縣濰州今為濰縣棣州今為樂安州與德州並𨽻山東</hi>
<pb n="2a"/>
雞既鳴矣朝<hi>音潮</hi>既盈矣匪雞則鳴蒼蠅之聲<lb/>
　賦也言古之賢妃御於君所至於將旦之時必告君<lb/>
　曰雞既鳴矣㑹朝之臣既已盈矣欲令君早起而視<lb/>
　朝也然其實非雞之鳴也乃蒼蠅之聲也盖賢妃當<lb/>
　夙興之時心常恐晚故聞其似者而以為真非其心<lb/>
　存警畏而不留於逸欲何以能此故詩人叙其事而<lb/>
　美之也<hi>増釋許氏曰此章謂雞既鳴則君當起之時卿大夫之入朝者亦冝盈庭矣然匪雞之鳴</hi>
　<hi>亦有蠅飛之聲矣盖蠅飛則天明所以速其起也</hi>
<pb n="2b"/>
　東方明<hi>叶謨郎反</hi>矣朝既昌矣匪東方則明<hi>同上</hi>月出之光<lb/>
　賦也東方明則日將出矣昌盛也此再告也<hi>增釋此章謂視</hi>
　<hi>朝之法東方明矣則朝乃昌盛矣然非東方之明乃月出之光耳所以警其惰也</hi>
○蟲飛薨薨甘與子同夢<hi>叶莫縢反</hi>㑹且歸矣無庶予子憎<lb/>
　賦也蟲飛夜將旦而百蟲作也<hi>輯録薨薨恐即指上文蒼蠅之聲也</hi>甘<lb/>
　樂㑹朝也○此三告也言當此時我豈不樂與子同<lb/>
　寢而夢哉然羣臣之㑹於朝者俟君不出將散而歸<lb/>
　矣無乃以我之故而并以子為憎乎<hi>增釋此章言雖天明而羣蟲飛</hi>
<pb n="3a"/>
　<hi>後豈不願與子同夢然禮不可違豈可肆其情乎況今早起㑹朝頃刻亦旦歸則大夫退後猶可為宫中</hi>
　<hi>之宴樂幸今毋遲出無以予之故使子為人所憎也</hi>
　　　雞鳴三章章四句<hi>一章聞蒼蠅之聲而疑於耳二章見月出之光而疑於目</hi>
　　　　<hi>三章乃極其情以致戒焉輯録解頥曰男女之際人欲之所存焉節欲而循乎天理者賢</hi>
　　　　<hi>君之所以治也縱欲而㓕夫天理者昏君之所以亂也此詩述賢妃警畏之心如此盖天</hi>
　　　　<hi>理之所以常存而人心之所以不死也其為君子之助不亦多乎李氏曰自古人君修身</hi>
　　　　<hi>謹行而無流連荒亡之禍者非特有忠臣義士亦由賢妃貞女夙夜警戒以成其徳周宣</hi>
　　　　<hi>之姜后齊桓之衛姬楚莊之樊妃是也朝増釋許氏曰古者太師奏雞鳴則君起臣  君</hi>
<pb n="3b"/>
　　　　<hi>辨色而入君日出而視朝此詩盖國君昏惰夫人賢明相警早出視朝之言不必為陳古</hi>
　　　　<hi>刺今人作亦恐此詩之辭則宫中之史叙述君與夫人之言以成之也</hi>
子之還<hi>音旋</hi>兮遭我乎峱<hi>乃刀/反</hi>之間<hi>叶居賢反</hi>兮並驅從兩肩<lb/>
兮揖我謂我儇<hi>許全反</hi>兮<lb/>
　賦也還便捷之貌峱山名也從逐也獸三嵗曰肩儇<lb/>
　利也<hi>輯録毛韻注方言疾也</hi>○獵者交錯於道路且以便捷輕<lb/>
　利相稱譽如此<hi>輯録鄭氏曰俱出獵而相遭也謂我儇譽之也譽之者以報前言還也嚴</hi>
　<hi>氏曰子之還揖謂我儇以子之能尚且見推此自矜於其黨以氣陵之之辭</hi>而不自知其<lb/>
<pb n="4a"/>
　非也則其俗之不美可見而其來亦必有所自矣<hi>下之</hi>
　<hi>所習上之所教也故曰有所自矣○増釋許氏曰詩記齊以逰畋成俗詩人載其馳驅而相遇也意氣飛</hi>
　<hi>動鬱鬱見於眉睫之間染其神者深矣夫豈一朝一夕所能及哉</hi>
○子之茂<hi>叶莫口反</hi>兮遭我乎峱之道<hi>叶徒厚反</hi>兮並驅從兩牡<lb/>
兮揖我謂我好<hi>叶許厚反</hi>兮<lb/>
　賦也茂美也<lb/>
○子之昌兮遭我乎峱之陽兮並驅從兩狼兮揖我謂<lb/>
我臧兮<lb/>
<pb n="4b"/>
　賦也昌盛也山南曰陽狼似犬鋭頭白頰高前廣後<lb/>
　<hi>輯録爾雅曰狼牡名貛牝名狼貛音歡</hi>臧善也<lb/>
　　　還三章章四句<hi>反覆稱譽輯録謝氏曰千萬人之習俗原於一人之好尚千百</hi>
　　　　<hi>年之敝化生於一時之放心齊俗好田如此為人上者可不謹哉范氏曰表記云上之好</hi>
　　　　<hi>惡不可不謹也民之表也國君禽荒而國人以習於田獵為賢閑於馳逐為好安於所習</hi>
　　　　<hi>而不自知其非道民之道可不慎哉</hi>
俟我於著<hi>直據反叶直居反</hi>乎而充耳以素<hi>叶孫租反</hi>乎而尚之以<lb/>
瓊華<hi>叶芳無反</hi>乎而<lb/>
<pb n="5a"/>
　賦也俟待也我嫁者自謂也著門屏之間也<hi>輯録屏必郢反</hi>
　<hi>著通作宁義同</hi>充耳以纊<hi>音/曠</hi>懸瑱<hi>音/殿</hi>所謂紞<hi>都敢/反</hi>也<hi>紞備五色曰素</hi>
　<hi>曰青曰黄各舉一色而言也輯録孔氏曰懸瑱當耳故謂之塞耳紞懸瑱者即今之絛繩用雜綵線織之</hi>
　尚加也瓊華美石似玉者即所以為瑱也○東萊吕<lb/>
　氏曰昏禮壻徃婦家親迎<hi>去聲</hi>既奠雁<hi>增釋奠雁者以其陽徃而隂來</hi>
　<hi>也程子謂不再偶也</hi>御<hi>音訝</hi>輪而先歸俟于門外婦至則揖以入<lb/>
　時齊俗不親迎故女至壻門始見其俟已也<hi>當時齊俗但行</hi>
　<hi>婦至壻家之禮耳</hi>
<pb n="5b"/>
○俟我於庭乎而充耳以青乎而尚之以瓊瑩<hi>音榮</hi>乎而<lb/>
　賦也庭在大門之内寢門之外<hi>輯録李氏曰堂下至門謂之庭</hi>瓊瑩<lb/>
　亦美石似玉者○吕氏曰此昏禮所謂壻道婦及寢<lb/>
　門揖入之時也<lb/>
○俟我於堂乎而充耳以黄乎而尚之以瓊英<hi>叶於良反</hi>乎<lb/>
而<lb/>
　賦也瓊英亦美石似玉者<hi>輯録謝氏曰其充耳則以素以青以黄其加餙則瓊</hi>
　<hi>華瓊瑩瓊英修容盛飾非不美也惜乎不知禮耳</hi>○吕氏曰升階而後至堂<lb/>
<pb n="6a"/>
　此昏禮所謂升自西階之時也<hi>此詩若惜其親迎之不行而又喜其君子</hi>
　<hi>之盛飾禮雖殺而願則遂矣</hi>
　　　著三章章三句<hi>由著而庭由庭而堂此其序也</hi>
東方之日兮彼妹<hi>赤朱反</hi>者子在我室兮在我室兮履我<lb/>
即兮<lb/>
　興也履躡即就也言此女躡我之跡而相就也<hi>此即所見</hi>
　<hi>以為興下章亦然盖淫奔多在夜旦也詩中之興語不相應義不相因者始見於此</hi>
○東方之月兮彼妹者子在我闥<hi>叶它悦反</hi>兮在我闥兮履<lb/>
<pb n="6b"/>
我𤼵<hi>叶方月反</hi>兮<lb/>
　興也闥門内也𤼵行去也言躡我而行去也<lb/>
　　　東方之日二章章五句<hi>此以日月為次序</hi>
東方未明<hi>叶謨郎反</hi>顛倒<hi>都老/反</hi>衣裳顛之倒<hi>叶都妙反</hi>之自公召<lb/>
之<lb/>
　賦也自從也群臣之朝<hi>音潮</hi>别<hi>必列反</hi>色始入○此詩人<lb/>
　刺其君興居無節號令不時言東方未明而顛倒其<lb/>
　衣裳則既早矣而又已有從君所而来召之者焉盖<lb/>
<pb n="7a"/>
　猶以為晚也或曰所以然者以有自公所而召之者<lb/>
　故也<lb/>
○東方未晞顛倒裳衣倒之顛<hi>叶典因反</hi>之自公令<hi>力證反叶力呈反</hi>之<lb/>
　賦也晞明之始升也<hi>輯録此言明之始謂將旦時日之光氣始升也</hi>令號令<lb/>
　也<lb/>
○折<hi>音哲</hi>栁樊圃<hi>叶傳/故反</hi>狂夫瞿瞿<hi>俱其/反</hi>不能晨夜<hi>叶羊茹反</hi>不<lb/>
夙則莫<hi>音慕</hi>
<pb n="7b"/>
　比也栁楊之下垂者柔脆之木也樊藩也圃菜園也<lb/>
　<hi>孔氏曰郭璞云藩籬也種菜之地謂之圃其外藩籬謂之園故曰圃菜園也</hi>瞿瞿驚顧之<lb/>
　貌夙早也○折栁樊圃雖不足恃然狂夫見之猶驚<lb/>
　顧而不敢越以比晨夜之限甚明人所易知今乃不<lb/>
　能知而不失之早則失之莫也<hi>程子曰栁柔脆易折之物折之為藩籬非</hi>
　<hi>堅固也狂夫亦知其有限晝夜之限非不明也乃不能知而不早則晏言無節之甚</hi>
　　　東方未明三章章四句<hi>一章二章述其事三章刺其人  增釋許氏曰</hi>
　　　　<hi>人君勤則國治惰則政昏固其理也未日出而視朝或可以言勤而曰不夙則莫真可見</hi>
<pb n="8a"/>
　　　　<hi>興居無節號令不時矣然視朝之早若無大過者而其臣遽已怨悱興刺何歟盖天下之</hi>
　　　　<hi>道中而止聖人制禮因人心之所同然未有不由乎中也夫人之所自為不必能合乎中</hi>
　　　　<hi>而見人之失中則未有不能言者況為人上者可不謹乎雞鳴視朝之晚此詩視朝之早</hi>
　　　　<hi>皆不能中聖人於齊並存之豈無意哉君子讀詩以自警則於應事必求合於中使無可</hi>
　　　　<hi>議則善矣豈特居人君之位而於視朝之事為然哉</hi>
南山崔崔<hi>子雖反</hi>雄狐綏綏魯道有蕩齊子由歸既曰歸<lb/>
止曷又懐<hi>叶胡威反</hi>止<lb/>
　比也南山齊南山也崔崔高大貌狐邪媚之獸綏綏<lb/>
<pb n="8b"/>
　求匹之貌魯道適魯之道也蕩平易<hi>去聲</hi>也齊子襄公<lb/>
　之妹魯桓公夫人文姜襄公通焉者也<hi>輯録㐮公諸兒僖公子桓</hi>
　<hi>公軌一名允恵公子𨼆公弟</hi>由從也婦人謂嫁曰歸懐思也止語<lb/>
　辭　言南山有狐以比襄公居高位而行邪行<hi>輯録鄭氏</hi>
　<hi>曰雄狐行求匹耦於南山之上形貌綏綏然喻㐮公居人君之尊而為淫泆之行可恥惡如狐</hi>且文<lb/>
　姜既從此道歸于魯矣襄公何為而復<hi>扶又反</hi>思之乎<lb/>
○葛屨五兩<hi>如字又音亮</hi>冠緌<hi>如誰/反</hi>雙<hi>叶所終反</hi>止魯道有蕩齊<lb/>
子庸止既曰庸止曷又從止<lb/>
<pb n="9a"/>
　比也兩二屨也緌冠上飾也屨必兩緌必雙物各有<lb/>
　耦不可亂也<hi>輯録吕氏曰屨與屨為耦雖五兩各相耦冠緌之雙亦自為耦㐮公文姜非其</hi>
　<hi>耦也</hi>庸用也用此道以嫁于魯也從相從也<lb/>
○藝麻如之何衡<hi>音横</hi>從<hi>子容/反</hi>其畆<hi>莫後/反</hi>取<hi>七喻反</hi>妻如之<lb/>
何必告<hi>工毒反</hi>父母<hi>莫後/反</hi>既曰告<hi>同/上</hi>止曷又鞠<hi>居六反</hi>止<lb/>
　興也藝𣗳鞠窮也○欲樹麻者必先縱横耕治其田<lb/>
　畆<hi>輯録齊民要術云種麻欲得良田耕不厭熟縱横七遍則麻生無葉衡從其畆盖古法也釋文曰衡</hi>
　<hi>從韓詩作由云南北耕曰由</hi>欲娶妻者必先告其父母<hi>此見治事各有其理</hi>
<pb n="9b"/>
　<hi>故用語相呼而為興</hi>今魯桓公既告父母而娶矣又曷為使之<lb/>
　得窮其欲而至此哉<lb/>
○析薪如之何匪斧不克娶妻如之何匪媒不得既曰<lb/>
得止曷又極止<lb/>
　興也克能也極亦窮也<hi>此起興與上章同</hi>
　　　南山四章章六句<hi>輯録輔氏曰既曰歸止庸止告止得止言其始之幸得其</hi>
　　　　<hi>正也曷又懐止從止鞠止極止惜其終之肆行縱欲而莫之正也</hi>
　　　　春秋桓公十八年公與夫人姜氏如齊公薨<lb/>
<pb n="10a"/>
　　　　于齊<hi>輯録胡氏曰與者許可之詞曰與者罪在公也夫淫亂者文姜而春秋罪桓公</hi>
　　　　<hi>治其本也</hi>傳曰公將有行遂與姜氏如齊申繻<hi>音需</hi>
　　　　曰女有家男有室無相瀆也謂之有禮易此<lb/>
　　　　必敗公㑹齊侯于濼<hi>鹿洛二音輯録濼水在濟南歴城縣西北入濟</hi>
　　　　遂及文姜如齊齊侯通焉公謫之以告<hi>輯録注文</hi>
　　　　<hi>姜被責而告齊侯</hi>夏四月享公使公子彭生乗<hi>去聲又如</hi>
　　　　<hi>字</hi>公公薨于車<hi>輯録彭生多力使與公同乗而殺之</hi>此詩前二<lb/>
　　　　章刺齊襄後二章刺魯桓也<hi>傳具事之本末以見無人道者</hi>
<pb n="10b"/>
　　　　<hi>必䝉首惡之名無家法必貽殺身之禍此萬世之深戒也</hi>
無田<hi>音佃</hi>甫田維莠<hi>羊九/反</hi>驕驕<hi>叶音高</hi>無思逺人勞心忉忉<lb/>
　比也田謂耕治之也甫大也莠害苗之草也驕驕張<lb/>
　王<hi>並去聲</hi>之意忉忉憂勞也○言無田甫田也田甫田<lb/>
　而力不給則草盛矣無思逺人也思逺人而人不至<lb/>
　則心勞矣以戒時人厭小而務大忽近而圖逺將徒<lb/>
　勞而無功也<hi>行逺必自邇登髙必自卑反是可乎輯録輔氏曰厭小而務大田甫田者也妄</hi>
　<hi>作者之所為也忽近而圖逺思逺人者也妄想者之所兾也妄作則事不遂妄想則心徒勞</hi>
<pb n="11a"/>
　無田甫田維莠桀桀無思逺人勞心怛怛<hi>叶旦悅反</hi>
　比也桀桀猶驕驕也<hi>輯録吕氏曰驕驕桀桀皆稂莠侵淩嘉榖之狀</hi>怛怛猶<lb/>
　忉忉也<lb/>
○婉兮孌<hi>叶龍眷反</hi>兮總角丱<hi>古患反叶/古縣反</hi>兮未幾<hi>居豈反</hi>見兮<lb/>
突而弁兮<lb/>
　比也婉孌少<hi>去聲</hi>好貌丱兩角貌未幾未多時也突忽<lb/>
　然高出之貌<hi>輯録釋文曰卒相見謂之突也韻書曰陀骨反犬從穴中暫出</hi>弁冠<lb/>
　名○言總角之童見之未久而忽然載弁以出者非<lb/>
<pb n="11b"/>
　其躐等而强求之也盖循其序而勢有必至耳此又<lb/>
　以明小之可大邇之可逺能循其序而脩之則可以<lb/>
　忽然而至其極若躐等而欲速則反有所不達矣<hi>為學</hi>
　<hi>為政其道皆然輔氏曰棘欲者無幸成之理循理者有美成之功輯録吕氏曰苟由其道而循其序則小</hi>
　<hi>者俄而大微者俄而著厥德脩罔覺非計功求𫉬者所能與也</hi>
　　　甫田三章章四句<hi>前二章示人以戒後一章示人以法輯録解頥曰田之大</hi>
　　　　<hi>者非果不可治也先小而後大可也人之逺者非果不可来也先近而後逺可也天下之</hi>
　　　　<hi>理可循序而漸致不可躐等而欲速果循其序則總角之童可以忽然而見其弁是小非</hi>
<pb n="12a"/>
　　　　<hi>不可以為大近非不可以為逺也果其躐等則厭小務大而大終不可為忽近圖逺而逺</hi>
　　　　<hi>終不可至矣亦何益之有哉</hi>
盧令令<hi>音零</hi>其人美且仁<lb/>
　賦也盧田犬也<hi>輯録孔氏曰犬有田犬守犬戰國策韓云國盧天下之駿犬是盧為田犬</hi>
　<hi>也</hi>令令犬頷下環聲○此詩大意與還略同<hi>仁與鄭風叔于</hi>
　<hi>田所謂仁者同</hi>
○盧重<hi>直龍反</hi>環其人美且鬈<hi>音獾</hi>
　賦也重環子母環也<hi>大環貫一小環也</hi>鬈鬚鬢好貌<lb/>
<pb n="12b"/>
○盧重鋂<hi>音梅</hi>其人美且偲<hi>七才反</hi>
　賦也鋂一環貫二也<hi>一大環貫二小環也</hi>偲多鬚之貌春秋傳<lb/>
　所謂于思即此字古通用耳<hi>左傳宣公二年宋華元伐鄭敗績被囚逃歸宋</hi>
　<hi>人歌曰于思于思棄甲復来譏其多鬚貌美而無能也</hi>
　　　盧令三章章二句<hi>仁則美其德也鬈與偲則美其貌也所美非美若此類是</hi>
　　　　<hi>也</hi>
敝笱在梁其魚魴鰥<hi>古頑反叶古倫反</hi>齊子歸止其從<hi>才用反</hi>如<lb/>
雲<lb/>
<pb n="13a"/>
　比也敝壊笱罟也<hi>説文曰曲竹捕魚</hi>魴鰥大魚也歸歸齊也<lb/>
　如雲言衆也○齊人以敝笱不能制大魚比魯莊公<lb/>
　不能防閑文姜<hi>輯録胡氏口魴鰥鱮皆魚之可制者也為其笱之敝敗而不能制文姜本</hi>
　<hi>可防閑而制之由魯莊㣲弱不能防閑也朱子曰防所以止水閑所以扞物故防閑有禁制之意</hi>故<lb/>
　歸齊而從之者衆也<lb/>
○敝笱在梁其魚魴鱮<hi>才吕反</hi>齊子歸止其從如雨<lb/>
　比也鱮似魴厚而頭大或謂之鰱如雨亦多也<hi>輯録楊氏</hi>
　<hi>曰如雲如雨言從之者衆也許穆夫人思歸唁其兄許人尤之終以義不得而止若魯莊公剛而冇制使</hi>
<pb n="13b"/>
　<hi>魯人無肯從者如許人焉則文姜雖欲適齊尚可得乎</hi>
○敝笱在梁其魚唯唯<hi>唯葵反</hi>齊子歸止其從如水<lb/>
　比也唯唯行出入之貌如水亦多也<lb/>
　　　敝笱三章章四句<hi>反覆譏刺</hi>
　　　　按春秋魯莊公二年夫人姜氏㑹齊侯于禚<lb/>
　　　　<hi>音灼輯録胡氏曰婦人無外事送迎不出門既嫁從夫夫死從子今㑹齊侯于禚是莊公</hi>
　　　　<hi>不能防閑其母失子道也</hi>四年夫人姜氏享齊侯于祝邱<lb/>
　　　　五年夫人姜氏如齊師<hi>輯録胡氏曰曰㑹曰享猶為之名也至是</hi>
<pb n="14a"/>
　　　　<hi>如齊師羞惡之心亡矣夫人之行不可復制矣</hi>七年夫人姜氏㑹齊<lb/>
　　　　侯于防又㑹齊侯于穀<hi>禚穀皆齊地祝邱防皆魯地㑹之數也如</hi>
　　　　<hi>此傳必詳引而備載之以見莊公縱其母之欲也輯録胡氏傳云禮義者天下之大防也</hi>
　　　　<hi>其禁亂之所由生猶防止水之所自来也衛女思歸寧而不得故泉水賦許穆夫人思唁</hi>
　　　　<hi>其兄而阻於義故載馳作聖人録於國風以示後世使知男女之别也今夫人如齊以寧</hi>
　　　　<hi>其父母而父母已終以寧其兄弟又義不得徃宗國猶爾而况如莒乎觀春秋所書之法</hi>
　　　　<hi>則知防閑之道矣</hi>
載驅薄薄<hi>普谷反</hi>簟茀朱鞹<hi>苦郭/反</hi>魯道有蕩齊子𤼵夕<hi>叶祥<pb n="14b"/>龠反</hi>
　賦也薄薄疾驅聲簟方文席也茀車後戸也<hi>簟文必方故曰</hi>
　<hi>方文席蔽車之後戸也</hi>朱朱漆也鞹獸皮之去毛者盖車革質<lb/>
　而朱漆也夕猶宿也𤼵夕謂離於所宿之舎　齊人<lb/>
　刺文姜乗此車而來㑹襄公也<lb/>
○四驪<hi>力馳反</hi>濟濟<hi>子禮/反</hi>垂轡濔濔<hi>乃禮反</hi>魯道有蕩齊子<lb/>
豈<hi>開改反</hi>弟<hi>叶待禮反</hi>
　賦也驪馬黑色也濟濟美貌濔濔柔貌豈弟樂易也<lb/>
<pb n="15a"/>
　言無忌憚羞恥之意也<hi>豈弟本為盛徳之稱此云爾者所謂美惡不嫌同辭也</hi>
○汶<hi>音問</hi>水湯湯<hi>失章/反</hi>行人彭彭<hi>必亡反</hi>魯道有蕩齊子翺<lb/>
翔<lb/>
　賦也汶水名在齊南魯北二國之竟<hi>音境詩增釋許氏曰  緝汶水</hi>
　<hi>有二許氏以為出琅邪朱虚縣東泰山東至安邱入濰桑欽以為出泰山萊蕪縣原山西南入濟曽氏入</hi>
　<hi>濟者徐州之汶也入濰者青州之汶也今臨清新閘馬之貞記汶水東出原山西流過萊蕪奉高汶陽之</hi>
　<hi>南剛城之北又西至龍山南分為四泒其南河至陽城南梁山東匯為大澤其一過夀良北其一經郈亭</hi>
　<hi>南其北曰汶河同流至夀張安民亭與北濟合凡東蒙徂徠之隂岱嶽之陽諸山溪澗之水皆潨於汶魯</hi>
<pb n="15b"/>
　<hi>之大川也此盖專言魯竟之汶潨音叢郈音厚</hi>湯湯水盛貌彭彭多貌言行<lb/>
　人之多亦以見其無恥也<lb/>
○汶水滔滔<hi>叶刀反</hi>行人儦儦<hi>表驕反叶音褒</hi>魯道有蕩齊子逰<lb/>
敖<lb/>
　賦也滔滔流貌儦儦衆貌逰敖猶翺翔也<lb/>
　　　載驅四章章四句<hi>無羞惡之心非人也其文姜之謂乎四章皆是此意反覆</hi>
　　　　<hi>譏刺之爾</hi>
猗嗟昌兮頎<hi>音祈</hi>而長兮抑若揚兮美目揚兮巧趨蹌兮<lb/>
<pb n="16a"/>
射則臧兮<lb/>
　賦也猗嗟歎詞昌盛也頎長貌抑而若揚美之盛也<lb/>
　<hi>雖抑之而又若揚之也苟揚之則威儀又當何如哉</hi>揚目之動也蹌趨翼如也<lb/>
　<hi>輯録蹌毛注巧趨貌傳蹌趨翼如也按論語趨字下連翼如之文謂張拱端好如鳥舒翼趨足容翼手容</hi>
　<hi>趨蹌止言足容盖趨者必翼一曰舞貌</hi>臧善也○齊人極道魯莊公威<lb/>
　儀技藝之美如此<hi>輯録通釋曰射則臧不出正舞則選四矢反皆技藝之美其餘所言</hi>
　<hi>皆威儀之美</hi>所以刺其不能以禮防閑其母若曰惜乎其<lb/>
　獨少此耳<lb/>
<pb n="16b"/>
○猗嗟名兮美目清兮儀既成兮終日射<hi>食亦反</hi>侯不出<lb/>
正<hi>音征</hi>兮展我甥<hi>叶桑經反</hi>兮<lb/>
　賦也名猶稱也言其威儀技藝之可名也清目清明<lb/>
　也儀既成言其終事而禮無違也侯張布而射之者<lb/>
　也正設的於侯中而射之者也大射則張皮侯而設<lb/>
　鵠<hi>音伏</hi>賓射則張布侯而設正<hi>棲皮曰鵠畫布曰正射有三等將祭擇士射於</hi>
　<hi>澤宫為大射諸侯來朝與之射於朝曰賓射燕賓客射於寢曰燕射此所謂射則賓射也輯録大射儀注</hi>
　<hi>侯謂所射布也鵠所射之主鵠之言較較直也射者所以直已志或曰鵠鳥名射之難中中之為俊是以</hi>
<pb n="17a"/>
　<hi>取名淮南子曰鴻鵠知来然則所云正者正也亦鳥名齊魯之間名題肩為正正鵠皆鳥之捷黠者餘見</hi>
　<hi>賓之初筵謝氏曰侯猶今之射垜正猶今之箭阽射周禮梓人有皮侯采侯獸侯天子大射用皮侯賓</hi>
　<hi>用采侯燕射用獸侯鵠以皮為之三分侯之一似鳥之棲故曰棲鵠正則畫布為之亦三分其侯而居一</hi>
　展誠也姊妹之子曰甥言稱其為齊之甥而又以明<lb/>
　非齊侯之子此詩人之微詞也按春秋桓公三年夫<lb/>
　人姜氏至自齊六年九月子同生即莊公也十八年<lb/>
　桓公乃與夫人如齊則莊公誠非齊侯之子矣<hi>増釋吴師</hi>
　<hi>道曰龜山云九月丁夘子同生曰子同者正名其為桓公之子也序曰人以為齊侯之子其詩曰展我甥</hi>
<pb n="17b"/>
　<hi>兮則明莊公非齊侯之子也莊公之生桓公六年也至十八年始書夫人姜氏遂如齊而左傳因載申繻</hi>
　<hi>諌與桓公謫齊之事則前此文姜未嘗如齊也此春秋所以為别㣲也今傳取之説春秋者當以此為正</hi>
○猗嗟孌<hi>叶龍眷反</hi>兮清揚婉<hi>叶許/願反</hi>兮舞則選<hi>雪恋反</hi>兮射則<lb/>
貫<hi>叶扄縣反</hi>兮四矢反<hi>叶孚/絢反</hi>兮以禦亂<hi>叶靈眷反</hi>兮<lb/>
　賦也孌好貌清目之美也揚眉之美也婉亦好貌<hi>目清</hi>
　<hi>明眉上廣則見其婉然而美傳釋君子偕老及野有蔓草與此篇各不同而義則一也</hi>選異於<lb/>
　衆也或曰齊於樂節也貫中而貫革也四矢禮射每<lb/>
　𤼵四矢<hi>輯録禮射謂以禮樂射也四矢象有事於四方集傳云貫革則是主皮之射矣詳見行葦</hi>
<pb n="18a"/>
　反復也中皆得其故處也言莊公射藝之精可以禦<lb/>
　亂<hi>輯録范氏曰射足以禦亂而禮不足以防淫也</hi>如以金僕姑射<hi>音石</hi>南宫長<lb/>
　<hi>上聲</hi>萬可見矣<hi>金僕姑矢名南宫長萬宋大夫魯與宋戰公射長萬𫉬之見左傳莊公十一年</hi>
　　　猗嗟三章章六句<hi>反覆譏刺輔氏曰射者男子之事故三章皆以射言之</hi>
　　　　或曰子可以制母乎趙子<hi>伯循唐人</hi>曰夫死從子<lb/>
　　　　通乎其下况國君乎君者人神之主<hi>下治民人上承</hi>
　　　　<hi>宗廟</hi>風教之本也不能正家如正國何若莊公<lb/>
　　　　者哀痛以思父誠敬以事母威刑以馭下車<lb/>
<pb n="18b"/>
　　　　馬僕從<hi>去聲</hi>莫不俟命夫人徒徃乎夫人之徃<lb/>
　　　　也則公哀敬之不至威命之不行耳<hi>莊公之罪在此</hi>
　　　　<hi>輯録輔氏曰趙子之説義理之正聖賢復生不可易也</hi>東萊吕氏曰此<lb/>
　　　　詩三章譏刺之意皆在言外嗟嘆再三則莊<lb/>
　　　　公所大闕者不言可見矣<hi>輯録嚴氏曰變風之體意在言外如</hi>
　　　　<hi>此詩極言其人容貌威儀技藝之美而以嘆息之詞𤼵之是其人所不足者必有在於容</hi>
　　　　<hi>貌威儀技藝之外矣讀者既黙㑹其意見得自猗嗟而下句句是稱美處節節是歎不滿</hi>
　　　　<hi>處詞不急迫而意深切矣</hi>
<pb n="19a"/>
　　　　齊國十一篇三十四章一百四十三句<hi>齊俗惟以</hi>
　　　　　<hi>射獵輕儇相尚淫奔之事惟東方之日一篇而已民間荒穢未甚也而襄公以一國</hi>
　　　　　<hi>之君居萬民之上禽獸其行肆為元惡其罪不可勝誅矣聖人著之而魯桓莊之醜</hi>
　　　　　<hi>亦有不可容掩者盖天下所同惡之人雖父母之國不可諱也</hi>
　　　魏一之九<lb/>
　　　　魏國名本舜禹故都<hi>輯録孔䟽舜都蒲坂禹都平陽或安邑皆河東</hi>
　　　　<hi>界魏境内有其都爾魏不居其墟也</hi>在禹貢冀州雷首之北析<lb/>
　　　　城之西南枕<hi>去聲</hi>河曲北渉汾<hi>音/墳</hi>水其地陿<hi>音狹</hi>
<pb n="19b"/>
　　　　隘而民貧俗儉盖有聖賢之遺風焉<hi>輯録鄭氏曰昔</hi>
　　　　<hi>舜耕歴山陶河濱禹菲飲食惡衣服卑宫室此儉約之化於是猶存</hi>周初以封<lb/>
　　　　同姓後為<hi>去聲下同</hi>晉獻公所滅而取其地<hi>輯録左傳</hi>
　　　　<hi>云虞虢焦滑霍揚韓魏皆姬姓也閔公元年晉獻公滅耿霍魏賜畢萬魏以為大夫</hi>今<lb/>
　　　　河中府解<hi>胡買反</hi>州即其地也<hi>輯録解州今隷山西平陽府</hi>
　　　　蘇氏曰魏地入晉乆矣其詩疑皆為晉而作<lb/>
　　　　故列於唐風之前猶邶鄘之於衛也今按篇<lb/>
　　　　中公行<hi>音杭</hi>公路公族皆晉官疑實晉詩又恐<lb/>
<pb n="20a"/>
　　　　魏亦嘗有此官盖不可考矣<hi>魏詩為晉而作似矣然國小無</hi>
　　　　<hi>政似非晉事儉嗇褊急與勤儉質樸亦不同直以為晉詩不可也故蘇氏朱子之説皆有</hi>
　　　　<hi>疑字輯録嚴氏曰魏唐無淫詩盖猶有先代之風化焉</hi>
糾糾<hi>吉黝反</hi>葛屨可以履霜摻摻<hi>所衘反</hi>女手可以縫裳要<lb/>
<hi>於遥反</hi>之襋<hi>紀力/反</hi>之好人服<hi>叶蒲北反</hi>之<lb/>
　興也糾糾繚戾寒涼之意<hi>繚音遼</hi>夏葛屨冬皮屨<hi>輯録孔䟽</hi>
　<hi>夏葛屨猶絺綌所以當暑特為便於時耳非行禮之服若行禮雖夏猶當用皮</hi>摻摻猶纎纎<lb/>
　也女婦未廟見<hi>音現</hi>之稱也娶婦三月廟見<hi>三月天道變婦道於</hi>
<pb n="20b"/>
　<hi>此而成</hi>然後執婦功<hi>輯録孔疏三月廟見謂無舅姑者婦入三月乃見舅姑之廟若有舅</hi>
　<hi>姑則士昏禮云質明賛見婦於舅姑不待三月也雖即見舅姑亦三月乃助祭行未祭行亦未成婦也</hi>
　要裳要襋衣領好人猶大人也○魏地陿隘其俗儉<lb/>
　嗇<hi>音色</hi>而褊急故以葛屨履霜起興而刺其使女縫裳<lb/>
　<hi>蘇氏白履霜已用葛屨矣至於暑又將何所用乎婦未廟見已使縫裳矣則執婦功又將何所使乎愚謂</hi>
　<hi>葛屨不可以履霜女子未可使縫裳皆處事之失冝者故以語相呼為興</hi>又使治其要襋<lb/>
　而遂服之也此詩疑即縫裳之女所作<hi>輯録輔氏曰葛屨履霜自</hi>
　<hi>儉嗇者言之女手縫裳自褊急者言之夫人之情儉嗇者必褊急也</hi>
<pb n="21a"/>
○好人提提<hi>徒兮反</hi>宛<hi>於阮/反</hi>然左辟<hi>音/避</hi>佩其象揥<hi>勅帝反</hi>維<lb/>
是褊心是以為刺<hi>叶音砌</hi>
　賦也提提安舒之意宛然譲之貌也<hi>輯録嚴氏曰宛委曲遜順貌</hi>
　譲而辟者必左<hi>輯録孔疏不敢當主故就客位</hi>揥所以摘<hi>音剔</hi>髪用象<lb/>
　為之貴者之飾也其人如此若無有可刺矣所以刺<lb/>
　之者以其褊迫急促如前章之云耳<hi>容儀服飾雖為大人而中心褊</hi>
　<hi>急實不稱其外也蓋表裏之不相符如此不能不刺之也</hi>
　　　葛屨二章一章六句一章五句<hi>前章直刺其褊後章美其容儀</hi>
<pb n="21b"/>
　　　　<hi>服飾而刺其褊</hi>
　　　　廣漢張氏曰夫子謂與其奢也寧儉則儉雖<lb/>
　　　　失中本非惡德然而儉之過則至於吝嗇迫<lb/>
　　　　隘計較分毫之間而謀利之心始急矣葛屨<lb/>
　　　　汾沮洳園有桃三詩皆言急迫瑣碎之意<lb/>
彼汾<hi>抉云反</hi>沮<hi>子豫/反</hi>洳<hi>如豫/反</hi>言采其莫<hi>音/慕</hi>彼其<hi>音記</hi>之子美<lb/>
無度美無度殊異乎公路<lb/>
　興也汾<hi>音墳</hi>水名出太原晉陽山西南入河沮<hi>將豫反</hi>洳<lb/>
<pb n="22a"/>
　<hi>音茹又並平聲</hi>水浸處下濕之地莫菜也似栁葉厚而長有<lb/>
　毛刺可為羮<hi>輯録孔疏陸璣云莫莖大如箸赤節節一葉今人繅以取繭緒其味酢而滑始</hi>
　<hi>生又可生食</hi>無度言不可以尺寸量也公路者掌公之路<lb/>
　車晉以卿大夫之庶子為之○此亦刺儉不中<hi>去聲</hi>禮<lb/>
　之詩言若此人者美則美矣<hi>此以二彼字相呼為興</hi>然其儉嗇<lb/>
　褊急之態殊不似貴人也<hi>兩句轉其語而譏之</hi>
○彼汾一方言采其桑彼其之子美如英<hi>叶於良反</hi>美如英<lb/>
殊異乎公行<hi>戸郎反</hi>
<pb n="22b"/>
　興也一方彼一方也史記扁鵲視見垣一方人<hi>扁婢典反</hi>
　<hi>輯録扁鵲姓秦名越人長桑君與之藥視垣見一方人以此視病盡見五臟癥結所謂垣一方者猶此詩</hi>
　<hi>言汾一方古語皆然也癥音徴索𨼆曰方猶邊也言能隔墻見彼邊人也</hi>英華也公行即<lb/>
　公路也以其主兵車之行列故謂之公行也<lb/>
○彼汾一曲言采其藚<hi>音續</hi>彼其之子美如玉美如玉殊<lb/>
異乎公族<lb/>
　興也一曲謂水曲流處藚水舄<hi>音昔</hi>也葉如車前草<hi>輯録</hi>
　<hi>孔䟽藚牛脣水舄也如續㫁寸寸有節拔之可復今澤㵼也</hi>公族掌公之宗族晉<lb/>
<pb n="23a"/>
　以卿大夫之適<hi>音嫡</hi>子為之<hi>此與前篇可謂知君子之大體輯録左傳宣公二年</hi>
　<hi>初驪姬之亂詛無畜羣公子自是晉無公族及成公即位乃宦卿之適子以為公族其庶子為公行注云</hi>
　<hi>無公族故廢公族之官</hi>
　　　汾沮洳三章章六句<hi>公族比公路公行為貴故一詩之意自輕而重也</hi>
　　　　<hi>増釋許氏曰公路公行公族大夫也采莫采桑采藚細民之事也大夫而為細民之事是</hi>
　　　　<hi>急於利而用心褊也彼其之子雖美奈奪民之利何此其所以興刺也</hi>
園有桃其實之殽心之憂矣我歌且謠<hi>音遙</hi>不知我者謂<lb/>
我士也驕彼人是哉<hi>叶將黎反</hi>子曰何其<hi>音基</hi>心之憂矣其誰<lb/>
<pb n="23b"/>
知之其誰知之蓋亦勿思<hi>叶新齎反</hi>
　興也殽食也合曲曰歌徒歌曰謠<hi>毛氏本作曲合樂曰歌此易其文如</hi>
　<hi>此盖歌必合於琴瑟謠則徒歌而已</hi>其語辭○詩人憂其國小而無政<lb/>
　故作是詩言園有桃則其實之殽矣心有憂則我歌<lb/>
　且謠矣<hi>桃實則茹而納之心憂則冩而出之此以出納之意相對而為興也輯録程子曰此詩憂</hi>
　<hi>深思逺矣國無政事則亡故憂思之深至歌且謠</hi>然不知我之心者見其歌<lb/>
　謠而反以為驕且曰彼之所為已是矣而子之言獨<lb/>
　何為哉蓋舉國之人莫覺其非而反以憂之者為驕<lb/>
<pb n="24a"/>
　也於是憂者重嗟歎之以為此之可憂初不難知彼<lb/>
　之非我特未之思耳誠思之則將不暇非我而自憂<lb/>
　矣<hi>氣象迫促危亡之兆也然惟智者明之而愚者昧焉故不免乎嗟嘆如此○増釋許氏曰園有桃則</hi>
　<hi>其實之殽矣心之憂則歌且謠矣不知我者見我之歌謠則以為傲世陵物也於是答之曰彼為政者之</hi>
　<hi>所行果為是乎所言何為如此也是則我心之憂矣誰復能知之乎然初不難知其莫知者以不思耳</hi>
○園有棘其實之食心之憂矣聊以行國<hi>叶于逼反</hi>不知我<lb/>
者謂我士也罔極彼人是哉子曰何其心之憂矣其誰<lb/>
知之其誰知之蓋亦勿思<lb/>
<pb n="24b"/>
　興也棘棗之短者<hi>輯録埤雅曰大者棗小者棘於文重束為棗並束為棘盖棗性重喬</hi>
　<hi>棘則低矣故其制字如此○本草注棘有赤白二種小棗也叢高三四尺花葉莖實俱似棗也</hi>聊且<lb/>
　略之辭歌謠之不足則出逰於國中而冩憂也<hi>謝氏曰此</hi>
　<hi>猶駕言出逰以冩我憂也愚謂歌謠不足而又出逰以其憂之難冩也</hi>極至也罔極言<lb/>
　其心縱恣無所至極<lb/>
　　　園有桃二章章十二句<hi>憂患之意反覆道之輯録輔氏曰黍離之憂憂</hi>
　　　　<hi>王室之已覆也園有桃之憂憂魏國之將亡也憂其已覆而不我知則亦已矣憂其將亡</hi>
　　　　<hi>而不我知則欲其思之者亦冝也</hi>
<pb n="25a"/>
陟彼岵<hi>音戸</hi>兮瞻望父兮父曰嗟予子行役夙夜無已上<lb/>
慎旃哉猶來無止<lb/>
　賦也山無草木曰岵<hi>爾雅山多草木曰岵無草木曰屺此本毛傳字誤也</hi>上猶<lb/>
　尚也○孝子行役不忘其親故登山以望其父之所<lb/>
　在因想像其父念已之言曰嗟乎我之子行役夙夜<lb/>
　勤勞不得止息又祝之曰庶幾<hi>平聲</hi>慎之哉猶可以來<lb/>
　歸無止於彼而不來也蓋生則必歸死則止而不來<lb/>
　矣或曰止獲也言無為<hi>去聲</hi>人所𫉬也<lb/>
<pb n="25b"/>
○陟彼屺<hi>音起</hi>兮瞻望母<hi>叶蒲彼反</hi>兮母曰嗟予季行役夙夜<lb/>
無寐上慎旃哉猶來無棄<lb/>
　賦也山有草木曰屺<hi>注見上章</hi>季少<hi>去聲</hi>子也尤憐愛少子<lb/>
　者婦人之情也無寐亦言其勞之甚也棄謂死而棄<lb/>
　其尸也<lb/>
○陟彼岡兮瞻望兄<hi>叶虚王反</hi>兮兄曰嗟予弟行役夙夜必<lb/>
偕<hi>叶舉里反</hi>上慎旃哉猶來無死<hi>叶想止反</hi>
　賦也山脊曰岡<hi>増釋曰岵曰屺曰岡盖所思漸極所登漸高而瞻望期可及也</hi>必偕<lb/>
<pb n="26a"/>
　言與其儕<hi>牀皆反</hi>同作同止不得自如也<hi>輔氏曰既思其父又思其</hi>
　<hi>母又思其兄既想像其所以念已者又想像其所以祝已者斯人也必能以親之心為心也愚謂三章皆</hi>
　<hi>以慎言則凡所以謹其身者宜無不至矣</hi>
　　　陟岵三章章六句<hi>以父母兄為次序民觀陟岵而魏之所以役其  者可知</hi>
　　　　<hi>觀碩䑕而魏之所以賦其民者可見</hi>
十畆之間<hi>叶居賢反</hi>兮桑者閑閑<hi>叶胡/田反</hi>兮行與子還<hi>叶音旋</hi>兮<lb/>
　賦也十畝之間郊外所受場圃之地也<hi>張子曰周制國郛之外有</hi>
　<hi>聽為場圃之地者輯録吕氏曰所謂十畝者特甚言之耳未可以為定數也</hi>閑閑徃來者<lb/>
<pb n="26b"/>
　自得之貌行猶將也還猶歸也○政亂國危賢者不<lb/>
　樂<hi>音洛</hi>仕於其朝<hi>音潮</hi>而思與其友歸於農圃故其詞如<lb/>
　此<hi>輯録輔氏曰危邦不入亂邦不居君子仕止之常法也使賢者不樂仕於其朝則其政亂國危可知</hi>
○十畝之外<hi>叶五墜反</hi>兮桑者泄泄<hi>以世反</hi>兮行與子逝兮<lb/>
　賦也十畝之外鄰圃也泄泄猶閑閑也逝徃也<lb/>
　　　十畝之間二章章三句<lb/>
坎坎伐檀<hi>叶徒沿反</hi>兮寘之河之干<hi>叶居/焉反</hi>兮河水清且漣<hi>力㕓反</hi>猗<hi>於冝/反</hi>不稼不穡胡取禾三百㕓<hi>直連反</hi>兮不狩不獵<lb/>
<pb n="27a"/>
胡瞻爾庭有縣<hi>音元</hi>貆<hi>音/暄</hi>兮彼君子兮不素餐<hi>七丹反叶七宣反</hi>
兮<lb/>
　賦也坎坎用力之聲檀木可為車者寘與置同干厓<lb/>
　也漣風行水成文也猗與兮同語詞也書㫁㫁<hi>丁亂反</hi>
　猗大學作兮莊子亦云而我猶為人猗<hi>見大宗師</hi>是也種<lb/>
　之曰稼斂<hi>去聲</hi>之曰穡<hi>輯録孔䟽以稼穡相對皆先稼後穡故知種曰稼斂曰穡若散</hi>
　<hi>則相通</hi>胡何也一夫所居曰㕓<hi>輯録謝氏曰古者一夫受田百畝别受五畝以</hi>
　<hi>為宅孟子曰五畝之宅是也</hi>狩亦獵也貆貉類素空餐食也　詩<lb/>
<pb n="27b"/>
　人言有人於此用力伐檀將以為車而行陸也今乃<lb/>
　寘之河干則河水清漣而無所用<hi>輯録解頥曰車非不可用以稼穡也</hi>
　<hi>然欲稼穡者必之平原隰河干固非稼穡之地也非不可用以狩獵也然欲狩獵者必之乎山林河干固</hi>
　<hi>非狩獵之處也謂不稼穡而不粒食不狩獵而不肉食盖無功不以徼倖而苟得亦不以沮抑而自悔其</hi>
　<hi>勵志如此亦可以為賢矣故詩人述其事而歎之曰彼君子者真可謂不素餐者矣賛美之詞也</hi>雖<lb/>
　欲自食其力而不可得矣然其志則自以為不耕則<lb/>
　不可以得禾不獵則不可以得獸是以甘心窮餓而<lb/>
　不悔也詩人述其事而歎之以為是真能不空食者<lb/>
<pb n="28a"/>
　後世若徐稺之流非其力不食其厲志盖如此<hi>前三句述</hi>
　<hi>其事中四句推其志後二句賛其人輯録後漢徐稺字孺子豫章人家貧常自耕稼非其力不食今豫章</hi>
　<hi>城内有孺子亭世皆景慕焉由其厲志守義而然也</hi>
○坎坎伐輻<hi>音福叶筆力反</hi>兮寘之河之側<hi>叶莊力反</hi>兮河水清且<lb/>
直猗不稼不穡胡取禾三百億兮不狩不獵胡瞻爾庭<lb/>
有縣特兮彼君子兮不素食兮<lb/>
　賦也輻車輻也伐木以為輻也直波文之直也十萬<lb/>
　曰億盖言禾秉之數也<hi>輯録孔䟽禾秉之數謂刈禾之把數</hi>獸三嵗曰<lb/>
<pb n="28b"/>
　特<lb/>
○坎坎伐輪兮寘之河之漘<hi>順倫反</hi>兮河水清且淪猗不<lb/>
稼不穡胡取禾三百囷<hi>立倫反</hi>兮不狩不獵胡瞻爾庭有<lb/>
縣鶉<hi>音純</hi>兮彼君子兮不素飱<hi>素門反叶素倫反</hi>兮<lb/>
　賦也輪車輪也伐木以為輪也淪小風水成文轉如<lb/>
　輪也囷圓倉也鶉䳺<hi>音庵</hi>屬熟食曰飱<hi>輯録通釋曰有勞心而得食者</hi>
　<hi>有勞力而得食者有躬耕而自食者豈必人人自耕以食哉但不可無其事而食其食耳伐檀君子意正</hi>
　<hi>如此故詩人美其甘貧樂道雖不見用而不苟食也</hi>
<pb n="29a"/>
　　　伐檀三章章九句<hi>稱美之意反覆道之○陟岵思親孝子也伐檀食力卓行</hi>
　　　　<hi>者也園有桃有憂亂之心十畝之間有去亂之志則皆見幾者也魏雖小國而有賢如此</hi>
碩鼠碩䑕無食我黍三嵗貫<hi>古亂反</hi>女<hi>音/汝</hi>莫我肯顧<hi>叶果五反</hi>
逝將去女適彼樂<hi>音洛下同</hi>土樂土樂土爰得我所<lb/>
　比也碩大也三嵗言其久也貫習<hi>輯録廣韻古亂反事也謝氏曰訓事</hi>
　<hi>集傳訓習當従古患反</hi>顧念逝徃也樂土有道之國也爰於也<lb/>
　○民困於貪殘之政故託言大䑕害已而去之也<lb/>
○碩䑕碩䑕無食我麥<hi>叶訖力反</hi>三嵗貫女莫我肯德逝將<lb/>
<pb n="29b"/>
去女適彼樂國<hi>叶于逼反</hi>樂國樂國爰得我直<lb/>
　比也德歸恩也<hi>歸恩猶言感我之恩恵也輯録范氏曰莫我肯德者不以我為德也民出</hi>
　<hi>力以事上不以為德而反𧖟食之所以去也</hi>直猶冝也<lb/>
○碩䑕碩䑕無食我苗<hi>叶音毛</hi>三嵗貫女莫我肯勞逝將<lb/>
去女適彼樂郊<hi>叶音高</hi>樂郊樂郊誰之永號<hi>戸毛反</hi>
　比也勞勤苦也謂不以我為勤勞也永號長呼也言<lb/>
　既徃樂郊則無復<hi>扶又反</hi>有害已者當復為<hi>去聲</hi>誰而永<lb/>
　號乎<lb/>
<pb n="30a"/>
　　　碩䑕三章章八句<hi>得所得直則就利誰之永號則逺害○増釋許氏曰詩人</hi>
　　　　<hi>欲適彼樂土固畏從政者之貪殘而欲去然亦未知所去者何土下言樂土樂土猶是意</hi>
　　　　<hi>望料想之辭得樂土而居之其得我所乎次言得樂國而居其得我養生之直道乎上二</hi>
　　　　<hi>章食黍食麥固可見其貪殘至於苗而未秀者亦已食之則其貪虐尤甚所以其民尤急</hi>
　　　　<hi>於去也樂土樂國猶有其所欲去之地至邑外之郊亦姑徃之惟欲出此境也然樂郊樂</hi>
　　　　<hi>郊又將長號於誰使之拯我乎可見其民窮蹙之甚進退無據不聊其生國其可久存哉</hi>
　　　　<hi>逝𤼵語辭</hi>
　　　　魏國七篇十八章一百二十八句<hi>魏國土地削小儉嗇</hi>
<pb n="30b"/>
　　　　　<hi>褊急已可哀矣而又昏亂殘虐以促之使賢者思去其位民人思去其國上下離心</hi>
　　　　　<hi>如此不亡得乎輔氏曰變風作於平桓之世而魏乃滅於恵王之十七年纔五六十</hi>
　　　　　<hi>年耳</hi>
　<lb/>
　<lb/>
　<lb/>
　<lb/>
　詩經疏義㑹通卷五<lb/>
</p>
<p>
</p>
  </div>
</body>
</text>
</TEI>
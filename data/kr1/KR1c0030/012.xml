<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經疏義㑹通卷十</head>
    <p>
<pb n="1a"/>
欽定四庫全書<lb/>
　詩經疏義㑹通卷十　　　元　朱公遷　撰<lb/>
　　　彤弓之什二之三<lb/>
彤弓弨<hi>尺昭反</hi>兮受言藏之我有嘉賓中心貺<hi>叶虚王反</hi>之鐘<lb/>
鼓既設一朝饗<hi>叶虚良反</hi>之<lb/>
　賦也彤弓朱弓也<hi>輯録孔氏曰弓皆漆之以禦霜露彤弓色赤玈弓色黑賜弓赤一而</hi>
　<hi>黒十以赤為重耳周禮無彤弓之名夏官司弓矢云唐弓大弓以授勞者</hi>弨弛貌<hi>弓未張則弨然</hi>
　<hi>而弛往體多来體寡也</hi>貺與也大飲<hi>去/聲</hi>賔曰饗<hi>蘇氏曰凡賜弓矢以饗禮行之</hi>
<pb n="1b"/>
　<hi>孔氏曰饗則烹太牢殽牲爼豆盛於燕</hi>○此天子燕有功諸侯而錫以<lb/>
　弓矢之樂歌也東萊吕氏曰受言藏之言其重也弓<lb/>
　人所獻藏之王府以待有功不敢輕與人也中心貺<lb/>
　之言其誠也中心實欲貺之非由外也一朝饗之言<lb/>
　其速也以王府寳藏<hi>去聲下府藏同</hi>之弓一朝舉以畀人<hi>輯録</hi>
　<hi>畀音庇付與也</hi>未嘗有遲留顧惜之意也<hi>輯録輔氏曰守之者不重則得之者</hi>
　<hi>亦輕予之而不誠則其感之也亦淺畀之而不速則其視之也亦玩而不以為恩矣然其所以重所以誠</hi>
　<hi>所以速者非懼其得之輕感之淺視之玩也盡吾之理而已</hi>後之視府藏為已私<lb/>
<pb n="2a"/>
　分<hi>去聲</hi>至有以武庫兵賜弄臣者<hi>輯録漢哀帝建平四年上𤼵武庫兵送侍</hi>
　<hi>中董賢及乳母王阿令執金吾母將隆奏武庫兵器天下公用今便辟弄臣私恩㣲妾而以天下公用給</hi>
　<hi>其私門非所以示四方也弄臣戯弄之臣</hi>則與受言藏之者異矣賞賜非<lb/>
　出於利誘則迫於事勢至有朝賜鐡券而暮屠戮者<lb/>
　<hi>唐叛臣反將及强節度多賜鐡券其後往往誅之唐荘宗賜朱友謙鐵卷恕死罪後被殺其妻以鐵券示</hi>
　<hi>使者曰此不知為何語</hi>則與中心貺之者異矣屯<hi>音/迍</hi>膏吝賞<hi>輯録</hi>
　<hi>羅氏曰易云屯其膏謂徳澤不下及也</hi>功臣解體至有印刓<hi>五官反圜削也輯録</hi>
　<hi>蘇林曰手弄角訛</hi>而不忍予<hi>音/與</hi>者<hi>項羽事</hi>則與一朝饗之者異<lb/>
<pb n="2b"/>
　矣<hi>輯錄解頥曰行之以盛禮用之以大樂賜之以重器而所予者則有功之諸侯也誠以將之而無偽</hi>
　<hi>速以畀之而不遲則天子之予之也足以為禮而諸侯之受之也亦足以為榮矣</hi>
○彤弓弨兮受言載<hi>叶子利反</hi>之我有嘉賔中心喜<hi>叶去聲</hi>之<lb/>
鍾鼓既設一朝右<hi>音又叶于記反</hi>之<lb/>
　賦也載抗之也<hi>抗之者安於弓檠之上避雨濕也正輯録通釋曰載於弓檠抗弓體使</hi>
　<hi>言其蔵之謹也</hi>喜樂也右勸也<hi>燕飲之際/勸之助歡</hi>尊也<hi>右為尊位</hi>
○彤弓弨兮受言櫜<hi>古刀反叶古號反</hi>之我有嘉賓中心好<hi>呼報</hi>
之鍾鼓既設一朝醻<hi>市由反叶大到反</hi>之<lb/>
<pb n="3a"/>
　賦也櫜韜好説<hi>音悦</hi>醻報也飲酒之禮主人獻賓賓酢<lb/>
　主人主人又酌自飲而遂酌以飲賓謂之醻醻猶厚<lb/>
　也<hi>一獻一酢報施均矣又有醻是其厚也故以厚訓醻</hi>勸也<hi>醻以導飲故以為勸</hi>
　　　彤弓三章章六句<hi>輔氏曰此詩首章已盡其意後二章則反覆詠歌之爾愚</hi>
　　　　<hi>謂饗有勸醻右先醻後二章三章皆承首章之意也○增釋南牎謝氏曰彤弓弨兮有其</hi>
　　　　<hi>器也我有嘉賓有其人也鐘鼓既設有其禮也既有其器復有其人必有其禮此燕有功</hi>
　　　　<hi>之意也受言蔵之器之重也中心貺之一朝饗之禮之専也既重其器必當其人又専其</hi>
　　　　<hi>禮此燕有功之誠也故歌詠之間凡意之出於誠者反覆言之許氏曰此詩専主於錫弓</hi>
<pb n="3b"/>
　　　　<hi>言錫弓則饗盖未有不饗而錫者也</hi>
　　　　春秋傳<hi>文公四年</hi>寗武子曰諸侯敵王所愾<hi>音慨</hi>而<lb/>
　　　　獻其功於是乎賜之彤弓一彤矢百玈<hi>音盧黑也</hi>
　　　　弓矢千以覺報宴注曰愾恨怒也覺明也謂<lb/>
　　　　諸侯有四夷之功王賜之弓矢又為<hi>去聲</hi>歌彤<lb/>
　　　　弓以明報功宴樂<hi>報其功而燕樂之也</hi>鄭氏曰凡諸侯<lb/>
　　　　賜弓矢然後専征伐東莱吕氏曰所謂専征<lb/>
　　　　者如四夷入邊臣子簒<hi>初患反</hi>弑<hi>輯録逆而奪取之曰簒下</hi>
<pb n="4a"/>
　　　　<hi>殺上曰弑</hi>不容待報者其它則九伐之法乃大司<lb/>
　　　　馬所職<hi>周禮夏官以九伐之法正邦國馮弱犯寡則責之賊賢害民則伐之暴内</hi>
　　　　<hi>陵外則壇之野荒民散則削之負固不服則侵之賊殺其親則正之放弑其君則殘之犯</hi>
　　　　<hi>令陵正則杜之外内亂鳥獸行則滅之壇音善與墠同以出其君更立其次賢者</hi>非<lb/>
　　　　諸侯所専也與後世强臣拜表輒行者異矣<lb/>
　　　　<hi>晉桓温北伐劉牢之討孫恩皆拜表輒行其専擅如此</hi>
菁菁<hi>子丁反</hi>者莪<hi>五何/反</hi>在彼中阿既見君子樂<hi>音洛</hi>且有儀<lb/>
<hi>叶五何反</hi>
<pb n="4b"/>
　興也菁菁盛貌莪蘿蒿也<hi>輯録本草注曰一名莪蒿莖葉如青蒿開淡紅紫花</hi>
　<hi>結角子長二寸許㣲彎陸氏曰生澤田漸洳之處</hi>中阿阿中也大陵曰阿君<lb/>
　子指賓客也○此亦燕飲<hi>去聲</hi>賓客之詩言菁菁者莪<lb/>
　則在彼中阿矣既見君子則我心喜樂而有禮儀矣<lb/>
　<hi>此以可喜之物為喜見君子之興也凡見中阿之莪美盛已心喜況得見此盛徳之君子乎喜可知矣以</hi>
　<hi>此推之則莪之菁菁與桑之阿難同一例而裳華柞薪其葉湑兮亦同此一例也輯録輔氏曰見賢而樂</hi>
　<hi>禮或不足則愛心雖至而敬心不至也樂且有儀則愛敬之心兩盡矣</hi>或曰比也以菁<lb/>
　菁者莪比君子容貌威儀之盛也<hi>諸本脱比也二字今從輔氏説増之</hi>
<pb n="5a"/>
　下章放此<lb/>
○菁菁者莪在彼中沚<hi>音止</hi>既見君子我心則喜<lb/>
　興也<hi>此與下章諸本皆作比也今從輔氏説更定</hi>中沚沚中也喜樂也<lb/>
○菁菁者在彼中陵既見君子錫我百朋<lb/>
　興也中陵陵中也古者貨貝五貝為朋<hi>漢食貨志五貝者大貝牡</hi>
　<hi>貝么貝小貝不成貝也小貝以上各二種為朋不成貝不為朋今按此言五貝為朋其説小異當考輯録</hi>
　<hi>孔氏曰鄭因經廣觧之言冇五種之貝其中以相與為朋非緫五貝為一朋也</hi>錫我百朋者<lb/>
　見之而喜如得重貨之多也<hi>錫百朋不足以致我心之喜我心之好徳如常</hi>
<pb n="5b"/>
　<hi>情之好貨也</hi>
○汎汎<hi>芳劍反</hi>楊舟載沉載浮既見君子我心則休<lb/>
　比也楊舟楊木為舟也載則也載沉載浮猶言載清<lb/>
　載濁載馳載驅之類<hi>輯録黄氏曰言舟汎汎水中或上或下不定之貌戴氏云汎然</hi>
　<hi>不繫未有定止○增釋吴師道曰載沉載浮沉者抑揚之勢沉非没溺也</hi>以比未見君子<lb/>
　而心不定也休者休休然言安定也<hi>心既安定其喜可知此據今而</hi>
　<hi>言之</hi>
　　　菁菁者莪四章章四句<hi>首章喜樂冇禮儀近乎外貌故次章以我心則</hi>
<pb n="6a"/>
　　　　<hi>喜言見其由中達外也三章錫我百朋則甚遂其所欲四章言昔憂今喜則大遂其所願</hi>
　　　　<hi>皆以見其真誠之心非偽也</hi>
六月棲棲<hi>音西</hi>戎車既飭<hi>音/勅</hi>四牡騤騤<hi>求龜/反</hi>載是常服<hi>叶蒲北反</hi>玁狁孔熾<hi>尺志/反</hi>我是用急<hi>叶音棘</hi>王于出征以匡王國<lb/>
<hi>叶于逼反</hi>
　賦也六月建未之月也<hi>輯録濮氏曰詩言六月徂暑則為夏正可知</hi>棲棲<lb/>
　猶皇皇不安之貌戎車兵車也<hi>輯録周禮車僕掌戎路之萃廣車闕車苹</hi>
　<hi>車輕車是也戎路王在軍所乗廣車横陣之車闕車補闕之車苹猶屏也對敵自隠蔽之車輕車馳敵致</hi>
<pb n="6b"/>
　<hi>師之車也萃七内反猶副也謂供副車以待乏用也廣輕皆去聲苹音平</hi>飭整也騤騤强<lb/>
　貌常服戎事之常服以韎<hi>音昧</hi>韋為弁又以為衣而素<lb/>
　裳白舄也<hi>輯録春官司服凡兵事韋弁服李寳之曰皮去毛熟治曰韋韎赤色也凡衣同冠色</hi>
　<hi>謝氏曰戎車既飭則車甲器械士卒馬牛皆平時盡備無一物不整齊矣四牡騤騤則戰馬皆平時閲習</hi>
　<hi>無一馬不精强矣曰載是常服則裳服皆平時製造無一衣一裳不經檢㸃今特載之車上而已矣○增</hi>
　<hi>釋許氏曰䟽云載之者以戎服當戰陳之時乃服之在道未服之也</hi>玁狁即獫狁北狄<lb/>
　也孔甚熾盛匡正也○成康既没周室寢衰八世而<lb/>
　厲王胡暴虐周人逐之出居于彘玁狁内侵逼近京<lb/>
<pb n="7a"/>
　邑<hi>輯録通釋曰據詩文至於涇陽而言也</hi>王崩子宣王靖即位命尹吉<lb/>
　甫帥<hi>音率</hi>師伐之有功而歸詩人作歌以序其事如此<lb/>
　司馬法冬夏不興師<hi>仁本篇云冬夏不興師所以兼愛民也輯録穰苴田完之裔先</hi>
　<hi>為齊大司馬故稱司馬穣苴所著書名司馬法</hi>今乃六月而出師者以玁狁<lb/>
　甚熾其事危急故不得已而王命於是出征以正王<lb/>
　國也<hi>此章言其出師之故輯録觧頥曰先王之法夷狄侵中國臣子背君父皆天下之大變諸侯有</hi>
　<hi>能討之者許之先𤼵而後聞其急如此所以然者以中國不可一日而不尊天理不可一日而不明也今</hi>
　<hi>玁狁内侵不得已而應之雖六月出師而人不以為暴者知其過之不在於君上葢以為所以勞我者乃</hi>
<pb n="7b"/>
　<hi>所以安我也匡之為言正也夷狄横則中國危攘夷狄固所以正中國也此述其始受命出征之詞也</hi>
○比<hi>毗志反</hi>物四驪閑之維則維此六月既成我服<hi>叶蒲北反</hi>
我服既成于三十里王于出征以佐天子<hi>叶奨里反</hi>
　賦也比物齊其力也凡大事祭祀朝<hi>音潮</hi>覲㑹同毛馬<lb/>
　而頒之凡軍事物馬而頒之毛馬齊其色物馬齊其<lb/>
　力<hi>輯録見夏官校人</hi>吉事尚文武事尚强也則法也服戎服<lb/>
　也三十里一舎也古者吉行日五十里師行日三十<lb/>
　里<hi>輯録漢文帝詔云七制史觧吉行言行幸也如郊廟如巡狩如封禪之類</hi>○既比其物<lb/>
<pb n="8a"/>
　而曰四驪則其色又齊可以見馬之有餘矣閑習之<lb/>
　而皆中<hi>去聲</hi>法則又可以見教之有素矣<hi>輕録彭氏曰陳氏云以厲</hi>
　<hi>王大亂之餘而支玁狁之患意其必倉卒不暇為計而今也比物四驪閑之維則蓋其車馬之脩器械之</hi>
　<hi>備非日也</hi>一於是此月之中即成我服既成我服即日引<lb/>
　道不徐不疾盡舎而止又見其應<hi>去聲</hi>變之速從事之<lb/>
　敏而不失其常度也<hi>輯録通釋曰六月之中即成戎服則應變速矣我服既成即日</hi>
　<hi>引道則從事敏矣雖速雖敏而軍行止三十里則不失其常度矣</hi>王命於此而出征<lb/>
　欲其有以敵王所愾而佐天子耳<hi>四驪即四牡也我服即常服也語與</hi>
<pb n="8b"/>
　<hi>上章相應如此輯録輔氏曰以佐天子則不止於正王國而已</hi>
○四牡脩廣其大有顒<hi>玉容反</hi>薄伐玁狁以奏膚公有嚴<lb/>
有翼共<hi>音恭</hi>武之服<hi>叶蒲/北反</hi>共武之服以定王國<hi>叶于逼反</hi>
　賦也脩長廣大也顒大貌奏薦膚大公功嚴威翼敬<lb/>
　也共與供同服事也言將帥<hi>並去聲</hi>皆嚴敬以供武事<lb/>
　也<hi>馬壮則兵强而奏功可必矣然且不以强盛而忘嚴敬之道也此與上章言將帥之賢上章見其能</hi>
　<hi>此章見其賢也然戎事莫先於馬故皆首以為言而反覆稱美之也輯録輔氏曰兵隂事也用之當以嚴</hi>
　<hi>敬為主不嚴則不整不敬則不肅將帥皆嚴敬以共武事此王國之所以定也定則不止於匡矣有車馬</hi>
<pb n="9a"/>
　<hi>為之用則足以却玁狁而成大功以嚴敬為之主則足以供武事而定王國吉甫之行師真足以繼南仲</hi>
　<hi>之軌迹矣宜宣王之中興也解頥曰兵事不可以不嚴尤不可以不敬書曰欽承天子威命敬也又曰威</hi>
　<hi>克厥愛允濟嚴也嚴敬二字乃用師之要道也</hi>
○玁狁匪茹<hi>如豫反</hi>整居焦穫<hi>音/護</hi>侵鎬<hi>胡老反</hi>及方至于涇<lb/>
陽織<hi>音志</hi>文鳥章白斾央央<hi>於良/反</hi>元戎十乗<hi>繩證反</hi>以先啓<lb/>
行<hi>叶户郎反</hi>
　賦也茹度<hi>唐入聲</hi>整齊也焦穫鎬方皆地名焦未詳所<lb/>
　在穫郭璞以為瓠中則今在耀州三原縣也<hi>輯録耀州三原</hi>
<pb n="9b"/>
　<hi>縣今𨽻陕西西安府</hi>鎬劉向以為千里之鎬則非鎬京之鎬矣<lb/>
　亦未詳其所在也方疑即朔方也<hi>輯録見出車篇</hi>涇陽涇水<lb/>
　之北<hi>輯録水北曰陽</hi>在豐鎬之西北<hi>輯録豐鎬在今陜西西安府涇陽縣</hi>言其<lb/>
　深入為冦也織幟字同<hi>又熾試二音</hi>鳥章鳥隼之章也<hi>旂上</hi>
　<hi>畫急疾之鳥以為章</hi>白斾繼旐者也<hi>以絳帛綴旐末為燕尾○輯録白帛也孔疏云獨言</hi>
　<hi>鳥章者百官建旟舉百官所以綂其餘也此旟而言旐者散則通名</hi>央央鮮明貌元大<lb/>
　也戎戎車也軍之前鋒也啓開行道也猶言𤼵程也<lb/>
　<hi>輯録史記三王世家注曰韓嬰章句云車有大戎十乗謂車縵輪馬被甲衡軛之上盡冇劒㦸名曰陷軍</hi>
<pb n="10a"/>
　<hi>之車王氏曰元戎十乗所謂選鋒也兵法兵無選鋒曰北觧頥曰十乗則為馬四十匹甲士三十人其為</hi>
　<hi>步卒七百二十人</hi>○言玁狁不自度<hi>符洛反</hi>量深入為冦如此<lb/>
　是以建此旌旂選鋒鋭進聲其罪而致討焉直而壮<lb/>
　律而臧<hi>輯録僖公二十八年左傳云師直為壮曲為老易曰師出以律否臧凶通釋曰今因玁狁</hi>
　<hi>為冦而聲罪致討則直而壮矣今討玁狁而旌旂鮮明選鋒鋭進則律而臧矣</hi>有所不戰戰<lb/>
　必勝矣<hi>此章見興師之義討所當討所以為王者之師也</hi>
○戎車既安<hi>叶於連反</hi>如輊<hi>竹二/反</hi>如軒四牡既佶<hi>其乙反</hi>既佶<lb/>
且閑<hi>叶胡田反</hi>薄伐玁狁至於大<hi>音泰</hi>原文武吉甫萬邦為憲<lb/>
<pb n="10b"/>
<hi>叶許言反</hi>
　賦也輊車之覆而前也軒車之却而後也凡車從後<lb/>
　視之如輊從前視之如軒然後適調也佶壮健貌<hi>輯録</hi>
　<hi>謝氏曰戎車既安矣必曰如輊如軒制度工巧則利於戰鬬也四牡既强矣必曰既佶且閑教訓習熟則</hi>
　<hi>耐於馳驅矣</hi>大原地名亦曰大鹵今在大原府陽曲縣<hi>輯録</hi>
　<hi>即今太原府陽曲縣𨽻山西</hi>至於大原言逐出之而已不窮追也<lb/>
　先王治<hi>平聲</hi>戎狄之法如此吉甫尹吉甫此時大將<hi>去聲</hi>
　也憲法也非文無以附衆非武無以威敵能文能武<lb/>
<pb n="11a"/>
　則萬邦以之為法矣<hi>上章歴數玁狁之罪則殄殱之不為過也况車馬整飭如此誅</hi>
　<hi>鉏剪滅乃其餘事今則薄伐之追至大原而已又不専稱吉甫之武而先美其文見其能協人心以禦侮</hi>
　<hi>非迫人强戰而取勝于敵也此章見用兵之道輯録謝氏曰漢唐而下縉紳甲胄分為兩途愚儒武夫各</hi>
　<hi>持一説不知三代將帥必文武全才可以為萬邦之法則者也通釋曰此言吉甫之武必先之以文上言</hi>
　<hi>吉甫共武之服必本於嚴翼之徳末言吉甫飲至必及於孝友之友文事武備誠非兩途也北伐可見其</hi>
　<hi>武崧高烝民詩可見其文</hi>
○吉甫燕喜既多受祉來歸自鎬我行永久<hi>叶舉里反</hi>飲<hi>於鴆</hi>
御諸友<hi>叶羽已反</hi>炰<hi>白交/反</hi>鼈膾鯉侯誰在矣張仲孝友<hi>叶羽已反</hi>
<pb n="11b"/>
　賦也祉福御進<hi>輯録炰火熟之名膾細切肉也</hi>侯維也張仲吉甫之<lb/>
　友也善父母曰孝善兄弟曰友○此言吉甫燕飲喜<lb/>
　樂多受福祉<hi>輔氏曰此吉甫私與其友燕飲而已非天子燕之也愚謂受福不在燕飲之外</hi>
　<hi>燕飲喜樂即所以為福也</hi>蓋以其歸自鎬而行永久也是以飲酒<lb/>
　進饌於朋友而孝友之張仲在焉言其所與燕者之<lb/>
　賢所以賢吉甫而善是燕也<hi>人必須友以成徳吉甫得孝友之張仲則文武</hi>
　<hi>之徳有自来矣張公輔成吉甫之徳吉甫佐成宣王之功其所闗者豈小小哉此章述今日凱旋之樂</hi>
　<hi>輯録輔氏曰吉甫以天子之將冇功而歸相與宴者固不一也後篇謂方叔嘗與伐玁狁者亦豈得而不</hi>
<pb n="12a"/>
　<hi>與焉而詩人乃獨舉夫孝友張仲之為賢則又可見吉甫之文而不専以武功為美矣</hi>
　　　六月六章章八句<hi>一章則治兵戒行而致憂勤迫切之心二章則差馬啓行</hi>
　　　　<hi>而具敏給從容之意三章則馬壮兵强而整肅將事四章則彼曲我直而勇敢進師五章</hi>
　　　　<hi>則嚴兵却敵而其徳為可美六章則凱還飲酒而其友為可稱○增釋許氏曰此詩葢從</hi>
　　　　<hi>征之君子所作詳味其辭若親履其事者一章緫言盛夏出軍之由二章言車服備而軍</hi>
　　　　<hi>出三章言攻伐之事四章言玁狁侵北以啟下章馳逐之所至末章言軍凱還也詩前五</hi>
　　　　<hi>章皆言車馬之盛但前四章泛言軍中之車馬五章乃吉甫之車馬一章我我朝廷也二</hi>
　　　　<hi>章我我軍旅也卒章我我吉甫也一章之服軍帥之服也二章之服軍衆之服也</hi>
<pb n="12b"/>
薄言采芑<hi>音起</hi>于彼新田于此菑<hi>俱其/反</hi>畆<hi>叶毎/彼反</hi>方叔涖<hi>音利</hi>
止其車三千師干之試<hi>叶詩止反</hi>方叔率止乗其四騏四騏<lb/>
翼翼路車有奭<hi>許力反</hi>簟笰<hi>音/弗</hi>魚服<hi>叶蒲/北反</hi>鉤膺鞗<hi>音/條</hi>革<hi>叶訖力反</hi>
　興也芑苦菜也青白色摘其葉有白汁出肥可生食<lb/>
　<hi>輯録肥或作脆</hi>亦可蒸為茹即今苦藚<hi>音賣</hi>菜冝馬食軍行采<lb/>
　之人馬皆可食也<hi>輯録黄氏曰行軍所仰不徒在於芑而芑菜亦不應如是之多耳然</hi>
　<hi>詩人不過因采芑而起興</hi>田一嵗曰菑二嵗曰新田三嵗曰畬<hi>此與</hi>
<pb n="13a"/>
　<hi>周頌訓畬字不同蓋本鄭注悮也輯録韻㑹曰田一嵗曰菑始反草也二嵗曰畬漸和柔也三嵗曰新田</hi>
　<hi>已成田而尚新也四嵗則曰田矣○孔氏曰菑者灾也始灾殺其草木也新田新成柔田也畬和也田舒</hi>
　<hi>緩也今江東呼初耕地反草為災是也</hi>方叔宣王卿士受命為將者也<lb/>
　涖臨也其車三千法當用三十萬衆蓋兵車一乗<hi>去聲</hi>
　甲士三人步卒七十二人又二十五人將重車在後<lb/>
　几百人也<hi>輯録詹道傳曰尚書孔疏凡出車一乗則有兩車一正一副一曰輕車甲馬四匹甲</hi>
　<hi>士三人在車上左主射右主刺中主御步卒七十二人隨之前拒二十四人左角二十四人右角二十四</hi>
　<hi>人共七十二人二曰重車牛十二頭炊家子十人固守衣装五人廐養五人樵汲五人共二十五人皆所</hi>
<pb n="13b"/>
　<hi>以佐兵車者兵車以戰大車以載輜重兩車緫百人</hi>然此亦極其盛而言未必<lb/>
　實有此數也<hi>輯録朱子曰孔氏以為兼起鄉遂之兵王氏謂㑹諸侯之師此皆以辭害意之</hi>
　<hi>過詩人但極其盛而稱之耳</hi>師衆干扞也<hi>扞禦也禦侮之事</hi>試肄習也言<lb/>
　衆且練也<hi>其車三千衆也師干之試練也輯録輔氏曰師衆之所以扞禦夫敵者又練習也</hi>
　率緫率之也翼翼順序貌路車戎路也奭赤貌簟笰<lb/>
　以方文竹簟為車蔽也鉤膺馬婁頷有鉤而在膺有<lb/>
　樊<hi>音鞶</hi>有纓也<hi>鉤者馬頷之飾樊/纓馬膺之飾也</hi>樊馬大帶纓鞅<hi>央上聲</hi>
　也<hi>輯錄鄭氏曰樊纓皆以五采罽飾之罽音計織毛為之周禮春官巾車云金路以賓革路以即戌集</hi>
<pb n="14a"/>
　<hi>傳訓戎路是革路也又五路惟金路有鉤以金為之蘇氏曰金路赤飾許氏曰金路同姓以封方叔或非</hi>
　<hi>同姓而方叔元老是為上公亦得乗金路矣孔氏曰方叔不乘革路者臨陣所乘當詳</hi>鞗革見<lb/>
　<hi>音現</hi>蓼蕭篇○宣王之時蠻荆背<hi>音佩</hi>叛王命方叔南征<lb/>
　軍行采芑而食故賦其事以起興<hi>詩言方叔之南征非為采芑而作但</hi>
　<hi>因道當時之事而就用六句相呼應爾蓋與兔罝采薇畧同但兔罝采薇是借彼之所事為起語采芑是</hi>
　<hi>用已之所事為起語</hi>曰薄言采芑則于彼新田于此菑畆矣方<lb/>
　叔涖止則其車三千師干之試矣<hi>新田在彼菑畆在此師衆如彼練習</hi>
　<hi>如此語正相應</hi>又遂言其車馬之美以見軍容之盛也<hi>此章先言</hi>
<pb n="14b"/>
　<hi>軍衆且練以見軍實之盛繼言車馬如此又以見軍容之盛</hi>
○薄言采芑于彼新田于此中鄉方叔涖止其車三千<lb/>
旂旐央央方叔率止約軧<hi>祈支反</hi>錯衡<hi>叶户/郎反</hi>八鸞瑲瑲<hi>七羊反</hi>服其命服朱芾<hi>音/弗</hi>斯皇有瑲葱珩<hi>音衡叶户郎反</hi>
　興也中鄉民居其田尤治<hi>民居所在而用力易也在輯録蘇氏曰民居下有</hi>
　<hi>焉故三字一説中鄉民環居之中間也</hi>約束軧轂也以皮纒束兵車之<lb/>
　轂而朱之也錯文也鈴在鑣曰鸞馬口兩旁各一四<lb/>
　馬故八也瑲瑲聲也<hi>輯録錯衡以養日和鸞之聲以養耳</hi>命服天子所<lb/>
<pb n="15a"/>
　命之服也朱芾黄朱之芾也皇猶煌煌也瑲玉聲䓤<lb/>
　蒼色如葱者也珩佩首横玉也禮三命赤芾葱珩<hi>孔氏</hi>
　<hi>曰三命至九命皆䓤珩方叔非止三命而已○此章先言車馬旌旂之盛繼言將帥威儀之美夫其從容</hi>
　<hi>閑暇如此則敵愾不足以動其心克壮之猶冇素矣輯録曹氏曰芾佩非軍服金路非戎車和鸞非戎馬</hi>
　<hi>所以然者方叔克壮其猶如吴起將戰不帶劍諸葛武侯不親戎服羊祐輕裘而盛著威名杜預身不跨</hi>
　<hi>馬自䏻制勝故詩人詠其車服之美而已按如此説則方叔乗金路而九命也</hi>
○鴥<hi>惟必反</hi>彼飛隼<hi>息允反</hi>其飛戾天亦集爰止方叔涖止<lb/>
其車三千師干之試方叔率止鉦<hi>音征</hi>人伐鼓陳師鞠<hi>居六<pb n="15b"/>反</hi>旅顯允方叔伐鼓淵淵<hi>叶於/中反</hi>振振闐闐<hi>徒顛反叶徒隣反</hi>
　興也隼鷂屬急疾之鳥也戾至爰於也鉦鐃也鐲<hi>音濁</hi>
　也<hi>輯録説文鐃似鈴柄中上下通周禮鼓人注鐲形如小鐘</hi>伐擊也鉦以静之鼓<lb/>
　以動之鉦鼓各有人而言鉦人伐鼓互文也<hi>輯録濮氏曰周</hi>
　<hi>禮云鼓人以金鐲節鼓以金鐃止鼓即無鉦名則鐲鐃通謂之鉦而節止實用於鼓故詩云然</hi>鞠告<lb/>
　也二千五百人為師五百人為旅此言將戰陳其師<lb/>
　旅而誓告之也陳師鞠旅亦互文耳<hi>輯録顯允見湛露篇</hi>淵淵<lb/>
　鼓聲平和不暴怒也謂戰時進士衆也振止旅衆也<lb/>
<pb n="16a"/>
　言戰罷而止其衆以入也春秋傳曰出曰治兵入曰<lb/>
　振旅是也<hi>輯録隠公五年左傳曰三年而治兵入而振旅孔氏曰治兵尚威武也振旅别尊卑</hi>
　<hi>也出則㓜賤在前貴勇力也入則尊老在前復常法也</hi>闐闐亦鼓聲也或曰盛<lb/>
　貌程子曰振旅亦以鼓行金止○言隼飛戾天而亦<lb/>
　集於所止以興師衆之盛而進退有節如下文所云<lb/>
　也<hi>飛隼鴥疾以興師旅之盛揚之使進斂之使退亦有戾天集止之意也士卒衆而練軍律肅而齊㑹</hi>
　<hi>戰始終此章可見</hi>
○蠢<hi>尺允反</hi>爾蠻荆大邦為讎方叔元老克壮其猶方叔<lb/>
<pb n="16b"/>
率止執訊<hi>音信</hi>獲醜<hi>叶尺/由反</hi>戎車嘽嘽<hi>吐丹/反</hi>嘽嘽焞焞<hi>吐反</hi>雷<lb/>
如霆如雷顯允方叔征伐玁狁蠻荆来威<hi>叶音威</hi>
　賦也蠢者動而無知之貌蠻荆荆州之蠻也大邦猶<lb/>
　言中國也元大猶謀也言方叔雖老而謀則壮也<hi>輯録</hi>
　<hi>方叔元老尊嚴之稱則師卦所謂丈人朱子曰出師之道而任老成之人乃得吉也</hi>嘽嘽衆貌<lb/>
　焞焞盛也霆疾雷也<hi>輯録爾雅注謂霹靂</hi>方叔蓋嘗與<hi>去聲</hi>於北<lb/>
　伐之功者是以蠻荆聞其名而皆来畏服也<hi>此章既言小醜</hi>
　<hi>之逆宿將謀謨之勇而見勝之之故又言師旅之衆大將威名之重而見勝之之故</hi>
<pb n="17a"/>
　　　采芑四章章十二句<hi>一章二章啓行在道時也三章戰而獲勝時也四章</hi>
　　　　<hi>則成功之後而言其獲勝之故也○玁狁匪茹犯義者也蠢爾蠻荆無知者也非文武之</hi>
　　　　<hi>吉甫無以却玁狁非顯允之方叔無以威蠻荆二詩皆美當時將帥而因可以見宣王中</hi>
　　　　<hi>興之功也○増釋吴師道曰采芑章十二句三句一韻第四章讎猶醜二句一韻然老醜</hi>
　　　　<hi>亦可叶</hi>
我車既攻我馬既同四牡龐龐<hi>鹿同反</hi>駕言徂東<lb/>
　賦也攻堅同齊也傳曰宗廟齊豪尚純也戎事齊力<lb/>
　尚强也田獵齊足尚疾也<hi>純則不雜强則不敗疾則得獸</hi>龎龎充實<lb/>
<pb n="17b"/>
　也東東都洛邑也○周公相<hi>去聲</hi>成王營洛邑為東都<lb/>
　以朝<hi>音潮</hi>諸侯周室既衰久廢其禮至於宣王内脩政<lb/>
　事外攘夷狄復文武之境<hi>音景</hi>土脩車馬備器械復<hi>扶又</hi>
　<hi>反</hi>㑹諸侯於東都因田獵而選車徒焉故詩人作此<lb/>
　以美之首章汎言將往東都也<hi>輯録觧頤曰車攻馬同汎言其軍實之盛</hi>
　<hi>也四牡龎龎則自君子之所乗者言之也軍政脩治於閒暇之時而四牡充實於啓行之日則可以駕言</hi>
　<hi>而徂東矣</hi>
○田車既好<hi>叶許厚反</hi>四牡孔阜<hi>符有/反</hi>東有甫草<hi>叶此苟反</hi>駕言<lb/>
<pb n="18a"/>
行狩<hi>叶始九反</hi>
　賦也田車田獵之車好善也阜盛大也<hi>車既攻則好馬既同則阜</hi>
　<hi>此兩句承上章而言</hi>甫草甫田也後為鄭地今開封府中牟縣<lb/>
　西圃田澤是也宣王之時未有鄭國圃田属東都畿<lb/>
　内故往田也<hi>馳騖於諸侯采地不可也故自以閒曠之地共田獵輯録通釋曰宣王嘗封庶</hi>
　<hi>弟於西都咸林之地是為鄭桓公其子武公當平王時徙封于東都然後圃田為鄭也</hi>○此章<lb/>
　指言將往狩于圃田也<lb/>
○之子于苖<hi>叶音毛</hi>選徒囂囂<hi>五刀/反</hi>建旐設旄摶<hi>音傳</hi>獸于<lb/>
<pb n="18b"/>
敖<lb/>
　賦也之子有司也<hi>輯録朱子曰不敢斥王故以有司言之</hi>苖狩獵之通<lb/>
　名也選數也囂囂聲衆盛也數車徒者其聲囂囂則<lb/>
　車徒之衆可知且車徒不譁而惟數者有聲又見其<lb/>
　静治也敖近滎陽地名也○此章言至東都而選徒<lb/>
　以獵也<hi>輯録吕東莱曰宣王往東都以㑹諸侯為主而二章三章先言田獵者蓋有司先為戒具</hi>
　<hi>以待㑹同畢而田獵也觧頥曰徒之選旐之建旄之設皆有司之事也所以然者將欲從王摶獸于敖也</hi>
　<hi>徒手曰摶以見師徒之勇而其教之有素也</hi>
<pb n="19a"/>
駕彼四牡四牡奕奕赤芾金舄㑹同有繹<lb/>
　賦也奕奕連絡布散之貌赤芾諸侯之服<hi>輯録王氏曰人君宜</hi>
　<hi>朱芾而此赤芾者㑹同故也涖其臣庶則朱芾君道也故方叔服其命服則朱芾㑹同於王則赤芾臣道</hi>
　<hi>也故此㑹同則赤芾也</hi>金舄赤舄而加金飾亦諸侯之服也<hi>輯録</hi>
　<hi>鄭氏曰金舄黄朱色也</hi>時見<hi>音/現</hi>曰㑹殷見曰同<hi>時見者無常期冇事則来朝而</hi>
　<hi>受命殷見者十冇二年而王不巡狩則六服衆諸侯皆来朝殷衆也</hi>繹陳列聮屬<hi>音燭</hi>之<lb/>
　貌也○此章言諸侯來㑹朝於東都也<hi>輯錄觧頥曰諸侯之来朝</hi>
　<hi>也其来也非一方其止也非一所先後之不同逺近之或異則其所以連絡而布散也及其㑹同于斯也</hi>
<pb n="19b"/>
　<hi>五等各以其爵兩階各以其班尊卑之冇其序貴賤之有其等此所以陳列而聯属也讀是詩者可以想</hi>
　<hi>見當時朝㑹之盛</hi>
○決拾既佽<hi>音次與柴叶</hi>弓矢既調<hi>讀如同與同叶</hi>射夫既同助我<lb/>
舉柴<hi>子智反</hi>
　賦也決以象骨為之著<hi>音斫</hi>於右手大指所以鉤弦開<lb/>
　體<hi>體者弓之體開之使内向而来也</hi>拾以皮為之著於左臂以遂弦<lb/>
　故亦名遂<hi>放弦為之遂詩詁云韜左臂拾其衣袖以利弦故曰拾</hi>佽比也<hi>比毗志反</hi>
　<hi>謂以手指相佽比也</hi>調謂弓强弱與矢輕重相得也射夫蓋諸<lb/>
<pb n="20a"/>
　侯来㑹者同恊也柴説文作㧘謂積禽也使諸侯之<lb/>
　人助而舉之言獲多也○此章言既㑹同而田獵也<lb/>
○四黄既駕兩驂不猗<hi>於寄於箇二反</hi>不失其馳<hi>叶徒/卧反</hi>舎<hi>音捨</hi>矢<lb/>
如破<hi>彼寄普過二反</hi>
　賦也猗偏倚不正也馳馳驅之法也<hi>輯録通釋曰五御之日三曰過</hi>
　<hi>君表五曰逐禽左即御田車馳驅之法也</hi>舎矢如破巧而力也<hi>輯錄猶今人謂毒而</hi>
　<hi>親也</hi>蘓氏曰不善射御者詭遇則獲不然不能也今御<lb/>
　者不失其馳驅之法而射者舎矢如破則可謂善射<lb/>
<pb n="20b"/>
　御矣<hi>輯録王氏曰向曰四牡既言力之强今曰四黄又言色之純也兩驂不猗御能正其馬也不失</hi>
　<hi>其馳車行節而法也舎矢如破矢行巧而力也</hi>○此章言田獵而見其射御<lb/>
　之善也<hi>上章専言射此章兼言射御○輔氏曰戎事不齊豪而六月言四驪此章言四黄皆以見</hi>
　<hi>馬之冇餘也</hi>
○蕭蕭馬鳴悠悠斾旌徒御不驚大庖<hi>蒲爻反</hi>不盈<lb/>
　賦也蕭蕭悠悠皆閒暇之貌徒步卒也御車御也驚<lb/>
　如漢書夜軍中驚之驚<hi>漢景帝三年周亞夫引兵擊吴楚深壁而守夜軍中驚内</hi>
　<hi>相攻擊擾亂至帳下亞夫堅卧不起頃之復定</hi>不驚言比卒事<hi>比去聲及也言自始至終</hi>
<pb n="21a"/>
　<hi>也</hi>不喧譁也大庖君庖也不盈言取之有度不極欲<lb/>
　也蓋古者田獵獲禽面傷不獻踐<hi>音剪</hi>毛不獻<hi>面傷謂當面射</hi>
　<hi>之剪毛謂在傍而逆射之皆嫌誅降之義故不獻獻者獻於君也</hi>不成禽不獻<hi>惡其害㓜</hi>
　<hi>小</hi>擇取三等自左膘<hi>音/縹</hi>而射<hi>音/石</hi>之達于右腢<hi>音愚</hi>為上<lb/>
　殺以為乾<hi>音干</hi>豆<hi>為脯置/豆中</hi>奉宗廟<hi>自左脇後髀前射之達于右肩前則中心</hi>
　<hi>死疾肉鮮潔也</hi>達右耳本者次之以為賓客<hi>亦自左脇後髀前射之達右耳</hi>
　<hi>根也此則逺心死稍遲肉㣲惡</hi>射左髀<hi>俾陛/二音</hi>達于右<graphic n="KR1950" url="https://raw.githubusercontent.com/kanripo/KR-Gaiji/master/images/KR1950.png" mimeType="image/png"/>
                    <hi>音沓</hi>為下殺以<lb/>
　充君庖<hi>自左股外射之達右脇則中脇死最遲肉益惡  凡射皆逐後從左廂而射之故曰逐禽</hi>
<pb n="21b"/>
　<hi>左</hi>毎禽取三十焉毎等得十<hi>上殺中殺下殺為三等</hi>其餘以與<lb/>
　士大夫習射於澤宫中<hi>去聲</hi>者取之<hi>射中則得取禽○輯録射義注曰澤</hi>
　<hi>宫名所以擇士也先令習射於澤已乃射於射宫課中否也</hi>是以獲雖多而君庖<lb/>
　不盈也張子曰饌雖多而無餘者均及於衆而有法<lb/>
　耳凡事有法則何患乎不均也舊説不驚驚也不盈<lb/>
　盈也亦通○此章言其終事嚴而頒禽均也<hi>行事從容馭軍</hi>
　<hi>整肅處已儉約待人周徧即此章可知</hi>
○之子于征冇聞<hi>音問</hi>無聲允矣君子展也大成<lb/>
<pb n="22a"/>
　賦也允信展誠也聞師之行而不聞其聲言至肅也<lb/>
　<hi>上章言選徒囂囂又言徒御不驚此又言有聞無聲葢戎事以嚴肅為主故云曰軍容肅</hi>信矣其<lb/>
　君子也誠哉其大成也<hi>大成以獵事言輯録輔氏曰末二句乃美宣王也大成言</hi>
　<hi>其事之有始有終也</hi>○此章緫序其事之始終而深美之也<hi>輯録</hi>
　<hi>觧頥曰冇體有用斯謂之君子有始有終斯謂之大成存於中而有興衰撥亂之志所以立其體施於外</hi>
　<hi>而有内脩外攘之事所以達其用如此得不謂之君子乎静治於往狩之初所以成其始嚴肅於旋歸之</hi>
　<hi>際所以成其終如此得不謂之大成乎體用之兼<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>始終之無間此王道之所以謂大而詩人所以賛美</hi>
　<hi>之也</hi>
<pb n="22b"/>
　　　車攻八章章四句<lb/>
　　　　以五章以下考之恐當作四章章八句<hi>田獵皆為</hi>
　　　　<hi>講武事但車攻則㑹諸侯而罔及此吉日則不忘所事而特行之也輯録語録問車攻吉</hi>
　　　　<hi>日詩朱子曰好田獵之事古人亦多刺之然宣王之田乃是因此見其車馬之盛紀律之</hi>
　　　　<hi>嚴所以為中興之勢者在此其所謂田者異乎尋常之田矣</hi>
吉日維戊<hi>叶莫吼反</hi>既伯既禱<hi>叶丁/口反</hi>田車既好<hi>叶許口反</hi>四牡孔<lb/>
阜<hi>符有反</hi>升彼大阜從其羣醜<lb/>
　賦也戊剛日也<hi>外事以剛日故以戊以庚</hi>伯馬祖也謂天駟房星<lb/>
<pb n="23a"/>
　之神也<hi>房四星謂之天駟輯録晉天文志曰房四星亦曰天駟為天馬主車駕南星曰左驂次左</hi>
　<hi>服次右服次右驂亦曰天廄爾雅注龍為天馬故房謂之天駟</hi>醜衆也謂禽獸之羣<lb/>
　衆也○此亦宣王之詩言田獵將用馬力故以吉日<lb/>
　祭馬祖而禱之<hi>不忘本也輯録夏官校人春祭馬祖孔疏曰常祭在春也</hi>既祭而<lb/>
　車牢馬健於是可以歴險而從禽也於下章推之是<lb/>
　日也其戊辰歟<lb/>
○吉日庚午既差我馬<hi>叶满浦反</hi>獸之所同麀<hi>音/憂</hi>鹿麌麌<hi>愚甫反</hi>漆沮<hi>七徐反</hi>之從天子之所<lb/>
<pb n="23b"/>
　賦也庚午亦剛日也差擇齊其足也同聚也鹿牝曰<lb/>
　麀麌麌衆多也漆沮水名在西都畿内涇渭之北所<lb/>
　謂洛水今自延韋流入鄜<hi>音孚</hi>坊至同州入河也<hi>輯録季氏</hi>
　<hi>曰書疏云漆沮在涇水之東一名洛水職方氏所謂雍州其浸渭洛非河南之洛也通釋曰此言漆沮之</hi>
　<hi>從猶車攻言甫草敖地彼則狩于東都此則狩于西都也</hi>○戊辰之日既禱矣越<lb/>
　三日庚午遂擇其馬而乗之視獸之所聚麀鹿最多<lb/>
　之處而從之惟漆沮之旁為盛宜為天子田獵之所<lb/>
　也<hi>車攻吉日皆先言擇馬擇馬必先祭馬祖車攻雖不言祭正可以言日類推也</hi>
<pb n="24a"/>
○瞻彼中原其祁孔有<hi>叶羽已反</hi>儦儦<hi>表驕/反</hi>俟俟<hi>叶于紀反</hi>或羣<lb/>
或友<hi>叶羽已反</hi>悉率左右<hi>叶羽/已反</hi>以燕天子<hi>叶奬里反</hi>
　賦也中原原中也祁大也趣則儦儦行則俟俟獸三<lb/>
　曰羣二曰友燕樂也○言從王者視彼禽獸之多於<lb/>
　是率其同事之人各共<hi>音恭</hi>其事以樂天子也<hi>或射或御各共</hi>
　<hi>其事也</hi>
○既張我弓既挾<hi>子洽户頰二反</hi>我矢𤼵彼小豝<hi>音/巴</hi>殪<hi>於計反</hi>此<lb/>
大兕<hi>徐履反</hi>以御賓客且以酌醴<lb/>
<pb n="24b"/>
　賦也發發矢也豕牝曰豝一矢而死曰殪兕野牛也<lb/>
　言能中<hi>去聲</hi>㣲而制大也<hi>孔氏曰小豝言𤼵謂射即中之大兕言殪謂射之即死愚</hi>
　<hi>謂中㣲見其巧制大見其力輯録通釋曰此言射者之善猶車攻言舍矢如破也</hi>御進也醴<lb/>
　酒名周官五齊<hi>去聲</hi>二曰醴齊注曰醴成而汁滓<hi>壮一反</hi>
　相將如今甜酒也<hi>出天官酒正五齊曰泛齊醴齊盎齊緹齊沈齊汁滓相將言汁與滓</hi>
　<hi>相黏而不散也緹音體</hi>○言射而獲禽以為俎實進於賓客而<lb/>
　酌醴也<hi>車攻之詩終於頒禽吉日之詩終於酌醴王者之田獵豈為口腹計哉</hi>
　　　吉日四章章六句<hi>一章祭禱戒行二章差馬擇地三章狩獵四章獵而獲禽</hi>
<pb n="25a"/>
　　　　<hi>可以供用也</hi>
　　　　東莱吕氏曰車攻吉日所以為復古者何也<lb/>
　　　　蓋蒐狩之禮可以見王賦之復焉可以見軍<lb/>
　　　　實之盛焉可以見師律之嚴焉可以見上下<lb/>
　　　　之情焉可以見綜理之周焉欲明文武之功<lb/>
　　　　業者此亦足以觀矣<hi>輔氏曰王賦車馬也軍實兵器也律者進退之</hi>
　　　　<hi>度也情者下之供事上之御賓其情交相與也至於祭禱必講獵地必擇車馬有備射御</hi>
　　　　<hi>有法終事之嚴頒禽之均酌醴之厚無一不至則綜理之周可見矣輯録通釋曰師律之</hi>
<pb n="25b"/>
　　　　<hi>嚴選徒則囂囂徒御則不驚行者冇聞而無聲也上下之情㑹同有繹而助我舉柴悉率</hi>
　　　　<hi>左右而以燕天子也</hi>
鴻鴈于飛肅肅其羽之子于征劬<hi>其俱反</hi>勞于野<hi>叶上與反</hi>爰<lb/>
及矜<hi>棘氷反</hi>人哀此鰥寡<hi>叶果五反</hi>
　興也大曰鴻小曰鴈肅肅羽聲也之子流民自相謂<lb/>
　也征行也劬勞病苦也矜憐也老而無妻曰鰥老而<lb/>
　無夫曰寡○舊説周室中衰萬民離散而宣王能勞<lb/>
　来<hi>並去聲</hi>還<hi>音/旋</hi>定安集之<hi>輯録王氏曰勞者勞之来者来之往者還之擾者定之危</hi>
<pb n="26a"/>
　<hi>者安之散者集之</hi>故流民喜之而作此詩追取其始而言曰<lb/>
　鴻鴈于飛則肅肅其羽矣之子于征則劬勞于野矣<lb/>
　<hi>飛而有聲亦有行役劬勞之意也故以起興</hi>且其劬勞者皆鰥寡可哀憐<lb/>
　之人也<hi>輯録輔氏曰爰及矜人哀此鰥寡又言其所與行者無非可憐之人而就其中又惟鰥寡</hi>
　<hi>之可哀也</hi>然今亦未有以見其為宣王之詩後三篇放此<lb/>
　<hi>此章離散時也</hi>
○鴻鴈于飛集于中澤<hi>叶徒洛反</hi>之子于垣<hi>音/袁</hi>百堵<hi>丁古反</hi>皆<lb/>
作雖則劬勞其究安宅<hi>叶達各反</hi>
<pb n="26b"/>
　興也中澤澤中也一丈為板五板為堵<hi>長一丈髙五板</hi>究終<lb/>
　也○流民自言鴻鴈集于中澤以興已之得其所止<lb/>
　而築室以居今雖勞苦而終獲安定也<hi>此章安集時也</hi>
○鴻鴈于飛哀鳴嗸嗸<hi>五刀反</hi>維此哲人謂我劬勞維彼<lb/>
愚人謂我宣驕<hi>叶音高</hi>
　比也流民以鴻鴈哀鳴自比而作此歌也<hi>前二章以鴻鴈興之</hi>
　<hi>子此言鴻鴈而不言之子則以彼而比此也</hi>哲知<hi>去聲二四同</hi>宣示也知者聞<lb/>
　我歌知其出於劬勞不知者謂我閒暇而宣驕也韓<lb/>
<pb n="27a"/>
　詩云勞者歌其事<hi>輯録外傳飢者歌其食云云</hi>魏風亦云我歌且<lb/>
　謠不知我者謂我士也驕大抵歌多出於勞苦而不<lb/>
　知者常以為驕也<hi>此章言作詩所以告哀也</hi>
　　　鴻鴈三章章六句<hi>輯録觧頥曰恵鮮鰥寡文王之所以興也哿矣富人哀此</hi>
　　　　<hi>㷀獨幽王之所以亡也爰及矜人哀此鰥寡宣王之所以中興也夫鰥寡孤獨乃天民之</hi>
　　　　<hi>窮而無告者聖人一視同仁雖無一物而不在所愛而其發政施仁則必自鰥寡孤獨始</hi>
　　　　<hi>誠使鰥寡孤獨各得其所則天下之民無不被其澤者矣宣王之勞来還定安集其有得</hi>
　　　　<hi>於文王之家法也歟劬勞于野自其始之流散而言也百堵皆作自其中之還歸而言也</hi>
<pb n="27b"/>
　　　　<hi>其究安宅自其終之安定而言也此詩不作於流離之時而作於安定之日葢痛定思痛</hi>
　　　　<hi>者是以知者以為勞苦而不知者則反以為宣驕也</hi>
夜如何其<hi>音基</hi>夜未央庭燎之光君子至止鸞聲將將<hi>七羊反</hi>賦也其語辭央中也庭燎大燭也諸侯將朝<hi>音潮下同</hi>則<lb/>
　司烜<hi>音毁</hi>以物百枚并<hi>卑政/反</hi>而束之設於門内也<hi>郊特牲云</hi>
　<hi>庭燎之百由齊桓公始注云庭燎之差天子百公五十侯伯子男三十古制未聞要以物百枚束之今則</hi>
　<hi>用松葦竹灌以脂膏愚按如此則所謂物者即松葦竹之屬鄭氏以古制未聞故曰物蓋意度之爾束之</hi>
　<hi>以百則大五十三十則以次而小也輯録孔疏云樹之以庭燎之為明是燭之大者</hi>君子諸侯<lb/>
<pb n="28a"/>
　也將將鸞鑣聲　王將起視朝不安於寢而問夜之<lb/>
　早晚曰夜如何哉夜雖未央而庭燎光矣朝者至而<lb/>
　聞其鸞聲矣<lb/>
○夜如何其夜未艾<hi>音乂又如字</hi>庭燎晰晰<hi>之世反與艾叶</hi>君子至<lb/>
止鸞聲噦噦<hi>呼㑹反</hi>
　賦也艾盡也晰晰小明也<hi>始則明盛至此則明小矣輯録王氏曰光之衰也</hi>
　噦噦近而聞其徐行聲有節也<hi>始則稍逺至此則加近矣</hi>
　夜如何其夜鄉<hi>許亮反</hi>晨庭燎有煇<hi>許云反</hi>君子至止言<lb/>
<pb n="28b"/>
觀其旂<hi>叶渠斤反</hi>
　賦也鄉晨近曉也煇火氣也天欲明而見其烟光相<lb/>
　雜也既至而觀其旂則辨色矣<hi>羣臣之朝辨色而入</hi>
　　　庭燎三章章五句<hi>始則未央次則未艾次則鄉晨言之序也庭燎則自有光</hi>
　　　　<hi>晰晰而至於見其煇鸞旂則自將將噦噦而至於辨其物言之亦有序矣輯録通釋曰列</hi>
　　　　<hi>女傳云宣王嘗晏起姜后脫簮珥待罪於永巷宣王感悟於是勤於政事早朝晏退卒成</hi>
　　　　<hi>中興之名以此証之或果宣王詩也○增釋許氏曰此固王者勤於視朝之詩可見卧不</hi>
　　　　<hi>安席中夜以思惟恐時之後也是以及時視朝而號令嚴肅執事者恪恭陳列以時百官</hi>
<pb n="29a"/>
　　　　<hi>之入朝者亦皆先時而至而車服威儀莫不和整以俟聴朝終篇未嘗言王之勤而勤勞</hi>
　　　　<hi>之意自見於言外矣</hi>
沔<hi>綿善反</hi>彼流水朝<hi>直遥/反</hi>宗于海<hi>叶虎/洧反</hi>鴥<hi>惟必/反</hi>彼飛隼<hi>息允反</hi>載飛載止嗟我兄弟邦人諸友<hi>叶羽軌反</hi>莫肯念亂誰無<lb/>
父母<hi>叶滿洧反</hi>
　興也沔水流满也諸侯春見<hi>音現</hi>天子曰朝夏見曰宗<lb/>
　<hi>輯録蔡氏曰水勢奔趍於海猶諸侯朝宗于王也</hi>○此憂亂之詩言流水猶<lb/>
　朝宗于海<hi>知所向也</hi>飛隼猶或有所止<hi>知所止也</hi>而我之兄弟<lb/>
<pb n="29b"/>
　諸友乃無肯念亂者<hi>物若有知人不如物故以起興</hi>誰獨無父母乎<lb/>
　亂則憂或及之是豈可以不念哉<hi>親疎逺近皆無肯念亂者詩人所以</hi>
　<hi>深憂之也</hi>
○沔彼流水其流湯湯<hi>失羊反</hi>鴥彼飛隼載飛載揚念彼<lb/>
不蹟<hi>井亦反</hi>載起載行<hi>叶户郎反</hi>心之憂矣不可弭忘<lb/>
　興也湯湯波流盛貌不蹟不循道也<hi>此章不循者致亂之由下章我</hi>
　<hi>友敬者止亂之本</hi>載起載行言憂念之深不遑寜處也弭止<lb/>
　也水盛隼揚以興憂亂之不能忘也<hi>水方盛而未殺隼方揚而未止</hi>
<pb n="30a"/>
　<hi>憂念方来而未息此皆理勢之不可遏者故用彼字相呼而為興也</hi>
○鴥彼飛隼率彼中陵民之訛言寕莫之懲我友敬矣<lb/>
讒言其興<lb/>
　興也率循訛偽懲止也○隼之髙飛猶循彼中陵<hi>言不</hi>
　<hi>横絶曠逺知自遏也</hi>而民之訛言乃無懲止之者<hi>隼不自縱人乃縱讒亦以</hi>
　<hi>人不如物而起興</hi>然我之友誠能敬以自持矣<hi>我友必指在位者蓋邦人</hi>
　<hi>諸友中之一人也</hi>則讒言何自而興乎<hi>自持以敬則小人不敢近其能止讒必矣</hi>
　<hi>䜛言之人即上章不蹟者也</hi>始憂於人而卒反諸已也<hi>始憂於人謂䜛莫肯</hi>
<pb n="30b"/>
　<hi>息卒反諸已謂敬當自持○增釋許氏曰末章飛隼而循中陵民言訛偽者何乃莫之懲止耶於是謂其</hi>
　<hi>友一當敬以自持否則䜛言其興而見及矣憂而戒之之辭也䜛言固可憂惟敬足以勝之詩人之學知</hi>
　<hi>所本矣</hi>
　　　沔水三章二章章八句一章六句<hi>輯録陳定宇曰始念亂而</hi>
　　　　<hi>憂及父母終憂䜛而敬以反身憂念之中不忘孝敬詩人忠厚之意也</hi>
　　　　疑當作三章章八句卒章脱前兩句耳<hi>一章言人</hi>
　　　　<hi>皆不知憂亂二章言已獨憂人之造亂三章言在位者敬以自持則可止䜛而息亂</hi>
鶴鳴于九臯聲聞<hi>音問</hi>于野<hi>叶上與反</hi>魚潛在淵或在于渚樂<lb/>
<pb n="31a"/>
<hi>音洛</hi>彼之園爰有樹檀<hi>叶徒㳂/反下同</hi>其下維蘀<hi>音託</hi>他山之石可<lb/>
以為錯<hi>七落反</hi>
　比也鶴鳥名長頸竦身髙腳頂赤身白頸尾黒其鳴<lb/>
　髙亮聞八九里臯澤中水溢出所為坎從外數<hi>上聲</hi>至<lb/>
　九喻深逺也<hi>輯録釋文曰韓詩云九臯九折之澤濮氏曰澤曲曰臯見楚辭注</hi>蘀落<lb/>
　也<hi>輯録吕叔與曰落葉穢雜</hi>錯礪石也○此詩之作不可知其所<lb/>
　由然必陳善納誨之辭也<hi>輯録輔氏曰然不正言其事而必比物而為言者正</hi>
　<hi>所謂風刺上者皆不主於正事而生於文辭不以正諫而託物以諫也</hi>蓋鶴鳴于九臯<lb/>
<pb n="31b"/>
　而聲聞于野言誠之不可揜也<hi>誠中形外非可矯飾為也</hi>魚潛在<lb/>
　淵而或在于渚言理之無定在也<hi>千變萬化非可執一求也</hi>園有<lb/>
　樹檀而其下維蘀言愛當知其惡也<hi>君子而或有未仁不可溺於愛</hi>
　<hi>也</hi>他山之石而可以為錯言憎當知其善也<hi>小人而或有一</hi>
　<hi>長不可偏於惡也</hi>由是四者引而伸之觸類而長<hi>上聲</hi>之天下<lb/>
　之理其庶幾<hi>平聲</hi>乎<hi>舉此以為例爾○四者雖冇不同惟能明善誠身而不蔽於私者處</hi>
　<hi>此無難矣輯錄曹氏曰天下之理散於萬事若能反於身而求之觸類而長之未有不可為吾之益者也</hi>
　<hi>鶴鳴所以喻誠身魚潜所以喻明理檀蘀石錯又所以正人心好惡之偏因物而推皆可以反求諸身者</hi>
<pb n="32a"/>
　<hi>也解頥曰知誠之不可揜則知念慮方萌而鬼神已知形迹欲掩而肺腑已見所以不可無誠身之功也</hi>
　<hi>知理之無定在則知事有精粗而理無精粗事有大小而理無大小所以不可無明善之功也知愛當知</hi>
　<hi>其惡憎當知其善則知親愛賤惡之不可以或偏哀矜敖惰之不可以自恣所以於應接之間尤不可不</hi>
　<hi>去其私欲之蔽也能是數者則知行並進而明誠兩立好惡不偏而人已兼盡其於治天下不難矣此所</hi>
　<hi>以為陳善納誨之辭也歟</hi>
○鶴鳴于九臯聲聞于天<hi>叶鉄因反</hi>魚在于渚或潛在淵<hi>叶一均反</hi>樂彼之園爰有樹檀其下維榖他山之石可以攻玉<lb/>
　比也榖一名楮惡木也<hi>輯録孔疏陸氏云幽州人謂之榖桑荆揚交廣謂之榖中</hi>
<pb n="32b"/>
　<hi>州人謂之楮殷中宗時榖桑共生是也今江南人績其皮以為布又𢷬以為紙樹皮班者是楮白者是榖</hi>
　攻錯也○程子曰玉之温潤天下之至美也石之麄<lb/>
　厲天下之至惡也然兩玉相磨不可以成器以石磨<lb/>
　之然後玉之為器得以成焉猶君子之與小人處<hi>上聲</hi>
　也横<hi>去聲</hi>逆侵加然後脩省<hi>息井反</hi>畏避動心忍性増益<lb/>
　預防<hi>輯録葉氏曰君子與小人處為小人所侵陵則脩省其身者必謹畏避小人者必嚴動心而不</hi>
　<hi>敢苟安忍性而不敢輊𤼵増益其所不能預防其所未至</hi>而義理生焉道徳成焉<lb/>
　<hi>小人有益於君子乃如此</hi>吾聞諸邵子云<hi>近則聞於野逺則聞於天汎言之則可以為錯</hi>
<pb n="33a"/>
　<hi>親切言之則可以攻玉也</hi>
　　　鶴鳴二章章九句<hi>教誨之意以漸而深輯録朱子曰鶴鳴做得巧含蓄意思</hi>
　　　　<hi>全不𤼵露</hi>
　　　　彤弓之什十篇四十章二百五十九句<lb/>
　　　　　疑脱兩句當為二百六十一句<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經疏義㑹通卷十<lb/>
</p>
<p>
</p>
  </div>
</body>
</text>
</TEI>
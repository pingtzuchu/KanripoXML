<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經疏義㑹通卷四</head>
    <p>
<pb n="1a"/>
欽定四庫全書<lb/>
　詩經疏義㑹通卷四　　　元　朱公遷　撰<lb/>
　　　王一之六<lb/>
　　　　王謂用東都洛邑王城畿内方六百里之地<lb/>
　　　　<hi>輯錄孔氏曰漢志云周封圻東西長南北短短長相覆千里按西都方八百里八八六十</hi>
　　　　<hi>四為方百里者六十四東都方六百里六六三十六為方百里者三十六二都方百里者</hi>
　　　　<hi>百方千里也</hi>在禹貢豫州大華<hi>並去/聲</hi>外方之間<hi>輯錄</hi>
　　　　<hi>大華即華山在京兆華隂縣南外方即崈髙山在頴川郡崈髙縣今西京登封縣也○増</hi>
<pb n="1b"/>
　　　　<hi>釋金氏曰外方今河南府伊陽縣伊闕鎮之西陸渾山據唐志一名方山盖古為外方春</hi>
　　　　<hi>秋時秦普遷陸渾之戎居此因名陸渾云其山固嵩髙之聫峯然謂為嵩髙則非爾</hi>北<lb/>
　　　　得河陽漸<hi>音尖侵入之義</hi>冀州之南也<hi>輯錄冀州在豫河之北○</hi>
　　　　<hi>增釋鄙陽張氏曰左傳襄王賜普文公陽樊温原攅茅之田晋於是始啓南陽杜預云在</hi>
　　　　<hi>晋山南河北故曰南陽是未賜晋時為周畿内故知此得河陽應劭注漢河内郡修武縣</hi>
　　　　<hi>云直南陽城是晋所啓南陽所謂漸冀州之南也</hi>周室之初文王居<lb/>
　　　　豐武王居鎬至成王時周公始營洛邑為時<lb/>
　　　　㑹諸侯之所以其土中四方來者道里均故<lb/>
<pb n="2a"/>
　　　　也自是謂豐鎬為西都而洛邑為東都<hi>輯錄鄭氏</hi>
　　　　<hi>曰洛邑謂之王城是為東都今河西是也周公又營成周今洛陽是也陳氏曰鎬京謂之</hi>
　　　　<hi>宗周以其為天下所宗也洛邑謂之東都又謂之成周以周道成於此也洛邑天下之至</hi>
　　　　<hi>中豐鎬天下之至險於洛邑定鼎以朝諸侯宅王中以涖四海其示天下也公於鎬京定</hi>
　　　　<hi>都以據形勝處上游以制六合其慮天下也逺漢唐並建兩京盖亦深識天下形勢之所</hi>
　　　　<hi>在而有得於成王周公之遺意歟○増釋鄱陽張氏曰營洛在成王七年周禮以土圭之</hi>
　　　　<hi>法測土深正日景以求地中日至之景尺有五寸謂之地中天地之所合也四時之所交</hi>
　　　　<hi>也風雨之所㑹也隂陽之所和也乃建王國焉正作洛之事也深尺鴆反又尸鴆反景與</hi>
<pb n="2b"/>
　　　　<hi>影同許氏曰東萊先生以為謂之成周乃東都總名河南成周之王城也洛陽成周之下</hi>
　　　　<hi>都也平王東遷之後所謂西周者豐鎬也東周者東都也威烈王之後所謂西周者河南</hi>
　　　　<hi>也東周者洛陽也地理攷異王城本郟鄏在河南縣北九里自平王以下十二王皆都此</hi>
　　　　<hi>城至敬王乃遷成周在洛陽縣東北二十六里赧王又居王城郟古洽反鄏而蜀反</hi>至<lb/>
　　　　幽王嬖<hi>音閉</hi>褒姒生伯服廢申后及太子宜臼<lb/>
　　　　宜臼奔申申侯怒與犬戎攻宗周弑幽王于<lb/>
　　　　戲<hi>許宜反輯錄地名亦水名在驪山之北今新豐有戲亭</hi>普文侯鄭武<lb/>
　　　　公迎宜臼于申而立之是為平王徙居東都<lb/>
<pb n="3a"/>
　　　　王城<hi>輯錄孔氏曰鎬京為西周王城為東周及敬王去王城而遷成周自是又謂王</hi>
　　　　<hi>城為西周成周為東周○增釋金氏曰幽王立褒人有罪請入女子於王以贖罪是為褒</hi>
　　　　<hi>姒幽王三年王之後宫見而愛之生子伯服五年廢申后及太子宜臼以褒姒為后伯服</hi>
　　　　<hi>為太子宜臼奔申十二年申侯與繒西夷犬戎攻幽王殺幽王驪山下虜褒姒晋文侯鄭</hi>
　　　　<hi>武公衛武公秦襄公皆以兵来救晋鄭即申立宜臼是為平王繒慈陵反國在沂州</hi>於<lb/>
　　　　是王室遂卑與諸侯無異故其詩不為雅而<lb/>
　　　　為風然其王號未替也故不曰周而曰王<hi>張子</hi>
　　　　<hi>曰王次衛者恐混於二南故以三衛問之程子曰諸侯并滅而王迹熄故雅亡而為國風</hi>
<pb n="3b"/>
　　　　<hi>矣增釋許氏曰政令不能行於天下故雅亦無所為而作西都數百年而無風也古之錄</hi>
　　　　<hi>詩所以示勸戒有雅以道天下之故則無事於采風雅既亡則取民間之詩以紀政俗王</hi>
　　　　<hi>風十篇黍離為大夫行役餘皆民問詩也盖雅必出於朝廷風則在下之歌詠古則必有</hi>
　　　　<hi>其制或上可兼下下不可僣上也是以東征之事大於玁狁之役而東山勞歸之詩不在</hi>
　　　　<hi>采薇出車之列雖出於變亦不與六月采芑同仆也於此可見風雅之體不可易置矣</hi>
　　　　其地則今河南府及懐孟等州是也<hi>輯錄河南府即</hi>
　　　　<hi>今河南府懐州今懐慶府孟州今孟縣並𨽻河南</hi>
彼黍離離彼稷之苗行邁靡靡中心揺揺知我者謂我<lb/>
<pb n="4a"/>
心憂不知我者謂我何求悠悠蒼天<hi>叶鐡因反下同</hi>此何人哉<lb/>
　賦而興也黍榖名苗似蘆髙丈餘穗黒色實圓重離<lb/>
　離垂貌稷亦榖也一名穄<hi>音祭</hi>似黍而小或曰粟也<hi>増釋</hi>
　<hi>許氏曰黍似粱而非粱稷今之穄也二物稍相類但黍黄而稷黑黍小而稷大今中原皆有之二物似差</hi>
　<hi>互今以傳文兩易之曰黍榖名似稷而小穂黄色稷亦榖名一名穄苗似蘆髙丈餘穗黑色實圓重或曰</hi>
　<hi>粟也四字如此恐得其實盖古之粱即今之粟古之粟即今之榖粟榖實之總名説文稷五榖之長謂獨</hi>
　<hi>長於衆榖也</hi>邁行也靡靡猶遲遲也揺揺無所定也悠悠<lb/>
　逺意蒼天者據逺而視之蒼蒼然也○周既東遷大<lb/>
<pb n="4b"/>
　夫行役至于宗周過故宗廟宫室盡為禾黍閔周室<lb/>
　之顛覆徬徨不忍去故賦其所見黍之離離與稷之<lb/>
　苗以興行之靡靡心之揺揺<hi>黍之實垂有靡靡之意稷之苗動有揺揺之意</hi>
　<hi>本因感歎黍稷而賦之但其下兩句義又相因故為賦而興</hi>既嘆時人莫識已意<lb/>
　<hi>輯錄鄭氏曰怪我乆留而不去</hi>又傷所以致此者果何人哉追怨之<lb/>
　深也<hi>輯錄觧頥曰彼宗廟之墟既有黍矣彼宫室之墟復有稷矣兩言彼者見地非一處而莫下盡</hi>
　<hi>為禾黍也是以使我行之靡靡則足欲前而不忍也心之揺揺則心若懸而靡定也謂我心憂者知我者</hi>
　<hi>也而亦非能有以觧我憂也謂我何求者不知我者也則亦奚責於彼哉悠悠蒼天嘆其逺而莫可詰也</hi>
<pb n="5a"/>
　<hi>彼何人哉嘆其罪之不容誅也雖不斥其人而所以追恨之意深矣</hi>
○彼黍離離彼稷之穗<hi>音遂</hi>行邁靡靡中心如醉知我者<lb/>
謂我心憂不知我者謂我何求悠悠蒼天此何人哉<lb/>
　賦而興也穗秀也稷穗下垂如心之醉故以起興<hi>醉則</hi>
　<hi>無力故以穗下垂為興</hi>
○彼黍離離彼稷之實行邁靡靡中心如噎<hi>於結反叶於悉反</hi>
知我者謂我心憂不知我者謂我何求悠悠蒼天此何<lb/>
人哉<lb/>
<pb n="5b"/>
　賦而興也噎憂深不能喘<hi>尺兖反</hi>息如噎之然稷之實<lb/>
　如心之噎故以起興<hi>虗則通實則塞而噎</hi>
　　　黍離三章章十句<lb/>
　　　　元城劉氏曰常人之情於憂樂之事初遇之<lb/>
　　　　則其心變焉次遇之則其變少衰三遇之則<lb/>
　　　　其心如常矣至於君子忠厚之情則不然其<lb/>
　　　　行役徃來固非一見也初見稷之苗矣又見<lb/>
　　　　稷之穗矣又見稷之實矣<hi>此三章之次第</hi>而所感之<lb/>
<pb n="6a"/>
　　　　心終始如一不少變而愈深此則詩人之意<lb/>
　　　　也<hi>輯錄謝氏曰天王見弑於驪山天地之大變中國之大恥東周臣子之大雦也文武</hi>
　　　　<hi>成康之宗廟而盡為禾黍聞者當流涕矣心揺揺而不忍去天悠悠而不我知能為閔周</hi>
　　　　<hi>之詩者一行役大夫之外無人也不知平王而聞此詩也亦有惻于中否乎吾觀書至文</hi>
　　　　<hi>侯之命知平王之不足以有為矣所以訓戒晋文侯者惟曰自保其國而已王室之盛衰</hi>
　　　　<hi>故都之興廢悉置度外吾於黍離之詩重有感也夫通釋曰小弁詩曰踧踧周道鞠為茂</hi>
　　　　<hi>草我心憂傷惄然如𢷬正若此詩之意然則黍離之感既冇不徒於大夫行役之時而已</hi>
　　　　<hi>兆於褒姒母子潜亂之日大夫追怨之辭有所歸矣</hi>
<pb n="6b"/>
君子于役不知其期曷至哉<hi>叶將黎反</hi>雞棲<hi>音/西</hi>于塒<hi>音時</hi>日之<lb/>
夕矣牛羊下來<hi>叶陵之反</hi>君子于役如之何弗思<hi>叶新齎反</hi>
　賦也君子婦人目其夫之辭鑿墻而棲<hi>音西</hi>曰塒日夕<lb/>
　則羊先歸而牛次之<hi>輯錄輔氏曰羊性畏露晚出而早歸常先於牛也</hi>○大<lb/>
　夫乆役于外其室家思而賦之曰君子行役不知其<lb/>
　還反之期且今亦何所至哉<hi>輯錄輔氏曰曷至哉則不知其今在何所也</hi>
　雞則棲于塒矣日則夕矣牛羊則下來矣是則畜<hi>許六</hi>
　<hi>反</hi>産出入尚有旦暮之節而行役之君子乃無休息<lb/>
<pb n="7a"/>
　之時使我如何而不思也哉<lb/>
○君子于役不日不月曷其有佸<hi>户括反叶户劣反</hi>雞棲于桀<lb/>
日之夕矣牛羊下括<hi>古活反叶古劣反</hi>君子于役苟無飢渇<hi>叶巨列反</hi>
　賦也佸㑹桀杙<hi>音弋橜也</hi>括至苟且也○君子行役之乆<lb/>
　不可訃以日月而又不知其何時可以来㑹也亦庶<lb/>
　㡬<hi>平聲</hi>其免於飢渇而已矣<hi>言庶㡬者望之之辭輯錄孔疏庶幸也㡬覬也庶㡬</hi>
　<hi>者幸覩之意</hi>此憂之深而思之切也<hi>輯錄輔氏曰可以日月訃則思有節也知</hi>
<pb n="7b"/>
　<hi>其㑹期則思猶有止也不日不月則不可訃以日月也曷其有佸則不知其何時可以來㑹也苟無飢渇</hi>
　<hi>則不敢必其歸而但幸其不至於飢渇而已其憂思之情益甚矣</hi>
　　　君子于役二章章八句<hi>前章極思之之心後章致願之之心輯錄謝氏</hi>
　　　　<hi>曰雨雪霏霏遣戍役而預言歸期也卉木萋萋勞還率而詳言歸期也四牡之使寜㡬何</hi>
　　　　<hi>時勞之曰我心傷悲吉甫在鎬不過千里勞之曰我行永乆吾觀先王之心惟恐一人之</hi>
　　　　<hi>勞苦惟恐一人之怨咨何也不如是非所以體群臣也木於推已及物之恕𤼵而為序情</hi>
　　　　<hi>閔勞之仁豈有無期度者哉今君子于役至于不知其期仁恕之意民然矣文武宣王之</hi>
　　　　<hi>治何時而可復見乎</hi>
<pb n="8a"/>
君子陽陽左執簧<hi>音黄</hi>右招我由房其樂<hi>音/洛</hi>只<hi>音/止</hi>且<hi>子徐反</hi>
　賦也陽陽得志之貌簧笙竽管中金葉也盖笙竽皆<lb/>
　以竹管植於匏中而竅<hi>苦弔反穴也</hi>其管底之側以薄金<lb/>
　葉障之吹則鼓之而出聲所謂簧也故笙竽皆謂之<lb/>
　簧笙十三簧或十九簧竽三十六簧也由從也房東<lb/>
　房也<hi>孔疏云房在室旁人出入處也按古人之居中為室室之東為東房西為西房自東房入北階</hi>
　<hi>通後堂則東房即所由之路也</hi>只且語助辭○此詩疑亦前篇婦人<lb/>
　所作盖其夫既歸不以行役為勞而安於貧賤以自<lb/>
<pb n="8b"/>
　樂其家人猶識其意而深嘆美之皆可謂賢矣豈非<lb/>
　先王之澤哉或曰序説亦通宜更詳之<hi>如序説則房為小寝國君</hi>
　<hi>有房中之樂而此之君子猶簡兮之碩人也輯錄謝氏曰東周之季君子知世之不可救道之不可行髙</hi>
　<hi>蹈逺引自得其樂者多矣未聞以相招禄仕為樂者也今也進不能捐軀以報國退不能潔身以全道呼</hi>
　<hi>儔引類仕為伶官陽陽然志得而意滿曰其樂只且自謂不勝其樂矣君子當如是耶古之仁人憂不在</hi>
　<hi>一身常以天下之憂為憂樂不在一身必以天下之樂為樂衣人之衣則分人之患乗人之車則載人之</hi>
　<hi>難位其朝食其祿視其國治亂安危漠然不加欣戚於吾心甚於南人之視北越人之疾秦仁人不忍為</hi>
　<hi>也君子者國人所仰望而法則也出處語黙喜怒哀樂皆可以為民極吾不知其樂只且果何樂也東遷</hi>
<pb n="9a"/>
　<hi>之後世與道交䘮號為君子者如此嗚呼周轍何時而西乎竊意此詩當從序説較謂前篇婦人所作者</hi>
　<hi>為優</hi>
○君子陶陶左執翿<hi>徒刀反</hi>右執我由敖<hi>五刀反</hi>其樂只且<lb/>
　賦也陶陶和樂之貌翿舞者所持羽旄之屬敖舞位<lb/>
　也<lb/>
　　　君子陽陽二章章四句<hi>由東房入後堂然後就舞位言之序也如序説</hi>
　　　　<hi>則房為作樂之處敖為舞之位其言亦有序矣</hi>
揚之水不流束薪彼其<hi>音記</hi>之子不與我戍申懐<hi>叶胡威反</hi>哉<lb/>
<pb n="9b"/>
懐哉曷月予還<hi>音旋</hi>歸哉<lb/>
　興也揚悠揚也水緩流之貌彼其<hi>輯錄其語助辭</hi>之子戍人<lb/>
　指其室家而言也戍屯兵以守也申姜姓之國平王<lb/>
　之母家也在今鄧州信陽軍之境<hi>輯錄鄧州即今鄧州屬南陽府信陽</hi>
　<hi>軍今改信陽縣屬汝寜府並𨽻河南</hi>懐思曷何也○平王以申國近楚<lb/>
　數被侵伐故遣畿内之民戍之而戍者怨思作此詩<lb/>
　也興取之不二字如小星之例<hi>輯錄通釋曰先儒多以為水弱不流薪楚</hi>
　<hi>喻平王微弱不能徵𤼵諸侯盖由誤認此詩之體此詩乃興之不取義者特取之不二字相應耳故集傳</hi>
<pb n="10a"/>
　<hi>特指其例以明之</hi>
○揚之水不流束楚彼其之子不與我戌甫懐哉懐哉<lb/>
曷月予還歸哉<lb/>
　興也楚木也甫即呂也亦姜姓書吕刑禮記作甫刑<lb/>
　而孔氏以為吕侯後為甫侯是也當時盖以申故而<lb/>
　并戍之今未知其國之所在計亦不逺於申許也<hi>輯錄</hi>
　<hi>孔氏曰言甫與許者以其俱為姜姓既重章以變文因借甫許以言申其實不戍許甫也六國時秦趙國</hi>
　<hi>為嬴姓史記漢書多謂秦為趙亦此類也</hi>
<pb n="10b"/>
○揚之水不流束蒲<hi>叶滂古反</hi>彼其之子不與我戍許懐哉<lb/>
懐哉曷月予還歸哉<lb/>
　興也蒲蒲栁春秋傳云董澤之蒲杜氏云蒲楊栁可<lb/>
　以為箭者是也<hi>輯錄孔氏曰陸璣云蒲栁有兩種皮正青者曰小楊其一種皮紅者曰大</hi>
　<hi>楊其葉皆長廣於栁葉皆可為箭幹故宣公十二年傳曰董澤之蒲可勝既乎嚴氏曰毛以為草鄭以為</hi>
　<hi>蒲栁皆通蒲草見陳澤波蒲栁見陳東門之楊</hi>許國名亦姜姓今頴昌府許<lb/>
　昌縣是也<hi>輯錄頴昌府許昌縣即今河南開封府許州也</hi>
　　　揚之水三章章六句<hi>戍守専為申戍甫與許則以申之故以事勢輕重為</hi>
<pb n="11a"/>
　　　　<hi>先後之序也</hi>
　　　　申侯與犬戎攻宗周而弑幽王則申侯者王<lb/>
　　　　法必誅不赦之賊而平王與其臣庻不共戴<lb/>
　　　　天之讎也<hi>輯錄曲禮云父之讎不與共戴天陳氏曰父者子之天不能復父讎</hi>
　　　　<hi>仰無以視乎皇天矣報之之意誓不與讎俱生此所以弗共戴天也</hi>今平王知<lb/>
　　　　有母而不知有父知其立已為有徳而不知<lb/>
　　　　其弑父為可怨至使復讎討賊之師反為報<lb/>
　　　　施<hi>去聲</hi>酬恩之舉則其忘親逆理而得罪於天<lb/>
<pb n="11b"/>
　　　　已甚矣<hi>輯錄通釋曰吾意平正所以但知母家之重而不知弑父之讎者皆自疇</hi>
　　　　<hi>昔怨父一念之差所致也究其忘親逆理之罪吾於其傳與有責焉</hi>又况先王<lb/>
　　　　之制諸侯有故則方伯連帥以諸侯之師討<lb/>
　　　　之王室有故則方伯連帥以諸侯之師救之<lb/>
　　　　天子鄉遂之民供貢賦衛王室而已今平王<lb/>
　　　　不能行其威令於天下無以保其母家乃勞<lb/>
　　　　天子之民逺為諸侯戍守故周人之戍申者<lb/>
　　　　又以非其職而怨思焉則其哀懦微弱而得<lb/>
<pb n="12a"/>
　　　　罪於民又可見矣<hi>輯錄李迂仲曰以公存心則如采薇以私存心則如</hi>
　　　　<hi>揚之水遣戍則同而美刺則異也</hi>嗚呼詩亡而後春秋作其<lb/>
　　　　不以此也哉<hi>輯錄輔氏曰亡親逆理以賊人之秉彛非法枉道以使人之勞</hi>
　　　　<hi>役此民之所以怨思也欲其悉力致死以報其上難矣哉所謂民至愚而神於此可見先</hi>
　　　　<hi>王之所以畏而敬之也此正平王之詩故日詩亡然後春秋作其不以此也哉張南軒曰</hi>
　　　　<hi>胡文定公云按弼鄘而下多春秋時詩而謂詩亡然後春秋作何也自黍離降為國風天</hi>
　　　　<hi>下無復冇雅而王者之詩亡春秋作於隐公適當雅亡之後夫黍離所以為國風者平王</hi>
　　　　<hi>自為之也平王忘國於是王者之迹熄而詩亡天下貿貿焉日趨於異端禽獸之歸故孔</hi>
<pb n="12b"/>
　　　　<hi>子懼而作春秋</hi>
中谷有蓷<hi>吐雷反</hi>暵<hi>呼但/反</hi>其乾矣有女仳<hi>匹指/反</hi>離嘅<hi>口愛反</hi>
其嘆<hi>士丹反</hi>矣嘅其嘆矣遇人之艱難矣<lb/>
　興也蓷鵻<hi>即萑字鵻萑並音追朱惟反</hi>也葉似荏<hi>荏白蘇也諸本作萑誤</hi>方<lb/>
　莖白華華生節間即今益母草也<hi>輯錄本草曰茺蔚一名益母節節生</hi>
　<hi>莖如雞冠其子三稜嚴氏曰據本草茺蔚正生海濵池澤其性宜濕</hi>暵燥仳别也嘅歎<lb/>
　聲艱難窮厄也○凶年饑饉室家相棄婦人覽物起<lb/>
　興而自𫐠其悲歎之詞也<hi>有字其字矣字相呼為興</hi>
<pb n="13a"/>
○中谷有蓷暵其脩<hi>叶式竹反</hi>矣有女仳離條其歗<hi>叶息六反</hi>矣<lb/>
條其歗矣遇人之不淑矣<lb/>
　興也脩長也<hi>輯錄陳氏曰長茂者亦為所暵</hi>或曰乾也如脯之謂脩<lb/>
　也條條然歗貌歗蹙<hi>子六反</hi>口出聲也悲恨之深不止<lb/>
　於嘆矣淑善也古者謂死䘮饑饉<hi>輯錄爾雅榖不熟曰饑菜不熟曰饉</hi>
　皆曰不淑盖以吉慶為善事凶禍為不善事雖今人<lb/>
　語猶然也○曾氏曰凶年而遽相棄背盖衰薄之甚<lb/>
　者而詩人乃曰遇斯人之艱難遇斯人之不淑而無<lb/>
<pb n="13b"/>
　怨懟<hi>音墜</hi>過甚之詞焉厚之至也<lb/>
○中谷有蓷暵其濕矣有女仳離啜<hi>張劣反</hi>其泣矣啜其<lb/>
泣矣何嗟及矣<lb/>
　興也暵濕者旱甚則草之生於濕者亦不免也<hi>輯錄孔氏</hi>
　<hi>曰先言乾次言脩後言濕見凶年之淺深也</hi>啜泣貌何嗟及矣言事已至<lb/>
　此末如之何窮之甚也<hi>輯錄輔氏曰方其暵且恨之時而曰遇人之艱難遇人之</hi>
　<hi>不淑而無怨懟過甚之詞固見其厚矣及其至於傷而泣也則亦曰何嗟及矣而已殆冇知其不可奈何</hi>
　<hi>而安於命之意此尤見其厚也豈非先王之澤哉</hi>
<pb n="14a"/>
　　　中谷有蓷三章章六句<lb/>
　　　　范氏曰世治則室家相保者上之所養也世<lb/>
　　　　亂則室家相棄者上之所殘也其使之也勤<lb/>
　　　　其取之也厚則夫婦日以衰薄而凶年不免<lb/>
　　　　於離散矣伊尹曰匹夫匹婦不𫉬自盡民主<lb/>
　　　　罔與成厥功<hi>輯錄見商書咸有一徳</hi>故讀詩者於一物<lb/>
　　　　失所而知王政之惡一女見棄而知人民之<lb/>
　　　　困周之政荒民散而將無以為國於此亦可<lb/>
<pb n="14b"/>
　　　　見矣<hi>輯錄謝氏曰夫婦人之大倫也飢饉而相棄人道之大變也婦無一語怨其夫</hi>
　　　　<hi>而有哀矜惻怛之意焉知其無可奈何而安之若命此義婦也與忠臣孝子同道人不幸</hi>
　　　　<hi>而處三網之變以此存心則綽綽然有餘裕矣</hi>
有兎爰爰雉離于羅我生之初尚無為<hi>叶吾禾反</hi>我生之後<lb/>
逢此百罹<hi>叶良何反</hi>尚寐無吪<lb/>
　比也兎性隂狡爰爰緩意雉性耿介離麗<hi>平聲歴也</hi>羅網<lb/>
　尚猶罹<hi>音離</hi>憂也尚庻㡬<hi>平/聲</hi>也吪<hi>五戈反</hi>動也○周室衰<lb/>
　微諸侯背<hi>音佩</hi>叛君子不樂<hi>音洛</hi>其生而作此詩言張羅<lb/>
<pb n="15a"/>
　本以取兎今兎狡得脱而雉以耿介反離于羅以比<lb/>
　小人致亂而以巧計幸免君子無辜而以忠直受禍<lb/>
　也<hi>輯錄吕東萊曰此因所見為比也兎之大以比諸侯雉之小以自比者言諸侯之背叛者恣睢自如</hi>
　<hi>而周人反受其禍也</hi>為此詩者盖猶及見西周之盛故曰方我<lb/>
　生之初天下尚無事及我生之後而逢時之多難如<lb/>
　此然既無如之何則但庻㡬寐而不動以死耳或曰<lb/>
　興也以兎爰興無為以雉離興百罹也<hi>兎脱禍則安静雉入羅則</hi>
　<hi>有憂其義相因亦可為興</hi>下章放此<lb/>
<pb n="15b"/>
○有兎爰爰雉離于罦<hi>音孚叶歩廟反</hi>我生之初尚無造我生<lb/>
之後逢此百憂<hi>叶一笑反</hi>尚寐無覺<hi>居孝反叶居笑反</hi>
　比也罦覆車<hi>人奢反即今翻車綱也</hi>也可以掩兎造亦為也覺<lb/>
　寤也<lb/>
○有兎爰爰雉離于罿<hi>音衝</hi>我生之初尚無庸我生之後<lb/>
逢此百凶尚寐無聰<lb/>
　比也罿罬<hi>音輟</hi>也即罦也或曰<hi>毛傳</hi>施羅於車上也庸用<lb/>
　聰聞也無所聞則亦死耳<lb/>
<pb n="16a"/>
　　　兎爰三章章七句<hi>哀傷之意反覆道之</hi>
緜緜葛藟<hi>力軓反</hi>在河之滸<hi>呼五/反</hi>終逺<hi>于萬反</hi>兄弟謂他人<lb/>
父<hi>夫矩反</hi>謂他人父亦莫我顧<hi>叶果五反</hi>
　興也緜緜長而不絶之貌岸上曰滸○世衰民散有<lb/>
　去其鄉里家族而流離失所者作此詩以自歎言緜<lb/>
　緜葛藟則在河之滸矣今乃終逺兄弟而謂他人為<lb/>
　己父<hi>物得所托人失所依人不如物故以起興○増釋許氏曰葛藟本生於山谷丘陵在河之滸非</hi>
　<hi>其所以興己之失所也亦通</hi>已雖謂彼為父而彼亦不我顧則其<lb/>
<pb n="16b"/>
　窮也甚矣<lb/>
　緜緜葛藟在河之涘<hi>音俟叶矣始二音</hi>終逺兄弟謂他人母<lb/>
<hi>叶蒲彼反</hi>謂他人母亦莫我有<hi>叶羽已反</hi>
　興也水涯曰涘謂他人父者其妻則母也有識有也<lb/>
　<hi>識有即顧念之意</hi>春秋傳曰不有寡君<hi>輯錄嚴氏曰莫我有言視之若無也</hi>
○緜緜葛藟在河之漘<hi>順春反</hi>終逺兄弟謂他人昆<hi>叶古均反</hi>
謂他人昆亦莫我聞<hi>叶㣲勻反</hi>
　興也夷上洒下曰漘<hi>洒七罪反陗也髙峻也上平坦而下水深為漘</hi>漘之為<lb/>
<pb n="17a"/>
　言脣也<hi>輯錄爾雅注洒先典反深也許氏曰洒猶洗也岸上靣平夷而其下為水洗蕩齧入若脣</hi>
　<hi>也</hi>昆兄也聞相聞也<lb/>
　　　葛藟三章章六句<hi>先言父次言母次言昆此三章相承之序也</hi>
彼采葛<hi>叶居謁反</hi>兮一日不見如三月兮<lb/>
　賦也采葛所以為絺綌盖淫奔者託以行也故因以<lb/>
　指其人而言思念之深未乆而似乆也<lb/>
○彼采蕭<hi>叶踈鳩反</hi>兮一日不見如三秋兮<lb/>
　賦也蕭荻也<hi>荻音狄蒿屬他本作萩非</hi>白葉莖麄科生有香氣祭<lb/>
<pb n="17b"/>
　則焫以報氣<hi>焫即爇字報氣即升臭也</hi>故采之曰三秋則不止三<lb/>
　月矣<lb/>
○彼采艾兮一日不見如三歳<hi>本與艾叶</hi>兮<lb/>
　賦也艾蒿屬<hi>輯錄爾雅曰一名冰䑓注今艾蒿也</hi>乾之可灸<hi>九又音救</hi>故采<lb/>
　之<hi>輯錄吕東莱曰葛為絺綌蕭共祭祀艾療疾特訓釋三物見采之由不於此取義也</hi>曰三歳<lb/>
　則不止三秋矣<lb/>
　　　采葛三章章三句<hi>思念之意以漸而深輯錄輔氏曰采葛采蕭采艾其説託</hi>
　　　　<hi>言明矣至於思念之情流而不止如此則為滛奔之辭者宜哉</hi>
<pb n="18a"/>
大車檻檻毳<hi>尺鋭反</hi>衣如菼<hi>吐敢反</hi>豈不爾思畏子不敢<lb/>
　賦也大車大夫車檻檻車行聲也毳衣天子大夫之<lb/>
　服<hi>王氏曰子男毳冕五章天子之卿六命服與子男等此之大夫則卿也輯錄春官典命王之卿六命</hi>
　<hi>其大夫四命此以未出封者言及出封則各加一等服亦以此為節也</hi>菼蘆之始生也<lb/>
　毳衣之屬衣繪而裳繡<hi>宗彛藻粉米畫於衣黼黻繡於裳</hi>五色皆備<lb/>
　其青者如菼<hi>考工記五色備謂之繡盖繡雜五色其青者如菼其赤者如璊此與下章各舉</hi>
　<hi>其一耳</hi>爾淫奔者相命之詞也子大夫也不敢不敢奔<lb/>
　也○周衰大夫猶有能以刑政治其私邑者故淫奔<lb/>
<pb n="18b"/>
　者畏而歌之如此然其去二南之化則逺矣此可以<lb/>
　觀世變也<hi>此詩之言所謂小人革靣民免而無恥者盖政刑之效視徳化不相及也故去二南</hi>
　<hi>為逺輯錄輔氏曰漢廣之遊女端莊静一人見而知其不可求野冇死麕之女子貞潔自守人見而知其</hi>
　<hi>不可犯此所以為二南之化也豈至於有淫奔之心必待有所畏而後不敢哉今觀此詩則世變之愈下</hi>
　<hi>可知矣</hi>
○大車啍啍<hi>他敦反</hi>毳衣如璊<hi>音門</hi>豈不爾思畏子不奔<lb/>
　賦也啍啍重遲之貌<hi>輯錄孔氏曰啍啍行之貌故為重遲上言行有聲此言行之貌</hi>
　<hi>互相見也</hi>璊玉赤色五色備則有赤<lb/>
<pb n="19a"/>
○榖則異室死則同穴<hi>叶户橘反</hi>謂予不信有如皦<hi>古了反</hi>日<lb/>
　賦也榖生穴壙<hi>音曠</hi>皦白也○民之欲相奔者畏其大<lb/>
　夫自以終身不得如其志也故曰生不得相奔以同<lb/>
　室庻㡬死得合葬以同穴而已謂予不信有如皦日<lb/>
　約誓之辭也<hi>增釋吳師道曰前二章言不敢不奔猶不失為變也此章猶言生不得相從死</hi>
　<hi>猶不善云耳故下申以約誓之辭亦邪思之不觧者也</hi>
　　　大車三章章四句<hi>首章畏子不敢其辭㣲二章畏子不奔其辭顯至三章所</hi>
　　　　<hi>云則顯顯然其辭確欲之所蔽以漸而深○哀痛如黍離可謂忠矣以刑政治民如大車</hi>
<pb n="19b"/>
　　　　<hi>亦庶乎其有能者矣變雖云變而東都之大夫則寥寥乎僅見者也</hi>
丘中有麻彼留子嗟彼留子嗟將<hi>七羊反</hi>其來施施<hi>叶特遮反</hi>
　賦也麻榖名子可食皮可績為布者<hi>輯錄本草曰一名麻勃此麻上</hi>
　<hi>花勃勃者麻子味甘平無毒園圃所蒔今人作布及履用之</hi>子嗟男子之字也將<lb/>
　願也施施喜悦之意○婦人望其所與私者而不來<lb/>
　故疑丘中有麻之處復<hi>扶又反</hi>有與之私而留之者今<lb/>
　安得其施施然而來乎<lb/>
○丘中有麥彼留子國彼留子國將其來食<lb/>
<pb n="20a"/>
　賦也子國亦男子字也來食就我而食也<lb/>
○丘中有李彼留之子<hi>叶奬里反</hi>彼留之子貽我佩玖<hi>叶舉里反</hi>
　賦也之子并指前二人也貽我佩玖冀其有以贈已<lb/>
　也<lb/>
　　　丘中有麻三章章四句<hi>始則望其來即已繼則望其食於已終則望其</hi>
　　　　<hi>有以贈於已願望之意以漸而深</hi>
　　　　王國十篇二十八章百六十二句<hi>以忘親逆理衰懦柔</hi>
　　　　<hi>弱之平王為東都之始王則王室可知矣是使民無聊頼如兎爰流離失所如葛藟室家</hi>
<pb n="20b"/>
　　　　<hi>相棄如中谷有蓷而采葛有麻淫奔亂俗又如此周轍而欲西也難哉故覩禾黍痛惜而</hi>
　　　　<hi>已</hi>
　　　鄭一之七<lb/>
　　　　鄭邑名本在西都畿内咸林之地宣王以封<lb/>
　　　　其弟友為采<hi>音菜</hi>地後為幽王司徒而死於犬<lb/>
　　　　戎之難是為桓公其子武公掘<hi>一作滑並音鶻</hi>突定<lb/>
　　　　平王於東都亦為司徒又得虢檜之地乃徙<lb/>
　　　　其封而施舊號於新邑是為新鄭咸林在今<lb/>
<pb n="21a"/>
　　　　華州鄭縣<hi>輯錄即今陜西西安府華州</hi>新鄭即今之鄭州<lb/>
　　　　是也<hi>輯錄即今河南開封府鄭州</hi>其封域山川詳見檜風<lb/>
　　　　<hi>程子曰鄭畿内之諸侯也王變則鄭亦變矣故以鄭次王嚴氏曰周之政令不行則畿内</hi>
　　　　<hi>之鄭亦自為列國矣愚謂諸侯吞并則周衰周衰則侯國異政自近者始三衛王鄭相次</hi>
　　　　<hi>其以此歟</hi>
緇衣之宜兮敝予又改為兮適子之館<hi>叶古玩反</hi>兮還予授<lb/>
子之粲兮<lb/>
　賦也緇黒色<hi>輯錄考工記曰三入為纁五入為緅七入為緇</hi>緇衣卿大夫居<lb/>
<pb n="21b"/>
　私朝<hi>音潮</hi>之服也<hi>輯錄孔氏曰緇衣即士冠禮所云𤣥冠朝服緇𢃄素韠是也卿士朝於王</hi>
　<hi>服皮弁不服緇衣退食私朝服緇衣以聼其所朝之政也</hi>宜稱<hi>去/聲</hi>改更<hi>平聲</hi>適之館<lb/>
　舎<hi>諸侯入王朝必有寓舎猶後世之稱邸也輯錄考工記匠人營國外有九室九卿朝焉注在路門之</hi>
　<hi>外九卿賛三公以佐天子而治外政故其入朝而居之</hi>粲餐也<hi>輯錄飲饌曰餐又爾雅注今河</hi>
　<hi>北人呼食為餐音孫</hi>或曰粲粟之精鑿<hi>音/作</hi>者<hi>朱子曰漢有白粲之刑給舂導之役</hi>
　<hi>是也輯錄許氏曰粟一石得米六斗為糲糲米一石舂為八斗為鑿</hi>○舊說鄭桓公武<lb/>
　公相繼為周司徒善於其職周人愛之故作是詩<hi>按序</hi>
　<hi>以此美武公辨説從之盖桓公武公雖皆善其職而世繼其善者尤可美况桓公之死已在幽王被弑時</hi>
<pb n="22a"/>
　<hi>此詩作於東都則為武公之作明矣集傳既引舊説而舉此兩句似乎兼美二公非専美武公也</hi>言<lb/>
　子之服緇衣也甚宜<hi>徳稱其服</hi>敝則我將為子更為之<hi>備禦</hi>
　<hi>以慰安之庻㡬乆於位也</hi>且將適子之館既還而又授子以粲<hi>問遺</hi>
　<hi>以親厚之庶母懐其士也</hi>言好之無已也<hi>輯錄輔氏曰一句美武公之徳稱其服也二句</hi>
　<hi>欲其服之常新也四句欲其粟之常繼也既欲其服之常新又欲其粟之常繼𤼵乎情形於歌詠如此則</hi>
　<hi>其好善之誠心於是為至也程子曰好賢無已之意當就敝予還予四字上㸔</hi>
○緇衣之好兮敝予又改造<hi>叶在早反</hi>兮適子之館兮還予<lb/>
授子之粲兮<lb/>
<pb n="22b"/>
　賦也好猶宜也<lb/>
○緇衣之蓆<hi>叶詳籥反</hi>兮敝予又改作兮適子之館兮還予<lb/>
授子之粲兮<lb/>
　賦也蓆大也程子曰蓆有安舒之義服稱其徳則安<lb/>
　舒也<lb/>
　　　緇衣三章章四句<hi>殷勤篤厚之意反覆道之</hi>
　　　　記曰好賢如緇衣又曰於緇衣見好賢之至<lb/>
　　　　<hi>輯錄解頥曰緇衣所以為好賢之至者以其始終之如一也始之厚者不能保其終之不</hi>
<pb n="23a"/>
　　　　<hi>薄始之勤者不能保其終之不怠惟緇衣之好賢不然其改造改作既始終之無間而設</hi>
　　　　<hi>館授粲復前後之如一衣欲其常新粟欲其常繼儀刑欲其常接乎目議論欲其常接乎</hi>
　　　　<hi>耳殷勤繾綣乆而不厭所以為好賢之至也</hi>
將<hi>七羊反</hi>仲子兮無踰我里無折<hi>之舌反</hi>我樹杞豈敢愛之<lb/>
畏我父母<hi>叶滿彼反</hi>仲可懐<hi>叶胡/威反</hi>也父母之言亦可畏<hi>叶於非反</hi>
也<lb/>
　賦也將請也仲子男子之字也我女子自我也里二<lb/>
　十五家所居也杞栁屬也生水傍樹如栁葉麄而白<lb/>
<pb n="23b"/>
　色理微赤盖里之地域溝樹也○莆田鄭氏曰此淫<lb/>
　奔者之辭<hi>輔氏曰此雖為淫奔之詩然其心猶有所畏未至於蕩然而無忌也故列於鄭詩之</hi>
　<hi>首以見其為風之始變也歟愚謂此與王風大車畧相似</hi>
○將仲子兮無踰我墻無折我樹桑豈敢愛之畏我諸<lb/>
兄<hi>叶虗陽反</hi>仲可懐也諸兄之言亦可畏也<lb/>
　賦也墻垣也古者樹墻下以桑<lb/>
○將仲子兮無踰我園無折我樹檀<hi>叶徒㳂反</hi>豈敢愛之畏<lb/>
人之多言仲可懐也人之多言亦可畏也<lb/>
<pb n="24a"/>
　賦也園者圃之藩其内可種木也檀皮青滑澤材彊<lb/>
　韌<hi>輯錄音刃堅柔難斷</hi>可為車<lb/>
　　　將仲子三章章八句<hi>自父母而諸兄自諸兄而衆人言之次也○增釋許</hi>
　　　　<hi>氏曰此詩詞氣類野冇死麕之卒章然有畏父母諸兄國人之言猶為善於彼也此可見</hi>
　　　　<hi>理義根於人心有終不可泯者身之陷於淫邪不能禁其欲也有畏人之意良心之存也</hi>
　　　　<hi>倘上之教化行而下之風俗厚若此婦人豈不能脩飭而以貞信自守邪然則小民心術</hi>
　　　　<hi>之微皆上之人有以興䘮之耳</hi>
叔于田<hi>叶地因反</hi>巷無居人豈無居人不如叔也洵美且仁<lb/>
<pb n="24b"/>
　賦也叔莊公弟共叔段也事見春秋<hi>增釋許氏曰左氏傳隐公元年</hi>
　<hi>初鄭武公娶于申曰武姜生莊公及共叔段莊公寤生驚姜氏惡之愛段欲立之請於武公公弗許及莊</hi>
　<hi>公即位為之請京使居之謂之京城大叔既而大叔命西鄙北鄙貳於已又收貳以為已邑至於廪延大</hi>
　<hi>叔完聚繕甲兵具卒乗將襲鄭公伐京京叛大叔段段出奔共</hi>田取禽也巷里塗也<lb/>
　洵信美好也仁愛人也○叚不義而得衆國人愛之<lb/>
　故作此詩言叔出而田則所居之巷若無居人矣非<lb/>
　實無居人也雖有而不如叔之美且仁是以若無人<lb/>
　耳或疑此亦民間男女相恱之詞也<lb/>
<pb n="25a"/>
○叔于狩<hi>叶始九反</hi>巷無飲酒豈無飲酒不如叔也洵美且<lb/>
好<hi>叶許厚反</hi>
　賦也冬獵曰狩<hi>輯錄杜氏曰狩圍守也冬物畢成𫉬則取之無所擇也輔氏曰洵美且好</hi>
　<hi>猶言好而又好也</hi>
○叔適野<hi>叶上與反</hi>巷無服馬<hi>叶蒲補反</hi>豈無服馬不如叔也洵<lb/>
美且武<lb/>
　賦也適之也郊外曰野服乗也<hi>増釋許氏曰二章三章傳冇音釋而無其</hi>
　<hi>說盖與首章之意同也無飲酒服馬謂無如叔之善飲酒服馬者此詩雖段不義得衆而人愛之然詳味</hi>
<pb n="25b"/>
　<hi>其辭非小人黨惡者之言盖君子知㡬者所作也終篇雖全稱美畧無譏刺之辭而所美者惟田狩飲酒</hi>
　<hi>之事舎是盖無足言者且公子居大都専事驅騁田獵沈湎于酒而人心歸仰如此則將何所不至邪禍</hi>
　<hi>敗之來豫知之矣</hi>
　　　叔于田三章章五句<hi>愛念之意反覆道之</hi>
叔于田乗乗<hi>下䋲證反</hi>馬<hi>叶蒲/補反</hi>執轡如組<hi>音祖</hi>兩驂如舞叔在<lb/>
藪<hi>素口反叶素苦反</hi>火烈具舉襢<hi>音/袒</hi>裼<hi>素歴反</hi>暴虎獻于公所將<lb/>
<hi>七羊反</hi>叔無狃<hi>女九反叶/女古反</hi>戒其傷女<hi>音汝</hi>
　賦也叔亦段也車衡<hi>車軛也</hi>外兩馬曰驂如舞謂諧和<lb/>
<pb n="26a"/>
　中節<hi>輯錄御法有舞交衢也</hi>皆言御之善也藪澤也火焚而射<lb/>
　也烈熾盛貌具俱也<hi>輯錄釋文韓詩云禽獸居之曰藪毛氏曰田者大艾草以為防</hi>
　<hi>或舍其中然後焚而射焉孔疏云未田之前誓士戒衆止其間教戰既畢乃出而驅禽納之於防然後焚</hi>
　<hi>此所芟之防草而射之此恐未必然一説火火田也焚除萊草而田獵也</hi>襢裼肉袒也<hi>輯錄</hi>
　<hi>凡獨言袒者袒去襲而露裼言袒裼者則并袒去裼而露肉也</hi>暴空手搏虎也公莊<lb/>
　公也狃習也國人戒之曰請叔無習此事恐其或傷<lb/>
　汝也盖叔多材好勇而鄭人愛之如此<hi>善御多才也暴虎好勇也</hi>
　<hi>戒以無狃鄭人愛之也</hi>
<pb n="26b"/>
○叔于田乗乗黄兩服上襄兩驂鴈行<hi>户郎反</hi>叔在藪火<lb/>
烈具揚叔善射忌<hi>音記</hi>又良御<hi>叶魚/駕反</hi>忌抑磬<hi>苦定/反</hi>控<hi>口貢反</hi>
忌抑縱送忌<lb/>
　賦也乗黄四馬皆黄也衡下夾轅兩馬曰服襄駕也<lb/>
　馬之上者為上駕猶言上駟也<hi>史記孫武傳有上駟中駟下駟之說盖上</hi>
　<hi>中下三等也</hi>鴈行者驂少次服後如鴈行也揚起也忌抑<lb/>
　皆語助辭騁馬曰磬止馬曰控舎<hi>音捨</hi>拔<hi>音㧞</hi>曰縱覆彇<lb/>
　曰送<hi>拔矢括也彇弓弰頭也縱則放矢送則送矢磬控見其善御縱送見其善射此皆美之之詞輯</hi>
<pb n="27a"/>
　<hi>錄覆倒也既𤼵矢則弓隨勢傾倒直指於前以送矢</hi>
○叔于田乗乗鴇<hi>音保叶補苟反</hi>兩服齊首兩驂如手叔在藪<lb/>
火烈具阜<hi>符有反</hi>叔馬慢<hi>叶黄/半反</hi>忌叔𤼵罕<hi>叶虚旰反</hi>忌抑釋掤<lb/>
<hi>音永</hi>忌抑鬯<hi>勅亮/反</hi>弓<hi>叶姑宏反</hi>忌<lb/>
　賦也驪白雜毛曰鴇今所謂烏驄也齊首如手兩服<lb/>
　並首在前而兩驂在旁稍次其後如人之兩手也阜<lb/>
　盛慢遅也𤼵𤼵矢也罕希釋觧也掤矢筩<hi>音同</hi>盖春秋<lb/>
　傳作氷<hi>昭公二十五年公欲去季氏叔孫陷公圍公徒釋甲執氷而踞輯錄注氷櫝丸盖或云櫝</hi>
<pb n="27b"/>
　<hi>丸是箭筩其盖可以取飲</hi>鬯弓囊也與韔同言其田事將畢而從<lb/>
　容整暇如此<hi>輯錄鄭氏曰田事且畢則馬行遅𤼵矢希盖矢而弢弓</hi>○亦喜其<lb/>
　無傷之詞也<hi>馬慢𤼵罕則獸㡬盡釋掤鬯弓則事亦已昔懼其或傷今喜其無傷首末兩章</hi>
　<hi>相應也</hi>
　　　大叔于田三章章十句<hi>一章獵事舉二章獵事盛三章獵事畢輯錄解</hi>
　　　　<hi>頥曰段之為人以射則善以御則良以容止則甚習以材力則甚武如是而甚不仁夫惟</hi>
　　　　<hi>不仁所以欲紾兄而奪其位也而國人愛之若此者豈盡出於公哉主教不明人心不古</hi>
　　　　<hi>顛倒是非混淆黒白固有不勝其可嘆者矣</hi>
<pb n="28a"/>
　　　　陸氏曰首章作大叔于田者誤蘇氏曰二詩<lb/>
　　　　皆曰叔于田故加大以别之不知者乃以段<lb/>
　　　　有大叔之號而讀曰泰又加大于首章失之<lb/>
　　　　矣<hi>輯錄解頥曰段之輕浮淺露如此固不得為善矣然荘公所以處之者果得為盡善</hi>
　　　　<hi>乎仁人之於弟也亦親愛之而已矣教誨之而已矣若是則莊公所以處段者無以異於</hi>
　　　　<hi>舜之處象孰得而議之哉今莊公不然始則恣其所為而不問終則操之已蹙而不恕則</hi>
　　　　<hi>是其予之者乃所以奪之也其寵之者乃所以殘之也其不仁已甚矣聖人錄二詩於國</hi>
　　　　<hi>風既以著叔段之惡而書鄭伯克段于春秋復以甚莊公之罪其亦可以為後世戒矣按</hi>
<pb n="28b"/>
　　　　<hi>此説本隐公元年左氏傳</hi>
清人在彭<hi>叶普郎反</hi>駟介旁旁<hi>𥙷彭反叶/𥙷岡反</hi>二矛重<hi>直龍/反</hi>英<hi>叶於良反</hi>河上乎翺翔<lb/>
　賦也清邑名清人清邑之人也彭河上地名駟介四<lb/>
　馬而被甲也旁旁馳驅不息之貌二矛酋<hi>慈秋反</hi>矛夷<lb/>
　矛也英以朱羽為矛飾也酋矛長二丈夷矛長二丈<lb/>
　四尺並建於車上則其英重累而見<hi>輯錄矛鉤兵也考工記注酋夷</hi>
　<hi>𤼵聲夷為長酋為短酋之言遒也道迫也言短也建者邪迤立之也累上聲疊也一本作疊見音現</hi>翺<lb/>
<pb n="29a"/>
　翔遊戲之貌○鄭文公惡髙克使將清邑之兵禦狄<lb/>
　于河上<hi>輯錄孔氏曰文公㨗厲公子閔公二年冬十二月狄入衛衛在河北鄭在河南恐其渡河</hi>
　<hi>侵鄭故使髙克将清邑之兵於河上禦之</hi>久而不召師散而歸鄭人為之<lb/>
　賦此詩言其師出之乆無事而不得歸但相與遊戲<lb/>
　如此其𫝑必至於潰散而後已爾<lb/>
○清人在消駟介麃麃<hi>表驕反</hi>二矛重喬河上乎逍遥<lb/>
　賦也消亦河上地名麃麃武貌矛之上句<hi>音勾</hi>曰喬所<lb/>
　以懸英也英弊而盡所存者喬而已<lb/>
<pb n="29b"/>
○清人在軸<hi>叶音胄</hi>駟介陶陶<hi>叶徒/候反</hi>左旋右抽<hi>叶勅救反</hi>中軍<lb/>
作好<hi>叶許候反</hi>
　賦也軸亦河上地名陶陶樂<hi>音洛</hi>而自適之貌左謂御<lb/>
　在將<hi>去聲下同</hi>車之左執轡而御馬者也旋還車也右謂<lb/>
　勇力之士在將車之右執兵以擊刺者也抽抜刃也<lb/>
　中軍謂將在鼓下居車之中即髙克也<hi>將車則將在中左執御右</hi>
　<hi>執兵噐士卒之車則左執弓右執矛中人御○増釋許氏曰凡兵車執弓矢者在左主五兵者在右御者</hi>
　<hi>在中唯將車則鼓懸車中而將立鼓下御者在左車右在右</hi>好謂容好也○東萊<lb/>
<pb n="30a"/>
　吕氏曰言師乆而不歸無所聊賴姑遊戲以自樂必<lb/>
　潰之𫝑也不言已潰而言將潰其詞深其情危矣<lb/>
　　　清人三章章四句<hi>前二章言其遊戲而不歸後一章陳其遊戲之狀也</hi>
　　　　事見春秋<hi>増釋許氏曰閔公二年鄭棄其師左氏傳鄭人惡髙克使帥師于河</hi>
　　　　<hi>上乆而弗召師潰而歸髙克奔陳孔疏是時狄侵衛衛在河北鄭在河南恐其渡河鄭故</hi>
　　　　<hi>禦之</hi>○胡氏曰人君擅一國之名寵生殺予<hi>上聲</hi>
　　　　奪惟我所制耳使髙克不臣之罪已著按而<lb/>
　　　　誅之可也情狀未明黜而退之可也愛惜其<lb/>
<pb n="30b"/>
　　　　才以禮馭之亦可也烏<hi>何也</hi>可假<hi>去聲</hi>以兵權委<lb/>
　　　　諸竟<hi>音境</hi>上坐視其離散而莫之䘏乎春秋書<lb/>
　　　　曰鄭棄其師其責之深矣<lb/>
羔裘如濡<hi>叶而朱而由二反</hi>洵直且侯<hi>叶洪姑洪/鉤二反</hi>彼其<hi>音記</hi>之子<lb/>
舎<hi>音赦</hi>命不渝<hi>叶容朱容周二反</hi>
　賦也羔裘大夫服也如濡潤澤也洵信直順侯美也<lb/>
　其語助辭舎處渝變也○言此羔裘潤澤毛順而美<lb/>
　彼服此者當生死之際又能以身居其所受之理而<lb/>
<pb n="31a"/>
　不可奪<hi>舎命不渝猶曰守義而不變爾輯錄輔氏曰舎命不渝所包者闊命有二有指理而言者</hi>
　<hi>有指氣而言者此盖兼之以理而言則居其理而不變以氣而言則居其分而不踰理可以兼氣故集傳</hi>
　<hi>止以理言之</hi>盖美其大夫之詞然不知其所指矣<lb/>
○羔裘豹飾孔武有力彼其之子邦之司直<lb/>
　賦也飾縁<hi>去聲</hi>袖也禮君用純物臣下之故羔裘而以<lb/>
　豹皮為飾也孔甚也豹甚武而有力故服其所飾之<lb/>
　裘者如之司主也<lb/>
○羔裘晏兮三英粲兮彼其之子邦之彦<hi>叶魚盰反</hi>兮<lb/>
<pb n="31b"/>
　賦也晏鮮盛也三英裘飾也未詳其制粲光明也彦<lb/>
　者士之美稱<lb/>
　　　羔裘三章章四句<hi>一章美其存心二章美其從政三章美其為人輯錄觧頥</hi>
　　　　<hi>曰舎命不渝則必不徼倖而苟得而於守身之道得矣邦之司直則必不諛悦以求容而</hi>
　　　　<hi>於事君之道盡矣既能順命以持身又能忠直以事上此所以為邦之彦也歟按此云明</hi>
　　　　<hi>哲保身者即所謂順理以守身非趨利避害而偷生免死以全軀之謂也</hi>
遵大路兮摻<hi>所覽反</hi>執子之袪<hi>叶起/據反</hi>兮無我惡<hi>烏路反</hi>兮不<lb/>
寁<hi>音昝</hi>故也<lb/>
<pb n="32a"/>
　賦也遵循摻擥<hi>魯敢反通作攬</hi>袪袂<hi>輯錄孔疏袂是袖之大者祛是袖頭小稱俱是</hi>
　<hi>衣袖</hi>寁速故舊也○淫婦為人所棄故於其去也擥其<lb/>
　袪而留之曰子無惡我而不留故舊不可以遽絶也<lb/>
　宋玉賦有遵大路兮攬子袪之句亦男女相說<hi>音恱</hi>之<lb/>
　詞也<hi>輯錄通釋曰宋玉登徒子好色賦曰遵大路兮攬子袪贈以芳花詞甚妙注云攬衣袖欲與同</hi>
　<hi>歸折芳誦詩以贈遊女也集傳援此為證者盖宋玉去此詩之時未逺其所引用當得詩人之本㫖彼為</hi>
　<hi>男語女之詞猶此詩為女語男之詞也</hi>
○遵大路兮摻執子之手兮無我魗<hi>市由反叶齒九反</hi>兮不寁<lb/>
<pb n="32b"/>
好<hi>叶許口反</hi>也<lb/>
　賦也魗與醜同欲其不以已為醜而棄之也好情好<lb/>
　也<hi>輯錄輔氏曰無我惡兮不寁故也猶假義以責之至於無我魗兮不寁好也則真情見而詞益哀矣</hi>
　　　遵大路二章章四句<hi>故舊已不可遽棄而况情好之人乎留之之意以漸</hi>
　　　　<hi>而深</hi>
女曰雞鳴士曰昧旦子興視夜明星有爛將翺將翔弋<lb/>
鳬<hi>音符</hi>與鴈<lb/>
　賦也昧晦旦明也昧旦天欲旦昧晦未辨之際也明<lb/>
<pb n="33a"/>
　星啓眀之星先日而出者也弋繳<hi>音灼</hi>射謂以生死繫<lb/>
　矢而射也<hi>輯錄歐陽氏曰泛而言射則在去聲以射其物而言則在入聲後放此毛韻注繳生</hi>
　<hi>絲縷弋箭箸之以罥禽足謂之矰繳</hi>鳬水鳥如鴨青色背上有文○此<lb/>
　詩人述賢夫婦相警戒之詞言女曰雞鳴以警其夫<lb/>
　而士曰昧旦則不止於雞鳴矣婦人又語其夫曰若<lb/>
　是則子可以起而視夜之如何意者明星已出而爛<lb/>
　然則當翺翔而往弋取鳬鴈而歸矣其相與警戒之<lb/>
　言如此則不留於宴<hi>安也</hi>昵<hi>尼質切近也</hi>之私可知矣<lb/>
<pb n="33b"/>
○弋言加<hi>叶居之居何二反</hi>之與子宜<hi>叶魚竒魚何二反</hi>之宜言飲酒<lb/>
與子偕老<hi>叶吕孔反</hi>琴瑟在御莫不静好<hi>叶許厚反</hi>
　賦也加中<hi>去聲</hi>也史記所謂以弱弓㣲繳加諸鳬鴈之<lb/>
　上<hi>見楚世家</hi>是也宜和其所宜也内則所謂鴈宜麥之屬<lb/>
　是也<hi>牛宜稌羊宜黍豕宜稷犬宜粱鴈宜麥魚宜苽注云言其氣味相成也</hi>○射者男<lb/>
　子之事而中饋婦人之職故婦謂其夫既得鳬鴈以<lb/>
　歸則我當為子和其滋味之所宜以之飲酒相樂<hi>音洛</hi>
　<hi>下同</hi>期於偕老而琴瑟之在御者亦莫不安静而和好<lb/>
<pb n="34a"/>
　其和樂而不淫可見矣<hi>御親近也琴瑟静好則物各得所而家道之齊可見矣夫</hi>
　<hi>婦之和其效如此</hi>
○知子之來<hi>叶六直反</hi>之雜佩以贈<hi>叶音則</hi>之知子之順之雜<lb/>
佩以問之知子之好<hi>呼報反</hi>之雜佩以報之<lb/>
　賦也來之致其來者如所謂脩文徳以來之<hi>見論語</hi>雜<lb/>
　佩者左右佩玉也上横曰珩下繫三組貫以蠙<hi>步眠反輯</hi>
　<hi>錄蚌之别名也</hi>珠中組之半貫一大珠曰瑀末懸一玉兩端<lb/>
　皆銳曰衝牙兩旁組半各懸一玉長博而方曰琚其<lb/>
<pb n="34b"/>
　末各懸一玉如半璧而内向曰璜又以兩組貫珠上<lb/>
　繫珩兩端下交貫於瑀而下繫兩璜行則衝牙觸璜<lb/>
　而有聲也吕氏曰非獨玉也觽<hi>音攜又翾規反</hi>燧箴<hi>與針同</hi>管<lb/>
　凡可佩者皆是也<hi>觽以觧結燧以取火箴以刺病管不知何用或日即玉琯也輯錄内</hi>
　<hi>則篇注云箴管箴在管中也</hi>贈送順愛問遺也○婦又語<hi>去聲</hi>其夫<lb/>
　曰我苟知子之所致而來及所親愛者則將<hi>一作當</hi>觧<lb/>
　此雜佩以送遺報答之盖不惟治其門内之職又欲<lb/>
　其君子親賢友善結其驩<hi>歡同</hi>心而無所愛於服飾之<lb/>
<pb n="35a"/>
　玩也<hi>輯錄輔氏曰觀此詩則鄭國之俗雖曰淫亂然在下之人夫婦之間猶知禮義勤生業不昵於</hi>
　<hi>宴私相安於和樂而又能賛助其君子親賢樂善以輔成其徳此可以觀先王之澤與民性之善矣</hi>
　　　女曰雞鳴三章章六句<hi>始則相勉以男子之事繼則願相以閨門之職</hi>
　　　　<hi>終則助其先施以篤親友之好○此詩與齊雞鳴同意然彼言㑹朝之事可知其為國君</hi>
　　　　<hi>之妃此其男子躬親射弋則士庻人之妻也輯錄觧頥曰雞鳴而興昧旦而往言其時之</hi>
　　　　<hi>有常也翺翔而往鳬鴈而歸言其事之冇常也弋而取之於外宜而和之於内盖欲各供</hi>
　　　　<hi>其職也酒食以養其身琴瑟以和其志盖欲同享其樂也來者致其來贈者送其往順以</hi>
　　　　<hi>愛之好以親之皆來之之意問以遺之報以答之皆贈之之意又見其重不在物而在乎</hi>
<pb n="35b"/>
　　　　<hi>徳也前二章相戒以職分之當為後一章相勉以徳業之交修</hi>
有女同車顔如舜華<hi>叶芳無反</hi>將翺將翔佩玉瓊琚彼美孟<lb/>
姜洵美且都<lb/>
　賦也舜木槿也樹如李其華朝生暮落<hi>輯錄陸佃云取瞬之義今</hi>
　<hi>人言一瞬</hi>孟字姜姓洵信都閑雅也○此疑亦淫奔之詩<lb/>
　言所與同車之女其美如此而又歎之曰彼美色之<lb/>
　孟姜信美矣而又都也<hi>輯錄輔氏曰鄭詩惟此篇為男悦女之詞</hi>
○有女同行<hi>叶户郎反</hi>顔如舜英<hi>叶於良反</hi>將翺將翔佩玉將將<lb/>
<pb n="36a"/>
<hi>七羊反</hi>彼美孟姜徳音不忘<lb/>
　賦也英猶華也將將聲也徳音不忘言其賢也<hi>好色之人</hi>
　<hi>心志蠱惑所美非美故亦以徳音稱之徳音不忘者言其美徳不可忘也輯錄王氏曰於瓊琚言徳之容</hi>
　<hi>於將將言徳之音各以其類也</hi>
　　　有女同車二章章六句<hi>一章恱其色二章恱其徳</hi>
山有扶蘇隰有荷華<hi>叶芳無反</hi>不見子都乃見狂且<hi>子餘反</hi>
　興也扶蘇扶胥<hi>踈須二音</hi>小木也荷華芙渠也<hi>輯錄釋文曰未開曰</hi>
　<hi>菡萏已𤼵曰芙渠</hi>子都男子之美者也狂狂人也且語辭也<lb/>
<pb n="36b"/>
　○淫女戲其所私者曰山則有扶蘇矣隰則有荷花<lb/>
　矣今乃不見子都而見此狂人何哉<hi>彼所宜有者皆有此所宜見者</hi>
　<hi>不見不宜見者乃見之盖以尋常之物而興怪異之事也</hi>
○山有橋松隰有游龍不見子充乃見狡童<lb/>
　興也上竦無枝曰橋亦作喬游枝葉放縱也龍紅草<lb/>
　也一名馬蓼葉大而色白生水澤中髙丈餘子充猶<lb/>
　子都也<hi>充盛也男子之顔色衣服皆美而盛也</hi>狡童狡獪<hi>古外反</hi>之小兒<lb/>
　也<lb/>
<pb n="37a"/>
　　　山有扶蘇二章章四句<hi>狡甚於狂故以為序輯錄輔氏曰山冇扶蘇已</hi>
　　　　<hi>得而其欲未饜之辭蘀兮未得而亟欲得之辭狡童則已絶而又欲别圖之辭褰裳則未</hi>
　　　　<hi>絶而防其欲絶之辭○増釋許氏曰此詩恐是淫女見絶於男子而復私於人乃思絶者</hi>
　　　　<hi>之美好而厭所私者之狂狡也或曰有女同車男戲女山有扶蘇女戲男其男子之言曰</hi>
　　　　<hi>有女與我同車同行者貌如舜華舜英我將之以翺翔佩玉固若美矣然豈如彼美孟姜</hi>
　　　　<hi>容貌則洵美且都語言則使人不忘哉同車者則所與淫之女孟姜則虗設之辭也女則</hi>
　　　　<hi>以山有扶蘇答之如傳意</hi>
蘀<hi>他落反</hi>兮蘀兮風其吹女<hi>音/汝</hi>叔兮伯兮倡<hi>昌亮/反</hi>予和<hi>胡卧<pb n="37b"/>反叶户圭反</hi>女<lb/>
　興也蘀木槁而將落者也女指蘀而言也叔伯男子<lb/>
　之字也予女子自予也女叔伯也○此淫女之詞言<lb/>
　蘀兮蘀兮則風將吹女矣叔兮伯兮則盍倡予而予<lb/>
　將和女矣<hi>此専以語相應為興○增釋金履祥曰蘀木葉之將落者風吹則落矣以見人生之</hi>
　<hi>易老故欲且與之相樂也</hi>
○蘀兮蘀兮風其漂<hi>匹遥反</hi>女叔兮伯兮倡予要<hi>於遥反</hi>女<lb/>
　興也漂飄同要成也<hi>成者所以終其曲也</hi>
<pb n="38a"/>
　　　蘀兮二章章四句<hi>先和之後要之言之序也</hi>
彼狡童兮不與我言兮維子之故使我不能餐<hi>七丹反叶七宣反</hi>兮<lb/>
　賦也此亦淫女見絶而戲其人之詞言恱已者衆子<lb/>
　雖見絶未至於使我不能餐也<lb/>
○彼狡童兮不與我食兮維子之故使我不能息兮<lb/>
　賦也息安也<hi>輯錄輔氏曰男子之淫泆非狂則狡也</hi>
　　　狡童二章章四句<hi>戲謔之意反覆道之</hi>
<pb n="38b"/>
子惠思我褰裳渉溱<hi>側申反</hi>子不我思豈無他人狂童之<lb/>
狂也且<hi>子餘反</hi>
　賦也惠愛也溱鄭水名狂童猶狂且狡童也且語辭<lb/>
　也○淫女語其所私者曰子惠然而思我則將褰裳<lb/>
　而渉溱以從子子不我思則豈無他人之可從而必<lb/>
　於子哉狂童之狂也且亦謔之之辭<lb/>
○子惠思我褰裳渉洧<hi>叶于已反</hi>子不我思豈無他士<hi>鉏里反</hi>
狂童之狂也且<lb/>
<pb n="39a"/>
　賦也洧亦鄭水名<hi>輯錄漢地志潁川郡陽城縣陽城山洧水所出東南至長平入潁水</hi>
　<hi>經洧水過新鄭縣南溱水從西北來與之合</hi>士未娶者之稱<lb/>
　　　褰裳二章章五句<hi>戲謔之意反覆道之輯錄輔氏曰婦人從一而終者也狡</hi>
　　　　<hi>童褰裳二詩則其縱欲而賊理也甚矣</hi>
子之丰<hi>芳容反叶芳用反</hi>兮俟我乎巷<hi>叶胡貢反</hi>兮悔予不送兮<lb/>
　賦也丰豐滿也巷門外也○婦人所期之男子已俟<lb/>
　乎巷而婦人以有異志不從既則悔之而作是詩也<lb/>
○子之昌兮俟我乎堂兮悔予不將兮<lb/>
<pb n="39b"/>
　賦也昌盛壯貌將亦送也<lb/>
○衣<hi>於既反</hi>錦褧<hi>苦逈反</hi>衣裳錦褧裳叔兮伯兮駕予與行<lb/>
　賦也褧襌<hi>即單也</hi>也<hi>輯錄鄭氏曰盖以襌縠為之中裳用錦而上加襌縠焉惡其文之著</hi>
　<hi>也</hi>叔伯或人之字也○婦人既悔其始之不送而失<lb/>
　此人也則曰我之服飾既盛備矣豈無駕車以迎我<lb/>
　而偕行者乎<lb/>
○裳錦褧裳衣錦褧衣叔兮伯兮駕予與歸<lb/>
　賦也婦人謂嫁曰歸<lb/>
<pb n="40a"/>
　　　丰四章二章章三句二章章四句<hi>既悔不從其人繼又變志</hi>
　　　　<hi>於他人盖不止於二三其徳矣縱欲之意以漸而深</hi>
東門之墠<hi>音善叶上演反</hi>茹<hi>音/如</hi>藘<hi>力於/反</hi>在阪<hi>音反叶孚臠反</hi>其室則邇<lb/>
其人甚逺<lb/>
　賦也東門城東門也墠除地町町<hi>他頂反</hi>者<hi>孔氏曰除地去草故</hi>
　<hi>云町町輯錄除地去草也町町平貌</hi>茹藘茅蒐<hi>音/搜</hi>也一名茜<hi>音倩</hi>可以染<lb/>
　綘陂<hi>音坡</hi>者曰阪<hi>爾雅注陂陀不平也</hi>門之旁有墠墠之外有阪<lb/>
　阪之上有草識<hi>音志</hi>其所與淫者之居也室邇人逺者<lb/>
<pb n="40b"/>
　思之而未得見之詞也<lb/>
○東門之栗有踐家室豈不爾思子不我即<lb/>
　賦也踐行列貌門之旁有栗栗之下有成行列之家<lb/>
　室亦識其處也即就也<hi>輯錄輔氏曰思之切而冀其亟来就已之辭</hi>
　　　東門之墠二章章四句<hi>一章慕之二章怨之</hi>
風雨凄凄<hi>子西反</hi>雞鳴喈喈<hi>音皆叶居奚反</hi>既見君子云胡不夷<lb/>
　賦也凄凄寒凉之氣喈喈雞鳴之聲風雨晦冥盖滛<lb/>
　奔之時君子指所期之男子也夷平也○淫奔之女<lb/>
<pb n="41a"/>
　言當此之時見其所期之人而心恱也<lb/>
○風雨瀟瀟雞鳴膠膠<hi>叶音驕</hi>既見君子云胡不瘳<hi>叶憐蕭反</hi>
　賦也瀟瀟風雨之聲膠膠猶喈喈也瘳病愈也言積<lb/>
　思之病至此而愈也<lb/>
○風雨如晦<hi>叶呼洧反</hi>雞鳴不已既見君子云胡不喜<lb/>
　賦也晦昏已止也<hi>輯錄許氏曰喈喈膠膠不已皆雞聲紛雜之意○慶源輔氏曰喜甚</hi>
　<hi>於瘳瘳甚於夷云胡不喜言如之何而不喜也盖喜劇之辭</hi>
　　　風雨三章章四句<hi>喜幸之意反覆道之</hi>
<pb n="41b"/>
青青子衿<hi>音金</hi>悠悠我心縱我不往子寜不嗣音<lb/>
　賦也青青純<hi>音凖</hi>縁<hi>去/聲</hi>之色具父母衣純以青<hi>見記深衣</hi>子<lb/>
　男子也衿領也悠悠思之長也我女子自我也嗣音<lb/>
　繼續其聲問也此亦淫奔之詩<lb/>
○青青子佩<hi>叶蒲眉反</hi>悠悠我思<hi>叶新齎反</hi>縱我不往子寜不來<lb/>
<hi>叶陵之反</hi>
　賦也青青組綬<hi>輯錄玉藻注曰所以胃佩玉相承受者組綬一物也</hi>之色佩佩<lb/>
　玉也<hi>輯錄孔氏曰禮不佩青玉以青色組綬𢃄之</hi>
<pb n="42a"/>
○桃<hi>他刀反</hi>兮逹<hi>他末反叶他恱反</hi>兮在城闕兮一日不見如三<lb/>
月兮<lb/>
　賦也挑輕儇<hi>烜平聲</hi>跳躍之貌逹放恣也<hi>輯錄輔氏曰此淫女望其</hi>
　<hi>所與私者既無音問又不見其來而極其怨之辭也</hi>
　　　子衿三章章四句<hi>一章二章則致思而微責之三章則切責而深思之</hi>
揚之水不流束楚終鮮<hi>息淺反</hi>兄弟維予與女<hi>女汝同</hi>無信<lb/>
人之言人實廷<hi>居南反</hi>女<lb/>
　興也兄弟婚姻之稱<hi>輯錄爾雅曰婦之黨為婚兄弟婿之黨為姻兄弟注云古人皆</hi>
<pb n="42b"/>
　<hi>謂婚姻為兄弟</hi>禮所謂不得嗣為兄弟是也<hi>記曽子問壻之伯父致命女氏</hi>
　<hi>曰某之子有父母之䘮不得嗣為兄弟疏云夫婦有兄弟之義</hi>予女男女自相謂也<lb/>
　人他人也廷與誑同○淫者相謂言揚之水則不流<lb/>
　束楚矣終鮮兄弟則維予與女矣<hi>緩弱之水不能流去其所載寡特之</hi>
　<hi>人不能舍去其所依二者皆冇綢繆相與之意故以為興</hi>豈可以他人離間<hi>去聲</hi>之<lb/>
　言而疑之哉彼人之言特誑女耳<lb/>
○揚之水不流束薪終鮮兄弟維予二人無信人之言<lb/>
人實不信<hi>叶斯人反</hi>
<pb n="43a"/>
　興也<lb/>
　　　揚之水二章章六句<hi>誑女則所欺者一人耳不信則欺人也多矣其誕妄</hi>
　　　　<hi>亦已久矣</hi>
出其東門有女如雲雖則如雲匪我思存縞<hi>古老反</hi>衣綦<lb/>
<hi>巨基反</hi>巾聊樂<hi>音/洛</hi>我貟<hi>于云反</hi>
　賦也如雲美且衆也縞白色綦蒼艾色<hi>青而微白色如艾也</hi>縞<lb/>
　衣綦巾女服之貧陋者此人自目其室家也<hi>輯錄嚴氏曰猶</hi>
　<hi>云荆釵布裙也</hi>貟與云同語辭也○人見淫奔之女而作此<lb/>
<pb n="43b"/>
　詩以為此女雖美且衆而非我思之所存<hi>我之所思不在此也</hi>
　不如己之室家雖貧且陋而聊可以自樂<hi>音洛</hi>也是時<lb/>
　淫風大行而其間乃有如此之人亦可謂能自好<hi>去聲</hi>
　而不為<hi>去聲</hi>習俗所移矣羞惡<hi>烏故反</hi>之心人皆有之豈<lb/>
　不信哉<lb/>
○出其闉<hi>音因</hi>闍<hi>音/都</hi>有女如荼<hi>音/徒</hi>雖則如荼匪我思且<hi>子餘反</hi>縞衣茹藘聊可與娛<lb/>
　賦也闉曲城也<hi>城門之外有副城回曲以障門者</hi>闍城䑓也<hi>城上之䑓當門</hi>
<pb n="44a"/>
　<hi>䑓也</hi>荼茅華輕白可愛者也且語助詞茹藘可以染絳<lb/>
　故以名衣服之色娛樂也<hi>輯錄輔氏曰聊樂我貟自樂其樂也聊可與娛夫婦</hi>
　<hi>同樂其樂也</hi>
　　　出其東門二章章六句<hi>自足之意反覆道之輯錄輔氏曰鄭詩唯女曰</hi>
　　　　<hi>雞鳴與此詩為得夫婦之道夫子錄之正以見人性之本善而先王之澤猶未泯也</hi>
野有蔓草零露漙<hi>徒端反叶上兖反</hi>兮有美一人清揚婉兮邂<lb/>
逅相遇適我願<hi>叶五逺反</hi>兮<lb/>
　賦而興也蔓延也漙露多貌清揚眉目之間婉然美<lb/>
<pb n="44b"/>
　也<hi>詳見齊風猗嗟注</hi>邂逅不期而㑹也○男女相遇於野田<lb/>
　草露之間故賦其所在以起興言野有蔓草則零露<lb/>
　漙矣有美一人則清揚婉矣<hi>本即所在而賦之又用其語相呼也</hi>邂逅<lb/>
　相遇則得以適我願矣<lb/>
○野有蔓草零露瀼瀼有美一人婉如清揚邂逅相遇<lb/>
與子偕臧<lb/>
　賦而興也瀼瀼亦露多貌臧美也與子偕臧言各得<lb/>
　其所欲也<lb/>
<pb n="45a"/>
　　　野有蔓草二章章六句<hi>喜幸之意反覆道之</hi>
溱與洧方渙渙<hi>叶于元反</hi>兮士與女方秉蕳<hi>古顔反叶古賢反</hi>兮女<lb/>
曰觀乎士曰既且<hi>子餘反</hi>且往觀乎洧之外洵訏<hi>况于反</hi>且<lb/>
樂<hi>音洛</hi>維士與女伊其相謔贈之以勺藥<lb/>
　賦而興也<hi>本即所在而賦之又用其語相呼也</hi>渙渙春水盛貌盖氷觧<lb/>
　而水散之時也蕳蘭也其莖葉似澤蘭廣而長節節<lb/>
　中赤髙四五尺<hi>輯錄朱子曰蘭與澤蘭相似生水旁紫莖赤節緑葉光潤尖長有岐隂小</hi>
　<hi>紫</hi>且語辭洵信訏大也勺藥亦香草也三月開花芳<lb/>
<pb n="45b"/>
　色可愛<hi>輯錄本草注曰勺藥有二種有草勺藥木勺藥</hi>○鄭國之俗三月上<lb/>
　已之辰采蘭水上以祓除不祥<hi>輯錄韓詩注采作秉</hi>故其女問<lb/>
　於士曰盍往觀乎士曰吾既往矣女復<hi>扶又反</hi>要<hi>平聲</hi>之<lb/>
　曰且往觀乎盖洧水之外其地信寛大而可樂也於<lb/>
　是士女相與戲謔且以勺藥相贈而結恩情之厚也<lb/>
　此詩淫奔者自叙之詞<lb/>
○溱與洧瀏<hi>音留</hi>其清矣士與女殷其盈矣女曰觀乎士<lb/>
曰既且且往觀乎洧之外洵訏且樂維士與女伊其將<lb/>
<pb n="46a"/>
謔贈之以勺藥<lb/>
　賦而興也瀏深貌殷衆也將當作相聲之誤也<lb/>
　　　溱洧二章章十二句<hi>縱欲之意反覆道之</hi>
　　　　鄭國二十一篇五十三章二百八十三句<lb/>
　　　　　鄭衛之樂皆為淫聲然以詩考之衛詩三<lb/>
　　　　　十有九而淫奔之詩才四之一鄭詩二十<lb/>
　　　　　有一而淫奔之詩已不趐七之五衛猶為<lb/>
　　　　　男恱女之詞而鄭皆為女惑男之語<hi>輯錄鄭詩</hi>
<pb n="46b"/>
　　　　　<hi>惟冇女同車一篇為男恱女之辭</hi>衛人猶多刺譏懲創之<lb/>
　　　　　意而鄭人㡬於蕩然無復羞愧悔悟之萌<lb/>
　　　　　是則鄭聲之淫有甚於衛矣故夫子論為<lb/>
　　　　　邦獨以鄭聲為戒而不及衛盖舉重而言<lb/>
　　　　　固自有次第也詩可以觀豈不信哉<hi>鄭國固無</hi>
　　　　　<hi>足論者然緇衣之賢諸侯羔裘之賢大夫女曰雞鳴之賢夫婦出其東門之獨行君</hi>
　　　　　<hi>子於淫亂之風而得之亦甚為之喜幸也輯錄通釋曰鄭詩之有緇衣羔裘女曰雞</hi>
　　　　　<hi>鳴出其東門數篇乃礫中之玉也他如大叔于田及清人詩雖無足尚猶幸非為淫</hi>
<pb n="47a"/>
　　　　　<hi>奔而作若叔于田則亦未免有男女相恱之疑是其二十一篇之中曉然不為淫奔</hi>
　　　　　<hi>而作者五六篇而已故曰淫奔之詩不翅七之五然自昔説詩者唯以東門之墠與</hi>
　　　　　<hi>溱洧為淫詩今朱子乃例以淫奔斥之者盖即其辭而得其情正以𤼵明放鄭聲之</hi>
　　　　　<hi>㫖不然則衛齊陳詩諸篇非無淫聲夫子何獨以鄭聲為當放哉</hi>
　<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經疏義㑹通卷四<lb/>
</p>
<p>
</p>
  </div>
</body>
</text>
</TEI>
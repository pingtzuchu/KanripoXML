<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經疏義㑹通卷二</head>
    <p>
<pb n="1a"/>
欽定四庫全書<lb/>
　詩經疏義㑹通卷二　　　元　朱公遷　撰<lb/>
　　　邶一之三<lb/>
　　　　邶鄘衛三國名在禹貢冀州西阻太行北逾<lb/>
　　　　衡漳東南跨河以及兖州桑土之野及商之<lb/>
　　　　季而紂都焉武王克商分自紂城朝歌而北<lb/>
　　　　謂之邶南謂之鄘東謂之衛以封諸侯邶鄘<lb/>
　　　　不詳其始封衛則武王弟康叔之國也<hi>輯録通釋</hi>
<pb n="1b"/>
　　　　<hi>曰武王作酒誥戒康叔而曰明大命於妹邦妹邦即紂都則康叔封衛明在武王時矣邶</hi>
　　　　<hi>鄘之地豈始為武庚三叔之封至成王滅武庚誅三監乃復以封他國而其後又并入於</hi>
　　　　<hi>衛也歟</hi>衛本都河北朝歌之東淇水之北百泉<lb/>
　　　　之南其後不知何時并得邶鄘之地至懿公<lb/>
　　　　為狄所㓕戴公東徙渡河野處漕邑文公又<lb/>
　　　　徙居於楚丘朝歌故城在今衛州衛縣西二<lb/>
　　　　十二里所謂殷墟衛故都即今衛縣漕楚丘<lb/>
　　　　皆在滑州大抵今懐衛澶<hi>音蟬</hi>相滑濮等州開<lb/>
<pb n="2a"/>
　　　　封大名府界皆衛境也<hi>輯録懐州今懐慶府衛州今衛輝府相州</hi>
　　　　<hi>今彰徳府開封府今仍舊並𨽻河南大名府今仍舊澶州今開州滑州今滑縣並𨽻北京</hi>
　　　　<hi>濮州今東昌府濮州𨽻山東</hi>但邶鄘地既入衛其詩皆為<lb/>
　　　　衛事而猶繫其故國之名則不可曉<hi>或謂得之於邶</hi>
　　　　<hi>者係之邶得之衛鄘係之衛鄘或謂三國之音不同故仍其舊為三國二説未知是否</hi>
　　　　而舊説以此下十三國皆為變風焉<hi>程子曰衛之并</hi>
　　　　<hi>邶鄘之地變風以衛為首所以著衛之惡也輯録竹房張氏曰正風以關雎為首者得夫</hi>
　　　　<hi>婦人倫之至正者也變風以邶栢舟為首者母子莊姜處夫婦人倫之變者也次鄘栢舟者處</hi>
<pb n="2b"/>
　　　　<hi>之變者也蘇氏曰春秋所見百七十餘國變風之作春秋數世矣而載於大師者獨十三</hi>
　　　　<hi>國意者列國不皆有詩其有詩者雖禬曹之小邶鄘之亡而有不能已者</hi>
汎<hi>芳劔反</hi>彼栢舟亦汎其流耿耿<hi>古幸反</hi>不寐如有隠憂微<lb/>
我無酒以敖<hi>五羔反</hi>以逰<lb/>
　比也汎流貌栢木名耿耿小明憂之貌也<hi>輯録輔氏曰盖人有</hi>
　<hi>所憂則其心耿耿然故不能寐也</hi>隠痛也微猶非也○婦人不得於<lb/>
　其夫故以栢舟自比<hi>輯録通釋曰有全章皆属比者亦冇比意之外繼陳其事者如</hi>
　<hi>此章之類今以集傳賦而比之體反觀之則此類恐亦可以為比而賦也</hi>言以栢為舟堅<lb/>
<pb n="3a"/>
　緻<hi>音稚宻也</hi>牢實<hi>貞固有守亦若是也</hi>而不以乘載無所依薄但汎<lb/>
　然於水中而已故其隠憂之深如此非為無酒可以<lb/>
　遨逰而解之也<hi>増釋許氏曰此章言栢舟則宜以載物乃汎汎於水中而無所川以此喻</hi>
　<hi>已故耿耿而憂思至於不能寐如有所隠痛之憂非無酒以自樂然此憂非酒之所能遣也</hi>列女<lb/>
　傳以此為婦人之詩今考其辭氣卑順柔弱且居變<lb/>
　風之首而與下篇相類豈亦莊姜之詩也歟<hi>栢舟與關雎鵲</hi>
　<hi>巢為反對而處變以常不愧於后妃夫人之化所以首變風而繼二南也輯録鄭氏曰莊姜莊公夫人齊</hi>
　<hi>女姓姜氏</hi>
<pb n="3b"/>
○我心匪鑒不可以茹<hi>如預反</hi>亦有兄弟不可以據薄言<lb/>
往愬逢彼之怒<lb/>
　賦也鑒鏡茹度據依愬告也○言我心既匪鑒而不<lb/>
　能度物雖有兄弟而又不可依以為重故往告之而<lb/>
　反遭其怒也<hi>増釋許氏曰此章言鑑明則可度物我心憂煩不能度事不知何以處此歸而</hi>
　<hi>告諸兄弟聊以舒此憤隔而又逢彼之怒是兄弟亦不可據慿而終莫知所以自處也</hi>
○我心匪石不可轉也我心匪席不可卷<hi>卷勉反</hi>也威儀<lb/>
　棣棣不可選也<lb/>
<pb n="4a"/>
　賦也棣棣富而間習之貌<hi>輯録輔氏曰富謂富盛也富盛則全備而無欠缺閑</hi>
　<hi>習則從容而不生踈</hi>選簡擇也○言石可轉而我心不可轉席<lb/>
　可卷而我心不可卷威儀無一不善又不可得而簡<lb/>
　擇取舎皆自反而無闕之意<hi>不可轉其志確也不可卷其節堅也不可選其</hi>
　<hi>德備也存諸中者不可移形於外者無不善荘姜之賢具於此章○增釋許氏曰此章於是自反平昔我</hi>
　<hi>心貞固過於石而不可轉我心平直過於席而不可卷威儀動止之間皆無一失而不必選而不見答於</hi>
　<hi>君子豈我心之過哉石不可轉是其貞潔自守之操堅席不可卷是其公平逮下之心溥也</hi>
○憂心悄悄<hi>七小反</hi>愠于羣小覯<hi>古豆反</hi>閔既多受侮不少靜<lb/>
<pb n="4b"/>
言思之寤辟<hi>避亦反</hi>有摽<hi>符小反</hi>
　賦也悄悄憂貌愠怒意羣小衆妾也言見怒於衆妾<lb/>
　也覯見閔病也辟拊心也摽拊心貌<hi>此章言已所以憂之之事不得</hi>
　<hi>於其夫則必見侮於其下理勢然也輯録爾雅注摽椎胷也○增釋許氏曰此章謂我之憂者自揆無過</hi>
　<hi>正以見怒諸妾讒譛而致然黙而思之無可柰何惟拊心而已</hi>
○日居月諸胡迭<hi>待結反</hi>而微心之憂矣如匪澣<hi>户管反</hi>衣<lb/>
静言思之不能奮飛<lb/>
　比也居諸語辭迭更微虧也<hi>輯録嚴氏曰微謂不明也日月食則不明十月</hi>
<pb n="5a"/>
　<hi>之交云彼月而微此日而微</hi>匪澣衣謂垢汙不濯之衣奮飛如鳥<lb/>
　奮翼而飛去也○言日當常明月則有時而虧猶正<lb/>
　嫡當尊衆妾當卑今衆妾反勝正嫡是日月更迭而<lb/>
　虧是以憂之至於煩寃憒<hi>古對反心亂也</hi>眊<hi>音冐蒙䝉日不明之貌</hi>如<lb/>
　衣不澣之衣恨不能奮起而飛去也<hi>婦人從一而終無可去之理惟</hi>
　<hi>安於義命而已○増釋此章再言上下失序所以憂不能解但恨不可飛去耳憂之極止曰不能奮飛是</hi>
　<hi>不可以去謂正而不怨也</hi>
　　　栢舟五章章六句<hi>一章言徳不見取於夫而二章則内外俱困也三章言德</hi>
<pb n="5b"/>
　　　　<hi>不備於已而四章則上下俱困也五章則以無可柰何而自安之意結之輯録解頥曰莊</hi>
　　　　<hi>姜不得志於夫而無怨夫之意不見禮於兄弟而無絶兄弟之情不見愛於衆妾而無怨</hi>
　　　　<hi>衆妾之心而所以自反者惟知心志不可以不專一威儀不可以不閑習使惡我者無得</hi>
　　　　<hi>而簡擇怒我者無得以瑕疵亦可謂善自處矣此所以居變風之首也歟○増釋許氏曰</hi>
　　　　<hi>此詩舊説男子作朱子以為婦人詩盖觀其辭氣而得之而卑順柔弱四言舉一篇大㫖</hi>
　　　　<hi>此讀詩凡例也讀詩者每於一詩吟哦上下優㳺涵泳以意隨之而求詩人志之所在庶</hi>
　　　　<hi>不負朱子之教也</hi>
緑兮衣兮緑衣黄裏心之憂矣曷維其已<lb/>
<pb n="6a"/>
　比也緑蒼勝黄之間色黄中央土之正色<hi>輯録青黄赤白黑為</hi>
　<hi>之正色緑紅碧紫纁為之間色木克土故蒼勝黄</hi>間色賤而以為衣正色貴<lb/>
　而以為裏言皆失其所也已止也○荘公惑於嬖妾<lb/>
　<hi>輯録荘公楊武公子嬖妾蓋公子州吁之母嬖幸也愛也</hi>夫人荘姜賢而失位故<lb/>
　作此詩言緑衣黄裏以比賤妾尊顯而正嫡幽微<hi>輯録</hi>
　<hi>孔氏曰間色為衣而見正色反為裏而隠猶妾䝉寵而顯夫人反見踈而微也</hi>使我憂之不<lb/>
　能自已也<hi>輯録謝氏曰嫡妾易位尊卑不明家不齊則國不治荘姜之心豈但憂一身哉為君</hi>
　<hi>憂為君之子憂為國家後日憂其憂何時能止也</hi>
<pb n="6b"/>
○緑兮衣兮緑衣黄裳心之憂矣曷維其亡<lb/>
　比也上曰衣下曰裳記曰衣正色裳間色今以緑為<lb/>
　衣而黄者自裏轉而為裳其失所益甚矣<hi>幽微已不可卑賤尤</hi>
　<hi>不可輯録孔氏曰間色為衣而在上正色為裳而處下猶妾䝉寵而尊夫人反見踈而卑前以表裏喻幽</hi>
　<hi>顯此以上下喻尊卑○增釋前以掩蔽而言此以倒置而言皆夫人之失位也</hi>亡之為言忘<lb/>
　也<lb/>
○緑兮絲兮女<hi>音汝</hi>所治<hi>平/聲</hi>兮我思古人俾無訧<hi>音尤叶于其反</hi>
兮<lb/>
<pb n="7a"/>
　比也女指其君子而言也治謂理而織之也俾使訧<lb/>
　過也○言緑方為絲而女又治之以比妾方少艾而<lb/>
　女又嬖之也然則我将如之何哉亦思古人有甞邅<lb/>
　此而善處之者以自勵焉使不至於有過而已<hi>輯録輔氏</hi>
　<hi>曰彼之所為自違悖而我之所為則欲其無過而已此其所以為賢也</hi>
○絺兮綌兮淒<hi>七西反</hi>其以風<hi>叶為愔反</hi>我思古人實𫉬我心<lb/>
　比也淒寒風也○絺綌而遇寒風猶已之過時而見<lb/>
　棄也故思古人之善處此者真能先得我心之所求<lb/>
<pb n="7b"/>
　也<hi>年有老少則恩有隆替此理之必然無足恠者但思古人而俾無訧則取法於彼以免過也思古人</hi>
　<hi>而𫉬我心則彼已同然而過可免矣○增釋許氏曰此章之思古人反謂之𫉬我心是在我者處之素定</hi>
　<hi>而古人善處此者反得我心之所同然者耳至此豈有一毫怨懟不平之氣哉此莊姜所以為賢也</hi>
　　　緑衣四章章四句<lb/>
　　　　莊姜事見春秋傳此詩無所考姑從序説下<lb/>
　　　　三篇同<hi>前二章𤼵乎情後二章止乎禮義前二章則觀事勢顛倒而傷其變後二</hi>
　　　　<hi>章則察時運盛衰以處其變輯録解頥曰前之憂憂今日遇此而無聊也後之思思古人</hi>
　　　　<hi>處此之有道也然古人之處此亦豈有它道哉亦曰安於義命而已矣陳定宇曰不得於</hi>
<pb n="8a"/>
　　　　<hi>夫而不疾其妾惟思古人以自修其身憂而不傷怨而不怒孔子謂詩可以怨其此類也</hi>
　　　　<hi>夫</hi>
燕燕于飛差<hi>初宜反</hi>池其羽之子于歸逺送于野<hi>叶上與反</hi>瞻<lb/>
望弗及泣涕如雨<lb/>
　興也燕鳦<hi>音壹</hi>也謂之燕燕者重言之也差池不齊之<lb/>
　貌<hi>相随而飛一先一後也</hi>之子指戴媯也歸大歸也<hi>婦人已嫁復歸宗曰</hi>
　<hi>大歸大歸者不反之義輯録郊外曰野無聲出涕曰泣</hi>○莊姜無子以陳女戴<lb/>
　媯之子完為已子莊公卒完即位嬖人之子州吁弑<lb/>
<pb n="8b"/>
　之故戴媯大歸于陳<hi>輯録左𫝊莊公又娶於陳曰厲媯生孝伯早死其娣戴媯生完</hi>
　<hi>是為桓公𨼆公四年州吁弑之厲戴皆諡媯陳姓也</hi>而莊姜送之作此詩也<hi>彼相</hi>
　<hi>隨而不離此逺送而難别意有相類故用起興輯録蘇氏曰禮婦人送迎不出門逺送于野情之所不能</hi>
　<hi>已也嚴氏曰風人含不盡之意此但叙離别之恨而子弑國危之戚皆𨼆然在不言之中矣</hi>
○燕燕于飛頡<hi>户結反</hi>之頏<hi>户郎反</hi>之之子于歸逺于將之<lb/>
瞻望弗及佇立以泣<lb/>
　興也飛而上曰頡飛而下曰頏將送也佇立久立也<lb/>
○燕燕于飛下上<hi>時掌反</hi>其音之子于歸逺送于南<hi>叶尼心反</hi>
<pb n="9a"/>
瞻望弗及實勞我心<lb/>
　興也鳴而上曰上音鳴而下曰下音送于南者陳在<lb/>
　衛南<hi>頡之頏之飛相上下也下丄其音聲相應和也皆不忍相違之意輯録輔氏曰泣涕如雨初别</hi>
　<hi>時也佇立以泣已别而久立以泣也實勞我心既去而思之不忘也</hi>
○仲氏任<hi>而今反</hi>只<hi>音/紙</hi>其心塞淵<hi>叶一均反</hi>終温且惠淑慎其<lb/>
身先君之思以勗<hi>㐫肉反</hi>寡人<lb/>
　賦也仲氏戴媯字也以恩相信曰任只語辭塞實淵<lb/>
　深終竟温和惠順淑善也<hi>塞實則不虚妄淵深則不淺露温和則不剛愎忠順</hi>
<pb n="9b"/>
　<hi>則不乖戻以此淑慎其身可謂賢矣而又相勉以思先君二南之外無此媵妾</hi>先君謂莊公<lb/>
　也朂勉也寡人寡徳之人莊姜自稱也○言戴媯之<lb/>
　賢如此又以先君之思勉我使我常念之而不失其<lb/>
　守也<hi>此章備言嫡媵相與如此以見涕泣勞心之故也輯録疏云仲氏有徳行其心誠實而深逺又</hi>
　<hi>終能温和恭順善自謹慎其身内外之徳既如此又於將歸之時以思先君之故勸勉寡人以禮義也</hi>
　楊氏曰州吁之暴桓公之死戴媯之去皆夫人失位<lb/>
　不見答於先君所致也而戴媯猶以先君之思勉其<lb/>
　夫人真可謂温且惠矣<hi>輯錄朱子曰古人文字之美詞氣温和理義精宻如此秦</hi>
<pb n="10a"/>
　<hi>漢以後無此等語某讀詩於此數語讀書至先王肇修人紀至兹惟艱哉深誦歎之又曰譬如畫工傳神</hi>
　<hi>一般直是寫得他精神出</hi>
　　　燕燕四章章六句<hi>前三章述已之情後一章美媯之徳輯録解頥曰余讀是</hi>
　　　　<hi>詩未甞不歎莊公之狂惑也使其翻然悔悟立莊姜以為之主俾戴媯以為之助則閨門</hi>
　　　　<hi>正矣立子完以為之嫡命石蜡以為之輔則國本定矣若州吁者可教則姑教之不可教</hi>
　　　　<hi>則去之夫如是則衛非今日之衛即康叔武公之衛矣顧乃以寵奪正以孽奪宗卒貽國</hi>
　　　　<hi>家無窮之禍不謂之狂惑而可乎</hi>
日居月諸照臨下土乃如之人兮逝不古處<hi>昌吕反</hi>胡能<lb/>
<pb n="10b"/>
有定寜不我顧<hi>叶果五反</hi>
　賦也日居月諸呼而訴之也之人指莊公也逝𤼵語<lb/>
　辭古處未詳或云以古道相處也<hi>輯録王氏曰不以古夫婦之道處我</hi>
　胡寜皆何也○莊姜不見答於莊公故呼日月而訴<lb/>
　之言日月之照臨下土久矣今乃有如是之人而不<lb/>
　以古道相處<hi>輯録輔氏曰觀緑衣之詩所謂我思古人則於此歎荘公不以古道處已者宜</hi>
　<hi>也自處以古人為法而望人以古道處已莊姜之處已望人皆有則矣</hi>是其心志囬惑<lb/>
　亦何能有定哉而何為其獨不我顧也見棄如此而<lb/>
<pb n="11a"/>
　猶有望之之意焉此詩人所以為厚也<hi>輯録四胡有定期之之辭</hi>
　<hi>謂今其心囬惑何時而能定乎此莊姜忠厚之意也朱子説是已然之辭通釋曰每章章末二句皆有望</hi>
　<hi>之之意</hi>
○日居月諸下土是冒乃如之人兮逝不相好<hi>呼報反</hi>胡<lb/>
能有定寜不我報<lb/>
　賦也冒覆也報答也<lb/>
○日居月諸出自東方乃如之人兮徳音無良胡能有<lb/>
定俾也可忘<lb/>
<pb n="11b"/>
　賦也日旦必出東方月望亦出東方徳音美其辭無<lb/>
　良醜其實也<hi>雖若美而實則醜矣</hi>俾也可忘言何獨使我為可<lb/>
　忘者耶<hi>莊姜之賢可親不可忘者也而莊公忘之何哉</hi>
○日居月諸東方自出父兮母兮畜我不卒胡能有定<lb/>
報我不述<lb/>
　賦也畜養卒終也不得其夫而歎父母養我之不終<lb/>
　蓋憂患疾痛之極必呼父母人之至情也<hi>增釋呼日月而訴之</hi>
　<hi>猶未極其情呼父母而訴之其憂患之情極其至也</hi>述循也言不循義理也<hi>始責</hi>
<pb n="12a"/>
　<hi>其不以古道處我終責其不循義理以報我性情之厚而𤼵於正者也報我不述於終風首章可見</hi>
　　　日月四章章六句<hi>呼日月而怨其夫則又望焉者也呼日月而怨父母則絶</hi>
　　　　<hi>意於夫無所望也</hi>此詩當在燕燕之前下篇放此<hi>終風</hi>
　　　　<hi>有惠來之時則公猶未絶於姜也栢舟有往愬之語則姜猶冀夫兄弟之助已也緑衣思</hi>
　　　　<hi>古人日月呼父母則無可柰何亦已而已四詩次第當然</hi>
終風且暴顧我則笑<hi>叶音燥</hi>謔<hi>許約/反</hi>浪笑敖<hi>五報反</hi>中心是<lb/>
悼<lb/>
　比也終風終日風也暴疾也謔戯言也浪放蕩也悼<lb/>
<pb n="12b"/>
　傷也○莊公之為人狂蕩暴疾莊姜盖不忍斥言之<lb/>
　故但以終風且暴為比言雖其狂暴如此然亦有顧<lb/>
　我則笑之時但皆出於戯慢之意而無愛敬之誠<hi>輯録</hi>
　<hi>顧我則笑是不禮其夫人而不能相敬如賓可見矣</hi>則又使我不敢言而心獨<lb/>
　傷之耳盖莊公暴慢無常而莊姜正静自守所以忤<lb/>
　其意而不見答也<hi>輯録忤音悞逆也違戾也</hi>
○終風且霾<hi>亡皆反叶音貍</hi>惠然肯來<hi>叶如字又陵之反</hi>莫往莫來悠<lb/>
悠我思<hi>叶新才新齎二反</hi>
<pb n="13a"/>
　比也霾雨<hi>去聲</hi>土䝉霿<hi>音茂又/音夢</hi>也<hi>輯録爾雅曰大風揚塵土從上而下也</hi>
　惠順也悠悠思之長也○終風且霾以比莊公之狂<lb/>
　惑也雖云狂惑然亦或惠然而肯來<hi>輯録毛氏曰時有順心也</hi>但<lb/>
　又有莫往莫來之時則使我悠悠而思之望其君子<lb/>
　之深厚之至也<lb/>
○終風且曀<hi>於計反</hi>不日有曀寤言不寐願言則嚏<hi>都麗反</hi>
　比也隂而風曰曀有又也<hi>輯録古有又通</hi>不日有曀言既曀<lb/>
　矣不旋日而又曀也亦比人之狂惑暫開而復蔽也<lb/>
<pb n="13b"/>
　願思也嚏鼽<hi>音仇</hi>嚏也<hi>輯録禮記月令民多鼽嚏陳氏/曰<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>者氣室於鼻嚏者聲出於</hi>
　<hi>口皆肺疾也</hi>人氣感傷閉欎又為風霿所襲則有是疾也<lb/>
　<hi>輯録輔氏曰寤則憂而不能寐思之則感傷氣閉而成疾其憂危甚矣</hi>
○曀曀其隂虺虺其靁寤言不寐願言則懐<hi>叶胡揋反</hi>
　比也曀曀隂貌虺虺靁將𤼵而未震之聲<hi>輯録吕氏曰驟雨迅</hi>
　<hi>雷其止可待至於曀曀之隂虺虺之雷則殊未有開霽之期也</hi>以比人之狂惑愈深<lb/>
　而未巳也<hi>比不日有曀為尤甚</hi>懐思也<lb/>
　　　終風四章章四句<lb/>
<pb n="14a"/>
　　　　説見上<hi>始則怨其愛之不誠次則怨其來之不繼始則怨其迷惑之不悟終則怨</hi>
　　　　<hi>其迷惑之漸深輯録許氏曰莊姜賢夫人也所思者大矣國君及夫人父母一國而國人</hi>
　　　　<hi>作則者也莊公無君人儀度其曰終風且暴曰霾曀隂雷曰謔浪笑傲為君如此果足正</hi>
　　　　<hi>一國乎夫人賢而不見答果足以示人齊家之道乎國君之家不齊則一國之家不齊一</hi>
　　　　<hi>國之家不齊則國殆矣夫人之中心是悼悠悠之思寤而不寐願言而嚏而懐所思者大</hi>
　　　　<hi>矣非情欲之謂也儻莊姜為思情欲之人則謔浪笑傲而必喜隂曀虺雷而必怒矣解頥</hi>
　　　　<hi>曰變風之始於莊姜何也曰婦人夫其所天也以夫則狂惑妾其所使也以妾則上僣子</hi>
　　　　<hi>其所特頼以終身也以子則暴而無禮莊姜之處此亦難矣雖遭人倫之變而不失乎天</hi>
<pb n="14b"/>
　　　　<hi>理之常則莊姜亦賢矣哉是可以為處變者之法矣</hi>
擊鼓其鏜<hi>叶當反</hi>踊躍用兵<hi>叶晡/芒反</hi>土國城漕我獨南行<hi>叶户郎反</hi>
　賦也鏜擊鼓聲也踊躍坐作擊刺之狀也兵謂戈㦸<lb/>
　之属土土功也國國中也漕衛邑名<hi>輯録漕鄘地也在河南  増釋</hi>
　<hi>鄱陽張氏曰西征記今白馬城衛之漕邑今滑州白馬縣</hi>○衛人從軍者自言其<lb/>
　所為因言衛國之民或役土功於國或築城於漕而<lb/>
　我獨南行有鋒鏑死亡之憂<hi>輯録鋒兵端也鏑音滴矢鋒也</hi>危苦尤<lb/>
<pb n="15a"/>
　甚也<hi>此章言其啓行之事而怨之輯録李迂仲曰土國城漕非不勞苦而獨處於境内今我之在外</hi>
　<hi>死亡未可知也鄭氏曰南行從軍南行伐鄭</hi>
○從孫子仲平陳與宋不我以歸憂心有忡<hi>敕中反叶敕衆反</hi>
　賦也孫氏子仲字時軍帥也平和也合二國之好也<lb/>
　<hi>輯録胡氏曰必先和陳宋而後進兵也</hi>舊説以此為春秋𨼆公四年州<lb/>
　吁自立之時宋衛陳蔡伐鄭之事恐或然也<hi>輯録左傳隠公</hi>
　<hi>四年衛州吁弑桓公而自立將修先君之怨於鄭而求寵於諸侯使告於宋曰君若伐鄭以除君害君為</hi>
　<hi>主敝邑以賦與陳蔡從宋人許之夏宋陳蔡衛伐鄭圍其東門五日而還秋四國復伐鄭敗鄭徒兵取其</hi>
<pb n="15b"/>
　<hi>禾而還朱子曰圍鄭五日而還出兵不為久而怨之如此者自犯大逆衆叛親離莫肯為之用者矣</hi>以<lb/>
　猶與也言不與我而歸也<hi>此章本其啓行之故而怨之</hi>
○爰居爰處爰䘮<hi>息浪反</hi>其馬<hi>叶滿補反</hi>于以求之于林之下<lb/>
<hi>叶後五反</hi>
　賦也爰於也於是居於是處於是䘮其馬而求之於<lb/>
　林下見其失伍離次無闘志也<hi>此章陳其怠慢之狀而怨之</hi>
○死生契<hi>舌結反</hi>闊<hi>叶苦劣反</hi>與子成説執子之手與子偕老<lb/>
<hi>叶魯吼反</hi>
<pb n="16a"/>
　賦也契闊隔逺之意成説謂成其約誓之言○從役<lb/>
　者念其室家因言始為室家之時期以死生契闊不<lb/>
　相忘棄又相與執手而期以偕老也<hi>此章述其室家之情而怨之</hi>
○于<hi>音吁下同</hi>嗟闊<hi>叶苦/劣反</hi>兮不我活<hi>叶户/劣反</hi>兮于嗟洵<hi>音荀</hi>兮不<lb/>
我信<hi>叶師人反</hi>兮<lb/>
　賦也于嗟歎辭也闊契闊也活生洵信也信與申同<lb/>
　○言昔者契闊之約如此而今不得活偕老之信如<lb/>
　此而今不得伸意必死亡不復得與其室家遂前約<lb/>
<pb n="16b"/>
　之信也<hi>此章極其室家之思而怨之</hi>
　　　擊鼓五章章四句<hi>輯録解頥曰役土功於國者此民也築城於漕者亦此民</hi>
　　　　<hi>也南行而平陳與宋者又此民也先王之於民也不得已而用之則必先其所急後其所</hi>
　　　　<hi>緩未聞衆役並興罷民之力以逞已之志若斯之甚者也是亦可謂忍矣其卒至於敗亡</hi>
　　　　<hi>也宜哉</hi>
凱風自南<hi>叶尼心反</hi>吹彼棘心棘心夭夭<hi>於驕/反</hi>母氏劬勞<hi>叶音僚</hi>
　比也南風謂之凱風長養萬物者也棘小木叢生多<lb/>
<pb n="17a"/>
　刺難長而心又其稚弱而未成者也<hi>輯録許氏曰字書棘如棗而多</hi>
　<hi>刺木堅色赤叢生白色為白棘實酸者為樲棘</hi>夭夭少好貌劬勞病苦也○<lb/>
　衛之淫風流行雖有七子之母猶不能安其室故其<lb/>
　子作此詩以凱風比母棘心比子之㓜時<hi>此章言母不言子是</hi>
　<hi>直以凱風比母棘心比子之㓜時也</hi>盖曰母生衆子㓜而育之其劬勞<lb/>
　甚矣<hi>輯録嚴氏曰棘至夏始生凱風南來吹彼稚弱之棘心至於夭天然少好則風之為力多矣比</hi>
　<hi>母以慈愛之情養我七子之身至於少長則母亦當苦矣母之養子於少時最勞苦</hi>本其始而<lb/>
　言以起自責之端也<lb/>
<pb n="17b"/>
○凱風自南吹彼棘薪母氏聖善我無令人<lb/>
　興也<hi>輯録通釋曰上章言凱風棘心而下句無應故属比此章言風與棘而下文以母與子應故屬</hi>
　<hi>興二章相似而不同也</hi>聖叡令善也　棘可以為薪則成矣然<lb/>
　非美材故以興子之壯大而無善也<hi>此章言母氏又言子則是以凱</hi>
　<hi>風興母棘心興子盖美惡之不相類為興</hi>復以聖善稱其母而自謂無令<lb/>
　人其自責也深矣<hi>輯録劉執中曰自言七子之中有一令善之入則母亦不舍之而去</hi>
○爰有寒泉在浚之下<hi>叶後五反</hi>有子七人母氏勞苦<lb/>
　興也浚衛邑<hi>増釋鄱陽張氏曰寒泉在濮州濮陽縣東南水經注濮水枝津東逕浚城南而</hi>
<pb n="18a"/>
　<hi>北去濮陽三十五里城側有寒泉岡即詩寒泉浚下浚都陳留曰浚儀</hi>○諸子自責言<lb/>
　寒泉在浚之下猶能有所滋益於浚而有子七人反<lb/>
　不能事母而使母至於勞苦乎<hi>泉有益浚之理人無事母之能人不如物</hi>
　<hi>所以為興</hi>於是乃若微指其事而痛自刻責以感動其母<lb/>
　心也母以淫風流行不能自守而諸子自責但以不<lb/>
　能事母使母勞苦為詞<hi>輯録孔氏曰此謂母今日勞苦思嫁與上章劬勞不同也</hi>
　婉詞㡬諌<hi>增釋鄱陽張氏曰事父母㡬諌㡬微也内則篇父母有過下氣怡色柔聲以諌也</hi>
　不顯其親之惡可謂孝矣下章放此<lb/>
<pb n="18b"/>
○睍<hi>胡顯反</hi>睆<hi>華板反</hi>黄鳥載好其音有子七人莫慰母心<lb/>
　興也睍睆清和圎轉之意○言黄鳥猶能好其音以<lb/>
　恱人而我七子獨不能慰恱母心哉<hi>此亦以人不如物起興</hi>
　　　凱風四章章四句<hi>一章起自責之端二章極自責之義三章四章主於自責</hi>
　　　　<hi>而有微諷之意焉免凱風親之過小者也然以他人言之則不  乎怨而其子之負罪引</hi>
　　　　<hi>慝如此但小弁其一時發見之良心耳此則真誠實意哀痛懇切欲以感悟其親二詩不</hi>
　　　　<hi>能無間也</hi>
雄雉于飛泄泄<hi>移世反</hi>其羽我之懐矣自詒伊阻<lb/>
<pb n="19a"/>
　興也雉野雞雄者有冠長尾身有文采善鬭泄泄飛<lb/>
　之緩也懐思詒遺<hi>去聲</hi>阻隔也○婦人以其君子從役<lb/>
　于外故言雄雉之飛舒緩自得如此而我之所思者<lb/>
　乃從役於外而自遺阻隔也<hi>物得自由人不如物故以起興輯録輔氏曰我</hi>
　<hi>之懐矣指其夫也自詒伊阻不以怨人也</hi>
○雄雉于飛下上<hi>時掌反</hi>其音展矣君子實勞我心<lb/>
　興也下上其音言其飛鳴自得也展誠也言誠又言<lb/>
　實所以甚言此<hi>輯録此字或作其字</hi>君子之勞我心也<hi>上章托物為君</hi>
<pb n="19b"/>
　<hi>子之行役勞苦而起興此章托物為己之思念勞役而起興也輯録輔氏曰言有盡而意無窮也</hi>
○瞻彼日月悠悠我思<hi>叶新齎反</hi>道之云逺曷云能來<hi>叶陵之反</hi>
　賦也悠悠思之長也見日月之往來而思其君子從<lb/>
　役之久也<hi>輯録鄭氏曰視日月之行迭往迭來今君子獨久行役而不來使我心悠悠然思之</hi>
○百爾君子不知徳行<hi>下孟反叶户郎反</hi>不忮<hi>之豉反</hi>不求何用<lb/>
不臧<lb/>
　賦也百猶凡也忮害求貪臧善也○言凡爾君子豈<lb/>
　不知徳行乎若能不忮害又不貪求<hi>仁則不忮義則不求此則所謂</hi>
<pb n="20a"/>
　<hi>德行也</hi>則何所為而不善哉憂其逺行之犯患冀其善<lb/>
　處而得全也<hi>思君子之詩多矣而未有及於徳行者此雄雉所以為最賢也輯録吕氏曰思</hi>
　<hi>其君子之切而知其未得歸也於是自解曰凡百君子但不忮害不貪求則何所用而不善錐久處軍旅</hi>
　<hi>之間固無患也胡氏曰此亦𤼵乎情止乎禮義之意</hi>
　　　雄雉四章章四句<hi>前三章極思之之心後一章致願之之意輯録解頥曰此</hi>
　　　　<hi>詩則雖思之之切是亦情之正也惟其思之也切故其憂之也深惟其憂之也深故其勉</hi>
　　　　<hi>之也至噫不忮不求此孔門克己之術求仁之方而行役之婦人能言之其亦可謂賢也</hi>
　　　　<hi>已此其所以為先王之遺澤也歟</hi>
<pb n="20b"/>
匏有苦葉濟有深渉深則厲淺則揭<hi>苦例反</hi>
　比也匏瓠<hi>音䕶</hi>也<hi>輯録埤雅曰長而瘦上曰瓠短頸大腹曰匏盖匏苦而瓠甘復有長短之</hi>
　<hi>殊非一物也</hi>匏之苦者不可食特可佩以渡水而已然今<lb/>
　尚有葉則亦未可用之時也<hi>輯録范氏曰深則厲共葉枯落然後乾之佩以</hi>
　<hi>渡水</hi>濟渡處也行渡水曰渉以衣而渉曰厲<hi>水自帶已上至心曰</hi>
　<hi>厲渡水不祼體故著裏衣而渡也</hi>褰<hi>音/騫</hi>衣而渉曰掲<hi>輯録爾雅曰繇膝以下為掲繇</hi>
　<hi>膝以上為渉繇帶以上為厲繇自也</hi>○此刺淫亂之詩言匏未可用<hi>輯録</hi>
　<hi>尚未可用為浮渡之器</hi>而渡處方深行者當量其淺深而後可<lb/>
<pb n="21a"/>
　渡以比男女之際亦當量度禮義而行也<hi>輯録范氏曰深則厲</hi>
　<hi>淺則掲宜斟酌也若不顧禮義猶不度水之深淺而欲濟也</hi>
○有瀰<hi>彌爾反</hi>濟盈有鷕<hi>以小/反</hi>雉鳴濟盈不濡軌<hi>居美反叶居有反</hi>雉鳴求其牡<lb/>
　比也瀰水滿貌鷕雌雉聲軌車轍也<hi>車輪輾地處為轍</hi>飛曰雌<lb/>
　雄走曰牝牡○夫濟盈必濡其轍雉鳴當求其雄此<lb/>
　常理也今濟盈而曰不濡軌雉鳴而反求其牡<hi>輯録竹房</hi>
　<hi>張氏曰走曰牝牡此爾雅釋獸之正例諸家以牝雞雄狐為證言飛走通也殊不識詩人之意曰當濡其</hi>
<pb n="21b"/>
　<hi>轍今乃不濡其轍迹是大可怪也當求其維今乃求其牡獸是大異常也如此歌之則得詩人之意知集</hi>
　<hi>𫝊之㫖也</hi>以比淫亂之人不度禮義非其配耦而犯禮以<lb/>
　相求也<hi>輯録解頥曰禮有節文義有裁制禮其體也義其用也棄禮則必至於妄作違義則必至</hi>
　<hi>於妄求此淫亂之人所以逆埋犯分而不顧也○増釋吳師道曰此章盈鳴此句中冇韻朱子謂之腰韻</hi>
　<hi>説見九罭公歸鴻飛下</hi>
○雝雝鳴鴈<hi>叶魚旰反</hi>旭<hi>許玉反</hi>日始旦士如歸妻迨氷未泮<lb/>
　賦也雝雝聲之和也鴈鳥名似鵞畏寒秋南春北旭<lb/>
　日初出貌昏禮納采用鴈<hi>輯録娶妻之禮以昏為期因名禮必以昏者取陽往</hi>
<pb n="22a"/>
　<hi>隂來之義也納其采擇之禮用鴈為摯者取其順隂陽往來之義六禮唯納徴用幣餘皆用鴈程子曰取</hi>
　<hi>其不再偶也</hi>親迎<hi>去聲</hi>以昏而納采請期以旦歸妻以氷泮<lb/>
　而納采請期迨氷未泮之時<hi>輯録注納采問名納吉納徴請期皆用昕唯親</hi>
　<hi>迎用昏用昕使者用昏壻也所謂氷泮即仲春時也</hi>○言古人之於婚姻其求<lb/>
　之不暴<hi>輯録暴横猝也急也</hi>而節之以禮如此以深刺<hi>去聲</hi>淫亂<lb/>
　之人也<hi>陳古義以刺今此章可以當之</hi>
○招招<hi>照遥反</hi>舟子<hi>叶奬/里反</hi>人渉卬<hi>五郎/反</hi>否<hi>叶補美反</hi>人渉卬否<lb/>
卬須我友<hi>叶羽軌反</hi>
<pb n="22b"/>
　比也招招號<hi>音毫</hi>召之貌舟子舟人主濟渡者卬我也<lb/>
　○舟人招人以渡人皆從之而我獨否者待我友之<lb/>
　招而後從之也以比男女必待其配耦而相從而刺<lb/>
　此人之不然也<lb/>
　　　匏有苦葉四章章四句<hi>一章言事適其可為宜二章言物反其常為恠</hi>
　　　　<hi>三章言古禮不可悖四章言非類不可從○度増釋許氏曰此詩一章以水喻禮渉是徒歩</hi>
　　　　<hi>水之名水淺可渉則是合禮而可行者也水深險而不可渉則是非禮而不可行者也今</hi>
　　　　<hi>濟處有深渉是不可渉者也况匏尚未可為浮渡之器乎以比非禮絶不可行之事是指</hi>
<pb n="23a"/>
　　　　<hi>淫亂而言也然於可渡處又當分擇深淺以厲以掲比事有合禮可行而又須擇義謂雖</hi>
　　　　<hi>於禮可成男女之好又擇義而行之可也大抵四句作兩截㸔深渉之深非深厲之深深</hi>
　　　　<hi>渉是水大深而不可渉者下靣是水可渉而又就其中度淺深而揭厲也二章正刺不度</hi>
　　　　<hi>禮義非其配偶犯禮相求濟盈不濡軌應一章下兩句雉鳴求其牝應一章上兩句三章</hi>
　　　　<hi>言昏禮之正即深厲淺揭之意而濟盈不濡意軌之反四章言非類不可從是濟冇深渉之</hi>
　　　　<hi>而雉鳴求其牡之反</hi>
習習谷風以隂以雨黽勉同心不宜有怒<hi>叶暖五反</hi>采葑<hi>孚容反</hi>采菲<hi>妃鬼/反</hi>無以下體徳音莫違及爾同死<hi>川想止反</hi>
<pb n="23b"/>
　比也習習和舒也東風謂之谷風<hi>輯録毛氏曰隂陽和而谷風生</hi>葑<lb/>
　蔓<hi>音萬</hi>菁<hi>音/精</hi>也菲似葍<hi>音福</hi>莖麄葉厚而長有毛下體根<lb/>
　也<hi>輯録釋文今菘菜也江南有菘江北有蔓菁相似而異菲葍類爾雅謂□菜河内謂蓿菜皆可食之</hi>
　<hi>物也</hi>葑菲根莖皆可食而其根則有時而美惡徳音美<lb/>
　譽也○婦人為夫所棄故作此詩以叙其悲怨之情<lb/>
　言隂陽和而後雨澤降如夫婦和而後家道成故為<lb/>
　夫婦者當黽<hi>輯録黽勉也</hi>勉以同心而不宜至於有怒又<lb/>
　言采葑菲者不可以其根之惡而棄其莖之美如為<lb/>
<pb n="24a"/>
　夫婦者不可以其顔色之衰而棄其徳音之善但徳<lb/>
　音之不違則可以與爾同死矣<hi>此章正言夫婦之道</hi>
○行道遲遲中心有違不逺伊邇薄送我畿<hi>音祈</hi>誰謂荼<lb/>
<hi>音徒</hi>苦其甘如薺<hi>音/泚</hi>宴爾新昏如兄如弟<hi>待禮反</hi>
　賦而比也遲遲舒行貌違相背也畿門内也荼苦菜<lb/>
　蓼属也詳見良耜薺甘菜宴樂也新昏夫所更娶之<lb/>
　妻也○言我之被棄行於道路遲遲不進盖其足欲<lb/>
　前而心有所不忍如相背然而故夫之送我乃不逺<lb/>
<pb n="24b"/>
　而甚邇亦至其門内而止耳又言荼雖甚苦反甘如<lb/>
　薺以比已之見棄其苦有甚於荼而其夫方且宴樂<lb/>
　其新昏如兄如弟而不見恤盖婦人從一而終今雖<lb/>
　見棄猶有望夫之情厚之至也<hi>此章見棄之時不忍絶意於夫而夫則絶</hi>
　<hi>意於已也輯録通釋曰此章上四句賦其望夫之意而及其夫之薄情下四句則比已之甚苦而嘆其夫</hi>
　<hi>之方樂</hi>
○涇以渭濁湜湜<hi>音殖</hi>其沚<hi>音止</hi>宴爾新昏不我屑以毋逝<lb/>
我梁毋𤼵我笱<hi>古口反</hi>我躬不閲遑恤我後<hi>胡口反</hi>
<pb n="25a"/>
　比也涇渭二水名涇水出今原州百泉縣笄頭山東<lb/>
　南至永興軍髙陵入渭渭水出渭州渭源縣鳥䑕山<lb/>
　至同州馮翊縣入河<hi>輯録呂氏曰詩人多述土風以衛詩而逺引涇渭者盖取其清</hi>
　<hi>濁之意而比之耳○原州百泉縣今平涼府鎮原縣永興軍髙陵今西安府髙陵縣渭州渭源縣今平涼</hi>
　<hi>府渭源縣同州馮翊縣今西安府同州地並𨽻陜西</hi>湜湜清貌沚水渚也屑潔<lb/>
　以與逝之也梁堰<hi>音宴</hi>石障水而空<hi>音控</hi>其中以通魚之<lb/>
　往來者也笱以竹為器而承梁之空以取魚者也閲<lb/>
　容也○涇濁渭清然涇未屬渭之時雖濁而未甚見<lb/>
<pb n="25b"/>
　由二水既合而清濁益分然其别出之渚流或稍緩<lb/>
　則猶有清處婦人以自比其容貌之衰久矣又以新<lb/>
　昏形之益見憔悴然其心則固猶有可取者但以故<lb/>
　夫之安於新昏故不以我為潔而與之耳又言毋逝<lb/>
　我之梁毋𤼵我之笱以比欲戒新昏毋居我之處毋<lb/>
　行我之事而又自思我身且不見容何暇恤我已去<lb/>
　之後哉知不能禁而絶意之辭也<hi>此章言已之容貌雖衰而徳猶可取</hi>
　<hi>者然夫既絶意於已則已無可柰何矣在已且然况暇為新婚計哉輯録輔氏曰不忍遂棄其家事者仁</hi>
<pb n="26a"/>
　<hi>也知其不能禁而絶意焉者知也</hi>
○就其深矣方之舟之就其淺矣泳之游之何有何亡<lb/>
黽勉求之凡民有䘮匍<hi>音蒲</hi>匐<hi>蒲北/反</hi>救<hi>叶居尤反</hi>之<lb/>
　興也方桴舟船也潜行曰泳浮水曰游<hi>輯録通釋曰泳與㳺今俗</hi>
　<hi>所謂迷與泅也</hi>匍匐手足並行急遽之甚也<hi>輯録説文曰匍手行也匐伏地</hi>
　<hi>也</hi>○婦人自陳其治家勤勞之事言我隨事盡其心<lb/>
　力而為之深則方舟淺則泳游不計其有與亡而勉<lb/>
　強以求之<hi>人之濟水必量淺深我之治家不計有無謂以處事之道反相因為興可也但集𫝊</hi>
<pb n="26b"/>
　<hi>釋興體無此例疑興字當作比字而深則方舟之上有如字輯録孔氏曰隨水深淺期於必渡猶隨事難</hi>
　<hi>易期於必成不問貧富吾皆盡力求之</hi>又周睦其隣里鄉黨莫不盡其<lb/>
　道也<hi>此章則皆自許之辭言其不當見棄</hi>
○不我能慉<hi>許六反</hi>反以我為讎既阻我徳賈<hi>音古</hi>用不售<lb/>
<hi>市救反叶市周反</hi>昔育恐育鞠<hi>居六/反</hi>及爾顛覆<hi>芳服反</hi>既生既育<lb/>
比予于毒<lb/>
　賦也慉養阻却鞠窮也○承上章言我於女家勤勞<lb/>
　如此而女既不我養而反以我為仇讎惟其心既拒<lb/>
<pb n="27a"/>
　却我之善故雖勤勞如此而不見取如賈之不見售<lb/>
　也<hi>輯録説文售賣去手也</hi>因念其昔時相與為生惟恐其生理<lb/>
　窮盡而及爾皆至於顛覆今既遂其生矣乃反比我<lb/>
　於毒而棄之乎張子曰育恐謂生於恐懼之中育鞠<lb/>
　謂生於困窮之際亦通<hi>此章言故夫棄我之確然如此患難相保安樂相違可怨</hi>
　<hi>也○谷風之婦人前以徳音自許後以我徳自許觀其經營於内周恤於外困窮不陷渉險而亨則其所</hi>
　<hi>以自許者誠不為過矣輯録李氏曰正所謂將恐將懼惟予與汝將安將樂汝轉棄予是也</hi>
○我有㫖蓄<hi>勅六反</hi>亦以御<hi>魚吕反下同</hi>冬宴爾新昏以我御<lb/>
<pb n="27b"/>
窮有洸<hi>音光</hi>有潰<hi>户對/反</hi>既詒我肄<hi>羊至反</hi>不念昔者伊余來<lb/>
塈<lb/>
　興也㫖美蓄聚御當也洸武貌潰怒色也<hi>輯録項氏曰洸水涌</hi>
　<hi>也其勇如水涌水之潰者其𫝑横暴而四出故怒之盛者為潰</hi>肄勞塈息也○又言<lb/>
　我之所以蓄聚美菜者盖欲以禦冬月乏無之時至<lb/>
　於春夏則不食之矣今君子安於新昏而厭棄我是<lb/>
　但使我禦其窮苦之時至於安樂則棄之也<hi>物可棄陳而取</hi>
　<hi>新夫婦不可圗新而厭舊也此以處置事理不同為興</hi>又言於我極其武怒而<lb/>
<pb n="28a"/>
　盡遺我以勤勞之事曽不念昔者我之來息時也追<lb/>
　言其始見君子之時接禮之厚怨之深也<hi>初以安逸與我後以</hi>
　<hi>勤勞遺我何終始之不相似也○此章又承上章之意而怨其有始無卒也</hi>
　　　谷風六章章八句<hi>輯録朱子曰㸔詩義理外更好㸔他文章且如谷風他只</hi>
　　　　<hi>是如此説出來然而序得事曲折先後皆有次序而今費盡氣力去做後尚做得不好輔</hi>
　　　　<hi>氏曰觀此一詩比物連類因事興詞條理秩然有序勤而不怨怨而不怒玩而味之可謂</hi>
　　　　<hi>賢婦人矣而見棄於夫者亦獨何哉解頥曰谷風雖棄婦所作而觀其自叙有治家之勤</hi>
　　　　<hi>有睦隣之善有安貧之志有周急之義皆其節之可取者也至於見棄矣而拳拳忠厚之</hi>
<pb n="28b"/>
　　　　<hi>意猶藹然溢於言辭之表則是初無可棄之罪也徒以其夫之安於新昏不以為潔而棄</hi>
　　　　<hi>之耳然其言之有序而不廹如此殆庶㡬乎夫子所謂可與怨者矣</hi>
式微式微胡不歸微君之故胡為乎中露<lb/>
　賦也式𤼵語辭微猶衰也再言之者言衰之甚也<hi>輯録</hi>
　<hi>范氏曰諸侯失國而寄於他國之邑㣲莫甚焉故郭璞註云言至㣲也</hi>㣲猶非也中露<lb/>
　露中也言有露濡之辱而無所芘覆<hi>音阜</hi>也○舊説以<lb/>
　為黎侯失國而寓於衛<hi>輯録鄭氏曰寓寄也黎侯為狄人所逐棄其國而寄於衛</hi>
　<hi>○增釋鄱陽張氏曰黎氏故國或云黎山氏國子諸侯爵即西伯所戡者與紂都接今潞州東十八里有</hi>
<pb n="29a"/>
　<hi>故黎侯城有黎亭</hi>其臣勸之曰衰㣲甚矣何不歸哉我若非<lb/>
　以君之故則亦胡為而辱於此哉<hi>増釋許氏曰此詩兩章上二句勸歸</hi>
　<hi>之辭下二句怨辭也晏子曰君為社稷死則死之為社稷亡則亡之若為已死已亡非其私䁥誰敢任之</hi>
　<hi>今曰㣲君之故又曰㣲君之躬以黎侯有為已亡之意盖黎侯必有不君致亂之階而召狄故其謂所以</hi>
　<hi>濡於中露陷於泥中者為君之躬故耳否則主危臣憂主辱臣死又何有胡為乎之怨乎</hi>
○式㣲式㣲胡不歸㣲君之躬胡為乎泥中<lb/>
　賦也泥中言有陷溺之難而不見拯救也<lb/>
　　　式㣲二章章四句<hi>泥中之禍甚於中露之辱</hi>
<pb n="29b"/>
　　　　此無所考姑從序説<hi>衛有他國之詩六篇式㣲旄丘河廣作於衛者</hi>
　　　　<hi>也載馳泉水竹竿為衛而作者也作於衛者衛國之所録為衛而作者衛國之所傳况黎</hi>
　　　　<hi>許國小宋無風泉水竹竿不知出何國列於衛何恠乎</hi>
旄丘之葛<hi>叶居謁反</hi>兮何誕<hi>徒旱/反</hi>之節兮叔兮伯<hi>叶音逼</hi>兮何<lb/>
多日也<lb/>
　興也前髙後下曰旄丘誕闊也叔伯衛之諸臣也○<lb/>
　舊説黎之臣子自言久寓於衛時物變矣故登旄丘<lb/>
　之上見其葛長大而節踈闊因託以起興曰旄丘之<lb/>
<pb n="30a"/>
　葛何其節之闊也衛之諸臣何其多日而不見救也<lb/>
　<hi>因所見則若偶然者但節之踈闊日之久逺義亦相因故用其語相呼而為興</hi>此詩本責衛<lb/>
　君而但斥其臣可見其優柔而不迫也<hi>輯録輔氏曰本責衛君而</hi>
　<hi>但斥其臣望之雖切而其辭益緩真可見其温柔寛厚之情也</hi>
○何其處也必有與也何其久也<hi>叶舉里反</hi>也必有以也<lb/>
　賦也處安處也與與國也<hi>與猶黨與也相與和好之國曰與國</hi>以他故<lb/>
　也○因上章何多日也而言何其安處而不來意必<lb/>
　有與國相俟而俱來耳又言何其久而不來意其或<lb/>
<pb n="30b"/>
　有他故而不得來耳詩之曲盡人情如此<lb/>
○狐裘䝉戎匪車不東叔兮伯兮靡所與同<lb/>
　賦也大夫狐蒼裘䝉戎亂貌言弊也○又自言客久<lb/>
　而裘弊矣豈我之車不東告於女乎但叔兮伯兮不<lb/>
　與我同心雖往告之而不肯來耳至是始㣲諷切之<lb/>
　或曰狐裘䝉戎指衛大夫而譏其憒<hi>音㑹</hi>亂之意匪車<lb/>
　不東言非其車不肯東來救我也但其人不肯與俱<lb/>
　來耳<hi>其人大夫所與之人也</hi>今按黎國在衛西前説近是<hi>黎國注見</hi>
<pb n="31a"/>
　<hi>前式㣲章下</hi>
○𤨏<hi>素果反</hi>兮尾兮流離之子<hi>叶奬/里反</hi>叔兮伯兮褎<hi>由救反</hi>如<lb/>
充耳<lb/>
　賦也𤨏細尾末也流離漂散也褎多笑貌充耳塞耳<lb/>
　也耳聾之人恒多笑○言黎之君臣流離𤨏尾若此<lb/>
　其可憐也而衛之諸臣褎然如塞耳而無聞何哉至<lb/>
　是然後盡其詞焉流離患難之餘而其言之有序而<lb/>
　不廹如此其人亦可知矣<lb/>
<pb n="31b"/>
　　　旄丘四章章四句<hi>一章恠之二章疑之三章㣲諷之四章直責之</hi>
　　　　説同上篇<hi>式㣲處困而思奮旄丘責人而不刻可謂賢矣</hi>
簡兮簡兮方將萬舞日之方中在前上處<lb/>
　賦也簡簡易不恭之意萬者舞之總名<hi>輯録何休云舞謂之萬者</hi>
　<hi>象武王以萬人定天下民樂之故名之商頌亦曰萬舞有奕殷亦以武定天下</hi>武用干戚文<lb/>
　用羽籥也<hi>輯録吕氏曰萬舞二舞之總名干舞者武舞之别名籥舞者文舞之别名也文舞又</hi>
　<hi>謂之羽舞又䟽言干則有戚禮記朱干玉戚冕而舞大武言籥則有羽籥師教國子舞羽吹籥又禮書干</hi>
　<hi>盾也以革為之其背曰瓦設鍚朱質而繪以龍龍之外又繪以雜羽其繫之也以繡韋其属繡韋以紛戚</hi>
<pb n="32a"/>
　<hi>斧也玉戚以玉飾其柄柯長三尺愽三寸厚一寸有半五分其長以其一為之首錫音陽白金也紛音分</hi>
　<hi>如緩又樂書羽舞者翟羽可用為儀執以之以所以為蔽翼者也</hi>日之方中在前上<lb/>
　處言當明顯之處○賢者不得志而仕於伶官<hi>輯録鄭氏</hi>
　<hi>曰伶氏世掌樂官而善焉故後世號樂官為伶官</hi>有輕世肆志之心焉故其<lb/>
　言如此若自譽而實自嘲也<hi>輯録輔氏曰此章既自以為簡易次章又自以</hi>
　<hi>為碩人只此便可見其為不恭也當明顯之處公然為此而不以為辱亦是不恭之意與此章所謂公庭</hi>
　<hi>萬舞同先生謂其若自譽而實自嘲者深得其㫖也</hi>
○碩人俁俁<hi>疑矩反</hi>公庭萬舞有力如虎執轡如組<hi>音祖</hi>
<pb n="32b"/>
　賦也碩大也俁俁大貌轡今之韁也組織絲為之言<lb/>
　其柔也御能使馬則轡柔如組矣<hi>人馬皆從容不急廹故轡柔如此</hi>
　○又自譽其才之無所不備亦上章之意也<lb/>
○左手執籥<hi>余若反</hi>右手秉翟<hi>亭歴反叶/直角反</hi>赫如渥<hi>於角反</hi>赭<lb/>
<hi>音者叶陟畧反</hi>公言錫爵<lb/>
　賦也執籥秉翟者文舞也籥如笛而六孔或曰三孔<lb/>
　翟雉羽也赫赤貌渥厚漬也赭赤色也言其顔色之<lb/>
　充盛也公言錫爵即儀禮燕飲而獻工之禮也<hi>工告樂備</hi>
<pb n="33a"/>
　<hi>主人獻工所以勞之也輯録燕禮主人洗升獻工工不興左瑟一人拜受爵主人西階上拜送爵又鄉飲</hi>
　<hi>酒鄉射大射儀皆有獻工之禮</hi>以碩人而得此則亦辱矣乃反以其<lb/>
　賚予<hi>音與</hi>之親洽為榮而誇美之亦玩世不恭之意也<lb/>
　<hi>輯録玩戯也弄也輔氏曰意唯輕之是以玩之志唯肆焉故不恭也</hi>
○山有榛<hi>側巾反</hi>隰有苓<hi>音苓</hi>云誰之思西方美人彼美人<lb/>
兮西方之人兮<lb/>
　興也榛似栗而小下濕曰隰苓一名大苦葉似地黄<lb/>
　即今甘草也<hi>輯録爾雅曰蘦大苦諸本作大葉誤也葉字上下無所属當為衍文昭武黄氏</hi>
<pb n="33b"/>
　<hi>曰甘而言苦者古人語倒</hi>西方美人託言以指西周之盛王如離<lb/>
　騷亦以羙人目其君也<hi>以彼所有之物興此所無有之人輯録目猶稱也</hi>又<lb/>
　曰西方之人者歎其逺而不得見之辭也○賢者不<lb/>
　得志於衰世之下國而思盛際之顯王故其言如此<lb/>
　而意逺矣<hi>此章乃見不恭之情實夫其所思者在西方之羙人則當世人君無有可其意者故</hi>
　<hi>玩之如此</hi>
　　　簡兮四章三章章四句一章六句<hi>一章自譽其位處二章自</hi>
　　　　<hi>譽其才備三章自譽其勞寵四章乃言其情實而有欎欎之意焉</hi>
<pb n="34a"/>
　　　　舊三章章六句今改定○張子曰為禄仕而<lb/>
　　　　抱關擊柝<hi>輯録音託夜行所擊木也</hi>則猶恭其職也為伶<lb/>
　　　　官則雜於侏儒俳優之間<hi>輯録侏儒短人也俳音排戱也優倡</hi>
　　　　<hi>也漢書談笑類俳倡</hi>不恭甚矣其得謂之賢者雖其迹<lb/>
　　　　如此而其中固有以過人又能卷而懐之是<lb/>
　　　　亦可以為賢矣東方朔似之<hi>輯録許氏曰侏儒俳優盖亦衰</hi>
　　　　<hi>世用之非樂中所當用者今按儀禮中之歌詩用樂則侏儒徘優誠無所用竊恐許氏之</hi>
　　　　<hi>説或有補於張子之意也姑存之</hi>
<pb n="34b"/>
毖<hi>悲位反</hi>彼泉水亦流于淇有懐于衛靡日不思<hi>叶新齎反</hi>孌<lb/>
<hi>力轉反</hi>彼諸姬聊與之謀<hi>叶謨悲反</hi>
　興也毖泉始出之貌泉水即今衛州共<hi>音恭</hi>城之百泉<lb/>
　也淇水出相<hi>去聲</hi>州林慮<hi>音/閭</hi>縣<hi>輯録相州林慮縣今河南彰徳府林縣</hi>東<lb/>
　流泉水自西北而東南來注之孌好貌諸姬謂姪娣<lb/>
　也○衛女嫁於諸侯父母終思歸寜而不得故作此<lb/>
　詩言毖然之泉水亦流于淇矣我之有懐于衛則亦<lb/>
　無日而不思矣<hi>泉水流淇不易其地女心思衛不忘共慮彼此皆有定向也故以為興</hi>
<pb n="35a"/>
　是以即諸姬而與之謀為歸衛之計如下兩章之云<lb/>
　也<hi>輯録輔氏曰讀首章四句便可見其思歸之心凡人之情營私背公故不詢謀惟恐人之或知也衛</hi>
　<hi>女思歸愽謀於諸姬而無所隠則其情之正大可知矣</hi>
○出宿于泲<hi>子禮反</hi>飲餞<hi>音/踐</hi>于禰<hi>乃禮/反</hi>女子有行逺<hi>于萬反</hi>
父母兄弟<hi>待禮反</hi>問我諸姑遂及伯姊<hi>川奬禮反</hi>
　賦也泲地名飲餞者古之行者必有祖道之祭祭畢<lb/>
　處者送之飲於其側而後行也<hi>輯録禮記曽子問曰道而出陳氏曰祖祭</hi>
　<hi>道神而後出行也孔氏曰此無言出宿者見飲餞為出宿而設也</hi>禰亦地名皆自衛<lb/>
<pb n="35b"/>
　來時所經之處也諸姑伯姊即所謂諸姬也○言始<lb/>
　嫁來時則固已逺其父母兄弟矣<hi>此篇之㫖在逺父母兄弟二句竹竿</hi>
　<hi>亦然</hi>况今父母既終而復可歸哉是以問於諸姑伯姊<lb/>
　而謀其可否云耳鄭氏曰國君夫人父母在則歸寜<lb/>
　没則使大夫寜於兄弟<lb/>
○出宿于干<hi>叶居焉反</hi>飲餞于言載脂載牽<hi>胡瞎反叶/下介反</hi>還<hi>音旋</hi>
車言邁遄<hi>市専反</hi>臻于衛<hi>此字本與邁害叶今讀誤</hi>不瑕有害<lb/>
　賦也千言地名適衛所經之地也脂以脂膏塗其牽<lb/>
<pb n="36a"/>
　使滑澤也舝車軸也不駕則脱之設之而後行也<hi>輯録</hi>
　<hi>舝與轄同車軸頭鐵也</hi>還回旋也旋其嫁來之車也遄疾臻至<lb/>
　也瑕何古音相近通用○言如是則其至衛疾矣然<lb/>
　豈不害於義理乎疑之而不敢遂之辭也<hi>此章出宿飲餞與上</hi>
　<hi>章不同上章是嫁來之時如此此章是旋反於衛則如此</hi>
○我思肥泉兹之永歎<hi>叶它㳙反</hi>思須與漕<hi>叶沮侯反</hi>我心悠悠<lb/>
駕言出逰以寫我憂<lb/>
　賦也肥泉水名<hi>輯録爾雅歸異出同肥注引毛𫝊曰所出同所歸異也集𫝊不取只云水</hi>
<pb n="36b"/>
　<hi>名</hi>須漕衛邑也悠悠思之長也寫除也<hi>輯録嚴氏曰寫者傾而除</hi>
　<hi>之</hi>○既不敢歸然其思衛地不能忘也安得出游於<lb/>
　彼而寫其憂哉<hi>輯録問此只是因思歸不得故欲出逰于國以寫其憂否朱子曰夫人之</hi>
　<hi>逰亦不可輕出只是思逰於彼地耳輔氏曰思歸寜者思之正也謀及姪姊謀之正也恐害義理而卒於</hi>
　<hi>不歸事之正也始終一出於正雖賢士且難之况婦人乎</hi>
　　　泉水四章章六句<hi>一章思歸而欲與决其疑二章三章致問而得與决其疑</hi>
　　　　<hi>四章則疑已决而不忘也</hi>
　　　　楊氏曰衛女思歸發乎情也其卒也不歸止<lb/>
<pb n="37a"/>
　　　　乎禮義也聖人著之於經以示後世使知適<lb/>
　　　　異國者父母終無歸寜之義則能自克者知<lb/>
　　　　所處矣<hi>輯録朱子曰觀楊氏之説則知聖人以詩為教之意深矣</hi>
出自北門<hi>叶眉貧反</hi>憂心殷殷終窶<hi>其矩/反</hi>且貧莫知我艱<hi>叶居銀反</hi>已焉哉<hi>叶將共反下同</hi>天實為之謂之何哉<lb/>
　比也北門背陽向隂<hi>陽明隂暗北門所以喻昏亂之朝也</hi>殷殷憂也窶<lb/>
　者貧而無以為禮也<hi>有大夫士之位斯冇大夫士之禮禄不稱位則無以為禮矣輯</hi>
　<hi>録李氏曰衛臣終窶且貧不見知於君也非専較廪禄之厚薄也</hi>○衛之賢者處亂<lb/>
<pb n="37b"/>
　世事暗君不得其志故因出北門而賦以自比<hi>輯録問只</hi>
　<hi>作賦説如何朱子曰當作賦而比當時必欲出北門而後作此詩亦有比意思</hi>又歎其貧窶<lb/>
　人莫知之而歸之於天也<hi>輯録輔氏曰終者已焉之辭盖自以為無復冇望也</hi>
　<hi>故歎之曰已焉哉天實為之謂之何哉此盖知其無可柰何而歸之於天也是亦所謂發乎情止乎禮義</hi>
　<hi>者也</hi>
○王事適我政事一埤<hi>避支反</hi>益我我入自外室人交徧<lb/>
讁<hi>知革反叶竹棘反</hi>我已焉哉天實為之謂之何哉<lb/>
　賦也王事王命使為之事也適之也<hi>輯録適之皆至也</hi>政事<lb/>
<pb n="38a"/>
　其國之政事也<hi>天子所命則王事也</hi>一猶皆也埤厚室家讁責<lb/>
　也○王事既適我矣政事又一切以埤益我其勞如<lb/>
　此而窶貧又甚室人至無以自安而交徧讁我則其<lb/>
　困於内外極矣<hi>輯録范氏曰關雎之化行則婦人能閔其君子至於衰世則室家日見而</hi>
　<hi>有不知其心者○增釋許氏曰外不見知於君而不得行其志内為窶貧之故而有室人之讁困於内外</hi>
　<hi>極矣乃一歸之於天非知命樂義之君子能如是乎</hi>
○王事敦<hi>叶都回反</hi>我政事一埤遺<hi>唯季反叶夷回反</hi>我我入自外<lb/>
室人交徧摧<hi>徂回反</hi>我已焉哉天實為之謂之何哉<lb/>
<pb n="38b"/>
　賦也敦猶投擲也遺加摧沮也<lb/>
　　　北門三章章七句<hi>前一章歎其貧窶而安於命後二章嘆其貧窶勞苦而安</hi>
　　　　<hi>於命</hi>
　　　　楊氏曰忠信重禄所以勸士也衛之忠臣至<lb/>
　　　　於窶貧而莫知其艱則無勸士之道矣仕之<lb/>
　　　　所以不得志也先王視臣如手足豈有以事<lb/>
　　　　投遺之而不知其艱哉然不擇事而安之無<lb/>
　　　　懟憾之辭<hi>輯録莊子人間世云夫事其君者不擇事而安之忠之盛也</hi>知<lb/>
<pb n="39a"/>
　　　　其無可柰何而歸之於天所以為忠臣也<hi>輯録</hi>
　　　　<hi>輔氏曰楊氏之説其論君臣之道備矣而衛之忠臣則處其變而不失其道者可以為萬</hi>
　　　　<hi>世臣子之法也</hi>
北風其凉雨<hi>于付反</hi>雪其雱<hi>普康/反</hi>惠而好<hi>呼報反下同</hi>我攜手<lb/>
同行<hi>叶户郎反</hi>其虚其邪<hi>音徐/下同</hi>既亟只<hi>音紙/下同</hi>且<hi>子餘反下同</hi>
　比也北風寒凉之風也凉寒氣也雱雪盛貌惠愛行<lb/>
　去也虚寛貌邪一作徐緩也亟急也只且語助辭○<lb/>
　言北風雨雪以比國家危亂將至而氣象愁慘也故<lb/>
<pb n="39b"/>
　欲與其相好之人去而避之且曰是尚可以寛徐乎<lb/>
　彼其禍亂之廹已甚而去不可不速矣<lb/>
○北風其喈<hi>音皆叶居奚反</hi>雨雪其霏<hi>芳非反</hi>惠而好我攜手同<lb/>
歸其虚其邪既亟只且<lb/>
　比也喈疾聲也霏雨雪分散之狀<hi>輯録謝氏曰北風怒而有聲不止於</hi>
　<hi>凉矣雨雪霏霏而宻不止於雱矣喻禍害愈急也</hi>歸者去而不反之辭也<lb/>
○莫赤匪狐莫黒匪烏惠而好我攜手同車其虚其邪<lb/>
既亟只且<lb/>
<pb n="40a"/>
　比也狐獸名似犬黄赤色烏鵶黒色皆不祥之物人<lb/>
　所惡見者也所見無非此物<hi>輯録無非訓莫匪字</hi>則國將危亂<lb/>
　可知<hi>不良之人不善之政不美之俗皆不祥而可惡者也増釋此章則見國將危亂而氣象愁慘猶</hi>
　<hi>若惡見其不祥之物也</hi>同行同歸猶賤者也同車則貴者亦去<lb/>
　矣<hi>勢已漸而廹輯録謝氏曰謂一節急一節風人之法度也</hi>
　　　北風三章章六句<hi>同行則去危同歸則就安同車則二者之意兼之矣  北</hi>
　　　　<hi>門之處困忠臣也北風之去亂智者也又北風與魏風十畆之間相似然彼則其意舒其</hi>
　　　　<hi>辭緩猶之可也此則危廹已甚明夷之飛將垂其翼矣</hi>
<pb n="40b"/>
靜女其姝<hi>赤朱反</hi>俟我於城隅愛而不見搔<hi>蘇刀/反</hi>首踟<hi>直知反</hi>蹰<hi>直誅反</hi>
　賦也靜者閒雅之意姝美色也<hi>輯録此淫奔者自相稱美之詞非真閒雅</hi>
　<hi>也</hi>城隅幽僻之處不見者期而不至也踟蹰猶躑躅<lb/>
　也<hi>輯録踟蹰行不進貌躑躅跳貌</hi>此淫奔期㑹之詩也<lb/>
○靜女其孌貽我彤<hi>徒冬反</hi>管<hi>叶古/兖反</hi>彤管有煒<hi>于鬼/反</hi>説<hi>音悦</hi>
懌<hi>音亦</hi>女羙<lb/>
　賦也孌好貌於是則見之矣彤管未詳何物盖相贈<lb/>
<pb n="41a"/>
　以結殷勤之意耳<hi>輯録殷勤委曲貌</hi>煒赤貌言既得此物而<lb/>
　又恱懌此女之羙也<lb/>
○自牧歸荑<hi>徒兮徒計二反</hi>洵羙且異<hi>夷曵/二音</hi>匪女<hi>音汝</hi>之為羙羙<lb/>
人之貽<hi>與異同</hi>
　賦也牧外野也<hi>輯録郊外謂之牧牧外謂之野</hi>歸亦貽也荑茅之始<lb/>
　生者洵信也女指荑而言也○言静女又贈我以荑<lb/>
　而其荑亦羙且異然非此荑之為羙特以羙人之所<lb/>
　贈故其物亦羙耳<hi>輯録許氏曰首言城隅末言自牧盖不特逐於城隅抑且相逐於野</hi>
<pb n="41b"/>
　　　靜女三章章四句<hi>一章未見之時二章胥㑹之時三章既㑹而歸之時</hi>
新臺有泚<hi>此禮反</hi>河水瀰瀰<hi>莫邇/反</hi>燕婉之求籧<hi>音/渠</hi>篨<hi>音除</hi>不<lb/>
鮮<hi>斯淺反叶想止反</hi>
　賦也泚鮮明也瀰瀰盛也燕安婉順也籧篨不能俯<lb/>
　疾之醜者也盖籧篨本竹席之名人或編以為囷其<lb/>
　狀如人之擁腫而不能俯者故又因以名此疾也鮮<lb/>
　少也<hi>籧篨不鮮猶曰擁腫之病也</hi>○舊説以為衛宣公為其子伋<lb/>
　娶於齊而聞其羙欲自娶之乃作新臺於河上而要<lb/>
<pb n="42a"/>
　<hi>音腰</hi>之<hi>輯録孔疏云此時伋妻盖自齊始來未至於衛公於河上作臺以待其至李氏曰新臺臨河今</hi>
　<hi>澶州遺址尚存</hi>國人惡之而作此詩以刺之言齊女本求與<lb/>
　伋為燕婉之好而反得宣公醜惡之人也<lb/>
○新臺有洒<hi>七罪反叶先典反</hi>河水浼浼<hi>每罪反叶羙辨反</hi>燕婉之求<lb/>
籧篨不殄<lb/>
　賦也洒髙峻也<hi>輯録臺在河上曰泚曰洒皆從水義泚謂水中臺影鮮明之貌洒謂水光</hi>
　<hi>之中見其臺之髙峻也</hi>浼浼平也殄絶也言其病不已也<lb/>
○魚網之設鴻則離之燕婉之求得此戚施<lb/>
<pb n="42b"/>
　興也鴻鴈之大者離麗也戚施不能仰亦醜疾也<hi>輯録</hi>
　<hi>謝氏曰籧篨戚施之疾宣公非有此疾國人惡其無禮義亂人倫故以醜惡之疾比之既無人道亦非人</hi>
　<hi>形也</hi>○言設魚網而反得鴻以興永燕婉而反得醜疾<lb/>
　之人所得非所求也<hi>麗平聲歴也○此以所得非所求為興</hi>
　　　新臺三章章四句<hi>不鮮已甚不已尤甚既不能俯又不能仰則尤為甚</hi>
　　　　凡宣姜事首末見春秋傳然於詩則皆未有<lb/>
　　　　考也諸篇放此<hi>衛風美者多淫詩少本不當與鄭比也然新臺墻茨之惡</hi>
　　　　<hi>又國風中無所有故論淫詩必以鄭衛並稱盖鄭舉其全衛舉其重輯録諸篇曰諸者墻</hi>
<pb n="43a"/>
　　　　<hi>有茨君子偕老鶉之奔奔是也</hi>
二子乘舟汎汎<hi>芳劔反</hi>其景<hi>叶舉/兩反</hi>願言思子中心養養<hi>以兩反</hi>
　賦也二子謂伋夀也乘舟渡河如齊也景古影字養<lb/>
　養猶漾漾憂不知所定之貌○舊説以為宣公納伋<lb/>
　之妻是為宣姜生夀及朔朔與宣姜愬伋於公公令<lb/>
　伋之齊使賊先待於隘而殺之夀知之以告伋伋曰<lb/>
　君命也不可以逃夀竊其節而先往<hi>輯録左傳曰及行飲以酒夀子</hi>
<pb n="43b"/>
　<hi>載其旌以先</hi>賊殺之伋至曰君命殺我夀有何罪賊又殺<lb/>
　之國人傷之而作是詩也<hi>増釋鄱陽張氏曰此章言伋夀二子乘舟渉河以適</hi>
　<hi>齊其影汎汎然何所歸乎為其將見殺顧其影而憐之也我念而思之中心養養然憂不知所定也</hi>
○二子乘舟汎汎其逝<hi>此字本與害叶今讀誤</hi>願言思子不瑕有<lb/>
害<lb/>
　賦也逝往也不瑕疑辭義見泉水此則見其不歸而<lb/>
　疑之也<hi>増釋鄱陽張氏曰此章言二子汎汎然從此逝矣痛其往而不返也詩人深求其心之無</hi>
　<hi>它而恕之曰不為何過而有害也</hi>
<pb n="44a"/>
　　　二子乘舟二章章四句<hi>一章憂其被害二章疑其被害</hi>
　　　　太史公曰余讀世家言至於宣公之子以婦<lb/>
　　　　見誅弟夀爭死以相讓此與普太子申生不<lb/>
　　　　敢明驪姬之過同俱惡傷父之志然卒死亡<lb/>
　　　　何其悲也或父子相殺兄弟相戮亦獨何哉<lb/>
　　　　<hi>小杖則受大杖則逃走伋夀之死未盡善也然伋寜被殺而不忍違其父夀寜代死而不</hi>
　　　　<hi>忍死其兄則其志有可哀者聖人於此亦閔其不幸而不忍刪去之集傳引此以見孔子</hi>
　　　　<hi>録之之故也輯録輔氏曰二子處此亦不得為是而夫子取此詩者所以著宣公志行之</hi>
<pb n="44b"/>
　　　　<hi>惡而其禍至於如是之酷以為萬世戒爾故先生嘗謂太史公欠此意然其言有抑楊可</hi>
　　　　<hi>以感𤼵人故取之非便以二子所處為是也觧頥曰宣公納子之妻以為妻則夫婦之倫</hi>
　　　　<hi>滅矣因宣姜而殺二子則父子之倫滅矣夫而不夫父而不父則君之道以之不立而君</hi>
　　　　<hi>臣之倫亦廢矣春秋以來三綱廢九法斁未釋有甚於此時者以其卒胥為夷也宜哉○増</hi>
　　　　<hi>鄱陽張氏曰詩緝衛自宣公殺伋夀以朔為世子代立是為惠公左右公子怨朔之䜛殺</hi>
　　　　<hi>伋乃作亂立黔牟惠公奔齊其後諸侯納惠公黔牟奔周惠公怨周之容黔牟與燕伐周</hi>
　　　　<hi>立子頽為王惠王奔温及惠公卒子懿公立百姓大臣猶以殺伋之故皆不服狄乘其釁</hi>
　　　　<hi>殺懿公而滅衛嗚呼衛之亂極矣父子兄弟君臣之間相戕相賊不唯流毒子孫啟侮夷</hi>
<pb n="45a"/>
　　　　<hi>狄以之殺身亡國其餘殃所漸且稔王空之禍盖綱常道盡天地㡬於傾陷矣推原亂根</hi>
　　　　<hi>始於夫婦之不正衽席之禍一至此邪以是知詩首關雎聖人之意深逺矣哉</hi>
　　　　邶十九篇七十二章三百六十三句<hi>輯録通釋曰衛</hi>
　　　　　<hi>三十九篇而弼風才十有九然觀緑衣則妾僣嫡矣燕燕則臣弑君矣谷風則夫婦</hi>
　　　　　<hi>之道乖新臺則男女之倫滅二子乘舟則父子之恩絶旄丘則無恤隣之義簡兮則</hi>
　　　　　<hi>無尊賢之心北門則失勸士之道亂常敗政莫甚於此所以居變風之首歟於呼渡</hi>
　　　　　<hi>河野處已兆矣不待讀定之方中而后知也</hi>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經疏義㑹通卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經䟽義會通巻十八</head>
    <p>
<pb n="1a"/>
欽定四庫全書<lb/>
　詩經䟽義會通巻十八　　元　朱公遷　撰<lb/>
　　　蕩之什三之三<lb/>
蕩蕩上帝下民之辟<hi>必亦反</hi>疾威上帝其命多辟<hi>匹亦反</hi>天<lb/>
生烝民其命匪諶<hi>市林反或叶市隆反</hi>靡不有初鮮克有終<hi>叶諸深反或如字</hi>
　賦也蕩蕩廣大貌辟君也疾威猶暴虐也多辟多邪<lb/>
　辟也烝衆諶信也○言此蕩蕩之上帝乃下民之君<lb/>
<pb n="1b"/>
　也<hi>此據理而正言蕩蕩二字夲稱美之詞也</hi>令此暴虐之上帝其命乃多<lb/>
　邪僻者何哉<hi>此方怪之而為怨之之詞</hi>蓋天生衆民其命有不可<lb/>
　信者蓋其降命之初無有不善而人少能以善道自<lb/>
　終是以致此大亂使天命亦罔克終如疾威而多僻<lb/>
　也<hi>此又探其亂亡之故</hi>蓋始為怨天之辭而卒自解之如此<hi>解之</hi>
　<hi>者𤼵明其理而正言之也</hi>劉康公曰<hi>輯録熊剛大曰劉采邑名康謚也康公定王同母弟所謂</hi>
　<hi>王季子也</hi>民受天地之中以生所謂命也<hi>輯録程子曰氏受天地之中以</hi>
　<hi>生天命之謂性也朱子曰此大夲之中也只是恰好處</hi>能者飬之以福不能者<lb/>
<pb n="2a"/>
　敗以取禍此之謂也<hi>飬之以福則命自我立而福自我致矣豈亂亡之足慮哉輯録</hi>
　<hi>吕氏曰福本自有故曰飬禍自外來故曰取王氏曰受天地之中一也則靡不有初敗以取禍者衆則鮮</hi>
　<hi>克有終鮮克有終則命靡諶矣又曰此章前四句有怨天之辭後四句乃解前四句謂天之降命本無不</hi>
　<hi>善惟人不以善道自終故天命亦不克終如疾威而多邪辟也○増釋許氏曰此章言人之多辟非天命</hi>
　<hi>之本然人自失其初爾以起後章之意</hi>
○文王曰咨咨女<hi>音汝</hi>殷商曽是彊禦曽是掊<hi>蒲侯反</hi>克曽<lb/>
是在位曽是在服<hi>叶蒲北反</hi>天降慆<hi>他刀反</hi>徳女興是力<lb/>
　賦也此設為文王之言也咨嗟也殷商紂也<hi>輯録曹氏曰自</hi>
<pb n="2b"/>
　<hi>契始封商地在上洛湯受命亳殷地在蒙今曰殷商并舉之也</hi>強禦暴虐之臣也掊<lb/>
　克聚斂之臣也服事也慆慢<hi>凶徳之小人也</hi>興起也力如力<lb/>
　行之力○詩人知厲王之將亡故為此詩託於文王<lb/>
　所以嗟嘆殷紂者言此暴虐聚斂之臣在位用事乃<lb/>
　天降慆慢之徳而害民然非其自為之也乃汝興起<lb/>
　此人而力為之耳<hi>天之生人不齊有善必有惡進退用舍則係人君之賢否耳是天不</hi>
　<hi>可責而用小人者深可責也○増釋許氏曰此章言用暴虐聚斂之臣天降慆徳指三四句女興是力指</hi>
　<hi>五六句</hi>
<pb n="3a"/>
○文王曰咨咨女殷商而秉義類彊禦多懟<hi>直類反</hi>流言<lb/>
以對冦攘式内侯作<hi>則慮反</hi>侯祝<hi>周敕反</hi>靡届靡究<lb/>
　賦也而亦女也義善懟怨也流言浮浪不根之言也<lb/>
　侯維也作讀為詛詛祝怨謗也○言汝當用善類而<lb/>
　反任此暴虐多怨之人<hi>上章言強禦掊克此又專以強禦言蓋暴虐者必聚斂言</hi>
　<hi>強禦則掊克在其中矣</hi>使用流言以應對則是為冦盗攘竊而<lb/>
　反居内矣是以致怨謗之無極也<hi>暴虐之人取怨多矣而又詭言無怨</hi>
　<hi>以欺其上殘賊如此是以來怨謗之甚也○増釋許氏曰此章而秉義類謂女以為善類而秉之者乃下</hi>
<pb n="3b"/>
　<hi>文強禦之類蓋心徳不明以不義為義也流言者便佞辨捷如水之流也末二句任用非人致民之怨謗</hi>
　<hi>無所不至此與上章皆用人之失也</hi>
○文王曰咨咨女殷商女炰<hi>白交反</hi>烋<hi>火交/反</hi>于中國<hi>叶于逼反</hi>
斂怨以為徳不明爾徳時無背<hi>布内反</hi>無側爾徳不明以<lb/>
無陪<hi>蒲回反</hi>無卿<lb/>
　賦也炰烋氣健貌<hi>暴虐之意也輯録謝氏曰以傲狠作氣勢以暴虐作威聲如虎狼炰</hi>
　<hi>烋之狀</hi>斂怨以為徳多為可怨之事而反自以為徳也<lb/>
　<hi>昏亂之君是非顛倒故其所為如此</hi>背後側傍陪貳也<hi>輯録謂副貳王者則三公也</hi>
<pb n="4a"/>
　言前後左右公卿之臣皆不稱其官如無人也<hi>君有明徳</hi>
　<hi>則能知人而官盛任使矣徳既昏昧則舉枉錯直國之空虚無怪也○増釋許氏曰此章言尚氣陵物不</hi>
　<hi>知脩徳而惡人以類而聚下章沈湎於酒此兩章皆修己之失也</hi>
○文王曰咨咨女殷商天不湎<hi>面善反</hi>爾以酒不義從式<lb/>
<hi>叶式吏反</hi>既愆爾止靡明靡晦<hi>叶呼/洧反</hi>式號式呼<hi>火故反</hi>俾晝作<lb/>
夜<hi>叶羊茹反</hi>
　賦也湎飲酒變色也式用也言天不使爾沈湎於酒<lb/>
　而惟不義是從而用也<hi>不義與上章義類相反即小人也湎於酒則昏於徳不知</hi>
<pb n="4b"/>
　<hi>其為惡類而任之矣</hi>止容止也<hi>輯録嚴氏曰爾之容止既自取愆過又無明無晦而飲酒不息</hi>
　<hi>呌號讙呼使晝作夜荒亂甚矣</hi>
○文王曰咨咨女殷商如蜩如螗<hi>音唐</hi>如沸如羮<hi>叶盧當反</hi>小<lb/>
大近喪<hi>息浪反叶平聲</hi>人尚乎由行<hi>叶户/郎反</hi>内奰<hi>皮器反</hi>于中國覃<lb/>
及鬼方<lb/>
　賦也蜩<hi>音條</hi>螗皆蟬也如蟬鳴如沸羮皆亂意也小者<lb/>
　大者㡬於喪亡矣<hi>小大指政事言即所謂蜩螗沸羮者</hi>尚且由此而行<lb/>
　不知變也<hi>此人字斥厲王與其用事之臣也</hi>奰怒覃延也鬼方逺夷<lb/>
<pb n="5a"/>
　之國也<hi>輯録胡庭芳曰夏曰獯鬻商曰鬼方周曰獫狁漢曰匃奴魏曰突厥見唐髙祖紀其實一</hi>
　<hi>國而異其名也</hi>言自近及逺無不怨怒也<hi>増釋許氏曰此章言政事亂下章言</hi>
　<hi>棄舊典此兩章皆為政之失也</hi>
○文王曰咨咨女殷商匪上帝不時<hi>叶上止反</hi>殷不用舊<hi>叶巨已反</hi>雖無老成人尚有典刑曽是莫聴<hi>湯經反</hi>大命以傾<lb/>
　賦也老成人舊臣也典刑舊法也<hi>以先王之良法言曰舊政以萬世之</hi>
　<hi>常法言曰典刑循守典刑即是用舊而上章之亂政不行矣輯録謝氏曰三代而上國有大政有大議有</hi>
　<hi>大疑皆决於老成人之言曰圗任舊臣人共政殷先王所以立國也曰人惟求舊曰無侮老成人盤庚所</hi>
<pb n="5b"/>
　<hi>以興也曰汝惟商老成人宅心知訓周公所以誨康叔也黎老播棄格人罔敢知吉紂所以亡也在位罔</hi>
　<hi>有耆舊俊在厥服平王所以東遷也</hi>○言非上帝為此不善之時但以<lb/>
　殷不用舊致此禍爾雖無老成人與圖先王舊政然<lb/>
　典刑尚在可以循守乃無聽用之者是以天命傾覆<lb/>
　而不可救也<hi>匪上帝不時則非天命不可信也傾大命者有其故矣</hi>
○文王曰咨咨女殷商人亦有言顛沛之掲<hi>紀竭去例二反</hi>枝<lb/>
葉未有害<hi>詐曷暇憇二反</hi>本實先撥<hi>蒲末反叶方吠筆烈二反</hi>殷鍳不逺在<lb/>
夏后之世<hi>叶始制私列二反</hi>
<pb n="6a"/>
　賦也顛沛<hi>音貝</hi>仆㧞<hi>皮八本/末二反</hi>也掲本根蹶<hi>音厥</hi>起之貌撥<lb/>
　猶絶也鍳視也夏后桀也<hi>増釋許氏曰孟子註夏禹之世號夏后氏后君也禹</hi>
　<hi>受禪於君故夏稱后</hi>○言大木掲然將蹶枝葉未有折傷而其<lb/>
　根本之實已先絶然後此木乃相隨而顛㧞爾<hi>根夲之實</hi>
　<hi>指國家天命言</hi>蘇氏曰商周之衰典刑未廢諸侯未畔四夷<lb/>
　未起而其君先為不義以自絶於天莫可救止正猶<lb/>
　此爾<hi>此亦以天為根本之實也</hi>殷鍳在夏蓋為文王嘆紂之辭然<lb/>
　周鍳之在殷亦可知矣<hi>輯録歐陽氏曰非獨周之監殷殷之監夏后之興者當又</hi>
<pb n="6b"/>
　<hi>鍳厲王也○増釋此章言君自絶於天則必亡之非以終首章之意○此詩賦體而未嘗一及當時之事</hi>
　<hi>皆以殷紂言之謂之比亦可也</hi>
　　　蕩八章章八句<hi>首章言其戕敗天命以致亂緫言之也二章三章以任小人斂</hi>
　　　　<hi>民怨為戕敗天命之故四章以自昏其徳為任用小人之故五章又以沈酗酒為徳自昏</hi>
　　　　<hi>之故則以漸推夲而言之也六章言亂政斂怨之極則申二章三章之意七章言廢棄舊</hi>
　　　　<hi>章不遵常法以傾大命則承六章之意而又結首章之意八章言其自戕自伐則又承七</hi>
　　　　<hi>章之意而重結首章之意也</hi>
抑抑威儀維徳之隅人亦有言靡哲不愚庶人之愚亦<lb/>
<pb n="7a"/>
職維疾<hi>叶集二反</hi>哲人之愚亦維斯戾<lb/>
　賦也抑抑宻也隅㢘角也<hi>孔氏曰隅者角也㢘者稜也角必有稜故曰亷隅</hi>
　鄭氏曰人宻審於威儀者是其徳必嚴正也故古之<lb/>
　賢者道行心平可外占而知内<hi>道行於身如色温貌恭之類心平者言其</hi>
　<hi>用心均平無處不然凡形於身者皆致意也</hi>如宫室之制内有繩直則外<lb/>
　有㢘隅也<hi>輯録王氏曰徳譬則宫城也儀譬則隅也覩其隅則宫城之中可知矣彭氏曰惟徳</hi>
　<hi>之隅蓋有諸中必形於外也制於外所以飬其中也觀曽子所言正顔色動容貌孟子所言見於面盎於</hi>
　<hi>背是也</hi>哲知庶衆職主戾反也○衛武公作此詩使人<lb/>
<pb n="7b"/>
　日誦於其側以自警<hi>輯録嚴氏曰詩皆自警之言脩身治國平天下之道與中庸大</hi>
　<hi>學相表裏</hi>言抑抑威儀乃徳之隅則有哲人之徳者固必<lb/>
　有哲人之威儀矣而今之所謂哲者未嘗有其威儀<lb/>
　則是無哲而不愚矣夫衆人之愚蓋有禀賦之偏宜<lb/>
　有是疾<hi>古者民有三疾與此義同</hi>不足為怪哲人而愚則反戾其<lb/>
　常矣<lb/>
○無競維人四方其訓之有覺徳行<hi>下孟反</hi>四國順之訏<lb/>
<hi>况于反</hi>謨定命逺猶辰告<hi>叶古得反</hi>敬慎威儀維民之則<lb/>
<pb n="8a"/>
　賦也競強也覺直大也<hi>覺者明顯之義不回邪狹小則明且顯也</hi>訏大謨<lb/>
　謀也大謀謂不為一身之謀而有天下之慮也定審<lb/>
　定不改易也命號令也猶圖也逺圖謂不為一時之<lb/>
　計而為長乆之規也辰時告戒也辰告謂以時播告<lb/>
　也<hi>訏謨定命逺猶辰告治人之事也敬慎威儀治已之事也皆所以盡君人之道也</hi>則法也<lb/>
　○言天地之性人為貴<hi>輯録性生也董仲舒曰性者生之質也</hi>故能盡<lb/>
　人道則四方皆以為訓有覺徳行則四方皆順從之<lb/>
　<hi>此盛徳自然之效君道之標格也</hi>故必大其謀定其命逺圖時告敬<lb/>
<pb n="8b"/>
　其威儀然後可以為天下法也<hi>此五事乃君道之當然必如此然後可為</hi>
　<hi>民法也於此勉之則盡人道覺徳行可至而順之訓之亦將不期而然矣輯録解頥曰人君必大其謀而</hi>
　<hi>後可以定其命必逺其圖而後可以時其告謨之訏猶之逺此自綱領上說所以立一代之規模者也命</hi>
　<hi>之定告之辰此自號令上說所以為一時之政事者也此戒其加於人者不可不審諸已也敬慎者戒懼</hi>
　<hi>之存乎中威儀者輝光之著乎外威而能敬儀而能慎則容止必可觀進退必可度而斯民無不畏而愛</hi>
　<hi>之則而象之此勉其脩於己者必有以示於人也</hi>
○其在于今<hi>叶音經</hi>興迷亂于政<hi>叶音/征</hi>顛覆厥徳荒湛<hi>都南反下同</hi>于酒<hi>叶子/小反</hi>女<hi>音/女</hi>雖湛樂<hi>音/洛</hi>從弗念厥紹<hi>市沼反</hi>罔敷<lb/>
<pb n="9a"/>
求先王克共<hi>九勇反</hi>明刑<hi>叶胡光反</hi>
　賦也今武公自言己今日之所為也興尚也<hi>尚者尊尚之意</hi>
　<hi>言其所行以此為先也</hi>女武公使人誦詩而命已之詞也後凡<lb/>
　言女言爾言小子者放此湛樂從言惟湛樂之是從<lb/>
　也紹謂所承之緒也<hi>前人功績謂之緒</hi>敷求先王廣求先王<lb/>
　所行之道也<hi>増釋呉師道曰敷求先王其亦習聞武王告康叔之語乎</hi>共執刑法<lb/>
　也<hi>迷亂于政承謨命猶告言顚覆厥徳承敬慎威儀言凡所以亂政敗徳者以荒湛于酒故也湛樂雖</hi>
　<hi>可從也得不思念所承之緒之重乎今乃不法先王不守明法則湛樂之甚而厥緒危矣反承反說而為</hi>
<pb n="9b"/>
　<hi>切責之詞也</hi>
○肆皇天弗尚<hi>叶平聲</hi>如彼流泉無淪胥以亡夙興夜寐<lb/>
洒掃廷内維民之章脩爾車馬弓矢戎兵<hi>叶晡亡反</hi>用戒戎<lb/>
作用逷<hi>他歴反</hi>蠻方<lb/>
　賦也弗尚厭棄之也<hi>尚則尊崇之矣弗尚則厭而棄之矣</hi>淪陷胥相章<lb/>
　表戒備戎兵作起逷逺也○言天所不尚則無乃淪<lb/>
　陷相與而亡如泉流之易乎是以内自庭除之近外<lb/>
　及蠻方之逺細而寢興洒埽之常大而車馬戎兵之<lb/>
<pb n="10a"/>
　變慮無不周備無不飭也上章所謂訏謨定命逺猶<lb/>
　辰告者於此見矣<hi>湛樂如彼則必為天所厭棄矣所以無内外無逺近無細大無常變</hi>
　<hi>皆當備飭不可一事之不至也此又先致儆懼之詞後致教告之詞以申訏謨定命逺猶辰告兩句之意</hi>
　<hi>輯録解頥曰夙興夜寐脩身之事也洒埽庭内齊家之事也身者民之主家者國之則身脩而家齊是豈</hi>
　<hi>不足以為民之章乎車馬所以安身也固不可以不脩弓天戎兵所以防患也尤不可以不戒在我者既</hi>
　<hi>不至於妄動則在彼者亦不敢以輕侮此又治國之要也詳於内而不遺乎外謹於大而不忽乎細地有</hi>
　<hi>逺近之不同而慮之無不周事有常變之不同而備之無不飭此所以為訏謀定命逺猶辰告之實也歟</hi>
○質爾人民謹爾侯度用戒不虞<hi>叶元具反</hi>慎爾出話敬爾<lb/>
<pb n="10b"/>
威儀<hi>叶牛何反</hi>無不柔嘉<hi>叶居/何反</hi>白圭之玷<hi>丁簟反</hi>尚可磨也斯<lb/>
言之玷不可為<hi>叶吾禾反</hi>也<lb/>
　賦也質成也定也<hi>曰成曰定皆安静之意也</hi>侯度諸侯所守之法<lb/>
　度也虞慮話言柔安嘉善玷缺也○言既治民守法<lb/>
　防意外之患矣<hi>輯録蘇氏曰苟失其民心慢其侯度則將有不虞之禍起</hi>又當謹<lb/>
　其言語蓋玉之玷缺尚可磨鑢<hi>良豫反</hi>使平言語一失<lb/>
　莫能救之其戒深切矣<hi>質人民謹侯度戒不虞即上章之無所不備也治人之事</hi>
　<hi>則備矣而治已之事尤不可慢故以慎爾出話為敬威儀之本此又專為教告之詞以申訏謨定命以下</hi>
<pb n="11a"/>
　<hi>四句之意也</hi>故南容一日三<hi>去聲</hi>復此章而孔子以其兄之<lb/>
　子妻<hi>去聲</hi>之<hi>此又推之以為學者之法輯録黄勉齋曰三復謂每誦至此再三反覆以識之非謂</hi>
　<hi>一次三復亦非謂只一日三次誦之也</hi>
○無易<hi>以䜴反</hi>由言無曰苟矣<hi>此二句/不用韻</hi>莫捫<hi>音門</hi>朕舌言不<lb/>
可逝<hi>叶音折與舌叶</hi>矣無言不讎<hi>叶市/又反</hi>無徳不報<hi>叶蒲救反</hi>惠于朋<lb/>
友<hi>叶羽已反</hi>庶民小子<hi>叶奬里反</hi>子孫繩繩萬民靡不承<lb/>
　賦也易輕捫持逝去讎答承奉也○言不可輕易其<lb/>
　言蓋無人為我執持其舌者故言語由己易致差失<lb/>
<pb n="11b"/>
　常當執持不可放去也<hi>不可易不可苟不可放丁寜之詞不一者謹言之功夫固</hi>
　<hi>當嚴為之防也</hi>且天下之理無有言而不讎無有徳而不報<lb/>
　者若爾能惠于朋友庶民小子則子孫繩繩而萬民<lb/>
　靡不承矣皆謹言之效也<hi>朋友羣臣也小子凡後生子弟皆是也國君言語國</hi>
　<hi>中之人禍福繫焉能謹其言則人皆蒙其徳惠矣是以天命佑之而子孫繩繩人心歸之而萬民靡不承</hi>
　<hi>也謹言之效其大如此○自此以下專申敬慎威儀一句之意而此章正接慎爾出話言</hi>
○視爾友君子輯<hi>音集</hi>柔爾顔<hi>叶魚/堅反</hi>不遐有愆相<hi>息亮反</hi>在<lb/>
爾室尚不愧于屋漏無曰不顯莫予云覯神之格<hi>叶剛鶴反</hi>
<pb n="12a"/>
思不可度<hi>待洛反</hi>思矧可射<hi>音亦叶代灼反</hi>思<lb/>
　賦也輯和也遐何通愆過也尚庶幾也屋漏室西北<lb/>
　隅也覯見也格至度測矧况也射斁通厭也○言視<lb/>
　爾友於君子之時和柔爾之顔色<hi>和柔者不暴慢也</hi>其戒懼<lb/>
　之意常若自省曰豈不至於有過乎蓋常人之情其<lb/>
　脩於顯者無不如此然視爾獨居於室之時亦當庶<lb/>
　幾不愧于屋漏然後可爾無曰此非明顯之處而莫<lb/>
　予見也當知鬼神之妙無物不體其至於是有不可<lb/>
<pb n="12b"/>
　得而測者不顯亦臨猶懼有失况可厭射而不敬乎<lb/>
　此言不但脩之於外又當戒謹恐懼乎其所不睹不<lb/>
　聞也<hi>地有隠顯而鬼神之妙無隐顯鬼神無徃而不在故敬無徃而可忘此章又言持敬之功當如</hi>
　<hi>此蓋恐其於顯明之地用功而幽隐之地有間則不免乎色莊也故極言之</hi>子思子曰君<lb/>
　子不動而敬不言而信<hi>用功之宻如此輯録言君子之戒謹恐懼無時不然不待</hi>
　<hi>言動而後敬信也</hi>又曰夫㣲之顯誠之不可揜如此<hi>用功不可不宻</hi>
　<hi>者以此輯録此自鬼神之體物而言也微與誠對顯與不可揜對自其妙言之曰㣲自其實言之曰誠</hi>
　此正心誠意之極功<hi>極功者言其功夫至到而無以加也輯録不遐有愆是能慎獨</hi>
<pb n="13a"/>
　<hi>而意無不誠矣不愧屋漏是能戒懼而心無不正矣</hi>而武公及之則亦聖賢之<lb/>
　徒矣<lb/>
○辟爾為徳俾臧俾嘉<hi>叶居何反</hi>淑慎爾止不愆于儀<hi>叶牛何反</hi>
不僣不賊鮮<hi>息淺反</hi>不為則投我以桃報之以李彼童而<lb/>
角實虹<hi>户公反</hi>小子<hi>叶奬里反</hi>
　賦也辟君也指武公也止容止也僣差賊害<hi>輯録解頥曰不</hi>
　<hi>僣則於事無所差不賊則於理無所害</hi>則法也無角曰童虹<hi>訌同</hi>潰亂也<lb/>
　<hi>輯録字書虹與訌同</hi>○既戒以脩徳之事而又言為徳而人法<lb/>
<pb n="13b"/>
　之猶投桃報李之必然也彼謂不必脩徳而可以服<lb/>
　人者是牛羊之童者而求其角也亦徒潰亂汝而已<lb/>
　豈可得哉<hi>既言功夫之當然又設詞以見效驗之必然又設詞以見妄說之必不然反覆言之</hi>
　<hi>以明功夫不可闕而效驗不可誣也</hi>
○荏<hi>而甚反</hi>染<hi>而漸/反</hi>柔木言緡之絲<hi>叶新夷反</hi>温温恭人維徳<lb/>
之基其維哲人告之話言順徳之行<hi>與言叶</hi>其維愚人覆<lb/>
謂我僣<hi>叶七尋反</hi>民各有心<lb/>
　興也荏染柔貌柔木柔忍<hi>音刃</hi>之木也<hi>柔木以興温恭二者皆見柔美</hi>
<pb n="14a"/>
　<hi>為可尚也</hi>緡綸也被之綸以為弓也<hi>輯録謝氏曰柔和之木可矯揉而為弓温</hi>
　<hi>恭之人可積累而成徳解頥曰基者堂宇之所由以立温恭者亦徳之所由以成也</hi>話言古之<lb/>
　善言也覆猶反也僣不信也民各有心言人心不同<lb/>
　愚智相越之逺也<hi>此章專以温恭言又以丁寜致意於敬之一字也自其維哲人以下</hi>
　<hi>至終篇皆告以不可不聴話言之意</hi>
○於<hi>音烏</hi>乎<hi>音/呼</hi>小子<hi>叶奬/里反</hi>未知臧否<hi>音鄙</hi>匪手攜之言示之<lb/>
事<hi>叶上止反</hi>匪面命之言提其耳借曰未知亦既抱子<hi>同上</hi>民<lb/>
之靡盈誰夙知而莫<hi>音慕</hi>成<lb/>
<pb n="14b"/>
　賦也非徒手攜之也而又示之以事非徒面命之也<lb/>
　而又提其耳所以喻之者詳且切矣假令言汝未有<lb/>
　知識則汝既長大而抱子宜有知矣<hi>輯録輔氏曰武公老矣而使人</hi>
　<hi>謂其小子可謂不自盈滿矣只此便見其温柔之意言示之事諭之明也言提其耳告之切也告之者既</hi>
　<hi>明且切則宜有警矣而猶不知覺何哉借曰未有知識則亦既抱子矣况耄期之年乎則是宜有警也</hi>
　人若不自盈滿能受教戒則豈有既早知而反晚成<lb/>
　者乎<hi>謙受益</hi>
○昊天孔昭<hi>叶音灼</hi>我生靡樂<hi>音/洛</hi>視爾夢夢<hi>莫公反</hi>我心慘<lb/>
<pb n="15a"/>
慘<hi>當作懆七到反叶七各反</hi>誨爾諄諄<hi>之純/反</hi>聽我藐藐<hi>美角反</hi>匪用為<lb/>
教<hi>叶入聲</hi>覆用為虐借曰未知亦聿既耄<hi>叶音莫</hi>
　賦也夢夢不明亂意也慘慘憂貌<hi>輯録輔氏曰言昊天甚明其知我生</hi>
　<hi>之靡樂也其所以靡樂者即下文所謂視爾夢夢我心慘慘也</hi>諄諄詳熟也藐藐忽<lb/>
　略貌<hi>輯録人不知自脩則以忠教為見虐者多矣</hi>耄老也八十九十曰耄<lb/>
　左史所謂年九十有五時也<lb/>
○於乎小子<hi>見上章</hi>告爾舊止聴用我謀庶無大悔<hi>叶虎委反</hi>
天方艱難曰喪<hi>息浪反</hi>厥國<hi>叶于/逼反</hi>取譬不逺昊天不忒<hi>他得<pb n="15b"/>反</hi>回遹<hi>于橘反</hi>其徳俾民大棘<lb/>
　賦也舊舊章也或曰乆也止語詞庶幸悔恨忒差遹<lb/>
　僻棘急也○言天運方此艱難將喪厥國矣我之取<lb/>
　譬夫豈逺哉觀天道禍福之不差忒則知之矣今汝<lb/>
　乃回遹其徳而使民至於困急則䘮厥國也必矣<hi>回遹</hi>
　<hi>其徳敬之反也○自十章至此教告諄切大意皆同然十章其詞婉所以誨之也十一章其詞厲所以責</hi>
　<hi>之也十二章其詞危所以懼之也愈言之而意愈深矣</hi>
　　　抑十二章三章章八句九章章十句<lb/>
<pb n="16a"/>
　　　　楚語左史倚相曰昔衛武公年數九十五矣<lb/>
　　　　<hi>東陽許文懿曰武公卒於平王之十三年則此詩乃平王時詩未可以東遷雅亡之說㫁</hi>
　　　　<hi>之也</hi>猶箴儆於國曰自卿以下至于師長<hi>上聲</hi>士<lb/>
　　　　<hi>師長大夫也士衆士也</hi>苟在朝<hi>音潮</hi>者無謂我老耄而舍<lb/>
　　　　我必恭恪於朝夕以交戒我在輿有旅賁<hi>音奔</hi>
　　　　之規<hi>旅賁衛士規諫也輯録夏官旅賁氏掌執戈盾夾車而趍車止則持輪</hi>位<lb/>
　　　　宁有官師之典<hi>中庭之左右謂之位門屏之間謂之宁師長也典常也</hi>
　　　　倚几有誦訓之諫<hi>倚憑也工師所誦以諫者書之几輯録地官誦訓主</hi>
<pb n="16b"/>
　　　　<hi>訓說四方之事</hi>居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>
                    <hi>音/薛</hi>御之箴<hi>
                        <graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御近臣也</hi>臨事有<lb/>
　　　　瞽史之道<hi>事戎祀也瞽樂師史太史道言也</hi>宴居有師工之<lb/>
　　　　誦<hi>師工皆樂官也</hi>史不失書矇不失誦以訓御之<hi>御進</hi>
　　　　<hi>也</hi>於是作懿戒以自儆及其没也謂之睿聖<lb/>
　　　　武公<hi>輯録真氏曰自卿以下無一人不使任箴規之職自在輿以下無一處不欲聞</hi>
　　　　<hi>箴規之言猶且作抑詩使人誦之不離其側如是而意不誠心不正者未之有也</hi>韋<lb/>
　　　　昭曰懿讀為抑即此篇也董氏曰侯包言<hi>輯録</hi>
　　　　<hi>隋經籍志韓詩冀要十卷侯包撰包學韓者也</hi>武公行年九十有五<lb/>
<pb n="17a"/>
　　　　猶使人日誦是詩而不離<hi>去聲</hi>於其側然則序<lb/>
　　　　說為刺厲王者誤矣<hi>首章專以威儀言二章以聖賢能事為標凖政</hi>
　　　　<hi>事威儀為實功三章又以迷亂政事顛覆威儀為戒四章則專言政事五章雖及政事而</hi>
　　　　<hi>歸重於威儀六章既言敬威儀之功又言敬威儀之效七章主於威儀而𤼵持敬之極功</hi>
　　　　<hi>八章又言威儀當敬而不可慢也如此九章以後反覆告戒專在威儀既以温温恭人正</hi>
　　　　<hi>言之又以回遹其徳反結之然則威儀政事皆所當謹而威儀為最重用功之道則持敬</hi>
　　　　<hi>為最切故篇中不愧屋漏一語乃其要之要也○増釋許氏曰武公之詩見於經者三淇</hi>
　　　　<hi>澳人頌之之辭亦以盡力於學問而成其徳也賔之初筵抑則其自作也皆有戒醉酒謹</hi>
<pb n="17b"/>
　　　　<hi>威儀慎言語之意豈武公少年之失在此乎及聞君子之言幡然悔悟而自勑故晚年自</hi>
　　　　<hi>為箴戒之辭必惓惓於此矣謂之睿聖武公是真有不可及者也</hi>
菀<hi>音欎</hi>彼桑柔<hi>與劉憂叶篇/内多放此</hi>其下侯旬捋<hi>力活反</hi>采其劉瘼<lb/>
<hi>音莫</hi>此下民不殄心憂倉<hi>初亮/反</hi>兄<hi>與怳/同</hi>填<hi>舊說古塵字</hi>兮倬彼<lb/>
昊天<hi>叶鐵因反</hi>寜不我矜<lb/>
　比也菀茂旬徧劉殘殄絶也倉兄與愴<hi>音創</hi>怳<hi>音况</hi>同悲<lb/>
　閔之意也填未詳舊說與陳塵同蓋言乆也或疑與<lb/>
　瘨<hi>音顛</hi>字同為病之義但召旻篇内二字並出又恐未<lb/>
<pb n="18a"/>
　然今姑闕之○舊說此為芮伯刺厲王而作春秋傳<lb/>
　亦曰芮良夫之詩<hi>文公元年輯録䟽芮伯周同姓國杜預云芮國在馮翊臨晉縣則在</hi>
　<hi>西都之畿内也</hi>則其說是也以桑為比者桑之為物其葉最<lb/>
　盛然及其采之也一朝而盡無黄落之漸故取以比<lb/>
　周之盛時如葉之茂其隂無所不徧至於厲王肆行<lb/>
　暴虐以敗其成業王室忽焉凋弊如桑之既采民失<lb/>
　其隂而受其病<hi>輯録輔氏曰首二句比周之盛時仁覆天下也次二句比厲王殘虐害及</hi>
　<hi>天下也</hi>故君子憂之不絶於心悲閔之甚而至於病遂<lb/>
<pb n="18b"/>
　號天而訴之也<lb/>
○四牡騤騤旟旐有翩<hi>叶批賔反</hi>亂生不夷靡國不泯<hi>叶彌鄰反</hi>
民靡有黎具禍以燼<hi>叶咨辛反</hi>於<hi>音/烏</hi>乎<hi>音/呼</hi>有哀<hi>叶音依</hi>國歩斯<lb/>
頻<lb/>
　賦也夷平泯滅黎黒也謂黒首也具俱也燼灰燼也<lb/>
　<hi>輯録輔氏曰無國不滅無民不燼則甚言之耳</hi>歩猶運也頻急蹙也　厲王<lb/>
　之亂天下征役不息故其民見其車馬旌旗而厭苦<lb/>
　之自此至第四章皆征役者之怨辭也<lb/>
<pb n="19a"/>
○國歩蔑資天不我將<hi>叶子兩反</hi>靡所止疑<hi>魚乞反叶如字</hi>云徂何<lb/>
徃君子實維秉心無競<hi>叶其兩反</hi>誰生厲階<hi>叶居奚反</hi>至今為梗<lb/>
<hi>古杏反叶古黨反</hi>
　賦也蔑滅資咨將養也疑讀如儀禮疑立之疑定也<lb/>
　<hi>鄉射禮賔升西階上疑立主人阼階東疑立鄉飲酒亦有此文又士昏禮婦疑立於席之西輯録注疑立</hi>
　<hi>正立自定之貌</hi>徂亦徃也競爭厲怨梗病也○言國將危亡<lb/>
　天不我養居無所定徂無所徃然非君子之有爭心<lb/>
　也誰實為此禍階使至今為病乎<hi>輯録解頥曰無爭者君子之所以己</hi>
<pb n="19b"/>
　<hi>亂好爭者小人之所以生亂</hi>蓋曰禍有根原其所從來也逺矣<lb/>
○憂心慇慇念我土宇我生不辰逢天僤<hi>都但反</hi>怒<hi>叶暖五反</hi>
自西徂東<hi>叶音丁</hi>靡所定處多我覯痻<hi>武巾反</hi>孔棘我圉<lb/>
　賦也土鄉宇居辰時僤厚覯見痻病<hi>輯録痻當易彌隣反</hi>棘急<lb/>
　圉邉也或曰禦也<hi>輯録鄭氏曰禦冦之事也</hi>多矣我之見病也急<lb/>
　矣我之在邉也<lb/>
○為謀為毖<hi>叶音必</hi>亂况斯削告爾憂恤誨爾序爵誰能<lb/>
執熱逝不以濯其何能俶載胥及溺<hi>叶奴學反</hi>
<pb n="20a"/>
　賦也毖慎况滋也序爵辨别賢否之道也<hi>輯録李迂仲曰爵自</hi>
　<hi>有序上賢則加以上爵中賢則次之下賢則又次之若小加大淫破義則失其序矣曹氏曰外之公侯伯</hi>
　<hi>子男内之公卿大夫士皆爵也○増釋呉師道曰其下反獲皆以賢否為言</hi>執熱手持熱<lb/>
　物也<hi>輯録逝語詞也</hi>○蘇氏曰王豈不謀且慎哉然而不得<lb/>
　其道適所以長亂而自削耳故告之以其所當憂而<lb/>
　誨之以序爵且曰誰能執熱而不濯者賢者之能已<lb/>
　亂猶濯之能解熱耳不然則其何能善哉相與入於<lb/>
　陷溺而已<hi>一章自為悲閔之詞二章三章四章述征役者之怨詞亂亦甚矣此章又為忠告之</hi>
<pb n="20b"/>
　<hi>詞而教之以己亂是則詩人之忠厚也</hi>
○如彼遡風<hi>叶孚音反</hi>亦孔之僾<hi>音/愛</hi>民有肅心荓<hi>普耕反</hi>云不<lb/>
逮好<hi>呼報反</hi>是稼穡力民代食稼穡維寳代食維好<lb/>
　賦也遡鄉<hi>音向</hi>僾唈<hi>庵入聲氣不舒也</hi>肅進荓使也○蘇氏曰<lb/>
　君子視厲王之亂悶然如遡風之人唈而不能息雖<lb/>
　有欲進之心皆使之曰世亂矣非吾所能及也於是<lb/>
　退而稼穡盡其筋力與民同事以代禄食而已當是<lb/>
　時也仕進之憂甚於稼穡之勞故曰稼穡維寳代食<lb/>
<pb n="21a"/>
　維好言雖勞而無患也<lb/>
○天降喪<hi>息浪反</hi>亂㓕我立王降此蟊賊稼穡卒痒<hi>音羊</hi>哀<lb/>
恫<hi>音通</hi>中國具贅<hi>之芮反</hi>卒荒靡有旅力以念穹蒼<lb/>
　賦也恫痛具俱也贅屬<hi>音燭</hi>也言危也春秋傳曰君若<lb/>
　綴旒然與此贅同<hi>旒瘤同附肉之懸者輯録見公羊傳襄公十六年</hi>卒盡荒<lb/>
　虚也旅與膂同穹蒼天也穹言其形蒼言其色○言<lb/>
　天降喪亂固己滅我所立之王矣又降此蟊賊則我<lb/>
　之稼穡又病而不得以代食矣哀此中國皆危盡荒<lb/>
<pb n="21b"/>
　是以危困之極無力以念天禍也<hi>上章憂亂而退為家食此章災禍並</hi>
　<hi>起而退無可食則皆自痛之詞也</hi>此詩之作不知的在何時其言滅<lb/>
　我立王則疑在共和之後也<hi>厲王流彘二相周召以太子靖㓜共理國事故</hi>
　<hi>曰共和又蘇氏古史云厲王流彘國無主有賢諸侯曰共伯和諸侯宗之因名其年曰共和輔氏曰此謂</hi>
　<hi>滅我立王則為共和以後矣然又謂告爾憂恤誨爾序爵則非追刺之語也故朱子疑之</hi>
○維此惠君民人所瞻<hi>叶側姜反</hi>秉心宣猶考慎其相<hi>息亮反叶平聲</hi>維彼不順自獨俾臧自有肺腸俾民卒狂<lb/>
　賦也惠順也順於義理也宣徧猶謀相輔狂惑也<lb/>
<pb n="22a"/>
　言彼順理之君所以為民所尊仰者以其能秉持其<lb/>
　心周徧謀度考擇其輔相必衆以為賢而後用之<hi>考者</hi>
　<hi>辨之明慎者用之謹</hi>彼不順理之君則自以為善而不考衆謀<lb/>
　自有私見而不通衆志<hi>所謂愚而好自用也</hi>所以使民眩惑至<lb/>
　於狂亂也<hi>上之人顛倒是非則民之惑亂無怪矣惠人君有賢否故用舍有得失今王不為</hi>
　<hi>君而為不順也至此而序爵之云不可誨矣</hi>
○瞻彼中林甡甡<hi>所巾反</hi>其鹿朋友已譛<hi>子念反叶子林反</hi>不胥<lb/>
以榖人亦有言進退維谷<lb/>
<pb n="22b"/>
　興也甡甡衆多並行之貌<hi>衆多並行則有同類和輯之意</hi>譛不信也<lb/>
　胥相榖善谷窮也言朋友相譛不能相善曽鹿之不<lb/>
　如也<hi>此以人不如物起興</hi>○言上無明君下有惡俗是以進退<lb/>
　皆窮也<hi>無明君則人道廢故俗惡如此○上章舉措失宜而民無以定其志此章讒譛為害而已</hi>
　<hi>無所容其身上下俱可怨而實皆怨其上之詞也</hi>
○維此聖人瞻言百里維彼愚人覆狂以喜匪言不能<lb/>
胡斯畏忌<hi>叶巨已反</hi>
　賦也聖人炳於幾先<hi>輯録炳明也㡬平聲幾微兆联也</hi>所視而言者<lb/>
<pb n="23a"/>
　無逺而不察<hi>前知如神蓋如此</hi>愚人不知禍之將至而反狂<lb/>
　以喜今用事者蓋如此我非不能言也如此畏忌何<lb/>
　哉言王暴虐人不敢諫也<hi>前章言上下胥而為惡如此則危亡著矣又無知幾</hi>
　<hi>識微之士而皆安危利菑之人使能言者不敢言之則禍將至而不可救矣</hi>
○維此良人弗求弗迪<hi>叶徒沃反</hi>維彼忍心是顧是復<hi>方六反</hi>
民之貪亂寜為荼毒<lb/>
　賦也迪進也忍殘忍也顧念復重也荼苦菜也味苦<lb/>
　氣辛能殺物故謂之荼毒也○言不求善人而進用<lb/>
<pb n="23b"/>
　之其所顧念重復而不已者乃忍心不仁之人<hi>前云自有</hi>
　<hi>肺腸是不智也此云忍心顧復則同惡相濟而不仁甚矣序爵之云又何誨哉輯録解頥曰良人者國之</hi>
　<hi>寳也則棄之而如遺忍心者國之賊也則念之而不已</hi>民不堪命所以肆行貪<lb/>
　亂而安為荼毒也<hi>小人在位以忍心倡之則民以忍心行貪毒也○上章智愚異見而</hi>
　<hi>已難盡其忠此章舉措失宜而民皆肆其惡是亦怨其上之詞也</hi>
○大風有隧<hi>音遂</hi>有空大谷維此良人作為式榖維彼不<lb/>
順征以中垢<hi>古口反叶居六反</hi>
　興也隧道式用榖善也征以中垢未詳其義或曰征<lb/>
<pb n="24a"/>
　行也中𨼆暗也垢汙穢也○大風之行有隧蓋多出<lb/>
　於空谷之中以興下文君子小人所行亦各有道也<lb/>
　<hi>此以人物各有趍向為興君子所行者善道小人之行𨼆暗汙穢而已後章民之罔極以下皆見其隐暗</hi>
　<hi>汙穢之行也</hi>
○大風有隧貪人敗類聴言則對誦言如醉匪用其良<lb/>
覆俾我悖<hi>叶蒲寐反</hi>
　興也敗類猶言圯<hi>音痞</hi>族也<hi>輯録堯典蔡氏曰圯敗族類也言與衆不和傷人害</hi>
　<hi>物也</hi>王使貪人為政我以其或能聴我之言而對之然<lb/>
<pb n="24b"/>
　亦知其不能聴也故誦言而中心如醉<hi>無可與語故自誦其言耳</hi>
　<hi>誦言猶云獨語也</hi>由王不用善人而反使我至此悖眊<hi>音冐</hi>也<lb/>
　<hi>任小人而不聴善言舍君子而不見信用是以使我憂之甚也悖眊即是如醉疊言之爾輯録輔氏曰上</hi>
　<hi>章以上兩句興下四句此章則以上一句興下一句耳大風則有隧矣貪人則敗類矣聴言則對四句集</hi>
　<hi>傳以為一串說都載在下句我字上</hi>厲王說<hi>音/恱</hi>榮夷公<hi>輯録韋昭曰榮國名</hi>芮良<lb/>
　夫曰王室其將卑乎夫<hi>音扶</hi>榮公好<hi>去聲</hi>專利而不備大<lb/>
　難<hi>去聲</hi>夫利百物之所生也天地之所載也而或專之<lb/>
　其害多矣<hi>出外傳周語</hi>此詩所謂貪人其榮公也與<hi>平聲</hi>芮<lb/>
<pb n="25a"/>
　伯之憂非一日矣<hi>上言善惡異趨而可辨此言舉措失宜而可怨則又自知之明而無</hi>
　<hi>所控告之詞也</hi>
○嗟爾朋友予豈不知而作如彼飛蟲時亦弋獲<hi>叶胡郭反</hi>
既之隂<hi>于鴆反</hi>女<hi>音/汝</hi>反予來赫<hi>叶黒各反</hi>
　賦也如彼飛蟲時亦弋獲<hi>輯録飛蟲飛鳥弋獲射中也</hi>言己之所<lb/>
　言或亦有中猶曰千慮而一得也之徃隂覆也赫威<lb/>
　怒之貌我以言告女是徃隂覆於女<hi>欲使之改惡為善轉禍為福耳</hi>
　女反來加赫然之怒於已也<hi>所謂朋友者即譛已之朋友也此特以其同僚</hi>
<pb n="25b"/>
　<hi>共事耳本即小人之徒也苟為同類之君子則豈反予來赫乎</hi>張子曰既徃宻告於<lb/>
　女反謂我來恐動也亦通<hi>輯録通釋曰釋文隂或音如字赫本亦作赫音罅莊</hi>
　<hi>子云以梁國赫我是也張子之說蓋用釋文二字之意</hi>
○民之罔極職凉善背<hi>叶必墨反</hi>為民不利如云不克民之<lb/>
回遹職競用力<lb/>
　賦也職專也凉義未詳傳曰凉薄也鄭讀作諒信也<lb/>
　疑鄭說為得之善背工為反覆也克勝也回遹邪僻<lb/>
　也○言民之所以貪亂而不知所止者專由此人名<lb/>
<pb n="26a"/>
　為直諒而實善背又為民所不利之事如恐不勝而<lb/>
　力為之也又言民之所以邪僻者亦由此輩專競用<lb/>
　力而然也反覆其言所以深惡之也<hi>道民以惡貽民以禍莫非小人</hi>
　<hi>之為也此其所以致亂也</hi>
○民之未戾職盗為冦凉曰不可覆背善詈<hi>力智反</hi>雖曰<lb/>
匪予既作爾歌<hi>叶韻未詳</hi>
　賦也戾定也民之所以未定者由有盜臣為之冦也<lb/>
　蓋其為信也亦以小人為不可矣及其反背也則又<lb/>
<pb n="26b"/>
　工為惡言以詈君子<hi>言之信則非小人言之譛則謗君子</hi>是其色厲内<lb/>
　荏<hi>音稔</hi>真可謂穿窬之盗矣然其人又自文<hi>音問</hi>飾以為<lb/>
　此非我言也則我已作爾歌矣言得其情且事已著<lb/>
　明不可揜覆<hi>去聲</hi>也<hi>自十四章至此又皆託為僚友相告之詞然始則嗟嘆而責之其詞</hi>
　<hi>正中則數其罪而斥之其詞厲終則暴其情狀而究言之其詞决蓋斥其見用者而用之者之罪可見也</hi>
　　　桑柔十六章八章章八句八章章六句<hi>吕氏曰此詩本</hi>
　　　　<hi>厲王之亂在於用小人故於聴任之道屢致意焉愚按吕氏之說甚得詩意然五章言告</hi>
　　　　<hi>爾憂恤誨爾序爵規之也八章言自獨俾臧自有肺腸怪之也十一章言維彼忍心是顧</hi>
<pb n="27a"/>
　　　　<hi>是復則責之甚也十三章言匪用其良覆俾我悖則怨之深也至最後三章不及於王而</hi>
　　　　<hi>惟推見小人之心術則怨王之意不可勝道矣夫以忍心不順之徒貪婪反覆冦盜之輩</hi>
　　　　<hi>充斥在朝如此欲免於亂得乎又按此詩十六章義最煩劇今既畧䟽章㫖於傳文之下</hi>
　　　　<hi>但一篇之意必合而觀之然後可通蓋首章為遭亂呼天之詞二章三章四章述征役者</hi>
　　　　<hi>之怨詞五章教以用賢救亂則為陳善納誨之詞六章則仕進不如力農七章則在朝在</hi>
　　　　<hi>野同一禍患八章則怨王之不智而不能用賢以致民人之惑九章則怨友之不信而不</hi>
　　　　<hi>能相善以致善人之困十章言愚人不識禍㡬而忠言不敢進十一章言棄賢用盗而以</hi>
　　　　<hi>不仁誨其民十二章言君子小人趨向之異十三章又深怨王之用小人十四章至十六</hi>
<pb n="27b"/>
　　　　<hi>章又反覆以責小人而見用小人者為可深怨也  小雅正月大雅桑柔皆詩人深悲甚</hi>
　　　　<hi>痛之詞故言之長也如此然彼多憂懼此多哀怨則有不容不辨也</hi>
倬彼雲漢昭回于天<hi>叶鉄因反</hi>王曰於<hi>音/烏</hi>乎<hi>音呼</hi>何辜今之人<lb/>
天降喪<hi>息浪反</hi>亂饑饉薦<hi>在甸/反</hi>臻靡神不舉靡愛斯牲<hi>叶桑經反</hi>圭璧既卒寜莫我聽<hi>他丁反</hi>
　賦也雲漢天河也昭光回轉也言其光隨天而轉也<lb/>
　<hi>輯録曹氏曰漢在天似雲非雲故曰雲漢也漢者水之精而雨者水之施也天將雨其兆先見於漢故閔</hi>
　<hi>雨則望雲漢而占之也天漢起於東方經尾箕之間是為漢津委蛇向西南行至七星南而没此其回旋</hi>
<pb n="28a"/>
　<hi>之度也</hi>薦荐通重也臻至也靡神不舉所謂國有凶荒<lb/>
　則索鬼神而祭之也<hi>周禮大司徒以荒政十有二聚萬民其十一曰索鬼神言求廢</hi>
　<hi>祀而脩之也</hi>圭璧禮神之玉也<hi>輯録春官大宗伯以蒼璧禮天黄琮禮地以青圭禮</hi>
　<hi>東方赤璋禮南方白琥禮西方𤣥璜禮北方典瑞云四圭有邸以祀天旅上帝兩圭有邸以祀地旅四望</hi>
　<hi>祼圭有瓉以祀先王圭璧以祀日月星辰璋邸射以祀山川皆祭神所用言圭璧總稱</hi>卒盡<hi>輯録</hi>
　<hi>羅氏曰牲用不可盡故言無愛圭璧少而易竭故言既盡</hi>寜猶何也○舊說以為<lb/>
　宣王承厲王之烈<hi>烈暴虐也</hi>内有撥亂之志遇烖而懼側<lb/>
　身脩行<hi>去聲</hi>欲銷去<hi>去/聲</hi>之天下喜於王化復<hi>去聲</hi>行百姓<lb/>
<pb n="28b"/>
　見憂<hi>側反側而不安也見憂謂見被憂矜也</hi>故仍叔作此詩以美之<hi>輯録</hi>
　<hi>箋仍叔周大夫</hi>言雲漢者夜晴則天河明故述王仰訴於天<lb/>
　之詞如此也<hi>此章閔下民之遭禍傷禱祀之無應而致呼天之意也</hi>
○旱既大<hi>音泰</hi>甚藴隆蟲蟲不殄禋祀自郊徂宫上下奠<lb/>
瘞靡神不宗后稷不克上帝不臨<hi>叶力中反</hi>耗斁<hi>丁故反</hi>下土<lb/>
寜丁我躬<lb/>
　賦也藴蓄隆盛也蟲蟲熱氣也<hi>輯録曹氏曰藴者陽氣之蓄樍也隆者陽</hi>
　<hi>氣之驕亢也蟲蟲者欝積驕亢之氣熏炙而病</hi>殄絶也郊祀天地也<hi>言郊則社在其</hi>
<pb n="29a"/>
　<hi>中故曰祀天地</hi>宫宗廟也上祭天下祭地奠其禮瘞<hi>於計反</hi>其<lb/>
　物<hi>孔氏曰奠置之於地瘞埋之於土酒食牲玉之屬皆然輯録濮氏曰祭畢凡幣帛祝冊之屬燎而瘞</hi>
　<hi>之</hi>宗尊也克勝也言后稷欲救此旱灾而不能勝也<lb/>
　臨享也稷以親言帝以尊言也<hi>稷即帝帝即稷皆郊祀也</hi>斁敗丁<lb/>
　當也何以當我之身而有是灾也或曰與其耗斁下<lb/>
　土寜使灾害當我身也亦通<hi>上章靡神不舉言其槩也此則首以禋祀緫言</hi>
　<hi>之繼又詳数郊宫奠瘞之實又以靡神不宗結之則天神地示人鬼内外上下無不徧矣  此章又傷禱</hi>
　<hi>祀之無應閔下民之遭禍而所以呼天者尤切也</hi>
<pb n="29b"/>
○旱既大甚則不可推<hi>吐雷反</hi>兢兢業業如霆如雷周餘<lb/>
黎民靡有孑遺<hi>叶夷回反下同</hi>昊天上帝則不我遺胡不相畏<lb/>
先祖于摧<hi>在雷反</hi>
　賦也推去也兢兢恐也業業危也如霆如雷言畏之<lb/>
　甚也孑無右臂貌遺餘也言大亂之後<hi>承厲王之亂也</hi>周之<lb/>
　餘民無復有半身之遺者<hi>輯録孟子曰說詩者不以文害詞不以詞害志以意</hi>
　<hi>逆志是為得之如以詞而已矣雲漢之詩曰周餘黎民靡有孑遺信斯言也是周無遺民也朱子曰若但</hi>
　<hi>以其詞而已則如雲漢之言是周之民真無遺種矣惟以意逆志則知作詩者之志在於憂旱而非真無</hi>
<pb n="30a"/>
　<hi>遺民也</hi>而上天又降旱災使我亦不見遺也<hi>輯録民無遺君安得</hi>
　<hi>獨存乎</hi>摧滅也言先祖之祀將自此而滅也<hi>此亦承憂民之意言</hi>
　<hi>之既憂於民又憂於已又憂先祖之祭祀則其恐懼不得不然矣  此章又即人即己憂懼不一而所以</hi>
　<hi>呼天者愈迫矣</hi>
○旱既大甚則不可沮<hi>在吕反</hi>赫赫炎炎云我無所大命<lb/>
近止靡瞻靡顧<hi>叶果五反</hi>羣公先正則不我助<hi>叶牀所反</hi>父母先<lb/>
祖胡寜忍予<hi>叶演女反</hi>
　賦也沮止也赫赫旱氣也炎炎熱氣也無所無所容<lb/>
<pb n="30b"/>
　也大命近止死將至也瞻仰顧望也羣公先正月令<lb/>
　所謂雩祀百辟卿士之有益於民者以祈榖實者也<lb/>
　<hi>註云此謂古之上公以下句龍后稷之類輯録䟽正長也先世為官之長陳氏曰雩者吁嗟其聲以求雨</hi>
　<hi>之祭周禮女巫凡邦之大烖歌哭而請亦其義也</hi>於群公先正但言其不見<lb/>
　助至父母先祖則以恩望之矣所謂垂涕泣而道之<lb/>
　也<hi>此承則不我遺之意謂天不我佑無所望矣故轉而望於羣公先正及父母先祖如此而其分有親</hi>
　<hi>踈故所望有輕重也</hi>
○旱既大甚滌滌<hi>徒歴反</hi>山川<hi>叶樞/倫反</hi>旱魃<hi>蒲末反</hi>為虐如惔<lb/>
<pb n="31a"/>
<hi>音談</hi>如焚<hi>叶符均反</hi>我心憚暑憂心如熏群公先正則不我聞<lb/>
<hi>叶㣲勻反</hi>昊天上帝寜俾我遯<hi>叶徒均反</hi>
　賦也滌滌言山無木川無水如滌而除之也魃旱神<lb/>
　也惔燎之也憚勞也畏也熏灼遯逃也言天又不肯<lb/>
　使我得逃遯而去也<hi>羣公先正則不我聞蓋又甚於不助矣故又反而怨天謂何以</hi>
　<hi>不肯使我避賢去位也怨此二章又反憂於已而轉旋號呼所以哀  求救者不一也</hi>
○旱既大甚黽勉畏去胡寜瘨<hi>都田反</hi>我以旱<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    <hi>七感</hi>不知<lb/>
其故祈年孔夙方社不莫<hi>音慕</hi>昊天上帝則不我虞<hi>叶元其反</hi>
<pb n="31b"/>
敬恭明神宜無悔怒<lb/>
　賦也黽勉畏去出無所之也瘨病<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>曽也祈年孟春<lb/>
　祈榖于上帝孟冬祈來年于天宗是也<hi>出月令註云天宗日月星</hi>
　<hi>辰也</hi>方祭四方也社祭土神也虞度<hi>待洛反</hi>悔恨也言天<lb/>
　曽不度我之心如我之敬事明神宜可以無恨怒也<lb/>
　<hi>此承遯去之意而言欲去又不可去也其進退維谷甚矣故又追念向者祈年方社如此而冀天之佑己</hi>
　<hi>也○此章又憂禍患之丁已思祭祀之無缺以致呼天之意也</hi>
○旱既大甚散無友紀鞫<hi>居六反</hi>哉庶正疚哉冡宰<hi>叶奬里反</hi>
<pb n="32a"/>
趣<hi>七口反</hi>馬師氏膳夫左右<hi>叶羽已反</hi>靡人不周無不能止瞻<lb/>
卬<hi>音仰</hi>昊天云如何里<lb/>
　賦也友紀猶言綱紀也或曰友疑作有<hi>凶年離散無所維繫</hi>鞫<lb/>
　窮也庶正衆官之長<hi>上聲下同</hi>也<hi>見雨無正註</hi>疚病也冡宰又<lb/>
　衆長之長也趣馬掌馬之官師氏掌以兵守王門者<lb/>
　膳夫掌食之官也嵗凶年榖不登<hi>輯録孔氏曰嵗取嵗星行一次也年</hi>
　<hi>取榖一熟也謂此嵗凶於此年之榖不成熟也</hi>則趣馬不秣<hi>不以粟食馬</hi>師氏弛<lb/>
　其兵<hi>師氏掌近王之兵故可弛</hi>馳道不除<hi>王之馳道不治輯録不掃除也</hi>祭事不<lb/>
<pb n="32b"/>
　縣<hi>不懸其樂</hi>膳夫徹膳<hi>王减膳不/供太牢</hi>左右布而不脩<hi>諸臣布列於位</hi>
　<hi>不令有所脩造</hi>大夫不食粱<hi>粱美/榖也</hi>士飲酒不樂<hi>飲酒用樂則過於樂而侈</hi>
　<hi>輯録嵗凶以下本毛傳與禮記曲禮語同</hi>周救也無不能止言諸臣無有<lb/>
　一人不周救百姓者無有自言不能而遂止不為也<lb/>
　里憂也與漢書無俚之俚同<hi>前漢李布賛云賢者誠重其死夫婢妾賤人感</hi>
　<hi>慨而自殺非能勇也其畫無俚之至爾</hi>聊賴之意也<hi>此章又言羣臣之竭誠救旱如此以</hi>
　<hi>致呼天之意也</hi>
○瞻卬昊天有嘒<hi>呼惠反</hi>其星大夫君子昭假<hi>音/格</hi>無贏<hi>音盈</hi>
<pb n="33a"/>
大命近止無棄爾成何求為<hi>于偽反</hi>我以戾庶正<hi>叶諸盈反</hi>瞻<lb/>
卬昊天曷惠其寜<lb/>
　賦也嘒明貌昭明假至也○乆旱而仰天以望雨則<lb/>
　有嘒然之明星未有雨徴也然群臣竭其精誠而助<lb/>
　王以昭假于天者已無餘矣<hi>此即上章之事</hi>雖今死亡將近<lb/>
　而不可以棄其前功當益求所以昭假者而脩之固<lb/>
　非求為我之一身而已乃所以定衆正也<hi>民安而後庶官定</hi>
　於是語終又仰天而訴之曰果何時而惠我以安寜<lb/>
<pb n="33b"/>
　乎<hi>此章又勉羣臣之益竭其誠以致呼天之意也</hi>張子曰不敢斥言雨者畏<lb/>
　懼之甚且不敢必云爾<hi>七章八章意謂天不念我之憂旱盍念羣臣之救旱以致</hi>
　<hi>願望之意也夫以宣王之懼災如此而其羣臣又能以王之心為心君臣上下可謂知恤矣周之中興豈</hi>
　<hi>偶然哉</hi>
　　　雲漢八章章十句<hi>輯録吕東萊曰宣王小雅始於六月言其功也大雅始於</hi>
　　　　<hi>雲漢言其心也無是心安有是功哉解頥曰余讀雲漢詩見宣王有事天之敬有事神之</hi>
　　　　<hi>誠有恤民之仁敬畏以事天而天監之䖍恭以事神而神享之惻怛以恤民而民懐之藴</hi>
　　　　<hi>隆之氣消豐穰之效著内治既脩外穰斯舉南征北伐無不如意中興之業視文武成康</hi>
<pb n="34a"/>
　　　　<hi>而無愧皆自雲漢一念之烈而基之也神増釋許氏曰一章緫言天旱人窮索祭鬼  而</hi>
　　　　<hi>無應二章言其詳而欲引災歸已若成湯自責三章言民困之極恐堕先王之業謂自厲</hi>
　　　　<hi>王之亂周民已少而遺民今又將盡四章祈望於祖禰先正五章欲避位逃禍而不可得</hi>
　　　　<hi>六章責事神之或失七章君臣救災之勤八章勸率其臣以終之緫而言之宣王遇災憂</hi>
　　　　<hi>懼始祈於外神次祈於宗廟既而無驗則自揆事神之誠或未至誠既盡則又盡人事以</hi>
　　　　<hi>聴天命也其恐懼脩省之意仁愛惻怛之誠反覆淫溢於言辭之間宣王之所以賢仍叔</hi>
　　　　<hi>之善於知徳立言皆可見矣</hi>
崧<hi>息中反</hi>髙維嶽駿<hi>音/峻</hi>極于天<hi>叶鐵因反</hi>維嶽降神生甫及申<lb/>
<pb n="34b"/>
維申及甫維周之翰<hi>叶胡于反</hi>四國于蕃<hi>叶分邅反</hi>四方于宣<lb/>
　賦也山大而髙曰崧嶽山之尊者東岱南霍西華<hi>去聲</hi>
　北恒是也<hi>衡山古南岳也或云黄帝以灊霍二山為之副或云霍即衡之别名或云漢武以衡</hi>
　<hi>山遼逺而移其神於此</hi>駿大也甫甫候也即穆王時作吕刑者<lb/>
　或曰此是宣王時人而作吕刑者之子孫也<hi>當從前說</hi>申<lb/>
　申伯也皆姜姓之國也<hi>輯録李迂仲曰申侯爵以其為方伯故謂之申伯</hi>翰<lb/>
　幹蕃蔽也○宣王之舅申伯出封于謝而尹吉甫作<lb/>
　詩以送之言嶽山髙大而降其神靈和氣以生甫侯<lb/>
<pb n="35a"/>
　申伯實能為周之楨幹屏蔽而宣其徳澤於天下也<lb/>
　<hi>輯録謝氏曰有非常之山斯有非常之神氣有非常之神氣斯有非常之人才有非常之人才斯有非常</hi>
　<hi>之功業</hi>蓋申伯之先神農之後<hi>姜氏出神農</hi>為唐虞四嶽緫<lb/>
　領方嶽諸侯而奉嶽神之祭能脩其職嶽神享之故<lb/>
　此詩推本申伯之所以生以為嶽降神而為之也<hi>嶽山</hi>
　<hi>髙大而神靈和氣儲蓄深厚故鍾為二賢前後迭出功相比業相齊其生也有自來其出也有所為非偶</hi>
　<hi>然也推賢者以配古人其敬重如此此章言其生票之異而才無不具也</hi>
○亹亹申伯王纉<hi>祖管反</hi>之事于邑于謝南國是式<hi>叶失吏反</hi>
<pb n="35b"/>
王命召伯<hi>叶逋莫反</hi>定申伯之宅<hi>叶逹/各反</hi>登是南邦<hi>叶卜功反</hi>世執<lb/>
其功<lb/>
　賦也亹亹強<hi>上聲</hi>勉之貌<hi>輯録朱子曰與亹亹文王者異矣</hi>纉繼也使<lb/>
　之繼其先世之事也邑國都之處也謝在今鄧州南<lb/>
　陽縣<hi>孔氏曰先是申國本近謝今命為州牧故改邑於謝</hi>周之南土也式使諸<lb/>
　侯以為法也召伯召穆公虎也<hi>王肅謂召穆公為宣王司空司空掌營國</hi>
　<hi>邑故命之</hi>登成也世執其功言使申伯後世常守其功也<lb/>
　<hi>此章言申伯封謝之由天子城謝之意也申伯以諸侯入為卿士亹亹事王王嘉其勤復使纉其先世諸</hi>
<pb n="36a"/>
　<hi>侯之事改大其邑命為方伯而南方諸侯皆法之故使召伯定其宅成其城庶幾申伯以貽子孫也盡尊</hi>
　<hi>崇之道致悠乆之規禮意無加於此矣</hi>或曰大封之禮召公之世職也<lb/>
　<hi>溥彼韓城燕師所完則康公已掌是職矣輯録通釋曰如或說則此章前四句述王褒封申伯之事後四</hi>
　<hi>句述王命穆公為申伯定邑居常守康公之職也</hi>
○王命申伯式是南邦<hi>叶卜功反</hi>因是謝人以作爾庸王命<lb/>
召伯徹申伯土田<hi>叶地因反</hi>王命傅御遷其私人<lb/>
　賦也庸城也言因謝邑之人而為國也<hi>體勢不重則不足以鎮南</hi>
　<hi>服故因謝邑民居稠宻而以之作邑也</hi>鄭氏曰庸功也為國以起其功<lb/>
<pb n="36b"/>
　也徹定其經界正其賦稅也傅御申伯家臣之長也<lb/>
　私人家人遷使就國也漢明帝送侯印與東平王蒼<lb/>
　諸子而以手詔賜其國中傅蓋古制如此<hi>以天子而命諸侯之</hi>
　<hi>家臣此其例也○此章又述天子城謝之意而見其命事為甚詳也王欲使申伯為法於南國之諸侯故</hi>
　<hi>因謝邑民人之衆而使居之且命召伯徹土田以足其用命傅御遷私人以安其居董事之臣皆出上命</hi>
　<hi>其所以厚申伯者如此輯録漢東平王蒼來朝歸帝乃遣使手詔賜東平國中傅曰今送列侯印十九枚</hi>
　<hi>諸王子年五嵗以上能趍拜者皆令帶之</hi>
○申伯之功召伯是營有俶<hi>尺叔反</hi>其城寢廟既成既成<lb/>
<pb n="37a"/>
藐藐王錫申伯<hi>叶逋各反</hi>四牡蹻蹻<hi>渠畧反</hi>鉤膺濯濯<lb/>
　賦也俶始作也藐藐深貌<hi>君子營宫室宗廟為先專舉寢廟致重也</hi>蹻蹻<lb/>
　壯貌<hi>輯録鉤膺見采芑</hi>濯濯光明貌<hi>營謝既畢則錫命以遣之此竣事臨遣之時而</hi>
　<hi>備送徃之禮也</hi>
○王遣申伯路車乗<hi>䋲憕反</hi>馬<hi>叶滿補反</hi>我圖爾居莫如南土<lb/>
錫爾介圭以作爾寳<hi>叶音補</hi>徃近<hi>鄭音記按說文從辵從元今從斤誤</hi>王舅<lb/>
南土是保<hi>叶音保</hi>
　賦也介圭諸侯之封圭也<hi>封大也</hi>近辭也<hi>此臨遣之時而述王命之</hi>
<pb n="37b"/>
　<hi>之詞也○南國是式徳足以為矜式也南土是保才足以為屏蔽也申伯之承重任如此</hi>
○申伯信邁王餞<hi>淺賤反</hi>于郿<hi>芒悲反</hi>申伯還南謝于誠歸<lb/>
王命召伯徹申伯土疆以峙<hi>直理反</hi>其粻<hi>音/張</hi>式遄<hi>市專反</hi>其<lb/>
行<hi>叶户郎反</hi>
　賦也郿在今鳯翔府郿縣<hi>輯録今隷陜西</hi>在鎬京之西岐周<lb/>
　之東而申在鎬京之東南時王在岐周故餞于郿也<lb/>
　言信邁誠歸以見王之數<hi>音朔</hi>留疑於行之不果故也<lb/>
　<hi>謝于誠歸者誠歸于謝也語倒如此</hi>峙積粻糧遄速也召伯之營謝也<lb/>
<pb n="38a"/>
　則已斂其稅賦積其餱糧使廬市有止宿之委積<hi>皆去</hi>
　<hi>聲輯録何伯善曰周禮註牢米薪芻路増釋許氏曰地官遺人凡㑹客㑹同師役掌其道  之委積凡國</hi>
　<hi>野之道十里有廬廬有飲食三十里有宿宿有路室路室有委積五十里有市市有候館候館有積註䟽</hi>
　<hi>倉人主榖廩人主米計是國用以其餘共委積少曰委多曰積</hi>故能使申伯無留行<lb/>
　也<hi>此則啓行之時也方行則有餞送之誠在道則有供億之備送徃之禮備矣○上言徹土田是井也</hi>
　<hi>田以授民人此言徹土疆則取井田什一之賦以為餱糧而供一時之用耳</hi>
○申伯畨畨<hi>音波叶分邅反</hi>既入于謝徒御嘽嘽<hi>吐丹反</hi>周邦咸<lb/>
喜戎有良翰<hi>叶胡于反</hi>不顯申伯王之元舅文武是憲<hi>叶虚言反</hi>
<pb n="38b"/>
　賦也畨畨武勇貌嘽嘽衆盛也戎女也申伯既入于<lb/>
　謝周人皆以為喜而相謂曰汝今有良翰矣<hi>謝邑之人亦周</hi>
　<hi>人耳有良翰者有賢諸侯以為依也</hi>元長憲法也言文武之士皆以申<lb/>
　伯為法也<hi>前言南土是式矣此曰文武是憲而先之以不顯者所以指言其徳而探其本也</hi>
　或曰申伯能以文王武王為法也<hi>此章豫言其入謝之時民人喜有所</hi>
　<hi>依諸侯皆得有所法也</hi>
○申伯之徳柔惠且直揉<hi>汝又反</hi>此萬邦聞<hi>音/問</hi>于四國<hi>叶于逼反</hi>吉甫作誦其詩孔碩其風肆好以贈申伯<lb/>
<pb n="39a"/>
　賦也<hi>柔惠而不直則或流於邪媚矣此臣徳之兼全而所謂不顯者正在是也</hi>揉治也吉<lb/>
　甫尹吉甫周之卿士誦工師所誦之詞也碩大風聲<lb/>
　<hi>述於言為詩歌於工為誦其聲足以感人則為風</hi>肆遂也<hi>此章言其美徳全而治聲著見己之</hi>
　<hi>詩不容不作也</hi>
　　　崧髙八章章八句<hi>輯録語録問崧髙烝民二詩皆是遣大臣出為諸侯築城</hi>
　　　　<hi>曰此也曉不得封諸侯固是大事看黍苗詩當初召伯帶領許多車徒人馬去也自勞攘</hi>
　　　　<hi>胡庭芳曰崧髙與黍苖相表裏黍苖不過述召伯營謝之功崧髙則尹吉甫送申伯雖美</hi>
　　　　<hi>申伯多述王命故雅有大小不同也○増釋許氏曰詩云四國于蕃四方于宣揉此萬邦</hi>
<pb n="39b"/>
　　　　<hi>見其功也南國是式式是南邦亹亹畨畨柔惠且直聞于四國見其賢也○一章神生申</hi>
　　　　<hi>伯所以輔周二章定封于謝三章先正經界而後遷民四章有城郭宫室而後錫命五章</hi>
　　　　<hi>遣申伯之國六章祖餞委積之勤七章豫誦民之喜其來八章頌其徳以送之</hi>
天生烝民有物有則民之秉彛<hi>音夷</hi>好<hi>呼報反</hi>是懿徳天監<lb/>
有周昭假<hi>音格</hi>于下<hi>叶後五反</hi>保兹天子生仲山甫<lb/>
　賦也烝衆則法秉執彛常懿美監視昭明假至保祐<lb/>
　也仲山甫樊侯之字也<hi>輯録䟽食采於樊在東都畿内</hi>○宣王命樊<lb/>
　侯仲山甫築城于齊而尹吉甫作詩以送之言天生<lb/>
<pb n="40a"/>
　衆民有是物必有是則<hi>輯録所謂氣以成形理亦賦焉者也</hi>蓋自百骸<lb/>
　九竅<hi>苦弔反</hi>五臓而逹之君臣父子夫婦長㓜朋友無<lb/>
　非物也而莫不有法焉如視之明聴之聪貌之恭言<lb/>
　之順君臣有義父子有親之類是也<hi>凡有一物必有一理固不止是</hi>
　<hi>數事也故以如此之類言之</hi>是乃民所執之常性故其情無不好<lb/>
　此美徳者<hi>則與彛是性好此懿徳是情性本善故情好善</hi>而况天之監視有<lb/>
　周能以昭明之徳感格于下<hi>明徳在下而感格于天也</hi>故保祐之<lb/>
　而為之生此賢佐曰仲山甫焉則所以鍾<hi>聚也</hi>其秀氣<lb/>
<pb n="40b"/>
　而全其美徳者又非特如凡民而已也<hi>天之生人已均善而無惡</hi>
　<hi>矣况為國生賢則又有不同也觀以下諸章所述可見</hi>昔孔子讀詩至此而賛<lb/>
　之曰為此詩者其知道乎故有物必有則民之秉彛<lb/>
　也故好是懿徳<hi>輯録蔡覺軒曰天命所賦謂之則人性所禀謂之彛存於心而有所得者</hi>
　<hi>謂之徳其實一而已矣孔子又加一必字於有則之上加一故字於好是之上其㫖愈明矣</hi>而孟<lb/>
　子引之以證性善之說其指深矣讀者其致思焉<hi>可見</hi>
　<hi>吉甫深知情性之徳而能言之也</hi>
○仲山甫之徳柔嘉維則令儀令色小心翼翼古訓是<lb/>
<pb n="41a"/>
式威儀是力天子是若明命使賦<hi>叶韻若賦未詳</hi>
　賦也嘉美令善也儀威儀也色顔色也翼翼恭敬貌<lb/>
　古訓先王之遺典也式法力勉若順賦布也○東萊<lb/>
　吕氏曰柔嘉維則不過其則也過其則斯為弱不得<lb/>
　謂之柔嘉矣令儀令色小心翼翼言其表裏柔嘉也<lb/>
　古訓是式威儀是力言其學問進脩也天子是若明<lb/>
　命使賦言其𤼵而措之事業也此章蓋備舉仲山甫<lb/>
　之徳<hi>輔氏曰柔嘉即所謂柔善過其則則入於惡矣令儀令色柔嘉之𤼵於外也小心翼翼柔嘉之</hi>
<pb n="41b"/>
　<hi>存於中也古訓是式學問之不忘也威儀是力進脩之不怠也其措之事業則上以承順乎天子下以宣</hi>
　<hi>布於諸侯是皆柔嘉之徳為之也愚謂表裏柔嘉其徳羙矣而又加學力以益致其美以此承順於君宜</hi>
　<hi>得人君之任使也輯録解頥曰令儀令色以下四者體之所以立也天子是若明命使賦則用之所以行</hi>
　<hi>也惟其為用之所以行所以亦可謂之徳也</hi>
○王命仲山甫式是百辟<hi>音壁無韻未詳</hi>纉戎祖考王躬是保<lb/>
出納王命王之喉舌賦政于外四方爰𤼵<hi>叶方月反</hi>
　賦也式法戎女也王躬是保所謂保其身體者也<hi>出記</hi>
　<hi>保傅篇保安守也</hi>然則仲山甫蓋以冡宰兼大保而大保抑<lb/>
<pb n="42a"/>
　其世官也與出承而布之也納行而復之也<hi>承命而逹之於</hi>
　<hi>下行事而復之於君</hi>喉舌所以出言也𤼵𤼵而應之也<hi>出納王命而為</hi>
　<hi>王之喉舌賦政於外而使四方應之皆天子期之之意也</hi>○東萊吕氏曰仲山甫<lb/>
　之職外則緫領諸侯内則輔養君徳入則典司政本<lb/>
　出則經營四方此章蓋備舉仲山甫之職<hi>式百辟保王躬必盛</hi>
　<hi>徳而後能出納王命而賦其政則非剸煩治劇之才不可當此任也是故朝廷衆職不以分命於羣臣而</hi>
　<hi>以專命於山甫則其才全徳備可見矣</hi>
○肅肅王命仲山甫將之邦國若否<hi>音鄙</hi>仲山甫明<hi>叶謨郎反</hi>
<pb n="42b"/>
之既明且哲以保其身夙夜匪解<hi>佳賣反</hi>以事一人<lb/>
　賦也肅肅嚴也將奉行也<hi>奉行即上章承而布之之謂</hi>若順也順<lb/>
　否猶臧否也<hi>邦國諸侯之國也知其善而益以王命奬勸之知其不善而必申王命以戒飭</hi>
　<hi>之同此王命而施之下國各審其所宜所謂明若否也</hi>明謂明於理哲謂察於<lb/>
　事<hi>明於理者其心於理無所蔽察於事則又隨事究其纎悉而表裏皆無毫髪之或遺矣</hi>保身<lb/>
　蓋順理以守身非趍利避害而偷以全軀之謂也<hi>盡臣</hi>
　<hi>道臻治功則享安榮以終其身矣輯録朱子曰只是上文四句所云便是明哲所謂明哲者只是曉天下</hi>
　<hi>事理順理而行自然灾害不及其身可以保其禄位然明哲保身亦只是常法若到那舍生取義處又不</hi>
<pb n="43a"/>
　<hi>如此論</hi>解怠也一人天子也<hi>上承王命而又下察風化之殊必委曲以從俗也外</hi>
　<hi>悉治道而又力察理勢之宜必純全以處己也自重遺體而又知委身事君之義必勤勞以盡職也蓋謹</hi>
　<hi>於將命者或不宜於下國詳於賦政者或反忽於吾身一意守身者又或不知盡力於王事也惟山甫曲</hi>
　<hi>全之蓋前章王所以命山甫者不一而足此章山甫所以盡臣道者亦不一而足也故其相屬如此</hi>
○人亦有言柔則茹<hi>忍與反</hi>之剛則吐之維仲山甫柔亦<lb/>
不茹剛亦不吐不侮矜<hi>古頑反</hi>寡<hi>叶果五反</hi>不畏彊禦<lb/>
　賦也人亦有言世俗之言也茹納也<hi>易處之事不敢忽難處之事無</hi>
　<hi>或憚是不茹柔吐剛者也</hi>○不茹柔故不侮矜寡不吐剛故不畏<lb/>
<pb n="43b"/>
　強禦<hi>不茹不吐緫以處事言不侮不畏專以待人言茹柔吐剛斯為柔惡不茹柔不吐剛則其徳中</hi>
　<hi>正不因物而有偏宜無陵弱畏強之事矣常人徇勢以立言賢者循理以行事故用此美之以𤼵柔嘉之</hi>
　<hi>義也</hi>以此觀之則仲山甫之柔嘉非軟美之謂而其保<lb/>
　身未嘗枉道以徇人可知矣<hi>和而不流即柔嘉之徳正而有守即保身之道</hi>
○人亦有言徳輶<hi>羊久反</hi>如毛民鮮<hi>息淺反</hi>克舉之我儀圖<lb/>
<hi>叶丁五反</hi>之維仲山甫舉之愛莫助<hi>叶牀五反</hi>之衮職有闕維仲<lb/>
山甫補之<lb/>
　賦也輶輕<hi>劉氏曰駟驖曰輶車者亦取其馳逐之輕故輶有輕之義</hi>儀度<hi>徒洛反</hi>圖<lb/>
<pb n="44a"/>
　謀也衮職王職也天子龍衮不敢斥言王闕故曰衮<lb/>
　職有闕也○言人皆言徳甚輕而易<hi>以䜴反</hi>舉然人莫<lb/>
　能舉也<hi>舉者以身體之也舉其徳者似易而實難有是徳而不能體之於已則物自物而則自則</hi>
　<hi>矣</hi>我於是謀度其能舉之者則惟仲山甫而已是以<lb/>
　心誠愛之而恨其不能有以助之蓋愛之者秉彛好<lb/>
　徳之性也而不能助者能舉與否在彼而已固無待<lb/>
　於人之助而亦非人之所能助也<hi>輔氏曰徳者人之所固有自一身言</hi>
　<hi>之隨用而足舉之甚易但人為氣稟所昏物欲所累非知至意誠者莫能舉也愚謂自本然之理言之則</hi>
<pb n="44b"/>
　<hi>人情莫不好此懿徳自氣質之稟言之則有能舉不能舉之異觀令儀令色以下數語則山甫之能舉其</hi>
　<hi>徳可見矣</hi>至於王職有闕失亦維仲山甫獨能補之蓋惟<lb/>
　大人然後能格<hi>正也</hi>君心之非未有不能自舉其徳而<lb/>
　能補君之闕者也<hi>輔氏曰舉在我之徳補在君之闕非強力者不能至是而山甫之徳</hi>
　<hi>又不可獨以柔稱矣愚謂舉徳所以申二章之意補闕所以申三章四章之意徳業俱盛此章備焉</hi>
○仲山甫出祖四牡業業征夫捷捷<hi>在接反</hi>每懐靡及<hi>叶極㭍反</hi>四牡彭彭<hi>叶鋪/郎反</hi>八鸞鏘鏘<hi>七羊反</hi>王命仲山甫城彼東<lb/>
方<lb/>
<pb n="45a"/>
　賦也祖行祭也<hi>曹氏曰顔師古云祖者送行之祭因享飲焉昔黄帝之子纍祖好逺逰而</hi>
　<hi>死於道故後人祭之以為行神其祭設軷於門外是出門而後祖祭故云出祖也</hi>業業健貌<lb/>
　捷㨗疾貌<hi>出祖之時車馬僕從備矣而山甫有汲汲事君之心若不可以逺行也</hi>東方<lb/>
　齊也<hi>車馬既戒行矣以王命城齊則不可留矣</hi>傳曰古者諸侯之居逼隘<lb/>
　則王者遷其邑而定其居蓋去薄姑而遷於臨菑也<lb/>
　孔氏曰史記齊獻公元年徙薄姑都治臨菑<hi>輯録羅氏曰齊</hi>
　<hi>世家太公封營丘至五世胡公徙都滹姑子獻公徙治臨菑正義薄姑在青州愽昌縣東北六十里營丘</hi>
　<hi>臨菑見齊風</hi>計獻公當夷王之時與此傳不合豈徙於夷<lb/>
<pb n="45b"/>
　王之時至是而始備其城郭之守歟<hi>増釋許氏曰三言四牲者先四</hi>
　<hi>句惟言車馬征夫之盛而未行次四句言彭彭鏘鏘則徃於齊也下四句則道其歸時之盛也</hi>
○四牡騤騤<hi>求龜反</hi>八鸞喈喈<hi>音皆叶居奚反</hi>仲山甫徂齊式遄<lb/>
其歸吉甫作誦穆如清風<hi>叶孚愔反</hi>仲山甫永懐以慰其心<lb/>
　賦也式遄其歸不欲其乆於外也<hi>車馬既啓行矣無他告焉式遄其歸</hi>
　<hi>而已遄其歸則庶有以寛其靡及之心也</hi>穆深長也清風清㣲之風化養<lb/>
　萬物者也以其逺行而有所懐思<hi>與毎懐靡及相應</hi>故以此<lb/>
　詩慰其心焉曽氏曰賦政于外雖仲山甫之職然保<lb/>
<pb n="46a"/>
　王躬補王闕尤其所急城彼東方其心永懐蓋有所<lb/>
　不安者尹吉甫深知之作誦而告以遄歸所以安其<lb/>
　心也<hi>此二章言山甫如齊而已所以作詩之故</hi>
　　　烝民八章章八句<hi>一章二章言天生山甫而山甫能全其徳三章四章言王</hi>
　　　　<hi>命山甫而山甫能盡其職五章言其能全此徳以待物六章言其能全此徳以事君七章</hi>
　　　　<hi>八章則言其逺行而有靡及永懐之心是故作詩以慰之也○申伯仲山甫皆宣王之賢</hi>
　　　　<hi>臣也嶽降神天監周其生稟也同柔惠且直柔嘉維則其有徳也又同文武是憲式是百</hi>
　　　　<hi>辟其為人所取法也又同然學問進脩保王躬補王闕道全而徳備任大而責重無或少</hi>
<pb n="46b"/>
　　　　<hi>歉則尤見山甫之為賢尚論二臣者所當知也○増釋許氏曰烝民之詩反覆讃詠雖兼</hi>
　　　　<hi>職業事功言之大率主於徳爾八章之間凡言仲山甫者十有二於以見惓惓尊慕之意</hi>
　　　　<hi>蓋詩人之情與作詩之體於所愛者則喜其名而道之故出車之於南仲采芑之於方叔</hi>
　　　　<hi>六月之於吉甫江漢之於召公崧髙之於申伯韓奕之於韓侯皆屢言之然則尹吉甫可</hi>
　　　　<hi>謂知徳而善言徳行者歟此宣王之所以中興者得賢才之多也</hi>
奕奕梁山維禹甸之有倬其道<hi>下與考叶</hi>韓侯受命王親命<lb/>
之纉戎祖考<hi>上與道叶</hi>無廢朕命夙夜匪解<hi>音懈叶訖力反</hi>䖍共爾<lb/>
位朕命不易榦<hi>古旦反</hi>不庭方以佐戎辟<hi>音璧</hi>
<pb n="47a"/>
　賦也奕奕大也梁山韓之鎮也今在同州韓城縣<hi>輯録</hi>
　<hi>今𨽻陜西西安府</hi>甸治也倬明貌韓國名侯爵武王之後也<lb/>
　受命蓋即位除喪以士服入見天子而聴命也<hi>未受封爵</hi>
　<hi>故以士服見</hi>纉繼戎汝也言王錫命之使繼世而為諸侯<lb/>
　也䖍敬易改榦正也<hi>輯録箋作楨幹而正之也</hi>不庭方不來庭之<lb/>
　國辟君也此又戒之以脩其職業之詞也○韓侯初<lb/>
　立來朝<hi>輯録將言韓侯而先言其國有髙大之梁山禹嘗治之其下有倬然之道此韓侯之所從</hi>
　<hi>以朝周也</hi>始受王命而歸詩人作此以送之序亦以為尹<lb/>
<pb n="47b"/>
　吉甫作今未有據下篇云召穆公凡伯者放此<hi>自無廢朕</hi>
　<hi>命以下皆述王戒之之詞</hi>
○四牡奕奕孔脩且張韓侯入覲以其介圭入覲于王<lb/>
王錫韓侯淑旂綏章簟茀錯衡<hi>叶户郎反</hi>𤣥衮赤舄鉤膺鏤<lb/>
<hi>音漏</hi>錫<hi>音/羊</hi>鞹<hi>苦郭/反</hi>鞃<hi>苦𢎞/反</hi>淺幭<hi>莫歴/反</hi>鞗<hi>音/條</hi>革金厄<hi>叶於栗反</hi>
　賦也脩長張大也介圭封圭<hi>封大也</hi>執之為贄以合瑞<lb/>
　于王也<hi>瑞玉也諸侯執圭朝天子執瑁冐之瑁與圭合則無偽</hi>淑善也交龍曰<lb/>
　旂<hi>輯録善猶美也箋云善旂旂之善色者也</hi>綏<hi>音緌</hi>章染鳥羽或旄牛尾為<lb/>
<pb n="48a"/>
　之注於旂竿之首為表章者也<hi>韓為侯爵不當服衮但孔氏䟽無衣引周</hi>
　<hi>禮巾車註謂王子母弟出對者雖為侯伯而車服皆如上公以九為節也然又為特止於其身後世子孫</hi>
　<hi>則各服其服是則不可曉者豈周禮至此已變其舊而然歟</hi>鏤刻金也馬眉上飾<lb/>
　曰錫今當盧也<hi>輯録䟽當盧者當馬之額盧在眉眼之上按巾車玉路錫樊纓金路鉤樊</hi>
　<hi>纓注云金路無錫有鉤此言鉤膺必金路矣而得有鏤錫者蓋特賜之鉤膺見小雅采芑</hi>鞹去毛<lb/>
　之革也鞃式中也謂兩較之間横木可慿者<hi>較音角見衛淇</hi>
　<hi>澳註</hi>以鞹持之使牢固也淺虎皮也幭覆<hi>去聲</hi>式也字一<lb/>
　作幦又作幎以有毛之皮覆式上也<hi>輯録䟽幭幦幎字異而義同玉</hi>
<pb n="48b"/>
　<hi>藻云有羔幦鹿幦春官巾車犬幎皆以有毛之皮為幦幦是蓋覆之名覆在式上也</hi>鞗革轡首<lb/>
　也金厄以金為環纒搤<hi>厄同</hi>轡首也<hi>此章言其來朝而得車服之盛如此</hi>
○韓侯出祖出宿于屠顯父<hi>音甫</hi>餞之清酒百壺其殽維<lb/>
何炰<hi>白交反</hi>鼈鮮魚其䔩<hi>音/速</hi>維何維筍<hi>恤尹反</hi>及蒲其贈維<lb/>
何乗<hi>繩證反</hi>馬路車籩豆有且<hi>子余反</hi>侯氏燕胥<lb/>
　賦也既覲而反國必祖者尊其所徃去則如始行焉<lb/>
　<hi>行而祖禮也歸而亦祖則尊其徃而盛其禮矣</hi>屠地名或曰即杜也顯父周<lb/>
　之卿士也䔩菜殽也筍竹萌也蒲蒲蒻也<hi>蒲之蒻在泥中白如</hi>
<pb n="49a"/>
　<hi>匕柄甘脆可食輯録輔氏曰酒之多及衆也殽之薄示儉也贈之厚示恩也</hi>且多貌侯氏<lb/>
　覲禮諸侯來朝者之稱<hi>覲禮每以侯氏稱諸侯之來朝者註云不言諸侯言侯氏</hi>
　<hi>者明國殊舍異禮不凡之也</hi>胥相也或曰語辭<hi>此章備言祖送之禮蓋以天子之命</hi>
　<hi>而餞之也</hi>
○韓侯取<hi>七住反</hi>妻汾<hi>符云/反</hi>王之甥蹶<hi>俱衛/反</hi>父<hi>音/甫</hi>之子<hi>叶奬里反</hi>韓侯迎<hi>魚覲/反</hi>止于蹶之里百兩<hi>音亮又/如字</hi>彭彭<hi>叶鋪郎反</hi>八<lb/>
鸞鏘鏘不顯其光諸娣<hi>大計反</hi>從之祁祁<hi>巨移反</hi>如雲韓侯<lb/>
顧之爛其盈門<lb/>
<pb n="49b"/>
　賦也此言韓侯既覲而還遂以親迎也汾王厲王也<lb/>
　厲王流于彘在汾水之上故時人以目王焉猶言莒<lb/>
　郊公黎比<hi>音毗</hi>公也<hi>郊比皆地名莒小而處夷黎亦小國無謚以地為稱號而已</hi>蹶<lb/>
　父周之卿士姞姓也諸娣諸侯一娶九女二國媵之<lb/>
　皆有娣姪也<hi>輯録公羊傳諸侯娶一國則二國徃媵之以娣姪從又嫡妻有娣有姪同姓二</hi>
　<hi>國徃媵亦有娣有姪則九女也</hi>祁祁徐靚也<hi>輯録劉氏曰徐言其行動靚言其容飾</hi>如<lb/>
　雲衆多也<hi>此章極稱韓姞族類之貴與其從媵之盛也</hi>
○蹶父孔武靡國不到為<hi>于偽反</hi>韓姞<hi>其一/反</hi>相<hi>息亮反</hi>攸莫<lb/>
<pb n="50a"/>
如韓樂<hi>音洛叶力告反</hi>孔樂韓土川澤訏訏<hi>况甫反</hi>魴鱮甫甫麀<lb/>
鹿噳噳<hi>愚甫反</hi>有熊有羆有猫<hi>苗茅/二音</hi>有虎慶既令居<hi>叶斤御斤於二反</hi>韓姞燕譽<hi>叶羊茹羊諸二反</hi>
　賦也韓姞蹶父之子韓侯妻也相攸擇可嫁之所也<lb/>
　訏訏甫甫大也噳噳衆也猫似虎而淺毛慶喜令善<lb/>
　也喜其有此善居也燕安譽樂也<hi>此則極稱其山川地利之廣饒夫婦</hi>
　<hi>室家之和好也故又以相攸之善歸之蹶父焉恩輯録謝氏曰韓侯之宜室家皆宣王信任寵禄之  也</hi>
　<hi>詩人之意欲臣子知其所自無忘上恩竭智盡忠以報國也輔氏曰上章言韓侯之迎韓姞有以當其心</hi>
<pb n="50b"/>
　<hi>此章言韓姞之歸韓國有以適其意男女相稱夫婦咸和則家道正矣家齊而國治此固天子之所喜而</hi>
　<hi>王朝之臣所賛詠也</hi>
○溥彼韓城燕<hi>因肩反</hi>師所完以先祖受命因時百蠻王<lb/>
錫韓侯其追其貊<hi>母伯反</hi>奄受北國因以其伯實墉實壑<lb/>
實畝實籍獻其貔<hi>音毗</hi>皮赤豹黄羆<lb/>
　賦也溥大也燕召公之國也師衆也追貊夷狄之國<lb/>
　也墉城壑池籍稅也貔猛獸名<hi>輯録䟽云貔言皮則豹羆亦獻皮也</hi>
　韓初封時召公為司空王命以其衆為築此城<hi>此召公指</hi>
<pb n="51a"/>
　<hi>康公言王命者先王命之也</hi>如召伯營謝山甫城齊春秋諸侯城<lb/>
　邢城楚丘之類也<hi>此類皆非自築其城也</hi>王以韓侯之先因是<lb/>
　百蠻而長<hi>上聲</hi>之故錫之追貊使為之伯<hi>此王字則指宣王言蓋向</hi>
　<hi>者先王以百蠻不可無長因封韓侯之祖為之長今宣王又錫以追貊而使韓侯悉長之則國益以大矣</hi>
　以脩其城池治其田畆正其稅法而貢其所有於王<lb/>
　也<hi>輯録解頥曰脩城池治田畆正稅法貢土物皆脩其職業之謂以終首革之意也</hi>
　　　韓奕六章章十二句<hi>一章來朝而受天子之命二章既朝而得天子之賜</hi>
　　　　<hi>三章祖送而歸四章五章親迎以歸六章則因前人之封建增今日之土宇而使脩國中</hi>
<pb n="51b"/>
　　　　<hi>之職貢也</hi>
江漢浮浮武夫滔滔<hi>叶他侯反</hi>匪安匪遊淮夷來求既出我<lb/>
車既設我旟匪安匪舒淮夷來鋪<lb/>
　賦也浮浮水盛貌滔滔順流貌<hi>輯録蘇氏曰自周而南出於江漢之間召</hi>
　<hi>公率兵循江而下也</hi>淮夷夷之在淮上者也<hi>輯録陳氏曰淮夷之地不一徐州有</hi>
　<hi>夷則在淮北者也揚州有夷則在淮南者也江漢常武二篇同言淮夷以地理考之曰江漢之滸者是淮</hi>
　<hi>南之夷也若在淮北則江漢非所由入之路也曰率彼淮浦省此徐土者是淮北之夷也若在淮南則徐</hi>
　<hi>土非聨接之地矣</hi>鋪陳也陳師以伐之也○宣王命召穆公<lb/>
<pb n="52a"/>
　平淮南之夷詩人美之此章緫序其事言行者皆莫<lb/>
　敢安徐而曰吾之來也惟淮夷是來是伐耳<hi>輔氏曰軍行如</hi>
　<hi>此其氣銳其志專有所不戰戰必勝矣故次章即言成功</hi>
○江漢湯湯<hi>書羊反</hi>武夫洸洸<hi>音光</hi>經營四方告成于王四<lb/>
方既平王國庶定<hi>叶唐丁反</hi>時靡有爭<hi>叶甾陘反</hi>王心載寜<lb/>
　賦也洸洸武貌庶幸也○此章言既伐而成功也<hi>淮南</hi>
　<hi>者四方之一也一隅有警天下不定故征伐淮南所以經營四方也既告成功則王國可定而王心可寜</hi>
　<hi>矣宜其急於告成也下四句言告成之故</hi>
<pb n="52b"/>
○江漢之滸<hi>音虎</hi>王命召虎式辟<hi>音闢</hi>四方徹我疆土匪疚<lb/>
匪棘王國來極于疆于理至于南海<hi>叶虎委反</hi>
　賦也虎召穆公名也辟與闢同徹井其田也疚病棘<lb/>
　急也極中之表也居中而為四方所取正也○言江<lb/>
　漢既平王又命召公<hi>輯録陳氏曰非謂宣王臨江漢之滸而命召虎也</hi>闢四<lb/>
　方之侵地而治其疆界非以病之非以急之也但使<lb/>
　其來取正於王國而已<hi>以上四句述王命之之詞輯録嚴氏曰此章言徹法之事</hi>
　<hi>然武事僅定即行疆理稅賦之法疑於病民且疑於急迫矣宣王謂我非疚也非棘也蓋什一天下之中</hi>
<pb n="53a"/>
　<hi>正乃我周之定制欲天下皆於王國來取正焉耳</hi>於是遂疆理之盡南海而<lb/>
　止也<hi>四方亦指此一隅而言耳疆理至於南海亦辟四方之一也淮夷背叛外蠻隨之既伐淮夷則</hi>
　<hi>疆理之功不得不然矣○此章因其成功益使廣之召虎果能承命而擴充之也蓋至此而奉辭致伐之</hi>
　<hi>事畢矣増釋許氏曰此詩三言四方皆指淮夷左右而言非天下之四方也此章言江漢之滸王命召虎</hi>
　<hi>而曰式辟四方辭㫖皆可見也曰疆曰理至于南海亦溢美之辭爾</hi>
○王命召虎來旬來宣文武受命召公維翰<hi>叶胡于反</hi>無曰<lb/>
予小子<hi>叶奬里反</hi>召公是似<hi>叶養里反</hi>肇敏戎公用錫爾祉<lb/>
　賦也旬徧宣布也自江漢之滸言之故曰來召公召<lb/>
<pb n="53b"/>
　康公奭也翰榦也予小子王自稱也肇開戎汝公功<lb/>
　也○又言王命召虎來此江漢之滸徧治其事以布<lb/>
　王命<hi>此章再為更端之詞故集傳下一又字</hi>而曰昔文武受命惟召公<lb/>
　為楨榦今女無曰以予小子之故也但自為嗣女召<lb/>
　公之事耳<hi>康公宣布政教在江漢之間今召虎征淮南繼乃祖之業耳故勉之如此使視王事</hi>
　<hi>如家事以賦政之勞為述事之孝也</hi>能開敏女功<hi>𤼵舒展布而力致其功</hi>則我當<lb/>
　錫女以祉福如下章所云也<hi>既陳忠孝之道以勸勉之復明報施之道以歆</hi>
　<hi>動之</hi>
<pb n="54a"/>
○釐<hi>力之反</hi>爾圭瓉<hi>才旱/反</hi>秬<hi>音/巨</hi>鬯<hi>初亮/反</hi>一卣<hi>音酉無韻未詳</hi>告于<lb/>
文人錫山土田<hi>叶地因反</hi>于周受命<hi>叶滿井反下同</hi>自召祖命虎拜<lb/>
稽首天子萬年<hi>叶彌因反</hi>
　賦也釐賜卣尊也<hi>輯録羅氏曰爾雅彛卣罍註尊彛為上罍為下卣居中孔氏曰釋器</hi>
　<hi>云卣中尊按欎人掌和欎鬯以實彛而陳之則鬯當在彛而此及尚書左傳皆云秬鬯一卣者當祭之時</hi>
　<hi>乃在彛未祭則在卣賜時未祭故卣盛之</hi>文人先祖之有文徳者謂文王<lb/>
　也周岐周也召祖穆公之祖康公也○此序王賜召<lb/>
　公䇿命之詞言錫爾圭瓉秬鬯者使之以祀其先祖<lb/>
<pb n="54b"/>
　<hi>周禮小宗伯註天子圭瓉諸侯璋瓉故上公未賜圭瓉則璋瓉而已</hi>又告于文人而錫<lb/>
　之山川土田以廣其封邑蓋古者爵人必於祖廟示<lb/>
　不敢專也<hi>輯録祭統曰古者明君爵有徳而禄有功必賜爵禄於大廟</hi>又使徃受<lb/>
　命於岐周從其祖康公受命於文王之所以寵異之<lb/>
　而召公拜稽首以受王命之䇿書也人臣受恩無可<lb/>
　以報謝者但言使君夀考而已<hi>既以慶賞之榮及乎爾之祖又以錫命之</hi>
　<hi>意告於我之祖又使爾受命之寵得以比擬於爾之先祖賚予之意不一而足如此宜有天子萬年之祝</hi>
　<hi>也○前以康公之佐文武者勉其功此以文王之命康公者行其賞以上三章皆述䇿命之詞此又以祝</hi>
<pb n="55a"/>
　<hi>頌之語結之也但三章告命在既克淮南之日四章告命又在始遣將帥之時此章告命則在疆理南海</hi>
　<hi>之餘振旅凱還之後也蓋以此章正𤼵用錫爾祉一句又欲以起下章報稱之詞故其次第相承如此</hi>
○虎拜稽首對揚王休<hi>叶虚乆反</hi>作召公考<hi>叶去乆反</hi>天子萬夀<lb/>
<hi>叶殖酉反</hi>明明天子<hi>叶奬/里反</hi>令聞<hi>音問</hi>不已矢其文徳洽此四國<lb/>
<hi>叶越逼反</hi>
　賦也對答揚稱休美考成矢陳也○言穆公既受賜<lb/>
　遂答稱天子之美命作康公之廟器而勒王䇿命之<lb/>
　詞以考其成<hi>成成功也昭錫命則見成功矣故曰以考其成蓋接上兩章召公召祖之榮而</hi>
<pb n="55b"/>
　<hi>以此結之也至此而穆公拜賜於宣王真如康公拜賜於文王矣</hi>且祝天子以萬夀<lb/>
　也<hi>刻其䇿命之詞及此祝頌之語蓋上章天子萬年稱諸口而已此章天子萬夀則刻諸䇿命之下也</hi>
　古器物銘云<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>
                    <hi>音弁</hi>拜稽首敢對揚天子休命用作朕<lb/>
　皇考龔<hi>音恭</hi>伯尊敦<hi>音/對</hi>
                    <graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>其眉夀萬年無疆<hi>
                        <graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>周大夫名龔伯者</hi>
　<hi>其父也尊酒器敦盛黍稷器也</hi>語正相類但彼自祝其夀而此祝君<lb/>
　夀耳<hi>祝頌之語刻之廟器此其例也</hi>既又美其君之令聞而進之以<lb/>
　不已勸其君以文徳而不欲其極意於武功古人愛<lb/>
　君之心於此可見矣<hi>此承上章之意蓋稽首而不足又昭錫命著成功以答稱之答</hi>
<pb n="56a"/>
　<hi>稱而不足又以萬夀祝頌之祝頌而不足又美其中興之譽而益進之又思安集懐來之道而更以文徳</hi>
　<hi>勸勉之由上章賚予之意不一而足故此章報謝之意亦不一而足也</hi>
　　　江漢六章章八句<hi>一章致伐二章成功三章復承告命而大其功四章告命</hi>
　　　　<hi>出師五章告命行賞六章下報上蓋三章以前既原始要終言之矣四章以後又原始要</hi>
　　　　<hi>終而重言之也</hi>
赫赫明明王命卿士<hi>叶音所</hi>南仲大<hi>音泰/下同</hi>祖大師皇父<hi>音甫</hi>
整我六師以脩我戎<hi>叶音汝</hi>既敬既戒<hi>叶乞/力反</hi>惠此南國<hi>叶越逼反</hi>
<pb n="56b"/>
　賦也卿士即皇父之官也南仲見出車篇大祖始祖<lb/>
　也大師皇父之兼官也<hi>輯録陳氏曰自冡宰而下謂之六卿大師而下謂之三公</hi>
　<hi>既曰王命卿士又曰大師皇父周家不特設三公皆兼職而已如周公以冡宰兼大師也</hi>我為宣<lb/>
　王之自我也戎兵器也○宣王自將以伐淮北之夷<lb/>
　而命卿士之謂南仲為大祖兼大師而字皇父者整<lb/>
　治其從行之六軍脩其戎事以除淮夷之亂而惠此<lb/>
　南方之國詩人作此以美之必言南仲大祖者稱其<lb/>
　世功以美大之也<hi>敬戒即孔子臨事而懼之意戎事飭矣而少慢焉則取敗之道也故</hi>
<pb n="57a"/>
　<hi>命之如此</hi>
○王謂尹氏命程伯休父左右陳行<hi>户郎反</hi>戒我師旅率<lb/>
彼淮浦省此徐土不留不處三事就緒<hi>象吕反</hi>
　賦也尹氏吉甫也蓋為内史掌䇿命卿大夫也程伯<lb/>
　休父周大夫<hi>輯録程國伯爵休父字也重黎之後濮氏曰程畿内邑在豐</hi>三事未<lb/>
　詳或曰三農之事也<hi>三農上中下農夫也緒業也戒勿乆留其地以廢農功輯録䟽</hi>
　<hi>大宰九職一曰三農生九榖註云三農原隰及平地</hi>○言王詔尹氏䇿命程伯<lb/>
　休父為司馬使之左右陳其行列循淮浦而省徐州<lb/>
<pb n="57b"/>
　之土蓋伐淮北徐州之夷也上章既命皇父而此章<lb/>
　又命程伯休父者蓋王親命大師以三公治其軍事<lb/>
　而使内史命司馬以六卿副之耳<hi>皇父為大將程伯休父副之  上言</hi>
　<hi>既敬既戒此言不留不處蓋將驕則慢敵師久則病農其取敗之道均也以上二章為命將之時</hi>
○赫赫業業<hi>叶宜却反</hi>有嚴天子王舒保作匪紹匪遊徐方<lb/>
繹騷<hi>叶蘇侯反</hi>震驚徐方如雷如霆徐方震驚<lb/>
　賦也赫赫顯也業業大也嚴威也天子自將其威可<lb/>
　畏也王舒保作未詳其義或曰舒徐保安<hi>傳云</hi>作行也<lb/>
<pb n="58a"/>
　<hi>箋云</hi>言王師舒徐而安行也紹糾𦂳也遊遨遊也繹連<lb/>
　絡也騷擾動也○夷厲以來周室衰弱至是而天子<lb/>
　自將以征不庭其師始出不疾不徐而徐方之人皆<lb/>
　已震動如雷霆作於其上不遑安矣<hi>師行有度彼已繹騷而不寜蓋</hi>
　<hi>赫業有嚴之先聲有以震驚之是以彼之震驚自爾也天子之威聞之而可畏者如此○此起兵在道之</hi>
　<hi>時也</hi>
○王奮厥武如震如怒<hi>叶暖五反</hi>進厥虎臣闞<hi>呼檻/反</hi>如虓<hi>火交反</hi>虎鋪<hi>普呉/反</hi>敦淮濆<hi>符云反</hi>仍執醜虜截彼淮浦王師之<lb/>
<pb n="58b"/>
所<lb/>
　賦也進鼓而進之也闞奮怒之貌虓虎之自怒也<hi>輯録</hi>
　<hi>埤雅曰言將帥之勇𤼵於忠義非激而怒之也</hi>鋪布也布其師旅也敦厚也<lb/>
　厚集其陳也仍就也老子曰攘臂而仍之<hi>出論徳篇</hi>截截<lb/>
　然不可犯之貌<hi>截然以兵勢言謂王師所在其威可畏也○此陳兵徐土之時</hi>
○王旅嘽嘽<hi>吐丹反</hi>如飛如翰如江如漢如山之苞<hi>叶鋪鉤反</hi>
如川之流緜緜翼翼不測不克濯征徐國<hi>叶越逼反</hi>
　賦也嘽嘽衆盛貌翰羽苞本也如飛如翰疾也如江<lb/>
<pb n="59a"/>
　如漢衆也如山不可動也如川不可禦也<hi>静則不可驚動則不</hi>
　<hi>可禦</hi>緜緜不可絶也翼翼不可亂也不測不可知也不<lb/>
　克不可勝也濯大也<hi>師徒衆盛而律又嚴所以奮揚威武而大伐之也此用兵之時</hi>
　<hi>也○淮南易伐淮北難平故彼以召虎將兵來求來鋪而遂克之此必天子親征而又大用其師如此然</hi>
　<hi>後能取勝也</hi>
○王猶允塞徐方既來<hi>叶六直反</hi>徐方既同天子之功四方<lb/>
既平徐方來庭徐方不回王曰還歸<hi>叶古回反</hi>
　賦也猶道允信塞實庭朝回違也還歸班師而歸也<lb/>
<pb n="59b"/>
　○前篇召公帥師以出歸告成功故備載其褒賞之<lb/>
　詞此篇王實親行故於卒章反復其詞以歸功於天<lb/>
　子言王道甚大而逺方懐之非獨兵威然也序所謂<lb/>
　因以為戒者是也<hi>此凱還之時也輯録解頥曰首章言敬戒以見軍律之嚴卒章言允</hi>
　<hi>塞以見王道之大軍律之嚴所以戰而必勝王道之大所以不戰而自服也始而來來而同人以為天子</hi>
　<hi>之功也而不知宣王初未嘗以兵力服之也終而曰不回則王道之大信有以服其心矣於是班師振旅</hi>
　<hi>而歸因以戒其武功之不可黷而勉其文徳之不可以不脩也</hi>
　　　常武六章章八句<hi>中興之功非威武不能致宣王所以中興者此詩可見矣</hi>
<pb n="60a"/>
　　　　<hi>殷武之頌髙宗亦然父増釋許氏曰一章命皇父主兵二章命休  為副三章言天子自</hi>
　　　　<hi>將四章言戰伐五章言軍勢之盛卒章歸美於王</hi>
瞻卬<hi>音仰</hi>昊天則不我惠孔填<hi>舊說古塵字</hi>不寜降此大厲邦<lb/>
靡有定士民其瘵<hi>側界反叶則例反</hi>蟊<hi>音/牟</hi>賊蟊疾靡有夷届<hi>音戒叶居氣反</hi>罪罟不收靡有夷瘳<hi>敕留反</hi>
　賦也填乆厲亂瘵病也蟊賊害苗之蟲也疾害<hi>蟊疾害苗</hi>
　<hi>之狀</hi>夷平届極罟網也○此刺幽王嬖褒姒任奄人以<lb/>
　致亂之詩<hi>輯録奄人註奄精氣閉藏者内門則用奄以守之又作閹</hi>首言昊天不<lb/>
<pb n="60b"/>
　惠而降亂無所歸咎之詞也蘇氏曰國有所定則民<lb/>
　受其福無所定則受其病於是有小人為之蟊賊刑<lb/>
　罪為之網罟凡此皆民之所以病也<hi>邦靡有定指國論與國政言國</hi>
　<hi>論不定故聴任得以偏用國政不定故刑罰得以偏用○此章緫言幽王造亂如此</hi>
○人有土田女<hi>音汝</hi>反有<hi>酉由/二音</hi>之人有民人女覆奪<hi>徒活反</hi>
之此宜無罪女反收<hi>殖酉殖由二反</hi>之彼宜有罪女覆說<hi>音脫</hi>之<lb/>
　賦也反覆<hi>此言其威討削黜之不當</hi>收拘說赦也<hi>此言其出入生死之不當○此</hi>
　<hi>章正責幽王刑罰之偏以𤼵上章罪罟不收之意</hi>
<pb n="61a"/>
○哲夫成城哲婦傾城懿厥哲婦為梟<hi>古堯反</hi>為鴟<hi>處之反</hi>
婦有長舌維厲之階<hi>叶居奚反</hi>亂匪降自天<hi>叶鉄月反</hi>生自婦人<lb/>
匪教匪誨<hi>叶呼奚反</hi>時維婦寺<lb/>
　賦也哲知也城猶國也哲婦蓋指褒姒也傾覆懿美<lb/>
　也梟鴟惡聲之鳥也長舌能多言者也階梯也寺奄<lb/>
　人也○言男子正位乎外為國家之主故有知則能<lb/>
　立國婦人以無非無儀為善無所事哲哲則適以覆<lb/>
　國而已故此懿美之哲婦而反為梟鴟蓋以其多言<lb/>
<pb n="61b"/>
　而能為禍亂之梯也若是則亂豈直自天降如首章<lb/>
　之說哉特由此婦人而已蓋其言雖多而非有教誨<lb/>
　之益者是惟婦人與奄人耳豈可近哉上文但言婦<lb/>
　人之禍末句兼以奄人為言蓋二者常相倚而為奸<lb/>
　不可不并以為賊也歐陽公常言宦者之禍甚於女<lb/>
　寵其言尤為深切有國家者可不戒哉<hi>此與十二章正責幽王聴</hi>
　<hi>任之偏以𤼵首章蟊賊蟊疾之意輯録歐陽氏曰女色而已宦者之害非一端也女色之惑不幸而不悟</hi>
　<hi>則禍斯及矣使其一悟捽而去之可也宦者之為禍雖欲悔悟而勢有不得而去也唐昭宗之事是矣孔</hi>
<pb n="62a"/>
　<hi>氏曰奄人防守門閣親近人主庸君以其少小貫習朝夕給使顧訪無猜憚之心恩狎有可恱之色且其</hi>
　<hi>人乆處宫掖頗曉舊章探知主意或乃色和貌厚挾術懐奸或乃捷對敏才飾巧亂實遂能迷罔視聴愚</hi>
　<hi>主信而任之國之滅亡多由此作</hi>
○鞫人忮<hi>之䜴反</hi>忒譛<hi>子念/反</hi>始竟背<hi>音佩叶必墨反</hi>豈曰不極伊<lb/>
胡為慝如賈<hi>音古</hi>三倍君子是識婦無公事休其蠶織<lb/>
　賦也鞫窮忮害忒變也譛不信也竟終背反極已慝<lb/>
　惡也賈居貨者也三倍獲利之多也公事朝廷之事<lb/>
　蠶織婦人之業○言婦寺能以其智辨窮人之言<hi>輯録</hi>
<pb n="62b"/>
　<hi>輔氏曰智則哲也辨則長舌也</hi>其心忮害而變詐無常<hi>輯録胡庭芳曰此章極言</hi>
　<hi>婦寺之惡也鞫如鞫獄之鞫推勘窮究之意婦寺所以鞫人者其心忮害變忒而已</hi>既以譛妄<lb/>
　倡始於前而終或不驗於後則亦不復<hi>去聲</hi>自謂其言<lb/>
　之放恣無所極已而反曰是何足為慝乎<hi>巧言如簧顔之厚矣</hi>
　<hi>此忮忒之常態也</hi>夫商賈之利非君子之所宜識如朝廷之<lb/>
　事非婦人之所宜與<hi>去聲</hi>也今賈三倍而君子識其所<lb/>
　以然婦人無朝廷之事而舍<hi>上聲</hi>其蠶織以圖之則豈<lb/>
　不為慝哉<hi>君子喻利則害於義婦人謀政則害於治</hi>
<pb n="63a"/>
○天何以刺<hi>叶音砌</hi>何神不富<hi>叶方/味反</hi>舍<hi>音捨</hi>爾介狄維予胥<lb/>
忌不弔不祥威儀不類人之云亡邦國殄瘁<lb/>
　賦也刺責介大胥相弔閔也○言天何用責王神何<lb/>
　用不富王哉<hi>用以也天何為而以禍亂責王乎神何為而不以盛大之業富王乎若問詞也</hi>
　凡以王信用婦人之故也是必將有夷狄之大患今<lb/>
　王舍之不忌而反以我之正言不諱為忌何哉夫天<lb/>
　之降不祥庶㡬王懼而自脩今王遇灾而不恤又不<lb/>
　謹其威儀又無善人以輔之則國之殄瘁宜矣<hi>以其嬖惑</hi>
<pb n="63b"/>
　<hi>之深也故不憂將然之狄患而反忌乎正言不恤已然之天禍而且喪威儀賊良善顛倒錯亂如此宜乎</hi>
　<hi>天譴神怒而致邦國之殄瘁也上二章言婦寺不可聼任此章極言聴任婦人之言以重結蟊賊蟊疾之</hi>
　<hi>意</hi>或曰介狄即指婦寺猶所謂女戎者也<hi>國語晉獻公與驪戎</hi>
　<hi>戰勝獲驪姬以為夫人史蘇曰有男戎必有女戎晉以男戎勝戎戎必以女戎勝晉註云戎兵也言其禍</hi>
　<hi>猶兵也</hi>
○天之降罔維其優矣人之云亡心之憂矣天之降罔<lb/>
維其幾矣人之云亡心之悲矣<lb/>
　賦也罔罟優多幾近也<hi>近者近於極也</hi>蓋承上章之意而重<lb/>
<pb n="64a"/>
　言之以警王也<hi>憂悲之心邦國殄瘁故也蓋承上章章末兩句而言又以重結罪罟不收</hi>
　<hi>之意</hi>
○觱<hi>音必</hi>沸<hi>音/弗</hi>檻<hi>胡監反</hi>泉維其深矣心之憂矣寜自今矣<lb/>
不自我先不自我後<hi>叶下五反</hi>藐藐昊天無不克鞏<hi>叶音古</hi>無<lb/>
忝皇祖式救爾後<hi>同上</hi>
　興也觱沸泉涌貌檻泉泉正出者藐藐髙逺貌鞏固<lb/>
　也○言泉之瀵涌上出其源深矣我心之憂亦非適<lb/>
　今日然也<hi>此為事物有所從來之意蓋以源泉之深興憂心之乆也</hi>然而禍亂之<lb/>
<pb n="64b"/>
　極適當此時蓋已無可為者惟天髙逺雖若無意於<lb/>
　物然其功用神明不測雖危亂之極亦無不能鞏固<lb/>
　之者幽王苟能改過自新而不忝其祖則天意可回<lb/>
　來者猶必可救而子孫亦蒙其福矣<hi>亂已如此而猶欲其改過遷善</hi>
　<hi>以圖福是則詩人之忠厚也</hi>
　　　瞻卬七章三章章十句四章章八句<lb/>
旻天疾威天篤降喪<hi>息浪反叶桑郎反</hi>瘨<hi>都田反</hi>我饑饉民卒流<lb/>
亡我居圉<hi>魚吕反</hi>卒荒<lb/>
<pb n="65a"/>
　賦也篤厚瘨病卒盡也居國中也圉邉陲也<hi>輯録荒虚也</hi>
　○此刺幽王任用小人以致饑饉侵削之詩也<hi>此章言天</hi>
　<hi>禍國家使内外困窮如此輯録通釋曰此詩刺王而首言旻天疾威又言天篤降喪下章又言天降罪罟</hi>
　<hi>者固為無所歸咎之詞矣而首章則言饑饉之灾卒章則言侵削之事餘章則皆言用小人之意也</hi>
○天降罪罟蟊賊内訌<hi>户工反</hi>昬椓<hi>卜角/反</hi>靡共<hi>音恭</hi>潰潰回<lb/>
遹實靖夷我邦<hi>叶卜工反</hi>
　賦也訌潰也昬椓昬亂椓喪之人也<hi>輯録胡庭芳曰指昬椓為言并</hi>
　<hi>閹宦在其中矣</hi>共與恭同一說與供同謂共其職也潰潰亂<lb/>
<pb n="65b"/>
　也回遹邪僻也靖治夷平也○言此蟊賊昬椓者皆<lb/>
　潰亂邪僻之人而王乃使之治平我邦所以致亂也<lb/>
　<hi>此章推言致亂之由</hi>
○臯臯訿訿<hi>音紫</hi>曽不知其玷<hi>丁險/反</hi>兢兢業業孔填<hi>已見上篇</hi>
不寜我位孔貶<lb/>
　賦也臯臯頑慢之意<hi>輯録頑不知道慢不共職</hi>訿訿務為謗毁也<lb/>
　玷缺也<hi>缺失也</hi>填乆也○言小人在位所為如此而王<lb/>
　不知其缺至於戒敬恐懼甚乆而不寜者其位乃更<lb/>
<pb n="66a"/>
　見貶黜其顛倒錯亂之甚如此<hi>此章言其舉枉錯直亦推言致亂之由也</hi>
○如彼嵗旱草不潰<hi>集註作遂</hi>茂如彼棲<hi>音/西</hi>苴<hi>七如/反</hi>我相<hi>息亮反</hi>此邦無不潰止<hi>叶韻未詳</hi>
　賦也潰遂也棲苴水中浮草棲於木上者<hi>輯録苴釋文士加反</hi>
　<hi>與楂同</hi>言枯槁無潤澤也相視潰亂也<hi>此章兩設譬喻而言國家憔悴</hi>
　<hi>壊亂如此以申首章之意輯録嚴氏曰谷風有洸有潰潰怒也小旻是用不潰于成召旻草不潰茂潰遂</hi>
　<hi>也潰潰回遹無不潰止潰亂也項氏云水之潰者其勢横暴而四出故怒之甚者為潰怒遂之甚者為潰</hi>
　<hi>遂亂之甚者為潰亂皆一理也</hi>
<pb n="66b"/>
○維昔之富不如時維今之疚不如兹彼䟽斯粺<hi>薄賣反</hi>
胡不自替職兄<hi>音况下同</hi>斯引<hi>叶韻未詳</hi>
　賦也時是疚病也䟽糲<hi>音梓</hi>也粺則精矣<hi>䟽米一斗可得粺米九升</hi>
　替廢也兄怳同引長也○言昔之富未嘗若是之疚<lb/>
　也而今之疚又未有若此之甚也彼小人之與君子<lb/>
　如䟽與粺其分審矣而曷不自替以避君子乎而使<lb/>
　我心專為此故至於愴怳引長而不能自己也<hi>二章三章</hi>
　<hi>刺王任用小人此章則刺小人知進而不知退如此</hi>
<pb n="67a"/>
○池之竭矣不云自頻泉之竭矣不云自中<hi>叶諸仍反</hi>漙斯<lb/>
害矣職兄斯𢎞不烖我躬<hi>叶姑𢎞反</hi>
　比也<hi>諸本作賦也誤</hi>頻厓<hi>輯録箋厓猶外也</hi>漙廣𢎞大也○池水之<lb/>
　鍾也泉水之𤼵也故池之竭由外之不入泉之竭由<lb/>
　内之不出言禍亂有所從起而今不云然也<hi>用小人者禍亂</hi>
　<hi>之本輯録朱子曰看詩不湏著意去訓解只平平地涵泳自好因舉池之竭矣四句吟咏乆之</hi>此其<lb/>
　為害亦已廣矣是使我心專為此故至於愴怳日益<lb/>
　𢎞大而憂之<hi>上言其憂不替此言其憂益甚</hi>曰是豈不烖及我躬也<lb/>
<pb n="67b"/>
　乎<hi>小人致亂而乃相與容隠之則君子必將蒙禍矣  此章又推禍亂之由起而憂禍患之將及也</hi>
○昔先王受命有如召公日辟<hi>音闢</hi>國百里今也日蹙<hi>子六反</hi>國百里於<hi>音/烏</hi>乎<hi>音/呼</hi>哀哉維今之人不尚有舊<hi>叶臣已反</hi>
　賦也先王文王也召公康公也辟開蹙促也○文王<lb/>
　之世周公治内召公治外故周人之詩謂之周南諸<lb/>
　侯之詩謂之召南所謂日辟國百里云者言文王之<lb/>
　化自北而南至於江漢之間服從之國日以益衆及<lb/>
　虞芮質成而其旁諸侯聞之相帥歸周者四十餘國<lb/>
<pb n="68a"/>
　焉<hi>召公宣布徳化其流行之速自然非以力強取之也</hi>今謂幽王之時促國蓋<lb/>
　犬戎内侵諸侯外畔也<hi>小人之賈禍如此</hi>又歎息哀痛而言<lb/>
　今世雖亂豈不猶有舊徳可用之人哉言有之而不<lb/>
　用耳<hi>此章思昔者之用賢而歎今者之棄賢也○前篇欲其改過遷善則亂猶或可已也此則王之</hi>
　<hi>惡終不肯改國之亂終不可救末如之何傷今思古而已矣</hi>
　　　召旻七章四章章五句三章章七句<hi>輯録許氏曰一章愬</hi>
　　　　<hi>亂二章用羣小致亂三章小人排黜君子四章淍瘵無生意五章歎小人不知退六章慮</hi>
　　　　<hi>害及已卒章有舊徳不能用</hi>
<pb n="68b"/>
　　　　因其首章稱旻天卒章稱召公故謂之召旻<lb/>
　　　　以别小旻也<hi>輯録陳君舉曰周南係於周公召南係於召公豈非化之盛者</hi>
　　　　<hi>必有待乎二公也至於風之終係以邠雅之終係以召旻豈非化之衰者必有思乎二公</hi>
　　　　<hi>也通釋曰此詩之次居變雅之終而第七章又居此詩之終慨然有懐文武召公之盛以</hi>
　　　　<hi>見亂極思治之理其亦猶下泉之終變風歟解頥曰厲王無道而宣王中興以宣王之有</hi>
　　　　<hi>志也幽王無道而平王不復中興以平王之無志也噫此雅之所以亡而黍離之所以降</hi>
　　　　<hi>為國風也</hi>
　　　　　蕩之什十一篇九十二章七百六十九句<lb/>
</p>
<p>
</p>
  </div>
</body>
</text>
</TEI>
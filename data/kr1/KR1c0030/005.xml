<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經疏義㑹通卷三</head>
    <p>
<pb n="1a"/>
欽定四庫全書<lb/>
　詩經疏義㑹通卷三　　　元　朱公遷　撰<lb/>
　　　鄘一之四<lb/>
　　　　説見上篇<lb/>
汎彼柏舟在彼中河髧<hi>徒坎反</hi>彼兩髦<hi>音/毛</hi>實維我儀<hi>叶牛何反</hi>
之死矢靡他<hi>湯河反</hi>母也天<hi>叶鉄/因反</hi>只<hi>音紙下同</hi>不諒人只<lb/>
　興也中河中於河也髧髪垂貎兩髦者翦髪夾囟<hi>音信</hi>
　<hi>廣韻注曰頭㑹腦盖也</hi>子事父母之飾親死然後去之<hi>輯錄昭武黄氏</hi>
<pb n="1b"/>
　<hi>曰禮記内則拂髦注用髪為之象㓜時鬌鬌注所遺髪也謂留髪為角子者也喪大記脫髦注㓜時剪髪</hi>
　<hi>為之年長垂著兩邉髦然也明人之至親惟有孺子之義父死脱左髦母死脱右髦親没不髦孔氏諸侯</hi>
　<hi>小斂脱髦士既殯脱髦</hi>此盖指共伯也我共姜自我也<hi>輯錄共伯名餘</hi>
　<hi>共謚伯字婦人從夫諡姜姓也</hi>儀匹之至矢誓靡無也只語助辭諒<lb/>
　信也○舊説以為衛世子共伯蚤死<hi>共伯釐侯子武公兄</hi>其妻<lb/>
　共姜守義父母欲奪而嫁之<hi>輯錄奪者欲奪其守義之志也</hi>故共姜<lb/>
　作此以自誓言柏舟則在彼中河兩髦則實我之匹<lb/>
　雖至於死誓無他心<hi>舟在中河而無他適之地我配兩髦而無他適之心物冇定所</hi>
<pb n="2a"/>
　<hi>人冇定志而用彼我二字相呼應也</hi>母之於我覆育之恩如天罔極而<lb/>
　何其不諒我之心乎不及父者疑時獨母在或非父<lb/>
　意耳<hi>莊姜盡禮無懟心共姜守義無二志故二柏舟為弼鄘之首又共姜當釐侯時釐侯去康叔九</hi>
　<hi>世耳其子為武公其孫為莊公變始於二姜時也次第亦當然也輯錄輔氏曰實維我匹一定而决不可</hi>
　<hi>易也之死矢靡他雖死而誓不敢易也夫母之欲嫁共姜想亦不過是惑於愛而慮其終耳今味共姜自</hi>
　<hi>誓之言其至誠貞固之意如此則母之惑可觧而慮可釋矣</hi>
○汎汎柏舟在彼河側髧彼兩髦實維我特之死矢靡<lb/>
慝<hi>他得反</hi>母也天只不諒人只<lb/>
<pb n="2b"/>
　興也特亦匹也<hi>輯錄朱子曰特有孤特之義而以為匹者古人用字多如此猶治之為亂</hi>
　<hi>也</hi>慝邪也以是為慝則其絶之甚矣<hi>増釋張氏曰他他適也慝邪之</hi>
　<hi>匿於心者也他適而誓之死靡為之其事猶顯至於一念邪思之㣲亦誓之死而靡𤼵可見其心之貞固</hi>
　<hi>而節不渝矣</hi>
　　　柏舟二章章七句<hi>自誓之意以漸而深輯錄真氏曰柏舟之不再適盖婦人</hi>
　　　　<hi>之大節故孔子列之使萬世取法焉程子之謂餓死事極小失節事極大可為後世深戒</hi>
　　　　<hi>陳定宇曰衛之淫風流行而有共姜特立之節真可以遏人欲之横流矣讀此詩者豈不</hi>
　　　　<hi>可以感𤼵人之善心乎觧頥曰女子之生以身事人一與之齊終身不改古之制也共姜</hi>
<pb n="3a"/>
　　　　<hi>之守義裁以古制雖婦道之當然耳斯可見人心天理之未嘗泯也亦豈不足以挽風俗</hi>
　　　　<hi>之衰扶綱常之重則其置之鄘風之首亦宜矣</hi>
牆有茨不可埽<hi>叶蘇后反</hi>也中冓<hi>古候/反</hi>之言不可道<hi>叶徒厚反</hi>也<lb/>
所可道也言之醜也<lb/>
　興也茨蒺藜也蔓生細葉子有三角刺人<hi>輯錄埤雅蒺藜布也</hi>
　<hi>蔓生子有三角刺人狀如菱而小一名茨</hi>中冓謂舎之交積材木也<hi>輯錄中冓</hi>
　<hi>之言若曰閨閫之言也</hi>道言醜惡也○舊説以為宣公卒惠公<lb/>
　㓜其庶兄頑烝於宣姜<hi>輯錄左𫝊閔公二年昭伯烝宣姜生齊子戴公文公宋桓</hi>
<pb n="3b"/>
　<hi>許穆夫人注惠公朔盖年十五六昭伯即公子頑宣公之長庶伋之兄也上淫曰烝</hi>故詩人作<lb/>
　此詩以刺之言其閨中之事皆醜惡而不可言理或<lb/>
　然也<hi>牆茨芒刺不可埽内言醜惡不可道是皆無所施其惡惡之心者而用語勢相呼應也</hi>
○牆有茨不可襄也中冓之言不可詳也所可詳也言<lb/>
之長也<lb/>
　興也襄除也詳詳言之也言之長者不欲言而託以<lb/>
　語長難竟也<lb/>
○牆有茨不可束也中冓之言不可讀也所可讀也言<lb/>
<pb n="4a"/>
之辱也<lb/>
　興也束束而去之也讀誦言也辱猶醜也<hi>輯錄輔氏曰辱深於</hi>
　<hi>醜</hi>
　　　牆有茨三章章六句<hi>反覆譏刺</hi>
　　　　楊氏曰公子頑通乎君母閨中之言至不可<lb/>
　　　　讀其汙甚矣聖人何取焉而著之於經也盖<lb/>
　　　　自古淫亂之君自以為宻於閨門之中世無<lb/>
　　　　得而知者故自肆而不反聖人所以著之於<lb/>
<pb n="4b"/>
　　　　經使後世為惡者知雖閨中之言亦無隐而<lb/>
　　　　不彰也其為訓戒深矣<hi>輯錄輔氏曰楊氏之説盖不獨為此篇𤼵</hi>
　　　　<hi>凡聖人所錄淫亂之詩其意皆如此即先生所謂惡者可以懲創人之逸志者也觧頥曰</hi>
　　　　<hi>宣姜本伋之妻也一失身於宣公而為新䑓之有泚再失身於公子頑而為中冓之不可</hi>
　　　　<hi>道盖由其節義虧缺於前是以無所顧藉於後甘以其身處於汚穢而不辭則亦無復羞</hi>
　　　　<hi>愧悔悟之萌矣</hi>
君子偕老副笄六珈<hi>音加叶居河反</hi>委委<hi>於危/反</hi>佗佗<hi>待河反</hi>如山<lb/>
如河象服是宜<hi>叶牛何反</hi>子之不淑云如之何<lb/>
<pb n="5a"/>
　賦也君子夫也偕老言偕生而偕死也女子之生以<lb/>
　身事人則當與之同生與之同死故夫死稱未亡人<lb/>
　言亦待死而已不當復有他適之志也副祭服之首<lb/>
　飾編<hi>篇上聲一如字</hi>髪為之<hi>列他髪為之假作紒形加於首上為飾紒音計</hi>笄衡笄<lb/>
　也<hi>輯錄衡笄以玉為之即今之簮也</hi>垂於副之兩旁當耳其下以紞<lb/>
　懸瑱<hi>紞都感反織五采為之</hi>珈之言加也以玉加於笄而為飾<lb/>
　也<hi>輯錄孔氏曰必飾之有六飾之盛也</hi>委委佗佗雍容自得之貌如山<lb/>
　安重也如河𢎞廣也<hi>此二句主徳容言</hi>象服法度之服也淑<lb/>
<pb n="5b"/>
　善也○言夫人當與君子偕老故其服飾之盛如此<lb/>
　而雍容自得安重寛廣又有以宜其象服<hi>既為夫人則當如此</hi>
　今宣姜之不善乃如此雖有是服亦將如之何哉言<lb/>
　不稱也<hi>此章言服飾之盛而徳不相稱為可責○增釋鄱陽張氏曰此章三截上二句言夫人能</hi>
　<hi>與君子偕老則得冇副笄之脤既服此宜從一而偕老中三句正言宣姜威儀容貌稱其象服下二句言</hi>
　<hi>今乃不善將云何哉中三句應副笄六珈下二句應君子偕老責之也</hi>
○玼<hi>音此</hi>兮玼兮其之翟<hi>叶去/聲</hi>也鬒<hi>音/軫</hi>髪如雲不屑<hi>先結反</hi>
髢<hi>從帝反</hi>也玉之瑱<hi>吐殿/反</hi>也象之揥<hi>勅帝/反</hi>也楊且<hi>子餘反</hi>之<lb/>
<pb n="6a"/>
晳<hi>星歴反叶征例反</hi>也胡然而天也胡然而帝也<lb/>
　賦也玼鮮盛貌翟衣祭服刻繒為翟雉之形而彩畫<lb/>
　之以為飾也<hi>刻繒為之形而彩畫之綴於衣以為文章輯錄翟即揄狄見天官内司服翟狄</hi>
　<hi>同又見何彼穠矣小序疏義鄭箋侯伯夫人之服自褕翟而下如王后</hi>鬒黒也如雲言<lb/>
　多而美也屑潔也髢髲<hi>音被</hi>髢也人少髪則以髢益之<lb/>
　髪自美則不潔於髢而用之也瑱塞耳也<hi>以玉係於紞而當耳</hi>
　象象骨也揥所以摘髪也<hi>摘音剔盖若今之篦子然</hi>揚眉上廣也<lb/>
　<hi>眉下而盛則醜惡故以上廣為美</hi>且助語辭晳白也胡然而天胡然<lb/>
<pb n="6b"/>
　而帝言其服飾容貌之美見者驚猶鬼神也<hi>此章言服飾容</hi>
　<hi>貌之盛若可疑而又可畏輯錄輔氏曰其者指宣姜而言玼兮玼兮其之翟也言服之美也鬒髪如雲不</hi>
　<hi>屑髢也言質之美也足乎已者無待於外也玉之瑱也象之揥也言飾之美也揚且之晳也言色之美也</hi>
　<hi>服飾容貌之美盛如天如帝然是豈可以徒居哉○增釋鄱陽張氏曰此章末二句謂夫人容貌之美服</hi>
　<hi>飾之盛如此胡然而自天降此乎胡然而鬼神来此乎此則問辭</hi>
○<graphic n="KR4009" url="https://raw.githubusercontent.com/kanripo/KR-Gaiji/master/images/KR4009.png" mimeType="image/png"/>
                    <hi>七我反</hi>兮<graphic n="KR4009" url="https://raw.githubusercontent.com/kanripo/KR-Gaiji/master/images/KR4009.png" mimeType="image/png"/>兮其之展<hi>渉戰反叶/諸延反</hi>也䝉彼縐<hi>側救反</hi>絺<lb/>
是紲<hi>息列反</hi>袢<hi>薄慢反叶/分乾反</hi>也子之清揚揚且之顔<hi>叶魚堅反</hi>也<lb/>
展如之人兮邦之媛<hi>音院</hi>也<lb/>
<pb n="7a"/>
　賦也<graphic n="KR4009" url="https://raw.githubusercontent.com/kanripo/KR-Gaiji/master/images/KR4009.png" mimeType="image/png"/>亦鮮盛貌展衣也以禮見<hi>音現</hi>於君及見賔客<lb/>
　之服也<hi>輯錄毛氏曰展衣以丹縠為衣鄭氏曰展衣宜白禮記作襢音戰</hi>䝉覆<hi>音阜</hi>也<lb/>
　縐絺絺之蹙蹙者當暑之服也<hi>輯錄孔氏曰葛之精者曰絺其精尤細靡</hi>
　<hi>者縐也言細而縷縐</hi>紲袢東縳意以展衣䝉絺綌而為之紲袢<lb/>
　所以自斂飭<hi>音勅</hi>也或曰䝉謂加絺綌於䙝衣之上所<lb/>
　謂表而出之也<hi>輯錄朱子曰先著裏衣表絺綌而出之於外欲其不見體也</hi>清視<lb/>
　清明也揚眉上廣也顔額角豐滿也展誠也美女曰<lb/>
　媛見其徒有美色而無人君之徳也<hi>此章言服飾容貌之盛若可喜</hi>
<pb n="7b"/>
　<hi>而實可惜也○増釋鄱陽張氏曰此章末則荅之曰此邦之媛也惜之也</hi>
　　　君子偕老三章一章七句一章九句一章八句<lb/>
　　　　東萊吕氏曰首章之末云子之不淑云如之<lb/>
　　　　何責之也二章之末云胡然而天也胡然而<lb/>
　　　　帝也問之也三章之末云展如之人兮邦之<lb/>
　　　　媛也惜之也辭益婉而意益深矣<hi>輯錄輔氏曰凡人之</hi>
　　　　<hi>責人辭愈多則氣愈暴氣愈暴則辭愈厲此則志不帥氣而氣反動其志者也君子之責</hi>
　　　　<hi>人則辭愈多而氣愈緩氣愈緩而辭愈和此則𤼵乎情止乎禮義也且心有所忿懥則不</hi>
<pb n="8a"/>
　　　　<hi>得其正如此詩之辭益婉而意益深則心不至於失其正矣東萊先生責之問之惜之三</hi>
　　　　<hi>字説盡詩意極好玩味</hi>
爰采唐矣沬<hi>音妹</hi>之鄉矣云誰之思美孟姜矣期我乎桑<lb/>
中<hi>叶諸良反</hi>要<hi>於遥/反</hi>我乎上宫<hi>叶居/王反</hi>送我乎淇之上<hi>叶辰羊反</hi>矣<lb/>
　賦也唐䝉菜也一名兎絲<hi>輯錄圖經釋曰唐也䝉也女蘿也兎絲也一物四名</hi>
　<hi>本草夏生苗如絲蔓延木上生實如蠶子本經并以唐䝉為一名許氏曰唐䝉非可食之物不知何以為</hi>
　<hi>菜名</hi>沬衛邑也書所謂妹邦者也<hi>輯錄孔氏曰酒誥注妹邦紂所都朝歌即</hi>
　<hi>沬也</hi>言姜齊女貴族桑中上宫淇上又沬鄉之中小地名也<lb/>
<pb n="8b"/>
　要猶迎也○衛俗淫亂世族在位相竊妻妾故此人<lb/>
　自言將采唐於沬而與其所思之人相期㑹迎送如<lb/>
　此也<lb/>
○爰采麥<hi>叶訖力反</hi>矣沬之北矣云誰之思美孟弋矣期我<lb/>
乎桑中要我乎上宫送我乎淇之上矣<lb/>
　賦也麥榖名秋種夏熟者<hi>輯錄白虎通曰麥金也金旺而生火旺而死</hi>弋<lb/>
　春秋或作姒盖杞女夏后氏之後亦貴族也<lb/>
○爰采葑矣沬之東矣云誰之思美孟庸矣期我乎桑<lb/>
<pb n="9a"/>
中要我乎上宫送我乎淇之上矣<lb/>
　賦也葑蔓菁也庸未聞疑亦貴族也<hi>輯錄劉執中曰采唐麥葑者欲</hi>
　<hi>適幽逺行其淫亂不敢正名而託以采此也許氏曰大率言貴族以誦女之美未必真冇姜弋庸三姓之</hi>
　<hi>女也</hi>
　　　桑中三章章七句<lb/>
　　　　樂記曰鄭衛之音亂世之音也比<hi>同也</hi>於慢矣<lb/>
　　　　<hi>五音宫為君商為臣角為民徴為事羽為物五者皆亂迭相凌謂之慢而國㓕亡比於慢</hi>
　　　　<hi>者亂而迭於亡也</hi>桑間濮上之音亡國之音也其政<lb/>
<pb n="9b"/>
　　　　散其民流誣上行私而不可止也<hi>流者音之蕩也聞此</hi>
　　　　<hi>濮上之音則知政無統紀民無維係誣其君上以行私情而不可禁止也</hi>按桑間<lb/>
　　　　即此篇故小序亦用樂記之語<hi>輯錄鄭氏曰濮水之上地</hi>
　　　　<hi>有桑間者亡國之音於此水出也昔殷紂使師延作靡靡之樂已而因沉於濮水後師㳙</hi>
　　　　<hi>過焉夜聞而寫之為晋平公鼓之是之謂也通釋曰朱子以桑間即此桑中詩而証以樂</hi>
　　　　<hi>記之語然則鄭氏謂師㳙所聞者自是濮上之音也</hi>
鶉<hi>音純</hi>之奔奔鵲之疆疆<hi>音/姜</hi>人之無良我以為兄<hi>叶虗王反</hi>
　興也鶉䳺<hi>音諳</hi>屬<hi>輯錄埤雅鶉有兩種有丹鶉白鶉銳上秃下夏出秋藏飛必附草鶉能不</hi>
<pb n="10a"/>
　<hi>亂其匹鵲能不滛其匹</hi>奔奔疆疆居有常匹飛則相隨之貌人<lb/>
　謂公子頑良善也○衛人刺宣姜與頑非匹耦而相<lb/>
　從也故為惠公之言以刺之曰人之無良鶉鵲之不<lb/>
　若而我反以為兄何哉<hi>物有定偶人不如物故以為興輯錄孔氏曰言鶉則鶉自</hi>
　<hi>相隨奔奔然鵲則鵲自相隨疆疆然各有常匹不亂其類今宣姜為母頑則為子而與之滛亂曽鶉鵲之</hi>
　<hi>不如而我反以為凡也哉</hi>
○鵲之疆疆鶉之奔奔<hi>叶逋珉反</hi>人之無良我以為君<lb/>
　興也人謂宣姜君小君也<hi>輯錄輔氏曰詩人疾惡宣姜至矣而又不敢不以為</hi>
<pb n="10b"/>
　<hi>小君也彼謂狡童碩䑕為稱其君者何哉</hi>
　　　鶉之奔奔二章章四句<hi>一章刺頑一章刺姜</hi>
　　　　范氏曰宣姜之惡不可勝道也國人疾而刺<lb/>
　　　　之或逺言焉或切言焉逺言之者君子偕老<lb/>
　　　　是也切言之者鶉之奔奔是也衛詩至此而<lb/>
　　　　人道盡天理㓕矣其事為人所不忍言人類<lb/>
　　　　無以異於禽獸而國隨以亡矣胡氏曰楊時<lb/>
　　　　有言詩載此篇以見衛為狄所㓕之因也故<lb/>
<pb n="11a"/>
　　　　在定之方中之前<hi>輯錄彭氏曰陳氏云木必壊然後蠧生焉國必亂然</hi>
　　　　<hi>後冦生焉聖人存此詩以為狄入衛張本使後世知所戒也</hi>因以是説考<lb/>
　　　　於厯代凡淫亂者未有不至於殺身敗國而<lb/>
　　　　亡其家者然後知古詩垂戒之大而近世有<lb/>
　　　　獻議乞於經筵不以國風進講者殊失聖經<lb/>
　　　　之㫖矣<hi>宋仁宗時講官不欲講新䑓仁宗以謂聖人刪詩義勸戒不當有過輯錄</hi>
　　　　<hi>李氏曰淫亂非美事而不删之者所以示鑒戒也亦如春秋亂臣賊子一一書之亦所以</hi>
　　　　<hi>示戒也而唐太子宏受左𫝊至於楚世子商臣弑其君頵而請更受他書是不知聖人垂</hi>
<pb n="11b"/>
　　　　<hi>訓之意也近世有建言經筵不進國風是亦不知聖人垂訓之意也頵音均</hi>
定<hi>丁佞反</hi>之方中作于楚宫揆之以日作于楚室樹之榛<lb/>
栗椅<hi>於宜反</hi>桐梓漆爰伐琴瑟<lb/>
　賦也定北方之宿營室星也此星昬而正中夏正十<lb/>
　月也<hi>此據月令為説與堯典中星異堯典冬至日在虗昏中昴九峯蔡氏傳謂今冬至日在斗昬中</hi>
　<hi>璧約五十一度此正嵗差之法七十五年差一度之驗也及至元辛巳方回作山經又云今冬至日在箕</hi>
　<hi>九度昏中室盖又差矣然則十月定中七月流火三月三星在天皆是在當時為然耳</hi>於是時<lb/>
　可以營制宫室故謂之營室<hi>輯錄通釋曰夏正十月建亥春秋時十二月也</hi>
<pb n="12a"/>
　<hi>農事已畢可以興作而人君居必南面故亥月昏時見定星當南方之午位因記此星為每嵗營作之候</hi>
　<hi>又因號為營室此盖成周以後之制上考唐虞之時定星以戌月昏中嵗久而差至周時定星始以亥月</hi>
　<hi>昏中下逮今日此星又以子月昏中矣</hi>楚宫楚丘之宫也揆度也樹八<lb/>
　尺之臬<hi>音齧</hi>而度其日之出入之景以定東西又叅日<lb/>
　中之景以正南北也<hi>語出周禮冬官鄭氏注云凡造城郭先以水平地乃於平地之</hi>
　<hi>中央樹臬以䋲懸之取其正乃於日出日入之時書記臬景之端却於中臬以䋲取景兩端之内一匝規</hi>
　<hi>之規之則逺近定而東西審度兩交之間中之以指臬則南北正矣輯錄朱氏曰經之又恐南北之未正</hi>
　<hi>又參之以日之景焉冬至日行南陸景長一丈三尺夏至日行北陸景短一尺五寸此日中之景也</hi>楚<lb/>
<pb n="12b"/>
　室猶楚宫互文以恊韻耳榛栗二木其實榛小栗大<lb/>
　皆可供籩實<hi>用之賔祭</hi>椅梓實桐皮桐梧桐也<hi>輯錄嚴氏曰陸璣言</hi>
　<hi>有青桐白桐赤桐此中琴瑟者白桐也椅桐梓漆之桐為白桐梧桐生矣之桐為青桐</hi>梓楸之<lb/>
　踈理白色而生子者<hi>輯錄本草注云梓似桐而葉小花紫亦有三種</hi>漆木有<lb/>
　液黏<hi>念平聲</hi>黑可飾器物<hi>輯錄本草注曰漆樹髙三二丈皮白葉似椿花似槐以斧</hi>
　<hi>斫其皮開以竹筒承之注滴則成漆也</hi>四木皆琴瑟之材也<hi>輯錄嚴氏曰椅桐可</hi>
　<hi>為琴瑟榛栗可備籩實梓漆可供噐用但言伐琴瑟者取成句耳</hi>爰於也○衛為狄<lb/>
　所㓕文公徙居楚丘營立宫室國人恱之而作是詩<lb/>
<pb n="13a"/>
　以美之蘇氏曰種木者求用於十年之後其不求近<lb/>
　功凡此類也<hi>候定星順天時也度日景審地勢也飭種樹備國用也致詳慎之意為永久之</hi>
　<hi>圖新造之時盖如此</hi>
○升彼虗<hi>起居反叶起吕反</hi>矣以望楚矣望楚與堂景山與京<lb/>
<hi>叶居良反</hi>降觀于桑卜云其吉終然允臧<lb/>
　賦也虗故城也楚楚丘也堂楚丘之旁邑也景測景<lb/>
　以正方面也與既景廼岡之景同<hi>上章揆之以日是定其基址此言景</hi>
　<hi>山與京則又前者未定居時覽山川之影勢</hi>或曰景<hi>音璟</hi>山名見商頌京髙<lb/>
<pb n="13b"/>
　丘也桑木名葉可飼蠶者觀之以察其土宜也<hi>輯錄通釋</hi>
　<hi>曰衛詩多言桑如桑中與氓詩及此皆再三言之盖衛地跨冀兖二州桑者尤其土所宜而民生之所資</hi>
　<hi>也據楚丘在冀河之東兖州之境則文公所觀所說其桑土之野乎蘇氏曰降觀其下有桑土可以居民</hi>
　允信臧善也○此章本其始之望景觀卜而言以至<lb/>
　於終而果𫉬其善也<hi>文公始欲居望丘又欲居堂邑既而審察其地决意於楚從而</hi>
　<hi>卜之又吉乃居焉致詳致慎如此是以後来之善符當時之卜也詳此及下章文意乃詩人於文公殷富</hi>
　<hi>之後追述之耳</hi>
○靈雨既零命彼倌<hi>音官</hi>人星言夙駕說<hi>始銳/反</hi>于桑田<hi>叶徙<pb n="14a"/>因反</hi>匪直也人秉心塞淵<hi>叶一/均反</hi>騋<hi>音/來</hi>牝三千<hi>叶倉新反</hi>
　賦也靈善零落也倌人主駕者也星見星也說舎止<lb/>
　也秉操塞實淵深也馬七尺以上為騋○言方春時<lb/>
　雨既降而農桑之務作文公於是命主駕者晨起駕<lb/>
　車亟<hi>音棘</hi>徃而勞<hi>去聲</hi>勸之然非獨此人所以操其心者<lb/>
　誠實而淵深也盖其所畜之馬七尺而牝者亦已至<lb/>
　於三千之衆矣<hi>文公因天時而勸農事如此可謂敦本尚實而憂深思逺矣然不特此時</hi>
　<hi>此事為然育物之驗已如彼則勤民之心可知矣</hi>盖人操心誠實而淵深則<lb/>
<pb n="14b"/>
　無所為而不成其致此富盛宜矣<hi>誠實則無虗浮之弊淵深則非淺近</hi>
　<hi>之謀輯錄慈溪黄氏曰匪直也人語難曉至此文義方通嚴氏曰說于桑田是文公能務農重本以蓄育</hi>
　<hi>其人也非特人也文公操心塞實淵深故能致富强至於騋牝三千覺於上下文尤恊</hi>記曰問<lb/>
　國君之富數馬以對今言騋牝之衆如此則生息之<lb/>
　蕃可見而衛國之富亦可知矣此章又要其終而言<lb/>
　也<hi>於是而文公之興衛也久矣輯錄曹氏曰人君之一心萬事之本也文公之能勤於農桑者此心也</hi>
　<hi>所以致牝馬之多者亦此心也一心之誠實淵深則無所為而不成矣</hi>
　　　定之方中三章章七句<hi>首章言其作邑之時二章言其初擇之時末章</hi>
<pb n="15a"/>
　　　　<hi>言今日富盛之時</hi>
　　　　按春秋傳衛懿公九年冬狄入衛懿公及狄<lb/>
　　　　人戰于熒澤而敗死焉<hi>輯錄杜注熒户扄反河北地名</hi>宋桓<lb/>
　　　　公迎衛之遺民渡河而南立宣姜子申以廬<lb/>
　　　　於漕<hi>輯錄𫝊作曹衛下邑</hi>是為戴公是年卒立其弟燬<lb/>
　　　　是為文公於是齊桓公合諸侯以城楚丘而<lb/>
　　　　遷衛焉文公大布之衣大帛之冠<hi>輯錄注大布麤布大</hi>
　　　　<hi>帛厚纁盖用諸侯諒闇之服或曰此文公貶損之意</hi>務材訓農通商惠<lb/>
<pb n="15b"/>
　　　　工敬教勸學<hi>輯錄注通商旅以遷其有無惠百工以頼其器用敬重五教勸</hi>
　　　　<hi>勉為學</hi>授方任能<hi>授方者授以事為之方也</hi>元年革車三十<lb/>
　　　　乗<hi>輯錄文公是年冬立明年為元年季年在僖公二十五年</hi>季年乃三百<lb/>
　　　　乗<hi>見閔公三年騋牝三千乃詩人稱美之辭不必求其實也集傳引此以見文公興衛</hi>
　　　　<hi>之由</hi>
蝃<hi>丁計反</hi>蝀<hi>都動/反</hi>在東莫之敢指女子有行逺<hi>子萬反</hi>父母<lb/>
兄弟<hi>叶待里反</hi>
　比也蝃蝀虹也日與雨交倐然成質似有血氣之類<lb/>
<pb n="16a"/>
　乃隂陽之氣不當交而交者盖天地之淫氣也<hi>輯錄孔氏</hi>
　<hi>曰雙出色鮮盛者為䧺曰虹暗者為雌曰蜺</hi>在東者莫<hi>與暮同</hi>虹也虹隨日<lb/>
　所映故朝西而莫東也<hi>輯錄通釋曰虹之為質不映日不成盖雲薄漏日日映雨</hi>
　<hi>氣則生也今以水噀日亦成青紅之暈</hi>○此刺滛奔之詩言蝃蝀在東<lb/>
　而人不敢指以比淫奔之惡人不可道况女子有行<lb/>
　又當逺其父母兄弟豈可不顧此而冒行乎<hi>逺父母兄弟與</hi>
　<hi>泉水竹竿不同彼言不可犯義而歸此言不可犯義而行也知冇此義故為賢不知此義則流而為惡無</hi>
　<hi>怪也</hi>
<pb n="16b"/>
○朝隮<hi>子西反</hi>于西崇朝其雨女子有行逺兄弟父母<hi>叶滿補反</hi>
　比也隮升也周禮十煇九曰隮注以為虹盖忽然而<lb/>
　見如自下而升也<hi>輯錄煇音運春官注眡祲掌十煇之法以觀妖祥辨吉㓙煇謂日旁</hi>
　<hi>之光氣一曰祲隂陽氣相侵赤雲為陽黒雲為隂二曰象如赤鳥三曰雋日旁雲氣刺日四曰監赤雲在</hi>
　<hi>日旁如冠珥五曰闇日月食六曰瞢日月無光七曰彌雲氣貫日而過八曰叙雲氣次序如山在日上九</hi>
　<hi>曰隮虹也十曰想雜氣有似可形像眡音視</hi>崇終也從旦至食時為終朝<lb/>
　言方雨而虹見則其雨終朝而止矣盖淫慝之氣有<lb/>
<pb n="17a"/>
　害於隂陽之和也今俗謂虹能截雨信然<hi>淫慝之氣害隂陽之</hi>
　<hi>和淫奔之事害男女之正其類如此輯錄張南軒曰隂陽和則成雨隂氣方凝聚而日氣自他方來感不</hi>
　<hi>以正隂受其感其正反為之觧散故雨不能成也</hi>
○乃如之人也懐昏姻也大無信<hi>叶斯人反</hi>也不知命<hi>叶彌并反</hi>
也<lb/>
　賦也乃如之人指淫奔者而言婚姻謂男女之欲程<lb/>
　子曰女子以不自失為信命正理也○言此淫奔之<lb/>
　人但知思念男女之欲是不能自守其貞信之節而<lb/>
<pb n="17b"/>
　不知天理之正也程子曰人雖不能無欲然當有以<lb/>
　制之無以制之而惟欲之從則人道廢而入於禽獸<lb/>
　矣以道制欲則能順命<hi>輯錄輔氏曰男女之欲人所不能無也要當有以制之無</hi>
　<hi>以制之則失其貞信之節而有害於天理之正道即是理理即是命以道制欲則能順命去其人欲則能</hi>
　<hi>循乎天理矣</hi>
　　　蝃蝀三章章四句<hi>一章賤之二章惡之三章深責之○増釋許氏曰衛因滛</hi>
　　　　<hi>邪以致禍敗其亂極矣文公一轉移之民之知義乃如此且其辭非止論事常言而逹理</hi>
　　　　<hi>知命真君子之言也</hi>
<pb n="18a"/>
相<hi>息亮反</hi>䑕有皮<hi>叶蒲/何反</hi>人而無儀<hi>叶牛何反</hi>人而無儀不死何<lb/>
為<hi>叶吾何反</hi>
　興也相視也䑕蟲之可賤惡者○言視彼䑕而猶必<lb/>
　有皮可以人而無儀乎<hi>此盖甚言人不如物之意而以有無二字相呼為興也</hi>
　人而無儀則其不死亦何為哉<lb/>
　相䑕有齒人而無止人而無止不死何俟<hi>叶羽已反又音始</hi>
　興也止容止也俟待也<lb/>
○相䑕有體人而無禮人而無禮胡不遄死<hi>叶想止反</hi>
<pb n="18b"/>
　興也體支體也遄速也<lb/>
　　　相䑕三章章四句<hi>反覆譏刺輔氏謂蝃蝀相䑕二詩皆文公化行而人心去</hi>
　　　　<hi>邪反正之時也故其疾惡如此而後篇又繼以好善之詩焉輯錄嚴氏曰凡獸皆冇皮齒</hi>
　　　　<hi>體獨言䑕舉卑汚可惡之物以惡人之無禮也東萊吕氏相䑕之惡無禮何其如是之甚</hi>
　　　　<hi>也盖溺於淫亂之俗不如是不足以自㧞也疾惡不深則遷善不力</hi>
孑孑<hi>居熱反</hi>干旄在浚<hi>蘇俊/反</hi>之郊<hi>叶音/髙</hi>素絲紕<hi>符至反</hi>之良<lb/>
馬四之彼姝<hi>赤朱反</hi>者子何以畀<hi>必寐反</hi>之<lb/>
　賦也孑孑特出之貌干旄以旄牛尾注於旗干之首<lb/>
<pb n="19a"/>
　而建之車後也<hi>輯錄爾雅鄭樵云注係也</hi>浚衛邑名邑外謂之郊<lb/>
　紕織組也盖以素絲織組而維之也四之兩服兩驂<lb/>
　凡四馬以載之也<hi>輯錄董氏曰馬在車中為服在車外為驂</hi>姝美也子指<lb/>
　所見之人也畀與也○言衛大夫乗此車馬建此旌<lb/>
　旄以見賢者彼其所見之賢者將何以畀之而答其<lb/>
　禮意之勤乎<hi>禮著於外意本於中車服之盛如此則好善有誠矣賢者之忠告當如何哉詩</hi>
　<hi>人所以預為之謀也</hi>
○孑孑干旟在浚之都素絲組<hi>音祖</hi>之良馬五之彼姝者<lb/>
<pb n="19b"/>
子何以予<hi>音與</hi>之<lb/>
　賦也旟州里所建鳥隼之旗也上設旌旄其下繫斿<lb/>
　斿下屬縿<hi>音衫旗之正幅為縿斿則其末垂者也</hi>皆畫鳥隼也<hi>輯錄周禮司常</hi>
　<hi>曰鳥隼為旟考工記曰鳥旟七斿以象鶉火盖畫朱鳥及隼於斿縿之上也</hi>下邑曰都五<lb/>
　之五馬言其盛也<hi>馬止於四無五馬六馬之理詩人特言其盛固不可以辭害意也</hi>
○孑孑干旌在浚之城素絲祝之良馬六之彼姝者子<lb/>
何以告<hi>姑沃反</hi>之<lb/>
　賦也析羽為旌干旌盖析翟羽設於旗干之首也<hi>析分</hi>
<pb n="20a"/>
　<hi>也分其羽而間綴之也輯錄孔疏干之首有旄有羽其下有旒縿周禮注曰徐州夏翟之羽有虞氏以為</hi>
　<hi>綏後世或無故染鳥羽用之謂之夏采爾雅旄首曰旌則干旄干旌一也既設旒縿有旃旟之稱未設旒</hi>
　<hi>縿空有析羽謂之旌</hi>城都邑也祝屬也六之六馬極其盛而言<lb/>
　也<hi>衛冇好賢之大夫畜徳之君子而詩又識報施之禮忠告之義皆可為賢矣</hi>
　　　干旄三章章六句<hi>以良馬四之五之六之為次序也</hi>
　　　　此上三詩小序皆以為文公時詩盖見其列<lb/>
　　　　於定中載馳之間故爾他無所考也然衛本<lb/>
　　　　以滛亂無禮不樂善道而亡其國今破㓕之<lb/>
<pb n="20b"/>
　　　　餘人心危懼正其有以懲創往事而興起善<lb/>
　　　　端之時也故其為詩如此<hi>蝃蝀疾滛亂也相䑕惡無禮也干旄</hi>
　　　　<hi>樂善道也</hi>盖所謂生於憂患死於安樂者小序之<lb/>
　　　　言疑亦有所本云<lb/>
載馳載驅<hi>叶祛尤反</hi>歸唁<hi>音/彦</hi>衛侯驅馬悠悠言至於漕<hi>叶祖侯反</hi>
大夫䟦<hi>蒲末反</hi>渉我心則憂<lb/>
　賦也載則也吊失國曰唁悠悠逺而未至之貌草行<lb/>
　曰䟦水行曰渉○宣姜之女為許穆公夫人閔衛之<lb/>
<pb n="21a"/>
　亡馳驅而歸將以唁衛侯於漕邑<hi>輯錄朱子曰此詩之作在定之方中</hi>
　<hi>之前則未知其為戴公時歟文公時歟</hi>未至而許之大夫有奔走䟦渉<lb/>
　而來者夫人知其必將以不可歸之義來告故心以<lb/>
　為憂也既而終不果歸乃作此詩以自言其意爾<hi>輯錄</hi>
　<hi>此詩輔氏所謂夫人傷宗國之亡既歸而許之大夫乃追之于路而告之以不可歸之義觀夫人見其大</hi>
　<hi>夫之至亦知其必將以不可歸之義來告而心以為憂則夫人之行亦故知其於義冇不可者矣特以惻</hi>
　<hi>怛之情有不能自已者此可謂𤼵乎情止乎禮義者也</hi>
○既不我嘉不能旋反視爾不臧我思不逺既不我嘉<lb/>
<pb n="21b"/>
不能旋濟視爾不臧我思不閟<lb/>
　賦也嘉臧皆善也逺猶忘也濟渡也自許歸衛必有<lb/>
　所渡之水也閟閉也止也言思之不止也○言大夫<lb/>
　既至而果不以我歸為善則我亦不能旋反而濟以<lb/>
　至於衛矣雖視爾不以我為善然我之所思終不能<lb/>
　自已也<hi>輯錄許氏曰汝既不以我歸為嘉則信不能旋反而濟視爾雖不以我為善然我之思則</hi>
　<hi>不逺也不止也</hi>
○陟彼阿丘言采其蝱<hi>音盲叶謨郎反</hi>女子善懐亦各有行<hi>叶户<pb n="22a"/>郎反</hi>許人尤之衆穉<hi>直吏反</hi>且狂<lb/>
　賦也偏髙曰阿丘蝱貝母主療欎結之疾善懐多憂<lb/>
　思也猶漢書云岸善崩也<hi>輯錄溝洫志曰引洛水至商顔下岸善崩</hi>行道<lb/>
　尤過也○又言以其既不適衛而思終不止也故其<lb/>
　在塗或升髙以舒憂想之情或采蝱以療欎結之疾<lb/>
　盖女子所以善懐者亦各有道而許國之衆人以為<lb/>
　過則亦少不更事而狂妄之人爾許人守禮非穉且<lb/>
　狂也但以其不知已情之切至而言若是爾然而卒<lb/>
<pb n="22b"/>
　不敢違焉則亦豈真以為穉且狂哉<lb/>
○我行其野芃芃<hi>蒲紅反</hi>其麥<hi>叶訖/力反</hi>控<hi>苦貢反</hi>于大邦誰因<lb/>
誰極大夫君子無我有尤<hi>叶于其反</hi>百爾所思<hi>叶新齎反</hi>不如我<lb/>
所之<lb/>
　賦也芃芃麥盛長貌控持而告之也因如因魏莊子<lb/>
　之因<hi>輯錄左傳襄公四年無終子使孟樂如晋因魏莊子納虎豹之皮以請和諸戎注云因緣也縁</hi>
　<hi>此而至彼也</hi>極至也大夫即䟦渉之大夫君子謂許國之<lb/>
　衆人也○又言歸途在野而渉芃芃之麥又自傷許<lb/>
<pb n="23a"/>
　國之小而力不能救故思欲為之控告于大邦而又<lb/>
　未知其將何所因而何所至乎大夫君子無以我為<lb/>
　有過雖爾所以處此百方然不如使我得自盡其心<lb/>
　之為愈也<hi>增釋許氏曰又設行野見麥之意且憂控大國誰因誰極乎大夫君子無以我有過</hi>
　<hi>盖百爾所思不如我之自往也</hi>
　　　載馳四章二章章六句二章章八句<hi>一章出而在道之時</hi>
　　　　<hi>二章大夫追及之時三章旋反在道之時四章歸而將至之時</hi>
　　　　事見春秋傳<hi>見閔公二年</hi>舊説此詩五章一章六<lb/>
<pb n="23b"/>
　　　　句二章三章四句四章六句五章八句蘇氏<lb/>
　　　　合二章三章以為一章按春秋傳叔孫豹賦<lb/>
　　　　載馳之四章而取其控于大邦誰因誰極之<lb/>
　　　　意<hi>襄十九年</hi>與蘇説合今從之范氏曰先王制禮<lb/>
　　　　父母没則不得歸寜者義也雖國㓕君死不<lb/>
　　　　得往赴焉義重於亡故也<hi>夫人之辭哀痛廹切若不能以為心</hi>
　　　　<hi>也然使得歸衛亦何𥙷於㓕亡哉婦人之仁先聖王之禮不待較而輕重可知馳驅已出</hi>
　　　　<hi>已犯義矣聞義而能自克不害其為賢也故聖人取之如此輯錄朱子曰聖人列泉水於</hi>
<pb n="24a"/>
　　　　<hi>前所以著禮之經列載馳於後所以盡事之變夫宗國覆㓕莫大之變顧以父母既終而</hi>
　　　　<hi>不得歸則事變之㣲於是可知矣然則許穆夫人亦賢矣哉又曰宣姜生衛文公宋桓夫</hi>
　　　　<hi>人許穆夫人衛夀子以此觀之則人生自有秉彛不係於氣類</hi>
　　　　鄘國十篇二十九章百七十六句<lb/>
　　　衛一之五<lb/>
瞻彼淇奥<hi>於六反</hi>緑竹猗猗<hi>於宜反叶於何反</hi>有匪君子如切如<lb/>
磋如琢如磨瑟兮僴<hi>遐版反</hi>兮赫兮咺<hi>况晚反</hi>兮有匪君子<lb/>
終不可諼<hi>况元反叶况逺反</hi>兮<lb/>
<pb n="24b"/>
　興也淇水名奥隈<hi>音煨</hi>也<hi>輯録隈水曲爾雅厓内為奥外為隈</hi>緑色也淇<lb/>
　上多竹漢世猶然所謂淇園之竹是也<hi>輯錄漢志武帝塞瓠子決</hi>
　<hi>河薪柴少乃下淇園之竹以為揵又㓂恂𫝊伐淇園之竹為矢百餘萬揵音健</hi>猗猗始生柔<lb/>
　弱而美盛也匪斐通文章著見之貌也君子指武公<lb/>
　也<hi>輯錄孔氏曰武公和僖侯子</hi>治骨角者既切以刀斧而復磋以<lb/>
　鑢鐋治玉石者既琢以槌鑿而復磨以沙石言其徳<lb/>
　之脩飭有進而無已也<hi>輯錄朱子曰切琢皆裁物使成形質也瑳磨皆治物使其</hi>
　<hi>滑澤也切而復磋琢而復磨言治之有叙而益致其精也</hi>瑟矜莊貌僴威嚴貌咺<lb/>
<pb n="25a"/>
　宣著貌諼忘也○衛人美武公之徳而以緑竹始生<lb/>
　之美盛興其學問自脩之進益也<hi>以始生之美盛有進益之意故以為</hi>
　<hi>興</hi>大學傳曰如切如磋者道學也如琢如磨者自脩<lb/>
　也<hi>此進徳之事學問属知自脩属行知行二者並進也輯錄朱子曰道言也學謂講習討論之事自脩</hi>
　<hi>者省察克治之功又曰既學而猶慮其未至則復講習討論以求之猶治骨角者既切之而復磋之既脩</hi>
　<hi>而猶慮其未至則又省察克治以終之猶治玉石者既琢之而復磨之問道學自脩此詩人美武公之本</hi>
　<hi>㫖邪曰武公大段是冇學問底人抑之一詩義理精密詩中如此者甚不易</hi>瑟兮僴兮者<lb/>
　恂<hi>音峻</hi>慄也赫兮咺兮者威儀也<hi>輯錄朱子曰瑟嚴密貌僴武毅貌赫咺宣</hi>
<pb n="25b"/>
　<hi>著盛大之貌恂慄戰懼也威可畏也儀可象也○恂慄者敬之存於中也威儀者敬之見於外也皆以成</hi>
　<hi>徳氣象言而進徳工夫亦可見矣</hi>有斐君子終不可諼兮者道盛徳<lb/>
　至善民之不能忘也<hi>盛徳之感人心如此○大學於止至善之𫝊引此詩又引之以</hi>
　<hi>釋此至善乃大學之成功聖賢之能事則武公之徳固不可以淺近窺矣輯錄朱子曰盛徳至善盖人心</hi>
　<hi>之同然聖人亦先得之而其充盛宣著又如此是以民皆仰之而不能忘也盛徳以身之所得而言也至</hi>
　<hi>善以理之所極而言也輔氏曰觀大學傳曾子所以觧此詩首章後六句之説字義明白而㫖意詳備愈</hi>
　<hi>讀愈冇意味此方可謂之善説詩盖後之説詩者詳於訓詁則或略泥於㫖意則或遺於訓詁惟曾子則</hi>
　<hi>於字義旨意兩皆極其至也○增釋許氏曰武公之所以有徳全在切磋琢磨四字惟其工夫如此精密</hi>
<pb n="26a"/>
　<hi>故有瑟僴赫咺之效存於内者周故𤼵於外者著下二句却就他人心上説謂此君子不可忘也又曰此</hi>
　<hi>章訓詁觧義皆不及大學詳明盖大學朱子晚年之書讀此章者當從大學</hi>
○瞻彼淇奥緑竹青青<hi>子丁反</hi>有匪君子充耳琇瑩<hi>音營</hi>㑹<lb/>
<hi>古外反</hi>弁如星瑟兮僴兮赫兮咺兮有匪君子終不可諼<lb/>
兮<lb/>
　興也青青堅剛茂盛之貌充耳瑱<hi>音殿</hi>也琇瑩美石也<lb/>
　天子玉瑱諸侯以石㑹縫<hi>去聲</hi>也弁皮弁也以玉飾皮<lb/>
　弁之縫中如星之明也<hi>輯錄孔疏弁師注云㑹縫也皮弁之縫中每貫結五采玉</hi>
<pb n="26b"/>
　<hi>十二以為飾謂之琪武公諸侯則玉用三采而琪飾七也</hi>○以竹之堅剛茂盛興<lb/>
　其服飾而見其徳之稱也<hi>堅剛茂盛亦有尊大威嚴之意故以為興凡服飾之</hi>
　<hi>尊嚴可知○首章先言進徳後言成徳義兼首尾此與下章専主成徳言故不及乎切磋琢磨也</hi>
○瞻彼淇奥綠竹如簀<hi>音責叶側歴反</hi>有匪君子如金如錫如<lb/>
圭如璧寛兮綽兮猗<hi>於綺反</hi>重<hi>直恭/反</hi>較<hi>古岳反</hi>兮善戲謔兮<lb/>
不為虐兮<lb/>
　興也簀棧<hi>潺上聲</hi>也<hi>檀弓注棧/謂床第也</hi>竹之宻比<hi>去聲</hi>似之則盛<lb/>
　之至也金錫言其鍜鍊之精純<hi>鍜鍊已至於精純則成功之極也</hi>圭<lb/>
<pb n="27a"/>
　璧言其生質之温潤<hi>生質能全其温潤則復其本然矣</hi>寛宏裕也綽<lb/>
　開大也猗嘆辭也重較卿士之車也<hi>武公嘗入相為王卿士故乗重</hi>
　<hi>較之車</hi>較兩輢上出軾者謂車兩傍也<hi>輢音竒兩旁植木也語見周禮</hi>
　<hi>輿人注疏云較重兩旁竪之者兩輢上出軾者以較之兩頭皆置于輢上二木相附故據兩輢出軾而言</hi>
　<hi>也○周禮無重較單較之文訓詁謂植木之上出兩横木在下者為軾上者為較謂之重較者軾上有較</hi>
　<hi>層出也此説重較稍明而與周禮略異姑存之輯錄詩詁云車廣六尺六寸深四尺軾去輿髙三尺三寸</hi>
　<hi>較去軾又髙二尺二寸通髙五尺五寸立則慿較應為敬則俯慿軾</hi>善戲謔不為虐者<lb/>
　言其樂易而有節也<hi>輯錄程子曰言其樂易而以禮中節不至於過是不為虐也</hi>
<pb n="27b"/>
　○以竹之至盛興其徳之成就<hi>至盛則無以加亦冇成就之意故以為興</hi>
　而又言其寛廣而自如<hi>在輿而寛綽心廣體胖是也</hi>和易而中節<lb/>
　也<hi>戲謔而不為虐笑語卒𫉬出言有章是也</hi>盖寛綽無斂束之意戲謔非<lb/>
　莊厲之時皆常情所忽而易致過差之地也然猶可<lb/>
　觀而必有節焉則其動容周旋之間無適而非禮亦<lb/>
　可見矣<hi>前二章猶有主敬之功此則無事矜持而皆出於自然也</hi>禮曰張而不弛<lb/>
　文武不能也弛而不張文武不為也一張一弛文武<lb/>
　之道也此之謂也<hi>語出雜記凡人斂束之時猶弓之張舒緩之時猶弓之弛有徳之人</hi>
<pb n="28a"/>
　<hi>嚴而泰和而節自不倚於一偏也輯錄觧頥曰首章以竹之美盛興其徳之進脩卒章以竹之至盛興其</hi>
　<hi>徳之成就合二章而並觀之所以能有鍜鍊之精純者由其知行之並進也所以能全其生質之温潤者</hi>
　<hi>由其表裏之相符也寛廣者矜荘之反矜莊而又寛廣則是寛而冇制也和易者威嚴之反威嚴而又和</hi>
　<hi>易則是嚴而能㤗也此所以為徳之成也果能是則其謂之睿聖也亦可以無愧矣</hi>
　　　淇奥三章章九句<hi>一章言由進徳而成徳也二章以成徳言也三章極言盛徳之</hi>
　　　　<hi>至也</hi>
　　　　按國語武公年九十冇五猶箴儆于國曰自<lb/>
　　　　卿以下至于師長士<hi>師長大夫也</hi>苟在朝者無謂<lb/>
<pb n="28b"/>
　　　　我老耄而舎我必恪恭於朝以交戒我遂作<lb/>
　　　　懿<hi>懿當讀為抑</hi>戒之詩以自警而賔之初筵亦武<lb/>
　　　　公悔過之作則其有文章而能聽規諫以禮<lb/>
　　　　自防也可知矣衛之他君盖無足以及此者<lb/>
　　　　故序以此詩為美武公而今從之也<hi>有文章於瑟僴</hi>
　　　　<hi>赫咺見之能聼規諫以禮自防切磋琢磨見之○増釋許氏曰一章總言其講學自脩之</hi>
　　　　<hi>功敬徳容儀之盛二章止言正其衣冠則其徳容自充盖至此徳成矣三章言守之於心</hi>
　　　　<hi>者貞剛如金錫施之於四體者温粹如圭璧至於猗較則寛綽戲謔則不虐盖動作之間</hi>
<pb n="29a"/>
　　　　<hi>無所往而非徳容之盛也</hi>
考槃在澗<hi>叶居賢反</hi>碩人之寛<hi>叶區/權反</hi>獨寐寤言永矢弗諼<hi>况元反</hi>
　賦也考成也槃盤桓之意言成其隐處之室也陳氏<lb/>
　曰考扣也槃器名盖扣之以節歌如鼓盆拊缶之為<lb/>
　樂<hi>音洛</hi>也二説未知孰是山夾水曰澗碩大寛廣永長<lb/>
　矢誓諼忘也○詩人美賢者隐處澗谷之間而碩大<lb/>
　寛廣無戚戚之意雖獨寐而寤言猶自誓其不忘此<lb/>
<pb n="29b"/>
　樂也<hi>輯錄嚴氏曰碩人之寛易所謂肥遯者也○増釋許氏曰者槃在澗可謂幽僻碩徳之人居之</hi>
　<hi>則見其寛廣之意如此</hi>
○考槃在阿碩人之薖<hi>苦禾反</hi>獨寐寤歌永矢弗過<hi>古禾反</hi>
　賦也曲陵曰阿薖義未詳或云亦寛大之意也永矢<lb/>
　弗過自誓所願不踰於此若將終身之意也<hi>輯錄輔氏曰寛</hi>
　<hi>大自樂若將終身焉盖無入而不自得也</hi>
○考槃在陸碩人之軸獨寐寤宿永矢弗告<hi>姑沃反</hi>
　賦也髙平曰陸軸盤桓不行之意寤宿已覺而猶卧<lb/>
<pb n="30a"/>
　也弗告者不以此樂告人也<hi>素位而行遯世無悶於考槃之詩見之</hi>
　　　考槃三章章四句<hi>一章其志堅二章其願足三章其樂深輯錄觧頥曰賢者</hi>
　　　　<hi>隐處於澗谷之間始而曰弗諼謂其心之不忘乎此也繼而曰弗過謂所願不踰於此也</hi>
　　　　<hi>終而曰弗告謂不以此樂告人也</hi>
碩人其頎<hi>其機反</hi>衣<hi>於既/反</hi>錦褧<hi>苦逈反</hi>衣齊侯之子衛侯之<lb/>
妻東宫之妹邢侯之姨譚公維私<hi>息夷反</hi>
　賦也碩人指莊姜也頎長貌褧襌<hi>單也</hi>也錦衣而加褧<lb/>
　焉為其文之太著也<hi>輯錄朱子曰褧儀禮作景禮記作絅古註以為禪衣所以襲錦</hi>
<pb n="30b"/>
　<hi>衣者沈存中謂褧與檾同是用檾麻織布為之不知是否嚴氏曰褧以穀為之</hi>東宫太子所<lb/>
　居之宫齊太子得臣也繫太子言之者明與同母言<lb/>
　所生之貴也女子後生曰妹妻之姊妹曰姨姊妹之<lb/>
　夫曰私邢侯譚侯皆莊姜姊妹之夫互言之也<hi>輯錄蘇氏</hi>
　<hi>曰邢周公之後謂近齊</hi>諸侯之女嫁於諸侯則尊同故歴言之<lb/>
　<hi>輯錄通釋曰歴言此者以見莊姜之姊妹與莊公之姻婭其尊皆同也</hi>○莊姜事見弼<lb/>
　風綠衣等篇春秋傳曰莊姜美而無子衛人為之賦<lb/>
　碩人即謂此詩而其首章極稱其族類之貴以見其<lb/>
<pb n="31a"/>
　為正嫡小君所宜親厚而重歎莊公之昏惑也<hi>輯錄孔氏</hi>
　<hi>曰其父母兄弟皆正大如此君何為不答之乎嚴氏曰詩人不直言莊姜不見答之事但首章厯述其親</hi>
　<hi>族欲讀之者知其為莊姜則不見答之事國人自知之不待察察言之矣</hi>
○手如柔荑<hi>徒兮反</hi>膚如凝脂領如蝤<hi>似修/反</hi>蠐<hi>音齊</hi>齒如瓠<lb/>
<hi>户故反</hi>犀螓<hi>音/秦</hi>首蛾<hi>我波/反</hi>眉巧笑倩<hi>七薦/反</hi>兮美目盻<hi>匹莧反叶匹見反</hi>兮<lb/>
　賦也茅之始生曰荑言柔而白也凝脂脂寒而凝者<lb/>
　亦言白也領頸也蝤蠐木蟲之白而長者<hi>輯錄本草郭璞注腐</hi>
<pb n="31b"/>
　<hi>木根下有之瘦而白</hi>瓠犀瓠中之子方正潔白而比次整齊也<lb/>
　螓如蟬而小其額廣而方正<hi>輯錄螓蜻蜻</hi>蛾蠶蛾也其眉<lb/>
　細而長曲倩口輔之美也<hi>輯錄孔氏曰服䖍云輔上頷車也是牙外之皮膚頰</hi>
　<hi>下之别名也</hi>盻黒白分眀也○此章言其容貌之美猶前<lb/>
　章之意也<lb/>
○碩人敖敖<hi>五毛反</hi>說<hi>始稅/反</hi>于農郊<hi>叶音/髙</hi>四牡有驕<hi>起橋反叶音髙</hi>朱幩<hi>符云/反</hi>鑣鑣<hi>表驕反/叶音褒</hi>翟茀<hi>音/弗</hi>以朝<hi>直遥反叶直豪反</hi>大夫<lb/>
夙退無使君勞<lb/>
<pb n="32a"/>
　賦也敖敖長貌說舎也農郊近郊也四牡車之四馬<lb/>
　驕壯貌幩鑣飾也鑣者馬御外鐡人君以朱纒之也<lb/>
　鑣鑣盛也<hi>重言之則見其為盛</hi>翟翟車也夫人以翟羽飾車茀<lb/>
　蔽也婦人之車前後設蔽<hi>輯錄孔氏曰婦人不露見車前後設幛謂之茀因以</hi>
　<hi>翟羽為飾</hi>夙早也玉藻曰君日出而視朝<hi>輯錄鄭氏曰朝内朝路寢門外</hi>
　<hi>之正朝也</hi>退適路寢聽政使人視大夫大夫退然後適小<lb/>
　寢釋服<hi>輯錄鄭氏曰小寢燕寢也陳氏曰視朝而見羣臣所以通上下之情聽政而適路寢所以</hi>
　<hi>决可否之計釋服釋朝服也</hi>○此言莊姜自齊來嫁舎止近郊乗<lb/>
<pb n="32b"/>
　是車馬之盛以入君之朝國人樂得以為莊公之配<lb/>
　故謂諸大夫朝於君者宜早退無使君勞於政事不<lb/>
　得與夫人相親而歎今之不然也<lb/>
○河水洋洋北流活活<hi>古濶反叶户劣反</hi>施罛<hi>音/孤</hi>濊濊<hi>呼活反叶許月反</hi>鱣<hi>陟連/反</hi>鮪<hi>于軌/反</hi>𤼵𤼵<hi>𥙷末反叶/方月反</hi>葭<hi>音/加</hi>菼<hi>他覽/反</hi>掲掲<hi>居謂反</hi>庻姜孽孽<hi>魚竭/反</hi>庻士有朅<hi>欺列反</hi>
　賦也河在齊西衛東北流入海洋洋盛大貌活活流<lb/>
　貌施設也罛魚罟也濊濊罟入水聲也<hi>輯錄説文曰濊礙流也</hi>
<pb n="33a"/>
　鱣魚似龍黄色銳頭口在頷下背上腹下皆有甲大<lb/>
　者千餘斤<hi>輯錄孔氏曰鱣魚體有邪行甲無鱗大者長二三丈江東呼為黄魚</hi>鮪似鱣<lb/>
　而小色青黒<hi>輯錄孔氏曰陸璣云鮪頭小而尖似鐡兠鍪口亦在頷下其甲可以摩薑大者</hi>
　<hi>不過七八尺一名駱肉色味不如鱣也鍪音矛</hi>𤼵𤼵盛貌菼薍<hi>碩去聲</hi>也亦謂<lb/>
　之荻掲掲長也庻姜謂姪姊孽孽盛飾也庻士謂媵<lb/>
　臣朅武貌○言齊地廣饒而夫人之來士女佼好禮<lb/>
　儀盛備如此亦首章之意也<lb/>
　　　碩人四章章七句<hi>一章言其族類之貴二章稱其容貌之美三章言其嫁時</hi>
<pb n="33b"/>
　　　　<hi>車馬之盛四章言其嫁時所見地利之饒從媵之美也哀傷悼惜皆在言外輯錄輔氏曰</hi>
　　　　<hi>觀弼風燕燕等篇則莊姜之徳行文章皆未易及而此詩不之言何也朱子曰此但指其</hi>
　　　　<hi>人所易見者以刺荘公之昏惑而不知耳荘姜之美則固不止此也</hi>
氓之蚩蚩<hi>尺之反</hi>抱布貿<hi>莫豆/反</hi>絲<hi>叶新齊反</hi>匪來貿絲來即我<lb/>
謀<hi>叶謀悲反</hi>送子渉淇至于頓丘<hi>叶祛竒反</hi>匪我愆期子無良媒<lb/>
<hi>叶謨悲反</hi>將<hi>七羊反</hi>子無怒秋以為期<lb/>
　賦也氓民也盖男子而不知其誰何之稱也<hi>輯錄朱子曰始</hi>
　<hi>見其來莫知其為誰何也既與之謀則爾汝之矣此言之序也</hi>蚩蚩無知之貌盖怨<lb/>
<pb n="34a"/>
　而鄙之也布幣<hi>輯錄幣者布帛之名</hi>貿買也貿絲盖初夏之時<lb/>
　也頓丘地名<hi>輯錄嚴氏曰在朝歌之東漢志陳郡有頓丘縣師古云以丘為縣也丘一成為</hi>
　<hi>頓丘謂一頓而成也</hi>愆過也將願也請也○此淫婦為人所棄<lb/>
　而自叙其事以道其悔恨之意夫既與之謀而不遂<lb/>
　徃又責所無以難其事再為之約以堅其志此其計<lb/>
　亦狡矣以御蚩蚩之氓宜其有餘而不免於見棄盖<lb/>
　一失其身人所賤惡始雖以欲而迷後必以時而悟<lb/>
　是以無徃而不困耳<hi>穢惡之人雖奸無益也</hi>士君子立身一敗<lb/>
<pb n="34b"/>
　而萬事瓦裂者何以異此可不戒哉<hi>朱子又推之以戒士君子盖廣</hi>
　<hi>說詩之法也</hi>
○乗彼垝<hi>俱毁反</hi>垣<hi>音/袁</hi>以望復關<hi>叶圭貟反</hi>不見復關泣涕漣<lb/>
漣<hi>音連</hi>既見復闗載笑載言爾卜爾筮體無咎言以爾車<lb/>
來以我賄<hi>呼罪反</hi>遷<lb/>
　賦也垝毁垣墻也復闗男子之所居也不敢顯言其<lb/>
　人故託言之耳龜曰卜蓍曰筮體兆卦之體也<hi>輯錄蓍音</hi>
　<hi>尸蒿屬龜莢𫝊曰天下和平王道得而蓍莖長丈生滿百莖下必有靈龜守之</hi>賄財遷徙也<lb/>
<pb n="35a"/>
　○與之期矣故及期而乗垝垣以望之既見之矣於<lb/>
　是問其卜筮所得卦兆之體若無凶咎之言<hi>輯錄輔氏曰此</hi>
　<hi>章可見古人之尚卜筮然使其知易為君子謀不為小人謀則亦不敢求之筮矣</hi>則以爾之<lb/>
　車來迎當以我之賄徃遷也<hi>已上二章皆述其初奔時事以起怨悔之端</hi>
○桑之未落其葉沃若于<hi>音吁下同</hi>嗟鳩兮無食桑葚<hi>音甚叶知林反</hi>于嗟女兮無與士耽<hi>叶持林反</hi>士之耽兮猶可說也女之<lb/>
耽兮不可說也<lb/>
　比而興也沃若潤澤貌鳩鶻<hi>音骨</hi>鳩也似山雀而小短<lb/>
<pb n="35b"/>
　尾青黒色多聲<hi>輯錄嚴氏曰即荘子所謂鳶鳩也郭璞云似山鵲呼為鶻鵃音骨嘲本草</hi>
　<hi>曰鶻鵃尾短黄色多聲</hi>葚桑實也鳩食葚多則致醉耽相樂也<lb/>
　說觧也○言桑之潤澤以比已之容色光麗然又念<lb/>
　其不可恃此而從<hi>音縱</hi>欲忘反故遂戒鳩無食桑葚以<lb/>
　興下句戒女無與士耽也<hi>鳩食葚則醉女悦士則醜皆可戒者也此以欲不可</hi>
　<hi>縱之意而為興輯錄耽溺好也</hi>士猶可說而女不可說者婦人被棄<lb/>
　之後深自愧悔之辭主言婦人無外事唯以貞信為<lb/>
　節一失其正則餘無足觀爾不可便謂士之耽惑實<lb/>
<pb n="36a"/>
　無所妨也<hi>此亦推廣言之此章悔也輯錄通釋曰集𫝊所謂主言者盖以此婦立言之意専主</hi>
　<hi>於言婦人不可一失其節故以辭意抑揚重於女而輕於男亦非男有可耽之理而無所妨玩詩文猶之</hi>
　<hi>一字意亦可見讀者當不失性情之正也</hi>
○桑之落矣其黄而隕<hi>叶于貧反</hi>自我徂爾三嵗食貧淇水<lb/>
湯湯<hi>音傷</hi>漸<hi>子㢘/反</hi>車帷裳女也不爽<hi>叶師/莊反</hi>士貳其行<hi>下孟反叶户郎反</hi>士也罔極二三其徳<lb/>
　比也隕落徂往也湯湯水盛貌漸漬也帷裳車飾亦<lb/>
　名童容婦人之車則有之<hi>輯錄孔氏曰以帷障車之傍如裳以為容飾故謂童</hi>
<pb n="36b"/>
　<hi>容</hi>爽差極至也○言桑之黄落以比已之容色凋謝<lb/>
　遂言自我往之爾家而值爾之貧於是見棄復乗車<lb/>
　而度水以歸復自言其過不在此而在彼也<hi>此章怨也輯錄</hi>
　<hi>輔氏曰女也不爽此但言其誓約之言不差耳豈不悔其初之失哉雖云曲不在已殊不知始既如此則</hi>
　<hi>其終固宜然也詩緝曰士貳其行士心無極不可測知由其徳二三不専於一故也</hi>
○三嵗為婦靡室勞矣夙興夜寐靡有朝<hi>叶直豪反</hi>矣言既<lb/>
遂矣至于暴矣兄弟不知咥<hi>許意反</hi>其笑<hi>叶音燥</hi>矣静言思<lb/>
之躬自悼矣<lb/>
<pb n="37a"/>
　賦也靡不夙早興起也咥笑貌○言我三嵗為婦盡<lb/>
　心竭力不以室家之務為勞早起夜卧無有朝旦之<lb/>
　暇與爾始相謀約之言既遂而爾遽以暴戾加我兄<lb/>
　弟見我之歸不知其然但咥然其笑而已盖淫奔從<lb/>
　人不為兄弟所齒故其見棄而歸亦不為兄弟所恤<lb/>
　理固有必然者亦何所歸咎哉但有痛悼而已<hi>此章怨而</hi>
　<hi>思也</hi>
○及爾偕老老使我怨淇則有岸<hi>叶魚戰反</hi>隰則有泮<hi>音畔叶四<pb n="37b"/>見反</hi>總角之宴言笑宴宴<hi>叶伊/佃反</hi>信誓旦旦<hi>叶得絹反</hi>不思其反<lb/>
<hi>叶孚絇反</hi>反是不思<hi>叶新/齎反</hi>亦已焉哉<hi>叶將黎反</hi>
　賦而興也及與也泮涯也髙下之判也總角女子未<lb/>
　許嫁則未笄但結髪為飾也<hi>孔氏曰但結其髪為兩角</hi>晏晏和柔<lb/>
　也旦旦明也○言我與汝本期偕老不知老而見棄<lb/>
　如此徒使我怨也<hi>輯錄前章以桑之意怨嘆比其色之哀此章言老使我怨而又言總</hi>
　<hi>角之宴則與三嵗食貧三嵗為婦若可疑者故詩緝謂未笄為氓之婦三年便見棄不應便老也通釋曰</hi>
　<hi>三嵗者但言其在夫家貧勞之嵗月耳</hi>淇則有岸矣隰則有泮矣而我<lb/>
<pb n="38a"/>
　總角之時與爾宴樂言笑成此信誓曽不思其反復<lb/>
　以至於此也此則興也<hi>地有限止而可見事有終窮而不思此反其意以為興也</hi>
　<hi>反字正與岸泮二字語相應</hi>既不思其反復而至此矣則亦如之<lb/>
　何哉亦已而已矣傳曰思其終也思其復也思其反<lb/>
　之謂也<hi>縱欲敗禮失身從人此豈永終知敝之謂哉人窮反本此章可見此章悔也輯錄襄公二</hi>
　<hi>十五年注曰思使終可成思其可復行也</hi>
　　　氓六章章十句<hi>一章約奔二章遂奔三章悔奔四章旋反在道而怨之深五章</hi>
　　　　<hi>被棄歸宗而怨與悔俱甚六章思其始奔而悔無及也輯錄劉執中曰夫婦者五品之木</hi>
<pb n="38b"/>
　　　　<hi>匹配雖自於人謀義理實根於天地順其道者足以安於其位逆其理者無以保於其生</hi>
　　　　<hi>盖肇有人倫以來未有違理犯義終其身而弗悔者此氓詩之所由作也通釋曰此詩及</hi>
　　　　<hi>弼谷風皆棄婦所作故其辭意多同桑之黄隕即涇濁之色也食貧靡勞即方舟泳游之</hi>
　　　　<hi>苦也至於暴矣即有洸有潰之意也偕老而使我怨即既生育而比予于毒也然則宴爾</hi>
　　　　<hi>新昏以我御窮則其過今在於夫女之耽兮不可說也則其過昔在於已今之過在夫故</hi>
　　　　<hi>可責其不念昔者之來塈昔之過在已故終於自悔昔者之不思其反此詩自悔之深固</hi>
　　　　<hi>不得如谷風歸怨之深也塈音戲</hi>
籊籊<hi>他歴反</hi>竹竿以釣于淇豈不爾思逺莫致之<lb/>
<pb n="39a"/>
　賦也籊籊長而殺<hi>去聲</hi>也<hi>輯錄殺衰小之也謂釣竿長而根大其末漸漸而衰小</hi>
　竹衛物淇衛地也○衛女嫁於諸侯思歸寜而不可<lb/>
　得故作此詩言思以竹竿釣于淇水而逺不可至也<lb/>
　<hi>輯錄輔氏曰豈不爾思者言固不能不思也逺莫致之者以義有不可故託以逺而不能致耳</hi>
○泉源在左淇水在右<hi>叶羽軌反</hi>女子有行逺<hi>于萬反</hi>父母兄<lb/>
弟<hi>叶滿彼反</hi>
　賦也泉源即百泉也在衛之西北而東南流入淇故<lb/>
　曰在左淇在衛之西南而東流與泉源合故曰在右<lb/>
<pb n="39b"/>
　<hi>增釋鄱陽張氏曰泉水即衛州共城之百泉淇水出相州林慮縣東流泉水自西北來洼之</hi>○思<lb/>
　二水之在衛而自歎其不如也<hi>輯錄輔氏曰女子有行逺父母兄弟安之</hi>
　<hi>之辭</hi>
○淇水在右泉源在左巧笑之瑳<hi>七可反</hi>佩玉之儺<hi>乃可反</hi>
　賦也瑳鮮白色笑而見齒其色瑳然猶所謂粲然皆<lb/>
　笑也<hi>增釋榖梁𫝊軍人粲然皆笑粲明也笑而露其齒白也</hi>儺行有度也○承<lb/>
　上章言二水在衛而自恨其不得笑語遊戲於其間<lb/>
　也<lb/>
<pb n="40a"/>
○淇水滺滺<hi>音由</hi>檜楫松舟駕言出遊以寫我憂<lb/>
　賦也滺滺流貌檜木名似柏<hi>輯錄毛氏曰檜柏華松身孔氏曰禹貢栝栢注</hi>
　<hi>柏葉松身曰栝與此一也</hi>楫所以行舟也○與泉水之卒章同意<lb/>
　　　竹竿四章章四句<hi>一章歸而亂辭以决之二章思歸而以正義决之三章四</hi>
　　　　<hi>章則思不能忘而義若不能决也然則所以自處者有道矣○竹竿泉水載馳三詩為一</hi>
　　　　<hi>類載馳之詩其情廹此與泉水其詞緩勢不同也然載馳馳驅而出矣聞大夫之言而後</hi>
　　　　<hi>反泉水亦與諸姬伯姊謀而後知義理之必然而無疑此則斷之以心不待謀而後决告</hi>
　　　　<hi>而後知比之泉水載馳尤為賢也</hi>
<pb n="40b"/>
芄<hi>音丸</hi>蘭之支童子佩觽<hi>許規反</hi>雖則佩觽能不我知容兮<lb/>
遂兮垂𢃄悸<hi>其季反</hi>兮<lb/>
　興也芄蘭草一名蘿摩蔓生斷之有白汁可啖<hi>音淡</hi>支<lb/>
　枝同觽錐也以象骨為之所以觧結成人之佩非童<lb/>
　子之飾也<hi>此詩不知所謂則其起興之意難曉若以為刺童孺無能則義有可推盖芄蘭柔弱</hi>
　<hi>而枝葉長蔓本不稱末故以興童穉無能而服飾美盛人不稱其服也</hi>知猶智也言其<lb/>
　才能不足以知於我也容遂舒緩放肆之貌悸𢃄下<lb/>
　垂之貌<lb/>
<pb n="41a"/>
○芄蘭之葉童子佩韘<hi>失渉反</hi>雖則佩韘能不我甲<hi>叶占恊反</hi>
容兮遂兮垂𢃄悸兮<lb/>
　興也韘决也以象骨為之著<hi>音斫</hi>右手大指所以鈎弦<lb/>
　闓體<hi>闓即開字體弓體也</hi>鄭氏曰沓<hi>冐也</hi>也即大射所謂朱極三<lb/>
　是也以朱韋為之用以彄<hi>音摳</hi>沓右手食指將<hi>去聲</hi>指無<lb/>
　名指也<hi>朱韋皮之染赤色者也以朱韋為之故名朱極彄沓者包之也包三指所以遂弦輯錄鄭</hi>
　<hi>氏曰極猶放也所以韜指利放弦也三者食指將指無名指</hi>甲長也言其才能不<lb/>
　足以長於我也<hi>射者男子之事尤非童孺所能者才能甚不稱其佩服也</hi>
<pb n="41b"/>
　　　芄蘭二章章六句<hi>佩觽已不稱佩韘尤不稱</hi>
　　　　此詩不知所謂不敢强解<hi>輔氏曰此亦必刺在其位者童孺無</hi>
　　　　<hi>能惟儀容之可觀耳然未知其誰何也○增釋許氏曰芃蘭柔弱之草其枝葉不足取以</hi>
　　　　<hi>興童孺無才智不足尚故雖服成人之佩而智不足以知我才不足以長我且猶不能自</hi>
　　　　<hi>省而舒緩放肆垂𢃄悸然以自得盖其徳不稱於服飾故為人指議如此其必有所託而</hi>
　　　　<hi>言也盖朱子謂不可强觧姑存于此</hi>
誰謂河廣一葦杭<hi>户郎反</hi>之誰謂宋逺跂<hi>丘䜴反</hi>予望之<lb/>
　賦也葦蒹葭之屬杭度也衛在河北宋在河南<hi>衛㓕於狄</hi>
<pb n="42a"/>
　<hi>桓公迎其遺民渡河而南襄公即位則衛國在河南矣此恐當作興體不必以渡河為說也輯錄左傳閔</hi>
　<hi>公二年冬桓公逆衛立戴公卒立文公僖公元年即河文公之元年至二十五年文公卒成公立是時衛在</hi>
　<hi>南十年矣</hi>○宣姜之女為宋桓公夫人生襄公而出歸于<lb/>
　衛襄公即位夫人思之而義不可徃盖嗣君承父之<lb/>
　重與祖為體<hi>祖孫昭穆同故以祖為體輯錄孔疏體上有一字</hi>母出與廟絶<lb/>
　不可以私反<hi>不得供祭祀則與廟絶而義不可反矣</hi>故作此詩言誰謂<lb/>
　河廣乎但以一葦加之則可以渡矣誰謂宋國逺乎<lb/>
　但一跂足而望則可以見矣<hi>輯錄嚴氏曰跂舉踵也脚根不著地</hi>明非<lb/>
<pb n="42b"/>
　宋逺而不可至也乃義不可而不得徃耳<lb/>
○誰謂河廣曽不容刀誰謂宋逺曽不崇朝<lb/>
　賦也小船曰刀不容刀言小也崇終也行不終朝而<lb/>
　至言近也<hi>輯錄嚴氏曰刀<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>古字通用輔氏曰但言非河之廣而不可渡非宋之逺而不可至</hi>
　<hi>以極其情思焉而終不明言其義之不得往也此意最可玩范氏以為知禮而畏義者得之矣</hi>
　　　河廣二章章四句<hi>既量於目力知其近又量於足力知其近</hi>
　　　　范氏曰夫人之不徃義也天下豈有無母之<lb/>
　　　　人歟有千乗之國而不得飬其母則人之不<lb/>
<pb n="43a"/>
　　　　幸也為襄公者將若之何生則致其孝没則<lb/>
　　　　盡其禮而已<hi>吕氏曰説苑載襄公為太子請於桓公立目夷公問何故對曰</hi>
　　　　<hi>臣之舅在衛愛臣若終立則不可往矣襄公欲見母也而曰見舅盖恐傷其父之志也母</hi>
　　　　<hi>之慈子之孝皆止於善而不敢過焉不幸而處母子之變者可以觀矣東匯陳氏曰禮為</hi>
　　　　<hi>出母期而為父後者無服心䘮而已愚謂如此則襄公之於其母生不可見死不可為服</hi>
　　　　<hi>矣死以心䘮為禮而生其孝未之詳也豈惟終身永慕以志養志乎</hi>衛有婦人<lb/>
　　　　之詩自共姜至於襄公之母六人焉<hi>輯錄衛有婦人</hi>
　　　　<hi>之詩六人皆止於禮義謂共姜莊姜也許穆夫人也宋桓夫人也泉水之女也竹竿之女</hi>
<pb n="43b"/>
　　　　<hi>也</hi>皆止於禮義而不敢過也夫以衛之政<lb/>
　　　　教淫僻風俗傷敗然而女子乃有知禮而<lb/>
　　　　畏義如此者則以先王之化猶有存焉故<lb/>
　　　　也<hi>輯錄輔氏曰范氏為襄公處者得其義矣所謂先王之化猶有存焉即大序所</hi>
　　　　<hi>謂止乎禮義先王之澤也必如此等詩方可當之解頥曰母出固與廟絶而母之與</hi>
　　　　<hi>子初無絶道也母之轍雖不可以私返而子之使則未嘗不可以私往也歳時問安</hi>
　　　　<hi>之使交錯於道路而一草一木之㣲必先以奉乎親焉則子之心可以無愧而母之</hi>
　　　　<hi>心亦可以少慰矣</hi>
<pb n="44a"/>
伯兮朅<hi>丘列反</hi>兮邦之桀兮伯也執殳<hi>市朱/反</hi>為<hi>去聲</hi>王前驅<lb/>
　賦也伯婦人目其夫之字也朅武貌桀才過人也殳<lb/>
　長丈二而無刃<hi>輯錄說文殳積竹為之冬官廬人殳長尋有四尺即丈二尺<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强殳</hi>
　<hi>無刃可<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>打人故謂之<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强上下同堅勁也</hi>○婦人以夫乆從征役而<lb/>
　作是詩言其君子之才之美如是今方執殳而為王<lb/>
　前驅也<hi>此以侯國之人供天子之役也才美如此而執殳前驅則用之非其義矣</hi>
○自伯之東首如飛蓬豈無膏沐誰適<hi>都歴反</hi>為容<lb/>
　賦也蓬草名其華如栁絮聚而飛如亂髪也膏所以<lb/>
<pb n="44b"/>
　澤髪者沐滌首去垢也適主也○言我髪亂如此非<lb/>
　無膏沐可以為容所以不為者君子行役無所主而<lb/>
　為之故也傳曰女為說已容<hi>輯錄晉豫讓云士為知己者死女為說已者容</hi>
　<hi>輔氏曰此其真情也吕氏曰膏所以膏首面沐盖潘也左傳遺之潘沐潘音番米瀾也内則潘浙米汁也</hi>
○其雨其雨杲杲<hi>古老反</hi>出日願言思伯甘心首疾<lb/>
　比也其者冀其將然之詞○冀其將雨而杲然日出<lb/>
　以比望其君子之歸而不歸也是以不堪憂思之苦<lb/>
　而寜甘心於首疾也<hi>憂思之苦本不能堪而令人首疾也但我則思而又思寜甘心</hi>
<pb n="45a"/>
　<hi>首疾而不辭耳此章辭意當與下章例之</hi>
○焉<hi>於䖍反</hi>得諼<hi>况𡊮/反</hi>草言樹之背<hi>音佩</hi>願言思伯使我心<lb/>
痗<hi>呼内反</hi>
　賦也諼忘也諼草合歡食之令人忘憂者<hi>輯錄本草注曰一名</hi>
　<hi>鹿葱其花名宜男懐胎婦人佩其花生男也萱草味甘令人好歡樂忘憂</hi>背北堂也<hi>輯錄孔氏</hi>
　<hi>曰房室所居之地總謂之堂房半以北為北堂房半以南為南堂通釋曰北堂背南向北故為之背</hi>痗<lb/>
　病也○言焉得忘憂之草樹之北堂以忘吾憂乎<hi>輯錄</hi>
　<hi>朱子曰北堂盖古之植花草之處</hi>然終不忍忘也是以寜不求此草<lb/>
<pb n="45b"/>
　而但願言思伯雖至於心痗而不辭耳<hi>寜使心疾而伯不可忘也</hi>
　心痗則其病益深非特首疾而已也<lb/>
　　　伯兮四章章四句<hi>一章憫夫之才二章明已之志三章四章則極其憂思之</hi>
　　　　<hi>苦而言也</hi>
　　　　范氏曰居而相離則思期而不至則憂此人<lb/>
　　　　之情也文王之遣戍役<hi>采薇出車杖杜之詩是也此用古注故以</hi>
　　　　<hi>為文王時作</hi>周公之勞歸士<hi>東山之詩</hi>皆叙其室家之<lb/>
　　　　情男女之思以閔之故其民恱而忘死聖人<lb/>
<pb n="46a"/>
　　　　能通天下之志是以能成天下之務兵者毒<lb/>
　　　　民於死者也孤人之子寡人之妻<hi>殺人之父則孤人子</hi>
　　　　<hi>殺人之夫則寡人妻</hi>傷天地之和召水旱之災故聖王<lb/>
　　　　重之如不得已而行則告以歸期念其勤勞<lb/>
　　　　哀傷慘怛不啻在已是以治世之詩則言其<lb/>
　　　　君上閔恤之情亂世之詩則錄其室家怨思<lb/>
　　　　之苦以為人情不出乎此也<hi>輯錄輔氏曰范氏之說誠足以</hi>
　　　　<hi>詔萬世人君而知此義則知謹重於用兵矣至所謂治世之詩則述其君上閔恤之情亂</hi>
<pb n="46b"/>
　　　　<hi>世之詩則錄其室家怨思之苦以為人情不出乎此者又深得聖人錄詩之意李氏曰古</hi>
　　　　<hi>者師出不逾時所以重民力也春秋時用兵多矣未有書師還者獨於荘公八年書之以</hi>
　　　　<hi>見逾時不返也然采薇之役逾年而歸東山之師三年而至詩人乃美之者盖用之得其</hi>
　　　　<hi>道則民無怨懟之心不得其道則逾時之乆而人怨矣</hi>
有狐綏綏在彼淇梁心之憂矣之子無裳<lb/>
　比也狐者妖媚之獸綏綏獨行求匹之貌<hi>淫奔之詩每以狐比</hi>
　<hi>齊之南山亦是類也輯錄嚴氏曰狐性淫又多疑綏綏然獨行而遲疑有求匹之意喻無妻之人也</hi>石<lb/>
　絶水曰梁<hi>人於淺水以石障水而取魚也</hi>在梁則可以裳矣○國亂<lb/>
<pb n="47a"/>
　民散䘮其妃<hi>配同</hi>耦有寡婦見鰥夫而欲嫁之故託言<lb/>
　有狐獨行而憂其無裳也<hi>濟未及梁未可裳也既及梁矣則可以裳矣</hi>
○有狐綏綏在彼淇厲心之憂矣之子無𢃄<hi>叶丁計反</hi>
　比也厲深水可渉處也𢃄所以申束衣也<hi>申重也衣已束矣又</hi>
　<hi>用𢃄以束之也○增釋鄱陽張氏曰凡𢃄有二革𢃄加裳上所以懸佩大𢃄加衣上所以束衣而為禮也</hi>
　在厲則可以𢃄矣<hi>水自𢃄已上曰厲必脱去其𢃄而渡之既厲矣則可以束𢃄矣</hi>
○有狐綏綏在彼淇側心之憂矣之子無服<hi>叶蒲北反</hi>
　比也濟乎水則可以服矣<hi>梁與厲皆淇側也裳與𢃄皆所服者也此兼上兩章</hi>
<pb n="47b"/>
　<hi>之意</hi>
　　　有狐三章章四句<hi>著裳然後加𢃄故用裳與𢃄為先後而又言服以兼之</hi>
投我以木𤓰<hi>叶攻乎反</hi>報之以瓊琚<hi>音/居</hi>匪報也永以為好<hi>呼報反</hi>也<lb/>
　比也木𤓰楙<hi>音荗</hi>木也實如小𤓰酢可食<hi>輯錄本草曰木狀如柰花</hi>
　<hi>生於春末深紅色其實大者如𤓰小者如拳爾雅謂之楙徐氏曰𤓰有𤓰瓞桃有羊桃李有雀李此皆枝</hi>
　<hi>蔓也故言木𤓰木桃木李以别之也</hi>瓊玉之美者琚佩玉名<hi>輯錄羅氏曰琚處佩</hi>
　<hi>之中所以貫蠙珠而上繫於珩下維璜衝牙者也</hi>○言人有贈我以㣲物我<lb/>
<pb n="48a"/>
　當報之以重寳而猶未足以為報也但欲其長以為<lb/>
　好而不忘耳疑亦男女相贈答之詞如静女之類<hi>增釋</hi>
　<hi>許氏曰此雖男女贈答之辭然推而充之亦足以為法盖彼施者雖輕我報者當重不以彼已相較而效</hi>
　<hi>之此厚之道也而猶曰匪報盖如此則可永其好也</hi>
○投我以木桃報之以瓊瑶匪報也永以為好也<lb/>
　比也瑤美玉也<lb/>
○投我以木李報之以瓊玖<hi>音乆叶舉里反</hi>匪報也永以為好<lb/>
也<lb/>
<pb n="48b"/>
　比也玖亦玉名也<hi>輯錄說文曰玖玉黒色孔氏曰丘中有麻傳云玖石次玉者是玖非</hi>
　<hi>全玉也</hi>
　　　木𤓰三章章四句<hi>反覆咏嘆</hi>
　　　　衛國十篇三十四章二百三句<lb/>
　　　　　張子曰衛國地濵大河其地土薄故其人<lb/>
　　　　　氣輕浮其地平下故其人質柔弱其地肥<lb/>
　　　　　饒不費耕耨故其人心怠惰其人情性如<lb/>
　　　　　此則其聲音亦淫靡故聞其樂使人懈慢<lb/>
<pb n="49a"/>
　　　　　而有邪僻之心也鄭詩放此<hi>衛多君子於詩可見如淇</hi>
　　　　　<hi>澳之武公固非諸國所冇而文公興衛亦卓卓可稱者其餘如凱風之孝子北門之</hi>
　　　　　<hi>忠臣北風之智者干旄之賢大夫簡兮之賢伶官考槃之隐君子豈不特然於變風</hi>
　　　　　<hi>時其次則乗舟之争死者亦有可憫之一節又如賢婦人六人則莊姜共姜許穆宋</hi>
　　　　　<hi>桓夫人泉水竹竿之女也若燕燕之能淑慎伯兮之守専一雄雉之知徳行谷風被</hi>
　　　　　<hi>棄而冇同死之徳音又在六婦人以外然則衛不特多君子而已亦可謂多賢婦人</hi>
　　　　　<hi>矣</hi>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經疏義㑹通卷三<lb/>
</p>
<p>
</p>
  </div>
</body>
</text>
</TEI>
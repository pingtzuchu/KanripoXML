<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
御製孝經序<lb/>
　朕惟孝者首百行而為五倫之本天地所以成化聖人<lb/>
　所以立教通之乎萬世而無斁放之於四海而皆準至<lb/>
　矣哉誠無以加矣然其廣大雖包乎無外而其淵源實<lb/>
　本於因心遡厥初生咸知孺慕雖在顓蒙即備天良故<lb/>
　位無尊卑人無賢愚皆可以與知而與能是知孝者乃<lb/>
　生人之庸徳無甚𤣥竒抑固有之秉彛非由外鑠誠貴<lb/>
　乎篤行而非語言之間所得而盡也雖然降衷之理固<lb/>
<pb n="1b"/>
　根於凡民之心而覺世之功必賴夫聖人之訓苟非著<lb/>
　書立說以迪天性自然之善抒人子難已之情使天下<lb/>
　之人曉然於日用之恒行即為大經大法之所存而敦<lb/>
　行不怠以全其本始夫亦孰由知孝之要盡孝之詳以<lb/>
　無忝所生也哉此孔子孝經之書所由作也朕萬幾之<lb/>
　暇時加三復自開宗明義迄於終篇見其言近而指逺<lb/>
　理約而該博本之立身以行道推之移風而易俗愛敬<lb/>
　所著公卿士庶皆得循分以承歡感應所通東西南北<lb/>
<pb n="2a"/>
罔不漸被而思服誠萬世不刋之懿矩百聖不易之格<lb/>
言自天子以至於庶人不可一日闕者夫子所謂吾志<lb/>
在春秋行在孝經良有以也自漢以來去聖日逺詮釋<lb/>
滋多厥㫖寖晦孔安國尚古文鄭𤣥主今文互有異同<lb/>
各矜識解魏晉而降諸儒羣興析疑闡奥代不乏人源<lb/>
流攸分不無繁蕪迨及開元更立註疏亦既萃一代之<lb/>
菁英垂表章於奕世矣而詳畧或殊詎云至當宋之邢<lb/>
昺元之呉澄輩標新領異間有發揮然揆之美善或未<lb/>
<pb n="2b"/>
盡焉至於明季著述紛紜或拾前賢之緒餘文其謭陋<lb/>
或摘古人之紕繆肆彼譏彈不知天懷既薄問學復疎<lb/>
因心之理未明空文之多奚補其於作經之意均未當<lb/>
耳夫親恩罔極髙厚難酬徳至聖人猶虞未盡同為人<lb/>
子孰不佩至教而興永錫之感乎然則訓詁未確漸摩<lb/>
弗力欲其相觀而善厥路無由朕為此慮爰集古今之<lb/>
註更互考訂其得中而窽綮者採輯之其妄逞而臆說<lb/>
者刪除之譬諸沙礫既披美鏐始出稂莠盡剪嘉禾乃<lb/>
<pb n="3a"/>
登至若流覽之餘時獲一是或足以補未發之藴者輒<lb/>
為増入聊備參觀總以孝之為道甚大而平故不必旁<lb/>
求隠怪用益髙深誇示繁縟徒滋複贅惟以布帛菽粟<lb/>
之言昭廣大中正之理雖未知於作者之㫖能盡脗合<lb/>
可無枘鑿與否然而前代諸儒之書瑕瑜難掩與夫近<lb/>
代羣言之失淆亂不稽者於兹正之庶幾發矇啟錮四<lb/>
方億兆咸知傚法而允迪共底於大順之休焉夫如是<lb/>
將見至徳要道由此而廣和睦無怨由此而成矣<lb/>
<pb n="3b"/>
順治丙申仲春朢日序<lb/>
<pb n="4a"/>
　欽定四庫全書　　　　經部六<lb/>
御定孝經注　　　　　　　孝經類<lb/>
　　　提要<lb/>
　　　　　<hi>臣</hi>等謹案孝經注一卷順治十三年大學士<lb/>
　　　　　蔣赫徳恭纂仰邀<lb/>
　　欽定<lb/>
　　御製序文冠首孝經詞近而㫖逺等而次之自天子<lb/>
　　　　　以至於庶人推而廣之自閨門可放諸四海<lb/>
<pb n="4b"/>
　　　　　專而致之即愚夫愚婦可通於神明故語其<lb/>
　　　　　平近則人人可知可行語其精微則<lb/>
　　聖人亦覃思於闡繹是編<lb/>
　　御定注一萬餘言用石臺本不用孔安國本息今古<lb/>
　　　　　文門户之争也亦不用朱子刋誤本杜改經<lb/>
　　　　　之漸也義必精粹而詞無深隠期家喻户曉<lb/>
　　　　　也考歴代帝王注是經者晉元帝有孝經傳<lb/>
　　　　　晉孝武帝有總明館孝經講義梁武帝有孝<lb/>
<pb n="5a"/>
　　　　經義疏今皆不存惟唐𤣥宗御注列十三經<lb/>
　　　　注疏中流傳於世司馬光范祖禹以下悉不<lb/>
　　　　能出其範圍今更得<lb/>
　聖製表章使孔曽遺訓無一義之不彰無一人之不<lb/>
　　　　喻回視𤣥宗所注度而越之不啻萬倍矣乾<lb/>
　　　　隆四十六年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
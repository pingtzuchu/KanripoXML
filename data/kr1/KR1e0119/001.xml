<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三正考卷一</head> <lb/>
    <p>
<pb n="1a"/>
欽定四庫全書<lb/>
　三正考卷一<lb/>
　　　　　　　　　　　　工部主事呉鼐撰<lb/>
　　造厯之初建子<lb/>
史記索隱黄帝建子<lb/>
　　　鼐按黄帝命大撓作甲子以四甲子為厯元則<lb/>
　　　是建子無疑也若建寅則四甲子乃在癸亥嵗<lb/>
　　　之十一月<lb/>
<pb n="1b"/>
　　唐虞建寅<lb/>
堯典日中星鳥以殷仲春日永星火以正仲夏宵中星<lb/>
虚以殷仲秋日短星昴以正仲冬<lb/>
　　　鼐按仲春建卯仲夏建午仲秋建酉仲冬建子<lb/>
　　　則知堯正之建寅也舜巡守二月東五月南八<lb/>
　　　月西十一月北四仲各依其方則知舜正之建<lb/>
　　　寅也鄭康成謂堯正建子舜正建丑髙堂隆謂<lb/>
　　　舜更堯厯首嵗以子堯同少昊首嵗以亥都無<lb/>
<pb n="2a"/>
　　　據<lb/>
　　夏正建寅<lb/>
逸周書夏數得天百王所同其在商湯順天革命改正<lb/>
朔亦越我周王致伐於商改正異械以垂三統至於敬<lb/>
授民時巡守祭享猶自夏焉張氏以寧曰黄帝始造<lb/>
甲子而建子至顓頊始建寅而唐虞夏因之逮於商復<lb/>
建丑周復建子月旣為正而時亦隨之以為春然商周<lb/>
之春天施地化之義也若夫人事之紀則當以夏時之<lb/>
<pb n="2b"/>
春為正農事之耕耘収藏田政之蒐苗獮狩祭典之祠<lb/>
禴烝嘗皆不能不以夏時何也麥稻之薦魚鮪之獻與<lb/>
夫膏豚之行膏香之膳四時不同必以時物故也所謂<lb/>
巡守祭享猶自夏焉者也<lb/>
論語顔淵問為邦子曰行夏之時　朱子曰夏時謂以<lb/>
斗柄初昏建寅之月為嵗首也天開于子地闢于丑人<lb/>
生於寅故斗柄建此三辰之月皆可以為嵗首而三代<lb/>
迭用之夏以寅為人正商以丑為地正周以子為天正<lb/>
<pb n="3a"/>
也然時以作事則嵗月自當以人為紀故孔子嘗曰吾<lb/>
得夏時焉而說者以為夏小正之屬葢取其時之正與<lb/>
其令之善也<lb/>
　　　鼐按時者春夏秋冬也周之時以子月為春不<lb/>
　　　如夏之時以寅月為春也言時則月在其中矣<lb/>
　　商正建丑<lb/>
漢書律厯志商十二月乙丑朔旦冬至　張氏以寧曰<lb/>
冬至在十二月則以為夏正十二月不可也葢商正十<lb/>
<pb n="3b"/>
二月也<lb/>
　　　鼐按據前漢書商自改丑月為正月不曰日南<lb/>
　　　至曰冬至者後世之辭也<lb/>
後漢書陳寵傳丑月陽氣上通地以為正殷以為春<lb/>
　　　鼐按據後漢書商自改丑月為孟春<lb/>
伊訓惟元祀十有二月乙丑伊尹祠於先王奉嗣王祗<lb/>
見厥祖侯甸羣后咸在百官總己以聽冢宰　序曰成<lb/>
湯旣沒太甲元年　孔傳曰此湯崩踰月太甲即位奠<lb/>
<pb n="4a"/>
殯而告也　孔疏曰殷家猶質踰月即改元年以明世<lb/>
異不待正月以為首也　朱氏鶴齡曰湯崩而太甲即<lb/>
位改元此古注也蔡傅引蘓氏説以崩年改元為亂世<lb/>
事然商人尚質安見必無歐陽永叔云人君即位稱元<lb/>
年常事耳古不以為重也凡記事先後逺近莫不以嵗<lb/>
月一二數之其謂一為元亦未嘗有意呉淵穎亦云王<lb/>
者始得天下聞改正朔未聞改元伊訓稱元祀春秋書<lb/>
元年直史官紀述之常體耳將以志人君在位之久近<lb/>
<pb n="4b"/>
也非王者以是為重事也據此則子瞻所云不必引矣<lb/>
十有二月孔氏以為商王之建丑月是也<lb/>
　　　鼐按據注疏未嘗以伊訓之十有二月為歲首<lb/>
　　　也<lb/>
太甲中惟三祀十有二月朔伊尹以冕服奉嗣王歸於<lb/>
亳　孔傳湯以元年十一月崩至此二十六月三年服<lb/>
闋　張氏敷言曰後世嗣王冕服考之顧命固有常儀<lb/>
何待正月而放桐之事又人臣大變朝而自怨夕當復<lb/>
<pb n="5a"/>
辟尤無待於正月也　蔡氏德晉曰時湯崩至此已二<lb/>
十五月當行祥祭商尚質是月喪畢當除服故即以冕<lb/>
服迎歸且明年四祀正月朔當有朝正見羣臣諸大事<lb/>
桐在亳都外若必俟正月朔始迎歸必有所不及故先<lb/>
於嵗終月朔迎歸亦理勢當然而非商以十二月為嵗<lb/>
首也<lb/>
　　　鼐按據注疏未嘗以太甲中之十有二月為嵗<lb/>
　　　首也　又按胡傳既誤引兩十二月以證其不<lb/>
<pb n="5b"/>
　　　改月之説趙東山又誤駁古文尚書以申其改<lb/>
　　　月之説兩失之矣　按日知録惟元祀十有二<lb/>
　　　月乙丑元祀者太甲之元年十有二月者建子<lb/>
　　　之月蓋湯之崩必以前年之十二月也殷練而<lb/>
　　　袝伊尹祠於先王奉嗣王祗見厥祖袝湯於廟<lb/>
　　　也先君袝廟而後嗣子即位故成之為王而伊<lb/>
　　　尹乃明言烈祖之成德以訓於王也若自桐歸<lb/>
　　　亳以三祀之十二月者則適當其時而非有所<lb/>
<pb n="6a"/>
　　　取爾此説亦似是而非孟子謂伊尹放之於桐<lb/>
　　　三年如顧氏説則已四年矣倘終喪而未克變<lb/>
　　　則太甲中不應没其文也蓋惑於蘓氏之駁而<lb/>
　　　遷就其説以從之耳非有所據也<lb/>
　　周正建子<lb/>
春秋隱公元年春王正月　左傳元年春王周正月<lb/>
杜注言周以别夏殷　公羊何注曰二月三月皆有王<lb/>
者二月殷之正月三月夏之正月也　王氏守仁曰周<lb/>
<pb n="6b"/>
不改月與時春秋必不書春王正月春秋書春王正月<lb/>
則其改月與時又何疑焉　顧氏炎武曰左傳春王周<lb/>
正月此古人解經之善後人辨之累數百千言而未明<lb/>
者傳以一字盡之矣<lb/>
　　　鼐按三代改時改月之説晉唐以前諸儒無異<lb/>
　　　論自伊川先生發其端胡氏據之以釋春秋蔡<lb/>
　　　氏據之以釋書後之依聲附和者家氏鉉翁程<lb/>
　　　氏端學尤為害理夫左氏説經固有出入然以<lb/>
<pb n="7a"/>
　　　周人記周正有何疑誤而家氏程氏苦為攻擊<lb/>
　　　亦見其惑矣<lb/>
　　三代改時之證<lb/>
左傳昭十七年夏六月朔日有食之太史曰今六月當<lb/>
夏四月是謂孟夏<lb/>
　　　鼐按此言周之季夏夏之孟夏也此為改時之<lb/>
　　　明證<lb/>
　　三代改月之證<lb/>
<pb n="7b"/>
左傳昭十七年梓愼曰火出於夏為三月於商為四月<lb/>
於周為五月　僖五年正月辛丑朔日南至　家語辨<lb/>
物篇季康子問於孔子曰今周十二月夏之十月<lb/>
　　　鼐按此為改月之明證<lb/>
　　冬不可為春辨<lb/>
後漢書陳寵奏曰夫冬至之節陽氣始萌故十一月有<lb/>
蘭射干芸荔之應時令曰諸生蕩安形體天以為正周<lb/>
以為春十二月陽氣上通雉雊雞乳地以為正殷以為<lb/>
<pb n="8a"/>
春十三月陽氣已至天地已交萬物皆出蟄蟲始振人<lb/>
以為正夏以為春三微成著以通三統　張氏以寧曰<lb/>
自子丑以至戌亥月行之所㑹其在天者有恒度斗杓<lb/>
之所建其在地以應乎天者有定分此萬古不易者也<lb/>
若其始於春而終於冬始於正而終於十二者在天固<lb/>
未嘗先有如是之名與數也亦在乎受命改物者從而<lb/>
命之數之耳且以春之義言之春者蠢也言陽氣之蠢<lb/>
而動也子丑寅三陽之月也故三代迭用之以為春非<lb/>
<pb n="8b"/>
若建亥純隂之月不可以為春也　王氏守仁曰陽生<lb/>
於子而極於己午隂生於午而極於亥子陽生而春始<lb/>
盡於寅而猶夏之春也隂生而秋始盡於申而猶夏之<lb/>
秋也自一陽之復以極於六陽之乾而為春夏自一隂<lb/>
之姤以極於六隂之坤而為秋冬此文王之所演而周<lb/>
公之所繫也<lb/>
　　　鼐按文王繫乾曰元亨利貞元者於時為春於<lb/>
　　　月為子為丑為寅於律為黄鍾為大呂為大蔟<lb/>
<pb n="9a"/>
　　　於卦氣為復為臨為泰亨者於時為夏於月為<lb/>
　　　夘為辰為巳於律為夾鍾為姑洗為中呂於卦<lb/>
　　　氣為大壯為夬為乾利者於時為秋於月為午<lb/>
　　　為未為申於律為㽔賔為林鍾為夷則於卦氣<lb/>
　　　為姤為遯為否貞者於時為冬於月為酉為戌<lb/>
　　　為亥於律為南呂為無射為應鍾於卦氣為觀<lb/>
　　　為剝為坤此文王之所演而武周本之以制禮<lb/>
　　　也<lb/>
<pb n="9b"/>
　　商周分至不繫時<lb/>
禮記月令仲春之月日夜分仲夏之月日長至仲秋之<lb/>
月日夜分仲冬之月日短至　蔡氏德晉曰子月一陽<lb/>
生而周以為春午月一隂生而周以為秋於理無不合<lb/>
惟二分二至夏正皆以四時繫之而商周皆不繫時左<lb/>
傳於冬至則曰日南至於春秋分則曰日中禮記於夏<lb/>
至則曰日長至於冬至則曰日短至於二分則曰日夜<lb/>
分蓋二至以日行長短之極得名二分以日夜適中得<lb/>
<pb n="10a"/>
名原無闗於春夏與秋冬也<lb/>
　　　鼐按月令本據夏正此云二分二至夏正皆以<lb/>
　　　四時繫之亦後世之辭也　按家則堂曰以子<lb/>
　　　丑寅為春午未申為秋四序紛錯中節皆紊建<lb/>
　　　子月立春則建丑月可得為春分乎建午月立<lb/>
　　　秋則建未月可得為秋分乎春秋分者本謂晝<lb/>
　　　夜等寒暑中今以窮冬盛夏為春秋分晝夜可<lb/>
　　　得而均乎寒暑可得而中乎余應之曰惟不可<lb/>
<pb n="10b"/>
　　　得為春秋分故曰日夜分<lb/>
　　三正通於民俗<lb/>
夏書怠棄三正　馬氏融曰建子建丑建寅三正也<lb/>
蔡注曰三正子丑寅之三正也怠棄不用夏之正朔也<lb/>
此見三正迭建其來乆矣子丑之正唐虞之前當已有<lb/>
之　陳氏廷敬曰有扈氏不畏天不恤人故雖頒寅正<lb/>
而兼言三正者所以深責之也　呂氏祖謙曰豳詩陳<lb/>
先公風化而載其言曰嗟我婦子曰為改嵗入此室處<lb/>
<pb n="11a"/>
則三正之通於民俗尚矣商周特舉而迭用之耳　蔡<lb/>
氏德晉曰三正之見於六經者參錯不一惟春秋純用<lb/>
周正以史官記事當用王朝正朔也周禮純用夏正以<lb/>
夏數得天百王所同故周之敬授民時巡狩祭享猶自<lb/>
夏焉周禮正授時祭享之書也其正嵗即正月而凌人<lb/>
掌冰政之政不應改為正也論語用夏正莫春者春服<lb/>
既成是也孟子用周正七八月旱則苗槁及徒杠輿梁<lb/>
成於十一月十二月是也周易臨彖八月有凶用周正<lb/>
<pb n="11b"/>
也説卦傳兌正秋也則用夏正也書唐虞夏皆夏正商<lb/>
用商正周用周正而甘誓言怠棄三正是夏並用三正<lb/>
也盤庚乃亦有秋是商兼用夏正也金縢秋大熟君牙<lb/>
夏暑雨冬祁寒是周亦兼用夏正也詩皆用夏正而豳<lb/>
風言民俗在夏商之交乃有一之日至四之日及十月<lb/>
改嵗之語是亦兼用周正也左傳叙事用周正而僖五<lb/>
年晉卜偃以童謠推虢之亡謂在九月十月之交是亦<lb/>
用夏正也禮記月令用夏正而季秋為來嵗受朔日亦<lb/>
<pb n="12a"/>
用周正也蓋因制近者於十二月頒朔逺者於十一月<lb/>
頒之也雜記引孟獻子言正月日至可以有事於上帝<lb/>
七月日至可以有事於祖亦用周正也若是其參錯不<lb/>
一何哉九峯書甘誓之傳曰三正迭建其來乆矣子丑<lb/>
之建唐虞之前當已有之東萊詩豳風之紀曰三正通<lb/>
於民俗尚矣二説固然抑又有説焉先王立一代之法<lb/>
於前代典章兼存不廢其焦薊英六祝陳杞宋之封皆<lb/>
所以使其子孫各修先代之禮物至於朝野所奉行則<lb/>
<pb n="12b"/>
祭祀備六代之舞養老具三代之禮士喪兼三代之祝<lb/>
魯用四代之服器官蓋聖人以德化民惟欲納之於至<lb/>
善初不必廢棄禁絶前代之典章以自伸也故三代時<lb/>
自伏羲甲厯以至神農黄帝少昊顓頊帝嚳堯舜之厯<lb/>
具存而可考觀於秦政坑焚操懿兵燹而杜預所見十<lb/>
厯自黄帝顓頊以及三代之厯猶在則其前可知也夫<lb/>
黄帝調厯建子伏羲顓頊之厯建寅若神農少昊諸厯<lb/>
今雖不可考當必有建丑者鄭康成謂堯正建丑舜正<lb/>
<pb n="13a"/>
建子縱未可信然唐虞前已有三正之建無疑也三正<lb/>
旣為歴代所迭用復為本朝所兼存故誥誓臣民並言<lb/>
之而不以為雜秉筆之史臣臨文之學士隨意書之而<lb/>
亦不以為倍也此六經之言三正所以參錯不一律也<lb/>
歟　顧氏炎武曰三正之名見於甘誓蘓氏以為自舜<lb/>
以前必有以建子建丑為正者其來尚矣微子之命曰<lb/>
統承先王修其禮物則知杞用夏正宋用殷正若朝覲<lb/>
㑹同則用周之正朔其於本國自用其先王之正朔也<lb/>
<pb n="13b"/>
惟晉為姬姓之國而用夏正則不可解　三正之所以<lb/>
異者疑古之分國各有所受故公劉當夏后之世而一<lb/>
之日二之日已用建子為紀晉之用寅其亦承唐人之<lb/>
舊歟　杜預春秋後序曰晉太康中汲縣人發其界内<lb/>
舊冡得古書皆簡編科斗文字記晉國起自殤叔次文<lb/>
侯昭侯以至曲沃莊伯莊伯之十一年十一月魯隱公<lb/>
之元年正月也皆用夏正建寅之月為嵗首今考春秋<lb/>
僖公五年晉侯殺其世子申生經書春而傳在上年之<lb/>
<pb n="14a"/>
十二月十年里克弑其君卓經書正月而傳在上年之<lb/>
十一月十一年晉殺其大夫㔻鄭父經書春而傳在上<lb/>
年之冬十五年晉侯及秦伯戰於韓獲晉侯經書十有<lb/>
一月壬戌而傳則為九月壬戌經傳之文或從夏正或<lb/>
從周正所以錯互如此與史記漢元年冬十月五星聚<lb/>
東井乃秋七月之誤正同僖公五年十二月丙子朔虢<lb/>
公醜奔京師而卜偃對獻公以為九月十月之交襄公<lb/>
三十年絳縣老人言臣生之嵗正月甲子朔以長厯推<lb/>
<pb n="14b"/>
之為魯文公十一年三月甲子朔此又晉人用夏正之<lb/>
見於傳者也　僖公二十四年冬晉侯夷吾卒杜氏注<lb/>
文公定位而後告夫不告文公之入而告惠公之薨以<lb/>
上年之事為今年之事新君入國之日反為舊君即世<lb/>
之年非人情也疑此經乃錯簡當在二十三年之冬傳<lb/>
曰九月晉惠公卒晉之九月周之冬也　隱公六年冬<lb/>
宋人取長葛傅作秋劉原父曰左氏日月與經不同者<lb/>
邱明作書雜取當時諸侯史策之文其用三正參差不<lb/>
<pb n="15a"/>
一往往而迷故經所云冬傳謂之秋也考宋用殷正則<lb/>
建酉之月周以為冬宋以為秋矣　桓公七年夏穀伯<lb/>
綏來朝傳作春劉原父曰傳所据者以夏正紀時也<lb/>
文公十六年齊公子商人弑其君舍經在九月傳作七<lb/>
月隱公三年夏四月鄭祭足帥師取溫之麥秋又取成<lb/>
周之禾若以為周正則麥禾皆未熟四年秋諸侯之師<lb/>
敗鄭徒兵取其禾而還亦在九月之上是夏正六月禾<lb/>
亦未熟注云取者葢芟踐之終是可疑按傳中雜取三<lb/>
<pb n="15b"/>
正多有錯誤左氏雖𤼵其例于隱之元年曰春王周正<lb/>
月而間有失於改定者文多事繁固著書之君子所不<lb/>
能免也<lb/>
　　　鼐按此數條之說可以破紛紜糾葛之疑<lb/>
　　秦正建亥<lb/>
顧氏炎武曰胡氏引秦人以亥為正不改時月為証則<lb/>
不然漢書髙帝紀春正月注師古曰凡此諸月號皆太<lb/>
初正厯之後記事者追改之非當時本稱也以十月為<lb/>
<pb n="16a"/>
嵗首即謂十月為正月今此真正月當時謂之四月耳<lb/>
他皆類此叔孫通傳諸侯羣臣朝十月師古曰漢時尚<lb/>
以十月為正月故行朝嵗之朝史家追書十月　漢元<lb/>
年冬十月五星聚東井當是建申之月劉攽曰按厯太<lb/>
白辰星去日率不過一兩次今十月而從嵗星於東井<lb/>
無是理也然則五星以秦之十月聚東井耳秦之十月<lb/>
今七月日當在鶉尾故太白辰星得從歲星也按此足<lb/>
明記事之文皆是追改惟此一事失於追改遂以秦之<lb/>
<pb n="16b"/>
十月為漢之十月耳夫以七月誤為十月正足以為秦<lb/>
人改月之証胡氏失之<lb/>
　　　鼐按先儒主改時改月之説者動云此秦自為<lb/>
　　　一代之制殊不足以折胡傳之謬夫商周之改<lb/>
　　　時改月既確有可證矣自夏迄秦歴千餘年間<lb/>
　　　無復夏時之事而秦忽逺從夏之冬十月以為<lb/>
　　　嵗首乎此不可解也得顧氏説始豁然於秦之<lb/>
　　　建亥未始不改時月也真足破千載不决之疑<lb/>
<pb n="17a"/>
　　　矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三正考卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>豐川易説卷十</head> <lb/>
    <p>
<pb n="1a"/>
欽定四庫全書<lb/>
　豐川易説卷十<lb/>
　　　　　　　　　　　　　鄠縣王心敬撰<lb/>
　　下經<lb/>
渙䷺<hi>下坎上巽</hi>
　兑而受之以渙何也序卦𫝊曰説而後散之故受之<lb/>
　以渙<lb/>
渙亨王假有廟利涉大川利貞<hi>渙呼亂反假音格</hi>
<pb n="1b"/>
　文王之彖渙云云何也曰渙散也為卦下坎上風風<lb/>
　行水上離披解散之象故為渙渙之卦中原有亨通<lb/>
　之道有王者假享有廟以聚祖考精神之象又有利<lb/>
　涉大川以巽木舟楫乘乎坎水之象然總以得正為<lb/>
　利也故象占如此嗚呼渙于義為渙散言之似不祥<lb/>
　不善者而文王則取于亨取于假廟又取于涉川天<lb/>
　地之化機不善用之皆否皆凶而善用之皆亨皆利<lb/>
　執一者不可以語權而通變則皆宜民也然向非文<lb/>
<pb n="2a"/>
　周孔子精義入神之聖人示以通變宜民之精詣將<lb/>
　眼前活潑潑察乎天地之理死却不著不察之凡民<lb/>
　者且无量矣噫不觀天地之生物不知大化之不測<lb/>
　不觀大易之窮理不知聖人之神明易固在人善讀<lb/>
　善用也<lb/>
彖曰渙亨剛來而不窮柔得位乎外而上同王假有廟<lb/>
王乃在中也利涉大川乗木有功也<lb/>
　孔子之𫝊渙彖云云何也曰言渙之所以亨者内卦<lb/>
<pb n="2b"/>
　本坤而上乾之一陽來居其中遂生水成坎水生不<lb/>
　窮故剛來不窮外卦本乾而下坤之一隂得位乎外<lb/>
　遂生風成巽以上同于五得位乎外而上同也其曰<lb/>
　王假有廟者則以九五王乃在中而以剛中萃渙也<lb/>
　利涉大川者則以水上有木乘木濟川而有功也<lb/>
象曰風行水上渙先王以享于帝立廟<lb/>
　孔子之𫝊渙大象云云何也曰言巽風行于坎水之<lb/>
　上水静風散故為渙先王體此知鬼神无形惟郊廟<lb/>
<pb n="3a"/>
　焄蒿悽愴乃見鬼神而非立廟以享則上帝之精神<lb/>
　渙乎不屬即自己之精神亦渙而終散故享于帝以<lb/>
　立廟而萃渙也<lb/>
初六用拯馬壯吉<lb/>
　周公之象渙初六云云何也曰初六為渙始拯之尚<lb/>
　易而用壯馬以拯之則拯尤速而吉无不利葢坎之<lb/>
　初六于馬為薄蹄原非壯馬之比而初柔居下故所<lb/>
　以用拯者必得馬壯乃吉也<lb/>
<pb n="3b"/>
象曰初六之吉順也<lb/>
　孔子之傳渙初六云云何也曰言初六之所以吉者<lb/>
　謂拯而能如壯馬之用乃所以順受上之渙而得吉<lb/>
　也不然則是不欲順受其渙而成凶矣<lb/>
九二涣奔其机悔亡<hi>机音己</hi>
　周公之象渙九二云云何也曰下三爻皆受上之渙<lb/>
　而九二以一陽居中有水中乘木而奔之象居下而<lb/>
　受上之渙如此悔尚何有乎故象占如此机木之可<lb/>
<pb n="4a"/>
　乘以濟水者矣<lb/>
象曰渙奔其机得願也<lb/>
　孔子之𫝊渙九二云云何也曰九二之渙奔其机者<lb/>
　欲得其受渙之願而如此也葢二與初同受上渙初<lb/>
　既用馬壯矣二欲得所願又安得不奔其机而乘木<lb/>
　以從風哉則是二之欲得其願者正是欲一得其悔<lb/>
　亡之願也<lb/>
六三渙其躬无悔<lb/>
<pb n="4b"/>
　周公之象渙六三云云何也曰六三當渙之時而以<lb/>
　柔居剛志在受渙而不自有其躬者也公而忘私君<lb/>
　而㤀身渙之得當者耳尚何悔乎<lb/>
象曰渙其躬志在外也<lb/>
　孔子之𫝊渙六三云云何也曰六三之渙其躬而不<lb/>
　有者志在于外以受渙而不暇有其躬也嗚呼非鞠<lb/>
　躬盡瘁死而後已之武侯其孰當之<lb/>
六四渙其羣元吉渙有丘匪夷所思<lb/>
<pb n="5a"/>
　周公之象渙六四云云何也曰六四居下卦之上為<lb/>
　成卦之主而與九五同體正彖所謂柔得位乎外而<lb/>
　上同是大臣之與君同徳代以宣猷布化者也而以<lb/>
　隂居柔下无應與故以言其无黨无私則為渙羣而<lb/>
　元吉言其志在尊君承君則為渙有丘言其計慮精<lb/>
　宻无㣲不入則為匪夷所思葢下三爻之所仰以受<lb/>
　渙者在此人而九五之所頼以渙汗大號者亦頼此<lb/>
　人也惟大禹之代舜聲教訖于四海乃克當之<lb/>
<pb n="5b"/>
象曰渙其羣元吉光大也<lb/>
　孔子之𫝊渙六四云云何也曰言六四之渙其羣元<lb/>
　吉者其心事青天朗日坦白精忠而光明正大也<lb/>
九五渙汗其大號渙王居无咎<lb/>
　周公之象渙九五云云何也曰九五履剛居位下比<lb/>
　六四正彖所謂在中乘木之王故為渙汗其大號與<lb/>
　渙散其居積則自可以濟渙而无咎耳故象占如此<lb/>
　渙王居以散其居積為解正合王者萃渙渙汗之㫖<lb/>
<pb n="6a"/>
　亦與武成大誥散財𤼵栗之意隠合但按爻𫝊以王<lb/>
　居无咎為正位彖𫝊以王假廟為王乃在中則是代<lb/>
　王作舟楫渙大號者倚頼于四而五實正位居中无<lb/>
　為而治如舜之恭己南面耳則渙王居解以當渙時<lb/>
　惟王正位居體于義亦通<lb/>
象曰王居无咎正位也<lb/>
　孔子之𫝊渙九五云云何也曰言五之王居无咎者<lb/>
　謂五勞于擇人而逸于任人得以正位居中恭己无<lb/>
<pb n="6b"/>
　為也依𫝊王居上去渙字而但以王居无咎為辭則<lb/>
　于涣王居句渙字畧頓而以王在中而居无咎為解<lb/>
　乃覺前後可通<lb/>
上九渙其血去逖出无咎<hi>去起呂反</hi>
　周公之象渙上九云云何也曰上九以陽剛居渙之<lb/>
　上能出于渙者也又逺去乎六四之隂忽髙出乎下二<lb/>
　爻之上位是在蠱為不事王侯之尚志在漸為可用<lb/>
　為儀之鴻漸也見機髙風逺引髙躅方且足以㢘頑<lb/>
<pb n="7a"/>
　立懦鄙敦薄寛又何咎乎<lb/>
象曰渙其血逺害也<lb/>
　孔子之𫝊渙上九云云何也曰上九之渙其血者見<lb/>
　機之哲髙飛逺舉自然血去惕出可以遠害也嗟乎<lb/>
　鴻飛㝠㝠乘風逰天弋者之繒繳曾能及耶子房托<lb/>
　赤松之遊而終身不及韓彭之禍其此義歟<lb/>
節䷻<hi>兑下坎上</hi>
　渙而受之以節何也序卦𫝊曰物不可以終離故受<lb/>
<pb n="7b"/>
　之以節<lb/>
節亨苦節不可貞<lb/>
　文王之彖節云云何也曰節有限而止之義也為卦<lb/>
　下兑上坎澤上有水其容有限故為節節固自有亨<lb/>
　道葢凡事有制乃亨通之道也又其體隂陽各半而<lb/>
　二五皆陽則亦亨通之道葢剛而得中乃亨通之本<lb/>
　也若至于太甚則苦矣太苦乃不可久之道故又戒<lb/>
　以苦節不可貞葢節以時中為貴時中之節乃謂之<lb/>
<pb n="8a"/>
　和乃可為天下通行之道苦節失和而不可以通原<lb/>
　非可貞之道也<lb/>
　大抵節取中節可通之義故亨義即在節中而節亦<lb/>
　取于可通為貞苦節或至違天時拂人情雖較之縱<lb/>
　欲敗度不同而要之非久通之道不可久通則又是節<lb/>
　失其節矣失節之節則亦究成凶咎耳細玩彖辭僅<lb/>
　僅七字而无義不該見易道之神明通變又見聖人<lb/>
　之精義入神真令人手舞足蹈不能已也而孟子所<lb/>
<pb n="8b"/>
　以時孔子隘伯夷譏陳仲子之㫖亦可于此概見矣<lb/>
彖曰節亨剛柔分而剛得中苦節不可貞其道窮也説<lb/>
以行險當位以節中正以通天地節而四時成節以制<lb/>
度不傷財不害民<lb/>
　孔子之𫝊節彖云云何也曰言所謂節亨者剛柔分<lb/>
　而剛得剛位柔得柔位而二五則剛而得中能以天<lb/>
　理人情之正節制天下也故亨苦節不可貞者凡事<lb/>
　通變宜民則不窮節過則苦苦則人不能堪而其道<lb/>
<pb n="9a"/>
　窮也然則節何以得不苦乎必如卦徳之説以行險<lb/>
　當位以節中正以通乃禮之用和為貴節道斯美而<lb/>
　貞亨不窮耳今觀天地之節也四時皆有節而究之以通<lb/>
　變成聖人之節也特所以制經常之度使之足以省<lb/>
　費愛民而止豈非不可貞之謂乎吁觀孔子之𫝊而<lb/>
　知不中之節原非所貴抑又明甚也<lb/>
象曰澤上有水節君子以制度數議徳行<lb/>
　孔子之𫝊節大象云云何也曰言卦下兑上坎是為<lb/>
<pb n="9b"/>
　澤上受水而有節故謂之節君子體此以制禮而適<lb/>
　中以制數之多寡與度之隆殺體此以議道而適中<lb/>
　以辨徳之偏全與行之過不及務使節適于中而可<lb/>
　通焉<lb/>
初九不出户庭无咎<lb/>
　周公之象節初九云云何也曰初九以陽實得正位<lb/>
　居節之始是謂初節然以四應在外而九二以陽實<lb/>
　塞其前以此而徃必不能通而徒犯其難故象占為<lb/>
<pb n="10a"/>
　不出户庭无咎葢初非不欲通而位處其塞則自安<lb/>
　于塞耳其塞而知節者乎<lb/>
象曰不出户庭知通塞也<lb/>
　孔子之𫝊節初九云云何也曰言不出户庭者在節<lb/>
　之初防險慮終是乃知通塞之義而不至于犯難所<lb/>
　以无咎也<lb/>
九二不出門庭凶<lb/>
　周公之象節九二云云何也曰九二居兑之中陽剛<lb/>
<pb n="10b"/>
　中實澤水盈滿又上隣兑口澤當可通之時也而以<lb/>
　位尚居中塞而未通則宜出而不出其亦失通變不<lb/>
　窮之義矣凶其能免乎故象占如此<lb/>
　二與三之兑口相接本可以通而固執不通是即不<lb/>
　可貞之苦節也其宜通而不通之節乎<lb/>
象曰不出門庭凶失時極也<lb/>
　孔子之𫝊節九三云云何也曰言通塞有時時行則<lb/>
　吉初本時不宜出二則時可出矣而亦不出門庭失<lb/>
<pb n="11a"/>
　時至此亦已極矣能无凶乎<lb/>
六三不節若則嗟若无咎<lb/>
　周公之象節六三云云何也曰六三以隂柔悦佞之<lb/>
　姿居兑之口是襲厚實之積悦佞諛之人日事般樂<lb/>
　怠傲而用財如流水者也其不節若兑口之日出不<lb/>
　已則必匱屈而有悔心之嗟嘆此則嗟乃自取于人<lb/>
　何咎乎嗚呼今之用財不節而終致悔嘆无及者皆<lb/>
　此類也<lb/>
<pb n="11b"/>
　漢武有四海之富又承文景積累之後一不知節而<lb/>
　後且虚耗悼嘆矧其下乎故不節之嗟只可自咎不<lb/>
　可咎人<lb/>
象曰不節之嗟又誰咎也<lb/>
　孔子之𫝊節六三云云何也曰六三惟其自己全不<lb/>
　知節故後自蹈于嗟嗟乃自取又誰咎乎<lb/>
六四安節吉<lb/>
　周公之象節六四云云何也曰六四柔順得正上承<lb/>
<pb n="12a"/>
　九五自然有節者也自然之節自與苦節不同其吉<lb/>
　而得亨不待言矣嗟乎節何嘗不吉只苦節不可通<lb/>
　耳尚節者亦尚為安節可也<lb/>
象曰安節之吉承上道也<lb/>
　孔子之𫝊節六四云云何也曰言六四安節之吉乃<lb/>
　承上之道也然則為人臣而自盡其節即皆安節之<lb/>
　吉矣<lb/>
九五甘節吉往有尚<lb/>
<pb n="12b"/>
　周公之象節九五云云何也曰九五剛中當位又居<lb/>
　坎之中為水勢流通恬適不苦正彖所謂説以行險<lb/>
　當位以節中正以通者也是謂甘節以此制度則不<lb/>
　傷財不勞民以此制度數議徳行則中中和之度適<lb/>
　時中之宜節制天下而仍通變宜人又何已之不吉<lb/>
　往而人不尚乎<lb/>
象曰甘節之吉居位中也<lb/>
　孔子之𫝊節九五云云何也曰言九五甘節之吉者<lb/>
<pb n="13a"/>
　以其居位之中故所行中節而和可為天下之達道<lb/>
　也<lb/>
上六苦節貞凶无咎<lb/>
　周公之象節上六云云何也曰上六以隂柔居節之<lb/>
　終行險之上正所謂節之苦而不可貞者也然雖以<lb/>
　節得凶悔亦自可亡耳故象占如此嗚呼其申屠狄<lb/>
　陳仲子之流歟<lb/>
象曰苦節貞凶其道窮也<lb/>
<pb n="13b"/>
　孔子之𫝊節上六云云何也曰言苦節雖貞亦凶者<lb/>
　節而和則可行一太苦以之為己則難久以之責人<lb/>
　則難繼其道本自處于窮也故節取中正以通為亨<lb/>
　而苦節不可貞耳<lb/>
中孚䷼<hi>兑下巽上</hi>
　節而受之以中孚何也序卦𫝊曰節而信之故受之<lb/>
　以中孚<lb/>
中孚豚魚吉利涉大川利貞<lb/>
<pb n="14a"/>
　文王之彖中孚云云何也曰為卦上巽下兑四陽外<lb/>
　實兩偶中虚故為中孚又卦義為悦而巽巽以悦故<lb/>
　亦曰中孚也而澤中之物順而悦以誠相孚者則莫<lb/>
　如豚魚葢其為物風至則吹浪水面如期不爽水族<lb/>
　之无心順時而含靈應氣者惟此最著故彖謂人苛<lb/>
　能如豚魚虚中懐信則吉也又卦為悦而巽无不可<lb/>
　濟之險故又為利涉大川然必守正則吉不正亦不<lb/>
　可為信也<lb/>
<pb n="14b"/>
　孚之為字從爪從子取鳥之乳卵應期而化之義中<lb/>
　孚之義亦謂虚中之孚須如鳥之乳卵也<lb/>
彖曰中孚柔在内而剛得中説而巽孚乃化邦也豚魚<lb/>
吉信及豚魚也利涉大川乘木舟虚也中孚以利貞乃<lb/>
應乎天也<lb/>
　孔子之𫝊中孚彖云云何也曰言所謂中孚者兑下<lb/>
　巽上合二體觀三四皆柔而在内分二體觀二五皆<lb/>
　剛而得中柔在内則虚剛得中則實虚則无物實則<lb/>
<pb n="15a"/>
　无偽兑悦巽順合而成信乃人君感化邦國之道也<lb/>
　所謂豚魚吉者能存誠順應乘化以逰如豚魚之應<lb/>
　風則吉也利涉大川者涉世順應如巽木之浮澤虚<lb/>
　舟之順風何往不利也中孚以利貞者天道孚而有<lb/>
　信故四時不言而信百物應期而生人能静虚守正<lb/>
　與物无妄乃能應乎天也故天地間凡事以中孚為<lb/>
　吉而中孚尤以得正為利耳<lb/>
　存誠順應則信及豚魚不然曽豚魚之不如矣信則<lb/>
<pb n="15b"/>
　民任故孚乃化邦<lb/>
　中孚為卦原是乾卦而虚其中葢天之心天之體天<lb/>
　之運皆孚而貞也故中孚以利貞乃應乎天<lb/>
　人心大虚如中孚即應乎天葢應天者先天而天不<lb/>
　能違耳<lb/>
象曰澤上有風中孚君子以議獄緩死<lb/>
　孔子之𫝊中孚大象云云何也曰澤上有風風行水<lb/>
　上渙散解釋之象君子體此以兑説之口議死罪之<lb/>
<pb n="16a"/>
　獄而使受渥澤以巽入之心緩獄囚之死而使被仁<lb/>
　風亦如澤風之渙散解釋也議獄者求其入中之出<lb/>
　緩死者求其死中之生是惟大聖人本一腔至誠惻<lb/>
　怛之心乃能如此故議獄緩死亦中孚意也<lb/>
初九虞吉有他不燕<hi>他湯何反</hi>
　周公之象中孚初九云云何也曰初當中孚之初陽<lb/>
　剛外固而與四相孚安然能孚則吉有他則燕之不<lb/>
　如矣葢虞有安而慮之義孚以誠確為貴而初則陽<lb/>
<pb n="16b"/>
　剛外包如鳥凝神抱一慮始謹初有虞之象也燕亦<lb/>
　安義乃𤣥鳥之稱應時而至處堂悦入葢物之有孚<lb/>
　而説巽者也卦取中孚原有鳥孚之義故初取燕二<lb/>
　取鶴而上取翰音葢皆以鳥孚之㫖相終始也大抵<lb/>
　初爻象鳥伏子故云有他不燕二爻象孚欲成故云<lb/>
　其子和之三爻象子在殻故云得敵四爻象子成故<lb/>
　云月幾望五象雛成羣故為有孚攣如上象習飛故<lb/>
　為登天而要之皆鳥孚之節度即皆中孚之義象物<lb/>
<pb n="17a"/>
　象也善讀易者即象得義即義悟象于易即思過半<lb/>
　矣<lb/>
　即中孚二字一象鳥孚卵一象豚魚一象涉川一象<lb/>
　燕一象鶴一象鼓罷泣歌一象月望馬亡一象攣如<lb/>
　一象翰音可見天地間无象非易无在非易在人善<lb/>
　觀善㑹耳<lb/>
象曰初九虞吉志未變也<lb/>
　孔子之𫝊中孚初九云云何也曰言初九之虞吉者<lb/>
<pb n="17b"/>
　謂以剛徳履悦初其志誠一未變也<lb/>
九二鳴鶴在隂其子和之我有好爵吾與爾靡之<lb/>
　周公之象中孚九二云云何也曰鳴鶴子和者中孚<lb/>
　之神含于三四而其應則動于二五葢九二與五以<lb/>
　剛中説巽正當鳴和之應而鶴則陽鳥善鳴于二兑<lb/>
　中之象為尤近故二取鳴鶴子和以見相孚之必然<lb/>
　也其曰好爵爾靡則謂好爵人所易吝而相孚則彼<lb/>
　此可共是亦悦而能巽可以見相孚之无間者故象<lb/>
<pb n="18a"/>
　又取之耳嗚呼其在人心則誠信為徳无物不通者<lb/>
　乎<lb/>
象曰其子和之中心願也<lb/>
　孔子之𫝊中孚九二云云何也曰言其子和之者其<lb/>
　鳴以中心之誠故和亦出中心之願也繫辭曰言行<lb/>
　在善不善之間而應違關千里之遠其斯誠感誠應<lb/>
　之自然乎而人心之廓然大公物來順應亦猶是矣<lb/>
六三得敵或鼓或罷或泣或歌<lb/>
<pb n="18b"/>
　周公之象中孚六三云云何也曰六三以隂處陽以<lb/>
　柔處剛悦極而應翰音之上九故為得敵而不能自<lb/>
　主或鼓或罷或泣或歌之象<lb/>
象曰或鼓或罷位不當也<lb/>
　孔子之𫝊中孚六三云云何也曰言六三之或鼓或<lb/>
　罷者三以柔處剛又居兑口以應不正之上所處之<lb/>
　位原不當也<lb/>
六四月幾望馬匹亡无咎<lb/>
<pb n="19a"/>
　周公之象中孚六四云云何也曰六四居中而以隂<lb/>
　居隂中虚无物不與三合而獨上比于五是為月之<lb/>
　幾望而圓滿馬之匹亡而獨進中孚如此咎于何有<lb/>
　故象占如此<lb/>
　六四以柔順静虚巽而承五是為隂之極盛而中孚<lb/>
　體完者故為月幾望之象與三兩隂相比如馬之匹<lb/>
　三躁擾搆敵而四獨柔巽比五絶三不正之朋故為<lb/>
　馬匹亡之象<lb/>
<pb n="19b"/>
象曰馬匹亡絶類上也<lb/>
　孔子之𫝊中孚六四云云何也曰言馬匹亡者四與<lb/>
　三皆隂而邪正不同四絶隂類而上從九五故自无<lb/>
　咎也<lb/>
九五有孚攣如无咎<lb/>
　周公之象中孚九五云云何也曰九五居巽之中居<lb/>
　剛之正下乘六四而静虚内通内應九二而中正相<lb/>
　孚正所謂剛中説巽以化邦者也故為有孚攣如而<lb/>
<pb n="20a"/>
　自得无咎之象其在于鳥則期滿子成之候乎故六<lb/>
　爻惟此獨稱孚焉而王者之信孚大臣羣臣化孚天<lb/>
　下萬邦可以類推即人心之性善而情善心誠而意<lb/>
　誠亦可類推也<lb/>
象曰有孚攣如位正當也<lb/>
　孔子之𫝊中孚九五云云何也曰言九五之有孚攣<lb/>
　如者惟其位正當剛中之位故其孚有攣如之孚也<lb/>
　四五虚實得位中孚之至而皆有補過之辭葢人非<lb/>
<pb n="20b"/>
　至誠未有不補過而能无過者故中孚又以補過為<lb/>
　功耳然要之易道亦原是處處教人補過以寡過之<lb/>
　㫖也<lb/>
上九翰音登于天貞凶<lb/>
　周公之象中孚上九云云何也曰上九亢而在外内<lb/>
　應不正之三故為展翰長鳴聲聞于天之象夫孚由<lb/>
　中心之誠虚而後得乃欲以翰音求之是自趨于喪<lb/>
　孚之途者也守此不變凶所不免矣故象占如此嗚<lb/>
<pb n="21a"/>
　呼學者實徳不孚而聲聞過情亦豈吉道乎<lb/>
象曰翰音登于天何可長也<lb/>
　孔子之𫝊中孚上九云云何也曰言翰音登于天者<lb/>
　以躁妄為中孚豈長久之道乎必也誠中孚外如四<lb/>
　如五其庶幾也<lb/>
小過䷽<hi>艮下震上</hi>
　中孚而受之以小過何也序卦𫝊曰有其信者必行<lb/>
　之故受之以小過<lb/>
<pb n="21b"/>
小過亨利貞可小事不可大事飛鳥遺之音不宜上宜<lb/>
下大吉<lb/>
　文王之彖小過云云何也曰為卦下艮上震四隂在<lb/>
　外二陽在内隂多于陽小者過也故為小過小者既<lb/>
　過則可以亨矣然必以守正為利不正亦不得亨也<lb/>
　又既為小過則止可小事而不可大事以卦原是小<lb/>
　者過則只可小事得亨而不可于大事望利也且卦<lb/>
　體上下四偶象鳥翼中二竒象鳥身艮止震動四隂<lb/>
<pb n="22a"/>
　用事而二陽不能自主如鳥身挾翼以飛且飛且鳴<lb/>
　而遺之音亦可謂小者過矣而其實不宜上而宜下<lb/>
　乃大吉以上則大事而下則小事也故象占如此<lb/>
　觀隂盛雖亨而亦必利貞可見隂之亨正亨以貞人<lb/>
　臣无以震主之威自失臣節是為正也觀可小事不<lb/>
　可大事則知凡事量力而處乃為得宜若力小任重<lb/>
　智小謀大是自蹈覆餗甚不可也觀飛鳥遺音不宜<lb/>
　上宜下乃大吉則知凡事吉以自安其分人臣雖至<lb/>
<pb n="22b"/>
　託孤寄命治定功成亦必恭謹斂約勞謙有終然後<lb/>
　上順下安永終令譽也嗚呼聖人之立象也舉一以<lb/>
　例百繫辭也括義以形象不特言凶言悔言吝者為<lb/>
　示戒即言亨言利言貞者亦示訓易真所謂懼以終<lb/>
　始其要无咎出入以度内外使知懼也仁矣哉聖人<lb/>
　之用心乎真合天下萬世以寡過矣<lb/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
<pb n="23a"/>
鳥之象焉飛鳥遺之音不宜上宜下大吉上逆而下順<lb/>
也<lb/>
　孔子之𫝊小過彖云云何也曰言小過亨者謂小者<lb/>
　過而亨也過以利貞者與時偕行過而宜得其正如<lb/>
　四時之行也小事吉者二五皆以柔中處之是以小<lb/>
　處二五故止得小事吉也不可大事者大事非剛不<lb/>
　勝而剛又非得位不行三四兩剛皆失當行之位而<lb/>
　不得其中是以不可大事也飛鳥遺音不宜上宜下<lb/>
<pb n="23b"/>
　大吉者卦體有飛鳥之象焉往上則其勢逆往下則<lb/>
　其勢順故以舎逆就順為吉也然不宜上宜下亦取<lb/>
　上卦震動下卦艮止之義葢又以喻既過而愈動以<lb/>
　上則陵陽愈逆而能止以下則從陽自順故得大吉<lb/>
　也總之天道惡盈福謙處小過之時自以退處卑遜<lb/>
　使尊者安尊始可免犯順之凶故聖人論理无不凖<lb/>
　天道之自然以立言耳<lb/>
　大抵過有三義有過勝之義有過失之義有過往之<lb/>
<pb n="24a"/>
　義卦中之隂勝陽𫝊所謂小者過是過勝之義也卦<lb/>
　中隂多失于太柔𫝊謂剛失位而不中是過失之義<lb/>
　也卦中爻多不應行不相遇𫝊謂與時偕行是過往<lb/>
　之義也讀彖與𫝊當知原備此三義<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　孔子之𫝊小過大象云云何也曰山上有雷是乃雷<lb/>
　在山上往而小過耳君子體此知禮雖以得中為貴<lb/>
<pb n="24b"/>
　而道須以善下為基故于行也則寧過乎恭自處尚<lb/>
　謙不敢泰也于喪也則寧過乎哀自處尚哀不敢易<lb/>
　也于用也則寧過乎儉自處尚省不尚奢也凡事下<lb/>
　而不敢上順而不敢逆以是為小過耳<lb/>
初六飛鳥以凶<lb/>
　周公之象小過初六云云何也曰卦之六爻象飛鳥<lb/>
　初上乃鳥之兩翰而初與四應又居過時是上而不<lb/>
　下者也飛鳥不宜上宜下而初獨上而不下失順逆<lb/>
<pb n="25a"/>
　之義矣自屬凶道故象占如此<lb/>
　象謂宜下吉而初在下反凶者彖以卦之時言爻以<lb/>
　卦之象言葢鳥之下非一羽所能止上方飛也而初<lb/>
　能下乎且卦象䜿觀則初為下若横觀則正以初上<lb/>
　為並飛之羽翰耳<lb/>
象曰飛鳥以凶不可如何也<lb/>
　孔子之𫝊小過初六云云何也曰言飛鳥以凶者當<lb/>
　隂盛之時羽毛之成身雖不與之俱飛而不得也大<lb/>
<pb n="25b"/>
　抵下三爻止體以弗過為无咎而初則便是頻飛之<lb/>
　翰當止不止故為過凶<lb/>
六二過其祖遇其妣不及其君遇其臣无咎<lb/>
　周公之象小過六二云云何也曰六二雖居過時而<lb/>
　能柔中守正過而不過于後則雖過初六始生之祖<lb/>
　而居二則遇其配祖之妣于前雖不及六五柔中之<lb/>
　君而處二則實遇承君之臣履柔安分亦自是无咎<lb/>
　之道也故象占如此<lb/>
<pb n="26a"/>
　往二則過其始故為過其祖柔得柔位是遇其妣正<lb/>
　應在上是不遇其君二本在下是遇其臣<lb/>
　按過祖遇妣註以過三四遇五六為解愚嘗反覆此<lb/>
　義大抵爻中過遇之㫖謂已過此而往遇彼耳則六<lb/>
　二之解以徑過其祖而值遇其妣庶于文義為順又<lb/>
　例以不及其君遇其臣之㫖則是言過乃已過不遇<lb/>
　而不及則謂其尚在前而未過抑又明甚也若以初<lb/>
　不可言祖則初為爻之始生始生為祖于義亦通顧<lb/>
<pb n="26b"/>
　不知明易君子以為何如也<lb/>
象曰不及其君臣不可過也<lb/>
　孔子之𫝊小過初六云云何也曰言不及其君者臣<lb/>
　无過君之理過則逆而上矣當隆盛之時而能順止<lb/>
　于下不及其君是舎逆取順之道故為无咎也<lb/>
九三弗過防之從或戕之凶<lb/>
　周公之象小過九三云云何也曰三當小過之時上<lb/>
　應上六而獨與四以陽剛中正卓然自立是衆隂之<lb/>
<pb n="27a"/>
　所欲甘心者也若不知于此過防則恃剛必折或有<lb/>
　從而戕之者矣漢之李固陳蕃軰其凶可証也故象<lb/>
　占如此鳴呼聖人為羣隂中之孤陽慮亦至矣故曰<lb/>
　作易者其有憂患乎<lb/>
象曰從或戕之凶何如也<lb/>
　孔子之𫝊小過九三云云何也曰言從或戕之凶何<lb/>
　如也而尚可勿過防歟<lb/>
九四无咎弗過遇之往厲必戒勿用永貞<lb/>
<pb n="27b"/>
　周公之象小過九四云云何也曰九四以剛居柔而<lb/>
　處隂過之時尚无過咎之道也葢四位本隂而九則<lb/>
　剛是為剛柔相劑而弗過以四之柔而遇九之剛是<lb/>
　為以柔際剛而遇之夫過而不遇則咎生弗過而遇<lb/>
　尚何咎乎若其不然而欲過以前往則以陽而入隂<lb/>
　君子而遇小人危厲亦甚矣故往在必戒也然過之<lb/>
　為㫖取往過之義謂其與時偕行耳豈謂固守一轍<lb/>
　全不知變哉故又以勿用永貞為貴也葢一永貞而<lb/>
<pb n="28a"/>
　固守不變則又過耳<lb/>
　上卦為震動而四為震主動則成動之過故往厲必<lb/>
　戒所以即四之往而戒過也永貞又成不動之過故<lb/>
　勿用永貞所以即四之不往而救過也<lb/>
象曰弗過遇之位不當也往厲必戒終不可長也<lb/>
　孔子之𫝊小過九四云云何也曰言九四之弗過遇<lb/>
　之者四隂而居以柔則為小之過今以九居四則不<lb/>
　當位所以不過柔也往厲必戒勿用永貞者固執之<lb/>
<pb n="28b"/>
　意亦不可長守不變也味其語意葢正以申與時偕<lb/>
　行之義于二陽爻中耳<lb/>
　愚按觀終不可長之辭似義在釋勿用永貞之㫖而<lb/>
　𫝊却單言往厲必戒遂若𫝊義難通若叅觀諸爻𫝊<lb/>
　中往往以一語該下數言則亦自可知終不可長之<lb/>
　言為釋勿用永貞也然亦終不敢定其云何也則亦<lb/>
　從朱註當闕之例俟知者耳<lb/>
六五宻雲不雨自我西郊公弋取彼在穴<lb/>
<pb n="29a"/>
　周公之象小過六五云云何也曰六五以隂居剛處<lb/>
　乎三四二陽之上下應艮止在中之二而又動體居<lb/>
　中是正隂之方盛而髙出乎陽柔之得中而小事為<lb/>
　可者也故其象為隂上陽隔而宻雲不雨自我西郊<lb/>
　又為公弋取彼在穴耳在穴指内卦止中之二言也<lb/>
象曰宻雲不雨已上也<lb/>
　孔子之𫝊小過六五云云何也曰言宻雲不雨者以<lb/>
　柔居五其位已上隂盛之極所為小過也<lb/>
<pb n="29b"/>
上六弗遇過之飛鳥離之凶是謂災眚<lb/>
　周公之象小過上六云云何也曰上六以隂柔居動<lb/>
　終而據過時雖有應在下然陽失其位而艮不能止<lb/>
　窮髙非位是為弗遇過之而其象則為飛鳥任其躁<lb/>
　動之性以逺離巢穴飄散无歸者也以此處過凶所<lb/>
　必至而外災内眚俱不免耳<lb/>
象曰弗遇過之已亢也<lb/>
　孔子之𫝊小過上六云云何也曰言弗遇過之者隂<lb/>
<pb n="30a"/>
　至于上陵陽已極位亢而不可下也夫飛鳥不宜上<lb/>
　宜下而上如此舎順效逆能无凶乎大抵天下事過<lb/>
　亢則无一而可陽且不可過亢而况于隂乎故為隂<lb/>
　者亦守利貞之戒而可矣<lb/>
既濟䷾<hi>下離上坎</hi>
　小過而受之以既濟何也序卦𫝊曰有過物者必濟<lb/>
　故受之以既濟<lb/>
既濟亨小利貞初吉終亂<lb/>
<pb n="30b"/>
　文王之彖既濟云云何也曰水原須火以致用者也<lb/>
　而為卦水火相交故曰既濟既濟則有亨道矣然所<lb/>
　亨者小而又利在得正其象則為初乃得吉而于終<lb/>
　則亂也葢言亨于既濟之時則所亨為小謂其于大<lb/>
　者既濟而後為濟故亨為亨小亦且既濟則易于恃<lb/>
　濟自止故亦為亨者小而終易亂終且易亂而初之<lb/>
　吉不誠為小乎嗚呼聖人之憂盛危明慮險防危固<lb/>
　如此乎然亦卦中離二得中有初吉之義上坎終止<lb/>
<pb n="31a"/>
　有亂之道非于象之外取義也<lb/>
　郝氏曰濟取以火濟水之義葢坎象隱伏須以離明<lb/>
　辨之則相濟為用故既未濟二卦皆以離化坎君子<lb/>
　明善以誠身致知以誠意所以為易道之終也<lb/>
　又曰易道之體用盡綂于乾坤而乾坤之變化莫妙<lb/>
　于坎離上經卦三十乾坤而下竒偶各三十遇泰否<lb/>
　而終坎離以坎離為<graphic n="KR2734" url="https://raw.githubusercontent.com/kanripo/KR-Gaiji/master/images/KR2734.png" mimeType="image/png"/>否之交也下經卦三十四咸<lb/>
　恒而下竒偶亦各三十遇損益而終既未濟以既未<lb/>
<pb n="31b"/>
　濟為損益之徴也<lb/>
　愚按人情欲濟而未濟則必求中道以圖濟既濟則<lb/>
　已得其濟遂終止而更不復求濟求濟則何所不濟<lb/>
　終止則雖濟必亂此雖人事之必然亦天道之自然<lb/>
　故衆人以既濟為喜而聖人以既濟為憂此彖于六<lb/>
　爻多戒辭而象𫝊則特揭思患豫防也<lb/>
彖曰既濟亨小者亨也利貞剛柔正而位當也初吉<lb/>
柔得中也終止則亂其道窮也<lb/>
<pb n="32a"/>
　孔子之𫝊既濟彖云云何也曰言既濟亨者謂小者<lb/>
　得遂而亨通也利貞者剛柔各得其正而二五所居<lb/>
　之位盡當也初吉者謂其離二之柔得中而可濟坎<lb/>
　也終止則亂者謂以坎止居上是乃終止終止則亂<lb/>
　理在必然而其道窮也<lb/>
　大抵既濟吉以離明亂以坎止凡事自恃其已濟而<lb/>
　終止則道窮而亂理在不爽唐明唐莊固可証宋襄<lb/>
　符堅亦可鍳也<lb/>
<pb n="32b"/>
象曰水在火上既濟君子以思患而豫防之<lb/>
　孔子之傳既濟大象云云何也曰言卦上坎下離水<lb/>
　在火上是水得火以濟其用也故謂之旣濟然得其<lb/>
　用則火可以濟水而失其用則水亦能滅火則是水<lb/>
　火有既濟之用而亦有意外之患矣君子體此知患<lb/>
　生于不測而流潰于不防于是兢業惕厲已治如未<lb/>
　治已安如未安時時事事思中間之患機孜孜亹<lb/>
　亹謹未至之隄防一如火之足以濟水而不使水之<lb/>
<pb n="33a"/>
　得以滅火也<lb/>
　愚按孔子繫辭翼否九五之㫖全若為既濟之君子<lb/>
　明思患豫防之㫖處否之君子其尚思此言既濟之<lb/>
　君子亦无忽此言可也<lb/>
　坎險在外防患之象離明在内豫思之象<lb/>
初九曳其輪濡其尾无咎<lb/>
　周公之象既濟初九云云何也曰初九處既濟之初<lb/>
　以陽剛居離明之始知謹始者也是為既濟水將登<lb/>
<pb n="33b"/>
　岸而車輪上曳牛尾尚濡之象謹始如此寜有咎乎<lb/>
　盖車當登岸之際正車上車下之人凛凛惕厲戒愼<lb/>
　以防患之時也既濟而如是則雖濟而常若未濟之<lb/>
　心自然咎所必免也<lb/>
象曰曳其輪義无咎也<lb/>
　孔子之傳既濟初九云云何也曰初九之曳輪濡尾<lb/>
　此乃知慮危防險之道者于義自无咎也<lb/>
六二婦喪其茀勿逐七日得<hi>䘮息浪反茀音佛</hi>
<pb n="34a"/>
　周公之象既濟六二云云何也曰六二文明中正之<lb/>
　德本才足以濟險也然以上應九五坎險之君自恃<lb/>
　其濟而不能下賢以行其道則二雖有濟險之具亦<lb/>
　失其所以行如婦之喪其車茀而不能行耳然二為<lb/>
　離主明見幾先安然以聼則中正之道亦難終廢而<lb/>
　時至仍行七日即得矣盖彖傳所謂小亨以利貞<lb/>
　初吉而柔得中即指此爻言耳<lb/>
　六二于離為中女婦象喪茀无蔽離虚象六二柔中<lb/>
<pb n="34b"/>
　安常處順有勿逐自得象七日則卦一周為七日如<lb/>
　七日來復之義盖天道運行之自然抑又六爻往而<lb/>
　復來自此至未濟之九二遇剛則陽實計其為日又<lb/>
　適七也<lb/>
象曰七日得以中道也<lb/>
　孔子之傳既濟六二云云何也曰七日得者以六之<lb/>
　柔中得正自有必濟之吉道也彖之所謂初吉以柔<lb/>
　中者此耳<lb/>
<pb n="35a"/>
九三高宗伐鬼方三年克之小人勿用<lb/>
　周公之象既濟九三云云何也曰九三以剛處剛居<lb/>
　離之上遇險之交是乃以明化險蹇之終濟故為髙<lb/>
　宗伐鬼方三年終克之象然以三自處非中是亦剛<lb/>
　暴喜事之人故又戒以小人勿用耳盖人主之用兵<lb/>
　原非人不濟而非小人則亦无以動其好大喜功之<lb/>
　心故用師既戒用小人又師克有功小人必且進爵<lb/>
　分土亦恐易至亂邦如師終之戒故聖人于此爻備<lb/>
<pb n="35b"/>
　戒之也<lb/>
　離為戈兵故稱伐三以明伐暗故稱伐鬼方<lb/>
象曰三年克之憊也<lb/>
　孔子之傳既濟九三云云何也曰言髙宗以天下之<lb/>
　盛伐鬼方之小醜猶必三年然後克之則是雖克之<lb/>
　于三年之後而三年之中勞師逺輸國儲耗于車馬<lb/>
　供億之間甲兵敝于寒暑戰陣之際九重宵衣旰食<lb/>
　百爾奔走禦侮其困憊亦已甚矣嗚呼以髙宗之賢<lb/>
<pb n="36a"/>
　而尚且如此師可輕用耶吾夫子贊易而獨于此言<lb/>
　凛凛乎若慮若戒有以夫<lb/>
　大抵時當既濟則天下富強故人主每易恃其富強<lb/>
　之資興師動衆不知兵為凶器動非其宜小則虚耗<lb/>
　國力大且患生意外故周公孔子于既濟三爻惓惓<lb/>
　致意而傳特釋三年一句也<lb/>
六四繻有衣袽終日戒<hi>繻而朱反袽女居反</hi>
　周公之象既濟六四云云何也曰六四身當既濟之<lb/>
<pb n="36b"/>
　時踰三伐克之上而入坎陰險之中矣于象為繻之<lb/>
　有衣袽而宜終日戒者也盖時當既濟則内憂易忘<lb/>
　又兵勝之後驕心易生故一切敗絮紛紛皆藏于衣<lb/>
　被之中此而能戒則思患豫防濟可終亨而不獨初<lb/>
　之得吉若不能戒即大安之日乃危機之伏已治之<lb/>
　秋乃大亂之伏所謂終止則亂者即在此耳而象不<lb/>
　言吉凶者盖謂此乃終日戒之時能戒則吉不待言<lb/>
　不能戒則凶不待言也<lb/>
<pb n="37a"/>
　終日戒以其乘離日之終也<lb/>
象曰終日戒有所疑也<lb/>
　孔子之傳既濟六四云云何也曰言終日戒者謂當<lb/>
　此時雖既濟之後而危機亂機即藏于中而有可疑<lb/>
　也有可疑即有所疑安得不終日戒乎<lb/>
九五東鄰殺牛不如西鄰之禴祭實受其福<lb/>
　周公之象既濟九五云云何也曰九五本陽剛中正<lb/>
　下與六二為鄰而處坎之中有終止之病處濟之盛<lb/>
<pb n="37b"/>
　无柔中之誠既濟雖盛于六二而反不如六二之中<lb/>
　正誠一實受吉來之福也盖時已濟而滿心生誠意<lb/>
　散一切豐亨豫大之中皆伏䘮亂危亡之機豈能如<lb/>
　柔中之二實受吉來之大福乎<lb/>
象曰東鄰殺牛不如西鄰之時也實受其福吉大來也<lb/>
　孔子之傳既濟九五云云何也曰離為牝牛離東而<lb/>
　坎鄰之故謂五曰東鄰坎西而離鄰之故謂二曰西<lb/>
　鄰盖二以柔中䘮茀自得是乃以時用禴恭儉无求<lb/>
<pb n="38a"/>
　而永克有濟故傳特指其吉大來盖大來之吉即初<lb/>
　吉也<lb/>
上六濡其首厲<lb/>
　周公之象既濟上六云云何也曰上六處既濟之終<lb/>
　以陰柔之資居陰險之位是坎水既盈享其既濟而<lb/>
　惟知飲酒宴樂以自終者也故于象為濡其首夫既<lb/>
　濟之時乃終日戒時也而至于飲酒濡首是犯終止<lb/>
　則亂之大戒矣危能免乎故占象為厲然厲特就濡<lb/>
<pb n="38b"/>
　首之時言其蹈危機耳其實終止之凶原在此也彖<lb/>
　傳曰其道窮道窮焉有不凶者<lb/>
象曰濡其首何可久也<lb/>
　孔子之傳既濟上六云云何也曰言上六之飲酒而<lb/>
　至于濡首道已窮而亂必至如㤗之上六矣又何可<lb/>
　長乎言其必厲而至于亂也終止則亂不亦信乎<lb/>
未濟䷿<hi>坎下離上</hi>
　既濟而終之以未濟何也序卦𫝊曰物不可窮也故<lb/>
<pb n="39a"/>
　受之以未濟終焉<lb/>
未濟亨小狐汔濟濡其尾无攸利<hi>汔許立反</hi>
　文王之彖未濟云云何也曰水火以相濟為用而未<lb/>
　濟則火在水上炎者反升上而流者反居下分背不<lb/>
　交故曰未濟也然卦徳雖不若既濟之交致其用亦<lb/>
　自有濟險之明待用無方之具有亨道焉但亨者亨<lb/>
　其未濟而可濟若如小狐之尚未習險汔濟而尚有<lb/>
　水濡其尾則是未明所以濟之之道耳以是而往蹈<lb/>
<pb n="39b"/>
　險履危无攸利也<lb/>
　狐多疑每聽冰下無水聲乃濟小狐則尚不能習險<lb/>
　善濟故彖以小狐象全卦爻以初六象小狐葢濟事<lb/>
　貴謀惡疑以小狐之暗而處險故无攸利也凡事以<lb/>
　明濟險則濟而卦則險暗在内離明在外故有未濟<lb/>
　之象<lb/>
　萬物生成于乾坤而致用于水火故上經首乾坤而<lb/>
　終坎離人道造端于夫婦而生生于水火之相交故<lb/>
<pb n="40a"/>
　下經首咸恒而終既未濟然既濟則交致其用而未<lb/>
　濟則各致其用交致其用則用已致而其事已畢各<lb/>
　致其用則用未致而待用不窮葢易道主于生生不<lb/>
　已故六十四卦終未濟也<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　孔子之𫝊未濟彖云云何也曰言未濟亨者離在上<lb/>
　而五之柔得中也小狐汔濟者坎二正在險中未䏻<lb/>
<pb n="40b"/>
　出而達于險外也濡其尾无攸利者智塞識暗不䏻<lb/>
　即濟而繼之于終也然六位皆不得正而二五居中<lb/>
　剛柔相應亦自有共濟之道所以雖未濟而亨也<lb/>
象曰火在水上未濟居子以慎辨物居方<lb/>
　孔子之𫝊未濟大象云云何也曰言水在火上謂之<lb/>
　未濟葢火炎上水流下不成交致之用而屬不移之<lb/>
　方也君子體此慎審以辨物之性使各居其方而不<lb/>
　相雜則類聚而羣仍分不特善惡邪正无凌蝕之患<lb/>
<pb n="41a"/>
　亦且大小偏全有得所之用是以未濟而各有所濟<lb/>
　之道也<lb/>
初六濡其尾吝<lb/>
　周公之象未濟初六云云何也曰初六以陰柔居險<lb/>
　初而居未濟之始狐之汔濟未濟而濡其尾者也夫<lb/>
　方䧟于險惟剛决可濟而濡其尾焉其能濟乎亦可<lb/>
　羞矣故象占如此而凡居宜濟之地而遲疑不决者<lb/>
　其為吝皆可類推耳<lb/>
<pb n="41b"/>
　坎為狐為水而初居卦後有濡尾象<lb/>
　下坎三爻皆未嘗濟故以濡尾曳輪征凶為戒<lb/>
象曰濡其尾亦不知極也<lb/>
　孔子之傳未濟初六云云何也曰言初六之濡其尾<lb/>
　者居坎暗塞隱伏之下全无離明先見之識亦不知<lb/>
　之極也不知如此不亦可羞耶<lb/>
九二曳其輪貞吉<lb/>
　周公之象未濟九二云云何也曰言九二當未濟之<lb/>
<pb n="42a"/>
　時以離處險中雖應五而未能即應是彖所謂柔在<lb/>
　中而知險不濟者也故有車曳其輪之象處未濟而<lb/>
　能如是則亦得正而吉已故象占如此嗚呼其見險<lb/>
　知止行不犯難者乎<lb/>
象曰九二貞吉中以行正也<lb/>
　孔子之傳未濟九二云云何也曰言九二貞吉者時<lb/>
　當未濟之時地居坎險之中知時之不可濟而不濟<lb/>
　是乃以中行正而非如小狐之不知者也其得正而<lb/>
<pb n="42b"/>
　吉又何疑乎<lb/>
六三未濟征凶利渉大川<lb/>
　周公之象未濟六三云云何也曰六三當未濟之時<lb/>
　以柔暗之資處極險之地而又應以濡首之上是乃<lb/>
　以不能濟之才値不可濟之時者若犯難而征則凶<lb/>
　必矣獨以其位居出險際離之會則為渉大川之利<lb/>
　耳<lb/>
　初二皆未濟而獨于三言之者三近外坎將出有濟<lb/>
<pb n="43a"/>
　之疑也<lb/>
象曰未濟征凶位不當也<lb/>
　孔子之傳未濟六三云云何也曰言未濟征凶者以<lb/>
　剛居柔位不中正而未可征耳<lb/>
九四貞吉悔亡震用伐鬼方三年有賞于大國<lb/>
　周公之象未濟九四云云何也曰九四雖當未濟之<lb/>
　時而已出險居離以才之剛明而處位之柔順自能<lb/>
　以明濟暗未濟者可從而濟故占象為得正而吉悔<lb/>
<pb n="43b"/>
　自可亡事象為震用伐鬼方三年有賞于大國也<lb/>
　觀未濟之九四貞吉可見居以當位為功不盡關二<lb/>
　五也二五正有不貞吉者大抵上三爻未濟而可濟<lb/>
　者故象多吉辭<lb/>
象曰貞吉悔亡志行也<lb/>
　孔子之傳未濟九四云云何也曰九四之貞吉悔亡<lb/>
　者九四以陽明濟險其志得大行也嗚呼陽剛文明<lb/>
　固濟險之具乎濡尾之小狐安得不吝<lb/>
<pb n="44a"/>
六五貞吉无悔君子之光有孚吉<lb/>
　周公之象未濟六五云云何也曰六五以離明中正<lb/>
　之德下應九二剛中之臣君明臣良何險不濟何濟<lb/>
　不通故占象為貞吉无悔事象為君子之光上下交<lb/>
　孚而吉也大抵君子之光光以文明而實光以孚二<lb/>
　盖人君能信任賢臣則自用不事而兼照无遺自然<lb/>
　上下交孚而行无不吉耳<lb/>
象曰君子之光其暉吉也<lb/>
<pb n="44b"/>
　孔子之傳未濟六五云云何也曰言君子之光者五<lb/>
　二相孚離明坎潤交相𤼵越其暉吉也<lb/>
上九有孚于飲酒无咎濡其首有孚失是<lb/>
　周公之象未濟上九云云何也曰上九以剛處離終<lb/>
　而下孚六三不正之險是非君子之孚乃孚于飲酒<lb/>
　而已夫當未濟而既濟則飲酒宴樂亦君子所不廢<lb/>
　未可便謂之咎但以六三之險終而上以剛躁應之<lb/>
　則有飲酒而沉淪濡首之象若以此為孚則孚所不<lb/>
<pb n="45a"/>
　當孚而失是耳<lb/>
象曰飲酒濡首亦不知節也<lb/>
　孔子之傳未濟上九云云何也曰飲酒而至于濡首<lb/>
　亦太不知節也既濟者且將以終止亂而况其為未<lb/>
　濟之終乎<lb/>
　按知節即知時之義而以此終易者易取時行以既<lb/>
　濟為用而以未濟為功知節則時雖未濟而可濟不<lb/>
　知節則時雖既濟而終于不濟正以見易乃時中之<lb/>
<pb n="45b"/>
　道而生生之道知節則得時之中而道日生不知節<lb/>
　則失時之中而道終窮也嗚呼易固教人時中之道<lb/>
　而實寡過之道哉<lb/>
　<lb/>
　<lb/>
　<lb/>
　<lb/>
　豐川易説卷十<lb/>
</p>
<p>
</p>
  </div>
</body>
</text>
</TEI>
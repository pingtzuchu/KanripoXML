<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>豐川易説卷九</head> <lb/>
    <p>
<pb n="1a"/>
欽定四庫全書<lb/>
　豐川易説卷九<lb/>
　　　　　　　　　　　　　鄠縣王心敬撰<lb/>
　　下經<lb/>
艮䷳<hi>艮上艮下</hi>
　震而受之以艮何也序卦𫝊曰物不可以終動止之<lb/>
　故受之以艮艮者止也<lb/>
艮其背不獲其身行其庭不見其人无咎<lb/>
<pb n="1b"/>
　文王之彖艮云云何也曰艮體一陽上止外實内虚<lb/>
　如人之妄見胥屏善性明静時也而卦則兩山對止<lb/>
　不相往來尤為各止其所之象故於義尤屬得止之<lb/>
　正耳葢學問之道不震動不能進徳非艮止不能成<lb/>
　徳故震卦之後繼之以艮使知艮因震逹震以艮止<lb/>
　動而能止止以善動雖動履紛紛之中而此中常静<lb/>
　常定常安常慮常如兩山之凝凝則主敬立極與天<lb/>
　地合徳日月合明徳至是乃為明徳而善至是乃為<lb/>
<pb n="2a"/>
　至善耳故艮以艮其背而人我皆忘无咎也然其所<lb/>
　以取義艮背者人之一身變動盡在乎面不在於背<lb/>
　故背為不見之地苛艮其面則終不能止縦使知其<lb/>
　動而止之亦終不止也何者止非其所故耳唯艮其<lb/>
　背則面皆如背而一切耳目口鼻四肢之所為一如<lb/>
　其背故雖酬酢萬變而天君明静屹然如山内无我<lb/>
　而不獲其身外无物而雖行庭不見人矣嗚呼其孟<lb/>
　子不動心之學乎若如告子軰之強制乃艮其限列<lb/>
<pb n="2b"/>
　其夤厲薰心者也烏足語之<lb/>
彖曰艮止也時止則止時行則行動静不失其時其道<lb/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
　孔子之𫝊艮彖云云何也曰言其所謂艮者取諸一<lb/>
　陽止諸二陰之上得所止也其所以取於得止者非<lb/>
　不動而一於静之謂一於静則又獲静之身見静之<lb/>
　人不得為止得其所矣惟時止則止時行則行動静<lb/>
<pb n="3a"/>
　以時无行非止而其道光明耳而所謂艮其背者言<lb/>
　乎止其所也而其義則取諸上下兩山隂陽敵應不<lb/>
　相往来也止而如此則自然天光𤼵乎泰宇其動如<lb/>
　静其行如止内不牽於耳目口鼻四肢而不獲其身<lb/>
　外不累於聲色臭味安佚而行庭不見其人一生皆<lb/>
　明定之日无處非明定之境自燕居獨處以至於大<lb/>
　庭廣衆皆吾背之艮也何咎之有嗚呼㣲矣非文王<lb/>
　緝熈敬止不識知而順帝之則孰與滿其量乎<lb/>
<pb n="3b"/>
　時止四句明艮非致虚守寂之學乃動静時中之㫖<lb/>
　如四時之錯行而不移其度日月之代明而弗動其<lb/>
　體也此乃大學明新之必始定静孟子之學問在求<lb/>
　放心聖學之一大頭腦而乾翼知至至之知終終之<lb/>
　實義也是在善學易善進道者知所自占耳<lb/>
象曰兼山艮君子以思不出其位<lb/>
　孔子之象艮云云何也曰言物之善止莫如山而艮<lb/>
　則兩山連立各止其所而不相應是為兼山艮君子<lb/>
<pb n="4a"/>
　體此而知人心處感之道亦當如山隨此身所在之<lb/>
　位即思所當止之理而不出其位焉於富貴貧賤患<lb/>
　難也則素位而行不願乎外於君臣父子五倫也則<lb/>
　仁敬孝慈各止其所於視聽言行九事也則各思所<lb/>
　以善其行以无失其時安土敦仁如兼山之艮也<lb/>
　雷風水火澤五子之兩者皆有來往之義惟艮兩山<lb/>
　並峙不相往来故於義為止也思心之用豈能不來<lb/>
　往者惟是動静之間能不出其位而畔援歆羡之盡<lb/>
<pb n="4b"/>
　絶一一還他一個當止之所則雖萬變紛紜而吾心<lb/>
　屹如山岳不可移易即兼山之義耳此乃聖學之歸<lb/>
　極故大學綱領以止至善終之<lb/>
初六艮其趾无咎利永貞<lb/>
　周公之象艮初六云云何也曰艮之六爻以身取象<lb/>
　初六居下為足趾故象為艮其趾趾動而能止則躁<lb/>
　動之咎亦免矣然動静惟時乃得正而可久故占象<lb/>
　又為利永貞以戒之嗚呼其步亦步之學乎<lb/>
<pb n="5a"/>
象曰艮其趾未失正也<lb/>
　孔子之𫝊艮初六云云何也曰言初六當初而即能<lb/>
　止亦未為失正但當求永貞之道為得耳<lb/>
　趾本動物而能止未為失正但當艮初即欲不行亦<lb/>
　恐非時行之止故戒以利永貞葢即爻之中即示以<lb/>
　補過之道也嗚呼易无一卦无一爻非教人寡過之<lb/>
　㫖而於此等處尤其彰明較著矣讀易不逹寡過之<lb/>
　義真飲食忘味耳<lb/>
<pb n="5b"/>
六二艮其腓不拯其隨其心不快<hi>拯音丞</hi>
　周公之象艮六二云云何也曰六二於位為腓腓乃<lb/>
　隨足以動之物而當艮止之時心本欲不行而又不<lb/>
　能不隨足以動是為不拯其隨其心不快之象嗚呼<lb/>
　是欲其止而恨其不能止之學乎日月至焉殆類是<lb/>
　歟<lb/>
象曰不拯其隨未退聽也<lb/>
　孔子之𫝊艮六二云云何也曰言不拯其隨其心不<lb/>
<pb n="6a"/>
　快者謂雖不能拯其隨而即使之止亦不肯自安於<lb/>
　随而便聽足之命此意固可取耳<lb/>
　未退聽三字最是初學知止得止之機葢初學豈易<lb/>
　即臻於止惟是知不能止而不甘退聽則必自求所<lb/>
　以光明之道而日進於光明於以得止不難矣<lb/>
九三艮其限列其夤厲薫心<hi>夤引真反</hi>
　周公之象艮九三云云何也曰九三於位為上下之<lb/>
　交而以剛據二體之中限絶上下其於人身則為夤<lb/>
<pb n="6b"/>
　限之地是艮而斷列其夤者也此非勉強把持亦莫<lb/>
　能至此然其危厲薫心亦甚矣嗚呼限非背也而欲<lb/>
　止止其限也而厲薰心此亦知學之貴艮而未得所<lb/>
　以艮而光明之道故錯認機緘乎告子之不動心殆<lb/>
　類是也千古不動心之道真至此而列其夤矣<lb/>
象曰艮其限危薰心也<lb/>
　孔子之𫝊艮九三云云何也曰言九三之艮其限雖<lb/>
　自以為艮矣而止非其所危厲之薫心亦甚也然愚<lb/>
<pb n="7a"/>
　讀易至此又以惜告子軰之不聞此言耳<lb/>
六四艮其身无咎<lb/>
　周公之象艮六四云云何也曰六四當身之位以隂<lb/>
　處柔而居艮是艮其身者也艮其身則亦自无非禮<lb/>
　之視聽言動矣乃无咎之道也故象占如此<lb/>
　止諸身以不僅屬貌恭看為當謂凡身之所動无不得所止<lb/>
　耳咸四於此位為心而艮以四為身者身可統心且<lb/>
　咸取心感而艮取其背言身自於艮為切也<lb/>
<pb n="7b"/>
象曰艮其身止諸躬也<lb/>
　孔子之𫝊艮六四云云何也曰言六四之艮其身為<lb/>
　止諸其躬而視聽言動无不得其所止也<lb/>
六五艮其輔言有序悔亡<lb/>
　周公之象艮六五云云何也曰六五於位為輔頰之<lb/>
　地而以柔中處之是艮其輔而言不妄𤼵各得其序<lb/>
　者也言行君子之所以動天地言而有序自然言皆<lb/>
　法言而无一非禮之言雖言滿天下无怨惡矣悔安<lb/>
<pb n="8a"/>
　得不亡乎嗚呼言豈細故哉<lb/>
象曰艮其輔以中正也<lb/>
　孔子之𫝊艮六五云云何也曰言六五之艮其輔者<lb/>
　六五艮而得其正中自然為難言訒言必有中而无<lb/>
　悔也<lb/>
上九敦艮吉<lb/>
　周公之象艮上九云云何也曰艮於卦為一陽止於<lb/>
　二隂之上敦實堅確隆然守安而上九又踞兩卦之<lb/>
<pb n="8b"/>
　最上以為艮道之成是大人之真能止善君子之至<lb/>
　死不變者也艮而至此渾厚淳龎安土如山矣彖之<lb/>
　所謂不獲身不見人者其在此乎真大吉之道豈獨<lb/>
　无咎而已耶故象占如此嗚呼堯舜之聖而安止幾<lb/>
　康孔子之聖而従心不踰其敦艮之至極乎下此如<lb/>
　曽子之賢而疾啟手足武公之賢而耄修不倦是亦<lb/>
　无愧敦艮之義者也讀易者能踐敦艮之㫖以幾成<lb/>
　徳不難矣<lb/>
<pb n="9a"/>
象曰敦艮之吉以厚終也<lb/>
　孔子之𫝊艮上九云云何也曰言止道貴終佻薄之<lb/>
　人徒自失其所止而鮮終耳上六敦艮之吉者謂其<lb/>
　敦厚所止以為令終之道也<lb/>
漸䷴<hi>艮下巽上</hi>
　艮而受之以漸何也序卦𫝊曰物不可以終止故受<lb/>
　之以漸漸者進也<lb/>
漸女歸吉利貞<lb/>
<pb n="9b"/>
　文王之彖漸何也曰漸取進之漸義為卦止於下巽<lb/>
　於上木因山髙以止為體以順為用有漸進義而象<lb/>
　占則為女歸吉為利於貞也<lb/>
　觀漸彖女歸吉利貞之㫖可知士君子進徳修業誠<lb/>
　能進而得正自无徳之不進无業之不修更若本此<lb/>
　道以進身渉世亦當不至有欲速好徑之失浚恒始<lb/>
　深之凶漸臻无所不吉之道又豈獨吉於取女也易<lb/>
　道神明皆得但在善用易者知反身自占耳<lb/>
<pb n="10a"/>
彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
　孔子之𫝊漸彖云云何也曰言漸之進也謂其漸以<lb/>
　進如女之歸以漸則吉也葢止而巽莫如女歸之无<lb/>
　造次陵節得正而吉也何言乎利貞也卦本乾坤六<lb/>
　進居四隂得隂位九退居三陽得陽位一往而剛柔<lb/>
　以正是有功也而所以謂之有功者何也君子進以<lb/>
　正則上下莫不正而可以正邦者在是且三進則柔<lb/>
<pb n="10b"/>
　居四九退居下則中四爻各當其位而九五以剛得<lb/>
　中下皆以隂従陽以下従上君正莫不正而國定也<lb/>
　又下止則内而安静上巽則外而和順其動有常其<lb/>
　行不疚自然如卦之木因山髙止而日進而何憂於<lb/>
　窮乎此漸之所以利貞也<lb/>
　按註謂漸之進之字疑衍或是漸字愚嘗反覆經義<lb/>
　漸進中加一之字似是言漸之進以别於晉之進耳<lb/>
　葢晉亦進之義但晋之進為君臣而漸之進則男女<lb/>
<pb n="11a"/>
　故晋則康侯日晉三接而漸則利如女歸之以六禮<lb/>
　既備也<lb/>
　觀進以正可以正邦可見枉己者必不能正天下古<lb/>
　之君子所以不肯枉道狥人也又觀止而巽則動不<lb/>
　窮可知居徳莫善於知止進徳莫善於巽順而古之<lb/>
　君子所以強立不反日進无疆也嗚呼漸之時義大<lb/>
　矣哉<lb/>
象曰山上有木漸君子以居賢徳善俗<lb/>
<pb n="11b"/>
　孔子之𫝊漸象云云何也曰言為卦艮山巽木木生<lb/>
　於山以漸而長外若不見其長而日以浸盛是物之<lb/>
　循序不驟者莫如山上之木也君子體此知居賢徳<lb/>
　善風俗皆取乎漸而不以欲速見小亂之亦如山上<lb/>
　之木焉葢賢徳非積累无成習俗非久道難化也註<lb/>
　謂或賢字衍或善下有脱字得之然相其語脈似善<lb/>
　下脱字也<lb/>
　居賢徳取於山之陽剛上止善俗取於巽之風行入<lb/>
<pb n="12a"/>
　人又俗為風動之義而止居則宜於賢徳巽風則又<lb/>
　宜乎上善則正聖人教人隨事従道之義而亦可見<lb/>
　其精義入神之妙也<lb/>
初六鴻漸於干小子厲有言无咎<lb/>
　周公之象漸初六云云何也曰漸義取漸進而鴻之<lb/>
　為物其飛有序知長幼之禮其羣有偶厚夫婦之别<lb/>
　其來有候適寒暑之期物之進而能漸者亦莫如鴻<lb/>
　故又取為女歸以漸之象夫彖以女歸取漸象而象<lb/>
<pb n="12b"/>
　又以鴻象女歸然則象者像也所以顯義之難顯而<lb/>
　又以一象顯千萬象也吁知者觀其象而思過半矣<lb/>
　初六為鴻漸之始是鴻之去水而漸干者也以其居<lb/>
　止之下既不當位而外又无援故為危厲而有言然<lb/>
　亦自无咎也故象占如此<lb/>
　女之將歸如鴻之離水故稱干猶在未歸故稱小子<lb/>
　女子始字將逺父母兄弟有唧唧不安之意故又稱<lb/>
　厲稱有言以其未能遽進自于漸義无咎耳<lb/>
<pb n="13a"/>
象曰小子之厲義无咎也<lb/>
　孔子之𫝊漸初六云云何也曰言小子之厲于漸義<lb/>
　自无咎也故初象取小子厲又取无咎耳嗚呼此一<lb/>
　爻也其在於女則將歸未歸之時乎而在於士則方<lb/>
　在草野而人主欲羅致之候在於學問則方屬疑殆<lb/>
　之地討論之初矣故易之為道反身自占无卦不可<lb/>
　用无爻不可用亦且无人不可用无時不可用只視<lb/>
　人之知用何如也<lb/>
<pb n="13b"/>
六二鴻漸于磐飲食衎衎吉<hi>衎苦干反</hi>
　周公之象漸六二云云何也曰六二漸進於初又與<lb/>
　五為正應然尚居止中是為鴻漸于磐飲食衎衎之<lb/>
　象漸而如此真如女之得正配良配而得所矣自有<lb/>
　吉道故象占如此<lb/>
象曰飲食衎衎不素飽也<lb/>
　孔子之𫝊漸六二云云何也曰言六二柔止得中與<lb/>
　五正應其飲食衎衎乃得正之養非徒素餐之飽也<lb/>
<pb n="14a"/>
　然則士之未得正應而輕身妄進以食人禄者皆素<lb/>
　飽之類矣<lb/>
九三鴻漸于陸夫征不復婦孕不育凶利禦寇<lb/>
　周公之象漸九三云云何也曰九三居止之陽過剛<lb/>
　无應是鴻之漸陸者也鴻水鳥而漸陸則大非所安<lb/>
　矣故其象為夫征不復婦孕不育之凶然以其剛而<lb/>
　善於止物也則又為利用禦寇之象<lb/>
　陸象艮三之陽夫征象艮三陽之往上婦孕不育則<lb/>
<pb n="14b"/>
　三以少男无正應徒與四長女相比而孕是為夫征<lb/>
　不見復婦孕不敢育也故為失道而凶嗚呼男女之<lb/>
　進不以正者皆是類也而士之進不以正亦従可例<lb/>
　矣<lb/>
象曰夫征不復離羣醜也婦孕不育失其道也利用禦<lb/>
寇順相保也<hi>離力智反</hi>
　孔子之傳漸九三云云何也曰言夫征不復者三以<lb/>
　一陽離羣醜而獨往也婦孕不育者失其正應非道<lb/>
<pb n="15a"/>
　而比也利用禦寇者陽止隂上順而下濟以相保也<lb/>
　觀周公孔子於九三一爻未嘗不摘其離羣失道之<lb/>
　凶而正未嘗不揭其利於禦寇之用爻中本有之善<lb/>
　惡二聖人一一闡出无遺即此見聖人之精義入神<lb/>
　亦見聖人之大公无我後世惡而不知其美遇人一<lb/>
　言之失便舉其生平棄之嗚呼是亦不占而已<lb/>
六四鴻漸于木或得其桷无咎<hi>桷音角</hi>
　周公之象漸六四云云何也曰六四離乎下卦而進<lb/>
<pb n="15b"/>
　於巽初又以隂居柔處亦得平故為鴻漸于木或得<lb/>
　其桷象漸而如此非其正矣然以巽順漸得其安亦<lb/>
　尚无咎也故象占如此<lb/>
象曰或得其桷順以巽也<lb/>
　孔子之𫝊漸六四云云何也曰言六四之或得其桷<lb/>
　者以其巽順得棲身之地故无咎也<lb/>
九五鴻漸于陵婦三歲不孕終莫之勝吉<lb/>
　周公之象漸九五云云何也曰九五居艮之上當巽<lb/>
<pb n="16a"/>
　之中而以剛中應下六二之柔中故為鴻漸于陵之<lb/>
　象與二應而限以三四為三歲不孕之象然巽體剛<lb/>
　中中乃正應則亦終莫之勝而得吉也故象占如此<lb/>
　五之漸陵非不安乃不苛安也三歲不育非不育不<lb/>
　宜苛配而育也終莫之勝而吉則守貞擇配終必得<lb/>
　偶也嗚呼在女則孟光之於梁鴻而士則伊尹太公<lb/>
　諸葛之流歟縱終不勝猶謂之吉而况終莫之勝乎<lb/>
　然則士君子抱道自處者亦可自信矣<lb/>
<pb n="16b"/>
象曰終莫之勝吉得所願也<lb/>
　孔子之𫝊漸九五云云何也曰言九五終莫之勝者<lb/>
　漸而得位得正剛中如此自然有功正邦巽止不窮<lb/>
　而得所願也<lb/>
上九鴻漸于陸其羽可用為儀吉<lb/>
　周公之象漸上九云云何也曰上九以剛居漸之極<lb/>
　徳以漸而崇是為漸于九達之逵鴻漸至此振翮髙<lb/>
　飛乗風翺翔其亦超然流俗之表矣然仰視其羽舒<lb/>
<pb n="17a"/>
　徐雍容有倫有序可用為人道之儀何吉如之嗚呼<lb/>
　桐江一絲丕振二百年无限忠節義氣之風上九之<lb/>
　吉非子陵孰足當之范文正謂為蠱之上九特言其<lb/>
　志之髙耳亦豈知其志正可則乎故惟漸之上九乃<lb/>
　為盡先生之功也<lb/>
象曰其羽可用為儀吉不可亂也<lb/>
　孔子之𫝊漸上九云云何也曰言其羽可用為儀吉<lb/>
　者以鴻飛有序不自凌亂人道之儀型莫過於此鴻<lb/>
<pb n="17b"/>
　至此而後盡漸吉之道也而觀於孔子之以不自亂<lb/>
　解可用為儀然則士君子進退行止安容自亂哉<lb/>
歸妹䷵<hi>兌下震上</hi>
　漸而受之以歸妹何也序卦𫝊曰進必有所歸故受<lb/>
　之以歸妹<lb/>
歸妹征凶无攸利<lb/>
　文王之彖歸妹云云何也曰為卦以兌之少女從震<lb/>
　之長男是為歸妹而卦體則下説上動為説以動從<lb/>
<pb n="18a"/>
　之義從男不以正而以説動以此而往凶亦甚矣何<lb/>
　往而利乎故象占如此<lb/>
　歸妹與漸反葢少女尚未可歸而從震長男是少女<lb/>
　无知而徒以情欲相感也女之歸人不以正而相感<lb/>
　以情欲則是見可欲而昏動不以禮矣安往而可乎<lb/>
　故漸女歸吉而歸妹征凶<lb/>
　妹為少女无知之象言其无知昏昧也<lb/>
　觀歸妹之彖是以君子貴艮漸而戒輕説<lb/>
<pb n="18b"/>
彖曰歸妹天地之大義也天地不交而萬物不興歸妹<lb/>
人之終始也説以動所歸妹也征凶位不當也无攸利<lb/>
柔乘剛也<lb/>
　孔子之𫝊歸妹彖云云何也曰言歸妹者少女歸長<lb/>
　男是為男女配合天地之大義也葢天地不交則萬<lb/>
　物无由𤼵生男女不合則人道无由終始故歸妹為<lb/>
　天道人事之至情耳然其為卦下説上動狥情昧禮<lb/>
　所歸者乃无知之妹也故謂之歸妹而曰征凶者則<lb/>
<pb n="19a"/>
　是謂其卦位皆與漸反漸于位皆正而歸妹則隂上<lb/>
　陽下隂外陽内位皆不當也又曰无攸利者則是謂<lb/>
　二四本隂而得剛三五本陽而得柔以柔乘剛縱欲<lb/>
　遠理終必將敗故无攸利也<lb/>
象曰澤上有雷歸妹君子以永終知敝<lb/>
　孔子之𫝊大象歸妹云云何也言澤上有雷雷動澤<lb/>
　隨為男女昏昧以説而動之象君子體此則凡事始<lb/>
　慮其終動謹其敝焉葢物必有終有以永之則令終<lb/>
<pb n="19b"/>
　事久必敝有以知之則不敝故君子鑒歸妹征凶无<lb/>
　利而用心如此也<lb/>
初九歸妹以娣跛能履征吉<hi>娣音弟跛波我反</hi>
　周公之象歸妹初九云云何也曰九于初最少而上<lb/>
　无正應有娣象故為歸妹以娣葢娣女之從嫡婦者<lb/>
　也非嫡則不敢輒行而似跛矣然其以剛居初是女<lb/>
　子而尚有賢正之徳者以是為娣往自得吉故象占<lb/>
　如此<lb/>
<pb n="20a"/>
象曰歸妹以娣以恒也跛能履吉相承也<lb/>
　孔子之𫝊歸妹初九云云何也曰初以少媵長是以<lb/>
　常禮行也跛能履吉者娣承嫡而行初剛自能承嫡<lb/>
　以佐其君也<lb/>
九二眇能視利幽人之貞<lb/>
　周公之象歸妹九二云云何也曰九二陽剛得中女<lb/>
　之賢而待聘者也而居於澤中㝡幽之地是乃女之<lb/>
　行不踰閨窺不出户而幽閒貞静者耳故其象為眇<lb/>
<pb n="20b"/>
　能視占象為利幽人之貞葢二乃少女得中為正嫡<lb/>
　小君之象初與三皆待以行而能守正以需月之望<lb/>
　故為幽人之貞如是則利也<lb/>
象曰利幽人之貞未變常也<lb/>
　孔子之𫝊歸妹九二云云何也曰言利幽人之貞者<lb/>
　處歸妹之時衆皆急欲二獨守中未變六禮待行之<lb/>
　常道也<lb/>
六三歸妹以須反歸以娣<lb/>
<pb n="21a"/>
　周公之象歸妹六三云云何也曰六三隂柔不中正<lb/>
　上无正應又為説主而與四相比以女悦男是乃女<lb/>
　之不正而人莫之取者也故為歸妹以須而反歸以<lb/>
　娣之象<lb/>
象曰歸妹以須未當也<lb/>
　孔子之𫝊歸妹六三云云何也曰言歸妹以須而反<lb/>
　歸以娣者三與四本非其偶而徒以悦而動歸之於<lb/>
　理未當故宜舎所須而反也<lb/>
<pb n="21b"/>
九四歸妹愆期遲歸有時<lb/>
　周公之象歸妹九四云云何也曰九四以陽居上體<lb/>
　而下无正應是賢女不輕從人而愆期以待于歸之<lb/>
　象嗚呼古之孟光非耶<lb/>
象曰愆期之志有待而行也<lb/>
　孔子之𫝊歸妹九四云云何也曰言九四愆期之志<lb/>
　乃有待于良匹而後肯行不然則寕愆期也<lb/>
六五帝乙歸妹其君之袂不如其娣之袂良月幾望吉<lb/>
<pb n="22a"/>
<hi>袂彌計反</hi>
　周公之象歸妹六五云云何也曰六五柔中居尊下<lb/>
　應九二于歸妹則為帝乙歸妹之象於身之飾則為君<lb/>
　之袂不如娣之袂良之象然處貴而能下賤貴徳不<lb/>
　貴飾乃女徳之最盛如月之幾望者也歸妹如此吉<lb/>
　可知矣<lb/>
象曰帝乙歸妹不如其娣之袂良也其位在中以貴行<lb/>
也<lb/>
<pb n="22b"/>
　孔子之𫝊歸妹六五云云何也曰言帝乙之歸妹在<lb/>
　當日原不如其娣之袂良也葢其位當中正是能以<lb/>
　貴行其中正之道耳<lb/>
上六女承筐无實士刲羊无血无攸利<hi>刲苦圭反</hi>
　周公之象歸妹上六云云何也曰上六以隂柔居歸<lb/>
　妹之終而无正應是約婚而不終者也故其象為女<lb/>
　承筐而无其實士刲羊而无其血將何往而利乎<lb/>
象曰上六无實承虚筐也<lb/>
<pb n="23a"/>
　孔子之𫝊歸妹上六云云何也曰言上六之无實者<lb/>
　上六隂虚无實是夫婦之不終而承虚筐者也嗚呼<lb/>
　歸妹固以得中應正為實乎匪得中匪正應則皆承<lb/>
　虗筐之類耳宜戒哉<lb/>
豐䷶<hi>離下震上</hi>
　歸妹而受之以豐何也序卦𫝊曰得所歸者必大故<lb/>
　受之以豐豐大也<lb/>
豐亨王假之勿憂宜日中<hi>假庚白反</hi>
<pb n="23b"/>
　文王之彖豐云云何也曰豐之為卦火明雷動是乃<lb/>
　君作於上明照天下无幽不照无㣲不動而成崇隆<lb/>
　豐大之業者故豐有亨道而所以亨則王假之也葢<lb/>
　惟明主當陽知臨四海故能至此耳然當此時也又<lb/>
　勿以日无常中為憂但宜時時明此明徳本明以動<lb/>
　而不向於晦暗即時時日之方中耳嗚呼其古帝堯<lb/>
　之欽明大禹之日孜成湯之聖敬日躋乎宜其卒享<lb/>
　豐亨之慶也<lb/>
<pb n="24a"/>
　大學之日新又新乃日中之實義葢日新則新民新<lb/>
　命而時時日中即時時豐亨耳又何以時无常豐為<lb/>
　憂乎<lb/>
彖曰豐大也明以動故豐王假之尚大也勿憂宜日中<lb/>
宜照天下也日中則昃月盈則食天地盈虚與時消息<lb/>
而况于人乎况于鬼神乎<lb/>
　孔子之𫝊豐彖云云何也曰言豐之為義取乎其大<lb/>
　也為卦下明上動是為明以動故成豐大也王假之<lb/>
<pb n="24b"/>
　尚大者惟王向明出治知臨天下所尚者大故能享<lb/>
　其大而亨也勿憂宜日中者但宜以明動照臨天下<lb/>
　即天下時時日中也又何憂乎所以然者日中則昃<lb/>
　月盈則食此乃天地四時自然之盈虚消息不惟人<lb/>
　不能違即鬼神亦不能違何用憂乎且觀於天地盈<lb/>
　虚與時消息則知日昃者正復能中但在王者時<lb/>
　時明動即時時日中抑又不宜憂日之不中而只宜<lb/>
　圗日之方中也吁聖人之示教處豐者亦至矣<lb/>
<pb n="25a"/>
象曰雷電皆至豐君子以折獄致刑<hi>折之舌反</hi>
　孔子之𫝊豐大象云云何也曰言雷電並至是明威<lb/>
　並至也故謂之豐君子體此以折獄而照察奸偽致<lb/>
　刑而懲創不貸一如雷電之並至焉耳<lb/>
　豐與噬嗑皆明動相兼噬嗑則明罰勅法而豐則折<lb/>
　獄致刑者噬嗑動先於明慮或未中故明罰勅法以<lb/>
　示威於下豐先明而後動既得其情故折獄致刑以<lb/>
　運威於上大抵折獄非明不當而致刑非斷不决又<lb/>
<pb n="25b"/>
　折獄亦須雷之斷而致刑亦須離之明二者原交相<lb/>
　資故噬嗑豐二卦皆用之也然則不明不㫁者何以<lb/>
　明罰勅法又何折獄致刑哉<lb/>
初九遇其配主雖旬无咎往有尚<lb/>
　周公之象豐初九云云何也曰為卦明動相資初以<lb/>
　剛處明始而四以陽為動始是初與四同徳相應而<lb/>
　四與初為敵體配主也敵體相遇雖旬何咎往自有<lb/>
　尚而必遇爾故象占如此<lb/>
<pb n="26a"/>
　愚按配主之辭則旬以均平敵體取明動兼資為正<lb/>
　若以離日謂旬為日取旬日相遇以見天地盈虚消<lb/>
　息之自然義亦通也姑記於此俟質髙明<lb/>
象曰雖旬无咎過旬災也<lb/>
　孔子之𫝊豐初九云云何也曰言初九之雖旬无咎<lb/>
　者明動原屬配主故均敵正自无咎但過旬則明㫁<lb/>
　必偏斯為災耳<lb/>
六二豐其蔀日中見斗往得疑疾有孚𤼵若吉<hi>蔀音部</hi>
<pb n="26b"/>
　周公之象豐六二云云何也曰六二正成離之主以<lb/>
　柔中應柔暗之五又在二剛之間是如豐其蔀而日<lb/>
　中反見斗之在天者也以是而動必反見疑然以二<lb/>
　之明中遇五之動中自必兩心交孚而始疑終𤼵以<lb/>
　得吉葢亦天道消息盈虚之自然也故象占如此<lb/>
象曰有孚𤼵若信以𤼵志也<lb/>
　孔子之𫝊豐六二云云何也曰言六二之有孚𤼵若<lb/>
　者二為離主以虚明誠信之心見照於五以𤼵其見<lb/>
<pb n="27a"/>
　信之志故初疑終吉也嗚呼觀信可以𤼵志則知疑<lb/>
　疾固可以信藥醫也士君子无慮人之見疑止慮吾<lb/>
　之不信<lb/>
九三豐其沛日中見沬折其右肱无咎<hi>沬作昧亡大反坊本莫佩反折食列反</hi>
　周公之象豐九三云云何也曰九三居震之下上有<lb/>
　晦明之雷雨處離之終下有見傷之昃日故其象為<lb/>
　上遇豐沛之雨日中不見日而反見雨沬之象又為<lb/>
<pb n="27b"/>
　折其右肱而不可動作之象然日中則昃而日昃則<lb/>
　復中日明必晦而日晦亦必明乃消息盈虚之自然<lb/>
　但得日在則亦自无咎也故象占如此<lb/>
　註謂沛為旛幔沬為小星似覺不及沛沬作雨為不<lb/>
　煩詮釋葢沛沬字皆從水而三處雷雨晦明之下於<lb/>
　雨近也<lb/>
象曰豐其沛不可大事也折其右肱終不可用也<lb/>
　孔子之𫝊豐九三云云何也曰言豐其沛如日之值<lb/>
<pb n="28a"/>
　雨豈可動大事乎折其右肱終尚何用乎<lb/>
九四豐其蔀日中見斗遇其夷主吉<lb/>
　周公之象豐九四云云何也曰九四為動主而正當<lb/>
　雷動晦明之地則是亦日之豐於蔀日中不見日而<lb/>
　反見斗者也然四與初同徳相應故初視四為配主<lb/>
　尚往而四亦視初為夷主必遇是乃日之既晦而復<lb/>
　明人之始疎而終遇亦天道之自然而大吉者也故<lb/>
　象占如此<lb/>
<pb n="28b"/>
象曰豐其蔀位不當也日中見斗幽不明也遇其夷主<lb/>
吉行也<lb/>
　孔子之𫝊豐九四云云何也曰言豐其蔀者謂四處<lb/>
　雷動晦明之位不當也日中見斗者謂幽暗不能明<lb/>
　見也遇其夷主者則同徳相遇明可資動而行之最<lb/>
　吉者也<lb/>
六五來章有慶譽吉<lb/>
　周公之象豐六五云云何也曰五居動中而與離中<lb/>
<pb n="29a"/>
　相應於時則為雷雨既過天日開霽而萬象光華在<lb/>
　王者則為如日中天明動相資而尚大宜照故其象<lb/>
　為來天下之明章享坐照之豐亨而王者亦自得明<lb/>
　主之美譽耳此正彖所謂王假日中豐之亨而最吉<lb/>
　者也故象占如此<lb/>
象曰六五之吉有慶也<lb/>
　孔子之𫝊豐六五云云何也曰言六五之吉謂其能<lb/>
　明以資動坐照天下而有慶也<lb/>
<pb n="29b"/>
上六豐其屋蔀其家闚其户闃其无人三歲不覿凶<hi>闃苦鶪反</hi>
　周公之象豐上六云云何也曰上六以隂柔居動終<lb/>
　是日之已晦者矣而又遇豐沛折肱之九三是不獨<lb/>
　豐其蔀且豐其屋而蔀其家矣斯時也日之既晦豈<lb/>
　復見人家之獨豐豈復得人其與困之困蒺藜坎之<lb/>
　置叢棘者殆同一不可救耳入其室且必不見其妻<lb/>
　縱三歲豈能興而覿乎凶亦甚矣嗚呼豐其屋亦何<lb/>
<pb n="30a"/>
　益哉<lb/>
象曰豐其屋天際翔也闚其户闃其无人自藏也<lb/>
　孔子之𫝊豐上六云云何也曰言上六之豐其屋者<lb/>
　亦自謂能豐其家富而大有若與天游耳而不知正<lb/>
　所以自蔀其家必至有屋无家有户无人自豐而實<lb/>
　以自蔵其身也嗚呼商紂鹿䑓鉅橋之豐殆類是乎<lb/>
　孔子繫易至此葢心惜之至而遂不覺其慨嘆之獨<lb/>
　至矣<lb/>
<pb n="30b"/>
　豐其屋而凶至此者以其止知動而自照不知所以<lb/>
　照天下不能如日之中故終於不能自照而反致幽<lb/>
　暗耳然則王者照天下不求自豐而自豐在其中照<lb/>
　一身欲以豐屋而反成藏其身彖曰宜日中信乎其<lb/>
　宜日中也<lb/>
　一豐屋而翔天者自藏得失禍福之機亦可畏哉<lb/>
旅䷷<hi>艮下離上</hi>
　豐而受之以旅何也序卦𫝊曰窮大者必失其居故<lb/>
<pb n="31a"/>
　受之以旅旅衆也<lb/>
旅小亨旅貞吉<lb/>
　文王之彖旅云云何也曰旅羈旅也葢為卦上離火<lb/>
　下艮止火在山上去其所止而不處有旅之象下止<lb/>
　上明亦為止於明明而止有旅之義故謂之旅也有<lb/>
　小者亨之道故為小亨又在旅亦惟守正知止則吉<lb/>
　故又為旅貞吉然曰小亨貞吉則旅之為道固在柔<lb/>
　之得中而非正不吉又可知矣<lb/>
<pb n="31b"/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　孔子之𫝊旅彖云云何也曰言旅之小亨者謂離之<lb/>
　柔得中乎外而順乎在内艮止主人之剛是以内卦<lb/>
　之止能麗外卦之明遂有功於旅而旅小亨旅貞吉<lb/>
　也至其大旅之時義者葢孔子𫝊彖時又見得卦之<lb/>
　内體三爻則為商賈士庶人之旅外體三爻則為君<lb/>
　侯卿大夫之旅而或以旅興或以旅喪其時義為大<lb/>
<pb n="32a"/>
　也<lb/>
象曰山上有火旅君子以明慎用刑而不留獄<lb/>
　孔子之象旅云云何也曰言火在山上逐草而行不<lb/>
　能久留故象旅君子體此而知人情之留滯寃抑者<lb/>
　莫如獄於是以離之明艮之慎火速因罪用刑而不<lb/>
　使獄囚之留滯亦如火之在山耳葢獄情留滯既使<lb/>
　正犯之旅情愁苦難堪亦且令其舉家奔走鄉里牽<lb/>
　連而盡皆成旅故用獄一事不特不明者為害甚大<lb/>
<pb n="32b"/>
　即明而不决不速者亦為害不淺明慎用刑而不留<lb/>
　獄聖人真窮理盡性之至者哉<lb/>
初六旅瑣瑣斯其所取災<lb/>
　周公之象旅初六云云何也曰初六隂柔居旅初旅<lb/>
　之在下而瑣瑣者也旅而如是是但知旅之宜慎而<lb/>
　不知乃所以取災者耳葢寛一分則童僕受一分之<lb/>
　惠而寛一着亦主人盡一分之心也<lb/>
象曰旅瑣瑣志窮災也<lb/>
<pb n="33a"/>
　孔子之𫝊旅初六云云何也曰言初六之旅瑣瑣而<lb/>
　災者非有别災也志窮於刻瑣故出門即災耳嗚呼<lb/>
　旅豈可以隂柔刻削處乎<lb/>
六二旅即次懷其資得童僕貞<lb/>
　周公之象旅六二云云何也曰二以柔順中正之徳<lb/>
　處旅則剛柔得中主人既止而相麗童僕亦順以聽<lb/>
　命所謂小亨者二得一半矣故有旅即次之安有懷<lb/>
　資之裕有得童僕之貞葢旅之最得其道者也故象<lb/>
<pb n="33b"/>
　占如此<lb/>
象曰得童僕貞終无尤也<lb/>
　孔子之𫝊旅六二云云何也曰言二以中正之徳而<lb/>
　得童僕貞不特此日无尤即更進一日亦終无尤不<lb/>
　特在此處无尤即更旅一處亦終无尤也葢童僕固<lb/>
　與旅人終始者也童僕不得其貞即今日无尤終必<lb/>
　得尤固所必然耳<lb/>
九三旅焚其次喪其童僕貞厲<hi>喪息浪反象同</hi>
<pb n="34a"/>
　周公之象旅九三云云何也曰九三以剛處剛下離<lb/>
　二隂上接離陽在旅則為過剛不明又不知止旅而<lb/>
　焚次喪童僕長得危厲者耳故象占如此<lb/>
象曰旅焚其次亦已傷矣以旅與下其義喪也<lb/>
　孔子之𫝊旅九三云云何也曰言旅而焚其次亦已<lb/>
　傷矣况又有喪僕之事乎則以當旅時而以此過剛<lb/>
　與下若不喪僕无是理也故曰其義喪也此處旅而<lb/>
　過剛又有所不可者也<lb/>
<pb n="34b"/>
　大抵瑣瑣固取災而亢厲亦致焚故在下之旅以六<lb/>
　二為得也<lb/>
九四旅于處得其資斧我心不快<lb/>
　周公之象旅九四云云何也曰九四方進乎下止之<lb/>
　上而就於離明之位是尚无六五正位之安而旅于<lb/>
　處者也彼其以陽為動主而又下有初應是亦得其<lb/>
　資者矣然終屬旅人未得就安則其心亦不快耳葢<lb/>
　晉文居齊之日昭烈寓荆之時得資斧矣而其心實<lb/>
<pb n="35a"/>
　鬰鬰不樂也<lb/>
象曰旅于處未得位也得其資斧心未快也<lb/>
　孔子之𫝊旅九四云云何也曰言九四之旅于處宜<lb/>
　得位矣而尚未得位故雖得其資斧而志自有在心<lb/>
　終未快也<lb/>
六五射雉一矢亡終以譽命<hi>射石亦反</hi>
　周公之象旅六五云云何也曰六五柔順文明正彖<lb/>
　之所謂柔得中而順乎外亦分得一半貞吉者也離<lb/>
<pb n="35b"/>
　中文明為雉有射雉象陽為直為矢易一陽以一隂<lb/>
　一矢亡象葢在旅則始出失利始舉失事其象固如<lb/>
　此然以五乾之剛健而得柔之文明得中乎外以順<lb/>
　剛則亦終以射雉之故獲文譽文命之上及而終以<lb/>
　譽命也故象占又如此<lb/>
象曰終以譽命上逮也<lb/>
　孔子之𫝊旅六五云云何也曰六五之終以譽命者<lb/>
　始雖未吉而終必得位上及也<lb/>
<pb n="36a"/>
上九鳥焚其巢旅人先笑後號咷喪牛于易凶<hi>喪易並去聲</hi>
　周公之象旅上九云云何也曰上九以剛處旅之終<lb/>
　象其在離之上則為鳥焚其巢葢下之旅尚可依次<lb/>
　而上之旅則无歸也象其在離口離目則為先笑後<lb/>
　號咷葢焚巢則號咷自其情形又惟先笑樂自得而<lb/>
　其後號咷自悲亦理也象其離乎六五之陰而即乎<lb/>
　上九之剛則為喪牛于易葢自恃无事而不知大物<lb/>
　即喪于此也嗚呼旅而至此凶尚可言耶故象占又<lb/>
<pb n="36b"/>
　如此<lb/>
象曰以旅在上其義焚也喪牛于易終莫之聞也<lb/>
　孔子之𫝊旅上九云云何也曰言上九以旅在上者<lb/>
　言乎其義之自取焚巢而无所于歸也喪牛于易者<lb/>
　言乎其般樂怠傲曾一善之不聞自以為日亡吾乃<lb/>
　亡而竟不知牛之已喪而終莫聞知也嗚呼夏之太<lb/>
　康隋之煬帝非耶<lb/>
　大抵在下者雖欲不旅不可得但在性情中正柔順<lb/>
<pb n="37a"/>
　即可无咎過剛即失柔中順剛之義在上者則義不<lb/>
　可以旅不得已而旅非譽命上逮有不可過剛亦必<lb/>
　有焚巢喪牛之凶甚矣處旅之道固亨以柔順乎剛<lb/>
　而凶以純恃乎剛也剛可恃乎哉然又豈獨旅也<lb/>
巽䷸<hi>巽下巽上</hi>
　旅而受之以巽何也序卦𫝊曰旅而无所容故受之<lb/>
　以巽巽者入也<lb/>
巽小亨利有攸往利見大人<lb/>
<pb n="37b"/>
　文王之彖巽云云何也曰巽之為卦一隂伏於二陽<lb/>
　之下葢隂善入而陽伏聽所謂巽而能權非怯懦之<lb/>
　謂也其所以取象於風者物之虚而善入者莫如風<lb/>
　隂巽乎陽亦如此也其所以取於君命者撓萬物者<lb/>
　莫疾乎風君命之動萬民亦猶是也而為卦則重巽<lb/>
　相因是以隂之小者得亨而有攸往之利見大人之<lb/>
　利耳嗚呼君子小心謀理殫思精義无㣲不入无隠<lb/>
　不搜其即學問之重巽乎<lb/>
<pb n="38a"/>
彖曰重巽以申命剛巽乎中正而志行柔皆順乎剛是<lb/>
以小亨利有攸往利見大人<lb/>
　孔子之𫝊巽彖云云何也曰言重巽所以申命也葢<lb/>
　風為天之號令命乃君之風行大君有命三令五申<lb/>
　欲巽以入之故重巽以申之也所以小亨利有攸往<lb/>
　利見大人者卦之九二以剛而巽乎五之中正故申<lb/>
　命之志得行而二柔皆順乎剛是以小亨利有攸往<lb/>
　利見大人也<lb/>
<pb n="38b"/>
　姤之彖曰后以申命誥四方渙之象曰渙汗其大號<lb/>
　可知巽之大人惟九五當之<lb/>
象曰隨風巽君子以申命行事<lb/>
　孔子之𫝊巽大象云云何也言巽乃風之相隨而繼<lb/>
　續是動萬物撓萬物而至柔至剛者也君子體此知<lb/>
　事之行下不可以遽必先以命申之而使之入於无<lb/>
　形然後事可行而人不駭亦如風之重巽也風必真<lb/>
　能動物而後物頼風命必真為行事而後人始信故<lb/>
<pb n="39a"/>
　申命以行事為實義而行事端頼申命也若徒申令<lb/>
　而无實行之事此盲風狂風颶風徒以撓物而耗物<lb/>
　耳乆之人且徒厭其擾矣何貴焉故君子以申命行<lb/>
　事而不徒命之申也<lb/>
初六進退利武人之貞<lb/>
　周公之象巽初六云云何也曰初六於下為巽主卑<lb/>
　巽之太過者也於象為進退不果須以武人之貞處<lb/>
　之則有以濟其不及故象占又為利武人之貞嗚呼<lb/>
<pb n="39b"/>
　沉潛剛克猛以濟寛非此之謂乎而教㫖即寓於象<lb/>
　中則聖人補過之義即行於效動之中矣易真无有<lb/>
　師保如臨父母也<lb/>
象曰進退志疑也利武人之貞志治也<lb/>
　大抵下三爻謀順以出命初志疑不决三无謀不斷<lb/>
　故以二之剛中能權為得中<lb/>
　九三下巽終而接上巽有頻象<lb/>
六四悔亡田獲三品<lb/>
<pb n="40a"/>
　周公之象巽六四云云何也曰四以上三爻則重巽<lb/>
　申命之事矣而四又以隂居柔巽順之至又上近九<lb/>
　五剛中之君是大臣之奉命布令者也彖所謂柔順<lb/>
　乎剛四其是矣自然小亨而悔亡利有攸往而田獲<lb/>
　三品也<lb/>
象曰田獲三品有功也<lb/>
　孔子之𫝊巽六四云云何也曰言六四之田獲三品<lb/>
　謂其柔順乎剛利有攸往而有功也三品謂上中下<lb/>
<pb n="40b"/>
　之三品象下三爻<lb/>
九五貞吉悔亡无不利无初有終先庚三日後庚三日<lb/>
吉<hi>先西薦反後胡豆反</hi>
　周公之象巽九五云云何也曰九五正所謂剛巽乎<lb/>
　中正而志行者以此居尊制命自然得正而吉悔亡<lb/>
　而无不利是故就其命之必待重申而言則為无初<lb/>
　就其剛中而志行言則為有終而其象則為先庚三<lb/>
　日後庚三日以重巽申命鄭重周詳如此自然令出<lb/>
<pb n="41a"/>
　民從志行而吉也<lb/>
　先庚後庚之説考諸𫝊註總覺未安於心姑依經文<lb/>
　无初有終相因解下稍覺可通顧不知明易君子以<lb/>
　為何如也<lb/>
象曰九五之吉位正中也<lb/>
　孔子之𫝊巽九五云云何也曰言九五之吉如此者<lb/>
　以其位之中正故其志得行而吉也葢九五乃彖之<lb/>
　所謂大人故利見之吉如此耳<lb/>
<pb n="41b"/>
上九巽在牀下喪其資斧貞凶<hi>喪息浪反下同</hi>
　周公之象巽上九云云何也曰上九以過剛處巽終<lb/>
　巽而无謀无斷一味巽懦下人是位本上而反巽在<lb/>
　牀下亦為无斷而喪其資斧矣巽而如是雖正亦凶<lb/>
　故象占如此<lb/>
象曰巽在牀下志窮也喪其資斧正乎凶也<lb/>
　孔子之𫝊巽上九云云何也曰言巽在牀下志窮失<lb/>
　中无謀无斷而反下也喪其資斧者雖自以為正而<lb/>
<pb n="42a"/>
　不知其正是凶也大抵上卦行命為事故四以斷有<lb/>
　功五制命中正而志行上无謀无斷而凶葢巽原以<lb/>
　能權為正也<lb/>
兑䷹<hi>兑下兑上</hi>
　巽而受之以兌何也序卦𫝊曰入而後説之故受之<lb/>
　以兌兑者説也<lb/>
兌亨利貞<lb/>
　文王之彖兑云云何也曰兌剛中柔外而為卦兩澤<lb/>
<pb n="42b"/>
　相麗兩兌相孚有師友之道焉故有亨義然利在得<lb/>
　正故象占如此葢天地間未有不説而能通亦未有<lb/>
　不正而能説者爻中三之來兑上之引兑可鑒也<lb/>
象曰兑説也剛中而柔外説以利貞是以順乎天而應<lb/>
乎人説以先民民忘其勞説以犯難民忘其死説之大<lb/>
民勸矣哉<hi>説音悦下同先酉薦反又如字難乃旦反</hi>
　孔子之𫝊兑彖云云何也曰言兑者言乎説也為卦<lb/>
　説本柔情而二五陽剛得中隂皆在外内正直而外<lb/>
<pb n="43a"/>
　和悦也説以利貞者言非苛悦也是以明君之上順<lb/>
　天命下應人心為大悦也説以忘勞云云則孔子𫝊<lb/>
　彖時見得兑説之義於民更大而在為君者更申其<lb/>
　教耳葢為君而能𤼵政施仁感動乎民令其心悦則<lb/>
　以此勞民悦而忘勞而勿亟子來在所必然以此犯<lb/>
　難則民悦忘死而親上死長自不容己天命順人心<lb/>
　應民豈有不勸者哉<lb/>
　大抵兑之卦雖從一隂取象而實以二五剛中得正<lb/>
<pb n="43b"/>
　故卦言利貞𫝊言剛中柔外説以利貞葢惟剛中柔<lb/>
　外則説乃得貞此爻中四陽之所以善也非剛則不<lb/>
　貞非貞則凶此爻中二隂之所以失也故兑説以剛<lb/>
　中得正為利<lb/>
象曰麗澤兑君子以朋友講習<lb/>
　孔子之𫝊兌云云何也曰兑為悦而兩澤相麗則為<lb/>
　相説以麗君子體此則取於兩口對語而與朋友講<lb/>
　論取於兩澤相麗而與朋友重習時習則説朋來則<lb/>
<pb n="44a"/>
　樂悦而且樂兑孰甚焉故朋友講習尤君子麗澤之<lb/>
　兑也而凡兩相麗而為兑俱凖此矣<lb/>
初九和兑吉<lb/>
　周公之象兑初九云云何也曰初九以剛居兑初上<lb/>
　无係應處兑而與物无競利以和義者也故其象為<lb/>
　和兑以此居下吉也何疑故象占又如此嗚呼其栁<lb/>
　下惠處世之時乎<lb/>
象曰和兑之吉行未疑也<lb/>
<pb n="44b"/>
　孔子之𫝊兑初九云云何也曰言和兑之吉行而自<lb/>
　為人所信即己亦前途无阻礙耳語曰和而不流此<lb/>
　爻以之<lb/>
九二孚兑吉悔亡<lb/>
　周公之象兑九二云云何也曰九二剛中柔外而與<lb/>
　五以剛中相麗正所謂説而得正者故其兑乃真信<lb/>
　其志而以上孚為説者也以孚為説寧有妄説即九<lb/>
　五同志豈有不心説而志孚者吉而悔亡又何疑乎<lb/>
<pb n="45a"/>
　故象占如此嗚呼殆傅説之於髙宗乎其次魏徴之<lb/>
　於唐太宗亦庻㡬焉<lb/>
象曰孚兑之吉信志也<lb/>
　孔子之𫝊兑九二云云何也曰言九二孚兑之吉者<lb/>
　謂九二與五以剛中相麗不以妄説為説而以真信<lb/>
　其志為説也<lb/>
　九二以不同為和和而能不同抑又君子之兑矣<lb/>
六三來兑凶<lb/>
<pb n="45b"/>
　周公之象兑六三云云何也曰三與上六兩相麗者<lb/>
　而以隂柔居兑口是中无誠信而徒以口舌説上者<lb/>
　也説豈能亨乎惟見其凶耳葢三所麗者上六之隂<lb/>
　柔三既不以誠説上而徒以口説來兑上又不以誠<lb/>
　説下而徒以口説引兑小人之以非道説人而小人<lb/>
　亦以非道為悦兩悦皆妄兩人皆小凶待言乎故象<lb/>
　占如此嗚呼古之諧臣媚子與市道交皆然也來兑<lb/>
　二字亦可謂盡其情狀矣<lb/>
<pb n="46a"/>
象曰來兑之凶位不當也<lb/>
　孔子之𫝊兑六三云云何也曰言六三來兑之凶者<lb/>
　以六三以隂柔居兑口本无孚兑之吉亦異和兑之<lb/>
　吉而位不當耳<lb/>
九四商兑未寧介疾有喜<lb/>
　周公之象兑九四云云何也曰九四居下兑六三之<lb/>
　上以剛居柔而上比九五之剛中則是大臣欲陳善<lb/>
　納誨惡六三小人來兑之失而欲商其所兑者也言<lb/>
<pb n="46b"/>
　其心則未遑安寧言其意則病三如讐而言其終則<lb/>
　亦正有喜耳故象占如此嗚呼王文正之于丁謂殆<lb/>
　類是也<lb/>
象曰九四之喜有慶也<lb/>
　孔子之𫝊兑九四云云何也曰言九四之喜非私説<lb/>
　也佞人遠則正直親而天下國家乃有慶耳<lb/>
九五孚于剥有厲<lb/>
　周公之象兑九五云云何也曰九五剛中而下麗九<lb/>
<pb n="47a"/>
　二之剛中是同以剛中之徳相孚而悦者故其象為<lb/>
　孚於剥葢九二剛中能陳善閉邪不以來兑為兑而<lb/>
　以孚兑為兑九五剛中亦能納善受言不以引兑為<lb/>
　兑而以孚剥為兑正明良相合君臣克艱之時也能<lb/>
　无厲乎嗚呼殆太甲之于伊尹髙宗之于傅説乎其<lb/>
　次若漢文于引席之袁盎唐宗于面折之魏徴亦為<lb/>
　近之<lb/>
象曰孚于剥位正當也<lb/>
<pb n="47b"/>
　孔子之𫝊兑九五云云何也曰言九五之孚於剥者<lb/>
　九五剛中之徳居大君之位位正得其當也葢爻位<lb/>
　原得其當故象取如此而人君之納善受言為職分<lb/>
　之當然亦從可知矣<lb/>
上六引兑<lb/>
　周公之象兑上六云云何也曰上六居兑終而當兑<lb/>
　口與三上下相悦是无孚兑之誠而徒尚口以引三<lb/>
　之來兑者也嗚呼其亦巧令之徒矣縱得人悦亦奚<lb/>
<pb n="48a"/>
　貴乎故象雖不言吉凶而𫝊獨譏其未光也<lb/>
象曰上六引兑未光也<lb/>
　孔子之𫝊兑上六云云何也曰上六引兑不能為孚<lb/>
　剥之兑並不能商兑和兑而徒以口舌説人為兑亦<lb/>
　豈光大之道乎葢隠諷之中而刺譏之意殊深矣兑<lb/>
　之亨也安得不取利貞哉<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　豐川易説卷九<lb/>
</p>
<p>
</p>
  </div>
</body>
</text>
</TEI>
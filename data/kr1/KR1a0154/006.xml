<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>豐川易說卷六</head> <lb/>
    <p>
<pb n="1a"/>
欽定四庫全書<lb/>
　豐川易說卷六<lb/>
　　　　　　　　　　　　　鄠縣王心敬撰<lb/>
　　下經<lb/>
咸䷞<hi>艮下兌上</hi>
　下經之首咸何也序卦傳曰有天地然後有萬物有<lb/>
　萬物然後有男女有男女然後有夫婦有夫婦然後<lb/>
　有父子有父子然後有君臣有君臣然後有上下有<lb/>
<pb n="1b"/>
　上下然後禮義有所錯葢天地者人物之本上經所<lb/>
　以首乾坤夫婦者人倫之始下經所以首咸恒也<lb/>
咸亨利貞取女吉<lb/>
　文王之彖咸云云何也曰咸之為卦山澤通氣感應<lb/>
　以无心之謂也凡物不感則不通咸則此往彼來相<lb/>
　與偕適自有亨道故占有亨象然利于得正不然非<lb/>
　道之悦不可亨矣故占又有利貞象卦以少男下少<lb/>
　女相得以正佳耦之合故象占又為取女吉耳<lb/>
<pb n="2a"/>
　為卦六爻皆應有咸和通暢元氣昕合自然而然之<lb/>
　義其在人心則无欲之感應乎<lb/>
　咸本自亨自正故象占取于亨以贊之取于利貞以<lb/>
　戒之然恒為夫婦之常經不先恒而先咸何也男女<lb/>
　惟少則感之真而為卦二五相得男下女尤感之真也<lb/>
　且天地感而萬物生男女感而子女生易生道取其<lb/>
　氣通而行變化耳惟少男女感則生生則相感于无<lb/>
　窮故首咸又所以明生生之道行變化之義也而取<lb/>
<pb n="2b"/>
　于艮兑何也女應以悦男止以感乃能恩義以篤倡<lb/>
　隨以辨節宣以時往來以中雖感而不失其正不然<lb/>
　悦而不止即六氣淫而災沴生非其道矣聖人取象<lb/>
　明義真是于天道人事觀會通以行典禮至矣哉非<lb/>
　明于天地人物之情者其孰與于斯<lb/>
彖曰咸感也柔上而剛下二氣感應以相與止而説男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
<pb n="3a"/>
矣<lb/>
　孔子之傳咸彖云云何也曰言感者謂其男女相感<lb/>
　也兑柔上而艮剛下二氣感應以相與兑女上乎男<lb/>
　而艮男下乎女是以亨利貞取女吉也而又推之天<lb/>
　地感萬物云云者則孔子觀咸之象會咸之旨而見<lb/>
　得此以正相感之義雖天地化生萬物聖人和平天<lb/>
　下皆不外此故終之曰觀其所感而天地萬物之情<lb/>
　可見云爾也<lb/>
<pb n="3b"/>
　觀咸彖傳可知霸者驩虞之感人心係應之感皆非<lb/>
　其正故王者過化存神君子大公順應也<lb/>
象曰山上有澤咸君子以虚受人<lb/>
　孔子之傳咸大象云云何也曰言卦艮下兌上是山<lb/>
　上有澤澤通氣于山而山受澤潤以生物交感為咸<lb/>
　耳君子體此知人心惟虚乃能容物受善于是大公<lb/>
　无我虚以待感亦如山澤之通氣也嗚呼非大舜之<lb/>
　舍己從人樂取為善孰能當之<lb/>
<pb n="4a"/>
　寂然不動感而遂通可作咸義底本註脚廓然大公<lb/>
　物來順應乃為人心自然之感通<lb/>
初六咸其拇<lb/>
　周公之象咸初六云云何也曰咸以人身取象初六<lb/>
　感于最下咸拇之象是感之尚淺進不由己者也故<lb/>
　卦不言吉凶以吉凶在人自取耳<lb/>
　艮為指拇乃足之大指初以柔居下其動甚微故為<lb/>
　咸其拇象<lb/>
<pb n="4b"/>
象曰咸其拇志在外也<lb/>
　孔子之傳咸初六云云何也曰言咸其拇者拇原非<lb/>
　有心獨以上與四應而四為心志乃拇所受命故曰<lb/>
　志在外耳大扺感以无心為正初之志在外亦未合<lb/>
　无心虚受之義但吉凶悔吝生乎動咸初感志尚未<lb/>
　及動故吉凶悔吝尚不可見孔子亦只以志在外釋<lb/>
　之耳<lb/>
六二咸其腓凶居吉<lb/>
<pb n="5a"/>
　周公之象咸六二云云何也曰人身在下動莫若足<lb/>
　其不動而動者惟拇與腓股二在足上正腓之地也<lb/>
　自宜聽命于心以為行止故徒咸其腓則感而成凶<lb/>
　能止不動則吉无不利葢爻中原具此義故象占一<lb/>
　一拈出也<lb/>
　二與五應故有咸腓之凶而居正柔中故亦有居貞<lb/>
　之吉象義多通俱如此類總之教人知所以隨處寡<lb/>
　過耳<lb/>
<pb n="5b"/>
象曰雖凶居吉順不害也<lb/>
　孔子之傳咸六二云云何也曰言六二雖凶居吉者<lb/>
　腓順股止不自專行故不害也<lb/>
九三咸其股執其隨往吝<lb/>
　周公之象咸九三云云何也曰三于人身當股地處<lb/>
　咸之時下乗腓拇故為咸其股象股不能行隨足以<lb/>
　運故為執其隨象又三居止體而為止主原以靜為<lb/>
　正若往而從人則吝之道耳故象占皆取之<lb/>
<pb n="6a"/>
象曰咸其股亦不處也志在隨人所執下也<lb/>
　孔子之傳咸九三云云何也曰咸其股者處感之時<lb/>
　股亦欲動而不處也志在隨人所執者下所以往而<lb/>
　見吝耳嗚呼今之不能自立而志在隨人者吾不知<lb/>
　其所執何如也<lb/>
九四貞吉悔亡憧憧往來朋從爾思<lb/>
　周公之象咸九四云云何也曰九四居股之上脢之<lb/>
　下又當三陽之中心之象咸之主也然不言心者心<lb/>
<pb n="6b"/>
　无形不可以象言耳心之感物當正而固乃得其理<lb/>
　而九四以陽居隂為失其正故因設戒以為能正而<lb/>
　固則吉而悔亡若憧憧往來不能正固而累于私感<lb/>
　則亦徒朋從爾思而至耳嗚呼周公之于此爻既示<lb/>
　以得吉免悔之道又戒以往來朋從之思聖人之為<lb/>
　後世人心計者真詳且周而其明于此心貞悔之機<lb/>
　者亦至精且明幾希之統信乎周公接四聖人後學<lb/>
　亦可于此知操心養心之道矣<lb/>
<pb n="7a"/>
　孟子養心莫善于寡欲心之官則思先立其大則小<lb/>
　者不能奪可作此爻義疏而虞廷危微精一四語尤<lb/>
　此爻之淵源㑹合欲讀易者要須先明二帝三王周<lb/>
　公孔孟之心傳乃可耳<lb/>
象曰貞吉悔亡未感害也憧憧往來未光大也<lb/>
　孔子之傳咸九四云云何也曰言貞吉悔亡者以靜<lb/>
　正順應而不以汨亂其本靜之體雖感未有感之害<lb/>
　也憧憧往來者謂以念慮之紛紜汨其虚靈之宅舍<lb/>
<pb n="7b"/>
　而不能廓然大公以遂其光明正大之體所以為害<lb/>
　也嗚呼心之為體豈能不感亦以靜正順應為光大<lb/>
　耳談心學者尚其于主靜立極求之<lb/>
九五咸其脢无悔<lb/>
　周公之象咸九五云云何也曰九五居心之上口之<lb/>
　下為喉骨之地乃動而上行食息所必由者也然亦<lb/>
　不能為主而悦體倚成于上故象取咸脢而占取无<lb/>
　悔耳然益可知感以无心而善也<lb/>
<pb n="8a"/>
　脢以取于喉骨之在口下心上者為近實故從之<lb/>
象曰咸其脢志末也<lb/>
　孔子之傳咸九五云云何也曰言咸其脢者志欲悦<lb/>
　而宣乎口必由脢達于上之末耳故曰志末也上于<lb/>
　象象末大過之上云末弱亦其証也<lb/>
上六咸其輔頰舌<hi>頰舌協反</hi>
　周公之象咸上六云云何也曰上六當感之終居兌<lb/>
　之口有咸其輔頰舌象是以言感人者也嗚呼感人<lb/>
<pb n="8b"/>
　以言不亦淺乎象雖不言凶而悔吝所不免矣<lb/>
象曰咸其輔頰舌滕口說也<hi>滕騰通用</hi>
　孔子之傳咸上六云云何也曰言咸其輔頰舌者謂<lb/>
　感人以言徒騰口説以悦人在我為感非其實在人<lb/>
　亦徒聽而心不感也嗚呼其末世之文誥禦人之口<lb/>
　給乎庸何貴焉<lb/>
恒䷟<hi>巽下震上</hi>
　咸而受之以恒何也序卦傳曰夫婦之道不可不乆<lb/>
<pb n="9a"/>
　也故受之以恒恒者久也<lb/>
恒亨无咎利貞利有攸往<lb/>
　文王之彖恒云云何也曰恒乃常久之義卦中自具<lb/>
　亨通之道而亦自具无咎利貞利有攸往之義葢有<lb/>
　咎則不亨而恒則循理无咎不利安貞則不亨而恒<lb/>
　則自正而固不利攸往則不亨而恒則不窮而利有<lb/>
　攸往故恒有亨道而彖占備取于无咎利貞利有攸<lb/>
　往也恒固天下最善之事乎<lb/>
<pb n="9b"/>
彖曰恒乆也剛上而柔下雷風相與巽而動剛柔皆應<lb/>
恒恒亨无咎利貞乆于其道也天地之道恒乆而不已<lb/>
也利有攸往終則有始也日月得天而能乆照四時變<lb/>
化而能乆成聖人乆于其道而天下化成觀其所恒而<lb/>
天地萬物之情可見矣<lb/>
　孔子之傳恒彖云云何也曰言恒者乆也震剛以長<lb/>
　男居上巽柔以長女居下男尊女卑分得常也一陽<lb/>
　初動乎隂為震一隂初入于陽為巽陽動隂入相與<lb/>
<pb n="10a"/>
　得常也卦以巽承震動而能順爻以柔應剛倡而有<lb/>
　和感應得常也兼此數常乆之道故謂之恒也而其<lb/>
　所以亨无咎利貞者亦只是取義于恒乆之得其道<lb/>
　耳葢雖天地之道亦不過此恒久之得道况人而有恆有<lb/>
　不亨通利貞乎故恒則亨无咎而利貞也所謂利有<lb/>
　攸往者亦以恒則能隨時變通終而復始耳葢天地<lb/>
　間萬物萬事惟此恒之之道无為不成故日月得天<lb/>
　終始而能乆照四時變化終始而能乆成聖人乆于<lb/>
<pb n="10b"/>
　終始之道而天下化成恒所以利攸往也觀天地日<lb/>
　月聖人所為恒而知天地萬物惟是屈伸往來終始<lb/>
　相循不已耳天地萬物之情不可見乎甚矣恒之為<lb/>
　貴也<lb/>
象曰雷風恒君子以立不易方<lb/>
　孔子之傳恒大象云云何也曰言卦乃震雷動而在<lb/>
　上巽風入而在下二氣得常不易之理所以謂之恒<lb/>
　也君子體此以常乆其徳自立于大中常乆之道而<lb/>
<pb n="11a"/>
　不變其方所如雷風之有常焉嗚乎恒之君子其即<lb/>
　中庸和而不流中立不倚有道不變塞無道至死不<lb/>
　變之君子乎而亦可知易理即中庸之理也<lb/>
初六浚恒貞凶无攸利<hi>浚荀潤反</hi>
　周公之象恒初六云云何也曰初六巽體主入初又<lb/>
　居巽最下而與四正應所謂不量其淺深而浚恒者<lb/>
　乎以此望人凶終釁末所不免矣故象占取此<lb/>
象曰浚恒之凶始求深也<lb/>
<pb n="11b"/>
　孔子之傳恒初六云云何也曰言常乆之道取其寛<lb/>
　裕如天地不能遽春而必歴秋冬以至春月魄不能<lb/>
　遽盈而必歴朔弦以至盈聖人不能遽仁天下而必<lb/>
　世後仁今初六始即求恒是乃始即求深而浚恒之<lb/>
　凶必不免耳嗚呼學者之入世交人亦可推此而知<lb/>
　恒之之道矣<lb/>
九二悔亡<lb/>
　周公之象恒九二云云何也曰九二以陽居隂本當<lb/>
<pb n="12a"/>
　有悔而以其得中自得悔亡故象占取此<lb/>
象曰九二悔亡能乆中也<lb/>
　孔子之傳恒九三云云何也曰言九二悔亡者以其<lb/>
　陽剛居中是能久于執中者也執中能乆尚何悔乎<lb/>
九三不恒其徳或承之羞貞吝<lb/>
　周公之象恒九三云云何也曰九三位雖得正而過<lb/>
　剛不中志從乎上是為不恒其徳之象徳而不恒則<lb/>
　人皆得笑之薄之慢之而承之以羞矣雖居位得正<lb/>
<pb n="12b"/>
　吝所不免故象占取于或承之羞貞吝也九三在雷<lb/>
　風之交躁極熱中故為不恒其徳之象<lb/>
象曰不恒其徳无所容也<lb/>
　孔子之傳恒九三云云何也曰九三之不恒其徳而<lb/>
　或承之羞者躁極熱中行无所往此身无所容于天<lb/>
　地之間也嗚呼世之不恒其徳而不為人容者亦无<lb/>
　致怨于人可矣<lb/>
九四田无禽<lb/>
<pb n="13a"/>
　周公之象恒九四云云何也曰九四以陽居隂既非<lb/>
　正位又應初六之隂虚是田而无禽者也象取于此<lb/>
　而占即可知<lb/>
象曰久非其位安得禽也<lb/>
　孔子之傳恒九四云云何也曰言九四之田无禽者<lb/>
　久非其位安得禽乎嗚呼世之乆非其道而欲有求<lb/>
　者其尚鑒于此<lb/>
六五恒其徳貞婦人吉夫子凶<lb/>
<pb n="13b"/>
　周公之象恒六五云云何也曰六五以柔中應剛中<lb/>
　是亦能恒其徳者然以柔中應人為恒雖得貞恒之<lb/>
　義却是婦人之道而非夫子之宜也故象占為婦人<lb/>
　吉夫子凶<lb/>
　象取婦人吉夫子凶者五以柔中居震男之動體而<lb/>
　下應九二巽女之剛中于義取不能自立而從婦之<lb/>
　象是恒所不當恒者也故占為在婦人吉而在夫子<lb/>
　凶<lb/>
<pb n="14a"/>
象曰婦人貞吉從一而終也夫子制義從婦凶也<lb/>
　孔子之傳恒六五云云何也曰言婦人貞吉者不自<lb/>
　主而從一以終乃婦人之道也言夫子凶者惟義所<lb/>
　在者夫子之道也而但執柔中以應剛中是從婦矣<lb/>
　夫子而從婦凶也何如嗚呼唐之髙宗其明鑒也而<lb/>
　凡不能制義而但以從人得吉者亦皆婦人之吉耳<lb/>
　夫子制義制字下得極好葢義無常主惟變所適惟<lb/>
　精義入神者始能制之猶禮惟達于禮義者始能制<lb/>
<pb n="14b"/>
　之耳夫子宜以精義制義為道豈宜執中無權乎故<lb/>
　孔子以無適莫而比義為君子以硜硜信果為小人<lb/>
　而孟子亦以為大人惟義所在也嗚呼孔孟之所謂<lb/>
　大人君子其即易恒之君子而孔子之所謂小人其<lb/>
　即恒五之婦人乎學者尚知所以從事哉<lb/>
上六振恒凶<lb/>
　周公之象恒上六云云何也曰上六以隂柔居動終<lb/>
　不能以陽剛立不易方而但以隂柔矜持為恒是虚<lb/>
<pb n="15a"/>
　而為盈約而為泰難乎有恒者也終歸于凶耳故象<lb/>
　占如此<lb/>
象曰振恒在上大无功也<lb/>
　孔子之傳恒上六云云何也曰言以隂柔矜持為恒<lb/>
　豈能有恒乎徒无功耳安得不凶嗚呼恒固以乆于<lb/>
　其道而亨非其道而求恒皆大无功者耳<lb/>
遯䷠<hi>艮下乾上</hi>
　恒而受之以遯何也序卦傳曰物不可以乆居其所<lb/>
<pb n="15b"/>
　故受之以遯遯者退也<lb/>
遯亨小利貞<lb/>
　文王之彖遯云云何也曰遯退避也謂四陽應時而<lb/>
　退避也應時而退是為宜遯而遯有亨道故占取于<lb/>
　亨又二隂浸長不止則否觀剝坤將至故占象又戒<lb/>
　以小利貞嗚呼文王之彖遯以利貞其猶周公象否<lb/>
　初六以貞吉之旨乎聖人懼隂柔小人之浸長既深<lb/>
　而教隂柔小人之以正亦至矣教之以正即所以導<lb/>
<pb n="16a"/>
　之以利孰謂易不為小人謀乎然惟是教之知趨乎<lb/>
　正以為利宜之路則聖人仁育義正曲成萬物之大<lb/>
　造洪罏原不徒為小人區區之利謀耳<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　孔子之傳遯彖云云何也曰言遯而亦亨者宜遯而<lb/>
　遯自得亨也向使宜遯而不遯可望亨乎而遯之所<lb/>
　以亨者則以九五剛當位而二相應是乃與時偕行<lb/>
<pb n="16b"/>
　耳與時偕行何不亨之有小利貞謂二隂浸長雖尚<lb/>
　未如否剝之凌抗然亦自以守正為宜所以戒隂柔<lb/>
　小人無使滋蔓也其曰遯之時義大矣哉者遯在君<lb/>
　子則當位時行在小人則宜于守正遯之時義豈不<lb/>
　大矣哉然亦聖人傳彖時又見于遯時之義如此而<lb/>
　教人識其所大云爾也<lb/>
象曰天下有山遯君子以逺小人不惡而嚴<hi>逺袁萬反</hi>
　孔子之傳遯大象云云何也曰言天下有山天在山<lb/>
<pb n="17a"/>
　上陽去而艮不能止故為遯所謂天自髙而山自不<lb/>
　可及耳君子體此與小人處只自立其操自持乎正<lb/>
　未嘗有疾惡太甚之跡而小人自不得親亦如天之<lb/>
　于山無心絶之而山自莫及也葢與小人居而周旋<lb/>
　太宻不惟慮傷于朋比亦且自墮于卑柔若刻核太<lb/>
　甚不惟使小人應之以擠陷不肖之心亦且非君子<lb/>
　曲成萬物之意故惟相接以禮相導以正無惡怒之<lb/>
　加而有方嚴之守逺之以不惡而嚴之道為正耳嗚<lb/>
<pb n="17b"/>
　呼非君子精義之學其孰與于斯<lb/>
初六遯尾厲勿用有攸往<lb/>
　周公之象遯初六云云何也曰初當遯之時以隂居<lb/>
　初有遯尾象重隂之下以隂柔之質遯而居後危可<lb/>
　知矣有厲象而以隂柔居止體亦有勿用攸往象故<lb/>
　占又戒以勿用有攸往也即爻義隨即取戒易固聖<lb/>
　人教人寡過之書也夫<lb/>
象曰遯尾之厲不往何災也<lb/>
<pb n="18a"/>
　孔子之傳遯初六云云何也曰言初六雖有遯尾之<lb/>
　厲然不往則自无災耳故象辭戒以勿用攸往也<lb/>
六二執之用黄牛之革莫之勝說<hi>勝音升説吐活反</hi>
　周公之象遯六二云云何也曰言六二才柔居止而<lb/>
　位尚得中知守如執物用黄牛之革而人莫能解故<lb/>
　為象如此而占即在中矣<lb/>
　二柔中黄牛之革象止體居下卦中執之用革莫之<lb/>
　勝説象<lb/>
<pb n="18b"/>
象曰執用黄牛固志也<lb/>
　孔子之傳遯六二云云何也曰言執用黄牛者謂二<lb/>
　知止能固守其遯而在下之志也大抵下卦止體故<lb/>
　皆有宜止而遯下之義上卦乾體故皆有宜健而上<lb/>
　遯之義又下卦二隂乃小人小人則欲其以知止遯<lb/>
　下為正上卦諸陽乃君子君子則欲其以見幾上遯<lb/>
　為正故二初皆以不用往執不說為戒似不宜以應<lb/>
　五為解也且遯卦君子小人不相謀陽原欲其上遯<lb/>
<pb n="19a"/>
　隂原欲其下遯應義自無取耳顧不知明易君子以<lb/>
　為何如也<lb/>
九三係遯有疾厲畜臣妾吉<lb/>
　周公之象遯九三云云何也曰九三以陽居剛是乃<lb/>
　君子而處止之終履非其正且下與二初同體則是<lb/>
　宜遯而係自蹈于病而危厲之道也故象占如此然<lb/>
　三以一陽覆冒二隂則亦是能畜臣妾使止于所之<lb/>
　象故占象又為畜臣妾吉也<lb/>
<pb n="19b"/>
象曰係遯之厲有疾憊也畜臣妾吉不可大事也<lb/>
　孔子之傳遯九三云云何也曰言係遯之厲者謂其<lb/>
　有疾憊也畜臣妾吉者謂其不可大事惟畜臣妾吉<lb/>
　也<lb/>
九四好遯君子吉小人否<lb/>
　周公之象遯九四云云何也曰九四健體與五上同<lb/>
　往心好乎遯者也然惟君子則能自克而見義即决<lb/>
　小人則有所係吝而徘徊不去矣九原陽剛之君子<lb/>
<pb n="20a"/>
　四乃隂柔之小人故象占並取之而自為一例<lb/>
象曰君子好遯小人否也<lb/>
　孔子之傳遯九四云云何也曰言君子則好進之心<lb/>
　不勝好退是以終遯小人反是是以否也<lb/>
九五嘉遯貞吉<lb/>
　周公之象遯九五云云何也曰九五陽剛中正遯之<lb/>
　最可嘉尚者也得正而吉從可知矣故象占如此<lb/>
象曰嘉遯貞吉以正志也<lb/>
<pb n="20b"/>
　孔子之傳遯九五云云何也曰言嘉遯貞吉者九五<lb/>
　以剛中之徳能正其遯之志而毫無係吝也其詩白<lb/>
　駒之伊人乎<lb/>
上九肥遯无不利<lb/>
　周公之象遯上九云云何也曰言上九以陽剛居卦<lb/>
　外于遯為優游世外長往不返是遯之逺且裕而肥<lb/>
　者也以此避世于何不利嗚呼襄陽薊門殆其人與<lb/>
象曰肥遯无不利无所疑也<lb/>
<pb n="21a"/>
　孔子之傳遯上九云云何也曰言上九之肥遯无不<lb/>
　利者决策長往无復疑慮也<lb/>
大壯䷡<hi>乾下震上</hi>
　遯而受之以大壯何也序卦傳曰物不可以終退故<lb/>
　受之以大壯<lb/>
大壯利貞<lb/>
　文王之彖大壯云云何也曰卦以四陽盛長故為大<lb/>
　壯但過壯則用剛憑氣自以得正為利耳故象占如<lb/>
<pb n="21b"/>
　此然亦可知壯之不可終用也<lb/>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
　孔子之傳大壯彖云云何也曰言大壯者乃陽之大<lb/>
　者壯也而所以名曰壯者謂其下剛上動是為剛以<lb/>
　動故為壯耳而所以曰大壯利貞者謂其四陽大者<lb/>
　進得其正大者正耳既大且正天地之情且可于此<lb/>
　而見故大壯取乎利貞也<lb/>
<pb n="22a"/>
象曰雷在天上大壯君子以非禮弗履<lb/>
　孔子之傳大壯大象云云何也曰言雷在天上乗天<lb/>
　以動動而合天故謂之大壯君子體此則非禮弗履<lb/>
　動與天游亦如震之乗乾也嗚呼君子之大壯亦以<lb/>
　義禮自勝耳豈曰憑剛使氣乎<lb/>
　觀大壯之象愈可知君子以自勝為强非血氣之謂<lb/>
　也<lb/>
初九壯于趾征凶有孚<lb/>
<pb n="22b"/>
　周公之象大壯初九云云何也曰初九以剛居下壯<lb/>
　于趾者也居下而壯于進其凶必矣故象占如此<lb/>
　初在下有趾象當壯而以陽剛居初有壯于趾象不<lb/>
　必震乃為足也征凶有孚則取義象以申戒耳亦不<lb/>
　必于卦爻索象<lb/>
象曰壯于趾其孚窮也<lb/>
　孔子之傳大壯初九云云何也曰言壯于趾而征凶<lb/>
　者乃理之必然信乎宜困窮也<lb/>
<pb n="23a"/>
九二貞吉<lb/>
　周公之象大壯九二云云何也曰九二陽剛中正是<lb/>
　所謂非禮弗履者也壯而如此與壯趾者逈别得正<lb/>
　而吉從可知矣故象占如此<lb/>
象曰九二貞吉以中也<lb/>
　孔子之傳大壯九二云云何也曰言九二之所以貞<lb/>
　吉者以其剛健中正故得正而吉也<lb/>
九三小人用壯君子用罔貞厲羝羊觸藩羸其角<lb/>
<pb n="23b"/>
　周公之象大壯九三云云何也曰九三處壯之時而<lb/>
　當乾之終際震之陽以剛居剛是過剛不正者也在<lb/>
　小人則為用壯在君子則惟用㒺若當此而用壯則<lb/>
　雖正亦厲耳葢三雖强健而四陽阻前如羝羊之遇<lb/>
　藩而觸徒羸其角厲何如乎故象占如此然觀此而<lb/>
　知壯之不可過用所以君子惟知用罔也<lb/>
　羝羊性剛喜觸陽性好進似之正不必兌之為羊然三<lb/>
　本以九四一陽在前似藩三居四下進而遇四之剛<lb/>
<pb n="24a"/>
　必且自傷有羝羊觸藩羸其角象此正即象明義亦<lb/>
　恐不容徒以義言<lb/>
象曰小人用壯君子罔也<lb/>
　孔子之傳大壯九三云云何也曰九三以陽剛居陽<lb/>
　位處乾之極乃剛之過而不中者凡物過剛則折故<lb/>
　小人則干進務前之不已而君子尚消息盈虚則固<lb/>
　以用罔為得也<lb/>
九四貞吉悔亡藩决不羸壯于大輿之輹<hi>輹音福</hi>
<pb n="24b"/>
　周公之象大壯九四云云何也曰九四大壯之極而<lb/>
　能自處于柔且前已无見阻之陽自能得正而吉悔<lb/>
　可盡亡耳其象占則為藩已决而不致羸輿未大而<lb/>
　壯其輹可以進无不吉也<lb/>
　觀四之藩决不羸則知三之羸角以四之陽剛在前<lb/>
　故余以三之羝羊觸藩為即象明義也<lb/>
象曰藩决不羸尚往也<lb/>
　孔子之傳大壯九四云云何也曰言藩决不羸者前<lb/>
<pb n="25a"/>
　无所阻陽可直尚而往耳<lb/>
六五喪羊于易无悔<hi>喪息浪反易以䜴反</hi>
　周公之象大壯六五云云何也曰六五踰剛而處柔<lb/>
　有喪羊于易之象當壯而如此是因時處順與世无<lb/>
　爭者也則亦自有无悔之義故象占如此<lb/>
象曰喪羊于易位不當也<lb/>
　孔子之傳大壯六五云云何也曰言六五之喪羊于<lb/>
　易者五陽位而以六之隂柔居之位不得當故雖无<lb/>
<pb n="25b"/>
　悔而亦不能元亨耳然勝于觸藩羸角者多矣<lb/>
　在他卦以不當位為悔而在大壯以不當位无悔葢<lb/>
　用柔可以濟剛也<lb/>
上六羝羊觸藩不能退不能遂无攸利艱則吉<lb/>
　周公之象大壯上六云云何也曰上六以柔處壯終<lb/>
　前更无位而體尚在動有羝羊觸藩不能退不能遂<lb/>
　象是本无壯才而不達進退者也安能利乎然居終<lb/>
　處上則亦尚有棲身之地但能固守其正則亦尚可<lb/>
<pb n="26a"/>
　圖此身之安耳故又戒以艱則吉也<lb/>
象曰不能退不能遂不詳也艱則吉咎不長也<lb/>
　孔子之傳大壯上六云云何也曰言不能退遂者謂<lb/>
　自已昧于進退之義而不能詳也艱則言者謂若能<lb/>
　謹守此一步棲身之地則咎尚不長而得吉耳葢前<lb/>
　面更无餘地故保吉要湏用艱也<lb/>
　上六以隂居柔前无藩限而亦曰羝羊觸藩是但以<lb/>
　卦本大壯羝羊乃用壯之物象之耳又不必陽之為<lb/>
<pb n="26b"/>
　羊可見象固不可執一論也<lb/>
　六爻皆以剛得其正為壯故彖取利貞而大象取于<lb/>
　非禮弗履葢即孔子所謂義以為上乃君子之勇義<lb/>
　也<lb/>
晉䷢<hi>坤下離上</hi>
　大壯而受之以晉何也序卦傳曰物不可以終壯故<lb/>
　受之以晉晉者進也<lb/>
晉康侯用錫馬蕃庶晝日三接<lb/>
<pb n="27a"/>
　文王之彖晉云云何也曰晉離明在上坤順在下日<lb/>
　自地昇也其體有諸侯覲王而王照臨備至之象葢<lb/>
　離為日象王坤為臣象諸侯日出地上地資日光象<lb/>
　王侯相得坤有土有衆象侯坤道厚載象康坤為衆<lb/>
　為牝馬衆偶在下象馬蕃庶馬在王下象王錫晝日<lb/>
　則象離而三接則三隂爻之象也<lb/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
<pb n="27b"/>
　孔子之傳晉彖云云何也曰言晉者言乎其進也離<lb/>
　明出乎地上地順而麗乎離以成大明而六五之柔<lb/>
　進而上行以成離主是其象義原有康侯用錫馬蕃<lb/>
　庶晝日三接之象也故彖中備象之耳而人心之大<lb/>
　明畢照亦猶是矣<lb/>
象曰明出地上晉君子以自昭明徳<lb/>
　孔子之傳晉大象云云何也曰言日之大明出于地<lb/>
　上是之為晉君子體此以自昭明徳不使氣拘物蔽<lb/>
<pb n="28a"/>
　亦如晉之日出地上也<lb/>
　觀晉象之言徳而曰明可見徳之本明明而曰昭可<lb/>
　見昭之乃明而昭明徳而曰自又可見此格致誠正<lb/>
　之功原匪他人可以旁貸之事乃君子自成自道之<lb/>
　道也嗚呼大學自明之堯湯文王其即易晉自昭明<lb/>
　徳之君子乎<lb/>
初六晉如摧如貞吉罔孚裕无咎<lb/>
　周公之象晉初六云云何也曰下卦三爻為坤順安<lb/>
<pb n="28b"/>
　貞而初為坤始上應匪人有一旦上進而即若有所<lb/>
　摧乎其上之象是乃謙卑巽順之至者耳自是得正<lb/>
　而吉之道斯時也縱與四罔孚而但以寛裕處之在<lb/>
　我即无咎耳葢欲求信于上而心太切非汲汲以失<lb/>
　其守即悻悻以傷于義矣故象占如此嗚呼不附權<lb/>
　貴固人臣貞吉之道正靜需時乃人臣无咎之義乎<lb/>
　而凡進而渉世交人者皆可于此類推也<lb/>
　曰如者非真有是事謂其心如是耳故得貞吉此似<lb/>
<pb n="29a"/>
　始至之康侯也<lb/>
象曰晉如摧如獨行正也裕无咎未受命也<lb/>
　孔子之傳晉初六云云何也曰言晉如而即厪摧如<lb/>
　之心者獨行其貞正之道不附權門也裕无咎者初<lb/>
　尚未受四命固可裕以俟之豈肯媚權臣以求進乎<lb/>
六二晉如愁如貞吉受兹介福于其王母<lb/>
　周公之象晉六二云云何也曰六二漸進之地又與<lb/>
　五同氣相應而以居中處順有晉如愁如之象當晉<lb/>
<pb n="29b"/>
　而愁是晉為可喜而中實不喜也為臣如此柔順安<lb/>
　貞必且進而有麗明之吉以受知于大明之君得蕃<lb/>
　庶之錫故占象又取受介福于王母耳此似述職之<lb/>
　康侯也王母謂六五乃君位而隂柔麗中象王母也<lb/>
　即此一象辨物當名稱情俱備易真萬事萬物之權<lb/>
　衡乎<lb/>
象曰受兹介福于其王母以中正也<lb/>
　孔子之傳晉六二云云何也曰言六二受兹介福于<lb/>
<pb n="30a"/>
　其王母者以其有如是柔順中正之徳也嗟乎人臣<lb/>
　中正固受福之基乎<lb/>
六三衆允悔亡<lb/>
　周公之象晉六三云云何也曰言六三當晉之時處<lb/>
　順之極而偕二隂以並晉是衆允也殆與罔孚者異<lb/>
　矣有臣如此順衆心而向大明自然无復摧愁悔何<lb/>
　有乎故象占取于衆允悔亡嗚呼隨順衆心歸向明<lb/>
　主人臣无悔之道固如是哉<lb/>
<pb n="30b"/>
象曰衆允之志上行也<lb/>
　孔子之傳晉六三云云何也曰言六三偕二隂以並<lb/>
　進至此而上行之志乃遂耳<lb/>
九四晉如鼫鼠貞厲<lb/>
　周公之象晉九四云云何也曰九四已晉而居上近<lb/>
　乎君矣而以九處四外陽内隂是大臣懷貪殘之心<lb/>
　者也守此不變危厲之道耳故象取晉如鼫鼠而占<lb/>
　取貞厲<lb/>
<pb n="31a"/>
　愚按此貞以恒固作解為當謂其守此不變耳似不<lb/>
　宜解以得正鼫鼠之晉何正之得顧不知明易君子<lb/>
　以為何如也<lb/>
象曰鼫鼠貞厲位不當也<lb/>
　孔子之傳晉九四云云何也曰言九四之晉如鼫鼠<lb/>
　貞厲者謂其位處不當居離明之下而不敢當離明<lb/>
　之照亦如鼫鼠踪跡詭譎晝見畏人雖欲不厲不能<lb/>
　得也葢周公為稱情之象故孔子特釋其義耳<lb/>
<pb n="31b"/>
六五悔亡失得勿恤往吉无不利<lb/>
　周公之象晉六五云云何也曰六五柔中得正正所<lb/>
　謂地上之明進而上行之柔也大凡昏暗者多悔而<lb/>
　九五則大明察察者多悔而六五則得中君而如此<lb/>
　悔何有乎故占象為悔亡又其當大明之位處二陽<lb/>
　之中聰明内含察察不用是乃精明中之渾厚渾厚<lb/>
　中之精明有聰明睿智之實徳而无綜核刻薄之流<lb/>
　弊以此而往何往不吉以此而行何行不利故象占<lb/>
<pb n="32a"/>
　又取于失得勿恤往吉无不利也<lb/>
　失得勿恤是言臣下小小得失勿以為憂而自出于<lb/>
　察見淵魚之不祥葢六五以大明當天原是羣隂畢<lb/>
　照即間有雲翳頃刻自消正不用察察為明自傷大<lb/>
　明之體耳嗚呼漢之文帝其庶幾乎<lb/>
象曰失得勿恤往有慶也<lb/>
　孔子之傳晉六五云云何也曰言六五之失得勿恤<lb/>
　正是晉五大明之用往自有慶故悔亡吉利備具也<lb/>
<pb n="32b"/>
上九晉其角維用伐邑厲吉无咎貞吝<lb/>
　孔子之傳晉上九云云何也曰上九離終象甲胄而<lb/>
　以剛居晉上是晉其角者也晉角則剛而易觸于象<lb/>
　為維用伐邑矣動兵邦内厲所不免故占象特取于<lb/>
　厲然以君正臣罪亦自得吉无過故占象又取于吉<lb/>
　无咎但此等事雖曰得正終非明世所宜有故終有<lb/>
　羞吝之貽也維用伐邑吉與畜臣妾吉一例謂維此<lb/>
　吉耳<lb/>
<pb n="33a"/>
象曰維用伐邑道未光也<lb/>
　孔子之傳晉上九云云何也曰言王者自宜明明徳<lb/>
　于天下使四海昇平向化畏威懷徳今也尚用伐其<lb/>
　私邑則是近郊猶有未順之梗其于晉明之道尚未<lb/>
　光大耳嗚呼王者固以兵不待用而天下自服為道<lb/>
　之光乎<lb/>
明夷䷣<hi>離下坤上</hi>
　晉而受之以明夷何也序卦傳曰進必有所傷故受<lb/>
<pb n="33b"/>
　之以明夷夷者傷也<lb/>
明夷利艱貞<lb/>
　文王之彖明夷云云何也曰離為日坤為地離入坤<lb/>
　下明受其傷故曰明夷所謂文明而處昏暗之世者<lb/>
　也利在艱難守正故占為利艱貞嗚呼味斯言也文<lb/>
　王葢即本其自處者以繫彖乎故不覺語深而意悲<lb/>
　矣<lb/>
彖曰明入地中明夷内文明而外柔順以蒙大難文王<lb/>
<pb n="34a"/>
以之利艱貞晦其明也内難而能正其志箕子以之<lb/>
　孔子之傳明夷彖云云何也曰言離下于坤是明入<lb/>
　地中也明而入地則于明晦矣明晦是明傷也故為<lb/>
　明夷離在下而居内是内文明也坤在上而處外是<lb/>
　外柔順也以此韜光蒙大難内不失臣節外不即凶<lb/>
　戮此文王所用以事紂之道也利艱貞者謂自晦其<lb/>
　明同于入地之日也以此遭逢内難身被囚奴而卒<lb/>
　能自正其志不為邪諂此箕子所用以處紂之道也<lb/>
<pb n="34b"/>
　嗚呼孔子雖不似文王箕子之大明蒙艱然以大聖<lb/>
　人之明徳而栖皇于春秋之世其亦離明而晦于地<lb/>
　下者乎故其傳彖之言深覺愴乎有餘悲耳然于彖<lb/>
　傳知為文王箕子之以則又以知惟聖人為能論世<lb/>
　知人又知惟聖人能知聖人也夫<lb/>
　明夷反晉故為明傷而在人心則耳目聰明不用而<lb/>
　一靈炯炯不昧之時却是初學善養其明之一大功<lb/>
　課易道固在人自取而神明之耳執象論義與執義<lb/>
<pb n="35a"/>
　取用皆无當也<lb/>
象曰明入地中明夷君子以蒞衆用晦而明<lb/>
　孔子之傳明夷大象云云何也曰明夷為日入地下<lb/>
　非无明而于晦中行其明故為明夷君子體此以蒞<lb/>
　衆也用晦而明葢明而明用之則炫才揚已察見淵<lb/>
　魚不惟衆情有不安之弊亦且幽隠有不照之憂故<lb/>
　君子惟用晦而明如日明之入地下也<lb/>
　用晦而明不惟莅衆宜然一切居家交人无不宜然<lb/>
<pb n="35b"/>
　葢凡事聰明而藏諸渾厚乃為真明耳漢明之察察<lb/>
　其實察于小而蔽者大察于人而蔽于己故古之帝<lb/>
　王凝旒黈纊正欲以自晦善養其明也<lb/>
　晉六五失得勿恤亦明夷大象用晦而明之義故為<lb/>
　知臨大君之宜而悔亡往吉无所不利也<lb/>
初九明夷于飛垂其翼君子于行三日不食有攸往主<lb/>
人有言<lb/>
　周公之象明夷初九云云何也曰初九居離之下離<lb/>
<pb n="36a"/>
　明受傷之始也其在于象則如鳥之飛而傷垂其翼<lb/>
　其在君子則為于行而三日不暇食但有攸往則主<lb/>
　人有言也嗚呼其文王已疑于紂事事挫抑責備之<lb/>
　候乎而遑暇食哉離象鳥故取飛垂象口故取食取<lb/>
　言下傷必有上傷之人故取主人而三日則取于地<lb/>
　下之三畫也<lb/>
象曰君子于行義不食也<lb/>
　孔子之傳明夷初九云云何也曰言君子于行三日<lb/>
<pb n="36b"/>
　不食者謂當見傷之時義不暇食故三日不食也<lb/>
六二明夷夷于左股用拯馬壯吉<lb/>
　周公之象明夷六二云云何也曰六二當明夷之時<lb/>
　居離之中正受傷之人也其象為夷及于左股斯時<lb/>
　也不可以不拯而拯且不可以不速必如用馬之壯<lb/>
　乃得吉也葢拯之速則尚可救耳故象占如此葢彖<lb/>
　于此爻為文王羑里之時而象義則周公有感于拯<lb/>
　救文王已出之效故為此用拯馬壯之吉以示教乎<lb/>
<pb n="37a"/>
　嗚呼周公之繫此爻亦大愴心也夫<lb/>
　左股臣象但象其拯之宜速不必于卦爻互變求解<lb/>
　也<lb/>
象曰六二之吉順以則也<lb/>
　孔子之傳明夷六二云云何也曰言六二之所以吉<lb/>
　者以其順人心合天則君父之傷可以救而非出于<lb/>
　邪曲也葢臣子救君父之難苟可委曲望全雖竊負<lb/>
　而逃亦所不恤文馬珍幣之用何傷于日月之明乎<lb/>
<pb n="37b"/>
　于是爻見文王之為臣止敬亦可見周公之為子止<lb/>
　孝<lb/>
九三明夷于南狩得其大首不可疾貞<lb/>
　周公之象明夷九三云云何也曰九三以剛居離之<lb/>
　上應上隂柔而可以得志又離為兵于方為南有狩<lb/>
　于南而得其大首象故象占取之嗚呼其武王伐紂<lb/>
　之事乎然狩貴時不可疾貞也故又為不可疾正之<lb/>
　戒葢貞取于正也一說不可疾貞為不以為疾而病<lb/>
<pb n="38a"/>
　之此乃天人之正亦通<lb/>
象曰南狩之志乃大得也<lb/>
　孔子之傳明夷九三云云何也曰言南狩之志非富<lb/>
　天下也乃伐暴救民之志如此而後得耳<lb/>
六四入于左腹獲明夷之心于出門庭<lb/>
　周公之象明夷六四云云何也曰六四位近君側于<lb/>
　象為出地之日于明夷為入君左腹獲其心意始得<lb/>
　出此門庭而成生還之幸所謂向來受傷而至此始<lb/>
<pb n="38b"/>
　出也殆文王羑里初出之象乎象雖不言吉凶而吉<lb/>
　无不利亦可知矣<lb/>
象曰入于左腹獲心意也<lb/>
　孔子之傳明夷六四云云何也曰言六四之入于左<lb/>
　腹云云者乃是揣其心意而設法以獲之故得出門<lb/>
　庭耳嗚呼周公之象此爻慶幸殊深而孔子之贊此<lb/>
　爻歆羡亦至矣<lb/>
六五箕子之明夷利貞<lb/>
<pb n="39a"/>
　周公之象明夷六五云云何也曰五居坤中上承晦<lb/>
　主誼无可去惟有痛自屈辱以全其正所謂内難而<lb/>
　能正其志者也正箕子之明夷以之故利在艱貞<lb/>
象曰箕子之貞明不可息也<lb/>
　孔子之傳明夷六五云云何也曰言箕子之貞執志<lb/>
　不回故雖明為所傷而終不可掩而息也<lb/>
上六不明晦初登于天後入于地<lb/>
　周公之象明夷上六云云何也曰上六坤終而以隂<lb/>
<pb n="39b"/>
　柔處之此正日之沒于地中者也故雖本宜明者亦<lb/>
　不明而晦矣昏昧至此初之登天者今且淪沒地下<lb/>
　有必然耳嗚呼紂尊為天子而竟以不明求為匹夫<lb/>
　不得非即此象乎而象亦實指紂言也<lb/>
象曰初登于天照四國也後入于地失則也<lb/>
　孔子之傳明夷上六云云何也曰言初登于天者本<lb/>
　可以照四國也後入于地者由其失君之則也嗚呼<lb/>
　以本登于天之朗日一旦復入地下得喪存亡不啻<lb/>
<pb n="40a"/>
　較若天淵而獨以失則致之然則為人上者奈何可<lb/>
　失則乎<lb/>
　爻于二象文王而以順則王以上象紂而以失則亡<lb/>
　然則此一則也固存亡興喪之闗乎乃易以順則象<lb/>
　文王而詩詠文王順帝之則然則易之則即帝則易<lb/>
　之順則即詩順帝之則乎文王惟其能順帝則故為<lb/>
　人臣止于敬當明夷之時即順明夷之則讀易者于<lb/>
　易識則于文王識所以順則可也噫意深哉<lb/>
<pb n="40b"/>
家人䷤<hi>離下巽上</hi>
　明夷而受之以家人何也序卦傳曰傷于外者必反<lb/>
　于家故受之以家人<lb/>
家人利女貞<lb/>
　文王之彖家人云云何也曰為卦上巽長女下離中<lb/>
　女是為二女相得而上順下明則是各得其職長上<lb/>
　中下則是各得其序四為巽主而從五二為離主而<lb/>
　從三則是各得其耦陽外隂内則是各得其事凡皆<lb/>
<pb n="41a"/>
　家齊之事而卦備之故曰家人而二卦却以長中二<lb/>
　女相值而成故占象又取利女貞耳然其實家之所<lb/>
　以不齊由于婦之不順不明不順則驕亢侈泰之弊<lb/>
　必作不明則凟倫亂禮之愆必生而家道遂不可言<lb/>
　故家道必得女之順明乃成而卦體上順下明原備<lb/>
　此義故彖亦遂即其自有者以為戒耳嗚呼牝鷄之<lb/>
　晨惟家之索桀亡以妺喜而紂復亡以妲己有家者<lb/>
　安得不以女之貞為利而欲齊家以定天下者又安可<lb/>
<pb n="41b"/>
　不知利女之貞乎<lb/>
　萬物齊乎巽而相見乎離人道齊乎家而相見乎國<lb/>
　與天下為卦上巽下離風動火明正是即家之刑寡<lb/>
　妻至兄弟以御家邦事也故彖言利女貞以即卦明<lb/>
　戒而孔子更推其義以極于家道正而天下定耳<lb/>
　觀二聖于家人一卦彖言之藴含者即于彖傳明補<lb/>
　之大象之未盡者仍于小傳備發之反覆推原務使<lb/>
　正家之道本末終始无一滲漏亦可知齊家之闗乎<lb/>
<pb n="42a"/>
　治本者深且重也<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
　孔子之傳家人彖云云何也曰言卦之所以為家人<lb/>
　者固以女之正位乎内而實以男之正位乎外有齊<lb/>
　家之道而男女皆得其正以合于天尊地卑天施地<lb/>
　生之大義也葢所謂男女者非徒家人中男女之謂<lb/>
<pb n="42b"/>
　謂其能巽齊離明足為家主而如嚴君之父母耳若<lb/>
　曰家人之男女則豈足言嚴君哉所以然者惟這嚴君<lb/>
　能内明外齊内外各正則型儀足法規嚴矩整恩不<lb/>
　掩義義以濟恩上下明齊父父子子兄兄弟弟夫夫<lb/>
　婦婦一家之中无一不出于正而家道皆正耳家道<lb/>
　正而刑寡妻至兄弟便可御于家邦而天下以之定<lb/>
　這真是以修身作齊家之本以齊家作治平之本者<lb/>
　能之豈徒一女正之為乎然推觀厥刑則于女之得<lb/>
<pb n="43a"/>
　正而驗故家人以女貞為利也<lb/>
　母亦稱嚴君者正位乎外者父而正位乎内者母家<lb/>
　有嚴母能離明而巽齊則子弟之隠惡家衆之隠弊<lb/>
　可以盡正内外之分别幃薄之防閑可以備肅然後<lb/>
　内外上下一歸明齊而家道可正一如嚴君之能明<lb/>
　齊乎衆庶也故世俗稱妻為内君而夫子以母為嚴<lb/>
　君嗚乎嚴君而可不正乎故家人利女貞<lb/>
　家人人衆最忌在不肅故貴巽齊家人情淆最忌在<lb/>
<pb n="43b"/>
　不知故貴嚴明為卦下離上巽于位則為上齊而下<lb/>
　明于家則為内明而外齊于分則為父齊而母明既<lb/>
　明且齊家何不正之有既正矣又何不利之有故利<lb/>
　貞之義本取于巽離為多彖因本卦義為戒耳<lb/>
象曰風自火出家人君子以言有物而行有恒<lb/>
　孔子之傳家人大象云云何也曰上巽之風自下之<lb/>
　離火而出謂之家人君子觀風自火出之象知家之<lb/>
　本在身而身為風之自也于是先自正其身始言則<lb/>
<pb n="44a"/>
　有物而根諸義禮口無夸誕之辭行則有恒而遵道<lb/>
　以行身无詭異之行一如火之為風自焉嗚呼大學<lb/>
　之所謂其為父子兄弟足法孟子之所謂身不行道<lb/>
　不能行於妻子非此意乎<lb/>
初九閑有家悔亡<lb/>
　周公之象家人初九云云何也曰初九以陽剛處離<lb/>
　始是明于家情而閑家于始者也家閑于初則銷萌<lb/>
　杜漸而諸悔可亡矣故象占如此<lb/>
<pb n="44b"/>
　又初九以一陽横亘于隂下亦有閑象然取于離明<lb/>
　剛正以正家于初義自正大正不必索之爻象也<lb/>
象曰閑有家志未變也<lb/>
　孔子之傳家人初九云云何也曰言閑有家悔亡者<lb/>
　閑之于衆志未變之始故悔亡也嗚呼非離之明陽<lb/>
　之剛其孰知之而能之<lb/>
六二无攸遂在中饋貞吉<lb/>
　周公之象家人六二云云何也曰言六二以隂居二<lb/>
<pb n="45a"/>
　陽之中正女之在家中者也亦正有无攸遂在中饋<lb/>
　貞吉象故象占取此然其義則婦人无專制之義有<lb/>
　三從之道故占象取于无攸遂无非无儀惟酒食是<lb/>
　議婦之正也故占象取于在中饋而无攸遂在中饋<lb/>
　則本是婦人正道吉道故占象又取于貞吉耳嗚呼<lb/>
　象義雙顯占象俱融周公之繫易妙真難形矣惜乎<lb/>
　吕雉武瞾二婦不知此義又惜乎漢髙唐髙不知此<lb/>
　義也故上六以威如反身為吉<lb/>
<pb n="45b"/>
象曰六二之吉順以巽也<lb/>
　孔子之傳家人六二云云何也曰六二之吉者以六<lb/>
　二能順以上從乎巽之九五此正位乎内之道也得<lb/>
　其道矣安得不吉<lb/>
九三家人嗃嗃悔厲吉婦子嘻嘻終吝<hi>嗃呼落反嘻喜悲反</hi>
　周公之象家人九三云云何也曰九三居離之終而<lb/>
　以剛處剛剛而過者也以此處家則未免傷恩然亦<lb/>
　變患可銷故其象為家人嗃嗃雖始若有悔有厲而<lb/>
<pb n="46a"/>
　終能得吉若其反是則過寛必縱如家人婦子之嘻<lb/>
　嘻然諧笑不謹始雖若和而終至羞吝矣嗃嗃嘻嘻<lb/>
　皆取離似口又為火象故象取于離而字皆從口<lb/>
象曰家人嗃嗃未失也婦子嘻嘻失家節也<lb/>
　孔子之傳家人九三云云何也曰言家人嗃嗃雖若<lb/>
　太嚴而終未失則也茍婦子嘻嘻則和而无禮失齊<lb/>
　家之正則矣<lb/>
六四富家大吉<lb/>
<pb n="46b"/>
　周公之象家人六四云云何也曰六四以離明之克<lb/>
　家而至于巽之整齊是治家而至于富者也家而至<lb/>
　富是必内以貞明之婦佐居位巽齊之男克勤克儉<lb/>
　知禮尚義乃能之真為家人之大吉耳故象占取此<lb/>
　嗚呼觀于富家大吉則富固非聖人之所不欲特以<lb/>
　男女正位而得之則道之得正者耳<lb/>
象曰富家大吉順在位也<lb/>
　孔子之傳家人六四云云何也曰言富家大吉者正<lb/>
<pb n="47a"/>
　以四為巽順之主乃巽順得正之位也而為富家者<lb/>
　以巽順為保富之道可類推矣<lb/>
九五王假有家勿恤吉<hi>假更白反</hi>
　周公之象家人九五云云何也曰九五陽剛中正内<lb/>
　聰明外齊肅正所謂正位乎外之男以倡正位乎内<lb/>
　之女而家人之嚴父耳當此時也一家之人内外咸<lb/>
　理大小得情尚何俟憂恤乎真吉之至者耳故象占<lb/>
　如此嗚呼是殆无憂之文王歟以此齊家而即以此<lb/>
<pb n="47b"/>
　御家邦吉何如也<lb/>
象曰王假有家交相愛也<lb/>
　孔子之傳家人九五云云何也曰言王假有家者謂<lb/>
　其内外上下交相親愛父父子子兄兄弟弟无不各<lb/>
　得其情耳嗚呼信非文王之刑于寡妻不足當之<lb/>
上九有孚威如終吉<lb/>
　周公之象家人上九云云何也曰上九以陽剛巽齊<lb/>
　居家人之終正所謂言物行恒以身型家之第一人<lb/>
<pb n="48a"/>
　也葢其能以剛嚴明齊正已端範威如可畏終之得<lb/>
　吉不言可知故象占如此<lb/>
象曰威如之吉反身之謂也<lb/>
　孔子之傳家人上九云云何也曰言威如之吉者乃<lb/>
　上九能反身自修端範于上言可為坊行可為表自<lb/>
　然不言而上下以肅家道以正之謂也嗚呼家之本<lb/>
　在身反身固齊家之第一事乎<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　豐川易説卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>豐川易説卷三</head> <lb/>
    <p>
<pb n="1a"/>
欽定四庫全書<lb/>
　豐川易説卷三<lb/>
　　　　　　　　　　　　　鄠縣王心敬撰<lb/>
　　上經<lb/>
履䷉<hi>兑下乾上</hi>
　小畜而受之以履何也序卦傳曰物畜然後有禮故<lb/>
　受之以履<lb/>
履虎尾不咥人亨<hi>咥直結反</hi>
<pb n="1b"/>
　文王之彖履云云何也曰履以兑説履乾剛有履虎<lb/>
　尾不咥人象履虎尾而不咥人亨可知矣故占有亨<lb/>
　象嗚呼惟禮免患其當文王與紂之事乎<lb/>
　履虎以履尾亨乾龍以无首吉聖人所以處後不處<lb/>
　先也讀易者宜於此着眼<lb/>
　智崇禮卑即履義故曰履者德之基也<lb/>
彖曰履柔履剛也説而應乎乾是以履虎尾不咥人亨<lb/>
剛中正履帝位而不疚光明也<hi>説音悦</hi>
<pb n="2a"/>
　孔子之繫彖履云云何也言履是以兑柔履乾剛<lb/>
　也兑説而上應乎乾以説而履是以雖履虎尾不<lb/>
　咥人而亨也又乾九五以剛中正履帝位而不疚<lb/>
　兑敢以一隂自驕於九五之前乎是亦有陽道光<lb/>
　明履帝位而无疚義嗚呼天王聖明兮臣罪當誅<lb/>
　文王惟以如此之心遇紂是以説而應履虎尾而不<lb/>
　咥也至德哉不惟大患終以禮免即千古君臣冠<lb/>
　履之分亦正於此矣故履卦以君臣作解當以文<lb/>
<pb n="2b"/>
　王為大象又即謂文王繫此卦原本自占者明義<lb/>
　可也<lb/>
象曰上天下澤履君子以辨上下定民志<lb/>
　孔子之傳履大象云云何也言乾天在上兑澤在下<lb/>
　所以成履而君子體之則用以辨上下之分而定斯<lb/>
　民之志如上天下澤之截然不紊耳程傳最為分明<lb/>
　的當矣但亦須知辨上下而定民志在上則為化民<lb/>
　成俗之明主在下則為俗移風易之順民必在上者<lb/>
<pb n="3a"/>
　如乾剛之中正光明以履於上則分始辨而民志定<lb/>
　在下者亦必如兑説之説而應乎乾則民志定而分<lb/>
　益辨故乾剛兑説上下相應之義亦不容畧也<lb/>
初九素履往无咎<lb/>
　周公之象履初九云云何也曰初九以陽剛質直之<lb/>
　德居初地履厯之始有素履象素履則雖欠少節文<lb/>
　而誠質可尚何咎之有故占有无咎象<lb/>
象曰素履之往獨行願也<lb/>
<pb n="3b"/>
　孔子之傳履初九云云何也言素履之所以无咎者<lb/>
　以其誠質自將獨行所願也然並連兑説之義亦發<lb/>
　出矣盖獨行所願是所説而應耳<lb/>
九二履道坦坦幽人貞吉<lb/>
　周公之象履九二云云何也九二剛中説體上无正<lb/>
　應而履地之上有履道坦坦幽人貞吉象嗚呼其伊<lb/>
　尹耕萃樂道囂囂自命顔子陋巷簞瓢不改其樂之<lb/>
　時乎他不足擬也<lb/>
<pb n="4a"/>
象曰幽人貞吉中不自亂也<lb/>
　孔子之傳履九二云云何也言九二幽人貞吉者剛<lb/>
　中説體履道出於本心中不自亂耳即孔子之繫可<lb/>
　知信非伊尹顔子不足當之<lb/>
六三眇能視跛能履履虎尾咥人凶武人為于大君<hi>跛波我反</hi>
　周公之彖履六三云云何也曰三以柔履剛不中不<lb/>
　正且逼近乎乾有眇視跛履履虎尾象履而如此凶<lb/>
<pb n="4b"/>
　豈待言故占有咥人凶象而又為武人為于大君象<lb/>
　也<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　孔子之傳履六三云云何也言眇而視終不足有明<lb/>
　跛而履終不足與行咥人之凶言其履位不當必且<lb/>
　致凶而武人為于大君言如武夫為君志氣剛暴者<lb/>
　耳嗚呼武人為君周公孔子雖不言吉凶然始皇項<lb/>
<pb n="5a"/>
　羽豈視履元吉者乎讀者占者亦可識其㫖矣<lb/>
　視則宜明履則宜行而眇者終不足有明跛者終不<lb/>
　足與行然則其能視能履者亦只是眇者不自知其<lb/>
　眇而自謂能視跛者不自知其跛而自謂能履耳世<lb/>
　之本无實具而髙自標許徒貽自知不明之羞者皆<lb/>
　此類也<lb/>
　彖言履虎尾不咥人亨而六三則言履虎尾咥人凶<lb/>
　者盖全卦是以悦履剛故得吉而六三則履乎外柔<lb/>
<pb n="5b"/>
　内剛逼近乾剛之位故凶也可見履以當位為吉凡<lb/>
　不當位而履者皆自取噬囓耳千古履非其正之戒<lb/>
　皆可於此取鑒<lb/>
　大君之道取於神武而武人為于大君又同於眇視<lb/>
　跛履之凶者君道取於剛柔相濟无取志尚其剛也<lb/>
　盖大君而志一尚剛即賢明之君尚有必折之凶况<lb/>
　武人徒剛无識者乎故與眇視跛履同一致咥之凶<lb/>
　耳唐文皇征遼之師頗類之然則剛非其戒而志剛<lb/>
<pb n="6a"/>
　則履道之至戒也<lb/>
九四履虎尾愬愬終吉<hi>愬山革反音色</hi>
　周公之象履九四云云何也盖九四雖以不中不正<lb/>
　履九五之剛然以九剛居四柔則濟剛以柔有能戒<lb/>
　懼而終得吉之義故象占特取於此<lb/>
　六三以柔居剛則必凶九四以剛居柔則終吉可見<lb/>
　履道莫凶於志剛然天下一切居上居下待人接物<lb/>
　何事不凶於志剛者嗚呼可戒哉<lb/>
<pb n="6b"/>
象曰愬愬終吉志行也<lb/>
　孔子之傳履九四云云何也曰凡爻以位之本情為<lb/>
　志六三以陰而居陽位是志於剛者故不足以與行<lb/>
　九四以陽而居陰位愬愬戒懼則其志真可有行矣<lb/>
　噫其即乾乾朝乾夕惕而在上不驕在下不憂之義<lb/>
　乎<lb/>
九五夬履貞厲<hi>夬古快反</hi>
　周公之象履九五云云何也言九五以剛中正履帝<lb/>
<pb n="7a"/>
　位下以兑應之凡事必行无所違礙此君道之正也<lb/>
　故有夬履貞象然陽剛中正而自信一切阻撓不行<lb/>
　則亦自處於乾乾之厲矣故占又有厲象也此亦與<lb/>
　贊乾三之厲同<lb/>
象曰夬履貞厲位正當也<lb/>
　孔子之傳履九五云云何也言夬履自是九五剛中<lb/>
　之正位厲正是其履而當位之道非為過也盖孔子<lb/>
　釋周公爻義至此恐人錯認厲字為不美之危詞故<lb/>
<pb n="7b"/>
　特以位正當釋之以明君道自當以剛中直達權不<lb/>
　旁撓為正耳<lb/>
上九視履考祥其旋元吉<lb/>
　周公之象履上九云云何也言上九履道之終視其<lb/>
　履以考其祥時故有視履考祥象處剛履悦當履之<lb/>
　終履皆得宜自无致咥人之凶有其旋元吉之義故<lb/>
　占亦有其旋元吉象也此一爻可括一卦之義亦可<lb/>
　當一部迪吉錄讀聖人之憂患天下後世至矣哉<lb/>
<pb n="8a"/>
象曰元吉在上大有慶也<lb/>
　孔子之傳履上九云云何也言其旋元吉者視履一<lb/>
　一合乎規矩自然大有慶耳然亦可知必其旋而後<lb/>
　元吉也舎其旋言元吉祥從何至哉<lb/>
　觀於其旋元吉可見考祥不在於天之慶而在人之<lb/>
　履又可見慶不在大有之日而在視履之時且可見<lb/>
　考祥正不必在他人視履之時而在吾身自履之心<lb/>
　嗚呼舎履言祥祥何可得舎心言履履於何本乎故<lb/>
<pb n="8b"/>
　君子省身存心之學謹於日用云為之間也<lb/>
泰䷊<hi>乾下坤上</hi>
　履而受之以泰何也序卦傳曰履而泰然後安故受<lb/>
　之以泰泰者通也<lb/>
泰小往大來吉亨<lb/>
　文王之彖泰云云何也曰其在造化天髙地下分位<lb/>
　原相懸絶一旦天氣下降地氣上升則是小往大來<lb/>
　天地交而泰矣泰則萬物通達其在人事即君尊臣<lb/>
<pb n="9a"/>
　卑體綂原自隔絶一旦君志下交臣志上交即君臣<lb/>
　交泰而四海安和時也吉而且亨自不待言故泰之<lb/>
　占有吉而且亨之象<lb/>
彖曰泰小往大來吉亨則是天地交而萬物通也上下<lb/>
交而其志同也内陽而外陰内健而外順内君子而外<lb/>
小人君子道長小人道消也<hi>長丁丈反否卦同</hi>
　孔子之繫彖泰云云何也曰易藉造化以明人事之書<lb/>
　也孔子心企泰和之時夢寐慇切故繫天地交泰之<lb/>
<pb n="9b"/>
　義只一語贊過而其反覆推明盡在君臣交泰之義<lb/>
　其實泰就君臣言則必内陽外隂内健外順内君子<lb/>
　外小人君子道長小人道消而後成且取義亦卦中<lb/>
　自有之義也獨其以陽為君子隂為小人則聖人扶<lb/>
　陽抑隂之意固昭然可見矣<lb/>
　又天地之泰一嵗一交世道之泰屢世不逢聖人於<lb/>
　泰所以津津嘆羡贊美之不置乎顧其語意於君子<lb/>
　道長小人道消之意尤若慨乎其有餘慕焉<lb/>
<pb n="10a"/>
象曰天地交泰后以財成天地之道輔相天地之宜以<lb/>
左右民<hi>財裁同相息亮反左音佐右音佑</hi>
　孔子之象泰云云何也曰謂天地交而後成泰王后<lb/>
　體此以經綸民物必於天地之生成以供斯民用者<lb/>
　或裁成以損其過或輔相以補其不及左右維持務<lb/>
　令皆得成就其用以登斯民於泰和如地天之交泰<lb/>
　耳然此言王后體泰之意云然其實這泰匪關氣運<lb/>
　之適盛也正由朝廷之上君臣同心為斯民裁成輔<lb/>
<pb n="10b"/>
　相令各得所而後世道昌隆天下泰和耳則謂此象<lb/>
　為孔子象君子體泰之義即孔子為萬世指成泰之<lb/>
　由示保泰之道可也義固在人自取耳<lb/>
　觀后以財成輔相以左右民嗚呼王者之於民如保<lb/>
　赤子不啻也聖天子入赤心於小民之腹萬姓焉得<lb/>
　不輸赤誠於聖主之前乎上下交泰此亦其義<lb/>
初九㧞茅茹以其彚征吉<hi>茹人余反彚于位反音胃否卦同</hi>
　周公之象泰初九云云何也曰三陽並進於泰交之<lb/>
<pb n="11a"/>
　時㧞茅連茹以其彚象以此而往吉也可知故占有<lb/>
　征吉象<lb/>
象曰㧞茅征吉志在外也<lb/>
　孔子之傳泰初九云云何也曰言㧞茅征吉者士在<lb/>
　草莽正逢世主下賢亨泰之會故彈冠相慶志在於<lb/>
　偕出耳<lb/>
九二包荒用馮河不遐遺朋亡得尚于中行<hi>馮音慿</hi>
　周公之象泰九二云云何也曰九二剛中而與五為<lb/>
<pb n="11b"/>
　正應此乃六五之聖主推心委任以成泰亦即九二之<lb/>
　大臣竭誠進忠以報聖主者也求之古大臣其惟商<lb/>
　之伊尹漢之諸葛忠武乎故象義取於既能包荒又<lb/>
　能馮河既能不遐遺又能朋亡以得尚于中行也其<lb/>
　不言吉凶者當泰之世五降心以相下二一徳以孚<lb/>
　上征吉自不待言惟惕厲或所不免然履中應上亦<lb/>
　自尚其中道之行厲又何足道乎故征吉惕厲皆不<lb/>
　必言也<lb/>
<pb n="12a"/>
　包荒四者皆大臣之中行而於泰九二必一一數出<lb/>
　者盖泰之九二乃王佐之地致泰之由於是乎係必<lb/>
　仁智義勇諸德之備優然後世道之太平可幾聖主<lb/>
　之付託不負而上下之交孚益固耳故必兼這包荒<lb/>
　度量馮河剛勇不遐遺𢎞智朋亡公義乃足滿中行<lb/>
　相尚之心也<lb/>
　又曰伊尹之行世遠書殘不能盡得然即書與孟子<lb/>
　之言亦可得其大畧武侯時近史存尚論其世而細<lb/>
<pb n="12b"/>
　觀其行乃見此爻之德信非此二公不足當之嗚呼<lb/>
　寥寥宇宙不知幾千百年中間只此二三人中行二<lb/>
　字固可易言歟<lb/>
　大臣无包荒之量則不能容物需時无馮河之勇則<lb/>
　亦必有遲滯因循之弊无不遐遺之智則不能逺慮<lb/>
　兼綜无朋亡之義則亦必有比黨狥私之弊皆非中<lb/>
　行之道故九二致泰之大臣一一備之<lb/>
　包荒易於遲滯廢弛不遐遺易於朋黨比昵故四德<lb/>
<pb n="13a"/>
　雖以兼盡為中行而尤以相濟相尚而行始中也<lb/>
　大臣必有這等中行然後可以乘時致泰然亦必人<lb/>
　主推心信任然後得尚於此等中行故泰之九二以<lb/>
　遇九五下交之主而後行得自尚也看來泰是君臣<lb/>
　相交而成實以君能下交而成志泰者須知之<lb/>
象曰包荒得尚于中行以光大也<lb/>
　孔子之傳泰九二云云何也曰言包荒得尚于中行<lb/>
　者以君下交于臣如天下交于地之含𢎞光大也<lb/>
<pb n="13b"/>
九三无平不陂无往不復艱貞无咎勿恤其孚于食有<lb/>
福<lb/>
　周公之象泰九三爻義云云何也曰周公其借此爻<lb/>
　示以保泰之至戒乎盖九三下乾終而與坤接其在<lb/>
　造化則天地相接之際在世道則泰極而否之始故<lb/>
　周公特取九三所處之義象之又不拘他卦爻象而區<lb/>
　區僅從爻位明象也其言无平不陂无往不復者若<lb/>
　曰莫謂泰可常恃如九三即接乎坤四无有平而不<lb/>
<pb n="14a"/>
　陂往而不復者又勿謂泰可常通必於今未艱之日<lb/>
　自處艱貞乃得无咎耳又勿以小人於我逢迎慇勤<lb/>
　遂信而任之也必勿恤其孚拒之不應然後泰可常<lb/>
　保而于食有福耳嗚呼艱貞乃无咎勿恤乃有福聖<lb/>
　人之為泰慮者皆泰必至之情理乎<lb/>
　觀周公象泰九三爻義可見保泰全以不侈然自恣<lb/>
　逺絶小人為至戒<lb/>
象曰无往不復天地際也<lb/>
<pb n="14b"/>
　孔子之傳泰九三爻義云云何也曰周公之爻義本<lb/>
　明傳特釋无往不復者若曰所謂无往不復者上天<lb/>
　下地相接之際往復必然之理耳其艱貞勿恤固至<lb/>
　戒也<lb/>
六四翩翩不富以其鄰不戒以孚<lb/>
　周公之象泰六四云云何也曰六四擕三陰順下而<lb/>
　交乾此小人之願交逢時大臣也有翩翩不富以其<lb/>
　鄰象並有不戒以孚象嗚呼亦畫出小人趨權附勢<lb/>
<pb n="15a"/>
　之情形矣<lb/>
象曰翩翩不富皆失實也不戒以孚中心願也<lb/>
　孔子之傳泰六四云云何也曰陰虚陽實翩翩不富<lb/>
　言三陰皆失其實常情戒尚不孚不戒以孚乃其中<lb/>
　心願也<lb/>
六五帝乙歸妹以祉元吉<lb/>
　周公之象泰六五云云何也曰六五居尊為泰主下<lb/>
　應九二之剛中是虚中泰交乎臣者也有帝乙歸妹<lb/>
<pb n="15b"/>
　象人君而交臣如此不特人臣之福天下蒼生之祉<lb/>
　實是人主之大祉故占又有以祉元吉象<lb/>
象曰以祉元吉中以行願也<lb/>
　孔子之傳泰六五云云何也曰言六五之謂以祉元<lb/>
　吉者以其出於中心之誠自行其願耳然則下交不<lb/>
　出於中心之誠大臣雖欲尚於中行以致泰无由也<lb/>
　吁宜戒哉<lb/>
上六城復于隍勿用師自邑告命貞吝<hi>復房六反下同</hi>
<pb n="16a"/>
　周公之象泰上六云云何也曰上六陰柔居泰終浸<lb/>
　與否鄰是泰極而君臣上下一切頽唐時也有城復<lb/>
　于隍象當是時也綱紀不肅人心不振可用師乎<lb/>
　命令已亂雖令不從則亦徒自告於邑耳頒之天<lb/>
　下則臣工不實遵黎庶不相信雖正而吝亦不免<lb/>
　矣嗚呼當泰之極時即有此象是則人主方自謂<lb/>
　其泰而不知否即已伏於此矣可畏哉而周公之<lb/>
　繋此爻重重致意其啟告世主之保泰者亦深也<lb/>
<pb n="16b"/>
　坤為地有師象邑象<lb/>
象曰城復于隍其命亂也<lb/>
　孔子之傳泰上六云云何也曰所謂城復于隍云云<lb/>
　者謂其自恃世泰頽然无振勵精明之意其命已亂<lb/>
　耳嗚呼明主固以振勵精明成泰保泰也夫<lb/>
否䷋<hi>坤下乾上</hi>
　泰而受之以否何也序卦傳曰物不可以終通故受<lb/>
　之以否<lb/>
<pb n="17a"/>
否之匪人不利君子貞大往小來<lb/>
　文王之彖否云云何也曰否天自上而地自下否塞<lb/>
　不通之義其在人事則用事者皆匪其人也如是則<lb/>
　上下不交君子中行之正道將何施乎故其占為不<lb/>
　利君子貞又泰原以小徃大來成而否則正與泰反<lb/>
　大往而小來矣此否之所由匪人而不利君子貞乎<lb/>
　故文王又取以明否也<lb/>
彖曰否之匪人不利君子貞大往小來則是天地不交<lb/>
<pb n="17b"/>
而萬物不通也上下不交而天下无邦也内陰而外陽<lb/>
内柔而外剛内小人而外君子小人道長君子道消也<lb/>
　孔子之傳否彖云云何也曰言否往來内外盡與泰<lb/>
　反故泰上下交而萬物通否上下不交而天下无邦<lb/>
　耳嗚呼上下不交則雖有邦而无邦孟子不信仁賢<lb/>
　則國空虚之言豈其過哉故休否之道莫要於反否<lb/>
　之行行泰之行令君子道長小人道消也<lb/>
象曰天地不交否君子以儉德辟難不可榮以祿<hi>辟音避難<pb n="18a"/>去聲</hi>
　孔子之象否云云何也曰言天地不交而否以成君<lb/>
　子觀否之象自己儉斂其德以辟時之難而不可以<lb/>
　祿榮其心而使之動者亦如天地之不交耳盖當否<lb/>
　之時而榮祿之心不能已則必不能儉德徳不能儉<lb/>
　難寧能辟耶嗚呼荀慈明蔡伯喈可見也<lb/>
　不可榮以祿是言君子儉徳自守人不得以祿羈縻<lb/>
　非戒君子之詞也而戒即在其中矣<lb/>
<pb n="18b"/>
初六㧞茅茹以其彚貞吉亨<lb/>
　周公之傳否初六云云何也曰初六三陰上行亦有<lb/>
　㧞茅茹以其彚象然以陰柔居否初陰柔易邪否世<lb/>
　難吉故占即戒以得正則吉貞吉則其道亨也<lb/>
象曰㧞茅征吉志在君也<lb/>
　孔子之傳否初九云云何也曰言㧞茅貞吉者謂志<lb/>
　在得君行義故變泰初之征言貞也嗚呼否初之所<lb/>
　以吉亨者吉亨以貞耳固不似泰初之彚征即吉也<lb/>
<pb n="19a"/>
六二包承小人吉大人否亨<lb/>
　周公之象否六二云云何也曰六二當否之時以陰<lb/>
　居柔而上承九五有包承象夫志不相反而但以承<lb/>
　順為事此乃小人之吉君子正以守中持志與時同<lb/>
　否為其道之亨也故占為小人吉大人否亨<lb/>
　此爻之義先儒多解包承小人為君子之吉愚意斷<lb/>
　以程朱之言為正盖這是天下无道以道殉身之正<lb/>
　義若如以包承小人為君子之吉則元祐之覆轍耳<lb/>
<pb n="19b"/>
　且下君子否亨句亦覺難通<lb/>
象曰大人否亨不亂羣也<lb/>
　孔子之傳否六二云云何也曰言大人否而反亨者<lb/>
　大人不雜亂小人之羣乃其道之所以亨也<lb/>
六三包羞<lb/>
　周公之傳否六三云云何也曰言三當否之世以陰<lb/>
　柔處剛位而上與乾接无德无才之小人而切近朝<lb/>
　貴否而包羞者耳<lb/>
<pb n="20a"/>
象曰包羞位不當也<lb/>
　孔子之傳否六三云云何也曰言六三之包羞者位<lb/>
　不當故耳然則位不當而居其位皆包羞者也<lb/>
　六三象傳雖皆不言凶咎然使即无咎凶包羞亦奚<lb/>
　可忍<lb/>
九四有命无咎疇離祉<lb/>
　周公之象否九四云云何也曰四居陽剛近君之位<lb/>
　是以濟否之才而得髙位者也然當方否之時必使<lb/>
<pb n="20b"/>
　動皆出於君命則不至功成取忌在己旣可免咎而<lb/>
　同類亦得並進以受福矣故象占如此<lb/>
象曰有命无咎志行也<lb/>
　孔子之傳否九四云云何也曰言有君命則可无咎<lb/>
　而志乃得行耳嗚呼郭汾陽亦其人也<lb/>
九五休否大人吉其亡其亡繫于苞桑<hi>苞與包同古易作包</hi>
　周公之象否九五云云何也曰五以陽剛居天位休<lb/>
　否之大人也剛中乾惕以濟否否自可濟有休否大<lb/>
<pb n="21a"/>
　人吉象三陽在上交惕互勵時時以泰之難成否之<lb/>
　難濟為懼有其亡其亡繫于苞桑象嗚呼亡乃所以<lb/>
　保其存亂乃所以有其治大人有如此之憂勤天下<lb/>
　豈有常否不泰之理乎故否之九五為大人吉也<lb/>
象曰大人之吉位正當也<lb/>
　孔子之傳否九五云云何也曰言大人之吉者正以<lb/>
　其位之剛中得正有剛健乾惕之德故能休否而吉<lb/>
　耳<lb/>
<pb n="21b"/>
上九傾否先否後喜<lb/>
　周公之傳否上九云云何也曰言否極則㤗理數之<lb/>
　自然陽剛居上傾否之才具故有頃否先否後喜之<lb/>
　象也<lb/>
象曰否終則傾何可長也<lb/>
　孔子之傳否上九云云何也曰言否終則自宜傾否<lb/>
　何可長乎非否之不可長謂人當㤗極則必肆否極<lb/>
　則必奮所謂窮變通久之必然未有否而終否者也<lb/>
<pb n="22a"/>
　然亦上九有陽剛之徳故能傾耳若陰柔則聽其城<lb/>
　復于隍矣否安得傾乎<lb/>
同人䷌<hi>乾上離下</hi>
　否而受之以同人何也序卦傳曰物不可以終否故<lb/>
　受之以同人<lb/>
同人于野亨利渉大川利君子貞<lb/>
　文王之彖同人云云何也曰言下離六二上應上乾<lb/>
　九五故謂之同人六二以一陰同上下五陽而五陽<lb/>
<pb n="22b"/>
　皆欲同二隂有同人于野利渉大川象下離上健二<lb/>
　五隂陽皆得其中故占為利君子貞象然曰于野亨<lb/>
　利君子貞則知人不可以茍同曰同人利渉大川則<lb/>
　知獨力非濟險之道嗚呼于野利貞二語盡人世事<lb/>
　人用人交人之理利渉一語盡古今成功建事進德<lb/>
　亨屯之理聖言眞如龜鑑千百人皆待照于此千百<lb/>
　事舉待决於此師卦等彖亦然故曰智者觀其彖辭<lb/>
　則思過半矣<lb/>
<pb n="23a"/>
彖曰同人柔得位得中而應乎乾曰同人同人曰同人<lb/>
于野亨利渉大川乾行也文明以健中正而應君子正<lb/>
也惟君子為能通天下之志<lb/>
　孔子之繫彖同人云云何也曰言同人者六二柔得<lb/>
　位而應乎乾曰同人也曰同人于野亨利渉大川者<lb/>
　謂五陽皆欲同二乾之志行也曰利君子貞者離文<lb/>
　明而乾剛健二五皆中正而志相應是乃君子體同<lb/>
　人之道而得其正故惟君子為能通天下之志而同<lb/>
<pb n="23b"/>
　乎人也嗚呼文明以健中正而應乃為同人是同人<lb/>
　者周而不比之義也信乎惟君子乃能為之<lb/>
　程子曰聖人視億兆之心猶一心者通於理而已文<lb/>
　明則能燭理而明大同之理剛健則能克己而盡大<lb/>
　同之理惟君子能文明中正故惟君子能通天下之<lb/>
　志也噫嘻至哉大學之致知誠意而後能治國平天<lb/>
　下其卽此物此志乎<lb/>
象曰天與火同人君子以類族辨物<lb/>
<pb n="24a"/>
　孔子之繫同人大象云云何也曰言天在上而火在<lb/>
　下光明普照而相通无間故象取諸同人君子體同<lb/>
　人之義以類族之宜辨物之用審異致同如天火之<lb/>
　異體而同照也彖取同人于野而象取類族辨物則<lb/>
　是同人之道固取其公普而又取其分明亦明矣不<lb/>
　然以君子用小人而亦曰吾同人于野也可乎故惟<lb/>
　君子有類族辨物見理之明乃能通天下之志乃真<lb/>
　為同人于野<lb/>
<pb n="24b"/>
初九同人于門无咎<lb/>
　周公之繫同人初九云云何也曰初九居同人之初本<lb/>
　與二比又非正應而與之同有出門即同象如此而<lb/>
　同又何咎乎故占有无咎象也<lb/>
象曰出門同人又誰咎也<lb/>
　孔子之繫同人初九云云何也曰言出門卽同非有<lb/>
　私昵又誰咎乎<lb/>
六二同人于宗吝<lb/>
<pb n="25a"/>
　周公之象同人六二云云何也曰六二與五正應未<lb/>
　免有係而同故占有同人于宗之吝象<lb/>
象曰同人于宗吝道也<lb/>
　孔子之傳同人六二云云何也曰言同人取于野之<lb/>
　公而于宗則有比而同矣比而同人此吝道也然二<lb/>
　與五正應而亦有吝道則同人之貴公益明矣<lb/>
九三伏戎于莽升其髙陵三嵗不興<hi>莽莫蕩反</hi>
　周公之象同人九三云云何也曰言九三以剛居剛<lb/>
<pb n="25b"/>
　踞二之上欲與二同而非其正應又懼為九五剛中<lb/>
　之君所阻有伏戎于莽升其髙陵象處明之終五不<lb/>
　可敵有三嵗不興象盖離為甲胄為戈兵故象取伏<lb/>
　戎三居二上故象取升髙陵凡象多以一卦三畫取<lb/>
　義如三人三百戸之類而卦本同人又有終同之義<lb/>
　故象取三嵗不興<lb/>
象曰伏戎于莽敵剛也三嵗不興安行也<lb/>
　孔子之傳同人九三云云何也曰言伏戎于莽欲與<lb/>
<pb n="26a"/>
　三同恐九五正應之陽剛見阻而欲敵之耳三嵗不<lb/>
　興則又知同之宜正不可憑剛恃氣而安行也<lb/>
九四乘其墉弗克攻吉<hi>墉音庸</hi>
　周公之象同人九四云云何也曰九四亦欲同二而<lb/>
　居二之上又隔以三故有乘墉象居柔比五旣无憑<lb/>
　剛之失又知九五之尊故又有弗克攻象不宜動而<lb/>
　安於靜此吉道也故占有吉象<lb/>
象曰乘其墉義弗克也其吉則困而反則也<lb/>
<pb n="26b"/>
　孔子之傳同人九四云云何也曰乘其墉而弗攻者<lb/>
　義原弗克也其吉者則困而知自反於正道也嗚呼<lb/>
　天下何事不以反則而吉乎<lb/>
九五同人先號咷而後笑大師克相遇<hi>號戸羔反咷道刀反旅卦音同</hi>
　周公之象同人九五云云何也曰五與二為正應本<lb/>
　可同者也而間以伏莽乘墉之三四有未能即同而<lb/>
　終同之義故有先號咷而後笑象又越三四而究與<lb/>
　之同有大師克相遇象且乾取剛克故云大師克也<lb/>
<pb n="27a"/>
象曰同人之先以中直也大師相遇言相克也<lb/>
　孔子之傳同人九五云云何也曰言九五剛中與二<lb/>
　正應同人之中正誠直者也大師相遇言以此而同<lb/>
　終必克三四之間而同之耳<lb/>
上九同人于郊无悔<lb/>
　周公之象同人上九云公何也曰言上九亦欲同二<lb/>
　而相去懸逺且處陰柔之地有需時待同之義故象<lb/>
　取于郊夫同人而于郊雖不即同然伏戍乗墉號咷<lb/>
<pb n="27b"/>
　之咎亦免矣故其占象特取无咎也<lb/>
象曰同人于郊志未得也<lb/>
　孔子之傳同人上九云云何也曰言同人于郊雖无<lb/>
　大悔志亦豈得乎盖同人必以于野為貴也<lb/>
大有䷍<hi>乾下離上</hi>
　同人而受之以大有何也序卦傳曰與人同者物必<lb/>
　歸焉故受之以大有<lb/>
大有元亨<lb/>
<pb n="28a"/>
　文王之彖大有以元亨何也曰言六五柔中居位上<lb/>
　下五陽皆應又為乾健離明居尊應天有元亨象也<lb/>
彖曰大有柔得尊位大中而上下應之曰大有其德剛<lb/>
健而文明應乎天而時行是以元亨<lb/>
　孔子傳大有之象云云何也曰言六五以柔居尊位<lb/>
　本自大中而上下五陽應之故曰大有也下乾上離<lb/>
　五二相應其德剛健文明應天時行是以元亨耳然<lb/>
　則无此德而欲常有其大亦難矣<lb/>
<pb n="28b"/>
象曰火在天上大有君子以遏惡揚善順天休命<lb/>
　孔子傳大有之象云云何也曰言火在天上无所不<lb/>
　照所以謂之大有君子則體此以遏絶惡類明揚善<lb/>
　人順天大有之美命如火在天上耳盖天命不常故<lb/>
　㤗運大有皆上天休命之獨厚乎我者也特厚乎我<lb/>
　而无以順之其能保乎然順非聽順之謂亦非敬順<lb/>
　之謂善乃天之所以特命而惡乃人之所以違天故<lb/>
　天道福善禍淫昭昭不爽盖天心之所注也順之者<lb/>
<pb n="29a"/>
　必深體天心遏絶惡類明揚善人以順其休命而答<lb/>
　其厚我之意乃為當也然能如是而大有者常大有<lb/>
　矣則是保大者又卽在此順天者乎<lb/>
　大有大象遏惡揚善順天休命是言尊貴者大有之<lb/>
　道觀於尊位之道如是而卿大夫乘髙履富之道士<lb/>
　庶人履豐處盈之道即從可知<lb/>
初九无交害匪咎艱則无咎<lb/>
　周公之象大有初九云云何也曰言初九當大有之<lb/>
<pb n="29b"/>
　初上无正應大有之尚无交者也无交則无害而匪<lb/>
　過矣故有无交害匪咎象然亦必艱以處之則无咎<lb/>
　耳故占又有艱則无咎象嗚呼大有之初即戒以艱<lb/>
　則无咎此與師初之即戒以師出以律訟初之即戒<lb/>
　以不永所事皆同一愼始之㫖聖人之憂患天下後<lb/>
　世亦至矣而其謂无交害匪咎則又示以大有之不<lb/>
　可濫交爾<lb/>
　大有則願交者多居初尚未廣交又无正應故象取<lb/>
<pb n="30a"/>
　无交害匪咎之義然二聖人於世情經厯亦熟悉洞<lb/>
　徹矣<lb/>
象曰大有初九无交害也<lb/>
　孔子之傳大有初九云云何也曰言大有初九之所<lb/>
　以匪咎者以其尚无交害也<lb/>
九二大車以載有攸往无咎<lb/>
　周公之象大有九二云云何也曰言九二當大有之<lb/>
　時而居乎乾陽之中乾三陽並進而二居中以行有<lb/>
<pb n="30b"/>
　大車以載有攸往象大車堅固而以此運載世之處<lb/>
　大有而能穩重渾堅者也咎何有乎故占為无咎象<lb/>
象曰大車以載積中不敗也<lb/>
　孔子之傳大有九二云云何也曰言九二居乾中實<lb/>
　之地而與三陽並進此如大車以載之積中旣實而<lb/>
　攸往不敗者也嗚呼積中不敗而大有乃可長久矣<lb/>
　不然者積不厚而行輒敗今日之大有卽他日之小<lb/>
　无也<lb/>
<pb n="31a"/>
九三公用亨于天子小人弗克<lb/>
　周公之象大有九三云云何也曰九三居人之上公<lb/>
　侯象以剛處剛中无陰險之私而上應于六五公用<lb/>
　亨于天子象然惟君子之剛正則能之若小人陰險<lb/>
　履剛則弗克耳此又即其爻而示之以情之必至所<lb/>
　以明大有之長享于君子而必墮于小人欲處大有<lb/>
　者反身以自審而知戒也夫程註精當之至<lb/>
象曰公用亨于天子小人害也<lb/>
<pb n="31b"/>
　孔子之傳大有九三云云何也曰言公用亨于天子<lb/>
　小人弗克者小人大有則生非分之想萌犯上之志<lb/>
　作威作福而玉食是享在家必凶於家在國必凶於<lb/>
　國寧有利乎然其實是大有之害小人耳嗚呼大有<lb/>
　乃上天之休命即小人得之亦以為天休之滋至而<lb/>
　不知適所以自貽其患害為小人者亦何苦必求大<lb/>
　有乎<lb/>
　大有亦費多少經營而適以自害然則小人生平得<lb/>
<pb n="32a"/>
　意之事皆自害之媒也<lb/>
九四匪其彭无咎<hi>彭蒲光反音旁</hi>
　周公之象大有九四云云何也曰言九四處大有之<lb/>
　時而履柔近五大有之知自戒盈滿而順以承君者<lb/>
　也有匪其彭象人臣如此咎斯免矣故占有无咎象<lb/>
　也<lb/>
象曰匪其彭无咎明辨晳也<lb/>
　孔子之傳大有九四云云何也曰言九四以陽處陰<lb/>
<pb n="32b"/>
　獨能悉所有為君之有而毫釐不以自有是真有過<lb/>
　人之識又明又辨又晳者耳嗚呼君之靈社稷之福<lb/>
　臣何功之與有乃所以善全其功也有大者何必自<lb/>
　有其大<lb/>
六五厥孚交如威如吉<lb/>
　周公之象大有六五云云何也曰言六五乃大有之<lb/>
　主而居尊處中文明而健之聖君也虚中以有五陽<lb/>
　五陽亦顒顒以為其所有柔中則有厥孚之交離中<lb/>
<pb n="33a"/>
　則有烜赫之威有厥孚交如威如象君而如此真善<lb/>
　處大有之尊位者也故占又有吉象<lb/>
象曰厥孚交如信以發志也威如之吉易而无備也<hi>易以豉反</hi>
　孔子之傳大有九五云云何也曰言厥孚交如者六<lb/>
　五之誠信所以發五陽之誠信而上下相交也威如<lb/>
　之吉者則大有之時人心易侈易縱亦且易肆若一<lb/>
　于柔交則下慢易而无恭畏備上之道矣故又取乎<lb/>
<pb n="33b"/>
　威如也然據周公孔子之繫辭而王者處大有之道<lb/>
　其不可執於一偏使恩威有偏勝之失斷可知矣<lb/>
上九自天祐之吉无不利<lb/>
　周公之象大有上九云云何也曰上九處大有之終<lb/>
　居柔順之地而履六五之上是履信思順尚賢者也<lb/>
　如此則自然得天之祐吉无不利矣故象占如此<lb/>
象曰大有上吉自天祐也<lb/>
　孔子之傳大有上九云云何也曰言大有之上九吉<lb/>
<pb n="34a"/>
　无不利者為其上得天心天自祐之以吉无不利之<lb/>
　福耳劉用相氏曰六五一爻備言六五所以大有之<lb/>
　德上九一爻備言上九所以大有之福福徳兼備是<lb/>
　為大有六五上九合為一人嗚呼得之矣然亦惟其<lb/>
　有六五之德是以有上九之福則卽謂上九之天卽<lb/>
　六五自具之天可也<lb/>
　即孔子之言仔細尋味上九踞五之上五上惟天居<lb/>
　離之頂離照通乾處大有之終而為髙明之至其斯<lb/>
<pb n="34b"/>
　為大有上吉自天祐之者乎然要之天祐大有之上<lb/>
　九只為能履信思順尚賢耳故孔子文言所以又於<lb/>
　此爻詳釋而備言之有大者欲得天祐亦圖所以履<lb/>
　信思順尚賢之道而已<lb/>
謙䷎<hi>艮下坤上</hi>
　大有而受之以謙何也序卦傳曰有大者不可以盈<lb/>
　故受之以謙<lb/>
謙亨君子有終吉<lb/>
<pb n="35a"/>
　文王之彖謙云云何也曰於物象為山髙地卑而山<lb/>
　屈地下於義則内止外順有而不居故占有亨道順<lb/>
　以止止而順惟君子能之故占取于君子有終<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<hi>上時掌反惡烏路反好呼報反</hi>
　孔子之彖謙云云何也曰言謙卦之取於亨者以謙<lb/>
<pb n="35b"/>
　乃天道下濟而光明地道卑而上行也君子之所以<lb/>
　有終者天地鬼神人情无不順謙止盈惟君子為能<lb/>
　窮理而見道之明盡性而守謙以誠故其道尊大而<lb/>
　光顯自處雖若卑屈而其德自不可加尚謙惟君子<lb/>
　能終故惟君子有終也<lb/>
象曰地中有山謙君子以裒多益寡稱物平施<hi>裒蒲侯反稱尺証反施始䜴反</hi>
　孔子之象謙云云何也曰地卑山髙地中有山則山<lb/>
<pb n="36a"/>
　不顯髙地不見卑而就於平等故為謙也君子體此<lb/>
　裒多如山之崇髙止於地下益寡如地之卑順居於<lb/>
　山上損過就中稱物多寡使施得其平也嗚呼王者<lb/>
　治天下之道裁成輔相義至𢎞矣而特取義於平其<lb/>
　即此㫖乎<lb/>
初六謙謙君子用渉大川吉<lb/>
　周公之象謙初六云云何也曰初六以柔止居一卦<lb/>
　之下謙而又謙者也有謙謙君子象以此道渉世何<lb/>
<pb n="36b"/>
　所不濟有用渉大川而吉象故象占取之<lb/>
　謙以下為本故初三皆稱君子<lb/>
　同人无坎澤而象取利渉大川謙卦亦无坎澤而彖<lb/>
　取用渉大川象固有以義取者不必盡物也由此以<lb/>
　推凡諸卦爻之象有難通者正當以義取之固不必<lb/>
　盡執本卦本爻之物象為解亦不必穿鑿附會如互<lb/>
　卦錯綜之凌亂繁雜從可知矣盖象以象義之難顯<lb/>
　義得而象正在其中也<lb/>
<pb n="37a"/>
象曰謙謙君子卑以自牧也<lb/>
　孔子之傳謙初六云云何也曰言謙謙君子者君子<lb/>
　道髙而心下卑以自牧耳<lb/>
六二鳴謙貞吉<lb/>
　周公之象謙六二云云何也曰六二處謙之時得止<lb/>
　於中謙而實見諸待人接物之間人亦共明其謙者<lb/>
　也有鳴謙象以此處世自然得正而吉故占為貞吉<lb/>
　象鳴呼周公之吐哺握髮以之<lb/>
<pb n="37b"/>
象曰鳴謙貞吉中心得也<lb/>
　孔子之傳謙六二云云何也曰言鳴謙之貞吉者二<lb/>
　居止中中心原自安於謙鳴謙貞吉則中心得遂耳<lb/>
　不然偽為於聲音笑貌之間而曰吾謙即謙豈能得<lb/>
　正而吉乎<lb/>
九三勞謙君子有終吉<lb/>
　周公之象謙九三云云何也曰卦惟九三一陽是九<lb/>
　三乃成卦之主有大功於時者也有勞謙象三居止<lb/>
<pb n="38a"/>
　之終處順之下止而能順正君子功而不矜能而不<lb/>
　伐者也有君子有終象君子自立如是百祥俱集矣<lb/>
　故又有貞吉象<lb/>
象曰勞謙君子萬民服也<lb/>
　孔子之傳謙九三云云何也曰言君子能勞而謙則<lb/>
　雖不矜其功而天下无與爭功雖不伐其能而天下<lb/>
　无與爭能自然德盛禮恭萬民共服所謂謙尊而光<lb/>
　卑而不可踰君子之終者其在此乎求之古人大禹<lb/>
<pb n="38b"/>
　之不矜伐顔子之无伐施庶足當之其次則宋之曹<lb/>
　彬庶幾焉<lb/>
六四无不利撝謙<hi>撝呼囘反與揮同</hi>
　周公之象謙六四云云何也曰言六四由山出地是<lb/>
　已居山之上者也居山上則過盈矣而四以陰處柔<lb/>
　又為坤體是履盈能撝下者也履盈能下有何不利<lb/>
　故象占特取於无不利撝謙耳嗚呼无不利居上之<lb/>
　心期也而撝謙則无不利謙亦何負於人而又豈難<lb/>
<pb n="39a"/>
　撝者乎<lb/>
象曰无不利撝謙不違則也<lb/>
　孔子之傳謙六四云云何也曰无不利撝謙者謙乃<lb/>
　人生立身制行之則也故繫辭九德曰謙以制禮禮<lb/>
　正所謂天則耳撝謙則能謙以制禮循為徳柄而不<lb/>
　違天則矣安得不尊而光乎尊而光尚何不利之有<lb/>
　然亦以六居四體順履止爻内原有不違則義在故<lb/>
　孔子特發之也<lb/>
<pb n="39b"/>
六五不富以其鄰利用侵伐无不利<lb/>
　周公之象謙六五云云何也曰六坤中陰虚不富象<lb/>
　三陰同體順以止下有以其鄰侵伐象順而止安有<lb/>
　不利故又有利用侵伐无不利象<lb/>
　六五柔中處順旣曰利用侵伐又曰无不利者固以<lb/>
　象中原備此義然亦以過謙而威不振則坤順為頽<lb/>
　唐艮止為委靡即非王莽之撝謙亦元成之因循退<lb/>
　懦耳但五上二爻皆以利用侵伐行師為謙之利而<lb/>
<pb n="40a"/>
　於五則两言利者此謙道變易從道之介恐執謙者<lb/>
　以為不利故言利用又言无不利耳所以然者當履<lb/>
　謙順止之時侵伐行師正王者裒多乎盈之道君子<lb/>
　之所勞者勞以此萬民之所服者亦正服以此初不<lb/>
　同恃衆侵凌邑國之為也易乃變易從道之理不謙<lb/>
　者宜變而之謙執謙者又宜知所以善用其謙故於<lb/>
　謙卦上五二爻重重申之<lb/>
象曰利用侵伐征不服也<lb/>
<pb n="40b"/>
　孔子之傳謙六五云云何也曰言利用侵伐者非不<lb/>
　謙也不服則宜伐旣屬謙道順止之義亦屬謙道裒<lb/>
　多益寡之平施也嗚呼孔子之傳利用侵伐亦明矣<lb/>
上六鳴謙利用行師征邑國<lb/>
　周公之象謙上六云云何也曰上六居謙之上亦有<lb/>
　鳴之之象居順極處止上是順止之得正者也以此<lb/>
　彰明較著聲大義以征不服天下其孰敢不順不止<lb/>
　者故占又有利用行師征邑國象也<lb/>
<pb n="41a"/>
象曰鳴謙志未得也可用行師征邑國也<lb/>
　孔子之傳謙上六云云何也曰六二之鳴謙貞吉為<lb/>
　中心得者以其居中得正而得耳上六之鳴謙志未<lb/>
　得者以上踞順之極而下盡安於止故志未得耳盖<lb/>
　居髙原以下服為得道故亦以下服為志得也<lb/>
　謙六爻非吉即利於艮體言吉坤體言利者止則吉<lb/>
　順則利也然要之吉无不利利亦自吉而皆根於一<lb/>
　念之謙嗚呼謙之一字其生人善身善世之靈符乎<lb/>
<pb n="41b"/>
豫䷏<hi>坤下震上</hi>
　謙而受之以豫何也序卦傳曰有大而能謙必豫故<lb/>
　受之以豫<lb/>
豫利建侯行師<lb/>
　文王之彖豫云云何也曰豫上震為動下坤為順是<lb/>
　動而順者也又上震為長子而居地之上下坤為師<lb/>
　衆而為長子所臨有利建侯行師象故取以為象也<lb/>
　然彖即卦明象耳其實順動何事不利乎故孔子於<lb/>
<pb n="42a"/>
　傳特發天地亦如之之㫖明義也<lb/>
彖曰豫剛應而志行順以動豫豫順以動故天地如之<lb/>
而况建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
　孔子之傳豫彖云云何也曰豫以九四一陽為羣陰<lb/>
　所應是動而上下順從其志得行者也故義取於豫<lb/>
　豫旣取於順動即天地尚且如之而弗違况建侯行<lb/>
　師豈有不順乎且此順動之道天地固以此日月不<lb/>
<pb n="42b"/>
　過而四時不忒即古之聖人亦以此刑罰清明而人<lb/>
　民順服是豫之一字建侯行師而利天地聖人亦无<lb/>
　不利豫之時義真大矣哉嗚呼觀文王孔子明豫之<lb/>
　㫖可知世之動而不利者皆不順其理耳<lb/>
象曰雷出地奮豫先王以作樂崇德殷薦之上帝以配<lb/>
祖考<lb/>
　孔子之象豫云云何也曰言雷出地而奮動則為豫<lb/>
　盖始閉欝及奮發則通暢也先王體此故象祖考之<lb/>
<pb n="43a"/>
　德作之聲樂以褒崇其德美而盛薦之上帝以配之<lb/>
　如雷之出於地奮也盖作樂崇德薦帝配親則祖德<lb/>
　奮揚神人幽明无不和暢是乃王者之和氣協於上<lb/>
　下以成豫之大者故於豫象之耳<lb/>
初六鳴豫凶<lb/>
　周公之象豫初六云云何也曰初為豫始六居坤下<lb/>
　而與四豫主正應陰柔凡材得志而便呌噪讙譁者<lb/>
　其常耳凶可立俟也故有鳴豫凶象然於豫初即戒<lb/>
<pb n="43b"/>
　其戒深矣<lb/>
象曰初六鳴豫志窮凶也<lb/>
　孔子之傳豫初六云云何也曰言初六之鳴豫凶者<lb/>
　先憂後樂猶慮罔終始豫即鳴終將何極如是之人<lb/>
　始志已窮極而不可復加凶不待言也<lb/>
六二介于后不終日貞吉<lb/>
　周公之象豫六二云云何也曰六二居中處順上无<lb/>
　應與有介然特立如石之象如此則清靜寧一自然<lb/>
<pb n="44a"/>
　見幾而作不染鳴豫之凶矣故有不終日貞吉象<lb/>
　介于石不終日皆係義象不關卦象亦不關互變錯<lb/>
　綜盖二居坤中而特立有安貞如石之義有此定力<lb/>
　自然明識獨運見幾即作有不終日象也<lb/>
象曰不終日貞吉以中正也<lb/>
　孔子之傳豫六二云云何也曰言六二之不終日貞<lb/>
　吉者居中得正又无繫應凡初三嗚盱之病一切无<lb/>
　之貞固而吉豈待言乎至其㫖之發揮明透則文言<lb/>
<pb n="44b"/>
　又為盡之學者讀此傳更能細讀文言則可以知讀<lb/>
　易之法亦可知解易之法更可得體易用易之道矣<lb/>
　介于石不終日大學之定靜安而能慮中庸之誠則<lb/>
　自明无非此㫖然要之只是主靜自明耳近來學者<lb/>
　往往譏彈主靜嗚呼譏彈主靜則不知主靜矣安知<lb/>
　介石之吉乎<lb/>
六三盱豫悔遲有悔<hi>盱况于反</hi>
　周公之象豫六三云云何也曰三處順之極將動之<lb/>
<pb n="45a"/>
　交以陰居陽而上比於四有盱而視四之象四由豫<lb/>
　者也而盱焉心動於紛華矣可悔之道也故有盱豫<lb/>
　悔象然當悔即便速悔庻悔可免但一遲則仍有悔<lb/>
　也故又有遲有悔象盖周公繫象至此見得此乃人<lb/>
　情之必至遂即據此爻以明教所以憂患後世者如<lb/>
　此耳二語皆是即象為占即占亦象三百八十四爻<lb/>
　中往往如此<lb/>
象曰盱豫有悔位不當也<lb/>
<pb n="45b"/>
　孔子之傳豫六三云云何也曰盱豫有悔者惟其居<lb/>
　位不正中耳<lb/>
九四由豫大有得勿疑朋盍簪<hi>簪側林反</hi>
　周公之象豫九四云云何也曰九四一陽為豫主豫<lb/>
　之所由成者也有由豫象一陽起於地上羣陰響應<lb/>
　是大有得象一陽通孚五陰五陰共應一陽有勿疑<lb/>
　象以一陽直貫五陰於一氣暢悦之中有朋盍簪象<lb/>
　然曰勿疑則示以處豫之道當推誠布公為當耳所<lb/>
<pb n="46a"/>
　以喜四之豫亦所以教四之豫也<lb/>
象曰由豫大有得志大行也<lb/>
　孔子之傳豫九四云云何也曰言由豫大有得者良<lb/>
　以豫由四成四能得上下五陰之應而志乃大行耳<lb/>
六五貞疾恒不死<lb/>
　周公之象豫六五云云何也曰五以陰柔居尊而豫<lb/>
　由四致業已得衆行志當此時也五其能豫悦暢遂<lb/>
　乎有貞疾象然得中居正亦尚无凶故又有不死象<lb/>
<pb n="46b"/>
象曰六五貞疾乘剛也恒不死中未亡也<lb/>
　孔子之傳豫六五云云何也曰言六五之貞疾者以<lb/>
　其乘九四之剛也恒不死者則以其居中履正而中<lb/>
　未亡耳嗚呼六二以中正而吉六五以中未亡而不<lb/>
　死則是中之一字固上下貴賤起死囘生之良藥避<lb/>
　凶趨吉之坦途也故千古聖賢皆以一中之傳為兢<lb/>
　兢耳<lb/>
上六冥豫成有渝无咎<hi>渝以朱反</hi>
<pb n="47a"/>
　周公之象豫上六云云何也曰上六動之終豫之極<lb/>
　而以陰柔不正之六居之沉冥於豫者也有冥豫象<lb/>
　然㝠雖已成若能變而從正則是窮而知反也亦尚<lb/>
　可以无咎故有成有渝无咎象然曰成有渝无咎則<lb/>
　是又教以過而能改迷而使悟之道矣天下无窮而<lb/>
　不變變而不通之理故否終則傾豫終則渝聖人皆<lb/>
　示以變通之㫖<lb/>
象曰㝠豫在上何可長也<lb/>
<pb n="47b"/>
　孔子之象豫上六云云何也曰生于憂患死于安樂<lb/>
　人事之必然上六居豫之終視初之鳴豫三之盱豫<lb/>
　咎有甚焉故速宜渝變而不可長也昔人云富貴不<lb/>
　與驕奢期而驕奢至驕奢不與死亡期而死亡至讀<lb/>
　上六之𡨕豫可以憬然悟矣<lb/>
　<lb/>
　<lb/>
　豐川易說卷三<lb/>
</p>
<p>
</p>
  </div>
</body>
</text>
</TEI>
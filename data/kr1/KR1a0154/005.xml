<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>豐川易説卷五</head> <lb/>
    <p>
<pb n="1a"/>
欽定四庫全書<lb/>
　豐川易説卷五<lb/>
　　　　　　　　　　　　　鄠縣王心敬撰<lb/>
　　上經<lb/>
復䷗<hi>震下坤上</hi>
　剝而受之以復何也序卦傳曰物不可以終盡剝窮<lb/>
　上反下故受之以復<lb/>
復亨出入无疾朋來无咎反復其道七日來復利有攸<lb/>
<pb n="1b"/>
往<lb/>
　文王之彖復云云何也曰復一陽自剝而來窮上反<lb/>
　下故為復自此陽日進日生直至于乾皆由此一陽<lb/>
　之復有亨通義為卦下雷為動而上坤為順有順動<lb/>
　義一陽出剝入坤有出入義自此五隂順動有朋來<lb/>
　義而皆統于順動之體有出入无疾朋來无咎義又<lb/>
　反剝成復有反復其道義卦爻六位陽自剝來閱歴<lb/>
　六位而後復于數為七而陽又象日有七日來復義<lb/>
<pb n="2a"/>
　自此陽日以長隂日以消乃小人道消君子道長時<lb/>
　也自有往无不利義故象占皆取之<lb/>
　天地間无往不復乃循環之正理陽窮于上而反于<lb/>
　下此即循環之義而謂之復者陽于天為生物之本<lb/>
　于人為君子于心為善念聖人喜陽之反正故名曰<lb/>
　復若曰陽其已反矣故深喜其復而備極其形容耳<lb/>
　葢就復而論其旨天道之閉極而復通國家之亂極<lb/>
　而復治人心之私極而復公即其義也故復之一字<lb/>
<pb n="2b"/>
　乃萬事萬理轉凶為吉之樞紐其實一部易經四聖<lb/>
　人亦祇是教人知復之道故文王孔子于復彖備極<lb/>
　其美善也<lb/>
彖曰復亨剛反動而以順行是以出入无疾朋來无咎<lb/>
反復其道七日來復天行也利有攸往剛長也復其見<lb/>
天地之心乎<lb/>
　孔子之傳復彖云云何也曰言復之所以亨者剛自<lb/>
　剝上反下為震動而遇坤以順行也其言出入无疾<lb/>
<pb n="3a"/>
　朋來无咎者謂惟剛反而以順行是以一陽從剝上<lb/>
　反下即自下仍漸漸前進而五陽由是偕進故无咎<lb/>
　也其言反復其道七日來復者謂此非人力陽由剝<lb/>
　六還于復初其期七日循環不已是乃天道自然之<lb/>
　運行也其言利有攸往者謂陽剛初進漸至臨泰往<lb/>
　无不利也而又曰復其見天地之心者則孔子于傳<lb/>
　彖之際見得此一陽也方其未動天地之心藏于无<lb/>
　形而不可見即陽氣充滿天地之心散為萬品亦不<lb/>
<pb n="3b"/>
　可見惟此一陽初動冲漠无朕而生機不息如雷藏<lb/>
　地中于此見天地生物不息之心也然即其言天地<lb/>
　而可黙㑹于聖人體道之心矣<lb/>
　復於本心為善念之來復故六爻中皆以為仁取象<lb/>
象曰雷在地中復先王以至日閉闗商旅不行后不省<lb/>
方<lb/>
　孔子之傳復大象云云何也曰雷動地靜動來靜中<lb/>
　動極復靜有復道焉故謂之復先王體此于冬至一<lb/>
<pb n="4a"/>
　陽來復之日閉闗不啟商旅不行后不省方以順天<lb/>
　道而養此微陽也嗚呼其在人心則紛紜擾攘而復<lb/>
　其本心亦雷在地中之象乎<lb/>
　即先王之閉闗可悟復仁之在閉其情竇即商旅之<lb/>
　不行可悟復仁之在戒其貪行觀后不省方可悟復<lb/>
　仁之在无役志于耳目<lb/>
初九不逺復无祇悔元吉<lb/>
　周公之象復初九云云何也曰復一陽甫終于上即<lb/>
<pb n="4b"/>
　反于下故其象為不逺復復而不逺則是一念偶失<lb/>
　旋覺即復形跡未著而念慮立時已化乃人心天真<lb/>
　不汨而日新又新之機也尚何悔之可言而吉之不<lb/>
　大耶嗚呼顔子之不善未嘗不知知即未嘗復行其<lb/>
　庶幾乎<lb/>
象曰不逺之復以修身也<lb/>
　孔子之傳復初六云云何也曰言不逺之復者神志<lb/>
　清明主宰在我則視聽言動之間自然非禮不履而<lb/>
<pb n="5a"/>
　所以修其身為成已之仁者在是耳大學之心正而<lb/>
　後身修亦即此義<lb/>
　復之初九在人心即最初一念有理无欲之天機也<lb/>
　而觀于自二以上之五爻依此者吉違此者厲應此<lb/>
　者无悔而逺此者便凶吾輩亦可以知復仁之方矣<lb/>
六二休復吉<lb/>
　周公之象復六二云云何也曰復以初為不逺至二<lb/>
　稍緩故于初象知幾敏速于二象保養休息于義則<lb/>
<pb n="5b"/>
　友仁事賢為能依仁以自養者也故象占特取于休<lb/>
　復吉其在孔門即冉閔之徒乎<lb/>
　二居中得正有受善獲益之象故取象如此又初為<lb/>
　震主陽性剛健如雷之迅故不逺即復二當震中隂<lb/>
　柔空虚有從容改圖之象故為休復<lb/>
象曰休復之吉以下仁也<lb/>
　孔子之傳復六二云云何也曰言六二休復之吉以<lb/>
　下近初九之仁也嗚呼近仁乃得休復休復即无不<lb/>
<pb n="6a"/>
　吉近仁何負于人耶<lb/>
六三頻復厲无咎<lb/>
　周公之象復六三云云何也曰三以隂居陽當動之<lb/>
　極上下之交有頻復而操舍不常之象其亦厲矣然<lb/>
　頻失而頻復雖若危厲而頻厲而頻復則亦自无咎<lb/>
　也故象占取此其在于古則日月至焉之諸賢乎<lb/>
　楊廷秀曰頻復非危頻過為危厲无咎者聖人危其<lb/>
　頻過而開其頻復也余則謂頻復因于頻失失豈可<lb/>
<pb n="6b"/>
　頻而頻焉自是危事然頻失終能頻復復仍无過而<lb/>
　亦尚能頻則亦自可免咎故頻復无咎一言不惟聖<lb/>
　人開其頻復亦是聖人憂其頻復而喜其頻復也<lb/>
象曰頻復之厲義无咎也<lb/>
　孔子之傳復六三云云何也曰言頻復雖厲猶知改<lb/>
　過徙義之義故于義无咎耳<lb/>
六四中行獨復<lb/>
　周公之象復六四云云何也曰六四處順當位而與<lb/>
<pb n="7a"/>
　初為正應是處羣隂之中而獨能居天下之廣居立<lb/>
　天下之正位行天下之大道願學聖人者也其在戰<lb/>
　國則儀衍楊墨紛紛門户之日而獨能私淑孔子之<lb/>
　孟子乎噫難矣象雖不言吉凶然吉而无咎又豈待<lb/>
　言<lb/>
象曰中行獨復以從道也<lb/>
　孔子之傳復六四云何也曰言六四之中行獨復者<lb/>
　初見天地之心而四能率由之以從道也<lb/>
<pb n="7b"/>
　中行謂在五隂之中行由乎中則自无過差應乎初<lb/>
　則為從道<lb/>
六五敦復无悔<lb/>
　周公之象復六五云云何也曰六五以隂居陽處坤<lb/>
　之中坤為土有敦厚義居中又為至順義葢安土敦<lb/>
　乎仁者也初不逺復則无悔五敦復寧有悔歟故象<lb/>
　占取此其在孔門則篤行之曽子乎象雖不言元吉<lb/>
　而吉亦正自可知爾<lb/>
<pb n="8a"/>
象曰敦復无悔中以自考也<lb/>
　孔子之傳復六五云云何也曰言六五之敦復无悔<lb/>
　者謂其敦篤質誠日省不怠而能以中道自考也嗚<lb/>
　呼信非曽子不足以當此<lb/>
上六迷復凶有災眚用行師終有大敗以其國君凶至<lb/>
于十年不克征<lb/>
　周公之象復上六云云何也曰上六以隂居復終下<lb/>
　无正應去初獨逺所謂迷而失道者也故占有凶象<lb/>
<pb n="8b"/>
　凶則更无所之而災與眚无一可免矣故占有有災<lb/>
　眚象坤為師象上亦君位十年坤數之終故又有用<lb/>
　行師終有大敗以其國君凶象且有十年不克征象<lb/>
　嗚呼一迷復而諸凶皆備然則自暴自棄者其可安<lb/>
　于終迷而不悔也耶<lb/>
象曰迷復之凶反君道也<lb/>
　孔子之傳復上六云云何也曰言上六迷復之凶至<lb/>
　于如此之極者以其盡反乎君道耳<lb/>
<pb n="9a"/>
　觀孔子之傳則知上六君象亦自可知易象變通豈<lb/>
　得專以五屬君位<lb/>
　復于天道為隂陽剝復之闗在人无往不具而于國<lb/>
　家治亂人心理欲所闗為大故六爻中下五爻言理<lb/>
　欲上一爻言治亂所以明天徳必復後全王道非復<lb/>
　即迷復則為吉迷即成凶復之所闗最大也然言能<lb/>
　復者備極階級而言迷復者要只屬一迷則又以明<lb/>
　復之道層累而難盡迷復之凶只一迷便无不至此<lb/>
<pb n="9b"/>
　正所以明夫復之難而迷之易也葢聖人之致教于<lb/>
　復致惕于不復如此至也故易為聖人憂患後世之<lb/>
　書<lb/>
无妄䷘<hi>下震上乾</hi>
　復而受之以无妄何也序卦傳曰復則不妄矣故受<lb/>
　之以无妄<lb/>
无妄元亨利貞其匪正有眚不利有攸往<lb/>
　文王之彖无妄云云何也曰无妄下震雷上乾天是<lb/>
<pb n="10a"/>
　為動而順天五陽居上六二居下是為剛中而應有<lb/>
　元大亨通利宜貞固義故象占取此而又曰其匪正<lb/>
　則有眚不利有攸往者易所以責重人事故聖人處<lb/>
　處以人事提撕斯人也善讀易者以此自占于心知<lb/>
　得心能无妄則自當元亨利貞如其匪正則必然有<lb/>
　眚而不能利往時時閑邪存誠舍妄即真即天祐不<lb/>
　在天而在我易不在易而在我爾<lb/>
　无妄是人心天心來復之機于學者為意誠之候意<lb/>
<pb n="10b"/>
　誠則心真動直无物不孚物我天人一其感召矣故<lb/>
　元亨利貞皆其自有然不曰誠而曰无妄者即本然<lb/>
　无加之義也嗚呼學者亦可㑹吾心无妄之真矣<lb/>
　匪正有眚之旨大抵如小人无忌憚之類葢其自以<lb/>
　任放偽无妄不本天心來復之機這様人自以為任<lb/>
　真不知却是目見空華迷真成妄耳安得利往<lb/>
彖曰无妄剛自外來而為主于内動而健剛中而應大亨<lb/>
以正天之命也其匪正有眚不利有攸往无妄之往何<lb/>
<pb n="11a"/>
之矣天命不祐行矣哉<lb/>
　孔子之傳无妄彖云云何也曰言无妄而元亨利貞<lb/>
　者剛自大畜之上來而為主于内震動乾健五剛中<lb/>
　以應六二是天降衷而人率性大亨守正所行皆順<lb/>
　帝則而合天命者也何不利之有其匪正有眚不利<lb/>
　有攸往者動違天行无妄生妄往將何之乎徒逆天<lb/>
　違人一步難行耳<lb/>
　觀孔子傳彖以大亨以正為天之命无妄之往為天<lb/>
<pb n="11b"/>
　命不祐可見天人相去不逺更可知吾心即天欲利<lb/>
　往者斷須順天之命欲順天者又須祛心之妄世人<lb/>
　以妄心行妄事起心動念早與天違矣焉得天祐人<lb/>
　助乎<lb/>
　聖人先天不違則自然元亨利貞學者後天奉時亦<lb/>
　必然攸往可行欲攸往者宜知起心動念即當隨順<lb/>
　天命矣<lb/>
　即孔子无妄一傳直可作一部感應篇綱領聖言真<lb/>
<pb n="12a"/>
　天覆地載无所不具亦真是取之不窮用之不竭善<lb/>
　窮理者只于聖言窮之體之即深造自得之道也<lb/>
象曰天下雷行物與无妄先王以茂對時育萬物<lb/>
　孔子之傳无妄大象云云何也曰言天下雷行震動<lb/>
　發生萬物之蟄者起萌者達无心同得是天以无妄<lb/>
　之命命萬物而萬物亦各得其性命以自物其物也<lb/>
　先王體此知大造公物因時並茂以此順時愛養一<lb/>
　如天下雷行之无妄也<lb/>
<pb n="12b"/>
　先王茂對時育萬物之義即月令一篇可見其概即<lb/>
　孟子王民皥皥一章可明其義<lb/>
初九无妄往吉<lb/>
　周公之象无妄初九云云何也曰震以一隂居初誠<lb/>
　一未分而為无妄之主是陽道之直遂无係而動與<lb/>
　天合者也以此而往天命祐之吉自不待言耳故象<lb/>
　占如此<lb/>
象曰无妄之往得志也<lb/>
<pb n="13a"/>
　孔子之傳无妄初九云云何也曰言初九无妄之往<lb/>
　乃率性而行雖有往而未始失吾本志耳嗚呼其斯<lb/>
　不識不知順帝之則者乎帝謂明徳乃眷西顧何疑<lb/>
　也<lb/>
六二不耕穫不菑畬則利有攸往<lb/>
　周公之象无妄六二云云何也曰六二中正而效初<lb/>
　以動是處无妄之時能无希望如不耕穫不菑畬與<lb/>
　世无累者也以此居心制行即天行之无私何不利<lb/>
<pb n="13b"/>
　之有故象占取此<lb/>
　二與五剛柔正應有應則宜求而妄生矣然卦本无<lb/>
　妄而二虚中居正故雖應不求雖應不累為不耕穫<lb/>
　不菑畬之象<lb/>
象曰不耕穫未富也<lb/>
　孔子之傳无妄六二云云何也曰言六二虚中无妄<lb/>
　淡然屢空无求富之心故亦不富而仍自无妄耳<lb/>
　或疑世安有不耕穫菑畬之理周公之象得無教人<lb/>
<pb n="14a"/>
　素餐如佛老之為乎不知聖人特取无妄虚中不貪<lb/>
　之象如孟獻子所云不察雞豚之義耳非教人不須<lb/>
　耕菑也若泥其語即艮其背為背真可艮不見其人<lb/>
　為真不見人矣豈其可然亦可見无妄之在聖人則<lb/>
　為直養不染法在學者則為寡欲減擔法也故孔子<lb/>
　以屢空之回為貨殖之賜言之使知自損耳<lb/>
六三无妄之災或繫之牛行人之得邑人之災<lb/>
　周公之象无妄六三云云何也曰六三處動之終以<lb/>
<pb n="14b"/>
　柔履剛上應上九是妄動而有繫戀者也妄動則必<lb/>
　失既失則喪得是為无妄之災而其象占則為或繫<lb/>
　之牛行人之得而邑人之災也葢无妄本非有災以<lb/>
　外有繫應乗剛而動所求非所得而災耳先儒以或<lb/>
　為指二恐亦不然或之者取象欲活之義猶曰或如<lb/>
　某象云耳又以偽乾離同體有牛象亦恐不然隂柔<lb/>
　皆可為牛六隂柔安在不可為牛且義取于有繫則<lb/>
　失之旨正不必于爻實索牛象也或又為上九變則<lb/>
<pb n="15a"/>
　外四爻為坎坎為盜有得牛之象又或以為上九變<lb/>
　則為隨之上六拘係從維繫牛之象又以為上九行<lb/>
　在外為逺行行人之象皆恐不然總之此爻以六居<lb/>
　三處動之終為動必有失之義周公繫牛四語只借<lb/>
　此一事以示象所謂義象也義象則皆可以義會矣<lb/>
　恐不容如此穿鑿附㑹也<lb/>
象曰行人得牛邑人災也<lb/>
　孔子之傳无妄六三云云何也曰言行人得牛邑人<lb/>
<pb n="15b"/>
　受災受災者非得牛之人故其災為无妄耳<lb/>
九四可貞无咎<lb/>
　周公之象无妄九四云云何也曰九四雖處非其正<lb/>
　然爻體居柔下无係應則亦能固守无妄之義者也<lb/>
　故象占如此<lb/>
象曰可貞无咎固有之也<lb/>
　孔子之傳无妄九四云云何也曰言可貞无咎固守<lb/>
　此无妄者也嗚呼君子從容中道自然无妄豈可固<lb/>
<pb n="16a"/>
　守乎然賢于三之妄動必失亦逺矣<lb/>
九五无妄之疾勿藥有喜<lb/>
　周公之象无妄九五云云何也曰九五陽剛中正本<lb/>
　自无妄以其下與二應故為无妄之疾然本屬正應<lb/>
　但无大生係戀之意即疾自可已初不待藥一藥則<lb/>
　仍即藥為病耳故象占如此<lb/>
象曰无妄之藥不可試也<lb/>
　孔子之傳无妄九五云云何也曰言疾本得之无妄<lb/>
<pb n="16b"/>
　而復藥之則反為妄而生疾矣此藥萬不可嘗試也<lb/>
　嗚呼程子不須窮索不須防檢之旨其此義乎而孔<lb/>
　子不逆詐而先覺尤其象也<lb/>
上九无妄行有眚无攸利<lb/>
　周公之象无妄上九云云何也曰上九无妄之終更<lb/>
　何所往獨以陽亢不正下係六三而遂生妄想此正<lb/>
　所謂貪欲不止无妄之往何之者也招災不利自不<lb/>
　待言故象占如此<lb/>
<pb n="17a"/>
象曰无妄之行災之窮也<lb/>
　孔子之傳无妄上九云云何也曰言上九无妄之行<lb/>
　總是任情罔終故其數盡理窮天命不祐而災不免<lb/>
　耳何利之有嗚呼古今之以妄想貪行招災致釁者<lb/>
　舉此類也聖言真如蓍蔡可畏哉<lb/>
大畜䷙<hi>乾下艮上</hi>
　无妄而受之以大畜何也序卦傳曰有无妄然後可<lb/>
　畜故受之以大畜<lb/>
<pb n="17b"/>
大畜利貞不家食吉利涉大川<lb/>
　文王之彖大畜云云何也曰大畜以艮山止乾健是<lb/>
　之謂大畜而卦中艮以一陽踞最上乾以純陽止艮<lb/>
　下有人君畜賢象故占象為利貞又上既有養賢之<lb/>
　主則士自以不食于家為吉卦徳行健知止以之遺<lb/>
　大投艱亦自能无往不濟故象占又取于不家食吉<lb/>
　利涉大川也然于大畜之利貞則知凡一切畜人畜<lb/>
　學畜物者不可不正于不家食吉可知國家以畜賢<lb/>
<pb n="18a"/>
　為大經大猷于利涉大川可知行健知止乃涉世攸<lb/>
　往之利耳<lb/>
　卦中本无坎澤而亦取利涉大川天本不可以山畜<lb/>
　而卦竟以山畜天成大畜則又可知讀易者求象于<lb/>
　物宜通象于義也易道變通多端真活潑潑地後儒<lb/>
　往往執象舍義不得則穿鑿附會求之緯稗噫誤矣<lb/>
彖曰大畜剛健篤實輝光日新其徳剛上而尚賢能止<lb/>
健大正也不家食吉養賢也利涉大川應乎天也<lb/>
<pb n="18b"/>
　孔子之傳大畜彖云云何也曰言大畜者下以乾健<lb/>
　上遇艮止乾精歛而篤實艮止明而光輝止以畜健<lb/>
　健以受止誠明並進兩相磨而徳日新所以為大畜<lb/>
　也又為卦艮陽在上有貴徳尚賢之義卦徳取于止<lb/>
　健有大正之道上有尚賢之君則士不可復食于家<lb/>
　故為不家食吉濟世艱難以艮道之光明應乾行之<lb/>
　剛健何憂不濟故曰利渉大川也<lb/>
象曰天在山中大畜君子以多識前言往行以畜其徳<lb/>
<pb n="19a"/>
<hi>識如字又音志行下孟反</hi>
　孔子之傳大畜大象云云何也曰言天體之至大而<lb/>
　山以靜虚止畜之故曰大畜君子體此則多識前言<lb/>
　往行以畜在中之徳焉葢吾徳本大與天同體而非<lb/>
　經好古敏求之後則亦無由開發印正而使之還其<lb/>
　本量彼前言往行則皆古之聖賢由道徳之精藴發<lb/>
　為菁華而言為徳言本精義之實得見諸制行而行<lb/>
　為徳行可以印正開發吾徳者也故君子于前言往<lb/>
<pb n="19b"/>
　行多見多識神明黙成以畜其徳而使之篤實輝光<lb/>
　焉<lb/>
　觀君子之多識前言往行以畜其徳可知徒事虚靜<lb/>
　者徳終不大又可知不為畜徳而徒以多識前言往<lb/>
　行為畜者所畜不足言大也吾輩欲體大畜之旨者<lb/>
　必以道問學為尊徳性之實功然後廣大精微髙明<lb/>
　中庸一以貫之于大畜也其庶幾乎<lb/>
　又朱子曰天在山中不必實有是事但以其象言之<lb/>
<pb n="20a"/>
　耳可見全易之中義象固多也<lb/>
初九有厲利己<hi>已夷止反</hi>
　周公之象大畜初九云云何也曰乾之三陽為艮所<lb/>
　止初九為六四所止者也而以剛居剛易生躐等躁<lb/>
　動之弊故占象為有厲為不利于行而利于己已止<lb/>
　也<lb/>
象曰有厲利己不犯災也<lb/>
　孔子之傳大畜初九云云何也曰言初九有厲利己<lb/>
<pb n="20b"/>
　者躁動而不已則必犯災能止而受畜則不犯災也<lb/>
九二輿説輹<hi>説吐活反輹音福</hi>
　周公之象大畜九二云云何也曰九二得中履正上<lb/>
　應六五有待用之期而當畜之時則以其中正知止<lb/>
　不進故雖有可駕之輿竟脫其受軸之輹止而不進<lb/>
　焉嗚呼伊尹之幣聘而囂囂其類此乎<lb/>
象曰輿説輹中无尤也<lb/>
　孔子之傳大畜九二云云何也曰言輿説輹者九二<lb/>
<pb n="21a"/>
　剛中材大得中无躁進之過也嗚呼信非伊尹囂囂<lb/>
　之象不足當之也<lb/>
九三良馬逐利艱貞曰閑輿衛利有攸往<lb/>
　周公之象大畜九三云云何也曰九三以剛居剛當<lb/>
　乾之終而與上敵應是乃下之畜積已多而可行之<lb/>
　時也故為良馬逐之象然自處重剛又遇剛應必艱<lb/>
　難守正以謹績家修廷獻之學使真足為國家干城<lb/>
　好仇黼黻皇猷如日閑輿衛之義乃利攸往耳故象<lb/>
<pb n="21b"/>
　占如此<lb/>
象曰利有攸往上合志也<lb/>
　孔子之傳大畜九三云云何也曰言九三之利有攸<lb/>
　往者上九陽剛與九三陽剛之志合也<lb/>
六四童牛之牿元吉<hi>牿古毒反</hi>
　周公之象大畜六四云云何也曰六四以隂畜初陽<lb/>
　有畜之于早之義故有童牛加牿象畜而如是自然<lb/>
　養成其材而足為我用故占又有元吉象也<lb/>
<pb n="22a"/>
象曰六四元吉有喜也<lb/>
　孔子之傳大畜六四云云何也曰六四之元吉者蒙<lb/>
　養既豫自然小子有造他日當得真才而心喜耳<lb/>
六五豶豕之牙吉<hi>豶符云反</hi>
　周公之象大畜六五云云何也曰據程朱二先生説<lb/>
　六五以柔居尊位而為上所畜如豶去其勢以制其<lb/>
　牙為得機會而可制之象義自可取但細味經文豶<lb/>
　豕之牙四字終覺註與經語脈未合且如此則與六<lb/>
<pb n="22b"/>
　二不殊又五當君位乃士子嚮應而畜道至此已成<lb/>
　之時也亦不應又言初事耳顧無從更向二先生面<lb/>
　質也<lb/>
象曰六五之吉有慶也<lb/>
　孔子之傳大畜六五云云何也曰言六五之吉者畜<lb/>
　士而養之已成自然足為王國之楨為社稷之慶耳<lb/>
上九何天之衢亨<lb/>
　周公之象大畜上九云云何也曰上九以陽踞止之<lb/>
<pb n="23a"/>
　上畜極而通不特三之日閑輿衛者至此而良馬彚<lb/>
　征即初二之利己者至此而進說輹者至此而行矣<lb/>
　所謂上有好賢之主而士皆奮翼天衢鵬摶萬里者<lb/>
　其在此乎故占有亨象<lb/>
象曰何天之衢道大行也<lb/>
　孔子之傳大畜上九云云何也曰上九何天之衢者<lb/>
　謂所畜者至此乃得其道大行耳葢以上有尚賢之<lb/>
　主故士乃得大行其道而以不家食吉為吉也<lb/>
<pb n="23b"/>
頤䷚<hi>震下艮上</hi>
　大畜而受之以頤何也序卦傳曰物畜然後可養故<lb/>
　受之以頤頤者養也<lb/>
頤貞吉觀頤自求口實<lb/>
　文王之彖頤云云何也曰頷頦曰頤所以飲食養人<lb/>
　者也卦體外實内虚下動上止有頤象故取于頤也<lb/>
　頤以養生惟正而固則吉故占有貞吉象也養有所<lb/>
　養之道故象取于觀頤又有所以自養之術故象又<lb/>
<pb n="24a"/>
　取自求口實也然此言義象耳其實仔細玩味為卦<lb/>
　全象似離本有觀象而四隂在中亦自有口實象則<lb/>
　義象象象固未始不貫也<lb/>
彖曰頤貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時<lb/>
大矣哉<lb/>
　孔子之傳頤彖云云何也曰言頤貞吉者養得其正<lb/>
　不以饑渴害心則吉也觀頤者動而知止以觀其所<lb/>
<pb n="24b"/>
　為養也自求口實者頤以虚待實所求口實之物不<lb/>
　可不自觀也彖義止此矣而又言天地云云者葢孔<lb/>
　子讀易至此又見得頤道更有至大至正而不徒自<lb/>
　養之口實者在故又特推而廣之以示人使知頤時<lb/>
　固至大耳其曰天地養萬物云云者則言萬物莫不<lb/>
　養而皆資于天地萬民莫不養而皆資于聖賢天地<lb/>
　養萬物聖人養賢以及萬民此養之得正而吉也天<lb/>
　地聖人民物不能廢養則其為時豈不大矣哉此頤<lb/>
<pb n="25a"/>
　之不可不觀口實不可妄求而惟其時之為貴也<lb/>
　觀聖人養賢以及萬民則知養賢方可以養民而養<lb/>
　賢乃養民之實事不然所養非賢而令親民者多貪<lb/>
　殘將日思剝民以肥已即人君悉心民瘼朝令夕申<lb/>
　民且日見瘠羸耳故欲養萬民者以觀其所養之賢<lb/>
　不賢為要也然使名曰養賢而不能使賢足以自養<lb/>
　究之不能養及萬民耳何者既富方穀即凡厥正人<lb/>
　固莫不然耳故養賢者又當以忠信重祿為大經<lb/>
<pb n="25b"/>
　虞書曰在知人在安民此即養賢及萬民之旨而中<lb/>
　庸曰忠信重禄所以勸士此即養賢之實六經四子<lb/>
　原相表裏善讀易者融六經四子于一貫可也<lb/>
象曰山下有雷頤君子以慎言語節飲食<lb/>
　孔子之傳頤大象云云何也曰山下有雷山止乎上<lb/>
　雷動乎下其卦象頤也君子體此而知此口之所為<lb/>
　禍者由動不知止耳于是于言語則加慎于飲食則<lb/>
　加節焉葢言語口之所出也雖時當言語不能不動<lb/>
<pb n="26a"/>
　而言語而為難言訒不使多言喪心飲食口之所入<lb/>
　也雖時當飲食不能不動而飲食而節性止貪不使<lb/>
　嗜味生疾以此為養徳養生之要務耳<lb/>
　觀君子云云可知凡事以動而知止為自養之道<lb/>
初九舍爾靈龜觀我朶頤凶<hi>舍音捨朶多果反</hi>
　周公之象頤初九云云何也曰初九陽剛在下可不<lb/>
　賴人而食者而乃上應六四是動于欲而仰人之養<lb/>
　也故為舍爾靈龜觀我朶頤象頤而如此大非養正<lb/>
<pb n="26b"/>
　之義矣故占有凶象<lb/>
象曰觀我朶頤亦不足貴也<lb/>
　孔子之傳頤初九云云何也曰言觀我朶頤是不能<lb/>
　自觀其所養而徒仰養于人乃齊人乞墦昏夜之行<lb/>
　亦何足貴乎嗚呼孔子之示戒更切矣<lb/>
六二顛頤拂經于丘頤征凶<lb/>
　周公之象頤六二云云何也曰言六二以隂居柔不<lb/>
　足自養求養于初則顛倒而違于常理求養于上則<lb/>
<pb n="27a"/>
　非其正應而征凶故象占取此<lb/>
　李氏以顛頤指上以上居艮上為山顛也以邱頤為<lb/>
　指五以征凶為五方仰養于上不能養二此亦足備<lb/>
　一說<lb/>
象曰六二征凶行失類也<lb/>
　孔子之傳頤六二云云何也曰言六二往上凶者二<lb/>
　上非應行失其類也嗚呼今之于非類求養者皆于<lb/>
　丘頤類也其當慎所往哉<lb/>
<pb n="27b"/>
六三拂頤征凶十年勿用无攸利<lb/>
　周公之象頤六三云云何也曰六三處動之終居非<lb/>
　其正雖于上為正應然下動上止終不得其養故有<lb/>
　拂頤征凶象又有十年勿用无攸利象十年不必于<lb/>
　二體中求象只是形其終不可得之義<lb/>
象曰十年勿用道大悖也<lb/>
　孔子之傳頤六三云云何也曰言十年勿用者養太<lb/>
　失道終不可用耳<lb/>
<pb n="28a"/>
　下三爻多凶者以其處動耳頤固以動而知止為正<lb/>
　也<lb/>
六四顛頤吉虎視耽耽其欲逐逐无咎<hi>耽都含反</hi>
　周公之象頤六四云云何也曰六四與艮同體居柔<lb/>
　得正是賴上之養而得所欲者故象占為顛頤之吉<lb/>
　又卦似離目有視象位當頤中為口實象而虎則視<lb/>
　下而専逐逐其欲正以象其自求口實之義也頤而<lb/>
　如此是欲動而能視以觀其所養者則亦可无咎耳<lb/>
<pb n="28b"/>
　故象占又如此<lb/>
　虎視不必于象求解但取其求養得常之旨耳嗚呼<lb/>
　文王善養雖伯夷太公皆來就之况同體耶故傳曰<lb/>
　上施光耳<lb/>
象曰顛頤之吉上施光也<lb/>
　孔子之傳頤六四云云何也曰言六四當上下之交<lb/>
　與上九同體止而能明以仰上九之養而上九以大<lb/>
　烹之養養之其上施本光故雖㒹頤而吉也<lb/>
<pb n="29a"/>
六五拂經居貞吉不可涉大川<lb/>
　周公之象頤六五云云何也曰言六五處尊位隂柔<lb/>
　不能自養而止賴上之養是反乎常理也有拂經象<lb/>
　然處柔得中能止而順上則亦自得吉道耳故占有<lb/>
　居貞吉象但頤而如是雖得其正而終不足以濟險<lb/>
　葢其以柔處止而又无正應是力不足以養天下者<lb/>
　亦安能涉險乎故占又有不可涉大川象<lb/>
象曰居貞之吉順以從上也<lb/>
<pb n="29b"/>
　孔子之傳頤六五云云何也曰言六五居貞之吉者<lb/>
　大君虚己養賢上九一陽為所倚重五惟順上以養<lb/>
　天下而已<lb/>
上九由頤厲吉利涉大川<lb/>
　周公之象頤上九云云何也曰上九陽剛為艮主羣<lb/>
　隂无不仰欲給求頤之所由成者在此所以厲者亦<lb/>
　在此故象占為由頤厲吉又艮以一陽剛果无前則<lb/>
　自足以濟大過之事而勝任故為利涉大川也然要<lb/>
<pb n="30a"/>
　之涉川取于艮剛之堅而實由于由頤之吉葢惟上<lb/>
　九足以養賢及萬民故无險不濟耳觀傳義亦自可<lb/>
　見也<lb/>
象曰由頤厲吉大有慶也<lb/>
　孔子之傳頤上九云云何也曰言由頤雖厲得吉者<lb/>
　以克艱之心居此位則自能澤被天下大有福慶耳<lb/>
　嗚呼觀上九一爻曰厲曰涉大川勢綦危矣而終得<lb/>
　吉則亦可知動而明者之能保令終也嗚呼其斯伊<lb/>
<pb n="30b"/>
　周諸葛足以當之乎<lb/>
大過䷛<hi>巽下兌上</hi>
　頤而受之以大過何也序卦傳曰不養則不可動故<lb/>
　受之以大過<lb/>
大過棟橈利有攸往亨<hi>橈乃教反</hi>
　文王之彖大過云云何也曰為卦取于四陽居中過<lb/>
　盛為大過而以上下二隂不勝其重為棟橈二五得<lb/>
　中内巽外說為利往亨通而其義則謂大過有棟橈<lb/>
<pb n="31a"/>
　之象亦有利往亨通之占也<lb/>
彖曰大過大者過也棟橈本末弱也剛過而中巽而說<lb/>
行利有攸往乃亨大過之時大矣哉<lb/>
　孔子之傳大過彖云云何也曰言大過者謂四陽大<lb/>
　者過也棟橈者本末皆隂柔而弱也剛過而二五得<lb/>
　中下巽而上説以行故利有攸往乃亨也其曰大過<lb/>
　之時大矣者則孔子又于觀象繫辭時真見得天下<lb/>
　大過之事非有大過人之材不能濟故推廣而贊歎<lb/>
<pb n="31b"/>
　之耳<lb/>
象曰澤滅木大過君子以獨立不懼遯世无悶<lb/>
　孔子之傳大過大象云云何也曰朱子謂澤滅于木<lb/>
　大過之象不懼无悶大過之行自為得之葢以時危<lb/>
　勢急之中而能獨立不懼天地閉藏之時而能遯世<lb/>
　无悶此真屬過人之行然要非有大過人之識大過<lb/>
　人之養則亦豈能砥柱中流屹立不移乎故大過人<lb/>
　之君子其立身行己大過乎人原是其識見涵養大<lb/>
<pb n="32a"/>
　過乎人也<lb/>
　大過之君子說而能巽葢所謂處隂氣錮寒之時盡<lb/>
　已順命者也否之君子儉徳避難所以處否世大過<lb/>
　之君子不懼无悶所以自盡道然要之儉徳避難之<lb/>
　君子原有此不懼无悶之學故能如彼耳不然則避<lb/>
　難為懼禍而儉徳有悶心非吾夫子翼易所取象之<lb/>
　君子矣<lb/>
初六藉用白茅无咎<lb/>
<pb n="32b"/>
　周公之象大過初六云云何也曰大過以四陽居中<lb/>
　而初六以隂柔處下有藉用白茅象孔子曰錯諸地<lb/>
　而可矣藉之用茅慎之至也天下百凶皆起于放肆<lb/>
　而百福皆起于敬慎敬慎若此尚何咎乎故占又有<lb/>
　无咎象也嗚呼觀周公于藉用白茅則繫之无咎易<lb/>
　四聖人教人寡過之書而其實教人敬而无失之書<lb/>
　乎<lb/>
　白茅柔嫩巽初柔象初居下而上踞四陽藉用象初<lb/>
<pb n="33a"/>
　六潔齊以承衆剛小心慎重自能无咎象<lb/>
象曰藉用白茅柔在下也<lb/>
　孔子之傳大過初九云云何也曰言藉用白茅者以<lb/>
　下承剛而能用柔則自然无咎耳誠以剛不可以承<lb/>
　剛也然須合繫中此爻之文言觀之則爻義始盡耳<lb/>
　葢孔子初繫此爻時特釋象辭而繫言則並其義暢<lb/>
　發之其餘如困六三爻大有上九諸爻皆然<lb/>
九二枯楊生梯老夫得其女妻无不利<hi>梯杜兮反</hi>
<pb n="33b"/>
　周公之象大過九二云云何也曰陽過之時而二比<lb/>
　初隂有枯楊生梯老夫得其女妻象是則强陽難過<lb/>
　猶借隂柔以調和其下于六二尚為无咎而往則有<lb/>
　利故占有无不利象<lb/>
　二元根于下而上接羣剛有枯楊象下資于隂有萌<lb/>
　蘖象二陽與初隂比為得妻象陽剛履中得正无不<lb/>
　利象大抵象皆爻所本有非外借也故知讀易无事<lb/>
　穿鑿附會<lb/>
<pb n="34a"/>
　他卦以隂陽正應為夫婦而大過以剛柔相比為夫<lb/>
　婦葢聖人取象固惟其義之適耳豈拘拘如律例之<lb/>
　一定不可移易乎讀易者亦可以知易之為書不特<lb/>
　其道變動不居惟變所適即象亦變動不居惟變所<lb/>
　適也<lb/>
象曰老夫女妻過以相與也<lb/>
　孔子之傳大過九二云云何也曰言老夫女妻者剛<lb/>
　居二柔居初以隂之過調陽之過以相與也<lb/>
<pb n="34b"/>
九三棟橈凶<lb/>
　周公之象大過九三云云何也曰三四二爻居卦之<lb/>
　中棟之象也九三不惟以剛承剛剛過必折亦且下<lb/>
　近于地原有棟橈之象棟橈豈能勝重乎故占有凶<lb/>
　象<lb/>
象曰棟橈之凶不可以有輔也<lb/>
　孔子之傳大過九三云云何也曰言六三棟橈之凶<lb/>
　者以九三棟已近地下邊容不得支撐而不可以有<lb/>
<pb n="35a"/>
　輔耳<lb/>
九四棟隆吉有它吝<hi>它徒何反</hi>
　周公之象大過九四云云何也曰九四位已居上而<lb/>
　又以剛處之此棟之隆而不橈者也故象占取于隆<lb/>
　吉然以下應初隂則是一橋兩棟三既橈矣而初六<lb/>
　一隂兩承亦太費力矣故象占又取有他吝也然此<lb/>
　語孔子未釋來歴皆以意釋顧不知竟何如耳<lb/>
象曰棟隆之吉不橈乎下也<lb/>
<pb n="35b"/>
　孔子之傳大過九四云云何也曰言九四棟隆之吉<lb/>
　者葢以四視三居位已髙似棟之隆然獨起不橈乎<lb/>
　下耳<lb/>
九五枯楊生華老婦得其士夫无咎无譽<lb/>
　周公之象大過九五云云何也曰九五以陽過之極<lb/>
　又比過極之隂有枯楊生華老婦得其士夫象大過<lb/>
　如此雖于隂陽之義无乖要非適可之耦雖可以濟<lb/>
　壯陽之偏要未可成生育之功故雖无咎而亦无譽<lb/>
<pb n="36a"/>
　耳<lb/>
象曰枯楊生華何可乆也老婦士夫亦可醜也<lb/>
　孔子之傳大過九五云云何也曰言枯楊生華轉眼<lb/>
　便萎何可乆也老婦士夫亢陽極而求耦于窮隂既<lb/>
　非其配又无生育天下事之最可恠而可醜者也<lb/>
上六過涉滅頂凶无咎<lb/>
　周公之象大過上六云云何也曰上六以窮隂處大<lb/>
　過之終所謂末弱者也于橋梁則為木過柔而滅于<lb/>
<pb n="36b"/>
　水于行人則為橋已斷而涉滅頂過涉之凶從可知<lb/>
　矣然卦象為澤滅木而木中立于人象則涉滅頂而<lb/>
　人未仆則又所謂獨立不懼遯世无悶者也故雖凶<lb/>
　而又有无咎象<lb/>
　既凶矣又无咎何也凶以言乎滅頂无咎言乎滅頂<lb/>
　而仍涉也嗚呼孔孟雖隠滅于春秋戰國之時而其<lb/>
　挺然獨立則于千古之道徳无咎也龍逢比干雖死<lb/>
　滅于夏桀商紂之時而其致命遂志則于萬古之綱<lb/>
<pb n="37a"/>
　常无咎也讀易者能于此引而伸之觸類而長之亦<lb/>
　可以神明乎易而黙成居安矣<lb/>
象曰過涉之凶不可咎也<lb/>
　孔子之傳大過上六云云何也曰言上六過涉之凶<lb/>
　雖凶其身而實義所當過亦不可咎耳<lb/>
　觀孔子不可咎之釋則似宜解无咎以自已過涉尚<lb/>
　于誰咎為近然如程朱之説自于名教有闗也<lb/>
坎䷜<hi>坎下坎上</hi>
<pb n="37b"/>
　大過而受之以坎何也序卦傳曰物不可以終過故<lb/>
　受之以坎坎者陷也<lb/>
習坎有孚維心亨行有尚<lb/>
　文王之彖坎云云何也曰坎于象為陽陷隂中外虚<lb/>
　中實而卦則上下皆坎是為習坎習坎之象取其陽<lb/>
　實在中則為中有孚信取其中實則為中心誠一誠一<lb/>
　則自能動物而為維心亨又惟誠一則行可嘉尚而<lb/>
　居險亦尚乎行以出險則行有尚也葢彖辭于卦中<lb/>
<pb n="38a"/>
　无義不顯固如此易道探賾索隠豈不信然<lb/>
彖曰習坎重險也水流而不盈行險而不失其信維心<lb/>
亨乃以剛中也行有尚往有功也天險不可升也地險<lb/>
山川丘陵也王公設險以守其國險之時用大矣哉<lb/>
　孔子之傳坎彖云云何也曰言習坎者謂其為重險<lb/>
　也于卦象則水流而不盈于卦義則行險而不失其<lb/>
　信是為有孚也維心亨者以剛在中而亨也行有尚<lb/>
　者本誠實而行則可尚濟險亦尚乎實行也天險云<lb/>
<pb n="38b"/>
　云者則孔子于傳彖時又推重險之用而廣之葢以<lb/>
　為此險在天則不可升也在地則山川邱陵也在王<lb/>
　公則知險之不可陵而設為城郭潢池之險以守其<lb/>
　國而保其人民是用險之時其用固甚大也<lb/>
象曰水洊至習坎君子以常徳行習教事<hi>洊在薦反行下孟反</hi>
　孔子之傳習坎大象云云何也曰言卦以上下兩坎<lb/>
　為水洊至故取義習坎是殆如水之原泉混混不舍<lb/>
　晝夜盈科而後進者也君子體此取其有常則常久<lb/>
<pb n="39a"/>
　其徳行而至誠无息居安資深取其洊習相受則以<lb/>
　習熟其教令之事而勞來匡直使之自得葢以徳行<lb/>
　非常不熟而教令非習不喻也<lb/>
　為之不厭常徳行也誨人不倦習教事也易之精藴<lb/>
　孔子時時于言行證之欲求易義者能求之于孔子<lb/>
　之行止言論即易道可以黙識<lb/>
初六習坎入于坎窞凶<hi>窞徒坎陵感二反</hi>
　周公之象坎初六云云何也曰初六當坎之時而以<lb/>
<pb n="39b"/>
　隂柔處下是習坎而且入坎窞者也則終无出理矣<lb/>
　其凶可知故象占取此<lb/>
象曰習坎入坎失道凶也<lb/>
　孔子之傳坎初六云云何也曰言由習坎而更入坎<lb/>
　窞失道之甚豈有出險之日乎无恠其凶也嗚呼世<lb/>
　之積惡而益肆為惡亦猶是已<lb/>
九二坎有險求小得<lb/>
　周公之象坎九二云云何也曰九二當坎之時處險<lb/>
<pb n="40a"/>
　之中所謂方有其險者也然以其剛中心亨則亦可<lb/>
　以濟險而小得其求不至如初之入于坎窞耳嗚呼<lb/>
　其申屠蟠袁閎之流乎<lb/>
　程子曰剛則才足自衛中則動不失宜其解求得至<lb/>
　明<lb/>
　二正在險中故為有險剛中而實故求小得向非有<lb/>
　險則求大亦得以二本陽剛而大者也然向非中實<lb/>
　則且陷而无得故求得亦惟九二之中孚心亨也<lb/>
<pb n="40b"/>
象曰求小得未出中也<lb/>
　孔子之傳坎九二云云何也曰言求小得者以陽剛<lb/>
　之才本可濟險而尚未出險故所求僅小得也<lb/>
六三來之坎坎險且枕入于坎窞勿用<lb/>
　周公之象坎六三云云何也曰六三在下坎之終而<lb/>
　上際上坎又以隂柔居不中正是來之坎坎險且枕<lb/>
　而入于坎窞者也如三之所處如是是豈可用者乎<lb/>
　故象占如是嗚呼古之君子見險而止知難而退者<lb/>
<pb n="41a"/>
　殆即善用此爻勿用之旨者乎<lb/>
象曰來之坎坎終无功也<lb/>
　孔子之傳坎六三云云何也曰言六三來之坎坎云<lb/>
　云者進退皆險處又不安若用此道當益入于險終<lb/>
　无功耳<lb/>
六四樽酒簋貳用缶納約自牖終无咎<hi>簋音軌缶俯九反</hi>
　周公之象坎六四云云何也曰言六四上險初出而<lb/>
　近與五比是君臣之間險中交際以克艱時也以其<lb/>
<pb n="41b"/>
　爻位爻徳皆隂虚有不豐不實之義故取樽酒簋貳<lb/>
　用缶以為艱難交際象又六以隂而四亦柔有誠信<lb/>
　相得義故又取納約自牖象大臣如是始雖艱難終<lb/>
　必无尤故占又為无咎也樽酒簋貳用缶甯武子之<lb/>
　橐饘馮異之麥飯豆粥庶幾似之納約自牖子房四<lb/>
　皓之悟漢髙觸龍少子之悟趙后亦為近之也<lb/>
　樽酒簋貳用缶先儒或以樽酒簋三字為句貳用缶<lb/>
　三字為句又或以樽酒為讀簋貳為讀用缶為讀前<lb/>
<pb n="42a"/>
　説以酒食器為義後説以樽酒簋食缶樂為義總之<lb/>
　象大臣于君艱難中交際之義但得此義固不必定<lb/>
　其何當亦无從質其何當也第觀離卦鼓缶而歌又<lb/>
　詩云坎其擊缶則用缶于樂義差近耳<lb/>
　六四之无咎總是于九五君臣結約雖在險難之中<lb/>
　而同心有禮可以終濟之義<lb/>
九五坎不盈祇既平无咎<lb/>
　周公之象坎九五云云何也曰九五以陽剛中正居<lb/>
<pb n="42b"/>
　尊位且居上卦之中時亦将出矣而尚居于中則有<lb/>
　坎不盈象而以其時將出則又為祗既平象傳所謂<lb/>
　水流不盈行險有常者九五之謂也故雖處乎險上<lb/>
　而中孚心亨行尚則亦自无咎耳嗚呼其在中主創<lb/>
　業之始則昭烈正位之際而在聖人克艱之心則大<lb/>
　禹祗台之懷乎<lb/>
象曰坎不盈中未大也<lb/>
　孔子之傳坎九五云云何也曰言坎不盈者雖陽剛<lb/>
<pb n="43a"/>
　中正而尚屬坎中未大光耳<lb/>
上六係用徽纆寘于叢棘三嵗不得凶<hi>纆音墨寘音置</hi>
　周公之象坎上六云云何也曰上六以隂柔居險極<lb/>
　有係用徽纆寘于叢棘三嵗不能脫出象居坎如此<lb/>
　凶終釁末不可救矣故于占為至凶也嗚呼其怙終<lb/>
　不赦而屏諸四夷者乎<lb/>
象曰上六失道凶三嵗也<lb/>
　孔子之傳坎上六云云何也曰言上六如此云云者<lb/>
<pb n="43b"/>
　以其處險而隂柔成性故自致于罪而凶三嵗耳<lb/>
　觀上六以隂柔失道而凶則可以悟彖辭二五以剛<lb/>
　實而有孚心亨行尚之旨且以悟濟隂之端賴剛中<lb/>
　也<lb/>
離䷝<hi>離下離上</hi>
　坎而受之以離何也序卦傳曰陷必有所麗故受之<lb/>
　以離離者麗也<lb/>
離利貞亨畜牝牛吉<lb/>
<pb n="44a"/>
　文王之彖離云云何也曰為卦上下皆離火之繼續<lb/>
　不絶者也而其占象則為利貞亨而忌飛揚躁擾為<lb/>
　畜牝牛吉而喜柔順安靜耳然離之二五兩隂爻俱<lb/>
　在剛中原自有畜牝牛象而彖取于此易象往往有<lb/>
　義象雙融恰好合符者此類是也<lb/>
彖曰離麗也日月麗乎天百穀草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
　孔子之傳離彖云云何也曰言離者兩相附而謂之<lb/>
<pb n="44b"/>
　麗也如日月則麗乎天而光明百穀草木則麗乎地<lb/>
　而光華物固无不以麗而化成者况人為萬物之靈<lb/>
　明以繼明麗乎至正則大明普照有不化成天下乎<lb/>
　而為卦二五皆以柔體麗上下二卦之中是重明无<lb/>
　偏倚邪曲而麗乎正者也何用不亨是以象占取于<lb/>
　畜牝牛吉也而凡人生麗人宜得其正居心欲麗于<lb/>
　正從可類推<lb/>
　他彖傳皆以推廣時用義之旨繫于釋彖辭後而麗<lb/>
<pb n="45a"/>
　獨繫于釋卦名下聖人之立言得心寫意固无成例<lb/>
　有如是乎<lb/>
象曰明兩作離大人以繼明照于四方<lb/>
　孔子之傳離大象云云何也曰言離之為卦兩明相<lb/>
　繼故成繼明之離大人體此聰明睿智以照臨天下<lb/>
　使天下无不達之隠九重无不照之時徳則日新繼<lb/>
　以又新治則善政繼以善教常使光明不息以坐照<lb/>
　于四方如離之兩明相繼也嗚呼其古之明明徳于<lb/>
<pb n="45b"/>
　天下者乎<lb/>
初九履錯然敬之无咎<hi>錯七各反</hi>
　周公之象離初九云云何也曰下卦之離取于日而<lb/>
　初則日始出而未大曉有開户出門各營所事而視<lb/>
　履錯然參差之象當此時也能謹而不為所錯乃得<lb/>
　无咎故象占如此<lb/>
　初在下有履象以剛居之有敬之象<lb/>
　聰明每多躁擾則聰明反為自焚之具故宜于當初<lb/>
<pb n="46a"/>
　即敬<lb/>
象曰履錯之敬以避咎也<lb/>
　孔子之傳離初九云云何也曰初九履端之始吉與<lb/>
　咎之所由分人无不求吉而避咎者然莊敬日强安<lb/>
　肆日偷天下之定理視履錯然之初而能以敬持之<lb/>
　所避咎之道莫外于是<lb/>
六二黄離元吉<lb/>
　周公之象離六二云云何也曰六二履柔處中如日<lb/>
<pb n="46b"/>
　之方中所謂柔麗乎中正以化成天下者也故其象<lb/>
　為黄離得中而其占為元吉大利嗚呼其古之濬哲<lb/>
　文明温恭允塞者乎宜其得无為而天下治之吉也<lb/>
象曰黄離元吉得中道也<lb/>
　孔子之傳離六二云云何也曰六二六五為離卦之<lb/>
　主而二尤居中而得正文明之世而有用中之君含<lb/>
　𢎞廣大蕩蕩平平所以一世遵道遵路而元吉也後<lb/>
　世如光武治天下以柔道行之之言庶幾近之而秦<lb/>
<pb n="47a"/>
　之苛酷隋之操切適以自促其元氣也<lb/>
九三日昃之離不鼓缶而歌則大耋之嗟凶<lb/>
　周公之象離九三云云何也曰九三于日為既昃之<lb/>
　離人之老耋時也正宜有以自娛以忘其老倘不能<lb/>
　鼓缶而歌則戚戚于日暮之窮而昏作罔休是自速<lb/>
　其亡也大耄之傷何能免乎故占為大凶嗚呼世之<lb/>
　耄耋而不知自樂者其尚鑒于此<lb/>
象曰日昃之離何可乆也<lb/>
<pb n="47b"/>
　孔子之傳離九三云云何也曰言日昃之離時已過<lb/>
　矣其能乆乎此正宜自樂以娛老時也噫合象以觀<lb/>
　而見周公孔子之為日昃者儆亦至矣故曰易聖人<lb/>
　為憂患天下後世而作也<lb/>
九四突如其來如焚如死如棄如<hi>突如忽反</hi>
　周公之象離九四云云何也曰九四前火來迫後火<lb/>
　相促而自已又以剛乗之其凶可想而知故象占特<lb/>
　取于突如來如焚如死如棄如也人之處非其正而<lb/>
<pb n="48a"/>
　又輾轉附麗益非其正者俱可作此觀已<lb/>
象曰突如其來如无所容也<lb/>
　孔子之傳離九四云云何也曰言九四之突如其來<lb/>
　如云云者謂其麗太不當无所容之象也<lb/>
六五出涕沱若戚嗟若吉<hi>沱徒何反</hi>
　周公之象離六五云云何也曰六五柔麗乎中與六<lb/>
　二同而位則人君之位人君以一身坐照天下而自<lb/>
　恃其聰明則昏蔽反多而大化不成必須時時有臨<lb/>
<pb n="48b"/>
　淵履薄克艱憂厲之心乃為麗乎中正故象占特取<lb/>
　于出涕沱若戚嗟若則吉也二若字亦即五如字之<lb/>
　義極形其憂危戒懼之象耳不必于卦爻索象也嗚<lb/>
　呼其古知難之君乎一言興邦是即其吉耳<lb/>
象曰六五之吉離王公也<hi>離音麗</hi>
　孔子之傳離六五云云何也曰言六五之吉者所麗<lb/>
　得王公之正位也葢居在上之勢而明察事理畏懼<lb/>
　憂虞以待之乃得吉耳所謂危乃保其存者六五其<lb/>
<pb n="49a"/>
　知之矣故六五正為柔麗乎中正以化成天下者耳<lb/>
上九王用出征有嘉折首獲匪其醜无咎<lb/>
　周公之象離上九云云何也曰上九居明之終履位<lb/>
　之髙明之及乎至逺者也又離為甲胄有征象故象<lb/>
　取于出征而嘉折首獲匪其醜焉葢用兵欲其殲厥<lb/>
　渠魁脅從罔治以正有罪而安四方耳然非王者真<lb/>
　有不濫及脅從之仁察及首從之明則亦不能嘉折<lb/>
　首而匪獲醜也故于上九離之繼明逺照發之嗚呼<lb/>
<pb n="49b"/>
　王者固以恩威並用寛猛相濟為明之至乎<lb/>
象曰王用出征以正邦也<lb/>
　孔子之傳離上九云云何也曰言王者用此上九之<lb/>
　徳以出征而行罰乃所以正治其邦國剛明居上之<lb/>
　道也然則聖王之出征固義取于正邦匪是即不以<lb/>
　興師動衆從可知矣<lb/>
　<lb/>
　豐川易說卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>豐川易説卷七</head> <lb/>
    <p>
<pb n="1a"/>
欽定四庫全書<lb/>
　豐川易説卷七<lb/>
　　　　　　　　　　　　鄠縣王心敬撰<lb/>
　　下經<lb/>
暌䷥<hi>離上兑下</hi>
　家人而受之以暌何也序卦傳曰家道窮必乖故受<lb/>
　之以暌暌者乖也<lb/>
暌小事吉<hi>暌苦圭反</hi>
<pb n="1b"/>
　文王之彖暌云云何也曰為卦離火居上兑澤反下<lb/>
　火澤乖暌離散之時也人心乖暌大事豈能濟乎則<lb/>
　亦僅能吉小事耳葢卦才亦有小事吉義也<lb/>
彖曰暌火動而上澤動而下二女同居其志不同行説<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
類也睽之時用大矣哉<hi>上下俱上聲下同説音悦</hi>
　孔子之傳睽彖云云何也曰言睽為火動而炎上澤<lb/>
<pb n="2a"/>
　動而沉乎下以離之中女與兑之少女同居而志不<lb/>
　同行是以謂之暌也然其所以小利貞者卦才兑説<lb/>
　而麗乎離明非忿恨昏迷之人六五之柔自家人來<lb/>
　離徃居外而當位上行亦非剛愎不情之主而且得<lb/>
　中下應九二之剛亦非上下全不相得者故占象又<lb/>
　取小事吉也然睽之所以僅小事吉者亦以五以隂<lb/>
　之小者居之故曰小事吉耳究而論之天下无睽不<lb/>
　合无合非睽天地本睽而化育之事同也男女本暌<lb/>
<pb n="2b"/>
　而倡隨之志同也萬物本睽而羣聚之事類也當其<lb/>
　睽時即有合之理至其為用无不合之暌暌之時用<lb/>
　自大矣哉但視人之用睽何如哉<lb/>
象曰上火下澤睽君子以同而異<lb/>
　孔子之傳睽大象云云何也曰言水火用相資而不<lb/>
　同適水資火而爨火資水以烹此其必同者也燥濕<lb/>
　異質上下異趣此其本異者也君子體此未嘗不和<lb/>
　以處衆與俗為羣然和而不流則同而異在其中羣<lb/>
<pb n="3a"/>
　而不黨則同而異在其中亦如水火之異質而同用<lb/>
　也<lb/>
　理義本无不同而聖人則先得之故惟聖人善于用<lb/>
　睽<lb/>
　天地間无事不因異為同亦无事不以同劑異同異<lb/>
　異同乃天地間自然之理亦天地間必然之道第自<lb/>
　睽者視為睽耳後世學術門户之爭亦然茍一旦明<lb/>
　乎異同同異之㫖當必有載鬼遇雨張弧脱矢之吉<lb/>
<pb n="3b"/>
　矣<lb/>
初九悔亡喪馬勿逐自復見惡人无咎<hi>喪去聲</hi>
　周公之象睽初九云云何也曰初九地在睽始而以<lb/>
　剛居説睽而不見有睽者也不見有睽則不疑不憂<lb/>
　而悔自可亡其占象則為喪馬而勿逐自復不妨直<lb/>
　見惡人以免咎耳葢初以陽居剛自悦其悦又與四<lb/>
　非其正應故有喪馬勿逐見惡人義而與四終以陽<lb/>
　剛相合故又有自復无咎之象葢无心以待天下雖<lb/>
<pb n="4a"/>
　始睽必合也况四又明體知人者乎<lb/>
象曰見惡人以辟咎也<hi>辟音避</hi>
　孔子之傳睽初九云云何也曰言見惡人者初不以<lb/>
　辟為辟咎之道而以見為辟咎之道也嗚呼其孔子<lb/>
　見陽貨見南子之義乎<lb/>
九二遇主於巷无咎<lb/>
　周公之象睽九二云云何也曰九二悦體得中與五<lb/>
　為正應而六五當君之位居離之中有遇主于巷之<lb/>
<pb n="4b"/>
　象所謂明良之合其在此乎復何咎焉故占象取於<lb/>
　无咎<lb/>
象曰遇主于巷未失道也<lb/>
　孔子之傳睽九二云云何也曰言九二之遇主于巷<lb/>
　悦而得中以應離明之主遭逢如此亦未為失道也<lb/>
　古之蕭曹鄧馮庻㡬似之<lb/>
六三見輿曳其牛掣其人天且劓无初有終<hi>曳以制反掣昌逝反</hi>
　<hi>劓魚器反</hi>
<pb n="5a"/>
　周公之象睽六三云云何也曰六三以隂柔不當之<lb/>
　位當睽上下之交本與上應而心疑目眩見若乘輿<lb/>
　者牛曳之而上其一牛又掣之而下又其人若天且<lb/>
　劓而刑焉者葢兑為毁折而三又以隂柔居之故其<lb/>
　象如此然有應在外説而能明初睽終合者也故占<lb/>
　為无初有終六三在二四兩陽中輿曳牛掣象與上<lb/>
　方暌天劓象<lb/>
象曰見輿曳位不當也无初有終遇剛也<lb/>
<pb n="5b"/>
　孔子之傳睽六三云云何也曰言見輿曳者六三之<lb/>
　位處不當也无初有終者于上九之剛初雖睽而終<lb/>
　必遇也<lb/>
九四暌孤遇元夫交孚厲無咎<lb/>
　周公之象暌九四云云何也曰言九四以剛居四而<lb/>
　初非正應大臣而无應則无輔而睽孤矣然以體居<lb/>
　離明尚能知初九元夫之德而同氣相孕故初雖非<lb/>
　其正應而厲而陽剛相遇終必合志同方而自能无<lb/>
<pb n="6a"/>
　咎耳<lb/>
象曰交孚无咎志行也<lb/>
　孔子之傳睽九四云云何也曰言四之交孚无咎者<lb/>
　雖以與初非正應而孤終以與初交孚而志行耳葢<lb/>
　求同德以相輔乃可行志也<lb/>
六五悔亡厥宗噬膚徃何咎<hi>噬市制反</hi>
　周公之象暌六五云云何也曰六五居位得中正所<lb/>
　謂柔麗乎中正悦而上行者也與二又屬正應為在<lb/>
<pb n="6b"/>
　巷之遇故其象為厥宗噬膚无暌有合睽而終合徃<lb/>
　尚何咎乎故占取无咎<lb/>
象曰厥宗噬膚徃有慶也<lb/>
　孔子之傳睽六五云云何也曰言六五之厥宗噬膚<lb/>
　无咎者明良遇于一時何睽不合何事不吉自然相<lb/>
　悦有慶也<lb/>
上九睽孤見豕負塗載鬼一車先張之<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>後説之<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>匪<lb/>
寇婚媾徃遇雨則吉<hi>
                        <graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>音胡説吐活反媾古豆反</hi>
<pb n="7a"/>
　周公之象暌上九云云何也曰上九處睽之終應下<lb/>
　不當位之三始甚相暌則亦无輔而孤故其衷疑目<lb/>
　眩亦與三同而始則見三之兑若豕之負塗泥中又<lb/>
　見三之輿曳牛掣為載鬼一車且見三之若為我㓂<lb/>
　讐而先張之弧以射之又見三之為婚媾而説弧不<lb/>
　射所謂无見不眩无疑不生也然終以陽剛居明與<lb/>
　三之兑説為正應始疑始察如隂陽既合得雨自吉<lb/>
　耳葢以三柔而能應説而麗明終有必合之理也然<lb/>
<pb n="7b"/>
　仔細看來下三爻説體原不欲其終睽而上三爻明<lb/>
　體故雖睽而終能察情求合總之睽者所值之位若<lb/>
　見為睽而合者兩卦之情自有合理也吁合觀大象<lb/>
　之同而異六爻之異而同周公孔子之大象小象總<lb/>
　以暢𤼵文王之彖辭耳孰謂周公孔子之㫖與文王<lb/>
　各自義也<lb/>
象曰遇雨之吉羣疑亡也<lb/>
　孔子之傳睽上九云云何也曰言上九遇雨之吉者<lb/>
<pb n="8a"/>
　雨則隂陽合合則羣疑盡解而睽可合也然要之皆<lb/>
　頼上九之明能察情知人耳嗚呼明固知人合睽之<lb/>
　要義哉<lb/>
蹇䷦<hi>艮下坎上</hi>
　睽而受之以蹇何也序卦傳曰乖必有難故受之以<lb/>
　蹇蹇者難也<lb/>
蹇利西南不利東北利見大人貞吉<hi>蹇紀免反</hi>
　文王之彖蹇云云何也曰為卦艮下坎上為進而遇<lb/>
<pb n="8b"/>
　險足行難進之象故曰蹇也西南水鄉坤位平易容<lb/>
　養之地而坎中五之所居故占象取利西南東北山<lb/>
　鄉艮位險阻峻巖足所難行故占象取不利東北然<lb/>
　其實文王繫彖時固即以所自處者明卦義乎葢東<lb/>
　北暗指紂鄉而西南暗指周鄉也又爻九五剛中正<lb/>
　位可以濟難之大人而得正獲吉故占象既取利見<lb/>
　大人而又取于貞吉則文王殆又即其所自盡者明<lb/>
　卦義乎葢文王正險中得正獲吉之大人而收貞吉<lb/>
<pb n="9a"/>
　之用者也獨其立言示象則以為當蹇時以止于西<lb/>
　南平易容養之鄉為利以進于東北險阻難行之鄉<lb/>
　為不利又必有陽剛中正以居尊位之大人乃可持<lb/>
　危守正而得吉葢其示戒明教之義俱于言外令人<lb/>
　自得也每讀此卦彖辭反復于心終覺諸儒註疏未<lb/>
　安于心故愚見為此顧不知明易君子以為何如也<lb/>
　觀觧之利西南為指坎言則知蹇之利西南自以指<lb/>
　坎之九五為當又觀彖傳徃得中云云則西南指坎<lb/>
<pb n="9b"/>
　益明且卦乃險止相值何義不可取而明明指鄉為<lb/>
　言非心感于身之所處又何為是舍義言方乎惜乎<lb/>
　其无從質疑也<lb/>
彖曰蹇難也險在前也見險而能止知矣哉蹇利西南<lb/>
徃得中也不利東北其道窮也利見大人徃有功也當<lb/>
位貞吉以正邦也蹇之時用大矣哉<hi>難乃旦反知音智</hi>
　孔子之傳蹇彖云云何也曰言卦取蹇者取難進之<lb/>
　義以其坎險即在前也坎險在前而能止非知者能<lb/>
<pb n="10a"/>
　如是乎然孔子釋彖時即下贊嘆之辭則示教之意<lb/>
　已寓諸釋彖之中矣其曰蹇利西南者坎水西南之<lb/>
　鄉而九五正位居中徃則得中也不利東北者其道<lb/>
　多險阻而窮也利見大人徃見陽剛得中之大人則<lb/>
　自能定難濟蹇也當位貞吉得九五剛中之君則得<lb/>
　君道之正可以正邦而定難濟蹇也蹇雖不可徃而<lb/>
　當其可徃亦自得中而有功正邦則蹇之時用亦大<lb/>
　矣哉葢孔子當傳彖時亦見得蹇象蹇才非文王不<lb/>
<pb n="10b"/>
　足當故于言下隠隠指文王為言耳<lb/>
象曰山上有水蹇君子以反身修徳<lb/>
　孔子之傳蹇大象云云何也曰山上有水葢水由地<lb/>
　中行則平依山則險耳君子體此知徃而蒙難不如<lb/>
　反身修徳焉葢徳修則身修可以處險亦可以濟險<lb/>
　无在非西南耳<lb/>
　蹇則難進知止故取反身修徳孟子曰行有不得者<lb/>
　皆反求諸已蹇之象義也<lb/>
<pb n="11a"/>
初六徃蹇來譽<lb/>
　周公之象蹇初六云云何也曰初六居止之始上又<lb/>
　无應有徃則得蹇而來則得譽象<lb/>
象曰徃蹇來譽宜待也<lb/>
　孔子之傳蹇初六云云何也曰言徃蹇來譽者謂險<lb/>
　阻方始時自宜待故徃則蹇而來則譽耳<lb/>
　來譽有知止與反身修徳在内不然免悔吝凶咎可<lb/>
　耳何譽之有<lb/>
<pb n="11b"/>
六二王臣蹇蹇匪躬之故<lb/>
　周公之象蹇六二云云何也曰六二柔順得正尚在<lb/>
　險中而與五為正應故有王臣蹇蹇匪躬之故象嗚<lb/>
　呼諸葛忠武之鞠躬盡瘁殆其以之<lb/>
象曰王臣蹇蹇終无尤也<lb/>
　孔子之傳蹇六二云云何也曰言王臣蹇蹇雖蹇未<lb/>
　遽出而人臣之分已盡終何尤乎葢人臣固以自盡<lb/>
　為正時數非所知也<lb/>
<pb n="12a"/>
九三徃蹇來反<lb/>
　周公之象蹇九三云云何也曰九三正與上險相值<lb/>
　是正徃則蹇而宜來反者也<lb/>
象曰徃蹇來反内喜之也<lb/>
　孔子之傳蹇九三云云何也曰言徃蹇來反者險正<lb/>
　在外不可前徃反内則喜之也<lb/>
六四徃蹇來連<lb/>
　周公之象蹇六四云云何也曰六四正與險主相際<lb/>
<pb n="12b"/>
　前徃則蹇宜來連于三以共濟故象占如此<lb/>
象曰徃蹇來連當位實也<hi>當去聲</hi>
　孔子之傳蹇六四云云何也曰言六四之徃蹇來連<lb/>
　者濟蹇在剛實九三當位而實四不宜獨徃取蹇而<lb/>
　宜來連共濟也<lb/>
九五大蹇朋來<lb/>
　周公之象蹇九五云云何也曰九五正在險中而以<lb/>
　陽剛居正為上下所恃以共濟是為大蹇朋來象嗚<lb/>
<pb n="13a"/>
　呼下四爻其文王所處大難之地而九五一爻其文<lb/>
　王修徳正位師師濟濟之休乎彖之當位貞吉正謂<lb/>
　此耳<lb/>
象曰大蹇朋來以中節也<lb/>
　孔子之傳蹇九五云云何也曰蹇卦六爻惟二五為<lb/>
　濟蹇之主故諸爻皆有徃來之文而二五獨无然二<lb/>
　為臣之濟蹇故匪躬者僅可以无尤而五為君之濟<lb/>
　蹇其獲朋來之慶者以其剛健中正而適中乎蹇之<lb/>
<pb n="13b"/>
　節也其湯武革命之秋漢祖唐宗舉事豐沛建旗晉<lb/>
　陽之日乎<lb/>
上六徃蹇來碩吉利見大人<lb/>
　周公之象蹇上六云云何也曰上六已在卦顛徃更<lb/>
　何之葢以徃則蹇而能來就九五之碩陽以濟此蹇<lb/>
　難則吉又占為利見大人也<lb/>
象曰徃蹇來碩志在内也利見大人以從貴也<lb/>
　孔子之傳蹇上六云云何也曰言上六之徃蹇來碩<lb/>
<pb n="14a"/>
　者志在内而就九五之陽剛也利見大人者處蹇以<lb/>
　從九五尊貴之大人為利也<lb/>
　或疑來碩為指九三于志在内為似然五亦在上之<lb/>
　内且爻皆以九五得中有功正邦則碩指九五朱註<lb/>
　自不可易耳<lb/>
解䷧<hi>坎下震上</hi>
　蹇而受之以解何也序卦傳曰物不可以終蹇故受<lb/>
　之以解<lb/>
<pb n="14b"/>
解利西南无所徃其來復吉有攸徃夙吉<hi>解音蠏彖傳大象同坊本</hi>
　<hi>胡買反</hi>
　文王之彖解云云何也曰解為雷動在上坎險在下<lb/>
　其占象則亦為利乎西南寛平容養之鄉葢蹇之初<lb/>
　解不宜煩苛嚴急而宜寛大容養也又為无所徃其<lb/>
　來復吉有攸徃夙吉葢當解之時而論其卦才卦徳<lb/>
　其无所徃而來復也固吉即有攸徃亦自夙吉也<lb/>
　細觀卦義彖辭大抵亦是文王自寓出蹇逄解之㫖<lb/>
<pb n="15a"/>
　故彖辭反復形之<lb/>
彖曰解險以動動而免乎險解利西南往得衆也其<lb/>
來復吉乃得中也有攸徃夙吉徃有功也天地解而雷<lb/>
雨作雷雨作而百果草木皆甲坼解之時大矣哉<lb/>
　孔子之傳解彖云云何也曰言解之所以為解者以<lb/>
　卦坎下震上是為險而能動動而免險故為解也利<lb/>
　西南者西南坤鄉可以容養萬物而得衆也其來復<lb/>
　吉者謂九二得中其來復固吉也有攸徃夙吉者謂<lb/>
<pb n="15b"/>
　由此而徃亦有功而早吉也天地云云者則傳彖時<lb/>
　又見得天地以隂陽解而雷雨作雷雨作而百果草<lb/>
　木皆甲坼以𤼵生解之時固大矣哉故解之彖辭利<lb/>
　而且吉吉而又利也而孔子傳彖時亦若深幸文王<lb/>
　之出蹇成解故于彖義一一致欣幸之思乎<lb/>
象曰雷雨作解君子以赦過宥罪<lb/>
　孔子之傳解象云云何也曰言雷雨作而成解天地<lb/>
　所以解散屯結之氣𤼵生萬物者也君子體此以好<lb/>
<pb n="16a"/>
　生為心于小過則赦而釋之于大罪則宥而寛之以<lb/>
　宣萬民沉鬰寃抑之氣如雷雨之作而成解也<lb/>
　觀解之取于雷雨作而解萬物可知人心疑而獲解結而<lb/>
　獲解與人世之寃而獲解忿而獲解俱有雷雨作解<lb/>
　之用孰謂人心不可與天同運<lb/>
初六无咎<lb/>
　周公之象解初六云云何也曰謂初六居解之始上<lb/>
　有四應何咎之有故象如此<lb/>
<pb n="16b"/>
象曰剛柔之際義无咎也<lb/>
　孔子之傳解初六云云何也曰言初六之无咎者以<lb/>
　隂居初上應四陽剛柔相接可以解蹇自于義无咎<lb/>
　也<lb/>
九二田獲三狐得黄矢貞吉<lb/>
　周公之象解九二云云何也曰九二以陽剛居中為<lb/>
　坎主于鄉為東南于徳為得中于徃為有功有田獲<lb/>
　三狐並得黄矢貞吉之象葢坎為狐居二為中黄者<lb/>
<pb n="17a"/>
　中色而二以一陽横亘其中為得黄矢而其義則以<lb/>
　九二得中故徃而得衆有功可以正邦耳葢其卦成<lb/>
　解之機闗于四而能解之徳則由乎二也陽剛得中<lb/>
　之徳固无徃而不可哉<lb/>
象曰九二貞吉得中道也<lb/>
　孔子之傳解九二云云何也曰言九二之所以貞吉<lb/>
　者以其得中道也道而得中何徃不正何徃不吉<lb/>
六三負且乘致寇至貞吝<hi>乘如字又石證反</hi>
<pb n="17b"/>
　周公之象解六三云云何也曰六三當解之時居下<lb/>
　卦之上乘坎戴震而處之以隂柔如小人本負販之<lb/>
　侣而居乘軒之位貪鄙无行使人生脅奪之心雖自<lb/>
　以為我得宦途之正而不知其可羞可吝莫甚于是<lb/>
　也故象占如此<lb/>
象曰負且乘亦可醜也自我致戎又誰咎也<hi>戎古本作寇</hi>
　孔子之傳解六三云云何也曰言六三之負且乘雖<lb/>
　自以為正亦可醜也其寇至乃自我致戎又可咎人<lb/>
<pb n="18a"/>
　乎觀自我致戎則知爻辭完字不宜作寇盗之寇解<lb/>
　而以上下生脅奪之患解為當然觀慢藏誨盗即寇<lb/>
　盗之寇自在其中矣<lb/>
九四解而拇朋至斯孚<hi>解佳買反象同拇茂后反</hi>
　周公之象解九四云云何也曰九四當解之時居動<lb/>
　之始與初皆不正而相應故解以必解其拇然後朋<lb/>
　至斯合而孚葢九四以剛居柔應又不正故戒以必<lb/>
　解小人然後得孚君子也<lb/>
<pb n="18b"/>
象曰解而拇未當位也<lb/>
　孔子之傳解六四云云何也曰言六四必解而拇者<lb/>
　以其以陽居隂應又不正處位不當也<lb/>
六五君子維有解吉有孚于小人<hi>解音蠏坊本佳買反象同</hi>
　周公之象解六五云云何也曰六五以隂居位下之<lb/>
　諸爻信之以動君子小人交相來前之時也于君子<lb/>
　則當維而不可解然非解小人則間離君子者必至<lb/>
　矣故欲維君子又以能解小人為吉然非信能退小<lb/>
<pb n="19a"/>
　人則亦何以為能維君子之騐乎故又示象于有孚<lb/>
　小人耳嗚呼聖人之為維君子慮亦深切矣<lb/>
象曰君子有解小人退也<lb/>
　孔子之傳解六五云云何也曰于維君子而有解者<lb/>
　謂其宜退小人而使小人退也不然則君子之維不<lb/>
　固矣<lb/>
上六公用射隼于高墉之上獲之无不利<hi>射食亦反隼茍尹反</hi>
　周公之象解上六云云何也曰上六居解之終處動<lb/>
<pb n="19b"/>
　之極而與負乘之六三應其為解也必用法以制之<lb/>
　使之不得自漏其奸如公用射隼于高墉之上獲之<lb/>
　无有不利乃可耳嗚呼乘高位而以正法制小人何<lb/>
　慮小人之不獲據正法以去奸邪又何慮徃之不利<lb/>
　乎象之占以无不利宜矣上六居卦之上高墉象<lb/>
象曰公用射隼以解悖也<hi>解佳買反</hi>
　孔子之傳解上六云云何也曰言公用射隼所以解<lb/>
　悖亂之人正王法以去之耳<lb/>
<pb n="20a"/>
　觀解之以解悖終則知解道以退小人為解之正義<lb/>
　亦以能解小人為善用其解<lb/>
損䷨<hi>兑下艮上</hi>
　解而受之以損何也序卦傳曰解必有所失故受之<lb/>
　以損<lb/>
損有孚元吉无咎可貞利有攸徃曷之用二簋可用享<lb/>
<hi>簋音軌坊本音癸</hi>
　文王之彖損云云何也曰損者減省也為卦損乾之<lb/>
<pb n="20b"/>
　九三益坤之上六故為損也當損之時若能實信得<lb/>
　是天道人事當損之時而有孚其于入世則損己裕<lb/>
　人于修徳則損過就中自是大吉之道可以免過而<lb/>
　无咎可以守正而可貞可以時宜而利有攸徃故道<lb/>
　莫善于損也是故言其當損而損之用雖二簋之薄<lb/>
　无不可以薦王公而羞鬼神但在有孚耳故損取有<lb/>
　孚為吉利可貞利徃之道也<lb/>
　凡有所損皆為有益而既益則實未嘗損故彖傳偹<lb/>
<pb n="21a"/>
　言損之美善<lb/>
　享禮八簋為盛故以二簋為損之用<lb/>
彖曰損損下益上其道上行損而有孚元吉无咎可貞<lb/>
利有攸徃曷之用二簋可用享二簋應有時損剛益柔<lb/>
有時損益盈虗與時偕行<hi>上行之上時掌反</hi>
　孔子之傳損彖云去何也曰言損者為其損下之兑<lb/>
　益上之艮其道上行也而所謂損而有孚元吉无咎<lb/>
　可貞利有攸徃曷之用二簋可用享者當其時之可<lb/>
<pb n="21b"/>
　損則二簋不為薄當其時之宜損則損剛益柔不為<lb/>
　損誠以損盈而益虗固與時偕行之道也嗚呼人事<lb/>
　之損益益虗固屬順理之時而亦實天地鬼神之所<lb/>
　共許立身渉世者无視損為損而不為也<lb/>
　損于象為損下益上而在上用之則為損欲益徳于<lb/>
　象為損剛益柔而在上用之則為損貪益亷悖入悖<lb/>
　出弗損而實損之驗也散財𤼵身能損而非損之証<lb/>
　也故善用益者以損為益不善用益者欲益反損也<lb/>
<pb n="22a"/>
　唐陸宣公奏議中深得此義可取以証此彖耳<lb/>
象曰山下有澤損君子以懲忿窒欲<hi>懲直井反坊本時征反</hi>
　孔子之傳損象云云何也曰言山下有澤山高澤深<lb/>
　是損澤以益山也故謂之損君子體此知尊徳莫善<lb/>
　于損過于忿則懲之使平如摧山于慾則窒之使止<lb/>
　如塞竇亦如山下有澤也<lb/>
　觀大象可見損只是減擔法<lb/>
　觀君子體損之象以懲忿窒欲可悟養心之道養徳<lb/>
<pb n="22b"/>
　之道更可悟養生之道又可悟處處損則處處益時<lb/>
　時損則時時益事事損則事事益念念損則念念益<lb/>
　損固非損人事也故君子莫善用損<lb/>
初九已事遄徃无咎酌損之<hi>已音以遄市専反</hi>
　周公之象損初九云云何也曰初九當損下之時上<lb/>
　應六四輟所為而速徃以益之則无咎然損下益上<lb/>
　亦當斟酌其淺深故象占如此<lb/>
　酌損者謂損下太過不量淺深始而下損不可以自<lb/>
<pb n="23a"/>
　立究且損上而終不得益故酌損二字所以教損下<lb/>
　者亦以教受損者<lb/>
象曰已事遄徃尚合志也<lb/>
　孔子之傳損初九云云何也曰言初之已事遄徃者<lb/>
　初與四為正應四以望初之益已為志而初始此以<lb/>
　尚合其志也<lb/>
九二利貞征凶弗損益之<lb/>
　周公之象損九二云云何也曰九二以剛履柔是為<lb/>
<pb n="23b"/>
　志在自守而不肯妄損以益上之人故雖與五為應<lb/>
　而以得正為利以徃益為凶以弗損下為益上之道<lb/>
　故象占如此程子曰世之愚者有雖无邪心而惟知<lb/>
　竭力順上為忠者葢不知弗損益之之義也至哉言<lb/>
　乎<lb/>
象曰九二利貞中以為志也<lb/>
　孔子之傳損九二云云何也曰言九二利貞也謂其<lb/>
　位得中故其義以守中為志而不為損下益上之為<lb/>
<pb n="24a"/>
　使己既居于剥下奉上之損而上亦不得撙己裕下<lb/>
　之益也嗚呼人臣守中固益上之正道哉<lb/>
六三三人行則損一人一人行則得其友<lb/>
　周公之象損六三云云何也曰六三正所謂損下益<lb/>
　上損剛益柔之爻故但取損象謂如三人行則損一<lb/>
　人一人行則得其友也葢此爻原是三陽損一以益<lb/>
　上而此一陽爻又徃上而成應故其象占如此而觀<lb/>
　此爻者亦可知致一之為貴占此爻者又可知致一<lb/>
<pb n="24b"/>
　之乃得耳故夫子又于繫辭盡其義也<lb/>
象曰一人行三則疑也<lb/>
　孔子之傳損六三云云何也曰言一人行則専而可<lb/>
　得友三人行則疑而必損一人葢古今之人情大抵<lb/>
　皆然也<lb/>
六四損其疾使遄有喜无咎<lb/>
　周公之象損六四云云何也曰言六四隂柔當位又<lb/>
　居止體而與遄徃之初相應是不肯過受損下益上<lb/>
<pb n="25a"/>
　之益而能損其貪欲之病者也如此則必使已事遄<lb/>
　徃之初有喜而即已亦无過于損下之咎耳嗚呼為<lb/>
　上者一能損其疾而人已皆得如此不肯用損何為<lb/>
　哉<lb/>
象曰損其疾亦可喜也<lb/>
　孔子之傳損六四云云何也曰言六四損其疾在初<lb/>
　自是可喜之事而在己无咎亦正是可喜之事耳<lb/>
六五或益之十朋之龜弗克違元吉<lb/>
<pb n="25b"/>
　周公之象損六五云云何也曰六五當損時而居中<lb/>
　履柔又為止體以應二弗損之益是損滿下賢而集<lb/>
　忠廣益者也人君而能此羣策効力不眩不惑天下<lb/>
　无難决之事而知臨見大君之宜矣故象取或益十<lb/>
　朋之龜弗克違而占取于元吉耳<lb/>
　龜决是非吉凶之物益之十朋之龜是喻在下之賢<lb/>
　莫不損己自盡以益之之義葢人君虗己受善其自<lb/>
　損而實益之道有如此<lb/>
<pb n="26a"/>
象曰六五元吉自上祐也<lb/>
　孔子之傳損六五云云何也曰言六五之得元吉者<lb/>
　以其能損己受益是能得人之助矣安得不得天之<lb/>
　助乎自上祐之所必然耳<lb/>
　損至上而吉天道虧盈而益謙也故一卦之吉大于<lb/>
　六五一爻而又皆備于上九一爻<lb/>
上九弗損益之无咎貞吉利有攸徃得臣无家<lb/>
　周公之象損上九云云何也曰上九處損之終居止<lb/>
<pb n="26b"/>
　之極而下應六三是不以損下為益者也故其象為<lb/>
　弗損益之葢以弗損為益于益民則為惠而不費于<lb/>
　益君則為以財𤼵身損而如此咎尚何有得正而吉<lb/>
　行无不利得臣无家一舉而四善備于此矣彖之所<lb/>
　謂有孚元吉无咎可貞而利有攸徃者葢即指此爻<lb/>
　耳故損以損為益也<lb/>
　㸔來下卦悦體故以損下益上為義然亦取于酌損<lb/>
　弗損者悦之以道也上卦止體宜以受下之益為<lb/>
<pb n="27a"/>
　義而又取于損疾弗損者不過損其下以自益正居<lb/>
　上所宜止之道亦正上所自益之道也不然則天道<lb/>
　忌盈人心惡貪莫益之或擊之欲益而自損且多矣<lb/>
　故損卦以損為益以不損下為益上葢天道人事之<lb/>
　自然也<lb/>
象曰弗損益之大得志也<lb/>
　孔子之傳損上九云云何也曰言弗損益之者弗損<lb/>
　下正所以益上而大得其志耳嗚呼六經四子中言<lb/>
<pb n="27b"/>
　薄歛厚下之道固皆此㫖乎為人上者尚其念諸<lb/>
益䷩<hi>震下㢲上</hi>
　損而受之以益何也序卦傳曰損而不已必益故受<lb/>
　之以益<lb/>
益利有攸徃利渉大川<lb/>
　文王之彖益云云何也曰言益之為卦損乾之四陽<lb/>
　益坤之初柔是乃損上益下之道故占象為利有攸<lb/>
　徃又益之道可以濟險渉難故占象為利渉大川<lb/>
<pb n="28a"/>
　觀利渉大川指㢲木上動言而又不必指乾指坎可<lb/>
　見象義固自不可為典要惟變所適也<lb/>
彖曰益損上益下民説无疆自上下下其道大光利有<lb/>
攸徃中正有慶利渉大川木道乃行益動而㢲日進无<lb/>
疆天施地生其益无方凡益之道與時偕行<hi>上下之下去聲施始䜴反</hi>
　孔子之傳益彖云云何也曰言益之為義謂王者能<lb/>
　損上益下則民説无疆民説即上之益也自上而施<lb/>
<pb n="28b"/>
　惠以益下于為上之道乃為大光道光即上之益也<lb/>
　利有攸徃則言二五中正相應而天下受慶有慶即<lb/>
　上之益也至若利渉大川則取于上卦之㢲木上動<lb/>
　而益下之利于渉險抑又可知利于渉險則无徃不<lb/>
　利其為上之益則又不待言也乃孔子傳彖時則又<lb/>
　見益之為道下動上㢲日進无疆不特于人事為悦<lb/>
　民利徃之咸得即天地亦且以施為施生之无方凡<lb/>
　為人君者所當與時偕行而不可不實行之耳葢孔<lb/>
<pb n="29a"/>
　子又極推益之卦義卦才而以益下望為上者也<lb/>
象曰風雷益君子以見善則遷有過則改<lb/>
　孔子之傳益象云云何也曰言風烈則雷迅雷激則<lb/>
　風怒風雷二物原相附益也君子體此以求己之益但見<lb/>
　為善則遷不善以就善而善日以益但見有過即便速改<lb/>
　而弗憚於改即過改而益復无過亦如風雷之相益也<lb/>
初九利用為大作元吉无咎<lb/>
　周公之象益初九云云何也曰初九當益之時以陽<lb/>
<pb n="29b"/>
　剛雷動之資而得六四㢲入之應是用大作而无不<lb/>
　利者也故占象為利用大作元吉无咎<lb/>
象曰元吉无咎下不厚事也<lb/>
　孔子之傳葢初九云云何也曰言下本不當任厚事<lb/>
　而初以得六四之任用不如是不足以塞責也按此<lb/>
　雖本註意為説而終覺心未曉暢當俟知者問之<lb/>
六二或益之十朋之龜弗克違永貞吉王用享于帝吉<lb/>
　周公之象益六二云云何也曰六二處中正而履柔<lb/>
<pb n="30a"/>
　順有虗中順從義而與九五有孚惠心惠徳之主相<lb/>
　應故有或益之十朋之龜弗克違象而占象復為永<lb/>
　貞之吉葢居中而應又中自然吉可長得正耳又以<lb/>
　二之虗中而應五之孚衷亦有王用享于帝吉義也<lb/>
　然觀損之六五為益之以十朋之龜弗克違而益之<lb/>
　六二又為益之十朋之龜弗克違則知損益二卦以<lb/>
　相反而成益之二固損之五而凡卦中一切外來之<lb/>
　云大約以取于前後卦反對之徃來為正又其中亦<lb/>
<pb n="30b"/>
　尚有自乾坤來者葢乾坤大父母固一切剛柔之變<lb/>
　所從來也若曰訟自遯而漸歸妹恐有可疑者<lb/>
象曰或益之自外來也<lb/>
　孔子之傳益六二云云何也曰言或益之者理必得<lb/>
　益自然益從外來亦莫知其然而然也<lb/>
六三益之用凶事无咎有孚中行告公用圭<lb/>
　周公之象益六三云云何也曰六三處益之時隂柔<lb/>
　不中而上應上九之剛剛必陵弱是為益之用凶事<lb/>
<pb n="31a"/>
　象然艱難成徳殷憂啟聖警戒震動自是増益不能<lb/>
　之機亦正无咎也又卦三四皆居中處柔為有孚于<lb/>
　中行如告公用圭之誠欵故雖外來之凶不免而自<lb/>
　得中行之无咎耳<lb/>
象曰益用凶事固有之也<lb/>
　孔子之傳益六三云云何也曰益而用凶事以為益<lb/>
　者葢必如是而後動心忍性所以増益不能者乃固<lb/>
　有之也<lb/>
<pb n="31b"/>
六四中行告公從利用為依遷國<lb/>
　周公之象益六四云云何也曰六四㢲主處柔而與<lb/>
　三在卦中有中行象又與震初利建之侯為正應故<lb/>
　占象為告公見從而利用為依遷國也<lb/>
象曰告公從以益志也<lb/>
　孔子之傳益六四云云何也曰告公從者告之以益<lb/>
　下之志而從乃所以益其志也<lb/>
九五有孚惠心勿問元吉有孚恵我徳<lb/>
<pb n="32a"/>
　周公之象益九五云云何也曰九五以㢲體居中得<lb/>
　正又與永貞享帝之六二為正應是乃為天下得人<lb/>
　以𤼵政施仁者也為有孚恵心象君而若此不問而<lb/>
　可知其吉故占以元吉斷之且上既有信以惠于下<lb/>
　則下亦必有信以惠于上故占象又為有孚惠我徳<lb/>
　也葢上以實心實徳惠于下則下亦必以誠心誠意<lb/>
　惠其上乃自然之理耳<lb/>
象曰有孚惠心勿問之矣惠我徳大得志也<lb/>
<pb n="32b"/>
　孔子之傳益九五云云何也曰言有孚惠心尚何待<lb/>
　問而知其元吉乎至於惠我徳則上益下而下並益<lb/>
　其上益下之志乃大得耳嗚呼居九五之位者一孚<lb/>
　惠心既得勿問之元吉而又有惠我徳大得志之秋<lb/>
　則益下又豈徒下之益也哉<lb/>
上九莫益之或擊之立心勿恒凶<lb/>
　周公之象益上九云云何也曰上九以陽剛居益之<lb/>
　極剛不當位求益反損有立心勿恒之凶故象占如<lb/>
<pb n="33a"/>
　此然其實剛暴擊下求益之人立心豈得有恒又必<lb/>
　得以剛取擊之報所行豈能終利凶原即在此恃剛<lb/>
　擊下之中也吁周公之示戒亦深哉<lb/>
象曰莫益之偏辭也或擊之自外來也<lb/>
　孔子之傳益上九云云何也曰言莫益之者猶從其<lb/>
　求益之偏辭而言也若究而言之則又必有擊之者<lb/>
　自外來也嗚呼桀之暴刻湯來擊之紂之殘賊武王<lb/>
　來擊之至于秦之暴虐且有陳勝呉廣來而擊之矣<lb/>
<pb n="33b"/>
　故或擊之自外者真不知其所自來耳可戒哉<lb/>
夬䷪<hi>乾下兑上</hi>
　益而受之以夬何也序卦傳曰益而不已必夬故受<lb/>
　之以夬夬決也<lb/>
夬揚于王庭孚號有厲告自邑不利即戎利有攸徃<hi>夬古</hi>
　<hi>快反號户羔反卦内並同</hi>
　文王之彖夬云云何也曰夬之為卦上兑下乾為五<lb/>
　陽決一柔也然其決之也必正明其罪而盡誠以呼<lb/>
<pb n="34a"/>
　號其衆相與合力且有危厲不可安肆又止宜治其<lb/>
　私邑而不可專尚威武則利有所徃也葢諸義皆本<lb/>
　卦中自具而皆為戒辭以象之所以明剛決之亦自<lb/>
　有道耳易教寡過豈不信然<lb/>
彖曰夬決也剛決柔也健而説決而和揚于王庭柔乘<lb/>
五剛也孚號有厲其危乃光也告自邑不利即戎所尚<lb/>
乃窮也利有攸徃剛長乃終也<hi>説音悦長丁丈反</hi>
　孔子之傳夬彖云云何也曰言夬者取其決之義也<lb/>
<pb n="34b"/>
　謂其以五剛決一柔也而卦徳則為健而説決而和<lb/>
　耳其曰揚于王庭者柔乘五剛之上也孚號有厲者<lb/>
　謂必危厲乃光也告自邑不利即戎謂太尚剛決則<lb/>
　必窮也利有攸徃者剛再一長則隂終而消也<lb/>
象曰澤上于天夬君子以施禄及下居徳則忌<hi>上時掌反施始</hi>
　<hi>豉反</hi>
　孔子之傳夬象云云何也曰言為卦兑上乾下是為<lb/>
　澤上于天也澤上于天未有不決以下流者故于象<lb/>
<pb n="35a"/>
　為夬君子體此以之施禄則普及于下如澤之自天<lb/>
　而下以之居徳則忌居其上不敢如澤之上于天也<lb/>
　吁觀吾夫子于夬之象法戒兼設可見聖人之于易<lb/>
　真神而明之又可見聖人之于世真提携心切也<lb/>
　不曰澤在天上而曰澤上于天則亦似有貪天為功<lb/>
　之象又兑口喜揚而居五陽之上則亦似有居徳之<lb/>
　忌之象不知明易君子以為何如也<lb/>
初九壯于前趾徃不勝為咎<lb/>
<pb n="35b"/>
　周公之象夬初九云云何也曰初九以剛居最下是<lb/>
　壯于趾者用壯如此徃而不勝亦已明矣咎豈能免<lb/>
　乎故象占如此<lb/>
象曰不勝而徃咎也<lb/>
　孔子之傳夬初九云云何也曰言徃而能勝尚恐有<lb/>
　咎不勝而徃咎何辭也<lb/>
九二惕號莫夜有戎勿恤<hi>莫音暮</hi>
　周公之象夬九二云云何也曰九二雖當夬之時而<lb/>
<pb n="36a"/>
　以剛處柔為得中道故能憂惕號呼以自戒備壯而<lb/>
　知戒雖莫夜有戎亦可勿恤矣葢有備固无患之道<lb/>
　也<lb/>
象曰有戎勿恤得中道也<lb/>
　孔子之傳夬九二云云何也曰言雖有戎亦勿恤者<lb/>
　以九二剛而得中知所戒也<lb/>
九三壯于頄有凶君子夬夬獨行遇雨若濡有愠无咎<lb/>
<hi>頄求龜反</hi>
<pb n="36b"/>
　周公之象夬九三云云何也曰九三以剛居剛又下<lb/>
　下卦之上壯于頄者也壯而如此視壯于趾者更甚<lb/>
　矣必然致凶无疑然諸陽獨三與上六相應則亦有<lb/>
　君子夬夬以決小人之義故其象雖為係私愛而與<lb/>
　上應如獨行遇雨至于若濡而為君子所愠然小人<lb/>
　終必決去則亦尚无大過也故象占如此朱註為温<lb/>
　嶠之于王敦自為得之<lb/>
　大抵剛決太過于諸事不宜以之決去小人則尚无<lb/>
<pb n="37a"/>
　咎<lb/>
象曰君子夬夬終无咎也<lb/>
　孔子之傳夬九三云云何也曰言君子之夬夬雖過<lb/>
　于壯然終能決去小人則亦終无咎也<lb/>
九四臀无膚其行次且牽羊悔亡聞言不信<hi>臀徒敦反次七私反</hi>
　<hi>且七余反姤卦同</hi>
　周公之象夬九四云云何也曰九四以陽居隂當決<lb/>
　之時而所處如此如人臀之无膚而其行次且亦取<lb/>
<pb n="37b"/>
　悔之道矣然以牽率下之三陽連累不決則悔亦尚<lb/>
　可亡也又其處隂遠上若不明於聼言而似于當決<lb/>
　反退餒者然故象占如此<lb/>
象曰其行次且位不當也聞言不信聰不明也<lb/>
　孔子之傳夬九四云云何也曰言其行次且者其居<lb/>
　位之不當也聞言不信者无聼言之聰明也<lb/>
九五莧陸夬夬中行无咎<hi>莧閑辨反又胡練反</hi>
　周公之象夬九五云云何也曰九五以剛中履位而<lb/>
<pb n="38a"/>
　上決一隂如莧陸之夬夬至不難也然五為君位亦<lb/>
　必得中而行乃无咎耳<lb/>
象曰中行无咎中未光也<lb/>
　孔子之傳夬九五云云何也曰言中行无咎者以人<lb/>
　君之尊去小人不能銷去于未萌之始而至使其揚<lb/>
　于王庭而後決之則亦僅免咎耳其于人君之中道<lb/>
　豈能大光乎葢又惜其決之不早也<lb/>
上六无號終有凶<lb/>
<pb n="38b"/>
　周公之象夬上六云云何也曰上六獨以隂柔居上<lb/>
　雖以居兑口能號而更无同類可號故雖暫存一時<lb/>
　而終為陽決耳凶可立俟也故象如此<lb/>
象曰无號之凶終不可長也<lb/>
　孔子之傳夬上六云云何也曰言无號之凶者謂陽<lb/>
　再一決則終于必亡不可長也嗚呼隂柔小人亦何<lb/>
　為自取凶終哉<lb/>
姤䷫<hi>㢲下乾上</hi>
<pb n="39a"/>
　夬而受之以姤何也序卦傳曰夬必有所遇故受之<lb/>
　以姤姤者遇也<lb/>
姤女壯勿用取女<hi>姤古后反取七喻反</hi>
　文王之象姤云云何也曰為卦一隂始生于下而遇<lb/>
　陽如本非所望而卒然值之者然故為姤姤屬一隂<lb/>
　始生非女壯而曰女壯此為上行剥陽之女故為女<lb/>
　壯而占象戒以勿用取女也嗚呼其在文王以前則<lb/>
　妺喜妲己方至之始在文王之後則賈氏武氏入宫<lb/>
<pb n="39b"/>
　之初乎然曰勿用取則文王已於方遇之隂申之以<lb/>
　戒如周公象坤之初六履霜即戒以堅氷也聖人之<lb/>
　防隂亦至矣<lb/>
彖曰姤遇也柔遇剛也勿用取女不可與長也天地相<lb/>
遇品物咸章也剛遇中正天下大行也姤之時義大矣<lb/>
哉<lb/>
　孔子之傳姤彖云云何也曰言姤者遇也謂㢲初之<lb/>
　柔遇五剛也勿用取女者謂方進之隂將長而未已<lb/>
<pb n="40a"/>
　其勢不至遯否觀剥不止以如此之女而用以自取<lb/>
　是自取牝雞之鳴耳必不可與其長也至天地云云<lb/>
　則傳彖時又見得卦體九五中有可推可取之時義<lb/>
　而極賛之耳葢謂姤是天地相遇而推原其相遇之<lb/>
　時則有品物咸章而𤼵育流行之義九五乃剛遇中<lb/>
　正而推原其剛遇中正之時則有天下大行而乾徳<lb/>
　上治之義姤之時義正自大矣哉故以之取女則宜<lb/>
　知勿用之義而以之大行則又宜知謹㡬之義耳<lb/>
<pb n="40b"/>
象曰天下有風姤后以施命誥四方<lb/>
　孔子之傳姤大象云云何也曰姤乾上㢲下是天下<lb/>
　有大風也王后體此以乾為施以㢲為命以之告戒<lb/>
　四方如風行乎天之下也<lb/>
初六繫于金柅貞吉有攸徃見凶羸豕孚蹢躅<hi>柅乃李反又女</hi>
　<hi>紀反</hi>
　周公之象姤初六云云何也曰初六為㢲主而上行<lb/>
　正所謂女之壯者也能止之以固則得正而吉若有<lb/>
<pb n="41a"/>
　攸徃則漸不可長不至剥坤不止即見凶耳葢初為<lb/>
　㢲入而卑伏于下有羸豕孚蹢躅象故象占如此嗚<lb/>
　呼姤始即繫之以貞其即遯彖小利貞之㫖乎<lb/>
　以木指物為之柅卦體純乾金象而隂忽滯其底㢲<lb/>
　又為繩繫象孤隂上附若繫故初六取象繫于金柅<lb/>
　也上進之隂勢不可長徃而不已則消陽无已不特<lb/>
　為陽之凶即隂亦不得中吉故象又取此<lb/>
象曰繫于金柅柔道牽也<lb/>
<pb n="41b"/>
　孔子之傳姤初九云云何也曰言繫于金柅者以隂<lb/>
　柔方進貴于牽止也<lb/>
九二包有魚无咎不利賔<lb/>
　周公之象姤九二云云何也曰九二陽剛而與初隂<lb/>
　相比畜制之固則无咎若不能畜制反奉為賔而進<lb/>
　之則是令其自得朋耳將女禍生矣故占象又取于<lb/>
　不利賔葢魚隂物易制而賔愈進則衆故為九二近<lb/>
　初之陽申戒<lb/>
<pb n="42a"/>
象曰包有魚義不及賔也<lb/>
　孔子之傳姤九二云云何也曰言包有魚者二之視<lb/>
　初宜如包之畜魚義不可使隂柔小人之得朋日衆<lb/>
　也<lb/>
九三臀无膚其行次且厲无大咎<lb/>
　周公之象姤九三云云何也曰九三過剛不中下不<lb/>
　遇于初上无應于上居則不安行則不進故亦取臀<lb/>
　无膚其行次且象然既无所遇則亦自不為隂柔所<lb/>
<pb n="42b"/>
　繫故雖厲而无大咎也姤夬反對姤之三即夬之四<lb/>
　而象正同可知反對之爻自有來往相通之義不獨損<lb/>
　之六二與益之六五也若逺取他卦則恐渉凌亂耳<lb/>
象曰其行次且行未牽也<lb/>
　孔子之傳姤九三云云何也曰九三雖其行次且然<lb/>
　亦尚非初應不為柔所牽繫也<lb/>
九四包无魚起凶<lb/>
　周公之象姤九四云云何也曰九四初應應而初已<lb/>
<pb n="43a"/>
　見包于二是為包无魚象居上而无民動成凶矣故<lb/>
　占象為凶<lb/>
象曰无魚之凶逺民也<hi>逺元萬反</hi>
　孔子之傳姤九四云云何也曰无魚之凶者四居近<lb/>
　君之位而遠民以自失其民自是凶道耳葢民之不<lb/>
　可遠也如是夫為大臣者尚其鍳諸<lb/>
九五以杞包瓜含章有隕自天<lb/>
　周公之象姤九五云云何也曰九五居乾之中陽剛<lb/>
<pb n="43b"/>
　中正不與剛中之九二同徳相遇而二已包瓜得民<lb/>
　是九五遇二高大堅實之杞以包初六隂柔之瓜正<lb/>
　所謂剛遇中正而大行者乎又五下覆乎初體乾履<lb/>
　㢲是為施命誥四方之后亦有舍風動之文章自天<lb/>
　下行之義故象又取此也<lb/>
象曰九五含章中正也有隕自天志不舍命也<hi>舍音捨</hi>
　孔子之傳姤九五云云何也曰言九五之含章原具<lb/>
　大中至正可以風動四方之徳而不忘命誥動民之<lb/>
<pb n="44a"/>
　志故為有隕自天也乾為天九五天位自上而下為<lb/>
　隕自天命指初謂誥命<lb/>
上九姤其角吝无咎<lb/>
　周公之象姤上九云云何也曰上九處姤之終居姤<lb/>
　之上又无正應是為姤角姤而以角亦可羞矣然此乃<lb/>
　自懐狐疑識不知人自取之罪于誰而咎乎故象占<lb/>
　如此尢咎似解以无可咎義為當故傳専以窮吝釋<lb/>
　之<lb/>
<pb n="44b"/>
象曰姤其角上窮吝也<lb/>
　孔子之傳姤上九云云何也曰上九取于姤角之象<lb/>
　者為其以剛居上過剛而道窮故羞吝也嗚呼姤之<lb/>
　上九其亦乾之上九乎陽剛可過亢耶<lb/>
　<lb/>
　<lb/>
　<lb/>
　豐川易説卷七<lb/>
</p>
<p>
</p>
  </div>
</body>
</text>
</TEI>
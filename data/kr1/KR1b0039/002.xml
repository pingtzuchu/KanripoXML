<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書疑義巻二</head> <lb/>
    <p>
<pb n="1a"/>
欽定四庫全書<lb/>
　尚書疑義巻二<lb/>
　　　　　　　　　　　明　馬明衡　撰<lb/>
　夏書<lb/>
　　禹貢<lb/>
禹貢一書是紀禹治水制貢賦之事當堯之前豈無貢<lb/>
　賦之法至禹乃制之耶蓋洪水為災増損不一禹之<lb/>
　治水將天下整頓一畨然大畧亦必皆因其舊灋而<lb/>
<pb n="1b"/>
　折中之耳非禹一自創為新灋也<lb/>
隨山刋木奠髙山大川是一篇之綱領當浩浩懷山襄<lb/>
　陵之時山不得為峙川不得為流而九州茫茫亦莫<lb/>
　之辨治水之後若下文導山導水則山川各若其性<lb/>
　而九州疆界亦因以辨所謂奠也然必隨山刋木者<lb/>
　想上古之時民居宫室不至若是之繁斧斤稀少又<lb/>
　經水患林木蓊薉擁遏水道水窒不行故必隨其水<lb/>
　所經之山刋除其木然後水道通流不至於泛濫矣<lb/>
<pb n="2a"/>
　孟子所謂益烈山澤而焚之益佐禹即刋木之事也<lb/>
或疑古今同此天地同此山川何獨堯舜之世乃有洪<lb/>
　水之災堯舜以前不可得而知矣即堯舜以後亦不<lb/>
　聞有懷山襄陵之事何耶曰政有亦不可曉處或所<lb/>
　謂懷山襄陵所謂滔天亦大畧言之耳只是壞民種<lb/>
　作民乃艱食聖人憂民之深惟恐一物不得其所豈忍<lb/>
　視於艱食故汲汲思治朝夕不遑安而言之特切耳<lb/>
　至其水患或亦如後世之河決當龍門未鑿之時河<lb/>
<pb n="2b"/>
　自積石北行不知亦如今南轉自龍門而過只是石<lb/>
　峽𦂳窄故禹鑿使開濶令水不擁遏耶抑或自禹以<lb/>
　前河從北去山後入海至堯舜禹時始徙來出龍門<lb/>
　亦未可知也但自後世觀之河之徙凡㡬變至今則<lb/>
　由淮以入海一淮水獨受黄河之流則其變益遠矣<lb/>
　以皇極經世之説推之今與禹同是午㑹歴世方六<lb/>
　七千年則禹已前當有寅夘辰巳四㑹其歴世又何<lb/>
　其遠耶然則水道之改易又安必其無耶若果如此<lb/>
<pb n="3a"/>
　則當夫龍門未闢奔悍四出為患何可勝言河水既<lb/>
　新來則其他水道為河所衝决皆失其舊是以一槩<lb/>
　泛濫禹既脩治則併他水皆治之使各若其性然意<lb/>
　惟治河用功為多也若如文公謂洪荒之世生民害<lb/>
　多聖人迭興漸次除治至此尚未盡平則是以開闢<lb/>
　以來如此意竊有疑姑録以俟正云<lb/>
朱子謂禹貢記地里治水曲折多不能曉如説始于壺<lb/>
　口龍門不敢深信蓋謂當自下流始自下流則當自<lb/>
<pb n="3b"/>
　碣石九河始此意固是然余竊以為自下流始者此<lb/>
　治水之大勢然上流亦有壅遏之甚者則亦必先達<lb/>
　之此治水之權宜也况冀州帝都所在吕梁河之所<lb/>
　急安得不先治之凡後世觀古人之事只當見其大<lb/>
　綱至於因時從宜則去古益遠不可執一論也<lb/>
冀州梁岐註家以為雍州之梁岐蔡氏以為即吕梁狐<lb/>
　岐之山皆冀州山也方以帝都為急故先治冀州然<lb/>
　大勢當自下流始不應即往雍州則蔡説為得大抵<lb/>
<pb n="4a"/>
　觀禹貢在得其大體奠髙山大川此大體也欲奠其<lb/>
　山川則必知天下山之始止知天下大川之源流然<lb/>
　後順其性而治之乃能各止其所而無不定矣今天<lb/>
　下山川大畧論之有三條南海與江夾一條是為南<lb/>
　條山也江與河夾一條是為中條山也河北自為一<lb/>
　條是為北條山也江河水最大夾來山最長其中若<lb/>
　濟若淮若漢若渭水皆短是其中山之分支處支既<lb/>
　大故其水亦不小然則濟雖貫河自致于海其實是<lb/>
<pb n="4b"/>
　河北山之分支至河而盡也漢沔滄浪則中條向南<lb/>
　之分支至大别而盡故其水亦至大别而入江也淮<lb/>
　亦是中條南邊分支蓋分自桐柏山故其水出是山<lb/>
　至海而盡故其水亦入海也瀍澗洛皆入于伊伊入<lb/>
　于河是中條向北之分支至河而盡故其水亦入河<lb/>
　也至若渭水則亦是中條向北之分支至河而盡故<lb/>
　其水入河若涇沮漆則又是其間小分支至渭而盡<lb/>
　故其水入渭耳若北條之山皆自北敵地面來其水<lb/>
<pb n="5a"/>
　不可得而詳然河之北更有混同江是河與混同江<lb/>
　夾一條而混同江之北自為一條則亦是有四條矣<lb/>
　凡此皆是大綱處聖人固未嘗如後世之論風水以<lb/>
　求山脉然亦未有不知山之來歴而能治水者故於<lb/>
　此等去處先要識得自然知有下手緩急自然因時<lb/>
　制宜自中機㑹不必册中尋求一字之間以擬其數<lb/>
　千百年施工之次第是亦難矣故余謂山名古今不<lb/>
　同歴世考究已勤知其所可知而闕其所可疑可也<lb/>
<pb n="5b"/>
夾石碣石入于河碣石之地古今論説已多然皆求之<lb/>
　不得蔡氏祖酈道元韋昭諸儒之説以為今海中有<lb/>
　山而多碣石者尚去岸五百里遂以九河之地淪入<lb/>
　于海愚竊疑之夫以古今山川少有變動或不能無<lb/>
　然豈有五百里之地俱淪入于海之理今因求碣石<lb/>
　九河而不得遂以桑田變海之説通之是不若姑闕<lb/>
　其疑之為愈也蓋黄河自周定王以來日漸徙而東<lb/>
　南已非禹之故道則其初分為支流與貫入于河者<lb/>
<pb n="6a"/>
　悉皆易位矣又豈有遺跡獨存至今耶夫九河者以<lb/>
　北播為九河之義推之則是黄河末梢之支流也既<lb/>
　為末梢支流想亦不甚浩大漫𣺌然以大河之分故<lb/>
　名為九耳黄河既改支流必枯變為平地理所必有<lb/>
　今不信枯河之能為平地而獨信五百里平地之能<lb/>
　為滄海是不信其變之小而信其變之大不信其理<lb/>
　之所有而信其理之所無也此愚所以不能無疑也<lb/>
　夫行海者有山可見則望山為準無山可見則望星<lb/>
<pb n="6b"/>
　為凖意碣石是河之入海自海達河所望以為凖者<lb/>
　是固無妨於五百里之遠豈必逼近肱腋之下然後<lb/>
　謂之右轉屈之間耶若是則入海中之山固可謂之<lb/>
　竭石矣然下文導山至于碣石入于海則似碣石又<lb/>
　在近岸之山是又有不可曉者豈禹之碣石尚在近<lb/>
　岸古今名稱不同後人求之不得遂以海中之山當<lb/>
　之耶抑或所謂至于者亦只望以為凖以誌其入海<lb/>
　之處耶然九河自漢以來求之甚詳雖不能悉得其<lb/>
<pb n="7a"/>
　處當亦得其二三其湮為平地者不可得而知而必<lb/>
　亦求以足九河之數是則惑矣若其流為他河者則<lb/>
　猶存其舊名或易為他名者漢得其三唐得其六宋<lb/>
　歐陽氏得其一雖未必盡然要亦有的是者今不必<lb/>
　通得其九若但真得其一亦可以證九河之非湮没<lb/>
　于海矣若此等類在理之大體固當缺之今亦録之<lb/>
　以俟知者<lb/>
夾右碣石註疏以為循碣石之右鄭氏云山西曰右如<lb/>
<pb n="7b"/>
　此説亦覺穩帖<lb/>
朱文公謂冀都是天地中間好風水蓋以山脉自北而<lb/>
　來前面三河環繞今觀冀都大勢固好然黄河既徙<lb/>
　而南入淮則環繞之情亦異於昔矣若論天下之中<lb/>
　當以豫州為正而形勢之雄固則猶在闗中<lb/>
九河意鑿殺河勢者蓋河至末梢衆水所凑而又大陸<lb/>
　四平無名山以為之限若不以分疏數道而行必是<lb/>
　衝决無常為民之害故云北播為九河播者亦是人<lb/>
<pb n="8a"/>
　力分疏之義也同為逆河者至海則不患其衝决矣<lb/>
　既是人力所鑿則非若天地生成者古今長存而不<lb/>
　變也况大河既徙則此等之河必致湮塞千萬世而<lb/>
　下必欲求其一定之跡而必足九者之數其亦未達<lb/>
　於道之儒乎<lb/>
徐州浮于淮泗逹于河以淮逹泗泗逹濟濟逹河也酈<lb/>
　道元謂禹塞淫水於滎陽下引河東南以通淮泗濟<lb/>
　水分河東南流則是自禹時已分一𣲖與淮泗通矣<lb/>
<pb n="8b"/>
三江其説多不同今恐只作松江分流者為是蓋震澤<lb/>
　之底定由三江之既入也三江不由正道而入于海<lb/>
　則其漫流泛溢震澤何以能定耶况味其文灋如彭<lb/>
　蠡既豬則陽鳥攸居大野既豬則東原底平也是皆<lb/>
　不可説太遠以岷山之江為中江嶓冡之江為北江<lb/>
　豫章之江為南江則與震澤何干耶<lb/>
有貢有篚又有包者皆貢也但其物有可以直貢者有<lb/>
　可以篚貢者有可以包貢者又必其地之所有則貢<lb/>
<pb n="9a"/>
　非其地之産則不貢故梁雍不言篚自揚荊之外不<lb/>
　言包也<lb/>
滎波既豬鄭康成謂滎今塞為平地在禹之時政必不<lb/>
　然蓋禹之治水不過順其天地自然之性而已大段<lb/>
　地之峙者為山平者為原水之流者為川豬者為澤<lb/>
　禹則山還其峙原還其平川還其流澤還其豬而已<lb/>
　今觀九州所敘不出四者此禹貢之大綱領也故曰<lb/>
　四隩既宅九山刋旅九川滌源九澤既陂若夲是澤<lb/>
<pb n="9b"/>
　塞為平地豈禹所謂順水之性哉<lb/>
導山之説先儒論之不一或以味别地脉為疑愚意世<lb/>
　論地脉者為求葬地逆天理規福利與聖人萬物一<lb/>
　體之意不同若味别則尤無謂然治水不求地脉如<lb/>
　何治得夫兩山夾一水兩水夾一山此理之不可易<lb/>
　者故水必因山而比山必隨水而行今觀導山之意<lb/>
　禹之所謂行其所無事者正在於此蓋皆因山川自<lb/>
　然之勢而為之導耳當洪水浩浩懷山襄陵之時山<lb/>
<pb n="10a"/>
　脉實不可知鑿於智者不求山脉之自然自作聰明<lb/>
　隨意開鑿人力所施幾何此處雖鑿得低彼處又髙<lb/>
　水終流不去於是或決此水合彼水或妄為堤防以<lb/>
　障塞容受不得依舊泛溢是皆不得山水大情之所<lb/>
　致也鯀之九載績用弗成未必不由於此禹之胸中<lb/>
　先洞見天地自然之脉絡而必求山川自然之勢以<lb/>
　治之髙者還其為髙低者還其為低流者還其為流<lb/>
　止者還其為止禹未嘗自作聰明而有所矯揉也故<lb/>
<pb n="10b"/>
　夫偶有阻塞水窒不行或林木以為之障或土石以<lb/>
　為之梗而其自然之勢固在也故隨山隨水去其阻<lb/>
　塞而自然之勢自見水安得不通流耶然其所導之<lb/>
　山皆舉沿河一帶不專在脊脉上經行蓋大脊雖如<lb/>
　是而行自大脊上分至河又有小支支間又有小水<lb/>
　也故所在沿河一帶之山而其大脊即在矣導山導<lb/>
　水亦是一齊事非先導山畢而後導水决無是理但<lb/>
　形諸文字不得不分山水而各自為導也且亦以見<lb/>
<pb n="11a"/>
　山止水之源流也<lb/>
岍岐荆山在河之東實為河以南之山壺口雷首大岳<lb/>
　底柱析城王屋大行恒山則皆是逾河以北之山也<lb/>
　禹之治水固隨其山脉之自然然亦必河之所經或<lb/>
　其山之水入于河者則隨而導之若其山至此而盡<lb/>
　曠為平野而餘支又往他處非大河所經而其支之<lb/>
　水不入河者亦不之及今觀至于荆山乃逾于河則<lb/>
　是岍岐一帶至荆山而盡而河北壺口以下諸山皆<lb/>
<pb n="11b"/>
　自北地生來如蔡氏傳註之説而其龍門石峽逼窄<lb/>
　則是兩邊山脚相至交牙今山間兩山之脚交牙生<lb/>
　石者往往有之如是則岍岐荆山自為一條而逾河<lb/>
　壺口雷首諸山又自為一條也蔡氏謂一支為壺口<lb/>
　大岳一支南出為析城王屋而又西折以為雷首又<lb/>
　一支為大行一支為恒山其間各隔泌潞諸川其説<lb/>
　固是然總而言之皆河北一大𣲖同榦異枝也但禹<lb/>
　所施工在於沿河一帶故只舉沿河一帶之山以至<lb/>
<pb n="12a"/>
　于海不在大脊上言也此以河界斷言之然山脉之<lb/>
　生亦不可知所謂石骨過山河者往往而有之又安<lb/>
　知非荆山之脉連接壺口而河流穿破其間耶此皆<lb/>
　不可得而詳也而荆山之脉至此而盡則河北諸山<lb/>
　後面當有分脊處當如蔡氏之説脊以西之水西流<lb/>
　入龍門西河之上流脊以東之水東流而為桑乾幽<lb/>
　冀以入于海矣是兩水夾一山也然如李復之説禹<lb/>
　鑿龍門起於唐張仁愿所築東受降城之東自北而<lb/>
<pb n="12b"/>
　南至同州安國嶺而盡兩岸石壁峭立大河盤束於<lb/>
　石峽間千數百里不應山脚交牙如是之遠則又疑<lb/>
　為石脉相連而為大河穿破又疑為大禹以前河從<lb/>
　東北道而此為新徙亦未可知也凡此皆難以證據<lb/>
　姑以意度理㑹用偹一説以俟參訂云岍岐荆山大<lb/>
　槩在渭之西北河之東南是渭與河夾出一支也蔡<lb/>
　氏通以岍岐荆山為大河北境之山非是<lb/>
西傾朱圉鳥鼠至于太華熊耳外方桐栢至于陪尾此<lb/>
<pb n="13a"/>
　河南江漢之北一條大山河與江漢兩水夾一山也<lb/>
　河之南又有渭渭源短漢源亦短惟江河源長故總<lb/>
　其大綱則以江對河而夾之洛水伊水瀍澗之水皆<lb/>
　是大華一條邐迤而東其山麓分𣲖而中夾小水也<lb/>
　又邐迤而東南至桐栢又分淮南淮北一條正起為<lb/>
　泰山而分出汶水北流入濟沂泗南流入淮皆是江<lb/>
　河中條一大支末稍分𣲖處若論山脉盡處此中條<lb/>
　當盡於太山而北止於陪尾者以治水所經止於此<lb/>
<pb n="13b"/>
　也<lb/>
導嶓冡至于荆山内方至于大别此為江北漢南之山<lb/>
　一條短支蓋南是江北是漢兩水夾一山至大别而<lb/>
　盡也其山之原當與終南太華同榦異枝疑皆是西<lb/>
　傾朱圉而分也何以知之蓋終南大華以南山麓之<lb/>
　水入漢沔嶓冡荆山以北山麓之水亦入漢沔漢沔<lb/>
　之源出於嶓冡山則山亦於是而分也此是河以南<lb/>
　江以北中條一大支分為二支也蔡氏通以為江漢<lb/>
<pb n="14a"/>
　北境之山恐未是謂江之北則可謂漢之北則不可<lb/>
　但地圖荆山内方在漢南大别則漢北此必是誤當<lb/>
　再考史記正義云大别山今沙州在漢上漢水經其左<lb/>
　若在漢北則不得云經其左矣又左傳吳與楚戰濟<lb/>
　漢而陳自小别至于大别則大别亦當在漢南矣<lb/>
岷山之陽至于衡山過九江至于敷淺原此是南條江<lb/>
　以南之山江與南邊海兩水夾一山也其間分支擘<lb/>
　𣲖甚多而又有小水出於其間衡山與敷淺原雖如<lb/>
<pb n="14b"/>
　蔡氏之説然總而言之同榦異枝也蔡氏以此為南<lb/>
　條江漢北境之山者非是<lb/>
弱水西流黒水入南海西流則亦南海矣大抵山自西<lb/>
　北生來為中國諸山積石西傾岷山皆自西畨裏面<lb/>
　而分是皆同榦異枝也河源之所始河南北之山所<lb/>
　由分也而江源之所始江南北之山所由分也其未<lb/>
　分時則皆共一岡脊而已蔡氏所謂岡脊以東北之<lb/>
　水既入于河漢岷江其岡脊西南之水則皆入于南<lb/>
<pb n="15a"/>
　海此最為得之然則弱水黒水皆未分岷山榦上向<lb/>
　南山麓之水也此其水想不甚為中國害但禹既治<lb/>
　水將天下經理一畨弱水黒水皆九州封域所至故<lb/>
　亦書之朱子所謂只是分遣官屬去理或相視其地<lb/>
　歸來具規條以復由是言之九州山水截然整齊者<lb/>
　亦記載文字不得不然耳<lb/>
按元史世祖至元十七年遣使窮河源招討使都實受<lb/>
　命行四閲月始至其地大抵言河出吐蕃朶甘斯西<lb/>
<pb n="15b"/>
　鄙有泉百餘泓方可七八十里沮洳散渙不可逼視<lb/>
　登高望之如列星然名鄂端諾爾即華言星宿海也<lb/>
　羣流奔輳近五七里匯為二巨澤名鄂楞諾爾自西<lb/>
　而東連屬成川號齊必勒河又合伊爾齊呼蘭伊拉齊<lb/>
　三河其流寖大始名黄河又岐為八九股行二十日<lb/>
　至大雪山名騰格哩哈達即崑崙也由崑崙南至庫濟<lb/>
　及克特二地始相屬又經哈喇伯勒齊爾之地合細<lb/>
　黄河及克埒穆爾齊二水北行復折而西流過崑崙北<lb/>
<pb n="16a"/>
　又轉而東北行約二十餘日至積石始入中國約自<lb/>
　河發源至中國計及萬里云由是觀之世言黄河發<lb/>
　源崑崙非也蓋宋以前不能及遠至元來諸國皆屬<lb/>
　使節始通所窮當得其實自河源二十日至崑崙自<lb/>
　崑崙二十日方至積石是崑崙亦黄河所經之山然<lb/>
　其經行之遠衆流合湊其源非一不知紀極然云由<lb/>
　崑崙南復折而西流過崑崙北又轉而東北則是崑<lb/>
　崙者亦河北之山而西傾岷山又非崑崙之𣲖矣世<lb/>
<pb n="16b"/>
　言中國之山皆生自崑崙者又不然矣然此皆荒遠<lb/>
　難窮畧之可也<lb/>
導河積石至于龍門自南行轉而東自東行轉而北以<lb/>
　入于海則是禹時河自北入海未嘗東南流也然徐<lb/>
　州之貢浮于淮泗達于河則淮泗與河通矣水道既<lb/>
　通河安得不因之而東南注乎蔡氏引許慎之説謂<lb/>
　汳水受陳留浚儀隂溝至蒙為灉水東入于泗又謂<lb/>
　泗受泲水東入淮蓋以灉水自河出而泲亦可以通<lb/>
<pb n="17a"/>
　河故浮于淮泗可以達于河如是則自禹之時河已<lb/>
　分入淮矣而導河之文又畧無所見分入淮之意何<lb/>
　耶豈灉與泲水雖可以達於河然地有髙下河未嘗<lb/>
　因之東南流耶所謂入于河溢為滎者猶是濟水而<lb/>
　未嘗以為河之支流也酈道元復謂禹塞淫水於滎<lb/>
　陽下引河東南以通淮泗濟水分河東南流亦不知<lb/>
　其何所考也方氏囬謂建紹後黄河決入鉅野溢于<lb/>
　泗以入于淮者謂之南清河由汶合濟至滄州以入<lb/>
<pb n="17b"/>
　于海者謂之北清河是時淮僅受河之半金之亡也<lb/>
　河自開封北衛州决而入渦河以入淮一淮獨受大<lb/>
　黄河之全以輸之海此則今之河也<lb/>
東匯澤為彭蠡文公之辨不一而足以為彭蠡之澤無<lb/>
　所仰於江漢之滙而後成其説甚長文公仕官南康<lb/>
　軍身所經歴之地自是實事但愚竊詳之中江北江<lb/>
　之説則有難通若東滙澤為彭蠡亦自無害何可遂<lb/>
　以為衍語耶蓋文公於東字滙字為字看得太重故<lb/>
<pb n="18a"/>
　以其言滙為彭蠡若必仰於江漢而後成者為不通<lb/>
　也其論説之富排闢之嚴至於如此若今平平讀之<lb/>
　則若云再過東去滙彭蠡之澤以入于海亦未嘗有<lb/>
　不通也漢雖江北然視彭蠡則為西彭蠡雖江南然<lb/>
　視漢則誠為東耳相去七百餘里而云東滙是豈有<lb/>
　不通耶夫漢去彭蠡雖遠而彭蠡之澤誠不可謂自<lb/>
　漢而㑹者然已云南入于江則其滙者江之水也且<lb/>
　番陽合諸州之水雖衆然較之大江之水所從合而<lb/>
<pb n="18b"/>
　凑積者其大小盛衰氣勢相去遠甚江水大則亦必<lb/>
　入彭蠡及其大江入海勢迅則彭蠡之水始出而與<lb/>
　江水同趨于海矣然則所謂滙者又何嘗有不通耶<lb/>
　又凡所謂澤者以水之鍾而得名也澤之所由鍾者<lb/>
　必有資於闗欄壅遏而後成也今彭蠡之水雖不仰<lb/>
　於大江然非有大江之水闗欄壅遏於外則必亦直<lb/>
　出决迅而去安能回顧汪洋灌注瀰漫以成數十百<lb/>
　里之巨浸乎是亦未嘗不仰於大江而其所謂為者<lb/>
<pb n="19a"/>
　又無有不通者矣或曰文公固云湖口横渡之處但<lb/>
　見舟北為大江之濁流舟南為彭蠡之清漲則是江<lb/>
　水固未嘗入湖也予曰此特以一時所見而言之耳<lb/>
　夫水之相入相㑹當看水勢之大小為盛衰若今南<lb/>
　方溪海相㑹若溪大海小則溪囓海鹹水不能入雖<lb/>
　潮汐擁上而溪流自囬環而為江若溪小海大則海<lb/>
　吞溪而溪水皆變為鹹水矣此必然之勢也今大江<lb/>
　之與彭蠡其大小之勢不待智者而知顧大江東去<lb/>
<pb n="19b"/>
　直流為平緩而彭蠡南來横衝為迅急緩急之勢江<lb/>
　水讓焉濁流清漲固有時而分也然雨旱各以其方<lb/>
　或彭蠡所仰於諸州者雨旱不時又烏能與大江敵<lb/>
　乎况冬月水涸彭蠡之漲抑何所資乎由是言之則<lb/>
　大江入彭蠡者十七而彭蠡入大江者十三也濁流<lb/>
　清漲何足以限之耶且經所謂東滙東為中江北江<lb/>
　者亦只言自西之東耳而何嘗於入江之後又特分<lb/>
　别一半為漢水一半為江水一先一後而入彭蠡而<lb/>
<pb n="20a"/>
　其出也又一為北江一為中江以入海耶是雖甚愚<lb/>
　者不為是見而謂聖經有是耶是皆牽泥文義之過<lb/>
　也惟中江北江之説今誠無之不知禹時水道入海<lb/>
　竟何如哉或中北字必有闕誤今亦不敢强為之説<lb/>
　也<lb/>
文公云荆陽地偏水急不待疏鑿當時只是分遣官屬<lb/>
　去未嘗親往以此致誤但禹㑹諸侯於㑹稽則已渡<lb/>
　江而南矣中江北江之説是豈有不知耶此又是不<lb/>
<pb n="20b"/>
　可曉處<lb/>
禹之五服只五千里周倍之為萬里而漢亦約以萬里<lb/>
　先儒皆疑禹服之狹而周漢地廣愚竊以為周之九<lb/>
　畿自蠻服而下已是五服之外周朝覲之制止於五<lb/>
　服所謂六年五服一朝是也九州之制止於蠻服而<lb/>
　文教之行亦止於蠻服所謂六服羣辟罔不承徳是<lb/>
　也若夷鎮藩三服總號蕃國大行人所謂九州之外<lb/>
　謂之藩國世壹見是也大段周之制以五服為正所<lb/>
<pb n="21a"/>
　謂蠻者縻也亦是縻之而已又王制西不盡流沙南<lb/>
　不盡衡山東不盡東海北不盡恒山是周之九畿雖逺<lb/>
　而其疆理之地亦與禹服相同禹之五服雖近而其<lb/>
　東漸西被聲教所及亦與周不異蓋聖人君理天下<lb/>
　務在安民不在廣土聖人之心未嘗以天下為己私<lb/>
　有而欲富天下也兢兢業業惟恐不足以稱作民父<lb/>
　母之責而天下之民不得其所故已之所治者既安<lb/>
　而其聲教之覃敷遠者亦自然向化如天之賦物各<lb/>
<pb n="21b"/>
　止其所斯已矣曷嘗欲使荒遠之地皆為吾有而富<lb/>
　天下哉堯舜三王皆是心也後世秦皇漢武始以拓<lb/>
　土開疆為事而其心與聖人公私頓異蓋不可同年<lb/>
　而語也卒使兵革不休疲民以逞所得不足補其所<lb/>
　失秦遂以亡漢亦虚耗亦何益哉而蔡氏以周與漢<lb/>
　皆盡其地之所至而疆畫之竊恐未然我朝近歲用<lb/>
　言者欲征交趾郡縣其他好事者奮勇争先而殊無折<lb/>
　衝之具止之者宴安自便又不聞其有安民之圖愚<lb/>
<pb n="22a"/>
　以此説示諸人皆笑以為迂濶此無他學廢不明皆<lb/>
　不能得聖人之心故也嗚乎心之公私毫釐千里今<lb/>
　人誰復辨之卒而耗費一畨竟亦無補然則謀國者<lb/>
　舍堯舜其君之心亦何以事君而治天下哉<lb/>
　　甘誓<lb/>
觀甘誓之言可以見啓能敬承繼禹之道矣説者以為<lb/>
　啓雖承禹傳道之後而干戈行陣之事亦曽從學家<lb/>
　素講明來又以為禹固不以天下為無事而不訓以<lb/>
<pb n="22b"/>
　兵啓亦不以天下為無事而不習於兵此皆不知本<lb/>
　原之論也倡平居習兵之説為害不小聖人豈如是<lb/>
　哉蓋聖人之治天下固自有體觀周禮大司馬春蒐<lb/>
　夏苗秋獮冬狩之法皆非無事習兵而習兵之法未<lb/>
　嘗不在此有國之大體也啓既能敬承繼禹之道大<lb/>
　體豈有不知豈待拳拳於家庭而專以講習兵革為<lb/>
　事哉此説愚懼其失而貽害也故為論之<lb/>
三正蔡依馬説子丑寅三正故以為夏前三正迭用今<lb/>
<pb n="23a"/>
　詳五行三正皆是切於民事者而有扈全不著意且<lb/>
　有牋害民無所措手足故征之如是則三正只依孔<lb/>
　註作天地人之正道亦是皆金木水火土民生之所<lb/>
　急天地人之正道則民不可一日離也<lb/>
　　五子之歌<lb/>
　　𦙍征<lb/>
甘誓五子之歌𦙍征夫子録之者啓能纉承父道大康<lb/>
　雖尸位猶頼有厥弟少康之賢蓋以見聖人之業幸<lb/>
<pb n="23b"/>
　有所托而諸人者亦能不墜厥緒為世道生民之幸<lb/>
　為萬世人君之大監也聖人之意淵矣然少康能復<lb/>
　禹之績季杼亦能戡定寒氏之亂意當時告戒辭命<lb/>
　當必有可録者而今不復見安知非在百篇之中而<lb/>
　亡之耶<lb/>
　<lb/>
　<lb/>
　尚書疑義卷二<lb/>
</p>
<p>
</p>
  </div>
</body>
</text>
</TEI>
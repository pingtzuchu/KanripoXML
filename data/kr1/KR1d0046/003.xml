<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天子肆獻祼饋食禮卷下</head> <lb/>
    <p>
<pb n="1a"/>
欽定四庫全書<lb/>
　天子肆獻祼饋食禮卷下<lb/>
　　　　　　　　　　　宗人府丞任啟運撰<lb/>
　繹祭第五<hi>繹尋繹也尋繹昨日之祭以儐尸也鄭氏曰大夫禮小故同日以事名曰賔尸天子</hi>
　　<hi>諸侯禮大故别日又别名曰繹</hi>
明日遂繹祭夙興祝佐食百官子姓復於廟位以俟<lb/>
　　右復位　傳繹又祭也夏曰復胙商曰肜周曰繹<lb/>
　　　<hi>爾雅胙肉也復胙復用昨日之胙也肜亦肉也言肜者肜肜祭不絶也書髙宗肜日按復胙及</hi>
<pb n="1b"/>
　　　<hi>肜之名是夏殷繹祭不别牲</hi>繹祭之明日也<hi>公羊傳</hi>繹旦日之<lb/>
　　　享賔也<hi>榖梁傳</hi>天子諸侯曰繹大夫曰賔尸士曰<lb/>
　　　宴尸<hi>何休說儀孔曰賔尸以賔禮事尸也士無賔尸禮  禮下大夫無賔尸禮者即于室</hi>
　　　<hi>内為加爵上大夫室内事尸三獻禮畢别行賔尸禮於堂鄭曰卿大夫既祭而賔尸禮崇也卿</hi>
　　　<hi>大夫有賔尸則正祭末無陽厭以此薦俎之陳有祭象亦足以飫神也天子諸侯禮備故有陽</hi>
　　　<hi>厭又有賔尸愚按特牲禮終無宴尸之說何氏不知何據</hi>
王至止於廟門外西塾之基后入於東房<hi>將有事於祊故王不入廟孔謂廟門外西夾室之堂是也劉氏謂為内塾之基似悞</hi>
<pb n="2a"/>
　　右王后入廟　傳門側之堂謂之塾<hi>爾雅間按門凡五  東二</hi>
　　　<hi>間為東夾室西二間為西夾室又於其脊中分之向南者曰外塾向北者曰内塾也</hi>門堂<lb/>
　　　三之二室三之一<hi>考工記除廟屋丈尺未詳大約廟五間  東西兩夾室以中三</hi>
　　　<hi>間為堂堂之後為室與房門堂即以東西兩間夾室為堂是門堂得正堂三分之二而又分堂</hi>
　　　<hi>後三分之一為室也餘詳宫室考</hi>
士絲衣爵弁升門堂視壺濯及籩豆降往於基告濯具<lb/>
於王又視牲告充於王又舉鼎冪告潔於王<hi>據絲衣詩傳  士宗伯之屬濯溉也充肥也</hi>
<pb n="2b"/>
　　右視濯省牲　詩絲衣其紑載弁俅俅自堂徂基<lb/>
　　　自羊徂牛鼐鼎及鼒<hi>孔疏云弁爵弁士服也天子官多所以不使服冕者</hi>
　　　<hi>繹之禮輕也若正祭則小宗伯視濯滌詩愚按朱子於詩序斥其誕改為祭而飲酒之  則天</hi>
　　　<hi>子他祭無使士省牲視濯者故今引用仍据小序</hi>
王迎牲親牽之不親殺<hi>據祭義疏輕不親殺繹禮  也</hi>
　　右殺牲　傳大夫禮小賔尸仍正祭之牲天子諸<lb/>
　　　侯禮大别日又别牲<hi>鄭傳牛按鄭據周禮牛人供享  求牛鄭言享牛正</hi>
　　　<hi>祭所用求終也終事之牛繹祭所用愚謂享牛在滌三月者求牛求得即用所謂帝牛必在滌</hi>
<pb n="3a"/>
　　　<hi>三月稷牛惟具者求訓為終雖見爾雅但指求牛為繹祭之牛亦不甚確</hi>
后奠壺尊之盎齊以待獻<hi>據祭義著不用灌尊神猶在也不用  尊之泛齊醴齊繹輕也</hi>
　　右后奠盎　傳君牽牲夫人奠盎<hi>皇謂盎以洗牲孔曰洗牲之說</hi>
　　　<hi>無據熊氏曰繹祭君牽牲時后預設盎齊之尊以待獻若正祭設盎不於此時</hi>卿大夫<lb/>
　　　相君命婦相夫人齊齊乎其敬也愉愉乎其忠<lb/>
　　　也勿勿諸其欲其饗之也<hi>祭義愉齊齊整一之貌愉  婉順之貌勿</hi>
　　　<hi>勿志有所切而不自必之貌明發不寐從而思之故繹祭之初意象如此</hi>
<pb n="3b"/>
祝薦血毛於室<hi>據祭義疏牲室塾之室鄭云君牽  為薦血毛</hi>
　　右薦血毛<hi>繹祭非専為神故不親殺然祭於祊則猶有神事焉故鄭云君牽牲為薦血毛</hi>
　　　<hi>也若他賔禮則并不牽牲</hi>
遂合烹并燅昨日之俎<hi>參少牢曰不薦腥肆爓繹祭禮輕也鄭  繹主賔尸非専為神也燅昨日之牲將以為賔俎也愚按尸與侑之俎則今日新殺者</hi>
　　右合烹<lb/>
薦熟於祊之室王入室再拜稽首祝致辭王又再拜稽<lb/>
首出佐食闔户牖如食間祝告利成於王<lb/>
<pb n="4a"/>
　　右薦熟　以上祊祭　傳為祊乎外<hi>禮器門言外别於  内之</hi>
　　　<hi>祊也孔曰繹祭在門不在廟鄭曰既設祭於室後事尸於堂</hi>詔祝於室而出<lb/>
　　　於祊此交神明之道也<hi>祭統祭詔祝於室謂昨日正  出於祊謂今日</hi>
　　　<hi>繹祭也楊方達云繹主於接尸無取於求神鄭孔謂有二祊謬愚謂記言饗而致之又從而思</hi>
　　　<hi>之思神也非思此為尸之人也則不得謂繹無取於求神也</hi>
王入廟賔有司皆從王入於廟王立於阼階下宗人請<lb/>
侑王曰命某為侑宗人南面戒侑侑少進禮辭反命又<lb/>
命之侑再拜稽首宗人反命侑出俟於廟門之外<hi>據少牢參<pb n="4b"/>燕禮之侑以佐尸為  勸也</hi>
　　右立侑　記議侑於賔以異姓　辭曰請子為侑<lb/>
　　　　傳曰必用異姓以廣敬也待於外當與尸更<lb/>
　　　入主人興禮事尸極敬心也<hi>按禮不言侑幾人疑當每尸一侑辭</hi>
　　　<hi>曰請子為某尸侑其出入升降當各隨其尸也</hi>
司宫筵於堂户西南面又筵於西序東面尸與侑北面<lb/>
於廟門之外西上祝迎尸尸揖侑偕入及庭王降迎尸<lb/>
拜尸答拜王升自阼階尸侑升自西階王東楹東北面<lb/>
<pb n="5a"/>
拜至尸侑西楹序北面東上答拜<hi>據少牢略變之席堂廟堂也户西尸  西序侑席太祖尸南面昭尸西面穆尸東面太祖尸之侑西序東面疑昭尸侑南面穆尸侑北面席各隨其尸之右橫設之少牢禮主人出迎宗人儐此王尊故不出迎也少牢禮祝不與儐尸故宗人儐此方祭於祊祝在廟故知必祝迎也王迎尸答拜王拜為尸非為侑也拜至侑亦拜與偕至也</hi>
　　右尸侑入　傳尸門外北面執臣道也賔尸而尸<lb/>
　　　益卑也王賔客尸而迎之王益尊也<hi>鄭傳</hi>廟門外<lb/>
　　　西上統於賔升堂東上統於席也<hi>孔疏賔孔氏曰為  者在</hi>
　　　<hi>門西東面北上今尸并不敢為賔而居臣道故北面是尸益卑也正祭時王不迎尸以伸尸之</hi>
<pb n="5b"/>
　　　<hi>尊至此迎之以尸同於賔客是王益尊也之愚按尸者神之所憑也有其憑之必有其離  憑</hi>
　　　<hi>之則神離之則人也憑之則吾祖吾父離之則吾子吾臣也然既已憑之敢遂以為臣子乎故</hi>
　　　<hi>賔尸者處乎神與人之間者也始猶疑於神之終則全乎人之者也而其間又有異焉士之尸</hi>
　　　<hi>未出廟未出廟則疑乎神未離之故尸不與乎旅酬尸尊也大夫賔尸尸出廟而復入尸出廟</hi>
　　　<hi>而復入則疑於神既離之故尸亦與乎旅酬尸卑也若天子諸侯則尸且出廟而越宿矣士尸</hi>
　　　<hi>出而後陽厭欲神留此厭飫以與人離也大夫尸出不陽厭而遂賔尸若曰苟其未厭則此薦</hi>
　　　<hi>俎亦足飫神矣是亦離之之漸也天子既陽厭矣而於繹又祊焉祊不用尸明乎神既離之也</hi>
　　　<hi>既祊而後迎尸明乎神既離之也尸升堂不入室明乎神既離之也故大夫迎尸門外賔客而</hi>
<pb n="6a"/>
　　　<hi>尸北面禮敵也不全乎臣之猶恐未盡離之也王迎尸不於門外而尸亦北面賔而且臣之疑</hi>
　　　<hi>乎已盡離之也故曰王彌尊尸彌卑也</hi>
乃設饌升牲右胖於尸俎左胖於侑俎羞牛羞羊羞豕<lb/>
各以其官<hi>不備六牲繹禮輕也尸右胖而侑左胖以右為尊也</hi>凡體載皆橫之<hi>鄭云正祭縮之以尸為神變於生人也繹祭橫之以尸為賔客從生人禮也  凡於俎為橫則於人為縮</hi>
　　右設饌　記設祭於室設饌於堂<hi>鄭云既設祭於室亦事尸于堂</hi>
　　　<hi>脊按大夫賔尸凡四俎尸俎右肩臂肫胳臑正  一脡脊一橫脊一短脅一正脅一代脅一侑</hi>
　　　<hi>俎左肩肫正脊一脅一主人俎左臂脅一脊一主婦俎左臑脊一脅一是四俎共一牲也天子</hi>
<pb n="6b"/>
　　　<hi>禮大疑與尸侑别牲或尸侑取諸今日新殺之牲天子與后取諸昨日左胖之未薦者歟</hi>大<lb/>
　　　司馬羞牲魚授其祭<hi>周禮</hi>橫之加膴<hi>少牢祭孔氏曰正  縮載</hi>
　　　<hi>進鰭此異於正祭又不全同生人之禮也</hi>
王設玉几薦玉爵小宰贊太宰太宰贊王尸北面拜受<lb/>
王東楹東北面拜送尸祭酒后薦豆尸取菹㨎於醢祭<lb/>
之又祭䵄蕡祝取黍稷授尸尸祭黍稷祭肺適席未坐<lb/>
啐酒興坐奠爵拜告㫖執爵興王答拜尸取俎徧祭之<lb/>
降筵北面於西楹西坐卒爵執爵興坐奠爵拜王東楹<lb/>
<pb n="7a"/>
東答拜小宰以爵奠於篚<hi>據少牢疑按大夫降階親洗天子尊  小宰洗而太宰酌也豆之品未詳疑賔尸降於正祭同加豆也先祭䵄蕡正祭未及也又祭黍稷於六穀為貴也呉紱謂繹祭疑無黍稷愚謂内則常食亦具黍稷恐無賔尸獨去黍稷也之理大夫尸卒爵主人親受之天子尊疑亦小宰受之</hi>
　　右王獻尸加爵一<hi>按賔尸視正祭皆加爵也故鄭曰不賔尸者即於室内為加爵</hi>
　　　　記周禮太宰贊玉几玉爵小宰贊玉幣之事<lb/>
　　　<hi>按少牢禮正宫設几於筵上不親授賔尸乃親授周禮天官大祭祀贊玉几玉爵是正祭即親</hi>
　　　<hi>設几也意大夫避君故至繹祭乃設歟</hi>
后亞獻内宰取玉爵於篚授外宗於房中外宗洗后出<lb/>
<pb n="7b"/>
於房外宗實爵后尊南西面拜獻尸尸拜於筵上受后<lb/>
於王席北西面拜送爵薦鉶羮及糗餌腵脩立於王席<lb/>
北西面尸左執爵祭糗祭脩祭鉶祭酒啐酒嘗鉶執爵<lb/>
興坐奠爵拜后答拜尸坐卒爵拜后答拜<hi>據少牢爵前小宰受  奠於篚故内宰取之少牢禮主婦洗后尊不親洗也鄭曰拜於尊南由便也孔云尸拜席上婦人不為賔主也鄭曰正祭無鉶羮此設之為飲酒也正祭有黍稷此無之禮殺也</hi>
　　右后亞獻加爵二　記周禮内宰后祼獻贊瑶爵<lb/>
　　　凡賔客之獻皆贊内宗贊王后之獻　君獻尸<lb/>
<pb n="8a"/>
　　　夫人薦豆<hi>祭義祭鄭云此繹祭時若正  時則薦豆乃獻</hi>
王命獻侑侑西楹西北面拜受攝主在其右北面拜送内<lb/>
宰薦菹醢䵄蕡司馬薦俎侑登筵祭如尸降筵自北方<lb/>
西楹西坐卒爵執爵興坐奠爵拜王答拜<hi>據少牢知侑卑於尸  王不親獻后不親薦也周禮大賔客則大宗伯攝而載祼是宗伯得攝主也后不與則宗伯攝亞獻是宗伯得攝后也燕禮膳宰為主人是宰夫亦得為攝主但王與后不在則冡宰大宗伯攝王與后在則冡宰大宗伯不攝為疑也然則此時王與后皆在廟意小宰攝王内宰攝后歟</hi>
　　右王獻侑<lb/>
<pb n="8b"/>
后命内宰獻侑如之<hi>據少牢禮主人獻侑主婦乃獻尸及侑鄭曰婦人禮從便故連之也天子禮大不宜從便又后不親獻侑則獻尸必在其前故進后獻尸於王獻侑上</hi>
　　右后獻侑<lb/>
司宫設王席於阼<hi>按大夫禮尸酌乃設席此先設席王尊也大夫席於東序此於阼王尊也</hi>
尸受侑爵降洗侑降立於西階西東面<hi>避尸也</hi>王降立阼<lb/>
階東小宰以王命辭洗<hi>王不親辭王尊也</hi>尸洗升王升尸酌酢<lb/>
王太宰受尸爵尸西楹西北面拜送王答拜太宰奉王<lb/>
爵王祭卒爵太宰受爵授小宰王拜尸答拜尸親嘏王<lb/>
<pb n="9a"/>
王拜尸答拜<hi>據少牢參賈疏人孔曰特牲禮主人獻尸尸即酢主人主  乃獻祝佐食彼尸尊欲達已意也少牢禮賔尸待主人獻侑乃酢主人此尸卑達主人之意欲得先進酒於侑乃自飲故也愚按天子禮尸彌卑宜并達后意欲先進於侑故序在此</hi>
　　右尸酢王　周禮膳夫徹王之阼俎<hi>據此知王席在阼也</hi>記<lb/>
　　　凡賔客酢王之事太宰於賔客處受而奉王王<lb/>
　　　飲畢太宰受爵以授小宰<hi>賈疏此賔尸尸亦賔也據  知太宰受爵</hi>
　　　<hi>以授小宰也</hi>詩令終有俶公尸嘉告其告維何籩豆<lb/>
　　　静嘉<hi>令終謂繹祭乃正祭之終事有俶謂王及后獻又繹祭之始事也公尸嘉告尸親嘏</hi>
<pb n="9b"/>
　　　<hi>王也正祭命祝嘏此親嘏者賔尸而尸益卑也  按詩鄭箋以既醉篇為繹祭細玩之良然故</hi>
　　　<hi>此悉據之</hi>
后致爵於王王在阼筵上西面拜受后阼階上王席西<lb/>
北面答拜王不告㫖其餘如尸禮<hi>據少牢爵孔曰特牲禮三獻  止乃致爵此未三獻已致爵正祭已獻尸故不待三獻也主與婦拜易位者拜尸侑在王席之北此避并敬尸侑故在席西也不告㫖酒固王有之也如尸禮王尊也誠按此一節先儒不言天子諸侯禮異同愚細思之亦  不能有異但大夫席東序君席阼階微異耳</hi>后酌自酢左執爵拜王答拜坐祭立<lb/>
飲卒爵内宰受后爵后拜王答拜<hi>據特牲意后自酢達王  也</hi>
<pb n="10a"/>
　　右后致爵於王自酢　傳大夫内子不自酢避君<lb/>
　　　夫人也士妻亦自酢卑無嫌也<lb/>
司宫設后席於西房南面<hi>先設席后亦尊也</hi>尸降筵受内宰爵<lb/>
后入於房立於席西<hi>待尸酢也</hi>尸降侑亦降<hi>侑亦降以從尸也少牢禮主人亦降代内子辭洗也王禮尊知王不降</hi>尸易爵於篚洗升侑升立西楹西<lb/>
<hi>俟尸酌也</hi>尸酌内宰受爵傳内宗后出於房南面拜受尸於<lb/>
侑東北面拜送后入於房飲於房中之俎出立卒爵執<lb/>
爵拜尸答拜内宗受后爵傳内宰后入於房尸侑就筵<lb/>
<pb n="10b"/>
<hi>據少牢后少牢禮大夫内子西面拜避君夫人也此后南面拜  尊也少牢禮主人立東楹東主婦立主人席此卒爵王禮尊知王不與后偕也立而卒爵執爵而拜皆變於男子也  又按大夫士無西房故其妻出東房西面拜后夫人在西房故出房南面拜</hi>
　　右尸酢后　周禮内小臣徹后之俎<hi>鄭云后受尸爵飲於房中</hi>
　　　<hi>之俎羊按大夫禮主人受尸酢長賔設羊俎司馬羞  肉主婦受尸酢司馬設羊俎其餘以次</hi>
　　　<hi>設之則天子諸侯牛俎必司徒設之且天子備官知各以序設之也</hi>記酢必易爵<lb/>
　　　士尸酢主婦不易爵<hi>孔曰避内子也卑按他禮皆大夫避君士  得與君</hi>
　　　<hi>同獨此士避大夫大夫不避君所謂放而文者也</hi>傳尸酢夫人執柄夫<lb/>
<pb n="11a"/>
　　　人受尸執足明男女之别也<hi>祭統與按他禮夫人多  后同各居</hi>
　　　<hi>一國逺無嫌也獨此夫人與后異夫人與尸親授受后不親授受知不親授受者以尸酢王有</hi>
　　　<hi>太宰之受爵王不親受則后可知且后獻尸不親授更可知矣</hi>
王致爵於后后房中筵上拜受王西面房外答拜其餘<lb/>
如王禮王更爵酌亦自酢后拜王答拜坐卒爵拜后答<lb/>
拜<hi>據特牲也后王答已  王</hi>　<hi>爵于王即酌自酢達王之意不敢煩爵於后亦酌自酢夫婦之義其體敵也后自酢先拜達王之意如受王賜也王自酢亦后先拜尊王之答已如更受賜也且酢宜致之者也</hi>
　　右王致爵於后自酢　傳夫婦相授受不相襲處<lb/>
<pb n="11b"/>
　　　酢必易爵明夫婦之别也<hi>祭統乎夫婦親者也何嫌  爾雖無嫌猶</hi>
　　　<hi>示别也君子興敬為親也</hi>大夫不致爵於主婦避君也士致<lb/>
　　　之卑無嫌也<lb/>
王命獻祝席户外南面拜受攝主拜送内宰薦菹醢佐<lb/>
食設俎祝徧祭卒爵拜攝主答拜<hi>愚按此攝主宜小宰為之以下凡攝主皆小宰</hi>
　　右王命獻祝　記尊者舉觶卑者舉角<hi>按士禮尸祝佐食皆</hi>
　　　<hi>用角此王禮獻祝佐食宜玉爵</hi>傳先獻祝以常接神尊之也<hi>鄭傳</hi>
<pb n="12a"/>
后命獻祝祝拜受如王禮<hi>此攝主宜内宰為之以下凡攝后皆内宰</hi>
　　右后命獻祝<lb/>
王命獻佐食有司設席兩階間佐食北面拜受攝主拜<lb/>
送佐食坐祭卒爵拜攝主答拜<lb/>
　　右王命獻佐食　記執事之俎陳於兩俎間<hi>特牲</hi>獻<lb/>
　　　佐食俎即設兩階間<hi>少牢食按少牢禮正祭獻祝佐  皆有俎賔尸祝有</hi>
　　　<hi>俎佐食無俎天子諸侯正祭未獻祝佐食知此獻佐食必有俎也</hi>傳次獻佐食<lb/>
　　　以執事為勞也<lb/>
<pb n="12b"/>
后命獻佐食佐食拜受如王禮<lb/>
　　右后命獻佐食<lb/>
上賔洗爵升酌獻尸尸拜受爵賔西楹西北面拜送爵<lb/>
尸奠爵於薦左賔降<hi>少牢禮獻不即舉者禮成於三且俟賔之  王不欲先舉尸彌卑也</hi>
　　右賔三獻加爵三<hi>通正祭言則繹祭皆為加爵就繹祭言則此三獻猶為正爵也</hi>
　　　　詩朋友攸攝攝以威儀<hi>攝猶代也正祭王三獻而此賔三獻是攝</hi>
　　　<hi>王也</hi>
王世子入獻尸北面再拜送尸答拜尸卒爵世子拜尸<lb/>
<pb n="13a"/>
答拜尸酌酢世子拜尸答拜世子卒爵拜尸答拜<lb/>
　　右王世子獻尸加爵四　詩威儀孔時君子有孝<lb/>
　　　子孝子不匱永錫爾類<hi>孝子王世子也既按詩既醉篇毛傳云  者盡</hi>
　　　<hi>其禮終其事鄭箋云禮謂旅酬之屬事謂施恵先後及歸俎之類成王祭宗廟旅酬下徧羣臣</hi>
　　　<hi>至於無筭爵莫不醉焉又賔筵篇孔疏云王世子不止正祭舉奠天子諸侯子孫别有獻尸禮</hi>
　　　<hi>則即此二詩反覆玩味而當時行禮次第亦大略可覩矣</hi>
王適孫入獻尸如世子禮無適孫則適庶子攝<hi>適庶子世子之同母弟也</hi>
<pb n="13b"/>
　　右王適孫獻尸加爵五　詩其類維何室家之壼<lb/>
　　　君子萬年永錫祚𦙍<hi>𦙍子孫也謂孝子又有孝孫也</hi>錫爾純嘏<lb/>
　　　子孫其湛其湛曰樂各奏爾能<hi>錫爾純嘏謂尸酢王而嘏即所</hi>
　　　<hi>謂公尸嘉告也子孫見尸嘏王故喜樂而各進爵謂之能者尸尊而子孫能獻之是其能也朱</hi>
　　　<hi>子曰謂子孫各酌獻尸尸酢而卒爵知子獻孫又獻即所謂孝子不匱永錫祚𦙍也  按虞喜</hi>
　　　<hi>言有適子者無適孫顧炎武云冡子身之副也家無二主亦無二副唐髙宗有太子復立太孫</hi>
　　　<hi>非矣然則未立太孫者無二副之義而世嫡相承之序已於此黙寄之歟</hi>
賔就阼致爵於王太宰小宰贊王如受尸酢禮<hi>據少牢  王席<pb n="14a"/>在阼故就之賔不敢拜於西階而就王者王尊而賔卑也</hi>賔酌自酢拜王答拜<hi>據孔疏</hi>
　　右賔致爵於王自酢<hi>按少牢禮主人先獻賔酬賔賔乃獻主人大夫尊故避王</hi>
　　　<hi>也特牲禮賔先獻主人主人乃獻賔士卑無嫌也據此則王禮賔獻王及后自當在獻賔前</hi>
賔房外之西致爵於后内宰贊后受如王禮賔酌自酢<lb/>
拜后答拜<hi>按后亦尊獻王於阼知獻后亦就房外也</hi>
　　右賔致爵於后自酢<hi>按少牢禮賔不獻主婦大夫妻尊避君夫人也特牲禮賔</hi>
　　　<hi>獻主婦士妻卑無嫌也據此則王禮賔必致爵於后</hi>
尸作三獻之爵司馬羞魚俎尸取膴祭之祭酒卒爵奠<lb/>
<pb n="14b"/>
爵拜賔北面答拜<hi>據少牢俟作起也猶舉也前賔獻奠而未舉  賔獻王及后乃舉之大夫不備官故司士羞魚俎此言司馬據周禮也膴腹下厚肉</hi>
　　右尸作三獻之爵<hi>按特牲禮三獻作尸止爵士賤則尸尊尸尊故賔請之乃舉也</hi>
　　　<hi>大夫尊則尸卑尸卑故不待賔請自舉之據此則王彌尊尸彌卑知尸必自作也  按此一條</hi>
　　　<hi>亦大夫不避君士異大夫</hi>
賔受尸爵酌獻侑侑拜受賔北面答拜司馬羞魚俎侑<lb/>
祭卒爵拜如尸禮賔答拜<hi>據少牢</hi>
　　右賔獻侑<lb/>
<pb n="15a"/>
尸降筵受賔爵酌酢賔賔西楹西北面拜受尸在其右<lb/>
授之尸升筵南面答拜賔坐祭遂飲卒爵拜尸答拜執<lb/>
爵降實於篚<hi>據少牢不尸親酢賔由右授尸卑也祭  拜遂卒爵禮殺也</hi>
　　右尸酢賔　傳尸不即酢俟獻侑乃酢之遂賔意<lb/>
　　　也侑受獻不酢賔禮彌殺也<lb/>
賔獻祝如初禮<lb/>
　　右賔獻祝<lb/>
賔獻佐食亦如初禮<lb/>
<pb n="15b"/>
　　右賔獻佐食<lb/>
王命獻賔設席西階上賔升受爵拜攝主在其右答拜<lb/>
坐祭卒爵執以興坐奠爵拜執爵興攝主答拜酌自酢<lb/>
坐奠爵拜賔客拜坐祭卒爵拜賔答拜賔取祭降<lb/>
　　右王命獻賔　記賔尊俎設於西階上　凡獻有<lb/>
　　　脯醢有折俎賔祭肺禮畢執祭降奠於其位宰<lb/>
　　　夫執薦以從設於祭東司士執俎以從設於薦<lb/>
　　　東　傳成祭於上尊賔也取祭以降反下位也<lb/>
<pb n="16a"/>
　　　賔卑不敢酢自酢達賔意也<hi>鄭傳攝正祭王拜此惟  主拜尸卑</hi>
　　　<hi>賔亦卑也</hi>詩執爨踖踖為俎孔碩或燔或炙<hi>按特牲禮主人</hi>
　　　<hi>獻尸賔長以肝從主婦獻尸兄弟以燔從主婦致爵主人一獻而肝燔俱從鄭云凡獻佐食皆無</hi>
　　　<hi>從是長賔及祝有俎有從衆賔佐食有俎無從矣</hi>
王命獻公如賔禮若有羣公者以次升如賔禮<lb/>
　　右王命獻公<hi>按王不以公為賔而以卿為賔為疑也以卿為賔則獻亦先賔尊賔也然</hi>
　　　<hi>公雖不為賔而爵尊於賔故異之先於衆賔也</hi>
長兄弟入獻尸侑北面拜自酢皆如賔不拜既爵無從<lb/>
<pb n="16b"/>
<hi>既卒也卒爵不拜禮殺也有俎無從禮殺也從謂燔炙</hi>
　　右長兄弟獻尸侑加爵六<lb/>
又酌獻王自酢皆如尸禮<lb/>
　　右長兄弟獻王<lb/>
又酌獻后不自酢餘如王禮<hi>不自酢婦人禮殺也</hi>
　　右長兄弟獻后<lb/>
又酌獻祝如賔獻祝禮無從不獻佐食<hi>不獻佐食兄弟禮殺也</hi>
　　右長兄弟獻祝<hi>按少牢禮大夫兄弟不獻主人避君也據此知王禮兄弟必獻王及</hi>
<pb n="17a"/>
　　　<hi>后也特牲禮主人獻兄弟兄弟乃獻尸祝致爵主人及主婦士卑故主人先獻兄弟也據此知</hi>
　　　<hi>王尊必長兄弟先獻王及后也</hi>
王酬尸小宰洗太宰酌贊王王東楹東北面拜尸西楹<lb/>
西北面答拜坐祭遂飲卒爵拜尸答拜<hi>王先自飲以導尸</hi>小宰<lb/>
受爵降洗尸侑降<hi>小宰洗而尸降尸彌卑也</hi>洗升尸升侑不升<hi>鄭氏曰侑不從尸禮益殺也</hi>太宰酌尸受爵拜王反位西面答拜尸北面<lb/>
奠於薦左未舉侑升<hi>據少牢反王東楹東北面拜賔之禮敵也  位西面拜非敵也王彌尊尸彌卑也</hi>
<pb n="17b"/>
　　右王酬尸加爵七<hi>此酬之始廟按特牲禮士不酬尸尸未出  猶全乎尊故不敢</hi>
　　　<hi>與酬也少牢禮大夫酬尸尸既出廟而復入不全乎尊故賔之與相酬也據此則王尸出廟越</hi>
　　　<hi>宿復入知必與之相酬也</hi>
尸侑各就筵羞者薦羞於尸侑及王與后内羞皆右之<lb/>
庶羞皆左之<hi>據少牢庶孔曰内羞在右隂也  羞在左陽也</hi>
　　右薦羞　詩君婦莫莫為豆孔庶為賔為客　傳<lb/>
　　　繹而賔尸及賔客也<hi>毛傳所莫莫清淨而敬至也豆  以盛内羞庶羞言</hi>
　　　<hi>為豆甚多故自尸及賔客皆有之也鄭曰正祭夫人先薦豆君後獻繹祭君先獻夫人後薦豆</hi>
<pb n="18a"/>
　　　<hi>是先後異也少牢禮賔尸宰夫設内羞司士設庶羞孔氏詩疏言正祭時賔用之為薦其言君</hi>
　　　<hi>婦者推本言之謂豆先於祭時豫作非謂祭時君婦薦之是后夫人不親薦也然孔氏禮疏言</hi>
　　　<hi>后薦朝事之豆饋食之豆而朱子詩傳言豆盛庶羞内羞主婦薦之是又后夫人親薦也愚謂</hi>
　　　<hi>正祭之豆后夫人親設之繹祭之豆宰夫司士設之若賔用為薦意惟九獻後之庶羞耳又按</hi>
　　　<hi>正祭時賔客無豆繹乃設之蓋以内羞庶羞皆為飲酒設故至旅酬乃用也</hi>
王命獻衆賔攝主不自酢餘如賔禮<hi>不酢禮殺也</hi>
　　右王命獻衆賔　記俎設於其位<lb/>
王命獻卿其長一人升受獻不拜既爵主不自酢餘以<lb/>
<pb n="18b"/>
次升坐祭立飲不酢而降<hi>不拜既爵猶坐飲也立飲則禮又殺矣</hi>
　　右王命獻卿　記尸飲五君洗玉爵獻卿<hi>此上公正祭時</hi>
　　　<hi>之禮</hi>其俎皆設於其位<hi>不於階上禮又殺也祭按臣工詩鄭箋諸侯助  畢</hi>
　　　<hi>即遣之歸不從繹祭以禮輕也若有留者其受獻當在諸卿上皆從公禮蓋以命數論則侯伯</hi>
　　　<hi>七命卿六命子男五命似子男當在諸卿下然子男外君陽爵宜從伸卿内臣隂爵宜從屈也</hi>
　　　<hi>論者裁之</hi>　傳至於衆賔升受坐祭立飲不酢而降<lb/>
　　　隆殺之義辨矣<hi>鄉飲酒義推此亦可例</hi>
尸舉奠爵拜王東楹東答拜卒爵拜王答拜<lb/>
<pb n="19a"/>
　　右尸舉酬<lb/>
太宰受尸爵酌奉王以次酬衆尸尸不止爵徧王復位<lb/>
　　右王酬衆尸<lb/>
尊兩壺於階間先尊東方加杓南柄次尊西方亦如之<lb/>
又尊兩壺房中西墉下南上<hi>據特牲及尊兩壺於階間為酬賔  兄弟設也尊兩壺於房中為酬内賔及内兄弟設也杓所以酌者不用𤣥酒主於味也</hi>
　　右設旅酬尊　記澄酒在下<hi>澄沈齊也酒事酒昔酒清酒也</hi>　酬<lb/>
　　　行神恵也不酌上尊卑異之也<hi>鄭傳</hi>獻嚴正故酌<lb/>
<pb n="19b"/>
　　　上尊酬禮䙝不敢與神靈共尊也大夫不設尊<lb/>
　　　避君也士卑得與君同也<hi>孔疏神士尸未出廟故曰  靈天子繹祭</hi>
　　　<hi>於尸但賔之而已而必别尊者酬恵將徧之於下不可同於所尊也意其所設者亦罍尊歟</hi>
　　　設尊先東方恵由近也<lb/>
王命酬賔攝主酌西方之尊西階上北面酬賔賔在左<lb/>
主在右主奠觶拜賔答拜主坐祭卒觶拜<hi>先自飲以導賔</hi>賔答<lb/>
拜主洗觶賔辭主對卒洗酌西面賔北面拜主奠於薦<lb/>
北賔西面坐取觶還東面拜主北面答拜賔奠觶於薦<lb/>
<pb n="20a"/>
南揖復位<lb/>
　　右王命酬賔　傳酌先西方尊賔之義也凡奠者<lb/>
　　　於左舉者於右奠於左非不舉也行神恵不可<lb/>
　　　同於飲酒之義也於薦南明將舉也<lb/>
乃設觥<hi>據詩罰觥兕觥所以  失禮者</hi>
　　右設觥　詩兕觥其觩㫖酒斯柔不吳不敖胡考<lb/>
　　　之休<hi>孔曰至施酬而設觥變於正祭也旅酬之前無可罰至旅而獻酬交錯或恐失禮宜</hi>
　　　<hi>於此設之大夫賔尸不設觥者禮小即以祭日行事未宜有失也</hi>
<pb n="20b"/>
立司正<hi>據詩法司正察儀  之官</hi>
　　右立司正　詩凡此飲酒或醉或否既立之監或<lb/>
　　　佐之史<hi>賔筵之詩凡此飲酒承上射與祭而言蓋祭至旅酬客有失禮者故立司正以</hi>
　　　<hi>察儀法猶設觥意也</hi>
王命獻宗人如衆賔儀<hi>宗人宗伯之屬周禮有都宗人掌王子弟有封邑及公卿大夫有采邑者之禮家宗人掌諸侯之大夫有食邑者之禮故少牢特牲禮皆有宗人相大夫士之禮猶大宗伯相王之禮也但天子禮大而節煩非宗伯一人所能相小宗伯肆師以下皆有事焉大宗伯之獻列於卿則小宗伯以下受獻宜在此蓋以禮官特别異之也</hi>
<pb n="21a"/>
　　右王命獻宗人　記宗人之獻齒於衆賔<lb/>
王命獻長兄弟於阼階上如賔儀<hi>按此時王西面立獻主及兄弟拜皆北面</hi>
　　右王命獻長兄弟　記其俎設阼階上祭訖執以<lb/>
　　　降　傳酬賔乃獻兄弟者獻之禮成於酬先成<lb/>
　　　賔禮故也<hi>鄭傳</hi>
王命獻衆兄弟如衆賔儀<lb/>
　　右王命獻衆兄弟　記其俎皆設於其位　周禮<lb/>
　　　凡賜爵司士呼昭穆而進之　傳凡賜爵昭為<lb/>
<pb n="21b"/>
　　　一穆為一昭與昭齒穆與穆齒此之謂長幼有<lb/>
　　　序<hi>鄭曰齒謂衆兄弟也孔曰獻時不以昭穆旅酬乃以昭穆君賜爵即若酬之愚按如孔說則</hi>
　　　<hi>前獻長兄弟此獻衆兄弟必以爵之尊卑為序未以齒也</hi>
兄弟二人入舉觶於尸及侑洗觶升實爵西楹西北面<lb/>
東上坐奠爵拜執爵興尸侑答拜坐祭遂飲卒爵執爵<lb/>
興坐奠爵拜<hi>亦先自飲以導尸侑</hi>尸侑答拜皆降洗升及位尸侑<lb/>
皆拜受爵二人拜送<hi>據少牢</hi>
　　右兄弟二人舉觶於尸侑加爵八<hi>此正酬之始</hi>
<pb n="22a"/>
侑奠觶於右未舉<lb/>
　　右侑奠觶　傳凡奠者於左舉者於右此未舉奠<lb/>
　　　於右行神恵不可同於飲酒之義也<hi>按燕飲之禮奠酬有</hi>
　　　<hi>不舉者君子不盡人之歡宗廟之酬無不舉者神恵不敢虚也獨大夫少牢禮侑此奠觶不舉</hi>
　　　<hi>侑以輔尸故舉觶必并及於侑尸觶舉以酬主人侑觶無可行也王禮旅酬時止有一人舉觶</hi>
　　　<hi>於尸則意侑於此時舉以酬侑歟詳見後</hi>
尸遂執觶興北面阼階上酬王王在右坐奠觶拜王答<lb/>
拜不祭立飲卒爵不拜既酌酬王王拜受尸拜送<hi>尸就東階<pb n="22b"/>王尊也不祭不拜既禮殺也立飲尸從賤者禮王禮彌尊尸彌卑也</hi>
　　右尸酬王<lb/>
尸就筵王以尸觶酬侑西楹西侑在左太宰執爵王拜<lb/>
侑答拜王立飲卒爵太宰酌授侑王復位侑拜受王答<lb/>
拜<hi>王亦立飲從尸禮也復位乃答拜王彌尊也</hi>
　　右王酬侑<lb/>
侑以王觶升長賔酬之如王酬侑禮<hi>侑於西階上賔在其左</hi>
　　右侑酬長賔<lb/>
<pb n="23a"/>
長賔升次賔酬之以次徧<lb/>
　　右長賔酬衆賔<lb/>
王命獻大夫及公有司如衆兄弟儀公有司升受降飲<lb/>
<hi>降飲禮卑也</hi>
　　右王命獻大夫及公有司　記尸飲七以瑶爵獻<lb/>
　　　大夫　公有司門西北面東上獻次衆賔<hi>按公有司</hi>
　　　<hi>亦執事者如舉鼎匕載之類本在士中而先得獻者以有執事貴之也孔云天子諸侯之大夫</hi>
　　　<hi>準士之公有司亦門西北面東上則大夫於尸飲七受獻而公有司次之可知矣</hi>
<pb n="23b"/>
王命獻内賔内兄弟於房中<hi>據特牲</hi>不殊其長爵徧乃自<lb/>
酢<hi>疑内宰就房外拜獻内賔内賔三人房中同答拜獻内兄弟内兄弟三人同答拜内宰退其酬爵奠未舉</hi>
　　右王命獻内賔内兄弟　不殊其長略婦人也<hi>鄭傳</hi>
末賔酬宗人如侑酬賔儀<hi>據鄭傳</hi>
　　右末賔酬宗人<lb/>
王賜兄弟爵司士呼而進之長兄弟升次兄弟酬之以<lb/>
次徧<lb/>
　　右長兄弟酬次兄弟　傳凡賜爵昭為一穆為一<lb/>
<pb n="24a"/>
　　　昭與昭齒穆與穆齒此之謂長幼有序<hi>按特牲禮於賔</hi>
　　　<hi>有酬於兄弟無酬故以兄弟子舉觶為酬之始王於兄弟有賜爵則以賜爵為酬之始也王於</hi>
　　　<hi>賔使人酬之尊而疎於兄弟呼而進之親之也周道親親於此可見  前獻時以爵至此乃以</hi>
　　　<hi>昭穆齒</hi>
衆兄弟酬及佐食以次徧<lb/>
　　右衆兄弟酬佐食<lb/>
宗人酬公有司佐食酬私人以次徧卒飲者實爵於篚<lb/>
<hi>孔曰後雖無所行酬亦自飲訖</hi>
<pb n="24b"/>
　　右公有司私人以下徧　記宗人於旅齒於衆賔<lb/>
　　　佐食於旅齒於兄弟公有司於旅齒於宗人私<lb/>
　　　人於旅齒於佐食<hi>孔氏曰天子諸侯之士凖士之私人亦門東北面西上愚</hi>
　　　<hi>按諸侯之大夫入天子之國皆曰士則諸侯之大夫以聘問來者得與於祭皆名私臣其位與</hi>
　　　<hi>天子之士齒列門東也其賢者擇之為佐食孔云獻食則在前賢賢也旅則於後從其黨也愚</hi>
　　　<hi>按雖從其黨猶以賢勞在衆私臣先也</hi>宗人以上飲於西階上大<lb/>
　　　夫以下升受下飲<hi>據大夫少牢禮兄弟飲於上私人飲於下推之  按此酬</hi>
　　　<hi>尸與尸酬在西者賔與賔酬宗人與宗人酬公有司與公有司酬在東者兄弟與兄弟酬佐食</hi>
<pb n="25a"/>
　　　<hi>與佐食酬私臣與私臣酬東西分行一黨畢乃及一黨</hi>
乃薦庶羞於賔兄弟内賔兄弟下及私臣<lb/>
　　右薦羞於賔以下　傳其薦羞為飲食也有庶羞<lb/>
　　　無内羞賤也<lb/>
后舉旅於内賔内兄弟外宗内宗以次徧<hi>據鄭傳爵按王以酬  舉旅后則自舉疑亦内宰贊酌也</hi>
　　右后舉旅於内　記内賔立於尊之北東面南上<lb/>
　　　宗婦北堂東面北上<hi>東房半以北曰北堂凡席東向西向以南方為上内</hi>
<pb n="25b"/>
　　　<hi>賔南上如常禮也宗婦亦東向而北上者后北堂之北南面統乎后也  按此亦當酬一黨畢</hi>
　　　<hi>乃及一黨如堂下之儀</hi>
衆賔之長一人舉觶於尸爵不止<hi>衆賔之長乃衆賔中之長者非長賔也</hi>
　　右賔一人舉觶加爵九<hi>此旅酬之始</hi>
太祖尸發爵行旅不受旅昭酬穆穆酬昭以次徧<hi>末尸自飲卒爵而止</hi>
　　右尸旅酬　傳旅酬六尸曽子曰周禮其猶醵與<lb/>
　　　<hi>鄭曰旅酬使之相酌也后稷之尸發爵不受旅合錢飲酒曰醵旅酬相酌似之發愚按此一條</hi>
<pb n="26a"/>
　　　<hi>殊不分明鄭所云使者不知誰使之豈太祖尸自飲而使昭穆六尸相酬歟兄弟酬賔且待子</hi>
　　　<hi>弟舉觶豈尸尊而有自酌之禮歟考少牢禮有衆賔之長一人舉觶於尸爵不止又賔一人舉</hi>
　　　<hi>觶於尸如初疑先一人舉觶於尸在此時為旅酬始後一人舉觶為無筭爵始大夫禮避君無</hi>
　　　<hi>交行之酬故略之而井屬一時也又按天子酬禮凡有三一直行為正酬一交行為旅酬一錯</hi>
　　　<hi>行為無筭爵前後直行錯行皆自尸始無縁中間交行獨從賔與兄弟始之理據鄭云太祖尸</hi>
　　　<hi>發爵又云六尸相酌則交行而為旅酬之始明矣故斷屬此  又本節孔疏言后稷尸在室西</hi>
　　　<hi>壁餘自文武二尸親廟四尸凡六在后稷尸東南北相對愚按天子諸侯正祭有室事堂事之</hi>
　　　<hi>分士不賔尸故旅酬時尸在室而不與乎旅酬大夫賔尸則尸在堂而與乎旅酬天子諸侯賔</hi>
<pb n="26b"/>
　　　<hi>尸於堂無縁旅酬尸得在室疑孔説悞也</hi>
侑取前奠觶行酬亦昭侑酬穆侑穆侑酬昭侑以次徧<lb/>
<hi>末侑自飲卒爵而止</hi>
　　右侑旅酬<hi>按此條諸禮無文但旅酬無一人不及必無侑不與酬之禮而六尸昭穆相酬</hi>
　　　<hi>又無從及於侑因思前兄弟二人舉觶於尸侑尸觶既行侑觶未行此賔一人舉觶於尸不及</hi>
　　　<hi>侑必以侑有觶未行故也則此時太祖尸發爵六尸相酬亦必太祖之侑發爵六侑相酬矣</hi>
兄弟之弟子洗酌於東方之尊阼階前北面舉觶於其<lb/>
長奠於薦南長兄弟還西面奠於薦北餘如攝主酬賔<lb/>
<pb n="27a"/>
儀<hi>據特牲之階以下謂  前</hi>
　　右兄弟弟子舉觶於其長　傳旅酬下為上所以<lb/>
　　　逮賤也<hi>此時長賔有奠觶主不酬長兄弟長兄弟無奠觶無以相酬故弟子舉觶然後</hi>
　　　<hi>行旅</hi>
長賔取薦南之奠觶阼階前北面酬長兄弟長兄弟在<lb/>
其右賔奠觶拜長兄弟答拜賔立卒觶酌於其尊東面<lb/>
立長兄弟拜受觶賔答拜揖復位<hi>據特牲尊其尊東階之  也</hi>
　　右長賔酬長兄弟<lb/>
<pb n="27b"/>
長兄弟取賔觶西階前北面酬衆賔長衆賔長左如初<lb/>
長兄弟卒觶酌於其尊西面立受旅者拜受長兄弟北<lb/>
面答拜揖復位<hi>據特牲其尊西階之尊也</hi>
　　右長兄弟行酬衆賔長<hi>行者達於下也</hi>
衆賔長取觶酬次兄弟於阼階禮率初<lb/>
　　右衆賔長酬次兄弟<lb/>
長兄弟取薦北之奠觶酬長賔禮率初<hi>薦北之觶弟子所舉者</hi>
　　右長兄弟報酬長賔<hi>報者以為反也</hi>
<pb n="28a"/>
長賔行酬次兄弟禮亦如之次兄弟報酬衆長賔禮亦<lb/>
如之以次徧禮盡如之<lb/>
　　右賔及兄弟相酬以徧<lb/>
王命獻士及私臣不升階於其位其餘如大夫儀<hi>於其位禮彌卑也</hi>
　　右王命獻士及私臣　記尸飲九以散爵獻士及<lb/>
　　　羣有司皆以齒<hi>按同姓兄弟序以昭穆親親也而同昭穆之中以爵為序獻以</hi>
　　　<hi>爵酬以齒於親親之中亦兼貴爵之義焉異姓諸臣序以爵貴貴也而同爵之中受獻與酬卿</hi>
<pb n="28b"/>
　　　<hi>與卿齒大夫與大夫齒士與士齒及羣有司皆以齒於貴貴之中亦兼尚齒之義焉此先王之</hi>
　　　<hi>禮所為仁與義兼至也</hi>凡獻必有俎　傳凡為俎者以骨<lb/>
　　　為主殷人貴髀<hi>尚質故貴髀之厚</hi>周人貴肩<hi>尚文故貴肩之顯</hi>
　　　凡前貴於後<hi>據周言之</hi>貴者取貴骨賤者取賤骨貴<lb/>
　　　者不重賤者不虚示均也俎者所以明恵之必<lb/>
　　　均也故曰見政事之均焉<hi>祭統</hi>羔豚而祭百官皆<lb/>
　　　足太牢而祭不必有餘此之謂稱也<hi>禮器之羔豚用  小</hi>
　　　<hi>祀太牢用之大祀</hi>夫祭有逮煇胞翟閽者恵下之道也<lb/>
<pb n="29a"/>
　　　<hi>祭統者煇鄭讀䩵甲吏之賤者胞肉吏之賤  翟樂吏之賤者閽守門之賤者</hi>
祝宗人旅齒於衆賔佐食旅齒於兄弟禮如賔兄弟相<lb/>
酬以次徧<hi>宗人亦大夫佐食亦士孔云佐食受獻在賔前以接神貴之也受旅齒於兄弟接神將終仍從其官也據此則祝受旅當在賔之下宗人之上</hi>
　　右宗人佐食相酬以徧<lb/>
大夫公有司旅齒於宗人士私臣旅齒於佐食禮亦如<lb/>
之以次徧卒飲者實觶於篚<lb/>
　　右大夫士及公有司私臣相酬以徧<hi>按此酬尸以昭穆相酬賔</hi>
<pb n="29b"/>
　　　<hi>兄弟以東西相酬宗人與佐食相酬大夫與士相酬公有司與私臣相酬皆東西往來所謂交</hi>
　　　<hi>也</hi>
衆賔之長又一人舉觶於尸如初<hi>據少牢</hi>
　　右賔又一人舉觶加爵十<hi>此無筭爵之始</hi>詩賔載手拘<hi>載再</hi>
　　　<hi>也謂再舉觶拘㪺同酌之也</hi>
太祖尸發爵昭酬穆穆酬昭無筭爵<hi>筭數也飲視其量不為限制也</hi>
　　右尸無筭爵<lb/>
尸及侑侑相酬亦無筭爵<hi>前尸酬不及侑别之也人之乎猶未盡人之也此尸酬遂<pb n="30a"/>及侑盡人之無為復别也</hi>
　　右侑無筭爵<hi>按此酬尸得及侑故亦衆賔之長一人舉觶</hi>
賔弟子兄弟弟子各舉觶於其長奠皆於薦右餘禮皆<lb/>
率初其爵皆無筭<lb/>
　　右賔弟子兄弟弟子舉觶無筭爵　傳前之酬也<lb/>
　　　奠於右舉於左行神恵不可同於飲酒之義也<lb/>
　　　兹之酬也奠於右即舉無筭爵漸同於飲酒之<lb/>
　　　義也<lb/>
<pb n="30b"/>
宗人佐食公有司私臣爵皆無筭遂之於下<hi>遂之于下煇胞翟閽亦得飲焉</hi>
　　右無筭爵及下徧　詩獻酬交錯<lb/>
后夫人内賔宗婦房中亦無筭爵以徧<lb/>
　　右無筭爵房中徧<hi>按此酬不以爵不以齒隨其量之能飲與情之夙好而相酬焉</hi>
　　　<hi>所謂錯也</hi>
無筭爵無筭樂<lb/>
　　右無筭樂　傳升歌三終笙入三終間歌三終合<lb/>
<pb n="31a"/>
　　　樂三終<lb/>
遂合語拜善言<lb/>
　　右合語　記於旅也語<hi>儀禮</hi>　傳凡祭合語之禮皆<lb/>
　　　小樂正詔之於東序<hi>合語謂稱說先王之善道小樂正樂師也東序東學</hi>
　　　<hi>名合語有威儀小樂正豫教之</hi>　詩禮儀卒度笑語卒獲　書<lb/>
　　　禹拜昌言　辭敢不夙夜以求從祝䂓<hi>按孔疏言君賔</hi>
　　　<hi>尸堂上而堂下别尊故旅酬無筭爵並行大夫不敢與君禮同故堂下亦與神靈共尊不行旅</hi>
　　　<hi>酬但行無筭爵而已士禮堂下得獻之後與神靈别尊故旅酬無筭爵並皆行之士賤不嫌與</hi>
<pb n="31b"/>
　　　<hi>君同故得禮備也愚按士禮雖得與君同然多放而不致者故必兼少牢禮及他書推之然後</hi>
　　　<hi>其節文略可見</hi>
佐食洗散獻於尸尸酢佐食<hi>散容五升畫以雲氣</hi>
　　右佐食獻尸加爵十一　詩室人入又<hi>室人佐食也祭時有</hi>
　　　<hi>事於室故謂之室人不按孔疏惟言士大夫加爵二天子諸侯禮大  止此又言天子禮大佐</hi>
　　　<hi>食亦為加又言四時之祭及禘祭正祭九獻祫祭十三獻愚反覆思之參互考訂知正祭九獻</hi>
　　　<hi>而止若大祭則合長兄弟衆賔長衆兄弟及嗣子舉奠為十三也繹祭連正祭言則通謂之加</hi>
　　　<hi>爵又别言之則王與后二獻為正餘九獻為加蓋正祭重在正故正爵九繹祭重在加故加爵</hi>
<pb n="32a"/>
　　　<hi>九也</hi>傳宗廟之祭貴者獻以爵賤者獻以散此以<lb/>
　　　小為貴也<hi>禮器最爵受一升  小</hi>
佐食獻祝祝受祭酒奠之不既爵<lb/>
　　右佐食獻祝　傳佐食獻無從禮殺也祝不既爵<lb/>
　　　禮將終也佐食獻不及王禮殺也<hi>鄭傳</hi>
王降阼階下尸出侑從衆賔從王不送祝送不出門<hi>按大夫禮拜送尸廟門外王不送者尸在廟門外則疑於臣賔尸之事既終則全乎臣也不送所以明君臣之義也</hi>
　　右尸出　詩鼓鐘送尸神保聿歸<hi>鼓鐘尸出入奏肆夏也神保尸</hi>
<pb n="32b"/>
　　　<hi>之嘉號言常為神憑依也保猶依也不按大夫正祭祝告利成尸乃出賔尸尸出祝  告者孝</hi>
　　　<hi>子之利養為神非為尸也賔尸既終則尸全乎人非神也故不告也士禮旅酬無筭爵尸乃出</hi>
　　　<hi>亦告利成者尸未出廟不與乎旅酬則猶神之也王尸既出廟其與於酬也詳且乆焉賔尸既</hi>
　　　<hi>終非特人之直臣之矣楚茨之詩鄭以為王禮朱子以為公卿有田禄者則朱子為當蓋王朝</hi>
　　　<hi>之公卿其爵雖視侯伯而近天子則壓而不伸故禮有視諸侯之大夫者有視諸侯之士者如</hi>
　　　<hi>言濟濟蹌蹌絜爾牛羊則不親殺也避王也工祝致告皇尸載起則告利成在尸將出其不賔</hi>
　　　<hi>尸猶士禮也若夫鼓鐘送尸樂具入奏其禮皆非諸侯之大夫士所有蓋其爵本尊故也惟於</hi>
　　　<hi>屈伸進退之間一一思其故則禮之所以然可識矣</hi>
<pb n="33a"/>
祝命佐食徹尸俎佐食乃出尸俎於廟門外有司受歸<lb/>
之<hi>佐食徹而有司歸尸尊也</hi>司士歸侑俎歸賔俎<hi>亦歸之尊之次也</hi>其公有<lb/>
司以下則自徹以出<hi>自徹卑也</hi>祝命徹阼俎豆籩設於東序<lb/>
下徹庶羞設於西序下<hi>此將用以燕宗族者</hi>祝佐食各執其俎以<lb/>
出<hi>此將用以燕宗婦者</hi>
　　右徹俎　詩諸宰君婦廢徹不遲<hi>諸宰膳宰也為冡宰之屬故謂</hi>
　　　<hi>之諸宰君婦主婦也王后不親徹九嬪徹豆籩而已卿大夫則主婦親徹豆籩不遲以疾為敬</hi>
　　　<hi>亦不留神恵之意也孔曰祭末嫌其惰慢故以疾為敬</hi>　周禮膳夫徹王<lb/>
<pb n="33b"/>
　　　之阼俎<hi>按大夫禮祝命佐食徹王禮則祝命之佐食涖之膳宰徹之</hi>　記凡<lb/>
　　　祭於公者必自徹其俎<hi>曲禮若鄭云此謂大夫以下  卿以上則使人</hi>
　　　<hi>歸之愚謂王禮大夫亦當使人歸之</hi>
遂以薦羞及尸祝之庶羞燕宗人於寢<lb/>
　　右燕宗人　詩諸父兄弟備言燕私<hi>鄭曰異姓既歸賔客之俎</hi>
　　　<hi>同姓則留與之燕所以尊賔客親骨肉</hi>戚戚兄弟莫逺具邇或肆<lb/>
　　　之筵或授之几<hi>鄭曰王與族人燕兄弟之親皆揖而進之年稚者為設筵而已</hi>
　　　<hi>老者加之以几</hi>肆筵設席授几有緝御<hi>設席重席也亦為老者設之愚</hi>
<pb n="34a"/>
　　　<hi>按賔或單席而酢也緝御鄭曰惇史也亦為老者設之</hi>或獻或酢洗爵奠<lb/>
　　　斚醓醢以薦或燔或炙嘉殽脾臄或歌或咢<hi>孔曰</hi>
　　　<hi>王與族燕則以異姓為賔宰夫為主人既設几筵族人升堂受燕乃立賔主人獻之賔卒爵酢</hi>
　　　<hi>主人主人卒爵又酌以酬賔賔受奠之不舉鄭曰斚殷爵用殷爵尊兄弟也孔曰賔主皆非兄</hi>
　　　<hi>弟而言尊兄弟者賔主為兄弟而有之其器之設皆為兄弟也正薦用醓醢并韭菹嘉殽則脾</hi>
　　　<hi>與臄又作樂助歌以燕樂族人是王能内睦之也臄函也即舌也或曰口上曰臄下曰函</hi>敦<lb/>
　　　弓既堅四鍭既鈞舍矢既均序賔以賢敦弓既<lb/>
　　　句既挾四鍭四鍭如樹序賔以不侮<hi>毛曰敦弓畫弓也天</hi>
<pb n="34b"/>
　　　<hi>子雕弓鈞愚謂矢強弱與弓調也賢多中也不侮敬也朱子曰射以中多為雋以不侮為德按</hi>
　　　<hi>大射主於射故未舉旅則射燕禮主於飲酒故旅酬後行之此亦燕而先射者備賔禮使早出</hi>
　　　<hi>也吕祖謙曰射雖畢而燕未終舉觶無筭爵獻酌尚多故言酌大斗祈黃耉於既射之後</hi>曾<lb/>
　　　孫維主酒醴維醹酌以大斗以祈黃耉<hi>孔曰賔射既中</hi>
　　　<hi>可以助行養老曾孫於是承先王之法度為主人以養老焉愚按老不能射於是觀其勝負以</hi>
　　　<hi>為樂是所以助養老也埤雅曰燕賔則膳夫為主此曽孫為主則以尊事黃耉所以為厚也愚</hi>
　　　<hi>按此當在賔讓而止之後</hi>湛湛露斯匪陽不晞厭厭夜飲不<lb/>
　　　醉無歸湛湛露斯在彼豐草厭厭夜飲在宗載<lb/>
<pb n="35a"/>
　　　考<hi>鄭曰此燕同姓諸侯也下二章燕異姓及二王之後文不録</hi>　記祭於廟<lb/>
　　　燕於寢<hi>詩疏以朱子曰凡廟之制前廟以奉神後寢  藏衣冠按此寢廟寢也即詩所</hi>
　　　<hi>謂在宗載考也燕禮註以為路寢豈此燕在廟寢臣之燕則於路寢歟鄭云燕於堂蓋寢之堂</hi>
　　　<hi>也</hi>燕宵則兩階及門庭設大燭<hi>儀禮於燕禮庶子執燭  阼階上甸</hi>
　　　<hi>人執大燭於庭閽人為燭於門外</hi>公與族人燕則以異姓為賔<lb/>
　　　膳宰為主人<hi>世子記故孔曰燕飲必有禮儀獻酬交錯  宜立賔以行禮但使族</hi>
　　　<hi>人為賔則賔禮疎隔非親親之道公欲與族人親故以異姓為賔也而賔必與王相對君尊不</hi>
　　　<hi>敵故又以膳宰為主人使得執禮酬酢若與異姓燕則以宰夫為獻主</hi>公與父兄<lb/>
<pb n="35b"/>
　　　齒<hi>族既不為賔公又不為主故公與族人相齒見親親也</hi>族食世降一等<lb/>
　　　<hi>並世子大孔曰齊衰之親一年四㑹食  功三小功二緦麻一</hi>於異姓讓則止<lb/>
　　　同姓則成之<hi>鄭箋非異姓舉酬則止所謂過三爵  禮也族燕則不醉無歸</hi>
　　　傳燕毛所以序齒也<hi>中庸此前序昭穆猶兼序爵至  乃専以齒序篤親</hi>
　　　<hi>親也復愚始於此常疑異姓既歸賔客之俎似不宜  與此燕又疑先飲後射射而又燕非窮</hi>
　　　<hi>日之力不足行之此祭末之燕為時或無多思之十年乃得其說蓋此賔乃取於姑姊妹之夫</hi>
　　　<hi>禮所稱父之黨非卿非外諸侯以内賔例之可知也其節文次第則行葦詩盡之蓋此燕以盡</hi>
　　　<hi>私恩非為賔客故詩先言戚戚兄弟其禮主於養老故即言授几緝御酢即行射禮故止言獻</hi>
<pb n="36a"/>
　　　<hi>酬奠斚異於賔筵之舉酬在射前燕止以薦羞及尸祝之庶羞故止言醓醢燔炙異於伐木之</hi>
　　　<hi>肥牡肥羜燕重在娛老故賔主甫獻酢而已或歌或咢異於舉旅而後樂作賔之射亦所以娛</hi>
　　　<hi>老故但於賔之中序以賢序以不侮而不於賔主之不勝者行罰爵獻賔以膳宰為主賔讓而</hi>
　　　<hi>出即王自為主故詩遂言曽孫惟主凡旅酬必設兕觥以懲不敬此燕止以明恩故惟言酌以</hi>
　　　<hi>大斗然則此燕雖略與燕臣同而其所異者亦從可想矣大約王席在阼階西向父兄席在王</hi>
　　　<hi>之右南向弟子在階下北向賔席在父兄之右中堂南向司宫先設同姓之席宗人請賔王曰</hi>
　　　<hi>命某為賔始設賔席也</hi>宗子有事族人皆侍已侍於賔奠<lb/>
　　　然後燕私不醉而出是無親也醉而不出是渫<lb/>
<pb n="36b"/>
　　　宗也<hi>渫慢也伏生書作是不敬也</hi>故曰飲而醉者宗室之意<lb/>
　　　也徳將無醉族人之志也<hi>書大傳</hi>
以祝籩豆燕内賔及宗婦於房<hi>據特牲疏人内賔不歸之俎婦  禮略也</hi>
　　右燕内賔及宗婦<hi>按有内賔則亦宜有外賔而外賔之所取亦可知矣</hi>
鐘師奏燕樂<lb/>
　　右燕樂　詩樂具入奏以綏後禄<hi>鄭曰燕而祭時之樂皆入奏於</hi>
　　　<hi>寢孔云燕祭不同樂而云皆入者歌咏雖異樂器則同也愚按鳬鷖詩傳祭之明日繹而賔尸</hi>
　　　<hi>之樂鄭曰首章賔宗廟之尸二章賔四方百物之尸三章賔天地之尸四章賔社稷山川之尸</hi>
<pb n="37a"/>
　　　<hi>五章賔七祀之尸是各祭之繹止用其一章也然此一詩只可用之王酬尸若尸酬王必又有</hi>
　　　<hi>詩朱子以假樂為尸答鳬鷖理或然也其餘若賔致爵於王兄弟獻王必皆歌一詩則大雅自</hi>
　　　<hi>文王而下猶多受釐陳戒之辭或者隨其人所取耳  有樂必有獻工之禮因未有所據姑闕</hi>
　　　<hi>之俟知禮者補定</hi>
宗人祝王及陳戒於王<lb/>
　　右祝戒　詩爾殽既將莫怨具慶既醉既飽小大<lb/>
　　　稽首神嗜飲食使君夀考孔恵孔時維其盡之<lb/>
　　　子子孫孫勿替引之<hi>按燕必有儀小大稽首其儀之一節也燕必有辭神</hi>
<pb n="37b"/>
　　　<hi>嗜飲食云云其辭之大略也其他皆無所考或亦可用儀禮諸侯之燕臣推之歟</hi>
既祭畢祭僕反命於王以王命勞有司百官之敬者誅<lb/>
其不敬者<hi>據周禮之誅謂責讓</hi>
　　右既祭而誅賞　傳卿大夫贊君命婦贊夫人各<lb/>
　　　揚其職百官廢職服大刑<hi>明堂位</hi>
使使頒胙於二王後及有功諸侯及兄弟之國<hi>據左傳及周禮</hi>
　　右頒胙　傳夏之後杞殷之後宋於周為客天子<lb/>
　　　有事膰焉<hi>存二代之後以尊賢也</hi>周襄王使宰孔賜齊侯<lb/>
<pb n="38a"/>
　　　小白胙曰天子有事於文武使孔賜伯舅胙齊<lb/>
　　　侯下拜登受<hi>左傳比宗廟之胙不及異姓其賜  於二王後褒有功也</hi>周禮<lb/>
　　　以脤胙之禮親兄弟之國<hi>雖不與祭猶賜及之以親親也</hi>
臣受胙者歸頒之<lb/>
　　右臣頒君胙　記祭於公不宿肉　傳助祭於公<lb/>
　　　所得胙肉歸即頒賜不留神恵也<hi>朱註食其不以祭  之餘</hi>
　　　<hi>也禮餕餘不祭</hi>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天子肆獻祼饋食禮巻下<lb/>
</p>
<p>
</p>
  </div>
</body>
</text>
</TEI>
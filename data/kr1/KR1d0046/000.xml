<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>肆獻祼饋食禮</head>
    <p>
<pb n="1a"/>
欽定四庫全書　　　　經部四<lb/>
　肆獻祼饋食禮　　　　禮類二<hi>儀禮之屬</hi>
　　提要<lb/>
　　　　<hi>臣</hi>等謹按肆獻祼饋食禮三卷<lb/>
　　　國朝任啟運撰是編以儀禮特牲少牢饋食禮<lb/>
　　　　皆士禮因據三禮及他傳記之有關于王禮<lb/>
　　　　者推之不得于經或求諸注疏以補之凡五<lb/>
　　　　篇一曰祭統二曰吉蠲三曰朝踐四曰正祭<lb/>
<pb n="1b"/>
　　　　五曰繹祭其名則取周禮以肆獻祼享先生<lb/>
　　　　以饋食享先生之文毎篇之内又各為節次<lb/>
　　　　每節先撮已説而自註其説之所出其後<lb/>
　　　　並附載經傳較之黄幹所續祭禮更為精密<lb/>
　　　　其中如吉蠲篇省視視濯節曰饔人溉鼎廩<lb/>
　　　　人溉甑甗司空溉豆籩及勺爵今考周禮天<lb/>
　　　　官世婦掌祭祀之事帥女宫而濯溉為齊盛<lb/>
　　　　賈疏謂少牢濯溉以雍人廪人司官者彼大<lb/>
<pb n="2a"/>
　　　　夫家無婦官故并使男子官此天子禮有婦<lb/>
　　　　官與彼異啟運此書既推天子之禮而仍據<lb/>
　　　　少牢之文則世婦帥女官濯溉之文遂無歸<lb/>
　　　　宿又列位節啟運謂同姓皆在阼階自北而<lb/>
　　　　南以序昭穆爵位則于一世中自西而東以<lb/>
　　　　尊卑為序葢世異則子不可先父世同則弟<lb/>
　　　　不妨先兄觀中庸于燕毛言序齒則昭穆不<lb/>
　　　　序齒可知案同姓之位舊説多岐文王世子<lb/>
<pb n="2b"/>
　　　　公族在宗廟之中如外朝之位宗人授事以<lb/>
　　　　爵以官中庸宗廟之禮所以序昭穆也孔疏<lb/>
　　　　謂同姓無爵者從昭穆有爵者則以官與公<lb/>
　　　　侯列西階孔意葢欲中庸與文王世子二義<lb/>
　　　　并歸一義其説尚為意測祭統田凡賜爵<lb/>
　　　　昭為一穆為一昭與穆齒穆與穆齒羣有司<lb/>
　　　　皆以齒此之謂長幼之序註曰昭穆猶特牲<lb/>
　　　　少牢饋食禮之衆兄弟則兄弟賜爵以齒其<lb/>
<pb n="3a"/>
　　　　位亦以齒確有明文啟運不用孔義又不用<lb/>
　　　　鄭義别創昭穆不序齒之説與經義殊為不<lb/>
　　　　合又正祭篇有薦幣節自註云據薛氏禮圖<lb/>
　　　　鄭氏孔氏皆未及引大宰小宰文及大戴禮<lb/>
　　　　諸侯遷廟禮為據今考大宰曰及祀之日賛<lb/>
　　　　玉幣爵之事上承祀五帝之文不與宗廟相<lb/>
　　　　渉小宰曰凡祭祀賛玉幣爵之事祼将之事<lb/>
　　　　賈疏云賛玉幣爵據祭天而下云祼将是據<lb/>
<pb n="3b"/>
　　　　祭宗廟則賛幣非祭宗廟明矣大宗伯以玉<lb/>
　　　　作六器其幣各以其方之色亦是據祀五帝<lb/>
　　　　言惟諸侯遷廟禮有云祝聲三曰孝嗣侯某<lb/>
　　　　敢以嘉幣告於皇考今考宗廟之禮惟告奠<lb/>
　　　　有幣而祭無幣故曽子問曰凡吿用牲幣註<lb/>
　　　　曰牲當為制字之誤也制幣一丈八尺又大<lb/>
　　　　祝註云告用牲幣諸侯遷廟禮明云成廟将<lb/>
　　　　徙敢吿又云吿事畢乃曰擇日為祭焉則告<lb/>
<pb n="4a"/>
　　　禮而非祭禮明甚而啟運以之証宗廟正祭<lb/>
　　　亦為牽附又正祭篇曰后又羞籩二糗餌粉<lb/>
　　　　餈羞豆二酏食糝食内饔賛薦自註云孔疏<lb/>
　　　　但云内饔薦茲據薛氏禮圗今考内饔職曰<lb/>
　　　　凡宗廟之祭祀掌割亨之事無薦内羞明文<lb/>
　　　　孔疏亦無所出又春官内宗曰掌宗廟之祭<lb/>
　　　　祀薦加豆籩夫加豆籩隆于内羞王后已不<lb/>
　　　　親薦况内羞乎啟運沿薛圖之誤亦為失考<lb/>
<pb n="4b"/>
　　　　然大致綜覈諸家首尾融貫極有倫要如后<lb/>
　　　　薦朝事豆籩啓運列在納牲之前薛圗列在<lb/>
　　　　三獻之後今考内宰疏曰王出迎特時祝延<lb/>
　　　　尸于戸外之西南面后薦八豆籩王牽牲入<lb/>
　　　　則啟運之説確有所本又考明堂位君肉袒<lb/>
　　　　迎牲于門夫人薦豆籩其下云君親牽牲大<lb/>
　　　　夫賛幣而從據此則朝事薦豆籩賈疏列在<lb/>
　　　　納牲之前甚確薛圖舛謬亦復顯然又后薦<lb/>
<pb n="5a"/>
　　　　饋食之豆籩啟運列在五獻之前薛圖列在<lb/>
　　　　五獻之後今考鄭司奠彛註曰饋獻薦孰時<lb/>
　　　　后于是薦饋食之豆籩云薦孰時則其時初<lb/>
　　　　薦孰而未及五獻甚明故少牢禮主婦薦韮<lb/>
　　　　菹醓醢葵菹蠃醢尚在尸未入以前即知后<lb/>
　　　　于饋食薦豆籩必不在五獻以下凡此之類<lb/>
　　　　啟運考正薛圗之誤俱精核分明存而録之<lb/>
　　　　與續儀禮通解亦可以詳畧互考焉乾隆四<lb/>
<pb n="5b"/>
　　　　十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="6a"/>
原序<lb/>
禮莫重於祭儀禮之特牲少牢有司徹士大夫禮也而<lb/>
天子諸侯闕焉黃勉齋續通解宗廟禮在祭禮之第九<lb/>
混天子諸侯言之其節目則自廟制至告朔凡二十章<lb/>
大都割取三禮及他經傳文而全載註疏於其中未免<lb/>
傷於煩雜重複究於儀節之次第迄未之詳未可推而<lb/>
行之也夫勉齋續喪祭二門視朱子家鄉學邦國王朝<lb/>
禮其巻帙且多三之一惟博收而不加翦截聨絡故為<lb/>
<pb n="6b"/>
書既繁僅同抄撮或謂其意蓋主於尊經不欲改竄以<lb/>
就我馳驅然竊疑割裂諸經分類綦緝以自成一家言<lb/>
毅然為其大者矣而猶復沿本經章句之舊不復輕踰<lb/>
短垣當不至是蓋此書猶為朱子未定之書非勉齋第<lb/>
欲其止於是也釣臺先生深於禮為天子肆獻祼饋食<lb/>
禮纂三卷凡五篇其大意倣朱子勉齋之所編次而其<lb/>
取諸翦截聨絡節目次第較然分明博而不蕪約而不<lb/>
略是固能成朱子勉齋未成之志者矣蓋天子祭禮散<lb/>
<pb n="7a"/>
見於六官者為多先生鱗次櫛比壹其統類使讀是書<lb/>
者如見成周廟祭之盛至今可行其文則薈萃古人絲<lb/>
牽魚貫爾雅深厚如出周公之所語孔門七十子之徒<lb/>
之所紀開卷散帙不復知為三代以下之書至其間經<lb/>
無其文而意以義起者即取特牲少牢之本經而㕘以<lb/>
為凖舉類見義確不可易始信漢儒推士禮而致於天<lb/>
子之說未為無稽乃知先生之學淵深𢎞達不拘於一<lb/>
隅其根柢純粹必本於考亭而其著述質有其文似乎<lb/>
<pb n="7b"/>
轉有前人所未及者昔朱子甚善勉齋所立喪祭二禮<lb/>
規模因屬他日宜悉用此更定其所自著禮而勉齋用<lb/>
力於三禮自嘉定乙卯迄庚辰凡二十六年而書始成<lb/>
猶於祭禮遺藁有未及訂定之遺恨深望後之君子能<lb/>
繼其志嗚呼賢人君子講明正學繼往開來切切期以<lb/>
論著公之天下後世迄今六百年先生果起而成之然<lb/>
則儒者心心相印苟以斯文為己任必不使先賢遺恨<lb/>
不伸於來兹豈非吾學之幸哉先生著禮記章句十卷<lb/>
<pb n="8a"/>
編次前後各從其類其分章畫節多本朱子綦儀禮義<lb/>
例因所纂集者不出乎戴記故題曰禮記類纂此書本<lb/>
倣儀禮而第曰天子肆獻祼饋食禮纂者蓋亦有微意<lb/>
存焉夫既取古人諸書裁制襞績以從吾之所說是即<lb/>
為自著書而猶冠以古經之名則於實已不稱萃嘗謂<lb/>
經傳通解此朱子之書而非周公之書然則先生此書<lb/>
不稱儀禮儻在斯乎先生講學最尊朱子朱子拳拳於<lb/>
三禮輔以勉齋迄未稱成書若使先生得盡將其所纂<lb/>
<pb n="8b"/>
集家鄉學邦國王朝及喪祭二禮悉如此書例成一家<lb/>
言其文可誦即可推而行之而以儀禮十七篇仍還之<lb/>
髙堂生之舊益大成朱子之志惜乎所傳者僅此也後<lb/>
賢有志其推先生此書之例而克成之當亦先生所望<lb/>
也夫乾隆癸巳桂月髙平後學檀萃謹序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳大全巻十九</head>
    <p>
<pb n="1a"/>
欽定四庫全書<lb/>
　詩傳大全巻十九　　　明　胡廣等　撰<lb/>
　頌四<lb/>
　　頌者宗廟之樂歌大序所謂美盛徳之形容以其<lb/>
　　成功告于神明者也盖頌與容古字通用故序以<lb/>
　　此言之<hi>孔氏曰頌之言容歌成功之容狀也</hi>周頌三十一篇多周公<lb/>
　　所定而亦或有康王以後之詩<hi>朱子曰周公相武王成王天下既平</hi>
　　<hi>作為樂章薦之郊廟所謂周頌也然其篇第之先後則不可究矣又其間多闕文疑義焉○安成劉</hi>
<pb n="1b"/>
　　<hi>氏曰康王以後之詩昊天有成命及執競噫嘻是也</hi>魯頌四篇商頌五篇因<lb/>
　　亦以類附焉<hi>孔氏曰雅不言周頌言周者以别商魯三頌之名雖同而其體制各别也</hi>
　　<hi>○新安胡氏曰補傳云商周二頌皆以告神而魯頌用以頌禱後世文人獻頌特效魯耳○止齊陳</hi>
　　<hi>氏曰别以尊卑之禮故魯頌以諸侯而後於周間以親踈之義故商頌以先代而後於魯</hi>凡五<lb/>
　　卷<hi>安成劉氏曰雅頌無諸國别元以十篇為一卷故此分周頌三什為四之一四之二四之三魯</hi>
　　<hi>頌四篇為四之四商頌五篇為四之五通為五卷</hi>
　　周頌清廟之什四之一<lb/>
於<hi>音鳥</hi>穆清廟肅雝顯相<hi>息亮/反</hi>濟濟<hi>子禮反</hi>多士秉文之徳<lb/>
<pb n="2a"/>
對越在天駿奔走在廟不顯不承無射<hi>音亦與斁同</hi>於人斯<lb/>
<hi>周頌多不叶韻未詳其説</hi>
　賦也於歎辭穆深逺也清清静也<hi>三山李氏曰事神之道尚絜故曰清</hi>
　<hi>廟○鄭氏曰廟之言貌也死者不可得見故立宫室象貌之耳</hi>肅敬雝和顯明相助<lb/>
　也謂助祭之公卿諸侯也<hi>東萊呂氏曰士虞禮祝詞曰孝子某顯相夙興然則</hi>
　<hi>主人之外餘皆顯相也成王祭主也周公及助祭之諸侯皆顯相也○華谷嚴氏曰稱助祭之人曰顯相</hi>
　<hi>者謂其有顯著之徳美稱之也</hi>濟濟衆也多士與<hi>音預</hi>祭執事之人也<lb/>
　越於也駿大而疾也<hi>孔氏曰疾奔走言勸事也</hi>承尊奉也斯語辭<lb/>
<pb n="2b"/>
　○此周公既成洛邑而朝諸侯因率之以祀文王之<lb/>
　樂歌<hi>曹氏曰洛誥周公告王曰王肇稱殷禮祀于新邑予齊百工伻從王于周則是成王就新邑祀</hi>
　<hi>文武周公率諸侯以從之耳明堂位所謂周公朝諸侯踐天子位者皆漢儒之妄也○東萊呂氏曰朝諸</hi>
　<hi>侯者特相成王以朝諸侯而已周公非自居南靣而受諸侯之朝率以祀文王者洛誥所謂王在新邑烝</hi>
　<hi>祭嵗是也</hi>言於穆哉此清静之廟其助祭之公侯皆敬且<lb/>
　和<hi>東萊呂氏曰言顯相之肅雝則成王穆然奉祭之氣象不言可見矣</hi>而其執事之人<lb/>
　又無不執行文王之徳既對越其在天之神而又駿<lb/>
　奔走其在廟之主<hi>臨川王氏曰肅雝秉徳故能對越文王奔走在廟以承清廟之事也</hi>
<pb n="3a"/>
　<hi>○華谷嚴氏曰對越在天之靈謂如見文王洋洋在上也疾奔走於在廟之事謂敏於趍事也</hi>如此<lb/>
　則是文王之徳豈不顯乎豈不承乎信乎其無有厭<lb/>
　斁於人也<hi>臨川王氏曰於是文王之徳可謂顯矣成王率諸侯多士駿奔走在廟則可謂承矣</hi>
　<hi>顯也承也如此無射於人矣○新安胡氏曰此詩唯一句説廟後皆從與祭者身上説詩雖未嘗明頌文</hi>
　<hi>王之徳自有隠然見於言意之表者何則文王徃矣今助祭之公侯執事之人所對越奔走而敬㳟嚴事</hi>
　<hi>者無厭斁乃如此於此可以見盛徳至善淪肌浹髓没世自有不能忘者矣○慶源輔氏曰文王之徳不</hi>
　<hi>可明言凡一時在位之人所以能敬且和與執行文王之徳者即文王盛徳之所在也必於其不可容言</hi>
　<hi>之中而見其不可揜之實則詩人之意得矣讀此詩想當時聞其歌者真若洋洋乎如在其上如在其左</hi>
<pb n="3b"/>
　<hi>右又何待多著言語委曲形容而後足以見之哉○豐城朱氏曰於穆哉此清静之廟所以祀文王也文</hi>
　<hi>王逺矣不可得而見矣今助我而祭文王者尊而為公侯則肅雝顯相肅雝即文徳之謂也卑而為多士</hi>
　<hi>則秉文之徳文徳即肅雝之謂也文王之神雖在天而文王之主則在廟對越其在天之神即所以祀其</hi>
　<hi>在廟之主也駿奔走其在廟之主即所以事其在天之神也</hi>
　　清廟一章八句<lb/>
　　　書稱王在新邑烝祭嵗文王騂牛一武王騂牛<lb/>
　　　一實周公攝政之七年而此其升歌之辭也<hi>九峰</hi>
　　　<hi>蔡氏曰王在洛舉烝祭之禮曰嵗云者嵗舉之祭也○東萊吕氏曰按洛誥云在十有二月惟</hi>
<pb n="4a"/>
　　　<hi>周公誕保文武受命惟七年則是周公成洛邑而作此詩在於七年也○安成劉氏曰書言烝</hi>
　　　<hi>祭文武而此樂歌止頌文王之徳者父子並祭統於尊也</hi>書大傳曰周公升<lb/>
　　　歌清廟苟在廟中嘗見文王者愀然如復見文<lb/>
　　　王焉<hi>孔氏曰記毎云升歌清廟然則祭宗廟之盛歌文王之徳莫重於清廟故為周頌之</hi>
　　　<hi>首○定宇陳氏曰雝雝肅肅乃文王盛徳輝光形於外者今助祭者有肅雝之徳執事者秉文</hi>
　　　<hi>王之徳足以配對文王則是文王盛徳之容宛然如在目中矣嘗見文王者愀然如復見文王</hi>
　　　<hi>斯言殆非虚也</hi>樂記曰清廟之瑟朱弦而疏越<hi>戸括反</hi>壹<lb/>
　　　倡而三歎有遺音者矣鄭氏曰朱弦練<hi>盧陵羅氏曰煑</hi>
<pb n="4b"/>
　　　<hi>漚熟絲也</hi>朱弦練則聲濁越瑟底孔也疏之使聲遟<lb/>
　　　也倡發歌句也三歎三人從歎之耳<hi>孔氏曰一倡謂一人</hi>
　　　<hi>始倡歌三歎謂三人讚歎也樂歌文王之道不極音聲故但以熟弦廣孔少倡寡和此音有徳</hi>
　　　<hi>傳於無窮是有餘音不已也○朱子曰一倡三歎者一人倡之三人和之如今人换歌之類</hi>
　　　漢因秦樂乾豆上奏登歌<hi>通典注曰乾豆脯羞之類</hi>獨上歌<lb/>
　　　不以筦<hi>管同</hi>絃亂人聲欲在位者徧聞之猶古清<lb/>
　　　廟之歌也<hi>安成劉氏曰堂上之樂以人聲為貴故舜之韶樂鳴球琴瑟以詠清廟之</hi>
　　　<hi>瑟朱弦而䟽越秦漢之薦乾豆亦惟堂上獨奏登歌之曲謂之登歌豈以堂上特歌而名之歟</hi>
<pb n="5a"/>
維天之命於<hi>音鳥</hi>穆不已於<hi>同/上</hi>乎<hi>音呼</hi>不顯文王之徳之純<lb/>
　賦也天命即天道也<hi>程子曰言天之自然者曰天道言天之賦予萬物者曰天命</hi>
　不已言無窮也<hi>程子曰自是理自相續不已非人為之如使可為湏使百般安排也湏有</hi>
　<hi>息時只為無為故不息</hi>純不雜也<hi>程子曰不已則無間天之道也純則不二文王之徳也文</hi>
　<hi>王其猶天歟</hi>○此亦祭文王之詩言天道無窮而文王之<lb/>
　徳純一不雜與天無間以贊文王之徳之盛也子思<lb/>
　子曰惟天之命於穆不已蓋曰天之所以為天也於<lb/>
　乎不顯文王之徳之純蓋曰文王之所以為文也純<lb/>
<pb n="5b"/>
　亦不已<hi>華谷嚴氏曰凡言聖人如天者以此擬彼天與聖人猶為二也此詩但以天命之不已與</hi>
　<hi>文徳之純對立而並言之盖冇不容擬議者子思又發明之如此其旨深矣</hi>程子曰天道<lb/>
　不已文王純於天道亦不已純則無二無雜不已則<lb/>
　無間㫁先後<hi>西山真氏曰純是至誠無一毫人偽維其純誠無雜自然能不已如天之春而</hi>
　<hi>夏夏而秋秋而冬晝而夜夜而晝循環運轉一息不停以其誠也聖人之自壯而老自始而終無一息之</hi>
　<hi>懈亦以其誠也既誠自然能不已</hi>
假<hi>春秋傳作何</hi>以溢<hi>春秋傳作恤</hi>我我其収之駿惠我文王曽孫<lb/>
篤之<lb/>
<pb n="6a"/>
　何之為假聲之轉也恤之為溢字之訛也収受駿大<lb/>
　惠順也曽孫後王也<hi>鄭氏曰自孫之下皆稱曽孫○安成劉氏曰後王主祭者皆得</hi>
　<hi>稱曽孫</hi>篤厚也<hi>東萊吕氏曰毛氏謂能厚行之然詩人之意夲勉後人篤厚之而不忘所謂行</hi>
　<hi>者固亦在其中矣</hi>○言文王之神將何以恤我乎有則我當<lb/>
　受之以大順文王之道後王又當篤厚之而不忘也<lb/>
　<hi>華谷嚴氏曰我既以大惠文王自勉繼自今為子孫者當世世篤厚之勿忘也去聖浸逺典刑易墜非用</hi>
　<hi>意篤厚不能守也</hi>
　　維天之命一章八句<hi>華谷嚴氏曰頌者成功告神必言子孫勉力保守以慰祖</hi>
<pb n="6b"/>
　　　<hi>考之意故此詩曰曽孫篤之天作曰子孫保之○慶源輔氏曰上四句言文王之徳與天為</hi>
　　　<hi>也後四句言已與後王皆當法文王不已之徳也何以恤我不敢自必之辭也我其収之幸之</hi>
　　　<hi>之辭也駿恵我文王自期之辭也曽孫篤之又望于後人之辭也○定宇陳氏曰此詩言文王</hi>
　　　<hi>純一之徳上配天道之無窮下被及子孫於無窮子孫當順恵之而不逆篤厚之而不忘也</hi>
維清緝熙文王之典肇禋<hi>音因</hi>迄<hi>許乞反</hi>用有成維周之禎<lb/>
　賦也清清明也緝續熙明肇始禋祀迄至也○此亦<lb/>
　祭文王之詩言所當清明而緝熙者文王之典也故<lb/>
　自始祀至今有成實維周之禎祥也<hi>華谷嚴氏曰清則潔静而不雜</hi>
<pb n="7a"/>
　<hi>緝則悠乆而不已純則廣大而光明而以典言之者謂其徳寓於法也文王有典以貽後人故自始祀至</hi>
　<hi>其後而有成焉是文王之典為周之禎祥也祥者吉之先見也○曹氏曰文王之法實啟有周之祥也</hi>
　然此詩疑有闕文焉<hi>慶源輔氏曰典謂法度典章所謂祀典盖亦在其中故下文便</hi>
　<hi>説肇禋周之祀典自文王始之至周公而成之文王之典實惟周之禎祥者可知矣不以符瑞為祥而以</hi>
　<hi>典法為禎盖有是典法然後有是盛效此其為禎祥也大矣</hi>
　　維清一章五句<lb/>
烈文辟<hi>音璧下同</hi>公錫兹祉福惠我無疆子孫保之<lb/>
　賦也烈光也辟公諸侯也<hi>新安王氏曰為國君故稱辟舉五等之貴故稱公</hi>
<pb n="7b"/>
　○此祭於宗廟而獻助祭諸侯之樂歌言諸侯助祭<lb/>
　使我獲福則是諸侯錫此祉<hi>音恥</hi>福而惠我以無疆使<lb/>
　我子孫保之也<hi>華谷嚴氏曰助祭諸侯錫我以此福矣豈徒目前淺近計哉盖惠我周家</hi>
　<hi>以無疆之休使我子孫世世永保之也</hi>
無封靡于爾邦維王其崇之念兹戎功繼序其皇之<lb/>
　封靡之義未詳或曰封專利以自封殖<hi>承職反</hi>也靡汰<lb/>
　<hi>音泰</hi>侈也崇尊尚也戎大皇大也○言汝能無封靡于<lb/>
　汝邦則王當尊汝<hi>臨川王氏曰戒其無封以專利無靡以傷財則為王之所崇也</hi>又<lb/>
<pb n="8a"/>
　念汝有此助祭錫福之大功則使汝之子孫繼序而<lb/>
　益大之也<hi>豐城朱氏曰烈文美其徳也錫福美其功也無封靡所以致其戒也崇之皇之所以</hi>
　<hi>厚其報也諸侯助祭而有錫福之功王者報功而有以及其後嗣此所以為忠厚之至也</hi>
無競維人四方其訓之不顯維徳百辟其刑之於<hi>音烏</hi>乎<lb/>
<hi>音呼</hi>前王不忘<lb/>
　又言莫強於人莫顯於徳先王之徳所以人不能忘<lb/>
　者用此道也此戒飭而勸勉之也<hi>黄氏曰此成王感發諸侯不盡之意</hi>
　中庸引不顯惟徳百辟其刑之而曰故君子篤㳟而<lb/>
<pb n="8b"/>
　天下平<hi>朱子曰不顯猶言豈不顯也此借引以為幽深𤣥逺之意言天子有不顯之徳而諸侯法</hi>
　<hi>之則其徳愈深而效愈逺矣篤厚也篤㳟言不顯其敬也篤㳟而天下平乃聖人至徳淵㣲自然之應也</hi>
　<hi>○問不顯維徳按詩中例言豈不顯也今借引此詩真作不顯説如何曰是箇幽深𤣥逺意是不顯中之</hi>
　<hi>顯</hi>大學引於乎前王不忘而曰君子賢其賢而親其<lb/>
　親小人樂其樂而利其利此以没世不忘也<hi>朱子曰於戯歎</hi>
　<hi>辭前王謂文武也君子謂後賢後王小人謂後民也此言前王所以新民者止於至善能使天下後世無</hi>
　<hi>一物不得其所所以既没世而人思慕之愈久而不忘也又曰賢其賢者聞而知之仰其徳業之盛也親</hi>
　<hi>其親者子孫保之思其覆育之恩也樂其樂者含哺鼔腹而安其樂也利其利者耕田鑿井而享其利也</hi>
<pb n="9a"/>
　<hi>此皆先王盛徳至善之餘澤故雖已没世而人猶思之愈乆而不能忘也</hi>
　　烈文一章十三句<lb/>
　　　此篇以公疆兩韻相叶未審當從何讀意亦可<lb/>
　　　互用也<hi>安成劉氏曰第一句與第六第七句相叶第三句與第五第八第十三句相叶</hi>
　　　<hi>亦隔互叶韻也</hi>
天作高山大<hi>音泰</hi>王荒之彼作矣文王康之彼徂矣岐<hi>沈括曰後漢書西南夷傳作彼岨者岐今按彼書岨但作徂而引韓詩嶭君章句亦但訓為徃獨矣正作者如沈氏説然其注末復云岐雖阻僻則似又有岨意韓子亦云彼岐有岨疑或别有所據故今從之而定讀岐字絶句</hi>
<pb n="9b"/>
有夷之行<hi>叶戸郎反</hi>子孫保之<lb/>
　賦也高山謂岐山也荒治康安也岨險僻之意也夷<lb/>
　平行路也○此祭大王之詩言天作岐山而大王始<lb/>
　治之大王既作而文王又安之於是彼險僻之岐山<lb/>
　人歸者衆而有平易之道路子孫當世世保守而不<lb/>
　失也<hi>黄氏曰遷岐之役曰帝省其山曰帝遷明徳曰帝作邦作對又曰天作似以岐可興周而天故</hi>
　<hi>使大王之遷岐也然其一篇則在於大王之荒文王之康子孫之保而不獨歸之於天也○叚氏曰劉氏</hi>
　<hi>云其始作之固自乎天其終保之亦繋乎人○華谷嚴氏曰作者造立之言也遷岐非得已而周以岐興</hi>
<pb n="10a"/>
　<hi>詩人以為是非人所能為故言此岐山天實為之也又曰大王文王之業子孫當保守而不墜也成功告</hi>
　<hi>神明之頌多言子孫當保守之意盖子孫能保守則可以慰祖宗之心矣○慶源輔氏曰高山大川皆天</hi>
　<hi>造地設也大禹但能奠之耳故曰天作治荒謂之荒猶治亂謂之亂也大王治荒之而亦曰彼作矣者推</hi>
　<hi>大王與天同功也祖先所以經理其始計安其後者既已甚艱勤矣則子孫固冝世世保守之而不失也</hi>
　　天作一章七句<lb/>
昊天有成命二后受之成王不敢康夙夜基命宥宻於<lb/>
<hi>音鳥</hi>緝熙單厥心肆其靖之<lb/>
　賦也二后文武也成王名誦武王之子也<hi>安成劉氏曰朱子於</hi>
<pb n="10b"/>
　<hi>下武詩成王二字則辨先儒之誤而謂非王誦之諡於此詩成王字則正先儒之誤而以為諡名固各有</hi>
　<hi>當也</hi>基積累于下以承藉乎上者也宥宏深也宻静宻<lb/>
　也於歎辭靖安也○此詩多道成王之徳疑祀成王<lb/>
　之詩也言天祚周以天下既有定命而文武受之矣<lb/>
　成王繼之又能不敢康寜而其夙夜積徳以承藉天<lb/>
　命者又宏深而静密是能繼續光明文武之業而盡<lb/>
　其心故今能安靖天下而保其所受之命也<hi>慶源輔氏曰不</hi>
　<hi>敢康戒謹恐懼也不宏則體不盡不深則見不徹不静則不能到冲漠無朕處不宻則不能到萬象森具</hi>
<pb n="11a"/>
　<hi>處宏深陽之徳也静密隂之徳也合是二徳則能承藉乎天之命我者也夙夜無間斷也能夙夜基命宥</hi>
　<hi>宻則能繼續光明文武之業而盡其心纔有間㫁則文武之業便有蔽昩處而已之心亦不能盡矣天命</hi>
　<hi>也文武之業也已之心也天下之安也皆是一統厎事○黄氏曰文武受天命興王業者如此則成王所</hi>
　<hi>以基而承之繼而廣之者亦惟盡此心而已盖文武以上天之心為心後王以文武之心為心無愧於文</hi>
　<hi>武之心而後能安文武之天下無負於天命而後無愧於文武也○豐城朱氏曰不敢康以心言宥宻以</hi>
　<hi>徳言以不敢康寜之心成宏深静宻之徳以宏深静宻之徳成繼續光明之業則所以基上天之命者在</hi>
　<hi>是所以繼先王之業者在是而皆不外乎此心故又以單厥心終焉我今日所以能安靖天下而保其所</hi>
　<hi>受之命者是又成王之賜也</hi>國語叔向引此詩而言曰是道成王<lb/>
<pb n="11b"/>
　之徳也成王能明文昭定武烈者也以此證之則其<lb/>
　為祀成王之詩無疑矣<lb/>
　　昊天有成命一章七句<lb/>
　　　此康王以後之詩<hi>問康王何縁無詩朱子曰昊天有成命之類便是康王詩</hi>
　　　<hi>而今却要解那成王做成王業費盡氣力要從王業上説去不知怎生也</hi>
我將我享維羊維牛維天其右<hi>叶音由</hi>之<lb/>
　賦也將奉享獻右尊也神坐東向在饌之右所以尊<lb/>
　之也<hi>問所觧右字與舊説不同朱子曰周禮冇享右祭祀之文如詩中此例亦多如既右烈考亦右</hi>
<pb n="12a"/>
　<hi>文母之類如我將所云作保佑更難方説維羊維牛如何便説保佑到伊嘏文王既右享之也説未得佑</hi>
　<hi>助之佑○安成劉氏曰古人以右為尊如云位在其右尤出其右故右有尊義</hi>○此宗祀文<lb/>
　王於明堂以配上帝之樂歌言奉其牛羊以享上帝<lb/>
　而曰天庶其降而在此牛羊之右乎盖不敢必也<hi>束萊</hi>
　<hi>吕氏曰明堂祀上帝而文王配焉故先言祀天而次言祀文王此叚言祀天也後叚言祀文王也○安成</hi>
　<hi>劉氏曰天比文王為尊以尊事之故不敢必天之享而以其字言之</hi>
儀式刑文王之典日靖四方伊嘏<hi>古雅反</hi>文王既右饗<hi>叶虚良反</hi>之<lb/>
<pb n="12b"/>
　儀式刑皆法也<hi>華谷嚴氏曰累言之者謂法之不已也○湏溪劉氏曰諄復言之以見取</hi>
　<hi>法之甚也○慶源輔氏曰儀以為儀也式以為式也刑以為法也疊言此三字以見凡所云為動作不敢</hi>
　<hi>忌也</hi>嘏錫福也<hi>孔氏曰特牲少牢皆載祝以神詞嘏主人與之以福</hi>言我儀式刑<lb/>
　文王之典以靖天下則此能錫福之文王既降而在<lb/>
　此之右以享我祭若有以見其必然矣<hi>慶源輔氏曰亦洋洋乎如</hi>
　<hi>在其上如在其左右之意○安成劉氏曰文王比天帝為親以親望之故知文王之必享我祭而以既字</hi>
　<hi>言之○豐城朱氏曰承上文而言雖不敢必於天而實可必於文王文王之典安靖天下之典也我惟於</hi>
　<hi>文王之典儀式刑焉以之而日安靖乎四方則所以感格之者有其素矣今而將是羊牛則此能錫福之</hi>
<pb n="13a"/>
　<hi>文王豈不降而右享我乎其者辭之疑既者辭之决所以疑者尊之而不敢必也所以决者親之而可必</hi>
　<hi>也</hi>
我其夙夜畏天之威于時保之<lb/>
　又言天與文王既皆右享我矣則我其敢不夙夜畏<lb/>
　天之威以保天與文王所以降鍳之意乎<hi>三山李氏曰雖曰享</hi>
　<hi>吾之祭亦豈可自滿哉故當夙興夜寐亹亹怵惕畏天之威○慶源輔氏曰我其夙夜畏天之威則儀式</hi>
　<hi>刑文王者益至而安靖四方者益乆此其所以能保天與文王降鍳之意也</hi>
　　我將一章十句<lb/>
<pb n="13b"/>
　　　程子曰萬物本乎天人本乎祖故冬至祭天而<lb/>
　　　以祖配之冬至氣之始也萬物成形於帝而人<lb/>
　　　成形於父故季秋享帝而以父配之以季秋成<lb/>
　　　物之時也陳氏曰古者祭天於圜<hi>與圓同</hi>丘埽地<lb/>
　　　而行事器用陶匏<hi>蒲交反</hi>牲用犢其禮極簡聖人<lb/>
　　　之意以為未足以盡其意之委曲故於季秋之<lb/>
　　　月有大享之禮焉<hi>濮氏曰文王之祀既不敢同后稷於郊又無屈天神於宗</hi>
　　　<hi>廟之理故特尊其祀於明堂也斯其為曲盡矣</hi>天即帝也郊而曰天所<lb/>
<pb n="14a"/>
　　　以尊之也故以后稷配焉后稷逺矣配稷於郊<lb/>
　　　亦以尊稷也明堂而曰帝所以親之也以文王<lb/>
　　　配焉文王親也配文王於明堂亦以親文王也<lb/>
　　　<hi>問帝即是天天即是帝却分祭何也朱子曰為壇而祭故謂之天祭於屋下而以神祗祭之故</hi>
　　　<hi>謂之帝又曰后稷生於姜嫄以上更推不去故配天湏以稷然上帝即天也聚天之神而言之</hi>
　　　<hi>則曰上帝此武王祀文王推父以配上帝者配帝湏以父也○曹氏曰以天道事之則藁秸以</hi>
　　　<hi>為席陶匏以為器繭栗之牲埽地而祭所以尊之也以帝道事之則牛羊以為牲簠簋以為器</hi>
　　　<hi>鼎俎之實其薦用熟所以親之也</hi>尊尊而親親周道備矣然則<lb/>
<pb n="14b"/>
　　　郊者古禮而明堂者周制也周公以義起之也<lb/>
　　　<hi>問祀文王於明堂周公以義起之非古禮也不知周公以後將以文王配耶以時王之父配耶</hi>
　　　<hi>朱子曰諸儒正持此二義至今不决且周公制禮不知在武王之時成王之時若在成王時則</hi>
　　　<hi>文王乃其祖也又問繼周公者當何如曰只以有功者配之又曰昔者周公宗祀文王於明堂</hi>
　　　<hi>乃不言武王者以禮樂出於周公制作故以作禮樂者言之</hi>東萊吕氏曰於<lb/>
　　　天維庶其饗之不敢加一詞焉於文王則言儀<lb/>
　　　式其典日靖四方天不待贊法文王所以法天<lb/>
　　　也卒章惟言畏天之威而不及文王者統於尊<lb/>
<pb n="15a"/>
　　　也畏天所以畏文王也天與文王一也<lb/>
時邁其邦昊天其子之<lb/>
　賦也邁行也邦諸侯之國也周制十有二年王廵守<lb/>
　殷國柴望祭告諸侯畢朝<hi>周禮大行人曰十有二嵗王廵守殷國注云殷猶衆</hi>
　<hi>也○書周官曰六年五服一朝又六年王乃時廵諸侯各朝於方岳○九峰蔡氏曰柴燔柴以祀天也望</hi>
　<hi>望秩以祀山川也五岳四瀆之屬望而祭之故曰望○新安胡氏曰望祭各設於廵守之方其位茅以辨</hi>
　<hi>之而植表於中周禮所謂旁招以茅晉語所謂置茅蕝設表望是也</hi>○此廵守而朝㑹<lb/>
　祭告之樂歌也<hi>孔氏曰武王廵守至於方岳乃作告至之樂歌也○安成劉氏曰此雖武</hi>
<pb n="15b"/>
　<hi>王初定天下而廵守所作之歌其後王之廵守者因而皆用之歟</hi>言我之以時廵行<lb/>
　諸侯也天其子我乎哉盖不敢必也<hi>徐氏曰子者親而爱之也○華</hi>
　<hi>谷嚴氏曰有天下曰天子子之謂使其王也○安成劉氏曰所謂不敢必者亦以其字言之蓋初為疑辭</hi>
　<hi>也下文言允王維后允王保之者則終之以決辭也然此二句總言廵守之事以發端也</hi>
實右序有周薄言震之莫不震疊懐柔百神及河喬嶽<lb/>
允王維后<lb/>
　右尊序次<hi>曹氏曰序者帝王之傳序也○錢氏曰謂以周繼夏商也</hi>震動疊懼懐<lb/>
　來柔安允信也○既而曰天實右序有周矣是以使<lb/>
<pb n="16a"/>
　我薄言震之而四方諸侯莫不震懼又能懐柔百神<lb/>
　<hi>曹氏曰祭法云有天下者祭百神故廵守所至百神皆祭焉</hi>以至于河之深廣嶽<lb/>
　之崇高而莫不感格則是信乎周王之為天下君矣<lb/>
　<hi>華谷嚴氏曰天實右序有周矣武王之廵守也於諸侯薄警動之而莫不震懼又所至方岳之下懐百神</hi>
　<hi>祀河岳其人神之受職非人所能為也天實右序之也故天下莫不信武王之冝君天下也○三山李氏</hi>
　<hi>曰以諸侯則莫不畏威以百神則莫不懐柔人神各得其所信乎王能盡為君之道也○安成劉氏曰此</hi>
　<hi>一節言廵守而祭告百神之事也</hi>
明昭有周式序在位載戢<hi>側立反</hi>干戈載櫜<hi>古刀反</hi>弓矢我<lb/>
<pb n="16b"/>
求懿徳肆于時夏<hi>戸雅反</hi>允王保之<lb/>
　戢聚櫜韜<hi>孔氏曰櫜弓衣一名韜故納弓於衣謂韜弓</hi>肆陳也夏中國也<lb/>
　○又言明昭乎我周也既以慶讓黜陟之典式序在<lb/>
　位之諸侯<hi>三山李氏曰孟子載廵守之事入其疆而慶讓行王制言不順不敬有黜地削爵之</hi>
　<hi>罰有功徳於民者有加地進律之賞凡此皆所以按諸侯之功罪而升黜之所謂式序在位也</hi>又収<lb/>
　斂其干戈弓矢而益求懿美之徳以布陳于中國則<lb/>
　信乎王之能保天命也<hi>三山李氏曰武王取天下矣必求文徳以施中國則可以</hi>
　<hi>保天下也○安成劉氏曰天既右序我周使人神受職則我周王固為天下之君而為天之子矣我周既</hi>
<pb n="17a"/>
　<hi>式序諸侯而以徳化中國則信為天之子而保天之命也然此一節則言廵守朝㑹黜陟之事也</hi>或<lb/>
　曰此詩即所謂肆夏以其有肆于時夏之語而命之<lb/>
　也<hi>國語注云夏樂章之名○慶源輔氏曰昊天其子之不敢必也然細思之則知天實右序于我周也</hi>
　<hi>故諸侯莫不震懼而畢朝百神莫不感格而來享盖王廵守殷國則諸侯畢朝羣祀具舉故也信乎周王</hi>
　<hi>之為天下君則昊天誠子之矣自實右序有周而下則言已然之事自明昭有周而下則言已後之事自</hi>
　<hi>期其當如此也式序在位所以對天之右序有周也懿徳文徳也此與諸侯相期以文徳洽乎諸夏而無</hi>
　<hi>或相尋於干戈弓矢之中也所謂偃武修文者是也如此則信乎王之能保受於天命矣雖詰爾戎兵張</hi>
　<hi>皇六師設司馬以教閲在周自有不可廢者而與諸侯相期之志則固不在也</hi>
<pb n="17b"/>
　　時邁一章十五句<lb/>
　　　春秋傳曰昔武王克商作頌曰載戢干戈而外<lb/>
　　　傅又以為周文公之頌則此詩乃武王之世周<lb/>
　　　公所作也<hi>永嘉陳氏曰武王凱歌方終而有方岳之行觀此詩是告方岳以革命之</hi>
　　　<hi>事因其時而震服諸侯故其詩與他廟樂不同○黄氏曰時邁之作見武王所以得天下所以</hi>
　　　<hi>保天下者皆無愧也武王廵狩之事詩有時邁書有武城時邁告祭之樂章也武城識其政事</hi>
　　　<hi>以示天下來世也庚戌柴望大告武城此告祭懐柔之實也昭我周王天休震動此莫不震疊</hi>
　　　<hi>之實也庻邦冢君暨百工受命于周此式序在位之實也偃武修文歸馬放牛此非戢櫜之意</hi>
<pb n="18a"/>
　　　<hi>乎建官位事重民五教惇信明義崇徳報功此非懿徳以保之乎</hi>外傳又曰金<lb/>
　　　奏肆夏樊遏渠天子以饗元侯也<hi>鄭氏曰以鍾鎛播之鼓磬</hi>
　　　<hi>應之所謂金奏也</hi>韋昭注云肆夏一名樊韶夏一名遏<lb/>
　　　納夏一名渠即周禮九夏之三也吕叔玉云肆<lb/>
　　　夏時邁也樊遏執競也渠思文也<hi>顔氏曰三夏者歌之大也</hi>
　　　<hi>天子享元侯用之故尸出入奏肆夏牲出入奏韶夏四方賔來奏納夏其聲載於樂章其職掌</hi>
　　　<hi>於鍾師然杜預韋昭之説與吕叔玉雖不同而時邁執競思文即三夏之異名也又曰三夏之</hi>
　　　<hi>外又有所謂王夏章夏齊夏族夏裓夏驁夏是總為九夏之名齊音齋裓音該驁音遨○鄭氏</hi>
<pb n="18b"/>
　　　<hi>曰九夏疑皆詩篇名頌之類也載在樂章樂崩亦從而亡是以頌不能具○安成劉氏曰時邁</hi>
　　　<hi>思文皆周公所作而周禮九夏亦制作於周公固可以時邁為肆夏思文為納夏矣至於執競</hi>
　　　<hi>則昭王以後之詩而乃以為韶夏左傳國語之註恐難盡信</hi>
執競武王無競維烈不顯成康上帝是皇<lb/>
　賦也此祭武王成王康王之詩競強也言武王持其<lb/>
　自強不息之心故其功烈之盛天下莫得而競<hi>三山李氏</hi>
　<hi>曰易曰天行徤君子自強不息人君亦自強然後可以成功</hi>豈不顯哉成王康王<lb/>
　之徳亦上帝之所君也<lb/>
<pb n="19a"/>
自彼成康奄有四方斤斤<hi>紀覲反</hi>其明<hi>叶謨郎反</hi>
　斤斤明之察也言成康之徳明著如此也<hi>三山李氏曰言昭臨</hi>
　<hi>四方無不察也</hi>
鐘鼓喤喤<hi>華彭反叶胡光反</hi>磬筦<hi>音/管</hi>將將<hi>七羊/反</hi>降福穰穰<hi>如羊反</hi>
　喤喤和也將將集也穰穰多也言今作樂以祭而受<lb/>
　福也<hi>華谷嚴氏曰此言樂作而神福之也</hi>
降福簡簡威儀反反既醉既飽福禄來反<lb/>
　簡簡大也反反謹重也反復也言受福之多而愈益<lb/>
<pb n="19b"/>
　謹重是以既醉既飽而福禄之來反復而不厭也<hi>三山</hi>
　<hi>李氏曰既醉既飽盖祭終而飲福耳上言祭時樂備而和故神降之福此言祭終而飲威儀備具此福禄</hi>
　<hi>所以反覆日至而未艾也○華谷嚴氏曰此言禮行而神申福之也</hi>
　　執競一章十四句<hi>慶源輔氏曰武王能持自強之心而不息故天下莫能強於功</hi>
　　　<hi>烈之盛此盖内外之符也成王康王之徳所以顯明而上帝之所以君之者豈無自而然哉此</hi>
　　　<hi>四句皆主武王而言之也自彼成康奄有四方乃專言成康之徳斤斤訓明與察亦有不已無</hi>
　　　<hi>間㫁之意應上顯字而言鐘鼓喤喤磬筦將將降福穰穰則言作樂以祭樂聲之和而受福之</hi>
　　　<hi>多降福簡簡而下四句又言既降而燕威儀謹重故福禄之來反覆無厭所以然者皆由武王</hi>
<pb n="20a"/>
　　　<hi>之自強不息成康之明斤斤不已之故</hi>此昭王以後之詩國語説<lb/>
　　　見前篇<lb/>
思文后稷克配彼天立我烝民莫匪爾極貽我來牟帝<lb/>
命率育<hi>叶曰逼反</hi>無此疆爾界<hi>叶訖力反</hi>陳常于時夏<lb/>
　賦也思語辭文言有文徳也<hi>慶源輔氏曰聖人之徳文武最盛文陽也武隂</hi>
　<hi>也而文取數尤多舍刑威征討之外皆文也○西山真氏曰聖人盛徳藴於中而光輝發於外如威儀之</hi>
　<hi>中度語言之當理皆文也堯之文思舜之文明孔子稱堯曰煥乎其有文章子貢曰夫子之文章皆此之</hi>
　<hi>謂也</hi>立粒通極至也徳之至也貽遺也來小麥牟大麥<lb/>
<pb n="20b"/>
　也<hi>夲草曰小麥味甘大麥味醎為五穀長注大麥今稞麥一名麰麥形似小麥皮厚故為大麥</hi>率<lb/>
　徧育養也○言后稷之徳真可配天<hi>安成劉氏曰真可配天故謂之</hi>
　<hi>克配如文王之克明徳也</hi>盖使我烝民得以粒食者莫非其徳之<lb/>
　至也<hi>朱子曰立即書所謂烝民乃粒爾指后稷而言盖曰使我烝民得以粒食者莫非爾后稷之所</hi>
　<hi>立者是望耳極字非指所受之中也○曹氏曰天地能生之而不能養之苟不得其養則亦弗克遂其生</hi>
　<hi>矣惟后稷能以粒食養人故其徳足以配天</hi>且其貽我民以來牟之種乃<lb/>
　上帝之命以此徧養下民者<hi>華谷嚴氏曰后稷遺我民以二麥之種此乃天</hi>
　<hi>命后稷徧養斯民也然稷播百榖獨舉來牟者以其先熟濟民之食尤切也○叚氏曰詩言來牟者二盖</hi>
<pb n="21a"/>
　<hi>麥者五穀成熟之最先一嵗豊稔之占又正闕乏之時故養民者以此為善也</hi>是以無有逺<lb/>
　近彼此之殊而得以成其君臣父子之常道於中國<lb/>
　也<hi>慶源輔氏曰帝命以此徧養下民故稷因以教民稼穡種藝遍于天下無有疆界之限民既得以生</hi>
　<hi>養君臣父子之常道因可以陳布于中國也孟子論稷教稼穡契教人倫之事盖夫生育之道無此疆爾</hi>
　<hi>界之殊至於五常之教則止可及中國而已夷狄則固有所不能受也○三山李氏曰此所謂冨而教之</hi>
　<hi>也若民無恒産因無恒心矣</hi>或曰此所謂納夏者亦以其有時夏<lb/>
　之語而命之也<lb/>
　　思文一章八句<lb/>
<pb n="21b"/>
　　　國語説見時邁篇<hi>東萊吕氏曰國語以此為周文公之頌是此篇亦周公所</hi>
　　　<hi>作○濮氏曰此郊祀獻后稷之樂歌祭天冝有詩而今亡矣決不可以昊天有成命當之○孔</hi>
　　　<hi>氏曰后稷之配南郊與文王之配明堂其義一也而我將主言文王享其祭祀不說文王可以</hi>
　　　<hi>配上帝此篇主説后稷有徳可以配天不説后稷享其祭祀非有異也</hi>
　　　清廟之什十篇十章九十五句<lb/>
　　周頌臣工之什四之二<lb/>
嗟嗟臣工敬爾在公王釐<hi>力之反</hi>爾成來咨來茹<hi>如預反</hi>
　賦也嗟嗟重<hi>去聲</hi>歎以深敕之也臣工羣臣百官也公<lb/>
<pb n="22a"/>
　公家也釐賜也成成法也茹度<hi>待洛反</hi>也○此戒農官<lb/>
　之詩先言王有成法以賜女<hi>音汝下同</hi>女當來咨度也<hi>慶源</hi>
　<hi>輔氏曰命他官皆無詩而特命農官則有詩者想是周人以農事開國故成王周公特作詩以戒飭之以</hi>
　<hi>重其事也盖周家當時每事皆有成法布在天下况於后稷教民稼穡之事乎羣臣百官或有所不知故</hi>
　<hi>命之來咨來度也</hi>
嗟嗟保介維莫<hi>音慕</hi>之春亦又何求如何新畬<hi>音/余</hi>於<hi>音烏</hi>皇<lb/>
來牟將受厥明明昭上帝迄用康年命我衆人庤<hi>持恥反</hi>
乃錢<hi>子淺反</hi>鎛<hi>音/博</hi>奄觀銍<hi>珍栗/反</hi>艾<hi>音刈</hi>
<pb n="22b"/>
　保介見月令吕覧<hi>安成劉氏曰吕覧即吕氏春秋月令亦吕氏春秋十二紀之首也</hi>
　其說不同然皆為藉田而言盖農官之副也<hi>慶源輔氏曰保</hi>
　<hi>介助王耕藉田者介有副意故以為農官之副</hi>莫春斗柄建辰夏王之三月<lb/>
　也畬三嵗田也<hi>曹氏曰凡田一嵗曰菑初反草也二嵗曰新田始為田也三嵗曰畬乃成</hi>
　<hi>熟也</hi>於皇嘆美之詞來牟麥也明上帝之明賜也言麥<lb/>
　將熟也迄至也康年猶豐年也衆人甸徒也庤具錢<lb/>
　銚<hi>音挑</hi>鎛鉏皆田器也銍穫禾短鎌也<hi>孔氏曰鎛耨也柄長尺其耨六</hi>
　<hi>寸所以入苗間管子曰一農之事必有一銍一耨一銚然後成農三者皆田器也</hi>艾穫也○<lb/>
<pb n="23a"/>
　此乃言所戒之事言三月則當治其新畬矣今如何<lb/>
　哉<hi>慶源輔氏曰維暮之春亦又何求戒之使及時務農也又問所治之新畬今如何新田則費工多故</hi>
　<hi>舉新而該舊也○華谷嚴氏曰新墾之田用力尤難故首問之</hi>然麥已將熟則可以<lb/>
　受上帝之明賜而此明昭之上帝又將賜我新畬以<lb/>
　豐年也於是命甸徒具農器以治其新畬而又將忽<lb/>
　見其収成也<hi>臨川王氏曰治其事於前則収其功於後不可不勉也○三山李氏曰惟能庤</hi>
　<hi>乃錢鎛乃能有銍艾之望也○豐城朱氏曰此詩兩言嗟嗟嗟嗟臣工謂凡百官之事皆不可以不敬也</hi>
　<hi>嗟嗟保介謂爾農官之事尤不可以不敬也先王之於百官皆有成法以賜之有官守者固當來咨來度</hi>
<pb n="23b"/>
　<hi>也况我周家以農事開國其法尤為詳備爾農官其可不來咨而來度乎於是戒之曰時至於暮春則當</hi>
　<hi>治其新畬矣爾毋謂其田之難治其效之難見也况來牟將熟既可以受明賜於已然即來牟以為嘉榖</hi>
　<hi>之占又可以傒豐年於後日爾農官固不可不致其勸相之勤而為甸徒者亦不可不致其耕治之力也</hi>
　<hi>當知錢鏄之用雖在於春暮之時而銍艾之収已在於孟秋之月特奄忽之間耳豈可以為久而難待哉</hi>
　<hi>言豐穰之必然以勸勉之也</hi>
　　臣工一章十五句<hi>華谷嚴氏曰既嗟歎而告臣工又嗟歎而戒保介皆以重農之</hi>
　　　<hi>意告之也○湏溪劉氏曰嗟嗟臣工至來咨來茹未有所言也至嗟嗟保介則進其從者而與</hi>
　　　<hi>之言亦惟閔其農事而已能知民事艱難而問之曰如何新如何畬其下則又述其相與贊喜</hi>
<pb n="24a"/>
　　　<hi>勞勸之意焉</hi>
噫嘻成王既昭假<hi>音格</hi>爾率時農夫播厥百榖駿發爾私<lb/>
終三十里亦服爾耕十千維耦<hi>叶音擬</hi>
　賦也噫嘻亦歎詞也昭明假格也爾田官也時是駿<lb/>
　大發耕也私私田也三十里萬夫之地四旁有川内<lb/>
　方三十三里有竒言三十里舉成數也<hi>周禮遂人夫間有遂萬夫</hi>
　<hi>有川○孔氏曰一夫百畝方百歩積萬夫方之是廣長各百夫以百乘百是萬也夫有百歩三夫為一里</hi>
　<hi>則百夫為三十三里餘百歩即三分里之一為小半里也</hi>耦二人竝耕也○此連<lb/>
<pb n="24b"/>
　上篇亦戒農官之詞昭假爾猶言格汝衆庶盖成王<lb/>
　始置田官而嘗戒命之也爾當率是農夫播其百榖<lb/>
　使之大發其私田皆服其耕事萬人為耦而竝耕也<lb/>
　盖耕本以二人為耦今合一川之衆為言故云萬人<lb/>
　畢出并力齊心如合一耦也<hi>新安胡氏曰十千維耦者盖萬夫合耦而耕實</hi>
　<hi>五千耦耳五千耦而并力齊心如一耦也</hi>此必鄉遂之官司稼之屬其職<lb/>
　以萬夫為界昔溝洫用貢法無公田故皆謂之私<hi>北溪</hi>
　<hi>陳氏曰周制國中鄉遂之地用貢法田不井授但為溝洫一夫受田百畝與同溝之人通力合作計畝均</hi>
<pb n="25a"/>
　<hi>収大率十而賦其一○格庵趙氏曰陳器之云鄉遂用貢法周禮遂人是也按遂人云百夫有洫十夫有</hi>
　<hi>溝竊意鄉遂之地在近郊逺郊之間六軍之所從出必是平原廣野可盡為萬夫之田有溝有洫又有途</hi>
　<hi>路也</hi>蘇氏曰民曰雨我公田遂及我私而君曰駿發爾<lb/>
　私終三十里其上下之間交相忠愛如此<hi>豐城朱氏曰此詩舉</hi>
　<hi>成王之諡則成王以後之詩也成王既置田官而戒命之後王復遵其法而重戒之率時農夫農官之職</hi>
　<hi>也播厥百榖農夫之事也終三十里欲其地之無遺利也十千維耦欲其人之無遺力也地無遺利人無</hi>
　<hi>遺力此豐穰之所以可必也</hi>
　　噫嘻一章八句<hi>慶源輔氏曰臣工是成王戒農官之辭噫嘻疑是康王戒農官之辭</hi>
<pb n="25b"/>
　　　<hi>既昭假爾言昔時成王嘗進爾農官而戒命之矣三爾字皆指農官而言其職既以萬夫為界</hi>
　　　<hi>則萬夫之發私田服耕事皆農官之已事也</hi>
振鷺于飛于彼西雝我客戾止亦有斯容<lb/>
　賦也振羣飛貌鷺白鳥雝澤也<hi>王氏曰辟雝有水鷺所集也在西郊故曰</hi>
　<hi>西雝</hi>客謂二王之後夏之後杞商之後宋於周為客天<lb/>
　子有事膰焉有喪拜焉者也<hi>孔氏曰客者敵主之言先代之後時王偏所尊</hi>
　<hi>敬特謂之客也又曰史記杞世家云武王求禹後得東樓公封於杞其殷後則初封武庚後以叛而誅之</hi>
　<hi>又封㣲子於宋○三山李氏曰我客云者不純臣待之如所謂虞賔在位作賔王家也</hi>○此二<lb/>
<pb n="26a"/>
　王之後來助祭之詩言鷺飛于西雝之水而我客來<lb/>
　助祭者其容貌脩整亦如鷺之潔白也<hi>華谷嚴氏曰振振然羣飛</hi>
　<hi>之鷺集於西郊辟雝之澤其羽毛潔白容止舒閑可觀也杞宋之君皆來助祭於此亦有此容也</hi>或<lb/>
　曰興也<lb/>
在彼無惡<hi>烏路反</hi>在此無斁<hi>叶丁/故反</hi>庶幾夙夜<hi>叶羊茹反</hi>以永終<lb/>
譽<lb/>
　彼其國也在國無惡之者在此無厭之者如是則庶<lb/>
　幾其能夙夜以永終此譽矣<hi>三山李氏曰庶幾終譽此所謂愛人以徳也成</hi>
<pb n="26b"/>
　<hi>王告㣲子曰與國咸休永世無窮又曰俾我有周無斁皆此意也</hi>陳氏曰在彼不以<lb/>
　我革其命而有惡於我知天命無常惟徳是與其心<lb/>
　服也在我不以彼墜其命而有厭於彼崇徳象賢統<lb/>
　承先王忠厚之至也<hi>慶源輔氏曰在彼無惡其心公也在此無斁其心厚也公則順</hi>
　<hi>天厚則盡道必如是然後可以夙夜以永終此譽也尊之曰客又以鷺比所謂譽也庶幾不敢必之辭也</hi>
　<hi>夙夜無或息之意也永長也終竟也○安成劉氏曰所引陳説在彼無惡之意與上文傳意㣲異故朱子</hi>
　<hi>初觧舊夲於此説之下有亦通二字</hi>
　　振鷺一章八句<hi>三山李氏曰杞宋天子後也其禮加於諸侯故特為此詩也○問振</hi>
<pb n="27a"/>
　　　<hi>鷺詩不是正祭之樂歌乃獻助祭之臣未審如何朱子曰看此文意都無告神之語恐是獻助</hi>
　　　<hi>祭之臣古者祭毎一受胙主與賔尸皆有獻助之禮既畢然後亞獻至獻畢復受胙如此禮意</hi>
　　　<hi>甚好有接續意思到唐時尚然今并受胙於諸獻既畢之後主與賔意思皆隔了古者一祭之</hi>
　　　<hi>中所以多事○曹氏曰必存二代之後者所以尊其先世受命之君俾承祀而不廢且示天下</hi>
　　　<hi>公器又使時君常以覆車為鍳耳</hi>
豐年多黍多稌<hi>音杜</hi>亦有高廪<hi>力錦/反</hi>萬億及秭<hi>咨履反</hi>為酒<lb/>
為醴烝畀祖妣以洽百禮降福孔皆<hi>叶舉里反</hi>
　賦也稌稻也黍宜高燥而寒稌宜下溼而暑黍稌皆<lb/>
<pb n="27b"/>
　熟則百榖無不熟矣<hi>三山李氏曰稌粳也職方氏謂雍冀高燥其榖宜黍荆揚下濕</hi>
　<hi>其榖宜稻是黍利髙燥稌利下涇也豐年之時或高或下無所不熟</hi>亦助語辭數<hi>色主反下</hi>
　<hi>同</hi>萬至萬曰億數億至億曰秭烝進畀予洽備皆徧<lb/>
　也○此秋冬報賽田事之樂歌盖祀田祖先農方社<lb/>
　之屬也<hi>新安胡氏曰按濮氏謂此年穀始登而薦宗廟之樂歌豈非以其有烝畀祖妣之辭歟○</hi>
　<hi>安成劉氏曰序以噫嘻為春夏祈此詩為秋冬報載芟為春祈良耜為秋報朱子初解皆用其説今此集</hi>
　<hi>傳乃其改夲於彼三詩傳文及序説既皆不取小序獨此篇於序説亦謂其誤而傳猶用序意者豈後來</hi>
　<hi>所改有未盡歟然得濮氏胡氏之説亦足以補之矣</hi>言其収入之多至於可以<lb/>
<pb n="28a"/>
　供祭祀備百禮而神降之福將甚徧也<hi>豐城朱氏曰此詩朱子謂</hi>
　<hi>報賽田事之樂歌集傳神字正指田祖先農方社而言盖言収入之多而得以供祭祀備百禮者皆豐年</hi>
　<hi>之所致而田祖先農方社之所賜也故報賽之際以降福孔皆歸功於其神焉○廬陵曹氏曰以洽百禮</hi>
　<hi>非特言祭祀而已而養耆老享賔客皆在其中矣</hi>
　　豐年一章七句<lb/>
有瞽有瞽在周之庭<lb/>
　賦也瞽樂官無目者也<hi>鄭氏曰瞽矇也目無所見於音聲審也周禮上瞽四十八</hi>
　<hi>中瞽百人下瞽百六十人眡瞭者相之眡瞭音視了</hi>○序以此為始作樂而合<lb/>
<pb n="28b"/>
　乎祖之詩<hi>濮氏曰王者功成作樂而始合奏于祖廟此工歌也○朱子曰祖通言先祖</hi>兩<lb/>
　句總序其事也<hi>慶源輔氏曰瞽言作樂之人也庭言作樂之處也兩句總序其事是也○</hi>
　<hi>豐城朱氏曰重言有瞽見其非一人而皆在於周之庭矣</hi>
設業設虞<hi>音巨</hi>崇牙樹羽應田縣鼓鞉<hi>音/桃</hi>磬柷<hi>尺叔/反</hi>圉<hi>焦女反</hi>既備乃奏<hi>叶音/祖</hi>簫管備舉<hi>以上叶瞽字</hi>
　業虡崇牙見靈䑓篇樹羽置五采之羽於崇牙之上<lb/>
　也<hi>孔氏曰植者為虡横者為枸大板為之業所以餙此栒而為崇牙刻之如鋸齒㨗業然故曰業其形</hi>
　<hi>卷然可以縣鼓磬樹五采之羽以為文畫繪為翣載以璧樹翣於栒之上明堂位所謂周之璧翣</hi>應<lb/>
<pb n="29a"/>
　小鞞田大鼓也<hi>孔氏曰釋樂云小鼓謂之應大射禮云應鞞在建鼓東自為一器故知應</hi>
　<hi>小鞞也應既是小田宜為大</hi>鄭氏曰田當作<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    <hi>音/𦙍</hi>小鼓也<hi>孔氏曰以經傳</hi>
　<hi>皆無田鼔之名而太師職云奏鼔<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>/注云為大鼓先引故知田當作<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    </hi>縣鼓周制也夏<lb/>
　后氏足鼓殷楹鼓周縣鼓<hi>禮記明堂位注曰足謂四足楹謂之柱貫中上出也</hi>
　<hi>縣縣之簨簴也○曹氏曰足鼔則以趺承之楹鼔則以柱貫之周鼔始垂於簨簴故謂之縣鼔也</hi>鞉<lb/>
　如鼓而小有柄兩耳持其柄而搖之則旁耳還自擊<lb/>
　磬石磬也柷狀如漆桶以木為之中有椎連底挏<hi>杜孔</hi>
　<hi>反動也</hi>之令左右擊以起樂者也圉亦作敔狀如伏虎<lb/>
<pb n="29b"/>
　背上有二十七鉏鋙刻以木長尺櫟<hi>歴畧二音</hi>之以止樂<lb/>
　者也<hi>孔氏曰釋樂云所以鼔柷謂之止所以鼔敔謂之籈郭璞云柷方二尺四寸深一尺八寸中有</hi>
　<hi>枘椎連底挏之止其椎名也敔以木長尺櫟之籈其名也籈音真挏音同○考索曰柷方二尺四寸隂也</hi>
　<hi>敔二十七鉏鋙陽也樂作陽也以隂數成之樂止隂也以陽數成之固天地自然之理也</hi>簫編小<lb/>
　竹管為之管如篴<hi>音笛</hi>併兩而吹之者也<hi>臨川王氏曰簫大者編二</hi>
　<hi>十三管長尺四寸小者十六管長尺二寸參差象鳯翼○孔氏曰小師注云管如笛形小盖並吹兩管也</hi>
喤喤<hi>音横</hi>厥聲肅雝和鳴先祖是聽我客戾止永觀厥成<lb/>
<hi>以上叶庭字</hi>
<pb n="30a"/>
　我客二王後也觀視也成樂闋也如簫韶九成之成<lb/>
　<hi>朱子曰成樂之一終也○九峯蔡氏曰樂者象成者也故曰成○曹氏曰永觀厥成觀之無厭斁也</hi>獨<lb/>
　言二王後者猶言虞賔在位我有嘉客盖尤以是為<lb/>
　盛耳<hi>疊山謝氏曰舜作樂而曰虞賔在位祖考來格成王合樂而曰先祖是聽我客戾止以先代之</hi>
　<hi>後與先祖並言尊之至也書曰崇徳尚賢統承先王修其禮物非尊其後尊聖帝明王也○安成劉氏曰</hi>
　<hi>虞賔在位則舜之作樂以此為盛我有嘉客則商人作樂以此為盛我客戾止則周人作樂以此為盛也</hi>
　<hi>○豐城朱氏曰樂聲喤喤而和鳴故先祖是聽幽有以感乎人也我客戾止永觀厥成明有以感乎人也</hi>
　　有瞽一章十三句<hi>濮氏曰始言樂官中言樂器終言樂聲之美</hi>
<pb n="30b"/>
猗<hi>於宜反</hi>與<hi>音/余</hi>漆沮<hi>七余/反</hi>潛有多魚有鱣<hi>張連/反</hi>有鮪<hi>叶于軌反</hi>
鰷<hi>音條</hi>鱨<hi>音/常</hi>鰋<hi>音/偃</hi>鯉以享以祀<hi>叶逸/織反</hi>以介景福<hi>叶筆力反</hi>
　賦也猗與歎詞潛槮<hi>音滲</hi>也<hi>爾雅曰魚之所息謂之橬音諶橬槮也字林作罧音</hi>
　<hi>心去聲</hi>盖積柴養魚使得隠藏避寒因以薄圍取之也<lb/>
　或曰藏之深也<hi>華谷嚴氏曰王氏以為潛藏之潛言取之深也觧頥新語云魚喜潛</hi>鰷<lb/>
　白鰷也<hi>陸氏曰鰷形狹月而長若條然</hi>令季冬命漁師始漁天子<lb/>
　親徃乃嘗魚先薦寢廟<hi>鄭氏曰天子必親徃視漁明漁非常事重之也此時魚潔</hi>
　<hi>美</hi>季春薦鮪于寢廟<hi>鄭氏曰進/時美物</hi>此其樂歌也<hi>廬陵彭氏曰子</hi>
<pb n="31a"/>
　<hi>孫之祭其先祖九州之美味莫不畢備然其樂歌必言其所興之地取其所産之物而薦之者以示不忘</hi>
　<hi>夲之義抑亦思其所嗜之意</hi>
　　潛一章六句<hi>慶源輔氏曰魚乃澤物之美者故薦之宗廟以致其孝心焉今月今但有</hi>
　　　<hi>季冬至寢廟之文而已季春薦鮪乃序説也</hi>
有來雝雝<hi>與公叶篇内同</hi>至止肅肅相<hi>息亮/反</hi>維辟<hi>音璧</hi>公天子穆<lb/>
穆<lb/>
　賦也雝雝和也肅肅敬也相助祭也辟公諸侯也穆<lb/>
　穆天子之容也<hi>朱子曰其助祭者公侯其主祭者天子也</hi>○此武王祭文<lb/>
<pb n="31b"/>
　王之詩言諸侯之來皆和且敬<hi>安成劉氏曰諸侯之來者非一故以雝雝</hi>
　<hi>言其和其至止于廟中也故以肅肅言其敬○慶源輔氏曰來而不和則有勉強不得已之心至而不敬</hi>
　<hi>則有怠緩不敏事之意</hi>以助我之祭事而天子有穆穆之容也<lb/>
於<hi>音烏</hi>薦廣牡相<hi>同/上</hi>予肆祀<hi>叶養/里反</hi>假<hi>古雅/反</hi>哉皇考<hi>叶音口</hi>綏<lb/>
予孝子<hi>叶奨里反</hi>
　於歎詞廣牡大牲也<hi>臨川王氏曰碩大肥腯之謂也</hi>肆陳假大也皇<lb/>
　考文王也綏安也孝子武王自稱也○言此和敬之<lb/>
　諸侯薦大牲以助我之祭事<hi>華谷嚴氏曰言得天下之歡心以奉其先王也</hi>
<pb n="32a"/>
　而大哉之文王庶其享之以安我孝子之心也<lb/>
宣哲維人文武維后燕及皇天<hi>叶鐡因反</hi>克昌厥後<lb/>
　宣通哲知燕安也○此美文王之徳宣哲則盡人之<lb/>
　道文武則備君之徳故能安人以及于天<hi>曹氏曰安及皇天則</hi>
　<hi>隂陽和而風雨時日月光而星辰静無錯行妄動之變</hi>而克昌其後嗣也<hi>慶源輔氏</hi>
　<hi>曰言文王之安于人而格于天所以能昌盛我後嗣之人也人為萬物之靈維通與知所以盡人之道文</hi>
　<hi>武之徳所該者甚衆故曰備君之徳堯之徳廣運亦曰乃武乃文而已人道立故天道成是以能安人者</hi>
　<hi>則能燕及於天也天之佑君者莫大於予以賢子孫是以能燕及於天則能昌我後嗣也</hi>蘇氏曰<lb/>
<pb n="32b"/>
　周人以諱事神文王名昌而此詩曰克昌厥後何也<lb/>
　曰周之所謂諱不以其名號之故而遂廢其文也諱<lb/>
　其名而廢其文者周禮之末失也<hi>三山李氏曰周人以諱事神者如稱</hi>
　<hi>文王則不敢斥之曰文王昌書稱惟爾元孫某史官不敢斥其名故也如穆王名滿當時亦有王孫滿襄</hi>
　<hi>王名鄭當時亦有衛侯鄭魯武公名敖而後世之臣有公孫敖觀此則知此詩克昌厥後噫嘻言駿發爾</hi>
　<hi>私皆未嘗諱也孔子作春秋如匡王名班而書曹伯班簡王名夷而書晉侯夷吾皆未嘗諱</hi>
綏我眉夀<hi>叶殖酉反</hi>介以繁祉既右<hi>音/又</hi>烈考<hi>叶音口</hi>亦右文母<lb/>
<hi>叶滿彼反</hi>
<pb n="33a"/>
　右尊也周禮所謂享右祭祀是也<hi>周禮春官大祝掌辨九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>以享右祭</hi>
　<hi>祀<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>音拜</hi>烈考猶皇考也文母太姒也<hi>新安胡氏曰以文母證之則烈考為</hi>
　<hi>文王無疑此詩為武王祭文王之詩無疑</hi>○言文王昌厥後而安之以眉<lb/>
　夀助之以多福使我得以右于烈考文母也<hi>慶源輔氏曰綏</hi>
　<hi>我眉夀下四句則承上文而言所以綏我之實如此故我所以得享右乎烈考與文母也○安成劉氏曰</hi>
　<hi>先儒於介字皆訓助朱傳於此章亦然而於他詩皆訓大其義可互見也○豐城朱氏曰莫強於人而文</hi>
　<hi>王之宣哲有以盡人之道莫顯於徳而文王之文武有以備君之徳其道徳之效下有以安乎人上有以</hi>
　<hi>及乎天逺有以昌厥後則文王之所被者廣矣故能安我以眉夀介我以繁祉使我得以享右乎烈考文</hi>
<pb n="33b"/>
　<hi>母愈久而不替即綏予孝子克昌厥後之實也</hi>
　　雝一章十六句<lb/>
　　　周禮樂師及徹帥學士而歌徹説者以為即此<lb/>
　　　詩<hi>鄭氏曰學士國子也徹者歌舞</hi>論語亦曰以雍徹<hi>宋子曰徹祭畢而収</hi>
　　　<hi>其俎也天子宗廟之祭則歌雍以徹</hi>然則此盖徹祭所歌而亦名<lb/>
　　　為徹也<lb/>
載見<hi>䝨遍反下同</hi>辟<hi>音/璧</hi>王曰求厥章龍旂陽陽和鈴央央<hi>於良反</hi>鞗<hi>音/條</hi>革有鶬<hi>七羊反</hi>休有烈光<lb/>
<pb n="34a"/>
　賦也載則也發語辭也章法度也交龍曰旂陽明也<lb/>
　軾前曰和旂上曰鈴<hi>孔氏曰和亦鈴也○爾雅曰有鈴曰旂郭璞云縣鈴於竿畫交</hi>
　<hi>龍於旂</hi>央央有鶬皆聲和也休美也○此諸侯助祭于<lb/>
　武王廟之詩先言其來朝稟受法度<hi>曹氏曰操慶賞刑威以制萬國</hi>
　<hi>者辟王也故諸侯來朝就求典章焉</hi>其車服之盛如此<lb/>
率見昭考以孝以享<hi>叶虚良反</hi>
　昭考武王也廟制太祖居中左昭右穆周廟文王當<lb/>
　穆武王當昭故書稱穆考文王而此詩及訪落皆謂<lb/>
<pb n="34b"/>
　武王為昭考<hi>朱子曰太祖廟在北昭穆各以次而南廟皆南向羣廟之列左為昭而右為穆</hi>
　<hi>也若武玉謂文王為穆考成王稱武王為昭考則自其始祔而然盖但以左右為昭穆而不以昭穆為尊</hi>
　<hi>卑也○安成劉氏曰后稷為始封之君其廟居中自二世為昭三世為穆逓數至十五世而文王廟次當</hi>
　<hi>穆十六世而武王廟次當昭也</hi>此乃言王率諸侯以祭武王廟也<hi>豐城</hi>
　<hi>朱氏曰諸侯之來朝將以稟受法度也而我乃率之以祀武王何也盖先王者法度之所從出而宗廟者</hi>
　<hi>又禮法之所由施也</hi>
以介眉夀永言保之思皇多祜<hi>後五反</hi>烈文辟公綏以多<lb/>
福俾緝熙于純嘏<hi>叶音古</hi>
<pb n="35a"/>
　思語辭皇大也美也○又言孝享以介眉夀而受多<lb/>
　福是皆諸侯助祭有以致之使我得繼而明之以至<lb/>
　于純嘏也盖歸徳于諸侯之詞猶烈文之意也<hi>慶源輔氏</hi>
　<hi>曰我當長言保之以有此既大且多之福然凡若此者皆是有徳之諸侯助祭以致之安我以是多福而</hi>
　<hi>使我繼續以明之至于純嘏純嘏則又全備於多福也</hi>
　　載見一章十四句<hi>廬陵彭氏曰諸侯來朝意氣懽悦車服鮮明所謂休有烈光也</hi>
　　　<hi>率之以見于昭考之廟以致孝享之禮以助眉夀之福凡今所以永保多祜皆爾羣公有以綏</hi>
　　　<hi>之而使得以緝熙于純嘏也</hi>
<pb n="35b"/>
有客有客亦白其馬<hi>叶蒲補反</hi>有萋有且<hi>七序/反</hi>敦<hi>都回反</hi>琢其<lb/>
旅<lb/>
　賦也客㣲子也<hi>曹氏曰封于㣲而爵為子㣲盖商圻内國名</hi>周既滅商封<lb/>
　㣲子於宋以祀其先王而以客禮待之不敢臣也<hi>東萊</hi>
　<hi>吕氏曰成王殺武庚叛者殺之爾封㣲于賢者封之爾○孔子曰客止一人而重言之是丁寜殊異以尊</hi>
　<hi>大之也</hi>亦語辭也殷尚白修其禮物仍殷之舊也<hi>九峯蔡氏</hi>
　<hi>曰修其典禮文物不使廢壊以備一代之法也</hi>萋且未詳傳曰敬慎貌敦琢<lb/>
　選擇也旅其卿大夫從行者也<hi>孔氏曰敦琢是治玉之名人而言敦琢故</hi>
<pb n="36a"/>
　<hi>為選擇明尊其所徃故擇其卿大夫之賢者與之朝王</hi>○此㣲子來見祖廟之<lb/>
　詩<hi>孔氏曰命㣲子為宋公代殷後乃來朝而見於周之祖廟</hi>而此一節言其始至<lb/>
　也<hi>黄氏曰馬有潔白之色人有萋且之敬旅有敦琢之賢則周人之於㣲子無徃而不見其可愛也</hi>
有客宿宿有客信信言授之縶<hi>陟立反</hi>以縶其馬<hi>同上</hi>
　一宿曰宿再宿曰信<hi>東萊吕氏曰譙郡張氏云宿宿者凡一宿者再也信信者凡冄</hi>
　<hi>宿者冄也○華谷嚴氏曰樂其留之乆也</hi>縶其馬愛之不欲其去也<hi>華谷嚴氏</hi>
　<hi>曰恐其去之速也</hi>此一節言其將去也<lb/>
薄言追之左右綏之既有淫威降福孔夷<lb/>
<pb n="36b"/>
　追之已去而復還之愛之無已也左右綏之言所以<lb/>
　安而留之者無方也淫威未詳舊説淫大也統承先<lb/>
　王用天子禮樂所謂淫威也夷易也大也此一節言<lb/>
　其留之也<hi>曹氏曰威等威也㣲子用其先王之車服禮樂其等威之大異乎列國之諸侯矣○</hi>
　<hi>臨川王氏曰既有淫威則所享冝盛大故降福孔夷也○叚氏曰劉氏云有徳而神降之福故以降福終</hi>
　<hi>焉</hi>
　　有客一章十二句<hi>慶源輔氏曰萋且敬慎貌又似有文章貌敦琢選擇也亦有整</hi>
　　　<hi>飭之意其始至也慎重其事如此非以媚乎周也誠之至也所謂在彼無惡也宿宿一宿而又</hi>
<pb n="37a"/>
　　　<hi>一宿信信冄宿而又冄宿愛之而不欲其去也去而復追還之所以安而留之者又無方焉慇</hi>
　　　<hi>懃之意如此非以私商也厚之至也所謂在此無斁也既與之以甚大之威儀則其降之以甚</hi>
　　　<hi>大之福祉可知矣此則慰安而勸勉之辭也</hi>
於<hi>音烏</hi>皇武王無競惟烈允文文王克開厥後嗣武受之<lb/>
勝殷遏劉耆<hi>音指</hi>定爾功<lb/>
　賦也於歎辭皇大遏止劉殺耆致也○周公象武王<lb/>
　之功為大武之樂<hi>曹氏曰伐紂以除害樂其能成武功也</hi>言武王無競<lb/>
　之功實文王開之而武王嗣而受之勝殷止殺以致<lb/>
<pb n="37b"/>
　定其功也<hi>黄氏曰止殺如武成所謂以遏亂畧是也○三山李氏曰大武之意在於止戈大武</hi>
　<hi>之詩在於止殺也○華谷嚴氏曰信乎文王有文徳以開後人之基緒矣然殷虐未除則文徳未能盡逹</hi>
　<hi>於天下故武王繼之以武而受之伐紂以止殺然後致定其功所以歸重武王之功明非武王之武無以</hi>
　<hi>成文王之文也○定宇陳氏曰武王之烈實丕承乎文王之徳故不以武為武而以止殺致定為武武烈</hi>
　<hi>之中實有文徳寓焉○慶源輔氏曰武王故稱其莫強之烈文王故稱其信有之文父子一心文武一道</hi>
　<hi>但文王開始武王成終有先後之次耳勝殷止殺以致定其功所謂神武不殺者也此詩與書武成所載</hi>
　<hi>文王克成厥勲予小子其承厥志之意同世儒執以為文王全無取天下之心者不㡬於固乎○豐城朱</hi>
　<hi>氏曰武王之功所以天下莫強者以文王開之於前而武王受之於後也於勝殷以見其伐暴之義於遏</hi>
<pb n="38a"/>
　<hi>劉以見其止殺之仁仁義之師王者之師也此大功之所由定而大業之所由成也</hi>
　　武一章七句<lb/>
　　　春秋傳以此為大武之首章也<hi>濮氏曰左傳宣十二年以此詩</hi>
　　　<hi>為大武之首章賚為第三章桓為第六章然周頌皆一章而已無疊章也或者後世取而用之</hi>
　　　<hi>於其事不可知也</hi>大武周公象武王武功之舞歌此詩<lb/>
　　　以奏之<hi>曹氏曰孔子語賔牟賈以武樂始於總于而山立終於周道四逹禮樂交通豈</hi>
　　　<hi>止於武功而已哉</hi>禮曰朱干玉戚冕而舞大武<hi>禮記明堂位曰</hi>
　　　<hi>下管象朱干玉戚冕而舞大武注云象周頌武詩也以管播之朱干赤大盾也戚斧也冕冠名</hi>
<pb n="38b"/>
　　　<hi>祭統注云管象吹管而舞武象之樂也干戚武象之舞所執也○建安何氏曰内則成童舞象</hi>
　　　<hi>象舞武舞也謂干戈之小舞也象用兵刺伐之舞盖象武王伐紂而成功也</hi>然傳以<lb/>
　　　此詩為武王所作則篇内已有武王之諡而其<lb/>
　　　説誤矣<lb/>
　　　臣工之什十篇十章一百六句<lb/>
　　周頌閔予小子之什四之三<lb/>
閔予小子遭家不造<hi>叶徂候反</hi>嬛嬛<hi>其傾/反</hi>在疚<hi>音/救</hi>於<hi>音/烏</hi>乎<hi>音呼</hi>
皇考<hi>叶袪候反</hi>永世克孝<hi>叶呼候反</hi>
<pb n="39a"/>
　賦也成王免喪始朝于先王之廟而作此詩也閔病<lb/>
　也予小子成王自稱也造成也嬛與煢同無所依怙<lb/>
　之意疚哀病也匡衡曰焭焭在疚言成王喪畢思慕<lb/>
　意氣未能平也盖所以就文武之業崇大化之本也<lb/>
　<hi>三山李氏曰嬛與哀此煢獨之意同嬛孤獨也左傳亦有在疚之文亦是居喪之稱也王雖朝于廟然去</hi>
　<hi>喪未甚逺故猶以死喪為言</hi>皇考武王也歎武王之終身能孝也<lb/>
　<hi>安成劉氏曰此釋經文第四第五句○慶源輔氏曰周至成王之時可謂成矣而曰遭家不造者王業雖</hi>
　<hi>成天下雖治而成王之心常若未成未治也如此然後能保其成若自謂已成已治則殆矣匡衡可謂善</hi>
<pb n="39b"/>
　<hi>説詩也喪畢思慕所以釋焭焭字意氣未能平所以釋在疚字盖所以就文武之業崇大化之夲則又以</hi>
　<hi>言其效騐也惟成王之能如此所以知武王之所以繼志述事者為終身能孝也</hi>
念兹皇祖陟降庭<hi>叶去聲</hi>止維予小子夙夜敬止<lb/>
　皇祖文王也承上文言武王之孝思念文王常若見<lb/>
　其陟降於庭猶所謂見堯於牆見堯於羮也<hi>後漢書李固白</hi>
　<hi>堯没舜仰慕三年坐則見堯於牆食則見堯於羮</hi>楚詞云三公揖讓登降堂<lb/>
　只<hi>音紙</hi>與此文勢正相似而匡衡引此句顔注亦云若<lb/>
　神明臨其朝廷是也<hi>朱子曰匡衡時未行毛説顔監又精史學而不梏於專經之陋</hi>
<pb n="40a"/>
　<hi>故其言獨得經之夲㫖也余舊讀詩而愛顔説然尚疑其無據及讀楚詞乃有登降堂只之文於是益信</hi>
　<hi>陟降庭止之為古語也○安成劉氏曰大招曰三公穆穆登降堂只其言三公登降堂止猶此言皇祖陟</hi>
　<hi>降庭其言只為語已詞正猶此言止也但集傳所引揖讓二字彼文正作穆穆則此或傳冩之誤也</hi>
於乎<hi>二字同上</hi>皇王繼序思不忘<lb/>
　皇王兼指文武也承上文言我之所以夙夜敬止者<lb/>
　思繼此序而不忘耳<hi>三山李氏曰武王能以念茲皇祖為孝則成王亦當以思繼祖</hi>
　<hi>考為孝○安成劉氏曰成王因見於廟對越祖考惻然自念而歎既曰於乎皇考又曰於乎皇王所感之</hi>
　<hi>意深矣</hi>
<pb n="40b"/>
　　閔予小子一章十一句<hi>定宇陳氏曰思親而見其如在者此人子終身慕親</hi>
　　　<hi>之孝當親没而愈篤者也記曰致愛則存致慤則著著存不忘乎心夫安得不敬乎惟武王之</hi>
　　　<hi>孝於文王者有此心故成王之孝於武王者亦惟致敬以不忘乎此心此武王之逹孝所以上</hi>
　　　<hi>無愧於文王而下可示法於成王也</hi>此成王除喪朝廟所作疑後<lb/>
　　　世遂以為嗣王朝廟之樂後三篇放此<hi>安成劉氏曰此</hi>
　　　<hi>篇及訪落敬之小毖四詩詞意相表裏如云遭家不造率時昭考未堪家多難及懲創管蔡之</hi>
　　　<hi>事皆可騐其為成王之詩而小序於四詩皆泛言嗣王故又疑其後為嗣王朝廟通用之樂歌</hi>
　　　<hi>也</hi>
<pb n="41a"/>
訪予落止率時昭考於<hi>音烏</hi>乎<hi>音/呼</hi>悠哉朕未有艾<hi>五盖反</hi>將<lb/>
予就之繼猶判渙維予小子未堪家多難<hi>乃旦反</hi>紹庭上<lb/>
下陟降厥家休矣皇考以保明其身<lb/>
　賦也訪問落始<hi>曹氏曰凡宫室始成則落之故以落為始</hi>悠逺也艾如夜<lb/>
　未艾之艾判分渙散保安明顯也<hi>臨川王氏曰保安則無危亡之憂明</hi>
　<hi>顯則無昏塞之患</hi>○成王既朝<hi>音潮</hi>于廟因作此詩以道延訪<lb/>
　羣臣之意言我將謀之於始以循我昭考武王之道<lb/>
　然而其道逺矣予不能及也將使予勉強<hi>上聲</hi>以就之<lb/>
<pb n="41b"/>
　而所以繼之者猶恐其判渙而不合也則亦繼其上<lb/>
　<hi>時掌反</hi>下<hi>遐嫁反</hi>於庭陟降於家庶幾賴皇考之休有以<lb/>
　保明吾身而已矣<hi>慶源輔氏曰延訪羣臣所以盡下情率時昭考所以守家法二者相</hi>
　<hi>資盡下情而不守家法則内無主守家法而不盡下情則外無助於乎悠哉朕未有艾又嘆武王之道甚</hi>
　<hi>逺而恐在我有所不能及也味此意則成王固已黙識夫武王之道若不曽用工夫則便以為易矣豈識</hi>
　<hi>此味哉將予就之繼猶判渙言將使我勉強以就之猶恐其力量不足意思不能接續或至於判渙不能</hi>
　<hi>収拾聚蓄其道於我之一身也於是又歎以為予乃幼冲小子未能任家國之多難此盖指武庚之事而</hi>
　<hi>言則亦當繼紹武王内外所行之事上下於庭指其外事也陟降於家指其内事也庶幾頼武王之休以</hi>
<pb n="42a"/>
　<hi>保安明顯我之身而已○三山李氏曰自訪予落止至繼猶判涣皆是仰先王之盛徳嘆𦕈躬之涼薄苦</hi>
　<hi>前哲之高逺也○新安胡氏曰自繼猶判渙而上猶言皇皇如有求而弗獲之意自維予小子而下則焄</hi>
　<hi>蒿悽愴如或見之也誦其詩想其形容成王之思慕皇考爰繼爰述何其㣲婉懇切反覆曲盡有無窮之</hi>
　<hi>嘆詠也哉</hi>
　　訪落一章十二句<lb/>
　　　説同上篇<hi>定宇陳氏曰武王之道若悠逺而難繼而武王之上下於庭陟降於家者</hi>
　　　<hi>其迹未逺則近而可繼成王紹武王之上下陟降於家庭者是即武王念文王而見其陟降於</hi>
　　　<hi>庭者也如此之紹庭上下陟降厥家者豈不由於前詩之夙夜敬止繼序思不忘哉維其能敬</hi>
<pb n="42b"/>
　　　<hi>以思繼武王念文王之心所以能以武王之如見文王於庭者而紹武王於家庭也二詩語意</hi>
　　　<hi>相照應如此○眉山蘇氏曰上篇言將繼其祖考之詩也訪落謀所以繼之之詩也○黄氏曰</hi>
　　　<hi>上篇言陟降庭止而此言紹庭上下陟降厥家上篇言繼序思不忘而此言休矣皇考以保明</hi>
　　　<hi>其身皆是一時所作○三山李氏曰人君者天下之夲也始即位臨政者又人君之夲也故伊</hi>
　　　<hi>尹告太甲以嗣王新服厥命惟新厥徳召公亦曰王乃初服此訪落所由作也○安成劉氏曰</hi>
　　　<hi>夫子稱武王善繼志善述事而以為踐其位行其禮奏其樂事死如生事亡如存固可見武王</hi>
　　　<hi>之逹孝矣即前篇所謂永世克孝者也成王之繼武王而曰繼序思不忘曰繼猶判渙曰紹庭</hi>
　　　<hi>上下無非繼述之心其孝可謂不匱矣</hi>
<pb n="43a"/>
敬之敬之天維顯思<hi>叶新夷反</hi>命不易<hi>以豉/反</hi>哉<hi>叶奨黎反</hi>無曰高<lb/>
高在上陟降厥士日監在茲<hi>叶津之反</hi>
　賦也顯明也思語辭也士事也○成王受羣臣之戒<lb/>
　而述其言曰敬之哉敬之哉天道甚明其命不易保<lb/>
　也<hi>華谷嚴氏曰敬而又敬者誠之不已也盖以天道甚明禍福不爽故予奪無常其命難保也○三山</hi>
　<hi>李氏曰善則福之淫則禍之栽者培之傾者覆之未有善而不獲福未有惡而不獲禍天之道盖顯矣故</hi>
　<hi>其命靡常所以為不易也</hi>無謂其高而不吾察當知其聰明明畏<lb/>
　常若陟降於吾之所為而無日不臨監于此者不可<lb/>
<pb n="43b"/>
　以不敬也<hi>慶源輔氏曰毋不敬可以對越上帝天道之明命不易保唯敬則能對越之若曰高</hi>
　<hi>高在上則便是不敬不敬則自絶於天矣常敬則見其陟降於己所為之事日監在此也陟降厥士即所</hi>
　<hi>謂昊天曰明及爾出王昊天曰旦及爾游衍也</hi>
維予小子<hi>叶奨里反</hi>不聰敬止日就月將學有緝熙于光明<lb/>
<hi>叶謨郎反</hi>佛<hi>符弗反/又音弼</hi>時仔<hi>音/兹</hi>肩示我顯徳行<hi>下孟反叶户郎反</hi>
　將進也<hi>朱子曰日就月將是日成月長就成也將大也</hi>佛弼通<hi>鄭氏曰輔也○華谷嚴氏</hi>
　<hi>曰佛謂之弼者言正救其失不專順從之也學記云其求之也佛佛不順也猶孟子所謂法家佛士也</hi>
　仔肩任也<hi>華谷嚴氏曰仔肩為負荷之意故為任</hi>○此乃自為答之之<lb/>
<pb n="44a"/>
　言曰我不聰而未能敬也然願學焉庶幾日有所就<lb/>
　月有所進續而明之以至于光明又頼群臣輔助我<lb/>
　所負荷<hi>合可何佐二反</hi>之任而示我以顯明之徳行則庶乎<lb/>
　其可及爾<hi>慶源輔氏曰不聰知有所不及之事不敬行有所未至之事日就就事上言月將就</hi>
　<hi>大夲上言成王自知其知與行皆有所未至故欲勉學問庶幾日於事上有所就月於夲上有所將繼續</hi>
　<hi>不已以至於光明又頼群臣助我所任之事而示我以顯明之徳行則庶乎其可及耳日就月將學有緝</hi>
　<hi>熙于光明所以自責於己佛時仔肩示我顯徳行所以外資於人責於己者盡資於人者廣則大學明明</hi>
　<hi>徳以至於平天下之事庶乎其可及矣故先生嘗語學者曰詩中説得學有緝熙于光明此句最好盖心</hi>
<pb n="44b"/>
　<hi>地夲自光明只被利欲昏了今所以為學者要令其光明處轉光明所以下緝熙緝如緝麻之緝連緝不</hi>
　<hi>已之意熙則訓明字心地光明則此事有此理此物有此理自然見得且如人心未嘗不光明見他人做</hi>
　<hi>得是便道是做得不是便道不是何嘗不光明只是才明便昏了</hi>
　　敬之一章十二句<hi>定宇陳氏曰戒王以天之當敬者臣之忠也答群臣以未能敬</hi>
　　　<hi>者君之謙也憂其未能敬而内為學於已外求助於臣是即求所以盡此敬也學求造於光明</hi>
　　　<hi>而臣復示我以徳之顯明則天不在高高在上之天而在吾心之天矣其為敬天孰大於是</hi>
予其懲<hi>直升反</hi>而毖後患莫予荓<hi>暜經/反</hi>蜂自求辛螫<hi>施隻反</hi>
肇允彼桃蟲拚<hi>芳煩反</hi>飛維鳥未堪家多難<hi>乃旦反</hi>予又集<lb/>
<pb n="45a"/>
于蓼<hi>音了</hi>
　賦也懲有所傷而知戒也毖慎荓使也蜂小物而有<lb/>
　毒<hi>臨川王氏曰蜂善辛螫</hi>肇始允信也桃蟲鷦鷯<hi>力么反</hi>小鳥也<lb/>
　拚飛貌鳥大鳥也鷦鷯之雛化而為鵰故古語曰鷦<lb/>
　鷯生鵰言始小而終大也<hi>山隂陸氏曰説苑云鷦鷯巢於葦苕繫之以髪其巢</hi>
　<hi>至精宻以麻紩之如刺襪然故一名襪雀化輒為鵰○埤雅曰俗呼巧婦一名工雀一名女匠</hi>蓼辛<lb/>
　苦之物也○此亦訪落之意成王自言予何所懲而<lb/>
　謹後患乎荓蜂而得辛螫信桃蟲而不知其能為大<lb/>
<pb n="45b"/>
　鳥此其所當懲者盖指管蔡之事也<hi>眉山蘇氏曰成王始信管蔡而</hi>
　<hi>疑周公既而悟其姦故曰予其懲而謹後患也○宋子曰蜂不可使而使之則是自求辛螫矣始信其為</hi>
　<hi>桃蟲及其拚飛則維鳥矣以比信二叔則其禍如此也○安成劉氏曰朱子以此詩作於成王免喪之際</hi>
　<hi>則是武王崩後之三年也按書曰周公位冢宰正百工群叔流言則是武王方崩流言即興周公避而居</hi>
　<hi>東二年之秋天有雷風之變於是王迎公歸明年免喪朝廟而此四詩繼作故此詩深懲管蔡之事也</hi>
　然我方幼冲未堪多難而又集于辛苦之地群臣奈<lb/>
　何捨我而弗助哉<lb/>
　　小毖一章八句<lb/>
<pb n="46a"/>
　　　蘇氏曰小毖者謹之於小也謹之於小則大患<lb/>
　　　無由至矣<hi>安成劉氏曰謹之於小者即謹之於始也即所謂訪落之意也謹之於始</hi>
　　　<hi>不以蜂為小而使之則其後無辛螫之患矣不信其為挑蟲之小則其後無拚飛大鳥之患矣</hi>
　　　<hi>名篇者特於毖字上加一小字其意深矣</hi>
載芟載柞<hi>側百反叶疾各反</hi>其耕澤澤<hi>音釋叶徒洛反</hi>
　賦也除草曰芟除木曰柞秋官柞氏掌攻草木是也<lb/>
　<hi>曹氏曰秋官薙氏掌殺草秋䋲而芟之是除草曰芟薙音弟繩音孕舍實曰繩</hi>澤澤觧<hi>上聲</hi>散<lb/>
　也<hi>釋文曰土觧也○華谷嚴氏曰專言新墾之田者其用力尤難故也安成劉氏曰第一節言墾士也</hi>
<pb n="46b"/>
千耦其耘徂隰徂畛<hi>音真</hi>
　耘去苗間草也<hi>安成劉氏曰朱子初觧嘗從鄭箋以耘為除根株盖除草木之根株也今</hi>
　<hi>此傳改為去苗間草然以下文之次序觀之恐此句未遽説耘苗也故曹氏以為反土之後草木根株有</hi>
　<hi>芟柞不盡者則復耘之也</hi>隰為田之處也<hi>華谷嚴氏曰下溼曰隰</hi>畛田畔也<lb/>
　<hi>王氏曰千言其多也耦言竝耕也或徂隰或徂畛言耕夫遍野無曠土也○安成劉氏曰第二節言治田</hi>
　<hi>也</hi>
侯主侯伯侯亞侯旅侯彊侯以有嗿<hi>他感反</hi>其饁<hi>于輙反</hi>思<lb/>
媚其婦有依其士<hi>與以叶</hi>有略其耜<hi>叶養/里反</hi>俶載南畝<hi>叶蒲委反</hi>
<pb n="47a"/>
　主家長也伯長子也亞仲叔也<hi>三山李氏曰亞伯之次也</hi>旅衆子<lb/>
　弟也彊民之有餘力而來助者遂人所謂以彊予<hi>音與</hi>
　任甿<hi>音氓</hi>者也<hi>孔氏曰謂其人強壯治一夫之田有餘力能佐助他事者也</hi>能左右<lb/>
　之曰以太宰所謂閒<hi>音閑</hi>民轉移執事者<hi>鄭氏曰閒民謂無事業者</hi>
　<hi>輔移為人執事</hi>若今時傭力之人隨主人所左右者也<hi>華谷嚴氏</hi>
　<hi>曰言衆力競勸無游民也</hi>嗿衆飲食聲也媚順依愛士夫也言餉<lb/>
　婦與耕夫相慰勞<hi>去聲</hi>也<hi>三山李氏曰婦人行饁夫則順其婦婦亦依其夫也○曹</hi>
　<hi>氏曰士不辭耕稼之勞而知愛其婦婦不惮饁餉之煩而知依其夫有和樂之風焉○華谷嚴氏曰夫耕</hi>
<pb n="47b"/>
　<hi>婦饁驩然相愛見治世之氣象焉</hi>略利<hi>曹氏曰耜奉首斲木為之利則入土也深</hi>俶始載<lb/>
　事也<hi>曹氏曰前曰其耕澤澤初反土也今曰俶載南畝則将種矣○安成劉氏曰第三節言男女長</hi>
　<hi>幼齊力於始耕也</hi>
播厥百榖實函斯活<hi>叶呼酷反</hi>
　函含活生也既播之其實含氣而生也<hi>曹氏曰百榖之性各有所</hi>
　<hi>宜而水旱豐凶不可預料故悉種之所以為備也○鄭氏曰實種子也○安成劉氏曰第四節言苗生也</hi>
驛驛其逹<hi>叶陀悦反</hi>有厭其傑<lb/>
　驛驛苗生貌逹出土也厭受氣足也傑先長者也<hi>安成</hi>
<pb n="48a"/>
　<hi>劉氏曰第五節言苗生之盛也</hi>
厭厭其苗緜緜其麃<hi>表驕反</hi>
　緜緜詳審也麃耘也<hi>臨川王氏曰前曰千耦其耘則既耕而耘今曰緜緜其麃則既</hi>
　<hi>苗而耘也既苗而耘則以緜緜為善恐傷苗也○華谷嚴氏曰芟耘麃皆除草也芟與柞並言是新闢田</hi>
　<hi>除地上之草也既耕而言耘是反土而除土中之草根也既苗而言麃是除苗間之草也○安成劉氏曰</hi>
　<hi>第六節言耘苗也</hi>
載穫濟濟<hi>子禮反</hi>有實其積<hi>子賜反叶上聲</hi>萬億及秭為酒為醴<lb/>
烝畀祖妣以洽百禮<lb/>
<pb n="48b"/>
　濟濟人衆貌實積之實也積露積也<hi>新安胡氏曰酒三酒醴五齊祭</hi>
　<hi>祀則酒正供之祭有十倫其禮實繁而皆以酒行之故祭可以洽百禮○臨川王氏曰以洽百禮既烝畀</hi>
　<hi>祖妣而逹之祭祀賔客無所不洽也○安成劉氏曰第七節言収入之多以供祭祀也</hi>
有飶<hi>蘭即反</hi>其香邦家之光有椒其馨胡考之寜<lb/>
　飶芬香也未詳何物<hi>豐城朱氏曰皆酒醴芬芳之氣也</hi>胡夀也<hi>孔氏曰周</hi>
　<hi>書諡法保民耆艾曰胡○三山李氏曰胡耉老也</hi>以燕享賔客則邦家之所<lb/>
　以光也以共養耆老則胡考之所以安也<hi>安成劉氏曰第八節</hi>
　<hi>又言可以待賔養老也</hi>
<pb n="49a"/>
匪且有且匪今斯今<hi>叶音經</hi>振古如兹<hi>無韻未詳</hi>
　且此振極也言非獨此處有此稼穡之事非獨今時<lb/>
　有今豐年之慶盖自極古以來已如此矣猶言自古<lb/>
　有年也<hi>永嘉陳氏曰振古以來皆如上文之所謂也○華谷嚴氏曰自古以來皆如此繼此以徃</hi>
　<hi>尤願勿替也○安成劉氏曰第九節則追言田事之所由來者逺矣</hi>
　　載芟一章三十一句<lb/>
　　　此詩未詳所用然辭意與豐年相似其用應亦<lb/>
　　　不殊<hi>安成劉氏曰朱子既辨此詩無祈田之意又以豐年之序所謂秋冬報者為誤矣而</hi>
<pb n="49b"/>
　　　<hi>又謂此詩之用當與豐年不殊盖據此篇第七節而言也然則此詩所謂為酒醴畀祖妣其亦</hi>
　　　<hi>秋成之際薦新於宗廟而歌之也歟○新安胡氏曰此與良耜二詩誠不見其祈報之意不過</hi>
　　　<hi>閔其耕種之勞序其饋餉之情論其禾黍茂盛収穫之富或為酒醴以祀祖妣而為邦家胡考</hi>
　　　<hi>之光寜或為百室盈婦子寜殺犉牡以嗣以續此皆田家勤勞安逸之事而非告神之樂歌也</hi>
　　　<hi>豈與七月楚茨信南山甫田大田等詩同一歌詠其事以寓其歌舞神化之道而堅其樂事赴</hi>
　　　<hi>功之心也耶若拘拘於祈報則感發之意㣲矣</hi>
畟畟<hi>楚側反</hi>良耜<hi>叶尽/里反</hi>俶<hi>尺叔/反</hi>載南畝<hi>叶蒲委反</hi>
　賦也畟畟嚴利也<hi>孔氏曰是刃利之狀○安成劉氏曰第一節言始耕也</hi>
<pb n="50a"/>
播厥百榖實函斯活<hi>叶呼酷反</hi>
　説見前篇<hi>安成劉氏曰第二節言苗生也</hi>
或來瞻女<hi>音汝</hi>載筐及筥其饟<hi>式亮反</hi>伊黍<lb/>
　或來瞻女婦子之來饁者也筐筥饟具也<hi>三山李氏曰此言婦</hi>
　<hi>子行饁之器與所盛之物也○廬陵彭氏曰其饟伊黍無珍味也○安成劉氏曰第三節言餉田也</hi>
其笠伊糾<hi>叶其了反</hi>其鎛<hi>音/博</hi>斯趙<hi>直了/反</hi>以薅<hi>呼毛反</hi>荼蓼<lb/>
　糾然笠之輕舉也<hi>毛氏曰笠所以禦暑雨</hi>趙刺<hi>入/聲</hi>薅去<hi>上聲</hi>也荼<lb/>
　陸草蓼水草一物而有水陸之異也<hi>孔氏曰田有原有隰故竝舉水</hi>
<pb n="50b"/>
　<hi>陸之草</hi>今南方人猶謂蓼為辣<hi>盧逹反</hi>荼或用以毒溪取<lb/>
　魚即所謂荼毒也<hi>盧陵彭氏曰此見其無華餙無怠力所以記耕民之状也○安成劉</hi>
　<hi>氏曰第四節言耘苗也</hi>
荼蓼朽止黍稷茂<hi>叶莫口反</hi>止<lb/>
　毒草朽則土熟而苗盛<hi>安成劉氏曰第五節言苗盛也</hi>
穫之挃挃<hi>珍栗反</hi>積之栗栗其崇如墉其比<hi>毗志/反</hi>如櫛<hi>側瑟反</hi>以開百室<lb/>
　挃挃穫聲也栗栗積之宻也櫛理髮器言宻也百室<lb/>
<pb n="51a"/>
　一族之人也五家為比五比為閭四閭為族族人軰<lb/>
　作相助故同時入榖也<hi>鄭氏曰如墉如櫛言積之高大且相比近也一族同時納</hi>
　<hi>榖親親也百室者出必共洫問而耕入必共族中而居也○安成劉氏曰第六節言収穫之多而齊也</hi>
百室盈止婦子寜止<lb/>
　盈滿寜安也<hi>三小李氏曰百室既盈婦子於是寜盖農事勤動不得安寜今農事已畢故各</hi>
　<hi>享其樂也○安成劉氏曰第七節言其樂豐稔也</hi>
殺時犉<hi>如純反</hi>牡有捄<hi>音/求</hi>其角<hi>叶盧谷反</hi>以似以續續古之人<lb/>
<hi>無韻未詳</hi>
<pb n="51b"/>
　黄牛黒唇曰犉捄曲貌續謂續先祖以奉祭祀<hi>眉山蘇氏</hi>
　<hi>曰以似以續興來嵗繼徃嵗也續古之人庶幾不替其先也○安成劉氏曰篇末言田事畢而以祭祀也</hi>
　<hi>其曰續古之人亦上篇振古如兹之意</hi>
　　良耜一章二十三句<lb/>
　　　或疑思文臣工噫嘻豐年載芟良耜等篇即所<lb/>
　　　謂豳頌者其詳見於豳風及大田篇之末亦未<lb/>
　　　知其是否也<hi>眉山蘇氏曰聖人之為詩道其耕耨播種之勤而述其終嵗倉廩豐</hi>
　　　<hi>實婦子喜樂之際以感動其意夫詩之可以興者所以感發人之善志也先言勤勞後言逸樂</hi>
<pb n="52a"/>
　　　<hi>使勤者可以自忘其勞而怠者亦知以自奮也</hi>
絲衣其紑<hi>孚浮反</hi>載弁俅俅<hi>音/求</hi>自堂徂基自羊徂牛鼐<hi>乃代反</hi>鼎及鼒<hi>叶津/之反</hi>兕觥其觩<hi>音/求</hi>㫖酒思柔不吳<hi>音/話</hi>不敖<hi>音傲</hi>
胡考之休<lb/>
　賦也絲衣祭服也紑潔貌載戴也弁爵弁也士祭於<lb/>
　王之服<hi>孔氏曰爵弁之服𤣥衣纁裳皆絲為之故曰絲衣雜記云士弁而祭於公士冠禮注云爵</hi>
　<hi>弁其色赤而㣲黒如爵頭然○曹氏曰餘皆用布惟冕與爵弁服用絲大夫以上祭服謂之冕士祭服謂</hi>
　<hi>之弁其首服弁則衣用絲故知絲衣為助祭之服也</hi>俅俅㳟順貌<hi>孔氏曰人貌㳟順</hi>基<lb/>
<pb n="52b"/>
　門塾之基<hi>安成劉氏曰門側之堂謂之塾盖門之内外夾其東西皆有塾一門凡四塾外兩塾</hi>
　<hi>南向内兩塾北向謂之堂則宜有基矣詩所指則内塾之基矣</hi>鼐大鼎鼒<hi>音兹○爾雅曰鼎圜</hi>
　<hi>弇上謂之鼒注云斂上而小口者弇古掩字</hi>小鼎也思語辭柔和也吳譁<lb/>
　也<hi>三山李氏曰大聲也</hi>○此亦祭而飲酒之詩言此服絲衣爵<lb/>
　弁之人升門堂視壺濯籩豆之屬降徃於基告濯具<lb/>
　又視牲從羊至牛反告充已乃舉鼎冪<hi>與鼏同莫狄反</hi>告潔<lb/>
　禮之次也又能謹其威儀不諠譁不怠傲故能得夀<lb/>
　考之福<hi>安成劉氏曰儀禮士之祭前祭一日夕時主人及賔皆入分立堂下東西宗人升自西階</hi>
<pb n="53a"/>
　<hi>視壺濯於堂上東序視豆籩鉶於房東視几席及敦於西廂反降而告祭器之濯溉几席之備具於是賔</hi>
　<hi>主皆出即位于門東西鼎在門外北靣北上牲在鼎西南北首東足東上宗人徃視牲反位告其充肥遂</hi>
　<hi>舉冪告鼎之潔其禮亦若此詩之次也○孔氏曰堂基但言所徃之處牛羊但言所視之物互相足也○</hi>
　<hi>叚氏曰告濯具省器也告充省牲也告潔省蠲也○臨川王氏曰自羊徂牛先小後大也鼐鼎及鼒先大</hi>
　<hi>後小也先後反覆展視所以致勤敬也○三山李氏曰上五句未祭之先整潔謹重如此下四句既祭之</hi>
　<hi>後敬謹如此則祭時謹禮可知矣○慶源輔氏曰第一二句言其衣冠鮮潔而整肅也三四五句言其行</hi>
　<hi>禮順習而有序也六七句言其酒器如式而酒味和㫖也八九句言其威儀敬静而謹飭也如是則冝乎</hi>
　<hi>得夀考之福矣玩此一詩真可畫也</hi>
<pb n="53b"/>
　　絲衣一章九句<lb/>
　　　此詩或紑俅牛觩柔休竝叶基韻或基鼒竝叶<lb/>
　　　紑韻<lb/>
於<hi>音鳥</hi>鑠<hi>式灼反</hi>王師遵養時晦時純熙矣是用大介我龍<lb/>
受之蹻蹻<hi>居表反</hi>王之造<hi>叶沮/候反</hi>載用有嗣<hi>叶音祠</hi>實維爾公<lb/>
允師<lb/>
　賦也於歎辭鑠盛遵循熙光介甲也所謂一戎衣也<lb/>
　龍寵也蹻蹻武貌造為載則公事允信也○此亦頌<lb/>
<pb n="54a"/>
　武王之詩言其初有於鑠之師而不用退自循養與<lb/>
　時皆晦既純光矣然後一戎衣而天下大定後人於<lb/>
　是寵而受此蹻蹻然王者之功其所以嗣之者亦維<lb/>
　武王之事是師爾<hi>慶源輔氏曰此詩頌武王之武功言其初雖有甚盛之師而退自循</hi>
　<hi>養與時俱晦不見其有跡直至時節到來既純光矣然後一著戎衣而天下翕然大定此其所以為武王</hi>
　<hi>之武也後王於是寵而受此蹻蹻然之武功其所以嗣之者亦惟武王之事是師可也不先時而動不後</hi>
　<hi>時而靡君之用武也能如是是亦武王也已</hi>
　　酌一章八句<lb/>
<pb n="54b"/>
　　　酌即勺<hi>音酌</hi>也内則十三舞勺即以此詩為節而<lb/>
　　　舞也<hi>建安何氏曰勺籥也舞籥文舞也孔氏云籥舞不用兵器以其尚㓜故習小舞也賈</hi>
　　　<hi>氏云詩為樂章與舞人為節故以詩為舞也○儀禮燕禮曰若舞則勺注曰勺頌篇也萬舞而</hi>
　　　<hi>奏之所以勸有功也</hi>然此詩與賚般<hi>音盤</hi>皆不用詩中字名<lb/>
　　　篇<hi>眉山蘇氏曰方其不可而遵養時晦見其可而後為之此所以為酌也○華谷嚴氏曰初</hi>
　　　<hi>則遵養繼則蹻蹻酌其時措之宜也</hi>疑取樂節之名如曰武宿夜<lb/>
　　　云爾<hi>禮記曰舞莫重於武宿夜注云武曲名正義云武王至商郊停止宿夜士卒皆歡樂</hi>
　　　<hi>歌舞以待旦故名焉</hi>
<pb n="55a"/>
綏萬邦屢<hi>力注反</hi>豐年天命匪鮮<hi>佳賣反</hi>桓桓武王保有厥<lb/>
士于以四方克定厥家於<hi>音鳥</hi>昭于天皇以間之<lb/>
　賦也綏安也桓桓武貌大軍之後必有凶年而武王<lb/>
　克商則除害以安天下故屢獲豐年之祥傳所謂周<lb/>
　饑克殷而年豐是也<hi>臨川王氏曰師之所處荆棘生焉而曰屢豐年則其為武也異</hi>
　<hi>乎人之武矣○三山李氏曰武王用兵為天下除害故能召和氣也○左傳僖公十九年衛大旱寗莊子</hi>
　<hi>曰昔周饑克殷而年豐</hi>然天命之於周乆而不厭也故此桓桓<lb/>
　之武王保有其士而用之於四方<hi>曹氏曰今年豐屢應則天之眷佑有</hi>
<pb n="55b"/>
　<hi>周固匪觧矣然武王之所以致此者由得士以為用也</hi>以定其家其徳上昭于<lb/>
　天也<hi>豐城朱氏曰武王之綏萬邦所謂一戎衣而天下定也其屢獲舋年之祥則以人心和於下天</hi>
　<hi>時應於上也所以然者由上天有匪觧之命故武王有桓桓之徳惟其有是徳也故於多士濟濟之盛則</hi>
　<hi>保而有之任而用之於四方焉盖天子以天下為家者也必有以安定乎四方而後有以克定乎厥家此</hi>
　<hi>其徳所以上昭於天而遂君天下以代商也詩言於昭于天者二大雅所謂於昭以文王之神言也此所</hi>
　<hi>謂於昭以武王之徳言也惟文王之神昭於天也故周有惟新之命惟武王之徳昭于天也故周有代商</hi>
　<hi>之命其實武王之徳即文王之徳而武王之命即文王之命也</hi>間字之義朱詳傳曰<lb/>
　間代也言君天下以代商也<hi>華谷嚴氏曰多方云有邦間之</hi>此亦頌<lb/>
<pb n="56a"/>
　武王之功<hi>慶源輔氏曰綏萬邦者武王之夲志也屢豐年者上天之嘉應也有是志則冇是應</hi>
　<hi>先天而天弗違也天命匪觧者天命之無厭也桓桓武王者武王之無怠也天命之無厭乃武王之無怠</hi>
　<hi>也後天而奉天時也天命武王不間毫髪保有厥士于以四方克定厥家此武王之武所成就也是以其</hi>
　<hi>徳上昭於天而君天下以代乎商也</hi>
　　桓一章九句<lb/>
　　　春秋傳以此為大武之六章則今之篇次盖已<lb/>
　　　失其舊矣又篇内已有武王之諡則其謂武王<lb/>
　　　時作者亦誤矣<hi>華谷嚴氏曰解頤新語云武王有其事成王制作於是作詩歌</hi>
<pb n="56b"/>
　　　<hi>其事以告於武王耳</hi>序以為講武類禡<hi>馬嫁反</hi>之詩豈後世<lb/>
　　　取其義而用之於其事也歟<lb/>
文王既勤止我應受之敷時繹思我徂維求定時周之<lb/>
命於<hi>音烏</hi>繹思<lb/>
　賦也應當也敷布時是也繹尋繹也於歎辭繹思尋<lb/>
　繹而思念也○此頌文武之功而言其大封功臣之<lb/>
　意也言文王之勤勞天下至矣其子孫受而有之然<lb/>
　而不敢專也布此文主功徳之在人而可繹思者以<lb/>
<pb n="57a"/>
　賚有功而徃求天下之安定<hi>臨川王氏曰大賚善人封建以為諸侯與共天</hi>
　<hi>下則所以求天下之定也</hi>又以為凡此皆周之命而非復商之舊<lb/>
　矣遂歎美之而欲諸臣受封賞者繹思文王之徳而<lb/>
　不忘也<hi>慶源輔氏曰武王之封賞功臣人見其為武王之恩也自武王之心言之乃是文王功徳</hi>
　<hi>之在人心而可思繹者耳非已之恩也以是而徃求天下之安定則庶乎其可矣然則受其封賞者又可</hi>
　<hi>以不思繹文王之徳哉時周之命集傳以為几此皆周之命而非復商之舊者是矣此又提起來説以興</hi>
　<hi>起人心也大封功臣于廟而歌此詩其言只止於此而不及車服錫予之物盖以是為重而不以物為重</hi>
　<hi>也</hi>
<pb n="57b"/>
　　賚一章六句<lb/>
　　　春秋傳以此為大武之三章而序以為大封於<lb/>
　　　廟之詩説同上篇<hi>安成劉氏曰大武作於武王崩後此頌為武樂第三章故</hi>
　　　<hi>詩中皆述武王封賞之意而推夲文王之徳朱傳所謂頌文武之功亦若大武首章兼頌文武</hi>
　　　<hi>之徳也歟</hi>
於<hi>音烏</hi>皇時周陟其高山嶞<hi>吐果/反</hi>山喬嶽允猶翕<hi>許及反</hi>河<lb/>
敷天之下裒<hi>蒲侯反</hi>時之對時周之命<lb/>
　賦也高山泛言山耳嶞則其狹而長者喬髙也嶽則<lb/>
<pb n="58a"/>
　其高而大者允猶未詳或曰允信也猶與由同翕河<lb/>
　河善泛溢今得其性故翕而不為暴也裒聚也對答<lb/>
　也言美哉此周也其廵守而登此山以柴望又道於<lb/>
　河以周四嶽凡以敷天之下莫不有望於我故聚而<lb/>
　朝之方嶽之下以答其意耳<hi>黄氏曰得天下必告于名山大川禮也舜受天</hi>
　<hi>下於堯猶必望于山川徧于羣神受命之始不得不然也而况武王革命之主乎故此詩首末皆言是周</hi>
　<hi>之受命也○安成劉氏曰上四句言廵守而祭告河嶽之事也下三句言廵守而朝㑹諸侯之事也</hi>
　　般<hi>音盤</hi>一章七句<lb/>
<pb n="58b"/>
　　　般義未詳<hi>曹氏曰説文云般旋也象舟之旋從舟從殳殳所以旋也今名篇曰般取</hi>
　　　<hi>盤旋之義廵守而遍乎四岳所謂盤旋也○眉山蘇氏曰般遊也○華谷嚴氏曰朱傳以桓賚</hi>
　　　<hi>皆大武篇中之一章又以酌賚般名篇取樂節之名如曰武宿夜云耳然則酌與賚般一體亦</hi>
　　　<hi>大武篇中之一章歟</hi>
　　　閔予小子之什十一篇一百三十六句<lb/>
　<lb/>
　<lb/>
　詩傳大全卷十九<lb/>
</p>
<p>
</p>
  </div>
</body>
</text>
</TEI>
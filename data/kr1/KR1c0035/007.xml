<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳大全卷七</head>
    <p>
<pb n="1a"/>
欽定四庫全書<lb/>
　詩傳大全卷七　　　　　明　胡廣等　撰<lb/>
　　陳一之十二<lb/>
　　　陳國名大皥伏羲氏之墟在禹貢豫州之東其<lb/>
　　　地廣平無名山大川西望外方東不及孟諸周<lb/>
　　　武王時帝舜之胄有虞閼<hi>音遏</hi>父為周陶正武王<lb/>
　　　頼其利噐用與其神明之後以元女大姬妻其<lb/>
　　　子滿而封之於陳都於宛丘之側與黄帝帝堯<lb/>
<pb n="1b"/>
　　　之後共為三恪是為胡公<hi>孔氏曰左傳史趙云胡公不淫故周賜之</hi>
　　　<hi>姓使祀虞帝則胡公姓媯武王所賜三恪恪者敬也王者敬先代封其後尊於諸侯卑於二王</hi>
　　　<hi>之後樂記云武王未下車卦黄帝後於薊封帝堯後於祝封帝舜後於陳下車乃封夏後於祀</hi>
　　　<hi>封殷後於宋則陳與薊祝是為三恪</hi>大姬婦人尊貴好樂<hi>五教反</hi>巫<lb/>
　　　覡<hi>胡狄反</hi>歌舞之事<hi>廬陵羅氏曰男曰覡女曰巫</hi>其民化之今<lb/>
　　　之陳州即其地也<hi>陳州今𨽻河南開封府</hi>
子之湯<hi>他郎他浪二反</hi>兮宛丘之上<hi>辰羊辰/亮二反</hi>兮洵<hi>音苟</hi>有情兮而<lb/>
無望<hi>武方武放二反</hi>兮<lb/>
<pb n="2a"/>
　賦也子指遊蕩之人也湯蕩也四方高中央下曰宛<lb/>
　丘<hi>濮氏曰宛丘因以為其地之名</hi>洵信也望人所瞻望也○國人見<lb/>
　此人常遊蕩於宛丘之上故叙其事以刺之言雖信<lb/>
　有情思而可樂矣然無威儀可瞻望也<hi>慶源輔氏曰遊蕩以為樂</hi>
　<hi>情也威儀之可望禮也溺於情者必不足於禮故詩人譏之曰洵有情兮而無望兮其諷切之者深矣</hi>
○坎其擊鼓宛丘之下<hi>叶後五反</hi>無冬無夏<hi>叶與/下同</hi>値<hi>直置反</hi>其<lb/>
鷺羽<lb/>
　賦也坎擊鼓聲值植也鷺舂鉏今鷺鷥好而㓗白頭<lb/>
<pb n="2b"/>
　上有長毛十數枚羽以其羽為翳舞者持以指麾也<lb/>
　<hi>孔氏曰持鷺羽翳身而舞</hi>言無時不出遊而鼓舞於是也<hi>三山李氏曰無</hi>
　<hi>冬無夏但言常舞也○華陽范氏曰冬夏祁寒大暑之時也人之好樂於是時必少息焉今也無冬無夏</hi>
　<hi>則其他時可知矣</hi>
○坎其擊缶<hi>方有反</hi>宛丘之道<hi>叶徒厚反</hi>無冬無夏值其鷺翿<lb/>
<hi>音導叶殖有反</hi>
　賦也缶瓦噐可以節樂<hi>孔氏曰易離卦云鼓缶而歌是樂器坎卦云樽酒簋貮用</hi>
　<hi>缶又是酒器左傳襄公九年宋災具綆缶則又是汲噐然則缶可節樂若今繫甌又可盛水盛酒即今瓦</hi>
<pb n="3a"/>
　<hi>盆也</hi>翿翳也<lb/>
　　宛丘三章章四句<lb/>
東門之枌<hi>符云反</hi>宛丘之栩<hi>况浦/反</hi>子仲之子婆娑<hi>素何反</hi>其<lb/>
下<hi>叶後五反</hi>
　賦也枌白榆也先生葉郤著荚皮色白子仲之子子<lb/>
　仲氏之女也婆娑舞貌○此男女聚㑹歌舞而賦其<lb/>
　事以相樂也<lb/>
○榖旦于差<hi>初佳反叶七何反</hi>南方之原<hi>無韻/未詳</hi>不績其麻<hi>叶謨婆反</hi>
<pb n="3b"/>
市也婆娑<lb/>
　賦也榖善差擇也○既差擇善旦以㑹于南方之原<lb/>
　於是棄其業以舞於市而往會也<hi>黄氏曰邠之風俗其男耕其婦饁其</hi>
　<hi>女桑至于八月載績則蠶事畢而麻事起今陳之俗至于不績其麻市也婆娑所謂上有好者下必有甚</hi>
　<hi>也</hi>
○榖旦于逝越以鬷<hi>子公反</hi>邁<hi>叶力/制反</hi>視爾如荍<hi>祁饒反</hi>貽我<lb/>
握椒<lb/>
　賦也逝往越於鬷衆也邁行也荍芘<hi>音毗</hi>芣<hi>音浮</hi>也又名<lb/>
<pb n="4a"/>
　荆葵紫色<hi>孔氏曰一曰蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>水草多花少葉又翹起似蕪菁○濮氏曰芘芣紫荆春時開花葉</hi>
　<hi>未生花紫色自根及榦而上連接甚密有類蟣窠故爾雅名蚍蜉俗曰火蟣</hi>椒芬芳之物<lb/>
　也○言又以善旦而往於是以其衆行而男女相與<lb/>
　道其慕悦之詞曰我視爾顔色之美如芘芣之華於<lb/>
　是遺我以一握之椒而交情好也<lb/>
　　東門之枌三章章四句<hi>龍舒王氏曰陳風多言東門豈此門之外獨甚歟○</hi>
　　　<hi>慶源輔氏曰夫民勞則思思則善心生逸則淫淫則忘善忘善則惡心生理勢之必然也陳國</hi>
　　　<hi>之地廣平又以大姬之化故其俗遊蕩無度已見於宛丘之詩其逸甚矣故繼以東門之枌男</hi>
<pb n="4b"/>
　　　<hi>女聚㑹歌舞婦人棄其所業相與慕悦各有所贈以交情好動其淫欲者亦其勢之必然也</hi>
衡門之下可以棲<hi>音西</hi>遲泌<hi>悲泣/反</hi>之洋洋可以樂<hi>音洛</hi>飢<lb/>
　賦也衡門横木為門也門之深者有阿塾堂宇<hi>廬陵羅氏</hi>
　<hi>曰門阿考工記注棟也孔氏云屋脊爾雅云門側之堂謂之塾則堂即塾也屋之基亦曰堂周禮云堂崇</hi>
　<hi>三尺堂崇一筵禮記云天子之堂九尺史記云坐不垂堂亦指堂基而言宇説文云屋邊即屋四垂</hi>此<lb/>
　惟衡木為之<hi>孔氏曰衡古文横字此横木為門言其淺也</hi>棲遲遊息也泌<lb/>
　泉水也洋洋水流貌○此隠居自樂而無求者之詞<lb/>
　言衡門雖淺陋然亦可以游息泌水雖不可飽然亦<lb/>
<pb n="5a"/>
　可以玩樂而忘饑也<lb/>
○豈其食魚必河之魴<hi>音房</hi>豈其取<hi>音娶</hi>妻必齊之姜<lb/>
　賦也<hi>山隂陸氏曰里語云洛鯉河魴貴於牛羊則魴鯉乃魚之美者</hi>姜齊姓<lb/>
○豈其食魚必河之鯉豈其取妻必宋之子<hi>叶奬里反</hi>
　賦也<hi>山隂陸氏曰鯉魚之貴者故爾雅釋魚以鯉冠篇而神農書曰鯉最為魚之主</hi>子宋姓<lb/>
　　衡門三章章四句<hi>濮氏曰集傳以為隠居自樂無求於世如衛風考槃者興味深</hi>
　　　<hi>長也○安成劉氏曰能隠居者必能自樂能自樂者必能無求故三者之意備見於一詩之間</hi>
　　　<hi>首章上二句可見其隠居下二句可見其自樂後兩章又可見随遇而安無求於世也</hi>
<pb n="5b"/>
東門之池可以漚<hi>烏豆反</hi>麻<hi>叶謨/婆反</hi>彼美淑姬可與晤<hi>五故反</hi>
歌<lb/>
　興也池城池也漚漬<hi>疾賜反</hi>也治麻者必先以水漬之<lb/>
　<hi>孔氏曰漸漬使之柔韌</hi>晤猶解<hi>下介反</hi>也○此亦男女會遇之詞<lb/>
　葢因其會遇之地所見之物以起興也<lb/>
○東門之池可以漚紵<hi>直呂反</hi>彼美淑姬可與晤語<lb/>
　興也紵麻屬<hi>陸氏曰紵科生數十莖宿根在地中至春自生荆揚間一嵗三収剝去其皮之</hi>
　<hi>表但得其裏緝以織布</hi>
<pb n="6a"/>
○東門之池可以漚菅<hi>古顔反叶居賢反</hi>彼美淑姬可以晤言<lb/>
　興也菅葉似茅而滑澤莖有白粉柔韌<hi>而振反</hi>宜為索<lb/>
　也<hi>濮氏曰左傳云雖有絲麻無棄菅蒯蒯與菅皆謂苕也黄華者俗名黄芒即蒯也白華者俗名白芒</hi>
　<hi>即菅也</hi>
　　東門之池三章章四句<lb/>
東門之揚其葉牂牂<hi>子桑反</hi>昏以為期明星煌煌<lb/>
　興也東門相期之地也楊柳之揚起者也牂牂盛貌<lb/>
　明星啟明也煌煌大明貌○此亦男女期㑹而有負<lb/>
<pb n="6b"/>
　約不至者故因其所見以起興也<lb/>
○東門之揚其葉肺肺<hi>普計反</hi>昏以為期明星晳晳<hi>之世反</hi>
　興也肺肺猶牂牂也晳晳猶煌煌也<lb/>
　　東門之揚二章章四句<hi>慶源輔氏曰自宛丘而為東門之枌自東門之枌而</hi>
　　　<hi>為東門之池東門之揚葢俗之流而勢之下也有國者之於導民可不謹哉</hi>
墓門有棘斧以斯<hi>所宜反</hi>之夫也不良國人知之知而不<lb/>
已誰昔然矣<lb/>
　興也墓門凶僻之地多生荆棘斯析也夫指所刺之<lb/>
<pb n="7a"/>
　人也誰昔昔也猶言疇昔也○言墓門有棘則斧以<lb/>
　斯之矣此人不良則國人知之矣國人知之猶不自<lb/>
　改則自疇昔而已然非一日之積矣所謂不良之人<lb/>
　亦不知其何所指也<hi>慶源輔氏曰人之為惡初動於隐微之中猶有懼人之知之心</hi>
　<hi>至於公然形肆於外則已無所忌憚矣然猶幸其為人所規正刺譏而有改也今其為惡至於國人皆知</hi>
　<hi>之而猶不自改自疇昔而已然則非一日之積矣葢不可得而救藥之也</hi>
○墓門有梅有鴞萃止夫也不良歌以訊<hi>叶息瘁反</hi>之訊予<lb/>
不顧<hi>叶果五反</hi>顛倒思予<hi>叶寅女反</hi>
<pb n="7b"/>
　興也鴟鴞惡聲之鳥也<hi>陸氏曰鴞大如斑鳩綠色入人家凶賈誼鵩賦是也今謂</hi>
　<hi>之鵂鶹亦名怪鴟○濮氏曰漢書云霍山家鴞數鳴楚辭注鴟鴞二物又云鵩似鴞本草云其實一耳其</hi>
　<hi>肉甚美可為羹<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>又可為炙荘/子見彈而求鴞炙是也<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>音壑</hi>萃集訊告也顛倒狼<lb/>
　狽之状○墓門有梅則有鴞萃之矣夫也不良則有<lb/>
　歌其惡以訊之者矣訊之而不予顧至於顛倒然後<lb/>
　思予則豈有所及哉或曰訊予之予疑當依前章作<lb/>
　而字<lb/>
　　墓門二章章六句<lb/>
<pb n="8a"/>
防有鵲巢卭<hi>其恭反</hi>有㫖苕<hi>徒雕反叶/徒刀反</hi>誰侜<hi>陟留反</hi>予美心<lb/>
焉忉忉<hi>都勞反</hi>
　興也防人所築以捍水者卭丘㫖美也苕苕饒也莖<lb/>
　如勞豆而細葉似蒺蔾而青其莖葉綠色可生食如<lb/>
　小豆藿也侜張也猶鄭風之所謂廷<hi>居望反</hi>也<hi>濮氏曰侜謂誑</hi>
　<hi>誕則字與譸同書云譸張為幻然似有裝載增加之意以其字之從舟也</hi>予美指所與私<lb/>
　者也忉忉憂貌○此男女之有私而憂或間之之詞<lb/>
　故曰防則有鵲巢矣卭則有㫖苕矣今此何人而侜<lb/>
<pb n="8b"/>
　張予之所美使我憂之而至於忉忉乎<lb/>
○中唐有甓<hi>蒲歴反</hi>卭有㫖鷊<hi>五歴反</hi>誰侜予美心焉惕惕<lb/>
<hi>吐歴反</hi>
　興也廟中路謂之唐<hi>孔氏曰堂下至門之徑也</hi>甓瓴<hi>音/零</hi>甋<hi>音/滴</hi>也<hi>爾雅</hi>
　<hi>注曰㼾甎也音鹿專</hi>鷊小草雜色如綬<hi>安成劉氏曰埤雅云鷊本鳥名亦名綬鳥咽下</hi>
　<hi>有囊如小綬具五色此傳所釋鷊草之名豈因其似鷊鳥而取義也</hi>惕惕猶忉忉也<lb/>
　　防有鵲巢二章章四句<lb/>
月出皎兮佼<hi>古夘反</hi>人僚<hi>音/了</hi>兮舒窈<hi>鳥了/反</hi>紏<hi>已小反</hi>兮勞心<lb/>
<pb n="9a"/>
悄<hi>七小反</hi>兮<lb/>
　興也皎月光也佼人美人也<hi>三山李氏曰孟子云子都之佼揚䧺方言自闗</hi>
　<hi>之東河濟之間謂好為佼</hi>僚好貌窈幽逺也紏愁結也悄憂也<hi>錢氏</hi>
　<hi>曰黙憂也</hi>○此亦男女相悦而相念之詞言月出則皎然<lb/>
　矣佼人則僚然矣安得見之而舒窈紏之情乎是以<lb/>
　為之勞心而悄然也<lb/>
○月出皓<hi>胡老反</hi>兮佼人懰<hi>力久反叶/朗老反</hi>兮舒懮<hi>於久/反</hi>受<hi>叶時倒反</hi>兮勞心慅<hi>七老反</hi>兮<lb/>
<pb n="9b"/>
　興也懰好貌懮受憂思也慅猶悄也<hi>臨川王氏曰慅言不安而騷動</hi>
　<hi>也</hi>
○月出照兮佼人燎<hi>力召反</hi>兮舒夭<hi>於表/反</hi>紹<hi>實照反</hi>兮勞心<lb/>
慘<hi>當作懆七弔反</hi>兮<lb/>
　興也燎明也夭紹紏𦂳之意慘憂也<hi>臨川王氏曰言不舒而憂愁</hi>
　　月出三章章四句<hi>東莱吕氏曰此詩用字聱牙意者其方言歟○豐城李氏曰月</hi>
　　　<hi>出之詩其悦之也至矣其思之也切矣其憂之也深矣移是心以好賢亦将何求而不獲哉惜</hi>
　　　<hi>也吾未見好徳如好色者也</hi>
<pb n="10a"/>
胡為乎株林從夏<hi>戶雅反</hi>南<hi>叶尼心反下同</hi>匪適株林從夏南<lb/>
　賦也株林夏氏邑也<hi>三山李氏曰王氏以為株邑也邑外曰郊郊外曰牧牧外曰野</hi>
　<hi>野外曰林據詩中曰株林又曰株野又曰株王氏之言是也</hi>夏南徴舒字也<hi>鄭氏曰徵</hi>
　<hi>舒字子南○孔氏曰以字配氏</hi>○靈公淫於夏徴舒之母朝夕而往<lb/>
　夏氏之邑故其民相與語曰君胡為乎株林乎曰從<lb/>
　夏南耳然則非適株林也特以從夏南故耳葢淫乎<lb/>
　夏姬不可言也故以從其子言之詩人之忠厚如此<lb/>
○駕我乘<hi>繩證反</hi>馬<hi>叶滿/補反</hi>説<hi>音/税</hi>于株野<hi>叶上/與反</hi>乘<hi>平聲</hi>我乘駒<lb/>
<pb n="10b"/>
朝食于株<lb/>
　賦也説舍也馬六尺以下曰駒<hi>鄭氏曰我國人我君也</hi>
　　株林二章章四句<lb/>
　　　春秋傳夏姬鄭穆公之女也嫁於陳大夫夏御<lb/>
　　　叔靈公與其大夫孔寧儀行父通焉洩冶諌不<lb/>
　　　聴而殺之<hi>宣公九年傳曰靈公與孔寧儀行父通於夏姬皆衷其衵服以戲于朝洩</hi>
　　　<hi>冶諌曰公卿宣淫民無効焉公曰吾能改矣公告二子二子請殺之公弗禁遂殺洩冶</hi>後<lb/>
　　　卒為其子徴舒所弑而徴舒復為楚荘王所誅<lb/>
<pb n="11a"/>
　　　<hi>孔氏曰宣公十年書陳徴舒弑其君平國傳曰靈公與儀行父飲酒於夏氏公謂行父曰徵舒</hi>
　　　<hi>似汝對曰亦似君徵舒病之公出自其廐射而殺之○宣公十一年傳曰楚子為陳夏氏亂故</hi>
　　　<hi>遂入陳殺夏徵舒轘諸栗門○豐城朱氏曰衛之亂至於牆有茨而極於是有狄入衛之禍陳</hi>
　　　<hi>之亂至於株林而極於是有椘入陳之禍然則狄非能入衛也宣姜實召之也椘非能入陳也</hi>
　　　<hi>夏姬實召之也此所謂女戎也比事以觀可以為淫亂者之戒矣</hi>
彼澤之陂<hi>叶音波</hi>有蒲與荷<hi>音何</hi>有美一人傷如之何寤寐<lb/>
無為涕<hi>他弟反</hi>泗<hi>音/四</hi>滂<hi>普光/反</hi>沱<hi>徒何反</hi>
　興也陂澤障也<hi>董氏曰澤水所鍾也</hi>蒲水草可為席者<hi>説文曰蒲似莞</hi>
<pb n="11b"/>
　<hi>而褊有脊滑柔而温</hi>荷芙蕖也<hi>爾雅曰荷芙蕖其莖茄其葉蕸其本蔤其華菡萏其實蓮其根</hi>
　<hi>藕晉郭璞曰荷别名芙蓉蔤莖下白蒻在泥中者蓮謂房也茄音加蕸音遐蔤亡筆反蒻音弱</hi>自目<lb/>
　曰涕自鼻曰泗○此詩之㫖與月出相類言彼澤之<lb/>
　陂則有蒲與荷矣有美一人而不可見則雖憂傷而<lb/>
　如之何哉寤寐無為涕泗滂沱而已矣<lb/>
○彼澤之陂有蒲與蕳<hi>古顔反叶居賢反</hi>有美一人碩大且卷<lb/>
<hi>其員反</hi>寤寐無為中心悁悁<hi>烏元反</hi>
　興也蕳蘭也卷鬢髪之美也<hi>三山李氏曰盧令其人美且鬈字雖不同其義</hi>
<pb n="12a"/>
　<hi>則一</hi>悁悁猶悒悒也<lb/>
○彼澤之陂有蒲菡<hi>户感反</hi>萏<hi>大感反叶待檢反</hi>有美一人碩大<lb/>
且儼<hi>魚撿反</hi>寤寐無為輾轉伏枕<hi>叶知險反</hi>
　興也菡萏荷華也儼矜荘貌輾轉伏枕卧而不寐思<lb/>
　之深且久也<lb/>
　　澤陂二章章六句<lb/>
　　　陳國十篇二十六章一百一十四句<lb/>
　　　　東萊呂氏曰變風終於陳靈其間男女夫婦<lb/>
<pb n="12b"/>
　　　　之詩一何多邪曰有天地然後有萬物有萬<lb/>
　　　　物然後有男女有男女然後有夫婦有夫婦<lb/>
　　　　然後有父子有父子然後有君臣有君臣然<lb/>
　　　　後有上下有上下然後禮義有所錯<hi>七故反</hi>男<lb/>
　　　　女者三綱之本萬事之先也正風之所以為<lb/>
　　　　正者舉其正者以勸之也變風之所以為變<lb/>
　　　　者舉其不正者以戒之也道之升降時之治<lb/>
　　　　亂俗之汙隆民之死生於是乎在錄之煩悉<lb/>
<pb n="13a"/>
　　　　篇之重複亦何疑哉<hi>眉山蘇氏曰變風終於陳靈何也陳靈以後未</hi>
　　　　<hi>嘗無詩而仲尼有所不取也○慶源輔氏曰陳風十篇男女淫泆之詩居其大半此則遊</hi>
　　　　<hi>蕩無度好樂荒淫之所召也○安成劉氏曰變風終於陳靈其間詩凡一百二十八篇以</hi>
　　　　<hi>集傳考之男女夫婦之詩凡六十六篇不啻居其半也</hi>
　　檜一之十三<lb/>
　　　檜國名高辛氏火正祝融之墟<hi>孔氏曰左傳梓慎云鄭祝融之</hi>
　　　<hi>墟也鄭滅檜而處之故知檜是祝融之墟</hi>在禹貢豫州外方之北滎<lb/>
　　　波之南<hi>廬陵羅氏曰滎波孔氏以為一水周禮職方云其川滎雒其浸波溠則二水也</hi>
<pb n="13b"/>
　　　居溱洧之間其君妘姓祝融之後<hi>孔氏曰祝融重黎也重黎</hi>
　　　<hi>之弟吳回生陸終陸終生子六人四曰檜人案世本檜人即檜之祖○釋文曰王肅云周武王</hi>
　　　<hi>封祝融之後於濟洺河穎之間為檜子</hi>周衰為鄭桓公所滅而遷<lb/>
　　　國焉今之鄭州即其地也<hi>鄭州今隸河南開封府</hi>蘇氏以<lb/>
　　　為檜詩皆為鄭作如邶鄘之於衛也未知是否<lb/>
羔裘逍遙狐裘以朝<hi>直遙反叶直勞反</hi>豈不爾思勞心忉忉<hi>音刀</hi>
　賦也緇衣羔裘諸侯之朝服錦衣狐裘其朝天子之<lb/>
　服也<hi>華谷嚴氏曰記君衣狐白裘錦衣以裼之天子以日視朝諸侯在天子之朝亦服之</hi>舊説<lb/>
<pb n="14a"/>
　檜君好潔其衣服逍遙遊宴而不能自强於政治故<lb/>
　詩人憂之<hi>南軒張氏曰其所事惟在衣服之間則其不能强於政治可知矣○華谷嚴氏曰非</hi>
　<hi>以羔裘狐裘為大故而以逍遙翺翔為可憂也</hi>
○羔裘翺翔狐裘在堂豈不爾思我心憂傷<lb/>
　賦也翺翔逍遙也公公堂也<lb/>
○羔裘如膏<hi>古報反</hi>日出有曜<hi>羊照反叶羊號反</hi>豈不爾思中心<lb/>
是悼<lb/>
　賦也膏脂所漬也日出有曜日照之則有光也<lb/>
<pb n="14b"/>
　　羔裘三章章四句<hi>慶源輔氏曰勞心忉忉思之也我心憂傷悲之也中心是悼則</hi>
　　　<hi>知其不復可救也羔裘如膏日出有曜其君之服飾非不美也豈不爾思中心是悼則其所闕</hi>
　　　<hi>者葢可知矣又曰心無二用志於大者必遺於小溺於小者則亦無暇於大矣檜君好㓗其衣</hi>
　　　<hi>服逍遙遊宴如此則不能自强於政治也宜矣然彼方冥行而不覺而詩人則為之憂勞傷悼</hi>
　　　<hi>若不能以一朝居夫人之心其初夲同而末流之弊相去如此遼絶豈不哀哉</hi>
庶見素冠兮棘人欒欒<hi>力端反</hi>兮勞心慱慱<hi>徒端反</hi>兮<lb/>
　賦也庶幸也縞冠素紕<hi>音皮</hi>既祥之冠也黑經白緯曰<lb/>
　縞緣邊曰紕<hi>三山李氏曰其冠用縞以素為紕故謂之素冠</hi>棘急也喪事欲<lb/>
<pb n="15a"/>
　其總總爾哀遽之状也欒欒瘠貌愽慱憂勞之貌○<lb/>
　祥冠祥則冠之禫<hi>徒感反</hi>則除之<hi>安成劉氏曰喪禮再期而大祥自䘮至此</hi>
　<hi>不計閏凡二十五月大祥之後中月而禫中間也禫祭名澹澹然平安之意至此不計閏凡二十七月</hi>
　今人皆不能行三年之䘮矣安得見此服乎當時賢<lb/>
　者庶幾見之至於憂勞也<hi>三山李氏曰詩人思見服既祥之素冠棘人形容之</hi>
　<hi>欒欒者今無此人所以此心慱慱而憂也○慶源輔氏曰言庶見素冠兮而継之以棘人欒欒兮盖言情</hi>
　<hi>與服之相稱也不然服於外而忘於内則亦何以為哉</hi>
○庶見素衣兮我心傷悲兮聊與子同歸兮<lb/>
<pb n="15b"/>
　賦也素冠則素衣矣與子同歸愛慕之詞也<hi>三山李氏曰言</hi>
　<hi>庶幾欲見服既祥之素衣者今無此人故我心悲傷也如冇其人則我且與之同歸矣○疉山謝氏曰同</hi>
　<hi>歸如書云同歸于治同歸于亂非與之同歸其家也</hi>
○庶見素韠<hi>音畢</hi>兮我心藴<hi>於粉/反</hi>結<hi>叶訖力反</hi>兮聊與子如一<lb/>
兮<lb/>
　賦也韠蔽膝也以韋為之<hi>孔氏曰古者佃漁而食因衣其皮先知蔽前後知蔽</hi>
　<hi>後後王易以布帛而猶存其蔽前者不忘本也</hi>冕服謂之韍<hi>分吻反</hi>其餘曰韠<lb/>
　韠從裳色素衣素裳則素韠矣藴結思之不解也與<lb/>
<pb n="16a"/>
　子如一甚於同歸矣<hi>慶源輔氏曰素衣素冠不祥之服也常情之所厭見也檜國之</hi>
　<hi>俗不能行三年之䘮則不復見此既祥之衣冠矣而當時賢者庶幾見之而不可得則至於憂勞如此是</hi>
　<hi>其心必有大不安者也幸而得見之則又為之愛慕而欲與同歸為一焉是又必有大慊於其心者也此</hi>
　<hi>秉彝之心也先王之制䘮服亦以是心而已豈強民而為之哉</hi>
　　素冠三章章三句<lb/>
　　　按喪禮為父為君斬衰三年<hi>廬陵李氏曰以布為衰綴之於衣因</hi>
　　　<hi>統名此衣為衰先言斬者斬之而後成衰裳也不言裁割而言斬者取痛甚之意喪服四制云</hi>
　　　<hi>其思厚重者其服重故為父三年以恩制者也為君三年以義制者也</hi>㫺宰予欲<lb/>
<pb n="16b"/>
　　　短喪夫子曰子生三年然後免於父母之懐予<lb/>
　　　也有三年之愛於其父母乎三年之喪天下之<lb/>
　　　通喪也<hi>慶源輔氏曰子生三年然後免於父母之懐此君子所以不忍於親而喪必三</hi>
　　　<hi>年之故自天子逹於庶人也○三山李氏曰三年之喪皆出於人情之所同然聖人因人情而</hi>
　　　<hi>為節文練祥與禫衣冠皆有隆殺如此豈聖人為此以强人哉</hi>傳曰子夏三年<lb/>
　　　之喪畢見於夫子援<hi>于元反</hi>琴而弦衎衎<hi>苦旦反</hi>而<lb/>
　　　樂作而曰先王制禮不敢不及夫子曰君子也<lb/>
　　　閔子騫三年之喪畢見於夫子援琴而弦切切<lb/>
<pb n="17a"/>
　　　而哀作而曰先王制禮不敢過也夫子曰君子<lb/>
　　　也子路曰敢問何謂也夫子曰子夏哀已盡能<lb/>
　　　引而致之於禮故曰君子也閔子騫哀未盡能<lb/>
　　　自割以禮故曰君子也夫三年之喪賢者之所<lb/>
　　　輕不肖者之所勉<hi>慶源輔氏曰子夏閔子騫之事毛傳所載如此與禮記不</hi>
　　　<hi>同先生併取宰予之事言之而不加一辭焉然熟讀而詳玩之則自有所發而可以為情性之</hi>
　　　<hi>正矣又曰非以三年之喪為足以報其親所謂喪三年以為極亡則弗之忘矣者也至於聖人</hi>
　　　<hi>既為之中制則賢者必當俯而就不肖者必當跂而及也</hi>
<pb n="17b"/>
隰有萇<hi>丈羊反</hi>楚猗<hi>於可/反</hi>儺<hi>乃可/反</hi>其枝夭<hi>於驕/反</hi>之沃沃<hi>烏毒反</hi>樂<hi>音洛</hi>子之無知<lb/>
　賦也萇楚銚<hi>音遥</hi>戈今羊桃也子如小麥亦似桃<hi>陸氏曰萇</hi>
　<hi>如桃而光尖長而狭花紫赤色其枝莖弱過一尺引蔓于草上一名業楚生平澤中子細如棗核英弱不</hi>
　<hi>能為樹</hi>猗儺柔順也夭少好貌沃沃光澤貌子指萇楚<lb/>
　也○政煩賦重人不堪其苦歎其不如草木之無知<lb/>
　而無憂也<lb/>
○隰有萇楚猗儺其華<hi>芳無胡瓜二反</hi>夭之沃沃樂子之無家<lb/>
<pb n="18a"/>
<hi>古胡古牙二反</hi>
　賦也無家言無累也<lb/>
○隰有萇楚猗儺其實夭之沃沃樂子之無室<lb/>
　賦也無室猶無家也<lb/>
　　隰有萇楚三章章四句<hi>慶源輔氏曰人之有知所以為萬物之靈也有家有</hi>
　　　<hi>室所以異於物也今也政煩賦重不堪其苦反歎不如物之無知無家焉則不樂其生甚矣何</hi>
　　　<hi>為使之至此極哉為人上者宜有所覺矣</hi>
匪風發<hi>叶方月反</hi>兮匪車偈<hi>起竭/反</hi>兮顧瞻周道中心怛<hi>都逹反叶<pb n="18b"/>旦悦反</hi>兮<lb/>
　賦也發飄揚貌偈疾驅貌周道適周之路也怛傷也<lb/>
　○周室衰㣲賢人憂歎而作此詩言常時風發而車<lb/>
　偈則中心怛然今非風發也非車偈也特顧瞻周道<lb/>
　而思王室之陵遲故中心為之怛然耳<lb/>
○匪風飄<hi>匹遥反叶匹妙反</hi>兮匪車嘌<hi>符遥反叶匹妙反</hi>兮顧瞻周道<lb/>
中心弔兮<lb/>
　賦也回風<hi>旋風也</hi>謂之飄嘌漂揺不安之貌弔亦傷也<lb/>
<pb n="19a"/>
○誰能亨魚溉<hi>古愛反</hi>之釜<hi>符甫/反</hi>鬵<hi>音尋</hi>誰將西歸懐之好<lb/>
音<lb/>
　興也溉滌也鬵釜屬<hi>説文曰大釜一曰鼎大上小下若甑曰鬵○孔氏曰孔炎云闗</hi>
　<hi>東謂甑為鬵亨魚用釜不用甑以其俱是食故連言之耳</hi>西歸歸于周也<hi>鄭氏曰檜在周</hi>
　<hi>之東故言西歸</hi>○誰能亨魚乎有則我願為之溉其釜鬵誰<lb/>
　將西歸乎有則我願慰以好音以見思之之甚但有<lb/>
　西歸之人即思有以厚之也<lb/>
　　匪風三章章四句<hi>黄氏曰周之得民當於此詩觀之○變源輔氏曰王政不綱周</hi>
<pb n="19b"/>
　　　<hi>室陵遲諸侯放恣無復知有尊王之義者而詩人顧瞻周道而為之憂傷聞有歸周之人則為</hi>
　　　<hi>之歎慕慰勉而不能自己如此熟讀而詳玩之則足以見君臣之彜矣○東莱呂氏曰匪風下</hi>
　　　<hi>泉思周之詩獨作於曹檜何也曰政出天子則强不凌弱各得其所政出諸侯則徴發之煩共</hi>
　　　<hi>億之困征伐之暴唯小國偏受其害所以睠懐宗周為獨切也戰國時房喜謂韓王曰大國惡</hi>
　　　<hi>有天子而小國利之以此二詩驗之其理益明</hi>
　　　檜國四篇十二章四十五句<lb/>
　　曹一之十四<lb/>
　　　曹國名其地在禹貢兖州陶丘之北雷夏荷<hi>音歌</hi>
<pb n="20a"/>
　　　<hi>亦作菏</hi>澤之野周武王以封其弟振鐸今之曹州<lb/>
　　　即其地也<hi>曹州今改為曹縣隸山東兖州府</hi>
蜉蝣之羽衣裳楚楚<hi>叶創舉反</hi>心之憂矣於我歸處<lb/>
　比也蜉蝣渠略也似蛣<hi>音乞</hi>蜣<hi>音羌</hi>身狹而長角黄黑色<lb/>
　朝生暮死<hi>埤雅曰蟲似天牛而小有甲角長三四寸朝生暮殞有浮游之義故曰蜉蝣也○孔</hi>
　<hi>氏曰陸璣云蜉蝣甲下有翅能飛夏日陰雨時地中出</hi>楚楚鮮明貌○此詩葢<lb/>
　以時人有玩細娛而忘逺慮者故以蜉蝣為比而刺<lb/>
　之言蜉蝣之羽翼猶衣裳之楚楚可愛也然其朝生<lb/>
<pb n="20b"/>
　暮死不能久存故我心憂之而欲其於我歸處耳序<lb/>
　以為刺其君或然而未有考也<hi>慶源輔氏曰人心之體上下四方無不包</hi>
　<hi>括古往今來無不通貫可謂大矣今也玩細娛忘逺慮至如蜉蝣之朝生暮死而不自知則亦不靈甚矣</hi>
　<hi>此詩人所以憂之而欲其於我歸處也所以欲其於我歸處者葢思有以警誨之耳又曰衣裳楚楚乃是</hi>
　<hi>言蜉蝣之羽耳故以為比若以蜉蝣之羽興衣裳楚楚則是興體也</hi>
○蜉蝣之翼采采衣服<hi>叶蒲北反</hi>心之憂矣於我歸息<lb/>
　比也采采華飾也息止也<lb/>
○蜉蝣掘<hi>求勿反</hi>閲麻衣如雪心之憂矣於我歸説<hi>音税叶輸<pb n="21a"/>爇反</hi>
　比也掘閲未詳説舍息也<lb/>
　　蜉蝣三章章四句<hi>東萊呂氏曰曹之賢者憂其君危亡近在旦夕儻無所依其於</hi>
　　　<hi>我處乎葢欲如椘芉尹申亥舎靈王於家之為也彼曹君方㓗其衣服志氣揚揚而賢者已憫</hi>
　　　<hi>之如亡國喪家之人可哀也哉○疊山謝氏曰此忠臣愛君憂國之真情其慮深其思逺若祸</hi>
　　　<hi>亡之無日不自知其辭之痛惻也</hi>
彼候人兮何<hi>何可反</hi>戈與祋<hi>都律都/外二反</hi>彼其<hi>音記</hi>之子三百赤<lb/>
芾<hi>芳勿蒲昧二反</hi>
<pb n="21b"/>
　興也候人道路迎送賔客之官何揭祋殳<hi>音殊</hi>也<hi>孔氏曰夏</hi>
　<hi>官候人上士六人下士十有二人徒百有二十人身荷戈祋謂候人之屬非候人之官長也又曰戈鈎矛</hi>
　<hi>㦸也如㦸而横安刀但頭不向上為鈎直刃長八寸横刃長六寸刃下接柄處四寸竝廣二寸戈殳俱是</hi>
　<hi>短兵</hi>之子指小人芾冕服之韠也<hi>華谷嚴氏曰芾韍古字通用玉藻云韠下</hi>
　<hi>廣二尺上廣一尺長三尺頸五寸肩革帶愽二寸芾制同祭服謂之芾他服謂之韠尊祭服也祭服冕以</hi>
　<hi>祭</hi>一命縕<hi>音/溫</hi>芾黝<hi>音酉</hi>珩再命赤芾黝珩三命赤芾蔥<lb/>
　珩大夫以上赤芾乘軒<hi>鄭氏曰縕赤黄之間色珩佩玉之珩也黑謂之黝青謂之</hi>
　<hi>蔥周禮云公侯伯之卿三命其大夫再命士一命</hi>○此刺其君逺君子而近<lb/>
<pb n="22a"/>
　小人之詞言彼候人而何戈與祋者宐也彼其之子<lb/>
　而三百赤芾何哉晉文公入曹數其不用僖負羈<hi>曹國</hi>
　<hi>大夫</hi>而乘軒者三百人其謂是歟<hi>杜氏曰軒大夫車言其無德居位者多○</hi>
　<hi>慶源輔氏曰諸侯之制大夫五人而已而曹國之小赤芾而乘軒者至三百之衆此末章所以有薈蔚朝</hi>
　<hi>隮之比也其謂是歟葢疑辭不敢質言也</hi>
○維鵜<hi>徒低反</hi>在梁不濡其翼彼其之子不稱<hi>尺證反</hi>其服<lb/>
<hi>叶蒲北反</hi>
　興也鵜洿<hi>音烏又音互</hi>澤水鳥也俗所謂淘河也<hi>孔氏曰形如鴞</hi>
<pb n="22b"/>
　<hi>而大喙長尺餘頷下胡大如數升囊郭璞云今之鵜鶘也好羣飛入水食魚故名洿澤○本草曰如蒼鵝</hi>
　<hi>身是水沫惟胸前有兩塊肉如拳云昔為人竊肉入河化為此鳥因名逃河</hi>
○維鵜在梁不濡其咮<hi>陟救反</hi>彼其之子不遂其媾<hi>古豆反</hi>
　興也咮喙遂稱媾寵也遂之為稱猶今人謂遂意曰<lb/>
　稱意<lb/>
○薈<hi>烏㑹反</hi>兮蔚<hi>於貴/反</hi>兮南山朝隮<hi>子兮/反</hi>婉<hi>於阮/反</hi>兮孌<hi>力轉反</hi>兮季女斯飢<lb/>
　比也薈蔚草木盛多之貌朝隮雲氣升騰也婉少貌<lb/>
<pb n="23a"/>
　孌好貌○薈蔚朝隮言小人衆多而氣燄盛也季女<lb/>
　婉孌自保不妄從人而反飢困言賢者守道而反貧<lb/>
　賤也<lb/>
　　候人四章章四句<lb/>
鳲鳩在桑其子七兮淑人君子其儀一兮其儀一兮心<lb/>
如結<hi>叶訖力反</hi>兮<lb/>
　興也鳲鳩秸<hi>音結</hi>鞠<hi>音/匊</hi>也亦名戴勝今之布榖也<hi>廬陵羅氏</hi>
　<hi>曰爾雅作鴶鵴又名獲榖陸璣又名擊榖又名桑鳩或謂之肩題齊人名擊正○本草曰北人云撥榖似</hi>
<pb n="23b"/>
　<hi>鶢長尾</hi>飼<hi>音/嗣</hi>子朝從上下暮從下上平均如一也<hi>華谷嚴氏</hi>
　<hi>曰郯子所謂鳲鳩氏司空鳲鳩平均故為司空平水土也</hi>如結如物之固結而不<lb/>
　散也○詩人美君子之用心均平專一故言鳲鳩在<lb/>
　桑則其子七矣淑人君子則其儀一矣其儀一則心<lb/>
　如結矣然不知其何所指也陳氏曰君子動容貌斯<lb/>
　逺暴慢正顔色斯近信出辭氣斯逺鄙倍其見於威<lb/>
　儀動作之間者有常度矣豈固為是拘拘者哉葢和<lb/>
　順積中而英華發外是以由其威儀一於外而心如<lb/>
<pb n="24a"/>
　結於内者從可知也<hi>慶源輔氏曰陳氏引曽子之言為説不惟觧得此詩意出乂正</hi>
　<hi>得曾子所言之本㫖内外無二理見其内可以占其外也</hi>
○鳲鳩在桑其子在梅<hi>叶莫悲反</hi>淑人君子其帶伊絲<hi>叶新齎反</hi>
其帶伊絲其弁伊騏<hi>音其</hi>
　興也鳲鳩常言在桑其子每章異木子自飛去母常<lb/>
　不移也<hi>眉山蘇氏曰從其在梅則失其在棘從其在棘則失其在榛居一以俟之無不及者</hi>帶<lb/>
　大帶也大帶用素絲有雜色飾焉<hi>孔氏曰玉藻云雜帶君朱綠大夫𤣥</hi>
　<hi>華是有雜色飾</hi>弁皮弁也騏馬之青黑色者弁之色亦如此<lb/>
<pb n="24b"/>
　也書云四人騏弁今作綦○言鳲鳩在桑則其子在<lb/>
　梅矣淑人君子則其帶伊絲矣其帶伊絲則其弁伊<lb/>
　騏矣言有常度不差忒也<lb/>
○鳲鳩在桑其子在棘淑人君子其儀不忒<hi>它得反</hi>其儀<lb/>
不忒正是四國<hi>叶于逼反</hi>
　興也有常度而其心一故儀不忒儀不忒則足以正<lb/>
　四國矣大學傳曰其為父子兄弟足法而後民法之<lb/>
　也<lb/>
<pb n="25a"/>
○鳲鳩在桑其子在榛<hi>側巾反</hi>淑人君子正是國人正是<lb/>
國人胡不萬年<hi>叶尼因反</hi>
　興也儀不忒故能正國人胡不萬年願其壽考之詞<lb/>
　也<lb/>
　　鳲鳩四章章六句<hi>安成劉氏曰鳲鳩之子雖非一而鳲鳩飼之之心則如一其子</hi>
　　　<hi>之飛往雖無常而鳲鳩居以待之則有常詩人托興之取義者亦以應接事物之變四國人民</hi>
　　　<hi>之衆而君子則度有常而心如一也然其言之有序以為君子之心如結是以其儀專一而有</hi>
　　　<hi>常度有常度是以其帶與弁亦有常而不差忒不差忒是以其儀不忒而可以長正四國表正</hi>
<pb n="25b"/>
　　　<hi>四國則其終也可以受天之禄而壽考萬年是雖祝願之詞固亦天人感通之理也○定宇陳</hi>
　　　<hi>氏曰心結而儀一且不忒表裏一致也四國國人之皆正逺邇一致也由之久而胡不萬年久</hi>
　　　<hi>近一致也國人願其年壽之久豈非欲頼其表正之久哉○豐城朱氏曰首章即其儀之一而</hi>
　　　<hi>知其心之誠二章即其服之盛而知其徳之稱三章言由其身之修故化有以行於國四章言</hi>
　　　<hi>由其國之治故福有以裕其身前三章皆頌美之詞末章胡不萬年則祝願之詞也</hi>
冽<hi>音列</hi>彼下泉浸彼苞稂<hi>音/郎</hi>愾<hi>苦愛/反</hi>我寤歎念彼周京<hi>叶居良反</hi>
　比而興也冽寒也<hi>華谷嚴氏曰列旁二點者從氷寒也</hi>下泉泉下流者<lb/>
<pb n="26a"/>
　也苞草叢生也稂童梁莠屬也<hi>陸氏曰禾黍秀為穗而不成則嶷然謂之</hi>
　<hi>童粱今人謂之宿田翁或謂之守田</hi>愾歎息之聲也周京天子所居也<lb/>
　○王室陵遟而小國困弊故以寒泉下流而苞稂見<lb/>
　傷為比遂興其愾然以念周京也<lb/>
○冽彼下泉浸彼苞蕭<hi>叶疎鳩反</hi>愾我寤歎念彼京周<lb/>
　比而興也蕭蒿也<hi>陸氏曰今俗謂之牛尾蒿</hi>京周猶周京也<lb/>
○冽彼下泉浸彼苞蓍<hi>音尸</hi>愾我寤歎念彼京師<hi>叶霜夷反</hi>
　比而興也蓍筮草也<hi>陸氏曰似藾蕭青色科生○本草注曰其生如蒿髙五六尺一</hi>
<pb n="26b"/>
　<hi>本多者至三五十莖生便條直異於衆蒿秋後有花出枝端上紅紫色形如菊用其莖為筮以知吉凶故</hi>
　<hi>謂之神物史記云蓍滿百莖者其下有神龜守之上有青雲覆之</hi>京師猶京周也<hi>孔氏</hi>
　<hi>曰周京與京周京師一也因異章而變文耳</hi>詳見大雅公劉篇<lb/>
○芃芃<hi>薄工反</hi>黍苖隂雨膏<hi>古報/反</hi>之四國有王郇<hi>音荀</hi>伯勞<lb/>
<hi>力報反</hi>之<lb/>
　比而興也芃芃美貌郇伯郇侯文王之後嘗為州伯<lb/>
　治諸侯有功<hi>孔氏曰左傳云富辰稱畢原酆郇文之昭也○三山李氏曰郇國今河中猗氏</hi>
　<hi>縣王制謂二百一十國為州州有伯是九州中有九伯也</hi>○言黍苖既芃芃然矣<lb/>
<pb n="27a"/>
　又有隂雨以膏之四國既有王矣而又有郇伯以勞<lb/>
　之傷今之不然也<hi>慶源輔氏曰冽彼下泉浸彼苞稂則衰榮之意可見芃芃黍苖隂雨</hi>
　<hi>膏之則生生之意可見何詩人之善於形容也</hi>
　　下泉四章章四句<lb/>
　　　程子曰易剝之為卦也諸陽消剝已盡獨有上<lb/>
　　　九一爻尚存如碩大之果不見食將有復生之<lb/>
　　　理<hi>朱子曰二陽在上如碩大之果人不及食獨留於上只不食便有復生之理</hi>上九<lb/>
　　　亦變則純陰矣然陽無可盡之理變於上則生<lb/>
<pb n="27b"/>
　　　於下無間可容息也<hi>問變於上則生於下乃剝復相因之理畢竟相須經</hi>
　　　<hi>由坤坤卦純陰無陽如此則陽有斷滅也何以能生於復朱子曰凡陰陽之生一爻當一月須</hi>
　　　<hi>是滿三十日方滿得那腔子做得一畫成今坤卦非是無陽殆生甚微做一畫未成非是坤卦</hi>
　　　<hi>純隂便無陽也</hi>隂道極盛之時其亂可知亂極則自當<lb/>
　　　思治故衆心願戴於君子君子得輿也詩匪風<lb/>
　　　下泉所以居變風之終也<hi>朱子曰君子在上而小人皆戴於下是君</hi>
　　　<hi>子得輿之象</hi>○陳氏曰亂極而不治變極而不正則<lb/>
　　　天理滅矣人道絶矣聖人於變風之極則係之<lb/>
<pb n="28a"/>
　　　以思治之詩以示循環之理以言亂之可治變<lb/>
　　　之可正也<hi>華谷嚴氏曰匪風思周而宣王中興下泉思周而周不復興無其人也○</hi>
　　　<hi>慶源輔氏曰匪風下泉二詩雖皆思周道之詩然匪風作於東遷之前其意尚覬乎周道之復</hi>
　　　<hi>興故曰誰將西歸懐之好音若下泉則作於齊桓之後不復有覬望之意矣直嘅嘆想慕之而</hi>
　　　<hi>已程子因觧剝卦而及匪風下泉二詩居變風之終之説可謂得聖人之意矣陳氏所謂以示</hi>
　　　<hi>循環之理以言亂之可治變之可正尤足以補程子之説故竝載之</hi>
　　　曹國四篇十五章六十八句<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳大全卷七<lb/>
</p>
<p>
</p>
  </div>
</body>
</text>
</TEI>
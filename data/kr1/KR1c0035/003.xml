<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳大全卷三</head>
    <p>
<pb n="1a"/>
欽定四庫全書<lb/>
　詩傳大全卷三　　　　　明　胡廣等　撰<lb/>
　　鄘一之四<lb/>
　　　說見上篇<lb/>
汎彼柏舟在彼中河髧<hi>徒坎反</hi>彼兩髦<hi>音/毛</hi>實維我儀<hi>叶牛何反</hi>
之死矢靡他<hi>湯河反</hi>母也天<hi>叶鐵/因反</hi>只<hi>音紙下同</hi>不諒人只<lb/>
　興也中河中於河也髧髪垂貌兩髦者翦髪夾囟<hi>音信</hi>
　<hi>廣韵注曰頭會腦葢也</hi>子事父母之飾親死然後去之此葢指<lb/>
<pb n="1b"/>
　共伯也<hi>孔氏曰夾囟故兩髦也士旣殯而脱髦諸侯小斂則脱之若父母有先死者於死三日脱</hi>
　<hi>之服闋又著之共伯僖侯世子名餘共諡伯字以未成君故不稱爵○容齋項氏曰内則注云髦象幼時</hi>
　<hi>鬌兒生三月翦髪為鬌男角女羈夾囟曰角兩髻也午達曰羈三髻也又曰髦者以髪作為髻垂兩睂之</hi>
　<hi>上如今小兒用一帶連雙髻横繫額上是也鬌音朶</hi>我共姜自我也<hi>釋文曰共伯之妻也</hi>
　<hi>婦人從夫諡姜姓也</hi>儀匹之至矢誓靡無也只語助辭諒信也<lb/>
　○舊說以爲衞世子共伯蚤死其妻共姜守義父母<lb/>
　欲奪而嫁之故共姜作此以自誓言柏舟則在彼中<lb/>
　河兩髦則實我之匹雖至於死誓無他心母之於我<lb/>
<pb n="2a"/>
　覆育之恩如天罔極而何其不諒我之心乎不及父<lb/>
　者疑時獨母在或非父意耳<hi>慶源輔氏曰實維我匹一定而決不可易也之</hi>
　<hi>死矢靡他雖死而誓不敢易也夫母之欲嫁共姜想亦不過是惑於愛而慮其終耳今味共姜自誓之言</hi>
　<hi>其至誠貞固之意如此則母之惑可解而慮可釋矣</hi>
○汎彼柏舟在彼河側髧彼兩髦實維我特之死矢靡<lb/>
慝<hi>他得反</hi>母也天只不諒人只<lb/>
　興也特亦匹也<hi>朱子曰特有孤特之義而以爲匹者古人用字多如此猶治之謂亂也</hi>
　慝邪也以是爲慝則其絶之甚矣<lb/>
<pb n="2b"/>
　　柏舟二章章七句<hi>○華陽范氏曰衰亂之世滛風大行共姜得禮之正而能守義</hi>
　　<hi>故以首鄘風也○孔叢子曰於柏舟見匹婦執志之不可易也○或問有孤孀貧竆無託者可再嫁</hi>
　　<hi>否程子曰只是後世怕寒餓死故有是說然餓死事極小失節事極大○西山真氏曰柏舟之不再</hi>
　　<hi>適葢婦人之大節故孔子列之使萬世取法焉程子之論可爲後世㴱戒○定宇陳氏曰衛之滛風</hi>
　　<hi>流行而有共姜特立之節真可謂遏人欲之横流矣讀此詩者豈不可以感發人之善心乎</hi>
牆有茨不可埽<hi>叶蘓后反</hi>也中冓<hi>古候/反</hi>之言不可道<hi>叶徙厚反</hi>也<lb/>
所可道也言之醜也<lb/>
　興也茨蒺蔾也蔓生細葉子有三角刺人<hi>本草曰一名即蔾注</hi>
<pb n="3a"/>
　<hi>云子有刺狀如菱而小軍家鑄鐵作之以布敵路亦呼蒺蔾</hi>中冓謂舎之交積材<lb/>
　木也<hi>東萊吕氏曰前漢梁王共傳應劭注云中冓材構在堂之中也顔師古云構謂舍之交積材木</hi>
　<hi>也當從應顔説葢閫内隱奥之處也中冓之言若曰閨門之言也</hi>道言醜惡也○舊<lb/>
　説以為宣公卒惠公幼其庶兄頑烝於宣姜<hi>孔氏曰左傳閔</hi>
　<hi>公二年曰初惠公之卽位也少齊人使昭伯烝於宣姜不可强之生齊子戴公文公宋桓許穆夫人服䖍</hi>
　<hi>云昭伯宣公之長庶伋之兄宣姜惠公朔之母</hi>故詩人作此詩以刺之言其<lb/>
　閨中之事皆醜惡而不可言理或然也<lb/>
○牆有茨不可襄也中冓之言不可詳也所可詳也言<lb/>
<pb n="3b"/>
之長也<lb/>
　興也襄除也詳詳言之也言之長者不欲言而託以<lb/>
　語長難竟也<lb/>
○牆有茨不可束也中冓之言不可讀也所可讀也言<lb/>
之辱也<lb/>
　興也束束而去之也讀誦言也辱猶醜也<lb/>
　　牆有茨三章章六句<lb/>
　　　楊氏曰公子頑通乎君母閨中之言至不可讀<lb/>
<pb n="4a"/>
　　　其汙甚矣聖人何取焉而著之於經也葢自古<lb/>
　　　淫亂之君自以為宻於閨門之中世無得而知<lb/>
　　　者故自肆而不反聖人所以著之於經使後世<lb/>
　　　為惡者知雖閨中之言亦無隱而不彰也其為<lb/>
　　　訓戒㴱矣<hi>慶源輔氏曰楊氏之說盖不獨為此篇發凡聖人所錄滛亂之詩其意皆</hi>
　　　<hi>如此即先生所謂惡者可以懲創人之逸志者也○豊城朱氏曰宣姜本伋之妻也一失身於</hi>
　　　<hi>宣公而為新臺之有泚再失身於公子頑而為中冓之不可道蓋由其節義虧缺於前是以無</hi>
　　　<hi>所顧藉於後丼以其身處於汙穢而不辭則亦無復羞愧悔悟之萌矣</hi>
<pb n="4b"/>
君子偕老副笄六珈<hi>音加叶居河反</hi>委委<hi>於危/反</hi>佗佗<hi>待河反</hi>如山<lb/>
如河象服是宜<hi>叶牛何反</hi>子之不淑云如之何<lb/>
　賦也君子夫也偕老言偕生而偕死也女子之生以<lb/>
　身事人則當與之同生與之同死故夫死稱未亡人<lb/>
　言亦待死而已不當復有他適之志也副祭服之首<lb/>
　飾編<hi>篇上聲一如字</hi>髮爲之<hi>孔氏曰副之言覆所以覆首為之飾編列他髮為之假作紒形</hi>
　<hi>加於首上服之以從祭祀紒音髻</hi>筓衡筓也<hi>孔氏曰衡筓以玉為之</hi>垂于副之<lb/>
　兩旁當耳其下以紞<hi>音黕</hi>懸瑱<hi>廬陵羅氏曰紞織如絛上屬於衡者瑱以玉為</hi>
<pb n="5a"/>
　<hi>之以纊縳之而屬於紞縣之當耳縳音篆同卷也</hi>珈之言加也以玉加於筓<lb/>
　而爲飾也<hi>孔氏曰必飾之以六</hi>委委佗佗雍雍自得之貌如山<lb/>
　安重也如河𢎞廣也象服法度之服也淑善也○言<lb/>
　夫人當與君子偕老故其服飾之盛如此而雍容自<lb/>
　得安重寛廣又有以宜其象服<hi>毛氏曰能與君子偕老乃宜居尊位而服</hi>
　<hi>盛服也</hi>今宣姜之不善乃如此雖有是服亦将如之何<lb/>
　哉言不稱也<lb/>
○玼<hi>音此</hi>兮玼兮其之翟<hi>叶去/聲</hi>也鬒<hi>真忍/反</hi>髮如雲不屑<hi>先結<pb n="5b"/>反</hi>髢<hi>徒帝/反</hi>也玉之瑱<hi>吐殿/反</hi>也象之揥<hi>勅帝/反</hi>也揚且<hi>子餘反</hi>
之晳<hi>星厯反叶征例反</hi>也胡然而天也胡然而帝也<lb/>
　賦也玼鮮盛貌翟衣祭服刻繒為翟雉之形而彩畫<lb/>
　之以爲飾也<hi>孔氏曰翟雉名彩畫為飾不用真羽○華谷嚴氏曰鄭氏云江淮而西青質五</hi>
　<hi>色皆備成章曰揄揄翟則畫揄雉衛侯爵夫人服揄翟</hi>鬒黒也如雲言多而美<lb/>
　也屑潔也髢髲<hi>音被</hi>髢也人少髮則以髢益之髮自美<lb/>
　則不潔於髢而用之也瑱塞耳也象象骨也揥所以<lb/>
　摘<hi>音剔</hi>髮也<hi>華谷嚴氏曰揥所以摘髪若今之篦兒也</hi>揚睂上廣也且助語<lb/>
<pb n="6a"/>
　辭晳白也胡然而天胡然而帝言其服飾容貌之美<lb/>
　見者驚猶鬼神也<hi>慶源輔氏曰其者指宣姜而言玼兮玼兮其之翟也言服之美也鬒</hi>
　<hi>髪如雲不屑髢也言質之美也足乎已者無待於外也玉之瑱也象之揥也言飾之美也楊且之晳也言</hi>
　<hi>色之美也服飾容貌之美盛如天如帝然是豈可以徒居哉</hi>
○瑳<hi>七我反</hi>兮瑳兮其之展<hi>渉戰反叶/諸延反</hi>也蒙彼縐<hi>側救反</hi>絺<lb/>
是紲<hi>息列反</hi>袢<hi>薄慢反叶/分乾反</hi>也子之清揚揚且之顔<hi>叶魚堅反</hi>也<lb/>
展如之人兮邦之媛<hi>于眷反叶于權反</hi>也<lb/>
　賦也瑳亦鮮盛貌展衣也以禮見<hi>音現</hi>於君及見賔客<lb/>
<pb n="6b"/>
　之服也<hi>毛氏曰展衣以丹縠為衣○鄭氏曰展衣宜白禮記作襢音戰</hi>蒙覆<hi>音阜</hi>也縐<lb/>
　絺絺之蹙蹙者當暑之服也<hi>孔氏曰葛之精者曰絺其精尤細靡者縐也質</hi>
　<hi>細而縷縐</hi>紲袢束縳意以展衣蒙絺綌而爲之紲袢所以<lb/>
　自斂飭<hi>音敕</hi>也或曰蒙謂加絺綌於䙝衣之上所謂表<lb/>
　而出之也<hi>朱子曰先著裏衣表絺綌而出之於外欲其不見體也</hi>清視清明也<lb/>
　揚睂上廣也<hi>孔氏曰以目視清明因名爲清揚者眉上之美名因謂眉上眉下皆曰揚目上</hi>
　<hi>目下皆曰清故野有蔓草傳云清揚眉目之間猗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傳云目下為清</hi>顔額角豐滿也展<lb/>
　誠也美女曰媛見其徒有美色而無人君之徳也<lb/>
<pb n="7a"/>
　　君子偕老三章一章七句一章九句一章八句<lb/>
　　　東萊吕氏曰首章之末云子之不淑云如之何<lb/>
　　　責之也二章之末云胡然而天也胡然而帝也<lb/>
　　　問之也三章之末云展如之人兮邦之媛也惜<lb/>
　　　之也辭益婉而意益㴱矣<hi>慶源輔氏曰凡人之責人辭愈多則氣愈</hi>
　　　<hi>暴氣愈暴則辭愈厲此則志不帥氣而氣反動其志者也君子之責人則辭愈多而氣愈緩氣</hi>
　　　<hi>愈緩而辭愈和此則發乎情止乎禮義也且心有所忿懥則不得其正如此詩之辭益婉而意</hi>
　　　<hi>益㴱則心不至於失其正矣東萊先生責之問之惜之三字說盡詩意極好玩味○華谷嚴氏</hi>
<pb n="7b"/>
　　　<hi>曰此詩唯述夫人服飾之盛容貌之尊不及淫亂之事但中間有子之不淑一語而譏刺之意</hi>
　　　<hi>盡見○安成劉氏曰三章皆極言宣姜服飾容貌之盛如此玩其辭想其人有徳以稱之固足</hi>
　　　<hi>以尊其瞻視享其安榮苟無其徳不幾於誨淫者乎惟詩人寛厚意在言外故其立言如此盖</hi>
　　　<hi>與猗嗟之詩同意</hi>
爰采唐矣沫<hi>音妹</hi>之鄉矣云誰之思美孟姜矣期我乎桑<lb/>
中<hi>叶諸良反</hi>要<hi>於遙/反</hi>我乎上宫<hi>叶居/王反</hi>送我乎淇之上<hi>叶辰羊反</hi>矣<lb/>
　賦也唐蒙菜也一名兔絲<hi>孔氏曰釋草云唐蒙名女蘿女蘿名兔絲則唐與蒙</hi>
　<hi>或并或别故經直言唐而毛傳言唐蒙也○本草曰生田野蔓延草木之上</hi>沫衛邑也書<lb/>
<pb n="8a"/>
　所謂妺邦者也<hi>孔氏曰酒誥注妺邦紂所都朝歌即沬也</hi>孟長也姜齊女<lb/>
　言貴族也桑中上宫淇上又沬鄉之中小地名也要<lb/>
　猶迎也○衞俗淫亂世族在位相竊妻妾故此人自<lb/>
　言将采唐於沬而與其所思之人相期會迎送如此<lb/>
　也<lb/>
○爰采麥<hi>叶訖力反</hi>矣沬之北矣云誰之思美孟弋矣期我<lb/>
乎桑中要我乎上宫送我乎淇之上矣<lb/>
　賦也麥榖名秋種夏熟者<hi>白虎通曰麥金也金旺而生火旺而死</hi>弋春<lb/>
<pb n="8b"/>
　秋或作姒<hi>春秋定姒公榖作定弋</hi>葢杞女夏后氏之後亦貴族<lb/>
　也<lb/>
○爰采葑矣沫之東矣云誰之思美孟庸矣期我乎桑<lb/>
中要我乎上宫送我乎淇之上矣<lb/>
　賦也葑蔓菁也庸未聞疑亦貴族也<hi>長樂劉氏曰采唐麥葑者欲適</hi>
　<hi>幽逺行其淫亂不敢正名而託以采此也○安成劉氏曰孟姜孟弋孟庸亦託言貴族以指所私之人非</hi>
　<hi>必當時實有此三姓之女也</hi>
　　桑中三章章七句<lb/>
<pb n="9a"/>
　　　樂記曰鄭衞之音亂世之音也比於慢矣<hi>比去聲猶</hi>
　　　<hi>同也</hi>桑間濮上之音亡國之音也其政散其民流<lb/>
　　　誣上行私而不可止也<hi>慶源輔氏曰誣上只是欺謾其上之人大抵行</hi>
　　　<hi>私者皆有此心桑中之詩雖肆言無忌然誣上行私之心自在此皆縁民情流蕩無所限節之</hi>
　　　<hi>故民情所以如此則又因政散之故上之人苟有政事則何至於此○鄭氏曰濮水之上地有</hi>
　　　<hi>桑間者亡國之音於此水出也昔殷紂使師延作靡靡之樂已而自沈於濮水後師涓過焉夜</hi>
　　　<hi>聞而寫之為晋平公鼓之是之謂也</hi>按桑間即此篇故小序亦用<lb/>
　　　樂記之語<hi>安成劉氏曰朱子以桑間即此桑中詩而証以樂記之語然則鄭氏謂師</hi>
<pb n="9b"/>
　　　<hi>涓所聞者自是濮上之音也</hi>
鶉<hi>音純</hi>之奔奔鵲之彊彊<hi>音/姜</hi>人之無良我以爲兄<hi>叶虚王反</hi>
　興也鶉䳺<hi>音諳</hi>屬<hi>本草日鶉初生謂之羅鶉至初秋謂之早秋中秋以後謂之白唐一物四</hi>
　<hi>名也</hi>奔奔彊彊居有常匹飛則相隨之貌人謂公子頑<lb/>
　良善也○衞人刺宣姜與頑非匹耦而相從也故爲<lb/>
　惠公之言以刺之曰人之無良鶉鵲之不若而我反<lb/>
　以爲兄何哉<hi>孔氏曰言鶉則鶉自相隨奔奔然鵲則鵲自相隨彊彊然各有常匹不亂其類</hi>
　<hi>今宣姜為母頑則為子而與之滛亂曽鶉鵲之不如而我反以為兄也哉</hi>
<pb n="10a"/>
○鵲之彊彊鶉之奔奔<hi>叶逋珉反</hi>人之無良我以爲君<lb/>
　興也人謂宣姜君小君也<hi>孔氏曰夫人對君稱小君以夫妻一體言之亦得曰</hi>
　<hi>君襄公九年左傳筮穆姜曰君必速出是也○慶源輔氏曰詩人疾惡宣姜至矣而猶不敢不以為小君</hi>
　<hi>也彼謂狡童碩鼠為稱其君者何哉</hi>
　　鶉之奔奔二章章四句<lb/>
　　　范氏曰宣姜之惡不可勝道也國人疾而刺之<lb/>
　　　或逺言焉或切言焉逺言之者君子偕老是也<lb/>
　　　切言之者鶉之奔奔是也衞詩至此而人道盡<lb/>
<pb n="10b"/>
　　　天理滅矣中國無以異於夷狄人類無以異於<lb/>
　　　禽獸而國隨以亡矣胡氏曰楊時有言詩載此<lb/>
　　　篇以見衞爲狄所滅之因也故在定之方中之<lb/>
　　　前<hi>廬陵彭氏曰傳氏云木必壞然後蠧生焉國必亂然後宼生焉聖人有此詩以為狄入衞</hi>
　　　<hi>張本使後世知所戒也</hi>因以是説考於歷代凡淫亂者未<lb/>
　　　有不至於殺身敗國而亡其家者然後知古詩<lb/>
　　　垂戒之大而近世有獻議乞於經筵不以國風<lb/>
　　　進講者殊失聖經之㫖矣<hi>三山李氏曰淫亂非美事而不刪之者所</hi>
<pb n="11a"/>
　　　<hi>以示鍳戒也亦如春秋亂臣賊子一一書之亦所以示戒也而唐太子𢎞受左傳至於楚世子</hi>
　　　<hi>商臣弑其君頵而請更受他書是不知聖人垂訓之意也近世有建言經筵不進國風是亦不</hi>
　　　<hi>知聖人垂訓之意也頵音均</hi>
定<hi>丁佞反</hi>之方中作于楚宮揆之以日作于楚室樹之榛<lb/>
栗椅<hi>於宜反</hi>桐梓漆爰伐琴瑟<lb/>
　賦也定北方之宿營室星也此星昏而正中夏正十<lb/>
　月也於是時可以營制宫室故謂之營室<hi>晋天文志曰營室二</hi>
　<hi>星一曰𤣥宫一曰清廟又為土功事○安成劉氏曰夏正十月建亥春秋時十二月也農事已畢可以興</hi>
<pb n="11b"/>
　<hi>作而人君居必南面故亥月昏時見定星當南方之午位因記此星為毎歳營作之候又因號為營室此</hi>
　<hi>蓋成周以後之制上考唐虞之時定星以戌月昏中歳乆而差至周時定星始以亥月昏中下逮今日此</hi>
　<hi>星又以子月昏中矣</hi>楚宫楚丘之宫也<hi>鄭志楚丘在濟河間</hi>揆度也樹八<lb/>
　尺之臬<hi>音齧</hi>而度其日之出入之景以定東西又叅日<lb/>
　中之景以正南北也<hi>孔氏曰匠人云水地以懸置𣙗以懸眂以景為規識日出之景</hi>
　<hi>與日入之景晝叅諸日中之景注云於四角立植而懸以水望其高下高下旣定乃爲位於平地於所平</hi>
　<hi>之地中央樹八尺之臬以懸正之𣙗臬同○安成劉氏曰彭魯叔云𣙗柱也懸垂繩也柱有四角四中垂</hi>
　<hi>以八繩繩皆附柱則其柱正矣柱正然後視之以測日景也又轉筳畫地為圓規朝識日景其端指西暮</hi>
<pb n="12a"/>
　<hi>識日景其端指東兩端長短必與規齊測其端則東西正就其中屈之則南北亦可正也又於晝漏午時</hi>
　<hi>參此日中之景可以正南方之位因以正北方之位也此周禮定方制度衛文公建宫室定四方之法蓋</hi>
　<hi>亦如此○慶源輔氏曰古人之作室上順天時下正方面不敢苟也</hi>楚室猶楚宫互文<lb/>
　以協韻耳榛栗二木其實榛小栗大皆可供籩實<hi>本草</hi>
　<hi>注曰榛樹髙丈許子如小栗栗樹髙二三丈花青黄色實有房彚大者中子三五小者子唯一二</hi>椅<lb/>
　梓實桐皮桐梧桐也<hi>華谷嚴氏曰陸璣言有青桐白桐赤桐此作琴瑟者白桐也椅</hi>
　<hi>桐梓漆之桐為白桐梧桐生矣之桐為青桐○本草注曰桐有四種一種白桐可斲琴葉三杈開白花不</hi>
　<hi>結子一種荏桐子可作油一種梧桐今人收其子妙作果一種岡桐無花不可作琴體重</hi>梓楸之<lb/>
<pb n="12b"/>
　疎理白色而生子者<hi>本草注曰梓似桐而葉小花紫亦有三種</hi>漆木有液<lb/>
　黏<hi>念平聲</hi>黒可飾器物<hi>本草注曰漆樹高三二丈皮白葉似椿花似槐以斧斫其皮開</hi>
　<hi>以竹筒承之汁滴則成漆也</hi>四木皆琴瑟之材也<hi>華谷嚴氏曰椅桐可為琴瑟榛</hi>
　<hi>栗可備籩實梓漆可供器用但言伐琴瑟者取成句耳</hi>爰於也○衞為狄所滅<lb/>
　文公徙居楚丘營立宫室國人悦之而作是詩以美<lb/>
　之蘓氏曰種木者求用於十年之後其不求近功凡<lb/>
　此類也<hi>華陽范氏曰此詩美其新造而志於永久埤雅云言其所植皆能預備禮樂之用語曰一</hi>
　<hi>年之計莫如種榖十年之計莫如種木故文公於初作室之時早計如此○安成劉氏曰此章上四句言</hi>
<pb n="13a"/>
　<hi>其得天時地利之宜下三句言其有乆逺預備之計所謂悦之美之者皆追述其事如此也</hi>
○升彼虚<hi>起居反叶起呂反</hi>矣以望楚矣望楚與堂景山與京<lb/>
<hi>叶居良反</hi>降觀于桑卜云其吉終然允臧<lb/>
　賦也虚故城也<hi>孔氏曰故墟髙可望猶僖公二十八年晋侯登有莘之虛也</hi>楚楚<lb/>
　丘也堂楚丘之旁邑也<hi>傳寅羣書百攷曰當是愽州堂邑</hi>景測景以<lb/>
　正方面也與旣景廼岡之景同或曰景<hi>音璟</hi>山名見商<lb/>
　頌京髙丘也桑木名葉可飼蠶者觀之以察其土宜<lb/>
　也<hi>安成劉氏曰衛詩多言桑如桑中與氓詩及此皆再三言之葢衛地跨冀兖二州桑者尤其土所宜</hi>
<pb n="13b"/>
　<hi>而民生之所資也據楚丘在冀河之東兖州之境則文公所觀所說其桑土之野乎○蔡氏曰兖地宜桑</hi>
　<hi>如桑間濮上可驗也</hi>允信臧善也○此章本其始之望<hi>鄭氏曰望楚丘</hi>
　<hi>與旁邑審其髙下所依倚○東萊吕氏曰升望以領略其大勢</hi>景<hi>安成劉氏曰建國之制必先辨方辨</hi>
　<hi>方之法必考日景故謂之景此章景山與京先審其丘山之方向也上章揆之以日復定其宫室之方向</hi>
　<hi>也</hi>觀<hi>眉山蘓氏曰降觀其下有桑土可以居/民○東萊吕氏曰降觀以細察其土宜</hi>卜<hi>三山李氏</hi>
　<hi>曰建國必相土地之宜士地旣善然後稽之卜筮文公旣有以相土地之宜矣故其後曰卜云其吉○三</hi>
　<hi>山林氏曰将遷國必考之卜如綿詩曰爰契我龜楚丘之遷亦曰卜云其吉是也</hi>而言以至<lb/>
　於終而果獲其善也<hi>臨川王氏曰言今信善如卜所言也○長樂劉氏曰建國之初</hi>
<pb n="14a"/>
　<hi>憂民之不得其所不敢遑寜曰終焉允臧者喜其果遂於志願也○慶源輔氏曰旣正其方面也又覽其</hi>
　<hi>形勢也又察其土宜也人事盡矣然後卜之則始之吉而終之臧宜矣</hi>
○靈雨旣零命彼倌<hi>音官</hi>人星言夙駕説<hi>始鋭/反</hi>于桑田<hi>叶徒因反</hi>匪直也人秉心塞淵<hi>叶一/均反</hi>騋<hi>音/來</hi>牝三千<hi>叶倉新反</hi>
　賦也靈善零落也倌人主駕者也星見星也說舎止<lb/>
　也秉操塞實淵㴱也馬七尺以上爲騋○言方春時<lb/>
　雨旣降而農桑之務作文公於是命主駕者晨起駕<lb/>
　車亟<hi>音棘</hi>徃而勞<hi>去/聲</hi>勸之<hi>臨川王氏曰上章旣言城市宫室於是言其政事葢人君</hi>
<pb n="14b"/>
　<hi>先辨方正位體國經野然後可以施政事云○朱子曰古人戴星而出戴星而入必是身耐勞苦方能率</hi>
　<hi>得人</hi>然非獨此人所以操其心者誠實而淵㴱也葢其<lb/>
　所畜之馬七尺而牝者亦已至於三千之衆矣葢人<lb/>
　操心誠實而淵㴱則無所爲而不成其致此富盛宜<lb/>
　矣<hi>疊山謝氏曰秉心也塞故事事朴實不尚髙虛之談秉心也淵故事事湥長不爲淺近之計富國强</hi>
　<hi>兵豈談髙虛務淺近者之所能辨哉○眉山蘇氏曰富强之業必深厚者爲之非輕揚淺薄者之所能致</hi>
　<hi>也</hi>記曰問國君之富數馬以對今言騋牝之衆如此<lb/>
　則生息之蕃可見而衞國之富亦可知矣此章又要<lb/>
<pb n="15a"/>
　其終而言也<hi>慶源輔氏曰此章乃要其後日之終而言觀其始之經營其國者如此其備繼</hi>
　<hi>之勸勞於民者如此其勤則其終之善與富亦宜矣○廬陵曹氏曰人君之一心萬事之本也文公之能</hi>
　<hi>勤於農桑者此心也所以致牝馬之多者亦此心也一心之誠實淵㴱則無所爲而不成矣</hi>
　　定之方中三章章七句<lb/>
　　　按春秋傳衞懿公九年冬狄入衞懿公及狄人<lb/>
　　　戰于熒<hi>音螢</hi>澤而敗死焉宋桓公迎衞之遺民渡<lb/>
　　　河而南立宣姜子申以廬於漕是爲戴公是年<lb/>
　　　卒立其弟燬是爲文公於是齊桓公合諸侯以<lb/>
<pb n="15b"/>
　　　城楚丘而遷衞焉文公大布之衣大帛之冠務<lb/>
　　　材訓農通商惠工敬敎勸學授方任能元年革<lb/>
　　　車三十乘季年乃三百乘<hi>程子曰一章言建國之事次章方言相土</hi>
　　　<hi>度地之初屬文之勢然也今文首言其事然後言其初者多矣旣度其可然後卜以決之卜洛</hi>
　　　<hi>亦然人謀臧則龜筮從矣卒章則叙其勤勞以致殷富○安成劉氏曰春秋紀事用周月定星</hi>
　　　<hi>中時乃周之十二月衞懿公九年十二月狄滅衞戴公立而卒文公繼立以次年爲元年至文</hi>
　　　<hi>公二年歳首之月齊桓始城楚丘則詩人所指定星方中其在文公元年之終楚丘未城之先</hi>
　　　<hi>歟然詩言終焉允臧騋牝三千則是詩葢作於文公之季年而追言其始遷時一事耳故二章</hi>
<pb n="16a"/>
　　　<hi>以前皆本其始二章以後則要其終也</hi>
蝃<hi>丁計反</hi>蝀<hi>都動/反</hi>在東莫之敢指女子有行逺<hi>于萬反</hi>父母<lb/>
兄弟<hi>叶待里反</hi>
　此也蝃蝀虹也日與雨交倐然成質似有血氣之類<lb/>
　乃陰陽之氣不當交而交者葢天地之淫氣也<hi>孔氏曰雙</hi>
　<hi>出色鮮盛者爲雄曰虹暗者爲雌曰蜺○湏溪劉氏曰何獨非陰陽之交而虹獨以不正之氣著見於野</hi>
　<hi>詩之托物如此</hi>在東者莫<hi>音暮</hi>虹也虹隨日所映故朝西而莫<lb/>
　東也<hi>安成劉氏曰虹之爲質不映日不成葢雲薄漏日日映雨氣則生也今以水噀日亦成青紅之</hi>
<pb n="16b"/>
　<hi>暈</hi>○此刺淫奔之詩言蝃蝀在東而人不敢指以比<lb/>
　淫奔之惡人不可道况女子有行又當逺其父母兄<lb/>
　弟豈可不顧此而冒行乎<hi>東萊吕氏曰女子有行逺父母兄弟此詩葢言女子</hi>
　<hi>終當適人非乆在家者何爲而犯禮也泉水竹竿葢衛女思家言女子分當適人雖欲常在父母兄弟之</hi>
　<hi>側不可得也一則欲常居家而不可得一則欲亟去家而不能得其善惡可見矣</hi>
○朝隮<hi>子西反</hi>于西崇朝其雨女子有行逺兄弟父母<hi>叶滿補反</hi>
　比也隮升也周禮十煇<hi>音運</hi>九曰隮注以爲虹葢忽然<lb/>
<pb n="17a"/>
　而見如自下而升也<hi>春官注眡祲掌十煇之法以觀妖祥辨吉凶煇謂日旁之光氣</hi>
　<hi>一曰祲隂陽氣相祲赤雲爲陽黒雲爲隂二曰象如赤烏三曰鑴日旁雲氣刺日四曰監赤雲在日旁如</hi>
　<hi>冠珥五曰闍日月食六曰瞢日月無光七曰彌雲氣貫日而過八曰叙雲氣次序如山在日上九曰隮虹</hi>
　<hi>也十曰想雜氣有似可形像○孔氏曰隮虹隮也由升氣所爲故號虹隮日東則見西曰西則見東</hi>崇<lb/>
　終也從旦至食時爲終朝言方雨而虹見則其雨終<lb/>
　朝而止矣葢淫慝之氣有害於隂陽之和也今俗謂<lb/>
　虹能截雨信然<hi>南軒張氏曰蝃蝀見則雨止初無東西之分驗之多矣隂陽和則成雨隂</hi>
　<hi>氣方凝聚而日氣自他方來感不以正隂受其感其正反爲之解散故雨不能成也○慶源輔氏曰淫慝</hi>
<pb n="17b"/>
　<hi>之氣害隂陽之和以比淫奔之惡害人道之正葢理所不容也</hi>
○乃如之人也懷昏姻也大無信<hi>叶斯人反</hi>也不知命<hi>叶彌并反</hi>
也<lb/>
　賦也乃如之人指淫奔者而言婚姻謂男女之欲程<lb/>
　子曰女子以不自失爲信命正理也○言此淫奔之<lb/>
　人但知思念男女之欲是不能自守其貞信之節而<lb/>
　不知天理之正也程子曰人雖不能無欲然當有以<lb/>
　制之無以制之而惟欲之從則人道廢而入於禽獸<lb/>
<pb n="18a"/>
　矣以道制欲則能順命<hi>臨川王氏曰男女之欲性也有命焉君子不謂性也○慶</hi>
　<hi>源輔氏曰男女之欲人所不能無也要當有以制之無以制之則失其貞信之節而有害於天理之正道</hi>
　<hi>即是理理即是命以道制欲則能順命去其人欲則能循乎天理矣</hi>
　　蝃蝀三章章四句<lb/>
相<hi>息亮反</hi>鼠有皮<hi>叶蒲/何反</hi>人而無儀<hi>叶牛何反</hi>人而無儀不死何<lb/>
爲<hi>叶吾何反</hi>
　興也相視也鼠蟲之可賤惡者○言視彼鼠而猶必<lb/>
　有皮可以人而無儀乎人而無儀則其不死亦何爲<lb/>
<pb n="18b"/>
　哉<lb/>
○相鼠有齒人而無止人而無止不死何俟<hi>叶羽已反又音始</hi>
　興也止容止也俟待也<lb/>
○相鼠有體人而無禮人而無禮胡不遄死<hi>叶想止反</hi>
　興也體支體也遄速也<lb/>
　　相鼠三章章四句<hi>慶源輔氏曰每章章末甚疾之之辭首章言威儀次章言容止</hi>
　　　<hi>末章方言禮自淺以至㴱以皮興儀以齒興止以體興禮亦有輕重也又曰蝃蝀相鼠二詩皆</hi>
　　　<hi>文公之化行而人心去邪反正見國人之淫奔在位之無禮爲可惡而作故其辭意此他詩特</hi>
<pb n="19a"/>
　　　<hi>爲嚴厲然亦未嘗不止於禮義也○華谷嚴氏曰凡獸皆有皮齒體獨言鼠舉卑汚可惡之物</hi>
　　　<hi>以惡人之無禮也○東萊吕氏曰相鼠之惡無禮何其如是之甚也葢溺於淫亂之俗不如是</hi>
　　　<hi>不足以自㧞也疾惡不㴱則遷善不力</hi>
孑孑<hi>居熱反</hi>干旄在浚<hi>蘓俊/反</hi>之郊<hi>叶音/髙</hi>素絲紕<hi>符至反</hi>之良<lb/>
馬四之彼姝<hi>赤朱反</hi>者子何以畀<hi>必寐反</hi>之<lb/>
　賦也孑孑特出之貌干旄以旄牛尾注於旗干之首<lb/>
　而建之車後也<hi>程子曰注旄干首旌旗皆然</hi>浚衞邑名邑外謂之<lb/>
　郊紕織組也葢以素絲織組而維之也四之兩服兩<lb/>
<pb n="19b"/>
　驂凡四馬以載之也<hi>董氏曰馬在車中爲服在車外爲驂</hi>姝美也子指<lb/>
　所見之人也畀與也○言衞大夫乘此車馬建此旌<lb/>
　旄以見賢者<hi>程子曰旄旟旌皆通言耳謂卿大夫建旗而來親浚之都禮下賢者</hi>彼其<lb/>
　所見之賢者将何以畀之而答其禮意之勤乎<hi>朱子曰此</hi>
　<hi>是旁人見此人有好善之誠曰彼姝者子何以告之葢指賢者而言也</hi>
○孑孑干旟在浚之都素絲組<hi>音祖</hi>之良馬五之彼姝者<lb/>
子何以予<hi>音與</hi>之<lb/>
　賦也旟州里所建鳥隼之旗也上設旌旄其下繫斿<lb/>
<pb n="20a"/>
　<hi>音由</hi>斿下屬<hi>音/燭</hi>縿<hi>音衫旗之體也○孔氏曰旟亦有旌旄三章互文也言旄則有旒縿言旟</hi>
　<hi>則有旌旄矣</hi>皆畫鳥隼也<hi>周禮司常曰鳥隼爲旟考工記曰鳥旟七斿以象鶉火葢畫朱</hi>
　<hi>鳥及隼於斿縿之上也</hi>下邑曰都五之五馬言其盛也<lb/>
○孑孑干旌在浚之城素絲祝之良馬六之彼姝者子<lb/>
何以告<hi>姑沃反</hi>之<lb/>
　賦也析羽爲旌干旌葢析翟羽設於旗干之首也<hi>孔氏</hi>
　<hi>曰孫炎云析五采羽注旄上則干之上有旄有羽又爾雅注旄首曰旌則干旄干旌一也</hi>城都城<lb/>
　也祝屬也六之六馬極其盛而言也<hi>朱子曰五之六之取協韻耳亦</hi>
<pb n="20b"/>
　<hi>極言其車馬之盛見其位髙勢重而能降屈於賢者如此非心誠好善不能也</hi>
　　干旄三章章六句<lb/>
　　　此上三詩小序皆以爲文公時詩葢見其列於<lb/>
　　　定中載馳之間故爾他無所考也然衞本以淫<lb/>
　　　亂無禮不樂善道而亡其國今破滅之餘人心<lb/>
　　　危懼正其有以懲創往事而興起善端之時也<lb/>
　　　故其爲詩如此葢所謂生於憂患死於安樂者<lb/>
　　　小序之言疑亦有所本云<hi>安成劉氏曰衛俗淫亂無禮不好善道以</hi>
<pb n="21a"/>
　　　<hi>致亡國君臣上下葢嘗溺於三者之中而不知矣逮其滅亡之餘懲往事而興善念於是淫亂</hi>
　　　<hi>者有蝃蝀之刺無禮者有相鼠之惡樂善道者又有干旄之詩非文公之更化何以臻此</hi>
載馳載驅<hi>叶祛尤反</hi>歸唁衞侯驅馬悠悠言至於漕<hi>叶祖侯反</hi>大<lb/>
夫跋<hi>蒲末反</hi>涉我心則憂<lb/>
　賦也載則也弔失國曰唁<hi>孔氏曰昭公二十五年榖梁傳云弔失國曰唁若對</hi>
　<hi>弔死曰弔則弔生曰唁</hi>悠悠逺而未至之貌草行曰跋水行曰<lb/>
　涉○宣姜之女爲許穆公夫人閔衛之亡馳驅而歸<lb/>
　将以唁衛侯於漕邑<hi>朱子曰此詩之作在定之方中之前則未知其爲戴公時歟文</hi>
<pb n="21b"/>
　<hi>公時歟</hi>未至而許之大夫有奔走跋渉而來者夫人知<lb/>
　其必将以不可歸之義來告故心以爲憂也旣而終<lb/>
　不果歸乃作此詩以自言其意爾<hi>慶源輔氏曰據此詩所言則是夫人</hi>
　<hi>旣歸而許之大夫乃追之于路而告之以不可歸之義夫許大夫何不告而止之於欲行之時乎想夫人</hi>
　<hi>傷宗國之亾旣請於穆公而公許之故遂行焉旣而大夫及國人皆以爲不可遂請於穆公追而止之耳</hi>
　<hi>觀夫人見其大夫之至亦知其必将以不可歸之義來告而心以爲憂則夫人之行亦固知其於義有不</hi>
　<hi>可者矣特以惻怛之情有不能自止者故爲是倉卒之行焉要知其初必竟是犯不義但能聞義而自克</hi>
　<hi>爲可取耳</hi>
<pb n="22a"/>
○旣不我嘉不能旋反視爾不臧我思不逺旣不我嘉<lb/>
不能旋濟視爾不臧我思不閟<lb/>
　賦也嘉臧皆善也逺猶忘也濟渡也自許歸衛必有<lb/>
　所渡之水也閟閉也止也言思之不止也○言大夫<lb/>
　旣至而果不以我歸爲善則我亦不能旋反而濟以<lb/>
　至於衞矣雖視爾不以我爲善然我之所思終不能<lb/>
　自已也<hi>臨川王氏曰宗廟顛覆變之大者人情之至痛也夫人致其思如此然後盡於人心夫人</hi>
　<hi>致其思大夫致其義非先王之澤孰能使人如此○憂源輔氏曰使許穆夫人知人以己爲不善而竟爲</hi>
<pb n="22b"/>
　<hi>之則是從欲者也知人以已爲不善雖不復爲而情終不能自已則是發乎情而止乎禮義者也</hi>
○陟彼阿丘言采其蝱<hi>音盲叶謨郎反</hi>女子善懷亦各有行<hi>叶戸郎反</hi>許人尤之衆穉<hi>直吏反</hi>且狂<lb/>
　賦也偏髙曰阿丘蝱貝母主療鬱結之疾善懷多憂<lb/>
　思也猶漢書云岸善崩也<hi>溝洫志曰引洛水至商顔下岸善崩</hi>行道尤<lb/>
　過也○又言以其旣不適衛而思終不止也故其在<lb/>
　塗或升髙以舒憂想之情或采蝱以療鬱結之疾葢<lb/>
　女子所以善懷者亦各有道而許國之衆人以爲過<lb/>
<pb n="23a"/>
　則亦少不更事而狂妄之人爾許人守禮非穉且狂<lb/>
　也但以其不知己情之切至而言若是爾然而卒不<lb/>
　敢違焉則亦豈真以為穉且狂哉<lb/>
○我行其野芃芃<hi>莆紅反</hi>其麥<hi>叶訖/力反</hi>控<hi>苦貢反</hi>于大邦誰因<lb/>
誰極大夫君子無我有尤<hi>叶于其反</hi>百爾所思<hi>叶新齎反</hi>不如我<lb/>
所之<lb/>
　賦也芃芃麥盛長貌控持而告之也因如因魏荘子<lb/>
　之因<hi>左傳襄公四年無終子使孟樂如晋因魏荘子納虎豹之皮以請和諸戎</hi>極至也大<lb/>
<pb n="23b"/>
　夫即跋涉之大夫君子謂許國之衆人也○又言歸<lb/>
　途在野而渉芃芃之麥又自傷許國之小而力不能<lb/>
　救故思欲爲之控告于大邦而又未知其将何所因<lb/>
　而何所至乎<hi>華谷嚴氏曰味詩意夫人葢欲赴愬於方伯以圖救衛而托歸唁爲詞耳</hi>大<lb/>
　夫君子無以我爲有過雖爾所以處此百方然不如<lb/>
　使我得自盡其心之爲愈也<hi>慶源輔氏曰葢欲其察我之情而憐我之志耳</hi>
　<hi>○豊城朱氏曰始之欲徃發乎情也終於不敢往止乎禮義也宗國顛覆而不知恤有人心者宜不若是</hi>
　<hi>恝也然而義有重於亾者獨且奈之何哉宜其思之至切也</hi>
<pb n="24a"/>
　　載馳四章二章章六句二章章八句<lb/>
　　　事見春秋傳<hi>見閔公二年</hi>舊説此詩五章一章六句<lb/>
　　　二章三章四句四章六句五章八句蘓氏合二<lb/>
　　　章三章以爲一章按春秋傳叔孫豹賦載馳之<lb/>
　　　四章而取其控于大邦誰因誰極之意與蘓說<lb/>
　　　合今從之范氏曰先王制禮父母沒則不得歸<lb/>
　　　寧者義也雖國滅君死不得往赴焉義重於亡<lb/>
　　　故也<hi>華谷嚴氏曰首章婉而未露也次章欲言而未言也三章始慨然責之四章乃言其</hi>
<pb n="24b"/>
　　　<hi>情欲控于大邦而求其能救衞者此至哀至切之情也其後齊桓公卒救衞而存之○朱子曰</hi>
　　　<hi>載馳詩煞有首尾委曲詳盡非大段會底說不得又曰聖人録泉水於前所以著禮之經列載</hi>
　　　<hi>馳於後所以盡事之變夫宗國覆滅莫大之變顧以父母旣終而不得歸則事變之微於是可</hi>
　　　<hi>知矣然則許穆夫人亦賢矣哉又曰宣姜生衛文公宋桓夫人許穆夫人衛壽子以此觀之則</hi>
　　　<hi>人生自有秉彞不係氣類○慶源輔氏曰宣公宣姜之惡極矣而其子如壽如文公其女如許</hi>
　　　<hi>穆夫人宋桓夫人則皆有賢德如是是何所觀法哉亦自强於爲善耳以是知人能自强於善</hi>
　　　<hi>則惡人不能汚邪世不能亂也</hi>
　　　鄘國十篇二十九章百七十六句<lb/>
<pb n="25a"/>
　　衞一之五<lb/>
瞻彼淇奥<hi>於六反</hi>緑竹猗猗<hi>於冝反叶於何反</hi>有匪君子如切如<lb/>
磋如琢如磨瑟兮僴<hi>遐版反</hi>兮赫兮咺<hi>況晚反</hi>兮有匪君子<lb/>
終不可諼<hi>況元反叶汎逺反</hi>兮<lb/>
　興也淇水名奥隈<hi>音煨</hi>也<hi>爾雅曰厓内為奥外爲隈○長樂劉氏曰水涯灣曲之地</hi>
　緑色也淇上多竹漢世猶然所謂淇園之竹是也<hi>漢志</hi>
　<hi>武帝塞瓠子決河薪柴少乃下淇園之竹以爲楗又㓂恂傳伐淇園之竹爲矢百餘萬楗音健</hi>猗猗<lb/>
　始生柔弱而美盛也匪斐通文章著見之貌也君子<lb/>
<pb n="25b"/>
　指武公也<hi>孔氏曰武公和僖侯子</hi>治骨角者旣切以刀斧而復<lb/>
　磋以鑢鐋治玉石者旣琢以槌鑿而復磨以沙石言<lb/>
　其德之脩飭有進而無己也<hi>雙峰饒氏曰有匪君子詳此文勢是說已做成</hi>
　<hi>君子之人言君子之所以斐然有文者其初自切磋琢磨中來○朱子曰切琢皆裁物使成形質也磋磨</hi>
　<hi>皆治物使其滑澤也切而復磋琢而復磨言治之有叙而益致其精也</hi>瑟矜荘貌僴威<lb/>
　嚴貌咺宣著貌諼忘也○衞人美武公之徳而以緑<lb/>
　竹始生之美盛興其學問自脩之進益也<hi>安成劉氏曰此釋章</hi>
　<hi>内上五句○慶源輔氏曰以緑竹始生之美盛興武公道學自脩之進益遂言其威儀之盛而盛徳至善</hi>
<pb n="26a"/>
　<hi>民不能忘則固已極其始終而言之矣</hi>大學傳曰如切如磋者道學也<lb/>
　如琢如磨者自脩也<hi>朱子曰道言也學謂講習討論之事自脩者省察克治之功又</hi>
　<hi>曰旣學而猶慮其未至則復講習討論以求之猶治骨角者旣切之而復磋之旣脩而猶慮其未至則又</hi>
　<hi>省察克治以終之猶治玉石者旣琢之而復磨之○問道學自脩此詩人美武公之本旨邪曰武公大段</hi>
　<hi>是有學問底人抑之一詩義理精密詩中如此者甚不易得○問大學傳引此詩而以道學自脩釋之與</hi>
　<hi>論語子貢所引不同何也曰古人引詩斷章取義姑以發己之志或疎或宻或同或異盖不能同也○北</hi>
　<hi>溪陳氏曰切是窮究事物之理逐件分析有倫有序磋是講究到純熟道理瑩徹所以如切而又磋琢是</hi>
　<hi>克去物欲之私使無瑕顈磨是磨礲至那十分純粹處所以如琢而又磨</hi>瑟兮僴兮者恂<lb/>
<pb n="26b"/>
　<hi>音峻</hi>慄也赫兮咺兮者威儀也<hi>朱子曰瑟嚴密貌僴武毅貌赫咺宣著盛大之</hi>
　<hi>貌恂慄戰懼也威可畏也儀可象也恂慄者嚴敬之存乎中也威儀者光輝之著乎外也</hi>有斐君<lb/>
　子終不可諼兮者道盛徳至善民之不能忘也<hi>朱子曰盛</hi>
　<hi>徳至善葢人心之同然聖人旣先得之而其充盛宣著又如此是以民皆仰之而不能忘也盛徳以身之</hi>
　<hi>所得而言也至善以理之所極而言也○慶源輔氏曰觀大學傳曽子所以解此詩首章後六句之說字</hi>
　<hi>義明白而㫖意詳備愈讀愈有意味此方可謂之善説詩葢後之説詩者詳於訓詁則或略於㫖意泥於</hi>
　<hi>旨意則或遺於訓詁惟曽子則於字義旨意兩皆極其至也</hi>
○瞻彼淇奥緑竹青青<hi>子丁反</hi>有匪君子充耳琇瑩<hi>音營</hi>會<lb/>
<pb n="27a"/>
<hi>古外反</hi>弁如星瑟兮僴兮赫兮咺兮有匪君子終不可諼<lb/>
兮<lb/>
　興也青青堅剛茂盛之貌充耳瑱<hi>音殿</hi>也琇瑩美石也<lb/>
　天子玉瑱諸侯以石會縫<hi>去聲</hi>也弁皮弁也以玉飾皮<lb/>
　弁之縫中如星之明也<hi>孔氏曰弁師注云會縫中也皮弁之縫中結玉爲飾謂之</hi>
　<hi>綦武公諸候則玉用三采而綦飾七也</hi>○以竹之堅剛茂盛興其服飾<lb/>
　之尊嚴<hi>安成劉氏曰此釋上五句</hi>而見其徳之稱也<hi>安成劉氏曰此釋下四句</hi>
○瞻彼淇奥緑竹如簀<hi>音責叶側歴反</hi>有匪君子如金如錫如<lb/>
<pb n="27b"/>
圭如璧寛兮綽兮猗<hi>於綺反</hi>重<hi>直恭/反</hi>較<hi>古岳反</hi>兮善戲謔兮<lb/>
不爲虐兮<lb/>
　興也簀棧<hi>潺上聲</hi>也<hi>禮記檀弓注曰簀/謂床第卽床棧也</hi>竹之密比<hi>去聲</hi>似<lb/>
　之則盛之至也金錫言其鍛鍊之精純圭璧言其生<lb/>
　質之温潤<hi>孔氏曰此與首章互文首章論其學問自脩如器未成之初故須切磋琢磨此論道</hi>
　<hi>徳之成如已成之器故言圭璧金錫</hi>寛宏裕也綽開大也猗嘆辭也重<lb/>
　較卿士之車也較兩輢<hi>音倚</hi>上出軾者謂車兩傍也<hi>藍田</hi>
　<hi>吕氏曰古者車箱長四尺四寸三分前一後二横一木下去車床三尺三寸謂之式又於式上二尺二寸</hi>
<pb n="28a"/>
　<hi>横一木謂之較去車床凡五尺五寸古人立乘若平常則憑較若應爲敬則落手憑下式而頭得俯</hi>善<lb/>
　戲謔不爲虐者言其樂易而有節也<hi>程氏曰言其樂易而以禮防節</hi>
　<hi>不至於過是不爲虐也○慶源輔氏曰寛廣而自如則無勉强之意和易而中節則有從容自得之意非</hi>
　<hi>盛徳者不能如此也</hi>○以竹之至盛興其徳之成就<hi>安成劉氏曰此釋上</hi>
　<hi>五句</hi>而又言其寛廣而自如和易而中節也<hi>安成劉氏曰此釋下</hi>
　<hi>四句</hi>葢寛綽無斂束之意戲謔非荘厲之時皆常情所<lb/>
　忽而易致過差之地也然猶可觀而必有節焉則其<lb/>
　動容周旋之間無適而非禮亦可見矣<hi>安成劉氏曰緑竹自始生</hi>
<pb n="28b"/>
　<hi>猗猗以至盛多如簀則成其生矣武公由學問自脩如金錫之出於鍛鍊如圭璧之成於琢磨則成其徳</hi>
　<hi>矣興之取義葢如此若其寛綽而居重較則自如而猶可觀也戲謔而不爲虐和易而必有節也所以能</hi>
　<hi>然者由其徳之全備也○定宇陳氏曰充耳會弁則以徳之稱其服言重較則以徳之稱其車言也</hi>禮<lb/>
　曰張而不弛文武不能也弛而不張文武不爲也一<lb/>
　張一弛文武之道也此之謂也<hi>鄭氏曰君子之徳有張有弛故不常矜荘</hi>
　<hi>而時戲謔○止齋陳氏曰古人張不廢弛屏不廢逞肅肅不廢雝雝僮僮不廢祁祁有所拘者必有所從</hi>
　<hi>也○安成劉氏曰前章瑟僴赫咺張之時也此章寛綽戲謔弛之時也</hi>
　　淇奥三章章九句<lb/>
<pb n="29a"/>
　　　按國語武公年九十有五猶箴儆于國曰自卿<lb/>
　　　以下至於師長士苟在朝者無謂我老耄而舎<lb/>
　　　我必恪恭於朝以交戒我遂作懿<hi>懿當讀爲抑</hi>戒之<lb/>
　　　詩以自警而賔之初筵亦武公悔過之作則其<lb/>
　　　有文章而能聽規諫以禮自防也可知矣衛之<lb/>
　　　他君葢無足以及此者故序以此詩爲美武公<lb/>
　　　而今從之也<hi>問武公進徳成徳之序始終可見一章言如切如磋琢磨則學問自</hi>
　　　<hi>脩之精密如此二章言威儀服餙之盛有諸中而形諸外也三章言如金錫圭璧則鍛鍊已精</hi>
<pb n="29b"/>
　　　<hi>溫純㴱粹而徳器成矣前二章皆有瑟僴赫咺之辭第三章但言寛綽戲謔而於此可見不事</hi>
　　　<hi>矜持而周旋中禮之意朱子曰説得甚善武公學問之功甚不苟年九十五猶命羣臣使進規</hi>
　　　<hi>諫畢竟他去聖人近氣象自是不同○豐城朱氏曰首章以竹之美盛興其徳之進脩卒章以</hi>
　　　<hi>竹之至盛興其徳之成就合二章而觀之所以能有是鍜鍊之精純者由其知行之竝進也所</hi>
　　　<hi>以能全其生質之温潤者由其表裏之相符也寛廣者矜荘之反矜荘而又寛廣則是寛而有</hi>
　　　<hi>制也和易者威嚴之反威嚴而又和易則是嚴而能泰也此所以爲德之成也如是則其謂之</hi>
　　　<hi>睿聖也亦可以無愧矣</hi>
考槃在澗<hi>叶居賢反</hi>碩人之寛<hi>叶區/權反</hi>獨寐寤言永矢弗諼<hi>汎元<pb n="30a"/>反</hi>
　賦也考成也槃盤桓之意言成其隱處之室也陳氏<lb/>
　曰考扣也槃器名葢扣之以節歌如鼓盆拊缶之爲<lb/>
　樂<hi>音洛</hi>也二説未知孰是山夾水曰澗碩大寛廣永長<lb/>
　矢誓諼忘也○詩人美賢者隱處澗谷之間而碩大<lb/>
　寛廣無戚戚之意雖獨寐而寤言猶自誓其不忘此<lb/>
　樂也<hi>華谷嚴氏曰碩人之寛易所謂肥遯者也○永嘉陳氏曰碩人在澗考槃樂歌天子不得而臣</hi>
　<hi>諸侯不得而友雖寤寐永誓不忘此樂</hi>
<pb n="30b"/>
○考槃在阿碩人之薖<hi>苦禾反</hi>獨寐寤歌永矢弗過<hi>古禾反</hi>
　賦也曲陵曰阿薖義未詳或云亦寛大之意也永矢<lb/>
　弗過自誓所願不踰於此若将終身之意也<hi>慶源輔氏曰退</hi>
　<hi>而竆處偪仄甚矣而能寛大自樂若将終身焉葢無入而不自得也</hi>
○考槃在陸碩人之軸獨寐寤宿永矢弗告<hi>姑沃反</hi>
　賦也髙平曰陸軸盤桓不行之意<hi>眉山蘇氏曰盤桓不行從容自廣之</hi>
　<hi>謂也</hi>寤宿已覺而猶臥也弗告者不以此樂告人也<lb/>
　　考槃三章章四句<hi>孔叢子曰吾於考槃見遯世之士無悶於世○慶源輔氏曰孔</hi>
<pb n="31a"/>
　　　<hi>叢子所說㴱得詩意○豐城朱氏曰賢者隱處於澗谷之間而自誓不忘其樂葢其所養之充</hi>
　　　<hi>所守之正而不狥乎外物之誘則天下之樂亦孰有加於此哉獨寐寤言獨寐寤歌獨寐寤宿</hi>
　　　<hi>見其無徃而不獨樂也</hi>
碩人其頎<hi>其機反</hi>衣<hi>於旣/反</hi>錦褧<hi>苦逈反</hi>衣齊侯之子衞侯之<lb/>
妻東宫之妹邢侯之姨譚公維私<hi>息夷反</hi>
　賦也碩人指荘姜也頎長貌<hi>孔氏曰猗嗟云頎而長兮</hi>錦文衣也<lb/>
　褧襌<hi>單也</hi>也錦衣而加褧焉爲其文之太著也<hi>朱子曰褧儀禮</hi>
　<hi>作景禮記作絅古註以爲襌衣所以襲錦衣者沈存中謂褧與檾同是用檾麻織布爲之不知是否○華</hi>
<pb n="31b"/>
　<hi>谷嚴氏曰褧以縠爲之</hi>東宫太子所居之宫齊太子得臣也繫<lb/>
　太子言之者明與同母言所生之貴也女子後生曰<lb/>
　妹妻之姊妹曰姨姊妹之夫曰私邢侯譚公皆荘姜<lb/>
　姊妹之夫互言之也<hi>眉山蘇氏曰邢周公之後譚近齊○孔氏曰春秋譚子奔莒則</hi>
　<hi>譚子爵○東萊吕氏曰白虎通云臣子於其國中皆褒其君爲公</hi>諸侯之女嫁於諸<lb/>
　侯則尊同故歷言之<hi>安成劉氏曰歷言此者以見荘姜之姊妹與荘公之姻婭其尊</hi>
　<hi>皆同也</hi>○荘姜事見邶風緑衣等篇春秋傳曰荘姜美<lb/>
　而無子衞人爲之賦碩人卽謂此詩而其首章極稱<lb/>
<pb n="32a"/>
　其族類之貴以見其爲正嫡小君所宜親厚而重歎<lb/>
　荘公之昏惑也<hi>孔氏曰其父母兄弟皆正大如此君何爲不答之乎○華谷嚴氏曰風人</hi>
　<hi>不直言荘姜不見答之事但首章歷述其親族欲讀之者知其爲荘姜則不見答之事國人自知之不待</hi>
　<hi>察察言之矣</hi>
○手如柔荑<hi>徒兮反</hi>膚如凝脂領如蝤<hi>似修/反</hi>蠐<hi>音齊</hi>齒如瓠<lb/>
<hi>戸故反</hi>犀螓<hi>音/秦</hi>首蛾<hi>我波/反</hi>睂巧笑倩<hi>七薦/反</hi>兮美目盼<hi>匹莧反叶匹見反</hi>兮<lb/>
　賦也茅之始生曰荑言柔而白也凝脂脂寒而凝者<lb/>
<pb n="32b"/>
　亦言白也領頸也蝤蠐木蟲之白而長者<hi>本草注曰郭璞云腐</hi>
　<hi>木根下有之瘦而白</hi>瓠犀瓠中之子方正潔白而比次整齊也<lb/>
　螓如蟬而小其額廣而方正<hi>鄭氏曰螓蜻蛉</hi>蛾蠶蛾也其睂<lb/>
　細而長曲倩口輔之美也<hi>孔氏曰服䖍云輔上頷車也是牙外之皮膚頰下之</hi>
　<hi>别名也</hi>盼黒白分明也○此章言其容貌之美猶前章<lb/>
　之意也<hi>鄭氏曰言荘姜容貌之美所宜親幸也</hi>
○碩人敖敖<hi>五刀反</hi>說<hi>始鋭/反</hi>于農郊<hi>叶音/髙</hi>四牡有驕<hi>起橋反叶音高</hi>朱幩<hi>符云/反</hi>鑣鑣<hi>耒驕反/叶音褒</hi>翟茀<hi>音/弗</hi>以朝<hi>直遥反叶直豪反</hi>大夫<lb/>
<pb n="33a"/>
夙退無使君勞<lb/>
　賦也敖敖長貌說舍也農郊近郊也四牡車之四馬<lb/>
　驕壮貌幩鑣飾也鑣者馬銜外鐵<hi>廬陵羅氏曰鑣一名扇汗又曰排洙</hi>
　<hi>爾雅謂之钀魚列反</hi>人君以朱纒之也鑣鑣盛也<hi>孔氏曰言以朱飾鑣而鑣</hi>
　<hi>鑣然盛</hi>翟翟車也夫人以翟羽飾車茀蔽也婦人之車<lb/>
　前後設蔽<hi>孔氏曰婦人不露見車前後設幛謂之茀因以翟羽爲飾</hi>夙早也玉藻<lb/>
　曰君日出而視朝<hi>鄭氏曰朝内朝路寝門外之正朝也</hi>退適路寝聽政<lb/>
　使人視大夫大夫退然後適小寝釋服<hi>鄭氏曰小寝燕寝也釋服</hi>
<pb n="33b"/>
　<hi>服𤣥端○孔氏曰君出視朝畢乃適路寝以待大夫之所諮決事之多少大夫所主故大夫退然後罷</hi>
　○此言荘姜自齊來嫁舍止近郊乘是車馬之盛以<lb/>
　入君之朝國人樂得以爲荘公之配故謂諸大夫朝<lb/>
　於君者宜早退無使君勞於政事不得與夫人相親<lb/>
　而歎今之不然也<lb/>
○河水洋洋北流活活<hi>古闊反叶戸劣反</hi>施罛<hi>音/孤</hi>濊濊<hi>呼活反叶許月反</hi>鱣<hi>陟連/反</hi>鮪<hi>于軌/反</hi>發發<hi>補未反叶/方月反</hi>葭<hi>音/加</hi>菼<hi>也覧/反</hi>揭掲<hi>居竭反</hi>庶姜孽孽<hi>魚竭/反</hi>庶士有朅<hi>欺列反</hi>
<pb n="34a"/>
　賦也河在齊西衞東北流入海洋洋盛大貌活活流<lb/>
　貌施設也罛魚罟也濊濊罟入水聲也<hi>說文曰濊礙流也</hi>鱣<lb/>
　魚似龍黄色鋭頭口在頷下背上腹下皆有甲大者<lb/>
　千餘斤<hi>孔氏曰鱣魚體有邪行甲無鱗大者長二三丈江東呼爲黄魚</hi>鮪似鱣而小<lb/>
　色青黒<hi>孔氏曰陸璣云鮪頭小而尖似鐵兠鍪口亦在頷下其甲可以摩薑大者不過七八尺一</hi>
　<hi>名鮥肉色味不如鱣也鍪音矛</hi>發發盛貌菼薍<hi>頑去聲</hi>也亦謂之荻掲<lb/>
　掲長也庶姜謂姪娣孽孽盛飾也庶士謂媵臣朅武<lb/>
　貌○言齊地廣饒而夫人之來士女佼好禮儀盛備<lb/>
<pb n="34b"/>
　如此亦首章之意也<lb/>
　　碩人四章章七句<hi>孔氏曰此詩皆陳荘姜宜於見答而君不親也○華谷嚴氏曰</hi>
　　　<hi>此詩無一語及荘姜不見答之事但言其姻族之貴容貌之美禮儀之備又言齊地廣饒士女</hi>
　　　<hi>佼好以㴱寓其閔惜之意而已惟大夫夙退無使君勞二句微見其意而辭亦㴱婉風人之辭</hi>
　　　<hi>大抵然也○新安胡氏曰黄氏云緑衣詩言嬖妾之不當僭而僭碩人詩言夫人之宜見答而</hi>
　　　<hi>不見答○慶源輔氏曰觀邶風燕燕等篇則荘姜之徳行文章皆未易及而此詩不之言何也</hi>
　　　<hi>朱子曰此但指其人所易見者以刺荘公之昏惑而不知耳荘姜之姜則固不止此也</hi>
氓之蚩蚩<hi>尺之反</hi>抱布貿<hi>莫豆/反</hi>絲<hi>叶新齊反</hi>匪來貿絲來即我<lb/>
<pb n="35a"/>
謀<hi>叶謨悲反</hi>送子涉淇至于頓丘<hi>叶祛竒反</hi>匪我愆期子無良媒<lb/>
<hi>叶謨悲反</hi>将<hi>七羊反</hi>子無怒秋以爲期<lb/>
　賦也氓民也葢男子而不知其誰何之稱也<hi>朱子曰始見其</hi>
　<hi>來莫知其爲誰何也旣與之謀則爾汝之矣此言之序也</hi>蚩蚩無知之貌葢怨而<lb/>
　鄙之也布幣<hi>孔氏曰幣者布帛之名</hi>貿買也<hi>釋文曰交易也</hi>貿絲葢初<lb/>
　夏之時也頓丘地名<hi>華谷嚴氏曰在朝歌之東漢志陳郡有頓丘縣師古云以丘爲</hi>
　<hi>縣也丘一成爲頓丘謂一頓而成也</hi>愆過也将願也請也○此淫婦爲<lb/>
　人所棄而自叙其事以道其悔恨之意夫旣與之謀<lb/>
<pb n="35b"/>
　而不遂往又責所無以難其事再爲之約以堅其志<lb/>
　此其計亦狡矣以御蚩蚩之氓宜其有餘而不免於<lb/>
　見棄葢一失其身人所賤惡始雖以欲而迷後必以<lb/>
　時而悟是以無往而不困耳士君子立身一敗而萬<lb/>
　事瓦裂者何以異此可不戒哉<hi>慶源輔氏曰讀先生之說令人惕然知戒</hi>
　<hi>不敢有一毫自恕之意也</hi>
○乘彼垝<hi>俱毁反</hi>垣<hi>音/袁</hi>以望復關<hi>叶圭員反</hi>不見復關泣涕漣<lb/>
漣<hi>音連</hi>旣見復關載笑載言爾卜爾筮體無咎言以爾車<lb/>
<pb n="36a"/>
來以我賄<hi>呼罪反</hi>遷<lb/>
　賦也垝毁垣牆也復關男子之所居也不敢顯言其<lb/>
　人故託言之耳龜曰卜蓍曰筮體兆卦之體也<hi>朱氏曰龜</hi>
　<hi>歳乆則靈蓍生百年一本百莖亦物之靈者卜筮實問鬼神以蓍龜神靈之物故假之以驗其卦兆卜法</hi>
　<hi>以明火爇柴灼龜爲兆筮法以四十九蓍分掛揲扐凡十八變而成卦○孔氏曰兆卦之體謂龜兆筮卦</hi>
　<hi>也故左傳曰一薫一蕕十年尚猶有臭是龜之繇易曰困于石據于蒺藜是卦之繇二者皆有繇詞繇音由</hi>
　賄財遷徙也○與之期矣故及期而乘垝垣以望之<lb/>
　旣見之矣於是問其卜筮所得卦兆之體若無凶咎<lb/>
<pb n="36b"/>
　之言<hi>慶源輔氏曰此章可見古人之尚卜筮然使其知易爲君子謀不爲小人謀則亦不敢求之筮</hi>
　<hi>矣○安成劉氏曰卜筮之法所以開物成務定天下之吉凶成天下之亹亹者曽謂有淫人之瀆問而尚</hi>
　<hi>得無凶咎之言乎以其猶能自疑而欲決之也則請以蒙之六三告之葢使此氓而知勿用取行不順之</hi>
　<hi>戒此女而知不有躬无攸利之戒則必各求正應豈復至於相棄也哉</hi>則以爾之車來<lb/>
　迎當以我之賄往遷也<lb/>
○桑之未落其葉沃若于<hi>音吁下同</hi>嗟鳩兮無食桑葚<hi>音甚叶知林反</hi>于嗟女兮無與士耽<hi>叶持林反</hi>士之耽兮猶可說也女之<lb/>
耽兮不可說也<lb/>
<pb n="37a"/>
　比而興也沃若潤澤貌鳩鶻<hi>音骨</hi>鳩也似山雀而小短<lb/>
　尾青黒色多聲<hi>華谷嚴氏曰即荘子所謂鳶鳩也郭璞云似山鵲呼爲鶻鵃音骨朝本草</hi>
　<hi>曰鶻鵃尾短黄色多聲</hi>葚桑實也鳩食葚多則致醉耽相樂也<lb/>
　説解也○言桑之潤澤以比已之容色光麗然又念<lb/>
　其不可恃此而從欲忘反故遂戒鳩無食桑葚以興<lb/>
　下句戒女無與士耽也<hi>安成劉氏曰此章比自比興自興下泉則就以比辭起興</hi>
　<hi>葢有兩例後凡言比而興者各以文意求之可也</hi>士猶可說而女不可說者<lb/>
　婦人被棄之後㴱自愧悔之辭主言婦人無外事唯<lb/>
<pb n="37b"/>
　以貞信爲節一失其正則餘無足觀爾不可便謂士<lb/>
　之耽惑實無所妨也<hi>鄭氏曰士有百行可以功遇相掩婦人惟以貞信爲節○安成</hi>
　<hi>劉氏曰集傳所謂主言者葢以此婦立言之意專主於言婦人不可一失其節故以辭意抑揚重於女而</hi>
　<hi>輕於男非謂男有可耽之理而無所妨玩詩文猶之一字意亦可見讀者當不失性情之正也</hi>
○桑之落矣其黄而隕<hi>叶于貧反</hi>自我徂爾三嵗食貧淇水<lb/>
湯湯<hi>音傷</hi>漸<hi>子㢘/反</hi>車帷裳女也不爽<hi>叶師/荘反</hi>士貳其行<hi>下孟反叶户郎反</hi>士也罔極二三其徳<lb/>
　比也隕落徂往也湯湯水盛貌漸漬也帷裳車飾亦<lb/>
<pb n="38a"/>
　名童容婦人之車則有之<hi>孔氏曰以帷障車之傍如裳以爲容飾故謂童容</hi>
　爽差極至也○言桑之黄落以比已之容色凋謝遂<lb/>
　言自我往之爾家而值爾之貧於是見棄復乘車而<lb/>
　度水以歸復自言其過不在此而在彼也<hi>慶源輔氏曰女也不</hi>
　<hi>爽此但言其誓約之言不差耳豈不悔其初之失哉雖云曲不在已殊不知始既如此則其終固宜然也</hi>
　<hi>○安成劉氏曰此婦首稱曰氓繼而曰子繼而曰爾又繼而謂之士繼而復曰爾又復曰士或鄙之或親</hi>
　<hi>之或貴之此所以爲怨婦之辭歟</hi>
○三嵗爲婦靡室勞矣夙興夜寐靡有朝<hi>叶直豪反</hi>矣言旣<lb/>
<pb n="38b"/>
遂矣至于暴矣兄弟不知咥<hi>許意反</hi>其笑<hi>叶音燥</hi>矣静言思<lb/>
之躬自悼矣<lb/>
　賦也靡不夙早興起也咥笑貌○言我三嵗爲婦盡<lb/>
　心竭力不以室家之務爲勞早起夜臥無有朝旦之<lb/>
　暇與爾始相謀約之言旣遂而爾遽以暴戾加我兄<lb/>
　弟見我之歸不知其然但咥然其笑而已葢淫奔從<lb/>
　人不爲兄弟所齒故其見棄而歸亦不爲兄弟所恤<lb/>
　理固有必然者亦何所歸咎哉但自痛悼而已<lb/>
<pb n="39a"/>
○及爾偕老老使我怨淇則有岸<hi>叶魚戰反</hi>隰則有泮<hi>音畔叶四見反</hi>總角之宴言笑晏晏<hi>叶伊/佃反</hi>信誓旦旦<hi>叶得絹反</hi>不思其反<lb/>
<hi>叶孚絢反</hi>反是不思<hi>叶新/齎反</hi>亦已焉哉<hi>叶将黎反</hi>
　賦而興也及與也泮涯也髙下之判也總角女子未<lb/>
　許嫁則未笄但結髮爲飾也<hi>孔氏曰但結其髪爲兩角</hi>晏晏和柔<lb/>
　也旦旦明也○言我與汝本期偕老不知老而見棄<lb/>
　如此徒使我怨也<hi>安成劉氏曰詩言總角之宴則此女未笄而已奔矣又言老使我怨</hi>
　<hi>則至老而後見棄也故前章以桑之黄落自比其色之衰也所謂三嵗爲婦三嵗食貧者言其在夫家貧</hi>
<pb n="39b"/>
　<hi>勞之歳月耳</hi>淇則有岸矣隰則有泮矣而我總角之時與<lb/>
　爾宴樂言笑成此信誓曽不思其反復以至於此也<lb/>
　此則興也<hi>安成劉氏曰此章興在賦外他章亦有就賦其事以起興如黍離之類者葢亦有兩</hi>
　<hi>例也後凡言賦而興者當各以其文意求之</hi>旣不思其反復而至此矣則<lb/>
　亦如之何哉亦已而已矣傳曰思其終也思其復也<lb/>
　思其反之謂也<hi>襄公二十五年注曰思使終可成思其可復行也○慶源輔氏曰靜言思</hi>
　<hi>之躬自悼矣反是不思亦已焉哉皆悔恨之極也大凡人之處事須當思其反不然鮮有不䧟於凶咎者</hi>
　<hi>欲心一縱則必不能思其反耳</hi>
<pb n="40a"/>
　　氓六章章十句<hi>長樂劉氏曰夫婦者五品之本匹配雖自於人謀義理實根於天地</hi>
　　　<hi>順其道者足以安於其位逆其理者無以保於其生葢肇有人倫以來未有違理犯義終其身</hi>
　　　<hi>而弗悔者此氓詩之所由作也○慶源輔氏曰谷風與氓二詩皆怨然谷風雖怨而責之其辭</hi>
　　　<hi>直葢其初以正也氓之詩則怨而悔之耳其辭隱葢其初之不正也嘗謂二詩皆出於衛之婦</hi>
　　　<hi>人其文辭序次雖後世工文之士所不能及然考其行則一賢一否如是之不同所謂有言者</hi>
　　　<hi>不必有德豈不信哉○安成劉氏曰此詩及邶谷風皆棄婦所作故其辭意多同桑之黄隕即</hi>
　　　<hi>涇濁之色也食貧靡勞即方舟泳游之苦也至於暴矣即有洸有潰之意也偕老而使我怨即</hi>
　　　<hi>旣生育而比予于毒也然則宴爾新昏以我御竆則其過今在於夫女之耽兮不可説也則其</hi>
<pb n="40b"/>
　　　<hi>過昔在於己今之過在夫故可責其不念昔者之來墍昔之過在己故終於自悔昔者之不思</hi>
　　　<hi>其反此詩自悔之㴱固不得如谷風歸怨之㴱也塈音戲</hi>
籊籊<hi>他歴反</hi>竹竿以釣于淇豈不爾思逺莫致之<lb/>
　賦也籊籊長而殺<hi>去聲</hi>也<hi>廬陵羅氏曰竹竿長而根大其末漸漸衰小</hi>竹衞<lb/>
　物淇衞地也○衞女嫁於諸侯思歸寜而不可得故<lb/>
　作此詩言思以竹竿釣于淇水而逺不可至也<hi>慶源輔氏</hi>
　<hi>曰豈不爾思者言固不能不思也逺莫致之者以義有不可故託以逺而不能致耳</hi>
○泉源在左淇水在右<hi>叶羽軌反</hi>女子有行逺<hi>于萬反</hi>父母兄<lb/>
<pb n="41a"/>
弟<hi>叶蒲被反</hi>
　賦也泉源即百泉也在衛之西北而東南流入淇故<lb/>
　曰在左淇在衛之西南而東流與泉源合故曰在右<lb/>
　<hi>新安胡氏曰以北爲左南爲右</hi>○思二水之在衛而自歎其不如也<lb/>
　<hi>慶源輔氏曰女子有行逺父母兄弟安之之辭</hi>
○淇水在右泉源在左巧笑之瑳<hi>七可反</hi>佩玉之儺<hi>乃可反</hi>
　賦也瑳鮮白色笑而見齒其色瑳然猶所謂粲然皆<lb/>
　笑也儺行有度也○承上章言二水在衛而自恨其<lb/>
<pb n="41b"/>
　不得笑語遊戲於其間也<lb/>
○淇水滺滺<hi>音由</hi>檜楫松舟駕言出遊以寫我憂<lb/>
　賦也滺滺流貌檜木名似柏<hi>毛氏曰檜柏葉松身○孔氏曰禹貢栝柏注柏</hi>
　<hi>葉松身曰栝與此一也</hi>楫所以行舟也○與泉水之卒章同意<lb/>
　　竹竿四章章四句<hi>眉山蘓氏曰泉水載馳竹竿皆異國詩而在衞者以其聲衛聲</hi>
　　　<hi>歟記云鄭聲好濫淫志衛音促數煩志齊音傲辟驕志葢諸國之音未有同者衛女思歸而作</hi>
　　　<hi>詩其爲衛音也宜矣</hi>
芄<hi>音丸</hi>蘭之支童子佩觿<hi>許規反</hi>雖則佩觿能不我知容兮<lb/>
<pb n="42a"/>
遂兮□帶悸<hi>其季反</hi>兮<lb/>
　興也芄蘭草一名蘿摩蔓生斷之有白汁可啖<hi>音淡○本</hi>
　<hi>草注曰幽州謂之雀瓢○爾雅名雚音貫</hi>支枝同<hi>董氏曰石經作枝說文同</hi>觿錐也以<lb/>
　象骨爲之所以解結成人之佩非童子之飾也知猶<lb/>
　智也言其才能不足以知於我也容遂舒緩放肆之<lb/>
　貌悸帶下垂之貌<lb/>
○芄蘭之葉童子佩韘<hi>夫渉反</hi>雖則佩韘能不我甲<hi>叶古協反</hi>
容兮遂兮垂帶悸兮<lb/>
<pb n="42b"/>
　興也韘決也以象骨爲之著<hi>音所</hi>右手大指所以鈎弦<lb/>
　闓<hi>音開與開同</hi>體鄭氏曰沓<hi>冒也</hi>也即大射所謂朱極三是<lb/>
　也以朱韋爲之用以彄<hi>音摳</hi>沓右手食指将<hi>去聲</hi>指無名<lb/>
　指也<hi>儀禮大射小射正取決興贊設決朱極三○鄭氏曰極猶放也所以韜指利放弦也三者食指</hi>
　<hi>将指無名指</hi>甲長也言其才能不足以長於我也<lb/>
　　芄蘭二章章六句<lb/>
　　　此詩不知所謂不敢强解<hi>慶源輔氏曰牆有茨傳謂宣公卒惠公幼</hi>
　　　<hi>而杜預又謂惠公即位時方十五六則小序以此詩屬之惠公亦可但他無所見而詩文又不</hi>
<pb n="43a"/>
　　　<hi>明言其所以故先生直斷以爲不知所謂不敢强解此闕疑之義若必爲刺衛惠公則便至有</hi>
　　　<hi>依託鑿空之失矣</hi>
誰謂河廣一葦<hi>韋鬼反</hi>杭<hi>戸郎/反</hi>之誰謂宋逺跂<hi>丘豉反</hi>予望<lb/>
<hi>叶武方反</hi>之<lb/>
　賦也葦蒹葭之屬杭度也衛在河北宋在河南○宣<lb/>
　姜之女爲宋桓公夫人生襄公而出歸于衛襄公即<lb/>
　位夫人思之而義不可往葢嗣君承父之重與祖爲<lb/>
　體<hi>東陽許氏曰以昭穆言○廬陵羅氏曰孫爲王父尸</hi>母出與廟絶不可以私<lb/>
<pb n="43b"/>
　反故作此詩言誰謂河廣乎但以一葦加之則可以<lb/>
　渡矣誰謂宋國逺乎但一跂足而望則可以見矣<hi>華谷</hi>
　<hi>嚴氏曰跂舉踵也腳根不著地</hi>明非宋逺而不可至也乃義不可而<lb/>
　不得往耳<hi>華谷嚴氏曰箋謂宋襄公即位其母思之而作河廣之詩孔氏因以爲衛文公時非</hi>
　<hi>也衛都朝歌在河北宋都睢陽在河南自衛適宋必渉河衛自魯閔公二年狄入之後戴公始渡河而南</hi>
　<hi>河廣之詩言誰謂河廣一葦杭之則是作於衛未遷之前矣時宋桓公猶在襄公方爲世子衛戴公文公</hi>
　<hi>俱未立也舊說誤矣孔氏以河廣屬衛風當爲衛人所作非宋襄公母所親作然宋襄公母本衛女又歸</hi>
　<hi>衛而作此詩不屬之衛何所屬乎</hi>
<pb n="44a"/>
○誰謂河廣曽不容刀誰謂宋逺曽不崇朝<lb/>
　賦也小船曰刀不容刀言小也崇終也行不終朝而<lb/>
　至言近也<hi>華谷嚴氏曰刀舠古字通用○慶源輔氏曰但言非河之廣而不可渡非宋之逺而</hi>
　<hi>不可至以極其情思焉而終不明言其義之不得往也此意最可玩范氏以爲知禮而畏義者得之矣</hi>
　　河廣二章章四句<lb/>
　　　范氏曰夫人之不往義也天下豈有無母之人<lb/>
　　　歟有千乘之國而不得養其母則人之不幸也<lb/>
　　　爲襄公者将若之何生則致其孝没則盡其禮<lb/>
<pb n="44b"/>
　　　而已衞有婦人之詩自共姜至於襄公之母六<lb/>
　　　人焉<hi>廬陵羅氏曰六人謂共姜也荘姜也許穆夫人也宋桓夫人也泉水之女也竹竿之</hi>
　　　<hi>女也</hi>皆止於禮義而不敢過也夫以衛之政教淫<lb/>
　　　僻風俗傷敗然而女子乃有知禮而畏義如此<lb/>
　　　者則以先王之化猶有存焉故也<hi>慶源輔氏曰范氏爲襄公</hi>
　　　<hi>處者得其義矣所謂先王之化猶有存焉即大序所謂止乎禮義先王之澤也必如此等詩方</hi>
　　　<hi>可當之○豐城朱氏曰母出固與廟絶而母之與子初無絶道也爲襄公者當若之何曰宗廟</hi>
　　　<hi>之中不以恩揜義閨門之内不以義勝恩襄公能盡其誠敬於宗廟則外既不失乎承重之義</hi>
<pb n="45a"/>
　　　<hi>盡其孝養於慈母則内亦不失乎愛親之仁庶乎恩義兩全而無憾矣然則母可以返國乎曰</hi>
　　　<hi>母之轍雖不可以私返而子之使則未嘗不可以私往也嵗時問安之使交錯於道路而一草</hi>
　　　<hi>一木之微必先以奉乎親焉則子之心可以無愧而母之心亦可以少慰矣</hi>
伯兮朅<hi>丘列反</hi>兮邦之桀兮伯也執殳<hi>市朱/反</hi>爲<hi>于僞反</hi>王前<lb/>
驅<lb/>
　賦也伯婦人目其夫之字也朅武貌桀才過人也殳<lb/>
　長丈二而無刃○婦人以夫乆從征役而作是詩言<lb/>
　其君子之才之美如是今方執殳而爲王前驅也<hi>慶源</hi>
<pb n="45b"/>
　<hi>輔氏曰先言其君子之才之美如是而後言方執殳而爲王前驅則是惜其用之不得其所也</hi>
○自伯之東首如飛蓬豈無膏沐誰適<hi>都歴反</hi>爲容<lb/>
　賦也蓬草名其華如柳絮聚而飛如亂髪也膏所以<lb/>
　澤髪者沐滌首去垢也適主也○言我髪亂如此非<lb/>
　無膏沐可以爲容所以不爲者君子行役無所主而<lb/>
　爲之故也傳曰女爲說已容<hi>戰國策曰晉豫讓云士爲知已者死女爲悅已</hi>
　<hi>者容○慶源輔氏曰此其真情也○東萊吕氏曰膏所以膏首面沐葢潘也左傳遺之潘沐杜預云潘米</hi>
　<hi>汁可以沐頭魯遣展喜以膏沐勞齊師則膏非專婦人用也○新安胡氏曰内則女事父母姑舅五日燂</hi>
<pb n="46a"/>
　<hi>湯請浴三日具沐其間面垢燂潘請靧足垢燂湯請洗注潘淅米汁靧洗面</hi>
○其雨其雨杲杲<hi>古老反</hi>出日願言思伯甘心首疾<lb/>
　比也其者冀其将然之詞○冀其将雨而杲然日出<lb/>
　以比望其君子之歸而不歸也是以不堪憂思之苦<lb/>
　而寧甘心於首疾也<hi>慶源輔氏曰冀其歸復不歸則其憂思爲尤甚</hi>
○焉<hi>於䖍反</hi>得諼<hi>況袁/反</hi>草言樹之背<hi>音佩</hi>願言思伯使我心<lb/>
痗<hi>呼内反</hi>
　賦也諼忘也諼草合歡食之令人忘憂者<hi>本草注曰一名鹿葱</hi>
<pb n="46b"/>
　<hi>其花名宜男懷胎婦人佩其花生男也萱草味甘令人好歡樂忘憂</hi>背北堂也<hi>孔氏曰房室所</hi>
　<hi>居之地總謂之堂房半以北爲北堂房半以南爲南堂○廬陵李氏曰北堂有北階賈氏云房與室相連</hi>
　<hi>爲之房無北壁故得北堂之名○安成劉氏曰北堂背南向北故謂之背</hi>痗病也○言焉<lb/>
　得忘憂之草樹之北堂以忘吾憂乎<hi>朱子曰北堂葢古之植花草之</hi>
　<hi>處</hi>然終不忍忘也是以寧不求此草而但願言思伯<lb/>
　雖至於心痗而不辭爾心痗則其病益湥非特首疾<lb/>
　而已也<lb/>
　　伯兮四章章四句<lb/>
<pb n="47a"/>
　　　范氏曰居而相離則思期而不至則憂此人之<lb/>
　　　情也文王之遣戍役周公之勞歸士皆叙其室<lb/>
　　　家之情男女之思以閔之故其民悦而忘死聖<lb/>
　　　人能通天下之志是以能成天下之務兵者毒<lb/>
　　　民於死者也孤人之子寡人之妻傷天地之和<lb/>
　　　召水旱之災故聖王重之如不得已而行則告<lb/>
　　　以歸期念其勤勞哀傷慘怛不啻在已是以治<lb/>
　　　世之詩則言其君上閔恤之情亂世之詩則録<lb/>
<pb n="47b"/>
　　　其室家怨思之苦以爲人情不出乎此也<hi>慶源輔氏</hi>
　　　<hi>曰范氏之說誠足以詔萬世人君而知此義則知謹重於用兵矣至於所謂治世之詩則述其</hi>
　　　<hi>君上閔恤之情亂世之詩則録其室家怨思之苦以爲人情不出乎此者又㴱得聖人録詩之</hi>
　　　<hi>意○三山李氏曰古者師出不逾時所以重民力也春秋時用兵多矣未有書師還者獨於荘</hi>
　　　<hi>公八年書之以見逾時不返也然采薇之役逾年而歸東山之師三年而至詩人乃美之者葢</hi>
　　　<hi>用之得其道則民無怨懟之心不得其道則逾時之乆而人怨矣</hi>
有狐綏綏在彼淇梁心之憂矣之子無裳<lb/>
　比也狐者妖媚之獸綏綏獨行求匹之貌<hi>華谷嚴氏曰狐性淫</hi>
<pb n="48a"/>
　<hi>又多疑綏綏然獨行而遟疑有求匹之意喻無妻之人也○本草曰狐鼻尖尾大善爲妖魅</hi>石絶<lb/>
　水曰梁在梁則可以裳矣○國亂民散喪其妃<hi>配同</hi>耦<lb/>
　有寡婦見鰥夫而欲嫁之故託言有狐獨行而憂其<lb/>
　無裳也<hi>疊山謝氏曰見鰥夫無人縫裳而有憂則其情可知矣因其有言者以探其不言者可以</hi>
　<hi>言風人之㫖矣</hi>
○有狐綏綏在彼淇厲心之憂矣子之無帶<hi>叶丁計反</hi>
　比也厲㴱水可渉處也帶所以申束衣也在厲則可<lb/>
　以帶矣<lb/>
<pb n="48b"/>
○有狐綏綏在彼淇側心之憂矣之子無服<hi>叶蒲北反</hi>
　比也濟乎水則可以服矣<lb/>
　　有狐三章章四句<lb/>
投我以木瓜<hi>叶攻乎反</hi>報之以瓊琚<hi>音/居</hi>匪報也永以爲好<hi>呼報反</hi>也<lb/>
　比也木瓜楙<hi>音荗</hi>木也實如小瓜酢可食<hi>本草曰木状如柰花生於</hi>
　<hi>春末㴱紅色其實大者如瓜小者如拳爾雅謂之楙○徐氏曰瓜有瓜瓞桃有羊桃李有雀李此皆枝蔓</hi>
　<hi>也故言木瓜木桃木李以别之也</hi>瓊玉之美者琚佩玉名<hi>廬陵羅氏曰琚處佩</hi>
<pb n="49a"/>
　<hi>之中所以貫蠙珠而上繫於珩下維璜衝牙者也</hi>○言人有贈我以微物我<lb/>
　當報之以重寳而猶未足以爲報也但欲其長以爲<lb/>
　好而不忘耳疑亦男女相贈答之辭如静女之類<lb/>
○投我以木桃報之以瓊瑤匪報也永以爲好也<lb/>
　比也瑤美玉也<lb/>
○投我以木李報以以瓊玖<hi>音乆叶舉里反</hi>匪報也永以爲好<lb/>
也<lb/>
　比也玖亦玉名也<hi>說文曰玖玉黒色○孔氏曰丘中有麻傳云玖石次玉者是玖非全</hi>
<pb n="49b"/>
　<hi>玉也</hi>
　　木瓜三章章四句<lb/>
　　　衛國十篇三十四章二百三句<lb/>
　　　　張子曰衛國地濵大河其地土薄故其人氣<lb/>
　　　　輕浮其地平下故其人質柔弱其地肥饒不<lb/>
　　　　費耕耨故其人心怠惰其人情性如此則其<lb/>
　　　　聲音亦淫靡故聞其樂使人懈慢而有邪僻<lb/>
　　　　之心也鄭詩放此<hi>慶源輔氏曰鄭衛之俗淫靡非獨習俗之弊葢亦風</hi>
<pb n="50a"/>
　　　　<hi>土所致張子發此說可謂能通天地人矣○定宇陳氏曰此說大槩爲淫詩言耳鄘柏舟</hi>
　　　　<hi>定之方中淇奥等篇不在此限</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳大全卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳大全卷十八</head>
    <p>
<pb n="1a"/>
欽定四庫全書<lb/>
　詩傳大全卷十八　　　　明　胡廣等　撰<lb/>
　　蕩之什三之三<lb/>
蕩蕩上帝下民之辟<hi>必亦反</hi>疾威上帝其命多辟<hi>匹亦反</hi>天<lb/>
生丞民其命匪諶<hi>市林反或叶市隆反</hi>靡不有初鮮克有終<hi>叶諸深反或如字</hi>
　賦也蕩蕩廣大貌辟君也疾威猶暴虐也多辟多邪<lb/>
　辟也烝衆諶信也○言此蕩蕩之上帝乃下民之君<lb/>
<pb n="1b"/>
　也今此暴虐之上帝其命乃多邪僻者何哉葢天生<lb/>
　衆民其命有不可信者葢其降命之初無有不善而<lb/>
　人少能以善道自終是以致此大亂使天命亦㒺克<lb/>
　終如疾威而多僻也葢始為怨天之辭而卒自解之<lb/>
　如此<hi>慶源輔氏曰蕩蕩與蕩蕩乎民無能名焉之蕩蕩同言其廣大而無有限量也蕩蕩上帝本是</hi>
　<hi>下民之君而今也疾威而多僻何哉此怨天之詞也已下四句則復解之所以云然者盖天生衆民其命</hi>
　<hi>有不可信者其初無有不善而人少能以善自終率多敗以取禍耳以此言之則非上帝之疾威天命之</hi>
　<hi>多僻也皆人自取耳○華谷嚴氏曰疾威者厲王所為而天實命之是天為此疾威天實為之則無所歸</hi>
<pb n="2a"/>
　<hi>咎然天亦豈欲令厲王為惡乎天生衆民其命有不可信者其初皆善而其終鮮善是人自暴自棄非天</hi>
　<hi>使之然王自不為善豈天賦予以惡哉</hi>劉康公曰<hi>建安熊氏曰劉采邑名康諡也康公定王</hi>
　<hi>同母弟所謂王季子也</hi>民受天地之中以生所謂命也能者養<lb/>
　之以福不能者敗以取禍此之謂也<hi>建安熊氏曰天地之中猶言天</hi>
　<hi>地之性也以此理無過不及而言故謂之中人之生必禀受此理而俱生此乃所賦之命也能順其則順</hi>
　<hi>天地之命者也所以得福不能循其則逆天之命者也所以得禍○臨川王氏曰受天地之中一也則靡</hi>
　<hi>不有初敗以取禍者衆則鮮克有終鮮克有終則命靡諶矣○豐城朱氏曰此章正意在靡不有初鮮克</hi>
　<hi>有終二句夫自其初而言之人性皆善厲王之性亦文武成康之性也而何不善之有要其終而觀之則</hi>
<pb n="2b"/>
　<hi>文武成康若彼其仁厚而厲王若彼其暴虐何也盖文王性之者也武王身之者也成康困知勉行者也</hi>
　<hi>厲王自暴自棄者也惟其自暴自棄也故與之言仁義之言則拒之而不信與之行仁義之行則絶之而</hi>
　<hi>不為然則非天命之多辟也乃王之逆天命而自底扵多僻也非天命之匪諶也乃王之逆天命而自為</hi>
　<hi>是匪諶也非天命之多辟非天命之匪諶則其蕩蕩者固自若也而豈可以疾威言之哉固知其為怨天</hi>
　<hi>之辭而非天之實有是也</hi>
○文王曰咨咨女<hi>音汝</hi>殷商曽是彊禦曽是掊<hi>蒲侯反</hi>克曽<lb/>
是在位曽是在服<hi>叶蒲北反</hi>天降慆<hi>他刀反</hi>徳女興是力<lb/>
　賦也此設為文王之言也咨嗟也殷商紂也<hi>曹氏曰自契始</hi>
<pb n="3a"/>
　<hi>封商地在上洛湯受命亳殷地在蒙今曰殷商并舉之也</hi>彊禦暴虐之臣也<hi>疊山謝氏</hi>
　<hi>曰彊彊梁禦如禦人於國門之外之禦</hi>掊克聚斂之臣也服事也慆慢<lb/>
　興起也力如力行之力○詩人知厲王之将亡故為<lb/>
　此詩託於文王所以嗟嘆殷紂者<hi>華谷嚴氏曰二章以下設為文王之</hi>
　<hi>詞盖陳厲王之失而託之商也所謂借秦為喻耳</hi>言此暴虐聚斂之臣在位<lb/>
　用事乃天降慆慢之徳而害民<hi>臨川王氏曰彊禦掊克是為慆慢○慶源</hi>
　<hi>輔氏曰此章以下託為文王嘆紂之詞者盖厲王暴虐詩人不敢直刺其惡故耳且厲王之虐大畧似紂</hi>
　<hi>以謂與亂同事㒺不亡也自古危亂之君率是暴虐與聚斂之臣並用盖此两等人實相須也非暴虐則</hi>
<pb n="3b"/>
　<hi>無以為聚斂之資非聚斂則無以極暴虐之惡也慆徳謂慢天之人即暴虐聚斂之臣也所以敢為暴斂</hi>
　<hi>之事者只緣慢天故爾</hi>然非其自為之也乃汝興起此人而力<lb/>
　為之耳<hi>豐城朱氏曰厲王之惡貪暴而已惟暴也故所用皆彊禦之人惟貪也故所用皆掊克之</hi>
　<hi>人曽是在位謂以之而居公卿百執事之位也曽是在服謂以之而任公卿百執事之事也彊禦也掊克</hi>
　<hi>也即所謂慆徳也而以為天降之者世之有治有亂雖本扵人事之得失亦關扵氣化之盛衰然則汝之</hi>
　<hi>興起此人而力為之也果孰之然哉亦不得不歸扵天矣</hi>
○文王曰咨咨女殷商而秉義類彊禦多懟<hi>直類反</hi>流言<lb/>
以對寇攘式内侯作<hi>則慮反</hi>侯祝<hi>周救反</hi>靡屆靡究<lb/>
<pb n="4a"/>
　賦也而亦女也義善懟怨也流言浮浪不根之言也<lb/>
　侯維也作讀為詛詛祝怨謗也○言汝當用善類而<lb/>
　反任此暴虐多怨之人使用流言以應對<hi>新安胡氏曰彊禦多</hi>
　<hi>懟流言以對者正如所謂禦人以口給之意彊禦與前章相應指所用之人也</hi>則是為寇盗<lb/>
　攘竊而反居内矣是以致怨謗之無極也<hi>慶源輔氏曰暴虐之</hi>
　<hi>人自以人多怨已而恐禍之及也故詭謀譎計採取浮浪不根之言以應對於上而惑亂其聰明以自揜</hi>
　<hi>其惡上之人用是而反親信之則是為寇盗攘竊之人而反使之居内矣詛祝指厲王而言人君好用暴</hi>
　<hi>斂多怨之人則怨謗必将反移扵己也吕正獻公言小人聚斂以佐人主之欲而不知其終為害也賞其</hi>
<pb n="4b"/>
　<hi>納忠而不知其大不忠也嘉其任怨而不知其怨歸扵上也正謂此也</hi>
○文王曰咨咨女殷商女炰<hi>白交反</hi>烋<hi>火交/反</hi>于中國<hi>叶千逼反</hi>
斂怨以為徳不明爾徳時無背<hi>布内反</hi>無側爾徳不明以<lb/>
無陪<hi>蒲回反</hi>無卿<lb/>
　賦也炰烋氣健貌<hi>疊山謝氏曰以傲很作氣勢以暴虐作威聲如虎狼炰烋之状</hi>斂<lb/>
　怨以為徳多為可怨之事而反自以為徳也背後側<lb/>
　傍陪貳也<hi>孔氏曰陪貳謂副貳王者則三公也</hi>言前後左右公卿之臣<lb/>
　皆不稱其官如無人也<hi>慶源輔氏曰此又承上章怨謗而言厲王資禀既暴虐矣</hi>
<pb n="5a"/>
　<hi>而又用暴虐之人盛其氣力以肆行扵中國方且斂衆怨而自以為徳焉此皆由不明在我固有之徳故</hi>
　<hi>也而其所以不明其徳則又以王之前後左右公卿陪臣皆暴虐聚斂之人而無一人稱其官者故也</hi>
○文王曰咨咨女殷商天不湎<hi>面善反</hi>爾以酒不義從式<lb/>
<hi>叶式吏反</hi>既愆爾止靡明靡晦<hi>叶呼/洧反</hi>式號式呼<hi>火故反</hi>俾晝作<lb/>
夜<hi>叶羊茹反</hi>
　賦也湎飲酒變色也式用也言天不使爾沈湎於酒<lb/>
　而惟不義是從而用也止容止也<hi>慶原輔氏曰此章則言厲王之嗜酒</hi>
　<hi>與紂無異王既沈湎扵酒則所從所用自然不善此固王所自為也而以為非天使之然也應首章末四</hi>
<pb n="5b"/>
　<hi>句而言耳既愆爾止則所謂威儀幡幡威儀怭怭也靡明靡晦則無間扵明晦也式號式呼則所謂載號</hi>
　<hi>載呶也人當晝日有所作為今俾晝作夜則渾不視事也○華谷嚴氏曰非天使之是汝自為惡也爾之</hi>
　<hi>容止既自取愆過又無明無晦而飲酒不息叫號讙呼使晝作夜荒亂甚矣○豐城朱氏曰人君荒湛于</hi>
　<hi>酒則必信任小人扵是而愆爾止則威儀之迷亂也扵是而號且呼則言語之讙譁也窮日夜以娱樂棄</hi>
　<hi>國事而不恤所謂俾晝作夜靡明靡晦也</hi>
○文王曰咨咨女殷商如蜩如螗<hi>音唐</hi>如沸如羮<hi>叶盧當反</hi>小<lb/>
大近喪<hi>息浪反叶平聲</hi>人尚乎由行<hi>叶户/郎反</hi>内奰<hi>皮器反</hi>于中國覃<lb/>
及鬼方<lb/>
<pb n="6a"/>
　賦也蜩<hi>音條</hi>螗皆蟬也如蟬鳴如沸羮皆亂意也小者<lb/>
　大者幾於喪亡矣尚且由此而行不知變也<hi>新安胡氏曰所</hi>
　<hi>謂安其危而利其菑樂其所以亡者也</hi>奰怒覃延也鬼方逺夷之國也<lb/>
　<hi>新安胡氏曰夏日獯鬻商曰鬼方周曰獫狁漢曰匈奴魏曰突厥見唐髙祖紀其實一國而異其名也</hi>
　言自近及逺無不怨怒也<hi>慶源輔氏曰小大近喪即言如蜩如螗如沸如羮也</hi>
　<hi>人情怨亂如蟬之鳴如羮之沸則小者大者皆幾扵喪亡矣乃尚不知變而由行扵惡不已其亦不仁甚</hi>
　<hi>矣則人之怨怒豈有既哉内奰于中國覃及鬼方所以極言之也</hi>
○文王曰咨咨女殷商匪上帝不時<hi>叶上止反</hi>殷不用舊<hi>叶巨<pb n="6b"/>已反</hi>雖無老成人尚有典刑曽是莫聽<hi>湯經反</hi>大命以傾<lb/>
　賦也老成人舊臣也典刑舊法也<hi>疊山謝氏曰三代而上國有大政有</hi>
　<hi>大議有大疑皆决扵老成人之言曰圖任舊臣人共政殷先王所以立國也曰人惟求舊曰無侮老成人</hi>
　<hi>盤庚所以興也曰汝惟商耉成人宅心知訓周公所以誨康叔也犂老播棄格人㒺敢知吉紂所以亡也</hi>
　<hi>在位㒺有耆舊俊在厥服平王所以東遷也</hi>○言非上帝為此不善之時<lb/>
　但以殷不用舊致此禍爾雖無老成人與圖先王舊<lb/>
　政然典刑尚在可以循守乃無聽用之者是以大命<lb/>
　傾覆而不可救也<hi>慶源輔氏曰匪上帝不時不時猶言不辰也王自不能用舊爾王能</hi>
<pb n="7a"/>
　<hi>用舊則時亦當如舊矣程子曰自是無人豈是無時者正謂是也正使無老成人可用而先王之政法尚</hi>
　<hi>存獨不可為扶持憑藉之資乎唯其并人與法皆莫之聽用夫然後大命從而傾覆也</hi>
○文王曰咨咨女殷商人亦有言顛沛之掲<hi>紀竭去例二反</hi>枝<lb/>
葉未有害<hi>許曷瑕憩二反</hi>本實先撥<hi>蒲末反叶方吠筆烈二反</hi>殷鑒不逺在<lb/>
夏后之世<hi>叶始制私列二反</hi>
　賦也顛沛<hi>音貝</hi>仆拔<hi>皮八本/未二反</hi>也掲本根蹶<hi>音厥</hi>起之貌撥<lb/>
　猶絶也鑒視也夏后桀也○言大木掲然将蹶枝葉<lb/>
　未有折傷而其根本之實已先絶然後此木乃相隨<lb/>
<pb n="7b"/>
　而顛拔爾蘇氏曰商周之衰典刑未廢諸矦未畔四<lb/>
　夷未起而其君先為不義以自絶於天莫可救止正<lb/>
　猶此爾<hi>華谷嚴氏曰王者天下之本也天下未有禍敗而王身無道本先撥矣枝葉盖将從之也</hi>
　殷鑒在夏盖為文王歎紂之辭然周鑒之在殷亦可<lb/>
　知矣<hi>廬陵歐陽氏曰非獨周之鑒殷殷之鑒夏後之興者當又鑒厲王也○慶源輔氏曰如大木之</hi>
　<hi>掲然蹶起枝葉固未有害也而根本先自撥絶矣紂與厲王之世政如此也每章必以文王咨商為言者</hi>
　<hi>盖欲厲王之知所畏知所警也其末又云殷鑒不逺在夏后之世者則其感發扵王者尤切矣</hi>
　　蕩八章章八句<hi>天台潘氏曰首章前四句有怨天之辭後四句乃解前四句謂天之</hi>
<pb n="8a"/>
　　　<hi>降命本無不善惟人不以善道自終故天命亦不克終如疾威而多邪僻也此章意既如此故</hi>
　　　<hi>自次章以下托文王告紂之詞皆就人君身上說使知其非天之過如汝興是力汝徳不明與</hi>
　　　<hi>天不湎爾以酒匪上帝不時之類皆是發首章之意○廬陵彭氏曰板蕩之詩深刺其君之惡</hi>
　　　<hi>盖大臣憂國愛君之心不敢不如是也</hi>
抑抑威儀維徳之隅人亦有言靡哲不愚庶人之愚亦<lb/>
職維疾<hi>叶集二反</hi>哲人之愚亦維斯戾<lb/>
　賦也抑抑宻也隅亷角也<hi>孔氏曰隅者角也亷者稜也角必有稜故曰亷隅</hi>
　鄭氏曰人宻審於威儀者是其徳必嚴正也故古之<lb/>
<pb n="8b"/>
　賢者道行心平可外占而知内如宫室之制内有繩<lb/>
　直則外有亷隅也<hi>東萊吕氏曰此詩以威儀為主脩身之道至切至近莫過扵此也○</hi>
　<hi>臨川王氏曰徳譬則宫城也儀譬則隅也視其隅則宫城之中可知矣○華谷嚴氏曰首章第一義言威</hi>
　<hi>儀之當慎威儀云者聲音笑貌云乎哉容貌顔色曽子所謂道動容周旋中禮孟子所謂盛徳也○廬陵</hi>
　<hi>彭氏曰惟徳之隅盖有諸中必形扵外也制扵外所以養其中也觀曽子所言正顔色動容貌孟子所言</hi>
　<hi>見扵面盎扵背是也</hi>哲知庶衆職主戾反也○衛武公作此詩<lb/>
　使人日誦於其側以自警<hi>華谷嚴氏曰詩皆自警之言脩身治國平天下之道</hi>
　<hi>與中庸大學相表裏</hi>言抑抑威儀乃徳之隅則有哲人之徳者<lb/>
<pb n="9a"/>
　固必有哲人之威儀矣而今之所謂哲者未嘗有其<lb/>
　威儀則是無哲而不愚矣<hi>慶源輔氏曰徳與威儀内外之符也哲與愚徳性之</hi>
　<hi>反也觀賔之初筵一詩則當時習俗都無威儀可知矣此所以有靡哲不愚之歎也</hi>夫衆人之<lb/>
　愚盖其禀賦之偏宜有是疾不足為怪<hi>臨川下氏曰庶人之愚則</hi>
　<hi>天性之疾也孔子曰民有三疾</hi>哲人而愚則反戾其常矣<lb/>
○無競維人四方其訓之有覺徳行<hi>下孟反</hi>四國順之訏<lb/>
<hi>况于反</hi>謨定命逺猶辰告<hi>叶古得反</hi>敬慎威儀維民之則<lb/>
　賦也競强也覺直大也訏大謨謀也大謀謂不為一<lb/>
<pb n="9b"/>
　身之謀而有天下之慮也<hi>東萊吕氏曰所謀不止扵一身而計天下之安危也</hi>
　定審定不改易也命號令也猶圖也逺謀謂不為一<lb/>
　時之計而為長久之規也<hi>東萊吕氏曰所謀不止扵一時而鑒百世之損益也</hi>
　辰時告戒也辰告謂以時播告也則法也○言天地<lb/>
　之性人為貴故能盡人道則四方皆以為訓有覺徳<lb/>
　行則四國皆順從之故必大其謀定其命逺圖時告<lb/>
　敬其威儀然後可以為天下法也<hi>疊山謝氏曰人君以一身之法為天</hi>
　<hi>下之法也</hi>
<pb n="10a"/>
○其在于今<hi>叶音經</hi>興迷亂于政<hi>叶音/征</hi>顛覆厥徳荒湛<hi>都南反下同</hi>于酒<hi>叶子/小反</hi>女<hi>音/汝</hi>雖湛樂<hi>音/洛</hi>從弗念厥紹<hi>市沼反</hi>㒺敷<lb/>
求先王克共<hi>九勇反</hi>明刑<hi>叶胡光反</hi>
　賦也今武公自言已今日之所為也興尚也<hi>鄭氏曰興猶尊</hi>
　<hi>尚也</hi>女武公使人誦詩而命已之詞也後凡言女言爾<lb/>
　言小子者放此<hi>問抑詩東萊硬要做刺厲王緣以爾汝字碍未子曰如幕中之辨人反以</hi>
　<hi>女為叛臺中之評人反以女為傾等類亦是自謂古人此様亦多</hi>湛樂從言惟湛樂<lb/>
　之是從也紹謂所承之緒也敷求先王廣求先王所<lb/>
<pb n="10b"/>
　行之道也共執刑法也<hi>慶源輔氏曰此章言所承之緒甚重而不可不思念也先</hi>
　<hi>王之法甚明而不可不求執也人惟耽樂之從則扵此皆不暇顧矣是豈可不自警也哉</hi>
○肆皇天弗尚<hi>叶平聲</hi>如彼泉流無淪胥以亡夙興夜寐<lb/>
洒埽廷内維民之章脩爾車馬弓矢戎兵<hi>叶脯亡反</hi>用戒戎<lb/>
作用逿<hi>他歴反</hi>蠻方<lb/>
　賦也弗尚厭棄之也淪陷胥相章表戒偹戎兵作起<lb/>
　逿逺也○言天所不尚則無乃淪陷相與而亡如泉<lb/>
　流之易乎是以内自庭除之近外及蠻方之逺細而<lb/>
<pb n="11a"/>
　寝興洒埽之常大而車馬戎兵之變慮無不周備無<lb/>
　不飭也<hi>慶源輔氏曰此承上章而言所為如此則必為天所厭棄矣無乃淪胥以亡如泉流之不</hi>
　<hi>可止歟是豈可不自警乎故必無内外無近逺無細大無常變皆當整辦飭備如此然後庶㡬近而吾民</hi>
　<hi>有所儀表逺而蠻方有所畏避也</hi>上章所謂訏謨定命逺猶辰告者<lb/>
　於此見矣<hi>豐城朱氏曰夙興夜寐脩身之事也洒埽廷内齊家之事也身者民之主家者國之</hi>
　<hi>則身脩而家齊是豈不足以為民之章乎車馬所以安身也固不可以不脩弓矢戎兵所以防患也尤不</hi>
　<hi>可以不戒在我者既不至扵妄動則在彼者亦不敢以輕侮此又治國之要也詳扵内而不遺乎外謹扵</hi>
　<hi>大而不忽乎細地有逺近之不同而慮之無不周事有常變之不同而備之無不飭此所以為訏謨定命</hi>
<pb n="11b"/>
　<hi>逺猶辰告之實也歟</hi>
○質爾人民謹爾侯度用戒不虞<hi>叶元具反</hi>慎爾出話敬爾<lb/>
威儀<hi>叶牛何反</hi>無不柔嘉<hi>叶居/何反</hi>白圭之玷<hi>丁簟反</hi>尚可磨也斯<lb/>
言之玷不可為<hi>叶吾禾反</hi>也<lb/>
　賦也質成也定也<hi>慶源輔氏曰質訓成與定惟成而後能定也</hi>侯度諸侯<lb/>
　所守之法度也虞慮話言柔安嘉善玷缺也○言既<lb/>
　治民守法防意外之患矣<hi>眉山蘇氏曰苟失其民心慢其侯度則将有不虞之</hi>
　<hi>禍起○慶源輔氏曰益之告舜以儆戒無虞亦以㒺失法度為先能謹我之法度則可以免不虞之患矣</hi>
<pb n="12a"/>
　又當謹其言語盖玉之玷缺尚可磨鑢<hi>良豫反</hi>使平言<lb/>
　語一失莫能救之其戒深切矣<hi>慶源輔氏曰上三句治國之事也中三句</hi>
　<hi>治己之事也身正而後國治此尤不可不謹前但言威儀而已至此章又兼話言言之城儀形扵身者言</hi>
　<hi>語出扵口者皆徳之符也下四句又極言其言語之不可不慎也○定宇陳氏曰上以出話威儀對言下</hi>
　<hi>專以言語言盖容貌辭氣皆徳之符其不可不謹一也故此詩扵威儀凡六言之而其言語亦三致意焉</hi>
　<hi>前章之命告此章之言玷下章之無易由言是也○段氏曰言行均不可以有失而言之失尤易能謹其</hi>
　<hi>易者則行可知也故此章末唯戒夫斯言之玷</hi>故南容一日三<hi>去聲</hi>復此章而<lb/>
　孔子以其兄之子妻<hi>去聲</hi>之<hi>家語曰獨居思仁公居言義一日三復白圭之玷是</hi>
<pb n="12b"/>
　<hi>宫縚之行也○朱子曰不是一日讀此乃是日日讀之玩味此詩而欲謹言也又曰南容深有意扵謹言</hi>
　<hi>此邦有道所以不廢邦無道所以免禍故孔子以兄子妻之○勉齋黄氏曰三復謂每誦至此再三反覆</hi>
　<hi>以識之非謂一次三復亦非謂只一日三次誦之也</hi>
○無易<hi>以豉反</hi>由言無曰苟矣<hi>此二句/不用韻</hi>莫捫<hi>音門</hi>朕舌言不<lb/>
可逝<hi>叶音折與舌叶</hi>矣無言不讐<hi>叶市/又反</hi>無徳不報<hi>叶蒲救反</hi>惠于朋<lb/>
友<hi>叶羽已反</hi>庶民小子<hi>叶奨里反</hi>子孫繩繩萬民靡不承<lb/>
　賦也易輕捫持逝去讐答承奉也○言不可輕易其<lb/>
　言盖無人為我執持其舌者故言語由已易致差失<lb/>
<pb n="13a"/>
　常當執持不可放去也<hi>慶源輔氏曰此章又承上章慎言之意而戒其言不可輕</hi>
　<hi>出而章末又言謹言之效以歆動之無易由言者戒其不可輕易也無曰苟矣者戒其不可苟發也至扵</hi>
　<hi>莫捫朕舌言不可逝矣其言愈切而其戒愈至也常詠此二句則知所以謹扵言語矣○華谷嚴氏曰由</hi>
　<hi>言者由己言之也</hi>且天下之理無有言而不讐無有徳而不<lb/>
　報者若爾能惠於朋友<hi>孔氏曰朋友謂卿大夫等</hi>庶民小子則子<lb/>
　孫繩繩<hi>華谷嚴氏曰繩繩如繩之牽連不絶也</hi>而萬民靡不承矣皆謹<lb/>
　言之效也<lb/>
○視爾友君子輯<hi>音集</hi>柔爾顔<hi>叶魚/堅反</hi>不遐有愆相<hi>息亮反</hi>在<lb/>
<pb n="13b"/>
爾室尚不愧于屋漏無曰不顯莫予云覯神之格<hi>叶剛鶴反</hi>
思不可度<hi>待洛反</hi>思矧可射<hi>音亦叶弋灼反</hi>思<lb/>
　賦也輯和也遐何通愆過也尚庶㡬也屋漏室西北<lb/>
　隅也<hi>廬陵李氏曰曽子問謂之當室之白孫炎云當室之白日光所漏入也</hi>覯見也格<lb/>
　至度測矧况也射斁通厭也○言視爾友於君子之<lb/>
　時和柔爾之顔色其戒懼之意常若自省曰豈不至<lb/>
　扵有過乎盖常人之情其脩扵顯者無不如此然視<lb/>
　爾獨居扵室之時亦當庶㡬不愧于屋漏然後可爾<lb/>
<pb n="14a"/>
　無曰此非明顯之處而莫予見也當知鬼神之妙無<lb/>
　物不體其至扵是有不可得而測者不顯亦臨猶懼<lb/>
　有失况可厭射而不敬乎<hi>慶源輔氏曰輯柔爾顔言其顔色之温柔也不遐有</hi>
　<hi>愆言其心思之警懼也有是心則有是顔此亦内外之符也常能如是則豈至扵有過失乎然人心撡則</hi>
　<hi>存舍則亾天理存亾只是敬肆之間湏當扵暗室屋漏之中不睹不聞之際常若十手所指十目所視兢</hi>
　<hi>兢業業之心不可有一息之間斷方可若曰此非顯明之處人莫予見也此心一萌則便間斷矣所以如</hi>
　<hi>此者盖鬼神體物而不遺洋洋乎如在其上如在其左右其至也尚不可測度况可厭射之乎唯不敢有</hi>
　<hi>所厭斁則此心始無間斷也○朱子曰相在爾室以下只是做存養工夫</hi>此言不但脩之<lb/>
<pb n="14b"/>
　扵外又當戒謹恐懼乎其所不睹不聞也<hi>廬陵彭氏曰視爾友</hi>
　<hi>君子以下以誠而交扵人脩之扵顯也相在爾室以下以誠而對乎天慎之扵静也○東萊吕氏曰此章</hi>
　<hi>教以内外交脩也○疊山謝氏曰荘子云為不善扵顯明之中者人得而非之為不善扵幽暗之中者鬼</hi>
　<hi>神得而責之君子無人非無鬼責亦此意也</hi>子思子曰君子不動而敬不<lb/>
　言而信<hi>朱子曰君子之戒謹恐懼無時不然不待言動而後敬信也○北溪陳氏曰屋漏人迹不</hi>
　<hi>到之地湏是戒懼方無愧怍君子不待扵動而應事接物方始敬未接物之前已無非敬矣不待發言而</hi>
　<hi>後信實未發言之前本來真實無非信矣</hi>又曰夫微之顯誠之不可揜如<lb/>
　此<hi>北溪陳氏曰此理雖隐微而甚顯以隂陽之往來屈伸皆是真實而無妄所以發見之不可揜如此</hi>
<pb n="15a"/>
　此正心誠意之極功而武公及之則亦聖賢之徒矣<lb/>
　<hi>安成劉氏曰不遐有愆者是省察之功所以遏人欲扵将萌即中庸之内省不疚而慎獨之事也能慎獨</hi>
　<hi>則意無不誠矣不愧屋漏者是存養之功所以存天理之本然即中庸之不睹不聞而戒懼之事也能戒</hi>
　<hi>懼則心無不正矣所謂正心誠意之極功者也盖由武公本亦聖賢之徒宜其所言合乎聖賢之道也</hi>
○辟爾為徳俾臧俾嘉<hi>叶居何反</hi>淑慎爾止不愆于儀<hi>叶牛何反</hi>
不僭不賊鮮<hi>息淺反</hi>不為則投我以桃報之以李彼童而<lb/>
角實虹<hi>户工反</hi>小子<hi>叶奨里反</hi>
　賦也辟君也指武公也<hi>安成劉氏曰此章之中首言辟者武公自君道言之也繼</hi>
<pb n="15b"/>
　<hi>言爾者自君臣親宻言之也末言小子則公之謙詞也</hi>止容止也僭差賊害則<lb/>
　法也無角曰童虹<hi>訌同</hi>潰亂也<hi>華谷嚴氏曰虹謂幻惑也如蝃蝀不正之氣暫</hi>
　<hi>見于天須臾散滅</hi>○既戒以脩徳之事<hi>東萊吕氏曰戒以君爾為徳俾臧俾嘉欲</hi>
　<hi>其盡君徳之善也淑慎爾止不愆于儀此詩以威儀為主故屢言之</hi>而又言為徳而人<lb/>
　法之猶投桃報李之必然也<hi>慶源輔氏曰不僣則又言水無差謬不賊則又</hi>
　<hi>言永無虧損如是則鮮有不為人所法則者此必然之效也</hi>彼謂不必脩徳而可<lb/>
　以服人者是牛羊之童者而求其角也亦徒潰亂汝<lb/>
　而已豈可得哉<hi>黄氏曰武公極言君臣相應之機必即物理之易見者言之○豐城朱氏</hi>
<pb n="16a"/>
　<hi>曰言爾為人君之徳當使無一事之不善無一事之不嘉容止之不可以不慎威儀之不可以不謹不僣</hi>
　<hi>則扵事無所差不賊則扵理無所害夫如是鮮不為民之則矣投桃報李言理之必有者以勉之也彼童</hi>
　<hi>而角言理之必無者以戒之也夫昧之以理之所無者将以潰亂汝也而豈可以莫之察乎</hi>
○荏<hi>而甚反</hi>染<hi>而漸/反</hi>柔木言緡之絲<hi>叶新夷反</hi>温温恭人維徳<lb/>
之基其維哲人告之話言順徳之行<hi>與言叶</hi>其維愚人覆<lb/>
謂我僭<hi>叶七尋反</hi>民各有心<lb/>
　興也荏染柔貌柔木柔忍<hi>音刃</hi>之木也緡綸也被之綸<lb/>
　以為弓也<hi>張子曰柔和之木乃弓之材温恭之人乃徳之質○慶源輔氏曰武公三以温柔為</hi>
<pb n="16b"/>
　<hi>言無不柔嘉也輯柔爾顔也至此又明言温柔為進徳之基盖人纔温柔則便是消磨了那客氣消磨得</hi>
　<hi>客氣則其徳方可進故明道謂義理與客氣常相勝只看消長分數為君子小人之别消盡者為大賢而</hi>
　<hi>横渠亦言學者先湏去其客氣惟温柔則可以進學○西山真氏曰温者和易之意築室者以基為固脩</hi>
　<hi>身者以敬為本故此温温恭謹之人有立徳之基也首章驗其徳之隅此章立其徳之基熟味其辭武公</hi>
　<hi>作聖之功扵是焉在</hi>話言古之善言也覆猶反也僭不信也民<lb/>
　各有心言人心不同愚智相越之逺也<hi>東萊吕氏曰言人之質有</hi>
　<hi>美有惡故有可告語者有不可告語者</hi>
○於<hi>音烏</hi>乎<hi>音/呼</hi>小子<hi>叶奨/禮反</hi>未知臧否<hi>音鄙</hi>匪手㩗之言示之<lb/>
<pb n="17a"/>
事<hi>叶上止反</hi>匪面命之言提其耳借曰未知亦既抱子<hi>同上</hi>民<lb/>
之靡盈誰夙知而莫<hi>音慕</hi>成<lb/>
　賦也非徒手擕之也而又示之以事非徒面命之也<lb/>
　而又提其耳所以喻之者詳且切矣<hi>華谷嚴氏曰曲禮云長者與之</hi>
　<hi>提携則两手奉長者之手負劔辟咡詔之註云傾頭與語又云口耳之間曰咡是携手提耳皆長者教誨</hi>
　<hi>小子之常</hi>假令言汝未有知識則汝既長大而抱子宜有<lb/>
　知矣<hi>慶源輔氏曰武公老矣而使人謂其小子可謂不自盈滿矣只此便見其温柔之意言示之事</hi>
　<hi>諭之明也言提其耳告之切也告之者既明且切則宜有警矣而猶不知覺何哉借曰未有知識則亦既</hi>
<pb n="17b"/>
　<hi>抱子矣况耄期之年乎則是宜有警也</hi>人若不自盈滿能受教戒則豈<lb/>
　有既早知而反晚成者乎<lb/>
○昊天孔昭<hi>叶音灼</hi>我生靡樂<hi>音/洛</hi>視爾夢夢<hi>莫公反</hi>我心慘<lb/>
慘<hi>當作懆七到反叶七各反</hi>誨爾諄諄<hi>之純/反</hi>聽我藐藐<hi>美角反</hi>匪用為<lb/>
教<hi>叶入聲</hi>覆用為虐借曰未知亦聿既耄<hi>叶音莫</hi>
　賦也夢夢不明亂意也慘慘憂貌諄諄詳熟也藐藐<lb/>
　忽略貌耄老也八十九十曰耄左史所謂年九十有<lb/>
　五時也<lb/>
<pb n="18a"/>
○於乎小子<hi>見章</hi>上告爾舊止聽用我謀庶無大悔<hi>叶虎委反</hi>
天方艱難曰喪<hi>息浪反</hi>厥國<hi>叶于/逼反</hi>取譬不逺昊天不忒<hi>他得反</hi>回遹<hi>于橘反</hi>其徳俾民大棘<lb/>
　賦也舊舊章也或曰久也止語詞庶幸悔恨忒差遹<lb/>
　僻棘急也○言天運方此艱難将䘮厥國矣我之取<lb/>
　譬夫豈逺哉觀天道禍福之不差忒則知之矣今汝<lb/>
　乃回遹其徳而使民至扵困急則䘮厥國也必矣<lb/>
　　抑十二章三章章八句九章章十句<lb/>
<pb n="18b"/>
　　　楚語左史倚相曰昔衛武公年數九十五矣猶<lb/>
　　　箴儆扵國曰自卿以下至于師長士<hi>西山真氏曰卿者執</hi>
　　　<hi>政之官師長官師之長士謂上中下士</hi>苟在朝者無謂我老耄而<lb/>
　　　舍我必恭恪扵朝夕以交戒我在輿有旅賁之<lb/>
　　　規<hi>周禮旅賁氏掌執戈盾夾車而趨車止則持輪</hi>位宁有官師之典<hi>國語</hi>
　　　<hi>註中庭之左右謂之位門屏之間謂之宁</hi>倚几有誦訓之諫<hi>西山真氏曰誦</hi>
　　　<hi>訓主誦書之官</hi>居寝有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>
                    <hi>音/薛</hi>御之箴<hi>西山真氏曰<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御謂近習也</hi>臨<lb/>
　　　事有瞽史之道<hi>西山真氏曰瞽史知天道者</hi>宴居有師工之<lb/>
<pb n="19a"/>
　　　誦<hi>西山真氏曰師工樂官</hi>史不失書矇不失誦以訓御之<lb/>
　　　扵是作懿戒以自儆及其没也謂之睿聖武公<lb/>
　　　<hi>西山真氏曰自卿以下無一人不使任箴規之職自在輿以下無一處不欲聞箴規之言猶且</hi>
　　　<hi>作抑詩使人誦之不離其側如是而意不誠心不正者未之有也</hi>韋昭曰懿讀<lb/>
　　　為抑即此篇也<hi>朱子曰左史所云箴諌之詞或即謂此詩耳</hi>董氏曰<lb/>
　　　侯包<hi>廬陵羅氏曰包撰韓詩翼要十卷</hi>言武公行年九十有五<lb/>
　　　猶使人日誦是詩而不離<hi>去聲</hi>扵其側然則序說<lb/>
　　　為刺厲王者誤矣<hi>慶源輔氏曰衛武公可謂老而好學不厭者也其所以至</hi>
<pb n="19b"/>
　　　<hi>扵睿聖者盖本扵此一詩之中曲折次第唯篤志力行者當自知之未死之前誓當以此自警</hi>
　　　<hi>也○新安陳氏曰抑詩國語之說既明賔之初筵韓詩作飲酒悔過皆為有據矣但不知二雅</hi>
　　　<hi>王者事也何武公二詩獨得入二雅乎○安成劉氏曰周之諸矦唯衛武公扵國風二雅皆有</hi>
　　　<hi>詩淇澳則見公之可美賔筵及此則見公之所脩固可以為聖賢之徒矣風有淇澳無可疑也</hi>
　　　<hi>賔筵一詩所以得入二雅者豈公作此二詩在扵為王朝卿士之日而二詩之體製音節又有</hi>
　　　<hi>合扵大小雅乎然而二詩但得列扵變雅則與先王雅樂亦自無相亂矣</hi>
菀<hi>音欝</hi>彼桑柔<hi>與劉憂叶篇/内多放此</hi>其下矦旬捋<hi>力活反</hi>采其劉瘼<lb/>
<hi>音莫</hi>此下民不殄心憂倉<hi>初亮/反</hi>兄<hi>與怳/同</hi>填<hi>舊說古塵字</hi>兮倬彼<lb/>
<pb n="20a"/>
昊天<hi>叶鐡因反</hi>寧不我矜<lb/>
　比也菀茂旬徧劉殘殄絶也倉兄與愴<hi>音創</hi>怳<hi>音况</hi>同悲<lb/>
　閔之意也填未詳舊說與陳塵同盖言久也或疑與<lb/>
　瘨<hi>音顛</hi>字同為病之義但召旻篇内二字竝出又恐未<lb/>
　然今姑闕之<hi>新安胡氏曰填滿也積也倉兄填兮言悲閔積滿扵中之意</hi>倬明貌<lb/>
　○舊說此為芮伯刺厲王而作春秋傳亦曰芮良夫<lb/>
　之詩則其說是也<hi>孔氏曰芮伯周同姓國杜預云芮國在馮翊臨晉縣則在西都之畿</hi>
　<hi>内也左氏引大風有隧以為芮良夫之詩</hi>以桑為比者桑之為物其葉最<lb/>
<pb n="20b"/>
　盛然及其采之也一朝而盡無黄落之漸故取以比<lb/>
　周之盛時如葉之茂其隂無所不徧至扵厲王肆行<lb/>
　暴虐以敗其成業王室忽焉凋弊如桑之既采民失<lb/>
　其䕃而受其病故君子憂之不絶扵心悲憫之甚而<lb/>
　至扵病遂號天而訴之也<hi>安成劉氏曰呼天者亦無所歸咎之意也後章言天</hi>
　<hi>之意皆然</hi>
○四牡騤騤旟旐有翩<hi>叶批賔反</hi>亂生不夷靡國不泯<hi>叶彌鄰反</hi>
民靡有黎具禍以燼<hi>叶咨辛反</hi>於<hi>音/烏</hi>乎<hi>音/呼</hi>有哀<hi>叶音依</hi>國步斯<lb/>
<pb n="21a"/>
頻<lb/>
　賦也夷平泯滅黎黒也謂黒首也<hi>臨川王氏曰周曰黎民秦曰黔首黎</hi>
　<hi>則黔首之謂也民靡有黎則是黔首靡有孑遺也</hi>具俱也燼灰燼也歩猶運<lb/>
　也頻急蹙也○厲王之亂天下征役不息故其民見<lb/>
　其車馬旌旗而厭苦之<hi>慶源輔氏曰王者豈能無所征役但出扵不得已則民将</hi>
　<hi>恱而從之以忘其勞今也使人見其車馬旌旗而厭苦若是則民不可得而用矣亂生不夷亂日生而無</hi>
　<hi>平定之期也無國不滅無民不燼則甚言之耳君子之哀則哀其國家運祚之急蹙也○豐城朱氏曰車</hi>
　<hi>馬之盛旌旗之美一也而在正雅則為美在變雅則為怨者亦猶聞鐘鼓管籥之音其欣欣喜色而相告</hi>
<pb n="21b"/>
　<hi>者以其君能與民同樂也其疾首蹙額而相告者以其君不能與民同樂也身之所遇有勞逸之殊而心</hi>
　<hi>之所感有悲喜之異然則為人君者其可不以絜矩為心而與民同好惡也哉</hi>自此至第四<lb/>
　章皆征役者之怨辭也<hi>安成劉氏曰皆芮伯述怨者之詞也</hi>
○國步蔑資天不我将<hi>叶子兩反</hi>靡所止疑<hi>魚乞反叶如字</hi>云徂何<lb/>
往君子實維秉心無競<hi>叶其兩反</hi>誰生厲階<hi>叶居奚反</hi>至今為梗<lb/>
<hi>古杏反叶古黨反</hi>
　賦也蔑滅資咨将養也疑讀如儀禮疑立之疑定也<lb/>
　<hi>儀禮士昏禮注曰疑立正立自定之貌</hi>徂亦往也競争厲怨梗病也<hi>錢氏</hi>
<pb n="22a"/>
　<hi>曰梗水上浮木壅水者斷梗也</hi>○言國将危亡天不我養居無所定<lb/>
　徂無所往<hi>三山李氏曰無所逃扵天地之間矣</hi>然非君子之有争心也<lb/>
　誰實為此禍階使至今為病乎盖曰禍有根原其所<lb/>
　從來也逺矣<hi>慶源輔氏曰居無所定則無以自安也徂無所往則無以避患也凡為君子則</hi>
　<hi>其心自無所争耳然不知誰實為此厲階而使至今為病乎此則指厲王言之也其辭婉矣</hi>
○憂心慇慇念我土宇我生不辰逢天僤<hi>都但反</hi>怒<hi>叶暖五反</hi>
自西徂東<hi>叶音丁</hi>靡所定處多我覯痻<hi>武巾反</hi>孔棘我圉<lb/>
　賦也土鄉宇居辰時僤厚覯見痻病棘急圉邉也或<lb/>
<pb n="22b"/>
　曰禦也<hi>鄭氏曰禦宼之事也</hi>多矣我之見病也急矣我之在邉<lb/>
　也<hi>鄭氏曰此士卒厭苦自傷之言○東萊吕氏曰一章至四章皆極言其亂也○慶源輔氏曰土宇謂</hi>
　<hi>鄉里與室家也周在西故曰自西徂東前三章雖皆是征役者怨詞然二章則言亂生不已而要其禍亂</hi>
　<hi>之終三章則言行止無定而原其禍亂之始四章則言多矣我之見病也急矣我之在邉也情益切而辭</hi>
　<hi>益哀矣</hi>
○為謀為毖<hi>叶音必</hi>亂况斯削告爾憂恤誨爾序爵誰能<lb/>
執熱逝不以濯其何能淑載胥及溺<hi>叶奴學反</hi>
　賦也毖慎況滋也序爵辨别賢否之道也<hi>三山李氏曰爵自有</hi>
<pb n="23a"/>
　<hi>序上賢則加以上爵中賢則次之下賢則又次之苔小加大淫破義則失其序矣○曹氏曰外之公矦伯</hi>
　<hi>子男内之公卿大夫士皆爵也</hi>執熱手持熱物也<hi>朱子曰逝語詞也</hi>○蘇氏<lb/>
　曰王豈不謀且慎哉然而不得其道適所以長亂而<lb/>
　自削耳故告之以其所當憂而誨之以序爵且曰誰<lb/>
　能執熱而不濯者賢者之能已亂猶濯之能解熱耳<lb/>
　不然則其何能善哉相與入扵陷溺而已<hi>鄭氏曰我語汝以天</hi>
　<hi>下之憂教汝以次序賢能之爵其為之當如手執熱物之用濯謂治國之道當用賢者</hi>
○如彼遡風<hi>叶孚音反</hi>亦孔之僾<hi>音/愛</hi>民有肅心荓<hi>普耕反</hi>云不<lb/>
<pb n="23b"/>
逮好<hi>呼報反</hi>是稼穡力民代食稼穡維寳代食維好<lb/>
　賦也遡鄉<hi>音向</hi>僾唈<hi>烏合反○孔氏曰嗚唈短氣也</hi>肅進荓使也○蘇<lb/>
　氏曰君子視厲王之亂悶然如遡風之人唈而不能<lb/>
　息<hi>孔氏曰風唈人氣故不能喘息</hi>雖有欲進之心皆使之曰世亂矣<lb/>
　非吾所能及也扵是退而稼穡盡其筋力與民同事<lb/>
　以代祿食而已當是時也仕進之憂甚扵稼穡之勞<lb/>
　故曰稼穡維寳代食維好言雖勞而無患也<lb/>
○天降喪<hi>息浪反</hi>亂滅我立王降此蟊賊稼穡卒痒<hi>音羊</hi>哀<lb/>
<pb n="24a"/>
恫<hi>音通</hi>中國具贅<hi>之芮反</hi>卒荒靡有旅力以念穹蒼<lb/>
　賦也恫痛具俱也贅屬<hi>音燭</hi>也言危也春秋傳曰君若<lb/>
　綴旒然與此贅同<hi>春秋公羊傳襄公十六年會于溴梁大夫盟君若贅旒然注旒旗旒</hi>
　<hi>贅繫屬之辭溴音扄入聲</hi>卒盡荒虚也旅與膂同穹蒼天也穹言<lb/>
　其形蒼言其色○言天降喪亂固已滅我所立之王<lb/>
　矣又降此蟊賊則我之稼穡又病而不得以代食矣<lb/>
　哀此中國皆危盡荒是以危困之極無力以念天禍<lb/>
　也<hi>豐城朱氏曰上章言稼穡以代祿食則朝廷雖不可以留田野猶可得而處也今日降此蟊賊稼穡</hi>
<pb n="24b"/>
　<hi>卒痒則中國之皆危無可安之所矣中國之盡荒無可食之資矣所以危困之極無力以念天禍也</hi>此<lb/>
　詩之作不知的在何時其言滅我立王則疑在共和<lb/>
　之後也<hi>廬陵羅氏曰厲王三十七年國人畔襲王出奔彘召公周公二相行政號曰共和○三山</hi>
　<hi>李氏曰太子靜匿召穆公家國人圍之召公乃以其子代太子太子卒得脫穆公乃與周公行政謂之共</hi>
　<hi>和共和十四年厲王死扵彘乃立太子静是為宣王○安成劉氏曰此詩果作扵共和之時則厲王尚在</hi>
　<hi>故詩人得以追叙其事而刺之也</hi>
○維此惠君民人所瞻<hi>叶側姜反</hi>秉心宣猶考慎其相<hi>息亮反叶平聲</hi>維彼不順自獨俾臧自有肺腸俾民卒狂<lb/>
<pb n="25a"/>
　賦也惠順也順扵義理也宣徧猶謀相輔狂惑也○<lb/>
　言彼順理之君所以為民所尊仰者以其能秉持其<lb/>
　心周徧謀度考擇其輔相必衆以為賢而後用之彼<lb/>
　不順理之君則自以為善而不考衆謀自有私見而<lb/>
　不通衆志所以使民眩惑至扵狂亂也<hi>豐城朱氏曰秉心宣猶言</hi>
　<hi>其存心之公也考慎其相言其用人之當也彼順理之君其扵擇相也必衆以為可而後用之衆以為否</hi>
　<hi>而後退之惟從乎衆論之公而不間以一己之私此所以為民所瞻也彼不順理之君則是其所是而不</hi>
　<hi>復察衆謀之臧否好其所好而不復審衆志之從違其使民眩惑而至扵狂亂也厥有由矣</hi>
<pb n="25b"/>
○瞻彼中林甡甡<hi>所巾反</hi>其鹿朋友已譖<hi>子念反叶子林反</hi>不胥<lb/>
以榖人亦有言進退維谷<lb/>
　興也甡甡衆多竝行之貌譖不信也胥相榖善谷窮<lb/>
　也言朋友相譖不能相善曽鹿之不如也<hi>曹氏曰不如鹿性善</hi>
　<hi>群得食則相呼而共之慮患則環居以禦之也</hi>○言上無明君下有惡俗是<lb/>
　以進退皆窮也<hi>東萊吕氏曰此言君暗扵上俗毁扵下自傷處斯世之難也○慶源輔氏</hi>
　<hi>曰朋友既相譖毁則不復相與以善也上無明君則人倫攸斁故朋友道絶此所以進退皆窮也</hi>
○維此聖人瞻言百里維彼愚人覆狂以喜匪言不能<lb/>
<pb n="26a"/>
胡斯畏忌<hi>叶巨已反</hi>
　賦也聖人炳於幾先所視而言者無逺而不察愚人<lb/>
　不知禍之将至而反狂以喜今用事者盖如此我非<lb/>
　不能言也如此畏忌何哉言王暴虐人不敢諫也<hi>慶源</hi>
　<hi>輔氏曰聖人明睿所照物無遁情故其所視所言無逺不察愚人則安危利災𡨕行倒曵不惟不覺而更</hi>
　<hi>狂以喜我非愚也扵此豈不能一言哉但無如此畏忌何耳○華谷嚴氏曰厲王得衛巫使監謗者以告</hi>
　<hi>則殺之國人莫敢言道路以目王喜告召公曰吾能弭謗矣召公曰是障之也防民之口甚扵防川川壅</hi>
　<hi>而潰傷人必多民亦如之是故為川者决之使導為民者宣之使言故天子聽政使公卿至扵列士獻詩</hi>
<pb n="26b"/>
　<hi>瞽獻典史獻書師箴瞍賦矇誦百工諫庶人傳語近臣盡規親戚補察瞽史教誨耆艾脩之而後王斟酌</hi>
　<hi>焉是以事行而不悖王不聽扵是國人莫敢出言</hi>
○維此良人弗求弗廸<hi>叶徒沃反</hi>維彼忍心是顧是復<hi>房六反</hi>
民之貪亂寧為荼毒<lb/>
　賦也廸進也忍殘忍也顧念復重也荼苦菜也味苦<lb/>
　氣辛能殺物故謂之荼毒也○言不求善人而進用<lb/>
　之其所顧念重復而不已者乃忍心不仁之人<hi>豐城朱氏</hi>
　<hi>曰良人者國之寳也則棄之而如遺忍心者國之賊也則念之而不已</hi>民不堪命所以<lb/>
<pb n="27a"/>
　肆行貪亂而安為荼毒也<hi>東萊吕氏曰言王棄君子而厚小人民不堪命而王</hi>
　<hi>不知也○慶源輔氏曰上章之聖人愚人乃泛言之以刺厲王耳此章之良人忍心則指當時士大夫言</hi>
　<hi>也</hi>
○大風有隧<hi>音遂</hi>有空大谷維此良人作為式榖維彼不<lb/>
順征以中垢<hi>古口反叶居六反</hi>
　興也隧道式用榖善也征以中垢未詳其義或曰征<lb/>
　行也中隐暗也垢汙穢也○大風之行有隧葢多出<lb/>
　扵空谷之中以興下文君子小人所行亦各有道耳<lb/>
<pb n="27b"/>
　<hi>慶源輔氏曰此章以風之行有道以興君子小人之所行亦各有道也作起也良人則起而為者皆用善</hi>
　<hi>道不順則違道悖理之人也其所行者唯以隐暗汚穢而已大抵君子之所為必光明小人之所為必隐</hi>
　<hi>暗君子之所行必髙潔小人之所行必汙穢光明髙潔即所謂善道也</hi>
○大風有隧貪人敗類聽言則對誦言如醉匪用其良<lb/>
覆俾我悖<hi>叶蒲寐反</hi>
　興也敗類猶言圮<hi>音痞</hi>族也<hi>九峯蔡氏曰圮敗族類也言與衆不和傷人害物也</hi>
　王使貪人為政我以其或能聽我之言而對之然亦<lb/>
　知其不能聽也故誦言而中心如醉由王不用善人<lb/>
<pb n="28a"/>
　而反使我至此悖眊<hi>音冒</hi>也<hi>慶源輔氏曰上章以上兩句興下四句此章則以上</hi>
　<hi>一句興下一句耳大風則有隧矣貪人則敗類矣聽言則對四句集傳以為一串說都載在下句我字上</hi>
　厲王說<hi>音恱</hi>榮夷公芮良夫曰王室其将卑乎夫榮公<lb/>
　好<hi>去聲</hi>專利而不備大難<hi>去聲</hi>夫利百物之所生也天地<lb/>
　之所載也而或專之其害多矣此詩所謂貪人其榮<lb/>
　公也與芮伯之憂非一日矣<hi>豐城朱氏曰厲王之惡極矣而一言以蔽之曰</hi>
　<hi>貪日暴而已惟貪也故所用皆聚斂之臣惟暴也故所用皆暴虐之臣此詩所謂維彼忍心是顧是復則</hi>
　<hi>其用暴虐之證也所謂貪人敗類職盗為寇則其用聚斂之證也蕩詩言曽是彊禦即忍心之謂曽是掊</hi>
<pb n="28b"/>
　<hi>克即貪人之謂貪人用則必至扵竭人之財暴人用則必至扵竭人之力民財竭而愁怨之聲作民力竭</hi>
　<hi>而謗讟之患起而後國隨以亡則君子之憂捋何時而息哉</hi>
○嗟爾朋友予豈不知而作如彼飛蟲時亦弋獲<hi>叶胡郭反</hi>
既之隂<hi>于鴆反</hi>女<hi>音/汝</hi>反予來赫<hi>叶黒各反</hi>
　賦也如彼飛蟲時亦弋獲言己之言或亦有中猶曰<lb/>
　千慮而一得也之往隂覆也赫威怒之貌我以言告<lb/>
　女是往隂覆扵女女反來加赫然之怒扵己也張子<lb/>
　曰既往宻告扵女反謂我來恐動也亦通<hi>安成劉氏曰釋文陰</hi>
<pb n="29a"/>
　<hi>或音如字赫云亦作嚇音暇荘子云以梁國嚇我是也張子之說盖用釋文二字之意</hi>
○民之罔極職凉善背<hi>叶必墨反</hi>為民不利如云不克民之<lb/>
回遹職競用力<lb/>
　賦也職專也凉義未詳傳曰凉薄也鄭讀作諒信也<lb/>
　疑鄭說為得之善背工為反覆也克勝也回遹邪僻<lb/>
　也○言民之所以貪亂而不知所止者專由此人名<lb/>
　為直諒而實善背又為民所不利之事如恐不勝而<lb/>
　力為之也又言民之所以邪僻者亦由此輩專競用<lb/>
<pb n="29b"/>
　力而然也反覆其言所以深惡之也<lb/>
○民之未戾職盗為寇凉曰不可覆背善詈<hi>力智反</hi>雖曰<lb/>
匪予既作爾歌<hi>叶韻未詳</hi>
　賦也戾定也民之所以未定者由有盗臣為之寇也<lb/>
　盖其為信也亦以小人為不可矣及其反背也則又<lb/>
　工為惡言以詈君子是其色厲内荏<hi>音稔</hi>真可謂穿窬<lb/>
　之盗矣然其人又自文<hi>音問</hi>飾以為此非我言也則我<lb/>
　已作爾歌矣言得其情且事已著明不可揜覆也<lb/>
<pb n="30a"/>
　　桑柔十六章八章章八句八章章六句<hi>新安王氏曰風雅未</hi>
　　　<hi>有如此詩十六章者其言反覆不已而有倫次大意在扵刺王用小人一章言其無以庇民二</hi>
　　　<hi>章言其征役不息三四章皆言其亂離五章告以救亂六章言仕扵朝則有禍六章言退處田</hi>
　　　<hi>野亦不能安存八章刺其獨用小人九章并刺在位之不善十章十一章以聖愚善惡相對言</hi>
　　　<hi>之所以刺愚人不能逺慮忍人不可信用也十二章言民之不善十三章言王之不善皆由在</hi>
　　　<hi>位之不賢也十四章至十六章則皆規諷其僚友之詞也</hi>
倬彼雲漢昭回于天<hi>叶鐵因反</hi>王曰於<hi>音/烏</hi>乎<hi>音呼</hi>何辜今之人<lb/>
天降䘮<hi>息浪反</hi>亂飢饉薦<hi>在甸/反</hi>臻靡神不舉靡愛斯牲<hi>叶桑<pb n="30b"/>經反</hi>圭璧既卒寧莫我聽<hi>吐丁反</hi>
　賦也雲漢天河也昭光回轉也言其光隨天而轉也<lb/>
　<hi>曹氏曰漢在天似雲非雲故曰雲漢也漢者水之精而雨皆水之施也天将雨其兆先見扵漢故閔雨則</hi>
　<hi>望雲漢而占之也天漢起扵東方經尾箕之間是為漢津委蛇向西南行至七星南而没此其回旋之度</hi>
　<hi>也</hi>薦荐通重也臻至也靡神不舉所謂國有凶荒則<lb/>
　索鬼神而祭之也<hi>孔氏曰求廢祀而脩之也</hi>圭璧禮神之玉也<hi>孔氏</hi>
　<hi>曰春官大宗伯以蒼璧禮天黄琮禮地以青圭禮東方赤璋禮南方白琥禮西方𤣥璜禮北方典瑞云四</hi>
　<hi>圭有邸以祀天兩圭有邸以祀地祼圭有瓚以祀先王圭璧以祀日月星辰璋邸射以祀山川皆祭神所</hi>
<pb n="31a"/>
　<hi>用言圭璧總稱</hi>卒盡<hi>廬陵羅氏曰牲用不可盡故言無愛圭璧少而易竭故言既盡</hi>寧猶何<lb/>
　也○舊說以為宣王承厲王之烈<hi>暴虐也</hi>内有撥亂之<lb/>
　志<hi>撥治也</hi>遇烖而懼側身脩行欲銷去<hi>上聲</hi>之天下喜扵<lb/>
　王化復<hi>扶又反</hi>行百姓見憂<hi>孔氏曰側者反側也憂不自安故處身反側也王之</hi>
　<hi>憂旱正為百姓是天下百姓見被憂矜○朱子曰百姓見憂見憂恤扵王也</hi>故仍叔作此<lb/>
　詩以美之<hi>孔氏曰仍氏叔字春秋桓公五年天王使仍叔之子來聘上距宣王之崩七十餘年</hi>
　<hi>至其初則百餘也春秋之世晉知氏世稱伯趙氏世稱孟仍氏或亦世稱</hi>言雲漢者夜晴<lb/>
　則天河明故述王仰訴扵天之詞如此也<hi>曹氏曰雲漢昭回則</hi>
<pb n="31b"/>
　<hi>其非雨之候可知矣○臨川王氏曰瞻卬昊天不見雨候扵是傷歎人之無辜而遇此䘮亂飢饉也○疊</hi>
　<hi>山謝氏曰桑柔以稼穡卒痒為天降䘮亂雲漢以飢饉薦臻為天降䘮亂王以民為天民以食為天民無</hi>
　<hi>食皆可言天降䘮亂也古人之重民食如此○豐城朱氏曰王曰於乎何辜今之人此哀矜惻怛不能自</hi>
　<hi>己之誠而能消烖弭禍之本也靡神不舉言扵神無不求也靡愛斯牲言扵牲無所愛也圭璧既卒言羣</hi>
　<hi>祀徧舉而扵玉無所吝也而何為其莫我聽乎</hi>
○旱既大<hi>音泰</hi>甚藴隆蟲蟲不殄禋祀自郊徂宫上下奠<lb/>
瘞靡神不宗后稷不克上帝不臨<hi>叶力中反</hi>耗斁<hi>丁故反</hi>下土<lb/>
寧丁我躬<lb/>
<pb n="32a"/>
　賦也藴蓄隆盛也蟲蟲熱氣也<hi>曹氏曰藴者陽氣之蓄積也隆者陽氣之</hi>
　<hi>驕亢也蟲蟲者欝積驕亢之氣熏炙而病人者也○濮氏曰蟲與爞同旱熱熏人</hi>殄絶也郊<lb/>
　祀天地也宫宗廟也上祭天下祭地奠其禮瘞其物<lb/>
　<hi>臨川王氏曰天神地祇人鬼内外上下無不禋祀矣○孔氏曰奠謂置之扵地瘞謂埋之扵地禮與物皆</hi>
　<hi>謂禮神之物酒食牲玉之屬也天言奠其禮地言瘞其物互以相通○濮氏曰祭畢凡幣帛祀册之屬燎</hi>
　<hi>而瘞之</hi>宗尊也<hi>劉氏曰前曰靡神不舉則秩而祭之後曰靡神不宗則尊而事之</hi>克勝<lb/>
　也言后稷欲救此旱灾而不能勝也臨享也稷以親<lb/>
　言帝以尊言也<hi>曹氏曰宫之神莫親于后稷固肯臨我而其力不足以勝旱灾郊之神莫</hi>
<pb n="32b"/>
　<hi>尊扵上帝其力能勝旱灾而不肯臨我○慶源輔氏曰先郊後宫先尊而後親也上下先天而後地也靡</hi>
　<hi>神不宗徧舉所祭之鬼神也前言舉舉其禮此言宗極其尊后稷不克上帝不臨先親而後尊也不言地</hi>
　<hi>及他鬼神者舉尊親以該之也</hi>斁敗丁當也何以當我之身而有是<lb/>
　災也或曰與其耗斁下土寧使灾害當我身也亦通<lb/>
○旱既大甚則不可推<hi>吐雷反</hi>兢兢業業如霆如雷周餘<lb/>
黎民靡有孑遺<hi>叶夷回反下同</hi>昊天上帝則不我遺胡不相畏<lb/>
先祖于摧<hi>在雷反</hi>
　賦也推去也兢兢恐也業業危也如霆如雷言畏之<lb/>
<pb n="33a"/>
　甚也孑無右臂貌遺餘也言大亂之後周之餘民無<lb/>
　復有半身之遺者<hi>孟子曰說詩者不以文害辭不以辭害志以意逆志是為得之如以</hi>
　<hi>辭而已矣雲漢之詩曰周餘黎民靡有了遺信斯言也是周無遺民也朱子曰若但以其辭而已則如雲</hi>
　<hi>漢所言是周之民真無遣種矣惟以意逆志則知作詩者之志在扵憂旱而非真無遺民也</hi>而上<lb/>
　天又降旱災使我亦不見遺摧滅也言先祖之祀将<lb/>
　自此而滅也<hi>豐城朱氏曰靡有孑遺則其民之不可保也則不我遺則其身之不可保也先</hi>
　<hi>祖于摧則其宗社之不可保也</hi>
○旱既大甚則不可沮<hi>在吕反</hi>赫赫炎炎云我無所大命<lb/>
<pb n="33b"/>
近止靡瞻靡顧<hi>叶果五反</hi>羣公先正則不我助<hi>叶牀所反</hi>父母先<lb/>
祖胡寧忍予<hi>叶演女反</hi>
　賦也沮止也赫赫旱氣也炎炎熱氣也無所無所容<lb/>
　也大命近止死将至也瞻仰顧望也羣公先正月令<lb/>
　所謂雩祀百辟卿士之有益扵民者以祈榖實者也<lb/>
　<hi>孔氏曰正者長也先世為官之長月令注云百辟卿士古之上公以下勾龍后稷之類也</hi>扵羣公<lb/>
　先正但言其不見助至父母先祖則以恩望之矣所<lb/>
　謂垂涕泣而道之也<hi>慶源輔氏曰上章兢兢業業如霆如雷者言我心極扵危懼而</hi>
<pb n="34a"/>
　<hi>天怒未之息也此章赫赫炎炎云我無所者言天旱方甚未已而我身無所容也大命近止即上章所謂</hi>
　<hi>則不我遺也靡瞻靡顧言天不覆佑而無所瞻仰顧望也羣公先正則不我助父母先祖胡寧忍予所以</hi>
　<hi>望之者各有輕重之不同也○安成劉氏曰忍之一辭可見望之以恩之意</hi>
○旱既大甚滌滌<hi>徒歴反</hi>山川<hi>叶樞/淪反</hi>旱魃<hi>蒲末反</hi>為虐如惔<lb/>
<hi>音談</hi>如焚<hi>叶符勻反</hi>我心憚暑憂心如熏羣公先正則不我聞<lb/>
<hi>叶微匀反</hi>昊天上帝寧俾我遯<hi>叶徒勻反</hi>
　賦也滌滌言山無木川無水如滌而除之也魃旱神<lb/>
　也<hi>孔氏曰神異經云南方有人長二三尺袒身而目在頂上走行如風名魃所見之國大旱一名旱母</hi>
<pb n="34b"/>
　<hi>盖是鬼魅之物</hi>惔燎之也憚勞也畏也熏灼遯逃也言天又<lb/>
　不肯使我得逃遯而去也<lb/>
○旱既大甚黽勉畏去胡寧瘨<hi>都田反</hi>我以旱㦧<hi>七感反</hi>不<lb/>
知其故祈年孔夙方社不莫<hi>音慕</hi>昊天上帝則不我虞<hi>叶元具反</hi>敬恭明神宜無悔怒<lb/>
　賦也黽勉畏去出無所之也瘨病㦧曽也祈年孟春<lb/>
　祈榖于上帝孟冬祈來年扵天宗是也方祭四方也<lb/>
　社祭土神也<hi>曹氏曰月令祈榖注云謂以上辛郊祀天也天宗注云謂日月星辰也夫自去</hi>
<pb n="35a"/>
　<hi>嵗之孟冬已祈今嵗之豐稔可謂夙矣○疊山謝氏曰古之聖王無一日不為民慮稼之方納預祈來年</hi>
　<hi>扵天宗農之始耕先祈榖扵上帝春祈社稷已願百榖之堅實秋報社稷又願嗣嵗之豐登所謂孔夙不</hi>
　<hi>莫也</hi>虞度悔恨也言天曽不度我之心如我之敬事明<lb/>
　神宜可以無恨怒也<hi>慶源輔氏曰言欲去則出無所之故復黽勉而不敢去也蘇氏</hi>
　<hi>以畏為不敢甚當胡寧瘨我以旱憯不知其故祈年則孔夙方社則不莫皆自反之辭也我雖自反如此</hi>
　<hi>而天則不我虞度也然我之敬恭明神不敢少怠則明神宜亦無所恨怒也</hi>
○旱既大甚散無友紀鞫<hi>居六反</hi>哉庶正疚哉冢宰<hi>叶奨里反</hi>
趣<hi>七口反</hi>馬師氏膳夫左右<hi>叶羽已反</hi>靡人不周無不能止瞻<lb/>
<pb n="35b"/>
卬<hi>音仰</hi>昊天云如何里<lb/>
　賦也友紀猶言綱紀也<hi>孔氏曰散無友紀者由困扵飢不能如常相紀故謂之散</hi>
　或曰友疑作有鞫窮也庶正衆官之長也疚病也冡<lb/>
　宰又衆長之長也趣馬掌馬之官師氏掌以兵守王<lb/>
　門者膳夫掌食之官也嵗凶年榖不登<hi>孔氏曰四時一終曰嵗取</hi>
　<hi>嵗星行一次也年取榖一熟也嵗凶謂此嵗凶也年榖不登謂此年之榖不成熟也</hi>則趣馬不<lb/>
　秣<hi>孔氏曰不以粟秣養其馬</hi>師氏弛其兵<hi>孔氏曰弛廢其兵不用</hi>馳道不除<lb/>
　<hi>去聲○朱子曰秦漢謂天子所行之道為馳道○孔氏曰所驅馳之大道不使人除治之</hi>祭事不<lb/>
<pb n="36a"/>
　縣<hi>音懸○孔氏曰祭祀不懸其樂</hi>膳夫徹膳<hi>孔氏曰減徹王之膳食</hi>左右布而<lb/>
　不脩<hi>孔氏曰左右之官布列扵位不令有所脩造</hi>大夫不食粱士飲酒不<lb/>
　樂<hi>孔氏曰凡此皆當先有成文故毛傳引以明凶年之禮○鄭氏曰以上皆自為貶損憂民也</hi>周<lb/>
　救也無不能止言諸臣無有一人不周救百姓者無<lb/>
　有自言不能而遂止不為也里憂也<hi>東萊吕氏曰釋文云里本作㾖</hi>
　<hi>爾雅作俚釋詁云悝憂也</hi>與漢書無俚之俚同聊賴之意也<hi>慶源輔氏</hi>
　<hi>曰瞻卬昊天云如何里盖又呼天而訢之言其為我之憂何也此亦人窮則反本之意○安成劉氏曰孟</hi>
　<hi>子稽大不理扵口集註訓頼亦引季布傳無俚之俚為証然則里理俚盖通用</hi>
<pb n="36b"/>
○瞻卬昊天有嘒<hi>呼惠反</hi>其星大夫君子昭假<hi>音/格</hi>無贏<hi>音盈</hi>
大命近止無棄爾成何求為<hi>于偽反</hi>我以戾庶正<hi>叶諸盈反</hi>瞻<lb/>
卬昊天曷惠其寧<lb/>
　賦也嘒明貌昭明假至也○久旱而仰天以望雨則<lb/>
　有嘒然之明星未有雨徴也然羣臣竭其精誠而助<lb/>
　王以昭假于天者已無餘矣雖今死亡将近而不可<lb/>
　以棄其前功當益求所以昭假者而脩之固非求為<lb/>
　我之一身而已乃所以定衆正也<hi>眉山蘇氏曰未有民不寧而庶官定</hi>
<pb n="37a"/>
　<hi>者也</hi>扵是語終又仰天而訴之曰果何時而惠我以安<lb/>
　寧乎張子曰不敢斥言雨者畏懼之甚且不敢必云<lb/>
　爾<hi>豐城朱氏曰姑言有嘒其星歎其雨之不可必終言曷惠其寧幸其雨之或可必上言大命近止靡</hi>
　<hi>瞻靡顧求其助扵神此言大命近止無棄爾成盡其責扵己惟其責之在己者不可以不盡故當益求所</hi>
　<hi>以昭假者而脩之凡若此者非以為一人也固以定衆志也余讀是詩見宣王有事天之敬有事神之誠</hi>
　<hi>有恤民之仁</hi>
　　雲漢八章章十句<hi>段氏曰李氏云宣王之旱告扵上天又告扵父母先祖又告扵</hi>
　　　<hi>百官以見情之切念之深矣○三山李氏曰春秋傳宋大水公子御說對魯數語耳而臧孫逹</hi>
<pb n="37b"/>
　　　<hi>曰是宜為君有恤民之心宣王之憂民如此而不中興乎○東萊吕氏曰宣王小雅始扵六月</hi>
　　　<hi>言其功也大雅姑扵雲漢言其心也無是心安有是功哉</hi>
崧<hi>息中反</hi>髙維嶽駿<hi>音/峻</hi>極于天<hi>叶鐡因反</hi>維嶽降神生甫及申<lb/>
維申及甫維周之翰<hi>叶胡于反</hi>四國于蕃<hi>叶分邅反</hi>四方于宣<lb/>
　賦也山大而髙曰崧嶽山之尊者東岱南霍西華<hi>胡化</hi>
　<hi>反</hi>北恒是也<hi>爾雅注曰岱宗大山也霍即天柱山潛水所出華華隂山恒常山也</hi>駿大<lb/>
　也甫甫侯也即穆王時作吕刑者<hi>孔氏曰孔安國云吕侯後為甫侯故</hi>
　<hi>詩及禮記作甫尚書與外傳作吕○三山休氏曰吕與甫猶荆與楚商與殷</hi>或曰此是宣<lb/>
<pb n="38a"/>
　王時人而作吕刑者之子孫也<hi>東萊吕氏曰甫申意者皆宣王時賢諸矦</hi>
　<hi>同有功扵王室者甫雖不見扵經以文意考之盖當如此鄭氏乃逺取甫矦殆非也</hi>申申伯也<lb/>
　皆姜姓之國也<hi>三山李氏曰申矦爵以其為方伯故謂之申伯○朱子曰南陽有申城申</hi>
　<hi>伯國也甫矦未知其國所在</hi>翰榦蕃蔽也○宣王之舅申伯出封<lb/>
　于謝而尹吉甫作詩以送之言嶽山髙大而降其神<lb/>
　靈和氣以生甫侯申伯實能為周之楨榦屏蔽而宣<lb/>
　其徳澤扵天下也<hi>孔氏曰此詩送申伯而及甫侯者美其上世俱出四嶽故連言之</hi>
　盖申伯之先神農之後為唐虞四嶽總領方嶽諸矦<lb/>
<pb n="38b"/>
　而奉嶽神之祭能脩其職嶽神享之故此詩推本申<lb/>
　伯之所以生以為嶽降神而為之也<hi>黄氏曰惟嶽降神乃詩人形容</hi>
　<hi>之辭以見上天興周之意不必泥其有無也○慶源輔氏曰申伯甫侯皆四嶽之子孫也而為周室之世</hi>
　<hi>臣今申伯又以元舅之尊而出封于謝功業之盛富貴之極是豈無自而然哉故吉甫作詩以送之而推</hi>
　<hi>本其所以生者以為嶽降神而然也其㫖深矣</hi>
○亹亹申伯王纘<hi>祖管反</hi>之事于邑于謝南國是式<hi>叶失吏反</hi>
王命召伯<hi>叶逋莫反</hi>定申伯之宅<hi>叶逹/各反</hi>登是南邦<hi>叶卜工反</hi>世執<lb/>
其功<lb/>
<pb n="39a"/>
　賦也亹亹強<hi>上聲</hi>勉之貌<hi>朱子曰與亹亹文王者異矣</hi>纘繼也使之<lb/>
　繼其先世之事也<hi>慶源輔氏曰申伯之亹亹乃大禹孜孜之心也唯其有是心故王使</hi>
　<hi>之繼其先世之事</hi>邑國都之處也謝在今鄧州南陽縣周之<lb/>
　南土也<hi>南陽縣今屬南陽府𨽻河南○曹氏曰漢地理志南陽宛縣有申伯國棘陽縣東北百里</hi>
　<hi>有謝城其地盖相近申伯先封于申宣王使紹封于謝也</hi>式使諸矦以為法也<hi>孔氏</hi>
　<hi>曰申伯之賢當使南國法之</hi>召伯召穆公虎也登成也世執其功<lb/>
　言使申伯後世常守其功也<hi>廬陵彭氏曰申伯之先已為諸矦故王使繼其</hi>
　<hi>事而邑于謝式于南邦此加地進律之賞也故曰登是南邦世執其功子子孫孫與國咸休也</hi>或曰<lb/>
<pb n="39b"/>
　大封之禮召公之世職也<hi>孔氏曰王肅云召公司空主繕治營築城郭召伯所</hi>
　<hi>主其事也○華谷嚴氏曰次章述封謝也○安成劉氏曰如或說則此章前四句述王褒封申伯之事後</hi>
　<hi>四句述王命穆公為申伯定邑居常守康公之職也</hi>
○王命申伯式是南邦<hi>叶卜功反</hi>因是謝人以作爾庸王命<lb/>
召伯徹申伯土田<hi>叶地因反</hi>王命傅御遷其私人<lb/>
　賦也庸城也言因謝邑之人而為國也<hi>釋文曰庸亦作墉</hi>鄭<lb/>
　氏曰庸功也為國以起其功也徹定其經界正其賦<lb/>
　稅也<hi>錢氏曰厲王後徹法漸壊故使召伯正之○疊山謝氏曰由漢以來功臣賜田地者多矣未聞</hi>
<pb n="40a"/>
　<hi>天子命元勲重徳董其事者定申伯宅徹申伯土田皆曰王命召伯盖申伯必有非常之功為天下所敬</hi>
　<hi>仰者惜乎經史所不載也</hi>傅御申伯家臣之長也私人家人遷使<lb/>
　就國也<hi>慶源輔氏曰庸恐只是言城定居宅作城郭徹土田王皆使召伯先營之居宅定然後築</hi>
　<hi>城郭城郭立然後徹土田觀下章有俶其城則城亦召伯為之也王命傅御遷其私人者申伯為卿大夫</hi>
　<hi>時盖必有家臣今出封于謝不敢自與之徃之故王命其家臣之長使遷之○豐城朱氏曰徹土田王者</hi>
　<hi>之大法故以命之大臣遷私人王者之私恩故以命之傅御則王之所以待申伯者厚矣</hi>漢明帝<lb/>
　送侯印與東平王蒼諸子而以手詔賜其國中傅葢<lb/>
　古制如此<hi>漢東平玉蒼來朝歸帝乃遣使手詔賜東平國中傳曰今送列侯印十二枚諸王子</hi>
<pb n="40b"/>
　<hi>年五嵗以上能趍拜者皆令帶之</hi>
○申伯之功召伯是營有俶<hi>尺叔反</hi>其城寝廟既成既成<lb/>
藐藐王錫申伯<hi>叶逋各反</hi>四牡蹻蹻<hi>渠畧反</hi>鉤膺濯濯<lb/>
　賦也俶始作也藐藐深貌蹻蹻壮貌濯濯光明貌<hi>慶源</hi>
　<hi>輔氏曰申伯之功召伯是營言凡申伯之功皆召伯所營也有俶其城者言城則始作若寝廟則先居宅</hi>
　<hi>而成之矣召公既迄事而告王故王錫申伯以車馬而使之就國也</hi>
○王遣申伯路車乘<hi>繩證反</hi>馬<hi>叶滿補反</hi>我圖爾居莫如南土<lb/>
錫爾介圭以作爾寳<hi>叶音補</hi>往近<hi>鄭音記按説文從辵從丌今從斤誤</hi>王舅<lb/>
<pb n="41a"/>
南土是保<hi>叶音補</hi>
　賦也介圭諸矦之封圭也<hi>東萊吕氏曰韓奕云以其介圭入覲于王則是諸矦</hi>
　<hi>之瑞圭介之為言大也非周官之介圭也○鄭氏曰圭長尺二寸謂之介非諸矦之圭故以為寳</hi>近<lb/>
　辭也<hi>朱子曰讀如彼己之子之已○安成劉氏曰王篇注□行也○華谷嚴氏曰五章述遣之也○</hi>
　<hi>慶源輔氏曰此章言王遣申伯之有禮也路車乘馬所以終上章之意我圖爾居莫如南土非苟封之謝</hi>
　<hi>也錫爾介圭以作爾寳非苟與之圭也往近王舅南土是保欲其保障此南土也</hi>
○申伯信邁王餞<hi>淺賤反</hi>于郿<hi>芒悲反</hi>申伯還南謝于誠歸<lb/>
王命召伯徹申伯土疆以峙<hi>直里反</hi>其粻<hi>音/張</hi>式遄<hi>市専反</hi>其<lb/>
<pb n="41b"/>
行<hi>叶户郎反</hi>
　賦也郿在今鳯翔府郿縣<hi>今𨽻陜西</hi>在鎬京之西岐周之<lb/>
　東而申在鎬京之東南時王在岐周故餞于郿也<hi>孔氏</hi>
　<hi>曰自鎬適申則塗不經郿時宣王盖省視岐周故餞之扵郿既餞還經扵鎬而後適申也</hi>言信邁<lb/>
　誠歸以見王之數<hi>音朔</hi>留疑扵行之不果故也<hi>孔氏曰謝于誠</hi>
　<hi>歸古人語多倒</hi>峙積粻糧遄速也召伯之營謝也則已斂其<lb/>
　稅賦積其餱糧使廬市有止宿之委<hi>去聲</hi>積<hi>音恣</hi>故能使<lb/>
　申伯無留行也<hi>東萊吕氏曰是詩載封申伯如遷其私人以峙其粻莫不曲盡宣王之待</hi>
<pb n="42a"/>
　<hi>元舅其恩意周浹綜理微宻如此○華谷嚴氏曰六章述申伯往謝也○慶源輔氏曰此章言王餞申伯</hi>
　<hi>之誠意也王先使召伯為之定居宅作城郭以成其國徹土田遷私人以分其業終又斂賦稅積餱糧而</hi>
　<hi>後申伯之行無道路留滯之虞扵是以禮餞之則王之待申伯者可謂至矣</hi>
○申伯畨畨<hi>音波叶分邅反</hi>既入于謝徒御嘽嘽<hi>吐丹反</hi>周邦咸<lb/>
喜戎有良翰<hi>叶胡干反</hi>不顯申伯王之元舅文武是憲<hi>叶虚言反</hi>
　賦也畨畨武勇貌嘽嘽衆盛也戎女也申伯既入于<lb/>
　謝周人皆以為喜而相謂曰汝今有良翰矣元長憲<lb/>
　法也言文武之士皆以申伯為法也或曰申伯能以<lb/>
<pb n="42b"/>
　文王武王為法也<hi>慶源輔氏曰不顯申伯言申伯之甚顯也親則為王之元舅賢則為</hi>
　<hi>文武之士之法則始言畨畨但見其武故終則并文言之○南豐曽氏曰此章所謂文武後章所謂柔惠</hi>
　<hi>且直辭異而實同皆美其全徳耳○華谷嚴氏曰七章述申伯至謝此方送行而豫道其事也</hi>
○申伯之徳柔惠且直揉<hi>汝又反</hi>此萬邦聞<hi>音/問</hi>于四國<hi>叶于逼反</hi>吉甫作誦其詩孔碩其風肆好以贈申伯<lb/>
　賦也揉治也吉甫尹吉甫周之卿士<hi>孔氏曰吉甫之先嘗為尹官因</hi>
　<hi>氏焉</hi>誦工師所誦之詞也<hi>孔氏曰詩者工師樂人誦之以為樂曲</hi>碩大風<lb/>
　聲肆遂也<hi>疊山謝氏曰此雅也正言其事形容宣王眷遇申伯之意有風人之體故曰風○慶</hi>
<pb n="43a"/>
　<hi>源輔氏曰柔惠柔徳之善也直剛徳之善也其徳剛柔相濟文武兼資故能治萬邦而名聞著于四方之</hi>
　<hi>矦國此尹吉甫之詩所以不容不作也</hi>
　　崧髙八章章八句<hi>華谷嚴氏曰此詩多申復之辭既曰王命召伯定申伯之宅又</hi>
　　　<hi>曰申伯之功召伯是營既曰南國是式又曰式是南邦既曰于邑于謝又曰因是謝人既曰王</hi>
　　　<hi>命召伯徹申伯土田又曰王命召伯徹申伯土疆既曰謝于誠歸又曰既入于謝既曰登是南</hi>
　　　<hi>邦又曰南土是保既曰四牡蹻蹻鉤膺濯濯又曰路車乘馬每事申言之寓丁寧鄭重之意自</hi>
　　　<hi>是一體難以一一穿鑿分别也○問崧髙烝民二詩皆是遣大臣出為諸矦築城朱子曰此也</hi>
　　　<hi>曉不得封諸矦固是大事看黍苖詩當初召伯帶領許多車徒人馬去也自勞攘○新安胡氏</hi>
<pb n="43b"/>
　　　<hi>曰崧髙與黍苖相表裏黍苖不過述召伯營謝之功崧髙則尹吉甫送申伯雖美申伯多述王</hi>
　　　<hi>命故雅有大小不同也</hi>
天生烝民有物有則民之秉彝<hi>音夷</hi>好<hi>呼報反</hi>是懿徳天監<lb/>
有周昭假<hi>音格</hi>于下<hi>叶後五反</hi>保兹天子生仲山甫<lb/>
　賦也烝衆則法秉執彝常懿美監視昭明假至保佑<lb/>
　也仲山甫樊侯之字也<hi>孔氏曰周語稱樊仲山甫諫宣王是山甫為樊國之君也</hi>
　<hi>樊邑在東都畿内</hi>○宣王命樊侯仲山甫築城于齊而尹吉<lb/>
　甫作詩以送之言天生衆民有是物必有是則葢自<lb/>
<pb n="44a"/>
　百骸九竅<hi>苦弔反</hi>五臟而逹之君臣父子夫婦長㓜朋<lb/>
　友無非物也而莫不有法焉如視之明聽之聰貌之<lb/>
　恭言之順君臣有義父子有親之類是也是乃民所<lb/>
　執之常性故其情無不好此美徳者<hi>朱子曰天之生此物必有箇當</hi>
　<hi>然之則故民執之以為常道所以無不好此懿徳者物物有則止扵仁君之則也止扵敬臣之則也視逺</hi>
　<hi>惟明目之則也聽徳惟聰耳之則也從作乂言之則也恭作肅貌之則也四肢百骸萬物萬事莫不各有</hi>
　<hi>當然之則○西山真氏曰盈天地之間莫非物也人亦物也事亦物也有此物則具此理是所謂則也則</hi>
　<hi>者凖則之謂一定而不可易也彝而言秉者渾然一理具扵吾心不可移奪若秉執然為其有此故扵美</hi>
<pb n="44b"/>
　<hi>徳無不知好之者仁義忠孝所謂美徳也人無賢愚莫不好之也</hi>而况天之監視有<lb/>
　周能以昭明之徳感格于下故保祐之而為之生此<lb/>
　賢佐曰仲山甫焉<hi>慶源輔氏曰天祐人君莫先扵生賢佐莫切于生賢子孫</hi>則所<lb/>
　以鍾其秀氣而全其美徳者又非特如凡民而已也<lb/>
　<hi>華谷嚴氏曰民皆秉此常性故皆好此懿徳扵均禀同賦之中而有賢者獨鍾氣之粹焉是以關扵國家</hi>
　<hi>盛衰之數而非偶然也○豐城朱氏曰天監有周謂上天之明命有以視扵下也昭假于下謂宣王之明</hi>
　<hi>徳有以格于天也惟天子有昭明之徳格于天而天有保佑之命故賢佐鍾粹美之徳其天性之本善者</hi>
　<hi>雖賢愚之所同而氣禀之獨厚者乃賢哲之所以異扵人也</hi>昔孔子讀詩至此而<lb/>
<pb n="45a"/>
　贊之曰為此詩者其知道乎故有物必有則民之秉<lb/>
　彝也故好是懿徳而孟子引之以證性善之說其㫖<lb/>
　深矣讀者其致思焉<hi>覺軒蔡氏曰天命所賦謂之則人性所禀謂之彝存扵心而有</hi>
　<hi>所得者謂之徳其實一而已矣孔子又加一必字扵有則之上加一故字扵好字之上其㫖愈明矣孟子</hi>
　<hi>舉此詩盖謂秉彝好徳心之所好處即是性之發動處就性初發動處指出以示人方見得此性之本善</hi>
　<hi>○龜山楊氏曰孟子所引詩扵其本文加四字而已而詩語自分明今之說詩者殊不知此○慶源輔氏</hi>
　<hi>曰首四句尹吉甫亦是平說将下來而包涵至大義味淵永使孔子讀之而贊其知道而孟子又引以為</hi>
　<hi>性善之證其㫖深矣所謂有徳者之言也宣王之臣有尹吉甫之學問文章以宣揚道逹上下之情有仲</hi>
<pb n="45b"/>
　<hi>山甫之才徳功業以輔賛彌縫宣勞内外則其致中興也宜哉○定宇陳氏曰天之生人氣以成形理亦</hi>
　<hi>賦焉氣之成形者物也理之成形者則也自性之確然有定者言之謂之則自性之秩然有常者言之謂</hi>
　<hi>之彝自其行道而得此性理扵心者言之謂之徳好以情言也惟其有此徳是以秉此彝惟其性秉此彝</hi>
　<hi>是以情好此徳情之所發好善如此則性之本善可知矣此言賦受性情至精至微之理三百篇第一義</hi>
　<hi>也</hi>
○仲山甫之徳柔嘉維則令儀令色小心翼翼古訓是<lb/>
式威儀是力天子是若明命使賦<hi>叶韻若賦未詳</hi>
　賦也嘉美令善也儀威儀也色顔色也翼翼恭敬貌<lb/>
<pb n="46a"/>
　古訓先王之遺典也式法力勉若順賦布也○東萊<lb/>
　呂氏曰柔嘉維則不過其則也過其則斯為弱不得<lb/>
　謂之柔嘉矣令儀令色小心翼翼言其表裏柔嘉也<lb/>
　古訓是式威儀是力言其學問進脩也天子是若明<lb/>
　命使賦言其發而措之事業也此章葢備舉仲山甫<lb/>
　之徳<hi>慶源輔氏曰令儀令色柔嘉之發於外也小心翼翼柔嘉之存於内也古訓是式學問之不忘</hi>
　<hi>也威儀是力進脩之不怠也其措之事業則上以承順乎天子下以布宣乎王命是皆柔嘉之徳致然也</hi>
　<hi>○問五章云柔亦不茹剛亦不吐言仲山甫之徳剛柔不偏也而二章首舉仲山甫之徳獨以柔嘉維則</hi>
<pb n="46b"/>
　<hi>蔽之崧髙稱申伯畨畨終論其徳亦曰柔惠且直然則入徳之方其可知矣朱子曰如此則乾卦不用得</hi>
　<hi>了人之資禀自有柔徳勝者自有剛徳勝者如范文正富鄭公軰是以剛徳勝如范忠宣范淳夫趙清獻</hi>
　<hi>蘇子容輩是以柔徳勝只是他却柔得好如山甫令儀令色小心翼翼却是柔但其中自有骨子不是一</hi>
　<hi>向柔去㸔文字要得言外之意若以柔嘉維則為入徳之方則不可人之進徳須要剛健不息</hi>
○王命仲山甫式是百辟<hi>音壁無韻未詳</hi>纘戎祖考王躬是保<lb/>
出納王命王之喉舌賦政于外四方爰發<hi>叶方月反</hi>
　賦也式法戎女也王躬是保所謂保其身體者也然<lb/>
　則仲山甫葢以冢宰兼大保而大保抑其世官也與<lb/>
<pb n="47a"/>
　<hi>朱子曰其言式是百辟則是為宰相可知其曰保兹天子王躬是保則是為大保可知此正召康公之舊</hi>
　<hi>職</hi>出承而布之也納行而復之也<hi>薪安胡氏曰如書出納朕命葢謹審</hi>
　<hi>上之命令命之善者宣出之不善者繳納之如後世封還詞頭之類</hi>喉舌所以出言也<lb/>
　發發而應之也○東萊呂氏曰仲山甫之職外則緫<lb/>
　領諸侯<hi>黄氏曰天子之職論一相宰相之職統百官故一時諸侯得山甫以為之式</hi>内則<lb/>
　輔養君徳入則典司政本出則經營四方<hi>慶源輔八曰式是百</hi>
　<hi>辟與崧髙言式是南邦同謂為諸侯之所法也此言冡宰之事纘戎祖考王躬是保此言太保之職出納</hi>
　<hi>王命王之喉舌所謂典司政本也賦政于外四方爰發此言經營四方也至於今兹築城于齊則亦經營</hi>
<pb n="47b"/>
　<hi>之一事也○廬陵彭氏曰纘祖考保王躬葢欲其以孝於父祖者而忠於君出納王命賦政于外葢使之</hi>
　<hi>以忠於君者而及于民○新安胡氏曰出納則居中以通逹上下之情賦政則出外以經營四方之治</hi>
　此章葢備舉仲山甫之職<lb/>
○肅肅王命仲山甫將之邦國若否<hi>音鄙</hi>仲山甫明<hi>叶謨郎反</hi>
之既明且哲以保其身夙夜匪解<hi>佳賣反</hi>以事一人<lb/>
　賦也肅肅嚴也將奉行也若順也順否猶臧否<hi>音鄙</hi>也<lb/>
　<hi>鄭氏曰猶善惡也</hi>明謂明於理哲謂察於事保身葢順理以<lb/>
　守身非趨利避害而偷以全軀之謂也<hi>朱子曰只是上文肅肅王</hi>
<pb n="48a"/>
　<hi>命仲山甫將之邦國若否仲山甫明之便是明哲所謂明哲者只是曉天下事理順理而行自然灾害不</hi>
　<hi>及其身可以保其禄位今人以邪心讀詩謂明哲知幾知㣲先去占取便宜如揚子雲謂明哲煌煌旁燭</hi>
　<hi>無疆遜于不虞以保天命便是占便宜底說話所以他一生被這幾句誤然明哲保身亦只是常法若到</hi>
　<hi>那舍生取義處又不如此論又曰無一理不明即是明哲若只見得一偏便有蔽便不能見得理盡便不</hi>
　<hi>可謂之明哲學至明哲只是依本分行去無一事不當理即是保身之道今人皆將私㸔了必至於孔光</hi>
　<hi>之徳而後已○雙峰饒氏曰明者大無不照之謂哲者㣲無不察之謂也保身者其中庸不驕不倍足興</hi>
　<hi>足容之謂乎</hi>解怠也一人天子也<hi>慶源輔氏曰肅肅尊嚴之意王命之尊嚴如此</hi>
　<hi>山甫則奉而行之邦國則有順有否山甫則能明而辨之此則承上章賦政于外四方爰發而言之也大</hi>
<pb n="48b"/>
　<hi>凡狥外者多忘乎内而山甫又能以明哲而保其身守己者或簡於人山甫又能夙夜匪解以事一人此</hi>
　<hi>其為全徳也歟</hi>
○人亦有言柔則茹<hi>忍與反</hi>之剛則吐之維仲山甫柔亦<lb/>
不茹剛亦不吐不侮矜<hi>古頑反</hi>寡<hi>果五反</hi>不畏彊禦<lb/>
　賦也人亦有言世俗之言也茹納也<hi>曹氏曰茹者吞㗖之名若茹草</hi>
　<hi>茹毛然</hi>○不茹柔故不侮矜寡不吐剛故不畏彊禦<hi>孔氏</hi>
　<hi>曰茹柔吐剛喻見寡弱者則侵侮之彊盛者則畏避之唯山甫則不然也不侮不畏即是不茹不吐既言</hi>
　<hi>其喻又言其實以充之</hi>以此觀之則仲山甫之柔嘉非軟羙之<lb/>
<pb n="49a"/>
　謂而其保身未嘗枉道以徇人可知矣<hi>上蔡謝氏曰柔不茹剛不</hi>
　<hi>吐此彊之寛仁之勇柔嘉維則者也○慶源輔氏曰二章既稱仲山甫之徳柔嘉故此章又以其剛亦不</hi>
　<hi>吐不畏彊禦者言之柔而不過乎則則時當剛而剛矣先生謂柔嘉非軟美保身不枉道者併上章以保</hi>
　<hi>其身而言之也○安成劉氏曰周子以柔善為慈祥柔惡為懦弱剛惡為彊梁剛善為嚴毅山甫不茹不</hi>
　<hi>侮則有柔善而無剛惡也不吐不畏則有剛善而無柔惡也有柔善而復有剛善故其柔嘉不為軟美無</hi>
　<hi>剛惡又無柔惡故其保身不至枉道葢其剛柔合徳而發皆中節也○豐城朱氏曰常人之情因物有遷</hi>
　<hi>而惟君子之守則不以物情之異而或變</hi>
○人亦有言徳輶<hi>羊久反</hi>如毛民鮮<hi>息淺反</hi>克舉之我儀圖<lb/>
<pb n="49b"/>
<hi>叶丁五反</hi>之維仲山甫舉之愛莫助<hi>叶牀五反</hi>之衮職有闕維仲<lb/>
山甫補之<lb/>
　賦也輶輕<hi>劉氏曰駟驖曰輶車者亦取其馳逐之輕故輶有輕之義</hi>儀度<hi>徒洛反</hi>圖<lb/>
　謀也衮職王職也天子龍袞不敢斥言王闕故曰袞<lb/>
　職有闕也○言人皆言徳甚輕而易<hi>以豉反</hi>舉然人莫<lb/>
　能舉也<hi>慶源輔氏曰徳者人之固有自一身而言之隨用而足故舉之甚易不啻如一毛之輕只</hi>
　<hi>為氣質物欲為之遮蔽故懵然不知非知至意誠者莫能舉也</hi>我於是謀度其能舉<lb/>
　之者<hi>鄭氏曰我吉甫自我也</hi>則惟仲山甫而已是以心誠愛之<lb/>
<pb n="50a"/>
　而恨其不能有以助之葢愛之者秉彝好徳之性也<lb/>
　而不能助者能舉與否在彼而已固無待於人之助<lb/>
　而亦非人之所能助也<hi>黄氏曰助者生於有所不足今山甫能舉衆人不能舉之</hi>
　<hi>徳則無所不足何助之有故雖愛之而莫能助之也</hi>至於王職有闕失亦維仲<lb/>
　山甫獨能補之葢惟大人然後能格君心之非未有<lb/>
　不能自舉其徳而能補君之闕者也<hi>華谷嚴氏曰此推尊其徳足以</hi>
　<hi>格君也○慶源輔氏曰舉在我之徳補在君之徳此亦非彊立者不能山甫之徳至是又不可獨以柔稱</hi>
　<hi>矣○豐城朱氏曰舉己之徳者所以立本補君之闕者所以致用即上章所謂能保身而後能事君也</hi>
<pb n="50b"/>
○仲山甫出祖四牡業業征夫㨗㨗<hi>在接反</hi>每懷靡及<hi>叶極業反</hi>四牡彭彭<hi>叶鋪/郎反</hi>八鸞鏘鏘<hi>七羊反</hi>王命仲山甫城彼東<lb/>
方<lb/>
　賦也祖行祭也<hi>曹氏曰顔師古云祖者送行之祭因享飲焉昔黄帝之子纍祖好遠逰而</hi>
　<hi>死於道故後人祭之以為行神其祭設軷於門外是出門而後祖祭故云出祖也</hi>業業健貎<lb/>
　㨗㨗疾貎<hi>曹氏曰車徒之行如是其速而山甫每以不及事為懷葢言其忠也○慶源輔氏曰</hi>
　<hi>每懷靡反應四章之夙夜匪解也</hi>東方齊也傳曰古者諸侯之居逼<lb/>
　隘則王者遷其邑而定其居葢去薄姑而遷於臨菑<lb/>
<pb n="51a"/>
　也孔氏白史記齊獻公元年徙薄姑都治臨菑<hi>廬陵歐陽</hi>
　<hi>氏曰齊世家太公封營丘至五世胡公徙都薄姑子獻公徙治臨菑</hi>計獻公當夷王之<lb/>
　時與此傳不合豈徙於夷王之時至是而始備其城<lb/>
　郭之守歟<lb/>
○四牡騤騤<hi>求龜反</hi>八鸞喈喈<hi>音皆叶居奚反</hi>仲山甫徂齊式遄<lb/>
其歸吉甫作誦穆如清風<hi>叶孚愔反</hi>仲山甫永懷以慰其心<lb/>
　賦也式遄其歸不欲其久於外也穆深長也清風清<lb/>
　微之風化養萬物者也以其逺行而有所懷思故以<lb/>
<pb n="51b"/>
　此詩慰其心焉曾氏曰賦政于外雖仲山甫之職然<lb/>
　保王躬補王闕尤其所急城彼東方其心永懷葢有<lb/>
　所不安者尹吉甫深知之作誦而告以遄歸所以安<lb/>
　其心也<hi>慶源輔氏曰人不足適政不足問惟大人為能格君心之非山甫内外之事無不綜理而</hi>
　<hi>其輕重緩急之序則於心自有定見吉甫知之故告以遄歸焉所以安其心也穆如清風者言如清㣲之</hi>
　<hi>風化養萬物感而入之意味深長也</hi>
　　烝民八章章八句<hi>朱子曰㸔烝民詩左傳國語周人說底話多好處也是文武周</hi>
　　　<hi>公立學校教養得許多人如烝民詩大故細膩○定宇陳氏曰首章推原天生衆人禀氣受性</hi>
<pb n="52a"/>
　　　<hi>之所同而仲山甫則鍾氣之秀而全性之徳者篇内諸章多與開端之語相應柔嘉維則之則</hi>
　　　<hi>即有物有則之則儀色之令威儀之力皆所以全物中之則柔不茹剛不吐則剛柔不過其則</hi>
　　　<hi>也民之禀氣受性雖同而氣未必皆秀性未必皆全故徳雖易舉而不能舉也山甫鍾其秀氣</hi>
　　　<hi>而全其美徳是以獨能舉此徳而異於凡民耳</hi>
奕奕梁山維禹甸之有倬其道<hi>下與考叶</hi>韓侯受命王親命<lb/>
之纘戎祖考<hi>上與道叶</hi>無廢朕命夙夜匪解<hi>音懈叶訖力反</hi>䖍共爾<lb/>
位朕命不易榦<hi>古旦反</hi>不庭方以佐戎辟<hi>音壁</hi>
　賦也奕奕大也梁山韓之鎮也今在同州韓城縣<hi>今𨽻</hi>
<pb n="52b"/>
　<hi>陕西西安府</hi>甸治也<hi>湏溪劉氏曰將言韓侯而先言禹甸賦之紆餘深逺如此</hi>倬明貎<lb/>
　韓國名侯爵武王之後也受命葢即位除喪以士服<lb/>
　入見天子而聴命也纘繼戎汝也言王錫命之使繼<lb/>
　世而為諸侯也䖍敬易改<hi>黄氏曰君之視臣任之不専信之不篤則彼亦將無</hi>
　<hi>以自安也</hi>榦正也<hi>鄭氏曰作楨榦而正之也</hi>不庭方不來庭之國辟君<lb/>
　也<hi>鄭氏曰戎辟汝君王自謂</hi>此又戒之以脩其職業之詞也○韓<lb/>
　侯初立來朝始受王命而歸詩人作此以送之<hi>朱子曰將</hi>
　<hi>言韓侯故先序其國曰梁山之下有倬然之道此韓侯之所從朝周以受命者也纘戎祖考以下述王親</hi>
<pb n="53a"/>
　<hi>命之詞也○慶源輔氏曰夙夜匪懈勤也䖍其爾位敬也為諸侯而能勤與敬若此則能無廢朕命矣榦</hi>
　<hi>不庭方以佐戎辟言我既信任於汝如此之篤則韓侯自可力脩其職業有不来庭之諸侯則助王以榦</hi>
　<hi>正之也以末章觀之則其所正者亦追貊之國耳○豐城朱氏曰朕命不易示之以信也榦不庭方以佐</hi>
　<hi>戎辟又欲其有以敵王之愾也</hi>序亦以為尹吉甫作今未有㩀下篇<lb/>
　云召穆公凡伯者放此<lb/>
○四牡奕奕孔脩且張韓侯入覲以其介圭入覲于王<lb/>
王錫韓侯淑旂綏章簟笰錯衡<hi>叶戸郎反</hi>𤣥衮赤舄鉤膺鏤<lb/>
<hi>音漏</hi>錫<hi>音/羊</hi>鞹<hi>苦郭/反</hi>鞃<hi>苦𢎞/反</hi>淺幭<hi>莫歴/反</hi>鞗<hi>音/條</hi>革金厄<hi>叶於栗反</hi>
<pb n="53b"/>
　賦也脩長張大也介圭封圭執之為贄以合瑞于王<lb/>
　也<hi>孔氏曰崧髙以介圭為所執之瑞此介圭亦為瑞也○曹氏曰周官典瑞五等諸侯各執其圭璧以</hi>
　<hi>朝覲宗遇㑹同于王既覲則王班而復之乃以車馬旂服賜之如下所云也</hi>淑善也交龍<lb/>
　曰旂綏<hi>音緌</hi>章染鳥羽或旄牛尾為之注於旂竿之首<lb/>
　為表章者也<hi>孔氏曰夏采注云徐州貢夏翟之羽有虞以為綏後世或無染鳥羽或旄牛尾</hi>
　<hi>為之綴於幢上然則綏者即交龍旂竿所建與旂共一竿為貴賤之表章故云綏章</hi>鏤刻金也<lb/>
　馬眉上餙曰鍚今當盧也<hi>孔氏曰以鏤金加於馬面之錫當盧者當馬之額盧</hi>
　<hi>在眉眼之上</hi>鞹去<hi>上/聲</hi>毛之革也鞃式中也謂兩較<hi>音角</hi>之間<lb/>
<pb n="54a"/>
　横木可憑者以鞹持之使牢固也<hi>孔氏曰以去毛之皮施於軾之中央</hi>
　<hi>持車使牢固也</hi>淺虎毛也<hi>毛氏曰虎皮淺毛也</hi>幭覆式也字一作幦又<lb/>
　作幎以有毛之皮覆式上也<hi>孔氏曰幭幦幎字異而義同玉藻云有羔幦鹿</hi>
　<hi>幦春官巾車犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>豻<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>皆以有毛之皮為幦幦是葢覆之名覆在式上也</hi>鞗革轡首也<hi>曹氏</hi>
　<hi>曰以鞗皮為轡其有餘而垂者謂之革也</hi>金厄以金為環纒搤轡首也<hi>釋文</hi>
　<hi>曰搤厄同○新安王氏曰此章乃言所錫之多以見恩寵之厚也</hi>
○韓侯出祖出宿于屠顯父<hi>音甫</hi>餞之清酒百壺其殽維<lb/>
何炰<hi>曰交反</hi>鼈鮮魚其蔌<hi>音/速</hi>維何維筍<hi>恤尹反</hi>及蒲其贈維<lb/>
<pb n="54b"/>
何乘<hi>繩證反</hi>馬路車籩豆有且<hi>子余反</hi>侯氏燕胥<lb/>
　賦也既覲而反國必祖者尊其所徃去則如始行焉<lb/>
　<hi>孔氏曰始行為祖祭者為尊其所徃也反則自歸其國非復所尊而亦祖祭故云尊其所徃如始行焉祖</hi>
　<hi>於國外畢乃出宿</hi>屠地名或曰即杜也<hi>在陕西西安府鄠縣○杜詩注曰漢志注</hi>
　<hi>云古杜伯國漢宣帝葬其地因曰杜陵在長安南五十里</hi>顯父周之卿士也<hi>疊山謝氏</hi>
　<hi>曰申伯之行王親餞之韓侯之行王使顯父餞之禮亦有等差也</hi>蔌菜殽也<hi>朱子曰對肉殽</hi>
　<hi>故曰菜殽謂葅也</hi>筍竹萌也蒲蒲蒻<hi>音/弱</hi>也<hi>孔氏曰醢人加豆之實有深蒲筍菹</hi>
　<hi>蒲始生水中取其中心入地蒻大如匕柄正白生噉之甘脆○慶源輔氏曰酒之多及衆也殽之薄示儉</hi>
<pb n="55a"/>
　<hi>也贈之厚示恩也</hi>且多貎侯氏覲禮諸侯来朝者之稱<hi>東萊吕氏</hi>
　<hi>曰覲禮來朝之諸侯皆曰侯氏此則指韓侯也</hi>胥相也或曰語辭<hi>新安王氏曰此章言</hi>
　<hi>已覲而返之也</hi>
○韓侯取<hi>七注反</hi>妻汾<hi>符云/反</hi>王之甥蹶<hi>俱衛/反</hi>父<hi>音/甫</hi>之子<hi>叶奬里反</hi>韓侯迎<hi>魚覲/反</hi>止于蹶之里百兩<hi>音亮又/如字</hi>彭彭<hi>叶鋪郎反</hi>八<lb/>
鸞鏘鏘不顯其光諸娣<hi>大計反</hi>從之祁祁<hi>巨移反</hi>如雲韓侯<lb/>
顧之爛其盈門<hi>叶眉貧反</hi>
　賦也此言韓侯既覲而還遂以親迎也汾王厲王也<lb/>
<pb n="55b"/>
　厲王流於彘在汾水之上故時人以目王焉猶言莒<lb/>
　郊公黎比<hi>音毗</hi>公也<hi>華谷嚴氏曰解頥新語云晉侯居翼謂之翼侯晉人納諸鄂謂之鄂</hi>
　<hi>侯鄭叔叚居京謂之京城太叔及出奔謂之共叔其皆汾王之類乎</hi>蹶父周之卿士姞<lb/>
　<hi>音極</hi>姓也諸娣諸侯一娶九女二國媵<hi>音孕</hi>之皆有娣姪<lb/>
　<hi>音迭又音秩</hi>也<hi>廬陵羅氏曰妻之女弟曰娣公羊傳云媵者何諸侯娶一國則二國往媵之以姪娣</hi>
　<hi>從姪者何兄之子娣者何弟也○安成劉氏曰嫡妻有娣有姪同姓二國之媵亦有娣有姪則九女也</hi>
　祁祁徐靚<hi>音浄</hi>也<hi>安成劉氏曰徐言其/行動靚言其容餙</hi>如雲衆多也<hi>慶源</hi>
　<hi>輔氏曰此章言韓侯覲禮既畢而遂就王國親迎以歸也韓侯取妻汾王之甥蹶父之子由是推之則蹶</hi>
<pb n="56a"/>
　<hi>父者厲王之壻又周之賢卿士也此言韓姞家世之貴盛也韓侯迎止于蹶之里蹶父時為卿士其里必</hi>
　<hi>在京師也此言親迎之得禮也百兩彭彭八鸞鏘鏘不顯其光言韓侯車馬輿衛之光顯也諸娣從之祁</hi>
　<hi>祁如雲韓侯顧之爛其盈門言韓姞娣姪之盛儀容之羙亦有以當韓侯之心也</hi>
○蹶父孔武靡國不到為<hi>于偽反</hi>韓姞<hi>其一/反</hi>相<hi>息亮反</hi>攸莫<lb/>
如韓樂<hi>音洛叶刀告反</hi>孔樂韓土川澤訏訏<hi>况甫反</hi>魴鱮甫甫麀<lb/>
鹿噳噳<hi>愚浦反</hi>有熊有羆有貓<hi>苖茅/二音</hi>有虎慶既令居<hi>叶斤御斤於二反</hi>韓姞燕譽<hi>叶羊茹羊諸二反</hi>
　賦也韓姞蹶父之子韓侯妻也<hi>臨川王氏曰婦人稱姓今以姓配夫之國</hi>
<pb n="56b"/>
　<hi>故謂之韓姞</hi>相攸擇可嫁之所也訏訏甫甫大也噳噳衆<lb/>
　也<hi>安成劉氏曰吉日噳作麌</hi>貓似虎而淺毛<hi>爾雅曰虎竊毛謂之虦毛注竊淺也虦音</hi>
　<hi>棧</hi>慶喜令善也喜其有此善居也燕安譽樂也<hi>慶源輔氏</hi>
　<hi>曰此章言蹶父能為其女擇所居也蹶父孔武靡國不到者言其武勇㨗敏其為卿士出使侯國所歴之</hi>
　<hi>多而為其子韓姞擇可嫁之所莫如韓國之樂也重言甚樂之韓土有川澤之訏訏北地少得川澤而獨</hi>
　<hi>韓之川澤訏訏然大也既言川澤之大故遂言魴鱮甫甫然之大麀鹿噳噳然之衆不惟水陸所産如此</hi>
　<hi>衆多而又有熊有羆有貓有虎又見其深山大澤多出此等猛獸也其國所産之物且如此則其所居之</hi>
　<hi>人又當如何哉慶既令居韓姞燕譽者言既喜韓姞之有此善居則韓姞之安與樂也可知矣上章言韓</hi>
<pb n="57a"/>
　<hi>侯之迎韓姞有以當其心此章則言韓姞之歸韓國有以適其意男女相稱夫婦咸和則家道正矣家齊</hi>
　<hi>而國治此固天子之所喜而王朝之臣所贊詠也○疊山謝氏曰此章專言韓姞從夫而樂其家○曹氏</hi>
　<hi>曰此章與碩人卒章意同齊近河韓多山各賦其所有一則羙其父母之國一則羙其所嫁之國也</hi>
○溥彼韓城燕<hi>因肩反</hi>師所完以先祖受命因時百蠻王<lb/>
錫韓侯其追其貃<hi>母伯反</hi>奄受北國因以其伯實墉實壑<lb/>
實畝實籍獻其貔<hi>音毗</hi>皮赤豹黄羆<lb/>
　賦也溥大也燕召公之國也師衆也追貃夷狄之國<lb/>
　也墉城壑池籍稅也<hi>孔氏曰公羊傳曰什一而籍是籍為稅之義也</hi>貔猛獸<lb/>
<pb n="57b"/>
　名<hi>孔氏曰一名執夷虎豹之屬也○陸氏曰貔似虎或曰似熊赤豹毛赤而文黒羆大於熊有黄羆赤</hi>
　<hi>羆貔言皮則豹羆亦獻皮也</hi>○韓初封時召公為司空王命以其<lb/>
　衆為築此城如召伯營謝山甫城齊春秋諸侯城邢<lb/>
　城楚丘之類也<hi>孔氏曰左傳云邘晉應韓武之穆也是韓侯之先武王之子也其封當在</hi>
　<hi>成王時命為侯也○朱子曰不知當初何故不教本土人築又須去别撥發人來豈不大勞攘古人重勞</hi>
　<hi>民如此等事却又不然更不可曉强說便成穿鑿如漢築長安城却又别處調人來如今建州南劒上下</hi>
　<hi>築城却去建康府發人來這般却曉不得○東萊吕氏曰春秋之時城邢城楚丘城縁陵城杞之類皆合</hi>
　<hi>諸侯為之覇令尚如此則周之盛時命燕城韓固常政也</hi>王以韓侯之先因是百<lb/>
<pb n="58a"/>
　蠻而長之故錫之追貃使為之伯<hi>三山李氏曰因以其伯即上文纘戎</hi>
　<hi>祖考也</hi>以脩其城池治其田畝正其稅法而貢其所有<lb/>
　於王也<hi>疊山謝氏曰髙城深池可以固圉徹田為糧可以足食宣王為邉方慮亦詳矣○慶源輔</hi>
　<hi>氏曰此章則又言王之委重於韓侯而勉以强於自治而脩其職貢於王也但言三獸之皮者猛獸韓國</hi>
　<hi>所富有故令貢其皮焉亦以見不强責其所無也○豐城朱氏曰彼韓城之廣而大者乃召康公之所營</hi>
　<hi>也昔先祖之受命既因百蠻而為之長今韓侯之受命復因追貃以為之伯則脩城池治田畝正稅法貢</hi>
　<hi>土物皆脩其職業之謂以終首章之意也</hi>
　　韓奕六章章十二句<lb/>
<pb n="58b"/>
江漢浮浮武夫滔滔<hi>叶他侯反</hi>匪安匪遊淮夷來求既出我<lb/>
車既設我旟匪安匪舒淮夷來鋪<lb/>
　賦也浮浮水盛貎滔滔順流貎<hi>眉山蘇氏曰自周而南出於江漢之問召</hi>
　<hi>公率兵循江而下也</hi>淮夷夷之在淮上者也<hi>孔氏曰召公伐淮夷當在淮南魯僖</hi>
　<hi>伐淮夷應在淮北淮之南北皆有夷也○永嘉陳氏曰淮夷之地不一徐州有夷則在淮北者也揚州有</hi>
　<hi>夷則在淮南者也江漢常武二篇同言淮夷以地理考之曰江漢之滸者是淮南之夷也若在淮北則江</hi>
　<hi>漢非所由入之路也曰率彼淮浦省此徐土者是淮北之夷也若在淮南則徐土非聨接之地矣○東萊</hi>
　<hi>吕氏曰江漢合流之處在今漢陽軍之大别山下但去淮夷絶逺或者㑹江漢之師以伐之歟</hi>鋪陳<lb/>
<pb n="59a"/>
　也陳師以伐之也○宣王命召穆公平淮南之夷詩<lb/>
　人美之此章總序其事言行者皆莫敢安徐而曰吾<lb/>
　之來也惟淮夷是求是伐耳<hi>慶源輔氏曰其志専其氣銳有不戰戰必勝矣</hi>
○江漢湯湯<hi>書羊反</hi>武夫洸洸<hi>音光</hi>經營四方告成于王四<lb/>
方既平王國庶定<hi>叶唐丁反</hi>時靡有爭<hi>叶菑陘反</hi>王心載寧<lb/>
　賦也洸洸武貌庶幸也<hi>廬陵彭氏曰用兵非人主之美事不得已而興師故召公</hi>
　<hi>告成于王曰王國庶定庶云者幸其僅然非以是為美也</hi>○此章言既伐而成功<lb/>
　也<hi>曹氏曰宣王厲志開復北伐玁狁南征蠻荆至扵常武江漢两夷之居淮南北悉已討定故召伯以</hi>
<pb n="59b"/>
　<hi>經營四方之功告成于王也○華谷嚴氏曰首章言王師之持重二章則言告成盖淮夷望風而服不待</hi>
　<hi>戰也○慶源輔氏曰四方既平則王國庶可平定所謂柔逺能邇也時靡有争王心載寧又見宣王之以</hi>
　<hi>天下為心一有争闘則王心之不安也讀此章見宣王能以天下之心為心而召公又能以宣王之心為</hi>
　<hi>心也○豐城朱氏曰經營者召虎之職告成者召虎之功四方之既平則時靡有争矣王國之庶定則王</hi>
　<hi>心載寧矣天下之所以未平者以争心之未息而争心之所以未息者以王化之未一也彼見利則奪見</hi>
　<hi>便則乘者固夷狄之常情而轉逆以為順轉危而為安者乃王者之盛心故必使天下無有争心而後大</hi>
　<hi>臣之功成而王者之心亦安矣</hi>
○江漢之滸<hi>音虎</hi>王命召虎式辟<hi>音闢</hi>四方徹我疆土匪疚<lb/>
<pb n="60a"/>
匪棘王國來極于疆于理至于南海<hi>叶虎委反</hi>
　賦也虎召穆公名也辟與闢同徹井其田也疚病棘<lb/>
　急也極中之表也居中而為四方所取正也○言江<lb/>
　漢既平王又命召公<hi>朱子曰再言江漢之滸者繫上事起下事也○永嘉陳氏曰非</hi>
　<hi>謂宣王臨江漢之滸而命召虎也</hi>闢四方之侵地而治其疆界非以<lb/>
　病之非以急之也但使其來取正扵王國而已扵是<lb/>
　遂疆理之盡南海而止也<hi>華谷嚴氏曰古人伐叛討貳之後必去其苛政平其</hi>
　<hi>賦斂以慰民心故此章言徹法之事然武事僅定即行疆理稅賦之法疑扵病民且疑扵急迫矣宣王謂</hi>
<pb n="60b"/>
　<hi>我非疚也非棘也盖什一天下之中正乃我周之定制欲天下皆扵王國來取中焉耳召公扵是往而疆</hi>
　<hi>之以正其疆界往而理之以分其土宜推而至扵南海之逺淮夷在南故曰至于南海○慶源輔氏曰辟</hi>
　<hi>其侵地治其疆界并其田畝豈無以為病者淮夷甫平而遽然為此豈無以為急者而王之心則不然也</hi>
　<hi>但欲反舊而使之取正扵王國之法度耳○安成劉氏曰此章言穆公因平淮夷而又成開復之功也</hi>
○王命召虎來旬來宣文武受命召公維翰<hi>叶胡干反</hi>無曰<lb/>
予小子<hi>叶奨里反</hi>召公是似<hi>叶養里反</hi>肇敏戎公用錫爾祉<lb/>
　賦也旬徧<hi>三山李氏曰十日為旬則旬訓徧明甚</hi>宣布也自江漢之滸<lb/>
　言之故曰來召公召康公奭<hi>音適</hi>也翰榦也予小子王<lb/>
<pb n="61a"/>
　自稱也肇開戎汝公功也○又言王命召虎來此江<lb/>
　漢之滸徧治其事以布王命而曰昔文武受命惟召<lb/>
　公為楨榦今女<hi>音汝</hi>無曰以予小子之故也但自為嗣<lb/>
　女召公之事耳能開敏女功則我當錫女以祉福如<lb/>
　下章所云也<hi>鄭氏曰此述其祖之功以勸之也○安成劉氏曰此章追述王命召公之詞以</hi>
　<hi>終上章所言經營疆理之意而起下章所序賞賜之事○豐城朱氏曰昔先王受命有如召公日辟國百</hi>
　<hi>里則召公者實文武之楨榦也我之命虎以來旬來宣也豈惟一人之為亦惟先人之功業是繼果能以</hi>
　<hi>繼先人之業為心則淮夷之未服豈惟虎之責抑亦虎之恥也汝能開敏汝功則我固當錫汝以祉福矣</hi>
<pb n="61b"/>
　<hi>勉之以先人之業期之以後日之報宣王真得待世臣之體也哉</hi>
○釐<hi>力之反</hi>爾圭瓚<hi>才旱/反</hi>秬<hi>音/巨</hi>鬯<hi>初亮/反</hi>一卣<hi>音酉無韻未詳</hi>告于<lb/>
文人錫山土田<hi>叶地因反</hi>于周受命<hi>叶蒲并反下同</hi>自召祖命虎拜<lb/>
稽首天子萬年<hi>叶彌因反</hi>
　賦也釐賜卣尊也<hi>廬陵羅氏曰爾雅彝卣罍注尊彝為上罍為下卣居中○孔氏曰釋</hi>
　<hi>器云卣中尊按鬱人掌和鬱鬯以實彝而陳之則鬯當在彝而此及尚書左傳皆云秬鬯一卣者當祭之</hi>
　<hi>時乃在彝未祭則在卣賜時未祭故卣盛之</hi>文人先祖之有文徳者謂文<lb/>
　王也周岐周也召祖穆公之祖康公也○此序王賜<lb/>
<pb n="62a"/>
　召公䇿命之詞<hi>孔氏曰上言用錫爾祉此言賜之之事</hi>言錫爾圭瓉秬<lb/>
　鬯者使之以祀其先祖又告于文人而錫之山川土<lb/>
　田以廣其封邑盖古者爵人必于祖廟示不敢專也<lb/>
　<hi>孔氏曰祭統云賜爵禄必扵太廟</hi>又使往受命扵岐周從其祖康公<lb/>
　受命扵文王之所以寵異之<hi>孔氏曰虎祖康公在岐周事文武有功而受采</hi>
　<hi>地今虎嗣其業功與之等故往岐周命之○疊山謝氏曰錫山川土田必使召虎受賜扵岐周用文武封</hi>
　<hi>康公之禮以待之此時此意賞非先王之賞如禀命扵乃祖文武也功非召虎之功如受教扵乃祖康公</hi>
　<hi>也召虎思文武之徳思康公之徳必能盡心盡力以報宣王之徳矣三代令王不責臣子以事功惟勉臣</hi>
<pb n="62b"/>
　<hi>子以忠考本扵人心天理而感動之也盤庚亦得此意</hi>而召公拜稽首以受王<lb/>
　命之䇿書也人臣受恩無可以報謝者但言使君夀<lb/>
　老而已<hi>豊城朱氏曰釐爾圭瓉秬鬯一卣所以厚其禮也告于文人錫山土田所以廣其封也若</hi>
　<hi>虎之受賜則如之何亦惟曰拜稽首以致其敬天子萬年以致其祝而已</hi>
○虎拜稽首對揚王休<hi>叶虚久反</hi>作召公考<hi>叶去久反</hi>天子萬壽<lb/>
<hi>叶殖酉反</hi>明明天子<hi>叶奨/里反</hi>令聞<hi>音問</hi>不已矢其文徳洽此四國<lb/>
<hi>叶越逼反</hi>
　賦也對答揚稱休美考成矢陳也○言穆公既受賜<lb/>
<pb n="63a"/>
　遂答稱天子之美命作康公之廟器而勒王䇿命之<lb/>
　詞以考其成且祝天子以萬壽也<hi>安成劉氏曰上章虎拜稽首天子萬</hi>
　<hi>年者述穆公受冊書而祝謝其君之詞也此復言虎拜稽首天子萬壽者述穆公銘祖廟器而祝君之詞</hi>
　<hi>也以考古圖觀之疑此章皆是述其勒銘廟器之詩</hi>古器物銘云<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>
                    <hi>音弁</hi>拜稽首<lb/>
　敢對揚天子休命用作朕皇考龔<hi>音恭</hi>伯尊敦<hi>音對</hi>
                    <graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>其<lb/>
　眉壽萬壽無疆語正相類但彼自祝其壽而此祝君<lb/>
　壽耳<hi>朱子曰此章大抵類古器物銘識盖古人文字之常體也○考古圖曰<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>周大夫也有功錫命</hi>
　<hi>為其考作祭器也<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>拜稽首對揚天子休命用作皇考龔伯尊敦者古者爵有徳禄有功必賜扵太廟祭</hi>
<pb n="63b"/>
　<hi>之日一獻君降立于阼階之南南向所命者北靣史由君右執䇿命之再拜稽首受書以歸而舍奠于其</hi>
　<hi>廟也此䇿命之禮所圖器多有是詞</hi>既又美其君之令聞而進之以不<lb/>
　已勸其君以文徳而不欲其極意扵武功古人愛君<lb/>
　之心扵此可見矣<hi>慶源輔氏曰穆公本以平淮夷而受賜今乃不言其武功而但願天</hi>
　<hi>子陳其文徳以治四方之國則用兵豈聖人之得已哉而穆公愛君之忠誠亦至矣○安成劉氏曰上章</hi>
　<hi>王命穆公則欲其扵召公是似而肇敏戎功此章穆公祝君則欲其長保令聞而陳其文徳上下之情可</hi>
　<hi>謂交相愛矣○豐城朱氏曰上四句為祝頌之詞下四句乃勸勉之語祝頌者所以答君之賜勸勉者所</hi>
　<hi>以進君扵道夫淮夷之服王則有令聞矣然猶願其令聞之不已焉四方之平王則有武功矣然猶願其</hi>
<pb n="64a"/>
　<hi>文徳之治焉若召穆公可謂愛君之至矣</hi>
　　江漢六章章八句<hi>黄氏曰此詩乃召公奏凱之日所作也初則整師而往非為邀</hi>
　　　<hi>功特以淮夷作患不能自安耳次則淮夷之患除而其功成次則安民之政舉而其功廣次則</hi>
　　　<hi>即功而論賞次則論定而賞行次則人臣報塞之義也○華谷嚴氏曰周興西北岐豐去江漢</hi>
　　　<hi>最逺故淮夷難服從化則後倡亂則先周人經理淮夷用力最多成王初年淮夷同三監以叛</hi>
　　　<hi>其後又同奄國以叛伯禽就封又同徐戎以叛宣王一命吉甫北方旋定繼命方叔伐蠻荆後</hi>
　　　<hi>命召公平淮南之夷又命皇甫平淮北之夷盖南方之役至再至三淮夷未定則一方倡亂天</hi>
　　　<hi>下皆危故其淮夷平然後四方定此江漢常武所以為宣王之終事而繫之扵宣王大雅之末</hi>
<pb n="64b"/>
　　　<hi>也○龜山楊氏曰聖主得賢臣而𢎞功業古人皆然也昔宣王中興有吉甫召虎仲山甫之徒</hi>
　　　<hi>以之伐玁狁以之平淮夷卒致再造之業諸臣之力居多宣王何力哉易未濟六五之光亦九</hi>
　　　<hi>四震用伐鬼方之力也五何力哉三年有賞于大國此詩之末所以言宣王之錫命也</hi>
赫赫明明王命卿士<hi>叶音所</hi>南仲大<hi>音泰/下同</hi>祖大師皇父<hi>音甫</hi>
整我六師以脩我戎<hi>叶音汝</hi>既敬既戒<hi>叶訖/力反</hi>惠此南國<hi>叶越逼反</hi>
　賦也卿士即皇父之官也南仲見出車篇大祖始祖<lb/>
　也大師皇父之兼官也<hi>永嘉陳氏曰自冢宰而下謂之六卿大師而下謂之三公</hi>
<pb n="65a"/>
　<hi>既曰王命卿士又曰大師皇父周家不特設三公皆兼職而已如周公以冡宰兼大師也○孔氏曰十月</hi>
　<hi>之交皇父與此皇父得為一人或皇氏父字傳世稱之亦未可知也</hi>我為宣王之自我<lb/>
　也戎兵器也○宣王自将以伐淮北之夷而命卿士<lb/>
　之謂南仲為大祖兼大師而字皇父者整治其從行<lb/>
　之六軍脩其戎事以除淮夷之亂而惠此南方之國<lb/>
　<hi>董氏曰師嚴器備當恭敬以臨之戒懼以處之伐其暴亂所以惠之也○慶源輔氏曰既敬既戒臨事而</hi>
　<hi>懼也敬戒乃用兵第一義能如是則成功可必而南國可惠矣南方諸國則淮南諸國也盖徐州之夷南</hi>
　<hi>侵諸國為之不安故其言如此○新安胡氏曰既敬則不敢輕肆既戒則不敢妄殺此其所以為王者之</hi>
<pb n="65b"/>
　<hi>師嚴重詳審而為南國之惠也</hi>詩人作此以美之必言南仲大祖者<lb/>
　稱其世功以美大之也<hi>疊山謝氏曰宣王命将多取之世臣何也文事武備素講</hi>
　<hi>扵家庭定亂持危常在其念慮一日用之必老成持重不以輕易悮國事矣○慶源輔氏曰稱其世功以</hi>
　<hi>美大之者見當時之重世臣也</hi>
○王謂尹氏命程伯休父左右陳行<hi>户郎反</hi>戒我師旅率<lb/>
彼淮浦省此徐土不留不處三事就緒<hi>象吕反</hi>
　賦也尹氏吉甫也盖為内史掌䇿命卿大夫也程伯<lb/>
　休父周大夫<hi>孔氏曰楚語云重黎氏世叙天地其在周程伯休父其後也當宣王時失其官</hi>
<pb n="66a"/>
　<hi>守而為司馬氏則是宣王始命程伯休父為司馬也程國伯爵休父字也○濮氏曰程畿内邑在豐</hi>三<lb/>
　事未詳或曰三農之事也<hi>朱子曰三農上中下農夫也○曹氏曰師之所處荆</hi>
　<hi>棘生焉故必不留不處然後三農得以就緒○臨川王氏曰此所謂耕者不廢也</hi>○言王詔<lb/>
　尹氏䇿命程伯休父為司馬使之左右陳其行列循<lb/>
　淮浦而省徐州之土盖伐淮北徐州之夷也<hi>朱子曰下章所</hi>
　<hi>謂徐方徐國亦即此爾○曹氏曰徐州南至淮淮夷則東夷之種散處扵淮浦者爾</hi>上章既命<lb/>
　皇父而此章又命程伯休父者盖王親命大師以三<lb/>
　公治其軍事而使内史命司馬以六卿副之耳<hi>慶源輔氏</hi>
<pb n="66b"/>
　<hi>曰天子親命大師以三公出将又使内史命司馬以六卿副之皆所以重其事命大将則曰整我六師以</hi>
　<hi>脩我戎既敬旣戒惠此南國命其副則曰左右陳行戒我師旅率彼淮浦省此徐土不留不處三事就緒</hi>
　<hi>者宜也大将則總其綱副将則詳其目也兵以速為上久則毒民而傷財○鄭氏曰軍禮司馬掌其戒誓</hi>
　<hi>○安成劉氏曰此上两章皆言命戒将士之事</hi>
○赫赫業業<hi>叶宜却反</hi>有嚴天子王舒保作匪紹匪遊徐方<lb/>
繹騷<hi>叶蘇矦反</hi>震驚徐方如雷如霆徐方震驚<lb/>
　賦也赫赫顯也業業大也嚴威也天子自将其威可<lb/>
　畏也<hi>慶源輔氏曰赫赫業業言有嚴天子之威靈氣熖烜赫而盛大如此也</hi>王舒保作<lb/>
<pb n="67a"/>
　未詳其義或曰舒徐保安作行也言王師舒徐而安<lb/>
　行也<hi>曹氏曰雖以天子之威靈如此亦安徐詳諦而後動</hi>紹糾緊也遊遨遊也<lb/>
　繹連絡也騷擾動也○夷厲以來周室衰弱至是而<lb/>
　天子自将以征不庭其師始出不疾不徐而徐方之<lb/>
　人皆已震動如雷霆作於其上不遑安矣<hi>臨川王氏曰江漢曰</hi>
　<hi>匪安匪舒此曰王舒保作盖江漢武夫之事此則王者之事也如雷如霆先加以聲也如震如怒復致其</hi>
　<hi>實也○安成劉氏曰此章言王師在道而徐夷已震恐也○豐城朱氏曰用兵之法攻心為上徐方繹騷</hi>
　<hi>徐方震驚雖未即順從而已先服其心矣</hi>
<pb n="67b"/>
○王奮厥武如震如怒<hi>叶援五反</hi>進厥虎臣闞<hi>呼檻/反</hi>如虓<hi>火交反</hi>虎鋪<hi>普吴/反</hi>敦淮濆<hi>符云反</hi>仍執醜虜截彼淮浦王師之<lb/>
所<lb/>
　賦也進鼓而進之也闞奮怒之貌虓虎之自怒也<hi>埤雅</hi>
　<hi>曰虎之自怒虓然闞如虓虎以言将帥之勇發扵忠毅非激而怒之也</hi>鋪布也布其師<lb/>
　旅也敦厚也厚集其陳也仍就也老子曰攘臂而仍<lb/>
　之截截然不可犯之貌<hi>慶源輔氏曰言王師在淮浦之上有截然不可犯之勇也</hi>
　<hi>○安成劉氏曰此言王師至徐布陳而制勝也</hi>
<pb n="68a"/>
○王旅嘽嘽<hi>吐丹反</hi>如飛如翰如江如漢如山之苞<hi>叶鋪鉤反</hi>
如川之流緜緜翼翼不測不克濯征徐<hi>國叶越  逼反</hi>
　賦也嘽嘽衆盛貌翰羽苞本也如飛如翰疾也如江<lb/>
　如漢衆也如山不可動也如川不可禦也<hi>孔氏曰兵法有動有</hi>
　<hi>静静則不可驚動故以山喻動則不可禦故以川喻</hi>緜緜不可絶也翼翼不可<lb/>
　亂也不測不可知也不克不可勝也濯大也<hi>慶源輔氏曰此</hi>
　<hi>章則承上章而言王旅之盛如此疾言其栗衆言其盛不可動言其静不可禦言其強不可絶言其續不</hi>
　<hi>可亂言其整不可知言其深不可勝言其無敗之形以此濯征徐夷焉得而不服乎○安成劉氏曰此章</hi>
<pb n="68b"/>
　<hi>極言王師之無敵也</hi>
○王猶允塞徐方既來<hi>叶六直反</hi>徐方既同天子之功四方<lb/>
既平徐方來庭徐方不回王曰還歸<hi>叶古回反</hi>
　賦也猶道允信塞實庭朝回違也還歸班師而歸也<lb/>
　○前篇召公帥師以出歸告成功故備載其褒賞之<lb/>
　詞此篇王實親行故扵卒章反復其詞以歸功扵天<lb/>
　子言王道甚大而逺方懐之非獨兵威然也序所謂<lb/>
　因以為戒者是也<hi>慶源輔氏曰言由王道之信大故徐夷自然來服非獨兵威使然也</hi>
<pb n="69a"/>
　<hi>甫得其不相違悖王則振旅而歸無求多之意既盡歸美之義而又寓規戒之忠焉○曹氏曰宣王待夷</hi>
　<hi>狄以誠實之道不用詭詐徐方扵是服而來歸来未必同也至扵上下内外咸服而無二心然後謂之同</hi>
　<hi>徐方来同則由宣王推赤心置其腹中故也故以為天子之功宣王北伐玁狁西征羗戎南威蠻荆獨徐</hi>
　<hi>方未服今来朝扵王庭則四方既平矣扵是王命凱旋而行飲至䇿勲之禮焉○華谷嚴氏曰宣王憤揮</hi>
　<hi>天戈克淮服徐無不如意召公慮其狃勝而喜功也故因美而戒之○安成劉氏曰此言王師成功而歸</hi>
　<hi>因戒之以王猶允塞亦若上篇卒章言矢其文徳也○豐城朱氏曰首章言敬戒卒章言允塞盖不言敬</hi>
　<hi>戒無以見軍律之嚴不言允塞無以見王道之大惟其軍律之嚴所以戰而必勝惟其王道之大所以不</hi>
　<hi>嘽而自服也始而来来而同人以為天子之功也而不知宣王初未嘗以兵力服之也終而曰不回則王</hi>
<pb n="69b"/>
　<hi>道之大信有以服其心矣宣王扵此夫何為哉可以班師振旅而歸矣斯時也其即武王戢干戈而櫜弓</hi>
　<hi>矢求懿徳而肆時夏之時乎故曰因以為戒者戒其武功之不可黷而勉其文徳之不可以不脩也</hi>
　　常武六章章八句<lb/>
瞻卬<hi>音仰</hi>昊天則不我惠孔填<hi>舊說古塵字</hi>不寧降此大厲邦<lb/>
靡有定士民其瘵<hi>側界反叶側列反</hi>蟊<hi>音/牟</hi>賊蟊疾靡有夷屆<hi>音戒叶居氣反</hi>罪罟不收靡有夷瘳<hi>敕留反</hi>
　賦也填久厲亂瘵病也蟊賊害苖之蟲也疾害夷平<lb/>
　届極罟網也○此刺幽王嬖褒姒任奄人<hi>廬陵羅氏曰奄人周</hi>
<pb n="70a"/>
　<hi>禮司刑注男女不以義交者其刑宫酒人注奄精氣閉藏者内門則用奄以守之奄釋文掩艶二音說文</hi>
　<hi>作閹音淹與此通用</hi>以致亂之詩首言昊天不惠而降亂無所<lb/>
　歸咎之詞也蘇氏曰國有所定則民受其福無所定<lb/>
　則受其病扵是有小人為之蟊賊刑罪為之網罟凡<lb/>
　此皆民之所以病也<hi>慶源輔氏曰瞻卬昊天而天則不我惠顧也固已甚病而不寧</hi>
　<hi>矣又降此大亂使國家之勢<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌不安而士與民皆病也小人而為之蟊賊者無有平夷届止之期刑罪</hi>
　<hi>而為之網罟者無有平夷瘳愈之望則士民之病未已也此盖極言天下之病○鄭氏曰如蟊賊之害禾</hi>
　<hi>稼無有息時施刑罪以羅網天下而不收斂亦無止息時</hi>
<pb n="70b"/>
○人有土田女<hi>音汝</hi>反有<hi>酉由/二音</hi>之人有民人女覆奪<hi>徒活反</hi>
之此宜無罪女反收<hi>殖酉殖由二反</hi>之彼宜有罪女覆說<hi>音脫</hi>之<lb/>
　賦也反覆<hi>劉氏曰女反有之奪之言王削黜諸矦及卿大夫無罪者</hi>收拘說赦也<lb/>
　<hi>疊山謝氏曰宜無罪者反拘之宜有罪者反赦之亂世昏君刑罰不中皆此類也○慶源輔氏曰上四句</hi>
　<hi>承上章蟊賊之言而述其侵牟奪取扵人者反覆無常也下四句則承上章罪罟之言而述其拘繫縱釋</hi>
　<hi>扵人者反覆不當也</hi>
○哲夫成城哲婦傾城懿厥哲婦為梟<hi>古堯反</hi>為鴟<hi>處之反</hi>
婦有長舌維厲之階<hi>叶居奚反</hi>亂匪降自天<hi>叶鐵因反</hi>生自婦人<lb/>
<pb n="71a"/>
匪教匪誨<hi>叶呼位反</hi>時維婦寺<lb/>
　賦也哲知也城猶國也哲婦盖指褒姒也傾覆懿美<lb/>
　也梟鴟惡聲之鳥也<hi>山隂陸氏曰說文云梟不孝鳥也梟食母破獍食父鴟怪鴟鴞</hi>
　<hi>也鵩也鵂鶹也即墓門有鴞萃止也</hi>長舌能多言者也階梯也寺奄人<lb/>
　也○言男子正位乎外為國家之主故有知則能立<lb/>
　國婦人以無非無儀為善無所事哲哲則適以覆國<lb/>
　而已故此懿美之哲婦而反為梟鴟盖以其多言而<lb/>
　能為禍亂之梯也若是則亂豈真是天降如首章之<lb/>
<pb n="71b"/>
　說哉特由此婦人而已盖其言雖多而非有教誨之<lb/>
　益者是惟婦人與奄人耳豈可近哉<hi>臨川王氏曰幽王如上所刺則</hi>
　<hi>荒昏故也其荒昏則婦言是用故也</hi>上文但言婦人之禍末句兼以奄<lb/>
　人為言盖二者常相倚而為奸不可不并以為戒也<lb/>
　歐陽公常言宦者之禍甚扵女寵其言尤為深切有<lb/>
　國家者可不戒哉<hi>廬陵歐陽氏曰女色而已宦者之害非一端也女色之惑不幸而不</hi>
　<hi>悟則禍斯及矣使其一悟捽而去之可也宦者之為禍雖欲悔悟而勢有不得而去也唐昭宗之事是矣</hi>
　<hi>○慶源輔氏曰此則始言其致亂之由哲夫成城哲婦傾城便判得男女之徳不同婦人而有男子之徳</hi>
<pb n="72a"/>
　<hi>未必不為禍也懿厥哲婦指褒姒非不美也非不哲也而為梟為鴟非不能言也而適為亂階厲字便應</hi>
　<hi>首章厲字說故下文便說亂匪降自天生自婦人也匪教匪誨時維婦寺者又所以結上文長舌之言他</hi>
　<hi>人之多言則有教誨扵人之益若婦寺之多言則非誣譖夫人則戕敗扵己而已豈可近也先生發明婦</hi>
　<hi>寺相倚而為奸之意下并取歐陽公之說以為有國家者之戒其意切矣○孔氏曰奄人防守門閤親近</hi>
　<hi>人主庸君以其少小貫習朝夕給使顧訪無猜憚之心恩狎有可恱之色且其人久處宫掖頗曉舊章探</hi>
　<hi>知主意或乃色和貌厚挾術懐奸或乃㨗對敏才飾巧亂實遂能迷㒺視聽愚主信而任之國之滅亡多</hi>
　<hi>由此作</hi>
○鞫人忮<hi>之䜴反</hi>忒譖<hi>子念/反</hi>始竟背<hi>音佩叶必墨反</hi>豈曰不極伊<lb/>
<pb n="72b"/>
胡為慝如賈<hi>音古</hi>三倍君子是識婦無公事休其蠶織<lb/>
　賦也鞫窮忮害忒變也譛不信也竟終背反極已慝<lb/>
　惡也賈居貨者也三倍獲利之多也公事朝廷之事<lb/>
　蠶織婦人之業○言婦寺能以其知辨窮人之言其<lb/>
　心忮害而變詐無常<hi>新安胡氏曰此章極言婦寺之惡也鞫如鞫獄之鞫推勘窮究</hi>
　<hi>之意婦寺所以鞫人者其心忮害變忒而已</hi>既以譖妄倡始扵前而終或<lb/>
　不驗扵後則亦不復自謂其言之放恣無所極已而<lb/>
　反曰是何足為慝乎<hi>慶源輔氏曰智則哲也辨則長舌也此章亦承上章而言婦寺</hi>
<pb n="73a"/>
　<hi>而有知辨者之為害也以其知辨窮人之言用心忮害而變詐讒愬不知自咎責而但曰不為害此說盡</hi>
　<hi>婦寺之情状</hi>夫商賈之利非君子之所宜識如朝廷之事<lb/>
　非婦人之所宜與<hi>去聲</hi>也今賈三倍而君子識其所以<lb/>
　然婦人無朝廷之事而舍<hi>上聲</hi>其蠶織以圖之則豈不<lb/>
　為慝哉<hi>新妄胡氏曰譬如君子當求仁義賈利三倍不當君子是識婦人當事蠶織朝廷公事不</hi>
　<hi>當婦人是預今也不惟使之預扵公事又且聽其譖毁惟婦言是用其欲不速亡得乎</hi>
○天何以刺<hi>叶音砌</hi>何神不富<hi>叶方/味反</hi>舍<hi>音捨</hi>爾介狄惟予胥<lb/>
忌不弔不祥威儀不類人之云亡邦國殄瘁<lb/>
<pb n="73b"/>
　賦也刺責介大胥相弔閔也○言天何用責王神何<lb/>
　用不富王哉凡以王信用婦人之故也是必将有夷<lb/>
　狄之大患今王舍之不忌而反以我之正言不諱為<lb/>
　忌何哉<hi>慶源輔氏曰夷狄隂類也自古寵任婦者多致夷狄之禍危亂之君大抵不忌其所當忌</hi>
　<hi>而惟忌忠臣義士之正己者此其所以淪胥于滅亡也</hi>夫天之降不祥庶幾王<lb/>
　懼而自脩今王遇災而不恤又不謹其威儀又無善<lb/>
　人以輔之則國之殄瘁宜矣<hi>疊山謝氏曰君有君之威儀臣有臣之威儀今</hi>
　<hi>幽王自亂于威儀不類乎人君之威儀矣又曰國有賢人如一身之有元氣元氣亡則身必䘮賢人亡則</hi>
<pb n="74a"/>
　<hi>國必危殄如脉絶瘁如病危</hi>或曰介狄即指婦寺猶所謂女戎者<lb/>
　也<hi>國語晉獻公伐驪戎獲驪姬歸史蘇曰有男戎必有女戎晉以男戎勝戎而戎亦必以女戎勝晉注</hi>
　<hi>云戎兵也女兵言其禍猶兵也</hi>
○天之降㒺維其優矣人之云亡心之憂矣天之降㒺<lb/>
維其㡬矣人之云亡心之悲矣<lb/>
　賦也㒺罟優多㡬近也盖承上章之意而重言之以<lb/>
　警王也<hi>東萊吕氏曰前章曰不弔不祥威儀不類故此曰維其優矣維其㡬矣前章曰人之云亾</hi>
　<hi>邦國殄瘁故此曰心之憂矣心之悲矣</hi>
<pb n="74b"/>
○觱<hi>音必</hi>沸<hi>音/弗</hi>檻<hi>胡監反</hi>泉維其深矣心之憂矣寧自今矣<lb/>
不自我先不自我後<hi>叶下五反</hi>藐藐昊天無不克鞏<hi>叶音古</hi>無<lb/>
忝皇祖式救爾後<hi>同上</hi>
　興也觱沸泉涌貌檻泉泉正出者藐藐髙逺貌鞏固<lb/>
　也○言泉之瀵<hi>甫問反</hi>涌上出其源深矣我心之憂亦<lb/>
　非適今日然也然而禍亂之極適當此時盖已無可<lb/>
　為者惟天髙逺雖若無意扵物然其功用神明不測<lb/>
　雖危亂之極亦無不能鞏固之者幽王苟能改過自<lb/>
<pb n="75a"/>
　新而不忝其祖則天意可回來者猶必可救而子孫<lb/>
　亦蒙其福矣<lb/>
　　瞻卬七章三章章十句四章章八句<lb/>
旻天疾威天篤降䘮<hi>息浪反叶朶郎反</hi>瘨<hi>都田反</hi>我饑饉民卒流<lb/>
亾我居圉<hi>魚吕反</hi>卒荒<lb/>
　賦也篤厚瘨病卒盡也居國中也圉邉陲也○此刺<lb/>
　幽王任用小人以至饑饉侵削之詩也<hi>慶源輔氏曰言天之威怒</hi>
　<hi>甚為急疾故其所降之䘮亂甚厚病我以饑饉使斯民盡以流亾内而國中外而邉境悉皆荒虗也此與</hi>
<pb n="75b"/>
　<hi>瞻卬首章同皆極言其䘮亂也○安成劉氏曰此詩刺王而首言旻天疾威又言天篤降䘮下章又言天</hi>
　<hi>降罪罟者固為無所歸咎之詞矣而首章則言饑饉之灾卒章則言侵削之事餘章則皆言用小人之事</hi>
　<hi>也</hi>
○天降罪罟蟊賊内訌<hi>户工反</hi>昬椓<hi>下角/反</hi>靡共<hi>音恭</hi>潰潰回<lb/>
遹實靖夷我邦<hi>叶卜工反</hi>
　賦也訌潰也昬椓昬亂椓䘮之人也共與恭同一說<lb/>
　與供同謂共其職也潰潰亂也回遹邪僻也靖治夷<lb/>
　平也○言此蟊賊昬椓者<hi>新安胡氏曰犬戎之害在外小人之害在内幽王之</hi>
<pb n="76a"/>
　<hi>亂其國乃在内之小人耳故詩人形容之曰蟊賊内訌盖蟊賊之害稼亦在内而不在外也指昬椓而言</hi>
　<hi>并閹宦在其中矣</hi>皆潰亂邪僻之人而王乃使之治平我邦<lb/>
　所以致亂也<hi>慶源輔氏曰此章則言致亂之由蟊賊之人内潰其心腹昬椓之人靡供其職</hi>
　<hi>業但相與為潰亂邪僻之行而王乃使之治平我之邦國則豈不至扵危亂乎○臨川王氏曰言所使靖</hi>
　<hi>夷我邦者非其人也</hi>
○臯臯訿訿<hi>音紫</hi>曽不知其玷<hi>丁險/反</hi>兢兢業業孔填<hi>已見上篇</hi>
不寧我位孔貶<lb/>
　賦也臯臯頑慢之意訿訿務為謗毁也玷缺也填久<lb/>
<pb n="76b"/>
　也○言小人在位所為如此而王不知其缺至扵戒<lb/>
　敬恐懼甚久而不寧者其位乃更見貶黜其顛倒錯<lb/>
　亂之甚如此<hi>慶源輔氏曰此又言王之舉措顛倒錯謬用者不賢而賢者不用夫小人之不</hi>
　<hi>可用亦明矣而臨亂之君所以必用夫小人者盖以其心實不知其惡耳然亦臯臯訿訿者善扵毁人以</hi>
　<hi>自葢故也立亂人之朝而獨戒敬恐懼甚久而不寧則豈容獨立哉終必為人所擠排也</hi>
○如彼歳旱草不潰<hi>集註作遂</hi>茂如彼棲<hi>音/西</hi>苴<hi>七如/反</hi>我相<hi>息亮反</hi>此邦無不潰止<hi>叶韻未詳</hi>
　賦也潰遂也棲苴水中浮草棲扵木上者言枯槁無<lb/>
<pb n="77a"/>
　潤澤也相視潰亂也<hi>慶源輔氏曰以旱草喻其國之無生意終必潰亂而已○華谷</hi>
　<hi>嚴氏曰谷風有洸有潰潰怒也小旻是用不潰于成召旻草不潰茂潰遂也潰潰回遹無不潰止潰亂也</hi>
　<hi>項氏云水之潰者其勢横暴而四出故怒之甚者為潰怒遂之甚者為潰遂亂之甚者為潰亂皆一理也</hi>
○維昔之富不如時維今之疚不如兹彼疏斯粺<hi>薄賣反</hi>
胡不自替職兄<hi>音况下同</hi>斯引<hi>叶韻未詳</hi>
　賦也時是疚病也疏糲<hi>音辣</hi>也粺則精矣<hi>朱子曰九章粟米之法糲</hi>
　<hi>十粺九鑿八侍御七糲米一斛治而成粺則九斗矣鑿音作</hi>替廢也兄怳同引長<lb/>
　也○言昔之富未嘗若是之疚也而今之疚又未有<lb/>
<pb n="77b"/>
　若此之甚也彼小人之與君子如疏與粺其分審矣<lb/>
　而曷不自替以避君子乎而使我心專為此故至扵<lb/>
　愴怳引長而不能自已也<hi>慶源輔氏曰愴怳謂憂亂而無情緒之意</hi>
○池之竭矣不云自頻泉之竭矣不云自中<hi>叶諸仍反</hi>溥斯<lb/>
害矣職兄斯𢎞不烖我躬<hi>叶姑𢎞反</hi>
　賦也<hi>或問此章疑是比體如何朱子曰作比為是</hi>頻厓溥廣𢎞大也○池<lb/>
　水之鍾也泉水之發也故池之竭由外之不入泉之<lb/>
　竭由内之不出言禍亂有所從起而今不云然也<hi>乎子</hi>
<pb n="78a"/>
　<hi>曰看詩不須著意去訓解只平平地涵泳自好因舉池之竭矣四句吟咏久之</hi>此其為害亦<lb/>
　已廣矣是使我心專為此故至扵愴怳日益𢎞大而<lb/>
　憂之曰是豈不烖及我躬也乎<lb/>
○昔先王受命有如召公日辟<hi>音闢</hi>國百里今也日蹙<hi>子六反</hi>國百里於<hi>音/烏</hi>乎<hi>音/呼</hi>哀哉維今之人不尚有舊<hi>叶巨已反</hi>
　賦也先王文武也召公康公也辟開蹙促也○文王<lb/>
　之世周公治内召公治外故周人之詩謂之周南諸<lb/>
　侯之詩謂之召南所謂日辟國百里云者言文王之<lb/>
<pb n="78b"/>
　化自北而南至於江漢之間服從之國日以益衆及<lb/>
　虞芮質成而其旁諸侯聞之相帥歸周者四十餘國<lb/>
　焉今謂幽王之時促國盖犬戎内侵諸侯外畔也又<lb/>
　歎息哀痛而言今世雖亂豈不猶有舊徳可用之人<lb/>
　哉言有之而不用耳<hi>慶源輔氏曰此則明言先王用得其人而興今日用非其人而</hi>
　<hi>亂任用一乖而效驗大異因歎今世雖亂而豈不猶有舊徳可用之人乎○華谷嚴氏曰此章思召公而</hi>
　<hi>惜王之不用舊人也○曹氏曰當是時禍亂雖已窮極然去宣王中興之日不逺其舊臣故老無尚存者</hi>
　<hi>乎○定宇陳氏曰此詩及前篇末皆有拳拳望治之意前詩望其改過而無沗皇祖此詩望其改圖而擢</hi>
<pb n="79a"/>
　<hi>用舊人審如是則否猶可泰危猶可安也豈至有犬戎禍哉</hi>
　　召旻七章四章章五句三章章七句<lb/>
　　　因其首章稱旻天卒章稱召公故謂之召旻以<lb/>
　　　别小旻也<hi>止齋陳氏曰周南係扵周公召南係扵召公豈非化之盛者必有待乎二</hi>
　　　<hi>公也至扵風之終係以邠雅之終係以召旻豈非化之衰者必有思乎二公也○安成劉氏曰</hi>
　　　<hi>此詩之次居變雅之終而第七章又居此詩之終慨然有懐文武召公之盛以見亂極思治之</hi>
　　　<hi>理其亦猶下泉之終變風歟</hi>
　　　蕩之什十一篇九十二章七百六十九句<lb/>
<pb n="79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳大全卷十八<lb/>
</p>
<p>
</p>
  </div>
</body>
</text>
</TEI>
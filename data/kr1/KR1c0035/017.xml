<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳大全卷十七</head>
    <p>
<pb n="1a"/>
欽定四庫全書<lb/>
　詩傳大全卷十七　　　　明　胡廣等　撰<lb/>
　　生民之什三之二<lb/>
厥初生民時維姜嫄<hi>音原叶魚倫反</hi>生民如何克禋<hi>音/因</hi>克祀<hi>叶養里反</hi>以弗無子<hi>叶奬/里反</hi>履帝武敏<hi>叶母鄙反</hi>歆攸介攸止載震載<lb/>
<hi>夙叶相反即反</hi>載生載育<hi>叶曰逼反</hi>時維后稷<lb/>
　賦也民人也謂周人也時是也姜嫄炎帝後姜姓有<lb/>
　邰氏女名嫄為高辛之世妃<hi>孔氏曰鄭氏謂姜嫄為高辛氏後世子孫之妃</hi>
<pb n="1b"/>
　<hi>未知其為幾世故直以世言之</hi>精意以享謂之禋祀祀郊禖也弗之<lb/>
　言祓<hi>音弗除也</hi>也祓無子求有子也古者立郊禖葢祭天<lb/>
　於郊而以先媒配也變媒言禖者神之也其禮以𤣥<lb/>
　鳥至之日用大牢祀之<hi>顔氏曰祠以仲春正其候也祭以大牢尊其禮也祀以南</hi>
　<hi>郊重其事也然祠禖之禮不知所始詩傳曰簡狄從帝而祀郊禖則是帝嚳簡狄之時已冇神矣○孔氏</hi>
　<hi>曰燕來主為產乳滋蕃故重其初至之日用牛羊豕祀郊禖至高辛之世以有吞卵之事以為禖之嘉祥</hi>
　<hi>又以高辛之世禖配祭故改為高禖</hi>天子親往后率九嬪<hi>音/頻</hi>御<hi>孔氏曰天子親</hi>
　<hi>往敬其事后妃率九嬪從之侍御於祭焉</hi>乃禮天子所御帶以弓韣<hi>音獨</hi>授<lb/>
<pb n="2a"/>
　以弓矢于郊禖之前也<hi>孔氏曰禮天子所御幸者使太祝酌醴酒飲之於郊禖之</hi>
　<hi>庭以神惠光顯之也弓矢者男子之事使之帶弓衣執弓矢冀其所生為男也○鄭氏曰韣弓衣也以緇</hi>
　<hi>布為之○安成劉氏曰此上所言祭郊禖之禮乃通言古者天子有此禮耳非專指姜嫄之事也</hi>履<lb/>
　踐也帝上帝也武迹敏拇<hi>足大指○朱子曰敏字當為絶句叶上韵爾</hi>歆<lb/>
　動也猶驚異也介大也震娠<hi>音身懐孕也</hi>也<hi>孔氏曰左傳云邑姜方震</hi>
　<hi>大叔后緡方震皆謂有身為震也</hi>夙肅也生子者及月辰居側室也<lb/>
　<hi>禮記内則注曰側室謂夾室也燕寢也</hi>育養也○姜嫄出祀郊禖見大<lb/>
　人迹而履其拇<hi>鄭氏曰時有大人迹姜嫄履之足不能滿履其拇趾之處○安成劉氏曰</hi>
<pb n="2b"/>
　<hi>姜嫄以髙辛子孫之妃而得祀郊禖豈古禮簡質天子諸侯皆用其禮歟</hi>遂歆歆然如有<lb/>
　人道之感於是即其所大所止之處而震動有娠乃<lb/>
　周人所由以生之始也<hi>華谷嚴氏曰生后稷所以生此民也○臨川王氏曰緜所</hi>
　<hi>謂民之初生則本由太王之興此所謂厥初生民則本由后稷而起也</hi>○周公制禮尊<lb/>
　后稷以配天<hi>孔氏曰周公以土功起於后稷故推舉之以配郊天焉禮記稱萬物本乎天人</hi>
　<hi>本乎祖俱為其本可以相配故王者可以祖配天</hi>故作此詩以推本其始生<lb/>
　之祥明其受命於天固有以異於常人也<hi>慶源輔氏曰初生周</hi>
　<hi>人者實姜嫄也生民如何是又問其所以然也以下則述其所以然而終結之以時維后稷一句葢言其</hi>
<pb n="3a"/>
　<hi>所生之子實后稷也后稷始教民播種而利及萬世非天所命而何宜其始生之靈異乎○華谷嚴氏曰</hi>
　<hi>首章述姜嫄禱而生后稷也</hi>然巨跡之説先儒或頗疑之<hi>朱子曰後世所</hi>
　<hi>謂祥瑞固多偽妄然豈可因後世偽妄而并真實者皆以為無乎鳯鳥不至河不出圖孔子之言不成亦</hi>
　<hi>以為非</hi>而張子曰天地之始固未嘗先有人也則人固<lb/>
　有化而生者矣葢天地之氣生之也蘇氏亦曰凡物<lb/>
　之異於常物者其取天地之氣常多故其生也或異<lb/>
　麒麟之生異於犬羊蛟龍之生異於魚鼈物固有然<lb/>
　者矣<hi>雙峯饒民曰天地泰和元氣之㑹鍾為麟鳯非是有種而生</hi>神人之生而有<lb/>
<pb n="3b"/>
　以異於人何足怪哉斯言得之矣<hi>朱子曰天下之理一而已而有常變</hi>
　<hi>之不同夫二氣交感化生萬物者理之常也若姜嫄簡狄之生稷契此理之變也又曰履臣跡之事有此</hi>
　<hi>理且如契之生詩中亦云𤣥鳥降而生商葢以為稷契皆天生之耳非有人道之感非可以常理論也漢</hi>
　<hi>髙祖之生亦類此此等不可以言盡當意㑹之可也</hi>
○誕彌厥月先生如達<hi>他末反</hi>不坼<hi>敕宅/反</hi>不副<hi>孚逼反叶孚廹反</hi>
無菑<hi>音災</hi>無害<hi>叶音/曷</hi>以赫厥靈上帝不寧不康禋祀<hi>叶養里反</hi>
居然生子<hi>叶奨里反</hi>
　賦也誕發語辭彌終也終十月之期也先生首生也<lb/>
<pb n="4a"/>
　達小羊也羊子易生無畱難也<hi>本草曰生物中羊産最易</hi>坼副皆<lb/>
　裂也赫顯也不寧寧也不康康也居然猶徒然也○<lb/>
　凡人之生必坼副災害其母而首生之子尤難今姜<lb/>
　嫄首生后稷如羊子之易無坼副災害之苦是顯其<lb/>
　靈異也上帝豈不寧乎豈不康我之禋祀乎而使我<lb/>
　無人道而徒然生是子也<hi>華谷嚴氏曰次章述稷生之易也○慶源輔氏曰首</hi>
　<hi>章言其受孕之祥此章言其降生之異受孕既本於天則降生必異於人也上帝不寧不康禋祀乃指首</hi>
　<hi>章所言郊禖之事也</hi>
<pb n="4b"/>
○誕寘之隘<hi>於懈反</hi>巷牛羊腓<hi>符非反</hi>字之誕寘之平林㑹<lb/>
伐平林誕寘之寒氷鳥覆<hi>敷救反</hi>翼<hi>叶音異</hi>之鳥乃去矣后<lb/>
稷呱<hi>叶去聲</hi>矣實覃實訏<hi>叶去聲</hi>厥聲載路<lb/>
　賦也隘狹腓芘字愛<hi>新安胡氏曰集傳於采薇小人所腓引程子曰腓隨動也如足</hi>
　<hi>之腓足動則隨而動如是則正與易咸其腓同義意者牛羊見稷以足肚遮芘之如有愛之之意故謂之</hi>
　<hi>腓字</hi>㑹値也値人伐木而收之覆葢翼藉也以一翼覆<lb/>
　之以一翼藉之也呱啼聲也覃長訏大載滿也滿路<lb/>
　言其聲之大也○無人道而生子或者以為不祥故<lb/>
<pb n="5a"/>
　棄之而有此異也於是始收而養之<hi>華谷嚴氏曰三章述稷生而見</hi>
　<hi>棄之事豐城朱氏曰人同類者也物異類者也而無不有愛䕶之意以見天之所生固非人之所能棄也</hi>
○誕實匍<hi>音蒲</hi>匐<hi>蒲比/反</hi>克岐克嶷<hi>魚極反</hi>以就口食蓺之荏<lb/>
<hi>而甚反</hi>菽荏菽斾斾禾役穟穟<hi>音/遂</hi>麻麥幪幪<hi>莫孔反</hi>𤓰瓞唪<lb/>
唪<hi>布孔反</hi>
　賦也匍匐手足竝行也岐嶷峻茂之狀<hi>曹氏曰岐嶷言其能立</hi>
　就向也口食自能食也葢六七歲時也蓺樹也荏菽<lb/>
　大豆也斾斾枝旟揚起也役列也穟穟苖美好之貎<lb/>
<pb n="5b"/>
　也幪幪然茂密也唪唪然多實也<hi>錢氏曰斾斾如旗之斾○長樂劉氏</hi>
　<hi>曰斾斾穟穟幪幪唪唪言皆異於常人所種</hi>○言后稷能食時已有種植<lb/>
　之志葢其天性然也史記曰棄為兒時其遊戲好<hi>去聲</hi>
　<hi>下同</hi>種植麻麥麻麥美及為成人遂好耕農堯舉以為<lb/>
　農師<hi>慶源輔氏曰此章則言后稷之於種殖葢天性自然生知非從習得皆所以終首章之意也○</hi>
　<hi>華谷嚴氏曰四章述稷幼好種殖之事○廬陵曹氏曰聖人一種殖之間而嘉種各遂其性則所禀之異</hi>
　<hi>可知矣</hi>
○誕后稷之穡有相<hi>息亮反</hi>之道<hi>叶徒/口反</hi>茀<hi>音/弗</hi>厥豐草<hi>叶此苟反</hi>
<pb n="6a"/>
種<hi>去聲</hi>之黄茂<hi>叶莫/口反</hi>實方實苞<hi>叶補/苟反</hi>實種<hi>上/聲</hi>實褎<hi>叶徐久反</hi>實<lb/>
發實秀<hi>叶忽久反</hi>實堅實好<hi>叶訏/口反</hi>實穎<hi>營井/反</hi>實栗即有邰<hi>他來反</hi>家室<lb/>
　賦也相助也言盡人力之助也<hi>張子曰有相之道贊化育之一端也今農</hi>
　<hi>民未見致力於田者或有一耕即種其收即天幸也惟后稷則盡人力之助也○華谷嚴氏曰即茀草一</hi>
　<hi>端可以類見</hi>茀治也<hi>臨川王氏曰草盛曰茀治草亦謂之茀</hi>種布之也黄茂<lb/>
　嘉榖也方房也苞甲而未拆也此漬<hi>疾賜反</hi>其種也種<lb/>
　甲拆而可為種也褎漸長也<hi>華谷嚴氏曰以上言禾之苖也</hi>發盡發<lb/>
<pb n="6b"/>
　也秀始穟也<hi>華谷嚴氏曰以上言禾之秀也</hi>堅其實堅也好形味好<lb/>
　也穎實繁碩而垂末也栗不秕<hi>補履反</hi>也既收成見其<lb/>
　實皆栗栗然不秕也<hi>華谷嚴氏曰以上言禾之實也</hi>邰后稷之母家<lb/>
　也<hi>孔氏曰杜預云武功縣所治斄城是也斄與邰同</hi>豈其或滅或遷而遂以<lb/>
　其地封后稷歟○言后稷之穡如此<hi>華谷嚴氏曰所以詳言其成熟</hi>
　<hi>之次序者見稼穡之艱難非一日所能致或苗而不秀或秀而不實滅裂耕者報之亦滅裂鹵莽耕者報</hi>
　<hi>之亦鹵莽今后稷能教民以盡人事故其穡如此○慶源輔氏曰夫自浸種以至收成無非盡人力以相</hi>
　<hi>助之而但曰穡者要其成而言之耳</hi>故堯以其有功於民封於邰使即<lb/>
<pb n="7a"/>
　其母家而居之以主姜嫄之祀故周人亦世祀姜嫄<lb/>
　焉<hi>華谷嚴氏曰五章述后稷掌稼穡而封邰也○曹氏曰生民之功本於姜嫄不可弗祀乃特立廟祀</hi>
　<hi>之故周官大司樂奏夷則歌小吕舞大濩以享先妣而序於先祖之上尊之也</hi>
○誕降嘉種維秬<hi>音巨</hi>維秠<hi>孚鄙/反</hi>維穈<hi>音/門</hi>維芑<hi>音/起</hi>恒<hi>古反</hi>鄧<lb/>
之秬秠是穫是畝<hi>叶蒲洧反</hi>恒之穈芑是任<hi>音/壬</hi>是負<hi>叶扶委反</hi>以<lb/>
歸肇祀<hi>叶養里反</hi>
　賦也降降是種於民也書曰稷降播種是也<hi>孔叢子魏王問</hi>
　<hi>子順曰寡人聞昔者上天神異后稷而為之下嘉穀荅曰天雖至神未聞下榖與人也詩美后稷能大教</hi>
<pb n="7b"/>
　<hi>民種嘉榖以利天下故曰誕降嘉種猶書所謂稷降播種農植嘉穀也</hi>秬黑黍也秠黑<lb/>
　黍一稃<hi>音孚</hi>二米者也穈赤粱粟也芑白粱粟也恒遍<lb/>
　也謂徧種之也任肩任也負背負也旣成則穫而棲<lb/>
　之於畝任負而歸以供祭祀也秬秠言穫畝穈芑言<lb/>
　任負互文耳肇始也稷始受國為祭主故曰肇祀<hi>華谷</hi>
　<hi>嚴氏曰六章述后稷教人種嘉穀以供祭祀也○安成劉氏曰后稷得國而始主祭則宗廟羣神之祀皆</hi>
　<hi>始此矣○豐城朱氏曰稷之降種其名不一而此獨以秬秠糜芑言者自其種之嘉而可以供祭祀者言</hi>
　<hi>之也</hi>
<pb n="8a"/>
○誕我祀如何或舂<hi>傷容反</hi>或揄<hi>音/由</hi>或簸<hi>波我/反</hi>或蹂<hi>音柔</hi>釋<lb/>
之叟叟<hi>所留反</hi>烝之浮浮載謀載惟取蕭祭脂取羝<hi>都禮反</hi>
以軷<hi>蒲末反叶蒲昧反</hi>載燔載烈<hi>如字叶/力制反</hi>以興嗣歲<hi>叶音雪又如字</hi>
　賦也我祀承上章而言后稷之祀也揄抒<hi>音暑</hi>臼也<hi>孔氏</hi>
　<hi>曰謂杼米以出臼也</hi>簸揚去糠也蹂蹂禾取榖以繼之也釋浙<lb/>
　<hi>音昔洮米也</hi>米也叟叟聲也浮浮氣也謀卜日擇士也<hi>安成</hi>
　<hi>劉氏曰周禮太宰及儀禮少牢饋食皆前期十日帥執事而卜祭日之吉凶又按射義將祭必先習射以</hi>
　<hi>擇士射中者得與於祭所擇之士謂諸侯諸臣及所貢士也</hi>惟齋戒具修也<hi>安成劉氏</hi>
<pb n="8b"/>
　<hi>曰太宰掌百官之誓戒與其具脩齋者散齋七日戒者致齊三日具謂所當供脩謂掃除冀污也</hi>蕭<lb/>
　蒿也脂膟<hi>音律</hi>膋<hi>音/聊</hi>也宗廟之祭取蕭合<hi>音/閤</hi>膟膋爇<hi>如劣</hi>
　<hi>反</hi>之使臭達墻屋也<hi>鄭氏曰膟膋膓間/脂也與蕭合燒之</hi>羝牡羊也<hi>孔氏</hi>
　<hi>曰祭不用牝也</hi>軷祭行道之神也<hi>鄭氏曰山行曰軷封土為山象以菩芻棘柏為神主</hi>
　<hi>旣祭以車轢之而去菩音倍轢音洛</hi>燔傅諸火也烈貫之而加于火也<lb/>
　<hi>曹氏曰宗廟與軷皆有尸燔烈所以為尸羞也</hi>四者皆祭祀之事所以興來<lb/>
　歲而繼徃歲也<hi>華谷嚴氏曰七章述后稷祭祀之事總説宗廟及軷祭也○廬陵曹氏曰</hi>
　<hi>朱子謂四者皆祭祀之事雖只指取蕭以下四者而言然春簸以及謀惟亦莫非祭祀時事特舂簸以及</hi>
<pb n="9a"/>
　<hi>謀惟乃将祭時事取蕭以及燔烈則臨祭時事祭祀以農事而始興則亦以農事而迭舉今嵗豐年而祭</hi>
　<hi>所以報也亦所以祈也於是豐年之祥無或間斷徃嵗之豐登可繼來嵗之豐登又興矣可見后稷之謹</hi>
　<hi>祭祀而重農事也如此</hi>
○卬<hi>五郎反</hi>盛<hi>音/成</hi>于豆于豆于登其香始升上帝居歆<hi>下與今叶</hi>胡臭亶時<hi>叶上/止反</hi>后稷肇祀<hi>叶養/里反</hi>庶無罪悔<hi>叶呼委反</hi>以迄<lb/>
<hi>許乙反</hi>于今<hi>上與歆叶</hi>
　賦也卬我也木曰豆以薦菹醢也瓦曰登以薦大<hi>音泰</hi>
　羮也<hi>孔氏曰天官醢人掌四豆之實皆有菹醢是豆為薦羞菹醢也公食大夫禮大羮湇不和實於</hi>
<pb n="9b"/>
　<hi>登是登為盛大羮也大古之羮不調以鹽菜湇者肉汁也湇音泣○臨川王氏曰釋之烝之簠簋尊爵之</hi>
　<hi>實也羝俎實也豆登則實以菹醢大羮之器也或言其器或言其實互相備也○廬陵羅氏曰卭盛于豆</hi>
　<hi>登則親執其勞而非委之他人也</hi>居安也鬼神食氣曰歆<hi>疊山謝氏曰天地間</hi>
　<hi>惟理與氣有此理則有此氣有此氣則有此理鬼神無形無聲惟有理有氣在冥漢之間耳凡祭皆以心</hi>
　<hi>感神以氣合神者也黍稷必馨香酒殽必芬芳用椒用桂用蕭用欝金草皆以香氣求神神以歆饗此氣</hi>
　<hi>耳</hi>胡何臭香亶誠也時言得其時也庶近迄至也○<lb/>
　此章言其尊祖配天之祭<hi>三山李氏曰前章言后稷肇祀為祭宗廟羣神此章</hi>
　<hi>言後世旣有天下郊天配以后稷也○華谷嚴氏曰末章言尊后稷以配天也</hi>其香始升而<lb/>
<pb n="10a"/>
　上帝已安而饗之言應之疾也此何但芳臭之薦信<lb/>
　得其時哉葢自后稷之肇祀則庶無罪悔而至于今<lb/>
　矣<hi>華谷嚴氏曰言天之所享不在物也葢后稷能教民稼穡以相天故以功封邰而祀宗廟天心眷之</hi>
　<hi>久矣子孫世脩其業不敢失墜以獲罪于天遂至今日得以成王業而郊天天之歆饗葢在此耳○曹氏</hi>
　<hi>曰大羹不和陶瓦無文至薄也而上帝則居然歆之葢自后稷肇祀宗廟社稷以來世世克脩其業是以</hi>
　<hi>上帝眷顧無窮也</hi>曾氏曰自后稷肇祀以來前後相承兢競<lb/>
　業業惟恐一有罪悔獲戾于天閲數百年而此心不<lb/>
　易故曰庶無罪悔以迄于今言周人世世用心如此<lb/>
<pb n="10b"/>
　也<hi>慶源輔氏曰此章方言周家尊后稷以配天之祭旣言天之所以應答者甚疾矣於是遂言自后稷</hi>
　<hi>至成王只是兢兢一心唯恐有罪悔以承天之休而不敢少替此即曽子戰兢之心也但其用有廣狹耳</hi>
　<hi>○豐城朱氏曰上章言后稷之祀此章遂言今日尊祖配天之祭夫莫髙於天莫尊於帝若不可得而感</hi>
　<hi>格也而香之始升上帝已安而饗之豈為其芳臭之薦得其時而已哉葢自后稷之肇祀也載謀載惟之</hi>
　<hi>致其誠取蕭取羝之致其謹載燔載烈之致其戒固未嘗有一毫之罪悔由后稷而公劉公劉之心無以</hi>
　<hi>異於后稷也由公劉而大王大王之心無以異於公劉也由大王而文武文王武王之心又無以異於大</hi>
　<hi>王也今至於後王之時而此心之敬畏猶前日也則上帝之饗之也豈徒以其物哉正以周人之用心同</hi>
　<hi>一敬畏之相傳也</hi>
<pb n="11a"/>
　　生民八章四章章十句四章章八句<lb/>
　　　此詩未詳所用豈郊祀之後亦有受釐<hi>音僖</hi>頒胙<lb/>
　　　之禮也歟<hi>慶源輔氏曰先生疑此詩專言后稷而不及於天則固非可用於郊祀上</hi>
　　　<hi>帝之時矣若郊祀後有受釐頒胙之禮則用此詩可也按漢書注如淳曰釐福也應劭曰祭餘</hi>
　　　<hi>肉也顔師古曰字本作禧假借用耳○新安胡氏曰叚氏云郊祀后稷樂歌已見於頌郊祀主</hi>
　　　<hi>於嚴肅故其辭簡此殆大臣因祀事之餘推原其所以尊者耳</hi>舊説第三章八<lb/>
　　　句第四章十句今按第三章當為十句第四章<lb/>
　　　當為八句則去呱訏路音韻諧協呱聲載路文<lb/>
<pb n="11b"/>
　　　勢通貫而此詩八章皆以十句八句相間為次<lb/>
　　　又二章已後七章已前每章之首皆有誕字<lb/>
　　　<hi>朱子曰生民是序事詩序那首尾要盡下武有聲等詩却有反覆歌詠意思○安成劉氏曰此</hi>
　　　<hi>詩前三章言后稷之所以生四章五章言后稷樹蓻五榖之美六章七章言后稷耕穫以供羣</hi>
　　　<hi>祀卒章遂説歸成王祀天之事而推原其自后稷以來未嘗獲戾于天也雖未明言尊稷配天</hi>
　　　<hi>之事而一詩之意實為尊稷配天而推本言之以為受釐之樂歌也</hi>
敦<hi>徒端反</hi>彼行葦牛羊勿踐履方苞方體維葉泥泥<hi>乃體反</hi>
戚戚兄弟<hi>待禮反</hi>莫逺具爾或肆之筵或授之几<lb/>
<pb n="12a"/>
　興也敦聚貎勾萌之時也<hi>鄭氏曰勾屈生也芒而直曰萌</hi>行道也勿<lb/>
　戒止之詞也苞甲而未坼也體成形也泥泥柔澤貌<lb/>
　戚戚親也莫猶勿也具俱也爾與邇同肆陳也<hi>鄭氏曰稚</hi>
　<hi>者設筵老者加之以几○長樂劉氏曰肆筵行燕禮也授几優尊也</hi>○疑此祭畢而燕<lb/>
　父兄耆老之詩故言敦彼行葦而牛羊勿踐履則方<lb/>
　苞方體而葉泥泥矣戚戚兄弟而莫逺具爾則或肆<lb/>
　之筵而或授之几矣<hi>朱子曰此詩上四句本是興起下四句以行葦興兄弟勿踐是</hi>
　<hi>勿逺意也○慶源輔氏曰敦然始勾萌之行葦勿使牛羊踐履之則自然漸漸甲坼成形而其葉泥泥然</hi>
<pb n="12b"/>
　<hi>柔澤矣以興戚戚然之兄弟莫使之相逺而常相親近則自然或肆之筵或授之几矣兄弟親戚恩意本</hi>
　<hi>厚其所以至於薄者只縁相逺而相疎故耳若常使相近相見情意浹洽則相親相敬相與燕樂其於肆</hi>
　<hi>筵授几之事自然有不容己者矣此為首章一篇之意皆具於此最當玩味</hi>此方言其開<lb/>
　燕設席之初而慇懃篤厚之意藹然已見於言語之<lb/>
　外矣讀者詳之<hi>東萊吕氏曰敦彼行葦其可使牛羊踐履之乎戚戚兄弟其可疎逺而不</hi>
　<hi>親近之乎忠厚之意藹然見於言語之外矣</hi>
○肆筵設席<hi>叶祥勺反</hi>授几有緝御<hi>叶魚/駕反</hi>或獻或酢<hi>才洛反</hi>洗<lb/>
爵奠斝<hi>古雅反叶居訝反</hi>醓<hi>他感/反</hi>醢以薦<hi>叶即/略反</hi>或燔或炙<hi>叶陟略反</hi>
<pb n="13a"/>
嘉殽脾<hi>婢支反</hi>臄<hi>渠略/反</hi>或歌或咢<hi>五洛反</hi>
　賦也設席重<hi>平聲</hi>席也<hi>孔氏曰筵亦席也鋪陳曰筵藉之曰席在下為鋪陳在上人所</hi>
　<hi>蹈藉也</hi>緝續御侍也有相續代而侍者言不乏使也<hi>長樂</hi>
　<hi>劉氏曰更其僕御所以優老不暫闕其侍從○慶源輔氏曰肆筵設席授几有緝御二句承上章而言肆</hi>
　<hi>筵授几之際其意有加無已也</hi>進酒於客曰獻客答之曰酢主人又<lb/>
　洗爵醻<hi>市流反</hi>客客受而奠之不舉也斝爵也夏曰醆<lb/>
　<hi>阻限反</hi>殷曰斝周曰爵<hi>孔氏曰斝/盡禾稼也</hi>醓醢之多汁者也<hi>孔氏</hi>
　<hi>曰醓肉汁也葢用肉為醢特有多汁醢所以濡葅有醢必有葅</hi>燔用肉炙用肝臄口<lb/>
<pb n="13b"/>
　上肉也歌者比<hi>音備</hi>於琴瑟也<hi>孔氏曰諸言歌者皆以絃和之</hi>徒擊鼓<lb/>
　曰咢○言侍御獻醻飲食歌樂之盛也<hi>豐城朱氏曰侍御之盛言</hi>
　<hi>其人之不乏也獻醻之盛言其禮之無闕也飲食之盛言其物之豐也歌樂之盛言其聲之備也</hi>
○敦<hi>音雕下同</hi>弓旣堅<hi>叶古/因反</hi>四鍭<hi>音/侯</hi>旣鈞舍<hi>音捨</hi>矢旣均序賓<lb/>
以賢<hi>叶下珍反</hi>敦弓旣句<hi>古候反叶/古侯反</hi>旣挾<hi>子協反</hi>四鍭四鍭如<lb/>
樹<hi>叶上主反</hi>序賓以不侮<lb/>
　賦也敦雕通畫也天子雕弓<hi>孔氏曰雕是畫飾之義弓惟用漆漆上又畫之</hi>
　<hi>荀子云天子雕弓諸侯彤弓大夫黑弓</hi>堅猶勁也鍭金鏃剪羽矢也<hi>鏃宗</hi>
<pb n="14a"/>
　<hi>入聲○孔氏曰鍭者鐵鏃之矢名也</hi>鈞參<hi>音驂</hi>亭也謂三分之一在前二<lb/>
　在後三訂之而平者前有鐵重也舍釋也謂發矢也<lb/>
　均皆中也賢射多中也投壺曰某賢於某若干純<hi>音全</hi>
　竒<hi>音畸</hi>則曰竒均則曰左右均是也<hi>禮記投壺曰司射執算曰左右卒投</hi>
　<hi>請數二算為純一純以取一算為竒遂以竒算告曰云云注曰一勝為賢尚技藝也純竝音全○儀禮鄉</hi>
　<hi>射禮曰若右勝則曰右賢於左若左勝則曰左賢於右以純數告若有竒者亦曰竒若左右均則左右皆</hi>
　<hi>執一算以告曰左右均注曰賢猶勝也言賢者射以中為雋也純竝如字</hi>句彀通謂引滿<lb/>
　也射禮搢<hi>音晉</hi>三挾<hi>音/浹</hi>一既挾四鍭則徧釋矣<hi>孔氏曰搢者插</hi>
<pb n="14b"/>
　<hi>也挾謂手挾也射用四矢故插三於帶間挾一以扣弦而射也射禮每挾一矢今言挾四鍭故知已徧釋</hi>
　<hi>之也按大射禮搢三挾一葢謂卿大夫若其君則使人屬矢不親挾也</hi>如樹如手就樹<lb/>
　之言貫革而堅正也不侮敬也令弟子辭所謂無憮<lb/>
　<hi>音呼</hi>無敖<hi>音/傲</hi>無偝<hi>音/佩</hi>立無踰言者也<hi>投壺注曰弟子賓黨主黨年稺者也</hi>
　<hi>為其立堂下相䙝慢同射戒令之憮敖慢也偝立不正向前也踰言逺談語也</hi>或曰不以中<lb/>
　病不中者也射以中多為雋<hi>祖峻反</hi>以不侮為徳○言<lb/>
　既燕而射以為樂也<hi>慶源輔氏曰此言旣燕而射以為樂前四句言射而中又以中</hi>
　<hi>多為賢後四句言射而貫革又以不侮為徳中多則藝精不侮則徳盛○廬陵李氏曰大射主於射故大</hi>
<pb n="15a"/>
　<hi>夫未舉旅則射燕射主於飲酒故王肅以此為燕射於燕旅酬後為之○東萊吕氏曰按儀禮燕射如鄉</hi>
　<hi>射之禮射雖畢而宴未終舉觶無算爵獻酌尚多故言酌大斗祈黄耇於旣射之後</hi>
○曾孫維主<hi>如字或叶當口反</hi>酒醴維醹<hi>如主反或叶奴口反</hi>酌以大斗<lb/>
<hi>叶腫庾反或如字</hi>以祈黄耉<hi>叶果五反/或如字</hi>黄耉台<hi>湯來/反</hi>背<hi>叶必墨反</hi>以<lb/>
引以翼壽考維祺<hi>音其</hi>以介景福<hi>叶筆力反</hi>
　賦也曾孫主祭者之稱今祭畢而燕故因而稱之也<lb/>
　<hi>朱子曰此詩作於成王之時葢謂成王也而説者於他詩所謂曽孫皆以為成王則誤矣○埤雅曰周官</hi>
　<hi>王燕則膳夫為獻主臣莫敢與君抗禮今此曽孫維主則以尊事黄耇所以為厚也</hi>醹厚也大<lb/>
<pb n="15b"/>
　斗柄長三尺<hi>孔氏曰漢禮器制度注勺五升徑六寸長三尺所謂大斗也此葢從大器挹之</hi>
　<hi>於樽用此勺耳其在樽中不當如此之長勺也</hi>祈求也黄耉老人之稱以祈<lb/>
　黄耉猶曰以介眉壽云耳古器物歀識<hi>音誌</hi>云用蘄<hi>音祈</hi>
　萬壽<hi>考古圖伯百父敦銘曰云云百音首又讀如冏敦音對</hi>用蘄眉壽永命多<lb/>
　福<hi>考古圖齊豆銘曰云云</hi>用蘄眉壽萬年無疆<hi>考古圖召仲丂父壺銘曰云云</hi>
　<hi>伯戔頮盤銘亦曰云云丂音考頮音㑹</hi>皆此類也台鮐<hi>湯來反</hi>也大老則<lb/>
　背有鮐文<hi>孔氏曰老人氣衰皮膚消瘠背若鮐魚也</hi>引導翼輔祺吉也○<lb/>
　此頌禱之詞欲其飲此酒而得老壽又相引導輔翼<lb/>
<pb n="16a"/>
　以享壽祺介景福也<hi>慶源輔氏曰此則頌禱之辭尤見親愛無窮之意曰黄耇曰台</hi>
　<hi>背曰壽考曰維祺者則可見其為燕父兄耆老之詩也台背則老又甚於黄耇也相引導則不昧於所適</hi>
　<hi>相輔翼則不怠於所行相與年髙而徳邵也</hi>
　　行葦四章章八句<lb/>
　　　毛七章二章章六句五章章四句鄭八章章四<lb/>
　　　句毛首章以四句興二句不成文理二章又不<lb/>
　　　協韻鄭首章有起興而無所興皆誤今正之如<lb/>
　　　此<hi>廢源輔氏曰先儒分章之誤皆由不知比興之體音韻之節故也是以先生於序説不得</hi>
<pb n="16b"/>
　　　<hi>不明辨之○豐城朱氏曰前兩章未射而飲燕之始也故備言其禮樂之盛後二章旣射而飲</hi>
　　　<hi>燕之終也故惟致其頌禱之誠言之固有序也</hi>
旣醉以酒旣飽以徳君子萬年介爾景福<hi>叶筆力反</hi>
　賦也徳恩惠也君子謂王也爾亦指王也○此父兄<lb/>
　所以荅行葦之詩言享其飲食恩意之厚<hi>永嘉陳氏曰燕接之</hi>
　<hi>間恩澤充足故言飽徳</hi>而願其受福如此也<hi>叠山謝氏曰臣子愛君願其壽考又</hi>
　<hi>願天助以大福祝頌之辭也○慶源輔氏曰醉酒飽徳則行葦所謂侍御獻酧飲食歌樂之盛皆舉之矣</hi>
　<hi>但言徳者葢徳寓於物言徳則可該之行葦末句云以介景福者泛禱之之辭也此言介爾景福者特禱</hi>
<pb n="17a"/>
　<hi>其君之辭也</hi>
○旣醉以酒爾殽旣將君子萬年介爾昭明<hi>叶謨郎反</hi>
　賦也殽俎實也<hi>孔氏曰以牲體實之於俎也</hi>將行也亦奉持而進<lb/>
　之意昭明猶光大也<hi>曹氏曰老將至而耄及之古人所病天旣鍚王以壽考又大之</hi>
　<hi>以昭明則受福無窮也○豐城朱氏曰上章言介其景福此章言介爾昭明則昭明者亦指福之髙明光</hi>
　<hi>大而言耳</hi>
○昭明有融髙朗令終令終有俶<hi>尺六反</hi>公尸嘉告<hi>叶姑沃反</hi>
　賦也融明之盛也春秋傳曰明而未融朗虛明也令<lb/>
<pb n="17b"/>
　終善終也洪範所謂考終命<hi>九峯蔡氏曰考終命者順受其正也○豐城米</hi>
　<hi>氏曰昭明髙朗言其福之光大令終言其福之悠久此詩之言昭明髙朗猶天保之言單厚多益若以徳</hi>
　<hi>言而實以福言也</hi>古器物銘所謂令終令命是也<hi>考古圖□敦銘曰萬</hi>
　<hi>年無疆令終令命□音宴敦音對</hi>俶始也公尸君尸也周稱王而尸<lb/>
　但曰公尸葢因其舊如秦已稱皇帝而其男女猶稱<lb/>
　公子公主也嘉告以善言告之謂嘏辭也葢欲善其<lb/>
　終者必善其始今固未終也而旣有其始矣於是公<lb/>
　尸以此告之<hi>黄氏曰宗祝傳公尸之辭以告主人也○東萊吕氏曰自既醉以酒至此皆祭</hi>
<pb n="18a"/>
　<hi>畢而燕臣下報上頌禱之詞也自公尸嘉告至卒章皆追道祭之受福以明頌禱之實也</hi>
○其告維何籩豆静嘉<hi>叶居何反</hi>朋友攸攝攝以威儀<hi>叶牛何反</hi>
　賦也静嘉清潔而美也<hi>長樂劉氏曰静言其滌濯且敬也嘉言其新美而時也</hi>
　朋友指賓客助祭者説見楚茨篇<hi>安成劉氏曰將祭之先筮其臣之吉</hi>
　<hi>者戒之使之助祭為祼獻之事謂之賓客謂之朋友皆尊之之詞所以重祭事也</hi>攝撿也○<lb/>
　公尸告以汝之祭祀籩豆之薦既静嘉矣<hi>臨川王氏曰其設之</hi>
　<hi>也至謹而為之也至美與執㸑踖踖為俎孔碩君婦莫莫為豆孔庶同意</hi>而朋友相攝佐<lb/>
　者又皆有威儀當神意也<hi>孔氏曰各自收斂以相佐助為威儀之事祭義所謂</hi>
<pb n="18b"/>
　<hi>濟濟漆漆是也漆音切○臨川王氏曰攝以威儀則其助祭也莫或敢慢與既齊既稷既匡既飭同意○</hi>
　<hi>慶源輔氏曰其告維何問尸告之辭君何也籩豆之静嘉徳之寓於物也朋友之攝撿以威儀徳之寓於</hi>
　<hi>人也祭祝之事無大於此二者人纔敬則自然收歛而相攝佐以威儀矣</hi>自此至終篇皆<lb/>
　述尸告之辭<hi>安成劉氏曰此章述尸告其儀物之盛也</hi>
○威儀孔時<hi>叶上止反</hi>君子有孝子<hi>叶奨/里反</hi>孝子不匱<hi>求位反</hi>永<lb/>
錫爾類<lb/>
　賦也孝子主人之嗣子也儀禮祭祀之終有嗣舉奠<lb/>
　<hi>安成劉氏曰特牲祝酌酒奠于神席前祝祭告畢迎尸入至獻尸而旅酬主人嗣子入尸執前所奠觶飲</hi>
<pb n="19a"/>
　<hi>之嗣子卒飲洗酌酒酢尸尸啐酒仍奠其觶○鄭氏曰舉猶飲也</hi>匱竭類善也○言<lb/>
　汝之威儀旣得其宐<hi>曹氏曰祭義以為主人則其親也慤其行也趨趨以数賓客則</hi>
　<hi>濟濟漆漆然各致其至故威儀甚得其時也</hi>又有孝子以舉奠<hi>藍田吕氏曰孝子飲</hi>
　<hi>奠所以致其傳付祖考徳澤之意深矣</hi>孝子之孝誠而不竭則宐永錫<lb/>
　爾以善矣東萊吕氏曰君子旣孝而嗣子又孝其孝<lb/>
　可謂源源不竭矣<hi>廬陵彭氏曰觀其威儀孔時可以見成王之奉先孝矣固宜有孝子</hi>
　<hi>繼於其後永久不匱代代相傳葢天之錫君以類相從必然之理也後漢桺氏事姑孝姑曰我老無以報</hi>
　<hi>婦願汝生孝子即此公尸嘉告之意也於是下章言𦙍嗣而卒之以從以孫子皆永錫爾類之驗也○安</hi>
<pb n="19b"/>
　<hi>成劉氏曰此述尸告其嗣子之孝也○豐城朱氏曰上章言籩豆静嘉孝誠之著於物也朋友攸攝孝誠</hi>
　<hi>之見於人也此言孝子不匱孝誠之傳於後嗣也下三章言室家之壼孝誠之形於内助也錫爾以祚所</hi>
　<hi>以厚其身也錫爾以𦙍所以昌厥後也釐爾女士則室家之深逺而嚴肅者非止於一世也從以孫子則</hi>
　<hi>嗣子之孝誠不竭者非止於一人也此皆述尸告之詞也</hi>
○其類維何室家之壼<hi>苦本反叶苦俊反</hi>君子萬年永錫祚<hi>才故反</hi>𦙍<hi>羊刃反</hi>
　賦也壼宫中之巷也言深逺而嚴肅也祚福禄也𦙍<lb/>
　子孫也錫之以善莫大於此<hi>慶源輔氏曰此又問其所謂善者如何則云使</hi>
<pb n="20a"/>
　<hi>爾居於深逺嚴密之宫室無有外虞厯萬年之永而長錫以福禄與子孫也○孔氏曰七章所言即祚也</hi>
　<hi>八章所言即𦙍也此章舉其目下章分説之○安成劉氏曰此章述尸告以錫善之意由其儀物之盛美</hi>
　<hi>也故錫之以祚由其嗣子之盡孝也故錫之以𦙍葢亦各以其類為報如楚茨工祝致告之意也</hi>
○其𦙍維何天被<hi>皮寄反</hi>爾禄君子萬年景命有僕<lb/>
　賦也僕附也<hi>孔氏曰僕御必附近於人</hi>○言將使爾有子孫者先<lb/>
　當使爾被天禄而為天命之所附屬<hi>孔氏曰前章言祚𦙍此章因其</hi>
　<hi>句末而轉之故云其𦙍維何其實先言祚耳</hi>下章乃言子孫之事<hi>安成劉氏曰上</hi>
　<hi>章言錫善而兼舉祚𦙍此章述尸告錫祚之事而必發之以其𦙍維何下章述尸告錫𦙍之事而必發之</hi>
<pb n="20b"/>
　<hi>以其僕維何葢錫以𦙍者必錫以祚得其祚者必得其𦙍反覆互言以見二者相因而兼備也</hi>
○其僕維何釐<hi>力之反</hi>爾女士<hi>鉏里反</hi>釐爾女士從以孫子<lb/>
<hi>叶奨里反</hi>
　賦也釐予<hi>音與</hi>也女士女之有士行者謂生淑媛<hi>音院美女</hi>
　<hi>也</hi>使爲之妃<hi>音/配</hi>也從隨也謂又生賢子孫也<hi>慶源輔氏曰此</hi>
　<hi>又問天命之所附屬者何事則云天命有所附屬則不過予爾以賢女使為之妃又隨之而生賢子孫焉</hi>
　<hi>耳所謂天命之附屬者莫大於此觀周家自大王大姜以來之事則可見矣○鄭氏曰天旣予汝以女而</hi>
　<hi>有士行者又使生賢智之子孫以隨之謂傳世也</hi>
<pb n="21a"/>
　　旣醉八章章四句<hi>天台潘氏曰古人祝頌多以壽考及子孫衆多為言如華封人</hi>
　　　<hi>祝堯以為願聖人壽願聖人多男子亦此詩之意又曰觀行葦既醉二詩見人君盡其誠敬於</hi>
　　　<hi>祭祝之時極其恩義於燕飲之際凡父兄耆老所以祝願之者如此則其獲福也宜矣此所謂</hi>
　　　<hi>福無不自已求之者也○定宇陳氏曰由君子之有孝子故世世予以女士而生孫子國家千</hi>
　　　<hi>萬世無窮之福其基本實在於此父兄之意逺矣</hi>
鳬<hi>音扶</hi>鷖<hi>於鷄反</hi>在涇公尸來燕來寧爾酒既清爾殽既馨<lb/>
公尸燕飲福禄來成<lb/>
　興也鳬水鳥如鴨者<hi>孔氏曰長尾背上有文青色卑腳短喙水鳥之謹愿者也○本</hi>
<pb n="21b"/>
　<hi>草曰野鴨為鳬</hi>鷖鷗也涇水名爾自歌工而指主人也馨香<lb/>
　之逺聞也○此祭之明日繹而賓尸之樂<hi>廬陵李氏曰繹尋繹</hi>
　<hi>前祭也○朱子曰古者宗廟之祭有尸既祭之明日則煖其祭食以燕為尸之人故有此詩</hi>故言<lb/>
　鳬鷖則在涇矣公尸則來燕來寧矣酒清殽馨則公<lb/>
　尸燕飲而福禄來成矣<hi>慶源輔氏曰賓尸者以賓禮燕尸也此乃繹祭燕尸之樂</hi>
　<hi>歌故不及其他但重叠言之以及其尊敬頌禱之誠耳來如董子所謂福禄自來之來成就也言福禄來</hi>
　<hi>成就乎尸也</hi>
○鳬鷖在沙<hi>叶桑何反</hi>公尸來燕來宐<hi>叶牛何反</hi>爾酒旣多爾殽<lb/>
<pb n="22a"/>
旣嘉<hi>叶居何反</hi>公尸燕飲福禄來為<hi>叶吾禾反</hi>
　興也為猶助也<lb/>
○鳬鷖在渚公尸來燕來處爾酒既湑<hi>息汝反</hi>爾殽伊脯<lb/>
公尸燕飲福禄來下<hi>叶後五反</hi>
　興也渚水中髙地也湑酒之泲<hi>躋上聲</hi>者也<hi>釋文曰湑與左傳縮</hi>
　<hi>酒同義謂以茅泲之而去其糟也</hi>
○鳬鷖在潨<hi>左公反</hi>公尸來燕來宗旣燕于宗福禄攸降<lb/>
<hi>叶乎攻反</hi>公尸燕飲福禄來崇<lb/>
<pb n="22b"/>
　興也潨水㑹也<hi>説文曰小水入大水也</hi>來宗之宗尊也于宗之<lb/>
　宗廟也<hi>安成劉氏曰二宗字虛實不同</hi>崇積而髙大也<lb/>
○鳬鷖在亹<hi>音門</hi>公尸來止熏熏<hi>叶眉貧反</hi>㫖酒欣欣燔炙芬<lb/>
芬<hi>叶豐匀反</hi>公尸燕飲無有後艱<hi>叶居銀反</hi>
　興也亹水流峽中兩岸如門也<hi>廬陵歐陽氏曰鳬鷖在涇在沙每章言各</hi>
　<hi>不同者謂水鳥在水中及水旁得其所耳</hi>熏熏和説也欣欣樂也芬芬香<lb/>
　也<lb/>
　　鳬鷖五章章六句<hi>慶源輔氏曰寧安也宜稱也處居也宗尊也成就也為助也下</hi>
<pb n="23a"/>
　　　<hi>自上而下易辭也降與下同崇則積而極其髙大也皆後言之漸重來為來下攸降來崇皆指</hi>
　　　<hi>今日言爾無有後艱則言其後日永無難難也夫人之享福克保其後至于無有後艱則積而</hi>
　　　<hi>髙大者可以常保而無隳矣</hi>
假<hi>中庸春秋傳皆作嘉今當作嘉</hi>樂<hi>音/洛</hi>君子<hi>叶音則</hi>顯顯令徳宐民宐人<lb/>
受禄于天<hi>叶鐵因反</hi>保右<hi>音/又</hi>命<hi>叶彌并反</hi>之自天申之<lb/>
　賦也嘉美也君子指王也民庶民也人在位者也申<lb/>
　重也○言王之徳旣宐民人而受天禄矣而天之於<lb/>
　王猶反覆眷顧之不厭旣保之右之命之而又申重<lb/>
<pb n="23b"/>
　之也<hi>慶源輔氏曰假樂君子是作詩者美而樂之也唯其美之故樂之顯顯是明而可見之意令徳</hi>
　<hi>顯然明著故民人皆宜之宜謂心愜之人愜之故天禄之也保安也右助也命命之為天子也自天申之</hi>
　<hi>則又眷顧無窮之意在已之徳不已則在天之命無窮也○藍田吕氏曰旣有顯顯之令徳而又有宜民</hi>
　<hi>人之大功此宜受天禄矣故天旣保右之又申命之也○朱子曰我有受福禄之理故天既右之又申之</hi>
　<hi>也董仲舒曰為政而宜於民故當受禄於天雖只是叠将來説然玩味之覺他説得自有意思○叠山謝</hi>
　<hi>氏曰天心之眷成王無窮旣保之又右助之旣命之又申命之詩人善於形容天眷之厚也○安成劉氏</hi>
　<hi>曰此與天保二章文意相似○豐城朱氏曰嘉樂言徳之可嘉可樂明則光輝而不昧令則純粹而無駮</hi>
　<hi>此其徳之所以為美也受禄于天此自其已然者言之也保右命之自天申之此自其無窮者言之也</hi>
<pb n="24a"/>
　疑此即公尸之所以答鳬鷖者也<lb/>
○干禄百福<hi>叶筆力反</hi>子孫千億穆穆皇皇宜君宜王不愆<lb/>
不忘率由舊章<lb/>
　賦也穆穆敬也皇皇美也君諸侯也王天子也愆過<lb/>
　率循也舊章先王之禮樂政刑也○言王者干禄而<lb/>
　得百福故其子孫之蕃至于千億適<hi>丁厯反</hi>為天子庶<lb/>
　為諸侯無不穆穆皇皇以遵先王之法者<hi>朱子曰上二句是願</hi>
　<hi>其子孫之多下四句是願其子孫之賢又曰此詩次章不説其他但願其子孫之衆且賢此意甚好○廬</hi>
<pb n="24b"/>
　<hi>陵彭氏曰君之福禄莫大於子孫衆多然非賢則不足以膺受畀付至於違越法度非所以為福矣故言</hi>
　<hi>王者子孫衆多者必曰宜君宜王又曰率由舊章如春秋之時晉侯請隧襄王以王章而不許魯災命藏</hi>
　<hi>象魏而季武子以為舊章之不可忘葢成王周公制禮作樂秩然成章傳之萬世可以遵守○叠山謝氏</hi>
　<hi>曰不愆則無聰明亂舊章之過不忘則常有繼志述事之心○慶源輔氏曰此説王者千禄而得百福然</hi>
　<hi>却不説其他只説其子孫之多且賢者葢福禄無盛于此也有能敬可美之徳則自然宜君宜王矣不愆</hi>
　<hi>不忘率由舊章又是詠上兩句不過乎理不忘乎心只是敬也能敬則能遵先王之法矣孟子引之甚得</hi>
　<hi>詩意○定宇陳氏曰上章言今王之顯徳固所以受福未若後嗣之多賢所以久其福也</hi>
○威儀抑抑徳音秩秩無怨無惡<hi>烏路反</hi>率由羣匹受福<lb/>
<pb n="25a"/>
無疆四方之綱<lb/>
　賦也抑抑密也秩秩有常也匹類也○言有威儀聲<lb/>
　譽之美又能無私怨惡以任衆賢是以能受無疆之<lb/>
　福為四方之綱<hi>慶源輔氏曰威儀以其見于容止者而言徳音以其形于聲譽者而言容</hi>
　<hi>止抑抑然甚密而無間聲譽秩秩然冇常而不替其徳可謂全矣能如此則自然無私怨惡矣率由舊章</hi>
　<hi>能循用先王之法也率由羣匹能盡用天下之賢也人君而能如此則宜其受無疆之福為四方之網也</hi>
　<hi>綱乃網之大繩</hi>此與下章皆稱願其子孫之辭也<hi>黄氏曰此章上四句</hi>
　<hi>即所以為綱之道也是故元氣不存雖盛且壯不足為一身之福綱紀不立雖强且富不足為人君之福</hi>
<pb n="25b"/>
　<hi>詩人以無疆之福祝其子孫而繼之曰四方之綱又繼之曰之綱之紀其意不亦淵乎○安成劉氏曰上</hi>
　<hi>章願王子孫之多且賢兼適庶而言此及下章稱願之詞則皆但言其適為天子者葢主為王言之也而</hi>
　<hi>上章則願其子孫之法祖此章又願其子孫之法賢也○豐城朱氏曰前章千禄百福子孫千億則言王</hi>
　<hi>者之福本乎天而有以及後世所以為祝頌之辭也此章受福無疆四方之綱則言其子孫之福本乎徳</hi>
　<hi>而有以及天下又所以為稱願之辭也</hi>或曰無怨無惡不為人所怨惡<lb/>
　也<lb/>
○之綱之紀燕及朋友<hi>叶羽已反</hi>百辟卿士<hi>鉏里/反</hi>媚<hi>眉備反</hi>于<lb/>
天子<hi>叶奨里反</hi>不解<hi>佳賣/反</hi>于位民之攸墍<hi>許旣反</hi>
<pb n="26a"/>
　賦也燕安也朋友亦謂諸臣也<hi>東萊吕氏曰泰誓云友邦冡君酒誥曰大</hi>
　<hi>史友内史友則朋友者合百辟卿士言之也○安成劉氏曰集傳言亦者葢此詩指諸臣謂朋友亦如旣</hi>
　<hi>醉指助祭之臣為朋友也</hi>解惰塈息也○言人君能綱紀四方而<lb/>
　臣下賴之以安則百辟卿士媚而愛之維欲其不解<lb/>
　于位而為民所安息也<hi>朱子曰此章承上章之意故上云四方之綱即繼之曰之</hi>
　<hi>綱之紀葢張之為綱理之為紀下面百辟卿士至於庶民皆是頼君以為綱所謂不解于位者葢欲綱常</hi>
　<hi>張而不㢮也○慶源輔氏曰之綱二字又叠上章末句而併言之紀者凡網罟張之為綱理之為紀也人</hi>
　<hi>君能綱紀四方則臣下自然頼之以為安若在上者管束不來則臣下何恃以為安也下頼以為安故皆</hi>
<pb n="26b"/>
　<hi>知愛媚于其上如此上下之情綢繆如一而血脉自相貫通故在上者不解于位則在下者所由以休息</hi>
　<hi>也</hi>東萊呂氏曰君燕其臣臣媚其君此上下交而為<lb/>
　泰之時也泰之時所憂者怠荒而已此詩所以終於<lb/>
　不解于位民之攸塈也方嘉之又規之者葢臯陶賡<lb/>
　歌之意也<hi>書益稷臯陶乃賡載歌曰元首明哉股肱良哉庶事康哉又歌曰元首叢脞哉股肱</hi>
　<hi>惰哉萬事墮哉九峯蔡氏曰臯陶續歌之意言君明則臣良而衆事皆安所以勸之也君行臣職煩𤨏細</hi>
　<hi>碎則臣下懈怠不肯任事而萬事廢壊所以戒之也○廬陵曹氏曰此二章朱子定為稱願子孫之辭則</hi>
　<hi>是以當然之事為将然之期上章既極其稱願之意矣下章乃又於稱願之中而寓規警焉葢人君居天</hi>
<pb n="27a"/>
　<hi>下之尊而使治效及於臣下信可稱也如或為之臣者但知已之得其安而所以愛君者不知致勉而使</hi>
　<hi>民生之舉安是豈公尸之所願哉此其規戒之意有黙寓焉者矣</hi>民之勞逸在下而<lb/>
　樞機在上上逸則下勞矣上勞則下逸矣不解于位<lb/>
　乃民之所由休息也<lb/>
　　假樂四章章六句<hi>安成劉氏曰首章之言乃一詩之大旨二章之不愆不忘三章</hi>
　　　<hi>之威儀徳音所以為顯顯令徳也三章四方之綱四章之綱之紀而民之攸墍所以宜民也二</hi>
　　　<hi>章之無怨無惡率由羣匹四章燕及朋友媚于天子所以宜人也至於二章之千禄百福子孫</hi>
　　　<hi>千億三章之受福無疆者又皆所謂受禄于天而自天申之者也</hi>
<pb n="27b"/>
篤公劉匪居匪康廼埸<hi>音易</hi>廼疆廼積廼倉廼裹<hi>音/果</hi>餱<hi>音侯</hi>
糧<hi>音良</hi>于槖<hi>他洛/反</hi>于囊<hi>乃郎/反</hi>思輯<hi>音集</hi>用光弓矢斯張干戈<lb/>
戚揚爰方啟行<hi>叶户郎反</hi>
　賦也篤厚也公劉<hi>釋文曰王肅云公號劉后名尚書傳公爵劉名</hi>稷之曾<lb/>
　孫也事見豳風<hi>孔氏曰后稷生不窋不窋生鞠陶鞠陶生公劉是后稷之曽孫也</hi>居<lb/>
　安康寧也埸疆田畔也<hi>董氏曰疆者田之大界埸是小界今之小田塍也勝音承</hi>
　積露積也餱食糧糗<hi>丘上聲</hi>也<hi>華谷嚴氏曰餱乾食糧米食</hi>無底曰<lb/>
　槖有底曰囊<hi>朱子曰皆所以盛餱糧也</hi>輯和戚斧揚鉞<hi>孔氏曰鉞大而斧小</hi>
<pb n="28a"/>
　<hi>大公六韜云大柯斧重八斤一名天鉞</hi>方始也○舊説召康公<hi>名奭</hi>以成<lb/>
　王將涖政當戒以民事故詠公劉之事以告之<hi>臨川王氏</hi>
　<hi>曰周之有公劉言乎其時則甚微言乎其事則甚勤稱時之甚微以戒其盈稱事之甚勤以懲其逸葢召</hi>
　<hi>公之志也○黄氏曰言公劉者葢以乃祖乃父之事乃人之所素信也七月之詩必以后稷公劉為戒無</hi>
　<hi>逸之書必以太王王季文王為説善進戒於君者皆如是也</hi>曰厚哉公劉之於民<lb/>
　也<hi>叠山謝氏曰周人以忠厚為家法此詩六章皆曰篤公劉篤者厚之至也言公劉之厚子孫不可忘</hi>
　<hi>也</hi>其在西戎不敢寧居治其田疇實其倉廩旣富且<lb/>
　强於是裹其餱糧思以輯和其民人而光顯其國家<lb/>
<pb n="28b"/>
　然後以其弓矢斧鉞之備爰始啟行而遷都於豳焉<lb/>
　葢亦不出其封内也<hi>慶源輔氏曰此章總言公劉能足食足兵然後遷豳之事夫公</hi>
　<hi>劉失職而自竄於西戎固安能欝欝久居此乎是宜其匪居匪康也思輯用光者乃其匪居匪康之效驗</hi>
　<hi>也其遷都也經理之勤積累之久糗糧兵器之備如此則公劉之厚於民可知矣其後武王之治内治外</hi>
　<hi>宣王之内脩外攘皆同此一轍耳○黄氏曰公劉不輕於用民也必先有以蓄民之財洽民之情而後可</hi>
　<hi>以用民之力其篤於為民之心可見矣孟子曰故居者有積倉行者有裹糧也然後可以爰方啟行然後</hi>
　<hi>可三字可見公劉之心○南軒張氏曰公劉遷國已與百姓俱無不足之患也○東萊呂氏曰公劉内治</hi>
　<hi>旣備然後拓大境土國都雖遷向之疆埸積倉固在其封内也</hi>
<pb n="29a"/>
○篤公劉于胥斯原<hi>叶紛乾反</hi>旣庶旣繁<hi>叶紛乾反</hi>旣順廼宣而<lb/>
無永嘆<hi>他安反</hi>陟則在巘<hi>魚輦反叶/魚軒反</hi>復降在原何以舟<hi>叶之遥反</hi>之維玉及瑶<hi>音/遥</hi>鞞<hi>必頂/反</hi>琫<hi>必孔/反</hi>容刀<hi>叶徒招反</hi>
　賦也胥相<hi>去聲</hi>也庶繁謂居之者衆也順安宣徧也言<lb/>
　居之徧也無永嘆得其所不思舊也巘山頂也舟帶<lb/>
　也鞞刀鞘<hi>音笑</hi>也琫刀上飾也容刀容飾之刀也或曰<lb/>
　容刀如言容臭謂鞞琫之中容此刀耳<hi>朱子曰容臭如今香囊是</hi>
　<hi>也○安成劉氏曰臭者香物若茝蘭之屬亦以香囊之中容此香物而謂之容臭耳</hi>○言公劉<lb/>
<pb n="29b"/>
　至豳欲相土以居<hi>曹氏曰公劉相廣平之地民之從遷者十有八國可謂衆且繁矣○</hi>
　<hi>鄭氏曰厚哉公劉之相此原以居民民旣衆矣旣多矣旣順矣皆安今之居而無長嘆思其舊也○問三</hi>
　<hi>章説既庶既繁既順乃宣而四章方説居邑之成不知未成居邑之時何以得民居繁庶朱子曰公劉始</hi>
　<hi>於草創而人之從之者已若是其盛是以居邑由是而成也○安成劉氏曰此章之庶繁順宣者民之居</hi>
　<hi>也下章言居邑之成者君之居也其亦猶緜詩四章言居民而五章六章言作宗廟居室也歟</hi>而帶<lb/>
　此劔佩以上下於山原也東萊呂氏曰以如是之佩<lb/>
　服而親如是之勞苦斯其所以為厚於民也歟<hi>慶源輔氏</hi>
　<hi>曰既庶既繁者言民之來遷者既衆且多也既順廼宣者言民之來居者既安而遂徧也如此則得其所</hi>
<pb n="30a"/>
　<hi>而無永嘆也宜矣此章前五句言相土而居以後事後五句言相土以居初時事言其後民之所以即其</hi>
　<hi>安者由公劉初時躬執其勞如此故也</hi>
○篤公劉逝彼百泉瞻彼溥<hi>音暜</hi>原廼陟南岡乃覯于京<lb/>
<hi>叶居良反</hi>京師之野<hi>叶上與反</hi>于時處處于時廬旅于時言言于<lb/>
時語語<lb/>
　賦也漙大覯見也京髙丘也師衆也京師髙山而衆<lb/>
　居也董氏曰所謂京師者葢起於此其後世因以所<lb/>
　都為京師也<hi>董氏曰曰嬪于京依其在京則岐州之京也王配于京則鎬京也春秋所書京</hi>
<pb n="30b"/>
　<hi>師則洛邑也皆仍其本號而稱之猶晋云新絳故絳也○安成劉氏曰洛邑亦謂之洛師正京師之意○</hi>
　<hi>廬陵彭氏曰公劉營邑于邠亦是人煙繁盛之地故曰京師之野葢山川盤結風氣所萃亦一都㑹也</hi>
　時是也處處居室也廬寄也旅賓旅也直言曰言論<lb/>
　難<hi>竝去聲</hi>曰語○此章言營度<hi>待洛/反</hi>邑居也<hi>王氏曰上章先定民</hi>
　<hi>居而此章乃相宇亦厚於民故也</hi>自下觀之則徃百泉而望廣原自<lb/>
　上觀之則陟南岡而覯于京於是為之居室於是廬<lb/>
　其賓旅於是言其所言於是語其所語無不於斯焉<lb/>
○篤公劉于京斯依<hi>叶於豈反</hi>蹌蹌<hi>七羊/反</hi>濟濟<hi>子禮反</hi>俾筵俾<lb/>
<pb n="31a"/>
几旣登乃依<hi>同上</hi>乃造<hi>七到/反</hi>其曹執豕于牢酌之用匏<hi>歩交反</hi>食<hi>音/嗣</hi>之飲<hi>於鴆/反</hi>之君之宗之<hi>就用之字為韻</hi>
　賦也依安也蹌蹌濟濟羣臣有威儀貌<hi>孔氏曰曲禮凡行容大夫</hi>
　<hi>濟濟士蹌蹌</hi>俾使也使人為之設筵几也登登筵也依依<lb/>
　几也<hi>安成劉氏曰二依字羲不同</hi>曹羣牧之處也<hi>廬陵李氏曰牢閑也</hi>以豕<lb/>
　為殽用匏為爵儉以質也<hi>臨川王氏曰其飲也酌之以匏而已其食也執豕于</hi>
　<hi>牢而已其儉如此厚民故也</hi>宗尊也主也嫡子孫主祭祀宗族人<lb/>
　尊之以為主也○此章言宫室旣成而落之<hi>廬陵羅氏曰宫</hi>
<pb n="31b"/>
　<hi>室旣成而祭之曰落左氏傳願與諸侯落之</hi>旣以飲食勞<hi>去聲</hi>其羣臣而又<lb/>
　為之君為之宗焉東萊呂氏曰旣饗燕而定經制以<lb/>
　整屬<hi>音燭</hi>其民上則皆統於君下則各統於宗葢古者<lb/>
　建國立宗其事相須楚執戎蠻子<hi>事見左哀五年</hi>而致邑立<lb/>
　宗以誘其遺民即其事也<hi>朱子曰東萊以為為之立君立宗恐未必是如此只</hi>
　<hi>是公劉自為君宗耳葢此章言其一時燕饗恐未説及立宗事也○三山李氏曰周禮宗子有五大宗子</hi>
　<hi>一小宗子四别子為祖繼别為宗百世不遷者大宗也繼禰之宗繼祖之宗繼曽祖之宗繼髙祖之宗五</hi>
　<hi>世則遷者小宗也皆所以主祭祀而統族人如有國有家之重者也</hi>
<pb n="32a"/>
○篤公劉旣溥旣長旣景廼岡相<hi>息亮反</hi>其隂陽觀其流<lb/>
泉其軍三單<hi>音丹叶多涓反</hi>度<hi>待洛/反</hi>其隰原徹田為糧度<hi>同上</hi>其<lb/>
夕陽豳居允荒<lb/>
　賦也溥廣也言其芟夷墾辟土地旣廣而且長也<hi>廬陵</hi>
　<hi>羅氏曰東西為廣南北為長</hi>景考日景以正四方也<hi>孔氏曰民居田畝或南或</hi>
　<hi>北皆須正其方面故以日景定之</hi>岡登髙以望也相視也隂陽向背<lb/>
　<hi>滿妹反</hi>寒暖之宜也<hi>孔氏曰山南為陽山北為隂廣谷大川有寒有暖不同所宜則異故</hi>
　<hi>相之也</hi>流泉水泉灌溉之利也三單未詳徹通也一井<lb/>
<pb n="32b"/>
　之田九百畝八家皆私百畝同養公田耕則通力而<lb/>
　作收則計畝而分也<hi>問以孟子考之只曰八家皆私百畝同養公田又公羊云公田</hi>
　<hi>不治則非民私田不治則非吏恐未必是計畝而分朱子曰亦不可詳知但因洛陽議論中通徹而耕之</hi>
　<hi>説推之耳或但耕則通力而畊收則各得其畝亦未可知也</hi>周之徹法自此始其<lb/>
　後周公葢因而修之耳<hi>安成劉氏曰蘇老泉嘗謂井田唐虞啟之夏商稍稍葺治</hi>
　<hi>至周而大備葢周之徹法鄉遂用貢法十夫有溝都鄙用助法八家同井總謂之徹也○新安王氏曰大</hi>
　<hi>國三軍之法以治兵徹田什一之法以儲粟周家軍制徹法皆起於此</hi>山西曰夕陽<hi>廬陵</hi>
　<hi>羅氏曰山西夕始得陽故曰夕陽</hi>允信荒大也○此言辨土宜以授<lb/>
<pb n="33a"/>
　所徙之民定其軍賦與其税法又度山西之田以廣<lb/>
　之而豳人之居於此益大矣<hi>安成劉氏曰觀其流泉以上言辨土宜也其軍</hi>
　<hi>三單以下言定賦税也而以邠居允荒一語賛其盛也</hi>
○篤公劉于豳斯館<hi>叶古玩反</hi>渉渭為亂取厲取鍜<hi>丁亂反</hi>止<lb/>
基廼理爰衆爰有<hi>叶羽已反</hi>夾其皇澗遡其過<hi>古禾反</hi>澗止旅<lb/>
廼密芮鞫<hi>居六反</hi>之即<lb/>
　賦也館客舍也亂舟之截流横渡者也厲砥鍜鐵止<lb/>
　居基定也理疆理也衆人多也有財足也遡鄉也皇<lb/>
<pb n="33b"/>
　過二澗名芮水名出吳山西北東入涇周禮職方作<lb/>
　汭<hi>朱子曰職方氏曰雍州其州涇汭注云在邠地即此也</hi>鞫水外也○此章又<lb/>
　總叙其始終言其始來未定居之時渉渭取材而為<lb/>
　舟以來徃取厲取鍜而成宫室<hi>叚氏曰史記言自漆沮渡渭取材用即此</hi>
　<hi>事也○安成劉氏曰此以上叙其始之定居也</hi>旣止基於此矣乃疆理其田<lb/>
　野則日益繁庶富足其居有夾澗者有遡澗者其止<lb/>
　居之衆日以益密乃復即芮鞫而居之而豳地日以<lb/>
　廣矣<hi>東萊呂氏曰風氣日開民編日衆規模日廣有方興未艾之象焉周之王業兆於此矣○安成</hi>
<pb n="34a"/>
　<hi>劉氏曰此以上叙其終之富盛也○慶源輔氏曰上五章旣言其自始而終矣故末章總叙其始終也其</hi>
　<hi>始來未有定居也故于邠且客寓焉截水横渡亦始至時草創也宫室所須固不專在於厲鍜然伐木取</hi>
　<hi>材則始於此舉其始以該其終也止基乃理旣已定其所居則疆理其田畝民事不敢緩也後五句則言</hi>
　<hi>其終之廣大耳</hi>
　　公劉六章章十句<hi>問此詩與七月皆言公劉得民之盛想周自后稷以來至公劉</hi>
　　　<hi>始稍盛耳朱子曰自后稷之後不窋葢已失其官守至公劉乃始復脩其業故周室以興也○</hi>
　　　<hi>永嘉陳氏曰七月言先公風化公劉則言建國君民之事風雅之不同如此</hi>
泂<hi>音迥</hi>酌彼行潦<hi>音/老</hi>挹<hi>音/揖</hi>彼注兹可以餴<hi>甫云/反</hi>饎<hi>尺志反叶昌里<pb n="34b"/>反</hi>豈弟君子民之父母<hi>叶蒲彼反</hi>
　興也泂逺也行潦流潦也<hi>孔氏曰行道上雨水流聚故云流潦也</hi>餴烝<lb/>
　米一熟而以水沃之乃再烝也饎酒食也君子指王<lb/>
　也○舊説以為召康公戒成王言逺酌彼行潦挹<hi>酌也</hi>
　之於彼而注之於此尚可以餴饎<hi>曹氏曰道上流潦黄濁不可飲然蓄</hi>
　<hi>之大器澄停旣久挹取其清者而注之於此尚有用也</hi>况豈弟之君子豈不為<lb/>
　民之父母乎傳曰豈以强<hi>如字又上聲</hi>教之弟以悦安之<lb/>
　民皆有父之尊有母之親<hi>禮記表記注曰謂其尊親已如父母也</hi>又曰<lb/>
<pb n="35a"/>
　民之所好好之民之所惡惡之此之謂民之父母<hi>朱子</hi>
　<hi>曰能以民心為己心則是愛民如子而民愛之如父母矣○慶源輔氏曰每章上三句有逺近相須彼此</hi>
　<hi>相益貴賤相資之意故以興下兩句豈以强教之故有父之尊弟以悦安之故有母之親此以成民之才</hi>
　<hi>而言也民之所好好之民之所惡惡之此以體民之心而言也旣有以成其才又有以體其心則能盡教</hi>
　<hi>育之道矣此其所以為民之父母也</hi>
○泂酌彼行潦挹彼注兹可以濯罍<hi>音雷</hi>豈弟君子民之<lb/>
攸歸<hi>叶古回反</hi>
　興也濯滌也<lb/>
<pb n="35b"/>
○泂酌彼行潦挹彼注兹可以濯漑<hi>古愛反叶古氣反</hi>豈弟君<lb/>
子民之攸墍<hi>許旣反</hi>
　興也漑亦滌也墍息也<hi>慶源輔氏曰攸歸謂為民之所歸徃也攸墍謂為民之所</hi>
　<hi>安息也皆所以終首章父母之義也</hi>
　　泂酌三章章五句<lb/>
有卷<hi>音權</hi>者阿<hi>與歌/叶</hi>飄風自南<hi>叶尼心反</hi>豈弟君子來游來歌<lb/>
<hi>與何叶</hi>以矢其音<lb/>
　賦也卷曲也阿大陵也豈弟君子指王也<hi>曹氏曰豈弟君子樂</hi>
<pb n="36a"/>
　<hi>於循理而已平易近民人君之徳也故詩人美人君之徳必以豊弟言也</hi>矢陳也○此詩<lb/>
　舊説亦召康公作疑公從成王游歌於卷阿之上因<lb/>
　王之歌而作此以為戒此章總叙以發端也<hi>慶源輔氏曰此</hi>
　<hi>是賦體皆言其實有卷者阿言其地也飄風自南言其時也豈弟君子來游來歌以矢其音言其事也召</hi>
　<hi>公從成王來游於卷阿之上時有飄風自南而來成王樂而歌之故公因陳此詩以為戒○豐城朱氏曰</hi>
　<hi>天下之可樂者莫如泰和盛治之時而所可慮者亦莫如泰和盛治之時曷為其可樂而又可慮也葢泰</hi>
　<hi>和盛治之時以三光則得其明以四時則得其序以庶類則得其所是誠可樂也然治極而不戒則亂亦</hi>
　<hi>於此乎兆天地盈虛與時消息而謂治可保其常不亂乎此其所可慮也夫惟慮於極治之時此有虞所</hi>
<pb n="36b"/>
　<hi>以有臯陶之賡歌有周所以有召公之卷阿也</hi>
○伴<hi>音判</hi>奐<hi>音喚</hi>爾游矣優游爾休矣豈弟君子俾爾彌爾<lb/>
性似先公酋<hi>在由反</hi>矣<lb/>
　賦也伴奐優游閒暇之意爾君子皆指王也彌終也<lb/>
　性猶命也酋終也○言爾旣伴奐優游矣又呼而告<lb/>
　之言使爾終其壽命似先君善始而善終也<hi>東萊呂氏曰國</hi>
　<hi>家閒暇君臣游衍可謂伴奐而優游矣所願乎成王者惟終其性似先公之善終而已俾爾者祝辭也祝</hi>
　<hi>之所以戒之也○慶源輔氏曰伴奐爾游矣言成王當此閒暇而來游于此也優游爾休矣言成王於此</hi>
<pb n="37a"/>
　<hi>優游而自得其休也豈弟君子呼成王以為樂易君子也觀成王閒暇優游於此則其樂易可知矣俾爾</hi>
　<hi>東萊先生以為祀辭是也彌爾性謂終其壽考似先公酋矣謂如周之先公以來善始善終也旣曰祝辭</hi>
　<hi>則祝其壽考福禄宜也然於此見召公得保傅之體不過稱不溢美之意</hi>自此至第四章<lb/>
　皆極言壽考福祿之盛以廣王心而歆動之五章以<lb/>
　後乃告以所以致此之由也<hi>黄氏曰漢文之時賈誼為之痛哭流涕如禍患</hi>
　<hi>之廹乎其後誼之憂國誠深矣然其言太過而無優游不廹之意帝退而觀天下之勢不至於此則一不</hi>
　<hi>之信然後知康公之戒君其言亦有法也○豐城朱氏曰伴奐以游優游以休則是當閑暇之時享和平</hi>
　<hi>之福此其已然者也天當使爾終其壽命似先君善始而善終則所以保之於無窮也成王以持盈守成</hi>
<pb n="37b"/>
　<hi>之主而欲似老公之善始善終則所以致此者必有其道矣此所以廣王心而歆動之也</hi>
○爾土宇昄<hi>符版反</hi>章亦孔之厚<hi>叶狠口下主二反</hi>矣豈弟君子<lb/>
俾爾彌爾性百神爾主<hi>叶當口腫庾二反</hi>矣<lb/>
　賦也昄章大明也或曰昄當作版版章猶版圖也○<lb/>
　言爾土宇昄章旣甚厚矣又使爾終其身常為天地<lb/>
　山川鬼神之主也<lb/>
○爾受命長矣茀<hi>芳弗反</hi>祿爾康矣豈弟君子俾爾彌爾<lb/>
性純嘏爾常矣<lb/>
<pb n="38a"/>
　賦也茀嘏皆福也常常享之也<hi>東萊吕氏曰自二章至此皆嘆美之詞雖</hi>
　<hi>未及於求賢然成王所以彌爾性而似先公主百神而常純嘏者果何以致之乎○慶源輔氏曰言爾之</hi>
　<hi>受命旣已長矣爾之享其福祿旣已安矣因又祝之夀考而常保其純嘏也福祿致之若易保之尤難上</hi>
　<hi>三章皆極言其壽考福禄以廣王心而歆動之然後五章以下乃告以所以致此之由則其言入之易而</hi>
　<hi>感之深也召公可謂能盡師保之道者矣</hi>
○有馮<hi>符氷反</hi>有翼有孝有徳以引以翼豈弟君子四方<lb/>
為則<lb/>
　賦也馮謂可為依者翼謂可為輔者孝謂能事親者<lb/>
<pb n="38b"/>
　徳謂得於己者<hi>安成劉氏曰謂行道而有得於己者</hi>引導其前也翼相<lb/>
　其左右也東萊呂氏曰賢者之行非一端必曰有孝<lb/>
　有徳何也葢人主常與慈祥篤實之人處其所以興<lb/>
　起善端涵養徳性鎮其躁而消其邪日改月化有不<lb/>
　在言語之間者矣<hi>叠山謝氏曰求賢不取非常之才而止曰有孝有徳何也曰孝於親</hi>
　<hi>者必忠於君取其孝正求其忠也唐虞以上取人以徳無才徳之分如臯陶九徳皆才也舜舉八元八凱</hi>
　<hi>之才皆徳也有徳則才在其中矣</hi>○言得賢以自輔如此則其徳日<lb/>
　修而四方以為則矣自此章以下乃言所以致上章<lb/>
<pb n="39a"/>
　福祿之由也<hi>慶源輔氏曰以引以翼引如引君以當道之引翼如予欲有為汝翼之翼呂氏</hi>
　<hi>所謂慈祥者能孝之人也所謂篤實者有徳之人也得如是之人以引翼之則王徳無愆王徳無愆則四</hi>
　<hi>方以為法則四方以為法則則可以居大位而無忝受天祿而無窮矣○東萊吕氏曰是詩雖戒求賢而</hi>
　<hi>其詞從容不廹至此章始明言賢者之益焉○天台潘氏曰詩中凡稱頌人君福祿必歸於得人之盛故</hi>
　<hi>旣醉云君子萬年介爾景福而必曰朋友攸攝攝以威儀假樂言受天之祿與千祿百福而必曰率由羣</hi>
　<hi>匹與百辟卿士媚于天子葢人君所以致福祿者未有不自得人始也</hi>
○顒顒卬卬如圭如璋令聞<hi>音問</hi>令望<hi>叶無方反</hi>豈弟君子四<lb/>
方為綱<lb/>
<pb n="39b"/>
　賦也顒顒<hi>魚容反</hi>卬卬<hi>五岡反</hi>尊嚴也如圭如璋純潔也<lb/>
　令聞善譽也令望威儀可望法也<hi>鄭氏曰人聞之則有善聲譽人望之</hi>
　<hi>則有善威儀徳行相副</hi>○承上章言得馮翼孝徳之助則能如<lb/>
　此<hi>東萊呂氏曰有馮有翼有孝有徳以引以翼則顒顒卬卬如圭如璋令聞令望矣</hi>而四方<lb/>
　以為綱矣<hi>慶源輔氏曰此章乃足上章之義顒顒卬卬體貌之尊嚴也如圭如璋徳行之温純</hi>
　<hi>也令聞聲譽之美也令望表儀之善也夫如是然後為人君之全徳非得賢而引翼之何以臻此四方為</hi>
　<hi>綱四方以為綱領也</hi>
○鳯凰于飛翽翽<hi>呼㑹反</hi>其羽亦集爰止藹藹王多吉士<lb/>
<pb n="40a"/>
<hi>鉏里反</hi>維君子使媚于天子<lb/>
　興也鳯凰靈鳥也<hi>説文曰神鳥也其像鴻前麐後蛇頸魚尾鸛顙鴛思龍文龜背燕頷</hi>
　<hi>鷄喙五色備舉出於東方君子之國見則天下安寧飛則羣鳥從以萬數麐麟同</hi>雄曰鳯雌<lb/>
　曰凰翽翽羽聲也鄭氏以為因時鳯凰至故以為喻<lb/>
　理或然也<hi>九峯蔡氏曰是時周方隆盛鳴鳯在郊鳴于髙岡者乃咏其實也</hi>藹藹衆<lb/>
　多也媚順愛也○鳯凰于飛則翽翽其羽而集於其<lb/>
　所止矣藹藹王多吉士則維王之所使而皆媚于天<lb/>
　子矣旣曰君子又曰天子猶曰王于出征以佐天子<lb/>
<pb n="40b"/>
　云爾<hi>東萊呂氏曰自此以下廣言人材之盛○定宇陳氏曰吉人吉士即前所謂有孝有徳也孝者</hi>
　<hi>徳之本百行之原也旣有孝徳其為吉徳莫大焉</hi>
○鳯凰于飛翽翽其羽亦傅<hi>音附</hi>于天<hi>叶鐵因反</hi>藹藹王多吉<lb/>
人維君子命<hi>叶彌并反</hi>媚于庶人<lb/>
　興也媚于庶人順愛于民也<hi>叠山謝氏曰媚于天子愛君也媚于庶人為王</hi>
　<hi>愛其民也○慶源輔氏曰上二章乃因時鳯凰之至而以興賢者之來集也維君子使維君子命謂委質</hi>
　<hi>于君一聼其使令也媚于天子則見賢者無勉强不得己之意媚于庶人則見賢者有維持浹洽之徳後</hi>
　<hi>世多以鳯比賢人葢本於此</hi>
<pb n="41a"/>
○鳯凰鳴矣于彼髙岡梧桐生矣于彼朝陽菶菶<hi>布孔反</hi>
萋萋<hi>七稽反</hi>雝雝喈喈<hi>叶居奚反</hi>
　比也<hi>永嘉陳氏曰比賢者必聚於有道之朝也○劉氏曰鳯隠見以時類賢者之出處也○安成劉</hi>
　<hi>氏曰髙岡之鳯凰者髙世之賢才也朝陽之梧桐者治朝之賢君也梧之菶菶萋萋者人君待賢之盛禮</hi>
　<hi>也鳯之雝雝喈喈者羣賢和集之徳音也比意葢如此</hi>又以興下章之事也山<lb/>
　之東曰朝陽<hi>孔氏曰朝先見日也</hi>鳯凰之性非梧桐<hi>爾雅櫬梧又曰榮桐</hi>
　<hi>木注即梧桐埤雅號曰青桐櫜鄂皆五其子似乳綴於櫜鄂櫜音羔櫬所覲反</hi>不棲非竹實<lb/>
　不食菶菶萋萋梧桐生之盛也雝雝喈喈鳯凰鳴之<lb/>
<pb n="41b"/>
　和也<hi>叚氏曰劉氏云惟其梧桐菶菶萋萋是以鳯凰雝雝喈喈由此觀之則君臣感㑹之機可想矣</hi>
　<hi>○慶源輔氏曰比賢者之來集王朝而王朝之禮遇賢者兩得其宜也</hi>
○君子之車旣庶且多君子之馬旣閑且馳<hi>叶唐何反</hi>矢詩<lb/>
不多維以遂歌<lb/>
　賦也承上章之興也菶菶萋萋則雝雝喈喈矣君子<lb/>
　之車馬則旣衆多而閑習矣其意若曰是亦足以待<lb/>
　天下之賢者而不厭其多矣<hi>東萊呂氏曰今王之車馬旣多旣閑苟得賢以</hi>
　<hi>載之其光華和樂殆非形容所及也有其時有其具召公所以欲成王勉乎此也</hi>遂歌葢繼<lb/>
<pb n="42a"/>
　王之聲而遂歌之猶書所謂賡載歌也<hi>新安胡氏曰言車多馬閑</hi>
　<hi>亦應前來游之意言矢詩遂歌亦應前來歌之意矢詩即矢音也若曰今所陳之詩雖不多亦維以遂歌</hi>
　<hi>之而致其咏嘆進戒之意而已○龍舒王氏曰此詩非不多也召公以為不多者愛君之心無己也○廬</hi>
　<hi>陵彭氏曰此詩以章計十以言計五十四而猶云不多誠以言之感人有限聲之入人無窮維以遂歌庶</hi>
　<hi>乎朝夕聞之優游浸漬自足以興起其心而不忘也○慶源輔氏曰此章則又承上章之興而言王朝之</hi>
　<hi>車馬既衆多而閑習則足以為招來待遇賢者之具矣其所以望於王葢有不待言而可知者詩所以言</hi>
　<hi>其志而音則聲之成文者其實一也先言以矢其音即其歌而言之也終言矢詩不多者即其實而言之</hi>
　<hi>也</hi>
<pb n="42b"/>
　　卷阿十章六章章五句四章章六句<hi>慶源輔氏曰首章則總叙</hi>
　　　<hi>以發端二三四章則極道其壽考福禄之盛以廣王心而歆動其意五章以下則告以所以致</hi>
　　　<hi>上章福祿之由五章六章則言王能用賢則可以成徳七章八章則因鳯凰之來以興賢者之</hi>
　　　<hi>集九章則以鳯凰之鳴得其依比賢者之至得其所至末章然後風王以今既有車馬衆多而</hi>
　　　<hi>且閑習将安所用乎亦惟招延禮待賢者於無窮可也不明言其事而遂曰矢詩不多維以遂</hi>
　　　<hi>歌者此意最好葢欲王自得之也召公可謂善於開導誘掖其君者矣</hi>
民亦勞止汔<hi>許乙反</hi>可小康惠此中國以綏四方無縱詭<lb/>
<hi>居毁反</hi>隨以謹無良式遏寇虐憯<hi>七感/反</hi>不畏明<hi>叶謨郎反</hi>柔逺<lb/>
<pb n="43a"/>
能邇以定我王<lb/>
　賦也汔幾<hi>音祈</hi>也中國京師也<hi>安成劉氏曰詩人指京師為中國故三章又曰</hi>
　<hi>惠此京師謂之中者以其在諸夏之中也</hi>四方諸夏也京師諸夏之根本<lb/>
　也詭随不顧是非而妄隨人也<hi>華谷嚴氏曰詭隨者心知其非而懐詐以</hi>
　<hi>從此奸人也書所謂面從孟子所謂面諛也○東萊呂氏曰一言而䘮邦曰予言而莫予違則詭隨之人</hi>
　<hi>誠覆邦家之人也</hi>謹斂束之意㦧曾也明天之明命也柔安<lb/>
　也能順習也<hi>九峯蔡氏曰柔者寛而撫之也能者擾而習之也逺近之勢如此</hi>○序<lb/>
　説以此為召穆公刺厲王之詩以今考之乃同列相<lb/>
<pb n="43b"/>
　戒之詞耳未必專為刺王而發然其憂時感事之意<lb/>
　亦可見矣<hi>華谷嚴氏曰朱子此説是也詩言以定我王以為王休又言戎雖小子王欲玉女皆</hi>
　<hi>語同列之詞以時之亂戒同列所以刺王也</hi>蘇氏曰人未有無故而妄從<lb/>
　人者維無良之人將悦其君而竊其權以為寇虐則<lb/>
　為之故無縱詭隨則無良之人肅而寇虐無畏之人<lb/>
　止然後柔逺能邇而王室定矣<hi>慶源輔氏曰厲王暴虐之君也則民之勞</hi>
　<hi>苦可知矣汔可小康者猶言庶幾其可使之小康也夫暴虐之君在上則時必有無良之人肆為詭隨之</hi>
　<hi>計以行其寇虐者故同列之君子專以此相戒無縱詭隨則無良之人不敢肆而宼虐無忌憚之人亦且</hi>
<pb n="44a"/>
　<hi>消沮退縮而無所容如是然後逺者自然得其安近者亦自然順習而無所乖忤而王室定矣若肆詭隨</hi>
　<hi>寇虐之人則國家日益多事而逺近皆不聊生矣王室何由安定乎詭隨者必無良之人也寇虐者必無</hi>
　<hi>忌憚之人也柔逺能邇與惠此中國以綏四方二句相應○濮氏曰每章首言民今勞弊可少休息京師</hi>
　<hi>者諸夏之本欲安四方之民當自恤京師始○廬陵彭氏曰民勞甚矣未能遽望其太平也但庶幾小康</hi>
　<hi>耳故教以惠中國而綏四方然所以惠綏者豈有他哉其本在朝廷之上毋使小人亂政則柔逺能邇而</hi>
　<hi>我王定矣先言惠中國以綏四方此出治之序也後言柔逺能邇此成治之效也書言柔逺能邇而必曰</hi>
　<hi>難任人詩言柔逺能邇而必曰謹無良皆有常戒懼之意</hi>穆公名虎康公之後<hi>孔氏</hi>
　<hi>曰康公十六世孫也</hi>厲王名胡成王七世孫也<hi>孔氏曰世本及周本紀皆云成</hi>
<pb n="44b"/>
　<hi>王生康王康王生昭王昭王生穆王穆王生恭王恭王生懿王及孝王孝王生夷王夷王生厲王凡九世</hi>
　<hi>從成王言之不數成王及孝主故七世也</hi>
○民亦勞止汔可小休惠此中國以為民逑無縱詭隨<lb/>
以謹惛怓<hi>女交反叶尼猶反</hi>式遏寇虐無俾民憂無棄爾勞以<lb/>
為王休<lb/>
　賦也逑聚也惛<hi>音昬</hi>怓猶讙<hi>歡諠/二音</hi>譁也<hi>華谷嚴氏曰惽怓惑亂主聽也</hi>
　勞猶功也言無棄爾之前功也<hi>鄭氏曰言無廢汝始時勤政事之功誘掖</hi>
　<hi>之也○慶源輔氏曰以為民逑者葢中國者民之所聚也讙譁乃詭隨者之態也上有寇虐之臣則下有</hi>
<pb n="45a"/>
　<hi>憂苦之夫矣無棄爾勞者葢同列平時相與為國家慮者固已有定說矣</hi>休美也<hi>曹氏曰自二章</hi>
　<hi>而下皆衍而成篇以暢其意不甚相逺也○安成劉氏曰章内二休字異義</hi>
○民亦勞止汔可小息惠此京師以綏四國<hi>叶于逼反</hi>無縱<lb/>
詭隨以謹罔極式遏寇虐無俾作慝<hi>吐得反</hi>敬慎威儀以<lb/>
近有徳<lb/>
　賦也罔極為惡無窮極之人也有徳有徳之人也<hi>慶源</hi>
　<hi>輔氏曰罔極亦是詭隨者之證以妄隨人則為惡豈有窮極也無縱詭隨式遏寇虐是防禁小人也敬慎</hi>
　<hi>威儀以近有徳是親近賢者也徒欲防禁小人而不知親近有徳則無以増益其知識聞廣其心志矣然</hi>
<pb n="45b"/>
　<hi>欲近賢者則須先謹其威儀威儀不謹則賢者將望望然去之矣豈可得而親之乎○華谷嚴氏曰非脩</hi>
　<hi>身則賢不可得而親故必敬慎威儀然後可以近有徳也○叠山謝氏曰威儀所以定命也有徳之士未</hi>
　<hi>有無威儀若不敬謹威儀則驕淫傲惰何所不為侮老成逺耆徳則賢者不能相親矣○東萊呂氏曰此</hi>
　<hi>章言當逺小人近君子也○豐城朱氏曰敬慎威儀欲其脩身也以近有徳欲其親賢也脩身以為之本</hi>
　<hi>親賢以為之輔則必不至於縱詭隨而為寇虐矣</hi>
○民亦勞止汔可小愒<hi>起例反</hi>惠此中國俾民憂泄<hi>以世反</hi>
無縱詭隨以謹醜厲式遏寇虐無俾正敗<hi>叶蒲寐反</hi>戎雖小<lb/>
子而式𢎞大<hi>叶特計反</hi>
<pb n="46a"/>
　賦也愒息泄去厲惡也正敗正道敗壞也戎汝也言<lb/>
　汝雖小子而其所為甚廣大不可不謹也<hi>華谷嚴氏曰舊説以</hi>
　<hi>此詩戎雖小子及板小子蹻蹻皆指王也小子非君臣之詞二詩皆戒責同寮故稱小子耳○慶源輔氏</hi>
　<hi>曰以小子稱同列必是長老者之辭觀下篇可見以身言之則是小子以職言之則是王官故曰戎雖小</hi>
　<hi>子而式𢎞大言所為甚廣犬欲其加謹之辭也併觀下篇第四章則所謂少年小子必王所寵任之人也</hi>
○民亦勞止汔可小安惠此中國國無有殘無縱詭隨<lb/>
以謹繾綣式遏寇虐無俾正反王欲玉女<hi>音汝</hi>是用大諫<lb/>
<hi>春秋傳荀子書竝作簡音東</hi>
<pb n="46b"/>
　賦也繾綣小人之固結其君者也<hi>慶源輔氏曰惟詭隨之人方能委曲</hi>
　<hi>逢迎以自固結於君也○華谷嚴氏曰詩言無良惽怓罔極醜厲繾綣皆極小人之情狀而總之以詭隨</hi>
　<hi>葢小人之媚君子其始皆以詭隨入之其終無所不至孔子所謂佞人殆也</hi>正反反於正<lb/>
　也<hi>慶源輔氏曰正反又甚於正敗○臨川王氏曰正敗者敗而已未盡反而為不正若正反則無正也</hi>
　<hi>○廬陵彭氏曰正反則善惡曲直無不倒置天下其可得而正邪毎章言愈切而意愈深</hi>玉寳愛<lb/>
　之意言王欲以女為玉而寳愛之故我用王之意大<lb/>
　諫正於女葢託為王意以相戒也<lb/>
　　民勞五章章十句<hi>藍田呂氏曰五章章之始皆言民亦勞止惠此中國者欲息民</hi>
<pb n="47a"/>
　　　<hi>而固根本也中言無縱詭隨式遏寇虐者欲謹察小人將以害政也章末之言皆丁寧反覆勸</hi>
　　　<hi>之之詞使之去危即安去惡從善也○廬陵彭氏曰此詩以寛治民以嚴取友曰綏曰惠寛而</hi>
　　　<hi>不擾也曰無縱曰以謹曰式遏嚴而不怒也○天台潘氏曰第二章末謂無棄爾勞以為王休</hi>
　　　<hi>葢以為王者之休莫大於得人惟羣臣無棄其功然後可以為王之休美第二章後二句謂敬</hi>
　　　<hi>慎威儀以近有徳葢以為旣能拒絶小人必須自反於己又不可以不親有徳之人不然則雖</hi>
　　　<hi>欲絶去小人未必有以服其心也後三章無俾正敗無俾正反尤見詩人憂慮之深葢正敗則</hi>
　　　<hi>惟敗壞吾之正道而正反則全然反乎正矣其憂慮之意葢一章切於一章也</hi>
上帝板板下民卒癉<hi>當簡反</hi>出話不然為猶不逺靡聖管<lb/>
<pb n="47b"/>
管不實于亶猶之未逺是用大諫<hi>叶音簡</hi>
　賦也板板反也卒盡癉病猶謀也管管無所依也亶<lb/>
　誠也○序以此為凡伯刺厲王之詩今考其意亦與<lb/>
　前篇相類但責之益深切耳<hi>華谷嚴氏曰朱子以此詩為切責僚友用事之</hi>
　<hi>人而義歸於刺王與上篇同味詩意信然○新安胡氏曰厲王無道召穆凡伯以親賢之故宜極言而力</hi>
　<hi>救之顧乃不直致其諌而姑責同僚以使之聞之者豈非亦以監謗之故不欲嬰其鋒以陷於罪而甚吾</hi>
　<hi>君之惡也邪吁二公忠愛之懐於此益可見矣</hi>此章首言天反其常道而使<lb/>
　民盡病矣而女<hi>音汝四章同</hi>之出言皆不合理為謀又不<lb/>
<pb n="48a"/>
　久逺其心以為無復聖人但恣已妄行而無所依據<lb/>
　又不實之於誠信豈其謀之未逺而然乎<hi>慶源輔氏曰正者常</hi>
　<hi>道也循其常則民安反其常則民病今天既盡反其常道則民亦安得而不盡病乎話者言語也猶者謀</hi>
　<hi>慮也不然則背理傷道也不逺則但為目前之計也人心知有聖人則動作皆有所依據故出話不敢不</hi>
　<hi>然為謀不至不逺今也出話則不然為猶則不逺則靡聖管管可知矣旣已靡聖管管則所為皆是虛妄</hi>
　<hi>故曰不實於亶不然不逺皆虛妄者之所為也○三山李氏曰愛民者天之常道耳今天使下民皆病則</hi>
　<hi>反其常道矣言為猶不逺又言猶之末逺葢反覆言之自下文以至末章皆是大諌也○叠山謝氏曰朱</hi>
　<hi>子初解云人苟知聖人之度則必戰戰兢兢不敢苟作此心若無聖人矣則管管然無所依據矯誣詐偽</hi>
<pb n="48b"/>
　<hi>何所不至其出言行事不以真實而歸於誠信無怪也</hi>世亂乃人所為而曰上<lb/>
　帝板板者無所歸咎之詞耳<lb/>
○天之方難<hi>叶泥㳙反</hi>無然憲憲<hi>叶虚/言反</hi>天之方蹶<hi>俱衛反</hi>無然<lb/>
泄泄<hi>以世反</hi>辭之輯<hi>音集叶/祖合反</hi>矣民之洽矣辭之懌<hi>叶弋灼反</hi>矣<lb/>
民之莫矣<lb/>
　賦也憲憲欣欣也蹶動也泄泄猶沓沓也葢弛緩之<lb/>
　意孟子曰事君無義進退無禮言則非先王之道者<lb/>
　猶沓沓也<hi>朱子曰天方艱難則人當憂懼也今乃欣欣然自以為適天方蹶動則人當斂飭也</hi>
<pb n="49a"/>
　<hi>今乃弛緩而不以為事則是自絶于天矣始也不有夫聖終也自絶于天則何以能立於人之朝哉蹶顛</hi>
　<hi>覆之意泄泄怠緩悦從之貌言天欲顛覆周室羣臣無得泄泄然不急救正之沓沓即泄泄之意葢孟子</hi>
　<hi>時人語如此非詆毁也○慶源輔氏曰天之方蹶而國家有傾覆之勢常情處此消索震攝易得怠緩苟</hi>
　<hi>從故戒羣臣以無得泄泄然不急救正之當此之際自非君臣上下力加振作於此奮發則何能救正也</hi>
　輯和洽合懌悦莫定也辭輯而懌則言必以先王之<lb/>
　道矣所以民無不合無不定也<hi>慶源輔氏曰又教以先謹其言而不妄發</hi>
　<hi>爾辭能和則民自合爾辭能悦則民自定辭和與懌則合乎理而異於不然者矣民合且定則前所謂卒</hi>
　<hi>癉者其有廖乎○豐城朱氏曰輯者和也言於天理無所逆也此民之所以治也懌者悦也言於人情無</hi>
<pb n="49b"/>
　<hi>所咈也此民之所以定也○華谷嚴氏曰首章責同僚出話不然為猶不逺故二章因戒之以言論之間</hi>
　<hi>宜相和恊庶可措民於安然愚而自用者終不能舍己從人故三章言聼我囂囂四章言匪我言耄爾用</hi>
　<hi>憂謔五章言無為夸毘善人載尸也皆説朋友議論不相恊猶小旻詩凡六章其間五章皆説謀猶之不</hi>
　<hi>臧也</hi>
○我雖異事及爾同僚我即爾謀聽我囂囂<hi>許驕反</hi>我言<lb/>
維服勿以為笑<hi>叶思邀反</hi>先民有言詢于芻<hi>初俱/反</hi>蕘<hi>如謡反</hi>
　賦也異事不同職也同僚同為王臣也春秋傳曰同<lb/>
　官為僚<hi>定宇陳氏曰觀此言則其為同列相戒甚明</hi>即就也囂囂自得不<lb/>
<pb n="50a"/>
　肯受言之貌服事也猶曰我所言者乃今之急事也<lb/>
　先民古之賢人也芻蕘采薪者古人尚詢及芻蕘况<lb/>
　其僚友乎<hi>慶源輔氏曰第一第二句言其同有恩義也三四句言其不有於我也五六句冀其</hi>
　<hi>察也七八句欲其警也○豐城朱氏曰我之於爾其職分雖不同而其為王臣則一故就爾而謀之將以</hi>
　<hi>輸其忠也而爾乃囂囂然自得而不肯受然我所言者乃今日之急務汝其可以為笑乎古人所以詢及</hi>
　<hi>芻蕘者誠以淺近之言至理存焉不可以其人之賤而忽之也况於寮友之言其可忽而不聽乎</hi>
○天之方虐無然謔謔<hi>虚虐反</hi>老夫灌灌小子蹻蹻<hi>其畧反</hi>
匪我言耄<hi>莫報反叶毛傅反</hi>爾用憂謔多將熇熇<hi>叶許各反</hi>不可救<lb/>
<pb n="50b"/>
藥<lb/>
　賦也謔戲侮也老夫詩人自稱灌灌歀歀也蹻蹻驕<lb/>
　貌<hi>三山李氏曰説文蹻蹻舉足髙也以足髙之意觀之是驕之意</hi>耄老而昏也熇熇<lb/>
　熾盛也○蘇氏曰老者知其不可而盡其欵誠以告<lb/>
　之少<hi>去聲</hi>者不信而驕之故曰非我老耄而妄言乃汝<lb/>
　以憂為戲耳夫憂未至而救之猶可為也苟俟其益<lb/>
　多則如火之盛不可復救矣<hi>慶源輔氏曰此章責之又深矣一二句戒其不</hi>
　<hi>可慢天也三四句戒其不可忽己也五六句斥其病也七八句危其禍也○臨川吳氏曰列子云曽不發</hi>
<pb n="51a"/>
　<hi>藥乎左氏曰不如聞而藥之也與此救藥同意○豐城朱氏曰老夫灌灌知天命之可畏而盡誠以相告</hi>
　<hi>也小子蹻蹻不知天命之可畏而大言以相欺也匪我言耄自老夫灌灌者言之也爾用憂謔自小子蹻</hi>
　<hi>蹻者言之也夫憂不可戲也苟以憂為謔則積之之多將如火之燎於原不可得而撲滅矣</hi>
○天之方懠<hi>才細反叶箋西反</hi>無為夸<hi>苦花反</hi>毗威儀卒迷善人<lb/>
載尸民之方殿屎<hi>許伊反</hi>則莫我敢葵喪<hi>息浪/反</hi>亂蔑資<hi>叶箋西反</hi>曾莫惠我師<hi>叶霜夷反</hi>
　賦也懠怒夸大毗附也小人之於人不以大言夸之<lb/>
　則以諛言毗之也尸則不言不為飲食而已者也殿<lb/>
<pb n="51b"/>
　<hi>都甸反</hi>屎呻吟也葵揆也蔑猶滅也資與咨同嗟歎聲<lb/>
　也惠順師衆也○戒小人毋得夸毗使威儀迷亂而<lb/>
　善人不得有所為也<hi>濮氏曰威儀盡亂侮老慢賢善人則如尸不復言矣</hi>又言<lb/>
　民方愁苦呻吟而莫敢揆度其所以然者是以至於<lb/>
　散亂滅亾而卒無能惠我師者也<hi>慶源輔氏曰此章又言上天方怒而</hi>
　<hi>戒小人不可行其常態也夫大言以夸人則人或以為真能而信之諛言以毘人則人或以為愛己而親</hi>
　<hi>之是以威儀迷亂而不分善惡卒至於使善人反不得有所為也夫小臣用事而善人不得有所為此民</hi>
　<hi>之所以病苦而呻吟也然君臣上下方且迷亂暴虐無敢揆度其所以然者故雖至於䘮亂滅亡而嗟嘆</hi>
<pb n="52a"/>
　<hi>之聲盈耳而卒無有順我衆之意者也自此而下則其所譏刺漸及於君矣</hi>
○天之牖民如壎<hi>旣元反</hi>如篪<hi>音池</hi>如璋如圭如取如攜攜<lb/>
無曰益牖民孔易<hi>以豉反叶夷益反</hi>民之多辟<hi>匹亦反下同</hi>無自立<lb/>
辟<lb/>
　賦也牖開明也<hi>程子曰牖開通之義室之暗也故設牖以通明</hi>猶言天啟其<lb/>
　心也壎唱而篪和璋判而珪合<hi>孔氏曰半珪為璋合二璋而成珪</hi>取<lb/>
　求攜得而無所費<hi>安成劉氏曰言求之即得而無費於己以益之也</hi>皆言易<lb/>
　也辟邪也○言天之開民其易如此以明上之化下<lb/>
<pb n="52b"/>
　其易亦然今民旣多邢辟矣豈可又自立邪辟以道<lb/>
　之邪<hi>定宇陳氏曰上之於下開其本明之天性者固甚易導之以邪辟之人僞者亦不難因開之易</hi>
　<hi>而謹導之方可也豈可導以邪僻邪○東萊吕氏曰亂雖極矣導之者固有簡易之理不作聰明為邪僻</hi>
　<hi>以亂之行其所無事斯可矣○慶源輔氏曰此章與七章分明是譏及於王也故先生於民勞首章言此</hi>
　<hi>二詩雖不專為刺王而發然其憂時感事之意亦可見矣者是也</hi>
○价<hi>音介</hi>人維藩<hi>叶分/邅反</hi>大師維垣大邦維屏大宗維翰<hi>叶胡田反</hi>懐德維寧宗子維城無俾城壊<hi>叶胡罪胡威二反</hi>無獨斯畏<lb/>
<hi>叶紆㑹於非二反</hi>
<pb n="53a"/>
　賦也价大也大徳之人也藩籬師衆垣牆也大邦强<lb/>
　國也屏樹也所以為蔽也<hi>安成劉氏曰所謂樹塞門也</hi>大宗强族<lb/>
　也翰幹也宗子同姓也○言是六者皆君之所恃以<lb/>
　安而徳其本也<hi>三山李氏曰王所恃以衛國家者在此數者苟懐之以徳則無不寧矣詩</hi>
　<hi>人以懐徳惟寧間於中則宗子惟城亦當以徳懐之也左氏曰君其脩徳以固宗子何城如之所謂宗子</hi>
　<hi>維城是也○董氏曰藩垣屏翰皆以衛王畿也葢藩在外屏在内垣限内外恃翰以為築王者之固其國</hi>
　<hi>如此懐徳維寧則懐諸侯者在徳若宗子則為城以禦患者也○廬陵彭氏曰王者之治親親為大雖用</hi>
　<hi>人以為藩垣屏而資同姓以為翰翰者所資以立也又必待同姓以為城城者所恃以固也曰大宗曰宗</hi>
<pb n="53b"/>
　<hi>子其意反覆言同姓之至重至切葢垣重於藩屏不可以無翰而城又大而且重焉然在人者皆有形之</hi>
　<hi>勢而徳之在我乃無形之勢也故獨曰維寧焉</hi>有徳則得是五者之助不然<lb/>
　則親戚叛之而城壊城壊則藩垣屏翰皆壊而獨居<lb/>
　獨居而所可畏者至矣<hi>慶源輔氏曰自价人維藩至大邦維屏是自内説及外大</hi>
　<hi>宗維翰宗子維城又自疎説及親自价人至大宗皆王所恃以為藩垣屏翰音然維徳之懐則王得其所</hi>
　<hi>恃以為安不惟如是而同姓宗子亦且為我之城矣言城則藩垣屏翰之功皆包之矣王若不務徳以為</hi>
　<hi>本則城壊矣城壊而藩垣屏蔽亦皆傾圯而禍亂至矣</hi>
○敬天之怒無敢戲豫敬天之渝<hi>用朱反</hi>無敢馳驅昊天<lb/>
<pb n="54a"/>
曰明<hi>叶謨郎反</hi>及爾出王<hi>音往叶/如字</hi>昊天曰旦<hi>叶得絹反</hi>及爾游衍<lb/>
<hi>叶怡戰反</hi>
　賦也渝變也<hi>朱子曰如迅雷風烈必變之變</hi>王徃通言出而有所徃<lb/>
　也旦亦明也<hi>朱子曰旦與明只一意</hi>衍寛縱之意○言天之聰<lb/>
　明無所不及不可以不敬也板板也難也蹶也虐也<lb/>
　懠也其怒而變也甚矣而不之敬也亦知其有日監<lb/>
　在兹者乎<hi>朱子曰才有些放肆則他便知所以曰日監在兹○慶源輔氏曰此又專戒其同列</hi>
　<hi>也囂囂也謔謔也蹻蹻也憂謔也皆戲豫之事也管管也憲憲也泄泄也夸毘也皆馳驅之類也後四句</hi>
<pb n="54b"/>
　<hi>熟讀而詳玩之可見天之於人無所不體而興起人心畏天之誠洋洋乎如在其上如在其左右不可度</hi>
　<hi>思矧可射思豈可一毫一息而不敬乎哉</hi>張子曰天體物而不遺猶仁體<lb/>
　事而無不在也<hi>問天體物而不遺是指理而言仁體事而無不在是指人而言否朱子曰</hi>
　<hi>體事而無不在是指心而言也天下一切事皆此心發見耳問天體物仁體事以見物物各有天理事事</hi>
　<hi>皆有仁曰然天體在物上仁體在事上猶言天體於物仁體於事本是言物以天為體事以仁為體緣須</hi>
　<hi>著從上説故如此下語又問與體物而不可遺一般否曰然</hi>禮儀三百威儀三千<lb/>
　無一事而非仁也昊天曰明及爾出王昊天曰旦及<lb/>
　爾游衍無一物之不體也<hi>問此莫是言人之所以為人者皆天之所為故雖起</hi>
<pb n="55a"/>
　<hi>居動作之頃而所謂天者未嘗不在也朱子曰公説天體物而不遺旣説得是則所謂仁體事而無不在</hi>
　<hi>者亦不過如此天與仁非有二也○豐城朱氏曰天之怒不可不敬也汝其敢戲豫乎天之變不可不敬</hi>
　<hi>也汝其敢馳驅乎昊天曰明及爾出王言一出入之際而天必與之俱也昊天曰旦及爾游衍言一動息</hi>
　<hi>之頃而天必與之同也此所謂陟降厥士日監在兹也此君子之學所以必戒懼慎獨之為貴也</hi>
　　板八章章八句<hi>華谷嚴氏曰二章至五章皆切責僚友之詞六章至八章皆責僚友</hi>
　　　<hi>而因以戒王也</hi>
　　　生民之什十篇六十一章四百三十三句<lb/>
　<lb/>
<pb n="55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳大全卷十七<lb/>
</p>
<p>
</p>
  </div>
</body>
</text>
</TEI>
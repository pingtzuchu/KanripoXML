<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳大全卷十五</head>
    <p>
<pb n="1a"/>
欽定四庫全書<lb/>
　詩傳大全卷十五　　　　明　胡廣等　撰<lb/>
　　都人士之什二之八<lb/>
彼都人士狐裘黄黄其容不改出言有章行歸于周萬<lb/>
民所望<hi>叶音亡</hi>
　賦也都王都也黄黄狐裘色也<hi>孔氏曰狐之黄者多</hi>不改有常<lb/>
　也章文章也周鎬京也○亂離之後人不復見昔日<lb/>
　都邑之盛人物儀容之美而作此詩以歎惜之也<hi>慶源</hi>
<pb n="1b"/>
　<hi>輔氏曰容則徳之符也言則徳之發也容言如是則其徳可知故為萬民所仰望也或曰先生以此詩為</hi>
　<hi>亂離之後所作如此則東遷之後詩也曰厲王流死於彘之後都邑豈能如舊哉何必東遷之後乎故先</hi>
　<hi>生但以周為鎬京也</hi>
○彼都人士臺笠緇撮<hi>七活反叶租恱反</hi>彼君子女綢<hi>直留反</hi>直<lb/>
如髮<hi>叶方月反</hi>我不見兮我心不說<hi>音恱</hi>
　賦也臺夫<hi>音扶</hi>須也<hi>陸氏曰莎草也可以為簑笠</hi>緇撮緇布冠也其<lb/>
　制小僅可撮其髻也<hi>孔氏曰緇布冠制小故言撮若是帛為𤣥冠則有制度不得言</hi>
　<hi>撮○臨川王氏曰臺笠緇撮在野與衆偕作之服</hi>君子女都人貴家之女也<lb/>
<pb n="2a"/>
　綢直如髮未詳其義然以四章五章推之亦言其髮<lb/>
　之美耳<hi>廬陵羅氏曰說文綢密也解頥新語其首飾綢直如髮之本然謂不用髪髢為髙髻之類</hi>
○彼都人士充耳琇<hi>音秀</hi>實彼君子女謂之尹吉我不見<lb/>
兮我心苑<hi>於粉反</hi>結<hi>叶繳質反</hi>
　賦也琇美石也以美石為瑱尹吉未詳鄭氏曰吉讀<lb/>
　為姞<hi>其入聲</hi>尹氏姞氏周之昏姻舊姓也人見都人之<lb/>
　女咸謂尹氏姞氏之女言其有禮法也<hi>孔氏曰常武曰王謂尹氏</hi>
　<hi>春秋昭二十三年尹氏立王子朝世為公卿周之舊族也韓奕云為韓姞相攸汾王之孫左傳鄭石癸曰</hi>
<pb n="2b"/>
　<hi>姞吉人也后稷之元妃也是姞與周室為昏姻也世貴舊姓昏連王室故見都人之女有禮法者謂之尹</hi>
　<hi>吉也</hi>李氏曰所謂尹吉猶晉言王謝唐言崔盧也<hi>安成劉氏</hi>
　<hi>曰晉之江左王謝唐之山東崔盧皆一時之望族為世所稱也</hi>苑猶屈也積也<lb/>
○彼都人士垂帶而厲<hi>叶落盖反</hi>彼君子女卷<hi>音/權</hi>髮如蠆<hi>初邁反</hi>我不見兮言從之邁<lb/>
　賦也厲垂帶之貌<hi>孔氏曰禮大帶垂三尺</hi>卷髮鬢傍短髮不可<lb/>
　斂者曲上卷然以為飾也蠆螫<hi>音釋</hi>蟲也尾末揵<hi>音䖍</hi>然<lb/>
　似髮之曲上者<hi>釋文曰揵舉也長尾為蠆短尾為蠍</hi>邁行也盖曰是不<lb/>
<pb n="3a"/>
　可得見也得見則我從之邁矣思之甚也<lb/>
○匪伊垂之帶則有餘匪伊卷之髮則有旟我不見兮<lb/>
云何盱<hi>喜俱反</hi>矣<lb/>
　賦也旟揚也盱望也說見何人斯篇○此言士之帶<lb/>
　非故垂之也帶自有餘耳女之髮非故卷之也髮自<lb/>
　有旟耳言其自然閒美不假脩飾也然不可得而見<lb/>
　矣則如何而不望之乎<lb/>
　　都人士五章章六句<lb/>
<pb n="3b"/>
終朝采緑不盈一匊<hi>弓六反</hi>予髪曲局薄言歸沐<lb/>
　賦也自旦及食時為終朝綠王芻也<hi>爾雅注菉蓐也今呼䲭脚莎</hi>
　兩手曰匊局卷<hi>音權</hi>也猶言首如飛蓬也<hi>疊山謝氏曰婦人夫不在</hi>
　<hi>不事容飾故伯兮曰自伯之東首如飛蓬</hi>○婦人思其君子而言終朝采<lb/>
　綠而不盈一匊者思念之深不專於事也<hi>埤雅曰藍綠皆易得</hi>
　<hi>之物今以憂思貳之故雖終朝采掇而不盈一匊一襜也</hi>又念其髮之曲局於是<lb/>
　舎之而歸沐以待其君子之還也<hi>慶源輔氏曰薄言歸沐恐君子之或</hi>
　<hi>歸也好飾者婦人之性</hi>
<pb n="4a"/>
○終朝采藍<hi>盧談反</hi>不盈一襜<hi>尺占反叶都甘反</hi>五日為期六日<lb/>
不詹<hi>音占叶多甘反</hi>
　賦也藍染草也<hi>濮氏曰藍可以為靛染青以之靛音奠</hi>衣蔽前謂之襜<lb/>
　即蔽膝也詹與瞻同五日為期去時之約也六日不<lb/>
　詹過期而不見也<hi>長樂劉氏曰既踰於期猶未瞻見也六口不詹未久也尚且望而憂</hi>
　<hi>之又况於遲久而弗歸耶</hi>
○之子于狩<hi>尺救反</hi>言韔<hi>初亮/反</hi>其弓<hi>叶姑𢎞反</hi>之子于釣言綸<lb/>
之繩<lb/>
<pb n="4b"/>
　賦也之子謂其君子也理絲曰綸○言君子若歸而<lb/>
　欲往狩耶我則為之韔其弓欲往釣耶我則為之綸<lb/>
　其繩望之切思之深欲無往而不與之俱也<hi>丘氏曰今逺行</hi>
　<hi>從役久而不歸思其如此而不可得也○慶源輔氏曰狩而韔弓釣而綸繩本非婦人之事望之切思之</hi>
　<hi>深設言其如此以見其欲無往而不與之俱是雖夫婦之正情然使其形於言焉則怨曠甚矣</hi>
○其釣維何維魴<hi>音房</hi>及鱮<hi>音叙叶音湑</hi>維魴及鱮薄言觀者<lb/>
<hi>叶掌與反</hi>
　賦也於其釣而有獲也又將從而觀之亦上章之意<lb/>
<pb n="5a"/>
　也<hi>慶源輔氏曰此章承上章末句而言亦喜幸之詞也</hi>
　　采緑四章章四句<lb/>
芃芃<hi>蒲東反</hi>黍苗隂雨膏<hi>古報/反</hi>之悠悠南行召伯勞<hi>刀報反</hi>
之<lb/>
　興也芃芃長大貌悠悠逺行之意○宣王封申伯於<lb/>
　謝命召穆公往營城邑故將徒役南行而行者作此<lb/>
　言芃芃黍苖則惟隂雨能膏之悠悠南行則唯召伯<lb/>
　能勞之也<lb/>
<pb n="5b"/>
○我任<hi>音壬</hi>我輦<hi>力展/反</hi>我車我牛<hi>叶魚其反</hi>我行既集蓋云歸<lb/>
哉<hi>叶將黎反</hi>
　賦也任負任者也<hi>孔氏曰謂器物人所負持</hi>輦人輓<hi>音/晚</hi>車也<hi>周禮郷師</hi>
　<hi>注曰輦車人輓行所以載任器也止以為蕃營輦一斧一斤一鑿一梩一鋤周加二板二築以十五人而</hi>
　<hi>輦○安成劉氏曰我任我輦載任器於輦車也</hi>牛所以駕大車也<hi>安成劉氏曰我車我</hi>
　<hi>牛駕牛於重載之車也</hi>集成也營謝之役既成而歸也<hi>臨川王氏曰此</hi>
　<hi>章見召伯之遇役夫如此</hi>
○我徒我御我師我旅我行既集蓋云歸處<lb/>
<pb n="6a"/>
　賦也徒歩行者御乗車者五百人為旅五旅為師春<lb/>
　秋傳曰君行師從卿行旅從<hi>孔氏曰旅屬於師徒行御車乃是師旅之人别</hi>
　<hi>而言之歴數以類上章也○臨川王氏曰此章見召伯之遇征夫如此</hi>
○肅肅謝功召伯營之烈烈征師召伯成之<lb/>
　賦也肅肅嚴正之貌謝邑名申伯所封國也今在鄧<lb/>
　州信陽軍<hi>今河南有鄧州及信陽縣是也</hi>功工役之事也營治也烈<lb/>
　烈威武貌征行也<hi>慶源輔氏曰言其師旅之所以得如是烈烈然威武者皆召伯冇以</hi>
　<hi>成之也然則兵豈能自為強弱哉顧上之人所以御之者如何耳</hi>
<pb n="6b"/>
○原隰既平泉流既清召伯有成王心則寜<lb/>
　賦也土治曰平水治曰清○言召伯營謝邑相其原<lb/>
　隰之宜通其水泉之利<hi>疊山謝氏曰疆其土田事畢則原隰平矣治其溝洫事畢</hi>
　<hi>則泉流清矣</hi>此功既成宣王之心則安也<hi>東莱呂氏曰申伯之體勢不重</hi>
　<hi>則無以鎮定南服召穆公身為卿士豈得辭其憂責哉宣王雖深居九重宵旰之慮固未甞一口忘之也</hi>
　<hi>必待召公告厥成功而王心始寜焉此真知職分者也</hi>
　　黍苗五章章四句<lb/>
　　　此宣王時詩與大雅崧髙相表裏<lb/>
<pb n="7a"/>
隰桑有阿其葉有難<hi>乃多反</hi>既見君子其樂<hi>音洛下同</hi>如何<lb/>
　興也隰下溼之處宜桑者也<hi>孔氏曰桑宜在隰潤之所隰之近畔宜桑</hi>阿<lb/>
　美貌難盛貌皆言枝葉條垂之狀○此喜見君子之<lb/>
　詩言隰桑有阿則其葉有難矣既見君子則其樂如<lb/>
　何哉詞意大槩與菁莪相類然所謂君子則不知其<lb/>
　何所指矣或曰比也下章放此<hi>安成劉氏曰所謂下章者指二章三章也</hi>
　<hi>所謂比者盖以隰桑枝葉顔色之美比君子容貌威儀之盛亦與菁莪比意相類</hi>
○隰桑有阿其葉有沃<hi>烏酷反叶鬱縛反</hi>既見君子云何不樂<lb/>
<pb n="7b"/>
　興也沃光澤貌<hi>長樂劉氏曰光潤如膏之沃也</hi>
○隰桑有阿其葉有幽<hi>叶於交反</hi>既見君子徳音孔膠<hi>音交</hi>
　興也幽黑色也膠固也<lb/>
○心乎愛<hi>叶許既反</hi>矣遐不謂矣中心藏之何日忘之<lb/>
　賦也遐與何同表記作瑕鄭氏註曰瑕之言胡也謂<lb/>
　猶告也○言我中心誠愛君子既而見之則何不遂<lb/>
　以告之而但中心藏之將使何日而忘之邪<hi>丘氏曰詩人自</hi>
　<hi>道其愛賢之意如此○臨川王氏曰所謂盛徳至善不能忘也</hi>楚辭所謂思公子兮<lb/>
<pb n="8a"/>
　未敢言意盖如此愛之根於中者深故發之遲而存<lb/>
　之久也<lb/>
　　隰桑四章章四句<lb/>
白華<hi>音花</hi>菅<hi>音姦</hi>兮白茅束兮之子之逺俾我獨兮<lb/>
　比也白華野菅也已漚為菅<hi>孔氏曰漚之柔韌異其名謂之為菅因謂在野</hi>
　<hi>未漚者為野菅耳</hi>之子斥幽王也俾使也我申后自我也○<lb/>
　幽王娶申女以為后又得褒姒而黜申后故申后作<lb/>
　此詩言白華為菅則白茅為束二物至微猶必相須<lb/>
<pb n="8b"/>
　為用何之子之逺而俾我獨耶<hi>朱子曰讀詩之法且如此章盖言白華與</hi>
　<hi>茅尚能相依而我與子乃相去之逺何哉</hi>
○英英白雲露彼菅茅<hi>叶莫侯反</hi>天歩艱難之子不猶<lb/>
　比也英英輕明之貌白雲水上輕清之氣當夜而上<lb/>
　騰者也露即其散而下降者也<hi>永嘉陳氏曰雲為質而露為澤</hi>歩行<lb/>
　也天歩猶言時運也猶圖也或曰猶如也○言雲之<lb/>
　澤物無微不被今時運艱難而之子不圖不如白雲<lb/>
　之露菅茅也<hi>張子曰英英白雲且均露及菅茅何天歩艱難而之子不若是乎</hi>
<pb n="9a"/>
○滮<hi>符滮反</hi>池北流浸彼稻田<hi>叶地因反</hi>嘯歌傷懷念彼碩人<lb/>
　比也滮流貌北流豐鎬之間水多北流碩人尊大之<lb/>
　稱亦謂幽王也○言小水微流尚能浸灌王之尊大<lb/>
　而反不能通其寵澤所以使我嘯歌傷懐而念之也<lb/>
　<hi>疊山謝氏曰嘯歌傷懐所謂長歌之哀過於慟哭也</hi>
○樵<hi>徂焦反</hi>彼桑薪卬<hi>五綱/反</hi>烘<hi>火東/反</hi>于煁<hi>市林反</hi>維彼碩人<lb/>
實勞我心<lb/>
　比也樵采也桑薪薪之善者也卬我烘燎也煁無釡<lb/>
<pb n="9b"/>
　之竈可燎而不可烹飪者也<hi>孔氏曰無釡之竈其上燃火謂之烘本為此竈</hi>
　<hi>止以燃火照物若今火爐也</hi>○桑薪宜以烹飪而但為燎燭以比<lb/>
　嫡后之尊而反見卑賤也<lb/>
○鼔鐘于宫聲聞<hi>音問</hi>于外念子懆懆<hi>七到反</hi>視我邁邁<lb/>
　比也懆懆憂貌邁邁不顧也○鼓鐘于宫則聲聞于<lb/>
　外矣念子懆懆而反視我邁邁何哉<hi>程子曰此章自傷其誠意之不</hi>
　<hi>能動王也懆懆然憂戚而曽不能感動視我邁邁而去</hi>
○有鶖<hi>音秋</hi>在梁有鶴在林維彼碩人實勞我心<lb/>
<pb n="10a"/>
　比也鶖秃鶖也<hi>埤雅曰一名扶老狀如鶴而大長頸赤日頭髙八尺</hi>梁魚梁也<lb/>
　○蘇氏曰鶖鶴皆以魚為食然鶴之於鶖清濁則有<lb/>
　間矣今鶖在梁而鶴在林鶖則飽而鶴則飢矣幽王<lb/>
　進褒姒而黜申后譬之飬鶖而棄鶴也<lb/>
○鴛鴦在梁戢其左翼之子無良二三其徳<lb/>
　比也戢其左翼言不失其常也<hi>安成劉氏曰戢其左翼以相依於内舒其</hi>
　<hi>右翼以防患於外此禽鳥匹偶竝棲之常也</hi>良善也二三其徳則鴛鴦之<lb/>
　不如矣<hi>臨川王氏曰鴛鴦能好其匹雄雌相從不失其性也幽王無良不一其徳鴛鴦之不如也</hi>
<pb n="10b"/>
　<hi>○疊山謝氏曰鴛鴦不失其匹偶幽王乃喪其良心嬖妾廢后有愧於鴛鴦矣衛詩云士也罔極二三其</hi>
　<hi>徳亦刺夫婦之相棄背也與此意合</hi>
○有扁<hi>歩典反</hi>斯石履之卑兮之子之逺俾我疷<hi>都禮反叶喬移反</hi>兮<lb/>
　比也扁卑貌俾使疷病也○有扁然而卑之石則履<lb/>
　之者亦卑矣如妾之賤則寵之者亦賤矣<hi>安成劉氏曰夫之有</hi>
　<hi>婦所以相配故寵賤者以配已則已亦賤矣程子嘗論娶孀婦而曰娶失節者以配身是已失節亦此章</hi>
　<hi>之意也</hi>是以之子之逺而俾我疷也<lb/>
<pb n="11a"/>
　　白華八章章四句<hi>慶源輔氏曰一章則言夫婦之常理二章則言時運之使然三</hi>
　　　<hi>章始言其體尊勢大而反不如小水之尚能溉物四章然後自歎其以嫡后之尊而反見卑賤</hi>
　　　<hi>其言亦可謂有序矣五章又疑己雖念王而王不顧己何哉六章始以鶖比褒姒而歎王之舉</hi>
　　　<hi>措取舍之非宜七章則遂言王之二三其徳曾不若鴛鴦之有常八章方極其意而謂王不自</hi>
　　　<hi>愛重寵嬖賤妾以輕賤其身所以使我憂之而成病其言有序而不亂其怨有則而不流即其</hi>
　　　<hi>言以觀其人則申后其亦賢矣哉○三山李氏曰此詩大抵與緑衣相類彼專以緑衣取譬此</hi>
　　　<hi>則多譬喻體雖不同而發明嫡妾之分則一也○安成劉氏曰此詩章多而句少八章皆為比</hi>
　　　<hi>體一章以一事為喻反覆諷詠以泄其情而猶不能絶念於王可謂怨而不怒者矣一詩之中</hi>
<pb n="11b"/>
　　　<hi>首以之子稱王斥之也繼稱碩人尊之也繼而稱子親之也繼又稱碩人又稱之子怨者之詞</hi>
　　　<hi>固有不暇整也</hi>
緜蠻黄鳥止于丘阿道之云逺我勞如何飲<hi>於鴆反</hi>之食<lb/>
<hi>音嗣</hi>之教之誨之命彼後車謂之載之<lb/>
　比也緜蠻鳥聲阿曲阿也<hi>孔氏曰卷阿云有卷者阿知丘阿是丘之曲中也</hi>
　後車副車也○此微賤勞苦而思有所託者為鳥言<lb/>
　以自比也盖曰緜蠻之黄鳥自言止於丘阿而不能<lb/>
　前盖道逺而勞甚矣當是時也有能飲之食之教之<lb/>
<pb n="12a"/>
　誨之又命後車以載之者乎<lb/>
○緜蠻黄鳥止于丘隅豈敢憚行畏不能趨飲之食之<lb/>
教之誨之命彼後車謂之載之<lb/>
　比也隅角<hi>朱子曰丘隅岑欝之處</hi>憚畏也趨疾行也<lb/>
○緜蠻黄鳥止于丘側豈敢憚行畏不能極飲之食之<lb/>
教之誨之命彼後車謂之載之<lb/>
　比也側傍極至也國語云齊朝駕則夕極于魯國<lb/>
　　緜蠻三章章八句<lb/>
<pb n="12b"/>
幡幡<hi>孚煩反</hi>瓠葉采之亨<hi>叶鋪郎反</hi>之君子有酒酌言嘗之<lb/>
　賦也幡幡瓠葉貌○此亦燕飲之詩言幡幡瓠葉采<lb/>
　之亨之至薄也<hi>三山李氏曰瓠葉新生可以為葅</hi>然君子有酒則亦<lb/>
　以是酌而嘗之盖述主人之謙詞言物雖薄而必與<lb/>
　賓客共之也<lb/>
○有兔<hi>它故反</hi>斯首炮<hi>白交/反</hi>之燔<hi>音煩叶汾乾反</hi>之君子有酒酌<lb/>
言獻<hi>叶虚言反</hi>之<lb/>
　賦也有兔斯首一兔也猶數魚以尾也毛曰炮加火<lb/>
<pb n="13a"/>
　曰燔亦薄物也獻獻之於賓也<hi>疊山謝氏曰瓠葉以為葅不必嘉蔬一兔</hi>
　<hi>以為殽不必異膳先王之燕賔客真徳實意而已矣</hi>
○有兔斯首燔之炙<hi>音隻叶陟畧反</hi>之君子有酒酌言酢<hi>木洛反</hi>
之<lb/>
　賦也炕<hi>音抗</hi>火曰炙謂以物貫之而舉於火上以炙之<lb/>
　酢報也賓既卒爵而酌主人也<lb/>
○有兔斯首燔之炮<hi>叶蒲侯反</hi>之君子有酒酌言醻<hi>市周反</hi>之<lb/>
　賦也醻導飲也<hi>朱子曰主人酌以獻賓曰獻賓酢主人主人又自飲而復飲賓曰醻其主</hi>
<pb n="13b"/>
　<hi>人又自飲者是導賓使飲也但賓受之却不飲奠於席前○新安胡氏曰主人既飲酢爵欲以醻賓又酌</hi>
　<hi>而先自飲以導之然後復酌而進於賓故謂之醻</hi>
　　瓠葉四章章四句<hi>定宇陳氏曰燕飲之禮在誠不在物此聊舉一二以見其微薄</hi>
　　　<hi>謙詞耳燕飲之詩有盛言其豐者魚麗是也有謙言其薄者此詩是也</hi>
漸漸<hi>竝土銜反下同</hi>之石維其髙矣山川悠逺維其勞矣武人<lb/>
東征不遑朝<hi>叶直高反</hi>矣<lb/>
　賦也漸漸髙峻之貌武人將帥也遑暇也言無朝旦<lb/>
　之暇也○將帥出征經歴險逺不堪勞苦而作此詩<lb/>
<pb n="14a"/>
　也<hi>廬陵歐陽氏曰漸漸髙石悠逺山川序其所經歴險阻逺道之勞耳</hi>
○漸漸之石維其卒<hi>在律反</hi>矣山川悠逺曷其没<hi>叶莫筆反</hi>矣<lb/>
武人東征不遑出矣<lb/>
　賦也卒崔嵬也謂山巅之末也曷何没盡也言所登<lb/>
　歴何時而可盡也不遑出謂但知深入不暇謀出也<lb/>
○有豕白蹢<hi>音的</hi>烝渉波矣月離于畢俾滂<hi>普郎/反</hi>沱<hi>徒何反</hi>
矣武人東征不遑他<hi>湯河反</hi>矣<lb/>
　賦也蹢蹄烝衆也離月所宿也畢星名豕渉波月離<lb/>
<pb n="14b"/>
　畢將雨之驗也<hi>埤雅曰馬喜風豕喜雨故天將雨則豕進渉水波也○朱子曰畢是漉魚</hi>
　<hi>底义網漉魚則其汁水淋漓而下若雨然畢星名義盖取此今畢星上有一柄下開兩义形亦類畢故月</hi>
　<hi>宿之則雨○新安胡氏曰畢星好雨月水之精離畢而雨星象相感如此</hi>○張子曰豕之<lb/>
　負塗曵泥其常性也今其足皆白衆與渉波而去水<lb/>
　患之多可知矣此言久役又逢大雨甚勞苦而不暇<lb/>
　及他事也<hi>廬陵歐陽氏曰履險遇雨征行所尤苦故以為言</hi>
　　漸漸之石三章章六句<hi>慶源輔氏曰不遑朝矣猶可言也至於不遑出不遑</hi>
　　　<hi>他則其情危而可哀甚矣方采薇出車之詩作時豈容有此事哉世之治也固未嘗有征伐之</hi>
<pb n="15a"/>
　　　<hi>詩也然行者之勞未嘗自言而上之人則汲汲然以言其勞之可念世之亂也上之人未嘗念</hi>
　　　<hi>其勞而言之也而行者則自言其勞苦而不置焉夫使勞者自言而上之人不加恤焉則烏在</hi>
　　　<hi>其為民之父母也</hi>
苕<hi>音條</hi>之華<hi>音/花</hi>芸<hi>音云</hi>其黄矣心之憂矣維其傷矣<lb/>
　比也苕陵苕也本草云即今之紫葳蔓生附於喬木<lb/>
　之上其華黄赤色亦名凌霄<hi>本草注曰紫葳一名陵苕蔓生依大木嵗久延</hi>
　<hi>引至巔有花其花夏乃盛○安成劉氏曰芸者黄之盛也</hi>○詩人自以身逢周室<lb/>
　之衰如苕附物而生雖榮不久故以為比而自言其<lb/>
<pb n="15b"/>
　心之憂傷也<lb/>
○苕之華其葉青青<hi>子零反</hi>知我如此不如無生<hi>叶桑經反</hi>
　比也青青盛貌然亦何能久哉<lb/>
○牂<hi>子桑反</hi>羊墳<hi>扶云/反</hi>首三星在罶<hi>音/栁</hi>人可以食鮮<hi>息淺反</hi>
可以飽<hi>叶補苟反</hi>
　賦也牂羊牝羊也墳大也羊瘠則首大也<hi>莆田鄭氏曰牝羊本</hi>
　<hi>首小今也羸瘰反首大而身小</hi>罶笱也罶中無魚而水静但見三星<lb/>
　之光而已○言饑饉之餘百物彫耗如此苟且得食<lb/>
<pb n="16a"/>
　足矣豈可望其飽哉<lb/>
　　苕之華三章章四句<lb/>
　　　陳氏曰此詩其詞簡其情哀周室將亡不可救<lb/>
　　　矣詩人傷之而已<lb/>
何草不黄何日不行<hi>叶户郎反</hi>何人不將經營四方<lb/>
　興也草衰則黄將亦行也○周室將亡征役不息行<lb/>
　者苦之故作此詩言何草而不黄何日而不行何人<lb/>
　而不將以經營於四方也哉<lb/>
<pb n="16b"/>
○何草不𤣥<hi>叶胡均反</hi>何人不矜<hi>古頑反韓詩作鰥叶居陵反</hi>哀我征夫<lb/>
獨為匪民<lb/>
　興也𤣥赤黒色也既黄而𤣥也無妻曰矜言從役過<lb/>
　時而不得歸失其室家之樂也哀我征夫豈獨為非<lb/>
　民哉<hi>疊山謝氏曰東山采薇出車杕杜諸詩序情閔勞皆以室家之望者為說同為天民血氣嗜欲</hi>
　<hi>豈有異哉先王以民待民幽王之待民如犬馬耳故曰哀我征夫獨為匪民</hi>
○匪兕<hi>徐履反</hi>匪虎率彼曠野<hi>叶上與反</hi>哀我征夫朝夕不暇<lb/>
<hi>叶後五反</hi>
<pb n="17a"/>
　賦也率循曠空也○言征夫非兕非虎何為使之循<lb/>
　曠野而朝夕不得閒暇也<lb/>
○有芃<hi>薄工反</hi>者狐<hi>與車/叶</hi>率彼幽草有棧<hi>士板反</hi>之車行彼<lb/>
周道<lb/>
　興也芃尾長貌棧車役車也周道大道也言不得休<lb/>
　息也<lb/>
　　何草不黄四章章四句<hi>慶源輔氏曰苕之華言國家之衰微時物之凋耗人</hi>
　　　<hi>民不聊其生天運竆矣何草不黄言士民役使之繁數征行之勞苦上之人視之與禽獸無異</hi>
<pb n="17b"/>
　　　<hi>人事極矣周室至是無可為矣此黍離之所以降為國風也</hi>
　　　都人士之什十篇四十三章二百句<lb/>
　<lb/>
　<lb/>
　<lb/>
　<lb/>
　<lb/>
　詩傳大全卷十五<lb/>
</p>
<p>
</p>
  </div>
</body>
</text>
</TEI>
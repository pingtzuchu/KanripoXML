<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳大全卷九</head>
    <p>
<pb n="1a"/>
欽定四庫全書<lb/>
　詩傳大全卷九　　　　　明　胡廣等　撰<lb/>
　小雅二<hi>大雅説附</hi>
　　雅者正也正樂之歌也其篇本有大小之殊而先<lb/>
　　儒説又各有正變之别<hi>鄭氏曰小雅大雅周室居西都之時詩也小雅自鹿</hi>
　　<hi>鳴至菁莪十六篇大雅自文王至卷阿十八篇為正經小雅六月大雅民勞之後皆謂之變雅</hi>以<lb/>
　　今考之正小雅燕饗之樂也<hi>華谷嚴氏曰正小雅皆中庸尊賢親親體</hi>
　　<hi>羣臣柔逺人懐諸侯之事也</hi>正大雅㑹朝之樂受釐<hi>音僖</hi>陳戒之<lb/>
<pb n="1b"/>
　　辭也<hi>安成劉氏曰釐與僖同祭而受福也○慶源輔氏曰定正小雅為燕饗之樂歌正大雅為</hi>
　　<hi>㑹朝之樂歌比之大序政有小大之説更為明切</hi>故或歡欣和説以盡羣<lb/>
　　下之情或恭敬齊莊以發先王之徳詞氣不同音<lb/>
　　節亦異<hi>朱子曰小雅施之君臣之間大雅則止人君可歌○安成劉氏曰小雅正詩歌之以</hi>
　　<hi>燕樂勞饗羣臣故其辭氣歡欣和悦以通上下之情大雅正詩或歌於㑹朝之時如文王大明等篇</hi>
　　<hi>或陳於祭祀之後如生氏行葦等篇或陳於進戒之際如公劉卷阿等篇則其辭氣又皆恭敬齊莊</hi>
　　<hi>以發先王之徳此其詞之異者今猶可考若其音節之異則不可間矣</hi>多周公制作<lb/>
　　時所定也<hi>朱子曰周公相成王定樂歌每事以詩冩其至誠和樂而被之音聲舉是事則</hi>
<pb n="2a"/>
　　<hi>奏是詩</hi>及其變也則事未必同而各以其聲附之<hi>孔氏</hi>
　　<hi>曰王政既衰變雅兼作取大雅之音歌其政之變者謂之變大雅取小雅之音歌其政之變者謂之</hi>
　　<hi>變小雅故變雅皆由音體有大小不復由政事之有大小也○朱子曰亦是變用他大雅小雅腔調</hi>
　　<hi>耳○慶源輔氏曰至於其變則不可以例言但以其聲之有合故以附焉而已</hi>其次序時<lb/>
　　世則有不可考者矣<hi>安成劉氏曰其有可考者則已各見本篇</hi>
　　鹿鳴之什二之一<lb/>
　　　雅頌無諸國别故以十篇為一卷而謂之什猶<lb/>
　　　軍法以十人為什也<hi>孔氏曰風及商魯頌以當國為别詩少可以同卷二</hi>
<pb n="2b"/>
　　　<hi>雅周頌篇數既多故分其篇每十為卷卷首之篇則為什長以統餘篇之目也</hi>
呦呦<hi>音幽</hi>鹿鳴<hi>叶音/芒</hi>食野之苹<hi>叶音旁</hi>我有嘉賓鼓瑟吹笙<lb/>
<hi>叶師莊反</hi>吹笙鼓簧<hi>音/黄</hi>承筐是將人之好<hi>呼報反</hi>我示我周行<lb/>
<hi>叶户郎反</hi>
　興也呦呦聲之和也苹藾<hi>音賴</hi>蕭也<hi>爾雅注曰今名藾蒿</hi>青色白<lb/>
　莖如筯<hi>陸氏曰始生香可食又可蒸食</hi>我主人也賓所燕之客或本<lb/>
　國之臣或諸侯之使也瑟笙燕禮所用之樂也<hi>儀禮燕禮</hi>
　<hi>曰工四人二瑟工歌鹿鳴四牡皇皇者華笙入奏南陔白華華黍又曰升歌鹿鳴○廬陵李氏曰鼓瑟工</hi>
<pb n="3a"/>
　<hi>歌鹿鳴之三是也吹笙笙奏南陔以下是也</hi>簧笙中之簧也<hi>華谷嚴氏曰笙以匏為之</hi>
　<hi>十三管列匏中而施簧管端吹笙則鼓動其簧而發聲</hi>承奉也筐所以盛幣帛<lb/>
　者也將行也奉筐而行幣帛飲則以酬賓送酒食則<lb/>
　以侑賓勸飽也<hi>安成劉氏曰儀禮冇饗有食有燕燕則無幣食則無獻酒於饗有酬幣於</hi>
　<hi>食有侑幣鄭氏謂酬幣以酬賓勸酒侑幣以為食賓殷勤之意未至復發幣以侑勸之</hi>周行大<lb/>
　道也古者於旅也語故欲於此聞其言也<hi>孔氏曰卿射記曰古</hi>
　<hi>者於旅也語注云禮成樂備乃可以言語先王之道疾今人言語無節○安成劉氏曰燕飲至旅酬正禮</hi>
　<hi>已終然後言語以盡嘉賓之忠告而明聖人之大道也</hi>○此燕饗賓客之詩也<lb/>
<pb n="3b"/>
　<hi>廬陵李氏曰饗在廟燕在寢饗重而燕輕饗則君親獻燕則不親獻</hi>蓋君臣之分以嚴<lb/>
　為主朝廷之禮以敬為主然一於嚴敬則情或不通<lb/>
　而無以盡其忠告之益故先王因其飲食聚㑹而制<lb/>
　為燕饗之禮以通上下之情而其樂歌又以鹿鳴起<lb/>
　興<hi>西山真氏曰鹿食苹則相呼呦呦焉而樂君臣賓主之相樂亦猶是也</hi>而言其禮意<lb/>
　之厚如此庶乎人之好我而示我以大道也<hi>孔氏曰王肅云</hi>
　<hi>飲食以饗之琴瑟以樂之幣帛以將之則庶乎好爱我而示我以道矣○疊山謝氏曰古之聖賢無一時</hi>
　<hi>而忘學問無一事而非道徳鹿鳴之具樂將幣人見其和樂而已不知吾君所望於嘉賓者有爱我之心</hi>
<pb n="4a"/>
　<hi>則當示我以至道也講聖人之道德談先王之禮樂皆相示以道也</hi>記<hi>緇衣篇</hi>曰私恵不<lb/>
　歸徳君子不自留焉蓋其所望於羣臣嘉賓者唯在<lb/>
　於示我以大道則必不以私恵為徳而自留矣嗚呼<lb/>
　此其所以和樂而不淫也與<hi>慶源輔氏曰言人若以私意為思而不本歸於</hi>
　<hi>徳義則君子不肯自留處也今其所望於羣臣嘉賓者唯在於示我以大道則羣臣嘉賓之受宴也決非</hi>
　<hi>以其私恵而不顧徳以自留處也故曰此其所以和樂而不淫也歟○安成劉氏曰陳澔云記言人有私</hi>
　<hi>意於我而不合於徳義之公君子決不肯自留處也故引詩言不留私恵之意</hi>
○呦呦鹿鳴食野之蒿我有嘉賓徳音孔昭<hi>叶側豪反</hi>視民<lb/>
<pb n="4b"/>
不恌<hi>他彫反叶音洮</hi>君子是則是傚<hi>胡敎反叶胡髙反</hi>我有㫖酒嘉賓<lb/>
式燕以敖<hi>牛刀反</hi>
　興也蒿菣<hi>去刃反</hi>也<hi>廬陵羅氏曰荆楚/之人謂蒿為菣</hi>即青蒿也<hi>本草注曰</hi>
　<hi>春生苗葉秋開淡黄花結子如粟米大</hi>孔甚昭明也視與示同<hi>孔氏曰古字以</hi>
　<hi>日視物以物示人同作視字後世目視物為示傍見示人物作單示字由是經傳中示與視多相亂</hi>恌<lb/>
　偷薄也敖游也○言嘉賓之徳音甚明足以示民使<lb/>
　不偷薄而君子所當則傚則亦不待言語之間而其<lb/>
　所以示我者深矣<hi>程子曰言嘉賓聞望昭明示民以厚之之意使人儀法之</hi>
<pb n="5a"/>
○呦呦鹿鳴食野之芩<hi>其今反</hi>我有嘉賓鼓瑟鼓琴鼓瑟<lb/>
鼓琴和樂<hi>音洛</hi>且湛<hi>都南反叶持林反</hi>我有旨酒以燕樂嘉賓之<lb/>
心<lb/>
　興也芩草名莖如釵股葉如竹蔓生<hi>陸氏曰生澤中下地鹹處牛馬</hi>
　<hi>喜食之</hi>湛樂之久也燕安也○言安樂其心則非止養<lb/>
　其體娱其外而已蓋所以致其殷勤之厚而欲其敎<lb/>
　示之無已也<hi>慶源輔氏曰此章再言樂之以樂以見和樂之意水久無數有旨酒以燕樂其</hi>
　<hi>心則又不止於養口體為觀聴之羙而已其所望於嘉賓敎示之意益深至矣</hi>
<pb n="5b"/>
　　鹿鳴三章章八句<lb/>
　　　按序以此為燕羣臣嘉賓之詩而燕禮亦云工<lb/>
　　　歌鹿鳴四牡皇皇者華即謂此也鄉飲酒用樂<lb/>
　　　亦然而學記言大學始敎宵雅肄三亦謂此三<lb/>
　　　詩<hi>鄉飲酒注曰諸侯卿大夫貢士而與之飲酒歌鹿鳴采其嘉賓示我以善道又有明徳可</hi>
　　　<hi>則傚也四牡采其忠孝之至也皇華采其欲諮謀于賢智也○學記注曰宵小也肄習也三謂</hi>
　　　<hi>鹿鳴四牡皇華也○董氏曰占宵小同故謂小人為宵人</hi>然則又為上下通<lb/>
　　　用之樂矣豈本為燕羣臣嘉賓而作其後乃推<lb/>
<pb n="6a"/>
　　　而用之鄉人也與<hi>朱子曰上下常用之樂如鹿鳴三篇及嘉魚魚麗南山有</hi>
　　　<hi>臺三篇風則是闗雎卷耳采蘩采蘋等篇不知當初何故獨取此數篇也○安成劉氏曰先王</hi>
　　　<hi>作此詩以燕饗賓客後乃推而用之於諸侯之燕禮又用於卿大夫貢士之禮又用於大學之</hi>
　　　<hi>教習蓋不専用於天子也今據大射儀亦冇歌鹿鳴之文則又通用於諸侯之射禮矣然考儀</hi>
　　　<hi>禮凡上下通用之樂止是小雅二南諸詩而無歌大雅者可見大雅獨為天子之樂此二雅大</hi>
　　　<hi>小所以分也</hi>然於朝曰君臣焉於燕曰賓主焉先王<lb/>
　　　以禮使臣之厚於此見矣○范氏曰食之以禮<lb/>
　　　樂之以樂將之以實求之以誠此所以得其心<lb/>
<pb n="6b"/>
　　　也賢者豈以飲食幣帛為悦哉夫婚姻不備則<lb/>
　　　貞女不行也禮樂不備則賢者不處也賢者不<lb/>
　　　處則豈得樂而盡其心乎<hi>慶源輔氏曰范氏説破君子豈為飲食幣</hi>
　　　<hi>帛而悦之意甚好然則先王制禮所以殷勤如此者亦非以為媚賢之具也各盡其道而已○</hi>
　　　<hi>安成劉氏曰先王之宴臣下食之以賓客之禮樂之以琴瑟之樂將之以筐篚之實而其求之</hi>
　　　<hi>之誠則又燕樂其心而欲其示我以周行此其多儀之及物所以為王公之尊賢也</hi>
四牡騑騑<hi>芳非反</hi>周道倭<hi>於危/反</hi>遲豈不懷歸王事靡盬<hi>音占</hi>
我心傷悲<lb/>
<pb n="7a"/>
　賦也騑騑行不止之貌周道大路也倭遲回逺之貌<lb/>
　盬不堅固也<hi>吕氏曰説文云煑海為盬煑池為盬盬苦而易敗故傳以不堅訓之</hi>○此<lb/>
　勞使臣之詩也夫君之使臣臣之事君禮也故為臣<lb/>
　者奔走於王事特以盡其職分之所當為而已何敢<lb/>
　自以為勞哉然君之心則不敢以是而自安也故燕<lb/>
　饗之際叙其情而閔其勞言駕此四牡而出使於外<lb/>
　其道路之回逺如此當是時豈不思歸乎特以王事<lb/>
　不可以不堅固不敢狥私以廢公是以内顧而傷悲<lb/>
<pb n="7b"/>
　也臣勞於事而不自言君探其情而代之言上下之<lb/>
　間可謂各盡其道矣<hi>慶源輔氏曰古之勞詩皆如此</hi>傳曰思歸者私<lb/>
　恩也靡盬者公義也傷悲者情思也<hi>孔氏曰傷悲出自其情故曰情</hi>
　<hi>思情思即私恩正謂念憶父母也</hi>無私恩非孝子也無公義非忠臣<lb/>
　也君子不以私害公不以家事辭王事范氏曰臣之<lb/>
　事上也必先公而後私君之勞臣也必先恩而後義<lb/>
○四牡騑騑嘽嘽<hi>他丹反</hi>駱<hi>音/洛</hi>馬<hi>叶滿補反</hi>豈不懷歸王事靡<lb/>
盬不遑啓處<lb/>
<pb n="8a"/>
　賦也嘽嘽衆盛之貌白馬黑鬛曰駱遑暇啓跪處居<lb/>
　也<hi>容齊項氏曰古者席地故有跪有坐跪起身居則坐也○華谷嚴氏曰跪者雙膝著地而直身坐者</hi>
　<hi>雙膝著地而坐也○三山李氏曰大意謂不遑暇居處耳○慶源輔氏曰我心傷悲既述其私恩之不能</hi>
　<hi>忘不遑啓處又述其公義之不可已所謂天理人情之至也</hi>
○翩翩<hi>音篇</hi>者鵻<hi>當作佳/朱惟反</hi>載飛載下<hi>叶後/五反</hi>集于苞栩<hi>况甫反</hi>
王事靡盬不遑將父<hi>扶甫反</hi>
　興也翩翩飛貌鵻夫不也<hi>廬陵羅氏曰夫方于反不方浮反又如字也爾雅作</hi>
　<hi>鳺鴀音同</hi>今鵓鳩也凡鳥之短尾者皆鵻屬將養也○翩<lb/>
<pb n="8b"/>
　翩者鵻猶或飛或下而集於所安之處今使人乃勞<lb/>
　苦於外而不遑養其父此君人者所以不能自安而<lb/>
　深以為憂也范氏曰忠臣孝子之行役未嘗不念其<lb/>
　親君之使臣豈待其勞苦而自傷哉亦憂其憂如已<lb/>
　而已矣此聖人所以感人心也<hi>慶源輔氏曰君之於臣能體悉之如此則</hi>
　<hi>臣之所以報上者又當何如哉古人事君得以展布四體而死生以之者亦以人君感之者無不盡其道</hi>
　<hi>也○疊山謝氏曰忠孝不兩全此人情之所難也先王勞使臣而言之及此探人情真切而言之也</hi>
○翩翩者鵻載飛載止集于苞杞<hi>音起</hi>王事靡盬不遑將<lb/>
<pb n="9a"/>
母<hi>叶滿彼反</hi>
　興也把枸<hi>音苟</hi>檵<hi>音/訃</hi>也<hi>華谷嚴氏曰本草云名仙人杖西王母杖根名地骨莖榦三五</hi>
　<hi>尺作叢詩中有三杞將仲子樹杞栁屬也南山有杞湛露杞棘山木也此詩苞杞四月杞桋北山言采其</hi>
　<hi>杞枸杞也○慶源輔氏曰上兩句既述其私恩公義矣故三章四章又述其託物起興而自道其不遑養</hi>
　<hi>親之情</hi>
○駕彼四駱載驟<hi>助救反</hi>駸駸<hi>侵寢二音</hi>豈不懷歸是用作歌<lb/>
將母來諗<hi>深審二音</hi>
　賦也駸駸驟貌諗告也以其不獲養父母之情而來<lb/>
<pb n="9b"/>
　告於君也非使人作是歌也設言其情而勞之耳<hi>疊山</hi>
　<hi>謝氏曰聖人以孝治天下聞有以養母來告者安得不俞其請乎此蓋設言欲使人臣忠孝兩全也○孔</hi>
　<hi>氏曰臣有勞苦患上不知今君勞臣言汝曰豈不恩歸作歌來告是探其情以勞之</hi>獨言將母<lb/>
　者因上章之文也<hi>孔氏曰母以恩意偏多故承上章再言之○華陽范氏曰父至尊也</hi>
　<hi>母至親也知母之親則知父之尊矣卒章再言母本其恩所起以教愛也愛母則敬父矣敬父則尊君矣</hi>
　<hi>未有愛親而不愛其君者也○慶源輔氏曰三四章既述其不得養親之情矣此章又言其以是情而告</hi>
　<hi>於上所謂臣下不敢自言而君上探其情而為之言者詳於私恩而略於公義君之勞臣當然也○豐城</hi>
　<hi>朱氏曰忠孝非二道忠於君者必其能養於親者也然忠孝不兩立致其勞於外則必闕其養於内又不</hi>
<pb n="10a"/>
　<hi>可以不慮也為人臣者將欲致其力於私養歟則當官而行國事固不可以不恤將欲致其力於王事歟</hi>
　<hi>則子職之不共又何以為孝哉此王者之勞使臣所以必探其情而代之言為人臣者聞之亦必有以自</hi>
　<hi>慰而益不懈於用力矣</hi>
　　四牡五章章五句<lb/>
　　　按序言此詩所以勞使臣之來甚協詩意<hi>慶源輔氏</hi>
　　　<hi>曰或已國使臣之歸或諸侯使臣之來皆可用也</hi>故春秋傳亦云而外<lb/>
　　　傳以為章使臣之勤所謂使臣雖叔孫之自稱<lb/>
　　　亦正合其本事也<hi>春秋魯襄公四年左氏傳曰穆叔如晉晉侯饗之歌鹿鳴</hi>
<pb n="10b"/>
　　　<hi>之三三拜韓獻子使子員問之對曰鹿鳴君所以嘉寡君也敢不拜嘉四牡君所以勞使臣也</hi>
　　　<hi>敢不重拜皇皇者華君敎使臣曰必諮於周敢不重拜○外傳魯語曰叔孫穆子對曰鹿鳴君</hi>
　　　<hi>所以嘉先君之好也敢不拜嘉四牡君所以章使臣之勤也敢不拜章皇華君敎使臣曰每懷</hi>
　　　<hi>靡及諏謀度詢必咨於周敢不拜敎</hi>但儀禮又以為上下通用之<lb/>
　　　樂疑亦本為勞使臣而作其後乃移以他用耳<lb/>
　　　<hi>問鹿鳴四牡皇華儀禮皆以為上下通用之樂不知如君勞使臣王事靡盬之類庶人安得而</hi>
　　　<hi>用之朱子曰鄉飲酒亦用而大學始敎宵雅肄三官其始也正謂習此蓋入學之始須敎他知</hi>
　　　<hi>有君臣之義始得○安成劉氏曰此詩始作本為勞使臣也其後又與鹿鳴之宴賓皇華之遣</hi>
<pb n="11a"/>
　　　<hi>使者同為一時通用之樂而此詩中以王事為言則此三詩其皆作於武王以後也歟</hi>
皇皇者華<hi>芳無反與夫叶</hi>于彼原隰駪駪<hi>所巾反</hi>征夫每懷靡及<lb/>
　興也皇皇猶煌煌也華草木之華也髙平曰原下濕<lb/>
　曰隰駪駪衆多疾行之貌征夫使臣與其屬也<hi>孔氏曰使</hi>
　<hi>與上介衆介也</hi>懷思也○此遣使臣之詩也君之使臣固欲<lb/>
　其宣上徳而達下情而臣之受命亦惟恐其無以副<lb/>
　君之意也<hi>慶源輔氏曰惟恐無以副君之意此所以每懷靡及也苟存此意則諏謀度詢必咨</hi>
　<hi>于周自不容已也○程子曰遣使四方以觀省風俗采察善惡訪問疾苦宣道化於天下故為使者惟慮</hi>
<pb n="11b"/>
　<hi>不能宣達也</hi>故先王之遣使臣也羙其行道之勤而述其<lb/>
　心之所懷曰彼煌煌之華則于彼原隰矣此駪駪然<lb/>
　之征夫則其所懷思常若有所不及矣<hi>廬陵歐陽氏曰言原隰者</hi>
　<hi>其道所經也每懷靡及者於事每思唯恐不及也</hi>蓋亦因以為戒然其辭之<lb/>
　婉而不廹如此詩之忠厚亦可見矣<hi>慶源輔氏曰以為戒者即穆子</hi>
　<hi>所謂君教使臣之意夫欲以為教戒而不遂直言之乃設言其使臣之情自如此所謂婉而不廹也○豐</hi>
　<hi>城朱氏曰每懷靡及者每事而思之則必歉然常若有所不及也然不曰使臣而曰征夫則不特使臣此</hi>
　<hi>心其屬亦此心也推此心以在外則耆老之在所當問遺逸之在所當求鰥寡之在所當恤廢墜之在所</hi>
<pb n="12a"/>
　<hi>當舉上徳之厚而欲其無不宣下情之逺而欲其無不逹為使臣者固唯恐無以副君之意而為其屬者</hi>
　<hi>又唯恐無以為使臣之助庶可以稱斯職矣於遣使之時而歌此固所以勸勉之也</hi>
○我馬維駒<hi>恭于恭侯二反</hi>六轡如濡<hi>如朱如/由二反</hi>載馳載驅<hi>虧于虧由二反</hi>周爰咨諏<hi>子須子侯二反</hi>
　賦也如濡鮮澤也周徧爰於也咨諏訪問也<hi>三山李氏曰周</hi>
　<hi>爰咨諏徧於其所而詢問之</hi>○使臣自以每懷靡及故廣詢博訪<lb/>
　以補其不及而盡其職也程子曰咨訪使臣之大務<lb/>
　<hi>廬陵歐陽氏曰周詳訪問以博采廣聞不徒將一事而出也○慶源輔氏曰每懷靡及者心也諏謀度詢</hi>
<pb n="12b"/>
　<hi>者事也有是心則有是事矣程子之意蓋謂人君正以耳目不得與逺民相接故遣使以宣已意而通下</hi>
　<hi>情為之使者豈可不咨訪以副君意哉故後四章皆述此意而已</hi>
○我馬維騏<hi>音其</hi>六轡如絲<hi>叶新/齎反</hi>載馳載驅周爰咨謀<hi>叶莫悲反</hi>
　賦也如絲調忍<hi>音刃直也</hi>也謀猶諏也變文以協韻爾下<lb/>
　章放此<hi>廬陵歐陽氏曰諏謀度詢但叶韻爾詩家此類甚多</hi>
○我馬維駱六轡沃<hi>烏毒反</hi>若載馳載驅周爰咨度<hi>待落反</hi>
　賦也沃若猶如濡也度猶謀也<hi>安成劉氏曰沃若有鮮澤之義故猶二章</hi>
<pb n="13a"/>
　<hi>之如濡</hi>
○我馬維駰<hi>音因</hi>六轡既均載馳載驅周爰咨詢<lb/>
　賦也隂白雜毛曰駰<hi>爾雅疏曰隂淺黒色毛淺黑而白兼雜毛者今名泥驄○孔氏</hi>
　<hi>曰雜毛是體有二種之毛相間雜</hi>均調也詢猶度也<lb/>
　　皇皇者華五章章四句<lb/>
　　　按序以此詩為君遣使臣春秋内外傳皆云君<lb/>
　　　教使臣其説已見前篇儀禮亦見鹿鳴疑亦本<lb/>
　　　為遣使臣而作其後乃移以他用也然叔孫穆<lb/>
<pb n="13b"/>
　　　子所謂君教使臣曰每懷靡及諏謀度詢必咨<lb/>
　　　於周敢不拜教可謂得詩之意矣范氏曰王者<lb/>
　　　遣使於四方教之以咨諏善道將以廣聰明也<lb/>
　　　夫臣欲助其君之徳必求賢以自助故臣能從<lb/>
　　　善則可以善君矣臣能聴諫則可以諫君矣未<lb/>
　　　有不自治而能正君者也<hi>慶源輔氏曰范氏説是餘意夫君臣一體</hi>
　　　<hi>已不能咨諏善道則君亦安能聴用已言哉○眉山蘇氏曰四牡皇華先勞而後遣何也鹿鳴</hi>
　　　<hi>之三常施於禮樂不獨用於勞遣意者以其聲為先後歟○朱子曰大雅氣象宏闊小雅雖各</hi>
<pb n="14a"/>
　　　<hi>指一事然説得精切至到古人工歌宵雅之三將作重事近令孫子誦之則見其詩果是懇至</hi>
　　　<hi>如鹿嗚見得賓主相好之誠如徳音孔昭以燕樂嘉賓之心情意懇切而不失義理之正四牡</hi>
　　　<hi>古注云無公義非忠臣也無私情非孝子也此語甚切當如既云王事靡盬又云不遑將父母</hi>
　　　<hi>皆是人情少不得底説得懇切如皇華首云每懷靡及其後便云咨謀咨詢看此等詩不用小</hi>
　　　<hi>序意義自然明白</hi>
常棣之華鄂<hi>五各反</hi>不韡韡<hi>韋鬼/反</hi>凡今之人莫如兄弟<hi>待禮反</hi>
　興也常棣棣也子如櫻桃可食<hi>三山李氏曰何彼穠矣與論語言唐棣之</hi>
<pb n="14b"/>
　<hi>華則爾雅所謂栘也此常棣與采薇言維常之華則爾雅所謂棣也○吕氏曰今玉李也華鄂相承甚力</hi>
　鄂鄂然外見之貌不猶豈不也韡韡光明貌○此燕<lb/>
　兄弟之樂歌故言常棣之華則其鄂然而外見者豈<lb/>
　不韡韡乎凡今之人則豈有如兄弟者乎<hi>孔氏曰毛傳以為常</hi>
　<hi>棣之木衆華俱發實韡韡而光明故以興兄弟○華陽范氏曰凡今之人言舉世之人也莫如兄弟親之</hi>
　<hi>至也○慶源輔氏曰只是以豈不韡韡興豈有如兄弟一句耳</hi>
○死喪之威兄弟孔懷<hi>叶胡威反</hi>原隰裒<hi>薄矦反</hi>矣兄弟求矣<lb/>
　賦也威畏懷思裒聚也○言死反之禍他人所畏惡<lb/>
<pb n="15a"/>
　惟兄弟為相恤耳至於積尸裒聚於原野之間亦惟<lb/>
　兄弟為相求也此詩蓋周公既誅管蔡而作故此章<lb/>
　以下専以死喪急難鬬鬩之事為言其志切其情哀<lb/>
　乃處兄弟之變如孟子所謂其兄闗<hi>音彎</hi>弓而射之則<lb/>
　已垂涕泣而道之者<hi>朱子曰此詩是制禮作樂時作這是先被他害所以當天下平</hi>
　<hi>定後更作此詩故其詞衰切不似諸詩和平○新安胡氏曰王氏云文武以來宴兄弟亦必有詩然鹿鳴</hi>
　<hi>四牡等篇詞多和平唯常棣一篇詞多激切意若有所懲創則周公因管蔡之事其後更為此詩無疑</hi>
　序以為閔管蔡之失道者得之而又以為文武之詩<lb/>
<pb n="15b"/>
　則誤矣大抵舊説詩之時世皆不足信舉此自相矛<lb/>
　盾<hi>石凖反</hi>者以見其一端後不能悉辨也<hi>慶源輔氏曰二章至四章</hi>
　<hi>雖是周公處管蔡之變故以死䘮急難鬭閲之事為言然兄弟真切之情亦惟於此際而後見分曉若於</hi>
　<hi>安平之時觀之則人或以為朋友與兄弟等耳先王之制朋友之服視兄弟有差故特言之</hi>
○脊<hi>井益反</hi>令<hi>音/零</hi>在原兄弟急難<hi>叶泥㳂反</hi>每有良朋况也永<lb/>
歎<hi>吐丹反叶它㳙反</hi>
　興也脊令雝渠水鳥也<hi>陸氏口大如鷃雀長脚長尾尖喙背上青灰色腹下白頸</hi>
　<hi>上黒如連錢杜陽人謂之連錢○嚴氏曰雪姑也</hi>况發語辭或曰當作怳<hi>况上</hi>
<pb n="16a"/>
　<hi>聲</hi>○脊令飛則鳴行則搖有急難之意故以起興<hi>程子</hi>
　<hi>曰脊令首尾相應急難之際兄弟相應如是也○丘氏曰脊令飛則鳴行則搖不少自止猶兄弟在急難</hi>
　<hi>中其心亦不少自止○濮氏曰小宛題彼脊令載飛載鳴亦言於兄弟之詩</hi>而言當此之<lb/>
　時雖有良朋不過為之長歎息而已力或不能相及<lb/>
　也東萊吕氏曰疎其所親而親其所疎此失其本心<lb/>
　者也故此詩反覆言朋友之不如兄弟蓋示之以親<lb/>
　疎之分使之反循其本也<hi>眉山蘇氏曰人之急難相救不舍斯須如脊令者唯</hi>
　<hi>兄弟也雖有良朋其甚者不過為之長歏息而已小人好以親為怨而樂從其疎故此詩每以告之</hi>本<lb/>
<pb n="16b"/>
　心既得則由親及疎秩然有序兄弟之親既篤朋友<lb/>
　之義亦敦矣初非薄於朋友也苟雜施而不孫雖曰<lb/>
　厚於朋友如無源之水朝滿夕除胡可保哉或曰人<lb/>
　之在難朋友亦可以坐視與曰每有良朋况也永歎<lb/>
　則非不憂憫但視兄弟急難為有差等耳詩人之詞<lb/>
　容有抑揚<hi>三山李氏曰以天屬之親故急難之際能盡其兄弟之恩也然則朋友之義可廢乎</hi>
　<hi>曰非也親疎之義則然鄉人鬭者閉户可也同室鬭者被髪纓冠而救之親疎之義如此</hi>然常棣<lb/>
　周公作也聖人之言小大髙下皆宜而前後左右不<lb/>
<pb n="17a"/>
　相悖<lb/>
○兄弟鬩<hi>許歴反</hi>于牆外禦其務<hi>春秋傳作侮罔甫反</hi>每有良朋烝<lb/>
<hi>之承反</hi>也無戎<hi>叶而主反</hi>
　賦也鬩鬭狠也禦禁也烝發語聲戎助也○言兄弟<lb/>
　設有不幸鬭狠于内然有外侮則同心禦之矣雖有<lb/>
　良朋豈能有所助乎<hi>臨川王氏曰狠于内非令兄弟也然及其禦侮則雖每有良朋</hi>
　<hi>曾不如不令兄弟之可恃也</hi>富辰曰兄弟雖有小忿不廢懿親<hi>僖公</hi>
　<hi>二十四年在氏傳注曰懿美也言内雖不和猶宜外扞異族之侵侮○國語冨辰諫襄王曰古人有言曰</hi>
<pb n="17b"/>
　<hi>兄弟讒鬩侮人百里注云鬩狠也兄弟雖以讒鬩相違狠猶禁他人侵侮己者百里諭逺也○慶源輔氏</hi>
　<hi>曰死喪相恤急難相救固足以見兄弟之情矣至於方且鬬鬩于内而忽有外侮則同心而禁禦之則尤</hi>
　<hi>見其情之不容己者朋友於此則豈能如兄弟之相助乎</hi>
○喪亂既平既安且寧雖有兄弟不如友生<hi>叶桑經反</hi>
　賦也上章言患難之時兄弟相救非朋友可比<hi>安成劉氏</hi>
　<hi>曰經文所謂喪亂者通言二章之死喪三章之急難四章之外侮也集傳所謂非朋友可比者雖言三章</hi>
　<hi>之良明永歎四章之良朋無助然二章之所謂懷與求者尤非朋友所能及也</hi>此章遂言安<lb/>
　寧之後乃有視兄弟不如友生者悖理之甚也<hi>眉山蘇氏</hi>
<pb n="18a"/>
　<hi>曰人居喪亂既平之後不知前日兄弟之可恃而以至親相責望則兄弟易以生怨故有以為朋反賢於</hi>
　<hi>兄弟者</hi>
○儐<hi>賔𦙍反</hi>爾籩豆飲酒之飫<hi>於慮/反</hi>兄弟既具和樂<hi>音洛</hi>且<lb/>
孺<lb/>
　賦也儐陳飲饜具俱也孺小兒之慕父母也<hi>程子曰孺親慕</hi>
　<hi>之義小兒親慕父母故謂之獳子</hi>○言陳籩豆以醉飽而兄弟有不<lb/>
　具焉則無與共享其樂矣<hi>疊山謝氏曰凡人飲燕待親戚朋友之禮常盛待兄</hi>
　<hi>弟之禮常簡愛有餘者敬或不足顔情稔熟者禮文有時而脱略也籩豆畢陳飲酒而至於饜飲亦可樂</hi>
<pb n="18b"/>
　<hi>矣何如㑹集兄弟不惟和樂其情親義厚無異於孺子相慕也孺子之無不愛其親無不敬其兄者人欲</hi>
　<hi>未萌天理昭著也</hi>
○妻子好<hi>呼報反</hi>合如鼓瑟琴兄弟既翕<hi>許及反</hi>和樂且湛<lb/>
<hi>答南反叶持林反</hi>
　賦也翕合也○言妻子好合如琴瑟之和而兄弟有<lb/>
　不合焉則無以久其樂矣<hi>疊山謝氏曰兄弟不和則家庭之間無非乖氣雖有</hi>
　<hi>妻子之樂亦不安其樂矣惟兄弟和樂則一家之情無不相冝妻子之樂亦可長久藍天合者微有乖暌</hi>
　<hi>人合者亦不得康寧也○三山李氏曰兄弟既翕必先於妻子者人之壯也各妻其妻各子其子兄弟之</hi>
<pb n="19a"/>
　<hi>所以乖爭者未必不本於此若不能敦兄弟之愛則雖家室妻孥必不能久相樂也○問六章七章就其</hi>
　<hi>逸樂時良心發處指出謂酒食備而兄弟有不具則無與共其樂妻子合而兄弟有不翕則無以久其樂</hi>
　<hi>蓋居患難則人情不期而相親故天理常易復處逸樂多為物欲所轉移故天理常隠而難尋故卒章有</hi>
　<hi>是究是圖亶其然乎之語反覆玩味真能使人孝友之心油然而生也朱子曰此所謂生於憂患死于逸</hi>
　<hi>樂那二章正是遏人欲而存天理也須是恁地㸔○慶源輔氏曰二章至四章言急難危殆之時惟兄弟</hi>
　<hi>為能相救六章七章又言燕樂和平之際無兄弟則亦無與共享而久安之反覆而言則兄弟之情相與</hi>
　<hi>切至而不可解者自見矣</hi>
○宜爾室家<hi>叶古胡反</hi>樂爾妻帑<hi>音/奴</hi>是究是圖亶其然乎<hi>就用<pb n="19b"/>乎字為韻</hi>
　賦也帑子究窮圖謀亶信也○宜爾室家者兄弟具<lb/>
　而後樂且孺也樂爾妻帑者兄弟翕而後樂且湛也<lb/>
　兄弟於人其重如此試以是究而圖之豈不信其然<lb/>
　乎東萊吕氏曰告人以兄弟之當親未有不以為然<lb/>
　者也苟非是究是圖實從事於此則亦未有誠知其<lb/>
　然者也不誠知其然則所知者特其名而已矣凡學<lb/>
　蓋莫不然<hi>新安王氏曰人情皆知保其室家私其妻子而罕知厚其兄弟然兄弟不和以至毁</hi>
<pb n="20a"/>
　<hi>其室家危其妻子者有之矣管蔡是也今欲室家之相宜妻子之相樂豈可獨忘兄弟哉誠能窮究樂妻</hi>
　<hi>子之理以圖謀好兄弟之事必以我言為然常人思慮不能及逺以為兄弟親疎無甚損益患其淺陋而</hi>
　<hi>不信故使深思而逺圖之也○慶源輔氏曰儐爾籩豆欽酒之飫然兄弟不具則雖和樂而無親慕之意</hi>
　<hi>妻子好合如鼓瑟琴然兄弟不翕則雖和樂而無不厭之理然則兄弟之具翕是乃所以宜爾室家樂爾</hi>
　<hi>妻帑也此理固當是究是圖而信其然矣乎疑辭也不自以為然而使之反求諸心以見其真情寔理之</hi>
　<hi>所在周公亦可謂善敎人者也又觀周公之言如此則其所以誅管蔡者是豈得已者乎所謂處聖人之</hi>
　<hi>不幸也</hi>
　　常棣八章章四句<lb/>
<pb n="20b"/>
　　　此詩首章略言至親莫如兄弟之意次章乃以<lb/>
　　　意外不測之事言之以明兄弟之情其切如此<lb/>
　　　三章但言急難則淺於死喪矣至於四章則又<lb/>
　　　以其情義之甚薄而猶有所不能已者言之其<lb/>
　　　序若曰不待死喪然後相救但有急難便當相<lb/>
　　　助言又不幸而至於或有小忿猶必共禦外侮<lb/>
　　　其所以言之者雖若益輕以約而所以著夫兄<lb/>
　　　弟之義者益深且切矣<hi>慶源輔氏曰自死䘮而急難自急難而小忿所</hi>
<pb n="21a"/>
　　　<hi>謂言之雖若益輕以約也然所以著夫兄弟之義者則自厚而至於薄雖薄而猶有不能自己</hi>
　　　<hi>者焉則所謂益深且切矣</hi>至於五章遂言安寧之後乃謂兄<lb/>
　　　弟不如友生則是至親反為路人而人道或㡬<lb/>
　　　乎息矣故下兩章乃復極言兄弟之恩異形同<lb/>
　　　氣死生苦樂無適而不相須之意卒章又申告<lb/>
　　　之使反復窮極而驗其信然可謂委曲漸次説<lb/>
　　　盡人情矣讀者宜深味之<hi>程子曰此詩句少而章多章多所以極其</hi>
　　　<hi>鄭重句少則各陳一事故也○安成劉氏曰五章言䘮亂既平以結二章三章四章所言患難</hi>
<pb n="21b"/>
　　　<hi>相與之意而繼言安寧之後兄弟之恩乃有疎薄者以起六章七章所陳兄弟之恩無適而不</hi>
　　　<hi>相須之意卒章又以宜室家結六章所言樂妻帑結七章所言而復繼言其理之誠然使人有</hi>
　　　<hi>以考驗之也詩凡八章唯卒章無兄弟字餘章反覆言兄弟者凡八其言人情之委曲天倫之</hi>
　　　<hi>厚重者哀傷激切故不若其他宴樂兄弟者樂歌之和平也</hi>
伐木丁丁<hi>陟耕反</hi>鳥鳴嚶嚶<hi>於耕反</hi>出自幽谷遷于喬木嚶<lb/>
其鳴矣求其友聲相<hi>息亮反</hi>彼鳥矣猶求友聲矧伊人矣<lb/>
不求友生<hi>叶桑經反</hi>神之聴之終和且平<lb/>
　興也丁丁伐木聲嚶嚶鳥聲之和也幽湥遷升喬髙<lb/>
<pb n="22a"/>
　相視矧况也○此燕朋友故舊之樂歌故以伐木之<lb/>
　丁丁興鳥鳴之嚶嚶而言鳥之求友遂以鳥之求犮<lb/>
　喻人之不可無友也人能篤朋友之好則神之聴之<lb/>
　終和且平矣<hi>永嘉陳氏曰閫伐木於山中者其聲丁丁然相應又閒鳥鳴於山間嚶嚶然和</hi>
　<hi>者相隨出於幽谷而遷髙木聴其和好之聲則是以類相求因起興而曰相視彼鳥猶如此人其可不知</hi>
　<hi>乎○問神之聴之終和且平朱子曰若能盡其道於朋友雖鬼神亦必聴之相之而錫之以和平之福又</hi>
　<hi>曰楊氏云五品天叙人之大倫也朋友居一焉故謂之逹道不由其道則人倫廢而天理滅得罪於天矣</hi>
　<hi>其能終和且平乎</hi>
<pb n="22b"/>
○伐木許許<hi>呼古反</hi>釃<hi>所宜/反</hi>酒有藇<hi>象吕/反</hi>既有肥羜<hi>直吕反</hi>
以速諸父<hi>扶雨反</hi>寧適不來微我弗顧<hi>叶居/五反</hi>於<hi>音/烏</hi>粲洒<hi>所懈反</hi>埽<hi>蘇報反叶/蘇吼反</hi>陳饋八簋<hi>叶已/有反</hi>既有肥牡以速諸舅<hi>其九反</hi>寧適不來微我有咎<hi>其九反</hi>
　興也許許衆人共力之聲淮南子曰舉大木者呼邪<lb/>
　<hi>余遮反</hi>許蓋舉重勸力之歌也<hi>安成劉氏曰淮南子道應訓章翟煎對梁恵王</hi>
　<hi>曰夫舉大木者前呼邪許後亦應之○詩攷曰韓詩云勞者歌其事也</hi>釃酒者或以筐<lb/>
　或以草泲<hi>躋上聲</hi>之而去其糟也禮所謂縮酌用茅是<lb/>
<pb n="23a"/>
　也<hi>禮記郊特牲篇注謂泲之以茅縮去滓也○問縮酌用茅恐茅乃以酹朱子曰某亦疑今人用茅縮</hi>
　<hi>酒古人芻狗乃酹酒之物則茅之縮酒乃今人醡酒也想古人不肯用絹帛故以茅縮酒也</hi>藇羙<lb/>
　貌羜未成羊也<hi>爾雅注曰俗呼五月羔為羜</hi>速召也諸父朋友之<lb/>
　同姓而尊者也<hi>毛氏曰人若友其賢臣○孔氏曰稱之以父親親之辭也天子呼諸侯同</hi>
　<hi>姓大國曰伯父同姓小國曰叔父</hi>微無顧念也於歎辭粲鮮明貌八<lb/>
　簋器之盛也<hi>長樂劉氏曰簋八則籩豆倍之天子燕禮之數</hi>諸舅朋友之異<lb/>
　姓而尊者也<hi>孔氏曰天子呼諸侯異姓大國曰伯舅小國曰叔舅</hi>先諸父而後<lb/>
　諸舅者親疎之殺<hi>所界反</hi>也咎過也○言具酒食以樂<lb/>
<pb n="23b"/>
　朋友如此寧使彼適有故而不來而無使我恩意之<lb/>
　不至也<hi>華陽范氏曰寧適不來豈必期其至哉不來在人弗顧在我躬自厚而不責於人也</hi>孔<lb/>
　子曰所求乎朋友先施之未能也此可謂能先施矣<lb/>
　<hi>慶源輔氏曰微我弗顧言無使我恩意之不至而不顧念夫朋友也微我有咎言無使武恩意之不至而</hi>
　<hi>於朋友之意有過失也夫朋友之隙常生於逓相責望故此詩之意但欲盡其在我者而不問其彼之於</hi>
　<hi>我如何是誠處朋友之要道也</hi>
○伐木于阪<hi>叶孚臠反</hi>釃酒有衍籩豆有踐<hi>在演反</hi>兄弟無逺<lb/>
民之失徳乾餱<hi>音侯</hi>以愆<hi>叶起/淺反</hi>有酒湑<hi>思吕/反</hi>我無酒酤<hi>音古</hi>
<pb n="24a"/>
我坎坎鼓我蹲蹲<hi>七旬反</hi>舞我迨<hi>音/待</hi>我暇<hi>叶後五反</hi>矣飲此湑<lb/>
矣<lb/>
　興也衍多也踐陳列貌兄弟朋友之同儕者無逺皆<lb/>
　在也先諸舅而後兄弟者尊卑之等也<hi>安成劉氏曰詩言兄弟多</hi>
　<hi>矣鄭風揚之水昏姻之黨唐杕杜雅常棣頍弁斯干行葦等篇同氣之親也此詩則同儕之友也各隨所</hi>
　<hi>指而不同耳</hi>乾餱食之薄者也<hi>廬陵羅氏曰説文云乾食徐鍇云今人謂乾飯為餱</hi>
　<hi>○華谷嚴氏曰公劉乃裹餱糧王制乾豆注謂腊之以為豆實</hi>愆過也湑亦釃也<hi>毛氏</hi>
　<hi>曰以筐曰釃以藪曰湑○孔氏曰筐竹器也藪草也釃酒者或用筐或用草於今猶然</hi>酤買也<lb/>
<pb n="24b"/>
　坎坎擊鼓聲蹲蹲舞貌<hi>疊山謝氏曰湑我我湑之也酤我我酤之也鼓我我鼓之</hi>
　<hi>也舞我我舞之也此八字皆倒下句法可見古人之妙也</hi>迨及也○言人之所以<lb/>
　至於失朋友之義者非必有天故或但以乾餱之薄<lb/>
　不以分人而至於有愆耳故我於朋友不計有無但<lb/>
　及間暇則飲酒以相樂也<hi>程子曰有盛具當以燕樂朋友無相疎逺或乾餱不</hi>
　<hi>相及亦人之失徳也故有酒則我湑之無酒則我酤之以至鼓舞我為之我及暇時則相與燕飲以篤恩</hi>
　<hi>義○眉山蘇氏曰民之失徳乾餱相譴故君子於其朋友故舊無所愛者有則湑之無則酤之不以有無</hi>
　<hi>為辭也奏之以鼓重之以舞盡其有以樂之也○慶源輔氏曰民之失徳乾餱以愆曰民則自上言下之</hi>
<pb n="25a"/>
　<hi>辭言細民之相失或以薄物飲酒不以相分之故蓋前章既言其厚故此章又以薄者言之且乾餱之愆</hi>
　<hi>亦微過耳於微過而尤不敢不謹則其大者可知矣</hi>
　　伐木三章章十二句<lb/>
　　　劉氏曰此詩每章首輒云伐木凡三云伐木故<lb/>
　　　知當為三章舊作六章誤矣今從其説正之<hi>問伐</hi>
　　　<hi>木大意皆自言待朋友不可不加厚之意所以感發之也朱子曰然</hi>
天保定爾亦孔之固俾爾單<hi>音丹</hi>厚何福不除<hi>直慮反</hi>俾爾<lb/>
多益以莫不庶<lb/>
<pb n="25b"/>
　賦也保安也爾指君也<hi>廬陵歐陽氏曰詩人爾其君者蓋稱天以為言○須溪劉</hi>
　<hi>氏曰詩人爾君雖古人爾汝之常抑非此無以著其親愛諄至之情也</hi>固堅單盡也除<lb/>
　除舊而生新也<hi>程子曰除更新也日進之義</hi>庶衆也○人君以鹿<lb/>
　鳴以下五詩燕其臣臣受賜者歌此詩以答其君言<lb/>
　天之安定我君使之獲福如此也<hi>臨川王氏曰君恩至重臣雖有犬馬</hi>
　<hi>之勞不足以上答唯稱其福禄以報之此出於懽心而不强以為者也○慶源輔氏曰此章言天之安定</hi>
　<hi>我君亦甚堅固也使我君無不極其單厚其於福祉無不見其除舊而生新矣使我君多見其悠久之益</hi>
　<hi>以莫不庶便見其盛大之意終篇不過是此二意也○安成劉氏曰鹿鳴以下五詩所言非同一事所歌</hi>
<pb n="26a"/>
　<hi>非同一時所宴非同一臣而其臣之答之則唯同歌此詩者蓋凡臣子之視報其君唯願其福禄壽考而</hi>
　<hi>已試取前五詩分而讀之而各以此詩答之尤可見其一時君臣相與殷勤忠厚之意</hi>
○天保定爾俾爾戩<hi>子淺反</hi>榖罄無不冝受天百禄降爾<lb/>
遐福維日不足<lb/>
　賦也聞人氏<hi>名滋</hi>曰戩與剪同盡也榖善也盡善云者<lb/>
　猶其曰單厚多益也罄盡遐逺也爾有以受天之禄<lb/>
　矣而又降爾以福言天人之際交相與也書所謂昭<lb/>
　受上帝天其申命用休語意正如此<hi>慶源輔氏曰此章又言天使我</hi>
<pb n="26b"/>
　<hi>君無不盡善云為動作無不宜適而亦既受天之百禄矣而天之所以申命其悠久之福者方且維日不</hi>
　<hi>足也罄無不宜受天百禄者已然之事也降爾遐福維日不足者方來之事也○安成劉民曰人君之對</hi>
　<hi>越上天者既能有以受百禄矣而天之眷人君者又降遐福而維日不足其所以交相與者如此固與大</hi>
　<hi>禹贊舜所謂眧受申命之意相類且與嘉樂之詩所謂宜氏宜人受禄于天保右命之自天申之語意正</hi>
　<hi>同蓋此詩歌於宴享之際以答前詩嘉樂歌於繹祭之日以答鳬鷖皆祝願人君之辭也</hi>
○天保定爾以莫不興如山如阜如岡如陵如川之方<lb/>
至以莫不增<lb/>
　賦也興盛也髙平曰陸大陸曰阜大阜曰陵皆髙大<lb/>
<pb n="27a"/>
　之意<hi>董氏曰爾雅云正脊曰岡大阜曰陵則岡為山之髙者陵為阜之大者</hi>川之方至<lb/>
　言其盛長之未可量也<hi>廬陵歐陽氏曰此又欲其國家興盛如山阜岡陵之髙大</hi>
　<hi>如川流之浸長而又增之○藍田吕氏曰上章言受百禄降遐福其莫不庶也既庶矣則欲積累至于崇</hi>
　<hi>髙故曰以莫不興如山阜岡陵言其興也既興矣欲増益而不絶故曰以莫不增如川方至言其增也</hi>
○吉蠲<hi>古𤣥反</hi>為饎<hi>尺志/反</hi>是用孝享<hi>叶虚/良反</hi>禴<hi>餘若反</hi>祠烝嘗<lb/>
于公先王君曰卜爾萬夀無疆<lb/>
　賦也吉言諏日擇士之善蠲言齊戒滌濯之潔<hi>安成劉氏</hi>
　<hi>曰諏日者君臣諏謀祭日於句有一日之先至次日乃卜所諏之日吉否如少牢饋食大夫先與有司諏</hi>
<pb n="27b"/>
　<hi>丁巳之日至明日乃筮其日之吉凶也擇士者大射於射官以選與祭之士齊戒謂七日齊三日戎之類</hi>
　<hi>滌濯謂溉濯祭器埽除宗廟之類</hi>饎<hi>儀禮有饎㸑注炊黍稷曰饎</hi>酒食也享獻也<lb/>
　宗廟之祭春曰祠夏曰禴秋曰嘗冬曰烝<hi>孔氏曰自殷以上則</hi>
　<hi>禴禘烝嘗王制文也周去夏禘以春禴當之更名春曰祠○爾雅注曰祠之言食礿新莱可禴嘗嘗新穀</hi>
　<hi>烝進品物○須溪劉氏曰禴祠烝嘗各倒一字此音節也</hi>公先公也謂后稷以下<lb/>
　至公叔祖類也先王大王以下也<hi>鄭氏曰先公謂后稷至諸盩音綢○</hi>
　<hi>史記曰公叔祖類生古公亶父索隠云古公亶父之父世本作太公組紺諸盩三代世表作叔類  孔氏</hi>
　<hi>曰周之所追王大王以下大王之前皆為先公○問古先追王之禮武王周公以王業肇於大王王季文</hi>
<pb n="28a"/>
　<hi>王故追王三王至于組紺以上則止祀以先公之禮朱子曰然周禮祀先王以衮冕祀先公以鷩冕鷩冕</hi>
　<hi>諸侯之服但乃是天子祭先公之禮耳</hi>君通謂先公先王也卜猶期也<lb/>
　此尸傳神意以嘏主人之詞<hi>嘏音假○廬陵羅氏曰祝為尸致福於主人之</hi>
　<hi>詞○孔氏曰少牢禮云皇尸命工祝承致多福無疆于汝孝孫之等是傳神辭嘏主人也○廬陵歐陽氏</hi>
　<hi>曰此章又言非惟天之福我君如此至于四時豐潔酒食祀其先公先王而神亦降之福○廬陵曹氏曰</hi>
　<hi>臣之愛君願其祭祀而獲福謂能誠意以奉其時祭則神之報以夀考者無窮矣蓋受福本於祭祀祭祀</hi>
　<hi>莫大於時祭而曰吉曰鷁又可見其誠意天保之詩皆祝君之福而此章願其因祭而受福也</hi>文王<lb/>
　時周未有曰先王者此必武王以後所作也<hi>安成劉氏曰此</hi>
<pb n="28b"/>
　<hi>詩所以答前五篇然則前五詩亦作於武王以後明矣</hi>
○神之弔<hi>都歴反</hi>矣詒<hi>以之/反</hi>爾多福<hi>叶筆力反</hi>民之質矣日用<lb/>
飲食羣黎百姓徧為爾德<lb/>
　興也弔至也神之至矣猶言祖考來格也詒遺質實<lb/>
　也言其質實無偽日用飲食而已<hi>臨川王氏曰氏無所施其智巧也日</hi>
　<hi>用飲食而已</hi>羣衆也黎黑也猶秦言黔<hi>其淹反黒也</hi>首也百姓<lb/>
　庶民也為爾徳者則而象之猶助爾而為徳也<hi>廬陵彭氏</hi>
　<hi>曰神詒之多福民及百姓皆被及之日用飲食則豐富充足徧為爾徳則孝弟忠信蓋上有多福之君則</hi>
<pb n="29a"/>
　<hi>下受多福之庇也始言民繼言羣黎百姓廣而言之正修己安人安百姓之意也○華陽范氏曰居所以</hi>
　<hi>為神民之主神則降福民則日用飲食而不知所以然羣黎百姓皆為君徳此君人者之至願也○華谷</hi>
　<hi>嚴氏曰此祝君之福而祝君之徳歸美之中有責難者寓若盡言福禄則全篇皆容悦之辭豈古者君臣</hi>
　<hi>相與之義邪凡詩人頌福多兼徳言之又曰徳者民心所自得而曰徧為爾徳者民因君而全其天故氏</hi>
　<hi>之徳皆君之徳猶曰英匪爾極也○慶源輔氏曰民之質矣日用飲食則言在下之民由而不知之義以</hi>
　<hi>見其君之徳存神過化民皆由之而不知但真實無偽日用飲食而已凡動静作止無不在其君徳化之</hi>
　<hi>中其所為者蓋莫非君之徳也正如洪範五皇極所謂凡厥庶民于汝極錫汝保極之意鄭氏所謂則而</hi>
　<hi>象之先生所謂所助爾為徳之意皆在其中矣○安成劉氏曰此承上章祭祀而言神之降福惟而至於</hi>
<pb n="29b"/>
　<hi>民之質實百姓之為徳莫非君之福也亦莫非君之徳也所謂徳者其一篇之木領歟</hi>
○如月之恒<hi>胡登反</hi>如日之升如南山之夀不騫<hi>起慶反</hi>不<lb/>
崩如松栢之茂無不爾或承<lb/>
　賦也恒弦升出也月上弦而就盈<hi>孔氏曰八日九日月體大率正半昏</hi>
　<hi>而中似弓之張而弦直謂之上弦也此取漸進之義故云上弦不言望</hi>日始出而就明<lb/>
　騫虧也承繼也言舊葉將落而新葉已生相繼而長<lb/>
　茂也<hi>問承是繼承相接續之義如何朱子曰松柏非是葉不凋但舊葉凋時新葉已生○廬陵歐陽</hi>
　<hi>氏曰前既欲其興盛則又欲其永久故多引長久不壊之物以為况○藍田吕氏曰上言神享之矣民信</hi>
<pb n="30a"/>
　<hi>之矣福禄無以加矣又欲常享是福有進而無退有成而無虧相承而無衰故以日月南山松柏喻焉○</hi>
　<hi>慶源輔氏曰此章則又言其進盛悠久相繼無窮之意而已</hi>
　　天保六章章六句<hi>廬陵歐陽氏曰六章皆下愛其上之辭其文甚顯而易明大抵</hi>
　　　<hi>文意重複以見其愛上深至如此耳○程子曰天保詩盛陳人君受天之祐福禄之厚䝉被臣</hi>
　　　<hi>民由君徳之所致也○天台潘氏曰一章至三章皆人臣頌祝其君之言然辭煩而不殺者以</hi>
　　　<hi>其愛君之心無已也四章則以祭祀先王先公為言五章則以徧為爾徳為言蓋謂人君之徳</hi>
　　　<hi>必上無愧於祖考下無愧於斯民然後福禄愈逺而愈彰故末章終之以無不爾或承董叔重</hi>
　　　<hi>云蓼蕭詩云令徳夀豈亦是此意蓋人君必有此徳而後可以稱是福也○豐城朱氏曰是詩</hi>
<pb n="30b"/>
　　　<hi>前三章言天之福吾君後三章言神之福吾君故三章以山阜岡陵喻其福之興盛以川之方</hi>
　　　<hi>至喻其福之盛長所以終首章而下之意六章以日月松柏喻其福之方進而不已以南山喻</hi>
　　　<hi>其福之有常而不變所以終四章而下之意當是時君以鹿鳴四牡皇華燕羣臣以常棣燕兄</hi>
　　　<hi>弟以伐木燕朋友而臣之所以答其君者如此君燕其臣臣媚其君此所以上下交徳業成而</hi>
　　　<hi>均享盛大悠久之福也歟</hi>
采薇采薇薇亦作<hi>叶則故反</hi>止曰歸曰歸嵗亦莫<hi>音慕</hi>止靡室<lb/>
靡家<hi>叶古乎反</hi>玁<hi>音/險</hi>狁<hi>音/允</hi>之故不遑啓居玁狁之故<hi>此章作與莫故叶薇與歸叶家又與居叶</hi>
<pb n="31a"/>
　興也薇菜名作生出地也<hi>長樂劉氏曰謂芽初出土</hi>莫晚靡無也<lb/>
　玁狁北狄也遑暇啓跪也○此遣戍役之詩<hi>廬陵彭氏曰上</hi>
　<hi>言遣戍役而不及將帥何也四郊多壘卿大夫之辱也士大夫以體國為心固有不待勉者至於小民之</hi>
　<hi>愚或以為上之苦我固不可無辭以遣之也若夫師還之日皆從而勞之聖人忠厚之意也</hi>以其<lb/>
　出戍之時采薇以食而念歸期之逺也故為其自言<lb/>
　而以采薇起興曰采薇采薇則薇亦作止矣曰歸曰<lb/>
　歸則嵗亦莫止矣<hi>華谷嚴氏曰雖托為軍士自計之辭亦因示歸期以安其心</hi>然<lb/>
　凡此所以使我舍其室家而不暇啓居者非上之人<lb/>
<pb n="31b"/>
　故為是以苦我也直以玁狁侵陵之故有所不得已<lb/>
　而然耳蓋叙其勤苦悲傷之情而又風以義也<hi>慶源輔氏</hi>
　<hi>曰薇之作是始出戍時也嵗之暮是來嵗歸時也此章言其始行之情故云靡室靡家不遑啟居知其為</hi>
　<hi>玁狁之故則上之遣我者出於不得已而我之義亦有所不容己也此所謂風之以義○安成劉氏曰不</hi>
　<hi>遑啟居則勤苦矣曰歸曰歸靡室靡家則悲傷矣此所以叙其私情也一則曰玁狁之故二則曰玁狁之</hi>
　<hi>故又因風以公義也一詩之中唯以私情公義反覆為言所以感人者深矣</hi>程子曰毒民<lb/>
　不由其上則人懷敵愾<hi>口既反○廬陵羅氏曰怒也左氏傳云敵王所愾</hi>之<lb/>
　心矣<hi>慶源輔氏曰程子此言萬世用兵之定法順之則吉悖之則凶</hi>又曰古者戍役<lb/>
<pb n="32a"/>
　兩朞而還今年春莫行明年夏代者至復留備秋至<lb/>
　過十一月而歸又明年中<hi>音仲</hi>春至春莫遣次戍者每<lb/>
　秋與冬初兩番戍者皆在疆圉如今之防秋也<hi>束陽許氏</hi>
　<hi>曰防秋宋遣戍之名○建安熊氏曰北狄畏暑耐寒又秋氣折膠則弓弩可用故秋冬易為侵暴每留屯</hi>
　<hi>以防之</hi>
○采薇采薇薇亦柔止曰歸曰歸心亦憂止憂心烈烈<lb/>
載飢載渴<hi>叶巨烈反</hi>我戍未定靡使歸聘<lb/>
　興也柔始生而弱也<hi>三山李氏曰始遣戍時薇始生其後薇長而柔又其後薇壯而</hi>
<pb n="32b"/>
　<hi>剛以見天時之變爾</hi>烈烈憂貌載則也定止聘問也○言戍人<lb/>
　念歸期之逺而憂勞之甚<hi>眉山蘇氏曰内憂歸期之逺而外為飢渴之所困亦</hi>
　<hi>甚病矣</hi>然戍事未己則無人可使歸而問其室家之安<lb/>
　否也<hi>慶源輔氏曰此章言其在路之情故曰憂心烈烈載飢載渴凡人在道路時飢渴固有所不免</hi>
　<hi>故卒章言其歸路之情亦曰載飢載渴我戍未定靡使歸聘言我行猶未至戍所則固無人可使歸問其</hi>
　<hi>室家之訊也戍者勤苦之情大概最切者有四一則有舍其家室之悲二則有不遑啟居之勞三則有載</hi>
　<hi>飢載渴之苦四則有不得其家音信之憂故此詩於首兩章備道此四事以慰之○安成劉氏曰此章曰</hi>
　<hi>歸而心憂載飢復載渴其私情亦甚苦矣然我戍未定而靡使歸聘則公義以為重也</hi>
<pb n="33a"/>
○采薇采薇薇亦剛止曰歸曰歸嵗亦陽止王事靡盬<lb/>
不遑啓處憂心孔疚<hi>叶訖力反</hi>我行不來<hi>叶六直反</hi>
　興也剛既成而剛也陽十月也時純隂用事嫌於無<lb/>
　陽故名之曰陽月也<hi>程子曰疑於無陽故謂陽月然何時無陽如日有光之類蓋隂</hi>
　<hi>陽之氣有常存而不移者有消長而無窮者○問十月何以為陽月朱子口剥盡而坤復則一陽生也復</hi>
　<hi>之一陽不是頓然便生乃自坤卦積來如一月三十日以復之一陽分作三十分從小雪後一日生一分</hi>
　<hi>到十一月半一陽始成以此見天地無休息○孔氏曰十月名為陽君子愛陽而惡隂也四月秀葽靡草</hi>
　<hi>死豈無隂乎明隂陽常兼有也</hi>孔甚疚病也來歸也此見士之竭力<lb/>
<pb n="33b"/>
　致死無還心也<hi>長樂劉氏曰言將帥與役者勇於報國而不敢顧其親也○程子曰歸期</hi>
　<hi>須嵗之陽王事不可盬也故啟處不遑憂心雖甚病我行不可歸也○慶源輔氏曰憂心孔疚切於仁也</hi>
　<hi>我行不來安於義也情與理竝行不相悖也○安成劉氏曰此章後四句既風以義而叙其情又叙其情</hi>
　<hi>而風以義</hi>
○彼爾維何維常之華<hi>芳無胡爪二反</hi>彼路斯何君子之車<hi>斤於尺奢二反</hi>戎車既駕四牡業業豈敢定居一月三捷<lb/>
　興也爾華盛貌<hi>靡麗也</hi>常常棣也路戎車也君子謂將<lb/>
　帥也<hi>孔氏曰乗路車而稱君子故知謂將帥得稱路者左傳鄭子蟜叔孫豹王賜之大路是卿車得</hi>
<pb n="34a"/>
　<hi>稱路也</hi>業業壯也捷勝也○彼爾然而盛者常棣之華<lb/>
　也彼路車者君子之車也戎車既駕而四牡盛矣則<lb/>
　何敢以定居乎庶乎一月之間三戰而三捷爾<hi>程子曰四</hi>
　<hi>章五章皆勸以義也○慶源輔氏曰既言其情又言其義則體之者切而風之者深矣夫所謂風之者亦</hi>
　<hi>非是當時之人初無此意而上之人特為此以風勵之也此亦皆戍卒之本情但聖人能通其志耳上之</hi>
　<hi>人能通其志如是則下之人亦皆以上之心為心可知也</hi>
○駕彼四牡四牡騤騤<hi>求龜反</hi>君子所依小人所腓<hi>符非反</hi>
四牡翼翼象弭<hi>彌氐反</hi>魚服<hi>叶蒲/北反</hi>豈不日戒<hi>叶訖力反</hi>玁狁孔<lb/>
<pb n="34b"/>
棘<lb/>
　賦也騤騤强也依猶乗也腓猶芘也程子曰腓隨動<lb/>
　也如足之腓足動則隨而動也<hi>問傳曰腓猶芘也又引程子曰腓隨動也</hi>
　<hi>如足之腓足動則隨而動也某按易咸傳曰腓足肚行則先動足乃舉之非如腓之自動也易本義亦曰</hi>
　<hi>欲行則先自動由程子前説觀之則腓為隨足以動之物由後二説觀之則腓為先足而動明矣不當引</hi>
　<hi>之以解此詩之羲不若猶芘之得也生民詩牛羊腓字之傳亦以腓為芘若施於此詩與上文君子所依</hi>
　<hi>意義亦相類也朱子曰此非大義所係今詳兩説誠不合當剛去然板本已定只於補説中説破可也又</hi>
　<hi>百卉具腓又有他訓不知此字竟是何義</hi>翼翼行列整治之狀象弭以象<lb/>
<pb n="35a"/>
　骨飾弓弰<hi>帥交反弓末也</hi>也<hi>華谷嚴氏曰左傳云左執鞭弭曲禮云右手執簫簫弭頭即受</hi>
　<hi>弦處以象齒飾之則弦之上下不至齟齬也</hi>魚獸名似豬東海有之其皮<lb/>
　背上斑文腹下純青可為弓鞬<hi>居言反弓衣也</hi>矢服也戒警<lb/>
　棘急也○言戎車者將帥之所依乗戌役之所芘倚<lb/>
　<hi>長樂劉氏曰君子則依之以為備禦也小人則腓之以為進退也○華谷嚴氏曰遣將卒戍役同歌是詩</hi>
　<hi>故以君子小人兼言之</hi>且其行列整治而器械精好如此<hi>程子曰器</hi>
　<hi>械弭服是也</hi>豈不日相警戒乎玁狁之難甚急誠不可以<lb/>
　忘備也<hi>永嘉陳氏曰玁狁孔棘宜若倉皇不暇為計矣方且優游暇豫作歌詩以道達其誠心此</hi>
<pb n="35b"/>
　<hi>所以旌旗變色士卒生氣也○安成劉氏曰此及上章皆託為軍士自言車馬器械之盛備而於章末専</hi>
　<hi>以公義為言所以羙之所以風之也○慶源輔氏曰戎車既為若子之所依乗乂為小人之所芘倚而其</hi>
　<hi>行列之整治器械之精好又如此則豈可不日相與警戒乎若子所依小人所腓則見上下一心三軍同</hi>
　<hi>力豈不日戒玁狁孔棘則又見其備豫不虞不以我之强盛而忽彼之可防也</hi>
○昔我徃矣楊栁依依今我來思雨<hi>于付反</hi>雪霏霏<hi>芳菲反</hi>
行道遲遲載渴載飢我心傷悲莫知我哀<hi>叶於希反</hi>
　賦也楊栁蒲栁也霏霏雪甚貌遲遲長逺也○此章<lb/>
　又設為役人預自道其歸時之事以見其勤勞之甚<lb/>
<pb n="36a"/>
　也<hi>華谷嚴氏曰楊栁依依即首章采薇之時雨雪霏霏即首章嵗亦莫止首尾申言亦丁寧以安其心</hi>
　<hi>也○程子曰春而往冬而還行逺而時久言行道遲遲則見歸思之切也○慶源輔氏曰昔我往矣楊栁</hi>
　<hi>依依則始去之時二月也今我來思雨雪霏霏則來年得歸之十二月也路之長逺身之飢渴是亦勞苦</hi>
　<hi>之甚而傷悲之極也莫知我哀此句尤切夫上之人既已述其情之如此則其知之可謂盡矣而猶曰莫</hi>
　<hi>知我哀可見其體悉之心無有窮極也且於其遣戍之初而遽言及此則亦不憂上之人不我知矣</hi>程<lb/>
　子曰比皆極道其勞苦憂傷之情也上能察其情則<lb/>
　雖勞而不怨雖憂而能勵矣<hi>新安胡氏曰王氏云人情所患莫切於行役之</hi>
　<hi>勞飢渴之害故中心傷悲而莫有知其哀者則㡬於不得其所而無所告訴今歌詩遣之述其勤苦則人</hi>
<pb n="36b"/>
　<hi>不知其哀而上知之此君子能盡人之情故人忘其死也○三山李氏曰遣之而謂莫知我哀則知之者</hi>
　<hi>深矣○安成劉氏曰此章預道其往反勞苦憂傷之甚又専叙其情以為終也</hi>范氏曰予於<lb/>
　采薇見先王以人道使人後世則牛羊而已矣<lb/>
　　采薇六章章八句<hi>問首章言征夫之出蓋以玁狁不可不征故捨其室家而不遑</hi>
　　　<hi>寧處二章則既出而不能不念其家三章則竭力致死而無還心蓋不復念家矣四章五章則</hi>
　　　<hi>惟勉於王事而欲成戰伐之功也卒章則言事成之後極陳其勞苦憂傷之情也其序恐如此</hi>
　　　<hi>朱子曰雅者正也乃王公大人所作皆有次序而文意不苟極可玩味風則成於婦人小子之</hi>
　　　<hi>口故但可觀其大略耳○疊山謝氏曰采薇一詩見先王仁厚之至所謂體羣臣所謂本人情</hi>
<pb n="37a"/>
　　　<hi>所謂説以使民民忘其勞當以東山詩合觀</hi>
我出我車于彼牧<hi>叶莫狄反</hi>矣自天子所謂我來<hi>叶六直反</hi>矣召<lb/>
彼僕夫謂之載<hi>叶節力反</hi>矣王事多難<hi>乃且反</hi>維其棘矣<lb/>
　賦也牧郊外也<hi>爾雅曰邑外謂之郊郊外謂之牧匡邑國都也界各十里而異其名</hi>自<lb/>
　從也天子周王也僕夫御夫也○此勞還率<hi>音帥</hi>之詩<lb/>
　追言其始受命出征之時出車於郊外而語其人曰<lb/>
　我受命於天子之所而來於是乎召僕夫使之載其<lb/>
　車以行而戒之曰王事多難是行也不可以緩矣<hi>廬陵</hi>
<pb n="37b"/>
　<hi>歐陽氏曰南仲為將始駕戎車出至于郊則稱天子之命使我來將此衆遂戒其僕夫以趨王事之急難</hi>
　<hi>○疊山謝氏曰此章有尊敬王命之禮有憂勤王事之意有整暇勇决之才有奔走犯難之忠○華谷嚴</hi>
　<hi>氏曰一章述其前時之忠敬以慰勞之也○慶源輔氏曰前四句則所以承乎上者嚴且重矣後四句則</hi>
　<hi>所以飭乎下者勵且敏矣</hi>
○我出我車于彼郊<hi>叶音髙</hi>矣設此旐<hi>音/兆</hi>矣建彼旄<hi>音毛</hi>矣<lb/>
彼旟<hi>音餘</hi>旐斯胡不斾斾<hi>叶蒲/寐反</hi>憂心悄悄僕夫况瘁<hi>似醉反</hi>
　賦也郊在牧内<hi>安成劉氏曰都城外五十里為近郊百里為逺郊也</hi>蓋前軍已<lb/>
　至牧而後軍猶在郊也<hi>丘氏曰將言建旐設旄之事又本出車言之也</hi>設陳<lb/>
<pb n="38a"/>
　也龜蛇曰旐建立也旄注旄於旗干之首也鳥隼曰<lb/>
　旟鳥隼龜蛇曲禮所謂前朱雀而後𤣥武也<hi>周禮圖注曰考</hi>
　<hi>工記云鳥隼七斿以象鶉火畫朱雀與隼以示勇健○沈氏曰朱雀莫知何物但謂烏而朱者然天文家</hi>
　<hi>朱鳥乃取象於鶉如鶉首鶉尾鶉火是也○朱子曰𤣥武謂龜蛇也位往北方故曰𤣥身有鱗甲故曰武</hi>
　楊氏曰師行之法四方之星各隨其方以為左右前<lb/>
　後<hi>禮記曲禮曰前牛鳥而後𤣥武左青龍而右白虎鄭氏云以此四獸為軍陳象天也</hi>進退有<lb/>
　度各司其局<hi>鄭氏曰度謂伐與步數局部分也</hi>則士無失伍離次矣<lb/>
　斾斾飛揚之貌悄悄憂貌况兹也或云當作怳<hi>况上聲</hi>
<pb n="38b"/>
　○言出車在郊建設旗幟<hi>音熾</hi>彼旗幟者豈不斾斾而<lb/>
　飛揚乎但將師方以任大責重為憂而僕夫亦為之<lb/>
　恐懼而惟悴耳<hi>朱子曰胡不猶言遐不言豈不斾斾乎但我自憂心悄悄而僕夫又况瘁</hi>
　<hi>耳○慶源輔氏曰兵隂事也必如此然後與隂氣合而嚴重方整為謀必深固功必成不然輕佻率易殆</hi>
　<hi>同兒戯耳烏能有所為哉</hi>東萊吕氏曰古者出師以喪禮處之命<lb/>
　下之日士皆泣涕夫子之言行三軍亦曰臨事而懼<lb/>
　皆此意也<hi>疊山謝氏曰子行三軍必也臨事而懼兵凶器戰危事不可以易心處之為將帥者</hi>
　<hi>憂心則悄悄為僕夫者情况則憔悴皆臨事而懼善於用兵也○勉齊黄氏曰臨事而懷懼則有持重謹</hi>
<pb n="39a"/>
　<hi>畏之心此誠行軍法也○華谷嚴氏曰二章述其前時之戒懼以慰勞之也</hi>
○王命南仲往城于方出車彭彭<hi>叶鋪郎反</hi>旂旐央央<hi>於良反</hi>
天子命我城彼朔方赫赫南仲玁狁于襄<lb/>
　賦也王周王也南仲此時大將也方朔方今靈夏等<lb/>
　州之地<hi>毛氏曰近玁狁之國也</hi>彭彭衆盛貌交龍為旂此所謂<lb/>
　左青龍也央央鮮明也赫赫威名光顯也襄除也或<lb/>
　曰上也與懷山襄陵之襄同<hi>九峯蔡氏曰襄駕出其上也</hi>言勝之<lb/>
　也　東萊吕氏曰大將傳天子之命以令軍衆於是<lb/>
<pb n="39b"/>
　車馬衆盛旂旐鮮明威靈氣焰赫然動人矣兵事以<lb/>
　哀敬為本而所尚則威二章之戒懼三章之奮揚竝<lb/>
　行而不相悖也<hi>慶源輔氏曰言大將傳天子之命以令軍衆而三軍之衆亦方知其所以</hi>
　<hi>出師之意在於城朔方以拒玁狁矣理直義明故車馬為之壯盛旗幟為之鮮明而大將南仲之威名亦</hi>
　<hi>隨之顯赫雖未臨乎朔方而逆知玁狁之難於是而可除矣冇前章之戒懼然後有此章之奮揚所謂静</hi>
　<hi>翕而動闢自然之理也</hi>程子曰城朔方而玁狁之難除禦戎狄<lb/>
　之道守備為本不以攻戰為先也<hi>程子曰此章指元帥之名以顯其城</hi>
　<hi>朔方之功也○安成劉氏曰此上三章皆本於公義以勞之也</hi>
<pb n="40a"/>
○昔我往矣黍稷方華<hi>叶芳無反</hi>今我來思雨<hi>于付反</hi>雪載塗<lb/>
王事多難不遑啓居豈不懷歸畏此簡書<lb/>
　賦也華盛也塗凍釋而泥塗也<hi>孔氏曰雪落而釋為泥塗</hi>簡書戒<lb/>
　命也鄰國有急則以簡書相戒命也或曰簡書䇿命<lb/>
　臨遣之詞也<hi>問二説朱子曰後説為長當以後説載前前説只據左氏簡書同惡相恤之謂</hi>
　<hi>然此天子之所戒命不得謂之鄰國也○孔氏曰古者無紙若有事則書之於簡故謂之簡書</hi>○此<lb/>
　言其既歸在塗而本其往時所見與今還時所遭以<lb/>
　見其出之久也東萊吕氏曰采薇之所謂往遣戍時<lb/>
<pb n="40b"/>
　也此詩之所謂往在道時也采薇之所謂來戍畢時<lb/>
　也此詩之所謂來歸而在道時也<hi>新安胡氏曰王氏云黍稷方華季夏</hi>
　<hi>時也雨雪載塗春凍始釋時也玁狁在北昆夷在西是謂多難故下章序伐西戎之功○長樂劉氏曰王</hi>
　<hi>事多難言玁狁雖衰而西戎又入也自北而西不遑啟居也○慶源輔氏曰此章述其往來時久啟處不</hi>
　<hi>遑之情且曰當此時非不思歸也畏此簡書而不敢耳此尤可見其體悉之詳也○華谷嚴氏曰此章述</hi>
　<hi>南仲北伐還師又承命西伐之事也○安成劉氏曰此章後四句反覆言公義私情以勞之也</hi>
○喓喓<hi>於遥反</hi>草蟲趯趯<hi>他歴反</hi>阜螽未見君子憂心忡忡<lb/>
<hi>欶中反</hi>既見君子我心則降<hi>戸江反叶胡攻反</hi>赫赫南仲薄伐西<lb/>
<pb n="41a"/>
戎<lb/>
　賦也此言將帥之出征也其室家感時物之變而念<lb/>
　之以為未見而憂之如此必既見而後心可降耳然<lb/>
　此南仲今何在乎方往伐西戎而未歸也豈既却玁<lb/>
　狁而還師以伐昆夷也與薄之為言聊也蓋不勞餘<lb/>
　力矣<hi>慶源輔氏曰是詩凡言我者皆是設為將帥之言唯我心則降一句則又是設為將帥室家之</hi>
　<hi>言雖家室之人皆以為薄伐西戎不勞餘力則王者之師有征而無戰可知也○安成劉氏曰此承上章</hi>
　<hi>述南仲北伐既還又成西戎之功久出而未得歸以見室家此亦述其室家之情以勞之也</hi>
<pb n="41b"/>
○春日遲遲卉<hi>許貴反</hi>木萋萋<hi>七西/反</hi>倉庚喈喈<hi>音皆叶居奚反</hi>采<lb/>
蘩祁祁<hi>巨移反</hi>執訊<hi>音/信</hi>獲醜薄言還<hi>音旋</hi>歸赫赫南仲玁狁<lb/>
于夷<lb/>
　賦也卉草也萋萋盛貌倉庚黄鸝也喈喈聲之和也<lb/>
　訊其魁首當訊問者也醜徒衆也夷平也○歐陽氏<lb/>
　曰述其歸時春日暄妍草木榮茂而禽鳥和鳴於此<lb/>
　之時執訊獲醜而歸豈不樂哉鄭氏曰此詩亦伐西<lb/>
　戎獨言平玁狁者玁狁大故以為始以為終<hi>華谷嚴氏曰獨</hi>
<pb n="42a"/>
　<hi>言玁狁者舉出師所主也○安成劉氏曰南仲始受命出師蓋以玁狁之難也此章述其凱還而以平玁</hi>
　<hi>狁為言所以美其事之終而功之大此則述其歸日之歡情以勞之也</hi>
　　出車六章章八句<hi>程子曰此詩所賦自受命至還歸其事有叙大要在歸功將帥</hi>
　　　<hi>○慶源輔氏曰行師之道始出尚嚴肅既歸則尚和樂故出則有誓而歸曰凱旋凱樂也讀此</hi>
　　　<hi>詩前三章則如秋霜之肅後三章則如春風之和如此然後謂之王者之師且曰玁狁于夷而</hi>
　　　<hi>已則固不貴乎略地屠城輿尸蹀血之事也</hi>
有杕<hi>大計反</hi>之杜有睆<hi>華板反</hi>其實王事靡盬繼嗣我日日<lb/>
月陽止女心傷止征夫遑止<lb/>
<pb n="42b"/>
　賦也睆實貌嗣續也陽十月也遑暇也○此勞還役<lb/>
　之詩故追述其未還之時室家感於時物之變而思<lb/>
　之曰特生之杜有睆其實則秋冬之交矣而征夫以<lb/>
　王事出乃以日繼日而無休息之期至于十月可以<lb/>
　歸而猶不至故女心悲傷而曰征夫亦可以暇矣曷<lb/>
　為而不歸哉<hi>慶源輔氏曰日月陽止亦謂來年十月將歸時也述其室家之情不直言其思</hi>
　<hi>之而必曰王事靡盬焉則雖其室家亦知義也○安成劉氏曰次年十月乃戍畢之時故采薇遣戍之際</hi>
　<hi>預言嵗亦陽止以為歸期此章之思望征夫者亦以日月陽止而知其遑暇也</hi>或曰興也<hi>董氏</hi>
<pb n="43a"/>
　<hi>曰因其所感而興耳</hi>下章放此<hi>安成劉氏曰指二章而言也</hi>
○有杕之杜其葉萋萋王事靡盬我心傷悲卉木萋止<lb/>
女心悲止征夫歸止<lb/>
　賦也萋萋盛貌春將暮之時也歸止可以歸也<hi>藍田吕氏</hi>
　<hi>曰嵗暮之期既不至將至春之暮猶未歸也○安成劉氏曰戍者之還當以仲春至家故此章於杕杜萋</hi>
　<hi>萋之時而知征夫之可以歸也○慶源輔氏曰王事靡盬者公義也我心傷悲者私情也雖其室家亦情</hi>
　<hi>義竝行而不相悖也</hi>
○陟彼北山言采其杞王事靡盬憂我父母<hi>叶滿洧反</hi>檀車<lb/>
<pb n="43b"/>
幝幝<hi>尺善反</hi>四牡痯痯<hi>古緩反叶古轉反</hi>征夫不逺<lb/>
　賦也檀木堅冝為車幝幝敝貌痯痯罷<hi>音皮</hi>貌○登山<lb/>
　采杞則春已暮而杞可食矣蓋託以望其君子而念<lb/>
　其以王事詒父母之憂也<hi>慶源輔氏曰雖託於登山采把以望其君子然又念</hi>
　<hi>其以王事詒父母之憂則非獨以室家之情而已也○三山李氏曰此言王事靡盬憂我父母何以異於</hi>
　<hi>鴇羽王事靡盬不能藝稷黍父母何怙然鴇羽下之人自訴其勞苦此下之人勞苦而上知之</hi>然檀<lb/>
　車之堅而敝矣四牡之壯而罷矣則征夫之歸亦不<lb/>
　逺矣<hi>華陽范氏曰車幝幝馬痯痯若見其將至矣○安成劉氏曰杞可采食而征夫猶未至則春已</hi>
<pb n="44a"/>
　<hi>暮而愈過期矣故知其行亦不逺矣</hi>
○匪載匪來<hi>叶立直反</hi>憂心孔疚<hi>叶訖/力反</hi>期逝不至<hi>叶朱力反</hi>而多<lb/>
為恤卜筮偕<hi>叶舉里反</hi>止會言近<hi>叶渠紀反</hi>止征夫邇止<lb/>
　賦也載裝疚病逝往恤憂偕俱㑹合也○言征夫不<lb/>
　裝載而來歸固已使我念之而甚病矣况歸期已過<lb/>
　而猶不至則使我多為憂恤冝如何哉<hi>毛氏曰逺行不必如期室</hi>
　<hi>家之情以期望之○新安胡氏曰王氏云而多為恤飢渴歟疾病歟死傷歟是何期逝不至也</hi>故且<lb/>
　卜且筮<hi>廬陵羅氏曰灼龜曰卜揲蓍曰筮揲實葉反蓍升脂反</hi>相襲俱作合言<lb/>
<pb n="44b"/>
　於繇<hi>直又反○廬陵羅氏曰蓍龜之辭也</hi>而皆曰近矣則征夫其亦邇<lb/>
　而將至矣<hi>慶源輔氏曰征夫不逺想料之辭也征夫邇止决定之辭也歸期近而思愈切者人</hi>
　<hi>情也期逝不至然後憂傷孔疚焉行者過期而不至則居者之憂百端矣</hi>范氏曰以卜筮<lb/>
　終之言思之切而無所不為也<lb/>
　　杕杜四章章七句<hi>安成劉氏曰前三章皆述其室家私情而兼公義為言卒章則</hi>
　　　<hi>又専勞之以私情大槩與四牡采薇出車同本於公私情義以慰之也</hi>
　　　鄭氏曰遣將帥及戍役同歌同時欲其同心也<lb/>
　　　反而勞之異歌異日殊尊卑也記曰賜君子小<lb/>
<pb n="45a"/>
　　　人不同日此其義也王氏曰出而用兵則均服<lb/>
　　　同食一衆心也入而振旅則殊尊卑辨貴賤定<lb/>
　　　衆志也范氏曰出車勞率故美其功杕杜勞衆<lb/>
　　　故極其情先王以己之心為人之心故能曲盡<lb/>
　　　其情使民忘其死以忠於上也<hi>三山李氏曰其遣也則預述其</hi>
　　　<hi>懐歸之事其還歸也又不忘其行役之勞故三詩遣勞帥役之事雖不同而叙其往反終始之</hi>
　　　<hi>情則一也○新安胡氏曰王氏云上之人能知其下中心委曲之情而形於歌詠則下悦之出</hi>
　　　<hi>車杕杜是也上之人不能知而其下自陳其勞苦之狀悲傷之情則怨也揚之水鴇羽是也○</hi>
<pb n="45b"/>
　　　<hi>慶源輔氏曰鄭王范氏所發之意皆得詩人之㫖但勞師勞役體悉其情無所不至而略不及</hi>
　　　<hi>論功行賞之事者何哉蓋古者竭誠盡瘁以勤王之事者人臣之義也君臣各行其事而已下</hi>
　　　<hi>不以賞而望乎上上不以賞而夸乎下此君臣相與之至情也豈後世所能及哉○安成劉氏</hi>
　　　<hi>曰集傳鄭氏王氏之説總論采薇出車杕杜也范氏之説兼論出車杕杜二詩也○豐城朱氏</hi>
　　　<hi>曰是詩四章皆述其未至之思而不言其已至之喜蓋未歸之時其思念之切如此則既歸之</hi>
　　　<hi>時其喜樂之深有不言而自喻者矣先王之於戊役叙其情而閔其勞所以悦也悦以使民民</hi>
　　　<hi>忘其死其是之謂乎</hi>
　　南陔<lb/>
<pb n="46a"/>
　　　此笙詩也有聲無詞舊在魚麗之後以儀禮考<lb/>
　　　之其篇次當在此<hi>慶源輔氏曰已下三篇不綴於皇皇者華之後而附於此</hi>
　　　<hi>者欲以笙詩六篇相次也</hi>今正之説見華黍<lb/>
　　　鹿鳴之什十篇一篇無辭凡四十六章二百九<lb/>
　　　十七句<lb/>
　　白華之什二之二<lb/>
　　　毛公以南陔以下三篇無辭故升魚麗以足鹿<lb/>
　　　鳴什數而附笙詩三篇於其後因以南有嘉魚<lb/>
<pb n="46b"/>
　　　為次什之首今悉依儀禮正之<lb/>
　　白華<lb/>
　　　笙詩也説見上下篇<lb/>
　　華黍<lb/>
　　　亦笙詩也鄉飲酒禮鼓瑟而歌鹿鳴四牡皇皇<lb/>
　　　者華然後笙入堂下磬南北面立樂南陔白華<lb/>
　　　華黍燕禮亦鼓瑟而歌鹿鳴四牡皇華然後笙<lb/>
　　　入立于縣中<hi>廬陵李氏曰諸侯軒縣縣中者北縣之南也鄉欽酒唯有磬故笙立</hi>
<pb n="47a"/>
　　　<hi>于磬南</hi>奏南陔白華華黍南陔以下今無以考其<lb/>
　　　名篇之義然曰笙曰樂曰奏而不言歌則有聲<lb/>
　　　而無詞明矣<hi>董氏曰笙入者有聲而無詩也蓋詩有歌有聲見於詩者歌也寓於</hi>
　　　<hi>樂者聲也以其用於鄉人邦國故當時人習其義是以因其事而識其聲知其義也然則亾其</hi>
　　　<hi>辭者乃本亾之非失亾也○湏溪劉氏曰雅詩之入歌者今皆在入笙者獨不存疑南陔六詩</hi>
　　　<hi>當時元只有聲如今之琴譜本無其詞也吾甚笑束晳補亾之無謂</hi>所以知其篇<lb/>
　　　第在此者意古經篇題之下必有譜焉如投壺<lb/>
　　　魯鼓薛鼓之節而亾之耳<hi>安成劉氏曰魯鼓薛鼓之節其譜見禮記</hi>
<pb n="47b"/>
　　　<hi>役壺篇末蓋魯薛二國投壺燕射擊鼓之節也其圓者擊鼙其方者擊鼓其節不同亦皆有聲</hi>
　　　<hi>而無詞也</hi>
魚麗<hi>力馳反</hi>于罶<hi>音栁與/酒叶</hi>鱨<hi>音/嘗</hi>鯊<hi>音沙叶蘇何反</hi>君子有酒㫖且<lb/>
多<lb/>
　興也麗歴也罶以曲薄為笱而承梁之空<hi>音孔</hi>者也鱨<lb/>
　揚也今黄頰魚是也似燕頭魚身形厚而長大頰骨<lb/>
　正黄魚之大而有力解飛者<hi>埤雅曰今黄鱗魚也性浮而善飛躍故一曰揚</hi>
　<hi>也燕頭魚身頰骨正黄一名黄揚</hi>鯊鮀<hi>徒何反</hi>也魚狹而小常張口吹<lb/>
<pb n="48a"/>
　沙故又名吹沙<hi>濮氏曰鯊魚多種有極大者其皮如沙今人以為刀劔鞘吹沙小魚耳○</hi>
　<hi>埤雅曰鯊大如指狹圓而長有黒點</hi>君子指主人㫖且多㫖而又多也<lb/>
　○此燕饗通用之樂歌即燕饗所薦之羞而極道其<lb/>
　羙且多見主人禮意之勤以優賔也<hi>濮氏曰言酒則殽隨之言物則</hi>
　<hi>所該者廣○安成劉氏曰此詩後三章所指物之多矣旨矣有矣即前之所言酒之且多且旨且有者也</hi>
　<hi>乃樂工極道主人所薦之物如此以見優賔之意</hi>或曰賦也下二章放此<hi>朱子</hi>
　<hi>曰古人以魚為重故魚麗南有嘉魚皆特舉以歌之○安成劉氏曰若作賦體則詩中所言魚亦是當時</hi>
　<hi>所薦之羞也</hi>
<pb n="48b"/>
○魚麗于罶魴鱧<hi>音禮</hi>君子有酒多且旨<lb/>
　興也鱧鮦<hi>同重二音</hi>也又曰鯇<hi>音/晥</hi>也<hi>新安胡氏曰嚴氏云毛郭皆以鱧為鮦本</hi>
　<hi>草云今黑鯉魚道家以為厭者也○埤雅曰今𤣥鱧也諸魚中唯此魚膽甘可食其首戴星夜則北嚮此</hi>
　<hi>詩鱨鯊之羙不若魴鱧魴鱧之羙不若鰋鯉故其序如此</hi>
　魚麗于罶鰋<hi>音偃</hi>鯉君子有酒旨且有<hi>叶羽已反</hi>
　興也鰋鮎<hi>念平聲</hi>也<hi>本草注曰大首方口背青黒無鱗多涎即鯷魚也鯷音題○華谷嚴</hi>
　<hi>氏曰毛以鮎釋鰋郭璞云各自一魚鰋今鰋額白魚也只當言似鮎耳○埤雅曰鱨魚黄魴魚青鱧魚𤣥</hi>
　<hi>鰋魚白鯉魚赤則五色之魚皆備</hi>有猶多也<lb/>
<pb n="49a"/>
○物其多矣維其嘉<hi>叶居何反</hi>矣<lb/>
　賦也<lb/>
○物其旨矣維其偕<hi>叶舉里反</hi>矣<lb/>
　賦也<lb/>
○物其有<hi>叶羽已反</hi>矣維其時<hi>叶上紙反</hi>矣<lb/>
　賦也蘇氏曰多則患其不嘉旨則患其不齊有則患<lb/>
　其不時今多而能嘉旨而能齊有而能時言曲全也<lb/>
　<hi>慶源輔氏曰後三章乃重歎前三章多旨有三字耳○定宇陳氏曰王應之云後三章衍前三章之辭前</hi>
<pb n="49b"/>
　<hi>三章多旨有皆以酒言而衍之之辭皆曰物以見物之與酒稱也</hi>
　　魚麗六章三章章四句三章章二句<lb/>
　　　按儀禮鄉飲酒及燕禮前樂既畢皆間歌魚麗<lb/>
　　　笙由庚歌南有嘉魚笙崇丘歌南山有臺笙由<lb/>
　　　儀間代也言一歌一吹也然則此六者蓋一時<lb/>
　　　之詩而皆為燕饗賔客上下通用之樂<hi>朱子曰魚麗諸</hi>
　　　<hi>篇皆君臣燕飲之詩道主人意以譽賔如今宴飲致語之類亦有間叙賔客辭者漢書載客歌</hi>
　　　<hi>驪駒主人歌客無庸歸亦此意</hi>毛公分魚麗以足前什而説者<lb/>
<pb n="50a"/>
　　　不察遂分魚麗以上為文武詩嘉魚以下為成<lb/>
　　　王詩其失甚矣<lb/>
　　由庚<lb/>
　　　此亦笙詩説見魚麗<lb/>
南有嘉魚烝<hi>之承反</hi>然罩罩<hi>張敎竹卓二反</hi>君子有酒嘉賔式燕<lb/>
以樂<hi>五敎歴各二反</hi>
　興也南謂江漢之間嘉魚鯉質鱒<hi>才損反</hi>鯽肌出於沔<lb/>
　南之丙穴<hi>山隂陸氏曰嘉魚鯉質鱒鱗肌肉羙食乳泉出於丙穴先儒謂穴在漢中沔南縣北</hi>
<pb n="50b"/>
　<hi>穴口向丙故曰丙也</hi>烝然發語聲也罩篧<hi>助角/反</hi>也<hi>廬陵羅氏曰爾雅疏今楚</hi>
　<hi>篧也罩以竹為之或以荆故謂之楚篧</hi>編細竹以罩魚者也重言罩罩<lb/>
　非一之詞也○此亦燕饗通用之樂故其詞曰南有<lb/>
　嘉魚則必烝然而罩罩之矣君子有酒則必與嘉賔<lb/>
　共之而式燕以樂矣此亦因所薦之物而道達主人<lb/>
　樂賔之意也<hi>安成劉氏曰詩言燕樂衎綏既燕而义燕故知為道逹主人樂賔之意</hi>
○南有嘉魚烝然汕汕<hi>所諫反</hi>君子有酒嘉賔式燕以衎<lb/>
<hi>苦旦反</hi>
<pb n="51a"/>
　興也汕樔<hi>爾雅作罺竝側交反</hi>也以薄汕魚也<hi>鄭氏曰樔今之撩罟也撩療僚</hi>
　<hi>澇三音</hi>衎樂也<lb/>
○南有樛<hi>居虬反</hi>木甘瓠<hi>音/䕶</hi>纍<hi>力追反</hi>之君子有酒嘉賔式<lb/>
燕綏之<lb/>
　興也○東萊吕氏曰瓠有甘有苦甘瓠則可食者也<lb/>
　樛木下垂而美實纍之固結而不可解也愚謂此興<lb/>
　之取義者似比而實興也<lb/>
○翩翩者鵻<hi>之誰反</hi>烝然來<hi>叶六直陵之二反</hi>思君子有酒嘉賔<lb/>
<pb n="51b"/>
式燕又<hi>叶夷昔反或如字</hi>思<lb/>
　興也此興之全不取義者也<hi>慶源輔氏曰詩中興體固有此兩様但此二章</hi>
　<hi>相比故於比發之也</hi>思語辭也又既燕而又燕以見其至誠有<lb/>
　加而無已也<hi>孔氏曰思皆為語辭嘉賔既來用此酒與之燕又燕也頻與之燕言親之甚也</hi>
　或曰又思言其又思念而不忘也<hi>朱子曰來思之思語辭义思既燕而</hi>
　<hi>又思之以見其至誠有加而無已也凡思字為語助者上字協韻為思慮之思者本字協韻此章則來字</hi>
　<hi>與末句思字協韻也</hi>
　　南有嘉魚四章章四句<lb/>
<pb n="52a"/>
　　　説見魚麗<lb/>
　　崇丘<lb/>
　　　説見魚麗<lb/>
南山有臺<hi>叶田飴反</hi>北山有萊<hi>叶陵/之反</hi>樂<hi>音/洛</hi>只<hi>音紙</hi>君子邦家之<lb/>
基樂只君子萬夀無期<lb/>
　興也臺夫<hi>音符</hi>須即莎草也<hi>本草曰其實名香附子</hi>萊草名葉香<lb/>
　可食者也<hi>陸氏曰兖州人烝以為茹謂之萊烝</hi>君子指賔客也○此亦<lb/>
　燕饗通用之樂故其辭曰南山則有臺矣北山則有<lb/>
<pb n="52b"/>
　萊矣樂只君子則邦家之基矣樂只君子則萬夀無<lb/>
　期矣所以道達主人尊賔之意羙其徳而祝其夀也<lb/>
　<hi>安成劉氏曰詩中所謂徳音所謂氏之父母邦家之基與光皆所以美其徳也所謂夀耉者皆所以祝其</hi>
　<hi>夀也通前魚麗嘉魚兩篇皆一時樂工所歌彼為優賔樂賔則此詩所以美之祝之者為尊賔也或疑賔</hi>
　<hi>客不足以當萬夀之語愚謂此詩上下通用之樂當時賔客容有爵齒俱尊足當之者蓋古人簡質如士</hi>
　<hi>冠禮祝辭亦云眉夀萬年又况古器物銘所謂用蘄萬年用蘄眉夀萬年無疆仰其眉夀萬年無疆之類</hi>
　<hi>皆為自祝之辭則此詩以萬夀祝賔庸何傷乎</hi>
○南山有桑北山有楊樂只君子邦家之光樂只君子<lb/>
<pb n="53a"/>
萬夀無疆<lb/>
　興也<hi>慶源輔氏曰首章邦家之基羙其可以為邦家之基本所謂治生乎君子賢者為國之楨榦也</hi>
　<hi>次章言邦家之光羙其可以為邦家之顯榮所謂儒者在朝則羙政在位則羙俗也既足以為邦家之基</hi>
　<hi>本與顯榮故因祝其夀之無期限而無疆界者也○安成劉氏曰此章亦羙其徳而祝其夀也</hi>
○南山有杞北山有李樂只君子民之父母<hi>叶蒲彼反</hi>樂只<lb/>
君子徳音不已<lb/>
　興也把樹如樗一名狗骨<hi>陸氏曰杞山木而滑其子為木蝱入藥○安成劉氏</hi>
　<hi>曰此章則専美其徳也</hi>
<pb n="53b"/>
○南山有栲<hi>音考叶音口</hi>北山有杻<hi>女九反</hi>樂只君子遐不眉<lb/>
夀<hi>叶直酉反</hi>樂只君子徳音是茂<hi>叶莫口反</hi>
　興也栲山樗杻檍<hi>音億</hi>也遐何通眉夀秀眉也<hi>安成劉氏曰醫</hi>
　<hi>書以眉毛過垂眼下者為夀長古人稱髙夀者曰眉夀其以此歟此章又所以祝其夀而羙其徳也</hi>
○南山有枸<hi>俱甫反</hi>北山有楰<hi>音/庾</hi>樂只君子遐不黄耉<hi>音苟叶古五反</hi>樂只君子保艾<hi>五蓋/反</hi>爾後<hi>叶下五反</hi>
　興也枸枳枸樹高大似白楊有子著<hi>直略反</hi>枝端大如<lb/>
　指長數寸噉<hi>音㗖</hi>之甘羙如飴八月熟亦名木蜜<hi>本草曰木</hi>
<pb n="54a"/>
　<hi>蜜生南方枝葉皆可噉亦可煎食如飴其子一名枳柤味如蜜以木作屋屋中酒則味薄祖音矩○問枸</hi>
　<hi>朱子曰㡬拘子建陽謂之枅栱子俗謂之癩漢指頭吾鄉呼為兼勾味甘而解酒毒人家左右前後有此</hi>
　<hi>木則醖酒不成</hi>楰䑕椁樹葉木理如楸亦名苦楸黄老人髪<lb/>
　復黄也耉老人面凍梨色如浮垢也<hi>孔氏曰髪白而復黄面如凍梨</hi>
　<hi>之色</hi>保安艾養也<hi>安成劉氏曰此章又専祝其夀也</hi>
　　南山有臺五章章六句<hi>慶源輔氏曰後二章言遐不眉夀遐不黄耉與甘章</hi>
　　　<hi>次章末句相應萬夀無期萬夀無疆者願之之辭也遐不眉夀遐不黄耉者必之之辭也徳音</hi>
　　　<hi>是茂言不但不已而已而义愈益茂盛也保艾爾後則不但為今日計而又願其安養其後世</hi>
<pb n="54b"/>
　　　<hi>之子孫也人君得賢則基圖鞏固故曰邦家之基有光華故曰邦家之光愛利及民故曰民之</hi>
　　　<hi>父母燕及後世故曰保艾爾後</hi>
　　　説見魚麗<lb/>
　　由儀<lb/>
　　　説見魚麗<lb/>
蓼<hi>音六</hi>彼蕭斯零露湑<hi>息吕/反</hi>兮既見君子我心寫<hi>叶想羽反</hi>兮<lb/>
燕笑語兮是以有譽處兮<lb/>
　興也蓼長大貌蕭蒿也<hi>華谷嚴氏曰蕭香蒿也荻也牛尾蒿也</hi>湑湑然<lb/>
<pb n="55a"/>
　蕭上露貌君子指諸侯也寫輸寫也燕謂燕飲譽善<lb/>
　聲也處安樂也蘇氏曰譽豫通凡詩之譽皆言樂也<lb/>
　亦通○諸侯朝于天子天子與之燕以示慈恵<hi>安成劉氏</hi>
　<hi>曰左傳晉卻至曰宴以示慈恵蓋謂升殽于爼相與共食所以示慈愛恩恵也</hi>故歌此詩言<lb/>
　蓼彼蕭斯則零露湑然矣既見君子則我心輸寫而<lb/>
　無留恨矣是以燕笑語而有譽處也其曰既見蓋於<lb/>
　其初燕而歌之也<hi>慶源輔氏曰諸侯來朝天子天子見之而得以輸寫其心而無所留</hi>
　<hi>隠相與燕飲語笑和悦則上下皆可以保有其聲譽與和樂也苟上之於下也有所疑而不敢盡其情下</hi>
<pb n="55b"/>
　<hi>之於上也有所畏而不敢申其意則是上下不交否之時也禍端亂萌皆由於此尚何能保有其安樂於</hi>
　<hi>長久乎</hi>
○蓼彼蕭斯零露瀼瀼<hi>如羊反</hi>既見君子為龍為光其徳<lb/>
不爽<hi>叶師莊反</hi>夀考不忘<lb/>
　興也瀼瀼露蕃貌龍寵也為龍為光喜其徳之詞也<lb/>
　爽差也其徳不爽則夀考不忘矣褒羙而祝頌之又<lb/>
　因以勸戒之也<hi>慶源輔氏曰使天子以得見諸侯為寵光則諸侯之徳之羙可知矣故因</hi>
　<hi>以戒之曰其徳不爽夀考不忘言使其徳常如此而不至於冇差爽焉則當享夀考而永不忘矣○安成</hi>
<pb n="56a"/>
　<hi>劉氏曰既褒羙其徳之光寵而祝頌其夀考安寧又於褒羙之中寓其勸之戒之之意若曰徳之不爽然</hi>
　<hi>後夀而不忘徳之虧者夀之虧也</hi>
○蓼彼蕭斯零露泥泥<hi>乃禮反</hi>既見君子孔燕豈弟冝兄<lb/>
冝弟<hi>待禮反</hi>令徳夀豈<hi>開改反叶去禮反</hi>
　興也泥泥露濡貌孔甚豈樂弟易也冝兄冝弟猶曰<lb/>
　宜其家人蓋諸侯繼世而立多疑忌其兄弟如晉詛<lb/>
　無畜<hi>音勗養也</hi>羣公子秦鍼<hi>音/鉗</hi>懼選之類<hi>左傳宣公二年曰初晉驪姬之</hi>
　<hi>亂詛無畜羣公子自是晉無公族杜氏注云詛盟誓無公子故廢公族之官又昭公元年曰秦后子有寵</hi>
<pb n="56b"/>
　<hi>於桓如二君於景其母曰弗去懼選癸夘鍼適晉注云后子秦桓公子景公母弟鍼也選數也恐景公數</hi>
　<hi>其罪而加戮也</hi>故以冝兄冝弟羙之亦所以警戒之也夀豈<lb/>
　夀而且樂也<hi>慶源輔氏曰言既且君子相與厚為燕飲以嘉其樂易之徳則又推言能以是</hi>
　<hi>樂易之徳而冝其兄弟焉則其令徳將既夀而且樂矣○濮氏曰甚燕而情樂易則知其冝兄弟而徳可</hi>
　<hi>久也○安成劉氏曰令徳夀豈即上章末二句之意而冝兄冝弟者又即不爽其徳之本而所以為敎國</hi>
　<hi>人者也</hi>
○蓼彼蕭斯零露濃濃<hi>奴同反</hi>既見君子鞗<hi>徒彫反</hi>革沖沖<lb/>
<hi>敕弓反</hi>和鸞雝雝萬福攸同<lb/>
<pb n="57a"/>
　興也濃濃厚貌鞗轡也革轡首也馬轡所把之外有<lb/>
　餘而垂者也<hi>孔氏曰鞗革皮為之故曰鞗革</hi>沖沖垂貌和鸞皆鈴也<lb/>
　在軾曰和在鑣曰鸞皆諸侯車馬之飾也<hi>建安何氏曰京山程</hi>
　<hi>氏曰和金口木舌鸞金口金舌鸞在衡上近於馬和在軾上衡是車前横木駕馬者即軏也軾是車上横</hi>
　<hi>板手所憑伏以致敬者升車則馬動馬動則鸞鳴鸞鳴則和應自然有箇節奏若車行速則不相應行遲</hi>
　<hi>則不響若雜然都響皆不合節奏○埤雅曰鸞雌曰和雄曰鸞○安成劉氏曰集傳於四鐵以為乗車之</hi>
　<hi>鸞在衡則此傳鑣字恐當作衡字</hi>庭燎亦以君子目諸侯而稱其鸞<lb/>
　旂之羙正此類也<hi>安成劉氏曰采菽二章文意亦然</hi>攸所同聚也<lb/>
<pb n="57b"/>
　　蓼蕭四章章六句<hi>慶源輔氏曰一章燕笑語兮是以有譽處兮通上下而言之天</hi>
　　　<hi>子與諸侯皆然也下三章則専羙諸侯二章三章則又因以勸戒而警敎之也</hi>
湛湛<hi>直咸反</hi>露斯匪陽不晞<hi>音/希</hi>厭厭<hi>於鹽反</hi>夜飲不醉無歸<lb/>
　興也湛湛露盛貌陽日晞乾也厭厭安也亦久也足<lb/>
　也<hi>慶源輔氏曰厭厭二字具安久足三義安故久久故足</hi>夜飲私宴也燕禮宵<lb/>
　則兩階及庭門皆設大燭焉<hi>廬陵歐陽氏曰燕當以畫而言夜飲者燕禮有</hi>
　<hi>宵則設燭之禮是古雖以禮飲酒有至夜者以申私燕之恩盡殷勤之意○儀禮燕禮曰宵則庶子執燭</hi>
　<hi>於阼階上司宫執燭於西階上甸人執大燭於庭閽人為大燭於門外燕禮輕無庭燎設大燭而已</hi>
<pb n="58a"/>
　此亦天子燕諸侯之詩言湛湛露斯非日則不晞以<lb/>
　興厭厭夜飲不醉則不歸蓋於其夜飲之終而歌之<lb/>
　也<hi>燕禮君曰無不醉賔及卿大夫皆對曰諾敢不醉</hi>
○湛堪露斯在彼豐草厭厭夜飲在宗載考<lb/>
　興也豐茂也夜飲必於宗室蓋路寢之屬也<hi>丘氏曰言在所</hi>
　<hi>尊者之室○華谷嚴氏曰燕禮云膳宰具官饌于寢東注云寢路寢也</hi>考成也<hi>慶源輔氏曰燕</hi>
　<hi>于路寢之中所以示親親之意載考謂成其禮既云成其禮則必無過當之事矣○安成劉氏曰在宗室</hi>
　<hi>而成燕禮也</hi>
<pb n="58b"/>
○湛湛露斯在彼把棘顯允君子莫不令徳<lb/>
　興也顯明允信也<hi>疊山謝氏曰顯者其心明白涸逹允者其心忠信誠慤無一毫可疑</hi>
　<hi>也</hi>君子指諸侯為賔者也令善也令徳謂其飲多而<lb/>
　不亂徳足以將之也<hi>車萊吕氏曰以徳將之不至於亂中無所主則為麴糵所迷矣</hi>
　<hi>○慶源輔氏曰莫不令徳言與燕之諸侯無不冇是徳也</hi>
○其桐其椅<hi>於冝反</hi>其實離離豈弟君子莫不令儀<lb/>
　興也離離垂也令儀言醉而不喪其威儀也<hi>慶源輔氏曰莫</hi>
　<hi>不令儀言與燕之諸侯無不有是儀也</hi>
<pb n="59a"/>
　　湛露四章章四句<lb/>
　　　春秋傳甯武子曰諸侯朝正於王<hi>杜氏曰朝而受正教也</hi>
　　　王宴樂之於是賦湛露曾氏曰前兩章言厭厭<lb/>
　　　夜飲後兩章言令徳令儀雖過三爵亦可謂不<lb/>
　　　繼以淫矣<hi>問蓼蕭湛露二詩朱子曰文義也只如此却要諷詠實見他至誠和樂之</hi>
　　　<hi>意方好○慶源輔氏曰顯允明信也豈弟樂意也明信者固冝其有徳矣樂易者則恐其或略</hi>
　　　<hi>于威儀也樂易君子而威儀無不令焉此其所以為成徳也既醉則情或佚焉在宗則儀可略</hi>
　　　<hi>矣然莫不令儀此其所以為成禮也不醉無歸見其情之厚也在宗載考見其情之親也莫不</hi>
<pb n="59b"/>
　　　<hi>令徳見其徳之存乎中者善也莫不令儀見其儀之見於外者善也厚而不親則上之待下者</hi>
　　　<hi>猶未至也徳雖令而儀有闕焉則臣之持身猶不足也○豐城朱氏曰此詩前兩章言厭厭夜</hi>
　　　<hi>飲所以道其情之相親也後兩章言令徳令儀又羙其徳將而無醉也然則是詩也其亦褒羙</hi>
　　　<hi>之中而寓規戒之意也歟</hi>
　　　白華之什十篇五篇無辭凡二十三章一百四<lb/>
　　　句<lb/>
　<lb/>
　詩傳大全卷九<lb/>
</p>
<p>
</p>
  </div>
</body>
</text>
</TEI>
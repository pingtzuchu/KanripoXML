<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷八</head>
    <p>
<pb n="1a"/>
欽定四庫全書<lb/>
　春秋明志録卷八　　　　　明　熊過　撰<lb/>
成公<lb/>
　名黒肱宣公子母穆姜在位一十八年諡法安民立<lb/>
　政曰成<lb/>
元年春王正月公即位<lb/>
二月辛酉塟我君宣公<lb/>
無氷<lb/>
<pb n="1b"/>
　豫恒燠若之徴也<lb/>
三月作丘甲<lb/>
　志重賦也周十六并為丘四丘為甸而成三甲令使<lb/>
　丘為甲是乗為四甲而不増乗以將有齊師也甸乗<lb/>
　丘甲自鄭康成註論語舉公卿大夫畿内采地之制<lb/>
　及小司徒辨畿内都鄙地域皆稱司馬法言雖異而<lb/>
　事同古天子用兵先用六鄉不足取六遂不足取公<lb/>
　卿采地及諸侯邦若諸侯則先三鄉不足乃縂徴徴<lb/>
<pb n="2a"/>
　境内也一甸四丘所出有匹馬頭牛甲士三人歩卒<lb/>
　七十二人此徴兵法謂之長轂一乗此統一軍之甲<lb/>
　杜氏以為使丘出之胡子疑其重遂謂増三之一稍<lb/>
　輕于杜然皆以虚數求而不附之地也包咸註論語<lb/>
　曰方里為井十井為乗百里之國適千乗也何休曰<lb/>
　軍賦十井不過一乗說者以為近是而何說今不見<lb/>
　公羊註今以萬二千五百家而為鄉家出一人而為<lb/>
　軍以地計之寔得一千五百五十六井二夫而成一<lb/>
<pb n="2b"/>
　軍三鄉四千井得三萬二千人以地方百里所賦除<lb/>
　其山川沉斥城池邑居園囿經塗溝洫三易之通得<lb/>
　八十里而以四十里為遂大司馬五起五家為比課<lb/>
　徴邦國出兵徴兵既至臨陣還同鄉遂之法皆用卒<lb/>
　兩師旅也以五起之盖井餘三夫若一井八家盡起<lb/>
　諸侯三鄉三萬二千人合三遂七家出一人得四千<lb/>
　五百三十五人少一千六十五而不成三軍包何說<lb/>
　尚未盡陳祥道言魯三郊三遂可備六師亦考之未<lb/>
<pb n="3a"/>
　詳也盖十六井百二十八夫為丘四丘為甸軍賦起<lb/>
　于井成于甸甸即乗詩頌僖公公車千乗舉成數之<lb/>
　辭昭公八年蒐于紅又曰自根牟至于商衛革車千<lb/>
　乗三家之師也乃作丘甲以後四分公室時耳然至<lb/>
　哀八年邾茅夷鴻言于吳曰魯八百乗盖其數與前<lb/>
　八十里者合又以受封之始言故作三軍時三家各<lb/>
　毁其乗以足之可見今尚未及千乗矣周禮大國五<lb/>
　百里記曰成王封周公地方七百里記禮者合附庸<lb/>
<pb n="3b"/>
　言之其寔五百里疑亦出經師附益魯之乗固不可<lb/>
　㨿舊相檢覈也至㐮十一年乃書作三軍則車迺有<lb/>
　定數耳詩公徒三萬是槩舉全數侈言之今曷嘗増<lb/>
　乗哉據子産言天子一圻列國一同今大國數圻非<lb/>
　侵小曷以致此盖得之矣胡子疑計甸増乗三之一<lb/>
　既又引二廣之法疑其増甲而不増乗兩者竟不自<lb/>
　决過矣小司徒註引司馬法别有革車之制成三百<lb/>
　出革車一乗萬井革車百乗甲士千人徒二千人䟽<lb/>
<pb n="4a"/>
　家謂公卿大夫畿内采地所出與小司徒井邑丘甸<lb/>
　辨畿内都鄙出軍之法不同或疑一成百井而六十<lb/>
　四井已足一乗又旁加一里餘三十六井無所用之<lb/>
　鄭註以縁邉三十六井者為治溝洫殆强觧剥内外<lb/>
　分為二事規制不能畫一無以正經界均賦税是不<lb/>
　知開方止可以井其云旁加乃以虚數相配未嘗以<lb/>
　之畫野也禮䟽坊記諸侯車甲牛馬計地令出恐非<lb/>
　力之所能是國家所給今考左䟽長轂馬牛甲兵戈<lb/>
<pb n="4b"/>
　盾皆一甸之民同共此物若鄉遂所用車馬甲兵之<lb/>
　属皆國家所共給若以一鄉出一軍者則是家出一<lb/>
　人其物不可私備盖得先王之意矣<lb/>
夏臧孫許及晉侯盟于赤棘<lb/>
　不月畧之也許魯卿臧孫辰子凡内大夫特盟諸侯<lb/>
　恒畧之惡其伉也歸父奔齊晋盖疑魯貳于已魯亦<lb/>
　以晋之不已信也故為赤棘之盟赤棘晋地盖懼晋<lb/>
　而求同也左氏聞齊將出楚師故盟赤棘然魯方善<lb/>
<pb n="5a"/>
　楚楚不與齊交楚曷為為齊出師哉且齊本强國其<lb/>
　欲伐魯何藉于楚疑左氏傅聞有失寔者矣<lb/>
秋王師敗績于茅戎<lb/>
　夷狄敗中國月而不日敗績于茅戎不月異天子于<lb/>
　諸侯也不言敗之者公羊氏曰王者無敵莫敢當也<lb/>
　不言戰榖梁氏曰莫之敢敵非莫敢敵戎邀之不戰<lb/>
　而潰也茅戎允姓别種不地明其敗于戎也公榖以<lb/>
　為晋敗之誣矣不戰而書敗績明其自敗也劉康公<lb/>
<pb n="5b"/>
　不以惇信持國而輕于邀戎是失其所以居天下禦<lb/>
　四夷之道也劉質夫原程氏之意以尊尊自反表經<lb/>
　義得之矣<lb/>
冬十月<lb/>
二年春齊侯伐我北鄙<lb/>
　貳于晋也<lb/>
夏四月丙戌衛孫良夫帥師及齊師戰于新築衛師敗<lb/>
績<lb/>
<pb n="6a"/>
　衛書大夫帥師于是始强也齊師者齊侯也一役而<lb/>
　再有事者畧言之用衆焉稱師前年晋侯衛世子臧<lb/>
　伐齊故齊伐魯反過衛而報之新築衛地凡戰以被<lb/>
　伐者為主故以衛主之左氏謂侵齊與齊師遇失書<lb/>
　法矣傳有缺文失新築戰事從經趙企明與予同也<lb/>
　然衛人不能反躬觧紛逺怨之道並見矣陳君舉曰<lb/>
　良夫世為卿至林父出其君入于戚以叛是故孔逹<lb/>
　不言帥師必良夫而後言帥師<lb/>
<pb n="6b"/>
六月癸酉季孫行父臧孫許叔孫僑如公孫嬰齊帥師<lb/>
㑹晋卻克衛孫良夫曹公子首及齊侯戰于鞌齊師敗<lb/>
績<lb/>
　僑如得臣子嬰齊叔肸子古大國三卿是時魯四人<lb/>
　將並仲孫蔑五卿始趙盾以諸侯伯至是郤克遂以<lb/>
　大夫伯政在大夫矣魯于聘問盟㑹雖二卿並行止<lb/>
　書一使至行師用兵則並書諸將其他國惟書元帥<lb/>
　詳内略外耳陳君舉言凡帥非卿不書卿非元帥亦<lb/>
<pb n="7a"/>
　不書非也魯是時止有二軍行父將一軍而許佐之<lb/>
　僑如將一軍嬰齊佐之耳至㐮十一年始作三軍趙<lb/>
　子常謂不正其四卿帥師㑹戰各自為帥非也然仲<lb/>
　孫蔑以十五年無婁之㑹睦齊不出胡康侯廼謂無<lb/>
　人乎成公之側亦非寔矣鞌去國五百里自癸酉迨<lb/>
　己酉凡三十七日春秋以七大夫主戰書及大夫皆<lb/>
　横志乎戰也是時晋有六卿政在大夫豈獨魯哉單<lb/>
　㐮公辭鞏朔曰兄弟甥舅侵敗王畧王命伐之告事<lb/>
<pb n="7b"/>
　而已不獻其功所以敬親暱禁淫慝也意盖有所諷<lb/>
　矣曺無大夫而曰公子以吾之四大夫在焉舉其貴<lb/>
　者也此曺大夫帥師之始<lb/>
秋七月齊侯使國佐如師己酉及國佐盟于袁婁<lb/>
　如師者盟非前定之辭春秋内詞稱及故盟國佐者<lb/>
　魯也左氏乃謂晋師及國佐盟于袁婁公羊則曰卻<lb/>
　克使魯衛之使以其詞為之請逮于袁婁而與之盟<lb/>
　非也文七年公㑹諸侯晋大夫盟于扈㐮三年豹及<lb/>
<pb n="8a"/>
　諸侯大夫及陳袁僑盟二十七年豹及諸侯之大夫<lb/>
　盟于宋稱及者皆内詞也然其與盟者未嘗不書據<lb/>
　經文何以知晋盟國佐哉使盟國佐者寔晋主之而<lb/>
　三國大夫皆與恭盟應如召陵不言及或魯衛所請<lb/>
　亦宜書及衛人及國佐盟于袁婁安得于内事之辭<lb/>
　無别哉榖梁傳曰鞌去國五百里袁婁去五十里<hi>据傳</hi>
　<hi>國佐背城借一則袁婁近隣國都明矣今臨淄縣西有袁婁</hi>壹戰綿地五百里焚<lb/>
　雍門之茨侵車東至海君子聞之曰夫甚勝之詞焉齊<lb/>
<pb n="8b"/>
　侯使國佐如師而進盟之于袁婁以偪齊君桓公之<lb/>
　所不敢而四臣安為之甚矣鞌戰之忿也<lb/>
八月壬午宋公鮑卒<lb/>
　子固嗣是為共公<lb/>
庚寅衛侯速卒<lb/>
　子臧嗣是為定公<lb/>
取汶陽田<lb/>
　取者得非其有之稱汶水出泰山莱蕪縣水經注在<lb/>
<pb n="9a"/>
　汶北乎暢極目是蛇丘讙棘皆其地矣孔䟽魯在汶<lb/>
　南則汶陽之田北與齊界此魯侵小而得者或云古<lb/>
　鑄國地僖元年以賜季友則属魯當在春秋前為齊<lb/>
　所侵不繋魯者地當在所損不以名假之也杜氏云<lb/>
　恥乗勝脅齊求賂得邑故諱使若非齊邑非也胡子<lb/>
　曰恃大國兵力一戰勝齊得其故壌而不請于天王<lb/>
　以正疆理則取之不以其道與得非其有奚異乎<lb/>
冬楚師鄭師侵衛<lb/>
<pb n="9b"/>
十有一月公㑹楚公子嬰齊于蜀<lb/>
　杜元凱曰蜀魯地盖楚公子嬰齊以大衆與鄭師臨<lb/>
　衛乆未退兵而嬰齊適先至蜀以魯之素有舊好而<lb/>
　相親也故成公特毁列親㑹之公羊以書公子為亢<lb/>
　啖叔佐曰傳以處父不書族為亢今以書族為亢何<lb/>
　自矛盾也<lb/>
丙申公及楚人秦人宋人陳人衛人鄭人齊人曺人邾<lb/>
人薛人鄫人盟于蜀<lb/>
<pb n="10a"/>
　楚大夫初㑹盟中國也㑹而後盟間有事則地㑹地<lb/>
　盟此非有事而再言地㑹與盟事異也㑹書公子嬰<lb/>
　齊盟稱人何也中國君大夫疑其始也以楚大夫未<lb/>
　嘗主中國㑹盟也魯欲致諸侯以求楚成諸侯始以<lb/>
　微者徃諸侯之未忘晋也嬰齊亦去之而使微者主<lb/>
　此盟也公羊以嬰齊為惡而曰得一貶焉耳非也謂<lb/>
　㑹書公子從恒稱以見寔盟變文稱人以示義者誣<lb/>
　也宋華元陳公孫寕衛孫良夫鄭公子去疾本不與<lb/>
<pb n="10b"/>
　盟謂人嬰齊不可不人諸卿誣也左氏謂蔡許失位<lb/>
　而不書猶誣也秦序中國之上秦强也齊大國而序<lb/>
　鄭下左氏謂大夫非也臧宣叔曰齊楚結好我新與<lb/>
　晋盟晋楚争盟齊師必至雖晋人伐齊楚必救之則<lb/>
　陽橋之役楚本爲齊而来然齊怵于鞌之威遠楚近<lb/>
　晋以微者盟而拜賜故楚人怨之擅為進退而後其<lb/>
　班左氏云匱盟必得其情矣至㐮十四年向之㑹鄭<lb/>
　公孫蠆乃别于齊人宋人衛人之下晋悼方明復以<lb/>
<pb n="11a"/>
　國班耳春秋公與大夫盟例不書㑹而書及我君欲<lb/>
　而大夫從之也蜀魯地也㑹盟異事而皆于蜀則魯<lb/>
　欲是而摟諸侯之大夫以從楚不沒公以為伯權與<lb/>
　夷夏盛衰之所繇也豈獨惡在内者乎邾薛鄫親來<lb/>
　預盟漸非桓公之舊晋景亦聴其自至未有改焉至<lb/>
　悼公時則遂以為定制而小國多不附大國矣<lb/>
三年春王正月公㑹晋侯宋公衛侯曹伯伐鄭<lb/>
　春伐鄭中國之無伯蜀之盟為之也於是乎晋力疲<lb/>
<pb n="11b"/>
　于鞍而楚張矣蜀之盟鄭寔導楚晋樓諸侯以伐之<lb/>
　鄭不可謂非罪也宋魯曺幸反楚而從晋固亦知擯<lb/>
　非族類矣則復怨勤民安足以深罪五國哉胡子責<lb/>
　五國之復怨勤民殆非孟氏取彼善之義哉宋衛未<lb/>
　塟而稱爵齊氏因謂正諸國之爵見鄭當討亦非也<lb/>
　春秋之法踰年者則自稱君耳桓十三年衛宣未葬<lb/>
　而衛侯書爵踰年也僖二十五年衛文雖葬而洮之<lb/>
　㑹衛子不爵未踰年定四年召陵陳子不爵未葬且未<lb/>
<pb n="12a"/>
　踰年也必踰年者所謂縁臣民之心不可曠年無君<lb/>
　故以事相接勢不得復稱子也然則金革之事不避<lb/>
　禮與君子以為東郊不開荆蠻猾夏其急同也<lb/>
辛亥葬衛穆公<lb/>
二月公至自伐鄭<lb/>
甲子新宫災三日哭<lb/>
　哭新宫災公羊子曰宣宫曷為謂新宫不忍言也其<lb/>
　言三日哭奈何廟災三日哭禮也榖梁子以為禰宫<lb/>
<pb n="12b"/>
　亦不以哀為非禮也胡子盖曰神主未遷故不稱宣<lb/>
　宫盖出劉質夫云耳禮諸侯塟七月卒哭告祔于廟<lb/>
　而逓遷之祭畢則主反於寢三年䘮畢則入廟以諡<lb/>
　配廟焉子生三年然後免于父母之懐故䘮必以三<lb/>
　十六月㫁禮家除䘮于二十七月之後者天道去體<lb/>
　而存用之義宣公薨至是二十八月而主不遷或疑<lb/>
　三大功上古寔不以足三期魯人猶存遺意遷主非<lb/>
　緩而以二十七月爲後王短䘮之漸非矣趙企明曰<lb/>
<pb n="13a"/>
　以未祫知其主未入也然以經考十二公入廟舉祫<lb/>
　皆無文即如胡子責其緩於遷主又必曰先人之笑<lb/>
　語寢食不在焉可無哭也則是凡宫也者妥神而已<lb/>
　死而營焉于笑語寢食焉何有而謂可必哭乎昔儒<lb/>
　以廟災准墓毁然孔子防墓之崩泫然流涕則哭而<lb/>
　以三日期亦過禮矣春秋西宫及桓僖廟災皆不聞<lb/>
　哭亦無譏然則應災在寔不徒事虚文也哉<lb/>
乙亥葬宋文公<lb/>
<pb n="13b"/>
夏公如晋<lb/>
　左氏傳曰拜汶陽之田<lb/>
鄭公子去疾帥師伐許<lb/>
公至自晋<lb/>
秋叔孫僑如帥師圍棘<lb/>
　棘者公羊言汶陽之不服邑也其言圍之不聽也棘<lb/>
　去汶八十里與蛇丘下界爲疆是今肥城縣地矣趙<lb/>
　伯循曰内言圍皆叛也<lb/>
<pb n="14a"/>
大雩<lb/>
晋郤克衛孫良夫伐廧咎如<lb/>
　廧咎如者赤狄别種也宣十五年晋㓕赤狄潞氏其<lb/>
　餘民散入廧咎如左氏謂討赤狄之餘是也克良夫<lb/>
　得志于鞍而不自戢欲殄㓕使無遺育此豈仁者之<lb/>
　心哉<lb/>
冬十有一月晋侯使荀庚來䀻<lb/>
　此晋聘之始<lb/>
<pb n="14b"/>
衛侯使孫良夫來聘<lb/>
丙午及荀庚盟<lb/>
丁未及孫良夫盟<lb/>
　蜀盟楚故也既而從晋伐鄭矣今公朝晋晋報焉故<lb/>
　庚盟魯疑其貳楚良夫盟魯疑其以已自解于晋也<lb/>
　聘而遂盟盖於是時庚良夫生事專命魯雖以微者<lb/>
　行盟亦不以禮自守矣胡子以二卿之抗故諱公則<lb/>
　隐及莒人盟于浮來何以不諱公乎先儒謂大夫終<lb/>
<pb n="15a"/>
　不可以盟公雖來涖盟猶諱其失經義一也<lb/>
鄭伐許<lb/>
　稱鄭疑文缺或曰鄭㐮公背華即夷一嵗而再伐許<lb/>
　狃于强而兵陣不戒如狄故狄之<lb/>
四年春宋公使華元來聘<lb/>
三月壬申鄭伯堅卒<lb/>
　子費嗣是爲悼公<lb/>
杞伯來朝<lb/>
<pb n="15b"/>
　杞桓公來朝訴叔姬也<lb/>
夏四月甲寅臧孫許卒<lb/>
公如晋<lb/>
𦵏鄭襄公<lb/>
秋公至自晋<lb/>
冬城鄆<lb/>
　田言之曰汶陽邑言之曰鄆釋例土地名魯有二鄆<lb/>
　文十二年城諸及鄆莒魯所争東鄆也東鄆今莒州<lb/>
<pb n="16a"/>
　沂水縣古城陽姑幕成十六年公待季文子于鄆西<lb/>
　鄆也魯既得汶陽故城鄆爲固恐齊人復奪之耳杜<lb/>
　元凱謂公欲叛晋城西鄆為備其說無稽矣<lb/>
鄭伯伐許<lb/>
　未踰年而自將以躋惡也<lb/>
五年春王正月杞叔姬來歸<lb/>
　僖三十一年冬杞伯姬來求歸至是四年疑色衰而<lb/>
　愛弛矣前年杞桓來朝而叔姬竟歸魯受其訴耳不<lb/>
<pb n="16b"/>
　能謀其姑姊妹使以無罪出于是特書其月以别於<lb/>
　郯伯姬<lb/>
仲孫蔑如宋<lb/>
夏叔孫僑如㑹晋荀首于榖<lb/>
　荀庚如齊逆女宣伯餫諸榖然則非國事也書之如<lb/>
　國事然何也自鞍之役魯得汶陽田晋無獲也已而<lb/>
　與齊平矣榖齊邑申元宇所謂城榖寘管仲之地晋<lb/>
　適齊必徑魯而後逹不㑹諸魯而㑹于齊地趙氏所<lb/>
<pb n="17a"/>
　謂銷齊侯議魯之謀破晋人謀已之諼左氏志其㑹<lb/>
　而不知其故是也或謂大夫專故書之若國事斯已<lb/>
　不察矣<lb/>
梁山崩<lb/>
　梁山本古韓今韓城縣漢夏陽地也梁山東南爲晋<lb/>
　地西南爲秦地西北爲白狄地界于三國不可繋之<lb/>
　晋公羊言爲天下紀異是已許慎云山者陽位君之<lb/>
　象也象君權壊當時諸侯未聞有戒心而脩徳者然<lb/>
<pb n="17b"/>
　則絳人語伯宗降服乗縵徹樂出次祝幣史辭真虚<lb/>
　文也哉<lb/>
秋大水<lb/>
冬十有一月己酉天王崩<lb/>
　子簡王夷立<lb/>
十有二月己丑公㑹晋侯齊侯宋公衛侯鄭伯曹伯邾<lb/>
子杞伯同盟于蟲牢<lb/>
　于是齊鄭皆服矣自文宣以來未有者晋景可以遂<lb/>
<pb n="18a"/>
　伯而不能也蟲牢鄭地今開封府古陳留封丘縣許<lb/>
　靈公愬鄭伯于楚鄭悼公如楚訟不勝楚人執皇戍<lb/>
　及子國鄭伯歸使公子偃請成于晋則蟲牢之盟主<lb/>
　于鄭所欲也故左氏止云鄭服古者諸侯相見揖讓<lb/>
　入門不得終禮者六其一天子崩今己丑上距己酉<lb/>
　天王之崩赴告必至且蟲牢又近王都聴其盟而不<lb/>
　知忌比事属辭者可以黙識矣<lb/>
六年春王正月公至自㑹<lb/>
<pb n="18b"/>
二月辛巳立武宫<lb/>
　武宫者武公之宫武公者隐公之曽祖至是八世十<lb/>
　一傳矣立者不宜立胡子謂非即遠有終是也明堂<lb/>
　位曰魯公之廟文世室武公之廟武世室然昭十五<lb/>
　年有事于武宫不稱世室煬又武公六世祖属在武<lb/>
　上定立其宫亦不稱世室趙企明曰記禮者出于春<lb/>
　秋之後見魯立武宫遂有武世室之語以爲不經也<lb/>
　左氏意以爲武軍之宫如楚子所立者啖叔佐曰非<lb/>
<pb n="19a"/>
　也宣十二年楚自邲戰回作先君宫以告成事若然<lb/>
　則煬宫復何謂乎趙伯循曰立武宫盖别録他故若<lb/>
　以鞍戰之故不應五年方立之據啖趙所析則以武<lb/>
　宫爲武世室真妄附㑹也矣<lb/>
取鄟<lb/>
　取邑必言國伐萊取根牟伐邾取繹伐莒取向皆是<lb/>
　也取者取爲已邑不㓕其國之稱鄟者杜元凱以爲<lb/>
　附庸也魯之附庸則奚必伐不奪不饜之心季氏伐<lb/>
<pb n="19b"/>
　顓臾之類也<lb/>
衛孫良夫帥師侵宋<lb/>
　以其辭㑹也不能修文告而止淺侵之斯晋景之伯<lb/>
　令也矣<lb/>
夏六月邾子來朝<lb/>
　爲下日卒月也來朝者例不月<lb/>
公孫嬰齊如晋<lb/>
　此文公孫聲伯也受命伐宋<lb/>
<pb n="20a"/>
壬申鄭伯費卒<lb/>
　弟睔嗣是爲成公<lb/>
秋仲孫蔑叔孫僑如帥師侵宋<lb/>
　二卿並將矣而止于淺侵迫乎伯令無辭于伐也<lb/>
楚公子嬰齊帥師伐鄭<lb/>
　陳君舉曰楚初書大夫將也<lb/>
冬季孫行父如晋<lb/>
晋欒書帥師救鄭<lb/>
<pb n="20b"/>
　凡救未有不善之者然蟲牢之諸侯其卿大夫莫與<lb/>
　焉則諸侯有未恊者亦足以覘伯令矣<lb/>
七年春王正月鼷䑕食郊牛角改卜牛鼷䑕又食其角<lb/>
乃免牛<lb/>
　鼷䑕有螫毒者孫炎曰如今䑕狼李廵以爲鼱□是<lb/>
　也榖梁子曰郊牛日展斛角而知傷展道盡矣其所<lb/>
　以備災之道不盡也又有繼之詞也曰亡乎人矣非<lb/>
　人之所能也所以免有司之過也乃者亡乎人之辭<lb/>
<pb n="21a"/>
　是也免牲者爲之緇衣纁裳有司𤣥端奉送至于南<lb/>
　郊免牛亦然則其言非矣犧牛而飾以文綉成牲之<lb/>
　謂也免牛者出之滌牢脫其楅衡而已緇衣纁裳何<lb/>
　爲哉<lb/>
呉伐郯<lb/>
　吴初入伐中國也吴今蘓州武王封仲雍曽孫周章<lb/>
　子爵而别以周章弟虞仲封虞外傳泰伯為公爵<lb/>
　主吴伯之言必因泰伯文而誤附㑹史記云自泰伯<lb/>
<pb n="21b"/>
　至夀夢十九世此但數吴建國之君而通計之左氏<lb/>
　云吴伐郯郯成夫吴郯隔江淮二水而深入以争則徐<lb/>
　魯齊衛亦自是開道矣季文子曰中國不振旅蠻夷<lb/>
　入伐而莫之或恤無弔者吾亡無日矣<lb/>
夏五月曹伯來朝<lb/>
　爲下事月<lb/>
不郊猶三望<lb/>
　免牛矣復言不郊間有事也范寗曰爲三望起<lb/>
<pb n="22a"/>
秋楚公子嬰齊帥師伐鄭公㑹晉侯齊侯宋公衛侯曹<lb/>
伯莒子邾子杞伯救鄭八月戊辰同盟于馬陵<lb/>
　莒本屬齊齊服故莒從之宋以五年辭㑹魯衛受命<lb/>
　侵之至是始與盟約家鉉翁曰此合諸侯救鄭因以<lb/>
　同盟幸諸侯之猶同也杜元凱曰馬陵衛地陽平元<lb/>
　城縣東南有地名馬陵季明徳誤倒讀爲平陽然曰<lb/>
　諸侯救鄭不當逺去鄭地指爲開封府中牟縣馬陵<lb/>
　崗或然也<lb/>
<pb n="22b"/>
公至自㑹<lb/>
　髙抑崇曰諸侯㑹而楚師退故不以救鄭至<lb/>
吳入州來<lb/>
　州來楚與國今鳳陽府潁上縣古淮南下蔡地呉是<lb/>
　以始大晉人致呉以罷楚舎偏兩之一與其射御教<lb/>
　呉乗車與其戰陳而叛楚楚罷而伯亦衰矣故入州<lb/>
　來所以録其始豈爲子重奔命之故哉<lb/>
冬大雩<lb/>
<pb n="23a"/>
　閏六月龍見乃雩戌亥隂盛而亢旱則反時矣雩而<lb/>
　舉時歴三月之辭也<lb/>
衛孫林父出奔晋<lb/>
　見惡于君也杜氏曰林父自結于晋之權臣爲衛國<lb/>
　患幾四十年衛獻所以失國晋寔爲之也<lb/>
八年春晋侯使韓穿來言汶陽之田歸之于齊<lb/>
　晋以齊從蟲牢馬陵之盟俾魯歸田以堅之晋伯益<lb/>
　偷矣胡子以汶陽魯田魯人恃大國兵力脅得其地<lb/>
<pb n="23b"/>
　而不正疆理於天王卻克戰勝令齊反魯今復有命<lb/>
　俾歸諸齊齊人貪得晋有二命穿列卿無所諌止其<lb/>
　言㡬矣而汶陽寔鑄地在魯所損之中烏得正疆理<lb/>
　于天王乎來言者緩詞也歸之于者易詞也魯微弱<lb/>
　不能保亦見矣<lb/>
晋欒書帥師侵蔡<lb/>
　襄陵許氏曰侵蔡報伐鄭大國争衡而小國受敗春<lb/>
　秋矜焉其說是也然晋威不足報楚亦可以知伯業<lb/>
<pb n="24a"/>
　矣<lb/>
公孫嬰齊如莒<lb/>
　因馬陵之盟始復與莒通汪仲裕曰因遣聘而請昏<lb/>
　納婦春秋止書曰如不與其託于公以遂其私非也<lb/>
　左氏言逆婦趙伯循以經正其妄矣<lb/>
宋公使華元來聘<lb/>
夏宋公使公孫夀來納幣<lb/>
　春秋常事不書信乎曰常事而書則不勝書矣納幣<lb/>
<pb n="24b"/>
　婚禮之常則三納幣者何以書哉或曰婚禮不稱主<lb/>
　人故文成之納幣不稱公使夫周之制宗子無父母<lb/>
　之命親皆歿已躬命之公羊謂稱兄弟師友者非也<lb/>
　國君大宗也小宗且莫之敢宗焉有兄弟可稱乃不<lb/>
　得比宗子而不自命乎若夫師友則純臣也王彪之<lb/>
　有言稱臣納伉儷名君以行大禮遠尋古禮于義不<lb/>
　通至杜氏傳春秋又謂使卿非禮胡子因縁以爲說<lb/>
　夫大婚之重安可以忽而謂使卿爲太重者征南何<lb/>
<pb n="25a"/>
　據而倡斯義也近時湛子述公羊之㫖謂爲録伯姬<lb/>
　者其言雖非而謂卿行爲禮則未失也顧未逹春秋<lb/>
　所以致譏之意耳遂之納幣公子也夀之納幣公孫<lb/>
　也婚禮别嫌明微使公子公孫非道也非謂其卿也<lb/>
　趙匡之意庶幾近之然則季孫之致女不譏卿乎曰<lb/>
　斯則趙子所謂季孫之强毁列以行下大夫之事未<lb/>
　有不辭者以爲致女乃娶婦者之事非嫁女者所得<lb/>
　與也<lb/>
<pb n="25b"/>
晋殺其大夫趙同趙括<lb/>
　同括爲莊姬所䜛而欒郤害之也故國殺爲文而不<lb/>
　去其官左氏曰同括之誅欒郤爲徴唐孔氏以成二<lb/>
　年欒書代朔將下軍定朔之死然則史記屠岸賈按<lb/>
　趙氏夷臯之弑並殺朔嬰與同括者妄也經不言殺<lb/>
　嬰朔季明徳曰左氏以韓厥立武事即記于八年欒<lb/>
　郤方張厥敢言武事定爲悼公可爾予謂明徳不然<lb/>
　傳終言之耳十年晋侯夢大厲被髪及地搏膺而踊<lb/>
<pb n="26a"/>
　曰殺予孫不義則立在景卒時爾經世表載于十年<lb/>
秋七月天子使召伯來賜公命<lb/>
　天子當作天王啖叔佐曰二傳不知其誤强穿鑿耳<lb/>
　賈逵云畿内稱王諸夏稱天王夷狄稱天子悉無當<lb/>
　于義此因曲禮誤分也宣十五年殺召伯迨今十二<lb/>
　年而召伯又來是伯本爵名季明徳以爲字非也賜<lb/>
　公榖作錫劉原父云錫命爲諸侯是已錫之者不請<lb/>
　命而來錫也于是王命益不足以寵諸侯矣胡子曰<lb/>
<pb n="26b"/>
　罪邦君之不王譏天子之僭賞也<lb/>
冬十月癸夘把叔姬卒<lb/>
　繫把者非罪出無絶道也以夫人禮成其䘮故卒異<lb/>
　于内女來歸者<lb/>
晉侯使士燮來聘<lb/>
叔孫僑如㑹晋士爕齊人邾人伐郯<lb/>
衛人來媵<lb/>
九年春王正月把伯來逆叔姬之䘮以歸<lb/>
<pb n="27a"/>
　叔姬把出婦也叔姬不應出當時必有以愛奪之者<lb/>
　而魯人不責之義及姬死則把伯尚有悔焉耳故逆<lb/>
　其䘮歸春秋辭繁而不削大改過也或曰母出與廟<lb/>
　絶故出妻之子服母齊衰期爲父後則不服也而况<lb/>
　其大哉初以爲罪而出之終以爲恩而逆之非禮之<lb/>
　禮也公羊以爲魯脅把使逆其䘮左氏曰魯人請之<lb/>
　故把伯來迎而孰知春秋大改過之義乎趙伯循曰<lb/>
　叔姬絶於把而卒于魯是謂魯不得使逆之把不得<lb/>
<pb n="27b"/>
　歸塟之非也亦有兄弟不可以據魯之失不在于歸<lb/>
　喪而在於生受其歸耳不書塟者魯不㑹<lb/>
公㑹晋侯齊侯宋公衛侯鄭伯曹伯莒子把伯同盟于<lb/>
蒲<lb/>
　晋宋交惡魯以汶陽田故女于宋無所忌晋也衛亦<lb/>
　以孫林父奔晋媵魯以平伐宋之怨盖三國合矣趙<lb/>
　子常謂自馬陵以來諸侯未貳非也景三同盟蟲牢<lb/>
　以得鄭也而宋辭馬陵以得宋盟左氏謂尋蟲牢是<lb/>
<pb n="28a"/>
　也以爲莒服細已甚不足道也蒲之盟三國連婚懼<lb/>
　將貳也晋不知反求諸己要質鬼神從事于末胡氏<lb/>
　所謂不知本矣或謂蒲衛地魯衛始終從晋而衛尤<lb/>
　親故要諸侯盟于其地非也晋主夏盟恒日于是特<lb/>
　不日以異之春㑹而夏來媵晋之謀國者君子卑之<lb/>
　乎故曰無制中夏之畧<lb/>
公至自㑹<lb/>
二月伯姬歸于宋<lb/>
<pb n="28b"/>
夏季孫行父如宋致女<lb/>
　趙企明曰晋將送媵女于宋魯疑伯姬未見於廟脇<lb/>
　于晋而奪嫡也使卿致女者成公一時之權制非常<lb/>
　禮也<lb/>
晋人來媵<lb/>
秋七月丙子齊侯無野卒<lb/>
　子環嗣是爲靈公<lb/>
晋人執鄭伯晋欒書帥師伐鄭<lb/>
<pb n="29a"/>
　人微者非伯討也楚執宋公于盂以伐宋宋公之執<lb/>
　楚以夷肆其惡也鄭動于楚賂竊㑹公子成於鄧然<lb/>
　即徃朝晋矣晋執諸銅鞮盂宋地銅鞮晋地來而執<lb/>
　之是晋暴于楚也趙子常曰晋人執鄭伯以伐鄭而<lb/>
　歸鍾儀使求成于楚則何以罪鄭哉<lb/>
冬十有一月葬齊頃公<lb/>
楚公子嬰齊帥師伐莒庚申莒潰楚人入鄆<lb/>
　莒國于城陽地接郯齊經宣四年公及齊侯平莒及<lb/>
<pb n="29b"/>
　郯是也吴伐郯道宋魯楚伐莒歴蔡鄭宋衛而掠魯<lb/>
　齊所謂君處北海寡人處南海者也中國不振旅楚<lb/>
　之深入斯亟矣春秋蔡沈潰不日獨紀庚申于莒潰<lb/>
　病晋也莒晋同盟潰而莫之省憂也鄆者莒魯所争<lb/>
　東鄆也本魯地而莒據有之莒潰因入之耳不書遂<lb/>
　楚用偏師入之行間無嬰齊也謂一役再見者恒稱<lb/>
　人非也偏師可以入邑楚兵之强益可忌矣<lb/>
秦人白狄伐晋<lb/>
<pb n="30a"/>
鄭人圍許<lb/>
城中城<lb/>
　中城者魯乗齊䘮城之也杜氏以爲魯邑在東海厚<lb/>
　丘縣西南榖梁之徒又言郛内之城者皆非也胡子<lb/>
　曰謹于禮以爲國辨尊卑分貴賤明等威異物采凡<lb/>
　所以杜絶陵僭限隔上下者乃體險之大用也獨城<lb/>
　郭溝池之足恃哉察於胡子之言而知本末矣<lb/>
十年春衛侯之弟黑背帥師侵鄭<lb/>
<pb n="30b"/>
　晋命也晋人執鄭伯于銅鞮踰時矣鄭伐許示不急<lb/>
　君衛鄭比鄰也故命侵鄭以動之黒背稱弟母弟也<lb/>
　皆先君之遺體而獨厚母弟知母而不知父之道也<lb/>
　齊僖厚其母弟年而無知弑君衛定厚其母弟黒背<lb/>
　而剽簒國無知年子剽黒背子也古之展親者有道<lb/>
　矣<lb/>
夏四月五卜郊不從乃不郊<lb/>
　左䟽五卜者當是三月三卜四月又二卜吴幼清曰<lb/>
<pb n="31a"/>
　二月下旬初卜三月上旬再卜三月下旬三卜不從<lb/>
　則當止而不郊矣乃于三月下旬四卜又于四月上<lb/>
　旬五卜或曰以十二月下辛卜正月上辛正月下辛<lb/>
　卜二月上辛二月下辛卜三月上辛三月下辛卜四<lb/>
　月上辛四月下辛卜五月上辛則不郊當是五月事<lb/>
　矣據四月卜郊爲義故終言之公羊傳曰其言乃不<lb/>
　郊何不免牲故言乃不郊也凡卜不從者皆言免牲<lb/>
　此獨不言免牲而直曰不郊者卜免牲不吉也有待<lb/>
<pb n="31b"/>
　于改之辭也然五卜不從魯已自知其瀆故不復再<lb/>
　卜而遂不郊耳<lb/>
五月公㑹晋侯齊侯宋公衛侯曹伯伐鄭<lb/>
　晋侯者景公耳劉原父曰左氏傳謂晉人立太子州<lb/>
　蒲以爲君按經但言晋侯亦無以明其是州蒲若欲<lb/>
　貶晋書其名乃可明耳此大事也仲尼豈忘之哉信<lb/>
　經足矣家鉉翁左氏誤以鄭事爲晋事近之伐鄭者<lb/>
　左氏云歸鄭伯也然經不書意鄭伯歸于欒書伐鄭<lb/>
<pb n="32a"/>
　之時其後鄭猶不服故復命衛侵之諸侯伐之歟<lb/>
齊人來媵<lb/>
　晋渇齊欲得之故改汶陽之命已乃媵魯懼其怨而<lb/>
　貳而合宋也齊渇汶陽恃晋親已而復之已而晋媵<lb/>
　魯懼魯晋之合又改命也於是致女媵諸魯齊晋大<lb/>
　國其役于利其輕于親矣春秋常事不書媵常事耳<lb/>
　孔䟽左氏不博異氣故書齊媵見異姓媵者非然又<lb/>
　曰齊大國媵我榮耳不得貶則自乖矣公羊傳曰三<lb/>
<pb n="32b"/>
　國來媵徴過九女僭也或又曰録伯姬賢得媵寕謂<lb/>
　推見至隐耶<lb/>
丙午晋侯獳卒<lb/>
　謚景子州蒲嗣是爲厲公<lb/>
秋七月公如晋<lb/>
　奔䘮也晋止公塟晋侯將交驩焉諱不書塟不與塟<lb/>
　晋侯也<lb/>
冬十月<lb/>
<pb n="33a"/>
十有一年春王三月公至自晋<lb/>
　不書塟以爲諱則書至以見實君子是以知成之不<lb/>
　自立也<lb/>
晋侯使郤犨來聘己丑及郤犨盟<lb/>
　按世本犨克從祖昆弟服杜誤祖作父晋欲交驩于<lb/>
　公以求諸侯公留於晋者九月公返國遂使大夫來<lb/>
　聘而與微者盟義與荀庚孫良夫同<lb/>
夏季孫行父如晋<lb/>
<pb n="33b"/>
　報郤犨之聘也左氏以爲蒞盟内大夫涖盟四公子<lb/>
　友公孫敖叔孫婼叔還未有不書者左氏妄也<lb/>
秋叔孫僑如如齊<lb/>
　許翰曰魯盖激晋之徳禮不施將貳于齊而未能者<lb/>
　歟<lb/>
冬十月<lb/>
十有二年春周公出奔晋<lb/>
　不名天子之三公也不繫之宰則不居要職矣自位<lb/>
<pb n="34a"/>
　而奔曰出不但王人内京師且是時尹單專政惠襄<lb/>
　見偪權不足以統百官矣至與伯與争政爲其所傾其<lb/>
　積豈一日哉自周公奔于是尹單劉相繼㑹諸侯又<lb/>
　不若蘓子時猶有所忌也<lb/>
夏公㑹晋侯衛侯于𤨏澤<lb/>
　𤨏澤公羊作沙澤當或在今大名元城近沙鹿北當<lb/>
　狄道西連衛墟晋厲初立而求諸侯不及諸侯而先<lb/>
　魯衛晋將謀敗狄以魯衛有同欲也于是魯衛睦而<lb/>
<pb n="34b"/>
　連宋婚宣伯聘齊以修好前好亦媵也杜誤爲鞌之<lb/>
　前耳盖得魯衛因可敗狄益得東諸侯晋爲是㑹𤨏<lb/>
　澤也左氏乃曰宋華元克㑹晋楚之成盟于宋西門<lb/>
　之外鄭伯如晋聽成今以遺經究其終始既無荆楚<lb/>
　又不及宋鄭左氏何以爲據哉且晋楚之盟是夷狄<lb/>
　中夏之大幾春秋未有没其事不書者陳君舉顧謂<lb/>
　晋楚常同盟不書至襄二十七年特書之君舉盖沿左<lb/>
　氏之妄矣此疑因襄二十七年㑹宋而誤紀于此華<lb/>
<pb n="35a"/>
　元鄭伯傳聞異詞傳遂違經宋之㑹晋楚各處其偏<lb/>
　趙孟曰吾左還入于宋故得稱宋西門之外𤨏澤雖<lb/>
　地闕然經无宋文足知其誤趙企明盖始疑之矣<lb/>
秋晋人敗狄于交剛<lb/>
　髙抑崇曰此狄盖白狄也九年秦人白狄伐晋此先<lb/>
　敗狄而後伐秦是知報九年之役也<lb/>
冬十月<lb/>
十有三年春晋侯使郤錡來乞師<lb/>
<pb n="35b"/>
　錡克子晋卿也外乞師不書必盟主也而後書乞卑<lb/>
　詞兵出于報怨不以王命興師無以令于國也<lb/>
三月公如京師<lb/>
　其月尊京師也諸侯相如不月雖來朝不月必公如<lb/>
　京師而後月諸侯朝天子正也寔㑹晋伐秦過京師<lb/>
　也而不朝故書如而不書朝若朝于王所則書朝未<lb/>
　有以如即爲朝也左氏誤曰公及諸侯朝王説公羊<lb/>
　傳者謂不敢過天子淺矣識此而後謹于君臣之義<lb/>
<pb n="36a"/>
夏五月公自京師遂㑹晋侯齊侯宋公衛侯鄭伯曹伯<lb/>
邾人滕人伐秦<lb/>
　遂者急後事詞見其非去京師而始爲㑹也晋侯挟<lb/>
　天子之令脅伯主之威摟諸侯以疾秦而修其私怨<lb/>
　序諸侯而劉子成子不書不以伐秦累王室以用之<lb/>
　于私也<lb/>
曹伯廬卒于師<lb/>
　曹宣公卒子負芻嗣立是爲成公<lb/>
<pb n="36b"/>
秋七月公至自伐秦<lb/>
冬葬曹宣公<lb/>
十有四年春王正月莒子朱卒<lb/>
　莒子朱即渠丘公季佗也朱卒子宻州嗣是爲黎比<lb/>
　公莒初志卒以同盟也徐氏邈曰莒行夷禮君終無<lb/>
　諡故不書葬<lb/>
夏衛孫林父自晋歸于衛<lb/>
　晋侯强歸之也衛侯如晉晉侯强見孫林父不可既歸<lb/>
<pb n="37a"/>
　使郤犨送而復之髙抑崇曰晋受衛國逋逃罪戾之<lb/>
　臣又强歸之故書自昔歸<lb/>
秋叔孫僑如如齊逆女<lb/>
鄭公子喜帥師伐許<lb/>
　子喜穆公子子罕也<lb/>
九月僑如以夫人婦姜氏至自齊<lb/>
　夫人齊頃公女齊姜婦者有姑之恒稱榖梁曰大夫<lb/>
　不以夫人此以夫人非正也刺不待公親迎而直以<lb/>
<pb n="37b"/>
　之至國也僑如之不氏一事而再見者卒名耳胡子<lb/>
　曰或迎之于其國也或迎之于境上或迎之于所館<lb/>
　中禮之節可也<lb/>
冬十月庚寅衛侯臧卒<lb/>
　子衎嗣是爲獻公<lb/>
秦伯卒<lb/>
　秦桓公史佚其名子嗣是爲景公<lb/>
十有五年<lb/>
<pb n="38a"/>
春王二月葬衛定公<lb/>
三月乙巳仲嬰齊卒<lb/>
　入成魯乃有二嬰齊十五年三月乙巳仲嬰齊卒嬰齊<lb/>
　者皆曰公孫歸父之弟也而後歸父則仲遂者乃爲<lb/>
　王父也故稱仲使若王父字然魯秉周禮而有是乎<lb/>
　哉或曰魯有公孫嬰齊者聲伯也文公之孫叔肸之<lb/>
　子也卒于十七年狸脤經有明文盖猶及從公於晋<lb/>
　也仲嬰齊莊公之孫于公孫嬰齊爲從祖時同而名<lb/>
<pb n="38b"/>
　又同又皆公孫也豈應若是耶將春秋或有誤而三<lb/>
　傳巧爲之説耶據是數者則仲嬰齊一人也公孫嬰<lb/>
　齊又一人也氏不同卒又不同也胡子乃承其誤何<lb/>
　也吾悟夫席氏之辨而未覈也嬰齊孰後後仲遂也<lb/>
　歸父奔則仲遂無後故立嬰齊所以爲遂也然則魯<lb/>
　人舎歸父不爲立後而重遂後者遂謀立宣公有寵<lb/>
　成公宣之嫡子故思其恩而報之歸父字子家而其<lb/>
　孫以王父字爲子家氏非無後者也公羊子曰魯徐<lb/>
<pb n="39a"/>
　傷歸父之無後揆之事情何所據乎後歸父則應稱<lb/>
　仲孫春秋不書仲孫而書仲非獨以别于仲孫蔑之<lb/>
　氏盖亦見魯非爲歸父立後原止爲仲遂云爾嬰齊<lb/>
　非後歸父則應稱公孫乎曰嬰齊歸父從子遂之孫<lb/>
　自不得稱公孫也劉原父云此公孫之子非公子之<lb/>
　子是也啖氏止以爲别于聲伯是亦誤也<lb/>
癸丑公㑹晋侯衛侯鄭伯曹伯宋世子成齊國佐邾人<lb/>
同盟于戚晋侯執曹伯歸于京師<lb/>
<pb n="39b"/>
　戚衛地孫林父邑曹國于濟隂定陶在衛西南㑹戚<lb/>
　以謀曺可也然負芻親殺其太子君之副不得謂兩<lb/>
　下相殺而先盟後執非禮矣季明徳以春秋不書則<lb/>
　疑若本無其事者今按公羊昭二十年曺公孫㑹奔<lb/>
　宋傳公子喜時見芻之當立也逡巡而退夫當立者<lb/>
　本以太子既殺則負芻庶兄于次當立耳遂謂晋厲<lb/>
　執曺伯之不朝以媚王而非有討賊之意矣負芻既<lb/>
　與㑹盟若定其位然者乃始執而歸京師則執之非<lb/>
<pb n="40a"/>
　也君子以爲辱盟矣曺人之請于晋曰若有罪則君<lb/>
　列諸㑹矣不能正名而討是所以爲晋厲之伯業也<lb/>
　歟<lb/>
公至自㑹<lb/>
夏六月宋共公固卒<lb/>
　子成嗣是爲平公不日非訃也<lb/>
楚子伐鄭<lb/>
秋八月庚辰塟宋共公宋華元出奔晋宋華元自晋歸<lb/>
<pb n="40b"/>
于宋宋殺其大夫山宋魚石出奔楚<lb/>
　按事于經元既奔晋因晋力得歸故曰自晋傳言止<lb/>
　于河上非也山本蕩氏自蕩意諸雖失官而山常爲<lb/>
　司馬今汰而驕背其族殺公子肥是族之所絶故其<lb/>
　赴去氏不去大夫者在位也季氏不知曰弱公室殺<lb/>
　公子肥者元文奸之詞則過矣魚石與山同桓族也<lb/>
　山殺則魚石必懼而奔經世書曰右師華元左師魚<lb/>
　石誅蕩山盖以左氏魚石止元而許討也然既許討<lb/>
<pb n="41a"/>
　又云自疑而奔既元止五子矣又决睢澨閉門登陴<lb/>
　左氏所傳真得少失多矣華氏自督以來世卿用事<lb/>
　元以司㓂御事之子代公子成爲右師擁文繼弑與<lb/>
　聞乎故權寵逮于共公無改蕩氏在昭公時常被斥<lb/>
　逐而魚石亦致見疑桓族怨元共薨乗幼君共謀逐<lb/>
　之亦勢也元藉晋之威奔未踰月儼然而歸治謀己<lb/>
　者而加之罪權勢所在指揮如意矣然山魚石均宋<lb/>
　亂臣山見殺國人魚石復倚楚而入觀春秋楚晋之<lb/>
<pb n="41b"/>
　書則經傳相違可繹思筆削之旨矣<lb/>
冬十有一月叔孫僑如㑹晋士爕齊髙無咎宋華元衛<lb/>
孫林父鄭公子鰌邾人㑹呉于鍾離<lb/>
　鍾離之㑹㑹吴之始晋大夫之伯以諸侯爲㑹之始<lb/>
　也公羊曰外呉胡子曰外吴春秋固外吴乎曰否既<lb/>
　㑹士燮又同姓㑹吴耳趙伯循所謂按實再㑹依實<lb/>
　書之者是也知然者鍾離楚地今鳳陽臨淮縣古嬴<lb/>
　姓子爵國名夀夢時吴楚以爲界其邑近吴故先㑹<lb/>
<pb n="42a"/>
　中國而後至其地以㑹之也猶之襄十年之柤柤盖<lb/>
　楚彭城亦近呉界邑也故殊㑹春秋據實書之耳與<lb/>
　鄭伯勞楚公子棄疾之祖不同彼自鄭柤地名偶同<lb/>
　也問曰向鄭地也近中國矣然則襄十四年何以亦<lb/>
　殊㑹乎曰經所稱向者譙國地按向姜姓國隠二年<lb/>
　所謂莒人入向者公羊曰向我邑公羊之言亦非也<lb/>
　譙國近吴䟽家不諳故誤以爲鄭趙伯循雖未指向<lb/>
　所在義同鍾離則固已得其㫖矣問曰春秋不外楚<lb/>
<pb n="42b"/>
　乎曰吴楚均夷原其始則呉㑹齊盟盂㑹未嘗外楚<lb/>
　何獨乃外吴乎問曰何以知其地因殊㑹也曰襄四<lb/>
　年戚之㑹不殊吴戚衛地孫林父邑也近也以是知<lb/>
　殊㑹之非外吴矣問曰善道吴邑奈何不殊㑹曰晋<lb/>
　命魯衛先徃非先㑹也齊桓不戰而屈楚文公戰乃<lb/>
　屈之厲通吴以制楚矣君子以爲闇于治吴<lb/>
許遷于葉<lb/>
　遷國月此何以不月從夷狄也經世書曰楚遷許于<lb/>
<pb n="43a"/>
　葉許偪于鄭請遷于楚故遷于夷于白羽于容城<lb/>
　皆不月以别于中國之避狄夷而遷者也<lb/>
十有六年春王正月雨木氷<lb/>
　榖梁傳曰雨而木氷也志異也<lb/>
夏四月辛未膝子卒<lb/>
　名夀諡文子原嗣是爲成公孟子時滕復有文公祖<lb/>
　孫同諡或左氏誤也膝入春秋三書卒皆不名至是<lb/>
　日之矣盖能自强而不以附庸自處故訃䘮如諸侯<lb/>
<pb n="43b"/>
鄭公子喜帥師侵宋<lb/>
　子罕穆公子<lb/>
六月丙寅朔日有食之<lb/>
　授時推是嵗六月丙寅朔加時在晝去交分二十六<lb/>
　日九千八百三十五分入食限先天推得二十六日<lb/>
　九千八百三十五分二八入食限<lb/>
晋侯使欒黶來乞師<lb/>
　黶欒書子<lb/>
<pb n="44a"/>
甲午晦晋侯及楚子鄭伯戰于鄢陵楚子鄭師敗績<lb/>
　鄢陵鄭地南鄙晋以孤軍越其國都而與楚接是時<lb/>
　晋未及伐鄭而楚亦未必救矣晋自戰城濮以來至<lb/>
　鄢陵再勝楚爾城濮用衆師而鄢陵獨晋與楚厲信<lb/>
　健君也楚君傷而敗公榖皆曰楚子傷故不言師非<lb/>
　也鄭戰稱爵敗稱師形楚之詞獨師敗君未敗也君何以<lb/>
　不敗未至于楚子棲矢于目也趙企明以為文誤非<lb/>
　也戴溪氏曰鄢陵之戰城濮同功然厲公勝厲公之<lb/>
<pb n="44b"/>
　志驕矣<lb/>
楚殺其大夫公子側<lb/>
　子反司馬也稱國殺而不去其官與得臣同累上之<lb/>
　詞楚子親集矢于目而師未敗也子反旦而戰見星<lb/>
　不已命軍吏察夷傷補卒乗繕甲兵展車馬雞鳴而<lb/>
　食惟命是聴楚師還及瑕王使謂子反曰先大夫之<lb/>
　覆司徒者君不在子無以爲過不榖之罪也乃竟不<lb/>
　能奪于子重之言使得以行其相誣之意其爲累上<lb/>
<pb n="45a"/>
　甚矣陽豎獻飲左氏與吕氏春秋異詞且于事情不<lb/>
　合夫旦戰見星未巳吕氏臨戰渇而求飲于何時乎<lb/>
　左氏軍吏之命本期復戰在見星之後則是時尚未<lb/>
　飲也吕氏則誤以爲臨戰左氏云側之自殺王使止<lb/>
　之弗及吕氏則誤爲斬司馬以爲戮豈出于子重所<lb/>
　誣而楚史如檮杌之類有實録乎儒者説春秋至謂<lb/>
　春秋敗績而城濮鄢陵栢舉楚人皆殺其主帥以爲<lb/>
　强兵之由嗚呼其亦不講于師律也矣<lb/>
<pb n="45b"/>
秋公㑹晋侯齊侯衛侯宋華元邾人于沙隨不見公<lb/>
　沙隨今歸徳府寕陵縣北古宋地晋自鄢陵爲此㑹<lb/>
　也鄢陵之戰魯齊衛宋邾皆不至然晋使乞師專責<lb/>
　于魯故齊衛宋邾皆以魯爲望而僑如之譖亦曰魯不<lb/>
　貳小國必睦晋人以諉罪云耳不見公明曲不在公<lb/>
　亦有所諉罪之詞也<lb/>
公至自㑹<lb/>
公㑹尹子晋侯齊國佐邾人伐鄭<lb/>
<pb n="46a"/>
　此王臣㑹伐之始尹子王卿士子爵著世卿置君曰<lb/>
　氏㑹盟征伐指其人正其爵曰子在周禮司馬法恭<lb/>
　考之王有四方之事冢宰徴師于諸侯其詞曰某國<lb/>
　爲不道征之以某年月日師至于某國小宰掌戒具<lb/>
　虎賁氏奉書以牙璋𤼵之詩之常武以皇父整六師<lb/>
　休父戒師旅然劉卷平丘之㑹其語晋人曰天子之<lb/>
　老請帥王賦元戎十乗則涖師特其名耳厲公求諸<lb/>
　侯以泰故鄢陵雖能駕楚而鄭猶不服于是尹單相<lb/>
<pb n="46b"/>
　繼以王臣出矣<lb/>
曹伯歸自京師<lb/>
　胡子曰曹伯不名其位未嘗絶也不絶其位所以累<lb/>
　乎天王也其言自京師王命也言天王之釋有罪也<lb/>
　負芻殺世子而自立不能因晋之執寘諸刑典而使<lb/>
　復國則無以爲天下之共主矣<lb/>
九月晋人執季孫行父舎之于苕丘<lb/>
　從公故不稱行人舎寘也執未至而即舎之于苕丘<lb/>
<pb n="47a"/>
　故不言以歸榖梁傳曰執者致<hi>據婼至自晉</hi>而不致公在<lb/>
　也執者不舎<hi>據晋執叔孫婼囚之于箕不言舎</hi>而舎公所也<hi>據公在苕丘</hi>
冬十月乙亥叔孫僑如出奔齊<lb/>
　魯人立其弟豹以爲叔孫後是爲穆叔<lb/>
十有二月乙丑季孫行父及晋郤犨盟于扈<lb/>
公至自㑹<lb/>
乙酉刺公子偃<lb/>
　偃成公庶弟也内殺公子言其故先名後刺<hi>据公子買不卒</hi>
<pb n="47b"/>
　<hi>戍</hi>此其但先刺後名其故不可言也公將有行穆姜<lb/>
　以僑如之意欲去夫二家者指偃與鉏曰汝不可是<lb/>
　皆君也僑如之情非偃與鉏之所知也既魯人出僑<lb/>
　如季孫歸而出偃遷怒也<lb/>
十有七年春衛北宫括帥師侵鄭<lb/>
　晋命也左氏曰救晋髙抑崇趙企明皆云非事寔也<lb/>
夏公㑹尹子單子晋侯齊侯宋公衛侯曹伯邾人伐鄭<lb/>
　王臣合六國之師伐鄭遇楚輒還能驟合諸侯而不<lb/>
<pb n="48a"/>
　復敢當楚二卿失威廢命豈細故哉不但厲威之頓<lb/>
　也<lb/>
六月乙酉同盟于柯陵<lb/>
　此王人下盟諸侯之始柯陵鄭地趙企明曰周禮天<lb/>
　子巡守則有方岳之盟不巡守則有殷同之盟皆謂<lb/>
　諸侯既朝見受政事乃退而自相與盟王官之伯臨<lb/>
　之而已伯猶不盟况卿士乎二卿奉王命伐鄭而不<lb/>
　服于是有諸侯之事王人與盟雞澤平丘皆不諱而<lb/>
<pb n="48b"/>
　伯業益不競矣狄泉不盟王子虎其事寕可得哉<lb/>
秋公至自㑹<lb/>
齊髙無咎出奔莒<lb/>
　髙國既去崔氏無咎身爲卿佐不能徴示慶克䝉衣<lb/>
　之罪以開君心反以閉門索客使讒人有間可乗至<lb/>
　于見逐而崔氏復進則亦有罪矣故書奔無異文<lb/>
九月辛丑用郊<lb/>
　魯之郊其始祈榖于上帝也九月非其時矣辛丑上<lb/>
<pb n="49a"/>
　辛也杜長厯四日也定辛亥朔日也哀辛巳六日也<lb/>
　無有用中辛者也用者非爲農事而以郊禮爲之魯<lb/>
　郊不勝書書其尤失禮者而已趙企明不連九月爲<lb/>
　讀顧曰僖公雖請自疑其僭卜之未遽用也成公至<lb/>
　此不復卜而直用之前此未嘗用也則其説異若以<lb/>
　不卜直用則襄七年奚爲又卜耶魯頌曰春秋匪懈<lb/>
　享祀不忒皇皇后帝皇祖后稷魯之郊有用秋者矣<lb/>
　郊有定期卜之日王立于澤宫卜士而已非爲期也<lb/>
<pb n="49b"/>
　周禮前期十日卜日卜其日之事耳或又以用爲用<lb/>
　人者益謬<lb/>
晋侯使荀罃來乞師<lb/>
　罃首子也<lb/>
冬公㑹單子晋侯宋公衛侯曹伯齊人邾人伐鄭<lb/>
十有一月公至自伐鄭<lb/>
壬申公孫嬰齊卒于貍脤<lb/>
　杜氏長厯十一月無壬申趙伯循以爲誤是榖梁子<lb/>
<pb n="50a"/>
　曰乃十月也致公而後録臣子公羊以爲待君命然<lb/>
　後卒大夫陸淳辨疑曰春秋編年月之書一例以先<lb/>
　後書之且言卿卒然後公至皆據事寔何傷教意二<lb/>
　傳不逹其文謬誤之體遂妄為說劉原父權衡云公<lb/>
　孫敖卒于齊彼不待君命卒大夫昭公在外叔孫婼<lb/>
　卒亦不待致公而録之其言哲矣<lb/>
十有二月丁巳朔日有食之<lb/>
　姜岌云十二月戊子朔無丁巳似失閏大衍推十一<lb/>
<pb n="50b"/>
　月丁巳朔交分入食限授時推是嵗十一月丁巳朔<lb/>
　加時在晝交分十四日二千八百九十七分入食限<lb/>
　與大衍同皆與經文不同今先天厯法加一閏得十<lb/>
　二月丁巳與經文合其分十四日七十八刻九十分<lb/>
　强入食限<lb/>
邾子貜且卒<lb/>
　子牼嗣是為宣公<lb/>
晉殺其大夫郤錡郤犨郤至<lb/>
<pb n="51a"/>
　錡郤克之子犨從姪郤至伯父也張氏曰郤氏雖多<lb/>
　怨既為大夫則君之股肱也厲公不正其有罪無罪<lb/>
　而用嬖幸胥童長魚矯之計一朝殺三卿又刼欒書<lb/>
　中行偃能無及乎此春秋所以列書而深罪之也<lb/>
楚人滅舒庸<lb/>
　舒庸東夷偃姓之國地譜廬州城下舒城槖師未為<lb/>
　卿書人或曰春秋為中國作楚大夫將而稱名氏必<lb/>
　其人能為中國患者公子嬰齊帥師凡四見公子貞<lb/>
<pb n="51b"/>
　凡七見則雖伐呉從其恒稱而陽丐囊瓦交兵于呉<lb/>
　橐師㓕舒庸但人之則皆未嘗為中國患者也以其<lb/>
　未嘗為中國患則不復詳其名氏志夷狄之相攻滅<lb/>
　而已<lb/>
十有八年春王正月晉殺其大夫胥童<lb/>
　童甲父孫克子也胥童孰殺之厲公未弑厲公殺之<lb/>
　也尸三郤殺胥童欒書中行偃懼及乃殺厲公耳傳<lb/>
　謂欒書中行將弑君而殺其大夫又為之詞曰書偃<lb/>
<pb n="52a"/>
　之罪不著于春秋殺胥童不以兩下相殺告也傳者<lb/>
　又何以知書偃之殺之也誠書偃之殺之也而後弑<lb/>
　君乃不得從荀息仇牧書及乎<lb/>
庚申晉弑其君州蒲<lb/>
　稱國以弑者例書時月與其日謹之也去年十二月<lb/>
　丁巳朔長厯推二月丙辰朔知庚申二月日也稱國<lb/>
　弑公羊子曰衆弑君之詞左氏以為書偃使程滑弑厲<lb/>
　公則宜書主名與稱國之意不合矣厲公暴虐將危<lb/>
<pb n="52b"/>
　社稷欒書中行偃幽執之則將變置而程滑遽弑之<lb/>
　亦因衆怒若舉國共廢而誅之云耳正月幽之二月<lb/>
　然後殺其書偃之意惟欲自紓亦未有必弑之意也<lb/>
　然而春秋猶謂之弑君者君親無將非天子不得廢<lb/>
　置諸侯以貴戚之卿而易置人君非臣體也古社稷<lb/>
　臣能與國存亡者義足以匡君而弗聴則有易位之<lb/>
　權有伊尹之志則可耳春秋世卿之柄國者皆其君<lb/>
　之罪人也苟免于大惡焉斯幸矣再從子周嗣年十<lb/>
<pb n="53a"/>
　四<lb/>
齊殺其大夫國佐<lb/>
　崔慶專齊之始事張主一曰靈公非不知國佐之直<lb/>
　與慶克之内亂宫闈也卒殺國佐則靈公之知又下<lb/>
　魯成數等矣<lb/>
公如晉<lb/>
　悼公立朝嗣君也<lb/>
夏楚子鄭伯伐宋<lb/>
<pb n="53b"/>
宋魚石復入于彭城<lb/>
　陳氏曰奔大夫復不書莊閔以上有書歸若入者矣<lb/>
　則皆不書奔者也奔而言歸自衛元咺始咺訟其君者<lb/>
　也雖然歸猶言自也若宋魚石晉欒盈不言自矣<lb/>
公至自晉<lb/>
晉侯使士匄來聘<lb/>
　匄燮子也<lb/>
秋杞伯來朝<lb/>
<pb n="54a"/>
八月邾子來朝<lb/>
　為下日薨月也<lb/>
築鹿囿<lb/>
　公羊傳曰<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>有囿矣又為也<lb/>
己丑公薨于路寢<lb/>
冬楚人鄭人侵宋晉侯使士魴來乞師<lb/>
　魴燮弟㑹子也廬陵李氏曰齊桓伯業始于平宋亂<lb/>
　晉文伯業始于釋宋之圍悼公伯業又始于彭城之<lb/>
<pb n="54b"/>
　救故成伯安疆自宋始矣<lb/>
十有二月仲孫蔑㑹晉侯宋公衛侯邾子齊崔杼同盟<lb/>
于虚朾<lb/>
　虚朾宋地承厲公之衰人心方散曹滕諸國多有不<lb/>
　至魯以喪故使仲孫蔑齊以逺故使崔杼晉皆懷逺<lb/>
　之而已陳己舉曰崔杼甞奔衛不言歸其再見何齊<lb/>
　納以為大夫也齊之禍靈公為之也<lb/>
　春秋明志録卷八<lb/>
</p>
<p>
</p>
  </div>
</body>
</text>
</TEI>
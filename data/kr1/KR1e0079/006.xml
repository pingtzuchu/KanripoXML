<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷六</head>
    <p>
<pb n="1a"/>
欽定四庫全書<lb/>
　春秋明志録卷六　　　　明　熊過　撰<lb/>
文公<lb/>
　名興僖公子母聲姜在位十八年諡法慈惠愛民曰<lb/>
　文<lb/>
元年春王正月公即位<lb/>
　踰年雖未葬稱公不可曠年無君也殷則於王崩之<lb/>
　年嗣君改元太甲以二十五月而即吉仲壬之末年<lb/>
<pb n="1b"/>
　遂稱元年矣胡子言告廟臨羣臣之禮以為不可借<lb/>
　吉故冡宰攝之按伊訓之言曰伊尹祠于先王奉嗣<lb/>
　王祗見厥祖則太甲入祖廟其文甚明而説者乃曰<lb/>
　告奉太甲之事而已侯甸羣后咸在百官縂已以聽<lb/>
　冡宰在者在廟是太甲於廟已臨羣臣有古者王朝<lb/>
　覲諸侯于廟之禮聽者聽其政耳冡宰平時亦聽之<lb/>
　但喪則聽之不以告君也又其柩前之位即始死之<lb/>
　位喪大記記國君初死之禮云既正尸子坐於東方<lb/>
<pb n="2a"/>
　卿大夫父兄子姓立于東方有司庻士哭于堂下北<lb/>
　靣初死之時即别嫡庻或疑古經十二卷公即位為<lb/>
　公即立以諸侯受王命而立不得稱即位位譌為立<lb/>
　亦誣矣葬蔡平公蔡太子宋失位魯人知其不終孟<lb/>
　子曰即位而哭百官有司莫敢不哀然則攝告廟臨<lb/>
　羣臣非也孔子言百官總己以聽冡宰而後賢并欲<lb/>
　攝告廟臨羣臣其亦不察書義矣又何疑於康王哉<lb/>
　吕伋之逆正柩前之位其出應門之外與諸侯出廟<lb/>
<pb n="2b"/>
　門俟文正相接烏有攝禮哉蘇氏疑其冕服為失禮<lb/>
　而不知凶服之不可入廟且其借黼裳而不易冕麻<lb/>
　則亦未純吉矣若晉侯既葬平公則釋冕已乆故不<lb/>
　可以吉服見成王方在殯而冕未釋宜無不可者<lb/>
二月癸亥日有食之<lb/>
　授時厯推是嵗三月癸丑朔加時在晝去交分二十<lb/>
　六日五千九百十七分入食限姜岌云二月甲午朔<lb/>
　無癸亥三月癸亥朔入食限大衍同先天推得二十<lb/>
<pb n="3a"/>
　六日五千九百七十三四入食限盖失閏三月為非<lb/>
　禮而必欲歸餘非知厯理矣<lb/>
天王使叔服來㑹葬<lb/>
　叔氏服字周内史中大夫天子使大夫葬諸侯禮也<lb/>
　趙子常以為得禮則不月非實矣此書于二月癸亥<lb/>
　日食之後曷謂不月凡諸侯五月而葬僖至是始薨<lb/>
　三月而㑹葬之使實來可謂不度矣子常乃曰據四<lb/>
　月乃葬中有閏月王臣不前兩月而至豈非臆説哉<lb/>
<pb n="3b"/>
夏四月丁巳葬我君僖公<lb/>
天王使毛伯來錫公命<lb/>
　毛文王子封畿外國䟽云於時諸侯無復有毛或是<lb/>
　世事王朝本是絶滅從此以後常稱毛伯國名尚存<lb/>
　仍為伯爵必受得采邑為畿内諸侯也今按詩序季<lb/>
　孫行父請命于周以時考之為文公請也諸侯喪畢<lb/>
　以士服見天子天子於廟錫命之韍冕圭文公即位<lb/>
　四月斬然衰絰而錫之韍冕拒韍冕則不忠釋衰絰<lb/>
<pb n="4a"/>
　則不孝是王處人以難矣<lb/>
晉侯伐衛<lb/>
叔孫得臣如京師<lb/>
　得臣公孫茲子叔牙孫是為莊叔不稱使有司若以<lb/>
　邦交之常禮行矣<lb/>
衛人伐晉<lb/>
　晉文季年衛成侵鄭襄小祥告諸侯而伐衛及南陽<lb/>
　先且居請朝王而已從師則圍戚者雖且居而伐衛<lb/>
<pb n="4b"/>
　者晉侯也趙子常謂纉文之業可耳而以書侯為貶<lb/>
　則企明之過也衛稱人孔達將也大夫將猶稱人也<lb/>
　其諸無辭於伐者歟秋而晉疆戚田豈詩所謂畏天<lb/>
　之威者然直書而其事自見書人非貶也<lb/>
秋公孫敖㑹晉侯于戚<lb/>
　敖慶父子於是禮樂自大夫出矣禮卿不得㑹公侯<lb/>
　戚衛邑今開州古頓丘地左氏晉侯疆衛田季明德<lb/>
　以文宣時晉界尚未交于衛是不知晉襄自以伯主<lb/>
<pb n="5a"/>
　正其所侵之地假義行之非必歸己也<lb/>
冬十月丁未楚世子商臣弑其君頵<lb/>
　聖人書此者使天下後世察于人倫知所以為君臣<lb/>
　父子之道而免於首惡之名誅死之罪也<lb/>
公孫敖如齊<lb/>
　趙企明曰諸侯世相朝禮也繼世之朝必三年喪畢<lb/>
　朝于天子而後及諸侯今未禫而公孫敖聘齊非禮<lb/>
　也戚㑹西結晉今東結齊大夫之専甚矣三桓之張<lb/>
<pb n="5b"/>
　皆文之勢也<lb/>
二年春王二月甲子晉侯及秦師戰于彭衙秦師敗績<lb/>
　彭衙今同州彭衙縣古馮翊郃陽秦地也然則晉侯<lb/>
　深入矣胡曰及孟明非命卿稱師而已左氏秦孟明<lb/>
　帥師伐晉報殽之役今知不然者經無其文且秦晉<lb/>
　雖接壤土然兵在河外猶未渡河而晉兵已接戰其<lb/>
　地非卒然應敵之兵疑左氏有誤耳事與襄十五年<lb/>
　戰韓原同韓原亦同州地晉人之戰遂獲秦伯習聞<lb/>
<pb n="6a"/>
　其事而冀再得志耳<lb/>
丁丑作僖公主<lb/>
　作新作非改作也主謂吉主左氏之傳經有一事而<lb/>
　義自乖者作僖公主書不時者近之謂緩作主非禮<lb/>
　則亦非考于屬辭矣始喪用重虞主用桑虞既葬之<lb/>
　祭也間傳曰既虞卒哭盖諸侯五月而葬七月而卒<lb/>
　哭因將祔而告祭焉練主用栗期而小祥易服謂曰<lb/>
　練埋虞主兩階之階間而奉練主祔于廟殷道也周<lb/>
<pb n="6b"/>
　則虞而祔僖既葬而虞其喪至十五月既練矣喪主<lb/>
　埋于虞既練應以吉主祔廟吉主雖刻其工費家人<lb/>
　可辦而况喪紀在國有常經何至緩乎此為僖未祔<lb/>
　廟將欲躋之而謀其主也趙企明謂吉主已祔不可<lb/>
　移又謂昭穆既殊則主必異故改作以俟古者及以<lb/>
　為君則昭穆同而班近閔僖皆北面西上之主昭穆<lb/>
　不殊諸侯之主禮皆一尺狀正方穿中央達四方何<lb/>
　休徐邈與范注同云爾有何異耶<lb/>
<pb n="7a"/>
三月乙巳及晉處父盟<lb/>
　書及者魯侯乎君舉必書經無如晉之文盖魯之㣲<lb/>
　者也㣲者姓名不登書其所㣲而已傳言晉人以公<lb/>
　不朝來討公如晉晉人使陽處父盟公以恥之此傳<lb/>
　之誣也晉文之季年衛侯不朝于晉襄欲伐之先且<lb/>
　居猶曰效尤辟也請朝王今魯侯猶未畢喪而元年<lb/>
　魯晉亦有戚㑹何遽徴朝耶然則公實未行行者本<lb/>
　㣲賤非諱公矣是時晉諸行皆有卿而先且居進將<lb/>
<pb n="7b"/>
　中行郤缺一命之卿未有行則處父不氏未命之卿<lb/>
　也處父有寵于晉侯去年將兵侵蔡已得兵權將欲<lb/>
　得政魯覘知之使㣲者私與盟也大夫㑹伯主㣲人<lb/>
　盟其寵臣魯之為國如斯而已矣<lb/>
夏六月公孫敖㑹宋公陳侯鄭伯晉士縠盟于垂隴<lb/>
　垂隴何為為伐秦也左氏誤以為伐衛伐衛則嗣是<lb/>
　不書而冬伐秦者正垂隴之大夫也宋陳鄭知晉徴<lb/>
　㑹不知以大夫徃魯狎于戚之㑹故仍以敖行趙企<lb/>
<pb n="8a"/>
　明謂公還自晉知晉襄不親㑹非也三國既蒙辱故<lb/>
　伐秦伐沈皆以㣲者行晉襄之不遂伯有由矣司空<lb/>
　士縠士蒍子以官為氏晉卿也左䟽因成二年司空<lb/>
　亞旅受一命服證司空非卿矣夫縠以世官氏曰士<lb/>
　以舊官舉曰司空安知其不由司空超為執政乎啖<lb/>
　叔佐稱既命之卿例書名是已其後處父士縠卒以<lb/>
　專權見殺其端㣲矣哉<lb/>
自十有二月不雨至于秋七月<lb/>
<pb n="8b"/>
　趙伯循曰夫子因舊史之書不雨告廟者則每時書<lb/>
　之不告廟者則通言之志其不敬以示義公羊子曰<lb/>
　大旱之日短而云災故以災書此不雨之日長而無<lb/>
　災故以異書也<lb/>
八月丁夘大事于太廟躋僖公<lb/>
　大事謂祫毁廟之主陳于太祖未毁廟之主皆升合<lb/>
　食于太廟祫當在冬而八月舉急躋僖公逆祀也據<lb/>
　魯頌詩序云將躋僖公季孫行父請命于周作頌則<lb/>
<pb n="9a"/>
　真異于常事矣胡子曰兄弟之不先君臣禮也三傳<lb/>
　皆以臣子一例而别昭穆則過矣<lb/>
冬晉人宋人陳人鄭人伐秦<lb/>
　此先且居公子成轅選公子歸生也陳君舉言春秋<lb/>
　之始大夫將恒稱人由救鄭之後略之始稱人也自<lb/>
　陽處父專將稱大夫是也而左氏以為尊秦非是也<lb/>
　程正叔胡康侯趙企明皆以為結怨勤民是以貶焉<lb/>
　此可謂知理而不知例者春秋書帥師者則有矣皆<lb/>
<pb n="9b"/>
　魯大夫也非魯大夫則列國諸侯自將也此内外之<lb/>
　辨也𨼆五年邾鄭伐宋桓十四年宋以齊蔡衛陳伐<lb/>
　鄭齊桓㑹兵伐郳伐鄭伐英氏晉襄伐許伐沈諸如<lb/>
　此類皆無主名春秋無義戰者是也然彼善于此者<lb/>
　則固有之矣不達于例而專以稱人為貶辭則士縠<lb/>
　之專盟陽處父之専將春秋不沒其大夫名將二大<lb/>
　夫得為賢乎<lb/>
公子遂如齊納幣<lb/>
<pb n="10a"/>
　譏喪娶也劉原父曰左傳云禮也是以喪娶為禮不<lb/>
　亦悖乎杜預遷僖公薨月以就傳説然此年大事于<lb/>
　太廟則已除喪矣<lb/>
三年春王正月叔孫得臣㑹晉人宋人陳人衛人鄭人<lb/>
　伐沈沈潰<lb/>
　沈姬姓子爵國今汝寧府東南古平輿于是得臣始<lb/>
　從晉矣伐沈之師胡子曰辭無褒貶盖知其非義舉<lb/>
　矣猶曰比報復私怨之兵有間也夫報私怨者非義<lb/>
<pb n="10b"/>
　也然而猶有名焉是師也則謂之何名哉以沈南服<lb/>
　于楚而曰吾能伐楚之與國是師之名不衷甚矣何<lb/>
　得云辭無褒貶哉然則沈不可伐乎曰講春秋者在<lb/>
　屬辭比事而不亂商臣之殺其君在元年冬矣巳閲<lb/>
　嵗時伯主置而不問乃僴然聲鐘鼔于荆豫之間以<lb/>
　伐其與國是師也失其輕重則無名甚矣而謂無貶<lb/>
　何哉或曰何以見其貶曰屬辭比事焉見之矣吕仲<lb/>
　木言諸卿稱人以示貶其義是也其事非也春秋外<lb/>
<pb n="11a"/>
　大夫將者自陽處父外恒稱人即非貶也據左氏將<lb/>
　又非本命卿吕氏之言明于義而昧于類例也<lb/>
夏五月王子虎卒<lb/>
　王子虎稱文公應有爵矣以其異于諸侯盖王臣不<lb/>
　可貳君外交也左云弔如同盟禮也趙伯循曰天子<lb/>
　大夫無與諸侯盟之禮是也而不察子虎實未與也<lb/>
　季明德直以子虎上士若為翟泉王人者亦非也榖<lb/>
　梁云叔服若是王子則㑹葬之時何不稱王子乎陳<lb/>
<pb n="11b"/>
　莊子死赴於魯魯人欲無哭繆公召縣子而問焉曰<lb/>
　古者大夫束脩之問不出竟焉得而哭今之大夫交<lb/>
　政于中國雖欲勿哭焉得而勿哭是衰世之志比于<lb/>
　同盟其可也聖人撥而反之不茍然矣<lb/>
秦人伐晉<lb/>
　秦稱人杜元凱曰晉恥不出以㣲者告或曰將卑師<lb/>
　少稱人左氏秦伯伐晉濟河焚舟取王官及郊考之<lb/>
　經例秦伯不應稱人以沒實且傳稱秦伯舉人之周<lb/>
<pb n="12a"/>
　與人之一何為又親行乎取王官及郊敵已深入晉<lb/>
　何為不應若晉畏秦不當復有明年之事矣夫晉之<lb/>
　報秦逺興渡河之師不憚也而憚於深入豈情也哉<lb/>
　將卑師少是也然而為憤則一而已<lb/>
秋楚人圍江<lb/>
　薛季宣以為報沈之役髙抑崇曰貫澤之盟江從中<lb/>
　國商臣以晉不能討意窺中國而圍江以試之也<lb/>
雨螽于宋<lb/>
<pb n="12b"/>
　孫明復曰雨而為螽也<lb/>
冬公如晉十有二月己巳公及晉侯盟<lb/>
　左氏晉懼無禮請改盟非也懼無禮何不改盟地乎<lb/>
　魯二年㣲者已盟處父喪畢則親受盟于晉君其自<lb/>
　託于處父甚矣<lb/>
晉陽處父帥師伐楚以救江<lb/>
　晉大夫書帥師之始大夫强而專兵征伐自大夫出<lb/>
　矣胡子曰楚罪宜討秦甲出武關齊以東略陳蔡而<lb/>
<pb n="13a"/>
　南處父等軍方城之外江圍自解矣一軍逺攻强國<lb/>
　豈能濟乎<lb/>
四年春公至自晉<lb/>
夏逆婦姜于齊<lb/>
　不言逆逆之者㣲也傳云貴聘而賤逆是也稱婦貶<lb/>
　乎婦有姑之辭而非貶也不稱夫人出姜孝公之女<lb/>
　無寵于齊昭魯人賤逆不以夫人待之也啖叔佐曰<lb/>
　凡夫人加氏字便于言爾今既曰婦姜故不要言氏<lb/>
<pb n="13b"/>
　季明德言其族黨若從衆媵然故不氏亦不字非也<lb/>
　胡子曰方逆以成為婦盖禫制未終而納幣故原意<lb/>
　誅之夫穆姜齊姜不稱婦乎今謂誅意則宣元年穆<lb/>
　姜是已齊姜歸成在十四年而稱婦是可謂娶喪乎<lb/>
　出姜以祖姑成風姑聲姜穆姜以敬嬴齊姜以穆姜<lb/>
　薨葬經皆有日月可考也謂譏婦可乎趙伯循云有<lb/>
　姑義可施于至而不施于逆特以公自逆成禮于齊<lb/>
　耳夫君舉必書此豈常事可略哉故婦者非有所貶<lb/>
<pb n="14a"/>
　亦非為公逆也<lb/>
狄侵齊<lb/>
秋楚人滅江<lb/>
　晉伯之不競也秦伯曰同盟滅雖不能救敢不矜乎<lb/>
晉侯伐秦<lb/>
　胡康侯曰聖人以常情待晉襄以王事待秦夫聖人<lb/>
　而以常情待人也則春秋之貶絶者孰非人之常情<lb/>
　也哉張主一曰晉侯不以江亡為恥而亟報秦怨其<lb/>
<pb n="14b"/>
　為盟主末矣<lb/>
衛侯使甯俞來聘<lb/>
　聘者上交乎下周禮天子時聘以結諸侯之好是也<lb/>
　而諸侯有殷聘十二年五服盡朝為殷見畢則諸侯<lb/>
　更遣大夫以交聘今儀禮所存聘禮其事也季明德<lb/>
　以為聘禮徇春秋之僭而立義非先王之正禮過矣<lb/>
　春秋之初殷見亡而殷聘存其後文襄之霸也諸侯<lb/>
　三載一聘五嵗一朝則是諸侯之聘伯主令之也甯<lb/>
<pb n="15a"/>
　母之㑹齊桓有招携懐逺之意脩禮諸侯官受方物<lb/>
　子常因謂其志始齊桓公則非矣成周之禮左氏莫<lb/>
　能詳諸侯惡其害己也昭十三年晉叔向明王之制<lb/>
　使諸侯嵗聘以致業間朝以講禮再朝而㑹以示威<lb/>
　再㑹而盟以顯昭明朝聘之節病于煩數矣而稱明<lb/>
　王之制亦非也衛成見執伯主魯僖之請王與晉侯<lb/>
　雖釋之而兵禍未解於是衛始服晉而得紓難武子<lb/>
　來拜僖公之賜豈敢僭天子之聘哉惟魯文之愚意<lb/>
<pb n="15b"/>
　其畏已故工歌湛露彤弓以嘗之而武子對以肄業<lb/>
　則眞愚不可及也謂衛僭者明德之過也<lb/>
冬十有一月壬寅夫人風氏薨<lb/>
　妾不為夫人也防愛奪也妾母之為夫人也盖推人<lb/>
　子之情也周之禮元妃没則以其媵為繼室繼室之<lb/>
　禮攝女君繼室先右媵立其子也亦然其母故妾也<lb/>
　魯嫡夫人薨乃推尊妾母惟定公夫人未薨故姒氏<lb/>
　不得推尊也然其子立者則復不然晉杜班在第二<lb/>
<pb n="16a"/>
　以偪姞生襄公故讓而上之公羊子曰母以子貴此<lb/>
　言未必非也而儒者不達從而非訕之不置胡子之<lb/>
　説春秋曰欲崇貴其所生而不虞賤其父夫繼室以<lb/>
　媵聖人之所許也繼室則共承宗祀非賤矣生以貴<lb/>
　假之而没以賤治之可乎王子有其母死者其傅為<lb/>
　請數月之喪孟子曰雖加一日愈于己夫王子之不<lb/>
　得喪其母聖人之制也而孟子許之故知上賢之識<lb/>
　可謂原之人情達禮制之本也胡子又曰庻子為君<lb/>
<pb n="16b"/>
　為其母無服按儀禮喪服傳大夫以上為庻母無服<lb/>
　此名服也施於庻母耳非謂其所生母也謂其所生<lb/>
　無服不深於禮者也禮服問君之母非夫人則羣臣<lb/>
　無服惟近臣及僕驂乘從服惟君所服服也惟君所<lb/>
　服則其君非無服也謂其無服者不深于禮者也古<lb/>
　者父在而服母則其情常詘以其有所厭也無所厭<lb/>
　其情常伸矣厭父而已於嫡母無所厭也故曰君之<lb/>
　所不服子亦有不敢服也儀禮庻子為父後者為母<lb/>
<pb n="17a"/>
　緦註曰君卒為母大功乃謂之無服乎又其祔也妾<lb/>
　附于妾祖姑無則中一以上中一以上是祔髙妾祖<lb/>
　姑矣夫妾至𤣥孫而猶有可祔之主謂聖人不緣人<lb/>
　情乎榖梁子曰禮庻子為君為其母築宫其言是也<lb/>
　於子祭於孫止非也苟於孫止後之妾母將何所祔<lb/>
　哉故公羊子之意未必非也昔商人之頌祖德其長<lb/>
　𤼵禘祭之詩也其詩曰有娀方將帝立子生商有娀<lb/>
　嚳之次妃也按祭法殷人禘矣今禘詩乃及于有娀<lb/>
<pb n="17b"/>
　而稱元妃明殷禘及于嚳與有娀耳聖人不以為非<lb/>
　禮也次妃可以大禘則與元妃何異乎奈何其為妾<lb/>
　母不可為夫人也周無嚳廟而有姜嫄之宫周禮大<lb/>
　司樂舞大頀以享先妣非謂夫嚳既與禘嚳妃本多<lb/>
　故别祀其親者如商之有娀不以元妃之故耶在禮<lb/>
　喪服小記祖姑有三人則祔于親者盖其遺意也商<lb/>
　周之際其人多賢聖其人不茍矣而崇其所出如此<lb/>
　聖人復起將何如定之哉故公羊之説未可為非以<lb/>
<pb n="18a"/>
　其去人情為近矣然則書小君夫人春秋無譏乎春<lb/>
　秋治名實之書經世之大法也呉楚之王僭也經未<lb/>
　嘗以王書懼名實之亂也今之書夫人小君而不懼<lb/>
　名實之亂是仲尼緣人子之情以志禮之變而無譏<lb/>
　也或曰並后匹嫡古何以禁之乎曰鄭之突忽衛之<lb/>
　衎剽皆兩君也奚趐其恐名實之亂也若夫人繼室<lb/>
　存殁自别其併得稱夫人者于文亦豈為並后哉出<lb/>
　入之際春秋必異其辭以辨其嫌也亦豈若生存並<lb/>
<pb n="18b"/>
　后之意哉今之妾母書夫人小君不異辭故知春秋<lb/>
　緣人子之情書禮之變而無所譏也哀公欲以公子<lb/>
　荆之母為夫人宗人釁夏曰以妾為夫人無其禮則<lb/>
　妾母為夫人無其禮則妾母為夫人之始其有司必<lb/>
　損益舊文以行之苟無其禮其宗人豈無持釁夏之<lb/>
　説者而傳不一言見之哉亂嫡庻大惡也春秋之法<lb/>
　内大惡諱今而無諱明人子之尊其母以為至情非<lb/>
　惡也然則聖人之制禮果未嘗拂于人之情也矣孟<lb/>
<pb n="19a"/>
　子曰諸侯之禮吾未之學嗚呼安得古諸侯之禮以<lb/>
　證同然之情也哉<lb/>
五年春王正月王使榮叔歸含且賵<lb/>
　榮氏見莊元年王不稱天異文乎仲子耳非貶也周<lb/>
　官職喪掌諸侯之喪及卿大夫士凡有爵者之喪亦<lb/>
　不及邦國夫人之喪也周之東斯禮猶未盡變也仲<lb/>
　子之賵特惠公并及之意必不敢赴于王朝也夫攝<lb/>
　女君與再娶夫人等耳今王有專使豈惟非職喪之<lb/>
<pb n="19b"/>
　舊哉公羊不知徒譏其兼賵雜記諸侯相弔之禮含<lb/>
　賻禭臨同日而畢與介代有事焉而責天子於諸侯<lb/>
　必異人乎其不言來者缺文榖梁以為不周事用夫<lb/>
　䘮三日而殮含禭有不及其尸者矣雜記含者執璧<lb/>
　將命坐委于殯東南有葦蓆唐孔氏曰含禭者所以<lb/>
　昭喪盡恩示其有禮而已既葬猶尚致之不必濟用<lb/>
　天子與鄰國莫不道路長逺赴者猶尚不到責其未<lb/>
　殯而來此是禮之不通也<lb/>
<pb n="20a"/>
三月辛亥葬我小君成風王使召伯來㑹葬<lb/>
　成者諡也蘇子由曰仲子非惠公之嫡故特為之立<lb/>
　宫而不祔不書其葬盖禮之正也自成風以來妾母<lb/>
　皆葬盖祔也魯禮之變自此始矣召以邑氏采地本<lb/>
　在岐周奭封燕其後有留佐周室者至平王時别受<lb/>
　采東都為天子大夫王不稱天異文乎僖公也職喪<lb/>
　邦君無邦君夫人也王之懐諸侯如此而恩禮益不<lb/>
　足貴矣鄭康成言天子於諸侯也含之賵之小君亦<lb/>
<pb n="20b"/>
　如之不應經義者<lb/>
夏公孫敖如晉<lb/>
秦人入鄀<lb/>
　鄀秦楚界上小國今鄖陽上津内鄉間古商宻地其<lb/>
　後乃遷襄陽宜城界秦入滑窺東諸侯今入鄀又將<lb/>
　有事南方矣<lb/>
秋楚人滅六<lb/>
　地譜六在壽州安豐縣今廬州舒城縣郾姓皋陶後<lb/>
<pb n="21a"/>
　楚覘晉襄之治也<lb/>
冬十月甲申許男業卒<lb/>
　子錫我嗣是為昭公<lb/>
六年春葬許僖公<lb/>
夏季孫行父如陳<lb/>
　行父無佚子季友孫左氏臧文仲以陳衛之睦欲求<lb/>
　好焉然三年甯俞之聘未報於事理不應倒置反聘<lb/>
　于陳也謂過者近之汪近裕曰公孫茲娶牟嬰齊娶<lb/>
<pb n="21b"/>
　莒皆因聘以濟其私也自逆猶可敖如莒涖盟而代<lb/>
　弟逆婼聘宋而為意如逆甚矣<lb/>
秋季孫行父如晉<lb/>
　文襄之伯令諸侯三年一聘五年一朝王制諸侯于<lb/>
　天子比年一小聘三年一大聘五年一朝其踈數有<lb/>
　定矣而魯之貴卿比年如晉盖仲氏季氏争交晉以<lb/>
　内固而三家始張故知伯主而不知王室若改物者<lb/>
　矣<lb/>
<pb n="22a"/>
八月乙亥晉侯驩卒<lb/>
　子夷皐嗣是為靈公<lb/>
冬十月公子遂如晉葬晉襄公<lb/>
　盟主薨卿共喪事非禮也鄭游吉曰先王之制諸侯<lb/>
　之喪士弔大夫葬惟嘉好聘享三軍之事於是乎使<lb/>
　卿文襄之伯也君薨大夫弔卿共葬事夫人士弔大<lb/>
　夫送葬此禮樂之自諸侯出也今按春秋之初禮猶<lb/>
　近古故僖公以前葬諸侯未有使大夫出者然則子<lb/>
<pb n="22b"/>
　太叔所言諸侯之喪大夫送喪亦非先王之定制也<lb/>
　及考晉文卒葬皆使㣲者徃故姓名不登于經則大<lb/>
　夫弔卿共葬事之令亦豈晉文之所昉為乎自是叔<lb/>
　孫婼葬平公意如葬昭公馴至少姜以妾媵而諸國<lb/>
　卿㑹葬矣三月速葬大不懐也趙盾欲禦秦之送雍<lb/>
　者耳<lb/>
晉殺其大夫陽處父晉狐射姑出奔狄<lb/>
　處父稱國殺據公羊則君漏言而射姑殺之也夫漏<lb/>
<pb n="23a"/>
　言小過坐以殺大夫則不惟失實而情輕罰重亦無<lb/>
　以蔽罪矣且國未有主君而襄公又殁且葬乃以漏<lb/>
　言罪之所謂誅於既死不亦太嚴乎據左氏則射姑<lb/>
　怨陽子易其班使續鞠居殺之兩下相殺無與于君<lb/>
　然宣十五年王子札殺召伯毛伯殺毛召者本王子<lb/>
　㨗與鞠居之殺處父實同而春秋誅意於子札不書<lb/>
　天王也今書國以殺而鞠居射姑乃殁其主名可乎<lb/>
　哉或曰射姑奔狄處父見殺之由也成十五年宋殺其<lb/>
<pb n="23b"/>
　大夫山宋魚石出奔楚殺山者豈魚石乎趙木訥知<lb/>
　疑處父見殺之故而不知宋山魚石華元之例歸罪<lb/>
　狐趙為可恨耳夫殺處父者非射姑而傳以為射姑<lb/>
　非晉君而經以為晉君然則果誰殺之耶趙子常曰<lb/>
　國無君大夫方專廢立則争争則相殺廢立之罪不<lb/>
　見於春秋是故以國殺見君卒國亂澤不足善其身<lb/>
　後不書殺者名氏不嫌君討譏不在相殺近之矣與<lb/>
　莒殺其公子意恢同<lb/>
<pb n="24a"/>
閏月不告月猶朝于廟<lb/>
　不告月於朔也朔以見建辰言閏則斗指兩辰之間<lb/>
　不得舉所建之辰也古者天子服𤣥冕以特牛聽朔<lb/>
　于南門之外周禮太史以立冬頒告朔于邦國諸侯<lb/>
　之太廟大夫南面奉天子之命君皮弁北面受之有<lb/>
　餼羊告廟謂之告朔即以此日朝太廟遷正位㑹羣<lb/>
　使而聽大政考其所行而决其煩疑顯衆以斷之先<lb/>
　受朔政乃朝廟王教尊朝廟私也告朔朝廟朝正視<lb/>
<pb n="24b"/>
　朔皆同日事序所從言之異是聽朔朝廟之義耳其<lb/>
　閏月則天子聽朔于明堂闔門左扉立于其中聽政<lb/>
　於路寢門終月故于文王在門為閏而文公乃以為<lb/>
　附月之餘而不告故左氏言閏以作時時以作事不<lb/>
　告閏朔棄時政也髙抑崇曰知朝廟之不可以已則<lb/>
　告月之禮曷為其可已哉<lb/>
七年春公伐邾三月甲戌取須句遂城郚<lb/>
　間晉難也僖公取須句已而反之邾遂取僖之須句宣<lb/>
<pb n="25a"/>
　根牟襄邿不日此其日不正其再取而有之無興滅<lb/>
　繼絶之心也郚今泗水古卞縣地城郚控須句以備<lb/>
　邾難也<lb/>
夏四月宋公王臣卒<lb/>
　史記弟禦殺世子而自立國人殺禦而立少子杵臼<lb/>
　為昭公髙抑崇曰國亂故不日不葬凡治則禮詳亂<lb/>
　則禮略<lb/>
宋人殺其大夫<lb/>
<pb n="25b"/>
　稱人殺衆辭也大夫二公孫不名死君難也春秋書<lb/>
　人殺大夫而沒大夫之名者惟此一而已矣成公卒<lb/>
　國亂襄夫人者昭公祖母也有淫行昭不禮焉公子<lb/>
　鮑昭庻兄有侫才夫人私之於是夫人欲殺昭而立<lb/>
　鮑穆昭之族攻公殺公孫固公孫鄭于公宫故不得<lb/>
　書盗殺亦與王子札殺召伯毛伯之文異爾趙子常<lb/>
　曰大夫者是昭公之所與存亡者也是故稱人以殺<lb/>
　而不名名之則嫌於陳公子過昭八年<lb/>
<pb n="26a"/>
戊子晉人及秦人戰于令狐晉先蔑奔秦<lb/>
　據左氏晉襄卒靈公㓜謀立長君趙盾使蔑迎公子<lb/>
　雍于秦敬嬴抱太子日啼于朝盾乃拒秦書及晉志<lb/>
　乎戰也而先蔑奔榖梁子曰不言出在外也趙企明<lb/>
　據經文次第正之曰晉襄之卒于是期年葬之矣豈<lb/>
　晉至是而始謀立君必不然也且左氏初言先蔑如<lb/>
　秦則蔑在秦次言先蔑將下軍則蔑又在晉初既逆<lb/>
　雍于秦則必不肯將兵拒秦苟背約拒秦豈容復奔<lb/>
<pb n="26b"/>
　秦耶理無可通皆為左氏之誣也予反覆左氏則不<lb/>
　特趙氏所疑也趙孟之逆雍固曰先君愛之矣其説<lb/>
　敬嬴述先君之語乃曰此子也才吾受子賜不才吾<lb/>
　惟子怨然則晉靈非先君所愛乎又曰秦舊好也結<lb/>
　舊則安夫公子雍雖為亞卿于秦然杜祁所出也而<lb/>
　靈實出于嬴按春秋秦徐梁黃葛五國皆嬴姓而徐<lb/>
　梁黄葛皆小又不與晉通姻故敬嬴者秦娃之女也<lb/>
　以其親則視公子雍有間矣以是結秦不猶愈乎且<lb/>
<pb n="27a"/>
　蔑之始使荀林父曰夫人太子猶在而外求君此必<lb/>
　不行則公子雍者大臣有不與者矣而趙孟乃謂足<lb/>
　以威民其謀國之不審如此何哉他日盾帥師納㨗<lb/>
　菑于邾弗克納春秋善之况雍襄公之弟而靈公實<lb/>
　襄公子豈有舍嫡嗣而迎亡公子之理哉然則左氏<lb/>
　誠有誣者矣趙企明曰趙盾脩先君之怨為是戰令<lb/>
　狐秦地是晉伐秦也晉辭為曲蔑敗懼死而奔狄為<lb/>
　是説者庻乎以經正傳矣然令狐者皆以為河東與<lb/>
<pb n="27b"/>
　刳首接今蒲州猗氏令狐城也若是則兵端乃又可<lb/>
　疑矣<lb/>
狄侵我西鄙<lb/>
　間晉秦之争也狄逺於魯魯所患在戎耳今越齊衛<lb/>
　深入矣許翰曰狄懲箕之敗四年間一侵齊至是復<lb/>
　侵齊侵宋侵衛晉襄既沒莫之忘也<lb/>
秋八月公㑹諸侯晉大夫盟于扈<lb/>
　不日畧之也此公㑹宋公衛侯陳侯鄭伯許男曹伯<lb/>
<pb n="28a"/>
　而諸侯不序見晉伯之衰散辭也大夫者趙盾也不<lb/>
　序諸侯故不出大夫主名或曰衆辭然溴梁諸國之<lb/>
　大夫一國大夫不得以衆言也或曰無君蔇之盟齊<lb/>
　襄死紏小白未入今晉靈已立矣於是晉以趙盾主<lb/>
　諸侯晉不競于楚春秋辨名實故靈公盟㑹略諸侯<lb/>
　不序而楚君將悉從其恒稱以罪晉之張楚也季明<lb/>
　德謂晉事權未一先都士縠箕鄭父皆出故以衆辭<lb/>
　舉臆説甚矣左氏曰公後至胡子説春秋因之責文<lb/>
<pb n="28b"/>
　公怠事焉夫盟㑹同也㑹所以為盟也及其盟不得<lb/>
　云後㑹矣且經書公㑹諸侯盟而乃以不序諸侯為<lb/>
　辟不敏何其信傳而不信經耶十五年十七年之盟<lb/>
　以為不至可也而今者則實行而且盟矣謂後諸侯<lb/>
　可乎趙鵬謂徃㑹不及盟故不知盟者何人夫春秋<lb/>
　之例固有公不在而書某侯某伯盟者豈不與盟則<lb/>
　不知盟者乎陳氏所謂不係伯者之辭信然矣扈今<lb/>
　滎澤縣西北黄河之南古卷縣<lb/>
<pb n="29a"/>
冬徐伐莒公孫敖如莒涖盟<lb/>
　徐以號舉兵無統紀如狄然也書曰徐戎並興盖乆<lb/>
　為魯患矣今其伐莒以撼魯盖亦弱晉而挾威于楚<lb/>
　矣敖涖莒盟趙企明謂脩僖公洮向之好同備徐或<lb/>
　然也<lb/>
八年春王正月夏四月秋八月戊申天王崩<lb/>
　子壬臣嗣是為頃王經不書頃王崩傳于十四年附<lb/>
　見之邵氏經世年同<lb/>
<pb n="29b"/>
冬十月壬午公子遂㑹晉趙盾盟于衡雍<lb/>
　趙以邑氏盾趙衰子衡雍鄭地今滎澤西北故城在<lb/>
　踐土東南晉文朝王處也髙抑崇曰諸侯不奔王喪<lb/>
　而盾遂皆國正卿自相㑹盟于王畿之内惡莫大焉<lb/>
　任氏曰晉魯之用事者㑹盟政在大夫矣<lb/>
乙酉公子遂㑹雒戎盟于暴<lb/>
　壬午乙酉間二日耳衡雍鄭地暴王畿采邑詩稱暴<lb/>
　公是已杜亦以為鄭豈其後屬鄭耶壤地去魯五百<lb/>
<pb n="30a"/>
　有餘里雒戎允姓居伊雒之間素不交魯而遂輒與<lb/>
　之盟遂之專也而以遂事書胡子以為内外之别不<lb/>
　可淆近之矣其盟之意不可知以為趙盾植黨盾何<lb/>
　藉于戎哉<lb/>
公孫敖如京師不至而復丙戌奔莒<lb/>
　于是王崩赴魯越三月矣而魯君不弔敖如京師經<lb/>
　書于乙酉之下見魯人之輕王喪也國君為天子斬<lb/>
　衰其道如是乎敖而以乙酉如京師而以丙戌奔魯<lb/>
<pb n="30b"/>
　無政刑君臣皆有罪矣奔者左氏曰從己氏胡子責<lb/>
　敖志不帥氣既已備矣趙企明曰去經甚逺此敖自<lb/>
　以國權在遂憤而出奔季明德以明年求經疑王室<lb/>
　厚求弔使敖度禮不能供而復又懼魯君有討而已<lb/>
　嘗涖莒盟故徃之愈非其實矣文公之怠敖之奉使<lb/>
　何所畏于不終事哉季孫如晉求遭喪之禮以行魯<lb/>
　人不拒敖弔而非送葬何憂于王室之厚求哉敖之<lb/>
　奔實以遂得政而不能復己氏故因出而徃從之耳<lb/>
<pb n="31a"/>
螽<lb/>
宋人殺其大夫司馬宋司城來奔<lb/>
　稱人者衆辭戴氏之族將不利于君者也大夫孔叔<lb/>
　公孫鍾離司馬公子邛不書其名宋有大司馬非一<lb/>
　人并其屬之辭也司城蕩意諸而亦不名陳君舉曰<lb/>
　凡奔非其罪不書苟接我也不可以不書則不以稱<lb/>
　名之例書之胡子言宋昭不選國望寵其私昵故以<lb/>
　官舉其論正矣然司馬之握節司城之效節盖忠于<lb/>
<pb n="31b"/>
　宋昭而鮑黨忌之者也鮑徒實繁而二人者固亦不<lb/>
　負昭公矣前書宋人殺其大夫則死者已衆此又殺<lb/>
　其大夫司馬則兵權去司城來奔則國土非君之有<lb/>
　官者殆盡而鮑之勢成矣以為責之斯已刻核劉原<lb/>
　父又比之仇牧荀息以為春秋無庸珍之是得為察<lb/>
　事情乎榖梁子曰以官稱者無君之辭是為昭公之<lb/>
　殺無罪也夫晉尸三郤三郤皆不以官稱豈謂晉有<lb/>
　君徳哉趙企明以為書人以殺有罪也宋昭以為有<lb/>
<pb n="32a"/>
　罪故書人以如其志然二人者實無罪也不名以見<lb/>
　其非罪辨則辨而失事實矣<lb/>
九年春毛伯來求金<lb/>
　於是公孫敖不至京師毛伯遂徴職貢以供喪紀矣<lb/>
　不稱王使有司以其常典行之非出于王如今時年<lb/>
　例差必受璽書從事乃稱欽差也託于王命者政府<lb/>
　自有成法周公王若曰此其式也若須王命者政府<lb/>
　自有成法豈可無别冡宰直擅之哉伯相命士須材<lb/>
<pb n="32b"/>
　此初喪之事亦有司存之常故可不以詔王軍國之<lb/>
　重而冡宰盡自聽斷可不可哉程子言家父致命以<lb/>
　徴車故書使來求毛伯風魯以求金故不云王使于<lb/>
　經義為近春秋書之見魯之不恭而王室不能脩播<lb/>
　告以討失職也而公羊乃云王者無求盖得其辭而<lb/>
　不得其義矣<lb/>
夫人姜氏如齊<lb/>
　夫人如齊也徒如齊乎傳無其文謂歸寧者杜氏也<lb/>
<pb n="33a"/>
　歸寧常事而何以書習其讀者將問義焉趙企明曰<lb/>
　文公並妃匹嫡齊女哀姜生惡及視又嬖共嬴生倭<lb/>
　嬴寵而倭將貴故哀姜如齊將謀于父母也其歸寧<lb/>
　盖有其故存焉是以聖人書之著十八年歸齊之張<lb/>
　本斯言近之矣然哀姜實孝公女不得稱謀于父母<lb/>
　也<lb/>
二月叔孫得臣如京師辛丑葬襄王<lb/>
　趙子常曰王喪卿共葬事於是始見也天王崩諸侯<lb/>
<pb n="33b"/>
　不奔喪而以㣲者行自東遷以來失之矣於是襄王<lb/>
　使大夫來㑹僖公葬賵含成風且㑹之葬魯亦以公<lb/>
　子遂如晉葬襄公而後使臣葬襄王一則以其來不<lb/>
　可不徃也一則以其如晉不可不如周也是故叔弓<lb/>
　如晉葬平公季孫意如如晉葬昭公而後叔鞅葬景<lb/>
　王舍是葬天子魯無使卿者矣靈王之喪簡公在楚<lb/>
　上卿守國子展使印叚徃伯有曰弱不可子展曰與<lb/>
　其莫徃弱不猶愈乎此春秋之情實也<lb/>
<pb n="34a"/>
晉人殺其大夫先都<lb/>
三月夫人姜氏至自齊<lb/>
晉人殺其大夫士縠及箕鄭父<lb/>
　箕以邑氏左氏稱箕鄭父先都士縠作亂使賊殺先<lb/>
　克初夷之蒐將登箕鄭父都使士縠將中軍以先克<lb/>
　言乃止于是清原十卿箕鄭先都在耳蒐謀軍帥而<lb/>
　趙盾超將中軍則先都箕鄭之死由士縠失職士縠<lb/>
　失職由盾之代其位也然經不書克之盗殺則其事<lb/>
<pb n="34b"/>
　不足據矣人者衆辭大夫而衆得殺之國亂無政秉<lb/>
　權之臣必與聞乎故矣不去大夫以其在位也及者<lb/>
　累辭<lb/>
楚人伐鄭公子遂㑹晉人宋人衛人許人救鄭<lb/>
　於是晉靈以少主縱强卿上驕下肆楚始争鄭矣范<lb/>
　山之言曰晉君少不在諸侯北方可圖也争鄭欲以<lb/>
　圖北方其志豈小哉楚子師于狼淵狼淵今許州也<lb/>
　盖大師在許而使㣲者先嘗之書楚人非貶楚子實<lb/>
<pb n="35a"/>
　未出許臨鄭也趙盾初除列卿懼人之擬其後也意<lb/>
　必常居君側㑹救鄭者必非執政故以㣲者書晉遂<lb/>
　不競而楚莊伯矣夫君不出而卿行猶曰擅况以㣲<lb/>
　者尸之乎<lb/>
夏狄侵齊<lb/>
秋八月曹伯襄卒<lb/>
　子夀嗣是為文公<lb/>
九月癸酉地震<lb/>
<pb n="35b"/>
　此春秋書地震之始伯陽父曰此陽伏而不能出隂<lb/>
　遯而不能蒸於是有地震孔墨曰陽伏于隂下見逼<lb/>
　于隂故不能升以至于地震任輔以為諸侯變而不<lb/>
　承天子大夫變而不承諸侯夷狄變而不承中國之<lb/>
　象也<lb/>
冬楚子使椒來聘<lb/>
　楚僭王而稱子趙企明謂自屈以與中國交信乎夫<lb/>
　楚蠻荒之人其輕中國乆矣彼其侵則侵滅則滅漠<lb/>
<pb n="36a"/>
　乎無所忌也今之聘魯欲圖北方耳而謂其願交中<lb/>
　國可乎公侯之不足而自王其國乃肯貶而身居五<lb/>
　等之末其亦必不然矣四夷雖大皆曰子亦接我之<lb/>
　恒稱春秋之書楚子以中國之法治之非其自屈也<lb/>
　椒楚大夫鬭氏宜申之族楚子始與中國交以號舉<lb/>
　而無大夫莊王之篇所謂荆人來聘是也於是書楚<lb/>
　子使椒來聘胡子以為進之夫書爵視書人者進矣<lb/>
　然盂之㑹楚稱子將進之乎曰盂之㑹桓没而中國<lb/>
<pb n="36b"/>
　無伯也椒不氏未為卿也于是乎楚張非幸其接我<lb/>
　而復進之也<lb/>
秦人來歸僖公成風之襚<lb/>
　夫於是秦將伐晉而歸襚于魯也人㣲者不稱使有<lb/>
　司存之也僖公成風公羊子曰兼之也不言及為成<lb/>
　風尊也劉原父曰諸侯無二嫡故妾母繫子為重程伊<lb/>
　川曰雖子母先君後夫人體當然盖亦按夫死從子<lb/>
　之義也然而成風實非僖母也<lb/>
<pb n="37a"/>
葬曹共公<lb/>
十年春王三月辛夘臧孫辰卒<lb/>
夏秦伐晉<lb/>
　傳言秦伯伐晉取北徵則是秦伯而以狄例書之也<lb/>
　秦自仲以字配國於詩駟鐡稱公終南稱君春秋從<lb/>
　實書伯盖韓原以來矣陸氏云狄秦傳無事跡胡子<lb/>
　晉取少梁不經見謂秦報令狐故狄之耳夫春秋所<lb/>
　書其罪在我奚必沒秦伯之名擅為進退哉盖縱掠<lb/>
<pb n="37b"/>
　無什伍如狄然直書之矣陳君舉曰楚興秦之力也<lb/>
　自滅庸以後秦為楚役自晉主諸夏之盟舍秦無加<lb/>
　兵於晉者也㑹于夷儀之嵗秦成而不結又明年盟<lb/>
　于宋而南北之勢成楚子曰釋齊秦他國請相見也<lb/>
　是戰國之萌於詩次國風退秦于唐魏之後于序書<lb/>
　系秦于周末於作春秋由韓原之後秦師無君大夫<lb/>
　夫子所以致意于秦也<lb/>
楚殺其大夫宜申<lb/>
<pb n="38a"/>
　此鬭宜申也未為卿不氏宜申事商臣君臣之分已<lb/>
　定而謀殺之則此討亂稱人可也而稱國以殺又書<lb/>
　其官胡子以為微義趙企明曰宜申而捷則亦為楚<lb/>
　人討逆故以無罪書也説者以呉楚之殺大夫嘗必<lb/>
　關中國而後錄則過矣<lb/>
自正月不雨至于秋七月<lb/>
及蘇子盟于女栗<lb/>
　蘇司冦忿生後為王卿士食邑在温子加爵也陸淳<lb/>
<pb n="38b"/>
　以殷制畿内諸侯稱子例如㣲箕是也及㣲者趙子<lb/>
　常言中國無伯天子大夫自出以盟諸侯若諸侯特<lb/>
　相盟之為者非也卑者之盟不日及者内為主已欲<lb/>
　之也女栗畿内地近女水蘇子為王卿士執政魯宻<lb/>
　其跡而以㣲者徃季明德以為宻賂蘇子而貢獻之<lb/>
　常數皆託庇焉不復遣他使需求而魯不至周者十<lb/>
　八年或然也至成末年則尹單諸卿遂敢大㑹諸侯<lb/>
　矣<lb/>
<pb n="39a"/>
冬狄侵宋<lb/>
　狄患不但齊魯矣<lb/>
楚子蔡侯次于厥貉<lb/>
　楚圖伯而未集也遂書楚于蔡侯之上楚强而蔡附<lb/>
　之矣傳稱陳侯鄭伯㑹楚子于息遂㑹蔡侯次于厥<lb/>
　貉以伐宋陳氏見經但書蔡侯以楚未足得陳鄭也<lb/>
　而曰三國被楚禍蔡先陳次之鄭又次之故息㑹非<lb/>
　陳鄭意也斯不察于事理矣予以為當從經陳鄭本<lb/>
<pb n="39b"/>
　不㑹故新城之盟有陳鄭而郤缺于是有戊申入蔡<lb/>
　之師若陳鄭實㑹如宣十一年辰陵者春秋亦無庸<lb/>
　沒而不書也此夷夏盛衰之幾故曰外次必有關于<lb/>
　天下之故而後書是已謂關天下而書也寧有沒其<lb/>
　實者哉<lb/>
十有一年春楚子伐麇<lb/>
　是嵗正月甲子朔<lb/>
　楚侵伐書爵始此厥貉地缺然其次為伐宋是也趙<lb/>
<pb n="40a"/>
　企明以為將圖再舉而以伐麇伐巢實之愚謂企明<lb/>
　非也厥貉與孟諸近而麇則逺矣麇本屬均鄖鄉在<lb/>
　漢南郡之東界有錫穴其君芊姓子也楚本意欲求<lb/>
　東諸侯耳麇楚之服役而逃于厥貉故興師責之楚<lb/>
　至是始書君時中國無伯而南服以强思代興此所<lb/>
　謂情實也<lb/>
夏叔仲彭生㑹晉郤缺于承筐<lb/>
　此大夫特相㑹之始謀諸侯之從楚者也彭生公孫<lb/>
<pb n="40b"/>
　茲子叔孫得臣弟則為叔仲氏所謂惠伯者也承筐<lb/>
　今睢州古宋襄邑地夫討貳大事楚方以君將而晉<lb/>
　魯之君不出又皆以次卿行伯令亦偷矣哉<lb/>
秋曹伯來朝<lb/>
　自是小畏大朝禮錯出矣<lb/>
公子遂如宋<lb/>
狄侵齊<lb/>
冬十月甲午叔孫得臣敗狄于鹹<lb/>
<pb n="41a"/>
　鄋瞞之狄漆姓防風後在鉅鹿以北鹹今開州古東<lb/>
　郡濮陽盖衛地杜云魯地非也得臣乘狄侵齊設伏<lb/>
　而邀諸塗將尊師少不書師自是狄不復窺齊魯無<lb/>
　狄患終春秋矣<lb/>
十有二年春王正月郕伯來奔<lb/>
　為齊逼爾左氏傳有近誣者謂郕太子朱儒自安于<lb/>
　夫鍾國人不徇郕伯卒郕人立君太子以夫鍾與郕<lb/>
　邽來奔然則太子耳夫鄭忽曹覊莒展皆擁虚名於<lb/>
<pb n="41b"/>
　位及其出奔猶但稱名况都未嗣位乎劉氏以太子<lb/>
　當立郕人不得絶之春秋大居正書曰郕伯按諸侯<lb/>
　嗣位未踰年猶稱子若君父病不視死不喪罪自應<lb/>
　絶况身未即位以邑奔罪自應絶可稱郕伯乎謂魯<lb/>
　以諸侯逆即書曰郕伯則春秋紊王綱甚矣陳君舉<lb/>
　言辭從主人郕太子朱儒魯謂為郕伯晉太子州蒲<lb/>
　魯謂為晉侯從而志之以見其悖禮然則呉楚之王何<lb/>
　以不從其恒稱乎夫鍾魯邾常㑹之地又當齊衛之<lb/>
<pb n="42a"/>
　衝朱儒亦何為又安于此然則朱儒或常居于夫鍾<lb/>
　其後必立乎位矣見逼而奔魯不能仗義納之魯之<lb/>
　罪矣魯以寓公禮處之故不名左氏謂以諸侯逆得<lb/>
　其實但謂以成君書太子則違經義矣<lb/>
杞伯來朝<lb/>
二月庚子子叔姬卒<lb/>
　周人字稱叔故或加子以自異公榖以為母弟則僖<lb/>
　女子叔姬者齊昭夫人也安得又一子叔姬耶趙伯<lb/>
<pb n="42b"/>
　循以為時君女古者女子十五許嫁笄而字文公四<lb/>
　年始娶其女不應即及笄然則不知何君之女矣左傳<lb/>
　杞桓公來朝且請絶叔姬而無絶昏公許之二月叔<lb/>
　姬卒不言杞絶矣書叔姬言非女也釋例曰把桓公<lb/>
　以二十三年即位襄六年卒凡在位七十一年文成<lb/>
　之世經書叔姬二人一人出一人卒皆杞桓公夫人<lb/>
　也唐孔氏曰其娣亦字叔者周之法稱叔也<lb/>
夏楚人圍巢<lb/>
<pb n="43a"/>
秋滕子來朝<lb/>
秦伯使術來聘<lb/>
　術者大夫故名而不字非貶而去族也左氏傳秦伯<lb/>
　使西乞術來聘且言將伐晉是聘也志乎伐晉而已<lb/>
　然河曲之戰經不以秦人主兵則左氏亦近誣矣讀<lb/>
　者比屬觀之耳<lb/>
冬十有二月戊午晉人秦人戰于河曲<lb/>
　杜元凱言河曲在蒲坂縣南按秦晉界黄河之曲晉<lb/>
<pb n="43b"/>
　在河東秦在河西今之蒲州同州是其處不言及疆<lb/>
　埸之事守吏自相忿争耳左氏大與經謬元凱因言<lb/>
　秦晉無功以㣲者告故稱人非也<lb/>
季孫行父帥師城諸及鄆<lb/>
　諸在莒東北二百里而近東鄆莒魯所争者今莒州<lb/>
　沂水縣古城陽姑幕地在莒西七十里城之備公孫<lb/>
　敖也公孫敖奔莒魯人畏莒間已也季孫食邑在費<lb/>
　自費以東從其經畧于是城二邑以師焉書及者先<lb/>
<pb n="44a"/>
　後辭將因諸制魯也榖梁傳曰稱帥師言有難也不<lb/>
　能伐莒問罪而徒費師徒財力焉魯人淺謀矣左氏<lb/>
　云書時時矣又曷書哉<lb/>
十有三年春王正月<lb/>
夏五月壬午陳侯朔卒<lb/>
　子平國嗣是為靈公<lb/>
邾子蘧蒢卒<lb/>
　子貜且嗣是為定公<lb/>
<pb n="44b"/>
自正月不雨至于秋七月<lb/>
世室屋壊<lb/>
　周公曰太廟伯禽曰太室羣公曰宫伯禽封於魯以<lb/>
　奉周公之祀則周公實魯之始而伯禽乃始封之君<lb/>
　故魯人權宜變禮而不祧魯公之主以為世室髙抑<lb/>
　崇曰世室者人君之所常有事者也公每月朝之有<lb/>
　司以時黝堊之豈有將壊而不知者則其不知省也<lb/>
　乆矣<lb/>
<pb n="45a"/>
冬公如晉衛侯㑹公于沓<lb/>
　沓地缺自魯適晉必當其域中<lb/>
狄侵衛<lb/>
　間衛侯之出也<lb/>
十有二月己丑公及晉侯盟<lb/>
　杜長慶十二月無己丑十一月十一日<lb/>
公還自晉鄭伯㑹公于棐<lb/>
　棐鄭地汪仲裕曰即棐林地棐林當新城東北宛陵<lb/>
<pb n="45b"/>
　東南李亷曰沓棐衛鄭不忘晉伯而介魯求通鴻雁<lb/>
　載馳情可見矣<lb/>
十有四年春王正月公至自晉<lb/>
　是年頃王崩子匡王立<lb/>
邾人伐我南鄙叔彭生帥師伐邾<lb/>
　即叔仲彭生而脱仲字趙企明曰公如晉踰年而反<lb/>
　邾伺魯隙伐其南鄙以脩須句之怨不知公之及至<lb/>
　也兵未反而伐邾其報怨速矣<lb/>
<pb n="46a"/>
夏五月乙亥齊侯潘卒<lb/>
　子舍嗣髙抑崇曰孝公名昭而諡潘曰昭非禮甚矣<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
　同盟于新城<lb/>
　鄭中國要衝新城鄭邑在鄭都之南僖六年伐鄭圍<lb/>
　新城即其地宋新城在梁國穀熟縣西杜以為宋地<lb/>
　非也至是諸侯之從楚者復附晉矣去年鄭衛介公<lb/>
　通晉則諸侯同欲而為是盟晉靈不出而從趙盾主<lb/>
<pb n="46b"/>
　之書曰同盟自幽以來未有也鐡山陳氏曰二幽之<lb/>
　同天子之政始自諸侯出也以諸侯而從諸侯其心<lb/>
　未必有所疑新城之同諸侯之政始自大夫出也以<lb/>
　諸侯而從大夫其心必有所不欲清丘之同宣十二<lb/>
　年中國屈于夷狄也以後之盟屢書同者諸侯之異<lb/>
　者可同也<lb/>
秋七月有星孛入于北斗<lb/>
　榖梁傳曰孛之為言猶茀也其曰入于北斗斗有環<lb/>
<pb n="47a"/>
　域也斗為帝車運乎中央斟酌元氣所係甚大晉史<lb/>
　臣占云孛入于北斗諸侯戮符周内史占云不出七<lb/>
　年宋齊晉之君死亂為事應妄矣孫明復曰孛彗之<lb/>
　屬偏指曰彗光芒四出曰孛<lb/>
公至自㑹<lb/>
晉人納㨗菑于邾弗克納<lb/>
　人者將卑師少之稱㨗菑不以繫國與陳公孫寧儀<lb/>
　行父正同不量而納而弗克言伯令不審而伯威䙝<lb/>
<pb n="47b"/>
　非大其改過也先師傳經者多戾經義左氏曰趙盾<lb/>
　將公榖曰郤缺將則既不卑矣左氏公羊曰諸侯之<lb/>
　師八百乘榖梁曰長轂五百乘則既不少矣彼此更<lb/>
　相異同不質諸情理貜且長自應立必無争端㨗菑<lb/>
　曷為出奔邾晉非匹晉女何得為邾妾耶又既卒十<lb/>
　有四月國已有成君何為始謀納一亡公子至用諸<lb/>
　侯之師用諸侯之師不合不書趙伯循謂左氏妄是<lb/>
　已書法既與楚納公孫寧儀行父于陳同疑邾之叛<lb/>
<pb n="48a"/>
　臣而所傳聞異辭唐孔氏槩曰子糾不係齊皆不足<lb/>
　據也<lb/>
九月甲申公孫敖卒于齊<lb/>
　髙抑崇曰敖廢命奔莒此誅廢之罪也已而奔齊主<lb/>
　齊而請公于是乎許之則其卒也是亦大夫而已特<lb/>
　卒以典刑之壊且為齊人歸喪起也<lb/>
齊公子商人弑其君舍<lb/>
　稱公子胡氏謂止其身是也未踰年稱子而弑則稱<lb/>
<pb n="48b"/>
　君孫莘老所謂辨君臣之分也舍母桓妾宻姬非子<lb/>
　叔姬呉㓜清所辨者是<lb/>
宋子哀來奔<lb/>
　公榖皆曰子失之失也者謂衍文是也左氏傳髙哀<lb/>
　為蕭封人以為卿不義宋公而出遂來奔書曰宋子<lb/>
　哀來奔貴之黎淳以為宋公之子若子同子紏則父<lb/>
　危無去理孫明復以為子姓哀名諸侯之臣其時皆<lb/>
　未有用國姓為氏若婦人者子帛誤文子宇則字也<lb/>
<pb n="49a"/>
　即子哀可褒褒者在事何用字以顯之哀仕危邦自<lb/>
　無去理然辭尊富居貧賤守封人而去卿姑取節焉<lb/>
　亦可矣必欲其為陳文子嬰齊樂豫豈所以責封人<lb/>
　哉<lb/>
冬單伯如齊齊人執單伯齊人執子叔姬<lb/>
　單伯自莊元年今再疑非一人汪仲裕曰晉欒書欒<lb/>
　黶父子同稱欒伯士渥濁士彌牟祖孫同稱士伯家<lb/>
　父仍叔詩序皆有之或世稱之也啖叔佐曰春秋體<lb/>
<pb n="49b"/>
　例他國自囚内國之人未有言執者舍母自是齊家<lb/>
　人則所執子叔姬為舍母非也陸淳以為魯女嫁齊<lb/>
　齊不受而執之呉㓜清演之曰齊舍年㓜新立急欲<lb/>
　求配居喪而娶文公之女故其逆其歸皆不書姬歸<lb/>
　當是九月之末至齊而舍已被弑姬無所從故十月<lb/>
　之初魯遣單徃請叔姬商人惡魯與舍為昏因誣單伯<lb/>
　以曖昧之罪將以辱魯單伯乃叔姬歸齊之後如齊<lb/>
　而非送叔姬也稱人罪齊人自當如胡氏傳以從程<lb/>
<pb n="50a"/>
　先生意<lb/>
十有五年春季孫行父如晉<lb/>
　為單伯子叔姬也商人弑君行父不能沐浴請討而<lb/>
　假伯主亦不聞請諸天王而問罪均罪之也<lb/>
三月宋司馬華孫來盟<lb/>
　於是公子鮑之黨進而弑械成矣不稱使非君命也<lb/>
　非其君命必有異志于其君者矣杜元凱謂奉使隣<lb/>
　國能臨事制宜至魯而後定盟故不稱使非也不書<lb/>
<pb n="50b"/>
　大夫而曰司馬見代公子邛也司馬主兵重官公子<lb/>
　樂豫公子邛皆繼為之今以亂殺奪居之耳亂而得<lb/>
　之必有主之者矣左氏以為得卿行旅從之禮而書<lb/>
　官非也禮使介有常數而旅得盡從則一官皆鮑黨<lb/>
　矣非以為得禮也華孫名也猶齊仲孫也或者字耦<lb/>
　左氏誤置之也趙企明又謂宋疑子哀間宋魯之好<lb/>
　華孫能掩宋昭之過亦於情實不近明年宋人弑昭<lb/>
　晉衛陳鄭伐宋討之而魯不與君子是以知鮑之謀<lb/>
<pb n="51a"/>
　行矣來盟而特月異之也<lb/>
夏曹伯來朝<lb/>
　左氏曰諸侯五年再相朝古之制也趙子曰按周禮<lb/>
　諸侯猶各以服數朝天子若諸侯五年再相朝即四<lb/>
　面而徃無停時以禮推之諸侯除侯伯外無相朝之<lb/>
　限有事乃行<lb/>
齊人歸公孫敖之喪<lb/>
　吕居仁曰敖雖廢命奔莒而其子猶繼立於朝則大<lb/>
<pb n="51b"/>
　夫之汰甚矣以其子汰請其父之喪雖欲勿許得乎<lb/>
　於是以見大夫之專也許翰謂文伯惠叔二子哀誠<lb/>
　無已故魯人從其請國史書其事仲尼因而不削以<lb/>
　敖著教非也<lb/>
六月辛丑朔日有食之鼔用牲于社<lb/>
　授時厯加時在晝交分二十六日千四百七十三分<lb/>
　入食限先天推得二十六日四十四刻七三二四入<lb/>
　食限<lb/>
<pb n="52a"/>
單伯至自齊<lb/>
　單伯自齊榖梁子曰大夫執則致名單伯不名以為<lb/>
　天子命大夫云説公羊者以昭十四年意如例而云<lb/>
　不省去氏者淫當絶使若他單伯然者至也夫春秋<lb/>
　賞罰之書也賞罰明而後人心正賞善罰惡其敢僭<lb/>
　忒如二氏則單伯不稱使職淫乎叔姬惡孰大焉乃<lb/>
　以天子命卿之故而諱不知天子之三公固有因而<lb/>
　名者其惡孰與單伯得不名乎若曰淫當絶使若他<lb/>
<pb n="52b"/>
　單伯然者即聖人書法何以信後而示戒哉胡子以<lb/>
　是為尊王是猶未免乎二氏之失也夫齊之執單伯<lb/>
　執子叔姬兩書齊人而不書及者嫌于淫也則淫乎<lb/>
　叔姬者公榖所傳殆齊人誣而執之云爾以定單伯<lb/>
　之罪可乎公榖皆云單伯魯大夫黄東𤼵以單伯自<lb/>
　莊元見經逾七十年若魯大夫不應父子祖孫同名<lb/>
　氏也然不知春秋之書尹氏亦前後百年而晉父子<lb/>
　同稱欒伯祖孫同稱士伯不可以氏定伯為爵而云<lb/>
<pb n="53a"/>
　王臣也况于王姬稱逆自我之辭是不為内諸侯矣<lb/>
　經止書至自齊而不書歸周是非内諸侯之騐也趙<lb/>
　子常不得其故乃曰接我而書可乎趙企明劉原父<lb/>
　從公榖以為大夫是也<lb/>
晉郤缺帥師伐蔡戊申入蔡<lb/>
　討新城不與也是嵗蔡莊公甲午卒子申嗣是為文<lb/>
　公然則乘喪伐之也其舉曰于伐入之間先伐不服<lb/>
　而後入也夫蔡之不服豈無辭乎忿然而遂入之斯<lb/>
<pb n="53b"/>
　已暴矣何以服蔡陳君舉曰自伐書陽處父入書郤<lb/>
　缺侵書趙穿由是凡役書大夫<lb/>
秋齊人侵我西鄙季孫行父如晉<lb/>
　左氏齊人侵我西鄙季文子告于晉<lb/>
冬十有一月諸侯盟于扈<lb/>
　諸侯不序散辭也程子言魯以備齊不在㑹盖主左<lb/>
　氏然以經考事則諸侯之㑹公不與而列㑹者非一<lb/>
　斯㑹豈以魯遂不序哉左氏列晉侯蔡侯晉靈之伯<lb/>
<pb n="54a"/>
　皆未常出晉亦未遽得蔡偕行耳齊罪宜討又將間<lb/>
　晉以絀魯而魯賣晉不行晉覘魯不得遂亦不討由<lb/>
　是并失齊非齊賂晉也故終靈公之篇凡合諸侯皆<lb/>
　不序而頃王崩葬復不書趙子常謂自幽以來中國<lb/>
　之勢又一變者也<lb/>
十有二月齊人來歸子叔姬<lb/>
　把叔姬來歸繫之國見絶于夫也此書齊人來歸子<lb/>
　叔姬齊人絶之也黨惡之辭也<lb/>
<pb n="54b"/>
齊侯侵我西鄙遂伐曹入其郛<lb/>
　齊始敗夏盟晉遂不競而諸侯貳陳君舉曰兵事言<lb/>
　遂必天下之大故左氏曰謂諸侯不能是也伐曹討<lb/>
　其朝魯也<lb/>
十有六年春季孫行父㑹齊侯于陽穀齊侯弗及盟<lb/>
　及齊平公有疾使季文子㑹齊侯于陽榖請盟齊侯<lb/>
　不肯曰請俟君間弗者遷辭齊非能責行父之抗也<lb/>
　又非憾行父如晉圖已也直責賂耳於是乎襄仲納<lb/>
<pb n="55a"/>
　賂<lb/>
夏五月公四不視朔<lb/>
　此不視朔正以實陽榖之言見魯絀於齊也<lb/>
六月戊辰公子遂及齊侯盟于郪丘<lb/>
　趙子常曰特相盟雖大夫稱及内為志也吾大夫及<lb/>
　諸侯盟稱君以見實而不日以示義非常也而日之<lb/>
　者異之也不然則外之之辭也此齊侯也而曷為外<lb/>
　之而書日惡其凟貨以要盟也<lb/>
<pb n="55b"/>
秋八月辛未夫人姜氏薨<lb/>
　聲姜僖公夫人文公母也<lb/>
毁泉臺<lb/>
　劉氏曰以為不祥而毁非明民之道也<lb/>
楚人秦人巴人滅庸<lb/>
　巴子爵城在今巴縣北合州南庸今鄖陽府竹山縣<lb/>
　古上庸也趙企明曰楚莊之圖霸其為謀深矣成王<lb/>
　穆王將求諸侯則直與中國争鋒伐鄭伐蔡伐陳以<lb/>
<pb n="56a"/>
　鬭于夷夏之境今莊王之興乃西連巴秦繞出周晉<lb/>
　之後西南既合而北趨晉則中國諸侯在其掌握矣<lb/>
冬十有一月宋人弑其君杵臼<lb/>
　庻弟鮑立是為文公人者衆亂失賊之辭獄無所歸<lb/>
　矣抱遺經者從而正之曰宋人殺其大夫宋人殺其<lb/>
　大夫司馬宋司城來奔宋子哀來奔宋司馬華孫來<lb/>
　盟宋人弑其君杵臼而賊得矣臣弑君凡在官者殺<lb/>
　無赦其不日所以别也<lb/>
<pb n="56b"/>
十有七年春晉人衛人陳人鄭人伐宋<lb/>
　衛序陳上主㑹者降之大夫帥師稱名氏賤者窮諸<lb/>
　人然則荀林父孔逹公孫寧石楚非卿乎啖佐曰春<lb/>
　秋不命之卿例書人非貶也傳見雜記言是晉荀林<lb/>
　父之徒<hi>云云</hi>遂妄為卿不書之説若命卿失所即貶<lb/>
　稱人不命者貶又何如書之耶啖子之言得經義矣<lb/>
　夫卿則卿人則人其文則史而已若曰何故殺君猶<lb/>
　立文公而還此則孔子所取之義也不得罪人而成<lb/>
<pb n="57a"/>
　其亂直書而義自見矣沒其跡而曰卿不書失其所<lb/>
　也斯亦失所以為易簡乎<lb/>
夏四月癸亥葬我小君聲姜<lb/>
　髙抑崇曰九月乃葬慢也不稱僖姜而别為諡非禮<lb/>
　也<lb/>
齊侯伐我西鄙<lb/>
六月癸未公及齊侯盟于榖<lb/>
　榖齊地楚所寘公子雍者家鉉翁曰齊商傲而日益<lb/>
<pb n="57b"/>
　盈魯文卑而日益索皆將死之證也<lb/>
諸侯㑹于扈<lb/>
　諸侯無辭背伯主也有伯主而莫之主也春晉衛陳<lb/>
　鄭伐宋曰何故殺君猶立文公而還於是晉靈復合<lb/>
　諸侯平宋而定其位何以為伯主以鄭伯貳於楚不<lb/>
　見鄭人辭曰命之罔極亦知亡矣將悉索敝賦以待<lb/>
　于儵鄭人亦知晉靈之不足與矣晉鞏朔乃行成于<lb/>
　鄭趙穿公壻池為質焉伯主於諸侯有質者乎明年<lb/>
<pb n="58a"/>
　鄭遂與楚伐宋中國不能于討賊而使蠻荆假途以<lb/>
　信大義扈之㑹為之也<lb/>
秋公至自榖<lb/>
　僖以前公㑹諸侯不至此何至喜于得齊而飲至也<lb/>
　盟于榖而後魯遂背晉知有齊而已<lb/>
冬公子遂如齊<lb/>
十有八年春王二月丁丑公薨于臺下<lb/>
秦伯罃卒<lb/>
<pb n="58b"/>
　諡曰康子稻嗣是為共公<lb/>
夏五月戊戌齊人弑其君商人<lb/>
　庻兄公子元立為惠公人衆辭歇職殺商人納諸竹<lb/>
　中歸舍爵而行無有問之者則盡國皆其黨矣齊人<lb/>
　貪私施本非助商人為逆者以其不能伸討賊之義<lb/>
　故於其終反蒙弑君之罪胡子所謂亂賊之黨是也<lb/>
六月癸酉葬我君文公<lb/>
秋公子遂叔孫得臣如齊<lb/>
<pb n="59a"/>
　胡康侯曰使舉上客將稱元帥此春秋立文之常體<lb/>
　也其有變文書介副欲以起問者見事情也子赤夫<lb/>
　人之子今卒于弑不著其實是為國諱惡無以傳信<lb/>
　於將來而春秋之大義隠矣故上書大夫並使下書<lb/>
　夫人歸于齊中曰子卒則見禍亂邪謀發于奉使之<lb/>
　日而公子遂弑立其君之罪著矣<lb/>
冬十月子卒<lb/>
　既葬未踰年曰子弑而曰卒諱之也不地以見弑也<lb/>
<pb n="59b"/>
　孫明復曰未踰年故不日以别之<lb/>
夫人姜氏歸于齊<lb/>
　子弑故母出左氏曰大歸也莊夫人謚曰哀姜魯人<lb/>
　謂出姜曰哀一時之辭非謚也<lb/>
季孫行父如齊<lb/>
　史墨當昭公時曰魯自東門遂弑嫡立庻魯君于是<lb/>
　乎失國政在季氏四君矣孰謂行父賢乎許翰曰前<lb/>
　乎子卒如齊後乎子卒如齊齊與聞乎故也<lb/>
<pb n="60a"/>
莒弑其君庻其<lb/>
　是為杞公子朱嗣是為渠丘公一名季佗據左氏僕<lb/>
　因國人以弑庻其僕之行弑懼季佗立而已廢也則<lb/>
　又何懐寳而奔棄國不顧國人既惡庻其何為反立<lb/>
　其所愛行父時方適齊何為又與出僕之事若僕實<lb/>
　弑春秋何為沒之而稱國乎啖叔佐曰豈有父為不<lb/>
　道之可致逆聖人訓典固當不然劉原父遂曰子弑<lb/>
　父不可匿其罪以其君無道書庻幾也呉㓜清以僕<lb/>
<pb n="60b"/>
　因國人之弑君以作之其言曰僕因國人之弑君懼<lb/>
　並及禍來奔止一字而經文了然矣<lb/>
　<lb/>
　<lb/>
　<lb/>
　<lb/>
　<lb/>
　春秋明志録卷六<lb/>
</p>
<p>
</p>
  </div>
</body>
</text>
</TEI>
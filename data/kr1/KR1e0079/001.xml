<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷一</head>
    <p>
<pb n="1a"/>
欽定四庫全書<lb/>
　春秋明志録卷一　　　　　明　熊過　撰<lb/>
隱公<lb/>
　魯本侯國姬姓系見史世家今山東兖州府曲阜縣<lb/>
　奄宅之故地也隱公名姑息惠公妾聲子子在位十<lb/>
　一年諡法不尸其位曰隱周道衰諸侯莫之適從僣<lb/>
　端見禮樂征伐自諸侯岀矣孟子曰詩亡然後春秋<lb/>
　作詩亡非特黍離之降也邪說交亂是非不足盡憑<lb/>
<pb n="1b"/>
　而詩之敎亡其所繇來寔在平王之世平逮隱而没<lb/>
　治之故自隱公之簡始學者觀王伯升降之際聖人<lb/>
　反正之幾權得矣非天下之至神曷能與此乎<lb/>
元年<lb/>
　王者而後改元諸侯改元非正也禮稱諸侯三年䘮<lb/>
　畢以士服入見天子天子錫之圭璧黻冕然後歸寧<lb/>
　有踰年改元者哉書曰平王四十九年己未公即位<lb/>
　者正也魯自改年而絀周之年非也史遷自眞公濞<lb/>
<pb n="2a"/>
　已上爲周王世表無諸侯年眞公當夷王諸侯僣端<lb/>
　始見改元矣趙子常言諸侯既殯嗣子柩前踰年正<lb/>
　月朔乃先謁廟以明繼祖還就阼階之位以正君臣<lb/>
　國史因書元年失之矣而元儒呉立夫顧謂史官志<lb/>
　人君在位乆近紀述之常體非以爲重事其說則曰<lb/>
　秦惠文王立十四年稱王秦史改元魏惠王三十七<lb/>
　年稱王而汲冡竹書改元太史公漢興以來諸侯世<lb/>
　表高祖功臣侯年表類書其侯王元年淮南鴻烈亦<lb/>
<pb n="2b"/>
　稱淮南元年始先秦時本重改元如立夫以爲非重<lb/>
　則秦魏稱王何爲又改元年史官紀實寧有未改元<lb/>
　遽稱疑年者若太史淮南則緣春秋而誤不可謂諸<lb/>
　侯可改元而引以爲證也衛世家獻公出公皆稱後<lb/>
　元則益悖矣不然則黜周王魯疑春秋者亦何過哉<lb/>
春王正月<lb/>
　書春而繼以王王者所以奉天時也王謂周王也書<lb/>
　王而係以正曰此周王建子之正而異乎夏商者也<lb/>
<pb n="3a"/>
　周正月可以爲春乎春蠢也陽氣蠢然動也陽之始<lb/>
　生亦可謂春也書曰惟十有三年春大㑹于孟津既<lb/>
　戊午師逾孟津周厯太初三統四分韋昭班固皆步<lb/>
　得次日己未冬至冬至之月稱春自武王革命之始<lb/>
　已然故孔安國曰月改春自移然則非孔子加春於<lb/>
　王月之上也襍記孟獻子曰正月日至可以有事於<lb/>
　上帝日至冬至也正月而日至周改月矣周禮亦稱<lb/>
　子月爲春而寔非冠以夏時也按殷人鍾銘唯正月<lb/>
<pb n="3b"/>
　王春吉日加王於春是時月稱王三代一道以證王<lb/>
　者改時月也然亦爲與春王書異遂謂春不可改亦<lb/>
　過矣彛器史法偶不同非春不可改也三統之建恊<lb/>
　於三易人統首艮艮寅位也地統首坤天統首乾乾<lb/>
　子位也孔子曰其文則史故春王正月者非孔子欲<lb/>
　行夏時輒敢更也白虎通引尚書大傳曰月以仲冬<lb/>
　月爲正伏生有所受矣　隱之不書即位者胡子曰<lb/>
　内非承國上不稟命諸侯扳己以立而遂立焉春秋<lb/>
<pb n="4a"/>
　首絀隱公以明大法也若是乎聖人之權乎且聖人<lb/>
　必以書不書爲褒貶則桓之弑隠宣之殺惡及視聖<lb/>
　人何爲書其即位乎豈以桓宣視隱當末减乎抑春<lb/>
　秋之所託始姑假隱以定法則聖人上下其手何異<lb/>
　舞文而人之罹法者有幸不幸本不足據爲定乎莊<lb/>
　閔僖之不書即位又將何說乎聖人之於春秋本不<lb/>
　欲沒其實而善惡自見公榖之說乃曰成公志是雖<lb/>
　異絀隱之說而以爲削於聖人可乎禮先君始歿嗣<lb/>
<pb n="4b"/>
　者稱子入春秋則雖有力者或先人以奪人心而定<lb/>
　之位如齊頃未逾年而稱公鄭悼未逾年而稱伯則<lb/>
　皆不待改元而即位也或疑十二公非擇而書即位<lb/>
　也葢諸侯每用周正繼立立於君薨之月不待踰年<lb/>
　者孔子削而不書恐亂夏時亦誣矣柩前之位辭稱<lb/>
　哀子而主喪者即逾年臨羣臣之人也曷爲不待改<lb/>
　元而即位乎仲子者桓母也手有文焉爲魯夫人而<lb/>
　惠公再娶以夫人禮之非矣隱母聲子實攝女君故<lb/>
<pb n="5a"/>
　當時以爲疑者遂私有翼戴使隱不俟逾年而即位<lb/>
　一年不可二君故其元年不得更書即位耳故沙麓<lb/>
　齊履謙謂其即位於歲前與桓莊僖元年不書即位<lb/>
　者同也左氏不知而曰攝誤矣季子甚信齊氏之言<lb/>
　嘗以為是但其以仲子為隱母則亦强解辭費不<lb/>
　必然也<lb/>
三月公及邾儀父盟于蔑<lb/>
　三月者周建寅之月近蜀湯氏爲建辰之月是不知<lb/>
<pb n="5b"/>
　厯數不讀漢志矣魯元侯也而稱公僣也自侯以下<lb/>
　葬而稱公耳詩泮水曰魯侯戾止閟宫曰魯侯燕喜<lb/>
　如是而已儀禮公食大夫五等諸侯同稱公周禮之<lb/>
　末造而改竄以成其私者也春秋私盟于是始及者<lb/>
　榖梁子曰内爲志焉爾不日史詳畧也邾曹姓出自<lb/>
　顓帝陸終第五子曰安周武王封其後挾于邾子爵<lb/>
　國在今鄒縣東南二十里當嶧山之南北界于魯而<lb/>
　南連滕薛即今曲阜滕嶧縣之間縱廣踰于五十餘<lb/>
<pb n="6a"/>
　里矣西自邾瑕以至沂東即今濟寧至沂州之境横<lb/>
　長三百餘里𫝑不得爲魯附庸意小邾嘗附庸于魯<lb/>
　而誤加于邾耳小邾亦邾所分地爲郳城近嶧縣儀<lb/>
　氏與徐儀楚陳儀行父同父名與孔父同邾大夫也<lb/>
　黎氏言當與邾子克别是一人呉立夫信之然又因<lb/>
　莊王弟子克字子儀疑之非也故湯氏謂如家伯家<lb/>
　父然以爲家臣之老則亦非也邾五年伐宋桓十五<lb/>
　年來朝俱人之十七年書儀父莊十六年又書克則<lb/>
<pb n="6b"/>
　人非儀父儀殳非克矣即曰諸侯不生名附庸之君<lb/>
　字也則卒稱邾子而生何用去一子字耶古者天子<lb/>
　㑹諸侯使聚盟方岳者必割牛耳盛以槃而以敦盛<lb/>
　其血司盟之官北面讀載書以告日月山川之神戎<lb/>
　右傳敦血以次授當㰱者含其血乃坎牲加書而埋<lb/>
　之蔑之盟無天子之命也隱初即位而亟盟鄰國之<lb/>
　微者斯已無王矣<lb/>
夏五月鄭伯克段于鄢<lb/>
<pb n="7a"/>
　鄭國名伯爵宣王封弟友于今華州爲故鄭後遷虢<lb/>
　鄶在濟西洛東河南潁北四水間今開封府新鄭是<lb/>
　已伯謂寤生段其母弟也鄢今鄢陵段以罪絶屬籍<lb/>
　不書國討而專目鄭伯左氏曰譏失敎也克者如二<lb/>
　君之辭見段之有徒衆也趙氏企明所謂幸辭詩叔<lb/>
　于田大叔于田皆刺段而誤以爲刺莊公謂失敎成<lb/>
　于殺可也以爲罪重于段非訓也以君臣兄弟之倫<lb/>
　治之君不君兄不兄而其臣若弟不可遽悖也<lb/>
<pb n="7b"/>
秋七月天王使宰咺來歸惠公仲子之賵<lb/>
　臨諸侯畛于鬼神曰天王宰氏咺名王朝上士中士<lb/>
　例名非冡宰貶而人之也季氏謂元士攝冡宰亦非<lb/>
　也惠公隱殳仲子惠公再娶之夫人而桓之母也榖<lb/>
　梁謂孝妾惠母葢因桓公成風而誤也不稱及一施<lb/>
　無别之辭車馬曰賵所以助喪者隱新立不朝而天<lb/>
　王反舉䘏典天王失所以爲天矣仲子再娶之夫人<lb/>
　則何以單舉姓字乎仲子生有手文曰魯夫人于是<lb/>
<pb n="8a"/>
　元妃没有聲子繼室而又以夫人娶仲子故異時宗<lb/>
　人釁夏曰孝惠娶于商此禮則有以妾爲夫人則固<lb/>
　無其禮也此其實也而春秋以王制治之不與也古<lb/>
　者諸侯不再娶于禮無二嫡春秋故正之不與惠以<lb/>
　爲夫人也而一施之過矣然必以爲妾使若媵然而<lb/>
　曰平王忘小弁之怨不念伯服之于周而反啟桓公<lb/>
　之于魯則于事實亦少謬矣<lb/>
九月及宋人盟于宿<lb/>
<pb n="8b"/>
　宋魯初合也内稱及宋子姓公爵武王封紂叔父微<lb/>
　子于今歸德府是商墟人者列國大夫卑名氏不登<lb/>
　于䇿非貶也宋紹興中韓璜機人表鄧名世及元祐<lb/>
　中張子平撰人譜凡三十八國諸侯大夫千七百六<lb/>
　十五人中稱人者四百皆是也宿風姓國男爵今宿<lb/>
　州經舉國爲盟地國主與在焉是時齊鄭合而魯有<lb/>
　内憂故使微者宻其跡逺結宋而盟于其附庸之國<lb/>
　也<lb/>
<pb n="9a"/>
冬十有二月祭伯來<lb/>
　此王臣私交之始也祭本周公第七子所食采邑今<lb/>
　鄭州東北一十五里祭城實管城也祭伯畿内大夫<lb/>
　祭公之族啖氏謂伯字非爵也祭魯同出而私來魯<lb/>
　人以王臣禮之王臣無私交也伯何以知其非爵逮<lb/>
　莊公而祭叔來伯叔皆字也若儀禮既冠而字伯仲<lb/>
　叔季惟其所當則為行次檀弓五十乃稱伯仲非也<lb/>
公子益師卒<lb/>
<pb n="9b"/>
　稱公子貴戚爲卿者也益師孝公子惠公弟書之志<lb/>
　戚也禮王于三公六卿諸侯大夫士皆有服君于卿<lb/>
　大夫士小歛大歛皆親臨之將葬弔于宫比葬不食<lb/>
　肉比卒哭不舉樂以有服也故大夫卒史必書之不<lb/>
　日者傳謂公不與小歛葢䘏典厚薄君臣始終之義<lb/>
　在焉<lb/>
二年春公㑹戎于潜<lb/>
　大行人時見曰㑹行人曰時㑹以發四方之禁是天<lb/>
<pb n="10a"/>
　子宗伯所司也以㑹禮㑹諸侯僣也㑹戎甚矣不朝<lb/>
　王而㑹戎其爲倒施又其甚者也詩曰戎狄是膺戎<lb/>
　昆吾之後已姓在今曹州南近宋是周公所膺也魯<lb/>
　公就國常與淮夷同征隱公不能繩祖武而輒行㑹<lb/>
　禮斯已弱矣諸侯盟㑹爲壇基三尺堦三等公上侯<lb/>
　次伯子男下升降揖讓稱先君相接戎來朝則坐之<lb/>
　門不與諸侯齒也安得式序在位以爲㑹乎潜魯南<lb/>
　鄙近戎地<lb/>
<pb n="10b"/>
夏五月莒人入向<lb/>
　莒已姓子爵少昊之裔武王封兹輿期國于成陽今<lb/>
　青州府莒州是己地與齊相近向姜姓炎帝後向城<lb/>
　在莒州南七十三里即鄭漁仲所謂沂州古向城寰<lb/>
　宇記居河陽軹西北<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元指軹南者宋人定爲宻<lb/>
　之莒縣南七十里非是杜元凱指爲譙國龍亢東南<lb/>
　向城則益逺非所利之國也莒子娶于向向姜不安<lb/>
　莒而歸夏莒人入向以姜氏還若是則破其國都俘<lb/>
<pb n="11a"/>
　其人民莒之罪也然入罪小于滅此實兵不再舉奄<lb/>
　而有之矣僖二十六年公㑹莒子衛寗速盟于向稱<lb/>
　莒地宣四年公及齊平莒及郯莒不肯公伐莒取向<lb/>
　向係莒則向實滅而書入何也赴以入以入書之耳<lb/>
　故曰其文則史胡康侯曰非王命而入人國邑見諸<lb/>
　侯之不臣也擅興而征討不加見天王之不君也可<lb/>
　謂得竊取之義矣<lb/>
無駭帥師入極<lb/>
<pb n="11b"/>
　無駭公子展之子未命大夫也從將尊師衆例書極<lb/>
　杜氏曰附庸國或欲通極劇字曰今贛榆縣紀障本<lb/>
　紀故封劇縣地紀遷其地遂爲魯附庸莒入向無駭<lb/>
　遂得入極也凡爵命出于天子大國卿三命次國再<lb/>
　命小國一命一命受職再命受服三命受位命氏者<lb/>
　公孫之子不可稱公曾孫以王父字爲氏請于君而氏<lb/>
　之也趙企明曰左氏謂無駭卒羽父爲無駭之子請<lb/>
　族杜氏不逹以爲爲無駭請非也然曰公子公孫皆<lb/>
<pb n="12a"/>
　生姓之無駭非終身無姓者聖人惡其專兵去族以<lb/>
　示貶愚謂氏族一也姓者百世不易公子公孫不可<lb/>
　指爲姓也無駭與挾翬同皆隱未爵者也陳氏曰春<lb/>
　秋之初魯有無駭挾鄭有宛詹紀有裂繻則猶有未<lb/>
　命大夫也吕大圭曰内大夫帥師自無駭始内大夫<lb/>
　與諸侯盟自柔始自無駭帥師而後有翬有公子慶<lb/>
　父公子友公孫兹公孫敖公子遂公孫歸父之帥師<lb/>
　甚則季孫行父臧孫許叔孫僑如公孫嬰齊四卿並<lb/>
<pb n="12b"/>
　帥師矣自柔㑹盟而後有公子結公孫敖季孫行父<lb/>
　公子遂臧孫許仲孫蔑仲孫貜仲孫何忌之及諸侯<lb/>
　盟甚則叔孫州仇仲孫何忌及邾子盟句繹矣<lb/>
秋八月庚辰公及戎盟于唐<lb/>
　此戎請盟約期而往也唐魯地今魚臺縣故方與縣<lb/>
　有武唐亭戎來不拒足矣與之盟非也<lb/>
九月紀履緰來逆女<lb/>
　紀姜姓侯爵炎帝之後輿地廣記國今青州夀光紀<lb/>
<pb n="13a"/>
　城實古北海劇縣鄭樵云紀後遷劇所謂敂劇云紀<lb/>
　劇聲訛鄭所言良是苐不知遷劇之紀在莊公之簡<lb/>
　不當輒言于此耳緣夀光西南三十里爲紀城其又<lb/>
　西爲東安平即紀季所入之酅又西北且百里爲東<lb/>
　莞祭統國君取夫人之辭曰請君之玉女其遺幣以<lb/>
　先人之禮行之公羊謂辭不稱主人非也夏后氏逆<lb/>
　于庭殷于堂周于户然諸侯則于館詩稱文王親迎<lb/>
　于渭未始出疆越境而使卿未爲非也<lb/>
<pb n="13b"/>
冬十月伯姬歸于紀<lb/>
　伯姬惠公之女也<lb/>
紀子伯莒子盟于宻<lb/>
　此外特相盟之始紀子帛者啖助程先生皆曰闕文<lb/>
　紀本侯爵而稱子則其稱子闕文也或曰子帛或侯<lb/>
　字之誤按左氏子帛即子伯葢逆女履繻之字宻今<lb/>
　萊州高宻近紀之邑聞之趙企明曰紀自入莒有窺<lb/>
　魯之心紀子伯往來莒魯之間于是道與莒子謀于<lb/>
<pb n="14a"/>
　宻爲魯謀也周官有調人諧和萬民有合方氏除其<lb/>
　怨惡則諧和仇怨聖人之所與也故履繻字而不名<lb/>
　褒之也其後八年而爲浮來之盟莒魯以是交好葢<lb/>
　紀新昏于魯事必有然者然何待八年乃盟浮來其<lb/>
　序于莒子之上者或曰比内大夫或又曰主盟此本<lb/>
　闕文不假迂曲莒小于魯雖能入向何敢遽至窺魯<lb/>
　魯史書法有定繻雖可褒褒者在事何緣獨以字進<lb/>
　左氏亦豈可盡信其誣也<lb/>
<pb n="14b"/>
十有二月乙夘夫人子氏薨<lb/>
　榖梁傳曰夫人薨不地夫人隱之妻也卒而不書葬<lb/>
　夫人之義從君者也左氏以爲仲子說者曰以三年<lb/>
　喪畢考宫祭告知之然安有元年先歸賵至二年而<lb/>
　後薨者耶郭定襄以爲左氏誤仲子爲夫人是也<lb/>
鄭人伐衛<lb/>
　衛姬姓侯爵國今淇縣負淇水面百泉古衛都河北<lb/>
　朝歌之東康叔始封之地也其後成王伐殷以武庚<lb/>
<pb n="15a"/>
　餘民封康叔君故殷墟朝歌始併入焉而盡有三監<lb/>
　之地世家謂封指加地耳季氏謂武王伐武庚非事<lb/>
　實也段之亂其子滑奔衛衛人爲之伐鄭取廪延于<lb/>
　是鄭人伐衛鄭伯克其弟又不字其子而擅相伐其<lb/>
　惡著矣<lb/>
三年春王二月巳巳日有食之<lb/>
　春秋書月者于春之下則必係王以大一統或事應<lb/>
　係時而書則其下月與時文不相屬不得復係之王<lb/>
<pb n="15b"/>
　矣何休謂二月殷正三月夏正存二王之後統其正<lb/>
　朔非也書稱統承先王修其禮樂者于其國所謂之<lb/>
　把得夏時者耳王朝大一統何爲存之耶正朔亦豈<lb/>
　在禮樂中耶日月俱東行而日遲月疾月追及日是<lb/>
　爲一㑹然日月之行有冬有夏日之盈縮損益四序<lb/>
　不同冬至後爲盈初春分爲盈末夏至後爲縮初秋<lb/>
　分爲縮末盈初縮末俱八十八日九十一分而行一<lb/>
　象縮初盈末俱九十三日七十一分而行一象盈縮<lb/>
<pb n="16a"/>
　極差皆二度四十分然不可正視由測晷景或以金<lb/>
　水二星及月食之衝知之至月行古厯平行日十三<lb/>
　度十九分度之七皆謂近日而疾逺日而遲今課月<lb/>
　與天㑹爲一轉入轉疾初日行十四度六七六四從<lb/>
　是漸漸殺厯七日適及平行度其積度比平行餘五<lb/>
　度四十二分其疾日損入疾末限又厯七日行十二<lb/>
　度空四六二損其所益而無餘乃復行遲初限又歴<lb/>
　七日適及平度其積度比平行不及五度四十二分<lb/>
<pb n="16b"/>
　其遲日損行度漸増入遲末限又厯七日復行十四<lb/>
　度六七六四益者亦損無餘入轉一周實二十七日<lb/>
　五十五刻四十六分遲疾極差皆五度四十二分舊<lb/>
　厯日爲一限皆用二十八限不知轉分進退時各不<lb/>
　同至日月之蝕乃月道出入日道兩相交值當朔則<lb/>
　日爲月所掩當望則月爲日所衝故皆有食然月曰<lb/>
　白道舊謂九道出入黄道一周爲交周其日道距赤<lb/>
　道逺二十四度月道出入日道不踰六度其距赤道<lb/>
<pb n="17a"/>
　也逺不過三十度近不下十八度南向者恒内北而<lb/>
　外南月道出黄道外爲陽入黄道内爲隂月當黄道<lb/>
　爲正交在春正半交出黄道外六度在赤道内十八<lb/>
　度正交在秋正半交出黄道外六度在赤道外三十<lb/>
　度復當黄道爲中交在春正半交入黄道内六度在<lb/>
　赤道内三十度中交在秋正半交入黄道内六度在<lb/>
　赤道外十八度是爲四象二别七日各行九十一度<lb/>
　周厯一交得二十七日二十一刻二十二分二十四<lb/>
<pb n="17b"/>
　秒每一交退天一度二百分度之九十三凡二百四<lb/>
　十九交退天一周有竒終而復始月道與赤道正交<lb/>
　距春秋二正黄赤道正交宿度東西不及十四度三<lb/>
　分度之二夏至在隂厯内冬至在陽厯外月道與赤<lb/>
　道所差者多夏至在陽厯外冬至在隂厯内月道與<lb/>
　赤道所差者少白道二交有斜直隂陽二厯有内外<lb/>
　直者宻而狹斜者疎而濶故其差亦異差數多者不<lb/>
　過三度五十分少者不下一度三十分經朔應二十<lb/>
<pb n="18a"/>
　九日五十三刻空五九三而㑹然月在疾度日在盈<lb/>
　限則先經朔而食月在遲度日在縮限則後經朔而<lb/>
　食陽厯限六度隂厯限八度以躔離朓朒推演加時<lb/>
　本距交逺近考求食分又以入氣盈縮入轉遲疾参<lb/>
　伍合朔之正則古法謂百七十三日有一食未盡也<lb/>
　夫春秋及漢及元有連月食者將以何盈縮定度哉<lb/>
　日行先在黄道裏依限而食者多月行先在黄道表<lb/>
　依限而食者少上古陽盛雖㑹而恒不食大戴禮誥<lb/>
<pb n="18b"/>
　志篇孔子曰古之治天下者必聖人聖人有國則日<lb/>
　月不食星辰不悖楊敬仲謂堯舜禹之時厯年多無<lb/>
　日食至太康失邦始日食其言是已然曰厯家嘗以<lb/>
　可推步者爲衰世之術豈逹于天者哉参同契曰水<lb/>
　盛坎侵陽火衰離盡昏易通卦騐冬至之日植八尺<lb/>
　之表日中晷進尺二寸則月食退尺則日食晷進爲<lb/>
　盛退爲縮以分隂陽壯弱也然則其食當于合朔而<lb/>
　不稱朔何也姜岌按春秋日食云是歲二月巳亥朔<lb/>
<pb n="19a"/>
　無巳巳似失一閏三月巳巳朔去交分入食限大衍<lb/>
　同授時加時在晝去交分二十六日六千六百三十<lb/>
　一入食限今予友劉敬仲先天推得交分五十四刻<lb/>
　九空九二入食限耳然則杜氏長厯推此月之朔爲<lb/>
　庚午不但司厯之失食耳辰之弗集瞽奏鼓嗇夫馳<lb/>
　庻人走左氏諸侯用幣于社伐鼓于朝以自責豈徒<lb/>
　修其文哉<lb/>
三月庚戌天王崩<lb/>
<pb n="19b"/>
　於是平王崩立太子洩父之遺子林爲桓王不奔䘮<lb/>
　諸侯不臣也不書葬魯不㑹也諸侯爲天王服斬衰<lb/>
　禮當以所聞先後奔䘮而歸含襚賻賵春秋歴十三<lb/>
　王桓王子莊王莊子僖王襄王子頃王皆不志崩謂<lb/>
　王室不告者是季氏謂三王實不立以嗣王故追稱<lb/>
　而史誤序于爲君之世考之經世歴年莊以甲申嗣<lb/>
　位巳亥崩僖以巳亥嗣位甲辰崩頃以壬寅嗣位戊<lb/>
　申崩俱非疑年而季氏以爲誤其不考甚矣經世之<lb/>
<pb n="20a"/>
　書即卦氣以騐人事非茍焉而已者<lb/>
夏四月辛卯君氏卒<lb/>
　左氏云君氏葢聲子隱公之母也不書姓爲公故曰<lb/>
　君氏云禮所謂攝女君者是也　其不薨無赴哭祔<lb/>
　姑之禮不稱夫人故不言葬然則定姒定公之母也<lb/>
　何以不稱君氏是昭于定無隱桓之已嫌也二氏者<lb/>
　以爲尹氏雖王臣于魯爲外大夫不卒其卒者必有<lb/>
　故若劉子主召陵卒書劉卷矣穀梁子謂天子崩尹<lb/>
<pb n="20b"/>
　氏主魯焉隱而卒之信則私情耳其謂以爲王子虎<lb/>
　之類然而王子虎名春秋之法惟天子及魯侯崩薨<lb/>
　不名其他善者乎即其惡者乎無弗名矣其弗名史<lb/>
　失之也今尹氏之卒也將爲一氏俱卒乎其大夫者<lb/>
　實卒乎氏所同而名獨也一人卒而舉其同其于<lb/>
　義蓋未知其為善志也茍曰書氏以見世卿之強<lb/>
　則後之強者多矣其遂以得國者亦多矣而不氏何<lb/>
　必于尹也獨立斯義乎春秋王卿士卒不日而尹氏<lb/>
<pb n="21a"/>
　何獨日乎夫尹氏尊之不天子也親之不魯侯也何<lb/>
　獨不名而舉氏而日卒乎然則世卿實可譏也其如<lb/>
　君氏實非尹氏何哉金氏曰魯有尹氏隱公所困之<lb/>
　地所謂鍾巫尹氏者夫尹氏爵位不著亦法所不得<lb/>
　書也聲子以君母而舉其繼室之號以卒之明隱之<lb/>
　異于他庻子再娶非正則桓非適也<lb/>
秋武氏子來求賻<lb/>
　武氏世卿也武氏子未命也不稱天王桓在䘮未有<lb/>
<pb n="21b"/>
　命告也其求賻志諸侯失供䘮紀也胡氏曰邦有大<lb/>
　事而魯不賻雖問罪可也不足以討而反求之以是<lb/>
　爲失道也王貫道有言周凡三求求賻以平王崩求<lb/>
　車以桓王將崩求金以襄王崩䘮事有缺則臣職不<lb/>
　供甚矣魯安在其秉周禮也包茅不貢覇主至興師<lb/>
　而責之武氏子之求賻豈可責也此亦如寠人子矣<lb/>
　窶人子故巨室也以其臣僕之不供而遂窶今將責<lb/>
　窶人子之徴賦而不責其臣之無藝得乎杜氏曰不<lb/>
<pb n="22a"/>
　共王䘮致令有求經直文以示不敬得其㫖矣<lb/>
八月庚辰宋公和卒<lb/>
　于禮天子曰崩諸侯曰薨大夫曰卒春秋曷爲卒外<lb/>
　諸侯而内書薨内薨者臣子辭也外卒者從赴也赴<lb/>
　而曰卒臣子辭不可一施之也史因赴而書孔子因<lb/>
　赴而修故曰其文則史非黜而書卒也弔不備禮則<lb/>
　不日赴不以時則不月或不告或告而不往則不卒<lb/>
　著交鄰之道孔子曰其義則丘竊取之矣<lb/>
<pb n="22b"/>
冬十有二月齊侯鄭伯盟于石門<lb/>
　齊姜姓侯爵本四岳吕侯之裔尚佐武王封今青州<lb/>
　府樂昌縣古營丘也傳六君至獻公而徙臨淄詩仲<lb/>
　山甫徂齊城彼東方葢其事耶侯謂僖公禄父隱之<lb/>
　世宋衛爲西黨齊鄭爲東黨再春秋前于是東諸侯<lb/>
　始嘗㑹于虗有合矣齊東濱海鄭近在畿内距千四<lb/>
　百餘里鄭莊欲挾馮謀宋而宋魯睦故親至齊地而<lb/>
　要盟焉周之宗盟異姓爲後忘宗盟而先齊葢石門<lb/>
<pb n="23a"/>
　古濟北齊地今爲東平之平隂鄭以齊地主又爵高<lb/>
　而私尊之是齊伯始基而王伯消長之幾在此陳君<lb/>
　舉謂有關于天下之故是也盟先主盟聖人約史之<lb/>
　法與載書異衛子魚道踐土之盟先晉魯鄭而後齊<lb/>
　宋莒載書之正法也其後叔向子産向戍皆諸侯之<lb/>
　良號能獻禮不能舉隱公告薛侯之禮及子魚稱踐<lb/>
　土之書宋盟楚人遂執牛耳憤哉或曰聖人約史固<lb/>
　異載書乎曰書公及之類是已書公及異載書則正<lb/>
<pb n="23b"/>
　事情以見實<lb/>
癸未葬宋穆公<lb/>
　趙子常曰天子葬日不及禮不日諸侯葬月不及禮<lb/>
　不月此葬日與夷感穆公立已而侈僣也胡康侯曰<lb/>
　諸侯五月而葬同方岳之盟者至或葬或不葬而交<lb/>
　鄰國待諸侯之義見矣<lb/>
四年春王二月莒人伐把取牟婁<lb/>
　把當作紀莒入春秋首帥師入向而天討不加也于<lb/>
<pb n="24a"/>
　是再取人之邑焉春秋之初猶以取邑爲重子産言<lb/>
　天子之地一圻諸侯一同今大國數圻侵小所致葢<lb/>
　滔滔皆是故自桓十四年宋取鄭牛首而後無書者<lb/>
　矣季明德言牟婁紀邑在今青州府安丘縣南界于<lb/>
　莒把都雍丘距牟婁甚逺于此無邑本紀把字近而<lb/>
　誤杜氏不察因謂把併淳于遷都焉淳于高宻地在<lb/>
　牟婁之東亦紀南界杜因此通誤按女叔侯告晉平<lb/>
　曰把夏餘也而即東夷昭三年椒舉曰啇紂爲黎之<lb/>
<pb n="24b"/>
　蒐東夷叛之黎今河内近衛則所指皆近地非青州<lb/>
　東萊之夷也又釋例土地名淳于雍丘雖郡别竟連<lb/>
　則季說非但此時尚未遷淳于耳<lb/>
戊申衛州吁弑其君完<lb/>
　州吁莊公之子也不稱公子未爲卿非削其屬籍也<lb/>
　是故許止蔡般稱世子商人之徒稱公子稱公子者<lb/>
　公子而爲卿也公子而不稱公子公子未爲卿也未<lb/>
　爲卿而能弑其君則以其有寵好兵而莊公不禁也<lb/>
<pb n="25a"/>
　學者習讀而問義察所由來可知敎子之法矣<lb/>
夏公及宋公遇于清<lb/>
　啖叔佐曰遇者諸侯倉卒相遇其禮簡畧但致㳟敬<lb/>
　而退本無所謀是也宋殤忌馮在鄭秘其踪跡約其<lb/>
　與國私㑹于清以嘗鄭清鄭地詩清人之地是已杜<lb/>
　指爲衛地以東阿清亭當之不知東阿齊地即所謂<lb/>
　齊王烹阿者不得爲衛邑季明德以水經定爲魏地<lb/>
　在今淇縣清水合淇水入衛河處南近牧野皆非也<lb/>
<pb n="25b"/>
　宋魯之㑹衛方有弑完事在三月十七日戊申去遇<lb/>
　期不逺州吁亦必不敢釋位逺出傳亦無明文其同<lb/>
　伐鄭乃後來求寵之謀或窺二國相遇之意則未可<lb/>
　知耳然今書衛人則州吁亦未敢出也况是遇乎不<lb/>
　得豫指衛人之同㑹也王道衰伯者未作弑逆横行<lb/>
　莫之討而自謀其私也害哉<lb/>
宋公陳侯蔡人衛人伐鄭<lb/>
　此諸侯㑹伐之始陳嬀姓侯爵武王封舜後滿于陳<lb/>
<pb n="26a"/>
　國今陳州古宛丘蔡姬姓侯爵文王第五子叔度之<lb/>
　子仲繼封今汝寧上蔡縣也宋人樓諸侯外以定州<lb/>
　吁而内欲以除其所惡不義甚矣<lb/>
秋翬帥師㑹宋公陳侯蔡人衛人伐鄭<lb/>
　于是大夫始敵諸侯諸侯之師再舉也翬不稱公子<lb/>
　隱不爵大夫也公榖二傳謂貶者非若翬以與弑而<lb/>
　先貶至桓三年返稱公何耶翬以貴戚隱授之本兵<lb/>
　柄而不疑于是翬之弑械成矣<lb/>
<pb n="26b"/>
九月衛人殺州吁于濮<lb/>
　人衆辭謂右宰醜傳誤也濮衛地謂陳地傳誤也詩<lb/>
　撃鼓曰從孫子仲平陳與宋即春秋伐鄭之師也衆<lb/>
　仲以州吁安忍阻兵衆叛親離料其難濟已而被執<lb/>
　于陳使右宰特蒞殺耳故殺州吁地曰濮石碏使羊<lb/>
　肩别殺石厚于陳故地曰陳傳有其文而經著其實<lb/>
　耳杜預不知因賈逵以濮爲陳季明德又不能明觀<lb/>
　傳文而肆辯城濮宛濮非也陳氏曰五國之諸侯不<lb/>
<pb n="27a"/>
　能定州吁而殺于濮于濮言未得國也見衛之有臣<lb/>
　子也<lb/>
冬十有二月衛人立晉<lb/>
　晉莊公子是爲宣公左氏曰衛人立晉衆也晉逆自<lb/>
　邢不書入若小白之志欲也諸侯世子誓于天子而<lb/>
　立之繼室則朝于天子而命之烏有擅易如是者乎<lb/>
　趙子常謂上無天子下無方伯諸侯又爲之㑹伐以<lb/>
　定之國人討賊立君而聖人予以權非矣周衛非逺<lb/>
<pb n="27b"/>
　告請非難命討事異烏有權也<lb/>
五年春公矢魚於棠<lb/>
　君舉必書存䇿書之體而善惡自見矣棠今魚臺縣<lb/>
　古方與出國都逺矣<lb/>
夏四月葬衛桓公<lb/>
　葬稱公以神明治之尊之也此古聖人通幽明鬼神<lb/>
　之義也陸淳氏曰侯伯子男之國稱其君曰公臣子<lb/>
　之辭也諡不得云公者諡王所賜其言非也汪仲裕<lb/>
<pb n="28a"/>
　曰衛桓公諡不當其行號不同其爵諡不當其行可<lb/>
　也號爵不同彼烏知之哉<lb/>
秋衛師入郕<lb/>
　郕姬姓伯爵文王子郕叔武所封國在今濮州雷澤<lb/>
　東其北爲衛地東爲鄆魯濟西田近地也若懐之武<lb/>
　陟則隰郕之郕矣與衛皆文之昭<lb/>
九月考仲子之宫<lb/>
　桓之弑隱啟之也禮庻子爲君則爲其母築宫桓一<lb/>
<pb n="28b"/>
　公子耳隱爲其母宫以成其邪心故桓之弑隱自啟<lb/>
　之<lb/>
初獻六羽<lb/>
　魯僣八佾于羣廟舊矣周禮舞師凡小祭祀不興舞<lb/>
　而仲子獻羽羽翳也爾雅釋言曰纛山海經五采之<lb/>
　鳥名翳析羽而注干首羽輕舞便于指揮凡舞必先<lb/>
　羽而用籥始奏以文也執干戚者綴行而繼進復亂<lb/>
　以武也按詩簡兮方將萬舞而下云左手執籥右手<lb/>
<pb n="29a"/>
　秉翟則萬羽爲一公羊云萬者干羽者籥止因獻羽<lb/>
　之文昧萬舞有籥羽矣且婦人祔夫無别樂别廟之<lb/>
　禮仲子妾廟小祀而用羽非舞師之義何休謂婦人<lb/>
　無武事獨奏文樂亦不知始進復亂節奏之詳且衆<lb/>
　仲對羽數舉天子諸侯大夫皆曰羽亦不因其無武<lb/>
　功而名之也六羽本非仲子所宜用故曰初獻程子<lb/>
　謂見用八之僣而不知用六亦仲子之僣也左綿趙<lb/>
　氏曰隱公以爲廟外立宫不可同宗廟之禮殺而用<lb/>
<pb n="29b"/>
　六是隱之待仲子尚在乎正不正之間而惑于先君<lb/>
　之邪不能正也其言是矣而不知用六亦非也<lb/>
邾人鄭人伐宋<lb/>
　邾先鄭主兵也趙子常言大夫自以其班非也季明<lb/>
　德不信邾人釋憾之言疑爲鄭莊告邾之事過矣<lb/>
螟<lb/>
　蟲食苖心葉根節者别爲螟螣蟊賊春秋書螟者二<lb/>
　在隱一在桓其後凡十一書螽而已葢輕者不勝書<lb/>
<pb n="30a"/>
　矣螟輕于螽也<lb/>
冬十有二月辛巳公子彄卒<lb/>
　臧僖伯孝公子惠公弟<lb/>
宋人伐鄭圍長葛<lb/>
　長葛今許州北五十里縣也葢鄭東鄙地陳君舉曰<lb/>
　伐國不言圍自僖以前則書之春秋之初猶以圍爲<lb/>
　重也<lb/>
六年鄭人來輸平<lb/>
<pb n="30b"/>
　輸平者致平意而實未平其輸平平翬㑹伐之怨胡<lb/>
　氏謂離宋黨是也輸者有所納之辭趙企明疑致祊<lb/>
　田據左氏釋狐壤之憾耳鄭以虚辭致而不歸魯<lb/>
　人察其情故不從宋亦不救鄭中立而有所要與宣<lb/>
　十五年宋及楚平昭七年燕及齊平定十年十一年<lb/>
　及齊平鄭平書法異矣陳君舉言鄭輸平志諸侯之<lb/>
　合非事實也<lb/>
夏五月辛酉公㑹齊侯盟于艾<lb/>
<pb n="31a"/>
　艾山今沂州西魯地漢志註臨沂縣當是也春秋之<lb/>
　初齊鄭黨也于是鄭長葛方圍齊爲是㑹以謀之陳<lb/>
　君舉云鄭方交惡于王亟平齊魯將以合諸侯焉亦<lb/>
　近之而非實也<lb/>
秋七月<lb/>
　公羊子曰春秋雖無事過則書春秋編年四時具然<lb/>
　後爲年也<lb/>
冬宋人取長葛<lb/>
<pb n="31b"/>
　程子曰天子弗治方伯弗征鄭弗能保有赴愬卒䘮<lb/>
　其邑皆罪也宋人強取不可勝誅矣<lb/>
七年春王三月叔姬歸于紀<lb/>
　爲莊十二年叔姬歸酅張本<lb/>
滕侯卒<lb/>
　滕姬姓侯爵國在今兖州府滕縣文第十四子叔繡<lb/>
　之後滕侯卒不日無名公羊子曰㣲國也春秋未有<lb/>
　以㣲而不名者也榖梁子曰滕侯之不名用狄道也<lb/>
<pb n="32a"/>
　夫其用狄道也則何以不名吾謂榖梁葢臆也如榖<lb/>
　梁則宿男不名何解哉謂宿男微不登盟書庸詎知<lb/>
　滕侯爲同盟哉或稱陸氏春秋有不盟而書名者何<lb/>
　也曰國之史册凡諸侯有告命則書然必因其所赴<lb/>
　禮篇所録赴告之辭云寡君不禄而已左氏薨赴以<lb/>
　名趙匡極辯其妄是也若史逸其名者盟書既以不<lb/>
　考赴書又本不登故滕宿皆不能著其名也乃後有<lb/>
　書者則去孔子近載籍又足徵也不然則後之不名<lb/>
<pb n="32b"/>
　者何鮮也左氏以禮經同盟稱名薨以名赴莊元年<lb/>
　陳侯林卒左氏又以爲未同盟而袲㑹陳侯實同伐<lb/>
　鄭將㑹者未必盟而名不名又不係盟不盟乎二說<lb/>
　皆閡乎義矣葢同盟名于載書朝㑹名于要約聘告<lb/>
　名于簡牘趙氏所謂卒赴則按而紀也乆而或亡則<lb/>
　焉所據乎謂世乆近似是也乃胡子則詳葬義而名<lb/>
　否因宿男見例謂不赴以名而孔子特書之有見于<lb/>
　赴而無見于辭禮春秋之義㣲矣<lb/>
<pb n="33a"/>
夏城中丘<lb/>
　中丘在今沂州古臨沂也在沂水之東東爲向北爲<lb/>
　鄆南爲郯則西逾沂水距魯巳三百六十餘里近莒<lb/>
　之邑也葉夢得曰魯之城多出于畏齊畏晉畏邾畏<lb/>
　莒不然則大夫強而自城其邑耳今屬辭以觀其本<lb/>
　末莒入向則魯疆埸須有以備之然夏而用民不憂<lb/>
　其力矣<lb/>
齊侯使其弟年來聘<lb/>
<pb n="33b"/>
　結盟以黨鄭也其稱弟子之義胡氏備矣或謂聘本<lb/>
　天子所以諭諸侯之志者齊恃強而僣行之然周禮<lb/>
　大行人諸侯之邦交歲相問殷相聘有行之者矣殷<lb/>
　中也比年使人以意相問曰小聘三年大聘諸儀文<lb/>
　稍盛于問陳祥道謂三輔人語輕財曰聘或然也故<lb/>
　殷又爲盛司儀曰諸公諸侯伯子男之臣相爲國客<lb/>
　則有禮葢考禮正刑一德以尊于天子王制所不禁<lb/>
　也顧其時諸侯之修邦交者魯史無自書之而獨以<lb/>
<pb n="34a"/>
　其接我而書然所交已非禮之初意矣<lb/>
秋公伐邾<lb/>
　無王命稱伐罪也棄蔑盟而黨宋以動鄭比事以觀<lb/>
　不足誅矣<lb/>
冬天王使凡伯來聘<lb/>
　此周聘之始凡周公第二子采邑今衛輝府輝縣古<lb/>
　汲郡共縣也魯不王而莫之討猶聘而撫之以爲非<lb/>
　時聘之舊矣<lb/>
<pb n="34b"/>
戎伐凡伯于楚丘以歸<lb/>
　此戎患之始變執言伐公羊傳曰不與夷狄執中國<lb/>
　也楚丘魯地今曹州東南界近巳氏戎者凡伯失節<lb/>
　魯不脩方伯之職則胡氏義備矣顧曰衛地誤也榖<lb/>
　梁復云伐凡伯者衛而聖人書戎則不惟<hi>缺</hi>
八年春宋公衛侯遇于垂<lb/>
　外特相遇不書齊將平宋衛于鄭而宋請先以爲不<lb/>
　誠乎瓦屋之盟也垂曹地在今曹縣北當宋衛之間<lb/>
<pb n="35a"/>
　而界衛南以水經考之杜謂衛地誤也曹方附魯而<lb/>
　鄭輸魯平故隱秘其跡以遇禮行之宋猶未釋于鄭<lb/>
　也<lb/>
三月鄭伯使宛來歸祊庚寅我入祊<lb/>
　祊今沂州費縣東南地近魯鄭莊欲離宋黨故以賂<lb/>
　餌魯吕大圭曰左氏言以祊易許經文未見其事是<lb/>
　時鄭方結魯非魯結鄭其言是巳豈左氏見假田之<lb/>
　事誤合爲一耶入者猶言納也趙匡指爲歸入之言<lb/>
<pb n="35b"/>
　不當入也祊者鄭受之天子而魯可私受乎陳氏曰<lb/>
　入未有言我者言我交之之辭也<lb/>
夏六月巳亥蔡侯考殳卒<lb/>
　子封人嗣是爲桓侯<lb/>
辛亥宿男卒<lb/>
秋七月庚午宋公齊侯衛侯盟于瓦屋<lb/>
　榖梁子曰諸侯之參盟于是始宋衛欲致齊以絕鄭<lb/>
　故爲此盟東諸侯之交始盛程子曰自是傾危之俗<lb/>
<pb n="36a"/>
　成民不立矣瓦屋即定八年瓦亭季氏謂南燕地之近<lb/>
　衛者杜元凱謂周地非也<lb/>
八月葬蔡宣公<lb/>
九月辛卯公及莒人盟于浮來<lb/>
　公及者我所欲也公將黨宋圍鄭親至莒地毁列而<lb/>
　與微者盟此吾君特㑹外大夫之始故謹志之也杜<lb/>
　元凱曰諸侯之卿大夫再命以上皆書于經自一命<lb/>
　以下大夫及士經皆書人名氏不得見然謂微者不<lb/>
<pb n="36b"/>
　嫌敵公侯非也浮來張洽曰莒地今志在莒州西三<lb/>
　十里杜以爲紀邑亦非也<lb/>
螟<lb/>
冬十有二月無駭卒<lb/>
　大夫名而不氏别于貴卿也無駭公子展之孫其後<lb/>
　爲展氏<lb/>
九年春天王使南季來聘<lb/>
三月癸酉大雨震電庚辰大雨雪<lb/>
<pb n="37a"/>
挾卒<lb/>
夏城郎<lb/>
　趙企明曰郎今之單父魚臺單父宋地則郎逼于宋<lb/>
　者也魯將北㑹齊鄭伐宋疑宋擣虛故盟莒人固其<lb/>
　東城郎備其西事或然也<lb/>
秋七月<lb/>
冬公㑹齊侯于防<lb/>
　周禮大宗伯時見曰㑹諸侯有不順服者王將有征<lb/>
<pb n="37b"/>
　討之事則既朝覲王爲壇于國外合諸侯而命事焉<lb/>
　即大行人所謂命以征討之事者諸侯不得專征討<lb/>
　何爲而有㑹乎將謀伐宋即魯㑹防防魯北鄙近齊<lb/>
　之地杜元凱以爲瑯琊東南則非齊魯所由之道高<lb/>
　抑崇指兖州金鄉縣界則宋地之近於緡者齊魯方<lb/>
　欲謀宋亦不應先至其地也左傳宋公不王鄭伯爲<lb/>
　王左卿士以王命來告伐宋然經文未見以卿士書<lb/>
　鄭伯葢左氏傳耳<lb/>
<pb n="38a"/>
十年<lb/>
春王二月公㑹齊侯鄭伯于中丘<lb/>
　左氏曰爲師期也<lb/>
夏翬帥師㑹齊人鄭人伐宋<lb/>
　翬不稱公子猶未爲卿左氏以羽父先㑹齊鄭貶不<lb/>
　書族非也此中丘諸國㑹稱君伐稱人㑹者君而微<lb/>
　者從翬陳氏謂前目後凡非也高氏謂齊渝瓦屋之<lb/>
　盟鄭爲兵首亦非也中丘地臨沂水順沂而下可至<lb/>
<pb n="38b"/>
　宋之東鄙翬帥齊鄭由東道入宋正兵也宋鄭交怨<lb/>
　兵連不弭書先齊者鄭嘗以爵尊齊也春秋魯史故<lb/>
　得先大國書及内辭也<lb/>
六月壬戌公敗宋師于菅<lb/>
　胡氏曰詐戰曰敗敗之者爲主菅宋地北鄙自郎而<lb/>
　西以逹于菅公之敗宋由西道入家鉉翁謂公自出<lb/>
　竒兵是也其日甚之也初翬㑹師伐宋已而六月戊<lb/>
　申公㑹齊侯鄭伯于老桃宋地也壬戌公敗宋師于<lb/>
<pb n="39a"/>
　菅菅宋地杜以長厯推無戊申孔定爲戊午是也然<lb/>
　曰齊鄭後期故公獨敗則非矣此竒正之師耳地近<lb/>
　日又近豈後期哉<lb/>
辛未取郜辛巳取防<lb/>
　受之於師曰取榖梁傳曰取邑不日此其日何也不<lb/>
　正其乘敗人而爲利取二邑故謹而日也郜姬姓子<lb/>
　爵文王第十一子所封今兖州城武縣有郜城爲北<lb/>
　郜郜之所居在城武南爲南郜<lb/>
<pb n="39b"/>
秋宋人衛人入鄭<lb/>
　高抑崇曰宋又連衛以報鄭鄭幸菅之敗而不備故<lb/>
　宋衛乘其虛而入之趙子常曰外入國有以來之不<lb/>
　月<lb/>
宋人蔡人衛人伐戴鄭伯伐取之<lb/>
　戴今睢州考城縣古外黄居鄭北鄙趙企明曰三國<lb/>
　入鄭不克故移兵戕其附庸鄭伯出兵乘之戴鬭其<lb/>
　前鄭扼其後取三師言易也此如取鄭師于雍丘取<lb/>
<pb n="40a"/>
　宋師于嵒之類非取戴也然曰聖人幸其勝表而爵<lb/>
　之則又不然實鄭伯故書鄭伯三國將卑師少而鄭<lb/>
　伯親將胡氏謂以寡覆衆亦非也<lb/>
冬十月壬午齊人鄭人入郕<lb/>
　郕魯濟西近邑其北爲衛濟逼單父單父宋地戴以<lb/>
　鄭附庸宋挾蔡衛以伐之郕宋衛與國齊人黨鄭伐<lb/>
　之宋鄭交惡而及其附庸與國其怒與色可謂失所<lb/>
　施矣<lb/>
<pb n="40b"/>
十有一年春滕侯薛侯來朝<lb/>
　此諸侯來朝之始薛任姓侯爵黄帝裔孫奚仲之後<lb/>
　禹所封也國今滕縣東南滕薛南隣宋故宋人嘗曰<lb/>
　滕薛吾役也周制諸侯朝覲以命數爲節小國不<lb/>
　能供故朝以求降然朝者朝事之名本諸侯所以事<lb/>
　天子者而諸侯世相朝亦周禮行人邦交之儀故曽<lb/>
　子問有告廟命五官之文葢其事也凡朝必以禮接<lb/>
　于廟非諸侯不言朝禮與朝天子異矣魯侯朝而稽<lb/>
<pb n="41a"/>
　首于伯主晉人曰天子在而君辱稽首寡君懼矣齊<lb/>
　侯稽首于魯君魯君拜齊人怒魯人曰非天子寡君<lb/>
　無所稽首于周禮司儀諸公諸侯伯子男相爲賓則<lb/>
　有禮則是相朝以繼先君之好賔禮接之而已春秋<lb/>
　非惡其朝但志其非世傳言滕薛爭長亦非其禮見<lb/>
　也闕述職而私相朝聘則胡氏備其義矣<lb/>
夏公㑹鄭伯于時來<lb/>
秋七月壬午公及齊侯鄭伯入許<lb/>
<pb n="41b"/>
　時來今鄭州滎陽縣釐城許姜姓男爵炎帝裔四岳<lb/>
　之後武王封文叔于許國今許州鄭長葛近許而宋<lb/>
　取之意許必有暱于宋且欲許田也故啟魯爲時來<lb/>
　之㑹而連齊入許矣<lb/>
冬十有一月壬辰公薨<lb/>
　程子曰人君終于路寢見卿大夫而終乃正終也薨<lb/>
　于燕寢不正其終也薨不書地弑也葢魯君薨未有<lb/>
　不知其地者薨而不地欲以起問見其有故也不書<lb/>
<pb n="42a"/>
　葬者魯之臣子蔽于邪說不成隱之爲君趙子常謂<lb/>
　不以君禮葬也左氏曰不成䘮是矣公榖皆以賊不<lb/>
　討不書葬然不可通于蔡景許悼矣所謂義正而事<lb/>
　失眞者也<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋明志録卷一<lb/>
</p>
<p>
</p>
  </div>
</body>
</text>
</TEI>
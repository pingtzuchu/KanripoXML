<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷十二</head>
    <p>
<pb n="1a"/>
欽定四庫全書<lb/>
　春秋明志録卷十二　　　　明　熊過　撰<lb/>
哀公<lb/>
　名蔣定公妾姒氏子在位二十七年其十四年春秋<lb/>
　絶筆諡法恭仁短折曰哀<lb/>
元年春王正月公即位<lb/>
楚子陳侯隨侯許男圍蔡<lb/>
　楚君自將也左氏曰報柏舉也杜元凱曰定六年鄭<lb/>
<pb n="1b"/>
　滅許此復見者葢楚存之胡子以為恕楚罪稱爵夫<lb/>
　恕楚罪豈必在稱爵哉<lb/>
鼷䑕食郊牛改卜牛<lb/>
夏四月辛巳郊<lb/>
秋齊侯衛侯伐晉<lb/>
　于是齊侯衛侯會于乾侯救范氏魯師及齊師衛孔<lb/>
　圉鮮虞人伐棘蒲不書師諱内伐盟主也陳君舉曰<lb/>
　春秋之初諸侯無王者齊鄭宋魯衛為之也春秋之<lb/>
<pb n="2a"/>
　季諸侯無伯者亦齊鄭宋魯衛為之也<lb/>
冬仲孫何忌帥師伐邾<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田<lb/>
　漷東沂西田在繹山東南葢邾城在繹山陽即今鄒<lb/>
　縣地近季氏費邑左氏曰伐邾将伐絞邾人愛其土<lb/>
　故賂以漷沂之田<lb/>
癸巳叔孫州仇仲孫何忌及邾子盟於句繹<lb/>
<pb n="2b"/>
　句繹繹山之地也杜氏云邾地吾大夫及諸侯盟恒<lb/>
　不日此其日之何伐其國而要之盟故異之也邾以<lb/>
　漷沂之田易絞土恐其悔而盟之也再書大夫名氏<lb/>
　者季氏不與盟趙企明曰勢在季氏季氏不往則勢<lb/>
　不徒行故伐邾取田非季氏不可得信在邾子邾既<lb/>
　屈則信已著故句繹之盟季氏所不必與强者已親<lb/>
　之以示威屈者已辭之以避辱則信乎季氏之强而<lb/>
　不可制也或曰季氏不得田故不與盟叔孫之郈在<lb/>
<pb n="3a"/>
　魯西鄙仲孫之成在魯北鄙相去邾田為逺惧季氏<lb/>
　之强而邾田卒歸于彼也故叔仲二家獨與邾子盟<lb/>
　皆非也田之歸季孫與否豈邾子所能與哉<lb/>
夏四月丙子衛侯元卒<lb/>
　孫轍拒父蒯聵以立是為孝公或曰出公<lb/>
滕子来朝<lb/>
晉趙鞅帥師納衛世子蒯聵于戚<lb/>
　蒯聵奔靈公嘗再欲立子郢郢辭公因夫人欲立之<lb/>
<pb n="3b"/>
　郢終辭其卒也南子立亡人之子輒則廢蒯聵而立<lb/>
　輒未有靈公之命也蒯聵初以疑似之迹出奔以待<lb/>
　見察耳輒蒯子葢知之矣見其父奔而仇以為罪人<lb/>
　及靈公薨國人援已遂立于其位則輒之無父可知<lb/>
　矣故稱世子以明正其言納於戚者孫明復謂輒拒<lb/>
　不得入衛是也輒貪國叛父逆人理以滅性故孔子<lb/>
　於蒯聵出入皆正其世子之名陳君舉曰後十二年<lb/>
　而蒯聵自戚入於衛衛侯輒来奔則輒拒父也屬辭<lb/>
<pb n="4a"/>
　比事則輒萬世不可掩矣餘見胡氏傳<lb/>
秋八月甲戍晉趙鞅帥師鄭罕達帥師戰于鉄鄭師敗績<lb/>
　鉄杜氏云衛地在戚城南然則鞅所帥即納聵于戚<lb/>
　之師也傳稱鄭歸粟范氏按鄭既叛晉從齊則餉助<lb/>
　范氏以抗晉事所必有晉師方近鉄戰于鉄亦勢所<lb/>
　必至也然晉不修文告以問黨叛之故而輒與之戰<lb/>
　則鞅主乎是戰者也左氏記齊餉范氏經無據謝氏<lb/>
　以為罕達為衛討蒯聵趙鞅禦之則于經傳兩無據<lb/>
<pb n="4b"/>
　矣<lb/>
冬十月𦵏衛靈公<lb/>
十有一月蔡遷于州来蔡殺其大夫公子駟<lb/>
　蔡始封今上蔡縣州来呉所滅趙企明以蔡遷為倚<lb/>
　吳避楚今按左氏蔡請遷于吳而中悔吳洩庸如蔡<lb/>
　納聘稍納師師畢入蔡侯告大夫殺公子駟以説哭<lb/>
　而遷墓則當書吳人襲蔡蔡亦不當以自遷為文此<lb/>
　左氏之誣也公子駟書大夫稱國以殺言君與用事<lb/>
<pb n="5a"/>
　大臣擅殺之<lb/>
三年春齊國夏衛石曼姑帥師圍戚<lb/>
　曼姑惡子戚衛邑也齊卿主兵不係戚于衛趙子常<lb/>
　曰修春秋之特筆也蒯聵在戚輒不當有國父不可<lb/>
　圍齊人不當黨逆是故蒯聵出入皆稱世子雖魯史<lb/>
　舊文夫子實因之以正名而于圍戚特不繫衛以異<lb/>
　之也或問衛輒立不立孰可者胡子言之曰輒辭其<lb/>
　位以避父衛之臣子拒聵而輔之可也奈何曰奚為<lb/>
<pb n="5b"/>
　其可也夫胡子之言是教之偽之道也夫既已辭其<lb/>
　位矣乃聽其臣之輔已而拒父也是謂之乎姑為之<lb/>
　而欺其人者乎彼其意乃假乎于人而已辭名焉者<lb/>
　夫假乎于人而已辭名焉者譬諸小人穿窬之盜也<lb/>
　父子之間容施偽乎然則奈何曰去之而已聵未嘗<lb/>
　有廢命也而輒可貪國叛蒯乎春秋正蒯為世子郢<lb/>
　之辭固知蒯之當立也假而靈公廢蒯也猶亂命也<lb/>
　國之臣子尚得以正治之不可從君于昏也如謂蒯<lb/>
<pb n="6a"/>
　有罪也則亦非輒所得非委而去之以從蒯國付之<lb/>
　郢焉可也臣子實不忍乎或請諸周立輒之子乃其<lb/>
　身不可以一日而安其位者也夫胡子之言教之偽<lb/>
　之道也<lb/>
夏四月甲午地震<lb/>
五月辛卯桓宫僖宫災<lb/>
　桓僖二公不言及説公榖者固云親盡尊卑如一也<lb/>
　或曰祖有功宗有徳信乎曰奚不信也然則奚不言<lb/>
<pb n="6b"/>
　及曰是二公者將徳醜而莫能擇焉由哀遡僖七世<lb/>
　矣桓十世矣三家出于桓立于僖以是為説而不以<lb/>
　時毁也諸侯五廟耳昔者先王之制禮也所以奉天<lb/>
　非必以其私情為也是故諡與廟可以觀徳焉孝子<lb/>
　慈孫欲改而不能也今胡子之言曰嫌于擇祖是秦<lb/>
　政違天之議也夫廟與諡是二者皆出于臣子者然<lb/>
　誄必稱天而諡因之有天之道云爾也乃孝慈之心<lb/>
　不惟莫之敢且莫之忍也已然則胡子之言苟以存<lb/>
<pb n="7a"/>
　求厚之道而失聖人奉天之意矣夫奉天何為也天<lb/>
　道明則畏愧之心生畏愧生而天徳王道舉矣<lb/>
季孫斯叔孫州仇帥師城啟陽<lb/>
　啟陽杜註瑯琊開陽縣據水經故鄅國在邾東鄙而<lb/>
　近于費昭十八年邾人伐鄅鄅子帑從于邾魯人習<lb/>
　漷東沂西之利二卿帥師脇邾而城焉恐其争耳非<lb/>
　邾邑故不繫邾杜氏曰魯懼晉故比年四城趙企明<lb/>
　因言晉越齊衛而後至魯魯何虞而備晉啟陽今在<lb/>
<pb n="7b"/>
　沂州地近邾元年取邾田疑邾伐我故備之以地証<lb/>
　事趙疑若得矣然繼是伐之者二城迫之者一未聞<lb/>
　邾一報也已而遂入邾以邾子益来矣魯何疑于邾<lb/>
　之伐哉企明僅得其一耳中失而外鍵本亡而末務<lb/>
　許氏之論魯然乎哉<lb/>
宋樂髠帥師伐曹<lb/>
　薛士龍曰討樂大心之亂也<lb/>
秋七月丙子季孫斯卒<lb/>
<pb n="8a"/>
　子肥嗣為康子<lb/>
蔡人放其大夫公孫獵于吳<lb/>
　諸侯不得專放大夫僣天子之事也凡放者君與大<lb/>
　夫咸與焉稱國胥申父是也國亂無政衆人擅放之<lb/>
　則稱人李㢘以為稱人者放有罪然杜注以獵為公<lb/>
　子駟之黨則是不主于遷非得罪國人者杜必有誤<lb/>
　矣明年而公孫翩之亂辰姓霍皆公孫也豈獵放吳<lb/>
　故其黨乘蔡侯如吳而遂甘心于一報者耶傳謂諸<lb/>
<pb n="8b"/>
　大夫恐其又遷得其事而誣其情矣<lb/>
冬十月癸卯秦伯卒<lb/>
　孫嗣是為悼公<lb/>
叔孫州仇仲孫何忌帥師圍邾<lb/>
四年春王二月庚戌盜殺蔡侯申<lb/>
　子朔嗣是為成公高抑崇曰宣十一年蔡侯申卒是<lb/>
　為文公此蔡侯申于文公為曽孫周人以諱事神豈<lb/>
　有曽孫與曽祖同名者乎必有一誤是也殺依公榖<lb/>
<pb n="9a"/>
　作弑公孫翩弑君而書盜蔡人諱公孫弑君而赴以<lb/>
　盜也屬辭者觀于辰之奔姓霍之殺而盜得亦見蔡<lb/>
　無臣子矣公榖胡氏皆稱盜不名人為㣲賤又言蔡<lb/>
　侯不能以禮信自衛夫人得而害之故變文稱盜以<lb/>
　警有國其説皆非如使弑君之賊得逸其罪名將何<lb/>
　憚而不為乎是又與于弑逆之甚者也<lb/>
蔡公孫辰出奔吳<lb/>
　與聞乎弑<lb/>
<pb n="9b"/>
𦵏秦惠公<lb/>
宋人執小邾子<lb/>
夏蔡殺其大夫公孫姓公孫霍<lb/>
　蔡成公討殺父之賊而以公孫姓公孫霍為同謀也<lb/>
　故不得去其大夫見其勢可以得賊而使之佚蔡無<lb/>
　臣子之實也<lb/>
晉人執戎蠻子赤歸于楚<lb/>
　此隂大夫也則其曰晉人何有當國者之命也趙孟<lb/>
<pb n="10a"/>
　之謀國如此宜晉之不競也晉不競于伯詐蠻子而<lb/>
　執之則既背信矣又以歸于楚北宫子曰辟伯晉而<lb/>
　京師楚是也蠻子名以屈服也<lb/>
城西郛<lb/>
　杜氏曰城西郛者備晉也葢助晉叛臣恐君怨<lb/>
六月辛丑亳社災<lb/>
　榖梁云亡國之社以為廟屏戒也其屋亡國之社不<lb/>
　得逹上也有屋故得災周禮建國之神位左宗廟右<lb/>
<pb n="10b"/>
　社稷又云决隂事于亳社在左立于廟門之外以為<lb/>
　屏蔽與國社不同位故左氏述季友間于兩社為公<lb/>
　室輔<lb/>
秋八月甲寅滕子結卒<lb/>
　子虞母嗣是為隠公<lb/>
冬十有二月𦵏蔡昭公<lb/>
𦵏滕頃公<lb/>
五年春城毗<lb/>
<pb n="11a"/>
　孫明復曰毗魯邑<lb/>
夏齊侯伐宋<lb/>
　宋景伐曹執小邾欲圖伯故齊景伐宋争之<lb/>
晉趙鞅帥師伐衛<lb/>
　衛助范氏而蒯又未入故晉復伐之<lb/>
秋九月癸酉齊侯杵臼卒<lb/>
　子荼嗣是為安孺子景在位五十八年范純夫曰治<lb/>
　愈乆政愈蔽年彌進徳彌退者是也<lb/>
<pb n="11b"/>
冬叔還如齊<lb/>
　卿弔且會𦵏也諸侯卒士弔大夫𦵏禮也<lb/>
閏月𦵏齊景公<lb/>
　按長厯是年閏十月也公榖謂不正其閏劉原父曰<lb/>
　䘮以年斷者不以閏数以月斷者則以閏数𦵏之為<lb/>
　事以月斷故公榖為非然九月至此僅三月耳茶以非<lb/>
　正而立故速𦵏也<lb/>
六年春城邾瑕<lb/>
<pb n="12a"/>
　瑕邾邑在今濟寧州南古亢父魯有負瑕故稱邾瑕<lb/>
　以别之高抑崇云瑕邾邑魯未嘗取于邾而遽城之<lb/>
　見魯之迫邾也然則杜元凱以為備晉者非也<lb/>
晉趙鞅帥師伐鮮虞<lb/>
　左氏傳治范氏之亂也杜元凱曰四年鮮虞納荀寅<lb/>
　于柏人故<lb/>
吳伐陳<lb/>
　呉入楚使召陳懐公以晉辭夫差克越乃修先君之<lb/>
<pb n="12b"/>
　怨伐陳<lb/>
夏齊國夏及高張来奔<lb/>
　荼之立陳乞不與故乞以詐謀逐國高國高為國世<lb/>
　臣從君于昏受其顧命力不足以衛上委君而逃書<lb/>
　奔以罪之葢國高奔而乞之弑械成矣<lb/>
叔還會呉于柤<lb/>
　趙企明曰呉既伐陳魯惧兵之及我故叔還往會之<lb/>
秋七月庚寅楚子軫卒<lb/>
<pb n="13a"/>
　子張嗣是為惠王<lb/>
齊陽生入于齊齊陳乞弑其君荼<lb/>
　陽生立是為悼公胡子曰景公命荼世其國已則篡<lb/>
　荼而自立是絶于先君不稱公子誅不孝也以陽生繫<lb/>
　之齊廢長立少者亂之所由生也榖梁曰陽生正荼<lb/>
　不正不正則其曰君何也荼雖不正已受命矣何邵<lb/>
　公曰乞為首惡故書弑其君陽生實篡故書入于齊<lb/>
　孫莘老曰陽生入齊而陳乞弑君是陽生與聞乎故<lb/>
<pb n="13b"/>
　也不以陽生首惡者陽生之入陳乞召之荼之弑陳<lb/>
　乞為之加陽生以弑君之罪則乞廢立之迹不明也<lb/>
　據数家説經則左氏朱毛之言陳乞之泣皆誣妄矣<lb/>
冬仲孫何忌帥師伐邾<lb/>
　三年州仇何忌並將圍邾矣今何忌又伐之將邾之<lb/>
　待仲孫者獨薄于二氏歟<lb/>
宋向巢帥師伐曹<lb/>
　巢戌曽孫高抑崇曰樂髠伐之猶未服且為入曹起<lb/>
<pb n="14a"/>
　也<lb/>
七年春宋皇瑗帥師侵鄭<lb/>
　皇氏戴公子皇父之後定十五年鄭罕逹帥師伐宋<lb/>
　敗宋師于老丘宋畏齊鄭之黨不敢報齊景沒宋欲<lb/>
　伐與國故既伐曹即侵鄭左氏以為鄭叛晉李㢘曰<lb/>
　宋之叛晉乆矣豈復為晉討鄭乎<lb/>
晉魏曼多帥師侵衛<lb/>
　曼多絳曽孫五年晉伐衛至今未服高抑崇曰衛輒<lb/>
<pb n="14b"/>
　拒父至今六年猶未納也晉人不以此致討而以范<lb/>
　中行氏故加兵于衛何哉<lb/>
夏公會呉于鄫<lb/>
秋公伐邾八月己酉入邾以邾子益来<lb/>
　薛士龍曰伐邾本三家之謀而公親之不得已也公<lb/>
　内迫于三家三家歸過于公也蘇子由曰其不書滅<lb/>
　邾大夫茅夷鴻保于茅請救于吳明年呉為之伐魯<lb/>
　復邾子故也杜元凱曰他國言歸于魯言来内外之<lb/>
<pb n="15a"/>
　辭也<lb/>
宋人圍曹<lb/>
冬鄭駟𢎞帥師救曹<lb/>
　𢎞公孫夏曽孫救曹以報宋皇瑗之師<lb/>
八年春王正月宋公入曹以曹伯陽歸<lb/>
　經書入傳曰滅經書歸傳曰殺凡不有其地曰入入<lb/>
　輕于滅歸輕于殺春秋之恒辭也聖人豈舍重而録<lb/>
　其輕哉此左氏之誣元凱葢從而黨之乃曰宋公既<lb/>
<pb n="15b"/>
　還不忍禇師之詬怒而反兵滅非本志故以入告非<lb/>
　也馬遷世家亦言宋滅曹葢襲左氏之誤據曹陽歸<lb/>
　宋在敬王甲寅至丙申去孟子去齊已一百八十三<lb/>
　年而趙臺卿註曹交曹君之弟臺卿博學必有所據<lb/>
　孫奭失考實耳交未必陽弟則當孟子時必有曹君<lb/>
　豈國實未滅耶曹始從齊桓為北杏之會以府宋怨<lb/>
　其後齊桓進曹與會盟抑諸莒許之下以謝宋耳終<lb/>
　春秋會列因仍不改然自僖十五年至宣三年三十<lb/>
<pb n="16a"/>
　九年書宋之圍伐者三自哀三年至八年圍成而遂<lb/>
　滅凡加兵者四嗚呼諸侯之無伯也害哉<lb/>
呉伐我<lb/>
　此吳為邾伐魯加兵國都矣定公以前魯疆塲猶存<lb/>
　警備外兵不易至于國都故被兵言四鄙<lb/>
夏齊人取讙及闡<lb/>
　邾子益齊外甥齊取魯邑為以邾子益来也讙在汶<lb/>
　北非魯本封闡在汶南則邦域之中故言及<lb/>
<pb n="16b"/>
歸邾子益于邾<lb/>
　左氏曰齊侯使如吳請師将以伐我乃歸邾子<lb/>
秋七月<lb/>
冬十有二月癸亥把伯過卒<lb/>
　子維嗣是為閔公<lb/>
齊人歸讙及闡<lb/>
　左氏傳季姬嬖故也<lb/>
九年春王二月𦵏杞僖公<lb/>
<pb n="17a"/>
宋皇瑗帥師取鄭師于雍丘<lb/>
　雍丘把地界宋鄭之間後屬宋今陳晉地取者覆而<lb/>
　敗之榖梁子曰取易辭以師而易取鄭病矣鄭自定<lb/>
　十五年罕達伐宋至又以逹嬖許瑕之故欲取邑于<lb/>
　宋以與之不義甚矣然至設覆而悉俘之則豈已怨<lb/>
　之道哉<lb/>
夏楚人伐陳<lb/>
　左氏傳陳即吳故也<lb/>
<pb n="17b"/>
秋宋公伐鄭<lb/>
冬十月<lb/>
十年春王二月邾子益来奔<lb/>
　吳人討邾囚諸樓臺栫之以棘使諸大夫奉太子革<lb/>
　為政故邾子来奔<lb/>
公會吳伐齊<lb/>
　據傳吳子使来儆師伐齊然呉逺于齊間魯而後至<lb/>
　此必因魯之求呉魯弱不敢及呉尊吳為主故不書<lb/>
<pb n="18a"/>
　及而書會吳之患及于東夏魯為之也趙企明曰齊<lb/>
　窺魯之西鄙乆特幸魯有滅邾之事脅義以取邑魯<lb/>
　之憾齊亦乆矣特幸邾子之来脅義以伐之二者假<lb/>
　義以濟欲其實大不義也<lb/>
三月戊戌齊侯陽生卒<lb/>
　子壬嗣是為簡公自左氏以為齊人殺悼公而胡子<lb/>
　遂以為悼公變而克正故書卒以没其見弑不忍以<lb/>
　夷狄之民加中國之君然卒而書日無以起問者見<lb/>
<pb n="18b"/>
　情實元凱直云從赴則亦必隠情以赴魯人無從知<lb/>
　之雖魯侯在行亦必莫察也左氏何由察之而春秋<lb/>
　又不以㣲文見意耶既云吳子三日哭于軍門之外似<lb/>
　哀有䘮者然必齊人敗海道之舟吳師乃還情文不<lb/>
　侔葢左氏之誣也且魯吳邾郯之師不強于齊煩兵<lb/>
　于鄎尚未入國齊何所憚而遽弑其君哉趙企明曰<lb/>
　經書齊侯陽生卒而傳者以為齊弑其君此何以通<lb/>
　之趙盾實弑而傳以為非弑陽生非弑而傳以為弑<lb/>
<pb n="19a"/>
　學者不信經而信傳反曲經以合之若杜氏之誣君<lb/>
　子不責而學春秋者亦折而從傳吾所不曉<lb/>
夏宋人伐鄭<lb/>
晉趙鞅帥師侵齊<lb/>
　高抑崇曰齊人師諸侯以貮晉可以討矣然趙鞅乗<lb/>
　有䘮而加兵焉異乎士匄矣<lb/>
五月公至自伐齊<lb/>
𦵏齊悼公<lb/>
<pb n="19b"/>
衛公孟彄自齊歸于衛<lb/>
　定十四年衛世子蒯聵出奔宋衛公孟彄出奔鄭則<lb/>
　彄固蒯聵之黨也蒯聵猶在戚今乃托齊歸衛從輒<lb/>
　而背蒯聵徙于不義矣<lb/>
薛伯夷卒<lb/>
秋𦵏薛惠公<lb/>
冬楚公子結帥師伐陳吳救陳<lb/>
　結昭王次弟呉自柏舉之後恒以號舉雖救兵亦不<lb/>
<pb n="20a"/>
　進于中國以其所為不離于狄道耳胡子謂吳以號<lb/>
　舉深著楚罪而傷中國之衰非也左氏傳延州来季<lb/>
　子謂子期曰二君不務徳而力争諸侯春秋狄吳葢<lb/>
　以此耳然非必季子将也札以襄二十七年来聘書<lb/>
　名救陳之役若季子實行法當書矣札壽夣少子也<lb/>
　壽夢以襄十二年卒至今七十七歲壽夢卒札已能<lb/>
　讓國年當十五六至今葢九十餘老未必能将此左<lb/>
　氏之誣也<lb/>
<pb n="20b"/>
十有一年春齊國書帥師伐我<lb/>
夏陳轅頗出奔鄭<lb/>
　轅頗濤塗四世孫凡列國卿大夫之奔必有關于一<lb/>
　國之故而後書轅頗之奔在楚伐陳吳救陳之後其<lb/>
　必志本向楚而與衆有不合者乎趙企明不信左氏<lb/>
　賦封田之事有由然矣<lb/>
五月公會吳伐齊甲戌齊國書帥師及吳戰于艾陵齊<lb/>
師敗績獲齊國書<lb/>
<pb n="21a"/>
　艾陵齊地據傳當在嬴博之間于是時戰呉子呼叔孫<lb/>
　賜之甲劍鈹則魯與戰矣其不以與戰之辭言之何<lb/>
　也諸侯以兵屬于呉皆不序也既書公會吳伐齊而戰<lb/>
　則從其恒辭魯人屈于強呉而求伸于中國其罪不<lb/>
　可掩矣<lb/>
秋七月辛酉滕子虞母卒<lb/>
　其後世嗣不可考<lb/>
冬十有一月𦵏滕隠公<lb/>
<pb n="21b"/>
衛世叔齊出奔宋<lb/>
　齊即太叔疾儀之孫申之子也前年公孫彄自齊歸<lb/>
　於衛今世叔齊出奔宋一出一入其黨有不能相容<lb/>
　者矣齊適宋即臣向魋則必悖逆之臣其奔不為無<lb/>
　罪矣左氏載孔姞事得其一耳<lb/>
十有二年春用田賦<lb/>
　賦者歛錢之名據傳仲尼曰以丘亦足矣則周制以<lb/>
　兵賦今改用田賦論丘賦者主夫家論田賦者主田<lb/>
<pb n="22a"/>
　畆攷鄭康成曰古者不以田為賦是也葢賦者丘賦用<lb/>
　田賦是計田以賦矣力役之征宜出夫家夫家謂之<lb/>
　丘田征粟米而已魯以税畆井田盡廢豪强兼并夫<lb/>
　家不保其居丘畆数損改用田以賦若漢斂民財以<lb/>
　田為率葢不復論丁中矣周制歲時登其夫家之衆<lb/>
　寡辨其可任者國中自七尺以及六十野自六尺以<lb/>
　及六十有五皆征之豈有以田為賦者哉杜元凱言<lb/>
　丘賦之法因其田財通出馬一匹牛二頭今欲别其<lb/>
<pb n="22b"/>
　田及家財各為一賦不知古法田與夫家本别授田<lb/>
　有法本無甚貧甚富之家不以財為凖也魯用田賦<lb/>
　則不論夫家其田既出粟米又出力役今又供軍需<lb/>
　是為重耳國語賦里以入止是布縷之征又曰鰥寡<lb/>
　孤疾有軍旅之出則征之益害道矣竊詳孔子丘足<lb/>
　之意必改三家四分之制而一切兼并皆還之古然<lb/>
　後力役可責夫家其牛馬車乘之費輔以漆林之税<lb/>
　非苟然也古之獻民数者其意深哉今之言治者主<lb/>
<pb n="23a"/>
　糧而棄下不論觀此可知也<lb/>
夏五月甲子孟子卒<lb/>
　孟氏子姓宋也禮坊記曰魯春秋去夫人之姓曰吳<lb/>
　其死曰孟子卒然論語記稱謂曰吳孟子猶存國可<lb/>
　以起問今直書孟子則真若宋女内大惡諱也此昭<lb/>
　公夫人也或者以為妾夫強吳之女魯人敢妾之耶<lb/>
　吳㓜清曰不以夫人之禮喪之也昭公君且逐之而<lb/>
　𦵏不備况夫人乎<lb/>
<pb n="23b"/>
公會吳于槖臯<lb/>
　槖臯今廬州府東北廢梁縣界古淮南逡遒縣吳地<lb/>
　也魯徳吳伐齊之役又孟子新卒恐吳疎已将為之<lb/>
　合諸侯焉以成其霸故親往會之吳之肆魯為之也<lb/>
秋公會衛侯宋皇瑗于鄖<lb/>
　鄖今揚州府泰州古海陵縣界呉地也吳欲圖伯故<lb/>
　魯為致二國乎其地傳言吳徴會于衛然經不書吳<lb/>
　人與會于事理未然也左氏傳衛殺吳行人且姚然<lb/>
<pb n="24a"/>
　記宰嚭藩衛之辭止言衛侯来緩不問且姚之死則<lb/>
　原無其事矣然則謂吳孟子與會二事豈非皆誣也<lb/>
　哉<lb/>
宋向巢帥師伐鄭<lb/>
　宋鄭之間有隙地曰彌作頃丘玉暢嵒戈錫子産與<lb/>
　宋人為成曰勿有是及宋平元之族自蕭奔鄭鄭人<lb/>
　為之城嵒戈錫九月宋向巢伐鄭取錫殺元公之孫<lb/>
　遂圍嵒<lb/>
<pb n="24b"/>
冬十有二月螽<lb/>
　季孫問諸仲尼曰丘聞之火伏而後蟄者畢今火猶<lb/>
　西流司厯過也杜元凱曰周十二月今十月是歲應<lb/>
　置閏而失不置雖書十二月實今九月之初尚温故<lb/>
　得有螽至明年復十二月螽實亦十一月也<lb/>
十有三年春鄭罕達帥師取宋師于嵒<lb/>
　罕逹救嵒圍宋師向魋救其師鄭子賸使狥曰得桓<lb/>
　魋者有賞魋也逃歸遂取宋師于嵒<lb/>
<pb n="25a"/>
夏許男成卒<lb/>
公會晉侯及吳子于黄池<lb/>
　黄池今開封府古陳留封丘地汪仲裕云地近濟水<lb/>
　則在鄭之境而晉嘗有之是也國語吳起師北征闕<lb/>
　為深溝通于齊魯之間北屬之沂西屬之濟葢為是<lb/>
　矣言及者會兩伯之辭吳強欲伯然有内憂司馬寅<lb/>
　曰夷徳輕不忍乆經序晉于吳上本紀其實非謂不<lb/>
　與夷狄之主中國也左傳云晉為先歃而外傳吳語<lb/>
<pb n="25b"/>
　中即云吳先歃是經足據也夷狄舉號君臣同辭故<lb/>
　柤之會夀夣也死以號舉呉僣王猾夏與諸侯接禮<lb/>
　文不與是以中國先自會而後殊會之雖吾君大夫<lb/>
　與之特會亦一切以號舉而已黄池晉吳兩主之會<lb/>
　然晉董褐舉命圭以折吳曰無卑天子而干其不祥<lb/>
　吳退而就幕則榖梁謂辭尊稱而居卑稱㑹諸侯以<lb/>
　天王正應經義其盟而争歃然卒先晉人子服景伯<lb/>
　對吳曰執事以伯召諸侯葢吳至是始竊侯伯之禮<lb/>
<pb n="26a"/>
　以與諸侯接而魯史至是亦據子爵以稱之耳然則<lb/>
　聖人以伯予之乎夷夏有大防矣然有在夷狄而進<lb/>
　之者而吴非其國也聖人豈容心哉<lb/>
楚公子申帥師伐陳<lb/>
　楚乘吳出會伐其與國耳葢吳强楚莫能如也<lb/>
於越入吳<lb/>
　薛師龍曰吳子忘不共戴天之讐争中國諸侯于外<lb/>
　而越卒入吳所謂旡逺慮有近憂矣胡子曰吳嘗破<lb/>
<pb n="26b"/>
　越遂有輕楚之心既破楚又有驕齊之志既勝齊師<lb/>
　復與晉人争長自謂莫敵也而越已入其國都矣吴<lb/>
　侵中國而越滅之越又不監而楚滅之楚又不監而<lb/>
　秦滅之秦又不監而漢滅之曽子曰戒之戒之出乎<lb/>
　爾者反乎爾者也<lb/>
秋公至自會<lb/>
晉魏曼多帥師侵衛<lb/>
　蒯聵居戚十二年晉人不能以討衛乃以范中行故<lb/>
<pb n="27a"/>
　而数興師師雖数出能侵而已兵威之頓其復可言<lb/>
　霸業哉<lb/>
𦵏許元公<lb/>
九月螽<lb/>
冬十有一月有星孛于東方<lb/>
　凡星孛皆言所加曰東方者日乆遍歴東方所加非<lb/>
　一宿也公羊以為見于旦杜氏從之何劭公亦指房<lb/>
　心按周十一月日躔所在而言非也趙子常曰凢星<lb/>
<pb n="27b"/>
　變無不書而春秋所書星變者四皆為天下紀異也<lb/>
　莊公七年四月辛卯夜恒星不見夜中星隕如雨是<lb/>
　時諸侯無王而伯者興雖曰假尊王以示義而天下<lb/>
　大權由此實歸齊晉人情絶望于周矣故夫子于莊<lb/>
　公之篇初序齊桓霸而莊王僖王崩𦵏特削不書此<lb/>
　天下一大變也文公十四年孛入北斗是時晉君少<lb/>
　不在諸侯而楚圖北方中國罷于戰伐齊商人弑其<lb/>
　君執天子之使諸侯不為之變王室益以㣲矣故夫<lb/>
<pb n="28a"/>
　子于晉靈會盟而不序諸侯而楚君将稱君于是始<lb/>
　是年頃王崩𦵏復削不書又一大變也昭公十七年<lb/>
　有星孛于大辰平丘而後晉不復能主夏盟子朝之<lb/>
　亂諸侯無勤王之師而春秋治在夷狄矣哀公之時<lb/>
　東方諸侯制于吳越天下将變為戰國而春秋終焉<lb/>
　以其時考之皆非常之異也<lb/>
盜殺陳夏區夫<lb/>
　高抑崇曰區夫徵舒之後徵舒弑逆楚殺之而陳人猶<lb/>
<pb n="28b"/>
　使其世執國政春秋因其為盜所殺而書之與華孫<lb/>
　同意盜殺蔡侯申盜殺陳夏區夫當春秋之季世變<lb/>
　之甚至盜興而専殺國君卿大夫則亂已極矣<lb/>
十有二月螽<lb/>
十有四年春西狩獲麟<lb/>
　鐡山陳則通曰春秋書狩即狩禚未有不志其地今但<lb/>
　曰西狩則窮國以西淫獵所至雖麟不獲免焉麟仁<lb/>
　獸也仁人君子之象也感獲而絶筆其聖人遯世無<lb/>
<pb n="29a"/>
　悶之意乎愚按孔子獲麟曰唐虞世兮麟鳳遊今非<lb/>
　其時来何求麟兮麟兮我心憂則謂書成瑞至者過<lb/>
　矣然則春秋以天道終信乎曰春秋者究禮樂之原<lb/>
　極性命之統者也曰天命曰天討聖人所以飾喜怒<lb/>
　者孰非天也天也者何也民受天地之中以生者也<lb/>
　喜怒哀樂之未發謂之中發而皆中節謂之和無非<lb/>
　出于天命之性也獨以麟出為天道乎哉<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋明志録卷十二<lb/>
</p>
<p>
</p>
  </div>
</body>
</text>
</TEI>
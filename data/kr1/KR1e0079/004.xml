<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷四</head>
    <p>
<pb n="1a"/>
欽定四庫全書<lb/>
　春秋明志録卷四　　　　　明　熊過　撰<lb/>
閔公<lb/>
　莊公庻子名啟方九嵗即位二年諡法在國遭難曰<lb/>
　閔<lb/>
元年<lb/>
春王正月<lb/>
　慶父欲伐子般哀姜疑預謀矣如齊以請魯之大臣<lb/>
<pb n="1b"/>
　亦必有聞焉者閔本叔姜之子法應次立遂擁之以<lb/>
　絶慶父之望事在先君之年故逾年正月不書即位<lb/>
　左氏以為亂是也胡氏以周官大宗伯職喪所掌定<lb/>
　不書即位之意非春秋據事直書之㫖矣<lb/>
齊人救邢<lb/>
　據外救不悉書書救邢予伯者以救中國也狄伐邢<lb/>
　至是踰時以疆埸相隣故兵連不觧救邢以從簡書<lb/>
　葢管仲之意也或謂齊不急邢欲道衛疆歆以能畏<lb/>
<pb n="2a"/>
　鄰戒過矣<lb/>
夏六月辛酉葬我君莊公<lb/>
秋八月公及齊侯盟于落姑<lb/>
　公始受盟于伯主也凡受盟伯主恒稱及避外辭也<lb/>
　落姑齊地齊人既立其所出乃使魯人以其意請復<lb/>
　季友閔公親至齊地受盟而後使召諸陳以慶父在<lb/>
　也胡氏謂國人思得季子而公為落姑之盟以請于<lb/>
　齊夫慶父主兵威行於國季子之復若非齊桓風㫖<lb/>
<pb n="2b"/>
　閔亦豈能自請于齊哉<lb/>
季子來歸<lb/>
　大夫出入非罪不書則其曰季子何稱季子所以别<lb/>
　有罪魯人之情其文則史也以是為宜歸也公羊傳<lb/>
　曰其稱季子何賢也其言來歸何喜之也季子欲歸<lb/>
　慶父夫人之亂未已俄而殺閔公于是以僖公適邾<lb/>
　則國人何賢乎季子㣲季子則慶父夫人之簒成而<lb/>
　莊公之統絶謂成風事季友左氏之誣也而朱先生<lb/>
<pb n="3a"/>
　誤信之豈魯人不名季子之義乎<lb/>
冬齊仲孫來<lb/>
　慶父叔牙之弟也于次為仲孫去年十月如齊未歸<lb/>
　係之齊魯人見桓公容隠竒衺不為除害在齊已乆<lb/>
　視之若齊人不曰來歸曰來惡其人懼其歸也若仲<lb/>
　孫湫則何以不稱使胡子曰畧其君臣之常辭見桓<lb/>
　公使人不以禮仲孫事君不以忠也夫春秋之使臣<lb/>
　者于天王得十有一于列國得三十有四豈盡軌于<lb/>
<pb n="3b"/>
　忠禮者而何以書也趙子常曰吾君幼不以賔禮接<lb/>
　季子以兩臣相見故不言使且不名夫不以賔禮接<lb/>
　吾事也何與于齊而遂没其使且不名乎或曰仲孫<lb/>
　之來比于無上事者猶曰不知何故而至也則幾乎<lb/>
　窺垣之盗而不知仲孫之為慶父也其曰不去慶父<lb/>
　魯難未已是也左氏附為齊欲取魯而覘之既不知<lb/>
　桓公又不察事實之不可行也<lb/>
二年<lb/>
<pb n="4a"/>
春王正月齊人遷陽<lb/>
　世本無陽國不知何姓杜氏族譜土地名缺不知所<lb/>
　在趙企明謂今沂州當齊魯之間魯附庸也按今沂<lb/>
　州北境沂水流其東南者漢置陽都謂古陽國東踰<lb/>
　沂水為中丘南為費西為蒙隂北為蓋在齊穆陵關<lb/>
　南東南即魯防邑則陽都四面皆魯地矣唐孔氏以<lb/>
　與宋人遷宿文同然宿介于宋魯魯侵宋宋疑宿附<lb/>
　魯故遷之今齊間魯亂不假疆場之事遷人附庸以<lb/>
<pb n="4b"/>
　自封殖異乎宋之自遷附庸者矣<lb/>
夏五月乙酉吉禘于莊公<lb/>
　書吉者非吉而以為吉也魯人之喪莊公也既葬而<lb/>
　絰不入庫門士大夫既卒哭而麻不入則閔之元年<lb/>
　已吉服矣以為未三年者皆是也禘者禘始祖自出<lb/>
　之帝以東向而始祖配合食其前焉禮也禘義有二<lb/>
　今茲之禘范杜以為新者入廟故當祧矣合祭以審<lb/>
　禘其昭穆是矣于莊公者逸禮有禘于太廟篇名則<lb/>
<pb n="5a"/>
　禘必于太廟以合焉王者所自出無廟則宜于太廟<lb/>
　追配魯頌言皇祖后稷且有閟宫文王廟焉止應始<lb/>
　祖周公禽父配以所出之周公也禽父封魯周公拜<lb/>
　乎前魯公拜乎後故周公魯所自出是諸侯之宗國<lb/>
　魯之有廟也文雖稱受命而終為追王之王禽父以<lb/>
　始封立四親廟以諸侯而祖諸侯非若鄭祖厲王也<lb/>
　羣公合食是禮兼禘祫以之名禘固已失實不但僭<lb/>
　也又禘于祔廟而不于太廟則以尊就卑益非道矣<lb/>
<pb n="5b"/>
　不稱宫就祀祔主非宫廟也然則禘可乎魯之禘非禮<lb/>
　也諸侯祫于太廟及其無廟之主耳無所自出也非<lb/>
　無所自出不敢宗天子也趙企明言諸侯不得郊禘<lb/>
　而得祫禘譏諸儒不稽其義而惑其名企明盖不精<lb/>
　於五年殷祭之説也魯之禘非禮也盖不可勝書書<lb/>
　其失之失者以見義耳或曰吉禘莊公者是時慶父<lb/>
　以桓公庻子有覬覦之心焉而閔公本莊公之子子<lb/>
　般之弟于次應立故率羣臣特舉此禘以示莊公功<lb/>
<pb n="6a"/>
　徳足以上配文王周公宜及其子孫欲以杜慶父之<lb/>
　奸萌也<lb/>
秋八月辛丑公薨<lb/>
　公羊傳曰公斃何以不地隠之也何隠爾弑也孰弑<lb/>
　之慶父也<lb/>
九月夫人姜氏孫于邾<lb/>
　不日與弑也于是季友以僖公適邾姜氏懼討故與<lb/>
　慶父俱出奔也<lb/>
<pb n="6b"/>
公子慶父出奔莒<lb/>
　不日與弑也慶父弑君本欲代立其出奔莒為魯人<lb/>
　所逼也譏失賊胡氏備矣<lb/>
冬齊髙子來盟<lb/>
　髙傒稱子傒城魯魯以為美談曰猶望髙子魯史不<lb/>
　名故曰其文則史髙子不稱使何也公羊子曰我無<lb/>
　君也趙匡難之曰既與魯盟即是致命劉氏又言慶<lb/>
　父出奔則僖公已立髙子稱來盟則僖公之盟公羊<lb/>
<pb n="7a"/>
　説非也榖梁子曰不以齊侯使髙子劉敞難之曰尊<lb/>
　有功之臣不使繫其君非春秋之義也而胡子尚仍<lb/>
　公羊之陋曰權在髙子以為賢之是何以語大易無<lb/>
　成有終之㫖哉然則奈何曰春秋之詞㣲而婉則髙<lb/>
　子嫌于專故不書使以成之主人習其讀是亦髙子<lb/>
　有罪焉髙子之罪奈何不能先决乎桓公也髙子可<lb/>
　謂賢矣而抑之抑髙子為後世防也<lb/>
十有二月狄入衛<lb/>
<pb n="7b"/>
　左氏言滅按經文止書入耳若實伐而戰戰而後入<lb/>
　書法雖舉其重亦應少别况實未滅乎趙子常謂衛<lb/>
　人立戴公以廬于漕齊侯使公子無虧戍之故不言<lb/>
　滅非也詩載馳歸唁衛侯弔其失國而已非滅也而<lb/>
　曰言至于漕則衛侯在漕按衞女泉水之詩亦曰思<lb/>
　須與漕漕衛邑近者在今滑之白馬故詩擊鼔以土<lb/>
　國城漕并言夫避狄不踰其境安得為滅乎顧以懿<lb/>
　公敗不知其終戴公又殁兵喪相仍未能繕完城邑<lb/>
<pb n="8a"/>
　其曰芃芃其麥者遂歴辰夘之月尚野處耳齊桓方<lb/>
　以攘夷為志而曰控于大邦誰因誰極者衛素不親<lb/>
　齊而齊又有城邢之役故雖戍之然伯度亦少隘矣<lb/>
　經不書戍畧之也<lb/>
鄭棄其師<lb/>
　鄭衛隣而界河髙克將兵備敵師乆不還亦以狄故<lb/>
　然有逃亡潰散者春秋書棄其師謂其輕用大衆也<lb/>
　左氏以為鄭惡髙克乆而不召公榖亦謂棄師為惡<lb/>
<pb n="8b"/>
　其將今觀清人之詩亦未見其為惡克也清本近在<lb/>
　衛南地連牧野而彭消軸皆衛邑在河北者清人因<lb/>
　狄入衛而南避于近河之邑未見追出則狄尚未能<lb/>
　渡河至鄭也防河者更畨偵伺以候𤼵可也何必盡<lb/>
　討軍實濱河野次使之翺翔逍遥旋抽作好逾時不<lb/>
　召非棄師之道乎是時楚方患鄭連至不忌疑得以<lb/>
　擣虚矣然則聖人所書之意豈其為髙克哉詩序察<lb/>
　理不精亦本左氏為説鄭𤣥因之遂謂髙克之師清<lb/>
<pb n="9a"/>
　邑所賦而水經指為中牟清陽亭則髙克所帥乃一<lb/>
　邑之人耳邑不過四井三十二家經文曷為以師言<lb/>
　而屬之鄭耶鄭師不過四百乘而輕棄之如此鄭文<lb/>
　之闇也<lb/>
　<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋明志録卷四<lb/>
</p>
<p>
</p>
  </div>
</body>
</text>
</TEI>
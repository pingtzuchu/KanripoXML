<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志錄卷三</head>
    <p>
<pb n="1a"/>
欽定四庫全書<lb/>
　春秋明志錄卷三　　　　　明　熊過　撰<lb/>
荘公<lb/>
　桓子名同母文姜在位三十二年諡法勝敵克亂曰<lb/>
　荘<lb/>
元年春王正月<lb/>
　不書即位見于先君之年也謂不誓于天丁而削之<lb/>
　桓公豈禀命者乎縁桓公客死而有庻長故不待踰<lb/>
<pb n="1b"/>
　年而定之位榖梁傳曰繼弑君不言即位跡經以求<lb/>
　桓之弑未明也<lb/>
三月夫人孫于齊<lb/>
　夫人文姜也不稱姜氏魯方絶齊不與爲親也桓以<lb/>
　乆淹而薨魯之臣子爲是讐齊也劉原父謂公薨于<lb/>
　齊事起夫人徐而知之則共責譲夫人是已夫人而<lb/>
　能守義乎必遂絶齊以自明何至復孫于齊乎春秋<lb/>
　繫之夫人以魯人之意猶未絶乎文姜乃忘讐求助<lb/>
<pb n="2a"/>
　耻心自此遂亡故絶其氏以示義示義而不悛則有<lb/>
　絶之而已故莊母伋妻義達于天下國家矣<lb/>
夏單伯逆王姬<lb/>
　單伯者名也公榖曰吾之命大夫是也劉敞曰魯之<lb/>
　孤故稱逆說左氏者以爲單地伯爵天子之卿也故<lb/>
　稱逆今胡子則公谷之遺說也姓苑成王少子臻封<lb/>
　于單鄭漁仲則云成王封蔑于單邑以爲氏周世卿<lb/>
　單子之族以天子命仕魯耳伯名非字也按魯有單<lb/>
<pb n="2b"/>
　父故單伯魯大夫必以爲單子之族臆說也荘十四<lb/>
　年單伯嘗㑹齊桓伐宋冬嘗㑹四國于鄄矣傳曰齊<lb/>
　請師于周夏單伯㑹之取成于宋而還則單伯者請<lb/>
　諸周而周所遣非天子之卿乎曰齊奉王命徵師而<lb/>
　單伯行非周遣之也又十五年單伯如齊齊人執單<lb/>
　伯亦以内辭書之王臣獨有單子无單伯單子見諸<lb/>
　經成襄之年可考也然則單伯之逆禮乎天子置館<lb/>
　同姓主之者必躬至京師受命焉無敢代行否則内<lb/>
<pb n="3a"/>
　諸侯主之也其諸侯親逆者有故不能越疆則使卿<lb/>
　往而主嫁者以姑姊妹嫁大國之禮上卿送之可也<lb/>
　今魯不親受命不親迎其卿又不代行主婚之臣逆<lb/>
　至己國乆而後授之疑于非禮乃其忘讐輕䘮則傳<lb/>
　義備矣<lb/>
秋築王姬之館于外<lb/>
　館王姬于廟禮也于是齊侯要魯爲築館于外而後<lb/>
　親迎也齊侯有所忌于魯不敢以親迎接于廟也王<lb/>
<pb n="3b"/>
　姬以夏至魯而秋方改築齊人之情見矣其曰在䘮<lb/>
　故改築爲之辭者云爾然其義則傳備矣白虎通以<lb/>
　館爲觀云築觀尊之築之禮于外非禮豈不字義俱<lb/>
　乖哉<lb/>
冬十月乙亥陳侯林卒<lb/>
　弟杵臼嗣是爲宣公<lb/>
王使榮叔來錫桓公命<lb/>
　榮榮公采邑杜云鞏縣西榮鑄澗盖周畿内地也後<lb/>
<pb n="4a"/>
　爲氏趙子常曰錫命者䇿命之也來錫命者非禮也<lb/>
　其言桓公追命也王不稱天疑闕文或曰異其事也<lb/>
　桓公弑君而立天子不能討于是使魯爲王姬主昏<lb/>
　乃追命其先君以寵之是無人紀也于失禮之中又<lb/>
　甚焉故王不稱天則疑于錫命桓公<lb/>
王姬歸于齊<lb/>
齊師遷紀郱鄑郚<lb/>
　郱今青州府臨朐縣古東莞鄑今平度州昌邑縣古<lb/>
<pb n="4b"/>
　北海郡都昌郚城今臨朐連界安丘東南古朱虚三<lb/>
　邑紀東南近輔齊欲滅紀故徙民于他邑而取其邑<lb/>
　不書其地趙子常云分背之非一處也公羊傳曰遷<lb/>
　之者何取之也外取邑不書此何以書自是始滅也<lb/>
二年春王二月𦵏陳荘公<lb/>
夏公子慶父帥師伐於餘丘<lb/>
　慶父者荘公之庻兄本庻孟時稱孟不欲先荘公故<lb/>
　自稱仲若母弟然公羊遂指爲母弟也以其爲桓公<lb/>
<pb n="5a"/>
　子故列于三桓其後卒諡共爲共仲後凢舉謚加字<lb/>
　如僖伯成季倣此不稱兄稱公子以爲卿也課其生<lb/>
　年未踰弱冠以兄故而爲卿匪公選矣國而曰伐於<lb/>
　餘丘杜謂小國孫明復羅泌路史以爲魯附庸國今<lb/>
　鄒縣古南平陽也南界邾瑕慶父早得兵權以其通<lb/>
　邾故伐之也其義胡氏備矣<lb/>
秋七月齊王姬卒<lb/>
　禮檀弓齊告王姬之䘮魯荘公爲之服大功或曰由<lb/>
<pb n="5b"/>
　魯嫁故爲之服姊妹之服主昏修服非禮也杜元凱<lb/>
　謂内女見其文而已或曰外祖母春秋有志外祖母<lb/>
　之䘮者乎十一年王姬亦歸于齊比内女何不錄其<lb/>
　終乎趙企明曰王姬歸齊八月而卒死之善惡不可<lb/>
　得而詳也齊内不安疑魯問其故而赴之赴之而夫<lb/>
　人遂㑹于禚是誠可疑矣不然王姬卒常事何以書<lb/>
　哉<lb/>
冬十有二月夫人姜氏㑹齊侯于禚<lb/>
<pb n="6a"/>
　禚齊地荘公㓜故夫人得託國事出㑹其義胡氏備<lb/>
　矣<lb/>
乙酉宋公馮卒<lb/>
　子㨗嗣是爲閔公<lb/>
三年春王正月溺㑹齊師伐衛<lb/>
　公羊傳曰溺吾大夫之未命者也孫氏發微朔在齊<lb/>
　故溺㑹伐衛謀納朔也榖梁以爲㑹仇伐同姓是已<lb/>
　然黔牟之立有天子之命矣二國不忌而㑹伐之是<lb/>
<pb n="6b"/>
　又有無君之心焉<lb/>
夏四月𦵏宋莊公<lb/>
五月𦵏桓王<lb/>
　七年乃𦵏也㑹𦵏不書其人慢也自是魯成弔晉景<lb/>
　定王不𦵏魯㐮送楚康靈王不𦵏矣春秋豈徒志𦵏<lb/>
　哉榖梁傳曰或曰卻尸以求諸侯舉天下而𦵏一人<lb/>
　危不得𦵏也<lb/>
秋紀季以酅入于齊<lb/>
<pb n="7a"/>
　紀季者紀侯之弟季字也入難辭<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>今臨淄縣東界<lb/>
　古東安平紀西鄙接齊臨淄者季以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>事齊諸侯五<lb/>
　廟以存姑姊妹紀侯意也齊必欲盡得紀地季<graphic n="KR2198" url="https://raw.githubusercontent.com/kanripo/KR-Gaiji/master/images/KR2198.png" mimeType="image/png"/>以<lb/>
　地下敵齊猶難之見齊之貪也或曰賢季有難去兄<lb/>
　入齊之心<lb/>
冬公次于滑<lb/>
　次止舍之名凡師一宿爲舍再宿為信過信為次矣盖<lb/>
　無成事則書之滑今大名府滑縣是杜氏所言陳㽞<lb/>
<pb n="7b"/>
　㐮邑西北地然則是衛南鄙非鄭地矣若滑國則自<lb/>
　都費在河南緱氏縣左氏傳曰謀紀鄭伯辭以難厲<lb/>
　公之失國魯豈不知而欲與共事且紀本魯東北而<lb/>
　<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>在魯西南何爲次滑以謀之哉必探齊以定朔不<lb/>
　言所俟齊将期諸侯非魯所得知也<lb/>
四年春王二月夫人姜氏享齊侯于祝丘<lb/>
　禮姑姊妹已嫁而反兄弟不與同席而坐兩君相見<lb/>
　則設享禮于廟中享太牢以飲賓耳夫人也而用之<lb/>
<pb n="8a"/>
　又于魯地豈非行其私耶<lb/>
三月紀伯姬卒<lb/>
　何劭公曰天子諸侯絶朞大夫絶緦天子惟女之適<lb/>
　二王後者諸侯惟女之爲諸侯夫人者恩得伸故卒<lb/>
　之内女卒日伯姬不日國将亡禮不備也宣公以後<lb/>
　政在權臣凢魯君嫁女皆不得専而贈送之禮日益<lb/>
　以薄春秋遂不錄其事矣惟送共姬以賢而書<lb/>
夏齊侯陳侯鄭伯遇于垂<lb/>
<pb n="8b"/>
　參以上非邦交之舊矣趙子常曰鄭要陳遇齊請存<lb/>
　紀社稷然突方居櫟豈能謀紀高抑崇言齊結陳鄭<lb/>
　之懽恐其救紀夫齊何畏于陳鄭陳鄭又去紀最逺<lb/>
　亦何能救紀者而至于宋衛之間爲遇哉此疑鄭<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>
　求釋援紀之怨于齊假陳以爲介紹也垂曹地見隠<lb/>
　八年<lb/>
紀侯大去其國<lb/>
　大去者徃年分酅與季紀國猶在紀入齊爲附庸得<lb/>
<pb n="9a"/>
　自立廟存姑姊妹至是以所都壽光委之而脱身于<lb/>
　外寓則非滅矣又凡迫逐不得稱奔者若紀侯之失<lb/>
　國庻幾有詞焉春秋特筆修之憫紀罪齊也程子以<lb/>
　大爲名吳㓜清遂言紀侯去其國而紀亡故名之按<lb/>
　十二年叔姬歸<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入齊杜云<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>在東莞劇縣鄭樵謂<lb/>
　遷劇號朐劇夫紀雖去尚能别邑于劇是紀尚未滅<lb/>
　也何得云紀遂亡而名之乎又二十年降鄣公榖云<lb/>
　紀遺邑盖紀侯去國二十七年矣而猶有遺邑是紀<lb/>
<pb n="9b"/>
　尚未滅又一証也若與其不争而去不與其去而不<lb/>
　存則胡氏備矣<lb/>
六月乙丑齊侯𦵏紀伯姬<lb/>
　孫明復曰甚齊侯之詐也胡氏曰葬伯姬似仁<lb/>
秋七月<lb/>
冬公及齊人狩于禚<lb/>
　劉原父曰齊人齊之微者也其言公及之非公之去<lb/>
　南靣而就齊将下與微者狩也自公榖以人爲齊君<lb/>
<pb n="10a"/>
　辛士隆遂以君㑹非微者齊将伐衛意者人其所選<lb/>
　之徒與乃若忘親釋怨則不必諱齊侯然後爲貶也<lb/>
五年春王正月<lb/>
夏夫人姜氏如齊師<lb/>
　書時者厯時而返不書地次止无常也<lb/>
秋郳黎來來朝<lb/>
　郳曹姓出自邾始封君挾之後挾七世孫夷父顔有<lb/>
　功于周封其次子友于郳爲附庸國今滕嶧二縣界<lb/>
<pb n="10b"/>
　是杜䟽及輿地廣記所云古昌慮及承地胡氏謂夷<lb/>
　地附庸者非也董仲舒春秋繁露曰附庸字者方三<lb/>
　十里名者方二十里穀梁傳黎來微國未爵命之君<lb/>
　是矣<lb/>
冬公㑹齊人宋人陳人蔡人伐衛<lb/>
　此齊㐮公欲納朔也齊宋陳蔡皆以微者徃而魯荘<lb/>
　公獨親行者盖公爲齊甥而又善射故㐮公特以其<lb/>
　事託之也逆王命黨有罪據事直書而義自見不<lb/>
<pb n="11a"/>
　待人他國之君也<lb/>
六年春王正月王人子突救衛<lb/>
　此微者從其班故稱人稱字者所謂修春秋之特筆<lb/>
　也季氏指<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>王子之名與王子虎王子瑕同元士衍<lb/>
　文稱人即曰王子矣又可以列從元士乎謂衍文稱<lb/>
　人則非也五國伐衛以納朔子<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>救衛欲固黔牟而<lb/>
　拒朔也此春秋書救之始陳則通曰伯圖未興王室<lb/>
　尚有可爲之㡬子<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>救衛善于投㡬矣而沮之者齊<lb/>
<pb n="11b"/>
　諸兒之罪也救衛無功而後王命益不行于天下矣<lb/>
夏六月衛侯朔入于衛<lb/>
　季明徳曰凢已絶而復者例應書復衛朔之入不稱<lb/>
　復者陳君舉以爲未得國也則衛侯鄭之再歸其國<lb/>
　已得而不稱復不可通矣劉原父以爲不與復也則<lb/>
　衛侯衎之歸義非可與而稱復不可通矣至于魚石<lb/>
　欒盈之復入義例皆有不合故胡康侯于鄭忽復歸<lb/>
　之下特發一例曰諸侯失國出奔歸而稱復可也大<lb/>
<pb n="12a"/>
　夫失位出奔歸而稱復則不可古者諸侯世國大夫<lb/>
　不世官是不以復爲紀實之辭而聖人可以抑揚其<lb/>
　間所謂求其說而不得從而爲之辭也不知朔之出<lb/>
　奔衛人實未立君所謂公子黔牟者必洩職以之權<lb/>
　攝國事而實制于二卿者也夫衛君既未立則朔位<lb/>
　固尚存也豈得同于已絶而復之例㦲此其所以不<lb/>
　稱復也然則何以稱入乎洩職拒之于内則其入難<lb/>
　矣五國同伐取俘先還實不成乎納朔也<lb/>
<pb n="12b"/>
秋公至自伐衛<lb/>
螟<lb/>
冬齊人來歸衛俘<lb/>
七年春夫人姜氏㑹齊侯于防<lb/>
夏四月辛卯夜恒星不見夜中星隕如雨<lb/>
　辛卯者杜長厯以爲五日夜謂辛卯之壬辰夜中辛<lb/>
　卯壬辰之交恒星經星常宿以時列見者星之光魄<lb/>
　隕者衆多氣消散也張主一曰王運将終伯統方作<lb/>
<pb n="13a"/>
　之祥自此堯舜禹湯文武之紀綱法度掃地盡矣王<lb/>
　簡棲謂釋氏于是生王伯厚以長厯先瑞應經三日指<lb/>
　爲傅㑹不知春秋言乎其隕也瑞應言乎其出也陋<lb/>
　者之附㑹亦真不參考其異同也㦲<lb/>
秋大水<lb/>
無麥苖<lb/>
冬夫人姜氏㑹齊侯于榖<lb/>
　榖今東平州東阿縣南二十里古濟北齊地<lb/>
<pb n="13b"/>
八年春王正月師次于郎以俟陳人蔡人<lb/>
　杜元凱曰期共伐郕陳蔡不至故駐師于郎以待之<lb/>
　孔頴逹氏曰賈逵及說榖梁者皆曰陳蔡欲伐魯故<lb/>
　待之然陳蔡于魯境絶路遥春秋以來未嘗搆怨榖<lb/>
　梁家云伐魯不知所由郕濟西近國何休服䖍亦言<lb/>
　欲共伐郕郎本今魚臺單父宋地近濟伐郕故俟之<lb/>
　扵此是也<lb/>
甲午治兵<lb/>
<pb n="14a"/>
　胡氏曰此治兵于郎也譏黷武胡氏之義備矣<lb/>
夏師及齊師圍郕郕降于齊師<lb/>
　郕小國介魯衛間隐五年衛入之十年齊鄭以其黨<lb/>
　衛又伐之荘公五年㑹齊宋陳蔡伐衛而取其俘于<lb/>
　齊因欲益孤衛黨故期陳蔡伐之而二國以逺不至<lb/>
　乃約齊師圍所與同利之國也莊公素聽齊㐮之<lb/>
　命故郕降齊魯師不敢争功書郕降于齊師見圍郕<lb/>
　本魯志而不能服也<lb/>
<pb n="14b"/>
秋師還<lb/>
　郕在濮州雷澤東南距魯可三百里間耳夏觧圍而<lb/>
　秋師還乆不收矣胡子曰無名黷武非義害人厯三<lb/>
　時而後還不稱公重衆也然五年冬荘公伐衛納朔<lb/>
　上抗王命其師至六年秋始還而經以公至爲文何<lb/>
　以不重衆乎趙子常求而不得乃曰諱公爲仇人役<lb/>
　變公而稱師然四年及齊狩禚則稱公九年伐齊納<lb/>
　糾樹仇人之弟則稱公何以不諱乎比事以觀二氏<lb/>
<pb n="15a"/>
　者皆不逹矣獨趙伯循詳據經文曰當縁告廟故書<lb/>
　木訥趙氏以爲無功而返何辭告廟則伯循之㫖益<lb/>
　暢矣盖斯役也公耻而廢策勲飲至之禮春秋據實<lb/>
　而書羙惡自見以爲重師諱仇豈經義㦲<lb/>
冬十有一月癸未齊無知弑其君諸兒<lb/>
　無知公孫也不曰公孫未命也寵愛親屬而不急于<lb/>
　尊賢胡氏是或一道已與糾争而小白立弑君者連<lb/>
　稱管至父而専罪無知君弑而無知受之則賊不在<lb/>
<pb n="15b"/>
　二子矣春秋誅利心是故連稱管至父實弑齊㐮無<lb/>
　知與聞故者也經世書曰無知以葵丘之戍卒入弑<lb/>
　是情實之論也夫苟以爲利則千乗之國弑其君者<lb/>
　必百乗之家矣<lb/>
九年春齊人殺無知<lb/>
公及齊大夫盟于蔇<lb/>
　盟不月爲異也大夫何以不名非一人也蔇孫明復<lb/>
　曰齊地杜以爲繒北蔇亭則今嶧縣北距魯三百里<lb/>
<pb n="16a"/>
　非魯齊通道矣此盖糾來奔魯故荘親至齊地盟其<lb/>
　大夫而謀納焉荘輔不正而大夫之徇魯均可罪也<lb/>
　糾非㐮公子不得爲忘讐之說爾<lb/>
夏公伐齊納糾<lb/>
　不稱公子非爲卿也<lb/>
齋小白入于齊<lb/>
秋七月丁酉𦵏齊襄公<lb/>
　魯方伐齊納糾猶不忘㑹其䘮殆文姜之私歟趙子<lb/>
<pb n="16b"/>
　常謂古人重䘮紀非也<lb/>
八月庚申及齊師戰于乾時我師敗績<lb/>
　時水出臨淄縣西南二十五里岐流至嵩苑則爲乾<lb/>
　時樂安博昌南界其地直出齊北魯兵至此盖出濟<lb/>
　水之下流矣小白既定魯師不退厯時而戰則内爲<lb/>
　志焉耳不言公趙子常曰一事再見蒙上文<lb/>
九月齊人取子糾殺之<lb/>
　書人衆辭糾志欲篡兄倚魯爲亂國人之所欲殺也<lb/>
<pb n="17a"/>
　殺不地于魯也嗣君在䘮曰子糾僖之子諸兒弟也<lb/>
　而稱之子者君父一道魯人以子治之也糾魯出小<lb/>
　白衛出據荀卿史記謂糾兄者誤也禮庻均以長者<lb/>
　趙子常顧曰魯女班貴貴曷據乎諸侯無二嫡以其<lb/>
　媵之先後少長班容知魯女先媵貴于衛乎然公榖<lb/>
　經納糾不書子殺糾乃稱子胡子以爲糾不當立取<lb/>
　以爲証而公榖自以桓公爲簒義㫖不同荀卿傳公<lb/>
　榖之學遂曰桓公殺兄矣獨薄昭與淮南書言桓公<lb/>
<pb n="17b"/>
　殺弟考經文良是而公榖之傳經自失之也葢蔇盟<lb/>
　齊大夫然後伐而納之則糾必國人所不與者小白<lb/>
　繫齊稱入見國逆之情則小白本兄明矣以爲後事<lb/>
　不得䝉前事故更端而繫之齊者非也春秋名實之<lb/>
　書據實書之而得失自見者也納而書糾以其不當<lb/>
　納是時魯人以亡公子納糾計未定也既小白入而<lb/>
　見拒魯人思正名以需事㑹固人心于是因盟蔇之<lb/>
　後又以嗣君在䘮之名假之其積慮益巧矣故公榖<lb/>
<pb n="18a"/>
　之文得魯人之情而糾或子或不子非謂當立不當<lb/>
　立也論語桓公殺公子糾謂公子糾者正也謂<lb/>
　子糾者從魯人之詞皆實録也至于取糾殺之則千<lb/>
　乗之國不能容一弟罪自顯著胡子止謂殺糾復稱<lb/>
　子明其不當殺亦失于推見至隠哉<lb/>
冬浚洙<lb/>
　水經洙出盍縣西北臨樂山西逕新泰張元徳謂洙<lb/>
　水在魯北齊伐魯之道則公羊曰畏齊者是也<lb/>
<pb n="18b"/>
十年春王正月公敗齊師于長勺<lb/>
　長勺魯地經不書齊伐魯葢齊兵有涉魯地者魯人<lb/>
　潜知而敗之古者車戰之法定日刻期兩陣而决之<lb/>
　與此異矣胡氏謂責魯詐謀是也然欲修文告但當<lb/>
　以假道問之謂敵加于己者非事實也<lb/>
二月公侵宋<lb/>
　此書侵之始宋閔以荘二年嗣未嘗通魯惟五年以<lb/>
　人從齊伐衛故趙子常言侵宋所以撓齊是也荘公<lb/>
<pb n="19a"/>
　得志于齊乗勝以掠宋境惡其不䖍徳量力矣内師<lb/>
　加大國恒言侵隐桓之世未嘗有盖其事變故變文<lb/>
　以譏之趙伯循曰凢書侵伐不書勝敗殺掠而還也<lb/>
　兵之禍至此甚哉<lb/>
三月宋人遷宿<lb/>
　此遷國之始也宿今宿州所遷在今宿遷杜氏謂無<lb/>
　鹽者則北近齊境南逺于宋矣高抑崇曰宿界于宋<lb/>
　魯之間屬于宋而親魯宋人以爲貳于魯而遷之是<lb/>
<pb n="19b"/>
　也榖梁以遷亡辭然則宋當坐滅人宿不能死社稷<lb/>
　當絶也<lb/>
夏六月齊師宋師次于郎<lb/>
　趙子常曰外次不書<hi>据襄元年晉侯衛侯次于滅之類是也</hi>必有關于<lb/>
　天下之故而後書桓公既得國既圖伯宋既從次當<lb/>
　服魯魯未服于是見伐春秋没其伐我而即之次特<lb/>
　書之則有關于天下之故是矣然則胡氏謂深入報<lb/>
　復非其情也伯圖難集是故齊次即楚次厥貉殆難<lb/>
<pb n="20a"/>
　之也晉次鄫復伯亦難哉<lb/>
公敗宋師于乗丘<lb/>
　乗丘在今曹縣界内古濟隂乗氏鄭漁仲云郎在單<lb/>
　州魚臺縣盖齊宋至此魯俟其分兵将歸誘而敗之<lb/>
　則乗丘宜在今曹州近單父之地師古指泰山乗丘<lb/>
　爲言漁仲因合蛇丘爲一皆誤矣趙子常曰桓公宿<lb/>
　師于即将以求成于魯也而魯以子糾故不容遽絀<lb/>
　于齊桓公不能釋魯以爲後圖而迫之已甚故畧其<lb/>
<pb n="20b"/>
　與宋戰而但書敗許翰曰桓公始入未撫其民而輕<lb/>
　用之是以再不得志于魯晉文之入五年而後用其<lb/>
　民葢監此也<lb/>
秋九月荆敗蔡師于莘以蔡侯獻舞歸<lb/>
　此荆猾夏之始荆者楚始封國名芊姓顓頊之後成<lb/>
　王封鬻熊曽孫繹于楚居丹陽今枝江十六傳至熊<lb/>
　通稱武王經世表荘四年子貲嗣爲文王始居郢今<lb/>
　江陵皆荆州府地府城北一十里即古郢杜氏謂紀<lb/>
<pb n="21a"/>
　南城也莘蔡地今南陽府裕州界楚師至蔡詐敗其<lb/>
　師因蔡侯之降遂執以歸㽞九年而死于楚是以爲<lb/>
　哀侯也非獲于行陣故不得稱獲趙子常言春秋謹<lb/>
　華夷之辨故變獲言以歸則因公羊而誤也名蔡侯<lb/>
　而書以歸胡氏謂絶蔡侯服爲臣虜是也然諸侯而<lb/>
　被執亦自是始自是江漢之國深服扵楚春秋葢深<lb/>
　懼矣<lb/>
冬十月齊師滅譚譚子奔莒<lb/>
<pb n="21b"/>
　譚子爵國今濟南歴城縣東界七十里譚城是古平<lb/>
　陵其地處齊西界約三百里是齊所欲得也桓公再<lb/>
　不得志于魯務廣土衆民姑爲攻瑕之䇿遂爲春秋<lb/>
　滅國之始不能以義屬諸侯矣故君子以爲罪魁而<lb/>
　曾西不爲管仲不然則仲之相桓或者在脱縛三年<lb/>
　之後斯時得君尚未専歟其責譚子不死而不絶之<lb/>
　胡氏義備矣<lb/>
十有一年春王正月<lb/>
<pb n="22a"/>
夏五月戊寅公敗宋師于鄑<lb/>
　鄑本齊所遷紀邑齊宋嘗合兵次即而宋敗乗丘故<lb/>
　今将復合而兵在鄑杜氏以鄑爲魯邑非也趙子常<lb/>
　曰其日甚之也再敗之爲已甚矣<lb/>
秋宋大水<lb/>
冬王姬歸于齊<lb/>
　黄東發曰二王姬皆荘王女是也㐮桓本弟兄其曰<lb/>
　姊妹爲婦姑非也季明徳以荘王爲平王孫是也謂<lb/>
<pb n="22b"/>
　二姬不可復稱平王孫不知詩之平王自指文王耳<lb/>
　不書來逆不親迎也其明婦順則胡氏義備矣<lb/>
十有二年<lb/>
春王三月紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　紀侯去國卒于外而叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>以代終得從一之<lb/>
　義故書其歸也胡氏義備矣文縁隱七年已歸于紀<lb/>
　故繫之若内女始嫁則不系所適之國且嫁大夫者<lb/>
　例不書近蜀湯氏欲定爲季妻不知叔姬得冠紀湯<lb/>
<pb n="23a"/>
　氏近誣也<lb/>
夏四月<lb/>
秋八月甲午宋萬弑其君㨗及其大夫仇牧<lb/>
　萬乗丘之獲虜也歸爲大夫故書名于冊㨗閔公名<lb/>
　凡國君死于境内非國中未有不地者左氏謂弑于<lb/>
　蒙澤非也萬有南宫牛猛獲爲助而立子㳺則萬已<lb/>
　有黨其弑閔公豈在博戯間㢤<lb/>
冬十月宋萬出奔陳<lb/>
<pb n="23b"/>
　奔而月佚賊也奔陳蔽罪于陳也或者言春秋幸宋<lb/>
　知立桓以逐萬逾二月始奔見其强不易制非也<lb/>
十有三年<lb/>
春齊侯宋人陳人蔡人邾人㑹于北杏<lb/>
　北杏齊地齊初主㑹也此謂衣裳之㑹古者四方諸<lb/>
　侯各有長唐虞曰四岳殷周曰二伯加命于侯伯皆<lb/>
　以公徳也桓非受命春秋權與之耳葢自是無特相<lb/>
　㑹盟者矣書人微者也謂宋公邾子者非也胡謂大<lb/>
<pb n="24a"/>
　夫不名尊齊侯亦非也宋齊之近國魯衞曹不至宋<lb/>
　陳蔡邾止以㣲者來圖伯固難矣或曰王風至荘王<lb/>
　絶筆僖王立桓公伯皆是年也世運升降之機也可<lb/>
　忽㦲<lb/>
夏六月齊人滅遂<lb/>
　衆曰師微曰人齊自滅譚之後管仲以制用兵舍救<lb/>
　邢無有大夫将而用大師者趙企明獨曰楚滅蔡凌<lb/>
　中夏聖人将許齊圖伯故權以予之而稱師北杏之<lb/>
<pb n="24b"/>
　㑹伯業成矣不能安靖諸侯怙强因過而滅小國聖<lb/>
　人復貶而穪人前予今奪是何言哉此罪繫于滅而<lb/>
　不係于書将書人也遂子爵舜後國今濟南府肥城<lb/>
　縣南界古濟北蛇丘北近齊而南界于魯讙田東北<lb/>
　金履祥謂魯附庸或然也其西南鄰曹衞二國不㑹<lb/>
　北杏故齊滅遂以威之滅國不書君奔不書以歸或<lb/>
　國無君抑君匿不知所終耳公羊善其上下同力則<lb/>
　春秋何不録之乎<lb/>
<pb n="25a"/>
秋七月<lb/>
冬公㑹齊侯盟于柯<lb/>
　始及齊平也趙企明曰桓信著乎天下自柯盟始其<lb/>
　説是其事非也公羊曹子干盟齊歸汶陽經不書無<lb/>
　足據至成二年鞍之戰而後能取耳故蘇氏謂是春<lb/>
　秋後好事者之説經世表及李亷并信公羊則過矣<lb/>
　惟納紏勺郎之憾釋而爲盟則桓心葢休然有容宜<lb/>
　諸侯之心服也柯今東阿在魯北境是齊柯邑<lb/>
<pb n="25b"/>
十有四年<lb/>
春齊人陳人曹人伐宋<lb/>
　宋人背北杏之㑹也徃季氏謂北杏雖憂世道然諸<lb/>
　侯不得専征禮樂征伐要惟出天子耳故曰敵國不<lb/>
　相征諸侯欲専兵者惟門庭之㓂與弑逆之賊乃先<lb/>
　發後聞耳否則不可擅爲㑹况専征乎故齊之伐宋<lb/>
　摟諸侯之始事仁義不足而震之以威下威上脅聖<lb/>
　門不道其功也<lb/>
<pb n="26a"/>
夏單伯㑹伐宋<lb/>
　單伯魯命大夫陳曹魯皆與宋鄰齊桓爲是發其兵<lb/>
　不以勞逺人也于是齊以王命徴師而單伯行三國<lb/>
　之兵未旋猶及于伐故不再舉三國與翬復㑹四國<lb/>
　伐鄭異矣薄伐踰時修文告以待其服齊兵亦不迫<lb/>
　也哉<lb/>
秋七月荆入蔡<lb/>
　蔡侯在楚而蔡人㑹齊侯于北杏荆所以入蔡也蔡<lb/>
<pb n="26b"/>
　者中國之要樞楚不得蔡則楚不能以北向楚葢未<lb/>
　嘗一日忘蔡也豈必息嬀之繩哉楚强甚矣而中國<lb/>
　之勢未合蔡遂復從于楚自是終桓之世不與中國<lb/>
　㑹盟此諸侯㑹大夫之始<lb/>
冬單伯㑹齊侯宋公衛侯鄭伯于鄄<lb/>
十有五年<lb/>
春齊侯宋公<hi>桓</hi>陳侯<hi>宣/</hi>衛侯<hi>恵/</hi>鄭伯<hi>厲</hi>㑹于鄄<lb/>
　鄄衛地今濮州于是齊始自以方伯之禮㑹諸侯北<lb/>
<pb n="27a"/>
　杏諸國猶以大夫行耳謂冬單伯初致齊伯而春以<lb/>
　伯禮㑹非也事不經見亦詎知單伯為周所遣哉趙<lb/>
　企明謂再㑹懼諸侯之離齊伯當在十六年幽之盟<lb/>
　趙子常謂與齊以伯于是始亦非也葢二十七年盟<lb/>
　幽之後王使召伯錫齊侯命耳故曰鄄齊侯自以方<lb/>
　伯之禮㑹諸侯也衛朔入國不通諸侯者九年鄭突<lb/>
　自遇垂不通諸侯者十一年今之㑹齊伯畧定矣伯<lb/>
　政不煩諸侯故陳蔡曹邾已歸齊者不復與㑹趙子<lb/>
<pb n="27b"/>
　常曰桓公假天子之命以統諸侯朝覲不歸訟獄不<lb/>
　至朝覲㑹同天子之事也伯令曰諸侯十二嵗一同<lb/>
　盟三嵗而聘五嵗而朝此何禮也桓公何爲用之如<lb/>
　是而春秋不爲之變則春秋徒曰桓文而已矣荘王<lb/>
　崩㑹于北杏之前年也僖王崩同盟于幽之次年也<lb/>
　是王伯始終之際也春秋存冊書之大體而二王之<lb/>
　崩不書以爲東周之大變也皆春秋所由作也許翰<lb/>
　曰十三年十四年㑹至是又㑹三合諸侯而不盟以<lb/>
<pb n="28a"/>
　示慎重<lb/>
夏夫人姜氏如齊<lb/>
　春㑹于鄄荘公爲羣臣不協不得與焉文姜如齊疑<lb/>
　若爲之觧歟然自此不復如齊而遂再如莒意者齊<lb/>
　噍故耶<lb/>
秋宋人齊人邾人伐郳<lb/>
　郳魯附庸之國宋從齊而魯不㑹鄄故齊助宋爭郳<lb/>
　以抑之也宋主兵故序齊上謂大夫自以其班非也<lb/>
<pb n="28b"/>
　謂未成乎伯亦非也其後至僖公請王進郳爲小邾<lb/>
　子而仍𨽻魯焉以僖之睦也而伯者之心見矣<lb/>
鄭人侵宋<lb/>
　趙子常曰背鄄之㑹也鄭厲公常自通于楚矣其入<lb/>
　國也不告于楚而又不誠服于齊中立以觀釁也<lb/>
冬十月<lb/>
十有六年<lb/>
春王正月<lb/>
<pb n="29a"/>
夏宋人齊人衛人伐鄭<lb/>
　宋主兵故先齊許翰曰中國諸侯既爲之服郳又爲<lb/>
　之報鄭宋盖自是與齊爲一宋親齊而中國諸侯定<lb/>
　矣<lb/>
秋荆伐鄭<lb/>
　齊楚伐鄭于是始荆患自蔡及鄭鄭自是又為南北<lb/>
　之要樞矣<lb/>
冬十二月㑹齊侯宋公陳侯衛侯鄭伯許男滑伯滕子<lb/>
<pb n="29b"/>
　同盟于幽<lb/>
　言㑹者魯㑹之不書其人微者也齊先宋㑹主也滑<lb/>
　姬姓今河南偃師縣南二十里有古滑國在王畿之<lb/>
　内與鄭鄰滕本屬魯以魯疑于從齊故爲宋桓公所<lb/>
　致而自此亦遂屬于宋矣釋例班序譜自隐至荘十<lb/>
　四年四十三嵗衛陳凢四㑹衛在陳上自荘十五盡<lb/>
　僖凡三十五嵗八㑹陳在衛上又許男亦先滑伯公<lb/>
　羊子曰其序則㑹主爲之自幽之後爲叛服盟稱同<lb/>
<pb n="30a"/>
　不爲叛服盟則不同周禮殷見曰同以施于天下之<lb/>
　政王十二嵗一巡狩諸侯㑹于方岳之下設方明焉<lb/>
　王乗龍旗出拜日于東門之外反祀方明諸侯因同<lb/>
　盟于下方伯臨之以一諸侯尊天子是以爲同盟也<lb/>
　幽之㑹王雖不在而桓公假殷同之禮行之故歴十<lb/>
　二年而再盟于幽是桓以方伯自處矣幽宋地齊伯<lb/>
　頼宋也盖自是無特相盟者而滑滕諸小國不復與<lb/>
　齊㑹盟使附大國終春秋焉惟以事見誅責及不欲<lb/>
<pb n="30b"/>
　附人者親至耳<lb/>
邾子克卒<lb/>
　克卒子𤨏嗣即檀弓所謂邾子𤨏是也克非儀父也<lb/>
　杜氏謂齊桓請王命以爲諸侯亦非也邾之封在武<lb/>
　王時矣<lb/>
十有七年<lb/>
春齊人執鄭詹<lb/>
　齊稱人微者也鄭詹書名未賜族爲卿也不稱行人<lb/>
<pb n="31a"/>
　以伯令召也公羊以詹佞人趙氏定爲蔡仲之黨是<lb/>
　也左氏執詹以鄭不朝豈有冬方㑹而春遂責其不<lb/>
　朝耶其後逃而歸魯益知詹得罪于鄭宜執者也其<lb/>
　失特以其不歸京師耳僖七年傳曰鄭有叔詹堵叔<lb/>
　師叔先言詹葢最貴矣豈至是歸爲卿耶趙氏謂詹<lb/>
　今去族爲罪不詳于始終矣<lb/>
夏齊人殱于遂<lb/>
　齊以自殱爲文伸遂人之復仇而桓公以不仁見報<lb/>
<pb n="31b"/>
　義並見矣<lb/>
秋鄭詹自齊逃來<lb/>
　詹見齊之始伯魯猶懐疑故逃來相托書自齊逃來<lb/>
　罪魯不當叛齊以爲逋逃主也然伯國新令亦必有<lb/>
　不即乎人心者矣其不及子服恵伯從恵之請而逃<lb/>
　義茍免則胡氏義備矣<lb/>
冬多麋<lb/>
十有八年<hi>周僖王十七年崩孫恵王十八年立</hi>
<pb n="32a"/>
春王三月日有食之<lb/>
　公羊云朔在後也榖梁云不言朔夜食也大衍推是<lb/>
　嵗五月朔交分入食限三月不應食授時厯推五月<lb/>
　壬子朔加時在晝交分入食限三月朔亦不入食限<lb/>
　今先天厯新法推得十四日五十三刻五六七八入<lb/>
　食限王伯厚言此年古今推算不入食法則亦非夜<lb/>
　食矣然曰誤五爲三則何縁下方書夏耶是欲移夏<lb/>
　字簒于春王之下而改三爲五耶元吳立夫以魏永<lb/>
<pb n="32b"/>
　安二年十月己酉日食地下宋淳熙十二年九月新<lb/>
　厯楊忠輔言月食在晝慶元四年九月朔草澤陳大<lb/>
　猷言曰食且在夜而証日之有夜食夫日則信有夜<lb/>
　食矣其如此年之食不在三月何哉<lb/>
夏公追戎于濟西<lb/>
　濟西近曹戎在其南而鄰魯追舉其時日乆之詞也<lb/>
　自是而後魯伐戎終不能爲魯患公羊子大其不使<lb/>
　戎邇于我謂是矣<lb/>
<pb n="33a"/>
秋有蜮<lb/>
　蜮魯所無也故以有書<lb/>
冬十月<lb/>
十有九年<lb/>
春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
　公子結恵子而桓弟也媵者諸侯娶一國二國徃媵<lb/>
<pb n="33b"/>
　之陳人之婦陳侯娶衛女爲夫人魯以同姓故媵之<lb/>
　不言夫人杜氏曰未入國畧言之鄄衛之東地故知<lb/>
　其爲衛女也自胡氏叛公榖指陳人爲微者趙子常<lb/>
　遂稱卿大夫娶同姓媵之禮夫媵有家者寜得行之<lb/>
　哉或謂陳巨室娶結自以庻女媵之結何慕于巨室<lb/>
　而爲是逺于人情哉然媵諸侯亦無卿行者卿行則<lb/>
　亦失已矣先書地後書盟盟其地也齊宋不悦于魯之<lb/>
　㑹幽又屬有鄭詹之隙適㑹于鄄欲謀伐魯結權事<lb/>
<pb n="34a"/>
　之宜去其本職不復送女至衛遂與二君㑹盟書鄄<lb/>
　者明出境得専之非輕以失人也内大夫叅盟諸侯<lb/>
　月而不月者魯背結之約故異之也季氏謂桓公降<lb/>
　志招魯知結老臣送媵逺與宋公過從能委曲睦鄰<lb/>
　矣<lb/>
夫人姜氏如苢<lb/>
冬齊人宋人陳人伐我西鄙<lb/>
　此在鄄之師也結盟欲緩師而公不從故卒見伐也<lb/>
<pb n="34b"/>
　然將卑師少不及交兵書時以伐亦有節制矣然是<lb/>
　時王室亂衛朔叛王與燕納頺齊侯不能勤王而唯<lb/>
　魯之求失所先後矣糾合之難也宜哉<lb/>
二十年<lb/>
春王二月夫人姜氏如莒<lb/>
夏齊大災<lb/>
秋七月<lb/>
冬齊人伐戎<lb/>
<pb n="35a"/>
　齊始治戎也戎在魯西南爲患爲魯伐戎将以懐魯<lb/>
　歟<lb/>
二十有一年<lb/>
春王正月<lb/>
夏五月辛酉鄭伯<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>卒<lb/>
　子㨗嗣是爲文公<lb/>
秋七月戊戌夫人姜氏薨<lb/>
冬十有二月𦵏鄭厲公<lb/>
<pb n="35b"/>
二十有二年<lb/>
春王正月肆大眚<lb/>
　肆之言緩也眚過也肆大𤯝猶言宥大過也周公之<lb/>
　法乃有大罪非終乃惟眚災適爾既道極厥辜時乃<lb/>
　不可殺胡子謂大眚皆肆則虧國典縱有罪非也或<lb/>
　謂僣故書大如大雩大蒐而不知大肆𤯝與肆大眚<lb/>
　文且不同矣至其故則不可知榖梁以下𦵏文姜爲<lb/>
　嫌夫人之𦵏則孔趙之徒辨之明矣戴溪曰二百四<lb/>
<pb n="36a"/>
　十二年獨荘公書肆大眚葢春秋予之也<lb/>
癸丑𦵏我小君文姜<lb/>
陳人殺其公子御㓂<lb/>
　人者衆詞胡氏曰國亂無政衆人擅殺而不出于其<lb/>
　君是矣若以君父討而當罪雖専殺無議也必殺之<lb/>
　非罪而後書今御㓂書人以殺與討亂同文又公子<lb/>
　完爲其黨亦不書奔則是以討亂而非其罪者也左<lb/>
　氏以御㓂爲太子則與晉申生宋痤同皆應直稱君<lb/>
<pb n="36b"/>
　殺世子若他人殺之如陳公子招殺陳世子偃師則<lb/>
　不言其日公子也則如陳人殺公子過亦不言其日<lb/>
　今陳人殺而日疑其下有大夫之闕文也是時陳從<lb/>
　伯令數有㑹盟御□貴卿從事或者國人不欲如蔡<lb/>
　殺公子燮之類歟陳齊方睦而陳之貴卿見殺不聞<lb/>
　齊人之見討也其爲伯圖亦未盡矣<lb/>
夏五月<lb/>
　春秋凢月皆繫事不繫事而存月者必首時也五當<lb/>
<pb n="37a"/>
　作四不然則下必有脱事矣趙子常以爲其文則史<lb/>
　孔子存之夫所謂文必有關于事者而豈謂四若五<lb/>
　之類哉春秋無事以首時書者五十有九惟此書五<lb/>
　月昭十年書十二月不誤則有脱焉非孔子故存之<lb/>
　也<lb/>
秋七月丙申及齊高徯盟于防<lb/>
　書日謹之也不書公微者也齊㐮魯仇羣臣必有不<lb/>
　欲娶其女者雖微者徃然自是納幣矣故謹之也或<lb/>
<pb n="37b"/>
　曰不言公諱與大夫盟矣<lb/>
冬公如齊納幣<lb/>
　杜元凱曰母䘮未再期而圖昏也其不使大夫而親<lb/>
　納幣以聘齊㐮之女則胡氏義備矣<lb/>
二十有三年<lb/>
春公至自齊祭叔來聘<lb/>
　叔字也天子之大夫稱字趙子常曰祭公之弟是也<lb/>
　來聘爲祭公使也不稱使穀梁所謂不正其私交也<lb/>
<pb n="38a"/>
　自桓之中年王室無聘魯者於是祭叔私相爲好也<lb/>
夏公如齊觀社<lb/>
　自榖梁有尸女之言而後程子疑于昏議既親納幣<lb/>
　矣又何疑哉此齊致公欲以蒐威公也㐮二十四年<lb/>
　齊社蒐軍實使客觀之葢齊俗誇詐之習故曹劌曰<lb/>
　齊棄太公之法而觀民于社齊以社誇而後魯以楹旌<lb/>
　故曰齊一變至于魯<lb/>
公至自齊荆人來聘<lb/>
<pb n="38b"/>
　荆稱人楚大夫猶稱人也荆始聘未能成禮不廟受<lb/>
　故不稱君不言使自公榖以爲稱人進之故康侯<lb/>
　曰稱人進之啖助曰若書荆來聘則似舉來聘故加<lb/>
　人字以成文無他義也言者演之云荆楚入蔡伐鄭<lb/>
　勢逼患滋至藉聘問以窺中國尤聖人所深憂也明<lb/>
　堂國門之位周禮荒服世見之儀在夷狄則退之矣<lb/>
　劉原父曰州國氏名字爵之别皆進退人君也如之<lb/>
　何移用于其臣乎稱人者即其大夫之詞可謂犂然<lb/>
<pb n="39a"/>
　于名實之間而春秋之不與荆益明矣然原父亦豈知<lb/>
　春秋之治名實本無所進退哉<lb/>
公及齊侯遇于榖<lb/>
　魯雖納幣而齊女方待年于是齊桓約公至于齊地<lb/>
　以遇禮㑹盖以相結也<lb/>
蕭叔朝公<lb/>
　蕭子姓國今徐州蕭縣宋之附庸叔其字也附庸三<lb/>
　十里以上者稱字時齊侯在榖蕭君來朝伯主因得朝<lb/>
<pb n="39b"/>
　公也葢宋欲爲齊餌故使蕭因齊朝之以旌伯威固<lb/>
　婚好耳自榖梁以朝廟爲正而後胡氏有嘉禮野合<lb/>
　之譏按趙伯循若于國中而不于廟乃爲非禮若于<lb/>
　外如何求廟乎且諸侯朝四岳之下亦豈得求廟乎<lb/>
秋丹桓宫楹<lb/>
　杜元凱曰楹柱也榖梁傳曰天子諸侯黝堊丹楹非<lb/>
　禮也<lb/>
冬十有一月曹伯射姑卒<lb/>
<pb n="40a"/>
　曹荘公卒庻子赤逐其嫡子羈而立是爲僖公<lb/>
十有二月甲寅公㑹齊侯盟于扈<lb/>
　扈孫氏以爲齊地然則杜氏云鄭扈者名偶同耳鄭<lb/>
　扈于齊魯皆逺畧無縁盟于是也趙子常曰齊侯恐<lb/>
　公志在得妻而不在于從伯故盟防而后許之納幣<lb/>
　遇榖而後許之請期盟扈而后許之逆女齊不得魯<lb/>
　則諸侯不親自長勺乘丘以來委曲調度十有餘年<lb/>
　而卒致公于盟㑹桓公庻㡬有伯者之度矣桓盟不<lb/>
<pb n="40b"/>
　日此其日異之也葉少藴曰桓己伯矣復爲離盟則<lb/>
　非諸侯之政也然則程子獨以要結姻好亦未盡齊<lb/>
　侯之情矣<lb/>
二十有四年<lb/>
春王三月刻桓宫桷<lb/>
　昏禮舅姑既沒則婦入三月乃奠菜此祭禰成婦之<lb/>
　義也故因夫人将至而特飾桓宫榖梁傳曰禮天子<lb/>
　之桷斵之礱之加宻石焉諸侯之桷斵之礱之大夫<lb/>
<pb n="41a"/>
　斵之士斵本刻桷非正也夫人所以崇廟也取非禮<lb/>
　與非正而加之于宗廟以餙夫人非正也<lb/>
𦵏曹荘公<lb/>
夏公如齊逆女<lb/>
　張元徳曰諸侯無越境逆女之禮是也趙子常謂非禮<lb/>
　亦書存䇿書之大體者不然也<lb/>
秋公至自齊<lb/>
　榖梁傳曰迎者行見諸舍見諸先至非正也然則其<lb/>
<pb n="41b"/>
　先至者葢謂欲有所調乎<lb/>
八月丁丑夫人姜氏入<lb/>
　公羊傳曰其言入何難也其難奈何夫人不僂不可<lb/>
　使入與公有所約然後入何休氏曰約逺媵妾也杜<lb/>
　元凱曰葢以孟任故入不從公胡氏以爲失夫婦之<lb/>
　正是矣然習榖梁以爲宗廟不受矣夫桓宫之丹刻<lb/>
　其意豈以爲不可受哉季氏謂大夫不欲受彼方且<lb/>
　圖以幣覿又誰不欲哉入之意公羊得之<lb/>
<pb n="42a"/>
戊寅大夫宗婦覿用幣<lb/>
　書戊寅志速也何休稱爲郊迎明日之禮非也而胡<lb/>
　氏從之夫婦人三月廟見而後成婦未廟見豈得見<lb/>
　羣臣哉宗婦者同姓大夫之婦張元徳曰夫人至大<lb/>
　夫見于宗廟婦見于内禮也今未至宗廟而大夫與<lb/>
　婦同見于内則爲私禮矣故以覿言劉原父曰公事<lb/>
　見私事覿是矣夫人之始入而可以修其私哉凖士<lb/>
　相見禮大夫始見于君執贄夫人與君同尊有見小<lb/>
<pb n="42b"/>
　君之禮其執大夫當用羔雁用幣惟附庸孤卿耳若<lb/>
　大夫用幣則僣非禮况婦女本以棗栗腶脩告䖍者<lb/>
　乎榖梁引禮大夫不見夫人趙企明遂譏男女俱見<lb/>
　夫御孫以並覿同贄失男女之别者非譏其覿贄以<lb/>
　爲並同之不可也胡氏傳義是矣<lb/>
大水<lb/>
冬戎侵曹<lb/>
　據傳隐九年北戎侵鄭桓六年北戎伐齊皆以無伯<lb/>
<pb n="43a"/>
　不書自齊桓作而後凡其為列國患者始悉書之孔<lb/>
　子嘆管仲之仁謂民受其賜此其志也<lb/>
曹羈出奔陳赤歸于曹<lb/>
　此踰年矣則其名之何覊雖嫡長而衆莫戴杜以微<lb/>
　弱不能自定得其辭不得其意矣不能自定者人豈<lb/>
　君之哉此必曹大夫挾以令人實未常立故以其名<lb/>
　赴耳赤出于戎女故戎自其國挾之侵曹曹遂逐出<lb/>
　覊迎赤耳不書納非納也曹之臣子有餘罪焉是時<lb/>
<pb n="43b"/>
　齊方圖魯無暇及曹耳高抑崇曰戎制諸夏廢置人<lb/>
　君亦以病齊桓也<lb/>
郭公<lb/>
　鳥有名郭公者即摶黍布榖之異名或者紀異如螟<lb/>
　蜮耶然爾雅釋鳥不見獨埤雅有其名今亦不敢定<lb/>
　也春秋無郭國公榖多以虢作郭季明徳因疑爲東<lb/>
　虢文王弟虢仲所封葢賈逵言仲封東虢叔封西虢<lb/>
　誤之也東虢今滎陽有巖邑虢叔死焉則非仲封且<lb/>
<pb n="44a"/>
　其地乆已歸鄭在春秋前又安得復存韋昭不知國<lb/>
　語註亡虢之叔爲虢仲後則有兩虢叔矣馬融言虢<lb/>
　仲始封下陽本河東太陽界是爲西虢分地正合左<lb/>
　氏而與賈反至僖二年乃滅耳經世表周荘王二十<lb/>
　年秦滅小虢又在荘公七年即如明徳言制他邑未<lb/>
　必同亡則疑是小虢譜二虢之亡其時甚明今不得<lb/>
　改公作亡矣<lb/>
二十有五年<lb/>
<pb n="44b"/>
春陳侯使女叔來聘<lb/>
　諸侯初交聘齊桓爲之也女氏叔名榖梁子曰天子<lb/>
　之命大夫也女汝同今南陽汝州周畿内大夫之采<lb/>
　邑因氏女焉以天子命得仕于陳禮天子大夫當諸<lb/>
　侯之卿故貴而不名也當是時陳有北杏鄄幽奨齊<lb/>
　之功魯有媵婦之存而陳有西鄙之負今魯婚于齊<lb/>
　故先諸侯通好雖然陳之通魯在諸侯之先其與魯<lb/>
　絶亦在諸侯之先其通在桓伯之十二年而文公六<lb/>
<pb n="45a"/>
　年之後經不書報聘之文楚盛而陳貳中夏興衰之<lb/>
　限也豈細故哉陳君舉曰諸侯私相爲好而非定制<lb/>
　是謂亂初生也由僖而下朝聘皆之乎盟主天王狩<lb/>
　于河陽公朝于王所天王使宰周公來聘公子遂如<lb/>
　京師遂如晉吾未知其所終春秋所以作也<lb/>
夏五月癸丑衛侯朔卒<lb/>
　子赤立是爲懿公<lb/>
六月辛未朔日有食之鼓用牲于社<lb/>
<pb n="45b"/>
　大衍推七月辛未朔交分入食限授時七月辛未朔<lb/>
　加時在晝交分二十七日四百八十九分入食限先<lb/>
　天厯推得二十七日空四八九八二入食限則六月<lb/>
　者失閏也伐鼔于朝以助充陽氣也天子置五麾陳<lb/>
　五兵五鼔諸侯三麾三鼔三兵左氏天子鼔諸侯用<lb/>
　幣皆于社夫救日不在社在朝也而于社伐鼓何義<lb/>
　乎何休曰社土地之主月土地之精上繫于天而犯<lb/>
　日故鳴鼔攻之以脅其本吕大圭因謂天子尊可責<lb/>
<pb n="46a"/>
　神不明禮意故孔氏譏鼔社又用牲也然則用幣禮<lb/>
　乎曰聞有陳救日月之弓矢矣未聞以幣從事者也<lb/>
　此日而微不助一陽而惟隂之求是尚爲知類乎如<lb/>
　主威之不震或以幣請諸權臣曰姑輯斂乎而不正<lb/>
　言攻之不可以明禮矣<lb/>
伯姬歸于把<lb/>
　伯姬荘公女也不書逆卿往逆君親受之境上者正<lb/>
　也逆者非卿則名姓不登于策書歸以志其失有如<lb/>
<pb n="46b"/>
　胡所譏者矣<lb/>
秋大水鼓用牲于社于門<lb/>
　門杜元凱曰國門也左氏傳天災有幣無牲非日月<lb/>
　之眚不鼓唐孔氏遂言鼓與牲二事皆非夫日月之<lb/>
　眚然後鼔是也古者雩禜祭水旱靡愛斯牲豈爲失<lb/>
　哉社主土制水用牲可矣門非所效功亦非所獲罪<lb/>
　也故鼔社可也用牲可也鼓而用牲于門二俱不可<lb/>
　也鄭𤣥用少牢意必有受之者矣<lb/>
<pb n="47a"/>
冬公子友如陳<lb/>
　此内大夫出聘之始荘公母弟不稱弟相殺害則以<lb/>
　示義嘉好之事非例所興或稱弟或稱公子杜氏謂<lb/>
　仍舊史之文然舊史曷爲異文哉杜不知爲卿則稱<lb/>
　公子也不然則齊年鄭語衛黑皆屬嘉好也奚獨稱<lb/>
　弟哉季友之母出自陳桓公故使之徃報女叔季氏<lb/>
　嘗言之予謂友既母弟同出文姜曷爲又舉陳㦲凡<lb/>
　内外朝聘皆言如未成禮之詞或曰存周禮<lb/>
<pb n="47b"/>
二十有六年<lb/>
春公伐戎<lb/>
　曹故也許翰曰隠桓世有戎盟至于荘公戎始變渝<lb/>
　是以有濟西之役于此伐戎義已勝矣齊魯伐戎而<lb/>
　中國崇也<lb/>
夏公至自伐戎<lb/>
曹殺其大夫<lb/>
　稱國以殺胡氏謂國君大夫與謀其事而擅殺之是<lb/>
<pb n="48a"/>
　也謂義繫于殺則止書其官非也此殺非一人之詞<lb/>
　也古者諸侯大夫皆天子所置凡卿大夫之獄大司<lb/>
　㓂以邦法斷之諸侯不得専殺也陳君舉曰荘公卒<lb/>
　有戎難覊出奔陳赤于是簒曹而殺其大夫則必不<lb/>
　義其君者曹以討罪告故稱國經不以君臣之禮治<lb/>
　之故不名然赤入至是再踰年有不義其君者赤能<lb/>
　乆稽誅殺至是乎陳氏失言矣春秋屬辭比事而義<lb/>
　自見故抱遺經者不俟傳可究終始也赤挾戎逐覊<lb/>
<pb n="48b"/>
　奔陳原仲爲是來也而友報之義定而伐戎意者徴<lb/>
　故焉赤殺其大夫恐魯人有詞于己也黄東發曰魯<lb/>
　伐戎曹大夫之不與赤者預其謀故赤殺之然則殺<lb/>
　無罪著明矣<lb/>
秋公㑹宋人齊人伐徐<lb/>
　齊嘗列宋上然宋徐爲界視魯尤近志于伐徐故<lb/>
　先宋以正名宋齊皆人而公㑹何也在禽父時徐戎<lb/>
　並興間魯則是黨也魯侯春爲曹故伐戎而曹殺其大<lb/>
<pb n="49a"/>
　夫意戎必震其威矣故魯侯将而二國屬焉藉魯侯<lb/>
　之威臨之耳二十八年伐鄭亦魯侯将而二國屬之<lb/>
　以魯侯善兵也故經師謂桓公善用諸侯然其令㡬<lb/>
　于改物矣<lb/>
冬十有二月癸亥朔日有食之<lb/>
　授時推得加時在晝交分十四日三千五百五十一<lb/>
　入食限先天得十四日三十五刻五一七六入食限<lb/>
二十有七年<lb/>
<pb n="49b"/>
春公㑹把伯姬于洮<lb/>
　把侯将朝而虞不敬故以伯姬先葢自貶之詞趙子<lb/>
　常以爲始此陸淳曰公及伯姬皆失正參議云曹地<lb/>
　當把魯之中杜自違其説又曰魯地非也左氏曰天<lb/>
　子非展義不巡守諸侯非民事不舉卿非君命不越<lb/>
　境<lb/>
夏六月公㑹齊侯宋公陳侯鄭伯同盟于幽<lb/>
　此齊初主盟陳鄭服也榖梁子謂于是而後授之諸<lb/>
<pb n="50a"/>
　侯視它盟爲愈也同盟者胡氏謂同欲之意<lb/>
秋公子友如陳𦵏原仲<lb/>
　仲名也趙子常曰禮臣既卒不名夫君前臣名禮也<lb/>
　榖梁子桓二年傳曰子既死父不忍稱其名臣既死<lb/>
　君不忍稱其名今按禮玉藻士于君所言大夫沒矣<lb/>
　則稱諡若字子蒲卒哭者呼滅子臯曰若是野哉哭<lb/>
　者改之以諱事神之道知死生幽明之故不以貴有<lb/>
　常尊治之矣然仲實名也此䇿書之常也或曰原在<lb/>
<pb n="50b"/>
　今懐慶濟源縣原城本周畿内大夫采邑仲以王命<lb/>
　仕爲陳卿故不名夫天子三公比隆于諸侯春秋有<lb/>
　名者矣<lb/>
冬把伯姬來<lb/>
　譏以夫人與國事也婦人無外事故内言不出春公<lb/>
　㑹杞姬于洮冬把伯來朝爲國不以禮而使婦人徃<lb/>
　來其間非歸寜之義矣<lb/>
莒慶來逆叔姬<lb/>
<pb n="51a"/>
　公羊傳曰莒慶者莒大夫也莒無大夫此何以書譏<lb/>
　爾大夫越境逆女非禮也劉侍讀曰内女雖親體不<lb/>
　敵不書于策所以尊君也叔姬非適諸侯何以書之<lb/>
　公之自主之則敵敵則書胡氏遂譏自主非禮夫大<lb/>
　夫自逆不書歸政以國君不與大夫敵公不自爲主<lb/>
　耳公羊謂使大夫同姓者主之是也書者譏卿自逆<lb/>
　耳<lb/>
把伯來朝<lb/>
<pb n="51b"/>
公㑹齊侯于城濮<lb/>
　城濮衛地幽盟衛侯不至魯衛兄弟之國齊将使魯<lb/>
　說之歸也葢齊桓之懐柔庻㡬不假力矣戴溪以爲<lb/>
　謀伐衛夫伐則伐謀則謀何待三月而齊始伐衛<lb/>
　乎<lb/>
二十有八年<lb/>
春王三月甲寅齊人伐衛衛人及齊人戰衛人敗績<lb/>
　衛不修命誥而急與齊戰齊稱人将卑師少也季明<lb/>
<pb n="52a"/>
　德曰按左氏衛嘗伐周立子頺至是王使召伯廖賜<lb/>
　齊侯命且請伐衛以其立子頺耳如此則事關天下<lb/>
　之故莫有大于此者伐衛之兵乃昭二十三年晉人<lb/>
　圍郊之類而齊又莫能得大義者也然圍郊時有劉子<lb/>
　單子子朝之亂經皆備書而此獨畧焉何所張本而見<lb/>
　其討子頺之師哉且五大夫作亂因蘇氏奉子頺伐王<lb/>
　不克冝如𦵏景王后王室亂之辭書亂蘇子奉子頺<lb/>
　奔衛衛師伐周立子頺宜如尹氏立王子朝之辭書<lb/>
<pb n="52b"/>
　立鄭伯以王歸處櫟宜如敬王居于狄泉之書居虢<lb/>
　叔謀納王而殺子頺及五大夫則勤王討賊而春秋<lb/>
　之所僅見者也于法尤不可以不特書求之于經例<lb/>
　皆不合而欲掇拾傳聞之説以附益之則不惟事失<lb/>
　本真而亦自䧟于誣妄矣至謂齊侯取賂而還則桓<lb/>
　公本爲圖伯興師非規規于利者是併伯者心事而<lb/>
　不知也左氏之浮誇如此而謂可以盡信乎過按經<lb/>
　世表鄭厲公及虢叔入王于成周殺頺及仲父及五<lb/>
<pb n="53a"/>
　大夫則邵子固亦信傳耳<lb/>
夏四月丁未邾子𤨏卒<lb/>
　子籧篨嗣是爲文公<lb/>
秋荆伐鄭公㑹齊人宋人救鄭<lb/>
　諸侯書救始此善之也趙子常曰齊侯以荘能師故<lb/>
　請公自将以爲帥而齊人宋人屬焉桓公可謂善用<lb/>
　諸侯者矣<lb/>
冬築郿<lb/>
<pb n="53b"/>
　郿邑在鄆城西北范縣界與秦臺近其地北近于齊<lb/>
　南近于曹戎常出沒及之公榖作㣲㣲子封邑也齊<lb/>
　履謙曰臺囿曰築郿字上下疑有闕文或謂郿邑之<lb/>
　築本欲爲臺望逺築基以成而形勢未便志欲改圖<lb/>
　因遂停工未畢故不言所築耳然他日定築秦臺葢<lb/>
　實本于此矣<lb/>
大無麥禾<lb/>
　服䖍曰隂陽不和土氣不養禾麥不成也<lb/>
<pb n="54a"/>
臧孫辰告糴于齊<lb/>
　公子彄食邑于臧因爲氏也辰僖伯曽孫何不言使<lb/>
　魯臣出使據經皆不稱使公羊以爲辰之私行非也<lb/>
　榖梁子曰諸侯無粟諸侯相歸粟正也臧孫辰告糴<lb/>
　于齊告然後與之言内之無外交也信乎曰國有常<lb/>
　經一夫不耕則有受其饑者矣周官倉人藏粟旅師<lb/>
　聚粟遺人委積之政以待㐫者國各爲政可也他國<lb/>
　之荒即欲歸粟勢亦烏能徧哉移民則有定域有成<lb/>
<pb n="54b"/>
　主移粟之策獨有通糴耳况天災流行國家代有豐<lb/>
　年補敗而已若恵而費詎足爲常經也秦人汎舟之<lb/>
　役亦從其乞糴耳按魯語文仲以鬯圭玉磬如齊告<lb/>
　糴曰不腆先君之敝器敢告滯積以紓執事齊人歸其<lb/>
　玉而與之糴此桓公之伯度故其申明天子之令曰<lb/>
　無遏糴而已然則歸粟者可以爲美名而不可以為實<lb/>
　事也若大臣治國之譏胡傳備矣急而告糴亦不可<lb/>
　無故左氏曰禮也獨屬辭而觀築郿新廐前後列之<lb/>
<pb n="55a"/>
　而魯之應災䘏民者春秋有言外之㫖焉耳<lb/>
二十有九年<lb/>
春新延廐<lb/>
　禮㐫年嵗不登馬不食穀荘公好武欲養馬焉而新<lb/>
　延廐傳謂用民力爲已悉是矣左氏凢馬日中而出<lb/>
　日中而入謂當秋治之祗得其一耳<lb/>
夏鄭人侵許<lb/>
　趙子常以爲伯令按許前幽與盟與<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>滕同以小國<lb/>
<pb n="55b"/>
　不煩于㑹非背齊也彊埸之故興師相侵豈關伯令<lb/>
　哉後六年楚伐鄭則失許援故也謀國之道要在修<lb/>
　徳睦鄰哉<lb/>
秋有蜚<lb/>
　羅氏玉露曰負蠜今蜚盤蠱清旦集食稻花田家早<lb/>
　作掇拾日出則散去其氣臭惡能熯稻使不繁春秋<lb/>
　當由此書之按爾雅通志本草説皆如羅氏蜚字從<lb/>
　虫從非盖古飛虫能飛者汪仲裕指爲山海經獸者<lb/>
<pb n="56a"/>
　非也<lb/>
冬十有二月紀叔姬卒<lb/>
　趙子常曰内女卒日此何以不日降于夫人也非夫<lb/>
　人何以書以恩録也國亡君死叔姬待盡于□正也<lb/>
　魯人弔其䘮㑹之䘮禮也明臣妾之道叔姬不以國<lb/>
　亡而虧婦行推親親之義魯人不以紀滅而薄姑姊<lb/>
　妹之恩見人道始終之爲也䇿書之體存而得失著<lb/>
　矣<lb/>
<pb n="56b"/>
城諸及防<lb/>
　諸今青州諸城縣在莒北二百里而近莒西距五百<lb/>
　里而遥通計之得七百里故季氏定爲齊所併邑或<lb/>
　然也<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>近齊叔姬卒無主守者齊人欲之諸近莒齊<lb/>
　以逺難控制齊先使魯受諸以資紀䘮其實以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>諸<lb/>
　相易也故以城諸屬辭姬卒之下以爲伯者假仁矣<lb/>
　不稱齊歸魯徃受之魯不稱取非以力得也防魯故<lb/>
　邑在鄆西邑亦近于莒乗齊善意因舊制新而諸不<lb/>
<pb n="57a"/>
　敢叛矣及者榖梁曰以大及小何休遂言諸君邑防<lb/>
　臣邑非也别先後辭别新舊辭云爾<lb/>
三十年<lb/>
春王正月<lb/>
夏次于成<lb/>
　齊令也齊将降鄣使為聲援成今寧陽境在兖州府北<lb/>
　五十里去鄣逾百里其爲聲援逺矣<lb/>
秋七月齊人降鄣<lb/>
<pb n="57b"/>
　鄣紀遺邑古者四丘爲邑公榖皆曰紀遺邑受齊遷<lb/>
　郱鄑郚之民于此其後紀去國遂依之無鹽鄣城者漢<lb/>
　志以爲齊所降鄣杜氏因稱紀附庸謂遺邑可謂附<lb/>
　庸不可羅氏不知誤以東鄆爲西鄆名記遂言<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>本<lb/>
　故榖城今東平東阿縣地季明徳縁唐孔氏以故紀<lb/>
　相去爲疑又言紀不應尚有附庸皆非也紀侯卒叔<lb/>
　<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>歸鄣無成主然非威脅尚不降此亦稍知義矣以<lb/>
　强臨弱則胡義是也<lb/>
<pb n="58a"/>
八月癸亥𦵏紀叔姬<lb/>
　九月而後克𦵏非夫人而日𦵏傳所謂賢而得書也<lb/>
九月庚午朔日有食之鼔用牲于社<lb/>
　大衍推是嵗十月庚午朔九月無庚午授時十月庚<lb/>
　午朔加時在晝去交分十四日四千六百九十六入食<lb/>
　限先天得十四日四十六刻九六二三入食限此逆<lb/>
　推法則是失于庚午而盈于辛未日固有夜食者而<lb/>
　今復書之法比十八年異矣<lb/>
<pb n="58b"/>
冬公及齊侯遇于魯濟<lb/>
　魯濟今爲濟寜州鉅野縣之地魯濟之西謂之濟西<lb/>
　而在東阿以北者即齊濟季氏言魯濟之西地近徐<lb/>
　戎而三臺備戎議定于此或然也然則謀山戎非如<lb/>
　左氏傳矣<lb/>
齊人伐山戎<lb/>
　山戎東距遼北距燕今薊遵化至永平古孤竹國漢<lb/>
　志古北平無終之地舜營州也山戎之役公羊子述<lb/>
<pb n="59a"/>
　司馬之言曰操之爲已蹙矣以是貶桓公云爾胡子<lb/>
　之言曰桓不修徳而務勤兵是所爲書人以志貶也<lb/>
　二氏之以爲貶也皆以爲是齊桓而書人胡子且援<lb/>
　獻俘而証矣夫将卑師少例稱人安知夫伐山戎者<lb/>
　自齊人而命獻俘者自齊侯乎獻俘之失伐戎之功<lb/>
　自不相掩也孔子嘗有微管之嘆而今乃責其伐山<lb/>
　戎也是不過矣乎夫召公之後周之分子也縱其戕<lb/>
　賊以失王貢此何異出其愛子與賊而曰吾姑修徳<lb/>
<pb n="59b"/>
　云爾斯亦不近人情哉狄嘗伐邢矣桓公救邢胡子<lb/>
　美之夫狄戎醜徳而燕邢並國也戎之害燕胡子乃<lb/>
　責其勤兵乎或曰史齊世家桓公救燕遂伐山戎至<lb/>
　于孤竹則實桓公矣奈何曰史舉齊事出桓公之年<lb/>
　則曰桓公猶言周宣之北伐非親行也<lb/>
三十有一年<lb/>
春築臺于郎<lb/>
　季氏曰戎在魯南界其南爲宋其西爲曹其東則逺<lb/>
<pb n="60a"/>
　合于徐之道也郎近宋齊在西近曹薛在東近徐皆<lb/>
　相屬于魯之南鄙者也三臺築而可以察戎之出沒<lb/>
　矣此䇿必自魯濟受于齊桓者然徒恃崇侈以防虞<lb/>
　而不修德政此豈爲國之本哉<lb/>
夏四月薛伯卒築臺于薛<lb/>
　薛于是降侯稱伯矣伯何以不日卒不赴也不同盟<lb/>
　不可求其名也而書之魯徃弔者将有末故先至其<lb/>
　本薛附宋乆魯重其䘮将築其臺也其爲弔或諸示<lb/>
<pb n="60b"/>
　恩乎或諸以爲覘乎春秋謹而志之觀屬辭者可以<lb/>
　知義矣<lb/>
六月齊侯來獻戎㨗<lb/>
　桓公所頼以服諸侯而成伯功者莫親于魯親來獻<lb/>
　㨗與魯爲好也㨿春秋來奔䘮㑹𦵏不月獻㨗月異<lb/>
　其事也左氏傳曰非禮也凡諸侯有四夷之功則獻<lb/>
　于王王以警于夷中國則否諸侯不相遺俘<lb/>
秋築臺于秦<lb/>
<pb n="61a"/>
　杜元凱東平范縣西北有秦亭在魯西境葢濟西地<lb/>
　也<lb/>
冬不雨<lb/>
三十有二年<lb/>
春城小榖<lb/>
　説左氏者爲管仲城小榖齊邑也濟北榖城縣中有<lb/>
　管仲井因曰大都以名通者不繫國于是取申無宇<lb/>
　城榖寘管仲以實之春秋有城外邑而書者乎榖城<lb/>
<pb n="61b"/>
　别是齊之榖邑魯與齊㐮曽㑹其地而蕭叔就朝焉<lb/>
　不名小榖又可改小榖爲榖城乎尊王發微謂曲阜<lb/>
　西北有小榖則小榖魯地也元吳立夫曰明復魯人<lb/>
　考此當矣豈有伯主自城其邑而可出令役諸侯者<lb/>
　哉孫氏前范寗已謂魯邑是明徴也<lb/>
夏宋公齊侯遇于梁丘<lb/>
　于是齊請㑹于諸侯謀爲鄭報楚宋公請先見于齊<lb/>
　侯夏遇于梁丘梁丘宋地榖梁傳曰梁丘在魯邾之<lb/>
<pb n="62a"/>
　間去齊八百里今兖州金鄉縣界内古昌邑西南即<lb/>
　宋緍邑之西界也張主一曰齊侯不以伯主自居梁<lb/>
　丘近宋而先之也<lb/>
秋七月癸巳公子牙卒<lb/>
　牙慶父同母弟荘公庻弟也爲卿故稱公子曰卒𦵏<lb/>
　其以恤典也左氏公羊謂季子殺之或謂汪仲裕曰<lb/>
　牙乃叔孫氏之祖距公薨時尚一月茍以是誅牙則<lb/>
　慶父何爲尚執國柄且書法全不寓微意牙實自卒<lb/>
<pb n="62b"/>
　按成公刺公子偃以國法殺有罪也今曰爲季子諱<lb/>
　殺不從其例可也楚公子棄疾殺公子比仗義殺之<lb/>
　可以立例今若殺而書卒没其實矣何以見友之善<lb/>
　處牙耶且慶父掌兵三十餘年牙将黨而立焉是其<lb/>
　同惡相濟友亦詎得而殺之持酖而飲之恐以無后<lb/>
　去人情逺矣牙果以酖死慶父之變亦豈待與子般<lb/>
　而後著哉<lb/>
八月癸亥公薨于路寢<lb/>
<pb n="63a"/>
　榖梁傳曰路寝正寝也寝疾居正寝正也男子不絶<lb/>
　于婦人之手以齊終也趙伯循曰公必薨于正寝以<lb/>
　就公卿也大位奸之窺也危病邪之伺也若蔽于隠<lb/>
　是使小人女子得行其志也<lb/>
冬十月己未子般卒<lb/>
　杜氏謂子般荘公太子也唐孔氏曰傳稱公疾問後<lb/>
　于叔牙若已有太子則不應須問當問之時似未<lb/>
　有太子也季友以死奉般酖殺叔牙葢于爾時始命<lb/>
<pb n="63b"/>
　爲太子左氏又以子般爲孟任所生亦非古者諸侯<lb/>
　夫人無子則先立右媵子又無子乃立左媵子以次<lb/>
　而降若孟任生子般則不得比于諸媵尚未知與僖<lb/>
　公等否焉得先閔公乎超閔僖而立何以服慶父之<lb/>
　心哉子般雖非慶父所欲立然于次不敢輙亂之故<lb/>
　季友欲以死奉般耳魯殺未逾年之君者卒輒不日<lb/>
　在文公時子卒其例也子般與子野同日何以明其<lb/>
　殺頃季明徳亦同疑此但不信公羊既𦵏不名之説<lb/>
<pb n="64a"/>
　主齊履謙子卒不名者爲闕文以文㐮即位在僖成<lb/>
　未𦵏時而不名不知卒可書子某即位不可稱子某<lb/>
　也而經無微文哉然則慶父使圉人犖賊子般考經<lb/>
　亦不足信矣<lb/>
公子慶父如齊<lb/>
　于是慶父如齊欲謀自立也閔公哀姜之姊叔姜之<lb/>
　子故齊人立之是時桓公主伯茍慶父而實使人弑<lb/>
　子般焉敢如齊哉哀姜預聞子弑猶不敢奔齊卒因討<lb/>
<pb n="64b"/>
　而縊况慶父乎然則子般之卒非殺也<lb/>
狄伐邢<lb/>
　此狄入伐之始狄在今真定縣以南古中山連亘順<lb/>
　徳府平鄉縣在衛之北邢又當其東北二靣之衝邢<lb/>
　姬姓侯爵周公庻子所封國今順徳邢臺縣古㐮國<lb/>
　<lb/>
　<lb/>
　春秋明志録卷三<lb/>
</p>
<p>
</p>
  </div>
</body>
</text>
</TEI>
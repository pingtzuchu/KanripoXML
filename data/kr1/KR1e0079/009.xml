<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷九</head>
    <p>
<pb n="1a"/>
欽定四庫全書<lb/>
　春秋明志録卷九　　　　　明　熊過　撰<lb/>
襄公<lb/>
　名牛成公妾定姒之子在位三十一年諡法因事有<lb/>
　功曰襄辟土有徳曰襄<lb/>
元年春王正月公即位<lb/>
仲孫蔑㑹晉欒黶宋華元衛寗殖曹人莒人邾人滕人<lb/>
薛人圍宋彭城<lb/>
<pb n="1b"/>
　莒邾滕薛㑹多稱人小國一卿其大夫亦多不備故<lb/>
　常以士攝行其下大夫或初試爲大夫者止可當大<lb/>
　國之士故列于微者不登其名也入彭城不書宋圍<lb/>
　有宋人乃言宋見諸侯之爲宋討也<lb/>
夏韓厥帥師伐鄭仲孫蔑㑹齊崔杼曹人邾人杞人次<lb/>
于鄫<lb/>
　鄫令睢州古陳留襄邑縣近宋宋地杜云鄭地非也<lb/>
　趙企明曰悼公之圍鄭亦可謂有謀矣以韓厥獨攻<lb/>
<pb n="2a"/>
　其前以五國共援其後楚兵不出則一韓厥敵鄭而<lb/>
　有餘楚兵出則五國之師足以鬭楚而不懾此皆謹<lb/>
　用諸侯而不忍輕鬬其民也<lb/>
秋楚公子壬夫帥師侵宋<lb/>
九月辛酉天王崩<lb/>
　子泄心嗣是爲靈王<lb/>
邾子來朝<lb/>
冬衛侯使公孫剽來聘晉侯使荀罃來聘<lb/>
<pb n="2b"/>
　三國朝聘胡氏縁尊王𤼵微一譏之以不奔䘮也然<lb/>
　聘不繫日無以辨其乆近則與蟲牢不同故杜氏云<lb/>
　冬者十月初王訃未至故傳皆善之是三傳皆無貶<lb/>
　文矣但嗣君方在䘮非行吉禮之時傳者習而不察<lb/>
　耳聘禮遭䘮入竟則遂也不郊勞不筵几不禮賔主<lb/>
　人早歸禮賔惟饗餼之受不賄不禮玉不遭贈夫人<lb/>
　世子之䘮君不受使大夫受于廟其他如遭君䘮正<lb/>
　也其曰䘮遭將命于大夫主人長衣練冠以受非也<lb/>
<pb n="3a"/>
　湛先生知其非然曰夫人世子之䘮則長衣練冠夫<lb/>
　既使大夫受于廟矣主人長衣練冠何受哉疑周禮<lb/>
　之末造禮家附㑹焉故湛先生亦誤也<lb/>
二年春王正月塟簡王<lb/>
　五月而塟志不懐也<lb/>
鄭師伐宋<lb/>
　楚令也<lb/>
夏五月庚寅夫人姜氏薨<lb/>
<pb n="3b"/>
六月庚辰鄭伯睔卒<lb/>
　子髠頑嗣是爲僖公<lb/>
晋師宋師衛甯殖侵鄭<lb/>
　師衆將卑稱師師少將尊稱將趙企明曰侵淺事也<lb/>
　合三國之師于鄭郊要其服而已非志于伐䘮也鄭<lb/>
　成誘于楚終身不悟新君必將朝楚故急欲服之恐<lb/>
　其覊楚不易返也<lb/>
秋七月仲孫蔑㑹晋荀罃宋華元衛孫林父曹人邾人<lb/>
<pb n="4a"/>
于戚<lb/>
　于是合六國謀鄭不加侵伐矣<lb/>
己丑𦵏我小君齊姜<lb/>
　齊諡也成公夫人君嫡母公羊子曰齊姜與穆姜則未<lb/>
　知宣夫人與成夫人與按左氏虧姑成婦則齊姜婦也<lb/>
　魯襄嫡母故曰姜氏君之妣也而公羊䟽家以九年伐<lb/>
　鄭不致爲貶襄公因誣穆姜爲襄母謂祖母則差輕可<lb/>
　無貶也夫國君服祖母應如母又何疑于不致哉且不<lb/>
<pb n="4b"/>
　致本據實而書不因見貶内亦無可諱也何氏以齊姜<lb/>
　先薨多是姑不知年齡延促靡常非必姑即先逝近季<lb/>
　明徳又以爲襄宣子至疑定姒𦵏以小君因以穆姜爲<lb/>
　齊姜之婦而齊姜乃爲定姒之嫡矣不尤誤哉<lb/>
叔孫豹如宋<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
人滕人薛人小邾人于戚遂城虎牢<lb/>
　虎牢今鄭州汜水古城皋地在鄭西楚于鄭居國南<lb/>
<pb n="5a"/>
　鄉趨鄭不由虎牢然鄭得之則挾楚足以抗東諸侯<lb/>
　矣于是悼有討于鄭以諸侯城而逼之虎牢本虢舊<lb/>
　封非鄭分地爲中國守險以制鄭亦一竒也故以公<lb/>
　共之詞書之不言伐取且不係于鄭也十年戌虎牢<lb/>
　繫鄭爲將歸焉爾説榖梁者决鄭乎虎牢明年之夏<lb/>
　方且事鄭蕭魚之㑹不復背晋者二十四年于是鄭<lb/>
　即中國不可絶爲置兵衛以拒楚矣盖城諸侯城之<lb/>
　也戍諸侯戍之也始以爲中國計終曰鄭中國也云<lb/>
<pb n="5b"/>
　爾公羊子曰諸侯莫之主有故反係之鄭是也然公<lb/>
　羊子又言諱伐䘮則春秋爲誰諱哉聖人示至公自<lb/>
　尊親有不諱者矣諱魯乎胡子曰責鄭不能守然則<lb/>
　宋力不能完彭城不還係之宋何也䟽左氏者謂虎<lb/>
　牢時屬晋故不係鄭然經無明文且晉得之不以係<lb/>
　晉何也見其説之不通則以莊二十二年小榖例曰<lb/>
　大都以名通則不係國然則戍虎牢書鄭又何也且<lb/>
　左氏止曰城小榖爲管仲初未明言小榖爲齊邑也<lb/>
<pb n="6a"/>
　杜氏指濟北榖城魯桓㑹齊蕭叔就朝之地不名小<lb/>
　榖小榖者在曲阜旁范氏榖梁觧亦曰魯亦又可以<lb/>
　例是哉或欲以楚丘縁陵爲例彼國土未遷亦不得<lb/>
　通于彼榖梁以爲内鄭方是時鄭大夫欲從晉子駟<lb/>
　固曰官命未改諸侯且㑹戚以謀之矣豈遽獻虎牢<lb/>
　乎<lb/>
楚殺其大夫公子申<lb/>
　申楚司馬也楚大夫非有闗于天下之故不書髙抑<lb/>
<pb n="6b"/>
　崇曰晋城虎牢有以勝楚矣楚無所歸咎而殺其用<lb/>
　事之臣是也<lb/>
三年春楚公子嬰齊帥師伐呉<lb/>
　楚自敗鄢陵畏東諸侯力併吴㑹鍾離則又畏吴合<lb/>
　東諸侯而乗其間故先威吴張其勢耳自是楚力分<lb/>
　于吴終春秋不能専向中國矣鍾離之㑹爲之也盖<lb/>
　晉楚吴鼎而立<lb/>
公如晉<lb/>
<pb n="7a"/>
夏四月壬戌公及晋侯盟于長樗<lb/>
公至自晉<lb/>
六月公㑹單子晉侯宋公衛侯鄭伯莒子邾子齊世子<lb/>
光己未同盟于雞澤陳侯使袁僑如㑹戊寅叔孫豹及<lb/>
諸侯之大夫及陳袁僑盟<lb/>
　雞澤之盟不殊单子晉悼之陋也然君以盟鄭之君<lb/>
　臣以盟陳之臣則禮安而分明矣曰諸侯之大夫者<lb/>
　則大夫奉君命而盟袁僑非如溴梁大夫盟不復言<lb/>
<pb n="7b"/>
　諸侯也溴梁責大夫之専可也自榖梁子以爲大夫<lb/>
　盟而後陳君舉以大夫専盟自晉悼始而後孫明復<lb/>
　以諸侯既盟而陳袁僑可無再盟夫踐土繼齊伯未<lb/>
　乆陳穆從楚者七年耳如㑹不再盟者可也雞澤之<lb/>
　陳自宣公六年晉楚交爭迄今垂三十四年背華矣<lb/>
　謂其成可不盟何以安携貳哉晉之謀國者或曰陳<lb/>
　近于楚民朝夕急能無徃乎不復有事于陳矣或曰<lb/>
　有陳非吾事必無之而後可其棄陳乆矣悼鋭然納<lb/>
<pb n="8a"/>
　而盟之即其繼伯之心所存逺矣謂可無盟非也<lb/>
秋公至自㑹<lb/>
冬晉荀罃帥師伐許<lb/>
　張主一曰荀罃悼公之賢大夫也偶見陳人之服不<lb/>
　能輔悼益修徳以保陳陳固則許何患其不來今遽<lb/>
　帥師以問罪于許規模欲速宜其并陳不能保也<lb/>
四年春王三月己酉陳侯午卒<lb/>
　子弱嗣是爲哀公<lb/>
<pb n="8b"/>
夏叔孫豹如晋<lb/>
秋七月戊子夫人姒氏薨<lb/>
𦵏陳成公<lb/>
八月辛亥𦵏我小君定姒<lb/>
　定諡姒姓杞女㐮公母成公妾也成十四年乃娶婦<lb/>
　姜㑹沙随之嵗在十六年而公始生謂姒氏乃婦姜<lb/>
　之媵何所不可謂如孟任然亦何不可而必雞澤非<lb/>
　長君不能修禮遂以㐮爲宣公之子哉左氏云不殯<lb/>
<pb n="9a"/>
　于廟無櫬不虞云啖子曰若如所言耶當不書薨𦵏<lb/>
　此文當在定十五年姒氏卒下誤在此耳但諡曰定<lb/>
　姒故知乖誤彼既言不成䘮即不必更要此語王葆<lb/>
　云此𦵏定姒㐮公之母也定十五年書𦵏定姒者哀<lb/>
　公之母也自㐮至哀涉世未乆不應皆諡曰定其必<lb/>
　有誤<lb/>
冬公如晋<lb/>
陳人圍頓<lb/>
<pb n="9b"/>
　髙抑崇曰僖公二十五年楚人圍陳納頓子于頓陳<lb/>
　侯畏楚而不敢討頓子恃楚而不事陳今陳復從中<lb/>
　國而頓爲楚間故圍之自雞澤之㑹而書伐許圍頓<lb/>
　著晉興而楚詘也廬陵李亷曰陳圍頓以甚楚人之<lb/>
　忿逃歸之兆在此矣<lb/>
五年春公至自晉<lb/>
夏鄭伯使公子發來聘<lb/>
　子國鄭卿穆公子子産父<lb/>
<pb n="10a"/>
叔孫豹鄫世子巫如晉<lb/>
　陸氏曰鄫列國也使其世子同于我大夫魯與晉俱<lb/>
　失正矣<lb/>
仲孫蔑衛孫林父㑹吴于善道<lb/>
　杜元凱曰魯衛俱受命于晉故不言及左氏傳曰吴<lb/>
　子使夀越如晉辭不㑹于雞澤之故且請聴諸侯之<lb/>
　好晉人將爲之㑹諸侯使魯衛先㑹吴且告㑹期善<lb/>
　道吴地今鳳陽府旴𣅿縣在淮水南當鍾離之東呉<lb/>
<pb n="10b"/>
　先在善道也<lb/>
秋大雩<lb/>
楚殺其大夫公子壬夫<lb/>
　黄震氏曰楚忿陳之復歸于晉也咎令尹子辛之貪<lb/>
　故殺之左氏傳曰君子謂楚共王于是不刑莊王卒<lb/>
　以大夫盟諸侯納宋魚石殺公子側公子申公子壬<lb/>
　夫楚遂不競而晋復伯是故㫖悼公之春秋楚有諸<lb/>
　侯之事亦不悉書<lb/>
<pb n="11a"/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光呉人鄫人于戚<lb/>
　吴鄫皆大夫以諸侯大夫禮接故得序齊世子下稱<lb/>
　人而不殊也鄫序吴下孫明復以爲鄫㣲弱不可先<lb/>
　也蒲將始㑹吴不至雞澤又逆吴子不至吴始不敢<lb/>
　自列于中國晉亟于進呉欲病楚也然既伐楚則伐<lb/>
　齊魯衛陳至與晋爭盟而中國遂病晉伯益衰矣<lb/>
公至自㑹<lb/>
<pb n="11b"/>
冬戍陳<lb/>
　伯令也左氏曰冬諸侯戍陳趙伯循曰按經文無諸<lb/>
　侯字柰何妄云諸侯乎公羊云離至不可得而序也<lb/>
　縱離至不得列序但云諸侯戍陳于理何傷若諸侯<lb/>
　戍之如此爲文即魯自戍之而將卑師少如何爲文<lb/>
　乎又若諸侯書戍之則兵力盛矣何得下文更爲㑹<lb/>
　以救之按僖十三年冬諸侯㑹于鹹明年城縁陵云<lb/>
　諸侯此無諸侯字魯自戍之耳義亦昭然陳君舉曰<lb/>
<pb n="12a"/>
　戍不書桓六年戍齊宣六年戍鄭之類晉悼公之戍<lb/>
　陳也特書之君子以悼公之伯業桓公之所不屑爲<lb/>
　也桓公不戰而屈楚文公戰而屈楚自悼公而通吴<lb/>
　以制楚矣㑹于戚于向于柤皆東境也而又戍陳鄭<lb/>
　以守之楚誠强而晉亦誠下䇿也<lb/>
楚公子貞帥師伐陳公㑹晉侯宋公衛侯鄭伯曹伯齊<lb/>
世子光救陳<lb/>
　子囊莊王子時爲令尹伐陳以其從晉也既戍而又<lb/>
<pb n="12b"/>
　救之書戌救以善晉也<lb/>
十有二月公至自救陳<lb/>
辛未季孫行父卒<lb/>
　子宿嗣是爲武子髙抑崇曰季氏之强萌于僖公大<lb/>
　于成公熾于襄昭極于定哀<lb/>
六年春王三月杞伯姑容卒<lb/>
　子匄嗣是爲孝公始赴以名同盟故也左氏曰自是<lb/>
　杞不復事魯<lb/>
<pb n="13a"/>
夏宋華弱來奔<lb/>
秋𦵏杞桓公<lb/>
滕子來朝<lb/>
莒人滅鄫<lb/>
　莒鄫五年秋同㑹于戚六年夏莒人乃遂滅鄫悼方<lb/>
　繼伯寕有置而不問者乎所謂立其甥以涖祭祀者<lb/>
　滅之道是矣以爲實滅而病悼公者非也趙伯循曰<lb/>
　此盖昭四年經云取鄫以爲若今實滅之不合如此<lb/>
<pb n="13b"/>
　所以云立異姓也按莒今滅鄫以爲附庸後魯取鄫<lb/>
　又何如不書取鄫乎且定六年鄭滅許哀元年許復<lb/>
　見于經則鄫之滅可再見亦何足怪若鄫實取外甥<lb/>
　爲國嗣罪自在鄫非莒之過則經文又當如梁亡之<lb/>
　類而言鄫亡不得書滅且以人情物理言之鄫雖小<lb/>
　國亦有君臣社稷豈肯遽然取于異姓爲後乎按其<lb/>
　事情莒人以兵破鄫立其子使守之而爲附庸其子<lb/>
　又鄫之外甥今奉鄫祀神不歆非類是使鄫絶祀故<lb/>
<pb n="14a"/>
　須書滅耳公榖但傳得立鄫甥守祀故書曰滅而不<lb/>
　究事實遂誤爲傳耳今故裁取使與經合<lb/>
冬叔孫豹如邾<lb/>
季孫宿如晉<lb/>
　父喪未期非有兵革無避之事而亟使伯國宿世卿<lb/>
　欲結外援耳左氏見滅鄫之後宿遂如晉曰晉以鄫<lb/>
　故來討若鄫寔滅也晋寜有舎莒而責魯之理哉故<lb/>
　謂滅鄫者滅之道而非實滅是矣<lb/>
<pb n="14b"/>
十有二月齊侯滅萊<lb/>
　齊靈不預諸侯之㑹盟而親涖兵滅萊或者輕晉悼<lb/>
　而不降心以相從與公羊傳曰不言萊君出奔國滅<lb/>
　君死之正也<lb/>
七年春郯子來朝<lb/>
　髙抑崇曰郯少皥氏後前世聖賢之後封國皆逼近<lb/>
　四夷先王非特以蕃王室盖用夏變夷也後世子孫<lb/>
　徃徃多變于夷反漸其俗也<lb/>
<pb n="15a"/>
夏四月三卜郊不從乃免牲<lb/>
　榖梁曰三卜禮也夏四月不時孟獻子曰吾乃今而<lb/>
　知有卜筮夫郊祀后稷以祈農事也是故啟蟄而郊<lb/>
　郊而後耕今既耕而卜郊宜其不從也按獻子之言<lb/>
　所謂五帝因事之祭于社行焉者<lb/>
小邾子來朝<lb/>
城費<lb/>
　費今沂州臨沂縣魯東鄙邑在顓臾祊田間據酈氏<lb/>
<pb n="15b"/>
　水經註與邾莒界李亷曰費魯强邑隠元傳稱費伯<lb/>
　即其邑大夫也僖元年賜季友汶陽之田及費于是<lb/>
　爲季氏邑矣自南遺既城之後費邑漸强南蒯又繼<lb/>
　爲費宰非特季氏世卿而陪臣亦世其邑昭十二年<lb/>
　南蒯欲出季氏不克以費叛如齊十三年叔弓圍費<lb/>
　弗克敗焉十四年費人叛南氏蒯奔齊來歸及季桓<lb/>
　子立公山不狃爲費宰定八年不狃以費叛十二年<lb/>
　始用子路墮三都不狃叔孫輒帥費人襲魯孔子命<lb/>
<pb n="16a"/>
　句須樂頎伐之二子奔齊遂墮費此一費之始終也<lb/>
　而季氏之盛衰可考矣<lb/>
秋季孫宿如衛<lb/>
　左氏云報子叔之聘趙伯循曰豈有鄰國經七年始<lb/>
　報乎但其間聘者已多非卿故不書左氏不達此説<lb/>
　諸稱尋某之盟報某之聘多此類也然春秋内魯事<lb/>
　闗邦交者無不書不必卿行如叔還叔弓皆大夫也<lb/>
　則趙氏亦失寔矣<lb/>
<pb n="16b"/>
八月螽<lb/>
冬十月衛侯使孫林父來聘壬戌及孫林父盟<lb/>
　報季孫宿聘尋孫良夫盟也<lb/>
楚公子貞帥師圍陳<lb/>
十有二月公㑹晉侯宋公陳侯衛侯曹伯莒子邾子于<lb/>
鄬<lb/>
　鄬鄭地㑹謀陳也于是楚以首冬圍陳踰月乃始㑹<lb/>
　諸侯不及于救故不書救于是晉終失陳無以宗諸<lb/>
<pb n="17a"/>
　侯終春秋之世非晋楚之從交見無復有陳而晉亦<lb/>
　不能討矣左氏誤以爲救陳杜元凱見經不書也遂<lb/>
　曰陳逸歸不成救故不書誤矣救晉事也逃陳事也<lb/>
　安得以陳之逃而掩晉之救且若楚圍未解則陳侯<lb/>
　安得冐圍出㑹鄬在鄢陵之間字當作鄔在緱氏西<lb/>
　南而鄵之東也去陳亦非朝夕國既被圍君安得出<lb/>
　且潰出亦安能及逺謂其爲救不亦迂乎<lb/>
鄭伯髠頑如㑹未見諸侯丙戌卒于鄵<lb/>
<pb n="17b"/>
　子嘉嗣是爲簡公諸侯至鄬越鄭都而鄭伯不能如<lb/>
　㑹而卒于鄵以疾卒耳趙伯循曰凡諸侯死例書名<lb/>
　此則為上文已言鄭伯如㑹下不可又言鄭伯髠頑<lb/>
　卒又不可上言鄭伯如㑹下但言髠頑卒所以須于<lb/>
　如㑹時便書名以便其文耳三傳不逹此體但見其<lb/>
　文特異不能釋得遂妄云被弑若寔見弑而以疾赴<lb/>
　則從而書之諸國弑君豈有寔告乎按經文未見諸<lb/>
　侯則是已出境臨欲相見爾公羊乃云未出境益見<lb/>
<pb n="18a"/>
　其非也趙伯循又曰二十五年吴子遏卒同此或欲<lb/>
　因地以見弑此與吴子門巢而卒何異而又生境内<lb/>
　不地之文小寢臺下豈亦書境外乎趙企明言若實<lb/>
　弑而書卒是春秋庇逆賊矣<lb/>
陳侯逃歸<lb/>
　逃義曰逃胡氏義備矣汪仲裕曰春秋于諸侯之逃<lb/>
　楚者皆不書惟陳鄭之逃中國則書之<lb/>
八年春王正月公如晋<lb/>
<pb n="18b"/>
夏𦵏鄭僖公<lb/>
鄭人侵蔡獲蔡公子燮<lb/>
　榖梁傳曰人微者也侵淺事也而獲公子公子病矣<lb/>
　燮莊公子蔡司馬國卿也子産所謂無文徳而有武<lb/>
　功禍莫大焉者也<lb/>
季孫宿㑹晋侯鄭伯齊人宋人衛人邾人于邢丘<lb/>
　邢丘今懐慶府東漢河内平臯地左氏傳曰㑹于邢<lb/>
　丘以命朝聘之數使諸侯之大夫聴命鄭伯獻捷于<lb/>
<pb n="19a"/>
　㑹故親聴命大夫不書尊晉侯也陳氏傳曰此齊髙<lb/>
　厚宋向戍衛甯殖也其稱人何不以大夫敵盟主也<lb/>
　不以大夫敵盟主桓文之盛也自同盟于戚而大夫<lb/>
　與諸侯序矣于是再見其再見何復予晉以伯也<lb/>
公至自晉<lb/>
莒人伐我東鄙<lb/>
　以疆鄫田王氏曰莒子之强鄙國之弱而盟主之無<lb/>
　威也<lb/>
<pb n="19b"/>
秋九月大雩<lb/>
冬楚公子貞帥師伐鄭<lb/>
晉侯使士匄來聘<lb/>
　左氏傳曰拜公之辱<lb/>
九年春宋灾<lb/>
夏季孫宿如晉<lb/>
五月辛酉夫人姜氏薨<lb/>
秋八月癸未𦵏我小君穆姜<lb/>
<pb n="20a"/>
冬公㑹晉侯宋公衛侯曹伯莒子邾子滕子薛伯杞伯<lb/>
小邾子齊世子光伐鄭<lb/>
十有二月己亥同盟于戱<lb/>
　戱鄭地左氏誤謂此為鄭服啖叔佐曰傳所載者自<lb/>
　是晋盟經書同盟自是晉與諸國同盟鄭不預也傳<lb/>
　以舊史不載同盟之詞遂誤以二國盟辭當之此説<lb/>
　得矣<lb/>
楚子伐鄭<lb/>
<pb n="20b"/>
十年春公㑹晉侯宋公衛侯曹伯莒子邾子滕子薛伯<lb/>
杞伯小邾子齊世子光㑹呉于柤<lb/>
　柤水名今徐州沛縣東北界古偪陽國地與楚界杜<lb/>
　云楚地非也合十二國以㑹夀夢而于楚界示楚以<lb/>
　得吴也晋得呉則楚右㫁不敢議鄭議鄭則恐吴之<lb/>
　㨿其後也其後蕭魚之㑹卒得鄭不叛者二十年吴<lb/>
　掎楚楚不敢伐鄭也雖然晉悼虎牢之城先識地勢<lb/>
　扼鄭咽喉自戯盟之後三分四軍以待來者是故楚<lb/>
<pb n="21a"/>
　疲晉逸三駕不可爭也鄭子展曰晉君方明必不棄<lb/>
　鄭楚之柄臣如子囊者亦曰晉不可敵事之而後可<lb/>
　豈獨以柤㑹吴之故哉趙企明傳詳之李琪攻之曰<lb/>
　明于治楚闇于治吴皆過矣<lb/>
夏五月甲午遂滅偪陽<lb/>
　偪陽妘姓子爵國在今沛縣汪仲裕曰偪陽國及柤<lb/>
　地皆在沛縣是吴入中國之要衝則悼公之㑹吴子<lb/>
　柤盖謀滅偪陽而通吴也吴既㑹柤必以兵同滅偪<lb/>
<pb n="21b"/>
　陽夫仲裕之言非也安有春為㑹矣留吴師踰時滅<lb/>
　一小國哉且中國諸侯俱㑹何必假吴之力而后能<lb/>
　師其謂春秋不書吴與若不以中國諸侯從呉人滅<lb/>
　弱小者是榖梁之陋春秋易簡得失是非在當時耳<lb/>
　春秋豈為曲意諱之哉<lb/>
公至自㑹<lb/>
楚公子貞鄭公孫輒帥師伐宋<lb/>
　輒公子去疾子此國自為帥之始自是雖滅亦併稱<lb/>
<pb n="22a"/>
　帥師矣<lb/>
晉師伐秦<lb/>
秋莒人伐我東鄙<lb/>
公㑹晉侯宋公衛侯曹伯莒子邾子齊世子光滕子薛<lb/>
伯杞伯小邾子伐鄭<lb/>
　此三駕之一陳君舉曰隠桓之諸侯皆序爵也伯者<lb/>
　作而後小國或序大國之上有以子男長于伯者矣<lb/>
　于是以世子長于小國之君則悼公為之也愚按諸<lb/>
<pb n="22b"/>
　侯之適子誓于天子則曰世子周制也公之子視侯<lb/>
　伯執圭侯伯之子視子男執璧子男之子與未誓者<lb/>
　執皮帛其賔之則以上卿之禮亦周制也齊世子光<lb/>
　始與盟㑹序小邾子下諸侯世子未誓于天子之制<lb/>
　也于是又以先至躋滕薛杞明年乃次曹伯莒子之<lb/>
　間則誓于天子而攝其君之制也然禮樂自諸侯出<lb/>
　矣<lb/>
冬盗殺鄭公子騑公子𤼵公孫輒<lb/>
<pb n="23a"/>
　越人季明徳曰如左氏説則衆亂擅殺當書鄭人殺<lb/>
　其大夫矣書曰盗殺于戍鄭虎牢之上而戍鄭虎牢<lb/>
　又蒙上諸侯之文則晉使人掩殺之矣是刺客之事<lb/>
　也不稱大夫有罪見殺之辭也與桓六年蔡人殺陳<lb/>
　佗同程正叔曰盗殺三卿不稱大夫失卿職也張主<lb/>
　一曰鄭之從楚以勞中國皆公子騑之罪也楚子囊<lb/>
　伐鄭子展欲堅守以待晉而騑請從楚故騑者從夷<lb/>
　之人也而發輒惟騑是從惡積而不可掩鄭不能討<lb/>
<pb n="23b"/>
　而盗得殺之此所以不稱其大夫也歟<lb/>
戍鄭虎牢<lb/>
　晉人委鄭虎牢則楚鄭合騑發輒知險之在也且秦<lb/>
　晉將合則虎牢益要騑發輒又殺則主楚者無人鄭<lb/>
　亦不復能爭虎牢于晋而諸侯遂得戍之矣趙伯循<lb/>
　以經文似内辭云魯自戍義同五年按戍陳在公至<lb/>
　自㑹後則不可以䝉㑹戚諸侯故知魯事耳戍虎牢<lb/>
　則諸侯伐鄭未歸而蒙上文盗殺之文盗由諸侯所<lb/>
<pb n="24a"/>
　使屬詞者又可云戍非諸侯哉<lb/>
楚公子貞帥師救鄭<lb/>
　子囊救鄭胡子以救許楚曰罪諸侯不能保鄭肆其<lb/>
　陵逼曽荆楚之不若也嗟乎楚之能猾夏鄭為之也<lb/>
　鄭之險虎牢也于是諸侯方戍虎牢故楚救之此謂<lb/>
　比黨非恤隣也而何許楚乎八年冬公子貞伐鄭與<lb/>
　之平及九年冬鄭與中國盟戲楚子則親帥師伐之<lb/>
　楚之情可知矣今救鄭者假圖于義乎爾或曰裔不<lb/>
<pb n="24b"/>
　謀夏當如汪氏乎春秋之法苟可進則進何謂不許<lb/>
　其謀夏也或曰僖公之萹二十八年書楚人救衛者<lb/>
　志晉文之興楚欲救衛而不能也是年公子貞之師<lb/>
　志晉悼之興楚欲救鄭而不能也夫春秋豈得専為<lb/>
　伯主有無哉是陳氏之説不可從也救以自植此之<lb/>
　謂楚志春秋推見至隠而豈受欺耶救未有不善美<lb/>
　惡不嫌同辭也君子之觀春秋屬辭比事以知之耳<lb/>
公至自伐鄭<lb/>
<pb n="25a"/>
十有一年春王正月作三軍<lb/>
　作始作之也作三軍者三分公室耳魯初止二軍詳<lb/>
　見丘甲下胡子謂三軍非也䟽家引詩公徒三萬為<lb/>
　三軍則何以又作亦何必毁其私乗乎然曰季孫宿<lb/>
　以魯國屬公之民皆分為三亦謂之三軍魯合境不<lb/>
　止三萬三千五百家則此三軍與禮三軍名同而寔<lb/>
　異前此民屬公國家自有二軍若征伐則屬三子故<lb/>
　三子自以采邑為己私乗如子産出兵車十七乗之<lb/>
<pb n="25b"/>
　類是其私家車乗也今既三分公室所分得者即是<lb/>
　已有不須更立私乗故各毁舊乗部伍分以足成三<lb/>
　軍則其言是已而亦微有誤者季氏盡征則乗不必<lb/>
　毁孟氏使半為臣若子若弟毁乗多叔孫使盡為臣<lb/>
　毁乗少則三子當作二子耳春秋志之見兵權之失<lb/>
　以决夫禄之去公室也<lb/>
夏四月四卜郊不從乃不郊<lb/>
鄭公孫舎之帥師侵宋<lb/>
<pb n="26a"/>
　子展公子喜之子也<lb/>
公㑹晉侯宋公衛侯曹伯齊世子光莒子邾子滕子薛<lb/>
伯把伯小邾子伐鄭<lb/>
　此三駕之二擣虛以救宋亦以虎牢先有戍兵易爲<lb/>
　聲援也李㢘曰世子光屢以先至而進列悼公一時<lb/>
　借以勸諸侯之趨事然莊公易晉盖始于此矣<lb/>
秋七月己未同盟于亳城北<lb/>
　亳公榖作京盖叔段所封邑鄭地也杜氏註云滎陽<lb/>
<pb n="26b"/>
　京縣今亳社云偃師湯都亦亳之一距虎牢西尚百<lb/>
　餘里東諸侯伐鄭所不繇非㑹盟地也亳北之盟范<lb/>
　宣子爲載書稱七姓十二國明鄭不與而即班師是<lb/>
　亦攻心之道歟<lb/>
公至自伐鄭<lb/>
楚子鄭伯伐宋<lb/>
公㑹晉侯宋公衛侯曹伯齊世子光莒子邾子滕子薛<lb/>
伯把伯小邾子伐鄭㑹于蕭魚<lb/>
<pb n="27a"/>
　晉悼于是三駕矣蕭魚鄭地左氏曰諸侯之師觀兵<lb/>
　于鄭東門鄭人使王子伯駢行成然經不書如師殆<lb/>
　左氏記事時過也意者衆大和㑹鄭怵十二國之盛<lb/>
　而騑發輙楚黨既盡始欲舒出師被伐之困其悔禍<lb/>
　息肩本在既㑹之後而左氏止見鄭服誤後為先耳<lb/>
　胡子顧曰鄭不可信故不書㑹則亦求之深而反誤<lb/>
　者蕭魚伐而後㑹而又不盟得鄭之辭與㑹袲伐鄭<lb/>
　㑹召陵伐楚異中國自是二十年有鄭楚方忿吴不<lb/>
<pb n="27b"/>
　復問鄭晉已得鄭不復恃吴悼之績也亦烏可少哉<lb/>
公至自㑹<lb/>
楚人執鄭行人良霄<lb/>
　許翰曰見楚力之盡于是也<lb/>
冬秦人伐晉<lb/>
十有二年春王三月莒人伐我東鄙圍台<lb/>
　此諸侯圍魯邑之始始此乎成二年齊伐北鄙圍龍<lb/>
　矣然不書書病晉也台今兖州府沂州古瑯琊費縣<lb/>
<pb n="28a"/>
　魯東境<lb/>
季孫宿帥師救台遂入鄆<lb/>
　急後事曰遂鄆莒與國此治莒之黨也胡子以為專<lb/>
　行而書遂恐失經義矣<lb/>
夏晉侯使士魴來聘<lb/>
秋九月呉子乗卒<lb/>
　子遏嗣是為諸樊<lb/>
冬楚公子貞帥師侵宋<lb/>
<pb n="28b"/>
公如晉<lb/>
十有三年春公至自晉<lb/>
夏取邿<lb/>
　邿今濟寧州南六十里古任城亢父縣本近魯微國<lb/>
　公羊以為邾邑然經不書伐邾公羊誤也邿素服魯于<lb/>
　是取之為已邑<lb/>
秋九月庚辰楚子審卒<lb/>
　子昭嗣是為康王<lb/>
<pb n="29a"/>
冬城防<lb/>
　防在齊南臧氏新邑莊二十九年城之故至是又城<lb/>
　之也趙企明髙抑崇皆曰備齊或曰在鄆西亦近莒<lb/>
　兼備莒然襄十七年齊師圍防二十四年臧孫自邾<lb/>
　如防以求後于魯則大夫城私邑利害義與城費同<lb/>
　也<lb/>
十有四年春王正月季孫宿叔老㑹晉士匄齊人宋人<lb/>
衛人鄭公孫蠆曹人莒人邾人滕人薛人把人小邾人<lb/>
<pb n="29b"/>
㑹吴于向<lb/>
　叔老嬰齊之子以王父字為氏禮卿使則大夫介魯<lb/>
　二卿同倫相介以是為恭非守國之道矣皆卿故並<lb/>
　列于㑹以厲諸國非也内大夫例先諸國魯常于鞌<lb/>
　書四卿謂進吾二卿跡其寔也豈可謂進四卿耶蠆<lb/>
　即子蟜穆公孫柤將事鄭以制楚事重故諸侯㑹向<lb/>
　在今鳯陽懐逺界中古醮國龍亢縣本與楚界非莒<lb/>
　向也向得鄭又將事秦故定呉結歡事輕于柤諸樊<lb/>
<pb n="30a"/>
　威望又異于父故諸侯以微者行而魯鄭有卿聖人<lb/>
　亦據寔而書耳謂崔杼華閲北宫括傳之誤也説者<lb/>
　不悟遂曰一役之中有予奪于是始見其例不通于<lb/>
　他也乃曰伐秦而後凡大夫將皆從恒稱澶淵而後<lb/>
　大夫㑹皆從其恒稱遂云向之㑹伯令不行于諸侯<lb/>
　而大夫惰則亦求多于悼公而失寔也哉吴幼清謂<lb/>
　其在向晉率諸侯大夫往㑹是晉有求于吴左氏以<lb/>
　為吴謀楚疑所載事迹非寔然則崔杼華閲北宫括<lb/>
<pb n="30b"/>
　豈不真誤也哉<lb/>
二月乙未朔日有食之<lb/>
　授時推是嵗二月乙未朔加時在晝交分十四日一<lb/>
　千三百九十三分入食限也先天推得十四日一千<lb/>
　三百九十三分六二入食限<lb/>
夏四月叔孫豹㑹晉荀偃齊人宋人衛北宫括鄭公孫<lb/>
蠆曹人莒人邾人滕人薛人把人小邾人伐秦<lb/>
　此遷延之役大夫惰矣經書四國皆大夫齊宋以下<lb/>
<pb n="31a"/>
　微者也其序主師者或以國大小勢弱强事勤惰至<lb/>
　先後一時之不足憑也傳言齊崔杼宋華閱衛北宫惰<lb/>
　而人之既妄矣謂北宫括攝故㑹向不書伐秦書亦<lb/>
　妄也秦之役罪在樓諸侯而以其私用之若悼公不<lb/>
　自將則非其罪也諸侯之師及涇不濟罪在諸侯之<lb/>
　師荀偃欒黶争而大還罪在偃黶其事著明按法而<lb/>
　誅之悼可以治矣何必春秋治之哉秦于中國非若<lb/>
　楚也其兵怨僅及于晉耳怨不及于中國而藉中國<lb/>
<pb n="31b"/>
　之力以圖之何以服中國哉悼公賢君無以警諸大<lb/>
　夫之惰則有繇矣故冬㑹于戚大國不至者二小國不<lb/>
　至者四而悼伯衰然非其自將之罪也于是秦閉闗<lb/>
　不出亦終春秋<lb/>
己未衛侯出奔齊<lb/>
　諸侯出奔春秋月而已日者異也臣逐君也諸侯有<lb/>
　所辨則名去國不反則名衎出而後剽簒出十二年<lb/>
　而復無所辨且非不反也重丘人詢孫蒯曰親逐而<lb/>
<pb n="32a"/>
　君爾父為厲定姜語祝宗告亡曰有冡卿以為師保<lb/>
　而蔑之則衛侯之出内外同知其由孫甯也甯殖病<lb/>
　謂其子喜吾得罪于君名藏諸侯之册曰孫林父甯<lb/>
　殖出其君入則掩之是諸侯之䇿與春秋文異矣是<lb/>
　則聖人許人自新入果掩之乎抑當時史官已掩在<lb/>
　春秋其文則史乎然君親無將故日之起讀者以問<lb/>
　義則孫甯之罪亦終不免焉耳<lb/>
莒人侵我東鄙<lb/>
<pb n="32b"/>
秋楚公子貞帥師伐呉<lb/>
冬季孫宿㑹晉士匄宋華閲衛孫林父鄭公孫蠆莒人<lb/>
邾人于戚<lb/>
　閲元長子戚孫林父私邑衛地也悼伯衰不能討孫甯<lb/>
　治剽之簒而反定之則戚之㑹為之也<lb/>
十有五年春宋公使向戍來聘二月己亥及向戍盟于<lb/>
劉<lb/>
　向以字為氏戍為左師而食于合是為合左師于劉<lb/>
<pb n="33a"/>
　文誤襄三年公如晉悼公去其國都而盟于長樗伯<lb/>
　主修禮于諸侯也向戍以聘來蒞盟魯何畏于宋以<lb/>
　伯主禮諸侯者一施之乎魯事伯國謹矣成公盟荀<lb/>
　庚郤犨皆以微者未嘗以伯主接諸侯之禮襄何畏于<lb/>
　宋乃一施之乎趙子常求而不得謂三家專襄公弱<lb/>
　大夫自相結以卑其君非也三家欲相結七年盟孫<lb/>
　林父何不去國都乎趙企明求而不得謂魯弱于宋<lb/>
　戍來報二年叔孫豹之徃聘必有謙辭而魯徳之亦<lb/>
<pb n="33b"/>
　非也釋例劉地缺孔頴逹魯城外近地者縁鄭氏臆<lb/>
　説耳劉在王畿采地今偃師去魯又逺趙謂下書劉<lb/>
　夏逆王后左傳因誤可以証魯不去國盟戍矣<lb/>
劉夏逆王后于齊<lb/>
　劉今河南偃師緱氏成王封季子因為氏本姬姓也夏<lb/>
　本天子之士蜀人王當遂以王畏晉不敢備禮察之<lb/>
　而未精欺魯主婚而寔為此故書諸魯册齊貳晉而<lb/>
　魯睦殺禮以微者行趙氏謂媚晉覊齊是矣不稱使<lb/>
<pb n="34a"/>
　謂非王意也云耳左氏謂官師從单靖公不應經矣<lb/>
　胡子曰禮卿徃逆公監之不與天子之使士故弗書<lb/>
　夫寔使之而曰不與其使即宰咺之類其失使人也<lb/>
　又何書焉公羊子曰過我而書舎婚而過我非也<lb/>
夏齊侯伐我北鄙圍成公救成至遇<lb/>
　劉夏逆后齊必討魯之輕已髙抑崇以衛侯在齊戚<lb/>
　㑹定衛齊憾其不與非也遇魯地于是公室三分公<lb/>
　弱不足當敵故不成救也<lb/>
<pb n="34b"/>
季孫宿叔孫豹帥師城成郛<lb/>
秋八月丁巳日有食之<lb/>
　姜岌云七月丁巳朔食失閏也大衍同授時推是嵗<lb/>
　七月丁巳朔加時在晝去交分二十六日三千三百<lb/>
　九十四分入食限先天推得二十六日三千四百四<lb/>
　十六分二九五入食限<lb/>
邾人伐我南鄙<lb/>
冬十有一月癸亥晉侯周卒<lb/>
<pb n="35a"/>
　子彪嗣是為平公<lb/>
十有六年春王正月𦵏晉悼公<lb/>
三月公㑹晉侯宋公衛侯鄭伯曹伯莒子邾子薛伯把<lb/>
伯小邾子于溴梁戊寅大夫盟<lb/>
　此晉平挈伯權以歸大夫也不書諸侯之大夫大夫<lb/>
　自盟不由諸侯之命杜氏云間無事非也左氏髙厚<lb/>
　歌詩不類荀偃怒使諸大夫盟髙厚髙厚逃盟諸大<lb/>
　夫盟曰同討不庭按是時齊方輕晉髙厚必無來理<lb/>
<pb n="35b"/>
　且未盟之先厚若在㑹則晉人何以責邾莒通齊楚<lb/>
　之使而經亦不書厚與㑹何哉溴梁今懐慶濟源縣<lb/>
　古軹縣也是盟也一曰政在大夫一曰信在大夫此<lb/>
　非其在之謂政與信伯之所以資也伯主怠挈而委<lb/>
　諸其大夫之謂也文之翟泉首禍哉其後城把盟宋<lb/>
　皆以大夫主之權益分矣<lb/>
晉人執莒子邾子以歸<lb/>
　為魯故也春秋執諸侯十有三執以歸始此人衆辭<lb/>
<pb n="36a"/>
　執而歸京師罪也二君皆不乆歸國凡私釋而竊歸<lb/>
　者皆不書歸<lb/>
齊侯伐我北鄙<lb/>
夏公至自㑹<lb/>
五月甲子地震<lb/>
叔老㑹鄭伯晉荀偃衛甯殖宋人伐許<lb/>
　髙抑崇曰許欲棄楚請遷于晉既而不果故晉㑹諸<lb/>
　侯大夫同伐之鄭與許有宿怨故君親行卿不先諸<lb/>
<pb n="36b"/>
　侯先國君也宋稱人葢微者<lb/>
秋齊侯伐我北鄙圍郕<lb/>
大雩<lb/>
冬叔孫豹如晉<lb/>
　髙抑崇曰魯不能内修其政以禦無道之齊而乞憐<lb/>
　于晉魯之君臣庸甚矣<lb/>
十有七年春王二月庚午邾子牼卒<lb/>
　子華嗣是為悼公<lb/>
<pb n="37a"/>
宋人伐陳<lb/>
　七年陳侯逃鄬不復㑹諸侯楚鄭乃屢侵宋是時楚<lb/>
　方備呉緩中國宋人謂其已詘也而乘間伐陳晉人<lb/>
　聴之報非所報失招携矣<lb/>
夏衛石買帥師伐曹<lb/>
　買稷子<lb/>
秋齊侯伐我北鄙圍桃齊髙厚帥師伐我北鄙圍防<lb/>
　厚固子無咎弟杜氏曰桃魯地卞縣東南有桃虚防<lb/>
<pb n="37b"/>
　葢縣東南有防城則侵北而貫乎其南矣齊君臣同<lb/>
　伐而分兵圍邑暴而不道甚矣哉<lb/>
九月大雩<lb/>
宋華臣出奔陳<lb/>
　臣閲弟元之子也髙抑崇曰華臣暴其宗室而亂宋<lb/>
　政不有國討失政刑矣君子違不適仇國陳乃宋仇<lb/>
　而奔焉尤可誅也<lb/>
冬邾人伐我南鄙<lb/>
<pb n="38a"/>
　為齊故也<lb/>
十有八年春白狄來<lb/>
　白狄介西河秦晉之間吕相絶秦書曰白狄及君同<lb/>
　州君之仇讐而我之婚姻今延綏葭鄜史記所謂西河<lb/>
　圁洛之地晉文攘戎翟于此道出晉郊而逺來窺魯<lb/>
　其亦失中國之防矣公羊謂不能朝書來者非<lb/>
夏晉人執衛行人石買<lb/>
　張主一曰石買之執有三失舎大而治小一也行人非<lb/>
<pb n="38b"/>
　所執二也不歸于京師三也<lb/>
秋齊師伐我北鄙<lb/>
冬十月公㑹晉侯宋公衛侯鄭伯曹伯莒子邾子滕子<lb/>
薛伯把伯小邾子同圍齊<lb/>
　趙子常曰圍未有言同者其言圍齊何晉弗伯也猶<lb/>
　曰諸侯同圍之言焉耳陳君舉曰自圍齊之後晉師<lb/>
　無君將雖大夫之師出無與于諸夏之義矣<lb/>
曹伯負芻卒于師<lb/>
<pb n="39a"/>
　子滕嗣是為武公<lb/>
楚公子午帥師伐鄭<lb/>
　間鄭之圍齊也左氏以為公子嘉起楚師失屬辭之<lb/>
　義矣<lb/>
十有九年春王正月諸侯盟于祝柯<lb/>
　伯主之盟不日以執邾子為異也諸侯不序同圍齊<lb/>
　前目故後凡也祝柯今濟南府城西北可百里右平<lb/>
　原禹城地<lb/>
<pb n="39b"/>
晉人執邾子<lb/>
　已服而釋之故不言以歸劉原父曰已得其地故釋<lb/>
　之執君取地皆不以王命何以正其罪而服人心乎<lb/>
公至自伐齊<lb/>
取邾田自漷水<lb/>
　漷今滕縣魚臺古金鄉髙平胡陵之地田自漷水家<lb/>
　鉉翁曰魯人因復舊疆挾伯國之威多取田于邾也<lb/>
季孫宿如晉<lb/>
<pb n="40a"/>
𦵏曹成公<lb/>
夏衛孫林父帥師伐齊<lb/>
　十四年林父逐衛侯衎奔于齊故伐齊林父之肆也<lb/>
　晉平主伯而不能討伯業可知矣傳言晉欒魴㑹伐<lb/>
　經不書非寔也<lb/>
秋七月辛夘齊侯環卒<lb/>
　子光嗣是為莊公<lb/>
晉士匄帥師侵齊至榖聞齊侯卒乃還<lb/>
<pb n="40b"/>
　榖梁傳曰受命而誅生死無所加怒不伐䘮善辭也<lb/>
八月丙辰仲孫蔑卒<lb/>
齊殺其大夫髙厚<lb/>
　左氏記崔杼殺髙厚于灑藍兼其室曰從君于婚非<lb/>
　也經以累上之辭書則非討罪矣髙抑崇曰齊髙厚<lb/>
　嘗帥師伐魯矣晋新行義于齊齊侯始立而欲親晉<lb/>
　故歸罪于髙厚而殺之以説晉此明年所以與澶淵<lb/>
　之盟也<lb/>
<pb n="41a"/>
鄭殺其大夫公子嘉<lb/>
　嘉專政國人患之其寔也西宫之難與純門之師加<lb/>
　之罪之詞也然子展子西帥國人殺嘉則國無政矣<lb/>
　故以累上辭書也二卿分室與崔杼兼髙厚之室正<lb/>
　同疑有一誣豈以記事相近故波蔓相及乎<lb/>
冬𦵏齊靈公<lb/>
城西郛<lb/>
叔孫豹㑹晉士匄于柯<lb/>
<pb n="41b"/>
　柯今大名府古魏郡内黄之地鄭漁仲通志曰衛地<lb/>
　後屬晉是也<lb/>
城武城<lb/>
　今費縣西七十里濱運河古泰山西武城地或曰懼<lb/>
　齊或曰備莒城近莒明年有向之盟意者備莒是乎<lb/>
二十年春王正月辛亥仲孫速㑹莒人盟于向<lb/>
　速蔑子代父為卿未練而從政矣于是齊晉平將為<lb/>
　澶淵盟故魯與莒平向姜姓國莒魯所争隠二年莒<lb/>
<pb n="42a"/>
　入向遂爲莒邑桓十六年我城向已而歸莒僖二十<lb/>
　六年公㑹莒子衛甯速盟向復繫莒宣四年魯乃伐<lb/>
　莒取之則向爲魯邑盟于魯邑葢莒所欲也魯依晉<lb/>
　莒依齊故齊晉平則莒魯平<lb/>
夏六月庚申公㑹晉侯齊侯宋公衛侯鄭伯曹伯莒子<lb/>
邾子滕子薛伯杞伯小邾子盟于澶淵<lb/>
　左氏傳曰齊成故也<lb/>
秋公至自㑹<lb/>
<pb n="42b"/>
仲孫速帥師伐邾<lb/>
蔡殺其大夫公子燮<lb/>
　書國者國無政累上之辭也蔡欲事晉没矣燮請從<lb/>
　先君以利蔡先君從晉也趙企明不曉左㫖誤爲從<lb/>
　楚何其輕以臆决哉八年鄭侵蔡獲公子燮燮居鄭<lb/>
　必知晉悼覇業矣今易世而燮猶懐之信悼伯亦足<lb/>
　以及逺而中國不可無伯乎左氏以不同民欲罪燮<lb/>
　有利害無是非其議已入乎戰國蔡人不足責也<lb/>
<pb n="43a"/>
蔡公子履出奔楚<lb/>
　履燮母弟與兄同志則不應奔楚不同志則不應奔<lb/>
　㨿遺經而究之則履疑燮之賊懼討而逃死爾<lb/>
陳侯之弟黄出奔楚<lb/>
　段罪去弟秦鍼陳黄稱弟罪在君也黄出由二慶之<lb/>
　逼二慶殺則黄歸矣而責其君何也黄出奔呼于國<lb/>
　曰慶氏無道求專陳國暴滅其君而去其親此黄奔<lb/>
　之情寔致其然者陳哀故累上也趙企明曰陳自逃<lb/>
<pb n="43b"/>
　鄬附楚安有與晉之謀是已然與蔡司馬同謀之譛<lb/>
　趙氏不曉左㫖乃以説者意慶謀歸晉黄謀歸楚通<lb/>
　求群議正與趙反也<lb/>
叔老如齊<lb/>
冬十月丙辰朔日有食之<lb/>
　授時推加時在晝交分十三日七千六百分入食限<lb/>
　先天推得十三日七千空空六百五十二入食限<lb/>
季孫宿如宋<lb/>
<pb n="44a"/>
二十有一年春王正月公如晉<lb/>
邾庶其以漆閭丘來奔<lb/>
　庶其不氏左云非卿也書重地公羊曰邾婁無大夫<lb/>
　按不命之卿接乎魯者鄭宛莒慶秦術悉書名不特<lb/>
　小國大夫不登姓氏也<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>閭丘二邑今兖州府鄒縣<lb/>
　古南平陽泗水所經也不言及劉原父曰所受于君<lb/>
　而食之者私邑不言及也杜元凱曰大夫以邑出為<lb/>
　叛適魯言來奔内外之詞何劭公曰舉地言奔則魯<lb/>
<pb n="44b"/>
　坐受與庶其叛兩明矣<lb/>
夏公至自晉<lb/>
秋晉欒盈出奔楚<lb/>
　盈書孫黶子<lb/>
九月庚戌朔日有食之十月庚辰朔日有食之<lb/>
　授時厯推庚戌朔加時在晝交分十四日二千六百<lb/>
　八十二分入食限十月已過交限不應頻食姜岌云<lb/>
　比月而食宜在誤條一行大衍同古法百七十三日<lb/>
<pb n="45a"/>
　一交㑹然必以躔離朒脁推演加時本距交逺近考<lb/>
　求食分以入氣盈縮入轉遲疾參伍而求合朔之正<lb/>
　大抵陽盛雖㑹不食詳見隠三年先天推庚戌交分十<lb/>
　四日三十六刻八二五六入食限<lb/>
曹伯來朝<lb/>
公㑹晉侯齊侯宋公衛侯鄭伯曹伯莒子邾子于商任<lb/>
　合諸侯張中國之勢以懾楚懼盈挾楚以入爾杜謂<lb/>
　禁諸侯使不得受夫錮者鎔金凝物之名謂不使其<lb/>
<pb n="45b"/>
　動耳趙企明曰盈知諸侯皆與晉故奔楚豈復自楚<lb/>
　而反求諸侯乎諸侯惟齊强自宋以下安敢抗晉以<lb/>
　納其叛人哉斯得其情寔矣動天下諸侯以錮一夫<lb/>
　晉之無謀也<lb/>
二十有二年春王正月公至自㑹<lb/>
夏四月<lb/>
秋七月辛酉叔老卒<lb/>
冬公㑹晉侯齊侯宋公衛侯鄭伯曹伯莒子邾子薛伯<lb/>
<pb n="46a"/>
把伯小邾子于沙隨<lb/>
　于是欒盈自楚適齊㑹沙隨復錮欒氏也齊莊陽與<lb/>
　㑹而隂遂納盈失伯者之義不足以合諸侯矣<lb/>
公至自㑹<lb/>
楚殺其大夫公子追舒<lb/>
　追舒楚令尹莊王子子南也楚嘗殺鬭勃令尹也而不<lb/>
　書寵臣多焉何必罪誅而亦豈足録哉謂黨貪人觀<lb/>
　起疑左氏非經義矣經所録楚臣之殺必如得臣側<lb/>
<pb n="46b"/>
　壬夫申嘗有事闗中國者而後書楚康之殺追舒意<lb/>
　者以其不圖中國而已啖叔佐云楚子必不與子謀<lb/>
　父弃疾能自殺必無不告父以將殺之理而非左氏<lb/>
　是也然以弃疾為觀起子則讀傳亦太踈矣<lb/>
二十有三年春王二月癸酉朔日有食之<lb/>
　授時推加時在晝交分二十六日五千七百三分入<lb/>
　食限今先天厯新法推得二十六日五十六刻八三<lb/>
　六五入食限先天在壬申九十六刻當是夜食及癸<lb/>
<pb n="47a"/>
　酉曰早見<lb/>
三月己巳把伯匄卒<lb/>
　弟益姑嗣是為文公<lb/>
夏邾卑我來奔<lb/>
𦵏把孝公<lb/>
陳殺其大夫慶虎及慶寅<lb/>
陳侯之弟黄自楚歸于陳<lb/>
　于是陳侯如楚公子黄愬二慶于楚楚人召之慶氏<lb/>
<pb n="47b"/>
　以陳叛楚屈建從陳侯圍陳而陳人殺慶虎慶寅以<lb/>
　國殺書而不去其官則公羊所謂罪累上也胡子云<lb/>
　人君擅一國之利勢使權臣暴蔑其身而不能逺欲<lb/>
　去其親而不能保譛愬之于大國而不能辨至因夷<lb/>
　狄之力然後能克則非君人之道是也以陳叛不書<lb/>
　非叛其君也楚圍陳不書非為㓂也曰陳殺其大夫<lb/>
　慶虎及慶寅陳侯之弟黄自楚歸于陳則得二慶見<lb/>
　殺之由矣<lb/>
<pb n="48a"/>
晉欒盈復入于晉入于曲沃<lb/>
　齊隂納欒盈曲沃盈因率其甲以入晉盈入特與諸<lb/>
　大夫求復其位未至叛君故不書叛曲沃在河東聞<lb/>
　喜縣欒氏私邑詩所指揚之水椒聊杕杜皆以沃盛<lb/>
　晉衰葢晉之腴壤疾之太甚盈至是始有叛心曲沃<lb/>
　盡力欒氏而不知有晉也君没利于權寵之臣并見<lb/>
　矣<lb/>
秋齊侯伐衛遂伐晉<lb/>
<pb n="48b"/>
　齊以衛數伐齊十八年同圍齊者晉故也故先伐衛<lb/>
　以嘗之于是乎入孟門登太行張武軍于熒庭戌郫<lb/>
　邵封少水以報平隂之役自袁婁以來齊世從晉自<lb/>
　澶淵盟垂四年耳去年又方㑹沙隨于是齊叛則晉<lb/>
　伯衰諸侯貳矣晉衰諸夏之憂也<lb/>
八月叔孫豹帥師救晉次于雍榆<lb/>
　今衛輝淇縣西本古汲郡朝歌東有雍城是雍榆也<lb/>
　地在衛東去晉逺然據外傳子服惠伯之言曰叔孫<lb/>
<pb n="49a"/>
　豹悉索敝賦倚跂畢行與邯鄲勝繫齊之左掎止晏<lb/>
　氂焉齊師退而後還則次以成救晉命也啖叔佐以<lb/>
　為失救道非矣陳君舉曰晉遂失伯故謹而書之也<lb/>
　是故自救盟主外昭二十一年晉以諸侯之師救宋<lb/>
　三十年楚沈尹戍救齊之類皆不書<lb/>
己夘仲孫速卒<lb/>
　家臣豐㸃誘公鉏使立幼子羯是為孟孝伯<lb/>
冬十月乙亥臧孫紇出奔邾<lb/>
<pb n="49b"/>
　紇許庶子奪嫡賈而立者于是仲孫羯計逐之又自<lb/>
　邾如防以求為後紇罪不及不祀紇自知之顧曰先<lb/>
　祀無廢敢不辭邑是欲自求復耳故曰要君魯人立<lb/>
　其兄臧為紇不得請而自防奔齊畧而不書矣<lb/>
晉人殺欒盈<lb/>
　公羊傳不言殺其大夫非其大夫也何邵公曰稱人<lb/>
　從討賊詞<lb/>
齊侯襲莒<lb/>
<pb n="50a"/>
　掩其不備曰襲諸侯而為之細已甚矣春秋一書之<lb/>
　耳<lb/>
二十有四年春叔孫豹如晉<lb/>
仲孫羯帥師侵齊<lb/>
　左氏晉故也<lb/>
夏楚子伐呉<lb/>
　十年一再伐呉急呉緩中國也呉本積强或言諸樊<lb/>
　不及其父為楚所輕失之矣<lb/>
<pb n="50b"/>
秋七月甲子朔日有食之既<lb/>
　授時推加時在晝日食九分六杪今先天厯推甲子<lb/>
　交分得十三日八七分四五四四入食限<lb/>
齊崔杼帥師伐莒<lb/>
　齊侯襲莒股傷而臣獲未得志也趙企明曰杼成君<lb/>
　之惡意在行其奸是已<lb/>
大水<lb/>
八月癸巳朔日有食之<lb/>
<pb n="51a"/>
　漢志董仲舒以為比食又既然經不書癸巳之既不<lb/>
　省董何所據意董作二讀又食既獨指甲子耳孔䟽<lb/>
　引劉歆三統之術者前月在交初一度日食則至後<lb/>
　月之朔日猶在交之末度未出食竟月行天既匝來<lb/>
　及于日或可更食若前月日在交初二度以後則後<lb/>
　月復食無疑今七月日食既而八月又食據推步之<lb/>
　術必無此理大衍云不應頻食在誤條授時推步並<lb/>
　不叶不應食蓋大衍是也查在晝六日一千九百八<lb/>
<pb n="51b"/>
　十分不入食限先天癸巳日外三刻已八甲午矣<lb/>
公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<lb/>
　夷儀本邢地衛㓕邢遂為邑左氏傳曰㑹于夷儀將<lb/>
　以伐齊水不克<lb/>
冬楚子蔡侯陳侯許男伐鄭公至自㑹<lb/>
　伐鄭以救齊也諸侯還救鄭<lb/>
陳鍼宜咎出奔楚<lb/>
<pb n="52a"/>
　鍼舉氏則陳卿也陳大夫鍼子八世孫在楚為箴尹<lb/>
　宜咎左氏云慶氏之黨<lb/>
叔孫豹如京師<lb/>
　魯惡于齊恐晉不競故因賀城假寵焉而不知王寵<lb/>
　之不足輕重也<lb/>
大饑<lb/>
二十有五年春齊崔杼帥師伐我北鄙<lb/>
夏五月乙亥齊崔杼弑其君光<lb/>
<pb n="52b"/>
　異母弟杵臼嗣是為景公<lb/>
公㑹晉侯宋公衛侯鄭伯曹伯莒子邾子滕子薛伯把伯小<lb/>
邾子于夷儀<lb/>
　夷儀將伐齊也于是齊人以弑君説于晉且加賂焉<lb/>
　晉人重于得齊而輕舎弑君之賊矣<lb/>
六月壬子鄭公孫舎之帥師入陳<lb/>
　其日鄭有詞也往年㑹夷儀楚遂挾三國伐鄭當陳<lb/>
　隧者井堙木刋今㑹夷儀慮楚復來也于是子展子<lb/>
<pb n="53a"/>
　産以七百乘宵突陳城遂入之先奪其心則異乎凌<lb/>
　弱暴寡之師矣子展之執縶承飲子産之數俘祓社<lb/>
　致民致節致地夫入國也有禮也哉<lb/>
秋八月己巳諸侯同盟于重丘<lb/>
　曹州乘氏縣有重丘按十七年衛石買帥師伐曹取<lb/>
　重丘則本曹地而衛取之杜元凱謂齊地非也晉平<lb/>
　之盟不言同于是言同齊始去楚服晉也重言諸侯間<lb/>
　有事<lb/>
<pb n="53b"/>
公至自㑹<lb/>
衛侯入于夷儀<lb/>
　衛侯左氏以為獻公則衎也然剽列諸侯之㑹者凡<lb/>
　七不惟衛人君之而已若寔衎也則可不書名以别<lb/>
　于七㑹之衛侯哉于文衎位絶則當書復以别于未<lb/>
　絶其入夷儀與鄭定入櫟何殊而一名一不名卒使<lb/>
　人無辨于名寔哉既入夷儀則裁之書法後又不當<lb/>
　書復歸是則剽入夷儀而非衎矣剽㑹重丘必甯喜<lb/>
<pb n="54a"/>
　據國以距而夷儀本衛所取邢邑諸侯數㑹焉者剽<lb/>
　因便入之耳不然何以異于鄭伯突哉是左氏之誣<lb/>
　也已<lb/>
楚屈建帥師滅舒鳩<lb/>
　趙子常曰楚大夫將稱大夫必嘗為中國患者也屈<lb/>
　建未嘗冦中國則滅舒鳩何以稱名氏屈建為宋之<lb/>
　盟使南北之從交相見其罪有甚于為冦者則不可<lb/>
　不詳其人也是故薳罷未嘗冦中國以楚靈吞滅諸<lb/>
<pb n="54b"/>
　夏而罷為之相其罪有甚于為冦者則亦不可以不<lb/>
　詳其人也故二王子者雖有事蠻夷皆斥其名氏春<lb/>
　秋之用法嚴矣<lb/>
冬鄭公孫夏帥師伐陳<lb/>
　是時子産位在第四然方强政治故一嵗再伐陳以<lb/>
　報東門之役自是楚雖不能無討亦以服鄭為難而<lb/>
　從弭兵之議矣<lb/>
十有二月呉子遏伐楚門于巢卒<lb/>
<pb n="55a"/>
　榖梁傳曰非巢之不飾城而請罪非呉子之自輕也<lb/>
　弟餘祭嗣<lb/>
二十有六年春王二月辛夘衛甯喜弑其君剽<lb/>
衛孫林父入于戚以叛<lb/>
　陳君舉曰書叛必不能討者也據襄公二十九年季<lb/>
　札過衛將宿于戚聞鐘聲焉春秋之季家有藏甲邑<lb/>
　有百雉之城矣書叛始此<lb/>
甲午衛侯衎復歸于衛<lb/>
<pb n="55b"/>
　曰歸知弑也復歸位已絶也衎始爵而舉名胡子曰<lb/>
　春秋俟人改過而責其自棄也按僖二十八年衛侯<lb/>
　鄭自楚復歸于衛曹伯襄復歸于曹其復皆與衎同<lb/>
　其名之義乃不同乎辛夘弑剽甲午入是與于弑不<lb/>
　止以賂復也胡子罪以失信無刑若比于鄭然者夫<lb/>
　衎事豈與鄭比哉以喜之專横奕棋視君茍必守私<lb/>
　信則君臣之大閑亡矣春秋道名分原父子君臣之<lb/>
　義者而顧如是乎特其失在于結言又與聞剽之弑<lb/>
<pb n="56a"/>
　也夫剽雖無説于民然固已君衛衎而與聞乎弑則<lb/>
　輕其宗廟社稷之主亦甚矣若衎自反以請諸天王<lb/>
　告諸方伯明已之所以出及剽不當立而冀其一聴<lb/>
　焉必有以處也或曰喜非逐君者罪不在也嗟乎喜<lb/>
　而有臣子之道也敢受政祭之約乎觀免余之謀亦<lb/>
　知衆于喜有同惡者矣<lb/>
夏晉侯使荀呉來聘<lb/>
　家鉉翁曰林父據戚以叛晉人以兵戍之黨叛臣也<lb/>
<pb n="56b"/>
　衛人伐戚殺晉戍三百人晉不知自反乃㑹諸侯謀<lb/>
　有討于衛侯使荀呉召公當晉平之世强臣僣權倒<lb/>
　行逆施卒以此失諸侯矣<lb/>
公㑹晉人鄭良霄宋人曹人于澶淵<lb/>
　晉黨林父亂衛而諸侯貳又㑹澶淵討衛疆戚田取<lb/>
　衛西鄙益孫氏澶淵近戚益地固有之矣季氏强驅<lb/>
　魯侯親行而魯侯不知忌也鄭獨卿行曹宋皆微者<lb/>
　晉亦漸阻使微者姑從事焉其列于良霄之上循伯<lb/>
<pb n="57a"/>
　國之常耳左氏云向戍以後至不書鄭先宋以不失<lb/>
　所書推之無所本劉氏權衡直以于經無見拒之棄<lb/>
　傳言經矣將卑師少稱人未有國卿行而不書者左<lb/>
　氏曰趙武不書尊公也啖氏云良霄何以不尊公可<lb/>
　折其非矣則隠及莒人盟浮來未嘗没其寔而此獨<lb/>
　書晉人以為尊公寕有寔乎胡氏又以趙武稱人為<lb/>
　助孫氏貶良霄不釋君助臣得書然則春秋之貶者<lb/>
　皆可沒其名而得以逭于誅矣乎<lb/>
<pb n="57b"/>
秋宋公殺其世子痤<lb/>
　據傳則賊痤者寺人戾向戍而蔽獄于宋公者戾之<lb/>
　譛戍之証由平公嬖佐母耳痤因而無以自明則勢<lb/>
　不得不縊矣故傳目宋公<lb/>
晉人執衛甯喜<lb/>
　執之不正其罪姑曰曷為立君而伐衛姑為是云爾<lb/>
　不言以歸葢林父晉黨林父有詞未至其國而釋之<lb/>
　也左氏傳言使女齊以先歸不應經文矣傳又言執<lb/>
<pb n="58a"/>
　衛侯夫執衛侯視甯重矣有為盟主諱者乎衛侯之<lb/>
　君也林父出之反也林父叛之晉侯召諸侯殺林父<lb/>
　以戚歸衛則方伯之事舉矣<lb/>
八月壬午許男甯卒于楚<lb/>
　請伐鄭故子盖嗣是為悼公<lb/>
冬楚子蔡侯陳侯伐鄭<lb/>
　楚覸晉伯衰諸侯貳也子産為政故楚未得志然益<lb/>
　張于是弭兵之議决矣<lb/>
<pb n="58b"/>
𦵏許靈公<lb/>
二十有七年春齊侯使慶封來聘<lb/>
　通嗣君也封克之子黨于崔氏者封反國而崔氏遂<lb/>
　亡盧蒲嫳之間封必于封使魯之時則晏嬰亦有相<lb/>
　之者矣<lb/>
夏叔孫豹㑹晉趙武楚屈建蔡公孫歸生衛石惡陳孔奐<lb/>
鄭良霄許人曹人于宋<lb/>
　武朔子盾孫髙抑崇曰自是中國諸侯兩事晉楚齊<lb/>
<pb n="59a"/>
　桓晉文數十年之業一朝而壊之生民雖暫免于兵<lb/>
　革而天下之勢遂大潰而不可收拾矣<lb/>
衛殺其大夫甯喜<lb/>
　榖梁傳曰稱國以殺罪累上也甯喜弑君其以累上<lb/>
　之辭言之何也嘗為大夫與之渉公事矣甯喜立君<lb/>
　弑君而不以弑君之罪罪之者惡獻公也孫莘老曰<lb/>
　喜殺剽而納衎衎反國而復用之既而以其私殺之<lb/>
　則殺之不以其罪也故晉里克衛甯喜皆曰殺其大<lb/>
<pb n="59b"/>
　夫<lb/>
衛侯之弟鱄出奔晉<lb/>
　鱄獻公母弟子鮮也獻公懲林父立剽之事而疑鱄<lb/>
　尸政祭之約喜殺則鱄奔其或者失名誓之義乎家<lb/>
　鉉翁曰鱄自以失信于死者逃其兄去之書曰衛侯<lb/>
　之弟譏不反也公非鱄不得反國既反國不能安鱄<lb/>
　之身不友甚矣<lb/>
秋七月辛巳豹及諸侯之大夫盟于宋<lb/>
<pb n="60a"/>
　凡與外盟不月而宋盟日晉不專盟自是始也自是<lb/>
　虢之㑹再讀舊書後八年楚靈用召陵之典㑹于申<lb/>
　晉十九年不與中國之事皆平公親致也趙武之偷<lb/>
　也昭定哀之春秋將終于呉越矣豹之再見前目後<lb/>
　凡三年雞澤豹亦再言謂始盟諸侯非也且云是惡<lb/>
　在是懲名而不責寔也已啖子曰再言豹恐涉佗臣<lb/>
　言葢近之杜氏言豹不倚順弱君之命辨小是以自<lb/>
　從故以違命貶則安國家利社稷者大夫不得專百<lb/>
<pb n="60b"/>
　里之外乎丘明之義誠可疑也為榖梁説者溴梁大<lb/>
　夫不臣故不得以諸侯書宋之大夫恭故䝉諸侯之<lb/>
　文然晉楚從者皆交相見乃定于武叔向屈建數言<lb/>
　建不能顯君于天下且欲以禍人之心行之何獨謂<lb/>
　恭孫氏不得其説乃曰不與大夫無諸侯然則雞澤<lb/>
　書諸侯大夫者豈亦不與其無諸侯哉葢雞澤盟後<lb/>
　繼事曰陳袁僑如㑹宋盟後有繼事曰衛殺甯喜弟<lb/>
　鱄出奔故再為更端亦如僖十五年次匡救徐于牡<lb/>
<pb n="61a"/>
　邱盟後書諸侯大夫溴梁下無繼事故直以大夫書<lb/>
　耳詎得如孫氏説哉<lb/>
冬十有二月乙亥朔日有食之<lb/>
　姜岌云一行交分入食限應食授時推加時在晝交<lb/>
　分初一日八百五十五分入食限今先天厯新法推<lb/>
　得交分七百八十七分三二入食限左氏辰在申司<lb/>
　厯過也再失閏矣啖氏曰經言十二月傳言十一月<lb/>
　又言再失閏依經當為三失閏進退不同不可得而<lb/>
<pb n="61b"/>
　考今按經文課之亦非三失閏是則左啖皆不知歴<lb/>
　矣<lb/>
二十有八年春無氷<lb/>
　嵗星淫在𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>
夏衛石惡出奔晉<lb/>
　左氏云衛人討甯氏之黨故石惡奔晉按惡父買嘗<lb/>
　與孫蒯伐曹取重丘石氏固孫氏黨也故自疑而奔<lb/>
　葢買惡雖易世而終以世臣用事衛侯尤所疑忌故<lb/>
<pb n="62a"/>
　見逼耳其猶隠而不明也若甯氏之黨豈待二年然<lb/>
　後治之哉疑左氏一時誤也<lb/>
邾子來朝<lb/>
秋八月大雩<lb/>
仲孫羯如晉<lb/>
冬齊慶封來奔<lb/>
　崔慶黨也于是崔氏自亡而封奔則齊亦失賊討矣<lb/>
十一月公如楚<lb/>
<pb n="62b"/>
　如大國不月如異其事也公及漢聞楚子卒欲反魯<lb/>
　人曰我楚國之為豈為一人行也公遂行宋人曰我<lb/>
　一人之為非為楚也宋公遂反魯之不競于諸侯甚<lb/>
　矣于是鄭使㳺吉如楚及漢楚人還之而後鄭伯行<lb/>
　衛侯越三嵗而後行而魯人獨汲汲于楚是以有薳<lb/>
　啟彊之召也<lb/>
十有二月甲寅天王崩乙未楚子昭卒<lb/>
　天王者靈王泄心也子貴嗣是為景王楚熊麋嗣是<lb/>
<pb n="63a"/>
　為郟敖甲寅天王崩乙未楚子昭卒甲寅距乙未四<lb/>
　十二日矣以長厯戊戌朔推甲寅當十七日則乙未<lb/>
　閏月晦也不書閏䘮不數閏何休倡之胡子和之然<lb/>
　而胡子之言是非何休之舊也閏月者前月之餘故<lb/>
　得繼前月言之于是三年䘮始死在閏月得并數也<lb/>
　不始死則不然者朞三年皆以年數數之數閏月不<lb/>
　滿朞三年故也閏數始死之月夫𦵏胡為乎其不可<lb/>
　也齊景公𦵏在閏月其失以閏非始死之月葢卒可<lb/>
<pb n="63b"/>
　書閏月𦵏即不可以書閏月也夫寔死于此月也越<lb/>
　而以後月為始豈亦寔事哉胡子以不書閏為䘮之<lb/>
　不數閏其亦失之矣然則何如杜元凱注左氏孔頴<lb/>
　逹䟽之其言曰日誤即不言閏按去年十二月日食<lb/>
　傳曰辰在申再失閏當在二十七年今兹間一年耳<lb/>
　不得有再閏三十年劉炫䟽絳老人年云長厯去年<lb/>
　閏八月則後閏當却在二十九年矣二十八年法不<lb/>
　得閏也則據經當如孔杜説胡子始䘮不數閏非經<lb/>
<pb n="64a"/>
　義也<lb/>
二十有九年春王正月公在楚<lb/>
　存公也孫明復曰在中國猶可在蠻荆甚矣<lb/>
夏五月公至自楚<lb/>
庚午衛侯衎卒<lb/>
　子惡嗣是為襄公<lb/>
閽弑呉子餘祭<lb/>
　越俘使為閽守舟焉呉子觀舟則閽以刀弑之仇之<lb/>
<pb n="64b"/>
　也不稱國不可以國舉也不稱名姓閽不得齊于人<lb/>
　不稱其君俘也而未全乎臣道者也然而書弑以閽<lb/>
　守舟食庶人在官者之祿未全乎俘者也<lb/>
仲孫羯㑹晉荀盈齊髙止宋華定衛世叔儀鄭公孫段<lb/>
曹人莒人滕人薛人小邾人城把<lb/>
　盈罃次子止厚子定弱弟世叔氏儀名文公子太叔之<lb/>
　後段穆公孫子豐子城把之役不恤宗周之闕而夏<lb/>
　屏子太叔有是言也季明徳以開封杞縣在宋西鄭<lb/>
<pb n="65a"/>
　東之交其西南近于陳許中國藩屏故得合諸侯以<lb/>
　城之非必盡縁母家之故苐不知把即淳于而非雍<lb/>
　丘之把故祁午數趙文子城淳于之功足知淳于即<lb/>
　杞矣晉伯方衰又以伯令驅諸侯之大夫假義以成<lb/>
　其私而不講于内修外攘之實其施為緩急之間不<lb/>
　但細故也是則季氏之義本有遺論而榖梁以為變<lb/>
　而得正者亦不足據也<lb/>
晉侯使士鞅來聘<lb/>
<pb n="65b"/>
　鞅匄子<lb/>
把子來盟<lb/>
　把稱子自降也左氏以為賤之稱子説者遂曰來聘<lb/>
　盟不月者大夫之事也把介大國以治魯歸田而把<lb/>
　伯親來蒞盟于是魯人卑之以子男之禮接故雖國<lb/>
　君不月謂接以子男是也而不知其自降非魯人卑<lb/>
　之也左氏見其事不見其情耳又雍丘之把與淳于<lb/>
　之把異然皆不與魯接况寔來而後把遷淳于其時<lb/>
<pb n="66a"/>
　不書魯取州田晉今曷為使叔侯來治縱令魯取州<lb/>
　田非取之于把晉豈得治之治之亦豈得以把田名<lb/>
　哉疑來拜城而就盟以為乆要耳<lb/>
呉子使札來聘<lb/>
　此呉聘魯之始假魯致呉以離楚黨而魯自是始貳<lb/>
　于楚矣葢自齊之盟盂之㑹諸侯以中國許楚而後<lb/>
　椒之聘楚君書爵而稱使温之㑹翟泉之盟諸侯以<lb/>
　中國許秦而後術之聘秦君稱爵而書使鍾離善道<lb/>
<pb n="66b"/>
　數㑹諸侯又以中國許呉而札得從椒術矣札之來<lb/>
　聘公羊子曰賢季子胡子曰是因讓以生亂孔子葢<lb/>
　貶之矣呉子之使聘者一國之事季子之讓國一家<lb/>
　之事耳春秋魯史也主于呉之聘我與楚椒秦術同<lb/>
　耳其辭國生亂非惟聖人不能于是貶雖聖人于是<lb/>
　欲稱之亦有所不能也公羊謂許之者嘗不一而足<lb/>
　夫季子雖賢春秋亦無不名之例何則呉之始通禮<lb/>
　未同于中國以楚譬之自州而國而君而大夫至其<lb/>
<pb n="67a"/>
　極薳罷之使君以爵大夫以名氏矣葢武建儼然以<lb/>
　大夫列諸國之上則例當以大夫進書而著其强耳<lb/>
　聖人果賢之乎春秋書札而不曰公子呉之始通未<lb/>
　至如楚之驟或且曰大夫未為卿者恒名矣榖梁子<lb/>
　又曰善使季子夫謂呉子使善也又賢札而名之以<lb/>
　成尊于上即楚椒秦術名而非賢也又將何以成其<lb/>
　君乃若其辭國之事呉立夫所謂已亂而非生亂者<lb/>
　也立夫謂奉命以歴乎上國魚劍之變意所不及聖<lb/>
<pb n="67b"/>
　人不得豫貶之是也謂奉王僚者寔非也此與弑祭<lb/>
　文不隔月而又經途頗逺佗書稱有掛劍諸所為事<lb/>
　則㳺衍欵洽必應滯留不能遽至且禮先君未𦵏嗣<lb/>
　君不得命臣豈其君死之月而即受命以出乎孫明<lb/>
　復曰先書弑復書聘者呉子既弑而札始至魯今定<lb/>
　其然者聘禮君若薨于后入竟則遂赴者未至則哭<lb/>
　于巷哀于館受禮不受饗食赴者至哀而出傳稱季<lb/>
　子徧觀周樂苟奉王僚之命則餘祭猶在殯宫季子<lb/>
<pb n="68a"/>
　嘗聞鐘譏孫林父矣乃自請觀樂乎餘祭也死夷昧<lb/>
　也死而後及僚公羊譜其歴如此至三十一年屈狐<lb/>
　庸聘晉趙武與言止曰閽戕戴呉天似啟季子則明<lb/>
　年夷昧尚在所謂反至君之亦非寔也可謂奉王僚<lb/>
　之命乎况王僚既立則雖季子欲焉而有不可得者<lb/>
　加之闔閭之逆可乎哉以是為聖人貶季子恐不然<lb/>
　矣<lb/>
秋九月𦵏衛獻公<lb/>
<pb n="68b"/>
齊髙止出奔北燕<lb/>
　燕姬姓伯爵召公後國今順天府榖梁傳其曰北燕<lb/>
　從史文也左氏傳稱止好以事自為功且專故難及<lb/>
　之是也謂公孫蠆公孫竈放之于北燕則非矣趙企<lb/>
　明曰自髙止奔之而燕以亂燕伯奔齊齊侯伐燕皆<lb/>
　基于此<lb/>
冬仲孫羯如晉<lb/>
　左氏云報范叔也<lb/>
<pb n="69a"/>
三十年春王正月楚子使薳罷來聘<lb/>
　薳氏罷名楚令尹伯者以聘報朝自晉悼始先是公<lb/>
　如楚弔禭𦵏改嵗而薳罷來其以聘報朝疑于中國<lb/>
　伯者故特月以異之<lb/>
夏四月蔡世子般弑其君固<lb/>
　般立是謂靈公趙子常曰世子弑君日此何以不日<lb/>
　所由來者異也先王之法内外亂鳥獸行則滅之蔡<lb/>
　侯淫而不父播其惡于諸侯故不日以異其事非弑<lb/>
<pb n="69b"/>
　君者法有輕重也<lb/>
五月甲午宋災宋伯姬卒<lb/>
　外災例時其日趙子常曰為伯姬之卒也榖梁取卒<lb/>
　之日加之災上見以災卒也呉幼清言災莫大于君<lb/>
　母之焚死其日罪宋之君臣不能救其君母而使之<lb/>
　逮于火也然則左氏紀伯姬待姆者非與此宋人所<lb/>
　以自文也伯姬以成九年歸于宋共公成十五年共<lb/>
　公卒娶三十有四年盖已老矣使其傅姆在且加老<lb/>
<pb n="70a"/>
　而可待之以不堂乎鄭國之火也子産使商成公儆<lb/>
　司宫出舊宫人寘諸火所不及而况君母不重于舊<lb/>
　宫人乎宋無臣子矣于是懼其惡于諸侯也而為之<lb/>
　辭以自文曰伯姬待姆而逮乎火也學者不察以為<lb/>
　伯姬病則曰女而不婦以賢伯姬則曰伯姬之婦道<lb/>
　盡矣即使伯姬待母而焚可謂守經而不可謂逹變<lb/>
　况以空言為訓不知其非寔豈有合乎春秋之義哉<lb/>
天王殺其弟佞夫<lb/>
<pb n="70b"/>
　于是靈王崩景王立儋括立王子佞夫弗知也尹氏<lb/>
　劉氏殺佞夫括奔晉左氏傳曰天王殺其弟佞夫罪<lb/>
　在王也王兄弟未仕而以弟故列于群臣者使之班<lb/>
　元士禄視子男則繋名于弟<lb/>
王子瑕奔晉<lb/>
　子瑕當是靈王子佞夫諸弟呉幼清以為時王子則<lb/>
　不應與聞儋括之謀不言出或曰自周無出或曰失<lb/>
　職之臣非居禄位而奔也<lb/>
<pb n="71a"/>
秋七月叔弓如宋𦵏宋共姬<lb/>
　叔弓叔老子杜元凱曰卿共𦵏事禮過度也<lb/>
鄭良霄出奔許自許入于鄭鄭人殺良霄<lb/>
　左氏云良駟之争聞于諸侯乆矣良霄汰侈嗜酒大<lb/>
　夫皆惡之初襄十九年嵗在降婁降婁中而旦禆竈<lb/>
　指之曰猶可以終嵗嵗不及此次也已與子羽記之<lb/>
　于是伯有為政使公孫黒如楚辭將强使之黒因其<lb/>
　醉以駟氏之甲伐之嵗在娵訾之口其明年又降婁則<lb/>
<pb n="71b"/>
　出非其罪矣其書良霄出奔者為自許入鄭故也自<lb/>
　許入鄭不復言鄭良霄䝉上之文也許鄭之仇國將以<lb/>
　因其力也自許者許有奉焉襲鄭以伐公門弗勝死<lb/>
　于羊肆則出非其罪入罪也不言復入惡入也不言<lb/>
　復者位未絶宋魚石晉欒盈去國三年皆位絶者也<lb/>
　不言叛將以滅國非直叛也華亥宋辰據土背國乃<lb/>
　云叛也或言與同列争權求復其位未至叛君非也<lb/>
　不言殺其大夫非其大夫矣以賊討也<lb/>
<pb n="72a"/>
冬十月𦵏蔡景公<lb/>
晉人齊人宋人衛人鄭人曹人莒人邾人滕人薛人把人小<lb/>
邾人㑹于澶淵宋災故<lb/>
　人微者左氏謂侯上卿失其寵名非也叔弓𦵏共姬<lb/>
　有䘏典焉魯人可無行左氏謂尤諸卿失信遂諱書<lb/>
　叔孫豹非也此晉平之伯業也劉原父曰蔡人弑其<lb/>
　君而不謀宋災而謀之微矣<lb/>
三十有一年春王正月<lb/>
<pb n="72b"/>
夏六月辛巳公薨于楚宫<lb/>
　楚宫者公朝楚好其宫歸而作之然衛詩書有楚宫<lb/>
　楚室衛文豈變于楚者按類説地理書地形自有魯<lb/>
　楚衛晉之名當時或取此義傳者不曉因傳附㑹不<lb/>
　然何魯衛宫皆名楚也榖梁傳曰楚宫非正也薛士<lb/>
　龍曰小寢猶非正况别宫乎<lb/>
秋九月癸巳子野卒<lb/>
　孫明復曰子野襄公太子未逾年之君名未𦵏也不<lb/>
<pb n="73a"/>
　薨不地降成君也趙子常曰不書𦵏降成君也<lb/>
己亥仲孫羯卒<lb/>
冬十月滕子來㑹𦵏<lb/>
　諸侯相㑹𦵏非禮也左氏傳曰諸侯之䘮士弔大夫<lb/>
　逆𦵏<lb/>
癸酉𦵏我君襄公<lb/>
十有一月莒人弑其君宻州<lb/>
　人者衆詞莒子虐衆亂而弑之非展輿也于是展輿<lb/>
<pb n="73b"/>
　奔呉不書爵則未立為君之騐而左氏謂莒子生去<lb/>
　疾及展輿既立展輿廢之莒子虐展輿因國人以攻<lb/>
　而弑之乃立則與經之㣲㫖不能相應矣陸淳云恐<lb/>
　是因國人之攻弑莒子乃立傳誤以之字為以字其<lb/>
　說足以翼經矣<lb/>
　<lb/>
　<lb/>
　春秋明志録卷九<lb/>
</p>
<p>
</p>
  </div>
</body>
</text>
</TEI>
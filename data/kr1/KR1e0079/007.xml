<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷七</head>
    <p>
<pb n="1a"/>
欽定四庫全書<lb/>
　春秋明志録卷七　　　　　明　熊過　撰<lb/>
宣公<lb/>
　名倭一名接文公妾敬嬴子在位十八年諡法善問<lb/>
　周逹曰宣<lb/>
元年春王正月公即位<lb/>
　榖梁傳曰繼故言即位與聞乎故也<lb/>
公子遂如齊逆女<lb/>
<pb n="1b"/>
三月遂以夫人婦姜至自齊<lb/>
　姜氏齊姜也惠公女敬嬴欲結齊惠懼為出姜所愬<lb/>
　故廢䘮紀以行嘉禮遂不稱公子謂一事再見而卒<lb/>
　名榖梁曰䘮未畢故略之非也逆女稱婦姜榖梁謂<lb/>
　縁姑言之辭也胡子云責敬嬴夫禮家之言曰其夫<lb/>
　屬乎子道者妻皆婦道也宣公親敬嬴之子何止子<lb/>
　道其稱婦姜何所不可而曰因婦姜見義亦過求矣<lb/>
　夫人去氏啖叔佐便文義是杜氏謂史缺文葢求之<lb/>
<pb n="2a"/>
　不得爾公榖以為貶胡子從之矣女出由父母嫁從夫<lb/>
　䘮娶父母之咎何以貶夫人之號而徒去氏氏不尊<lb/>
　於夫人之號也存其所重而去其所輕春秋之褒貶<lb/>
　有是乎夫人以氏去氏稱姜于辭不逹乃至舉氏而<lb/>
　去姜則夫人為何氏也謂逹於辭乎而胡以詩之義<lb/>
　責之彼夫强暴無禮者淫而已視諸齊姜同乎不同<lb/>
　乎<lb/>
夏季孫行父如齊<lb/>
<pb n="2b"/>
　胡康侯曰下書公㑹齊侯于平州則知此㑹行父請<lb/>
　之也又書齊人取濟西田則知其請葢以賂也<lb/>
晉放其大夫胥甲父于衛<lb/>
　胥氏甲父胥臣子放者志其專也榖梁傳放猶屏也<lb/>
　髙抑崇曰晉衛同為列國而放其有罪之臣于衛是<lb/>
　鄙衛也衛人受晉之逐臣而不辭廹于勢也趙企明<lb/>
　曰河曲之戰於今七年豈有不用命之誅至八年而<lb/>
　後討哉必胥甲父以他事取惡于趙盾而逐之也<lb/>
<pb n="3a"/>
公㑹齊侯于平州<lb/>
　平州齊地後漢志瑯琊陽都有牟䑓註云平州在縣<lb/>
　西杜元凱註以為泰山牟縣不知何㨿<lb/>
公子遂如齊<lb/>
六月齊人取濟西田<lb/>
　濟西僖公三十一年所取詩人頌以為復周公之宇<lb/>
　者而今以賂齊矣<lb/>
秋邾子來朝<lb/>
<pb n="3b"/>
　畏齊故也<lb/>
楚子鄭人侵陳遂侵宋<lb/>
　楚征伐中國而稱爵執伯權矣鄭稱人將卑師少非<lb/>
　貶書遂急後事之辭意初不在陳也鄭陳宋皆新城<lb/>
　從晉之國而鄭獨改事楚矣趙企明曰楚莊滅庸首<lb/>
　結秦巴以侵中國之西今侵陳宋又結鄭以侵中國<lb/>
　之東秦鄭既服東西勢合而後趨中國耳陳君舉言<lb/>
　南北之勢于是始後五十年而晉趙武楚屈建同盟<lb/>
<pb n="4a"/>
　于宋諸夏之君分為晉楚之從矣<lb/>
晉趙盾帥師救陳<lb/>
　楚伐宋必越陳而後及宋故經曰楚子鄭人侵陳遂<lb/>
　侵宋者此兵家邀歸之説故救陳則宋自觧亦勢然<lb/>
　也左氏縁經有伐宋之文意為分兵兩救不知傳稱<lb/>
　宋者本羨文也杜氏反謂經有缺文誤矣于是盾威<lb/>
　行于國而思外立功葢有其志矣<lb/>
宋公陳侯衛侯曹伯㑹晉師于棐林伐鄭<lb/>
<pb n="4b"/>
　盟新城之國皆在焉獨許不與為志乎楚矣靈公之<lb/>
　㑹諸侯不序晉不競也楚莊之起中國倐而爭鄭以<lb/>
　是慗中國大之也趙盾而稱師一事再見從略之恒<lb/>
　辭也公羊乃云君不㑹大夫之辭趙伯循曰春秋諸<lb/>
　侯㑹大夫者非一何故於此生義乎棐林鄭地在新<lb/>
　城東地古宛陵林鄉晉師先在故四國㑹之而後伐<lb/>
　榖梁謂地以著其美趙伯循曰春秋未有師書地為<lb/>
　褒之例是也<lb/>
<pb n="5a"/>
冬晉趙穿帥師侵崇<lb/>
　此盾之謀專兵也傳言穿欲侵崇以求秦成非所以<lb/>
　治情寔矣崇秦之所服屬今西安府鄠縣去晉遠矣<lb/>
　是時秦已自秦遷雍晉渡河必道雍而後及崇非重<lb/>
　兵不可深入欲以求成何其迂哉季明徳謂陽使立<lb/>
　功雪憤以搆兵靈公益疑則穿由此懼于得罪而盾<lb/>
　由此可以為謀則亦察而未精也穿好勇而狂士㑹<lb/>
　久䇿知之矣彼豈懼得罪者以君壻有側室之庇而<lb/>
<pb n="5b"/>
　擁重兵于外隂有先人奪志之心孰敢無忌而相圖<lb/>
　哉故曰盾之謀專兵也<lb/>
晉人宋人伐鄭<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　此宋鄭大夫帥師之始大棘宋地今歸徳府寜陵縣<lb/>
　界古陳留襄邑地趙伯循曰縁師先敗績身乃見獲<lb/>
　依次第書之無褒貶<lb/>
<pb n="6a"/>
秦師伐晉<lb/>
　以報崇也<lb/>
夏晉人宋人衛人陳人侵鄭<lb/>
　人微者侵淺事報大棘之役也左氏言趙盾救焦遂<lb/>
　自隂地率諸侯之師侵鄭恐非寔也盾方有異志豈<lb/>
　以遠君側爲事哉<lb/>
秋九月乙丑晉趙盾弑其君夷皋<lb/>
　盾以帥中軍其君之廢置其僚之生殺其屬之放棄<lb/>
<pb n="6b"/>
　無不擅其成命外之盟㑹侵伐儼然抗于列國之君<lb/>
　士㑹曰盾夏日之日無不畏之矣而穿又新得兵則<lb/>
　弑成之豈必桃園哉董狐蔽獄之詞曰亡不越境反<lb/>
　不討賊其知雖不先事幾亦有億而時獲者但左氏<lb/>
　既不得其詞之意而説左氏者又癖焉而莫之理耳<lb/>
　按榖梁傳史狐曰子爲正卿入諌不聴出亡不遠君<lb/>
　弑而左氏第曰亡不越境夫亡不遠而君弑謂其聞<lb/>
　乎故也豈謂越境乃免哉越境乃免此非孔子之意<lb/>
<pb n="7a"/>
　也穿盾之族子穿之弑盾成之也越境寧得免乎䟽<lb/>
　家至引檀弓舊君反復之禮以證申鮮虞䘮齊莊之<lb/>
　義夫君臣之義無所逃于天地之間越境可自諉乎<lb/>
　彼謂越境而後君弑則其故無嫌于身遂不反國猶<lb/>
　得免罪至其反國必當討賊是史狐尚以二詞爲一<lb/>
　用耳故曰惜也越境乃免是惜狐之言恐讀者支離<lb/>
　其辭以誣世豈爲盾惜哉季明徳謂狐言不切事寔<lb/>
　恐亦未盡然也至曰春秋書弑悉非國史之舊晉之<lb/>
<pb n="7b"/>
　乘楚之檮杌皆賢者所爲聖人周流列國遍交賢士<lb/>
　大夫必有見其直書者考得其寔故首惡者無所逃<lb/>
　則亦不爲無見者春秋之書非盡從所赴也季父黒<lb/>
　臋文公庶子立是爲成公<lb/>
冬十月乙亥天王崩<lb/>
　諡匡弟瑜嗣是爲定王<lb/>
三年春王正月郊牛之口傷改卜牛牛死乃不郊猶三<lb/>
望<lb/>
<pb n="8a"/>
　魯之郊非禮也聖人因事以見義若曰郊牛口傷天<lb/>
　之示戒明矣魯曷因是反省乎而又奚改卜爲也牛<lb/>
　死乃不郊幸之也猶三望憾之也然則廢王䘮而致<lb/>
　禮也者無譏乎郊之祭也䘮者不敢哭㓙服不敢入<lb/>
　國門謂民間之䘮也禮王制䘮三年不祭惟祭天地<lb/>
　社稷越紼而行事曽子問天子崩未殯五祀不行既<lb/>
　殯而祭自啟至于及哭五祀之祭不行已𦵏而祭謂<lb/>
　嗣天子也諸侯于王䘮斬衰苴絰杖絞帶冠繩纓菅<lb/>
<pb n="8b"/>
　屦祭社稷爼豆既陳聞天子崩后之䘮皆廢其禮况<lb/>
　可聞䘮而猶治祭祀乎然不以卑廢尊聖人所爲權<lb/>
　禮之變耳胡子䘮祭之譏可爲近厚而非經義矣<lb/>
𦵏匡王<lb/>
楚子伐陸渾之戎<lb/>
　陸渾戎允姓君陸渾在秦晉西北僖二十二年秦晉<lb/>
　遷于伊川遂從戎號今河南府嵩縣界夷狄相伐不<lb/>
　書此以近王都書陳君舉曰窺周室也<lb/>
<pb n="9a"/>
夏楚人侵鄭<lb/>
秋赤狄侵齊<lb/>
　隗姓别種今潞以北其東界古黎國地譜潞州也<lb/>
宋師圍曹<lb/>
冬十月丙戌鄭伯蘭卒𦵏鄭穆公<lb/>
　子夷嗣是爲靈公<lb/>
四年春王正月公及齊侯平莒及郯莒人不肯公伐莒<lb/>
取向<lb/>
<pb n="9b"/>
　郯已姓國今兖州郯城縣在莒南沂東莒大郯小疆<lb/>
　埸相連魯有伯姬之親故宣公爲是平及者内爲志<lb/>
　焉耳髙抑崇曰公欲爲郯平莒而挟齊以爲重義不<lb/>
　足以服莒曰莒人則不肯者非特其君是也莒人不<lb/>
　肯吾有不義焉故曰伐莒强也取向利也向國在莒<lb/>
　魯之間隠二年莒人入向遂滅地屬莒<lb/>
秦伯稻卒<lb/>
　諡共子雍嗣是爲桓公<lb/>
<pb n="10a"/>
夏六月乙酉鄭公子歸生弑其君夷<lb/>
　趙企明疑左氏食鼋之誣吳幼清因言其事蹟猥陋<lb/>
　不可信也今按夷之弑言歸生者經言宋者傳也而<lb/>
　胡氏信傳信如傳之言歸生視宋不在末减乎以末<lb/>
　减爲首誅聖人垂事立法安在耶傳有可疑則棄傳<lb/>
　而從經耳其後鄭人討幽公之亂斵歸生之棺而逐<lb/>
　其族則鄭人當時已蔽獄于歸生矣歸生得國兵柄<lb/>
　自大棘已然矣何畏于宋之譖盖必恃功見忌宋謀<lb/>
<pb n="10b"/>
　寔倡于歸生而左氏傳聞失真耳弟嗣是爲襄公<lb/>
赤狄侵齊<lb/>
秋公如齊公至自齊<lb/>
冬楚子伐鄭<lb/>
　髙抑崇曰楚自去年至十年侵伐鄭者凡五至十一<lb/>
　年盟鄭辰陵而鄭又徼事晉於是明年圍鄭遂敗鄭<lb/>
　于邲而後鄭服楚晉之不振有自來矣<lb/>
五年春公如齊<lb/>
<pb n="11a"/>
夏公至自齊<lb/>
秋九月齊髙固來逆子叔姬<lb/>
　髙氏固名傒鲁孫齊世卿也子叔姬文公少女趙伯<lb/>
　循云時君女胡氏因之考其年非也榖梁傳諸侯之<lb/>
　嫁子于大夫主大夫以與之來者接内也公自爲之主<lb/>
　罪公也於是公如齊固方當國用事使齊侯止公請<lb/>
　叔姬焉則髙固伉也啖叔佐言執鄰國之君而爲大<lb/>
　夫求婚不近人理而疑左氏之妄不知宣公身爲不<lb/>
<pb n="11b"/>
　義假齊以定其位朝而見留歴時不返屈于人下而<lb/>
　不恥勢宜有之矣胡氏祗以禮幹守身責其毁列亦<lb/>
　失所爲探本也哉<lb/>
叔孫得臣卒<lb/>
　月䝉上間無事也不日公弗臨也公羊家以爲知賊<lb/>
　不言聖人削之非也即欲削之何以不先東門氏乎<lb/>
　或曰得臣與仲遂如齊之後竟不經見者不在其位<lb/>
冬齊髙固及子叔姬來<lb/>
<pb n="12a"/>
　大夫非公事與妻出境行反馬之禮非也留車妻之<lb/>
　道反馬壻之義反馬不親至歸寧無並行惠公之許<lb/>
　髙固之來胡氏交罪之是也<lb/>
楚人伐鄭<lb/>
　將卑師少曰人傳謂楚子在行間妄也趙子常言楚<lb/>
　比伐鄭不能服于是楚子再見故略之亦不應經義<lb/>
六年春晉趙盾衛孫免侵陳<lb/>
　此晉楚侵陳之始伯主不能自反又不能大合諸侯<lb/>
<pb n="12b"/>
　以振中國之威而用諸侵掠或者謂晉成力弱事淺<lb/>
　無主諸侯之權然則晉成之失伯趙盾爲之也<lb/>
夏四月　秋八月螽　冬十月<lb/>
七年春衛侯使孫良夫來盟<lb/>
　謀㑹晉也<lb/>
夏公㑹齊侯伐萊秋公至自伐萊<lb/>
　萊子爵國今萊州府黄縣地近于齊伐萊齊志也故<lb/>
　不書及胡子曰以伐致師行之危也<lb/>
<pb n="13a"/>
大旱<lb/>
冬公㑹晉侯宋公衛侯鄭伯曹伯于黒壤<lb/>
　諸侯復序晉成初立自將有志于諸侯也左氏言春<lb/>
　秋諱黒壤之盟啖叔佐曰經但言㑹傳作盟不與經<lb/>
　合又説公見止近誣也而胡子不省仍左氏之舊趙<lb/>
　企明曰陽榖之㑹齊不肯盟季孫則以齊侯不及盟<lb/>
　書之以爲不與盟者春秋未嘗諱也夫趙氏豈不辨<lb/>
　哉然猶曰臣不諱也昭十三年平丘之㑹書曰公不<lb/>
<pb n="13b"/>
　與盟則春秋于公之㑹盟初未嘗諱今不信經而信<lb/>
　傳乃以一言蔽之曰止公不盟以例言之何以通于<lb/>
　沙隨平丘乎且晉成初求諸侯春方因衛而來請也<lb/>
　乃復止之于冬宣子爲國乃謂筭不遺䇿擯魯以失<lb/>
　諸侯之心人情事理而有是乎胡氏雖巧爲之辭而<lb/>
　不逹棄傳以就經此之類也<lb/>
八年公至自㑹<lb/>
夏六月公子遂如齊至黄乃復<lb/>
<pb n="14a"/>
　趙子常曰人臣不以死心貳君命無以疾還之地也<lb/>
　禮賓入境有疾而死遂也若賓死未得將命則既殮<lb/>
　于棺造于朝介將命朝聘而終以尸將命禮也黄齊<lb/>
　境也以疾還非禮也<lb/>
辛巳有事于太廟仲遂卒于垂<lb/>
　有事禘也昭十五年禘于武宫經曰有事是也趙子<lb/>
　常曰太廟曰大事群公曰有事雖太廟也爲君事言<lb/>
　曰大事爲臣事言曰有事譏不在用禘故不言禘也<lb/>
<pb n="14b"/>
　遂不稱公子還間無事從省文稱字録異恩生而賜<lb/>
　氏也有事太廟重䘮可以不訃而仲遂之訃不敢後<lb/>
　期必宣公有命如衛太史栁莊耶垂齊地<lb/>
壬午猶繹萬入去籥<lb/>
　猶者可已之辭天子諸侯曰繹祭之明日煖其祭食<lb/>
　以燕尸于夏謂之復胙不灌地降神也繹祭于祊在<lb/>
　廟門之西則先求神而告以將享之意萬者舞之搃<lb/>
　名籥吹以節舞者萬入去籥其始未去内樂也古者<lb/>
<pb n="15a"/>
　謂終事而聞則不繹以全始終之恩况于爲之徒去<lb/>
　籥也何居<lb/>
戊子夫人嬴氏薨<lb/>
　以夫人之禮䘮妾母也<lb/>
晉師白狄伐秦<lb/>
楚人滅舒蓼<lb/>
　釋例土地名有舒群舒舒蓼舒庸舒鳩爲五舒盖舒<lb/>
　即群舒群舒即舒蓼舒庸舒鳩誤三爲五也唐孔氏<lb/>
<pb n="15b"/>
　曰舒蓼二國名者傳冩誤當云一國名是也今按武<lb/>
　徳四年爲蓼州領霍丘七年廢入壽州盟㑹圖云在光<lb/>
　州則俱中國南門趙子常以爲東夷國則誤矣夷狄<lb/>
　相滅不書此書見楚莊之熾而中國失南藩病日棘<lb/>
　矣<lb/>
秋七月甲子日有食之既<lb/>
　姜岌云十月甲子朔食大衍同授時推十月甲子朔<lb/>
　加時在晝食九分八十一杪杜預言甲子晦食課之<lb/>
<pb n="16a"/>
　不得葢十誤爲七文在秋下正與冬十月己丑連行<lb/>
　今先天厯新法推得十月甲子朔二十六日七千九<lb/>
　百空六五强然則經文豈真誤耶<lb/>
冬十月己丑𦵏我小君敬嬴雨不克𦵏庚寅日中而克<lb/>
𦵏<lb/>
　左氏傳曰雨不克𦵏禮也禮卜𦵏先逺日辟不懐也<lb/>
　周禮遂人天子用六紼䘮大記君𦵏用四紼葢執紼<lb/>
　凡五百人遣車七乗其物備其事嚴不可冒雨而𦵏<lb/>
<pb n="16b"/>
　也非謂不能如士䘮禮潦車載簑笠也庶人縣窆不<lb/>
　封不樹不爲雨止則大夫以上𦵏爲雨止矣然則禮<lb/>
　𦵏不爲雨止送𦵏不避塗潦固爲庶人言耳孫明復<lb/>
　謂譏無備誠有備矣而雨甚渴𦵏將母有慊於信信<lb/>
　夫<lb/>
城平陽<lb/>
　杜云泰山有平陽縣在魯北鄙或曰備晉或曰偹根<lb/>
　牟書不時也而左氏曰書時趙企明曰水昏正而栽<lb/>
<pb n="17a"/>
　夏之十月也今見書十月遂謂之時是不識夏周正<lb/>
　朔之異也疑左氏不學而踈非丘明矣<lb/>
楚師伐陳<lb/>
　楚猶未得志于中國也晉莫能救故即楚耳<lb/>
九年春王正月公如齊公至自齊<lb/>
夏仲孫蔑如京師<lb/>
　蔑敖子慶父孫獻子也庶長不先嫡曰仲其後因氏<lb/>
　焉屬辭比事于如齊之後胡子所謂不待貶絶者也<lb/>
<pb n="17b"/>
齊侯伐萊<lb/>
秋取根牟<lb/>
　根牟屬魯小國故昭八年紅之蒐得言自根牟至於<lb/>
　商衛葢泰山郡有故牟國也曹姓子杜預謂瑯琊陽<lb/>
　都之牟鄉城樂史云根牟國即宻之安丘隨之牟山<lb/>
　縣漢志東萊縣有牟平東牟是齊地也根牟趙企明<lb/>
　約千里而逺以齊侯伐萊而取根牟即東牟非也<lb/>
八月滕子卒<lb/>
<pb n="18a"/>
　諡昭子夀嗣是爲文公史佚其名卒不書𦵏不訃䘮<lb/>
　也其書卒滕昭以文十二年朝魯魯人因其䘮而弔<lb/>
　恤之也自是而宋師圍伐繼書矣<lb/>
九月晉侯宋公衛侯鄭伯曹伯㑹于扈晉荀林父帥師<lb/>
伐陳<lb/>
　扈在滎陽卷縣西北則鄭地也晉成黒壤服鄭扈以<lb/>
　謀陳庶幾乎有志矣陳鄭連壤鄭居檜地在豫州外<lb/>
　方之北陳在孟諸之西轅濤塗曰師出于陳鄭之間<lb/>
<pb n="18b"/>
　必甚病是也今合五國之君于陳之近境不能親行<lb/>
　而屬師于大夫以爲不競矣胡子顧曰衆輯可矣乎<lb/>
　李琪謂晉成無主諸侯之權意謂是矣胡邦成曰成<lb/>
　公再合諸侯而以林父帥師大夫其專也然哉然哉<lb/>
辛酉晉侯黒臋卒于扈<lb/>
　九月無辛酉日杜云誤矣不𦵏魯不㑹也黒臋卒諡<lb/>
　成子儒嗣是爲景公不言㑹諸侯於是已散矣<lb/>
冬十月癸酉衛侯鄭卒<lb/>
<pb n="19a"/>
　謚成子速嗣是爲穆公不㑹不書𦵏<lb/>
宋人圍滕<lb/>
楚子伐鄭晉郤缺帥師救鄭<lb/>
　晉楚自是交伐鄭鄭于晉楚玉帛以待于境惟其强<lb/>
　者從之子良曰與其來者可也楚以君將而晉次卿<lb/>
　行晉伯之不競有由然矣趙企明曰左氏謂鄭伯敗<lb/>
　楚師若然則鄭安得從楚鄭不從楚則明年晉宋衛<lb/>
　曹安得有伐鄭之師也吾意敗楚之事當在三年侵<lb/>
<pb n="19b"/>
　鄭或四年五年伐鄭之役左氏誤附于此耳初敗楚<lb/>
　師故其後楚莊怨而屢疾于鄭也若鄭于此既敗楚<lb/>
　師尚何以從楚哉左氏之説皆出于附㑹亦時有合<lb/>
　者若以爲國史則誤矣<lb/>
陳殺其大夫洩冶<lb/>
　稱國者君與用事大臣殺之洩氏也大夫而稱氏葢<lb/>
　爲卿矣冶以諌而殺陳必爲之名焉而不去其大夫<lb/>
　誅其寔也以爲寔無罪也云爾<lb/>
<pb n="20a"/>
十年春公如齊公至自齊<lb/>
齊人歸我濟西田<lb/>
　歸不言來濟西稱我趙伯循曰但言歸我則足知其<lb/>
　來省文爾哀八年歸讙及闡豈是公親受乎濟長不<lb/>
　必皆是魯田言我以别他田爾公羊言未絶于我非<lb/>
　也趙企明曰濟出齊魯之西臨濟之田皆曰濟西有<lb/>
　齊濟焉有魯濟焉故曰我濟西田非如公羊兄弟辭<lb/>
　也<lb/>
<pb n="20b"/>
夏四月丙辰日有食之<lb/>
　不書朔杜云官失之也授時推是月丙辰朔加時在<lb/>
　晝交分十四日九百六十八分入食限先天推得二<lb/>
　十六日三十三分四刻三三强入食限<lb/>
己已齊侯元卒<lb/>
　子無野嗣是爲頃公<lb/>
齊崔氏出奔衛<lb/>
　崔氏奔榖梁子曰舉族而出之辭也胡子曰書崔氏<lb/>
<pb n="21a"/>
　以族奔也欒盈亦舉族出奔何以不曰欒氏出奔耶<lb/>
　劉原父曰春秋所記大事而已故使舉上介戰舉元<lb/>
　帥雖有衆大夫不與焉者略所微也今何爲區區崔<lb/>
　氏之族夫劉氏可謂辨矣而猶未也故聖人區區崔<lb/>
　氏之族曰崔氏奔者盡崔氏之族也則尹氏召伯毛<lb/>
　伯以王子朝奔楚者盡尹氏之一族乎即盡其族如<lb/>
　先氏滅春秋亦止以先縠書之崔氏之奔安得舉其<lb/>
　族乎斯于辭不逹矣公羊子謂譏世卿或曰世卿古<lb/>
<pb n="21b"/>
　制也文王治岐仕者世禄詩曰凡周之士不顯亦世<lb/>
　葢譏不在世卿在專也是時權雖在髙國杼雖弱年<lb/>
　未遽得政然崔出丁公至杼九世之逺宗立君之際<lb/>
　或有異同足揺人心而用事者懼其見逼故舉族逐<lb/>
　之乎凡諸侯之大夫違告于諸侯曰某氏之守臣某<lb/>
　失守宗廟敢告然則崔氏者杼乎曰左氏以爲杼趙<lb/>
　企明曰自是至于杼之逆凡五十有一年五十而爵<lb/>
　葢至杼之逆則且百嵗矣是不然春秋所謂世卿者<lb/>
<pb n="22a"/>
　未必五十乃爵也以仍叔之子而相例彼亦豈五十<lb/>
　乃爵乎<lb/>
公如齊五月公至自齊<lb/>
癸巳陳夏徵舒弑其君平國<lb/>
　稱氏稱名國卿也謂罪不及民故稱大夫以弑者誤而<lb/>
　胡子以爲特書徵舒名氏以爲洩冶正言之騐趙氏以<lb/>
　書名爲懲子道外傳前年單子如楚過陳時洩冶未死<lb/>
　也單子歸而告王以陳侯率其卿佐南冠以淫于夏氏<lb/>
<pb n="22b"/>
　陳侯不有大咎國必亡㨿詩株林乗馬朝食則非微行<lb/>
　夜聚其適株林未必盡由夏姬徵舒爲卿用事夏南之<lb/>
　從則以國政委焉亂賊之動于惡未有無權者徵舒弑<lb/>
　平國成公嗣立而莫能討則自少西氏以來用物既𢎞<lb/>
　濟之才智矣君臣淫虐之詞安知非舒所藉口乎<lb/>
六月宋師伐滕<lb/>
　左氏傳謂滕恃晉不事宋滕在徐州界于魯宋本叔<lb/>
　繡之後與魯俱爲文王之昭宗盟之好䘮紀相恤宋<lb/>
<pb n="23a"/>
　以是圍且伐之與魯爭也去年晉侯黒臋卒宋間晉<lb/>
　之不競而爲是役則有謂滕恃晉者非也考之職方<lb/>
　滕安能越齊衛以事晉而近舎宇下之棘哉晉魯字<lb/>
　近而誤讀者不察耳趙子常曰宋襄執滕子而身亦<lb/>
　見執于楚宋文圍滕而國亦見圍于楚諸夏之無道<lb/>
　夷狄之資也<lb/>
公孫歸父如齊𦵏齊惠公<lb/>
晉人宋人衛人曹人伐鄭<lb/>
<pb n="23b"/>
　稱人者將卑師少也左氏言諸侯之師胡子去之師<lb/>
　字直曰諸侯伐鄭取成而還以稱人爲貶誤矣趙子<lb/>
　常曰晉人專伯討罪不能信義以屬諸侯又不能威<lb/>
　楚徒紛耳<lb/>
秋天王使王季子來聘<lb/>
　季子公羊以爲天王母弟也天子大夫稱字季子字<lb/>
　也季上繫於王以明母弟也爵之字之則無以别于<lb/>
　卿大夫也陳君舉曰自頃王下王室無聘魯者于是<lb/>
<pb n="24a"/>
　再聘而王季子寔來則已尊也<lb/>
公孫歸父帥師伐邾取繹<lb/>
　間齊也杜註魯國鄒縣北有繹山鄭夾漈曰邾魯之<lb/>
　間繹山多矣邾文公遷繹是邾都非此繹也<lb/>
大水<lb/>
季孫行父如齊<lb/>
冬公孫歸父如齊<lb/>
齊侯使國佐來聘<lb/>
<pb n="24b"/>
　趙子常曰未踰年稱君以嘉好之事來録其從吉也<lb/>
饑<lb/>
楚子伐鄭<lb/>
　自四年以後鄭遂南北兩屬子良曰與其來者可也<lb/>
十有一年春王<lb/>
夏楚子陳侯鄭伯盟于辰陵<lb/>
　辰陵陳地今陳州西華縣古長平縣界也楚葢得中國<lb/>
　二諸侯矣陳從齊以㑹北杏接王國風絶丘中有麻作<lb/>
<pb n="25a"/>
　王室衰齊伯興也辰陵接列國風絶澤陂詩作中國弱<lb/>
　夷强也於後吳楚争陳春秋終矣是辰陵者既不得如<lb/>
　北杏二幽且將為虢中黄池此南北强弱之界<lb/>
公孫歸父㑹齊人伐莒<lb/>
　四年齊魯平莒郯之怨莒人不肯魯伐莒取向而齊<lb/>
　未獲歸父以取繹有慊故助齊爲役<lb/>
秋晉侯㑹狄于櫕函<lb/>
　櫕函狄地從郤缺之謀也陳君舉曰楚方倡義于天<lb/>
<pb n="25b"/>
　下而晉汲汲于群狄至徃㑹焉晉卑甚矣<lb/>
冬十月楚人殺陳夏徵舒丁亥楚子入陳<lb/>
　遂入陳殺夏徵舒轘諸栗門左氏傳異經經先書殺<lb/>
　後書入胡子傳曰與楚子之能討賊故先之也謂春<lb/>
　秋而果有是乎趙匡曰經文皆依先後次第而書凡<lb/>
　稱日以隔文者皆以明先後趙氏説是矣當楚殺徵<lb/>
　舒時寔未嘗入陳如蔡人殺陳佗蔡非入陳而後得<lb/>
　佗也謂聖人許楚而先書殺乎夫春秋㨿寔而書善<lb/>
<pb n="26a"/>
　惡自見也苟紊其先後之序則何以傳信哉且加入<lb/>
　陳於殺徵舒之上何害乎討賊之義而必遷就以㒺<lb/>
　後世是胡子亦曲生異議且楚孔寧行父之誘縣陳<lb/>
　者其始謀姑假徵舒以爲之辭也聖人何爲遽以討<lb/>
　賊與之又何爲特從末减乎稱人者衆辭殺不歸其<lb/>
　君以正典刑也胡子又曰不稱取而書入雖與之可<lb/>
　矣夫入者未取也桓二年僖二十七年皆入杞不聞<lb/>
　其能取也隠十一年魯及齊侯鄭伯入許鄭既有許<lb/>
<pb n="26b"/>
　地矣徒以許叔居許東偏則不言取哀七年魯伐邾<lb/>
　以邾子益來矣徒以八年歸邾子益則不言取此寔<lb/>
　入耳方入縣陳而申叔時之諌入寔未成乎取何爲<lb/>
　不稱取而與之乎圍鄭之師意若此而已<lb/>
納公孫寕儀行父于陳<lb/>
　寕行父從君于淫而出不書奔微二子則楚師不出<lb/>
　徵舒不討靈公不𦵏二子足以免于奔而已不係陳<lb/>
　宜絶于陳者也靈公殺二子爲之也極陳之惡説者<lb/>
<pb n="27a"/>
　以爲併誅二子是也而納之者楚子之過也不但專<lb/>
　制其位而已<lb/>
十有二年春𦵏陳靈公<lb/>
楚子圍鄭<lb/>
　左氏傳入自皇門至逵道葢即其國都矣而經止書<lb/>
　圍胡子許以討賊從末減而不知左氏之誣也楚之<lb/>
　殺徵舒就令出于討賊之公亦不應縁此併減入鄭<lb/>
　之罪若謂退三十里而許之平遂恕而書圍則失實<lb/>
<pb n="27b"/>
　録之義矣<lb/>
夏六月乙夘晉荀林父帥師及楚子戰于邲晉師敗績<lb/>
　邲鄭河南地大夫敵君于是始晉侯無志於中國矣<lb/>
　林父徇先縠濟師既㨿敖鄗亦得地利而怵韓厥分<lb/>
　惡之言先偹歸舟失兵家死地之義是林父主爲此<lb/>
　戰也及者内晉之詞趙子常曰此救鄭而敗于楚則<lb/>
　曷爲從其恒稱不絶晉之禦楚也晉率諸侯以攘夷<lb/>
　狄者也當晉大夫自將以禦楚子雖無功猶不奪其<lb/>
<pb n="28a"/>
　恒稱楚終不可以無討也或曰得臣未命故姓名不<lb/>
　登林父卿也鄭葢自是决于從楚矣<lb/>
秋七月<lb/>
冬十有二月戊寅楚子滅蕭<lb/>
　蕭者宋以封蕭叔大心之邑宋附庸也楚既得陳鄭<lb/>
　而遂滅蕭以偪宋胡子曰蕭既滅亡必無赴者楚莊<lb/>
　以滅蕭告赴諸侯矜其威力以恐中國耳<lb/>
晉人宋人衛人曹人同盟于清丘<lb/>
<pb n="28b"/>
　晉景無制中夏之略也于是楚莊方張晉懼諸侯之<lb/>
　從楚而爲清丘之㑹也乃循趙盾新城之轍而又微<lb/>
　者寔行于以求諸侯不亦難乎人微者姓名不登也<lb/>
　左氏言卿不寔其言不書劉原父曰春秋之世不寔<lb/>
　其言者衆矣奚獨此耶然則左氏誣矣清丘衛地在<lb/>
　濮陽縣東南<lb/>
宋師伐陳衛人救陳<lb/>
　宋不自省徳而徒責陳之從楚至興大衆以伐之宋<lb/>
<pb n="29a"/>
　則非已亂之道矣宋以師伐而衛以人救是將有分<lb/>
　災之義非求敵宋也凡救未有不善也自左氏以爲衛<lb/>
　不討貳而儒者説經從之儒者之過也陳鄭宋皆河<lb/>
　南地楚既得鄭則西諸侯服而又得陳陳介于鄭宋<lb/>
　得陳則東諸侯服葢三國者中國之樞也晉景欲嗣<lb/>
　文襄之業而不知救則謂其無制中夏之略者信矣<lb/>
十有三年春齊師伐莒<lb/>
夏楚子伐宋<lb/>
<pb n="29b"/>
秋螽<lb/>
冬晉殺其大夫先縠<lb/>
　稱國以殺不去其官罪累上也邲之敗林父主之主<lb/>
　帥得全而偏禆受治晉已失刑即縠有罪當其時不<lb/>
　能治也遲之期年之後而戮之疑䜛間有行乎其間<lb/>
　者矣赤狄伐晉及清經所不載而傳謂縠寔召之此<lb/>
　所謂欲加之罪者也縠召狄欲何説哉説者謂六卿<lb/>
　争强互相仇滅葢近之矣張氏曰越椒將攻王楚莊<lb/>
<pb n="30a"/>
　尚思子文治楚而復克黄之所先縠先軫之孫而滅<lb/>
　其族葢晉之徳刑皆不足以敵楚矣<lb/>
十有四年春衛殺其大夫孔達<lb/>
　爲救陳故以悦于晉稱國殺而不去其官罪累上也<lb/>
夏五月壬中曹伯夀卒<lb/>
　子廬嗣是爲宣公凡諸侯卒日弔不以禮則不日曹<lb/>
　文與桓皆朝魯故卒日何休說公羊縁公子喜時之<lb/>
　讓曰飬孝子之志加錄之誤矣<lb/>
<pb n="30b"/>
晉侯伐鄭<lb/>
　自胡子之意則比事直言以見貶自趙企明之意則<lb/>
　因爵以見褒夫楚莊鴞張于是中國亟思伯矣晉景<lb/>
　不親盟清丘至是悔而改圖中行桓子謀邲故晉侯<lb/>
　伐鄭告于諸侯蒐焉而還鄭人懼鄭伯如楚謀晉而<lb/>
　不能逞鄭遂服矣楚申舟他日曰鄭昭宋聾意皆指<lb/>
　是也今曰此報怨之兵然則任鄭叛而縱楚强耶此<lb/>
　晉侯親行故㨿寔書之雖予以復伯亦因見其大合<lb/>
<pb n="31a"/>
　諸侯而獨以一師行也<lb/>
秋九月楚子圍宋<lb/>
　十三年伐宋左氏曰以其救蕭也而胡子以爲伐陳十<lb/>
　四年圍宋左氏以爲不假道胡子復舉伐陳罪之救<lb/>
　蕭之役經不書而傳亦可馮其以爲伐陳胡氏棄傳<lb/>
　以事情臆説云爾舉兵一報憤已可紓逾年又復圍<lb/>
　之楚仇宋何至是耶胡子不取假道之文葢於楚莊<lb/>
　多曲説以薄其責耳又曰宋於中國盖亦有意然其<lb/>
<pb n="31b"/>
　術足以致兵以其輕挑强敵也然曰楚人有詞於伐<lb/>
　而得書爵不知中國無伯楚莊馮凌勢盛書楚子著<lb/>
　其强也今謂楚人書爵爲有詞不知前年滅蕭亦謂<lb/>
　其有詞于伐而書爵乎十四年之書楚子吾以十三<lb/>
　年例之<lb/>
𦵏曹文公<lb/>
冬公孫歸父㑹齊侯于榖<lb/>
　榖濟北齊地趙企明曰宋入楚則齊魯以楚爲鄙榖<lb/>
<pb n="32a"/>
　之㑹謀楚也故明年歸父㑹楚子于宋魯㑹之而齊<lb/>
　不㑹非不畏楚也魯安則齊安此歸父㑹齊侯之故<lb/>
　也然予以爲齊以霸國之餘不能纉其先緒魯人背<lb/>
　齊負晉亦由是起也<lb/>
十有五年春公孫歸父㑹楚子于宋<lb/>
　魯大夫始特㑹楚子楚兵加宋魯常迎而㑹之僖公<lb/>
　之間二十一年盟薄二十七年盟宋徃徃而是宋絀<lb/>
　則及魯也胡子曰魯以周公之裔千乗之國謀其不<lb/>
<pb n="32b"/>
　免至于薦賄此比事以觀則知中國夷狄盛强之由<lb/>
　春秋經世之略也<lb/>
夏五月宋人及楚人平<lb/>
　或問宋楚之平華元紓情子反不欺及平而盟胥戒<lb/>
　虞詐揆之人理幾于自反經乃稱人將如胡子貶二<lb/>
　卿否榖梁有言平成也善其量力而反義也人者衆<lb/>
　辭上下欲之也及者兩相欲詞宋人爲主故以宋及<lb/>
　楚耳其以貶盖自公羊𤼵之趙匡申之胡氏循環斯<lb/>
<pb n="33a"/>
　㫖以明經義而今之言者無能改也夫弭兵之議宋<lb/>
　楚之人誰不樂者所患乃在其君臣耳君不平忿臣<lb/>
　靡匡惡則日尋干戈佳兵不祥孰甚乎今華元子反<lb/>
　倡予和女釋然取平楚莊之强忍而屈議宋國不亡<lb/>
　楚迷遂復雖曰聖人明微不計功利而民之受賜嘗<lb/>
　嘆微管之仁苟能紓難足稱仁術即兹而言可明宋<lb/>
　楚之平春秋所予葢議于衰世以觧倒懸義固宜然<lb/>
　也顧其君不能謀早所以息民及其既成則不得不<lb/>
<pb n="33b"/>
　聴失君道矣戴溪趙鵬飛李廉之倫並號推隠不以<lb/>
　爲非公羊安見吾欲問之然天下將分南北之勢焉<lb/>
　而伯宗晉國之人良且曰天方授楚宋折而入楚則<lb/>
　東諸侯有剥膚之災矣故僖二十四年宋及楚平不<lb/>
　書宣五年陳平楚不書宣七年鄭平楚不書必闗天<lb/>
　下之故如宋楚之合曰南北將分焉者而書之以爲<lb/>
　中國懼葢晉伯于是不競景公無制中夏之略矣<lb/>
六月癸夘晉師滅赤狄潞氏以潞子嬰兒歸<lb/>
<pb n="34a"/>
　晉不救宋而區區乎狄以自封殖固罪之在也然潞<lb/>
　今潞城而東與黎界則唐虞商畿内之地以禹貢考<lb/>
　之豈應赤狄實逼處此與我中國並有此土也入宣<lb/>
　以來群狄衰而赤狄代興三年侵齊四年復侵齊又<lb/>
　將爲中國憂矣晉景怵于伯宗授楚之言䘮師于楚<lb/>
　而欲取償于狄葢曰狄窘我使不得爲治楚之䇿也<lb/>
　故興師滅之中國之無狄患不可謂非晉賜矣然卒<lb/>
　無益於伯業之衰也豈非一指肩背之喻哉師衆將<lb/>
<pb n="34b"/>
　卑曰師左氏曰林父誤也杜氏因謂從告誤也凡滅<lb/>
　夷狄雖君將不日此以其君故日四夷雖大曰子爵<lb/>
　也左氏載伯宗謀討於酆舒然經例與陳夏徵舒異<lb/>
　若謂滅潞而後獲酆舒於衛故殺而不書則疑左氏<lb/>
　或誣抑晉人所執之辭未必事寔也<lb/>
秦人伐晉<lb/>
　秦人微者李氏欲于王札子後移秦人輔氏之簡于<lb/>
　此而指爲秦桓不知杜氏已明言無傳不敢易置矣<lb/>
<pb n="35a"/>
　晉自八年以白狄伐後不復交兵至是脩怨過矣哉<lb/>
王札子殺毛伯召伯<lb/>
　札子者杜元凱云子札文倒札字也葢先王之子左<lb/>
　氏即以爲王子㨗倒文之義陸淳孫復並同杜氏然<lb/>
　則本經誤耳公羊又謂長庶之號經師譏其妄穿鑿<lb/>
　是也髙抑崇曰書札而不書王子與内臣柔溺無異<lb/>
　書王子札則與王子虎無異故變文别之亦不然也<lb/>
　王子札一朝殺二卿而不忌天王不能施之則譏之<lb/>
<pb n="35b"/>
　不但其人而已胡子謂無政刑是也榖梁云矯王命<lb/>
　殺之啖叔佐曰焉知矯命殺之左氏云王孫蘇子使<lb/>
　王子殺之然經不以蘓首惡故知皆不足憑也<lb/>
秋螽<lb/>
仲孫蔑㑹齊髙固于無婁<lb/>
　杜元凱言無婁杞邑公羊作牟婁王葆以為即隠四年<lb/>
　莒所取杞邑然齊魯方不咸于莒無縁更㑹其地是<lb/>
　公羊誤也大夫非伯事而私㑹諸侯自十四年榖始<lb/>
<pb n="36a"/>
　非國事而私相㑹自無婁始胡子曰禮之始失也諸<lb/>
　侯非王事而自相㑹也無以正之不自天子出矣然<lb/>
　後諸侯與大夫㑹<hi>詳見文公元年㑹戚註</hi>又無以正之然後大<lb/>
　夫與大夫㑹<hi>詳見文八年盟衡雍註</hi>禮亦不自諸侯出矣<lb/>
初税畆<lb/>
　即徹法之田復貢法凶年取盈之政也貢法若計畝<lb/>
　取租徹若就田分稻耳左氏傳本不言什取二杜元<lb/>
　凱乃以爲繼取其公田又復税其私田什一其説本<lb/>
<pb n="36b"/>
　榖梁去公田履畝之説朱子亦主以觧二吾不足非<lb/>
　也襄公始用田賦二吾不足之對當在其後宣但廢<lb/>
　助爲税不復察其豐凶民將有被其害而先王之惠<lb/>
　政亡矣書曰初謹之也季明徳疑周公官遂人匠人<lb/>
　二職成于戰國其初廢井田之時猶復或兼行貢助<lb/>
　之法世儒傳聞因而分列妄以爲周公之制今括其<lb/>
　意孟子請野九一而助國中什一使自賦者助法久<lb/>
　廢難以卒變而論其施爲緩急序當如此葢國中則<lb/>
<pb n="37a"/>
　兼併可稽豐凶易察野外貪汚積弊情僞難知故助<lb/>
　法之行以野爲急而後徐議國中非謂國之中田終<lb/>
　可不助况鄉遂本列二區所以别逺近均勞逸耳安<lb/>
　得謂其地異而遂分二法滕地絶長補短可行井田<lb/>
　故授田隨地不必皆方説者言助法必平地乃可畫<lb/>
　野成井則田在山谷谿澗之間者夏既五十畝行貢<lb/>
　法殷又改畫七十畝行助法周又改畫百畝行徹法<lb/>
　一一更置于溝塗畛域之間雖聖人亦安能煩擾如<lb/>
<pb n="37b"/>
　此哉周之授畝毎夫必以百畝爲率苟有肥瘠則以<lb/>
　不易一易再易法約歸于中而授之是以約寔之田<lb/>
　定八家也説者乃以都鄙授田有不易一易有再易<lb/>
　通率二而當一則一夫百畝之田内有肥瘠相半者<lb/>
　而通二井之率以當一井也然則一井安得八家之<lb/>
　寔賦哉徹之爲通以一夫之田或有病疾死䘮不得<lb/>
　盡力則同井侯彊之家通力以作而田之分獲則各<lb/>
　歸其主未嘗混而爲一也周百畝當今田四十一畝<lb/>
<pb n="38a"/>
　强家一壯丁僅可任耕四分之二則百中之五十畝<lb/>
　也又中分五十畝得二十五畝則二中丁之所任耕<lb/>
　也一家而缺一中丁焉則餘田二十五畝力不能任<lb/>
　而八口之家食八人之外復有中丁可任耕者雖上<lb/>
　農所入亦不贍矣則以前所餘田授之所謂餘夫二<lb/>
　十五畝也此皆同井相通亦徹之所以爲徹者殷之<lb/>
　助以力亦未嘗不通但人不講此義終至各治其私<lb/>
　故名助爲徹以示所重在通耳若其所得之田則公<lb/>
<pb n="38b"/>
　私固有定分曷嘗少異於助哉説者所謂周之徹法<lb/>
　計畝通分殊不知孟子以通觧徹初未以均收言也<lb/>
　何則公私無别勤惰一施非分殊之理就如其説則<lb/>
　通力之時何必公事畢然後治私事而農夫之獲又<lb/>
　何得有上下五等之差邪法之中以其什一也貢法<lb/>
　什一固得其常惟助法則必有各家私田合所得公<lb/>
　田一分内所入畧多一畝二十分五厘數屬畸零亦<lb/>
　不害其爲什一矣説者乃謂周之制公田百畝二十<lb/>
<pb n="39a"/>
　畝爲廬舍一夫所耕公田寔計十畝通私田百畝是<lb/>
　爲十一分而取其一視貢爲輕安得寔皆什一耶周<lb/>
　人班祿之制皆由公田百畝而積所以爲定經界防<lb/>
　兼併也故全計之則爲百畝祿田所由給也中分之<lb/>
　則爲五十畝圭田所由給也田有成數而後奸無所<lb/>
　容今既除廬舍二十畝則公田寔只八十畝耳又當<lb/>
　割别井公田二十畝而益之裒多益寡展轉剖分其<lb/>
　田制難以言不亂矣五畝之宅就田斯可以治農業<lb/>
<pb n="39b"/>
　故田野之間必有閒曠草萊之地而八家聚廬焉市<lb/>
　宅之㕓但爲官府造作之處商賈懋遷之居而已曷<lb/>
　嘗以處民哉説者乃謂二畝半在田二畝半在邑春<lb/>
　則令民畢出在外冬則畢入于邑吾恐盡田野之民<lb/>
　必非邑市之所能容而死徙出鄉亦非農民之所便<lb/>
　聖人何爲而立此徒勞之法哉後儒習聞衰世變亂<lb/>
　之事過信禮家迂腐之言牽于邇言靡有定論至謂<lb/>
　孟子自稱一家而卒諉井田于難曉矣使先王之法<lb/>
<pb n="40a"/>
　果有難焉此豈易簡之善哉然宣公税畝之日即先<lb/>
　王助法之田也有志于治何必舍税畝之田而别求<lb/>
　先王之意乎<lb/>
冬蝝生<lb/>
　蝝螽子也草螽負蠜蜇虫螆蝑亦曰蝮蜪皆異方分<lb/>
　别蝗子之語不月者秋虫未息冬又生子左氏榖梁<lb/>
　俱以不成災故書非也<lb/>
饑<lb/>
<pb n="40b"/>
　周人于嵗杪計國用啖叔佐曰凡嵗飢年終之事故<lb/>
　不繋于日月而以冬後書之<lb/>
十有六年春王正月晉人滅赤狄甲氏及留吁<lb/>
　士㑹書人時未爲卿獻俘乃請命將中軍春秋㨿實<lb/>
　而書非没其名以貶也甲氏留吁皆赤狄别種邑不<lb/>
　言滅留吁非殘邑也傳言及鐸辰註家以爲留吁之<lb/>
　屬留吁有屬益知非甲氏殘邑矣驅而分别斯亦可<lb/>
　矣盡殄滅而無遺育則信非仁人之心王者之事矣<lb/>
<pb n="41a"/>
夏成周宣榭火<lb/>
　成周天子之東都也宣謂宣王榭者屋有東西廂無<lb/>
　室謂之歇前也歇前者前無壁也胡氏謂廟則其制<lb/>
　有室不得稱榭楚語曰先王之爲臺榭也不過講軍<lb/>
　寔然則榭是講武屋有明徵矣宣王内修外攘復㑹<lb/>
　諸侯于東都車攻所謂駕言徂東者其事也其詩曰<lb/>
　射夫既同當是于此榭行之藏樂器趙企明以爲周<lb/>
　宣講武之事不可見其跡今之罹災聖人有傷今思<lb/>
<pb n="41b"/>
　古之意是誠然也<lb/>
秋郯伯姬來歸<lb/>
　齊人歸子叔姬罪齊也伯姬以自歸爲文見出而歸<lb/>
　罪伯姬也伯姬文女胡子曰春秋内女出夫人歸凡<lb/>
　男女之際詳書于策所以正人倫之本也<lb/>
冬大有年<lb/>
　榖梁子曰五榖大熟爲大有年上瑞也自程叔子曰<lb/>
　記異而胡氏從之以爲聖人言外微㫖謂記異則有<lb/>
<pb n="42a"/>
　之然寔幸之爾岷隠戴溪氏曰宣六年螽七年旱十<lb/>
　二年水十三年螽比嵗凶荒民不堪命矣而忽有年<lb/>
　非幸耶<lb/>
十有七年春王正月庚子許男錫我卒<lb/>
　子寗嗣是為靈公<lb/>
丁未蔡侯申卒<lb/>
　子固立是爲景公胡氏曰日卒書名赴而得禮<lb/>
夏𦵏許昭公𦵏蔡文公<lb/>
<pb n="42b"/>
　𦵏而不月胡氏以爲宣公不知禮義邦交之寔哀死<lb/>
　送終獨厚於齊而利害不切其身者皆闕大則薄其<lb/>
　君親次則忽于盟主又其次若秦衛滕雖來告訃怠<lb/>
　于禮而不㑹也<lb/>
六月癸夘日有食之<lb/>
　不書朔杜氏以爲官失之按姜岌云六月甲辰朔不<lb/>
　應食大衍云是年五月在交限六月甲辰朔交分已<lb/>
　過食限葢誤授時厯推之是嵗五月乙亥朔入食限<lb/>
<pb n="43a"/>
　六月甲辰朔泛交二日已過食限大衍爲是今先天<lb/>
　厯新法六月甲辰朔泛交二日過食限與授時同<lb/>
己未公㑹晉侯衛侯曹伯邾子同盟于斷道<lb/>
　斷道杜云晉地魯復事晉志同欲也榖梁謂之外楚<lb/>
　葢前年楚已得宋南方勢盛爲中國者憂之曹衛故<lb/>
　背華即戎者翻然有中國之思晉爲是紏率而盟也<lb/>
　邾本附庸今急于得衆故遂列㑹其同欲可見胡子<lb/>
　因傳言郤克憤齊執其大夫遂謂同謀伐齊釋其憤<lb/>
<pb n="43b"/>
　怒夫徵㑹之始豈擬其見笑以啟釁哉况郤子之至<lb/>
　傳固云請伐齊弗許今庸得謂之伐齊至謂私屬之<lb/>
　請則反殆同兒戲諸郤安能當千里之齊哉且髙固<lb/>
　晏弱蔡朝南郭偃方自齊至以爲伐齊齊人奚爲來<lb/>
　哉是則晉之徵㑹亦必以斷道先期而諸國如期來<lb/>
　集也㑹而求逞執齊大夫經無明文且卿行旅從固<lb/>
　上卿既還晏蔡南郭豈應同執反覆數端事在必無<lb/>
　即有之豈可遂疑其徵㑹之始謀哉乃若晉衛之師<lb/>
<pb n="44a"/>
　則或因其不㑹致然於斯㑹無與也<lb/>
秋公至自㑹<lb/>
冬十有一月壬午公弟叔肸卒<lb/>
　不稱公子未爲卿也稱公弟兼稱字録異恩也非大<lb/>
　夫不卒䘮以其禮則卒宣公以庶簒適肸不義其禄<lb/>
　于是喪以母弟恩視季友仲遂嬰齊繼成世卿比於<lb/>
　桓莊之族矣若稱公子則嫌于見大夫且無以見宣<lb/>
　公寵愛之私史非不知異母弟之不當踈外也陸氏<lb/>
<pb n="44b"/>
　諸儒辨之過矣然則公弟叔肸貴之非賢之也彼公<lb/>
　子而弟稱者信因事見義然必其爲卿大夫而後云<lb/>
　公子也春秋賢者而不卒如展禽之流者有之矣苟<lb/>
　非恩禮之異曷爲登名也哉<lb/>
十有八年春晉侯衛世子臧伐齊<lb/>
　趙子常曰齊東方大國晉不得齊則諸侯不附景公<lb/>
　爲斷道之㑹始徴齊而齊侯不至于是自將以伐齊<lb/>
　庶乎知所伐矣書世子呉幼清曰㑹朝與伐國皆非<lb/>
<pb n="45a"/>
　世子之所宜也<lb/>
公伐杞<lb/>
　陳君舉曰自是内不言君將征伐在大夫矣今按此<lb/>
　後有公將者矣陳氏豈以㑹伐不悉數耶<lb/>
夏四月<lb/>
秋七月邾人戕鄫子于鄫<lb/>
　刺鄫無守備其臣子不能距難也<lb/>
甲戌楚子旅卒<lb/>
<pb n="45b"/>
　楚始告䘮而徃弔也不書𦵏辟其號也𦵏者以號配<lb/>
　諡恐民聴之惑也楚僭王雖我有往不可書也<lb/>
公孫歸父如晉<lb/>
　按左氏歸父欲去三桓以張公室與公謀而聘于晉<lb/>
　欲以晉人去之其濟則仲氏一三桓也不濟則君受<lb/>
　其名胡子曰輕于背與國易于謀大家而不知其本<lb/>
　未有能成而無悔也然則公室不可張乎務引其君<lb/>
　當道正心以正朝廷禮樂刑政自已出也其庶幾乎<lb/>
<pb n="46a"/>
　必欲倚外援以去之是去疥瘍而得腹心之疾也庸<lb/>
　愈哉<lb/>
冬十月壬戌公薨于路寢<lb/>
歸父還自晉至笙遂奔齊<lb/>
　胡氏曰歸父以君命出使未反而君薨在聘禮有執<lb/>
　圭復命于殯之文升自西階子臣皆哭情亦戚矣今<lb/>
　宣公猶未殯而東門氏逐忍乎哉書曰歸父還自晉<lb/>
　者已畢事之詞也至笙遂奔齊者罪成公君臣死君<lb/>
<pb n="46b"/>
　而忘父逐之亟也榖梁子曰捐殯而奔其父之使者<lb/>
　是亦奔父也得經意矣君薨家遣方寸宜亦亂而造<lb/>
　次顛沛不失禮焉非志于仁者弗能也詞繁而不殺<lb/>
　歸父之善自著矣比事以觀則見當國者有無君之<lb/>
　心此春秋所以作不可不察也<lb/>
　<lb/>
　<lb/>
　春秋明志録卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷十</head>
    <p>
<pb n="1a"/>
欽定四庫全書<lb/>
　春秋明志録卷十　　　　　　明　熊過　撰<lb/>
昭公<lb/>
　名稠襄公夫人妾齊歸子在位二十五年孫齊在外<lb/>
　八年凢三十三年薨於乾侯諡法威儀恭明曰昭<lb/>
元年春王正月公即位<lb/>
叔孫豹㑹晉趙武楚公子圍齊國弱宋向戍衛齊惡陳<lb/>
公子招蔡公孫歸生鄭罕虎許人曹人於虢<lb/>
<pb n="1b"/>
　書加於牲上而晉人許之舊書宋之盟辭也宋之盟<lb/>
　葢楚先歃今讀舊書楚人得無重得志而晉少懦乎<lb/>
　曰左氏之紀事本有可疑而杜之傳左氏遂以臆决<lb/>
　之耳晉楚之從列於㑹者於宋之盟蔡實先衛而虢<lb/>
　則衛先蔡是班位之不同也楚屈建公子圍衛石惡<lb/>
　齊惡陳孔奐公子招鄭良霄罕虎是人之不同也若<lb/>
　齊國弱宋向戌皆宋㑹不出主名者而今以告之明神<lb/>
　獨能無異乎故讀者讀其盟辭而班位與宋不同者<lb/>
<pb n="2a"/>
　據經為斷可也據經之班楚曷常重得志乎葢衛晉之<lb/>
　從而蔡楚之黨先後之間了然可見杜氏求其説而<lb/>
　不得乃曰衛先至會據襄十年齊世子光進班之例<lb/>
　為言不知宋之會良霄實先陳蔡而至亦未嘗進班<lb/>
　何獨於虢乃進衛也杜氏謂楚恐晉先歃故欲從舊<lb/>
　書不歃如是則公子圍雖有先人之心亦兢兢然圖<lb/>
　免争端何謂得志乎夫盟則書盟㑹則書㑹經未有以<lb/>
　盟為會者宋虢經皆書㑹而傳皆以為盟經何以沒<lb/>
<pb n="2b"/>
　其實何以為傳信乎當時赴告之辭必有足據而襄<lb/>
　昭皆當孔子之世其藏在諸侯之䇿者皆得於見聞<lb/>
　之真矣夫不盟則不歃雖宋之會吾亦未見楚之得<lb/>
　志也而况虢乎哉胡子疑晉少懦而楚重得志葢亦<lb/>
　若信傳而不信經者<lb/>
三月取鄆<lb/>
　㨿𫝊乗莒亂而取邑也然不書伐莒取鄆胡子頋曰<lb/>
　不悉書為内諱也使為内諱則沒其實而不書不愈<lb/>
<pb n="3a"/>
　乎李㢘曰不書伐莒嫌討賊夫書其伐莒誠若為討<lb/>
　賊若上書伐莒下書取鄆則亦秪見其因利而動亦<lb/>
　何嫌之有乎襄十二年春季孫宿救台遂入鄆趙企<lb/>
　明曰鄆者東鄆莒附庸也故不係之莒明鄆之為附<lb/>
　庸者春秋書内取七皆國名例未有以邑書取者也<lb/>
　又按左氏載莒訴魯取鄆之事以經考之諸大夫會<lb/>
　虢原未為盟惡得云尋盟未退魯伐莒且會在正月<lb/>
　取在三月其事本不相及也莒方弑君未嘗與會何敢<lb/>
<pb n="3b"/>
　宇然逺往訴魯而楚反欲為莒執魯卿邪<lb/>
夏秦伯之弟鍼出奔晉<lb/>
　三傳書曰秦伯之弟鍼罪秦伯也諸侯之尊兄弟不<lb/>
　得以属通其弟云者親之也親而奔之惡也有千乗<lb/>
　之國而不能容其母弟也左氏紀鍼其車千乗然諸<lb/>
　侯地方百里者出車千乗而其正卿始得百乗耳秦<lb/>
　雖大國鍼尚未為卿雖富安得遽有千乗逺從㢤又<lb/>
　云享晉侯造舟於河十里舍車自雍及絳歸取酬幣<lb/>
<pb n="4a"/>
　終事八反啖叔佐曰鍼雖富奢應不能至是傳説之<lb/>
　大甚也斯可謂抱遺經者矣<lb/>
六月丁巳邾子華卒<lb/>
　子穿嗣是為荘公<lb/>
晉荀吳帥師敗狄於大鹵<lb/>
　大鹵大原也今晉陽縣也於是始用卒兵威一振狄<lb/>
　地遂多歸晉矣然不見經者非以取降及滅也凢得<lb/>
　地非用兵而自来附者恒不書陳君舉曰晉自悼公<lb/>
<pb n="4b"/>
　以来狄師不出敗狄至是而再見晉彌衰也悼公之<lb/>
　伯魏絳諌曰勞師於戎而楚伐陳必弗能救是棄陳<lb/>
　也獲戎失華毋乃不可乎悼公卒復有事於逺畧至<lb/>
　伐鮮虞遂外晉矣<lb/>
秋莒去疾自齊入於莒<lb/>
　公子恒稱公子必篡君争國而後名之去疾宻州之<lb/>
　長子宻州見弑而去疾奔齊至是因齊力以入國未<lb/>
　見其能討賊也展輿與聞乎弑者也去疾雖宜入而<lb/>
<pb n="5a"/>
　不能討賊則其入也與篡君争國何異矣<lb/>
莒展輿出奔吳<lb/>
　展輿嘗踰年矣不稱爵未有成之為君者也葢為弑<lb/>
　君者所立實不以為君也<lb/>
叔弓帥師疆鄆田<lb/>
　高抑崇曰疆者封溝之也季孫嘗帥師城鄆後復為<lb/>
　莒所取今乗莒亂而取之又帥師以疆之者懼不服<lb/>
　也<lb/>
<pb n="5b"/>
𦵏邾悼公<lb/>
冬十有一月己酉楚子麋卒<lb/>
　楚子麋實弑也何以書卒從所赴也其赴奈何公子<lb/>
　圍縊之而瘧以赴之也故從而卒之胡子曰聖人耻<lb/>
　中國不能討向戌子産靡然從之懼無以昭後世也<lb/>
　而冺其跡是僑戍得諱而圍幸逃於弑君之惡矣夫<lb/>
　僑戍則信不明於討賊之義然未至於如圍之惡也<lb/>
　因此而諱彼即如州吁宋督之類諸侯列之會成其<lb/>
<pb n="6a"/>
　亂而不恤也誰與討者而不諱㦲以是知從赴而書<lb/>
　也金氏曰弑君而自立者必不以弑赴而春秋皆正<lb/>
　其弑春秋成而亂賊懼矣獨從偽赴以免圍此或者<lb/>
　聖人微闡之意且將投畀有昊乎予謂實從赴耳弑<lb/>
　君者雖不以弑赴如董狐南史之徒猶得以書之是<lb/>
　謂國有人焉耳抑亦或中國禮義之區不獨其服在<lb/>
　僚役者不忘君臣之義而在野亦有小人之箴猶得<lb/>
　傳播以相徴騐而書之不至如楚習於蠻俗而熊通<lb/>
<pb n="6b"/>
　商臣莫或討也漠然視其存亡葢至是以恒辭赴而<lb/>
　君臣聽之則俗益衰而事益可駭矣左氏所紀播於<lb/>
　諸侯焉用之者雖其國之所賢如椒舉亦皆以為冝<lb/>
　然矣從赴而書將並治其臣若君也乎然下書公子<lb/>
　比出奔則讀者可以知麋之弑而問義黄東發云經<lb/>
　傳不同當以經為正亦可謂曲而中矣季父圍共王<lb/>
　子立是為靈王<lb/>
楚公子比出奔晉<lb/>
<pb n="7a"/>
　比共王子靈王之弟也比與圍兄弟也而為右尹於<lb/>
　是不義圍而出則非其罪矣出非其罪則曷為書之<lb/>
　以圍弑君之罪不著於春秋故書比之出以明變也<lb/>
二年春晉侯使韓起来聘<lb/>
　起厥之子王葆氏曰前此晉之聘魯者九未嘗以上<lb/>
　卿執政者將命今韓起始以去年為政而是春即聘<lb/>
　於魯葢晉霸漸衰而欲以嘉好結魯也<lb/>
夏叔弓如晉<lb/>
<pb n="7b"/>
秋鄭殺其大夫公孫黒<lb/>
　黒騑之子公孫夏之弟此殺有罪也從其恒稱而不<lb/>
　去族與楚得臣宜申宋山異何也不以時討也古者<lb/>
　誅有罪無留獄豈幸而勝之哉<lb/>
冬公如晉至河乃復季孫宿如晉<lb/>
　少姜之數於守適晉侯之蔽於愛也魯君之至河士<lb/>
　文伯以非伉儷為辭曰請君無辱此亦晉侯之明也<lb/>
　君則無辱而卿致服雖非先王士弔之禮亦魯君臣<lb/>
<pb n="8a"/>
　酌輕重以事盟主之情初非晉之輕君比臣宿之如<lb/>
　晉亦自事勢所必至逐君之漸未必萌於此胡子之<lb/>
　明斯義於經本自多鑿若魯侯之妄動則不待貶之<lb/>
　而自見者胡子欲勿反而為之辭乃若成少姜之為<lb/>
　適而聞義不從强遂其非矣故啖氏之㫖精於康侯<lb/>
　企明矣或曰庸知晉之非輕君比臣也曰晉之辭直<lb/>
　且是年春晉侯使韓起来聘則晉之禮於魯固未嘗<lb/>
　輕也及叔弓如晉晉人方修郊勞致館之禮而况魯<lb/>
<pb n="8b"/>
　君之重哉属辭比事以觀則得其情理矣<lb/>
三年春王正月丁未滕子原卒<lb/>
　子寧嗣是為悼公<lb/>
夏叔弓如滕五月𦵏滕成公<lb/>
秋小邾子来朝<lb/>
　此小邾穆公也高抑崇曰公即位之初大國来聘小<lb/>
　國来朝非不可有為之國也而終之以流播詩曰靡<lb/>
　不有初鮮克有終可不戒哉<lb/>
<pb n="9a"/>
八月大雩<lb/>
冬大雨雹<lb/>
北燕伯欵出奔齊<lb/>
　按左氏燕簡公多嬖寵欲去諸大夫而立其寵人燕<lb/>
　大夫比以殺公之外嬖公懼奔齊胡康侯曰人主不<lb/>
　尊陪貳而與賤臣圖柄臣者事成則失身而見殺事<lb/>
　不成失國而出奔此有國之大戒也春秋凡見逐於<lb/>
　臣者皆以自奔為文正其本之意也垂戒逺矣<lb/>
<pb n="9b"/>
四年春王正月大雨雹<lb/>
　當雪而雹故以為災凡陽侵隂不入為霰隂侵陽不<lb/>
　入為雹劉原父曰申豐言聖王在上無雹可也言雹<lb/>
　之為災由藏氷故非也<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷會於申楚人執徐子<lb/>
　徐今鳳陽府泗州北五十里界古下邳僮縣頓今項<lb/>
　城縣界古陽州南胡今穎州界漢汝隂縣沈今汝寧<lb/>
<pb n="10a"/>
　府汝水南淮夷今淮安申今南陽古宛縣申伯舊封<lb/>
　時属楚指掌圖以為呉地者非此楚專會諸侯之始<lb/>
　也於是晉平之伯益衰姑曰逞其心厚其毒又曰苟<lb/>
　有寡君在楚猶在晉以為之辭耳子産䇿之固曰晉<lb/>
　君少安不在諸侯而誰欺乎蔡陳鄭許徐滕頓胡沈<lb/>
　邾宋淮夷相率受命於方城之内而晉人聽焉宋之<lb/>
　盟為之也至是斷吳通上國之道而晉亦不得通使<lb/>
　南方矣以為未也於會而執徐子秋率見七國伐吳<lb/>
<pb n="10b"/>
　則斷呉之情見矣左氏秖以徐子呉出為見執之由<lb/>
　未全得其情實也同悪相執不志危會申之諸侯故<lb/>
　特志之高抑崇曰申之會非與國則小國而已魯齊<lb/>
　衛曹薛邾把不會也宋鄭小邾滕雖會而終不與也<lb/>
　則雖偃然肆志以專諸侯亦不得已而從之耳<lb/>
秋七月楚子蔡侯陳侯許男頓子胡子沈子淮夷伐吳<lb/>
　再序諸侯有不與伐者也<lb/>
執齊慶封殺之<lb/>
<pb n="11a"/>
　慶封再奔吳予之朱方非齊臣矣而繫之齊猶曰為<lb/>
　齊討也封弑君之黨不可終莫之討故繫之齊以見<lb/>
　罪或曰雖予之朱方而未仕反而繫之齊非也書與<lb/>
　陳夏徴舒異何也朱方今鎮江府丹陽縣吳之邉邑<lb/>
　耳伐者始謀也屈申圍朱方克之乃執齊慶封而盡<lb/>
　滅其族其始非以罸罪討也伐其邉邑而獲城守者<lb/>
　見其齊人也意其通吳而誅之耳負之斧鉞以徇於<lb/>
　諸侯此左氏之侈言也不與經應矣<lb/>
<pb n="11b"/>
遂滅賴<lb/>
　賴今汝寧府恩縣襄十年諸侯會於柤遂滅偪陽滅<lb/>
　賴不日異其事於中國也賴本近楚乗伐吳而滅之<lb/>
　以威與國可謂暴矣然春秋之治外固與中國異也<lb/>
　左氏云賴子面縛銜璧楚子焚櫬啖叔佐曰按經但<lb/>
　言滅是死位也經傳不同誤耳葢此事是他年楚子<lb/>
　曽伐賴賴降而舍之非此時也舊事不編年故誤耳<lb/>
九月取鄫<lb/>
<pb n="12a"/>
　内取不月此其月異之也莒亂著丘公立不撫鄫鄫<lb/>
　叛而来也鄫在琅琊鄫縣路史謂鄭地溱水者非是<lb/>
　鄫偪於莒然如晉覿巫立所出以為後聖人顯書滅<lb/>
　矣是莒滅鄫魯弗能止之鄫叛莒而来又不能請天<lb/>
　子方伯興繼而遂兼之則卒滅於我而已矣<lb/>
冬十有二月乙邜叔孫豹卒<lb/>
五年春王正月舍中軍<lb/>
　舍者弃而不有之辭中軍者三軍之中也公羊子曰<lb/>
<pb n="12b"/>
　三亦有中諸國皆執政冡卿掌之猶晉謀元帥郤縠<lb/>
　將中軍作三行荀林父掌中行也季孫盡征故言舍<lb/>
　中軍趙企明言季掌上軍叔掌中軍仲掌下軍叔豹<lb/>
　死於家亂故季得假舍中軍焉非也劉炫云四分公<lb/>
　室制法别耳連作三軍今據哀十一年季氏稱左師<lb/>
　孟氏稱右師叔孫氏自以叔孫為軍名則舍中軍者<lb/>
　是公家不有取其賦而已非廢置之義矣而傳頋曰<lb/>
　毁中軍豈與經文應哉季明徳曰左氏以為四分公<lb/>
<pb n="13a"/>
　室則軍分為四矣春秋何以不别白其辭乎意其所<lb/>
　以為此者亦計後日公家所入而言耳葢季氏盡征<lb/>
　中軍終春秋之世而孟仲二軍則歸公之賦亦漸減<lb/>
　矣至定哀時以十二分為卒則季氏盡去四分而叔<lb/>
　孫去四分之三仲孫獨忠但去四分之一則公室之<lb/>
　所存者十二分之四耳此所謂四分公室而實舊額<lb/>
　未嘗改也<lb/>
　左氏誤傳季氏擇二三子各一之説而後舍中軍之<lb/>
<pb n="13b"/>
　義不通矣况初舍之時止是三分去一而叔孫舍仲<lb/>
　孫貜皆未盡専公室所存尚有十二分之八安得遂<lb/>
　謂之四分哉然則中軍之舍罪専在季氏矣據季氏<lb/>
　此言則傳謂公臣不具三耦亦左氏遺實之言也<lb/>
楚殺其大夫屈申<lb/>
　楚殺大夫必有關於天下之故而後書葢以為貳於<lb/>
　吳而殺之者加之罪之辭國殺而不去其官罪累上<lb/>
　也<lb/>
<pb n="14a"/>
公如晉<lb/>
夏莒牟夷以牟婁及防兹来奔<lb/>
　牟氏夷名則莒卿也自於法應書三傳云莒無大夫<lb/>
　重地故書陸淳並非之是也牟婁本隠四年莒人所<lb/>
　取紀邑及者有别之辭防則今安丘古平昌縣兹在<lb/>
　今諸城古姑幕縣牟婁在防兹之間南界莒地與邾<lb/>
　城聨比矣榖梁氏曰及防兹以大及小也公羊氏曰<lb/>
　不以私邑累公邑然則哀八年齊取讙及闡又何大<lb/>
<pb n="14b"/>
　小私公足别耶孟氏言有王者作魯在所損乎在所<lb/>
　益乎土地胙之天子狡焉啟封疆者聖人所不聽也<lb/>
　故異牟婁於防兹牟婁取諸紀者也由是以知聖人<lb/>
　正疆理之意矣陳無宇曰諸侯正封季孫乗魯侯之<lb/>
　出納叛人而利其邑罪何可言耶<lb/>
秋七月公至自晉<lb/>
戊辰叔弓帥師敗莒師于蚡泉<lb/>
　莒以牟夷来討叔弓乗其不備而逆敗之蚡泉魯地<lb/>
<pb n="15a"/>
秦伯卒<lb/>
　子嗣為哀公秦伯不名史失之也公羊乃云匿嫡之<lb/>
　名名者嫡得之非也<lb/>
冬楚子蔡侯陳侯許男頓子沈子徐人越人伐吳<lb/>
　越姒姓子爵國今紹興府古越州少康庻子所封也<lb/>
　此通越制呉之始吳自襄十四年至是凢四受楚兵<lb/>
　已而呉滅州来長岸雞父日尋干戈柏舉一戰遂至<lb/>
　入郢亦未必能制其國死命也趙子常曰變文則曰<lb/>
<pb n="15b"/>
　徐人越人復其恒稱則曰徐曰於越皆從史文也劉<lb/>
　原父言吳楚徐越上世皆有元徳顯功與中國之君<lb/>
　無異頋皆稱王王非諸侯可當故春秋書之書號則<lb/>
　舉其本封列爵則黜其僭竊推之可逺引之可来此<lb/>
　聖人重絶人亦春秋之意也<lb/>
六年春王正月杞伯益姑卒<lb/>
　不日非訃也弟郁釐嗣是為平公自是終春秋以爵<lb/>
　列於會矣<lb/>
<pb n="16a"/>
𦵏秦景公<lb/>
　始會秦𦵏<lb/>
夏季孫宿如晉<lb/>
　拜莒田也<lb/>
𦵏把文公<lb/>
宋華合比出奔衛<lb/>
　合比宋右師凡出奔皆有罪詞左氏載寺人柳譛逐<lb/>
　合比則經不得書奔且柳譛合比與伊戾譛太子痤<lb/>
<pb n="16b"/>
　皆坎用牲埋書而伊戾有向戍桞有華㐪皆為之徴<lb/>
　以共濟險健不應纎細相同平公在位已四十年不<lb/>
　應一術可以再相愚侮疑因前事而誤附會之耳但<lb/>
　華臣與合比為宗納華臣之族矣事或有之右師又<lb/>
　以冢卿勢亦易舉是傳之情得失參半然不足盡憑<lb/>
　也烏可謂無罪哉<lb/>
秋九月大雩<lb/>
楚薳罷帥師伐呉<lb/>
<pb n="17a"/>
　子蕩楚令尹楚靈至三伐吳而皆不勝<lb/>
冬叔弓如楚<lb/>
　諸侯兩事晉楚宿如晉則弓如楚矣高抑崇曰四年<lb/>
　公不會申巳而震楚兵威將朝楚而不能故以叔弓<lb/>
　先聘而明年躬繼之也<lb/>
齊侯伐北燕<lb/>
　將納北燕伯<lb/>
七年春王正月暨齊平<lb/>
<pb n="17b"/>
　齊黨亂也晏子曰吾君賄左右諂諛作大事不以信<lb/>
　未嘗可也以其不出主名賈逵何休遂曰魯與齊平<lb/>
　許惠卿曰燕齊平也魯燕孰主乎曰主齊燕平六年<lb/>
　冬齊伐北燕將納簡公師次於虢而不進燕知其貪<lb/>
　也而行成齊與之平傳言齊求之是也公孫段卒伯<lb/>
　有之厲傳明言在齊燕平之月可以参决之矣曰春<lb/>
　秋之法内不書國者有矣此實燕也曷以内辭書曰<lb/>
　冬春相接無異事省文也猶桓五年冬州公如曹六<lb/>
<pb n="18a"/>
　年春因書實来爾胡氏沿休説然休責魯結呉不汲<lb/>
　汲於齊胡氏責魯附夷狄而得齊平則亦少異矣信<lb/>
　如胡子則魯不汲汲於齊恃強援焉可也如齊之強<lb/>
　何畏魯有多援魯之有援亦豈必能加於齊者而齊<lb/>
　求之哉謂齊求魯者事理有礙矣則叔孫婼於齊蒞<lb/>
　盟不足証齊魯為平乎曰經書齊平在正月矣何待<lb/>
　三月乃如齊涖盟乎故知趙企明之妄也矣齊伐北<lb/>
　燕納燕伯庶幾乎義而取燕姬與寳賂竟然而返是<lb/>
<pb n="18b"/>
　齊景之黨逆也君子曰昭定而下春秋多罪齊齊景<lb/>
　公有馬千駟死之日無得而稱焉葢此類是也<lb/>
三月公如楚<lb/>
叔孫婼如齊涖盟<lb/>
　婼豹庶子魯齊隣也虞適楚見侵故尋舊好<lb/>
夏四月甲辰朔日有食之<lb/>
　授時推加時在晝交分二十七日二百九十八分入<lb/>
　食限今先天厯新法推得甲辰交分二十七日<hi>闕</hi>二<lb/>
<pb n="19a"/>
　百六十分<hi>闕</hi>九四入食限士文伯以日食之災衛大<lb/>
　魯小葢周四月是夏二月日在降娄魯分故曰去衛<lb/>
　地如魯地六物不同民心不一事序不類官職不則<lb/>
　同始異終<lb/>
秋八月戊辰衛侯惡卒<lb/>
　子元嗣是為靈公<lb/>
九月公至自楚<lb/>
冬十有一月癸未季孫宿卒<lb/>
<pb n="19b"/>
　悼子沒武子前平子以孫繼祖<lb/>
十有二月癸亥𦵏衛襄公<lb/>
八年春陳侯弟招殺陳世子偃師<lb/>
　稱公子招嘗為卿矣復稱弟葢絀而以弟受禄其殺<lb/>
　偃師必争政也左氏載哀公元妃生偃師而嬖二妃<lb/>
　屬其子公子招公子過哀有廢疾招殺其世子偃師<lb/>
　而立留哀公經而死夫留哀公既嬖而託之矣得立<lb/>
　則哀所欲也又何以自經託留之語疑招自文而左<lb/>
<pb n="20a"/>
　氏誤載之也殺偃師而得其政柄則復稱公子矣重<lb/>
　舉國者偃師非招之世子也所謂徇其私愛施於不<lb/>
　令之人以至亡國為失親親之道者則胡義精矣<lb/>
夏四月辛丑陳侯溺卒<lb/>
叔弓如晉<lb/>
　賀楚章華則賀晉虒祁矣<lb/>
楚人執陳行人干徴師殺之<lb/>
陳公子留出奔鄭<lb/>
<pb n="20b"/>
　偃師曰世子留曰公子别嫡庶也然留之立非哀公<lb/>
　意也曰哀公死留踐其位矣而猶曰公子招姑立之<lb/>
　以為名耳將自取焉不成為君也<lb/>
秋蒐於紅<lb/>
　紅今泰安州後漢志泰山郡注有紅亭者是在魯北<lb/>
　境杜元凱以沛國蕭縣有紅亭實之則宋東鄙矣傳<lb/>
　言根牟至於商衛根牟魯東界商宋地魯西界與紅<lb/>
　不應况蒐淺事豈應至是耶不言公公不與也桓莊<lb/>
<pb n="21a"/>
　之狩皆言公昭定之蒐不言公兵政有在不在焉不<lb/>
　言大初分公室假蒐以閲軍實耳猶未僣天子之大<lb/>
　蒐也杜氏謂經闕者非矣至曰時史闕畧仲尼畧而<lb/>
　從之益於義無取曷以為春秋哉<lb/>
陳人殺其大夫公子過<lb/>
　偃師殺哀公卒陳於是五月無君而招制國命矣不<lb/>
　書招殺不與招以討也以陳人殺之偃師之殺不蔽<lb/>
　罪於過也是國亂無政而已矣<lb/>
<pb n="21b"/>
大雩<lb/>
冬十月壬午楚師滅陳執陳公子招放之於越殺陳孔<lb/>
奐<lb/>
　滅陳而始討殺世子之罪滅國者其始謀也舍首惡<lb/>
　而施其從刑之辟又何言哉<lb/>
𦵏陳哀公<lb/>
　黎錞曰經已書楚滅陳則執陳公子招殺陳孔奐𦵏<lb/>
　陳哀公皆䝉上文云耳<lb/>
<pb n="22a"/>
九年春叔弓會楚子於陳<lb/>
　是時三家分魯陳會無往者而叔弓實行叔弓肸之<lb/>
　孫故不畏楚人之討也<lb/>
許遷于夷<lb/>
　夷今鳳陽府亳州古譙郡西北界本陳間地楚滅陳<lb/>
　得之成十五年許已遷葉地今許州葉縣本方城外<lb/>
　蔽恐楚欲之故請易地以媚楚而避鄭傳稱然丹遷<lb/>
　城父人于陳城于即夷而遷方城外人于許許亦夷<lb/>
<pb n="22b"/>
　也許楚之情見矣然許本依楚鄭固畏楚者也而鄭<lb/>
　數伐許率不見庇於楚亦必無以得其驩矣既不能<lb/>
　强又不能弱殆謂許焉<lb/>
夏四月陳災<lb/>
　外災不月其月異亡國也陳亡矣而天災還繫之陳<lb/>
　從所赴也陳亡矣誰與赴者楚䖍利于得國而耻于<lb/>
　受災以陳赴也胡子謂叔弓歸而言之夫弓使在春<lb/>
　而災在夏可云目擊乎而紀于春秋是楚人赴之也<lb/>
<pb n="23a"/>
　杜氏比諸沙鹿梁山而曰大都以名通者不繫之國<lb/>
　夫陳本先王之建寧比于國之大都而名山不以封<lb/>
　又非若封壤之必當繫國也然則聖人無興滅之意<lb/>
　乎夫興滅者心也據實者跡也聖人眀于天之道而<lb/>
　察于興衰之故火出而火陳逐楚而建陳也聖人從<lb/>
　赴而書之著天人相與之際謂之憫可也謂之喜可也<lb/>
　在學者自得之耳<lb/>
秋仲孫貜如齊<lb/>
<pb n="23b"/>
　貜蔑子速弟速無嫡子以弟貜後貜幼庶子羯攝之<lb/>
　三十一年羯卒貜嗣爵是為孟僖子向見季明徳直<lb/>
　云羯子誤也<lb/>
冬築郎囿<lb/>
　郎隠狩地莊公築䑓焉以察戎者三家既分公室丘<lb/>
　民皆制於已故多闢蒐狩之地張主一以為娛君耳<lb/>
　目而竊其權夫魯之權何待竊哉<lb/>
十年春王正月夏齊欒施来奔<lb/>
<pb n="24a"/>
　施公孫子以王父字欒為氏傳謂子旗是也嗜酒多<lb/>
　怨與陳鮑相攻而出<lb/>
秋七月季孫意如叔弓仲孫貜帥師伐莒<lb/>
　意如悼子紇子是為平子代祖宿立春秋詳内畧外<lb/>
　故凢師舉元帥而魯偏禆得書于是叔孫舍不出而<lb/>
　叔弓代將外是則非三家不將矣趙企明云季為元<lb/>
　帥叔弓為佐貜為戎右非三軍并出也將尊師少稱<lb/>
　將弓及貜皆卿雖以佐行不得不書亦足以見季氏<lb/>
<pb n="24b"/>
　之強一出而將佐戎右皆大夫也<lb/>
戊子晉侯彪卒<lb/>
　子夷嗣是為昭公孟子曰晉平公之于亥唐也弗與<lb/>
　共天位弗與治天職也李㢘以為政在私家賢者壅<lb/>
　棄為削弱之由是已<lb/>
九月叔孫舍如晉葬晉平公<lb/>
十有二月甲子宋公成卒<lb/>
　庶子佐嗣是為元公<lb/>
<pb n="25a"/>
十有一年春王二月叔弓如宋葬宋平公<lb/>
夏四月丁巳楚子䖍誘蔡侯般殺之于申<lb/>
　名著諸侯之終事也故蔡侯般稱名其曰楚子䖍何<lb/>
　以蠻荆之君殺中國之君名所以正其罪也故其相<lb/>
　殺不名<hi>据十六年楚子誘殺戎蠻子</hi>而説者比于衛侯滅邢書名<lb/>
　者為衍名誤矣其日謹之也<hi>据宣十八年邾戕鄫子不日</hi>故其自<lb/>
　相殺不月<hi>亦据殺戎蠻子</hi>穀梁傳曰何為名之夷狄之君誘<lb/>
　中國之君而殺之謹之而名之也稱日稱地謹之也<lb/>
<pb n="25b"/>
　公羊傳曰楚子䖍何以名絶曷為絶之為其誘討也<lb/>
　此討賊也雖誘則曷為絶之懷惡而討不義君子不<lb/>
　與也孫明復曰般之罪不容誅矣楚子貪蔡地土殺<lb/>
　之不以其罪故生而名之不得以討賊論當坐誘殺<lb/>
　蔡侯般也<lb/>
楚公子弃疾帥師圍蔡<lb/>
五月甲申夫人歸氏薨<lb/>
　歸胡姓歸氏者齊歸也季明徳曰齊歸乃襄之夫人<lb/>
<pb n="26a"/>
　而昭公定公皆其所出也其始至不見於經者為公<lb/>
　子時娶也左氏以襄公夫人為敬歸而齊歸乃其娣<lb/>
　非也自昭元年至哀十一年再無卒襄公夫人者而<lb/>
　齊歸以妾乃得書卒此何禮乎然則齊歸為襄公嫡<lb/>
　夫人明矣<lb/>
大蒐于比蒲<lb/>
　蒐春事也以五月行之非失時矣蒐淺事也以大名<lb/>
　之則僣耳大蒐天子之法而夏官司馬之司也魯兵<lb/>
<pb n="26b"/>
　制壊而蒐狩之制壊三家之僣且及此矣晉叔向曰<lb/>
　魯公室其卑乎君有大䘮國不廢蒐國不恤䘮不忌<lb/>
　君也能無卑乎殆其失國<lb/>
仲孫貜會邾子盟于祲祥<lb/>
　杜元凱曰祲祥地闕高抑崇曰始也盟蔑盟趡魯君<lb/>
　親與之盟今使貜㑹盟自是何忌盟拔州仇何忌盟<lb/>
　勾繹是吾大夫與君盟魯邾之强弱斷可知矣雖與<lb/>
　邾盟以修好然魯人之志必欲滅邾而後已此盟可<lb/>
<pb n="27a"/>
　信耶<lb/>
秋季孫意如會晉韓起齊國弱宋華亥衛北宫佗鄭罕<lb/>
虎曹人把人于厥慭<lb/>
　亥合比弟佗遺子括孫杜元凱曰厥慭地闕此謀救<lb/>
　蔡而弗克也蔡侯獲罪於其君而不能其民天將假<lb/>
　手於楚以斃之般不足恤也而圍蔡八月其民可弔<lb/>
　矣荀吳曰不能救陳又不能救蔡物以無親晉之不<lb/>
　能亦可知也于是蔡已亡合九國大夫以謀救蔡庶<lb/>
<pb n="27b"/>
　乎無所為而為之義也蔡能嬰城抗楚加之諸侯從<lb/>
　簡書以相恤勢無難者然不能師而使狐父請蔡於<lb/>
　楚情見力屈蔡卒見滅則韓起之懦也胡子謂晉力<lb/>
　不能春秋恕以待人而不求其備則非矣<lb/>
九月己亥葬我小君齊歸<lb/>
冬十有一月丁酉楚師滅蔡執蔡世子有以歸用之<lb/>
　圍蔡稱公子弃疾帥師而滅稱師者一事再見則從<lb/>
　畧之恒辭也孫明復曰言世子有者有未立也父殺<lb/>
<pb n="28a"/>
　國圍拒守危困以至于死未立可知也劉原父曰楚<lb/>
　子䖍誘蔡侯般殺之世子有守國楚師圍之八月而<lb/>
　不能服于是乎虐用之古者父母之仇不與共天下<lb/>
　寢苫枕戈終身則有之為者盡于世子矣陳君舉曰<lb/>
　滅而以歸未有言執者執弗臣之之辭也是故均之<lb/>
　為滅國也嘗臣之也書曰以沈子嘉歸殺之未嘗臣<lb/>
　之也書曰執蔡世子有以歸用之<lb/>
十有二年齊高偃帥師納北燕伯于陽<lb/>
<pb n="28b"/>
　偃傒𤣥孫陽即唐今保定唐縣古中山榖梁傳曰納<lb/>
　者内不受也北燕伯何以不名不以高偃名北燕伯<lb/>
　也諸侯不相名而况于大夫其可以名諸侯乎<lb/>
三月壬申鄭伯嘉卒<lb/>
　子寧嗣是為宣公<lb/>
夏宋公使華定来聘<lb/>
公如晉至河乃復<lb/>
　未祥練而朝伯主不立甚矣以取郠之愬而見辭晉<lb/>
<pb n="29a"/>
　諸臣相與為諼也季氏專魯疑公如晉議己也故賂<lb/>
　行乎晉臣假莒愬而辭公耳取郠在十年云晉平之<lb/>
　䘮未之治似也然葬且二年何不見討待其来朝乃<lb/>
　辭之乎即其實欲討者何不聽其朝而詰之乃頋却<lb/>
　之使反乎<lb/>
五月𦵏鄭簡公<lb/>
楚殺其大夫成熊<lb/>
　稱國以殺罪累上也左傳楚子以若敖之餘殺成熊<lb/>
<pb n="29b"/>
　黄東𤼵曰以宣四年鬬椒之亂也熊于得臣為四世<lb/>
　孫雖鬬氏同出若敖已遥遥矣或曰吳楚殺大夫必<lb/>
　關于中國之故乃書夫將有其終必有其始此亦楚<lb/>
　䖍見殺之繇豈不關于中國之故哉<lb/>
秋七月<lb/>
冬十月公子慭出奔齊<lb/>
　慭字子仲襄公弟也出奔者奔于位傳謂從公于晉<lb/>
　誣辭也凢出奔者皆有罪辭季氏之臣南蒯將去季<lb/>
<pb n="30a"/>
　氏立慭不克而以費叛慭遂奔齊假于張公室以濟<lb/>
　其私君子不由也<lb/>
楚子伐徐<lb/>
晉伐鮮虞<lb/>
　鮮虞子姓國今定州及順徳平鄉之地古鼔子肥子<lb/>
　之國狄之别族也其西南則邢衛東北則兾晉以號<lb/>
　舉者疑缺文或曰以詐用兵無紀律若狄道葢與先<lb/>
　王封國雜處者故以號舉㩀實也胡子曰楚滅蔡晉<lb/>
<pb n="30b"/>
　莫能救而效其所為以伐人國是中國居而夷狄行<lb/>
　陳君舉曰詳于狄事而不詳于楚則晉無中國之志<lb/>
　也<lb/>
十有三年春叔弓帥師圍費<lb/>
　陪臣執國命而三桓之子孫微矣魯公室卑由三家<lb/>
　家臣于是以張公室為名故南蒯據費不書其叛家<lb/>
　臣叛其大夫所謂出乎爾而反之非叛君也然則許<lb/>
　南蒯乎于是魯四分而君無名矣有能思君臣之義<lb/>
<pb n="31a"/>
　而懐周公禽父之徳一反之正者是社稷之臣而蒯<lb/>
　非其人也蒯之鄉人有歌蒯者曰家臣而君圖或又<lb/>
　歌者曰去我鄙魯之人亦不知有君矣蒯之張公室<lb/>
　跡似而情非挾其私而行之也蒯成而慭代庸愈于<lb/>
　季氏乎襄七年季孫宿得政首為南氏城費費者季<lb/>
　氏邑也禮大夫無百雉之城彼城者葢欲自殖也故<lb/>
　費叛則以叔弓圍之叔弓副意如以帥師意如之黨<lb/>
　也故知蒯不書叛者則知好還之理亂臣賊子懼而<lb/>
<pb n="31b"/>
　聖人之情見矣冶區夫明于撫下而暗于事上亦春<lb/>
　秋之所治也<lb/>
夏四月楚公子比自晉歸于楚弑其君䖍于乾谿<lb/>
　比稱公子故楚卿也自晉者榖梁晉有奉是己左傳<lb/>
　叔向言去晉而不送非也歸之云者易辭内有應如<lb/>
　觀從是也以為歸楚而不逆非也歸不言復位未絶<lb/>
　也于楚者至其國之辭也乾谿者即許所遷之夷公<lb/>
　羊所謂築乾谿之臺者是也觀從師于乾谿而遂告<lb/>
<pb n="32a"/>
　之且曰先歸者復所後者劓師及訾梁而潰王縊于<lb/>
　芋尹申亥氏葢受比命以潰䖍師本其始祸安得不<lb/>
　云比弑之哉事莫惨乎意䖍立而比奔其畜謀非一<lb/>
　日矣為榖梁氏之説者頋曰歸一事也弑一事也而<lb/>
　遂言之以比之歸弑比不弑也弑君者必日比不弑<lb/>
　也夫歸之與弑誠二事也然歸而立乎位矣不弑則<lb/>
　不止也不弑則將安所置䖍耶經書四月弑䖍于乾<lb/>
　谿傳言五月䖍縊于申亥氏則其初赴安有定日而<lb/>
<pb n="32b"/>
　遂以不日為比之不弑乎春秋誠責比不明于君臣<lb/>
　之義而謂不責其無討賊之心矣可哉然則如此者<lb/>
　其始也不免于無討賊之志焉不能而後奔奔而入<lb/>
　又必伸討賊之志焉正其名而絶䖍雖誅之可也不<lb/>
　然不能免于弑君之惡矣<lb/>
楚公子棄疾殺公子比<lb/>
　不稱人以殺而云弃疾殺者弃疾利比之位而殺之<lb/>
　其意不得為討賊稱公子未立之辭若比為王而弃<lb/>
<pb n="33a"/>
　疾為司馬于經自應書弑矣杜元凱曰不書弑君位<lb/>
　未定也釋例云比既得國國人皆驚亂弃疾從而煽<lb/>
　之比懼自殺皆弃疾之由故書公子弃疾殺公子比<lb/>
　也左氏傳曰弃疾即位名曰熊居<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯把伯小邾子于平丘<lb/>
　齊服也自宋之會大夫專盟會者十年申之會楚子<lb/>
　專盟會者十年晉無伯業可紀述矣晉昭聞楚靈之<lb/>
<pb n="33b"/>
　禍盡徴會且及于吳决然而起意將代興焉合十三<lb/>
　國之君于衛地而以劉子令之庶乎得其機矣此天<lb/>
　下盛衰之大故非特以志晉也然志本為利又欲刼<lb/>
　之以威晉合諸侯至是遂止復不出者一十四年則<lb/>
　鄟陵復有恭盟而終春秋遂無盟主矣聖人詳而志<lb/>
　之聖人之情也<lb/>
八月甲戌同盟于平丘公不與盟晉人執季孫意如以<lb/>
歸<lb/>
<pb n="34a"/>
　不殊单子習悼公之陋也公不與盟而意如執趙企<lb/>
　明曰邾莒之訴于經無以見十年意如叔弓伐莒謂<lb/>
　莒之訴幾矣邾十一年方盟祲祥何訴哉以經文觀<lb/>
　葢意如欲專盟而公不得盟晉侯因其專而執之耳<lb/>
　于邢公在晉而季孫宿專㑹溴梁公在會而大夫擅<lb/>
　盟意如視為常焉今又欲專平丘之歃公不得與盟<lb/>
　意如之抗終迷不復矣文十六年季孫行父會齊侯<lb/>
　于陽榖齊侯弗及盟成十六年公㑹晉侯于沙隨不<lb/>
<pb n="34b"/>
　見公此責齊晉可也今公自不得與盟豈晉不盟公<lb/>
　也乎經書晉人執意如則意如抗公可知矣然則晉<lb/>
　執意如庶乎覇討矣然不歸京師而執以歸也劉子<lb/>
　以王命令諸侯其執强臣不聽天子亦自予奪也皆<lb/>
　非覇討之義<lb/>
公至自會蔡侯廬歸于蔡陳侯吳歸于陳<lb/>
　廬者世子有之子是為平公呉者世子偃師之子是為<lb/>
　惠公楚滅陳蔡而縣之于是弃疾以陳蔡諸師入楚<lb/>
<pb n="35a"/>
　因遂得封同惡相求如市賈焉事定而酬之殆真心<lb/>
　也以自歸為文則散辭何也弃疾使技如子躬聘鄭<lb/>
　致犨櫟之田事畢弗致其後弃疾曰不糓有事其告<lb/>
　子陳蔡賦皆千乗子革所謂足畏者也是彼于犨櫟<lb/>
　不能輕以予人明矣陳蔡方有新功而楚新内定力<lb/>
　莫能制呉滅州来弃疾謂子期曰未修守備未定國<lb/>
　家而用民力敗不可悔子姑待之是處陳蔡之心也<lb/>
　陳蔡雖縣當其入楚及郊請為武軍築壘壁示復仇<lb/>
<pb n="35b"/>
　之民陳蔡之憤可知也于時晉昭又乗楚亂大合諸<lb/>
　侯于平丘楚必有奪之氣者始任陳蔡之復而封之耳<lb/>
　不書楚封非謂靳其專封亦不書自楚也趙企明直<lb/>
　謂晉力則亦許之過矣其曰陳侯蔡侯既即位而赴<lb/>
　也廬與吳生而名之廬呉皆亡國太子之子異世而<lb/>
　繼絶雖兩君不可不辨也<lb/>
冬十月𦵏蔡靈公<lb/>
公如晉至河乃復<lb/>
<pb n="36a"/>
吳滅州来<lb/>
　乗楚亂<lb/>
十有四年春意如至自晉<lb/>
　意如之至罪晉之失討也意如制魯國使其君不得<lb/>
　與于平丘之盟晉幸執之怵惠伯死命之言致有逸罸<lb/>
　晉之罪也意如去氏一事再見而卒名如婼耳非以<lb/>
　其逃罪失歸道也胡子專責晉然失所以為責者矣<lb/>
　榖梁子曰大夫執則致致則名意如惡然而致見君<lb/>
<pb n="36b"/>
　臣之義也夫既曰惡矣猶欲見以臣乎邪辟之人而<lb/>
　及乎禮是國無刑賞也范宻揚士勛之説亦不必然<lb/>
　季孫四分魯而有二寵靈盛矣孔子又豈因其區區<lb/>
　擁昭之恩而私于彼哉左氏謂之尊晉夫晉之所尊<lb/>
　何所見之既其可尊則意如之至雖欲尊之亦何所<lb/>
　見義耶或曰公羊婼存氏如何曰左氏榖梁則去氏<lb/>
　矣吾以理決之以衆決之公羊一而左糓二矣婼去<lb/>
　氏是也<lb/>
<pb n="37a"/>
三月曹伯滕卒<lb/>
　子須嗣是為平公<lb/>
夏四月秋𦵏曹武公<lb/>
八月莒子去疾卒<lb/>
　弟庚輿嗣是為共公子郊公奔齊<lb/>
冬莒殺其公子意恢<lb/>
　趙企明曰公子而不言大夫非大夫也舉其實而已矣<lb/>
　稱國以殺罪累上也去疾卒而意恢殺則意恢者去<lb/>
<pb n="37b"/>
　疾之厚也去疾自齊入莒必意恢有力焉去疾宜有<lb/>
　以厚之今去疾卒庚輿去疾之仇故方立而殺意恢<lb/>
　焉則意恢之死非其罪去疾累之也去疾累之是乃<lb/>
　所以累去疾也今按意恢之殺距去疾卒已歴一時則<lb/>
　庚輿既立必疑意恢欲立郊公之故左氏序郊公奔及<lb/>
　迎庚輿於殺意恢之後殆失實也故以企明説為暢<lb/>
十有五年春王正月呉子夷昧卒<lb/>
　子僚嗣<lb/>
<pb n="38a"/>
二月癸酉有事于武宫籥入叔弓卒去樂卒事<lb/>
　武宫立于成六年籥所吹以節舞者樂舞入廟必先<lb/>
　文而後武叔弓卒當籥入時及其去之則諸樂皆去<lb/>
　武宫非所當有事也當是時叔弓而涖乎其事則去<lb/>
　樂卒事其可也胡子以為合禮記禮之變而書之者<lb/>
　也如不涖乎其位則有司莫敢告遂行之而已啖叔<lb/>
　佐言宗廟大事大夫卒小事以理言之應待祭畢則不<lb/>
　涖乎位者乃可耳趙企明曰宗廟之禮主于孝君臣<lb/>
<pb n="38b"/>
　之禮主于恩孝重恩輕則宗廟之禮也禮不可輟今<lb/>
　有事于廟而為叔弓輟樂焉是以輕廢重也春秋不<lb/>
　可以無譏<lb/>
夏蔡朝吳出奔鄭<lb/>
　朝氏呉名蔡公孫歸生子以王父子朝字為氏費無<lb/>
　極以反間譛朝吳于蔡蔡人逐之無極之言曰呉在<lb/>
　蔡蔡必速飛而蔡侯不悟亡國之君真不可與圖存<lb/>
　矣而罪朝吳何也凡奔皆惡也國亡不死而又事仇<lb/>
<pb n="39a"/>
　反覆乎蔡楚之間而已矣無極謂朝吳王唯信子故<lb/>
　處子于蔡子亦長矣而在下位辱必求之吾助子請<lb/>
　請者請諸侯非謂楚也吳必挟楚之重以陵其衆見<lb/>
　諸行事而衆莫之堪也無極先有以窺之奚翅以名<lb/>
　利累其心乎<lb/>
六月丁巳朔日有食之<lb/>
　大衍推五月丁巳朔食失一閏授時亦食五月丁巳<lb/>
　朔加時在晝交分十三日九千五百六十七分入食<lb/>
<pb n="39b"/>
　限今先天厯推得丁交巳分十三日九十五分二九七<lb/>
　七入食限<lb/>
秋晉荀吳帥師伐鮮虞<lb/>
　伐鮮虞嘗狄晉矣曷為復書荀吳一伐鮮虞也當楚<lb/>
　人滅中國而晉不能救則狄之以示義當中國無楚<lb/>
　患而晉大夫亟從事于戎狄則復其恒稱以見實春<lb/>
　秋于晉楚之際無不盡其辭也<lb/>
冬公如晉<lb/>
<pb n="40a"/>
十有六年春齊侯伐徐<lb/>
　齊景公女于吳昭四年申之會楚合淮夷執徐子通<lb/>
　吳之道斷矣于是齊侯將而伐之齊師至於蒲隧徐<lb/>
　人行成徐子莒人郯人㑹齊侯盟于蒲隧叔孫昭子<lb/>
　曰諸侯之無伯害哉齊侯之心非叔孫所知也晉人<lb/>
　始欲通呉以制楚今晉衰而楚亂方新景公不能自<lb/>
　修遽欲代興耳以興師伐逺為齊無道亦未察其微<lb/>
　矣書齊侯杜諤謂别大夫之自將者非褒也其名不<lb/>
<pb n="40b"/>
　書不足書以為不忍絶晉者于義迂矣<lb/>
楚子誘戎蠻子殺之<lb/>
　蠻氏在汝州西南近伊闕是申葉許鄭之西而南與<lb/>
　楚白羽為界子爵者也左氏蠻子名嘉今不書名史<lb/>
　失之耳楚子誘殺戎蠻子與楚䖍蔡般無異而或名<lb/>
　或不名杜氏曰蔡大夫怨深故以楚子名告此非蠻<lb/>
　人所告葢楚不以其君名告故不得書名也若是乎<lb/>
　其書也聖人不如是之隨也賈逵曰楚子不名以立<lb/>
<pb n="41a"/>
　其子夫殺則殺也立則立也是二人之身也若是乎<lb/>
　其書也聖人不如是之恕也胡子曰䖍滅中國而棄<lb/>
　疾討蠻氏謹内外之辨也夫亂而無質罪也誘而殺<lb/>
　之是田于蹊而牛奪也以是為討也聖人不如是之<lb/>
　誣也必如公羊子之所謂君子不疾也不疾乃深疾<lb/>
　之庶乎知春秋之㫖矣<lb/>
夏公至自晉<lb/>
秋八月己亥晉侯夷卒<lb/>
<pb n="41b"/>
　子去疾嗣是為頃公<lb/>
九月大雩<lb/>
季孫意如如晉<lb/>
冬十月𦵏晉昭公<lb/>
十有七年春小邾子来朝<lb/>
夏六月甲戌朔日有食之<lb/>
　姜岌云六月己巳朔交分不叶不應食當誤大衍云<lb/>
　當在九月朔六月不應食姜氏是也授時今厯推是<lb/>
<pb n="42a"/>
　歲九月甲戍朔加時在晝六分二十六日七千六百<lb/>
　五十分入食限今先天新法推得二十六日七千六<lb/>
　刻乙二三入食限于是祝史請所用幣季氏不與叔<lb/>
　孫婼曰夫子將有志不君君矣<lb/>
秋郯子来朝<lb/>
八月晉荀呉帥師滅陸渾之戎<lb/>
　辛有適伊川有被髪而祭于野者曰不百年此其戎<lb/>
　乎葢僖之二十二年晉惠自秦歸允姓之姦近逼伊<lb/>
<pb n="42b"/>
　雒而貳于楚萇𢎞測之曰陸渾氏甚睦于楚葢得其<lb/>
　情矣然陸渾氏滅亦無救于晉伯之衰也兵將等故<lb/>
　登其名氏謂褒非也貶非也是非存乎事焉耳陸渾<lb/>
　後屬晉曰九州之戎<lb/>
冬有星孛于大辰<lb/>
　孫炎曰龍星明者以為時候故曰大辰大火也心在<lb/>
　中最明故時主焉孔頴逹曰傳稱孛于大辰西經直<lb/>
　書于大辰者雖在其星之西仍在大辰分度之内故<lb/>
<pb n="43a"/>
　直云于大辰申須曰篲所以除舊布新也天事恒象<lb/>
　今除于火火出必布焉梓慎以為宋衛陳鄭火宋大<lb/>
　辰之虛也陳太皥之虛也鄭祝融之虛也皆火房也<lb/>
　星孛及漢漢水祥也衛顓頊之虛也故為帝丘其星<lb/>
　為大水水火之牡也其以丙子若壬午作乎水火所<lb/>
　以合也胡子曰心為明堂天子之象其前星太子後<lb/>
　星庶子孛加辰象天子嫡庶將分争也讀者互觀焉<lb/>
　可矣<lb/>
<pb n="43b"/>
楚人及吳戰于長㟁<lb/>
　不月夷狄相戰畧之也楚稱人將卑師少長㟁楚地<lb/>
　禦吳兵以水戰也楚吳始書戰敵也自是楚君大夫<lb/>
　不見于經者十有八年而吳入郢矣謂昭公之春秋<lb/>
　莫辨于吳楚者是也榖梁子曰進楚子故曰戰夫兩<lb/>
　相敵未見其可以進也楚苟修其訓辭兵于境上而<lb/>
　請師端吳雖强敢加五千里之楚乎狠然惟吳之求<lb/>
　夫楚子可進何在也即如胡子謂之觀楚可也夷狄<lb/>
<pb n="44a"/>
　相攻中國之幸置私好惡欲偏強勝焉豈聖人之情<lb/>
　也哉唐孔氏以陽匄楚令尹楚恥其敗而以賤者告<lb/>
　亦非也然則無惡乎曰楚吳罪均也無擇而施好惡<lb/>
　志吳強所以嘆中國云耳猶曰楚雖衰而吳且起諸<lb/>
　侯之無伯害哉<lb/>
十有八年春王正月曹伯須卒<lb/>
　子午嗣是為悼公<lb/>
夏五月壬午宋衛陳鄭災<lb/>
<pb n="44b"/>
　劉原父曰四國同日而災非人所能為也其序宋衛<lb/>
　陳鄭春秋之正也同徳則尚爵同爵則尚親<lb/>
六月邾人入鄅<lb/>
　鄅妘姓子爵小國在邾東鄙今沂州古啟陽地汪克<lb/>
　寛氏曰書以惡邾且為宋公伐邾起也<lb/>
秋𦵏曹平公<lb/>
冬許遷于白羽<lb/>
　白羽即析今鄧州内鄉縣也楚人築章華臺于夷<lb/>
<pb n="45a"/>
　故許遷白羽左氏記王子勝之言乃自葉遷按經九<lb/>
　年許自葉遷夷今寧得又自葉遷白羽是經文遷夷<lb/>
　謾然不經心目矣<lb/>
十有九年春宋公伐邾<lb/>
　鄅夫人宋向戍之女也故向寧請師因其臣之私請<lb/>
　而興師伐國當時列國之政大夫專之故也<lb/>
夏五月戊辰許世子止弑其君買<lb/>
　世子止之弟斯立是為元公趙子常曰許悼公瘧飲<lb/>
<pb n="45b"/>
　世子止之藥卒則曷為書弑其君止進藥而藥殺也<lb/>
　止非心乎弑者止進藥而藥殺則曷為加弑焉止自<lb/>
　為藥也君父至尊也藥劑至危也止自為藥以進諸<lb/>
　君而君卒則是止弑君矣君子曰藥劑所以致人死<lb/>
　者非一端也止進藥而殺可不謂之弑哉止所以異<lb/>
　于楚商臣蔡般者過與故爾然春秋之法一施之者<lb/>
　以臣子于君父不可過也然則止奔晉曷為不書止<lb/>
　誠無所逃其罪焉爾猶不使與君殺而佚賊者同文明<lb/>
<pb n="46a"/>
　止之非故也春秋于臣子之獄察矣<lb/>
己卯地震<lb/>
秋齊高𤼵帥師伐莒<lb/>
　發偃子此齊侯窺晉衰而為鄟陵争伯之端也<lb/>
冬𦵏許悼公<lb/>
　趙企明曰卒赴從外𦵏從内内會則書𦵏不然則否<lb/>
　初不計討賊不討賊及實殺與否也而𫝊者鑿為是説<lb/>
　葢欲證其殺非實之説耳非義例也<lb/>
<pb n="46b"/>
二十年春王正月<lb/>
　孔氏正義云厯法十九年為一章章首之歲必周之<lb/>
　正月朔旦冬至僖五年正月辛亥朔日南至是章首<lb/>
　之歲年也計僖五年至往年合一百三十三年是為<lb/>
　七章今年復為章首故云是歲朔旦冬至之歲也朔<lb/>
　旦冬至謂正月之朔當言正月己丑朔日南至今傳<lb/>
　乃云二月己丑日南至是錯名正月為二月也厯之<lb/>
　正法往年十二月後宜置閏月即此年正月當是往<lb/>
<pb n="47a"/>
　年閏月此年二月乃是正月故朔日己丑日南至也<lb/>
　時史失閏往年錯不置閏更在二月之後<lb/>
夏曹公孫會自鄸出奔宋<lb/>
　會子臧之子曹卿也曹無大夫信乎自榖梁之為斯<lb/>
　言也然成二年何以書公子首乎趙氏所謂國小不<lb/>
　能從事大夫請命者少亦或無事不見于經不得云<lb/>
　無一大夫公孫㑹自縁命卿故書名見也賢者之後<lb/>
　善斯進之信乎自公羊之為斯言也胡氏實助其瀾<lb/>
<pb n="47b"/>
　然凡出奔皆罪辭會有何善乎春秋二百四十年之<lb/>
　間其登名固多神靈之胄矣豈能縁其先世令名而<lb/>
　脱罪籍乎夫父子兄弟罪不相及苑何忌尚能引康<lb/>
　誥以辭齊賞况聖人乎彼所謂賞猶可也春秋治名<lb/>
　實之書也而以名假人乎况如公羊又謂以其先世<lb/>
　遂諱其惡乎以為觀書法焉與華向自宋南里出奔<lb/>
　楚宋公之弟辰自蕭来奔無以異也然則㑹叛者乎<lb/>
　自賈逵及公羊之為斯言也趙匡從而為之辭曰自<lb/>
<pb n="48a"/>
　鄸者先據以叛叛時不書不告且夫華向之奔經固<lb/>
　先書入宋南里以叛宋辰之奔經亦先書入蕭以叛<lb/>
　矣今公孫會經傳俱無據邑之文止以書法之同而<lb/>
　蔽罪㑹無乃有辭乎然則劉原父待放之説然乎曰<lb/>
　奔本急辭非待放矣孫明復云鄸會之邑言自鄸出<lb/>
　奔以别從國而去是亦鄸有奉焉無所逃黨惡之罸<lb/>
　者葢強臣専邑資兵以自脱當兩治之矣<lb/>
秋盗殺衛侯之兄縶<lb/>
<pb n="48b"/>
　榖梁子曰盗賤也兄母兄也目衛侯累也胡子以盗<lb/>
　為宗魯而蔽罪是乎曰宗魯之罪不知學耳其謂以<lb/>
　周事豹而歸死公孟乃若其情則可哀矣即兩治之<lb/>
　亦當公其重輕今乃釋閎中執戈者而以受戈斷肱<lb/>
　者䴡法焉可乎據傳齊豹素狎于縶不應一奪司㓂<lb/>
　遽仇之至死且北宫喜褚師圃于縶何關遂與豹同<lb/>
　惡相求而又挟子朝為亂則非縶一人之故而宣姜<lb/>
　之殺子朝之奔經皆無文疑左氏所紀容有不實而衆<lb/>
<pb n="49a"/>
　亂殺縶莫得主名耳啖助曰稱盜者目罪人之賤盜<lb/>
　殺衛侯之兄縶是也春秋凡盜殺者三鄭盜尉止之<lb/>
　憤殺三卿儔皆賤者也陳盜殺夏區夫盜無傳不可<lb/>
　知孟公之盜齊豹以失司冦例不得書習于穀梁而<lb/>
　失之者耳至葉正則曰春秋書齊豹盜三叛人名獨<lb/>
　此為改正舊史發明大義按趙伯循辨疑于黒肱以<lb/>
　濫来奔詳矣正則何其考之不情哉趙企明曰責在<lb/>
　衛侯不在盜故豹不必名然春秋之責有所書名者<lb/>
<pb n="49b"/>
　多矣亦不然矣<lb/>
冬十月宋華亥向寧華定出奔陳<lb/>
　亥合比弟寧戍子定弱弟趙子常曰三大夫並出則<lb/>
　何以月据後再自宋南里出奔楚不月以犯君出也<lb/>
　宋元公惡華向華亥偽有疾以誘群公子殺之遂刼<lb/>
　公取太子欒與母弟辰公子地以為質公亦取華亥<lb/>
　向寧華定之子以為質公殺華向之質而攻之然後出<lb/>
　奔故月以異之同于佚賊也<lb/>
<pb n="50a"/>
十有一月辛卯蔡侯廬卒<lb/>
　蔡平公廬卒子朱立<lb/>
二十有一年春王三月𦵏蔡平公<lb/>
夏晉侯使士鞅来聘<lb/>
　許翰曰禮好不結而求財無度則聘義亡矣葢自是<lb/>
　聘不復志<lb/>
宋華亥向寧華定自陳入于宋南里以叛<lb/>
　榖梁傳曰自陳陳有奉焉耳胡子曰凢書叛有入于<lb/>
<pb n="50b"/>
　戚者而不言衛有入于朝歌者而不言晉猶曰非自<lb/>
　外也有入于蕭者而不言宋則自外入者也此自外<lb/>
　入獨稱宋南里何也南里者宋國城内之里名也左<lb/>
　氏傳曰華氏居廬門以南里叛宋城舊鄘及桑林之<lb/>
　門而守之是華氏與宋分國而居矣故其入其出皆<lb/>
　以南里繫之宋然謂司馬華貙叛而召亡人則非資<lb/>
　陳之力與經不合而貙以司馬之貴經何以不登其<lb/>
　名乎<lb/>
<pb n="51a"/>
秋七月壬午朔日有食之<lb/>
　授時推加時在晝交分二十六日八千七百九十四<lb/>
　分入食限今先天新法推得壬午交分二十六日八<lb/>
　千七百五六七七入食限<lb/>
八月乙亥叔輙卒<lb/>
　杜元凱曰叔弓之子伯張<lb/>
冬蔡侯朱出奔楚<lb/>
　成君不月遂失國也費無極取貨于東國怵蔡出朱<lb/>
<pb n="51b"/>
　而立東國朱愬于楚自是不反矣讒人之交亂甚哉<lb/>
公如晉至河乃復<lb/>
　報士鞅之聘公亟如晉而晉辭焉晉人知有三家耳<lb/>
　春秋傷魯之削也<lb/>
二十有二年春齊侯伐莒<lb/>
　十九年高𤼵伐莒矣至是景公親將伐之<lb/>
宋華亥向寧華定自宋南里奔楚<lb/>
　此佚賊也自宋南里南里有奉焉耳趙企明曰傳載<lb/>
<pb n="52a"/>
　晉齊曹衛圍南里之事此則與圍彭城之事同固諸<lb/>
　侯之善舉不宜不書今直書三叛臣奔楚學者信經<lb/>
　足矣傳無取也<lb/>
大蒐于昌間<lb/>
　昌間啖叔佐曰魯地或曰鄒縣昌平山近邾之地<lb/>
夏四月乙丑天王崩<lb/>
六月叔鞅如京師𦵏景王<lb/>
　鞅弓次子<lb/>
<pb n="52b"/>
王室亂<lb/>
　景王太子早夭諸子皆欲立劉子單子附王子猛者<lb/>
　也尹氏召伯毛伯附王子朝者也猛長而貴朝㓜而<lb/>
　卑其為尊卑也微國人莫知王愛朝將立焉未及而<lb/>
　崩諸大夫争立君帥兵以相攻于是大亂劉原父曰<lb/>
　王室亂者嫡庶並争亂在宗室本不得言京師亂耳<lb/>
劉子單子以王猛居于皇<lb/>
　劉子名卷一名蚠單子名旗皇即湟水名今河南府<lb/>
<pb n="53a"/>
　鞏縣以者挈乎人之辭未成尊者則施之苟成尊則<lb/>
　否敬王居于狄泉是也故天王出入或有以之而不<lb/>
　書者乎傳有之莊二十年鄭伯以王處于櫟昭二十<lb/>
　三年單昭子以王如劉二十六年劉子以王出次于<lb/>
　渠皆有其事而經沒之者也以為尊王諱書也劉<lb/>
　單之以王猛不諱而猛稱名杜元凱以為未即位是<lb/>
　也所在言居明其當得位也劉原父曰未逾年則以<lb/>
　王繫名通謂之小子王生名之死亦名之尊未成也<lb/>
<pb n="53b"/>
　若是皆史法也何嫌于君前臣名之義哉劉單之失<lb/>
　第不能早定其位倡大義一人心于正耳胡子乃謂<lb/>
　其挟天子令諸侯吕仲木曰王室亂大臣有能左右<lb/>
　天子者豈不可也胡子過矣劉絢曰景王在劉單不<lb/>
　能格心則質夫近愚且當聽賔孟犧雞之言而田北<lb/>
　山也微王疾殺劉單矣以為不諌亦非也<lb/>
秋劉子單子以王猛入于王城<lb/>
　王城澗水東瀍水西惟洛食者是也今河南府城武<lb/>
<pb n="54a"/>
　王定鼎郏鄏處陳君舉曰居于皇言失京師也入于<lb/>
　王城言始得京師也凢以非順辭也言前王室亂後<lb/>
　言二子以王猛居于皇入于王城則二子有不得已<lb/>
　焉者爾是故殺子朝于楚儋翩率子朝之徒以作亂<lb/>
　敬王嘗處于姑猶逾年卒克之子朝不書殺天王不<lb/>
　書出是予劉單以復辟之誼也殺朝事在定五年<lb/>
冬十月王子猛卒<lb/>
　母弟匄立是為敬王景王中月而渇𦵏不與其渇𦵏<lb/>
<pb n="54b"/>
　也故春秋于悼王猶以未𦵏稱名者治之天子未三<lb/>
　年不稱王公羊子之文也未踰年之君雖嘗有謚猶<lb/>
　不列于廟然嘗曰王猛矣而卒從其恒稱稱王猛者<lb/>
　有子朝焉自命曰西王春秋治其名實别嫌明微顯<lb/>
　正君臣之義也卒治以子先儒云禮所謂父子之倫<lb/>
　也謂不書王則嫌于魯之子不書子則嫌于未君不<lb/>
　書猛則嫌于群王故書王子猛前承王猛之文而下<lb/>
　書王子猛則其卒非子虎之比矣文同而義異者春<lb/>
<pb n="55a"/>
　秋固多有之故春秋非聖人不能修也然則與王子<lb/>
　朝奚異者曰尹氏有朝焉書子朝别嫌乎尹氏之朝<lb/>
　也然上書天王則王子朝可得書天王不與王子敵<lb/>
　也<lb/>
十有二月癸酉朔日有食之<lb/>
　疏杜者以此月有庚戌上去癸酉三十七日不得癸<lb/>
　酉為朔有庚戌也又傳十二月下有閏月晉箕遺云<lb/>
　云又云辛丑伐京辛丑是壬寅之前日也二十三年<lb/>
<pb n="55b"/>
　傳曰正月壬寅朔二師圍郊則辛丑是閏月之晦日也<lb/>
　又計明年正月之朔與今年十二月朔中有一閏相<lb/>
　去當為五十九日此年十二月當為癸卯朔經書癸<lb/>
　酉明是誤也故言長歴推校十一月小甲戌朔傳有<lb/>
　乙酉十二日也又有己丑十六日也十二月大癸卯<lb/>
　朔傳有庚戌八日也閏十二月癸酉朔傳有閏月辛<lb/>
　丑二十九日也明年正月壬寅朔則上下符合矣此<lb/>
　考于時月最宻而授時歴課得癸酉朔交分十四日<lb/>
<pb n="56a"/>
　一千八百入食限反以杜注非是不可曉也今兩存<lb/>
　之今先天厯新法推得癸酉交分十三日<hi>闕</hi>三<hi>闕</hi>三<lb/>
　五四六入食限<lb/>
二十有三年春王正月叔孫舍如晉<lb/>
癸丑叔鞅卒<lb/>
　子詣嗣<lb/>
晉人執我行人叔孫舍<lb/>
　高抑崇曰晉雖以取邾師為罪而執行人其實則為<lb/>
<pb n="56b"/>
　士鞅来聘以魯為卑已故也與趙企明意同<lb/>
晉人圍郊<lb/>
　郊者何周邑也而有子朝之黨不係之周土無二王<lb/>
　以别異于諸侯也與圍温一耳晉自交剛大夫帥師<lb/>
　皆書此書人將卑師少也若籍談荀躒則當從其恒<lb/>
　稱矣于是單旗告急于晉司徒醜以王師敗績于前<lb/>
　城鄩肸之伐百工之叛僅勝之耳晉人始率九州之<lb/>
　戎焦瑖温原之師納猛王城而單旗劉蚠又敗于郊<lb/>
<pb n="57a"/>
　前城人敗陸渾于社子朝攻猛棘矣王猛卒敬王立<lb/>
　晉始軍于隂于侯氏于谿泉次于社王師軍于汜于<lb/>
　解次于任人晉人濟師取前城軍其東南王師伐京<lb/>
　毁其西北踰年子朝立而後圍其所以討亂者不力<lb/>
　矣聖人據實以書之胡子曰不係周不與伐天子殆<lb/>
　亦不然也然以子朝在是而圖之也經不書圍子朝<lb/>
　而直書圍天子之邑所謂圖勤王之績而得犯京師<lb/>
　之名者矣<lb/>
<pb n="57b"/>
夏六月蔡侯東國卒于楚<lb/>
　弟申嗣是為昭公東國行貨得國者也不日卒于外<lb/>
　也朱東國蔡侯二子朱出奔楚東國亦卒于楚必楚<lb/>
　受朱訴而拘東國王父殺父見用身行貨而卒不免<lb/>
　不能辨于義利以自強其禍豈小哉<lb/>
秋七月莒子庚輿来奔<lb/>
　左氏曰庚輿虐而好劍苟鑄劍必試諸人國人患之又<lb/>
　將叛齊烏存帥國人逐之庚輿来奔齊人納郊公<lb/>
<pb n="58a"/>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧<lb/>
　吳伐州来来楚與國故楚以六國奔命救之次于雞<lb/>
　父雞父楚地也未陣而諼以取之曰敗頓胡沈夷也<lb/>
　而躋之蔡陳許之上背盟即楚春秋一施之而已胡<lb/>
　子謂以君大夫序叔孫舍曰列國之卿當小國之君<lb/>
　况夷狄乎是春秋本狄之曰滅者身殱而國亡之稱<lb/>
　雞父𨽻今夀州霍丘西南其地北與州来界故沈𨽻<lb/>
<pb n="58b"/>
　潁州夀潁北界君殺則國滅矣胡沈以身滅為文胡<lb/>
　子所謂自取焉是也不言楚楚未接也左氏曰楚及<lb/>
　諸侯之救州来吳人禦諸鍾離戰于雞父是雞父在<lb/>
　鍾離東州来西吳師雖未至州来然禦在鍾離已入<lb/>
　而戰在雞父也汪仲裕曰左傳記令尹卒楚師熸吳<lb/>
　光設詐先犯胡沈與陳三國既敗又從其囚使奔許<lb/>
　與蔡頓而許蔡頓之師亦奔六國敗奔之後然後楚<lb/>
　師又奔則楚師未嘗與呉師相接明矣<lb/>
<pb n="59a"/>
天王居于狄泉<lb/>
　此敬王匄也君父一治之耳子猛卒已踰年不書出<lb/>
　即位于狄泉非自内而出也狄泉洛陽城内太倉西<lb/>
　南池水洛去王城二十五里爾王猛既入王城陸渾<lb/>
　之戎雖還焦瑕温原尚可資其力也不擁匄而定之<lb/>
　位遲疑觀望單從阪道劉從尹道惟伐尹之為急自<lb/>
　是王復如劉子朝乃得自卻入尹而入王城書之以<lb/>
　見劉单之罪也<lb/>
<pb n="59b"/>
尹氏立王子朝<lb/>
　尹畿内采地尹氏子爵名周世卿本吉甫之後据荘<lb/>
　十九年蘇子立子頺不書而書子朝以佚賊也朝之<lb/>
　不名與衛人立晉不書公子異者于是尹氏有朝焉<lb/>
　言王子别嫌乎尹氏之朝也立者不宜立者也立于<lb/>
　王城而不書入劉單擁王出避則王城虛莫適主焉<lb/>
　易辭也立而自尹氏猶曰獨尹氏所欲立也尹氏天<lb/>
　子之卿也胡子曰王朝公卿書爵而變文稱氏者見<lb/>
<pb n="60a"/>
　世卿之擅權亂國為後戒也<lb/>
八月乙未地震<lb/>
　萇𢎞曰周之亡也其三川震今西王之大臣亦震天<lb/>
　棄之矣東王必大克按疏言丁酉南宫極震則周地<lb/>
　始震周魯相去千里故震日不同夫陽伏而不出隂<lb/>
　迫而不蒸于是有地震言乎其上下也氣升降同時<lb/>
　豈以千里即差三日哉千里而差三日言乎其緯也<lb/>
　然測其高深廣輪氣数年而始周矣疏家亦不考于<lb/>
<pb n="60b"/>
　周髀之数靈曜括地之文也哉<lb/>
冬公如晉至河有疾乃復<lb/>
二十有四年春王二月丙戌仲孫貜卒<lb/>
　孟僖子也子何忌嗣與南宫敬叔師孔子<lb/>
叔孫舍至自晉<lb/>
　按十四年意如至自晉不氏舍獨係之叔孫者衍文<lb/>
　也左氏榖梁皆無此二字孫明復從之<lb/>
夏五月乙未朔日有食之<lb/>
<pb n="61a"/>
　授時推加時在晝交分二十六日三千八百三十九<lb/>
　分入食限今先天厯新法推得乙未二十六日三千<lb/>
　八百十九分九二入食限<lb/>
秋八月大雩<lb/>
　初五月日食梓慎曰將水禆竈曰旱也日過分而陽<lb/>
　猶不克克必甚能無旱乎陽不克莫将積聚也<lb/>
丁酉把伯郁釐卒<lb/>
　子成嗣是為悼公<lb/>
<pb n="61b"/>
冬吳滅巢<lb/>
𦵏把平公<lb/>
二十有五年春叔孫婼如宋<lb/>
　春秋内大夫出者其私皆言故傳云為季氏逆婦非<lb/>
　也非國君無代逆者逆無有以其僚友兄弟代者且<lb/>
　意如見經至是十五年計其齒長矣又十三年而斯<lb/>
　已代父專政斯豈宋女所出耶以是知傳誤矣<lb/>
夏叔詣會晉趙鞅宋樂大心衛北宫喜鄭㳺吉曹人邾<lb/>
<pb n="62a"/>
人滕人薛人小邾人于黄父<lb/>
　詣鞅子趙鞅成子武孫大心祁黎族兄喜佗子吉蠆<lb/>
　子黄父張主一曰即黒壤晉地左氏傳曰謀王室也<lb/>
　于是天王謂之東王子朝謂之西王晉侯使涖問周<lb/>
　故期以明年而後為黄父之會諸侯不至但合諸大<lb/>
　夫以謀之不于周而于晉地曰明年將納王春秋之<lb/>
　書是會前不屬狄泉之居後不屬成周之入説者以<lb/>
　為無益于天王是已是故又明年而荀躒趙鞅之師<lb/>
<pb n="62b"/>
　出天王書入而晉師克鞏不書不以討子朝予晉也<lb/>
　而胡子以為免于貶非矣<lb/>
有鸜鵒来巢<lb/>
　邵氏按先天卦圖言天下将治則氣自北而南天下<lb/>
　将亂則氣自南而北禽鳥飛類得氣之先周禮鸜鵒不<lb/>
　踰濟而至魯則氣自南而北之騐也自此晉霸不競<lb/>
　呉楚越皆以南夷迭主夏盟幾于改物則知鸜鵒之<lb/>
　来不但巢居為異昭公出奔之祥特其一而已<lb/>
<pb n="63a"/>
秋七月上辛大雩季辛又雩<lb/>
九月己亥公孫于齊次于陽州<lb/>
　亟言之曰奔緩言之曰孫諱奔言孫而已孫于齊以<lb/>
　求援次陽州待齊命也次不敢直前之辭儒者以為<lb/>
　自荘以来未之有也陽州齊魯境上邑昭公入公果<lb/>
　公賁之説于侍人僚柤欲伐季氏子家覊曰讒人以<lb/>
　君徼幸事若不克君受其名不可為也舍民数世以<lb/>
　求克事不可必也且政在焉其難圖也公退之已而<lb/>
<pb n="63b"/>
　公徒見伐與臧孫如墓謀遂行孫于齊胡子曰昭公<lb/>
　不明乎消息盈虛之理正身率徳擇任忠賢待時馴<lb/>
　致不忍一朝之忿求逞其私欲而以群小謀之其及<lb/>
　宜矣<lb/>
齊侯唁公于野井<lb/>
　胡子曰唁者弔也生事曰唁死事曰弔齊侯唁公于<lb/>
　野井以遇禮相見孔子曰其禮與其辭足觀矣言其<lb/>
　無納公之實也趙企明乃以為迂夫禮始可以為國<lb/>
<pb n="64a"/>
　使景公赫然明于方伯之職正辭伐魯以討出孫之<lb/>
　由則意如必受其咎高崔田氏何敢同惡相求哉<lb/>
冬十月戊辰叔孫舍卒<lb/>
　公在外書日勢不得臨非䘏典薄也<lb/>
十有一月己亥宋公佐卒于曲棘<lb/>
　子奕嗣是為景公曲棘宋地今杞縣東北古外黄胡<lb/>
　子云宋元意如外舅欲納公者以正倫恤患為心而<lb/>
　不匿其私親之惡者也吕仲木曰知季氏之將逐君<lb/>
<pb n="64b"/>
　而嫁之女見季氏之已逐君而免其危于季氏且不<lb/>
　得為賢舅豈有正倫恤患之心哉如有是心當其時<lb/>
　則不妻也以為賢于當時諸侯者過矣吾謂吕氏曰<lb/>
　精<lb/>
十有二月齊侯取鄆<lb/>
　齊侯之取鄆為居昭公也為居昭公則曷言乎取以<lb/>
　為伐季氏可勿取鄆取鄆是舍大而小是謀也為斯<lb/>
　義者正矣然齊之取鄆公為之名耳徙于乾侯鄆遂<lb/>
<pb n="65a"/>
　入齊而不返迄定十年夹谷之會而後来歸書曰齊<lb/>
　人来歸鄆讙龜隂田是矣故與宣元年之濟西哀八<lb/>
　年之讙闡無異辭焉聖人固有以察其情矣或曰禮<lb/>
　國亡大縣邑公卿大夫皆厭冠哭于太廟三日君不<lb/>
　舉以其係乎我也故必書嘻末矣<lb/>
二十有六年春王正月𦵏宋元公<lb/>
三月公至自齊居于鄆<lb/>
　公来居鄆曰至自齊則公葢自野井入齊國都齊既<lb/>
<pb n="65b"/>
　取鄆而始来居耳若本未至齊則當書至自野井與<lb/>
　至自乾侯同例矣穀梁傳曰齊侯之見公可以言至<lb/>
　自齊非也王葆曰野井齊地可以言齊非也<lb/>
夏公圍成<lb/>
　成者孟氏之私邑也三家皆有邑稱都矣成三都之<lb/>
　一也季氏出君而攻孟氏之邑公在鄆與成近也方<lb/>
　三家分魯孟氏有所賦于公未至如季氏也意如因<lb/>
　公之孫乃有所刼耳公倘信子家而通内外感之以<lb/>
<pb n="66a"/>
　誠動之以禮成邑豈遽為意如所刼哉方是時何忌<lb/>
　受學仲尼亦可責禮徒以在喪故未能治其私邑不<lb/>
　修訓辭奮然而惟成之急圖而無序威䙝而堅三都<lb/>
　之叛矣不稱公以齊師齊人受季氏賂其師不足用<lb/>
　也戰于炊鼻不書者諱國惡胡子曰書公圍成則季<lb/>
　氏之不臣昭公之不君齊侯不修方伯連帥之職其<lb/>
　罪咸具矣<lb/>
秋公會齊侯莒子邾子杞伯盟于鄟陵<lb/>
<pb n="66b"/>
　鄟陵即成六年魯取之鄟在齊魯境上葢晉不復能<lb/>
　主盟矣参盟不月矯納公以盟邾莒杞也始齊人受<lb/>
　季氏賂故圍成之師公子鉏從而師不足用葢景公<lb/>
　志不及逺集小國為参盟其争霸之略止于此矣故<lb/>
　不月以異之趙企明曰齊難于納公論勢之強弱不<lb/>
　可虛議齊也趙氏豈惟不知春秋之義並其實而失<lb/>
　之矣<lb/>
公至自會居于鄆<lb/>
<pb n="67a"/>
　家鉉翁氏曰自是每歲書至書居凢五見焉及鄆潰<lb/>
　乃書公在乾侯皆所以存公而繫魯國臣民之望也<lb/>
九月庚申楚子居卒<lb/>
　太子壬立改名軫是為昭王<lb/>
冬十月天王入于成周<lb/>
　初四年子大叔謂范獻子嫠不恤緯憂宗周之隕也<lb/>
　五年冬尹氏涉鞏焚東訾于是使單子如晉告急劉<lb/>
　師敗于施谷劉子以王出次于<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>晉知躒趙鞅以師<lb/>
<pb n="67b"/>
　至王起師于<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>次尸晉克鞏召伯盈逐子朝逆王于<lb/>
　尸及劉子單子盟王入于成周入難辭幸之也不書<lb/>
　晉師以晉頃之所定周者怠也于成周非王都也武<lb/>
　王遷九鼎于河南郏鄏周公營都焉曰王城遷殷民<lb/>
　于雒陽下都成周也平東遷都王城子朝亂餘黨多<lb/>
　在王城于是敬王畏之都成周至三十二年而諸侯<lb/>
　之大夫始城之今曰成周者黍離而降不列于雅京<lb/>
　師衆大之稱不可係入則亦非事實矣<lb/>
<pb n="68a"/>
尹氏召伯毛伯以王子朝奔楚<lb/>
　傳言召伯盈逐王子朝朝及召氏之族奔楚召伯逆王<lb/>
　于尸與王入于成周則召氏族出奔召伯身不奔是<lb/>
　傳之謬也劉原父以召伯既自歸敬王族必從之若<lb/>
　召族自出法不書于毛伯之上尹族以圍故得書召<lb/>
　族無為則卑不得書是不知傳謬強為解也季明徳<lb/>
　曰尹氏為卿卿本子爵而序于召伯毛伯之上則二<lb/>
　伯乃大夫之字杜元凱謂伯為爵者非也不知子書<lb/>
<pb n="68b"/>
　伯上自縁職事高下畢命所紀可見宣公之簡毛伯<lb/>
　序召伯之上葢與今位次不同之証季氏之誤也子<lb/>
　朝立為王矣而猶曰王子者國人不與為王也不言<lb/>
　出者不從位出也趙企明曰天王既入子朝自出而<lb/>
　自外奔耳與晉之先蔑同<lb/>
二十有七年春公如齊公至自齊居于鄆<lb/>
夏四月吳弑其君僚<lb/>
　稱國以弑弑君者當國國人皆逆賊之黨故無能以<lb/>
<pb n="69a"/>
　名氏赴者春秋之常如欒盈是也吳公子光之弑僚<lb/>
　則既異矣僚代父夷昧而立也據公羊史記光之有<lb/>
　争在夷昧方殁時何待十二年而後行事哉杜元凱<lb/>
　謂僚亟戰罷民又伐楚喪庶乎得舉國畏惡之情第<lb/>
　謂光乗間而動則亦惑于左氏不索何獲之語僚既<lb/>
　以非次而立又國人之殺之必將致國於札畏惡而<lb/>
　思息肩國人殺之也何與于光茍如楚䖍乾谿之事<lb/>
　而不蔽獄于光則其視楚公子比何其輕重懸絶耶<lb/>
<pb n="69b"/>
　故呉僚之弑據經不必任傳可也趙子常曰不日以<lb/>
　别于大臣之弑君而稱國者諸樊子光立是為闔閭<lb/>
楚殺其大夫郤宛<lb/>
　此費無極諼而殺之聽之者囊瓦也以累上書而不<lb/>
　去其官則所謂關天下之故而後書者無極之言曰<lb/>
　救潜之役呉可以得志子惡取賂焉是假國法以殺<lb/>
　之也<lb/>
秋晉士鞅宋樂祁犂衛北宫喜曹人邾人滕人會于扈<lb/>
<pb n="70a"/>
　祁犂喜子大心族弟扈鄭地扈近成周左云謀戌成<lb/>
　周是也以魯不至則云納公齊不至又何以言耶士<lb/>
　鞅曰魯君守齊三年無成而齊景公于梁丘據欲以<lb/>
　濟師卜天之棄魯君與否今若以納魯召齊寧有不<lb/>
　至耶若今實謀納則明年如晉晉人止公何得云不<lb/>
　使一人辱告寡君而即安甥舅耶疑左氏于此有附<lb/>
　會者然戍周之㑹而諸侯不親竟託空言遂使成周<lb/>
　之城五年而後効功假令戍周之言信行經必書之<lb/>
<pb n="70b"/>
　矣頃公韓起之伯業其不足觀也如此夫<lb/>
冬十月曹伯午卒<lb/>
　史記弟野立是為聲公五年平公弟通弑聲公代立<lb/>
　是為隠公四年聲公弟露弑隠公代立為靖公譙周<lb/>
　云春秋無其事檢世本及春秋悼公卒弟露立諡靖<lb/>
　公無聲公隠公葢是彼文自疎也<lb/>
邾快来奔<lb/>
公如齊公至自齊居于鄆<lb/>
<pb n="71a"/>
　傳言仲孫何忌陽虎伐鄆公徒敗于且知先儒以為<lb/>
　存公不書非也説者率謂定哀之際多微辭然辭微<lb/>
　矣豈有盡沒其實者乎經文不見是本無其事也何<lb/>
　忌孔子之徒豈以臣伐君乎<lb/>
二十有八年春王三月𦵏曹悼公<lb/>
　諡曰悼則史謂囚死于宋者不無據矣<lb/>
公如晉次于乾侯<lb/>
　至是公三如齊而不見恤也知晉以求容而晉人以其<lb/>
<pb n="71b"/>
　即安甥舅靳之乾侯今廣平成安縣古魏郡斥丘地<lb/>
　在衛北狄地至是屬晉矣故次陽州猶魯齊之境次<lb/>
　乾侯則進退維谷覊旅之人耳<lb/>
夏四月丙午鄭伯寧卒<lb/>
　子蠆嗣是為獻公<lb/>
六月𦵏鄭定公<lb/>
秋七月癸巳滕子寧卒<lb/>
　子結嗣是為頃公<lb/>
<pb n="72a"/>
冬𦵏滕悼公<lb/>
二十有九年春公至自乾侯<lb/>
齊侯使高張来唁公<lb/>
　張偃子記唁以誚公耳公至是怍而復如晉<lb/>
公如晉次于乾侯<lb/>
　左氏記意如歸馬及公黜太子務人而立公衍汪仲裕<lb/>
　辯其無有是也<lb/>
夏四月庚子叔詣卒<lb/>
<pb n="72b"/>
秋七月<lb/>
冬十月鄆潰<lb/>
　于是公如晉民迫于季氏不敢復寧公也而民不見<lb/>
　徳亡無愛徴并見矣<lb/>
三十年春王正月公在乾侯<lb/>
　正月以存公也高抑崇曰鄆魯地曰居者公之所有<lb/>
　乾侯晉地曰在者非公得而專也<lb/>
夏六月庚辰晉侯去疾卒秋八月葬晉頃公<lb/>
<pb n="73a"/>
　子午嗣是為定公<lb/>
冬十有二月呉滅徐徐子章羽奔楚<lb/>
　傳者或曰先服而後奔故名春秋國滅君奔者三皆<lb/>
　不名也或曰徐兩事吳楚以違吳人執亡公子之命<lb/>
　而見滅楚出師救之無及也徐在僖公時為楚所虐<lb/>
　尋已服于楚矣及楚既衰而徐為吳滅則章羽有奔<lb/>
　楚而已不得與奔中國者比故特名以異之<lb/>
三十有一年春王正月公在乾侯<lb/>
<pb n="73b"/>
季孫意如會晉荀躒于適歴<lb/>
　躒盈子適歴晉地晉定初立有嗣霸之意將以師納<lb/>
　公士鞅曰若召季孫而不来則信不臣矣然後伐之<lb/>
　若何晉人召季鞅使私焉曰子必来我受其無咎于<lb/>
　是意如待命于適歴而晉使荀躒出會䝉于詐謀而<lb/>
　不知于是釋君助臣胡子所謂不能致討而寵以會<lb/>
　禮者是己自是唁公乾侯公薨乾侯屬辭比事而晉<lb/>
　人之罪著矣<lb/>
<pb n="74a"/>
夏四月丁巳薛伯榖卒<lb/>
　子定嗣是為宣公<lb/>
晉侯使荀躒唁公于乾侯<lb/>
　會意如者躒也唁公者即躒也晉人入荀躒黨奸之<lb/>
　説果釋君而助臣矣弔失國曰唁經之言唁以公之<lb/>
　不得入示意者晉人之本㫖也而傳記躒之言曰意<lb/>
　如不敢逃死君其入也葢亦誣矣榖梁曰既為君言矣<lb/>
　不可者意如也斯與經應矣<lb/>
<pb n="74b"/>
秋𦵏薛獻公<lb/>
冬黑肱以濫来奔<lb/>
　此與邾庶其以漆閭丘来奔同不書邾缺文也公榖<lb/>
　傳皆云邾黑肱知肱邾臣也故啖趙纂例從左氏所<lb/>
　引注文曰邾黒肱矣意如當國為逋逃主故快肱以<lb/>
　類至而肱又以濫耳二傳鑿生異論公羊以為通濫<lb/>
　于天下以賢叔術也濫何足通而叔術何足賢歟地<lb/>
　固有通于天下者沙鹿崩梁山崩是也濫在滕東南<lb/>
<pb n="75a"/>
　古東海昌慮縣地何繫于天下而黒肱書名何足知<lb/>
　其賢耶而榖梁曰不言邾黒肱别乎邾不言濫子非<lb/>
　天子所封也且别封而不受王命者在春秋固有之<lb/>
　郳邾之别封也蕭叔宋之别封也郳黎及蕭皆以地<lb/>
　書而黒肱安得不書地假令黒肱實别封不受王命<lb/>
　然地固王土春秋反正諸侯安得専封不還繫之邾<lb/>
　者且既為别封則固已有國世安有挈國而奔者哉<lb/>
　此皆不近人情矣闕文之云學者無疑焉爾<lb/>
<pb n="75b"/>
十有二月辛亥朔日有食之<lb/>
　授時推加時在晝交分二十六日六千一百二十六<lb/>
　分入食限今先天新法推得辛亥交分二十六日六<lb/>
　千一百八十四入食限史墨曰六年及此月也呉其<lb/>
　入郢終亦弗克入郢必以庚辰日月在辰尾庚午之<lb/>
　日日始有謫火勝金故弗克<lb/>
三十二年春王正月公在乾侯取闞<lb/>
　取不言公蒙上也不躬取不言公闞今東平古須昌<lb/>
<pb n="76a"/>
　昭所𦵏地魯羣公墓隧之所在也公居鄆尚得以主<lb/>
　行而祭鄆潰則無所寓其儀范鞅語意如曰子姑歸<lb/>
　而祭是其事已或曰取之以寓孝思彼慼而有喜容<lb/>
　又曷能思羣公哉習其儀而已内地而書取者何也<lb/>
　逐于季氏雖内邑猶取之外也在乾之日取闞比之<lb/>
　於取鄟取邿見公之不能外内也<lb/>
　<lb/>
　<lb/>
<pb n="76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋明志録卷十<lb/>
</p>
<p>
</p>
  </div>
</body>
</text>
</TEI>
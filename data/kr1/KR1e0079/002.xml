<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋明志録卷二</head>
    <p>
<pb n="1a"/>
欽定四庫全書<lb/>
　春秋明志録卷二　　　　　明　熊過　撰<lb/>
桓公<lb/>
　惠公子隱公弟名軌史記一名允弑兄自立在位十<lb/>
　八年諡法闢土服逺曰桓<lb/>
元年春王正月<lb/>
公即位<lb/>
　即就也先謁廟明繼祖也還就阼階之位見百官以<lb/>
<pb n="1b"/>
　正君臣也事畢而反㓙服焉其禮如伊尹冕服奉嗣<lb/>
　王祗見厥祖者朱先生謂王侯以國爲家雖先君之<lb/>
　䘮猶以爲己私服是也然柩前之位所謂即位而哭阼<lb/>
　階之位亦止行于廟中與正朝之禮猶有不同未受<lb/>
　黻冕自難以士服臨朝康王之誥曰諸侯出廟門俟<lb/>
　王出在應門之内應門内王之治朝而可以麻冕彤<lb/>
　裳臨諸侯乎王世子未受命即成爲君諸侯世子雖誓<lb/>
　于王君薨猶必親受命也借吉行事必待踰年故冕<lb/>
<pb n="2a"/>
　服見祖太甲于元祀月朔迺行之先儒謂始䘮即行<lb/>
　朝廟即位禮者亦考之不詳也桓繼隱而言即位榖<lb/>
　梁子以爲與聞乎弑矣<lb/>
三月公㑹鄭伯于垂鄭伯以璧假許田<lb/>
　埀曹地鄭適魯之道埀之㑹請許田也公羊子曰易<lb/>
　之則其言假之何爲㳟也許田魯朝宿之邑田多邑<lb/>
　少稱田春秋之初諸侯爲惡從而爲辭焉孔子傷其<lb/>
　弊曰利而巧文而不慚小人之過必文春秋著其事<lb/>
<pb n="2b"/>
　見王風日趨于變且以志鄭莊之爲欺也<lb/>
夏四月丁未公及鄭伯盟于越<lb/>
　榖梁傳曰及者内爲志焉爾程子曰桓公欲結鄭好<lb/>
　以自安故既與許田又爲盟也杜元凱曰越近垂地<lb/>
　名<lb/>
秋大水<lb/>
　啖叔佐曰凡水旱皆書時者爲其乆乃成災故不可<lb/>
　書日月也<lb/>
<pb n="3a"/>
冬十月<lb/>
二年春王正月戊申宋督弑其君與夷及其大夫孔父<lb/>
　榖梁子曰孔父先死其曰及何也書尊及卑春秋之<lb/>
　義也公羊子曰孔父生而存則殤公不可得而弑也<lb/>
　父甫通男子之美稱故父名嘉字也杜氏言稱名以<lb/>
　罪妻出不擁蔽其面既不知傳家附㑹之誣又不知<lb/>
　君名于上臣不可字亦無緣與仇牧荀息書法異也<lb/>
　公榖及先儒皆以善孔父書字違經義矣趙企明曰<lb/>
<pb n="3b"/>
　父孔子六世祖不敢名也春秋孔子之家史非若太<lb/>
　史氏修于國故可諱君親一也王猛不諱而諱孔父<lb/>
　乎何謂臨文不諱乎趙子常變其說曰天子之命大<lb/>
　夫故不名則益疎矣劉卷非天子三公乎從胡氏<lb/>
滕子來朝<lb/>
　元呉立夫論杞曰春秋列國把爲難攷立四義以辯<lb/>
　卒莫之定也滕把等耳胡子惡其朝魯曰降而子以<lb/>
　狄之其求經亦太深矣聖人不以一罪及人之子孫<lb/>
<pb n="4a"/>
　然滕之書子嗣是迭出豈波及于其後若申韓之敎<lb/>
　乎書來朝即所以治之子之變不可攷矣以子產爭<lb/>
　承例之殆自貶以從殺禮耳趙企明衍孫明復之說<lb/>
　曰大國爵不過公侯小國自嫌相抗非利故把侯以<lb/>
　侯爵來接即有入把之師以討不恭則謂滕自貶者<lb/>
　深中事情矣或曰滕之子趙匡謂居䘮稱子是故七<lb/>
　月杞侯來朝不降胡子謂杞爲紀不過証滕子爲貶<lb/>
　耳以把爲紀則九月入把經有明文左氏固以爲不<lb/>
<pb n="4b"/>
　敬致討則非紀之誤明矣胡子求經何其臆决也<lb/>
三月公㑹齊侯陳侯鄭伯于稷以成宋亂<lb/>
　稷宋地諸侯之㑹自參以上必言故其義胡氏備矣<lb/>
夏四月取郜大鼎于宋戊申納于太廟<lb/>
　此宋之賂受之于㑹其義胡氏備矣<lb/>
秋七月把侯來朝<lb/>
　義見滕子來朝下把姒姓公爵武王封禹後東樓公<lb/>
　國今開封把縣古雍丘或謂唐侯堯後陳侯舜後獨<lb/>
<pb n="5a"/>
　宋以易姓相繼微子之德特崇其爵建爲上公夫三<lb/>
　恪之備以神明之胄耳豈私其相繼之故耶<lb/>
蔡侯鄭伯㑹于鄧<lb/>
　始懼楚也楚爲中國之害于是始是時楚武王熊通<lb/>
　始僣稱王慿陵江漢故漢東諸侯爲此㑹也鄧蔡地<lb/>
　潁川召陵縣西南之鄧城趙企明謂曼姓侯國今襄<lb/>
　陽府鄧城楚婚姻之國故二國託焉近是胡康侯曰<lb/>
　觀諸侯㑹盟離合之跡而夷夏盛衰之由可攷也<lb/>
<pb n="5b"/>
九月入把<lb/>
　左氏曰討不敬也<lb/>
公及戎盟于唐冬公至自唐<lb/>
　盟唐而致者桓公以得與戎盟爲幸乆而歸行飲至<lb/>
　之禮危之也<lb/>
三年春正月<lb/>
　不書王缺文也杜氏以爲不頒厯劉炫規之今胡氏<lb/>
　取爲傳者是以榖梁以爲桓弑君無王胡氏信之然<lb/>
<pb n="6a"/>
　天下不獨桓無王也若云孔子因魯史以立王法凡<lb/>
　天下無王者以類誅猶可也二年春與夷之弑定十<lb/>
　三年之薛弑其君比何以不相同乎十年書王以爲<lb/>
　正曹終生之卒五年陳侯鮑卒赴以二日謂長厯大<lb/>
　衍步推不在一月故不得質言書王與其正猶可也<lb/>
　十五年何以不正天王之崩十七年何以不正蔡封<lb/>
　人之卒乎豈謂事不在正月故不書王乎春秋書王<lb/>
　本以大一統不謂王之能王也况王月實非魯所能<lb/>
<pb n="6b"/>
　私哉其後趙子常少變之然無能改也胡氏别爲之<lb/>
　辭然至二年書王則無以自解宋萬趙盾宋歸生之<lb/>
　弑而稱王矣<lb/>
公㑹齊侯于嬴<lb/>
　嬴齊地今泰安州界内杜氏曰以國君娶夫人不由媒<lb/>
　介自與齊侯㑹而成昏非禮也<lb/>
夏齊侯衛侯胥命于蒲<lb/>
　此志齊衛之合也春秋之初齊黨鄭衛黨宋㑹稷之<lb/>
<pb n="7a"/>
　後宋鄭平矣二國固無所釋憾也故胥命者比周而<lb/>
　相推長焉於是乎齊僖稱小伯而詩之式微黎以方<lb/>
　伯望衛矣齊桓之紏合不待致伯而行其事則僖開<lb/>
　之而桓習其舊也豈天下之細故哉推伯不已凌夷<lb/>
　之勢有齊魏相王之漸陳君舉王伯厚于經爲合自<lb/>
　公榖以爲近正而古荀卿子遂曰春秋善胥命卿之<lb/>
　學榖梁氏之學也趙匡曰㑹遇亦並不盟皆是約言<lb/>
　而退何得獨異此文且二君並非賢君又無殊異之<lb/>
<pb n="7b"/>
　迹據經文直譏其無人君之禮耳則趙說亦未盡也<lb/>
　蒲今在大名府長垣縣界古陳留衛地<lb/>
六月公㑹把侯于郕<lb/>
　左氏把求成也<lb/>
秋七月壬辰朔日有食之<lb/>
　姜岌以是年七月癸亥朔無壬辰亦失閏其八月壬<lb/>
　辰朔去交分入食限與大衍同授時推八月壬辰朔<lb/>
　加時在晝食六分一十四杪先天得交分二十五刻<lb/>
<pb n="8a"/>
　七五一入食限<lb/>
公子翬如齊逆女<lb/>
　稱公子始命爲卿也越境而遣卿禮也胡氏譏之過<lb/>
　矣<lb/>
九月齊侯送姜氏于讙<lb/>
　據榖梁禮送女父不下堂母不出祭門諸母兄弟不<lb/>
　出闕門左氏凡公女嫁于敵國姊妹則上卿送之公<lb/>
　子則下卿送之于大國雖公子亦上卿送之于天子<lb/>
<pb n="8b"/>
　則諸卿皆行于小國則上大夫送之然則送女踰境<lb/>
　非禮也讙今寧陽西界地則入魯境矣不言夫人者<lb/>
　公羊子曰自我言齊父母之于子雖爲鄰國夫人猶<lb/>
　曰吾姜氏也陳氏曰已去齊故不言女未至魯故不<lb/>
　言夫人也<lb/>
公㑹齊侯于讙夫人姜氏至自齊<lb/>
冬齊侯使其弟年來聘<lb/>
　左氏曰致夫人也<lb/>
<pb n="9a"/>
有年<lb/>
　公羊子曰有年以志喜也不足者示人有餘魯桓得<lb/>
　罪于天侈天之賜以自慶史據實而書孔子不削以<lb/>
　示譏乎<lb/>
四年春正月公狩于郎<lb/>
　狩守也張羅驅逐守取之名爲田苗除害則蒐索取<lb/>
　之曰蒐葢搜而擇之去其害者而已獸多可殺曰獮<lb/>
　以其捷也則謂之獵皆一事之通名周禮大司馬仲<lb/>
<pb n="9b"/>
　春而敎振旅平列陳辨鼓鐸鐲鐃之用遂以蒐田祭<lb/>
　社仲夏而敎茇舍撰車徒讀書契辨號名之用遂以<lb/>
　苖田以享礿仲秋而敎治兵辨旗物之用遂以獮田<lb/>
　以祀祊中冬而敎大閱則合三時之所辨者而皆辨<lb/>
　之遂以狩田以享烝其義胡氏備矣<lb/>
夏天王使宰渠伯糾來聘<lb/>
　宰者何宰夫也夫宰有太宰卿小宰中大夫宰夫下<lb/>
　大夫若宰周公則太宰矣何則未有中下大夫而公<lb/>
<pb n="10a"/>
　者也其知糾宰夫者公羊以爲下大夫則宰夫之宰<lb/>
　非冢宰矣渠氏也非邑也伯糾者說公羊者以爲字<lb/>
　鄭箴膏肓名且字非也伯非爵也儀禮所謂二十而<lb/>
　冠字伯某甫者是也王朝大夫未爵書字也何邵公<lb/>
　說公羊曰老臣不名知其非名而誤也左氏云父在<lb/>
　故名然仍叔之子有父在焉而不名且稱子今伯糾<lb/>
　之不稱子安知有父乎無父乎胡氏以爲冢宰伯爵<lb/>
　斯亦不攷諸前聞而私爲之說矣周禮宰夫凡邦之<lb/>
<pb n="10b"/>
　弔事掌其戒令與其幣器財用則咺之來周以宰夫<lb/>
　之職使之也宰非冢宰也其與伯糾名字不同者王<lb/>
　朝上士中士稱氏名下士稱人故趙子常以例定之<lb/>
　曰宰氏咺名趙企明曰小宰士大夫兼之故名咺則<lb/>
　其考于周禮益疎矣咺以宰氏伯糾以宰官不嫌同<lb/>
　辭以法據舊史書之係于來聘而不係于名不名亦<lb/>
　非以名字爲宰之高下事之得失也其不討而聘胡<lb/>
　氏義是矣春秋上紀天之書也桓四年七年何以缺<lb/>
<pb n="11a"/>
　二時史失之也胡氏以謂四年之無二時以糾之聘<lb/>
　而知王之不復能用刑也是何邵公之遺說也然五<lb/>
　年仍叔之子亦聘矣而秋冬何以書也七年之無二<lb/>
　時胡氏以謂榖鄧之朝見諸侯之不復能修職也邵<lb/>
　公曰桓公以火攻人故去二時二氏之說靡所定矣<lb/>
　然如胡氏之例則二年滕子來朝不具四時乎不可<lb/>
　通于彼矣如何氏之說則火攻之惡不猶愈于成宋<lb/>
　亂乎是故二氏求經之過杜征南范豫章可謂不鑿<lb/>
<pb n="11b"/>
　矣<lb/>
五年春正月甲戌<lb/>
己丑陳侯鮑卒<lb/>
　按杜元凱長厯正月甲申朔日内無甲戌則巳丑乃<lb/>
　六日也甲戍下按傳先儒疑有陳亂文公子佗殺太<lb/>
　子免公疾病亂作之事爲蔡人殺陳佗張本趙企明<lb/>
　曰甲戌之下闕事也左氏以爲再赴疎矣就使再赴<lb/>
　不過再以卒之日赴也豈有一人而二日卒耶公羊<lb/>
<pb n="12a"/>
　家以其卒不地爲弑按陳侯卒于國自應不地何得<lb/>
　因疑爲殺乎<lb/>
夏齊侯鄭伯如紀<lb/>
　欲襲紀也胡氏謂著齊人滅紀之罪紀侯去國之由<lb/>
　是也<lb/>
天王使仍叔之子來聘<lb/>
　趙企明曰徴兵也仍叔之子云者公羊謂譏父老子<lb/>
　代從政葢以爲私愛害公選矣<lb/>
<pb n="12b"/>
葬陳桓公<lb/>
城祝丘<lb/>
　高抑崇曰祝丘近齊邑葢公欲助紀而畏齊故非時<lb/>
　而城以備之<lb/>
秋蔡人衛人陳人從王伐鄭<lb/>
　王之伐鄭胡子曰鄭伯不朝貶其爵可也自將攻之<lb/>
　非天討也夫周之微不振乆矣貶爵削地豈肯從令<lb/>
　而受命乎彼謂移此師以加宋魯爲天討不知夫鄭<lb/>
<pb n="13a"/>
　也交惡于周不王已非一日不待奪政不朝而後見<lb/>
　其罪也是尚可以稽天誅乎使諸侯翕從遂以夷鄭<lb/>
　而周之威令因是復振則于周宣親征爲有光矣烏<lb/>
　足深責哉故胡子之言吾以爲不如趙企明之得㫖<lb/>
　矣蔡衛陳畏比鄭而以微者行無功而還又烏得褒<lb/>
　然則祝𥅆請從之事不必問其有無矣先儒以爲諸<lb/>
　侯不可敵王故戰于繻葛而不書戰王卒大敗而不<lb/>
　書敗亦近乎迂僻矣夫王師敗績于茅戎猶可言也<lb/>
<pb n="13b"/>
　何<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>于諸侯拒戰之事而顧盡没其實乎奪鄭權當<lb/>
　在春秋前入春秋則鄭伯皆以外諸侯書耳王之無天<lb/>
　也吕仲木曰省文從讀又曰闕文亦可也<lb/>
大雩<lb/>
　雩者號祭吁嗟求雨也魯南爲雩門舞雩在城南舞以<lb/>
　女巫雩樂以皇所以達陽中之隂雩祭以舞爲盛遂<lb/>
　名壇曰舞雩有二龍見而雩設壇祈澤常祭也旱而<lb/>
　雩非常也大雩上帝用盛樂又非常僣也胡氏義備<lb/>
<pb n="14a"/>
　矣月令建午之雩則秦制耳<lb/>
螽<lb/>
　螽蝗屬詩螽斯是已形長而青長角長股一生九十<lb/>
　九子者啖助曰書時者連月有之<lb/>
冬州公如曹<lb/>
六年春正月寔來<lb/>
　州者天子圻内之邑河内武陟非隨絞州蓼伐楚之<lb/>
　州亦非淳于之州也蘇忿生有田十二而州在焉後<lb/>
<pb n="14b"/>
　爲周州公食邑隱十有一年蘇叛天子不能有也取<lb/>
　鄔劉蔿邘之田于鄭以十二邑與鄭而州在焉則州<lb/>
　公失采然至是五年而始伐鄭仍叔之子伐鄭而兵<lb/>
　端始啟意者仍氏未行州公猶得㳺偃于州以明年<lb/>
　夏盟向求成于鄭既鄭齊衛人伐盟向王始遷其民<lb/>
　于郏夫十二邑者盟與向皆在焉觀此則王雖與鄭<lb/>
　尚不有至是旅拒以爭而州公之來繼仍氏有徴發<lb/>
　耶春秋稱公者惟二王後及三公稱公故州公天子<lb/>
<pb n="15a"/>
　之三公也左氏不知以爲淳于公輿地廣記遂附㑹<lb/>
　之以東海縣有大小州山曰高宻夷安城淳于本春<lb/>
　秋州國誤矣淳于者酈道元云本夏之斟灌國武王<lb/>
　以封淳于公把併之夫淳于非二王後安得稱公是<lb/>
　酈亦緣左氏再誤也魯南連曹西達于周州公來魯<lb/>
　經曹衛已從王魯未嘗出師故如曹而六年寔來杜<lb/>
　元凱云寔實也承冬如曹之文間無事是也胡子以<lb/>
　寔爲名比于失地之君將有其末先録其本亦所謂<lb/>
<pb n="15b"/>
　度其國危逐不復者誤之也<lb/>
夏四月公㑹紀侯于郕<lb/>
　左氏曰紀來諮謀齊難也<lb/>
秋八月壬午大閱<lb/>
　劉原父曰大閱冬事也秋興之厲農矣傳謂懼鄭忽<lb/>
　畏齊人而季明德直謂紀求魯援故不因田而簡閱<lb/>
　則臆之而已<lb/>
蔡人弑陳佗<lb/>
<pb n="16a"/>
　程子曰蔡桓侯殺陳佗實以私也而書人同于討賊<lb/>
　者衆人之公也陳君舉曰公子與太子兩下爭利相<lb/>
　殺則其討之何以庻孽亂正統如之何勿討也<lb/>
九月丁卯子同生<lb/>
　古者冢子生食以太牢不食而見冠于阼階死則爲<lb/>
　之斬其異于庻甚矣禮内則卿大夫以下子生皆書<lb/>
　于閭史故䇿書大體嫡冢必書胡康侯曰其不書世<lb/>
　子天下無生而貴者誓于天子然後爲世子或曰生<lb/>
<pb n="16b"/>
　不書世子俟其成立可托而後誓大君有命開國承<lb/>
　家葢隂寓與賢之意故文公與成黒肱子赤子野皆<lb/>
　嫡長而生不書于春秋所謂無生而貴者禮言爲後<lb/>
　者四有正體而不傳重嫡子有罪疾是也往予見季<lb/>
　氏申榖梁之㫖謂莊疑于齊襄之子故特書之然齊<lb/>
　詩猗嗟固以我甥爲詠魯齊之人皆能明微何俟聖<lb/>
　人杜元凱謂十二公推子同嫡長孔氏疏之曰文公<lb/>
　哀公其母無明文未知是嫡以否據公衡之年成公<lb/>
<pb n="17a"/>
　又非穆姜所生葢其父未爲君之前已生縱令是嫡<lb/>
　亦不書其考之詳矣然則或人隂寓與賢云者亦非<lb/>
　無見也<lb/>
冬紀侯來朝<lb/>
　請王命以求成于齊也公告不能<lb/>
七年春二月己亥焚咸丘<lb/>
　此建丑之月也據爾雅火田爲狩故詩言在藪火烈<lb/>
　具舉月令仲春建卯之月毋焚山林王制曰昆蟲未<lb/>
<pb n="17b"/>
　蟄不以火田然孟春啟蟄而周禮穴氏掌攻蟄獸各<lb/>
　以其物火之仲春之田有火弊則許其焚圃草以田<lb/>
　特禁其焚山林耳今焚于建丑之月何以書哉高抑<lb/>
　崇曰咸丘乃魯地近齊者故孟子以咸丘蒙爲齊東<lb/>
　野人呉㓜清以非狩地故譏是也公榖曰火攻夫咸<lb/>
　丘内地則何以火攻若邾婁之邑則何以不繫邾婁<lb/>
　耶<lb/>
夏榖伯綏來朝鄧侯吾離來朝<lb/>
<pb n="18a"/>
　榖嬴同姓國在今襄陽榖城縣伯爵鄧曼姓商之侯<lb/>
　國亦在襄陽北鄧城古者諸侯不生名來朝而名則<lb/>
　附庸也榖鄧以諸侯而名者何也胡子以朝桓立義<lb/>
　曰惡其黨惡也然而滕紀不名又何以通于彼例也<lb/>
　左氏謂賤之名夫降爵成禮如滕紀薛者有矣不敬<lb/>
　見伐如把者有矣史豈嘗賤而名之先王制禮不敢<lb/>
　遺小國之臣而况名其君乎公榖皆曰榖鄧失地之<lb/>
　君趙企明因訂之曰榖鄧皆在南陽而逼於楚懼不<lb/>
<pb n="18b"/>
　見容故越蔡許陳曹宿邾六國厯千四百里而以朝<lb/>
　禮接于魯葢失地而奔者也然莊十六年楚然後滅<lb/>
　鄧此時曷爲遽以失地名之故趙匡劉敞以爲用狄<lb/>
　禮而名之匡言非失地而名信足辨公榖矣以爲用<lb/>
　狄禮而名即如把桓公用夷禮何以不名哉是匡亦<lb/>
　妄也或曰榖鄧于魯交好不通事無本末鄧旋爲楚<lb/>
　所滅而榖終春秋不經見以其接我故詳其名是變<lb/>
　一例也葢近之耳缺秋冬與四年同<lb/>
<pb n="19a"/>
八年<lb/>
春正月己卯烝<lb/>
　秦道静釋杜駮論云周禮四時之祭皆用四仲此夏<lb/>
　仲月應書冬烝其書者爲夏五再烝見續起也趙伯<lb/>
　循曰周雖以建子爲正祭祀則用夏時本月周書曰<lb/>
　夏數得天百王所同亦越我周改正易械以埀三統<lb/>
　至敬授民時廵守嘗享猶自夏焉胡氏不知以爲冬<lb/>
　事誤矣<lb/>
<pb n="19b"/>
天王使家殳來聘<lb/>
　高抑崇曰謀納后也<lb/>
夏五月丁丑烝<lb/>
　程子曰正月既烝矣而非時復烝者必以前烝爲不<lb/>
　備也其凟亂甚矣<lb/>
秋伐邾<lb/>
　趙企明曰隱有遜國之心則即位三月儀父來盟桓<lb/>
　簒弑則定位六年儀父不至桓憤而伐之邾終不即<lb/>
<pb n="20a"/>
　至迄十五年因牟人葛人之來始與之俱朝焉義之<lb/>
　可恃也桓以不義伐之豈必書公書師而後見貶哉<lb/>
冬十月雨雪<lb/>
祭公來遂逆王后于紀<lb/>
　趙企明曰齊將滅紀紀托于魯勢不能庇紀于是爲<lb/>
　之謀俾納女于王爲重焉祭公因不反命而遂逆王<lb/>
　后其說是已而謂祭公尊不當行則非矣趙子常曰<lb/>
　桓王取后于紀命魯主昏嘗使家父來聘則其事前<lb/>
<pb n="20b"/>
　定矣既已納幣契成故祭公來受辭于主昏者而往<lb/>
　逆后于紀皆禮之冝也天子不自主故祭公不稱使<lb/>
　成使于我故言遂諸家泥于常事不書之說謂書來<lb/>
　書遂爲非常于是譏祭公罪紀而議及天王坐以虛<lb/>
　文說經而不以天子昏禮推原之也<lb/>
九年春紀季姜歸于京師<lb/>
　公羊子曰其辭成矣則其稱紀季姜何自我言紀父<lb/>
　母之于子雖天子后猶曰吾季姜也謂化天下以婦<lb/>
<pb n="21a"/>
　道者非本㫖矣趙企明曰紀姜歸不書以非祭公所<lb/>
　得以也然則文姜母一國翬寜得以之乎翬祭或以<lb/>
　或不以翬專也據實而書趙氏亦未之考耳<lb/>
夏四月<lb/>
秋七月<lb/>
冬曹伯使其世子射姑來朝<lb/>
　曹姬姓伯爵國今曹東五十里實古定陶武王封文<lb/>
　王子叔振鐸之地今伯爲桓公也胡氏引周官典命<lb/>
<pb n="21b"/>
　世子出從朝命之禮謂同急趨王命者耳若諸侯相<lb/>
　朝世乃行之非先王常典而使世子攝行豈禮也哉<lb/>
　尸子曰夫已多乎道胡氏言之備矣<lb/>
十年<lb/>
春王正月庚申曹伯終生卒<lb/>
　射姑嗣是爲莊公<lb/>
夏五月葬曹桓公<lb/>
秋公㑹衛侯于桃丘弗遇<lb/>
<pb n="22a"/>
　桃丘東阿縣東南桃城也考水經葢濟西魯南界地<lb/>
　西南距衛尚隔范鄆等皆魯邑先儒以爲衛地非也<lb/>
　桃丘之㑹必魯聞衛矦適齊期戰故㑹之以間齊而<lb/>
　衛已由他道先過故曰弗遇若中背公而更與齊鄭<lb/>
　則但常言弗至以見實耳胡氏謂惡失信非也<lb/>
冬十有二月丙午齊侯衛侯鄭伯來戰于郎<lb/>
　紀故也凡戰以主及客郎以自戰爲文左氏謂伐有<lb/>
　辭魯嘗以周班後鄭餼而齊衛以應鄭之請則稱戰<lb/>
<pb n="22b"/>
　三國之罪也然事在五年而今始報耶且北戎在狄<lb/>
　北燕西距臨淄甚逺假能<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>至亦倐忽爾鄭復去齊<lb/>
　千四百餘里烏能逺爲應援而鄭忽柔懦昏庸亦非<lb/>
　安攘之才矧齊鄭入紀之後魯欲援紀不親齊者已<lb/>
　厯六年何由魯又至齊而爲之班事不經見左氏不<lb/>
　足據也趙企明謂伐有罪然元年而鄭盟之三年齊<lb/>
　妻之今年衛亦期㑹桃丘焉其定乆矣今何以伐之<lb/>
　齊鄭謀紀魯爲庇諸王而女焉是以來也以是來則<lb/>
<pb n="23a"/>
　惡在外矣<lb/>
十有一年<lb/>
春正月齊人衛人鄭人盟于惡曹<lb/>
　參盟者據隱八年瓦屋日宋齊衛皆諸侯也據僖<lb/>
　十九年曹南不日有曹邾大夫也惡曹盟于戰郎之<lb/>
　後郎之諸侯非耶而何以不日齊鄭之黨乆矣尚疑<lb/>
　桃丘于衛故盟同絕魯則亦甚矣左氏惡曹地缺案<lb/>
　詩衛毎言曹地在鄘居邶之南故曰渡河露處于漕<lb/>
<pb n="23b"/>
　邑衛女適他國所經葢孔道也戴公廬曹陸德明曰<lb/>
　詩作漕音同然則惡曹豈即漕耶葢郎戰之後鄭歸<lb/>
　自衛而南齊歸自衛而北漕所必繇故於是盟耶其<lb/>
　人者將三國自甚其事故諱之若大夫盟者耶陳氏<lb/>
　謂一役再見者但人而畧之非也且傳有宋而經闕<lb/>
　安知惡曹非漕地耶或曰漕地葢郎西近曹三國合<lb/>
　兵至郎必由曹境以入既歸則遂講盟其地耳<lb/>
夏五月癸未鄭伯寤生卒<lb/>
<pb n="24a"/>
秋七月葬鄭莊公<lb/>
九月宋人執鄭祭仲<lb/>
　甚哉漢儒之不知道也公羊子吾何譏焉其曰蔡仲<lb/>
　之行權者可謂謬乎謬者矣忽本嫡子仲當托孤之<lb/>
　任君薨遲疑至于既葬而猶不立突方在宋啟宋之<lb/>
　心挾爲竒貨不能早定嗣君計安社稷身辱國危仲<lb/>
　之邪心也安在其權乎夫祭仲者祭氏而仲名也公<lb/>
　羊子曰祭仲賢而不名乃有逐君之臣而賢者乎以<lb/>
<pb n="24b"/>
　逐君之臣而賢也則二百四十年之間其不大悖者<lb/>
　亦有矣反不得如仲之稱字何聖人之昵仲也以是<lb/>
　知仲之名也然胡子以爲因字而見貶何也曰命卿<lb/>
　之稱字胡子以爲尊王之義見仲任之重而深其責<lb/>
　也云爾即不知天子之三公比隆于列國之君者而<lb/>
　有時乎名如仲者乃反字乎以是知仲之名也或曰<lb/>
　仲之當名固也仲之爲名亦有所據乎曰說左氏榖<lb/>
　梁者葢以蕭叔非字例之左氏謂祭仲字左氏誣也<lb/>
<pb n="25a"/>
　唐應德曰公問羽數于衆仲葬原仲春秋大夫以仲<lb/>
　名者多矣此以祭仲爲名是也孔父亦名也哀子亦<lb/>
　名也<lb/>
<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>歸于鄭<lb/>
　<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>不繋鄭蒙上文也與赤歸于曹同不言公子簒也<lb/>
　劉原殳曰祭仲之義冝效死勿聽又不能若是則強<lb/>
　許焉至其國而背之執<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>而殺之亦可也<lb/>
鄭忽出奔衛<lb/>
<pb n="25b"/>
　君在䘮恒稱子既葬矣未踰年稱子據僖二十五年<lb/>
　衛子踰午矣未葬稱子據文九年毛伯來求金不稱<lb/>
　王鄭忽未踰年者也其名之權臣專制遲疑未嘗立<lb/>
　爲君也故從未君之恒辭而稱名不稱世子者亦未<lb/>
　嘗立爲世子也其復歸稱世子斯趙子常謂特筆以<lb/>
　正名者非不修春秋之舊矣<lb/>
柔㑹宋公陳侯蔡叔盟于折<lb/>
　以大夫㑹諸侯盟于是始柔不稱氏未賜族爲卿者<lb/>
<pb n="26a"/>
　也凡内公子出與㑹盟法當以臣禮書名趙氏謂諸<lb/>
　侯之弟攝君則稱字非也禮卿不㑹諸侯盟折孫明<lb/>
　復發微曰魯地<lb/>
公㑹宋公于夫鍾<lb/>
　夫鍾杜氏曰隱公時齊鄭皆入郕而有隙二國㑹郕<lb/>
　豈欲察其情實歟<lb/>
冬十有二月公㑹宋公于闞<lb/>
　折以下三盟皆宋莊結魯仇鄭之計其屢盟而厚疑<lb/>
<pb n="26b"/>
　胡氏義備矣<lb/>
十有二年春正月<lb/>
夏六月壬寅公㑹把侯莒子盟于曲池<lb/>
　觀春秋進退予奪抑揚之㫖則知安中夏待四夷之<lb/>
　道矣<lb/>
　把公榖作紀曲池今曲阜縣北境古汶陽汪仲裕曰<lb/>
　隱二年把莒盟于宻是時紀謀齊難故魯桓與之盟<lb/>
　莒以援之耳<lb/>
<pb n="27a"/>
秋七月丁亥公㑹宋公燕人盟于榖丘<lb/>
　南燕姞姓伯爵黄帝之後國今衛輝府胙城縣榖丘<lb/>
　宋地在今歸德府南宋魯陳蔡常爲盟矣今又盟燕<lb/>
　齊鄭于是道斷<lb/>
八月壬辰陳矦躍卒<lb/>
　弟林嗣是爲莊公不書葬魯不㑹也後放此<lb/>
公㑹宋公于虗<lb/>
冬十有一月公㑹宋公于龜<lb/>
<pb n="27b"/>
　虗龜皆宋地<lb/>
丙戌公㑹鄭伯盟于武父<lb/>
　宋公辭平故更與鄭盟將謀伐宋焉武父鄭地桓先<lb/>
　往葢桓先有忿心也許翰氏曰王迹既息伯統未興<lb/>
　諸侯自擅無所禀命觀隱十年見兵革之亂也桓十<lb/>
　年十二年見盟㑹之亂也伯統興而諸侯有所一無<lb/>
　復此亂矣是以君子不得已而與桓文<lb/>
丙戌衛矦晉卒<lb/>
<pb n="28a"/>
　子朔嗣是爲惠公再書丙戌者作經之後傳授羡文<lb/>
　非孔子存之也<lb/>
十有二月及鄭師伐宋丁未戰于宋<lb/>
　内稱及微者也趙子常曰不言公蒙上文非也武父<lb/>
　以丙戌盟逮今踰旬則両家歸而别遣人㑹伐耳春<lb/>
　秋一事而再見者不盡没其名以見實間有事不得<lb/>
　蒙上文也春秋無義戰謂往戰者罪在内胡子以戰<lb/>
　立義耳非其極也<lb/>
<pb n="28b"/>
十有三年<lb/>
春二月公㑹紀侯鄭伯<lb/>
己巳及齊侯宋公衛侯燕人戰齊師宋師衛師燕師敗<lb/>
績<lb/>
　己巳之戰三傳異說左氏宋多責賂于鄭鄭不堪命<lb/>
　然是戰也宋與鄭兵之主也宋與魯戰胡子以爲出<lb/>
　公羊攷公榖之傳宋魯紀齊無其說也得非胡子無<lb/>
　據之言耶鄭主兵而先紀唐孔氏曰公在㑹以爵爲<lb/>
<pb n="29a"/>
　次第也齊先宋不主爵趙子常謂齊以強大易周班<lb/>
　葢亦臆言之孔氏以爲宋使齊爲主猶隱四年州吁<lb/>
　伐鄭而使宋主其所證騐不至如胡子之無據也穀<lb/>
　梁子以爲于把戰鄭𤣥以爲紀之誤春秋戰無不地<lb/>
　者即于把于紀何爲不地也儒者或言齊合三國攻<lb/>
　紀魯鄭援紀而與戰與經文書法不應皆穀梁之勦<lb/>
　也春秋考郵異曰戰在魯之龍門故春秋說曰龍門<lb/>
　之戰兵死傷者滿溝正與書法内辭合則是戰于魯<lb/>
<pb n="29b"/>
　也戰于魯而不地何也公羊子以爲近而異于郎是<lb/>
　也與鄭戰爾而胡爲于魯去年冬及鄭師伐宋丁未<lb/>
　戰于宋矣則宋之來也非報丁未之役乎然則于魯<lb/>
　者近之矣<lb/>
三月葬衛宣公<lb/>
夏大水<lb/>
秋七月<lb/>
冬十月<lb/>
<pb n="30a"/>
十有四年春正月公㑹鄭伯于曹<lb/>
　曹在衛南而東北爲齊界亦所以伺齊衛之往來耳<lb/>
無氷<lb/>
　榖梁子曰無氷時燠也<lb/>
夏五<lb/>
　夏五者闕文也桓公之簡多缺經莊公之簡多闕傳<lb/>
　自十九年後空一年之經而失傳或累數年之經而<lb/>
　傳皆無之皆其墜佚也趙企明曰修經之後傳授闕<lb/>
<pb n="30b"/>
　之或以聖人因舊史闕之非也夫趙氏之言是矣穀<lb/>
　梁以爲傳疑胡康侯因曰春秋因舊史有可損不能<lb/>
　益可損不能益是也然聖人經世之典苟存闕文何<lb/>
　爲哉孔子稱及史闕文言其時之遵所聞而不敢自<lb/>
　用易置也若遂去一月字遂増一月字其于春秋之<lb/>
　義微矣何爲存之徒以益後世之疑乎以是知聖人<lb/>
　不爲也<lb/>
鄭伯使其弟語來盟<lb/>
<pb n="31a"/>
　諸侯之尊兄弟不得以属通其弟云者則知諸大夫<lb/>
　有所不心乎<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>也榖梁謂來我舉其貴非也來盟者<lb/>
　奉君命來受盟也趙企明所謂屈己而求盟于我是<lb/>
　也榖梁謂前定而胡子取之非也齊年陳黄皆名也<lb/>
　謂諸侯之兄弟例以字通而書名者罪其寵愛亦非<lb/>
　也<lb/>
秋八月壬申御廪災乙亥嘗<lb/>
　乙亥之嘗左氏曰不害者火不害粟也而榖梁以未<lb/>
<pb n="31b"/>
　易災餘爲不敬胡康侯因之爲傳然趙匡之言曰易<lb/>
　災可一日而辦况其間經兩日乎此以其時考之而<lb/>
　定其非災之餘矣至鄭漁仲則又曰廟祀必十日成<lb/>
　享越三日而嘗則粢盛已出廩矣此以禮定其非災<lb/>
　之餘也趙企明曰祭祀必爲酪醴粢盛非穀所成也<lb/>
　三日之前穀已出廪則又以事定其非災餘也然則<lb/>
　直書其不時耳以爲不易災之餘非也<lb/>
冬十有二月丁巳齊侯禄父卒<lb/>
<pb n="32a"/>
　子諸兒嗣是爲襄公<lb/>
宋人以齊人蔡人衛人陳人伐鄭<lb/>
　以一國而用諸侯之師於是始伯者之漸成矣伯者<lb/>
　之令行於天下自是無書以者本非所得制而今制<lb/>
　之以行己意胡子以爲交譏之是也<lb/>
十有五年春二月<lb/>
天王使家父來求車<lb/>
　天子五路以祀其金輅以封同姓曷爲求之魯乎禮<lb/>
<pb n="32b"/>
　曰魯君孟春乘大輅旂十有二旒日月之章祀帝于<lb/>
　郊魯僣天子之禮車輅之制魯或存之周衰典禮不<lb/>
　修車輅不能自制故下求于魯趙子常曰求車有闕<lb/>
　乏也俄而天王崩七年而後克葬則諸侯不王之罪<lb/>
　大矣義見隱三年求賻下<lb/>
三月乙未天王崩<lb/>
　此桓王也趙伯循曰此後莊王僖王不書崩見王室<lb/>
　不告也季明德以莊僖因嗣王追稱實未嘗立按經<lb/>
<pb n="33a"/>
　世表莊以是年甲申即位乙亥崩僖以乙亥即位甲<lb/>
　辰崩季氏失考矣<lb/>
夏四月己巳葬齊僖公<lb/>
五月鄭伯突出奔蔡鄭世子忽復歸于鄭<lb/>
　奔書名失君道也唐孔氏謂自奔即自身罪名與不<lb/>
　名隨赴而書趙子常言鄭伯突别于忽非也春秋于<lb/>
　忽始終未嘗以伯書何用名突以辨之耶突以外内<lb/>
　之援取非其有嫌于宜鄭也故不繋之鄭立已五年<lb/>
<pb n="33b"/>
　諸侯㑹之而莫討則成乎君矣故以伯書伯也而至<lb/>
　于奔習讀者可以問義矣忽雖冡嫡而出稱名則鄭<lb/>
　莊不以爲世子不但未誓之于王朝也歸而始稱世<lb/>
　子者祭仲姑假之絕人望以動<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>因求免逐君于諸<lb/>
　侯之䇿未遽以爲君也其于制<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>葢亦巧矣復者已<lb/>
　絕之辭比事而觀則忽之宜立而昏懦與<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>之不君<lb/>
　仲之不臣并見矣<lb/>
許叔入於許<lb/>
<pb n="34a"/>
　許叔之入榖梁子曰其歸之道非所以歸也胡子本<lb/>
　之爲傳曰上告天子下告方伯求復其國則正矣叔<lb/>
　因亂竊入者耳然乎曰此吕仲木所謂喜許叔憫亡<lb/>
　國者是也且古者諸侯世子皆誓于天子正也入春<lb/>
　秋皆不誓矣繼世則朝于王所而授命正也入春秋<lb/>
　則皆不命矣彼以責諸無事而立可矣許太岳之後<lb/>
　見滅非其罪也處許東偏十五年天下莫之省救也<lb/>
　天王方伯安足恃哉告諸天王則繻葛之戰且中肩<lb/>
<pb n="34b"/>
　矣王縱有命鄭豈授之哉若其伯主五侯九伯而實<lb/>
　助虐于入許之役又讓許于鄭者也欲以責齊是何<lb/>
　異黎之臣子望衛以歸國而徒賦泥中乎故許叔之<lb/>
　入可與權矣其曰入難辭也難辭也者非其義之難<lb/>
　其事之難也叔字也與齊小白莒去疾齊陽生異矣<lb/>
　或曰叔排難而入以立新國故字之<lb/>
公㑹齊侯于艾<lb/>
　左氏傳曰謀定許或謂謀紀非也于是定許以撓忽<lb/>
<pb n="35a"/>
　耳然彭生之禍自是生矣<lb/>
邾人牟人葛人來朝<lb/>
　邾見隱元年牟子爵祝融之後泰山郡有故牟國季<lb/>
　氏謂今登州福山非也葛嬴姓伯爵書稱葛伯者是<lb/>
　國今歸德府寧陵寔古梁國杜元凱曰三人皆附庸<lb/>
　之世子其君應稱名故其子降稱人旅朝非諸侯所<lb/>
　得爲也不奔王䘮而相率以朝弑君之賊罪己不事<lb/>
　于降而人之也諸侯旅朝至桓文甚簡矣亦庻能以<lb/>
<pb n="35b"/>
　禮制天下也哉<lb/>
秋九月鄭伯<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>入于櫟<lb/>
　櫟今鈞州寔古陽翟此入邑非復國也然自是有鄭<lb/>
　矣故蘇氏子由以爲一國二君其間忽之弑子亹子<lb/>
　儀之廢立皆没而不書趙企明遂以爲明<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>之強憫<lb/>
　忽亹子儀之微弱不能保其存亡是或一道也然常<lb/>
　反復遺經忽之卒葬不見其文亹儀之立經亦不書<lb/>
　縱有傳所言亦疑如忽稱世子之意葢仲挾之以虛<lb/>
<pb n="36a"/>
　名制<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>若二君然未嘗爲君故蘇趙皆誤也鄭而果<lb/>
　有二君也則高渠彌之弑忽齊之弑亹傳瑕之殺儀<lb/>
　經寧有不書者而<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>之卒葬乃獨詳于經耶<lb/>
冬十有一月公㑹宋公衛侯陳侯于袲伐鄭<lb/>
　榖梁子曰先地後伐疑也非其疑也趙企明謂議所<lb/>
　伐袲今徐州蕭縣之西宋東界之地地而後伐即逺<lb/>
　地聚謀聽命于宋未即加兵其辭緩矣趙子常謂伐<lb/>
　鄭爲㑹言故則似之而非也當是時有能修方伯之<lb/>
<pb n="36b"/>
　職者正忽之嫡乎請于王而君忽可也以忽不足君<lb/>
　乎請于王而納厲然非大居正之義也仲誅而國是<lb/>
　定矣宋與魯鄭未釋己巳之憾而忽之復魯鄭不以<lb/>
　爲利故又釋怨爲㑹以謀之耳反覆皆私可乎哉孫<lb/>
　明復謂袲鄭地者非<lb/>
十有六年<lb/>
春正月公㑹宋公蔡侯衛侯于曹<lb/>
　左氏傳曰謀伐鄭也<lb/>
<pb n="37a"/>
夏四月公㑹宋公衛侯陳侯蔡侯伐鄭<lb/>
　納<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>再勿克也自是宋魯諸國遂棄鄭無爲謀者矣<lb/>
　<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>之智矣謂能結援哉王制諸侯爵次有序先蔡而<lb/>
　後衛今蔡序衛下周之宗盟異姓爲後今陳序蔡上<lb/>
　是主㑹者得以意爲輕重矣自是蔡終春秋遂序衛<lb/>
　陳之下則國弱不能自強亦并可見嗟乎豈春秋之<lb/>
　細故哉<lb/>
秋七月公至自伐鄭<lb/>
<pb n="37b"/>
　趙子常曰㑹盟不至㑹伐何以致民爲重也致伐不<lb/>
　月茍致以四時首月則書其月一時無他事不敢廢<lb/>
　時首也<lb/>
冬城向<lb/>
　隱二年莒入之矣其介于莒魯之間故或因其服而<lb/>
　城之其後莒卒滅向而莒魯之爭始于此矣<lb/>
十有一月衛侯朔出奔齊<lb/>
　朔惠公也立三年逼于公子職公子洩出奔徃與<lb/>
<pb n="38a"/>
　東海季明德論左氏序急夀事明德指其事失實者<lb/>
　衛宣烝夷姜生急子必不在先君時及奪妻宣姜生<lb/>
　夀及朔則又當在十七八年後自隱公壬戌至桓公<lb/>
　庚辰纔十九年朔雖已生僅可二三嵗耳然宣卒朔<lb/>
　嗣已在桓十二年計其時宜甫週嵗尚在襁褓何<lb/>
　以不四年間遂見逐奔齊邪當宣姜惡急于宣朔少必<lb/>
　不與聞而謂同搆哉况宣公殺急及夀宜如晉申生<lb/>
　宋痤目君以殺若微者殺之姓名不登則亦宜如衛<lb/>
<pb n="38b"/>
　孟縶稱盜矣經一無所書則急夀之死何爲者而二<lb/>
　子乘舟亦何所指也向見陸詹事子淵謂穆伯潜莫<lb/>
　能定其疑葢與明德實同竊意宣姜從夫之諡必如<lb/>
　鄭武姜衛莊姜嫡妻之類而所奪乎急者當别一齊<lb/>
　女故記亦不稱宣姜也朔年已可君則未必奪急妻<lb/>
　以生者史記稱宣公以急爲太子則或嫡出未必夷<lb/>
　姜所生也至于乘舟之事當是不得于宣而出亡以<lb/>
　死朔于次應立若謂黔牟與弟昭伯頑皆急母弟爲<lb/>
<pb n="39a"/>
　朔庻兄則衛人何以不立黔牟昭伯而立朔耶且謂<lb/>
　昭伯烝宣姜生戴文及宋桓許穆夫人是昭伯既生<lb/>
　二子二女則于宣姜豈私烝哉而朔又方爲君昭伯<lb/>
　庻兄豈有妻其母宣姜之理且謂齊人使昭伯烝于<lb/>
　宣姜不可強之則益逺于人情矣姦生子孕冝不育<lb/>
　諸公族安肯奉以爲君而其女弟宋桓許穆又豈肯<lb/>
　娶以爲夫人乎左氏必不足信也宣淫亂備載于詩<lb/>
　惡本難掩然急夀之死則其自爲無與于朔公羊不<lb/>
<pb n="39b"/>
　察乃以王命絕之則是出于附㑹非春秋書奔之本<lb/>
　意矣<lb/>
十有七年<lb/>
春正月丙辰公㑹齊侯紀侯盟于黄<lb/>
　左傳曰平齊紀張元德曰公十三年㑹紀敗齊以益<lb/>
　其怨今乃盟之不足釋憾也黄齊地<lb/>
二月丙午公㑹邾儀父盟于趡<lb/>
　魯地<lb/>
<pb n="40a"/>
夏五月丙午及齊師戰于奚<lb/>
　内稱及微者也齊稱師用大衆也戰不言勝負敵<lb/>
　也奚魯地近齊界上者左氏曰疆事也<lb/>
六月丁丑蔡侯封人卒<lb/>
　弟季嗣是爲哀侯<lb/>
秋八月蔡季自陳歸于蔡<lb/>
　胡子曰季歸何以不有國獻舞立矣是以得國而不<lb/>
　居春秋所爲賢之也爲是說也本之何休之說公羊<lb/>
<pb n="40b"/>
　耳以季獻舞爲二人它無所據也而東海季明德亟<lb/>
　信之胡安定曰蔡季者蔡桓侯之弟弟當立歸者善<lb/>
　辭其說所自出杜預也鄭漁仲考之史曰蔡桓侯立<lb/>
　十年卒桓無嗣國人召其弟于陳立之是爲哀侯獻<lb/>
　舞其弟云者則所謂季者也今考左氏云蔡人召蔡<lb/>
　季于陳則必蔡桓無嗣漁仲之言非茍爲也昧者不<lb/>
　察而曰季桓侯之弟而獻舞桓子從而譜之是固祗<lb/>
　取異者耳若桓既有子蔡人何用召季獻舞既當立<lb/>
<pb n="41a"/>
　且既立矣又何用詡然誇之曰力足以得國而不居<lb/>
　乎縱其欲居將安置新君乎故季獻舞一人也其字<lb/>
　者趙子常所謂公子反國非有罪不名以别之也初<lb/>
　字終名不復國如諸侯之卒然名之也趙企明所謂<lb/>
　聖文褒貶之法非也<lb/>
癸巳葬蔡桓侯<lb/>
　五等諸侯卒舉其爵于其𦵏皆書公禮也桓獨繋以<lb/>
　侯杜元凱謂謬是也胡子曰春秋諸侯雖伯子男葬<lb/>
<pb n="41b"/>
　皆書公志其失禮此言非也齊有丙公丁公乙公癸<lb/>
　公魯有考公煬公幽公等皆成康盛時齊魯爵皆元<lb/>
　侯不以稱公爲僣也獨晉人曰我先君文侯反在平<lb/>
　王之世意者晉有二文故爲别之歟若以蔡季賢能<lb/>
　爲兄請諡于王而以侯配之此經傳無文况齊魯先<lb/>
　侯配諡以公彼豈不請而臣子私尊之者且諸侯五<lb/>
　月乃𦵏由六月丁丑逮八月癸巳十七日而渴𦵏則<lb/>
　不能請諡之一騐耳杜元凱謂謬誤者豈不然哉<lb/>
<pb n="42a"/>
及宋人衛人伐邾<lb/>
　不言其人微者也左氏曰伐邾宋志也<lb/>
冬十月日有食之<lb/>
　授時推是嵗十一月交分加時在晝二十六日八千<lb/>
　五百六十與大衍同書十月失閏得十一月己巳三<lb/>
　十五刻七七八三入食限杜預謂庚午日先天大衍<lb/>
　厯新法推授時皆不定者疎也<lb/>
十有八年<lb/>
<pb n="42b"/>
春王正月公㑹齊侯于濼公與夫人姜氏遂如齊<lb/>
　濼今濟南府治即水經歴城也桓公至此葢深入矣<lb/>
　㑹不言夫人如齊夫人之志濼非夫人之志也與黨<lb/>
　與之意脇于夫人而往也遂者急後事辭㑹公之志<lb/>
　如齋非其志也以見公之制于夫人也<lb/>
夏四月丙子公薨于齊丁酉公之䘮至自齊<lb/>
秋七月<lb/>
冬十有二月己丑𦵏我君桓公<lb/>
<pb n="43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋明志録卷二<lb/>
</p>
<p>
</p>
  </div>
</body>
</text>
</TEI>
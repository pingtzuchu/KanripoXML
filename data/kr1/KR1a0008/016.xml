<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷十六</head> <lb/>
    <p>
<pb n="1a"/>
欽定四庫全書<lb/>
　周易集解卷十六<lb/>
　　　　　　　　　　　　唐　李鼎祚　撰<lb/>
易曰不逺復无祇悔元吉<lb/>
　侯果曰復初九爻辭殆近也庶冀也此明知微之難<lb/>
　則知微者唯聖人耳顔子亞聖但冀近於知微而未<lb/>
　得也在微則昧理彰而悟失在未形故有不善知則<lb/>
　速改故无大過<lb/>
<pb n="1b"/>
天地絪緼萬物化醇<lb/>
　虞翻曰謂泰上也先説否否反成泰故不説泰天地<lb/>
　交萬物通故化醇○孔頴達曰以前章利用安身以<lb/>
　崇徳也安身之道在於得一若已能得一則可以安<lb/>
　身故此章明得一之事也絪緼氣附著之義言天地<lb/>
　无心自然得一唯二氣氤氲共相和會感應變化而<lb/>
　有精醇之生萬物自化若天地有心為一則不能使<lb/>
　萬物化醇者也<lb/>
<pb n="2a"/>
男女搆精萬物化生<lb/>
　虞翻曰謂泰初之上成損良為男兑為女故男女搆<lb/>
　精乾為精損反成益萬物出震故萬物化生也○干<lb/>
　寶曰男女猶隂陽也故萬物化生不言隂陽而言男<lb/>
　女者以指釋損卦六三之辭主於人事也<lb/>
易曰三人行則損一人一人行則得其友言致一也<lb/>
　侯果曰損六三爻辭也象云一人行三則疑是衆不<lb/>
　如寡三不及一此明物情相感當上法絪緼化醇致<lb/>
<pb n="2b"/>
　一之道則无患累者也<lb/>
子曰君子安其身而後動<lb/>
　虞翻曰謂反損成益君子益初也坤為安身震為後<lb/>
　動○崔憬曰君子將動有所為必自揣安危之理在<lb/>
　於己身然後動也<lb/>
易其心而後語<lb/>
　虞翻曰乾為易益初體復心震為後語○崔憬曰君<lb/>
　子恕己及物若於事心雖不可出語必和易其心而<lb/>
<pb n="3a"/>
　後言<lb/>
定其交而後求<lb/>
　虞翻曰震専為定為後交謂剛柔始交艮為求也○<lb/>
　崔憬曰先定其交知其才行若好施與吝然後可以<lb/>
　事求之<lb/>
君子脩此三者故全也<lb/>
　虞翻曰謂否上之初損上益下其道大光自上下下<lb/>
　民説无疆故全也<lb/>
<pb n="3b"/>
危以動則民不與也<lb/>
　虞翻曰謂否上九髙而无位故危坤民否閉故弗與<lb/>
　也<lb/>
懼以語則民不應也<lb/>
　虞翻曰否上窮災故懼來下之初成益故民不應坤<lb/>
　為民震為應也<lb/>
无交而求則民不與也<lb/>
　虞翻曰上來之初故交坤民否閉故不與震為交<lb/>
<pb n="4a"/>
莫之與則傷之者至矣<lb/>
　虞翻曰上下之初否消滅乾則體剥傷臣弑君子弑<lb/>
　父故傷之至矣<lb/>
易曰莫益之或擊之立心勿恒凶<lb/>
　侯果曰益上九爻辭也此明先安身易心則羣善自<lb/>
　應若危動懼語則物所不與故凶也<lb/>
子曰乾坤其易之門耶<lb/>
　荀爽曰隂陽相易出於乾坤故曰門<lb/>
<pb n="4b"/>
乾陽物也坤隂物也<lb/>
　荀爽曰陽物天隂物地也<lb/>
隂陽合徳而剛柔有體<lb/>
　虞翻曰合徳謂天地雜保大和日月戰乾剛以體天<lb/>
　坤柔以體地也<lb/>
以體天地之撰<lb/>
　九家易曰撰數也萬物形體皆受天地之數也謂九<lb/>
　天數六地數也剛柔得以為體矣<lb/>
<pb n="5a"/>
以通神明之徳<lb/>
　九家易曰隱藏謂之神著見謂之明隂陽交通乃謂<lb/>
　之徳<lb/>
其稱名也雜而不越<lb/>
　九家易曰隂陽雜也名謂卦名隂陽雖錯而卦象各<lb/>
　有次序不相踰越<lb/>
於稽其類其衰世之意耶<lb/>
　虞翻曰稽考也三稱盛徳上稱末世乾終上九動則<lb/>
<pb n="5b"/>
　入坤坤弑其君父故為亂世陽出復震入坤出坤故<lb/>
　衰世之意耶○侯果曰於嗟也稽考也易象考其事<lb/>
　類但以吉凶得失為主則非淳古之時也故云衰世<lb/>
　之意耳言耶示疑不欲切指也<lb/>
夫易彰往而察來而微顯闡幽開而當名<lb/>
　虞翻曰神以知來智以藏往微者顯之謂從復成乾<lb/>
　是察來也闡者幽之謂從姤之坤是彰往也陽息出<lb/>
　初故開而當名<lb/>
<pb n="6a"/>
辯物正言斷辭則備矣<lb/>
　干寶曰辯物類也正言言正義也斷辭斷吉凶也如<lb/>
　此則備於經矣<lb/>
其稱名也小<lb/>
　虞翻曰謂乾坤與六子俱名八卦而小成故小復小<lb/>
　而辯於物者矣<lb/>
其取類也大<lb/>
　虞翻曰謂乾陽也為天為父觸類而長之故大也<lb/>
<pb n="6b"/>
其㫖逺其辭文<lb/>
　虞翻曰逺謂乾文謂坤也<lb/>
其言曲而中其事肆而隱<lb/>
　虞翻曰曲屈肆直也陽曲初震為言故其言曲而中<lb/>
　坤為事隱未見故肆而隱也<lb/>
因貳以濟民行以明失得之報<lb/>
　虞翻曰二謂乾與坤也坤為民乾為行行得則乾報<lb/>
　以吉行失則坤報以凶也<lb/>
<pb n="7a"/>
易之興也其於中古乎<lb/>
　虞翻曰興易者謂庖犧也文王書經系庖犧於乾五<lb/>
　乾為古五在乾中故興於中古繋以黄帝堯舜為後<lb/>
　世聖人庖犧為中古則庖犧以前為上古<lb/>
作易者其有憂患乎<lb/>
　虞翻曰謂憂患百姓未知興利逺害不行禮義茹毛<lb/>
　飲血衣食不足庖犧則天八卦通為六十四以徳化<lb/>
　之吉凶與民同患故有憂患<lb/>
<pb n="7b"/>
是故履徳之基也<lb/>
　虞翻曰乾為徳履與謙旁通坤柔履剛故徳之基坤<lb/>
　為基○侯果曰履禮蹈禮不倦徳之基也自下九卦<lb/>
　是復道之最故特言矣<lb/>
謙徳之柄也<lb/>
　虞翻曰坤為柄柄本也凡言徳皆陽爻也○干寶曰<lb/>
　柄所以持物謙所以持禮者也<lb/>
復徳之本也<lb/>
<pb n="8a"/>
　虞翻曰復初乾之元故徳之本也<lb/>
恒徳之固也<lb/>
　虞翻曰立不易方守徳之堅固<lb/>
損徳之修也<lb/>
　荀爽曰懲忿窒慾所以修徳<lb/>
益徳之裕也<lb/>
　荀爽曰見善則遷有過則改徳之優裕也<lb/>
困徳之辯也<lb/>
<pb n="8b"/>
　鄭𤣥曰辯别也遭困之時君子固窮小人窮則濫徳<lb/>
　於是别也<lb/>
井徳之地也<lb/>
　姚信曰井養而不窮徳居地也<lb/>
巽徳之制也<lb/>
　虞翻曰巽風為號令所以制下故曰徳之制也○孔<lb/>
　頴達曰此上九卦各以徳為用也<lb/>
履和而至<lb/>
<pb n="9a"/>
　虞翻曰謙與履通謙坤柔和故履和而至禮之用和<lb/>
　為貴者也<lb/>
謙尊而光<lb/>
　荀爽曰自上下下其道大光也<lb/>
復小而辯於物<lb/>
　虞翻曰陽始見故小乾陽物坤隂物以乾居坤故稱<lb/>
　别物<lb/>
恒雜而不厭<lb/>
<pb n="9b"/>
　荀爽曰夫婦雖錯居不厭之道也<lb/>
損先難而後易<lb/>
　虞翻曰損初之上失正故先難終反成益得位於初<lb/>
　故後易易其心而後語<lb/>
益長裕而不設<lb/>
　虞翻曰謂天施地生其益无方凡益之道與時偕行<lb/>
　故不設也<lb/>
困窮而通<lb/>
<pb n="10a"/>
　虞翻曰陽窮否上變之坤二成坎坎為通故困窮而<lb/>
　通也<lb/>
井居其所而遷<lb/>
　韓康伯曰改邑不改井井所居不移而能遷其施也<lb/>
巽稱而隱<lb/>
　崔憬曰言巽申命行事是稱揚也隂助徳化是微隱<lb/>
　也自此已下明九卦徳之體者也<lb/>
履以和行<lb/>
<pb n="10b"/>
　虞翻曰禮之用和為貴謙震為行故以和行也<lb/>
謙以制禮<lb/>
　虞翻曰隂稱禮謙三以一陽制五隂萬民服故以制<lb/>
　禮也<lb/>
復以自知<lb/>
　虞翻曰有不善未嘗不知故自知也<lb/>
恒以一徳<lb/>
　虞翻曰恒徳之固立不易方從一而終故一徳者也<lb/>
<pb n="11a"/>
損以逺害<lb/>
　虞翻曰坤為害泰以初止坤上故逺害乾為逺<lb/>
益以興利<lb/>
　荀爽曰天施地生其益无方故興利也<lb/>
困以寡怨<lb/>
　虞翻曰坤為怨不弑父與君乾來上拆坤二故寡怨<lb/>
　坎水性通故不怨也<lb/>
井以辯義<lb/>
<pb n="11b"/>
　虞翻曰坤為義以乾别坤故辯義也<lb/>
巽以行權<lb/>
　九家易曰巽象號令又為近利人君政教進退釋利<lb/>
　而為權也春秋𫝊曰權者反於經然後有善者也此<lb/>
　所以説九卦者聖人履憂濟民之所急行也故先陳<lb/>
　其徳中言其性後叙其用以詳之也西伯勞謙殷紂<lb/>
　驕暴臣子之禮有常故創易道以輔濟君父者也然<lb/>
　其意義廣逺幽微孔子指撮解此九卦之徳合三復<lb/>
<pb n="12a"/>
　之道明西伯之於紂不失上下<lb/>
易之為書也不可逺<lb/>
　侯果曰居則觀象動則玩占故不可逺也<lb/>
為道也屢遷<lb/>
　虞翻曰遷徙也日月周流上下無常故屢遷也<lb/>
變動不居周流六虚<lb/>
　虞翻曰變易動行六虚六位也日月周流終則復始<lb/>
　故周流六虚為甲子之旬辰為虚坎戊為月離已為<lb/>
<pb n="12b"/>
　日入在中宫其處空虚故稱六虚五甲如次者也<lb/>
上下无常剛柔相易<lb/>
　虞翻曰剛柔者晝夜之象也在天稱上入地為下故<lb/>
　上下无常也<lb/>
不可為典要唯變所適<lb/>
　虞翻曰典要道也上下无常故不可為典要適乾為<lb/>
　晝適坤為夜○侯果曰謂六爻剛柔相易逺近恒唯<lb/>
　變所適非有典要<lb/>
<pb n="13a"/>
其出入以度外内使知懼<lb/>
　虞翻曰出乾為外入坤為内日行一度故出入以度<lb/>
　出陽知生入隂懼死使知懼也○韓康伯曰明出入<lb/>
　之度使物知外内之戒也出入猶行藏外内猶隱顯<lb/>
　遯以逺時為吉豐以幽隱致凶漸以髙顯為美明夷<lb/>
　以處昧利貞此外内之戒也<lb/>
又明於憂患與故<lb/>
　虞翻曰神以知來故明憂患智以藏往故知事故作<lb/>
<pb n="13b"/>
　易者其有憂患乎<lb/>
无有師保如臨父母<lb/>
　虞翻曰臨見也言隂陽施行以生萬物无有師保生<lb/>
　成之者萬物出生皆如父母孔子曰父母之道天地<lb/>
　乾為父坤為母○干寶曰言易道以戒懼為本所謂<lb/>
　懼以終始歸无咎也外謂大夫之從王事則夕惕若<lb/>
　厲内謂婦人之居室則无攸遂也雖无師保切磋之<lb/>
　訓其心敬戒常如父母之臨已者也<lb/>
<pb n="14a"/>
初率其辭而揆其方<lb/>
　虞翻曰初始下也率正也謂修辭立誠方謂坤也以<lb/>
　乾通坤故初帥其辭而揆其方○侯果曰率修方道<lb/>
　也言修易初首之辭而度其終末之道盡有典常非<lb/>
　虚設也<lb/>
既有典常茍非其人道不虚行<lb/>
　虞翻曰其出入以度故有典常茍誠也其人謂乾為<lb/>
　賢人神而明之存乎其人不言而信謂之徳行故不<lb/>
<pb n="14b"/>
　虚行也○崔憬曰言易道深逺若非其聖人則不能<lb/>
　明其道故知易道不虚而自行必文王然後能𢎞也<lb/>
易之為書也<lb/>
　干寶曰重𤼵易者别殊㫖也<lb/>
原始要終以為質也<lb/>
　虞翻曰質本也以乾原始以坤要終謂原始反終以<lb/>
　知死生之説○崔憬曰質體也言易之書原窮其事<lb/>
　之初若初九潛龍勿用是原始也又要會其事之末<lb/>
<pb n="15a"/>
　若上九亢龍有悔是要終也易原始潛龍之勿用要<lb/>
　終亢龍之有悔復相明以為體也諸卦亦然若大畜<lb/>
　而後通之類是也<lb/>
六爻相雜唯其時物也<lb/>
　虞翻曰隂陽錯居稱雜時陽則陽時隂則隂故唯其<lb/>
　時物乾陽物坤隂物○干寶曰一卦六爻則皆雜有<lb/>
　八卦之氣若初九為震爻九二為坎爻也或若見辰<lb/>
　戌言艮已亥言兑也或若以甲壬名乾以乙癸名坤<lb/>
<pb n="15b"/>
　也或若以午位名離以子位名坎或若徳來為惡物<lb/>
　王相為興休廢為衰<lb/>
其初難知其上易知本末也<lb/>
　侯果曰本末初上也初則事微故難知上則事彰故<lb/>
　易知<lb/>
初辭擬之卒成之終<lb/>
　干寶曰初擬議之故難知卒終成之故易知本末勢<lb/>
　然也○侯果曰失在初微猶可擬議而之福禍在卒<lb/>
<pb n="16a"/>
　成事之終極非擬議所及故曰卒成之終假如乾之<lb/>
　九三噬嗑初九猶可擬議而之善至上九則凶灾不<lb/>
　移是事之卒成之終極凶不變也<lb/>
若夫雜物撰徳辯是與非則非其中爻不備<lb/>
　虞翻曰撰徳謂乾辯别也是謂陽非謂隂也中正乾<lb/>
　六爻二四上非正坤六爻初三五非正故雜物因而<lb/>
　重之爻在其中故非其中則爻辭不備道有變動故<lb/>
　曰爻也○崔憬曰上既具論初上二爻次又以明其<lb/>
<pb n="16b"/>
　四爻也言中四爻雜合所主之事撰集所陳之徳能<lb/>
　辯其是非備在卦中四爻也<lb/>
噫亦要存亡吉凶則居可知矣<lb/>
　虞翻曰謂知存知亡要終者也居乾吉則存居坤凶<lb/>
　則亡故曰居可知矣○崔憬曰噫歎聲也言中四爻<lb/>
　亦能要定卦中存亡吉凶之事居然可知矣孔疏扶<lb/>
　王弼義以此中爻為二五之爻居中无偏能統一卦<lb/>
　之義事必不然矣何則上文云六爻相雜唯其時物<lb/>
<pb n="17a"/>
　言雖錯雜而各獨會於時獨主於物豈可以二五之<lb/>
　爻而兼其雜物撰徳是非存亡吉凶之事乎且二五<lb/>
　之撰徳與是要存與吉則可矣若主物與非要亡與<lb/>
　凶則非其所象故知其不可也且上論初上二爻則<lb/>
　此中總言四爻矣下論二四三五則是重述其功位<lb/>
　者也<lb/>
智者觀其彖辭則思過半矣<lb/>
　韓康伯曰夫彖舉立象之統論中爻之義約以存博<lb/>
<pb n="17b"/>
　簡以兼衆雜物撰徳而一以貫之者也形之所宗者<lb/>
　道衆之所歸者一其事彌繁則愈滯乎有其理彌約<lb/>
　則轉近乎道彖之為義存乎一也一之為用同乎道<lb/>
　矣形而上者可以觀道過乎半之益不亦宜乎<lb/>
二與四同功<lb/>
　韓康伯曰同隂功也○崔憬曰此重釋中四爻功位<lb/>
　所宜也二主士大夫位佐於一國四主三孤三公牧<lb/>
　伯之位佐於天子皆同有助理之功也<lb/>
<pb n="18a"/>
而異位<lb/>
　韓康伯曰有外内也○崔憬曰二士大夫位卑四孤<lb/>
　公牧位尊故有異也<lb/>
其善不同二多譽四多懼近也<lb/>
　韓康伯曰二處中和故多譽也四近於君故多懼也<lb/>
柔之為道不利逺者<lb/>
　崔憬曰此言二四皆隂位隂之為道近比承陽故不<lb/>
　利逺矣<lb/>
<pb n="18b"/>
其要无咎其用柔中也<lb/>
　崔憬曰言二是隂逺陽雖則不利其要或有无咎者<lb/>
　以二柔居中異於四也<lb/>
三與五同功而異位<lb/>
　韓康伯曰有貴賤也○崔憬曰三諸侯之位五天子<lb/>
　之位同有理人之功而君臣之位異者也<lb/>
三多凶五多功貴賤之等也<lb/>
　崔憬曰三處下卦之極居上卦之下為一國之君有<lb/>
<pb n="19a"/>
　威權之重而上承天子若无含章之美則必致凶五<lb/>
　既居中不偏貴乗天位以道濟物廣被寰中故多功<lb/>
　也<lb/>
其柔危其剛勝耶<lb/>
　侯果曰三五陽位隂柔處之則多凶危剛正居之則<lb/>
　勝其任言耶者不定之辭也或有柔居而吉者得其<lb/>
　時也剛居而凶私其應也<lb/>
易之為書也廣大悉備<lb/>
<pb n="19b"/>
　荀爽曰以隂易陽謂之廣以陽易隂謂之大易與天<lb/>
　地準固悉備也<lb/>
有天道焉有人道焉有地道焉<lb/>
　崔憬曰言易之為書明三才廣无不被大无不包悉<lb/>
　備有萬物之象者也<lb/>
兼三才而兩之故六六者非他也三才之道也<lb/>
　崔憬曰言重卦六爻亦兼天地人道兩爻為一才六<lb/>
　爻為三才則是兼三才而兩之故六六者即三才之<lb/>
<pb n="20a"/>
　道也<lb/>
道有變動故曰爻<lb/>
　陸績曰天道有晝夜日月之變地道有剛柔燥溼之<lb/>
　變人道有行止動靜吉凶善惡之變聖人設爻以效<lb/>
　三者之變動故謂之爻者也<lb/>
爻有等故曰物<lb/>
　干寶曰等羣也爻中之義羣物交集五星四氣六親<lb/>
　九族福徳刑殺衆形萬類皆來𤼵於爻故總謂之物<lb/>
<pb n="20b"/>
　也象頤中有物曰噬嗑是其義也<lb/>
物相雜故曰文<lb/>
　虞翻曰乾陽物坤隂物純乾純坤之時未有文章陽<lb/>
　物入坤隂物入乾更相雜成六十四卦乃有文章故<lb/>
　曰文<lb/>
文不當故吉凶生焉<lb/>
　干寶曰其辭為文也動作云為必考其事令與爻義<lb/>
　相稱也事不稱義雖有吉凶則非今日之吉凶故元<lb/>
<pb n="21a"/>
　亨利貞而穆姜以死黄裳元吉南蒯以敗是所謂文<lb/>
　不當也故於經則有君子吉小人否於占則王相之<lb/>
　氣君子以遷官小人以遇罪也<lb/>
易之興也其當殷之末世周之盛徳耶當文王與紂之<lb/>
事耶<lb/>
　虞翻曰謂文王書易六爻之辭也末世乾上盛徳乾<lb/>
　三也文王三分天下而有其二以服事殷周徳其可<lb/>
　謂至徳矣故周之盛徳紂窮否上知存而不知亡知<lb/>
<pb n="21b"/>
　得而不知喪終以焚死故殷之末世也而馬荀鄭君<lb/>
　從俗以文王為中古失之逺矣<lb/>
是故其辭危<lb/>
　虞翻曰危謂乾三夕惕若厲故辭危也<lb/>
危者使平<lb/>
　陸績曰文王在紂世有危亡之患故於易辭多趨危<lb/>
　亡本自免濟建成王業故易爻辭危者使平以象其<lb/>
　事否卦九五其亡繫于包桑之屬是也<lb/>
<pb n="22a"/>
易者使傾<lb/>
　陸績曰易平易也紂安其位自謂平易而反傾覆故<lb/>
　易爻辭易者使傾以象其事明夷上六初登于天後<lb/>
　入于地之屬是也<lb/>
其道甚大百物不廢<lb/>
　虞翻曰大謂乾道乾三爻三十六物故百物不廢畧<lb/>
　其竒八與大衍之五十同義<lb/>
懼以終始其要无咎此之謂易之道也<lb/>
<pb n="22b"/>
　虞翻曰乾稱易道終日乾乾故无咎危者使平易者<lb/>
　使傾惡盈福謙故易之道者也<lb/>
夫乾天下之至健也徳行恒易以知險<lb/>
　虞翻曰險謂坎也謂乾二五之坤成坎離日月麗天<lb/>
　天險不可升故知險者也<lb/>
夫坤天下之至順也徳行恒簡以知阻<lb/>
　虞翻曰阻險阻也謂坤二五之乾艮為山陵坎為水<lb/>
　巽髙兑下地險山川邱陵故以知險也<lb/>
<pb n="23a"/>
能悦諸心<lb/>
　虞翻曰乾五之坤坎為心兑為説故能説諸心謂説<lb/>
　諸心物之有心者也<lb/>
能研諸侯之慮<lb/>
　虞翻曰坎為心慮乾初之坤為震震為諸侯故能研<lb/>
　諸侯之慮<lb/>
定天下之吉凶成天下之亹亹者<lb/>
　虞翻曰謂乾二五之坤成離日坎月則八卦象具八<lb/>
<pb n="23b"/>
　卦定吉凶故能定天下之吉凶亹亹者謂莫善蓍龜<lb/>
　也○荀爽曰亹亹者隂陽之微可成可敗也順時者<lb/>
　成逆時者敗也<lb/>
是故變化云為吉事有祥<lb/>
　虞翻曰祥幾祥也吉之先見者也陽出變化云為吉<lb/>
　事為祥謂復初乾元者也<lb/>
象事知器占事知來<lb/>
　虞翻曰象事謂坤坤為器乾五之坤成象故象事知<lb/>
<pb n="24a"/>
　器也占事謂乾以知來乾五動成離則玩其占故知<lb/>
　來○侯果曰易之云為唯變所適為善則吉事必應<lb/>
　觀象則用器可為求吉則未形可覩者也<lb/>
天地設位聖人成能<lb/>
　虞翻曰天尊五地卑二故設位乾為聖人成能謂能<lb/>
　説諸心能研諸侯之慮故成能也○崔憬曰言易擬<lb/>
　天地設乾坤二位以明重卦之義所以成聖人伏羲<lb/>
　文王之能事者也<lb/>
<pb n="24b"/>
人謀鬼神百姓與能<lb/>
　虞翻曰乾為人坤為鬼乾二五之坤坎為謀乾為百<lb/>
　坤為姓故人謀鬼謀百姓與能○朱仰之曰人謀謀<lb/>
　及卿士鬼謀謀及卜筮也又謀及庶民故曰百姓與<lb/>
　能也<lb/>
八卦以象告<lb/>
　虞翻曰在天成象乾二五之坤則八卦象成兑口震<lb/>
　言故以象告也<lb/>
<pb n="25a"/>
爻彖以情言<lb/>
　崔憬曰伏羲始畫八卦因而重之以備萬物而告於<lb/>
　人也爻謂爻下辭彖謂卦下辭皆是聖人之情見乎<lb/>
　繫辭而假爻彖以言故曰爻彖以情言<lb/>
剛柔雜居而吉凶可見矣<lb/>
　虞翻曰乾二之坤成坎坤五之乾成離故剛柔雜居<lb/>
　艮為居離有巽兑坎有震艮八卦體備故吉凶可見<lb/>
　也○崔憬曰言文王以六爻剛柔相推而物雜居得<lb/>
<pb n="25b"/>
　理則吉失理則凶故吉凶可見也<lb/>
變動以利言<lb/>
　虞翻曰乾變之坤成震震為言故變動以利言也<lb/>
吉凶以情遷<lb/>
　虞翻曰乾吉坤凶六爻𤼵揮旁通情也故以情遷<lb/>
是以愛惡相攻而吉凶生<lb/>
　虞翻曰攻摩也乾為愛坤為惡謂剛柔相摩以愛攻<lb/>
　惡生吉以惡攻愛生凶故吉凶生也<lb/>
<pb n="26a"/>
逺近相取而悔吝生<lb/>
　虞翻曰逺陽謂乾近隂謂坤陽取隂生悔隂取陽生<lb/>
　吝悔吝言小疵○崔憬曰逺謂應與不應近謂比與<lb/>
　不比或取逺應而捨近比或取近比而捨逺應由此<lb/>
　逺近相取所以生悔吝於繫辭矣<lb/>
情偽相感而利害生<lb/>
　虞翻曰情陽偽隂也情感偽生利偽感情生害乾為<lb/>
　利坤為害<lb/>
<pb n="26b"/>
凡易之情近而不相得則凶<lb/>
　韓康伯曰近况比爻也易之情剛柔相摩變動相逼<lb/>
　者也近而不相得必有乖違之患也或有相違而无<lb/>
　患者得其應也相須而偕凶乖於時也隨事以考之<lb/>
　義可見矣<lb/>
或害之悔且吝<lb/>
　荀爽曰謂屯六三往吝之屬也○虞翻曰坤為害以<lb/>
　隂居陽以陽居隂為悔且吝也<lb/>
<pb n="27a"/>
將叛者其辭慚<lb/>
　虞翻曰坎人之辭也近而不得故叛坎為隱伏將叛<lb/>
　坎為心故慚也○侯果曰凡心不相得將懐叛逆者<lb/>
　辭必慚恧<lb/>
中心疑者其辭枝<lb/>
　荀爽曰或從王事无成之屬也○虞翻曰離人之辭<lb/>
　也火性枝分故枝疑也○侯果曰中心疑二則失得<lb/>
　无從故枝分不一也<lb/>
<pb n="27b"/>
吉人之辭寡<lb/>
　虞翻曰艮人之辭也<lb/>
躁人之辭多<lb/>
　荀爽曰謂睽上九之屬也○虞翻曰震人之辭也震<lb/>
　為決躁恐懼虩虩笑言啞啞故多辭○侯果曰躁人<lb/>
　煩急故辭多<lb/>
誣善之人其辭㳺<lb/>
　荀爽曰游逸之屬也○虞翻曰兌人之辭也兌為口<lb/>
<pb n="28a"/>
　舌誣乾乾為善人也○崔憬曰妄稱有善故自叙其<lb/>
　美而辭必浮㳺不實<lb/>
失其守者其辭屈<lb/>
　荀爽曰謂泰上六城復于隍之屬也○侯果曰失守<lb/>
　則沮辱而不申故其辭屈也爻有此象故占辭亦從<lb/>
　矣○虞翻曰巽人之辭也巽詰詘陽在初守巽初陽<lb/>
　入伏隂下故其辭詘此六子也離上坎下震起艮止<lb/>
　兌見巽伏上經終坎離則下經終既濟未濟上系終<lb/>
<pb n="28b"/>
　乾坤則下系終六子此易之大義者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集解卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷十一</head> <lb/>
    <p>
<pb n="1a"/>
欽定四庫全書<lb/>
　周易集解卷十一<lb/>
　　　　　　　　　　　　唐　李鼎祚　撰<lb/>
序卦曰物不可以終止故受之以漸漸者進也<lb/>
　崔憬曰終止雖獲敦艮時行湏漸進行故曰物不可<lb/>
　終止故受之以漸漸者進也<lb/>
䷴<hi>艮下巽上</hi>漸女歸吉利貞<lb/>
　虞翻曰否三之四女謂四歸嫁也坤三之四承五進<lb/>
<pb n="1b"/>
　得位往有功反成歸妹兊女歸吉初上失位故利貞<lb/>
　可以正邦也<lb/>
彖曰漸之進也女歸吉也<lb/>
　虞翻曰三進四得位隂陽體正故吉也<lb/>
進得位往有功也<lb/>
　虞翻曰功謂五四進承五故往有功巽為進也<lb/>
進以正可以正邦也其位剛得中也<lb/>
　虞翻曰謂初已變為家人四進已正而上不正三動<lb/>
<pb n="2a"/>
　成坤為邦上來反三故進以正可以正邦其位剛得<lb/>
　中與家人道正同義三在外體之中故稱得中乾文<lb/>
　言曰中不在人謂三也此可謂上變既濟定者也<lb/>
止而巽動不窮也<lb/>
　虞翻曰止艮也三變震為動上之三據坤動震成坎<lb/>
　坎為通故動不窮往來不窮謂之通<lb/>
象曰山上有木漸君子以居賢德善俗<lb/>
　虞翻曰君子謂否乾乾為賢德坤隂小人柔弱為俗<lb/>
<pb n="2b"/>
　乾四之坤為艮為居以陽善隂故以居賢德善俗也<lb/>
初六鴻漸于干小子厲有言无咎<lb/>
　虞翻曰鴻大鴈也離五鴻漸進也小水從山流下稱<lb/>
　干艮為山為小徑坎水流下山故鴻漸于干也艮為小<lb/>
　子初失位故厲變得正三動受上成震震為言故小<lb/>
　子厲有言无咎也<lb/>
象曰小子之厲義无咎也<lb/>
　虞翻曰動而得正故義无咎也<lb/>
<pb n="3a"/>
六二鴻漸于磐飲食衎衎吉<lb/>
　虞翻曰艮為山石坎為聚聚石稱磐初已之正體噬<lb/>
　嗑食坎水陽物竝在頤中故飲食衎衎得正應五故<lb/>
　吉<lb/>
象曰飲食衎衎不素飽也<lb/>
　虞翻曰素空也承三應五故不素飽<lb/>
九三鴻漸于陸<lb/>
　虞翻曰高平稱陸謂初已變坎水為平三動之坤故<lb/>
<pb n="3b"/>
　鴻漸于陸<lb/>
夫征不復<lb/>
　虞翻曰謂初已之正三動成震震為征為夫而體復<lb/>
　象坎陽死坤中坎象不見故夫征不復也<lb/>
婦孕不育凶<lb/>
　虞翻曰孕妊娠也育生也巽為婦離為孕三動成坤<lb/>
　離毁夫位故婦孕不育凶<lb/>
利用禦冦<lb/>
<pb n="4a"/>
　虞翻曰禦當也坤為用巽為髙艮為山離為戈兵甲<lb/>
　胄坎為冦自上禦下三動坤順坎象不見故利用<lb/>
　禦宼順相保保大也<lb/>
象曰夫征不復離羣醜也<lb/>
　虞翻曰坤三爻為醜物三稱羣也<lb/>
婦孕不育失其道也<lb/>
　虞翻曰三動離毁陽隕坤中故失其道也<lb/>
利用禦宼順相保也<lb/>
<pb n="4b"/>
　虞翻曰三動坤順坎象不見故以順相保也<lb/>
六四鴻漸于木或得其桷无咎<lb/>
　虞翻曰巽為木桷椽也方者謂之桷巽為交為長木<lb/>
　艮為小木坎為脊離為麗小木麗長木巽繩束之象<lb/>
　脊之形椽桷象也故或得其桷得位順五故无咎四<lb/>
　已承五又顧得三故或得其桷也矣<lb/>
象曰或得其桷順以巽也<lb/>
　虞翻曰坤為順以巽順五○案四居巽木爻隂位正<lb/>
<pb n="5a"/>
　直桷之象也自二至五體有離坎離為飛鳥而居坎<lb/>
　水鴻之象也鴻隨陽鳥喻女從夫卦眀漸義爻皆稱<lb/>
　焉<lb/>
九五鴻漸于陵婦三歲不孕<lb/>
　虞翻曰陵丘婦謂四也三動受上時而四體半艮山<lb/>
　故稱陵巽為婦離為孕坎為歲三動離壞故婦三歲<lb/>
　不孕<lb/>
終莫之勝吉<lb/>
<pb n="5b"/>
　虞翻曰莫无勝陵也得正居中故莫之勝吉上終變<lb/>
　之三成旣濟定坎為心故象曰得所願也<lb/>
象曰終莫之勝吉得所願也<lb/>
　虞翻曰上之三旣濟定故得所願也<lb/>
上九鴻漸于陸<lb/>
　虞翻曰陸謂三也三坎為平變而成坤故稱陸也<lb/>
其羽可用為儀吉<lb/>
　虞翻曰謂三變受成旣濟與家人彖同義上之二得<lb/>
<pb n="6a"/>
　正離為鳥故其羽可用為儀吉三動失位坎為亂乾<lb/>
　四止坤象曰不可亂彖曰進以正邦為此爻發也三<lb/>
　已得位又變受上權也孔子曰可與適道未可與權<lb/>
　宜无怪焉<lb/>
象曰其羽可用為儀吉不可亂也<lb/>
　虞翻曰坤為亂上來正坤六爻得位成旣濟定故不<lb/>
　可亂也○干寳曰處漸髙位斷漸之進順艮之言謹<lb/>
　巽之全履坎之通據離之耀婦德旣終母敎又眀有<lb/>
<pb n="6b"/>
　德而可受有儀而可象故曰其羽可以為儀不可亂<lb/>
　也<lb/>
序卦曰進必有所歸故受之以歸妹<lb/>
　崔憬曰鴻漸于磐飲食衎衎言六比三女漸歸夫之<lb/>
　象也故云進必有所歸也<lb/>
䷵<hi>兌下震上</hi>歸妹<lb/>
　虞翻曰歸嫁也兌為妹泰三之四坎月離日俱歸妹<lb/>
　象隂陽之義配日月則天地交而萬物通故以嫁娶<lb/>
<pb n="7a"/>
　也<lb/>
征凶<lb/>
　虞翻曰謂四也震為征三之四不當位故征凶也<lb/>
无攸利<lb/>
　虞翻曰謂三也四之三失正无應以柔乘剛故无攸<lb/>
　利也<lb/>
彖曰婦妹天地之大義也<lb/>
　虞翻曰乾天坤地三之四天地交以離日坎月戰隂<lb/>
<pb n="7b"/>
　陽隂陽之義配日月則萬物興故天地之大義乾主<lb/>
　壬坤主癸日月會北震為𤣥黄天地之雜震東兌西<lb/>
　離南坎北六十四卦此象最備四時正卦故天地之<lb/>
　大義也<lb/>
天地不交而萬物不興<lb/>
　虞翻曰乾三之坤四震為興天地以離坎交隂陽故<lb/>
　天地不交則萬物不興矣○王肅曰男女交而後人<lb/>
　民蕃天地交然後萬物興故歸妹以及天地交之義<lb/>
<pb n="8a"/>
　也<lb/>
歸妹人之終始也<lb/>
　虞翻曰人始生乾而終於坤故人之終始雜卦曰歸<lb/>
　妹女之終謂隂終坤癸則乾始震庚也○干寳曰歸<lb/>
　妹者衰落之女也父旣沒矣兄主其禮子續父業人<lb/>
　道所以相終始也<lb/>
説以動所歸妹也<lb/>
　虞翻曰説兌動震也謂震嫁兌所歸必妹也<lb/>
<pb n="8b"/>
征凶位不當也<lb/>
　崔憬曰中四爻皆失位以象歸妹非正嫡故征凶也<lb/>
无攸利柔乘剛也<lb/>
　王肅曰以征則有不正之凶以處則有乘剛之進也<lb/>
　故无所利矣<lb/>
象曰澤上有雷歸妹<lb/>
　干寳曰雷薄於澤八月九月將藏之時也君子象之<lb/>
　故不敢恃當今之虞而慮將來禍也<lb/>
<pb n="9a"/>
君子以永終知敝<lb/>
　虞翻曰君子謂乾也坤為永終為敝乾為知三之四<lb/>
　為永終四之三兊為毁折故以永終知敝○崔憬曰<lb/>
　歸妹人之始終也始則征凶終則无攸利故君子以<lb/>
　永終知敝為戒者也<lb/>
初九歸妹以娣跛能履征吉<lb/>
　虞翻曰震為兄故嫁妹謂三也初在三下動而應四<lb/>
　故稱娣履禮也初九應變成坎坎為曳故跛而履應<lb/>
<pb n="9b"/>
　在震為征初為娣變為隂故征吉也<lb/>
象曰歸妹以娣以恒也跛能履吉相承也<lb/>
　虞翻曰陽得位故以恒恒動初承二故吉相承也<lb/>
九二眇而視利幽人之貞<lb/>
　虞翻曰視應五也震上兌下離目不正故眇而視幽<lb/>
　人謂二之初動二在坎中故稱幽人變得正震喜兊<lb/>
　説故利幽人之貞與履二同義也<lb/>
象曰利幽人之貞未變常也<lb/>
<pb n="10a"/>
　虞翻曰常恒也乘初未之五故未變常矣<lb/>
六三歸妹以須反歸以娣<lb/>
　虞翻曰須需也初至五體需象故歸妹以須娣謂初<lb/>
　也震為反反為歸也三失位四反得正兊進在四見<lb/>
　初進之初在兌後故反歸以娣<lb/>
象曰歸妹以須未當也<lb/>
　虞翻曰三未變之陽故位未當<lb/>
九四歸妹愆期遲歸有時<lb/>
<pb n="10b"/>
　虞翻曰愆過也謂二變三動之正體大過象坎月離<lb/>
　日為期三變日月不見故愆期坎為曳震為行行曳<lb/>
　故遲也歸謂反三震春兑秋坎冬離夏四時體正故<lb/>
　歸有時也<lb/>
象曰愆期之志有待而行也<lb/>
　虞翻曰待男行矣<lb/>
六五帝乙歸妹其君之袂不如其娣之袂良<lb/>
　虞翻曰三四已正震為帝坤為乙故曰帝乙泰乾為<lb/>
<pb n="11a"/>
　良為君乾在下為小君則妹也袂口袂之飾也兌為<lb/>
　口乾為衣故稱袂謂三失位无應娣袂謂二得中應<lb/>
　五三動成乾為良故其君之袂不如其娣之袂良故<lb/>
　象曰以貴行也矣<lb/>
月幾望吉<lb/>
　虞翻曰幾其也坎月離日兌西震東日月象對故曰<lb/>
　幾望二之五四復三得正故吉也與小畜中孚月幾<lb/>
　望同義也<lb/>
<pb n="11b"/>
象曰帝乙歸妹不如其娣之袂良也<lb/>
　虞翻曰三四復正乾為良<lb/>
其位在中以貴行也<lb/>
　虞翻曰三四復二之五成旣濟五貴故以貴行也<lb/>
上六女承筐无實<lb/>
　虞翻曰女謂應三兊也自下受上稱承震為筐以隂<lb/>
　應隂三四復位坎為虛故无實象曰承虛筐也<lb/>
士刲羊无血无攸利<lb/>
<pb n="12a"/>
　虞翻曰刲㓨也震為士兌為羊離為刀故士刲羊三<lb/>
　四復位成泰坎象不見故无血三柔承剛故无攸利<lb/>
　也<lb/>
象曰上六无實承虛筐也<lb/>
　虞翻曰泰坤為虛故承虛筐也<lb/>
序卦曰得其所歸者必大故受之以豐豐者大也<lb/>
　崔憬曰歸妹者姪娣媵國三人凡九女為大援故言<lb/>
　得其所歸者必大也<lb/>
<pb n="12b"/>
䷧<hi>離下震上</hi>豐亨<lb/>
　虞翻曰此卦三隂三陽之例當從泰二之四而豐三<lb/>
　從噬嗑上來之三折四於五獄中而成豐故君子以<lb/>
　折獄致刑隂陽交故通噬嗑所謂利用獄者此卦之<lb/>
　謂也<lb/>
王假之<lb/>
　虞翻曰乾為王假至也謂四宜上至五動之正成乾<lb/>
　故王假之尚大也<lb/>
<pb n="13a"/>
勿憂宜日中<lb/>
　虞翻曰五動之正則四變成離離日中當五在坎中<lb/>
　坎為憂故勿憂宜日中體兩離象照天下也日中則<lb/>
　昃月盈則蝕天地盈虛與時消息○干寳曰豐坎宮<lb/>
　隂世在五以其宜中而憂其側也坎為夜離為晝以<lb/>
　離變坎至于天位日中之象也殷水德坎象晝敗而<lb/>
　離居之周伐殷居王位之象也聖人德大而心小旣<lb/>
　居天位而戒懼不怠勿憂者勸勉之言也猶詩曰上<lb/>
<pb n="13b"/>
　帝臨汝無貳爾心言周德當天人之心宜居王位故<lb/>
　宜日中<lb/>
彖曰豐大也眀以動故豐<lb/>
　崔憬曰離下震上眀以動之象眀則見微動則成務<lb/>
　故能大矣<lb/>
王假之尚大也<lb/>
　姚信曰四體震王假大也四上之五得其盛位謂之<lb/>
　大<lb/>
<pb n="14a"/>
勿憂宜日中<lb/>
　九家易曰震動而上故勿憂也日者君中者五君宜<lb/>
　居五也謂隂處五日中之位當傾昃矣<lb/>
宜照天下也<lb/>
　虞翻曰五動成乾乾為天四動成兩離重眀麗正故<lb/>
　宜照天下謂化成天下也<lb/>
日中則昃<lb/>
　荀爽曰豐者至盛故曰中下居四日昃之象也<lb/>
<pb n="14b"/>
月盈則蝕<lb/>
　虞翻曰月之行生震見兌盈於乾甲五動成乾故月<lb/>
　盈四變體噬嗑食故則食此豐其屋蔀其家也<lb/>
天地盈虛與時消息而况於人乎况於鬼神乎<lb/>
　虞翻曰五息成乾為盈四消入坤為虛故天地盈虛<lb/>
　也豐之旣濟四時象具乾為神人坤為鬼鬼神與人<lb/>
　亦隨時消息謂人謀鬼謀百姓與能與時消息<lb/>
象曰雷電皆至豐<lb/>
<pb n="15a"/>
　荀爽曰豐者隂據不正奪陽之位而行以豐故折獄<lb/>
　致刑以討除之也<lb/>
君子以折獄致刑<lb/>
　虞翻曰君子謂三噬嗑四失正繫在坎獄中故上之<lb/>
　三折四入大過死象故以折獄致刑兌折為刑賁三<lb/>
　得正故无敢折獄也<lb/>
初九遇其配主<lb/>
　虞翻曰妃嬪謂四也四失位在震為主五動體姤遇<lb/>
<pb n="15b"/>
　故遇其配主也<lb/>
雖旬无咎往有尚<lb/>
　虞翻曰謂四失位變成坤應初坤數十四上而之五<lb/>
　成離離為日<lb/>
象曰雖旬无咎過旬災也<lb/>
　虞翻曰體大過故過旬災四上之五坎為災也<lb/>
六二豐其蔀日中見斗往得疑疾<lb/>
　虞翻曰日蔽雲中稱蔀蔀小也謂四二利四之五故<lb/>
<pb n="16a"/>
　豐其蔀噬嗑離為見象在上為日中艮為斗斗七星<lb/>
　也噬嗑艮為星為止坎為北中巽為髙舞星上於中<lb/>
　而舞者北斗之象也離上之三隱坎雲下故日中見<lb/>
　斗四往之五得正成坎坎為疑疾故往得疑疾也<lb/>
有孚發若吉<lb/>
　虞翻曰坎為孚四發之五成坎孚動而得位故有孚<lb/>
　發若吉也<lb/>
象曰有孚發若信以發志也<lb/>
<pb n="16b"/>
　虞翻曰四發之五坎為志也○九家易曰信著於五<lb/>
　然後乃可發其順志<lb/>
九三豐其沛日中見沬<lb/>
　虞翻曰日在雲下稱沛沛不眀也沬小星也噬嗑離<lb/>
　為日艮為沬故日中見沬上之三日入坎雲下故見<lb/>
　沬也○九家易曰大暗謂之沛沬斗杓後小星也<lb/>
折其右肱无咎<lb/>
　虞翻曰兊為折為右噬嗑艮為肱上來之三折艮入<lb/>
<pb n="17a"/>
　兊故折其右肱之三得正故无咎也<lb/>
象曰豐其沛不可大事也<lb/>
　虞翻曰利四之隂故不可大事<lb/>
折其右肱終不可用也<lb/>
　虞翻曰四死大過故終不可用<lb/>
九四豐其蔀<lb/>
　虞翻曰蔀蔽也噬嗑離日之坎雲中故豐其蔀象曰<lb/>
　位不當也<lb/>
<pb n="17b"/>
日中見斗<lb/>
　虞翻曰噬嗑日在上為中上之三為巽巽為入日入<lb/>
　坎雲下幽伏不眀故日中見斗象曰幽不眀是其義<lb/>
　也<lb/>
遇其夷主吉<lb/>
　虞翻曰震為主四行之正成眀夷則三體震為夷主<lb/>
　故遇其夷主吉也○案四處上卦之下以陽居隂履<lb/>
　非其位而比於五故曰遇也夷者傷也主者五也謂<lb/>
<pb n="18a"/>
　四不期相遇而能上行傷五則吉故曰遇其夷主吉<lb/>
　行也<lb/>
象曰豐其蔀位不當也日中見斗幽不眀也<lb/>
　虞翻曰離上變入坎雲下故幽不眀坎幽也<lb/>
遇其夷主吉行也<lb/>
　虞翻曰動體眀夷震為行故曰吉行<lb/>
六五來章有慶譽吉<lb/>
　虞翻曰在内稱來章顯也慶謂五陽出稱慶也譽謂<lb/>
<pb n="18b"/>
　二二多譽五發得正則來應二故來章有慶譽吉也<lb/>
象曰六五之吉有慶也<lb/>
　虞翻曰動而成乾乾為慶<lb/>
上六豐其屋蔀其家<lb/>
　虞翻曰豐大蔀小也三至上體大壯屋象故豐其屋<lb/>
　謂四五已變上動成家人大屋見則家人懷故蔀其<lb/>
　家與泰二同義故象曰天降祥眀以大壯為屋象故<lb/>
　也<lb/>
<pb n="19a"/>
闚其戸闃其无人三歲不覿凶<lb/>
　虞翻曰謂從外闚三應闃空也四動時坤為闔戸闔<lb/>
　故闚其戸坤為空虛三隱伏坎中故闃其無人象曰<lb/>
　自藏也四五易位噬嗑離目為闚闚人者言皆不見<lb/>
　坎為三歲坤㝠在上離象不見故三歲不覿凶○干<lb/>
　寳曰在豐之家居乾之位乾為屋宇故曰豐其屋此<lb/>
　葢記紂之侈造為璿室玉臺也蔀其家者以記紂多<lb/>
　傾國之女也社稷旣亡宮室虛曠故曰闚其戸闃其<lb/>
<pb n="19b"/>
　无人闃无人貌也三者天地人之數也凡國於天地<lb/>
　有興亡焉故王者之亡其家也必天示其祥地出其<lb/>
　妖人反其常非斯三者亦弗之亡也故曰三歲不覿<lb/>
　凶然則璿室之成三年而後亡國矣○案上應於三<lb/>
　三互離巽為戸離為目目而近戸闚之象也旣屋豐<lb/>
　家蔀若闚地戸闃寂无人震木數三故三歲致凶於<lb/>
　災<lb/>
象曰豐其屋天降祥也<lb/>
<pb n="20a"/>
　孟喜曰天降下惡祥也<lb/>
闚其戸闃其无人自藏也<lb/>
　虞翻曰謂三隱伏坎中故自藏者也<lb/>
序卦曰窮大者必失其居故受之以旅<lb/>
　崔憬曰諺云作者不居況窮大甚而能久處乎故必<lb/>
　獲罪去邦羇旅於外矣<lb/>
䷷<hi>艮下離上</hi>旅小亨旅貞吉<lb/>
　虞翻曰賁初之四否三之五非乾坤往來也與噬嗑<lb/>
<pb n="20b"/>
　之豐同義小謂柔得貴位而順剛麗乎大眀故旅小<lb/>
　亨旅貞吉再言旅者謂四凶惡進退无恒無所容處<lb/>
　故再言旅惡而愍之<lb/>
彖曰旅小亨<lb/>
　姚信曰此本否卦三五交易去其本體故曰客旅○<lb/>
　荀爽曰謂隂升居五與陽通者也<lb/>
柔得中乎外而順乎剛止而麗乎眀是以小亨旅貞吉<lb/>
也<lb/>
<pb n="21a"/>
　蜀才曰否三升五柔得中於外上順於剛九五降三<lb/>
　降不失正止而麗乎眀所以小亨旅貞吉也<lb/>
旅之時義大矣哉<lb/>
　虞翻曰以離日麗天縣象著眀莫大日月故義大也<lb/>
　○王弼曰旅者物失其所居之時也物失所居則咸<lb/>
　願有附豈非智者有為之時故曰旅之時義大矣哉<lb/>
象曰山上有火旅<lb/>
　侯果曰火在山上勢非長久旅之象也<lb/>
<pb n="21b"/>
君子以眀愼用刑而不留獄<lb/>
　虞翻曰君子謂三離為眀艮為愼兊為刑坎為獄賁<lb/>
　初之四獄象不見故以眀愼用刑而不留獄與豐折<lb/>
　獄同義者也<lb/>
初六旅瑣瑣斯其所取災<lb/>
　陸績曰瑣瑣小也艮為小石故曰旅瑣瑣也履非其<lb/>
　正應離之始離為火艮為山以應火災焚自取也故<lb/>
　曰斯其所取災也<lb/>
<pb n="22a"/>
象曰旅瑣瑣志窮災也<lb/>
　虞翻曰瑣瑣最蔽之貌也失位遠應之正介坎坎為<lb/>
　災眚艮手為取謂三動應坎坎為志坤稱窮故曰志<lb/>
　窮災也<lb/>
六二旅卽次懷其資得僮僕貞<lb/>
　九家易曰卽就次舍資財也以隂居二即就其<lb/>
　舎故旅即次承陽有實故懷其資也初者卑賤<lb/>
　二得履之故得僮僕處和得位正居是故曰得僮<lb/>
<pb n="22b"/>
　僕貞矣<lb/>
象曰得僮僕貞終无尤也<lb/>
　虞翻曰艮為僮僕得正承三故得僮僕貞而終无尤<lb/>
　也○案六二履正體艮艮為閽寺僮僕貞之象也<lb/>
九三旅焚其次喪其僮僕貞厲<lb/>
　虞翻曰離為火艮為僮僕三動艮壞故焚其次坤為<lb/>
　喪三動艮滅入坤故喪其僮僕動而失正故貞厲矣<lb/>
象曰旅焚其次亦以傷矣<lb/>
<pb n="23a"/>
　虞翻曰三動體剝故傷也<lb/>
以旅與下其義喪也<lb/>
　虞翻曰三變成坤坤為下為喪故其義喪也<lb/>
九四旅于處得其資斧我心不快<lb/>
　虞翻曰巽為處四焚棄惡人失位遠應故旅于處言<lb/>
　無所從也離為資斧故得其資斧三動四坎為心其<lb/>
　位未至故我心不快也<lb/>
象曰旅于處未得位也得其資斧心未快也<lb/>
<pb n="23b"/>
　王弼曰斧所以斫除荆棘以安其舍者也雖處上體<lb/>
　之下不先於物然而不得其位不獲平坦之地者也<lb/>
　客子所處不得其次而得其資斧之地故其心不快<lb/>
　○案九四失位而居艮上艮為山山非平坦之地也<lb/>
　四體兊巽巽為木兊為金木貫於金卽資斧斫除荆<lb/>
　棘之象者也<lb/>
六五射雉一矢亡<lb/>
　虞翻曰三變坎為弓離為矢故射雉五變乾體矢動<lb/>
<pb n="24a"/>
　雉飛雉象不見故一矢亡矣<lb/>
終以譽命<lb/>
　虞翻曰譽謂二巽為命五終變成乾則二來應已故<lb/>
　終以譽命<lb/>
象曰終以譽命上逮也<lb/>
　虞翻曰逮及也謂二上及也○干寶曰離為雉為<lb/>
　矢巽為木為進退艮為手兊為決有木在手進退其<lb/>
　體矢決于外䠶之象也一隂升乾故曰一矢履非其<lb/>
<pb n="24b"/>
　位下又无應雖復射雉終亦失之故曰一矢亡也一<lb/>
　矢亡者喻有損而小也此記禄父為王者後雖小叛<lb/>
　擾終逮安周室故曰終以譽命矣<lb/>
上九鳥焚其巢旅人先笑後號咷<lb/>
　虞翻曰離為鳥為火巽為木為高四失位變震為筐<lb/>
　巢之象也今巢象不見故鳥焚其巢震為笑震在前<lb/>
　故先笑應在巽巽為號咷巽象在後故後號咷<lb/>
喪牛于易凶<lb/>
<pb n="25a"/>
　虞翻曰謂三動時坤為牛五動成乾乾為易上失三<lb/>
　五動應二故喪牛于易失位无應故凶也五動成遯<lb/>
　六二執之用黄牛之革則旅家所喪牛也<lb/>
象曰以旅在上其義焚也<lb/>
　虞翻曰離火焚巢故其義焚也<lb/>
喪牛于易終莫之聞也<lb/>
　虞翻曰坎耳入兊故終莫之聞○侯果曰離為鳥為<lb/>
　火巽為木為風鳥居木上巢之象也旅而贍資物之<lb/>
<pb n="25b"/>
　所惡也喪牛甚易求之也難雖有智者莫之吉也<lb/>
序卦曰旅而无所容故受之以巽巽者入也<lb/>
　崔憬曰旅寄於外而无所容則必入矣故曰旅无所<lb/>
　容受之以巽<lb/>
䷸<hi>巽下巽上</hi>巽小亨利有攸往利見大人<lb/>
　虞翻曰遯二之四柔得位而順五剛故小亨也大人<lb/>
　謂五離目為見二失位利在往應五故利有攸往利<lb/>
　見大人矣<lb/>
<pb n="26a"/>
彖曰重巽以申命<lb/>
　陸績曰巽為命令重命令者欲丁寧也<lb/>
剛巽乎中正而志行<lb/>
　陸績曰二得中五得正體兩巽故曰剛巽乎中正也<lb/>
　皆據隂故志行也○虞翻曰剛中正謂五也二失位<lb/>
　動成坎坎為志終變成震震為行也<lb/>
柔皆順乎剛是以小亨<lb/>
　陸績曰隂為卦主故小亨<lb/>
<pb n="26b"/>
利有攸往利見大人<lb/>
　案其義已見繇辭<lb/>
象曰隨風巽君子以申命行事<lb/>
　虞翻曰君子謂遯乾也巽為命重象故申命變至三<lb/>
　坤為事震為行故行事也○荀爽曰巽為號令兩巽<lb/>
　相隨故申命也法敎百端令行為上貴其必從故曰<lb/>
　行事也<lb/>
初六進退利武人之貞<lb/>
<pb n="27a"/>
　虞翻曰巽為進退乾為武人初失位利之正為乾故<lb/>
　利武人之貞矣<lb/>
象曰進退志疑也<lb/>
　荀爽曰風性動進退欲承五為二所據故志以疑也<lb/>
利武人之貞志治也<lb/>
　虞翻曰動而成乾乾為大眀故志治乾元用九天下<lb/>
　治是其義也<lb/>
九二巽在牀下<lb/>
<pb n="27b"/>
　宋衷曰巽為木二陽在上初隂在下牀之象也二无<lb/>
　應於上退而據初心在於下故曰巽在牀下也○荀<lb/>
　爽曰牀下以喻近也二者軍帥三者號令故言牀下<lb/>
　以眀將之所專不過軍中事也<lb/>
用史巫紛若吉无咎<lb/>
　荀爽曰史以書勲巫以告廟紛變若順也謂二以陽<lb/>
　應陽君所不臣軍帥之象征伐旣畢書勲告廟當變<lb/>
　而順五則吉故曰用史巫紛若吉无咎矣<lb/>
<pb n="28a"/>
象曰紛若之吉得中也<lb/>
　荀爽曰謂二以處中和故能變<lb/>
九三頻巽吝<lb/>
　虞翻曰頻頞也謂二已變三體坎艮坎為憂艮為鼻<lb/>
　故頻巽無應在險故吝也<lb/>
象曰頻巽之吝志窮也<lb/>
　荀爽曰乘陽无據為隂所乘號令不行故志窮也<lb/>
六四悔亡田獲三品<lb/>
<pb n="28b"/>
　虞翻曰田謂二也地中稱田失位无應悔也欲二之<lb/>
　初已得應之故悔亡二動得正處中應五五多功故<lb/>
　象曰有功也二動艮為手故稱獲謂艮為狼坎為豕<lb/>
　艮二之初離為雉故獲三品矣○翟𤣥曰田獲三品<lb/>
　下三爻也謂初巽為雞二兊為羊三離雉也○案穀<lb/>
　梁傳曰春獵曰田夏曰苖秋曰蒐冬曰狩田獲三品<lb/>
　一為乾豆二為賔客三為充君之庖注云上殺中心<lb/>
　乾之為豆實次殺中髀骼以供賔客下殺中腹充君<lb/>
<pb n="29a"/>
　之庖厨尊神敬客之義也<lb/>
象曰田獲三品有功也<lb/>
　王弼曰得位承五而依尊履正以斯行命必能獲强<lb/>
　暴遠不仁者也獲而有益莫若三品故曰有功也<lb/>
九五貞吉悔亡无不利无初有終<lb/>
　虞翻曰得位處中故貞吉悔亡无不利也震巽相薄<lb/>
　雷風无形當變之震矣巽究為躁卦故无初有終也<lb/>
先庚三日後庚三日吉<lb/>
<pb n="29b"/>
　虞翻曰震庚也謂變初至二成離至三成震震主庚<lb/>
　離為日震三爻在前故先庚三日謂益時也動四至<lb/>
　五成離終上成震震爻在後故後庚三日也巽初失<lb/>
　正終變成震得位故无初有終吉震究為蕃鮮白謂<lb/>
　巽也巽究為躁卦躁卦謂震也與蠱先甲三日後甲<lb/>
　三日同義五動成蠱乾成於甲震成於庚隂陽天地<lb/>
　之始終故經舉甲庚於蠱彖巽五也<lb/>
象曰九五之吉位正中也<lb/>
<pb n="30a"/>
　虞翻曰居中得正故吉矣<lb/>
上九巽在牀下<lb/>
　虞翻曰牀下為初也窮上反下成震故巽在牀下象<lb/>
　曰上窮也眀當變窮上而復初也○九家易曰上為<lb/>
　宗廟禮封賞出軍皆先告廟然後受行三軍之命將<lb/>
　之所專故曰巽在牀下也<lb/>
喪其資斧貞凶<lb/>
　虞翻曰變至三時離毁入坤坤為喪離為斧故喪其<lb/>
<pb n="30b"/>
　資斧三變失位故貞凶○荀爽曰軍罷師旋亦告於<lb/>
　廟還斧於君故喪資斧正如其故不執臣節則凶故<lb/>
　曰喪其資斧貞凶<lb/>
象曰巽在牀下上窮也<lb/>
　虞翻曰陽窮上反下故曰上窮也<lb/>
喪其資斧正乎凶也<lb/>
　虞翻曰上應於三三動失正故曰正乎凶也<lb/>
序卦曰入而後説之故受之以兊兊者說也<lb/>
<pb n="31a"/>
　崔憬曰巽以申命行事入於刑者也入刑而後説之<lb/>
　所謂人忘其勞死也<lb/>
䷹<hi>兊下兊上</hi>兊亨利貞<lb/>
　虞翻曰大壯五之三也剛中而柔外二失正動應五<lb/>
　承三故亨利貞也<lb/>
彖曰兊説也<lb/>
　虞翻曰兊口故説也<lb/>
剛中而柔外説以利貞<lb/>
<pb n="31b"/>
　虞翻曰剛中謂二五柔外謂三上也二三四利之正<lb/>
　故説以利貞也<lb/>
是以順乎天而應乎人<lb/>
　虞翻曰大壯乾為天謂五也人謂三矣二變順五承<lb/>
　三故順乎天應乎人坤為順也<lb/>
説以先民民忘其勞<lb/>
　虞翻曰謂二四已變成屯故為勞震喜兌説坤為民<lb/>
　坎為心民心喜説有順比象故忘其勞也<lb/>
<pb n="32a"/>
説以犯難民忘其死<lb/>
　虞翻曰體屯故難也三至上體大過死變成屯民説<lb/>
　無疆故民忘其死坎心為忘或以坤為死也<lb/>
説之大民勸矣哉<lb/>
　虞翻曰體比順象故勞而不怨震為喜笑故人勸也<lb/>
象曰麗澤兊君子以朋友講習<lb/>
　虞翻曰君子大壯乾也陽息見兊學以聚之問以辯<lb/>
　之兌二陽同類為朋伏艮為友坎為習震為講兊<lb/>
<pb n="32b"/>
　兩口對故朋友講習也<lb/>
初九和兊吉<lb/>
　虞翻曰得位四變應已故和兊吉矣<lb/>
象曰和兊之吉行未疑也<lb/>
　虞翻曰四變應初震為行坎為疑故行未疑<lb/>
九二孚兊吉悔亡<lb/>
　虞翻曰孚謂五也四已變五在坎中稱孚二動得位<lb/>
　應之故孚兊吉悔亡矣<lb/>
<pb n="33a"/>
象曰孚兊之吉信志也<lb/>
　虞翻曰二變應五謂四已變坎為志故信志也<lb/>
六三來兊凶<lb/>
　虞翻曰從大壯來失位故來兊凶矣<lb/>
象曰來兊之凶位不當也<lb/>
　案以隂居陽故位不當謟邪求悦所以必凶<lb/>
九四商兊未寧介疾有喜<lb/>
　虞翻曰巽為近利市三倍故稱商兊變之坎水性流<lb/>
<pb n="33b"/>
　震為行謂二已變體比象故未寜與比不寧方來同<lb/>
　義也坎為疾故介疾得位承五故有喜<lb/>
象曰九四之喜有慶也<lb/>
　虞翻曰陽為慶謂五也<lb/>
九五孚于剝有厲<lb/>
　虞翻曰孚謂五也二四變體剝象故孚于剥在坎未<lb/>
　光有厲也<lb/>
象曰孚于剥位正當也<lb/>
<pb n="34a"/>
　案以陽居尊位應二比四孚剥有厲位正當也<lb/>
上六引兊<lb/>
　虞翻曰无應乘陽動而之巽為繩艮為手應在三三<lb/>
　未之正故引兊也<lb/>
象曰上六引兊未光也<lb/>
　虞翻曰二四已變而體屯上三未為離故未光也<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集解卷十一<lb/>
</p>
<p>
</p>
  </div>
</body>
</text>
</TEI>
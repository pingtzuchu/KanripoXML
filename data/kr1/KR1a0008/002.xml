<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷二</head> <lb/>
    <p>
<pb n="1a"/>
欽定四庫全書<lb/>
　周易集解卷二<lb/>
　　　　　　　　　　　　　唐　李鼎祚　撰<lb/>
䷁<hi>坤下坤上</hi>坤元亨利牝馬之貞<lb/>
　干寳曰隂氣之始婦德之常故稱元與乾合德故稱亨行<lb/>
　天者莫若龍行地者莫若馬故乾以龍繇坤以馬象也坤<lb/>
　隂類故稱利牝馬之貞矣○虞翻曰謂隂極陽生乾流坤<lb/>
　形坤含光大凝乾之元終於坤亥出乾初子品物咸亨故<lb/>
<pb n="1b"/>
　元亨也坤為牝震為馬初動得正故利牝馬之貞矣<lb/>
君子有攸往先迷後得主利<lb/>
　盧氏曰坤臣道也妻道也後而不先先則迷失道矣故曰<lb/>
　先迷隂以陽為主當後而順之則利故曰後得主利○九<lb/>
　家易曰坤為牝為迷<lb/>
西南得朋東北喪朋安貞吉<lb/>
　崔憬曰妻道也西方坤兑南方巽離二方皆隂與坤同類<lb/>
　故曰西南得朋東方艮震北方乾坎二方皆陽與坤非類<lb/>
<pb n="2a"/>
　故曰東北喪朋以喻在室得朋猶迷於失道出嫁喪<lb/>
　朋乃順而得常安於承天之正故言安貞吉也<lb/>
彖曰至哉坤元<lb/>
　九家易曰謂乾氣至坤萬物資受而以生也坤者純<lb/>
　隂配乾生物亦善之始地之象也故又歎言至美<lb/>
萬物資生<lb/>
　九家易曰謂萬一千五百二十策皆受始於乾由坤<lb/>
　而生也策生於坤猶萬物成形出乎地也<lb/>
<pb n="2b"/>
乃順承天<lb/>
　劉瓛曰萬物資生於地故地承天而生也<lb/>
坤厚載物<lb/>
　蜀才曰坤以廣厚之德載含萬物無有窮竟也<lb/>
德合无疆<lb/>
　蜀才曰天有无疆之德而坤合之故云德合无疆也<lb/>
含𢎞光大<lb/>
　荀爽曰乾二居坤五為含坤五居乾二為𢎞坤初居<lb/>
<pb n="3a"/>
　乾四為光乾四居坤初為大也<lb/>
品物咸亨<lb/>
　荀爽曰天地交萬物生故咸亨○崔憬曰含育萬物<lb/>
　為𢎞光華萬物為大動植各遂其性故言品物咸亨<lb/>
　也<lb/>
牝馬地類行地无疆<lb/>
　侯果曰地之所以含𢎞物者以其順而承天也馬之<lb/>
　所以行地遠者以其柔而伏人也而又牝馬順之至<lb/>
<pb n="3b"/>
　也誡臣子當至順故作易者取象焉<lb/>
柔順利貞君子攸行<lb/>
　九家易曰謂坤爻本在柔順隂位則利正之乾則陽<lb/>
　爻來據之故曰君子攸行<lb/>
先迷失道後順得常<lb/>
　何妥曰隂道惡先故先致迷失後順於主則保其常<lb/>
　慶也<lb/>
西南得朋乃與類行<lb/>
<pb n="4a"/>
　虞翻曰謂陽得其類月朔至望從震至乾與時偕行<lb/>
　故乃與類行<lb/>
東北喪朋乃終有慶<lb/>
　虞翻曰陽喪滅坤坤終復生謂月三日震象出庚故<lb/>
　乃終有慶此指説易道隂陽消息之大要也謂陽月<lb/>
　三日變而成震出庚至月八日成兌見丁庚西丁南<lb/>
　故西南得朋謂二陽為用故兊君子以朋友講習<lb/>
　文言曰敬義立而德不孤彖曰乃與類行二十九日<lb/>
<pb n="4b"/>
　消乙入坤滅藏於癸乙東癸北故東北喪朋謂之以<lb/>
　坤滅乾坤為喪故也馬君云孟秋之月隂氣始著而<lb/>
　坤之位同類相得故西南得朋孟春之月陽氣始著<lb/>
　隂始從陽失其黨類故東北喪朋失之甚矣而荀君<lb/>
　以為隂起於午至申三隂得坤一體故曰西南得朋<lb/>
　陽起於子至寅三陽喪坤一體故東北喪朋就如荀<lb/>
　説從午至申經當言南西得朋子至寅當言北東喪<lb/>
　朋以乾變坤而言喪朋經以乾卦為喪耶此何異於<lb/>
<pb n="5a"/>
　馬也<lb/>
安貞之吉<lb/>
　虞翻曰坤道至靜故安復初得正故貞吉<lb/>
應地无疆<lb/>
　虞翻曰震為應陽正於初以承坤隂地道應故應地<lb/>
　无疆<lb/>
象曰地勢坤<lb/>
　王弼曰地形不順矣○宋衷曰地有上下九等之差<lb/>
<pb n="5b"/>
　故以形勢言其性也<lb/>
君子以厚德載物<lb/>
　虞翻曰勢力也君子謂乾陽為德動在坤下君子之<lb/>
　德車故厚德載物老子曰勝人者有力也<lb/>
初六履霜堅冰至<lb/>
　干寳曰重隂故稱六剛柔相推故生變占變故有爻<lb/>
　繋曰爻者言乎變者也故易繋辭皆稱九六也陽數<lb/>
　奇隂數偶是以乾用一也坤用二也隂氣在初五月<lb/>
<pb n="6a"/>
　之時自姤來也隂氣始動乎三泉之下言隂氣動矣<lb/>
　則必至於履霜履霜則必至於堅冰言有漸也藏器<lb/>
　於身貴其俟時故陽在潛龍戒以勿用防禍之原欲<lb/>
　其先幾故隂在三泉而顯以履霜也<lb/>
象曰履霜堅冰隂始凝也馴致其道至堅冰也<lb/>
　九家易曰霜者乾之命也堅冰者隂功成也謂坤初<lb/>
　六之乾四履乾命令而成堅冰也此封本乾陰始<lb/>
　消陽起於此爻故履霜也馴猶順也言陽順隂之性<lb/>
<pb n="6b"/>
　成堅冰矣初六始姤姤為五月盛夏而言堅冰五月<lb/>
　隂氣始生地中言始於㣲霜終至堅冰以眀漸順至<lb/>
　也<lb/>
六二直方大<lb/>
　荀爽曰大者陽也二應五五下動之則應陽出直布<lb/>
　陽於四方<lb/>
不習无不利<lb/>
　荀爽曰物唱乃和不敢先有所習陽之所唱從而和<lb/>
<pb n="7a"/>
　之无不利也○干寳曰隂氣在二六月之時自遯來<lb/>
　也隂出地上佐陽成物臣道也妻道也臣之事君妻<lb/>
　之事夫義成者也臣貴其直義尚其方地體其大故<lb/>
　曰直方大士該九德然後可以從王事女躬四教然<lb/>
　後可以配君子道成於我而用之於彼不方以仕學<lb/>
　為政不方以嫁學為婦故曰不習无不利也<lb/>
象曰六二之動直以方也<lb/>
　九家易曰謂陽下動應之則直而行布陽氣動於四<lb/>
<pb n="7b"/>
　方也<lb/>
不習无不利地道光也<lb/>
　干寳曰女德光於夫士德光於國也<lb/>
六三含章可貞<lb/>
　虞翻曰貞正也以隂包陽故含章三失位發得正故<lb/>
　可貞也<lb/>
或從王事无成有終<lb/>
　虞翻曰謂三已發成泰乾為主坤為事震為從故或<lb/>
<pb n="8a"/>
　從王事地道无成而有終故无成有終○干寳曰隂<lb/>
　氣在三七月之時自否來也陽降在四三公位也隂<lb/>
　升在三三公事也上失其權位在諸侯坤體旣具隂<lb/>
　黨成羣君弱臣强戒在二國唯文德之臣然後可以<lb/>
　遭之運而不失其柔順之正坤為文坤象旣成故曰<lb/>
　含章可貞此蓋平襄之王垂拱以賴晉鄭之輔也茍<lb/>
　利社稷專之則可故曰或從王事遷都誅親疑於專<lb/>
　命故亦或之失後順之節故曰无成終於濟國安民<lb/>
<pb n="8b"/>
　故曰有終<lb/>
象曰含章可貞以時發也<lb/>
　崔憬曰陽命則發非時則含也<lb/>
或從王事知光大也<lb/>
　干寳曰位彌高德彌廣也<lb/>
六四括囊无咎无譽<lb/>
　虞翻曰括結也謂泰反成否坤為囊艮為手巽為繩<lb/>
　故括囊在外多咎也得位承五繋於包桑故无咎隂<lb/>
<pb n="9a"/>
　在二多譽而遠在四故无譽○干寳曰隂氣在四八<lb/>
　月之時自觀來也天地將閉賢人必隱懷智茍容以<lb/>
　觀時舋此蓋甯戚蘧瑗與時卷舒之爻也不艱其身<lb/>
　則无咎功業不建故无譽也<lb/>
象曰括囊无咎愼不害也<lb/>
　盧氏曰愼言則无咎也<lb/>
六五黃裳元吉<lb/>
　干寳曰隂氣在五九月之時自剝來也剝者反常道<lb/>
<pb n="9b"/>
　也黃中之色裳下之飾元善之長也中美能黃上美<lb/>
　為元下美則裳隂登於五柔居尊位若成昭之主周<lb/>
　霍之臣也百官總已專斷萬幾雖情體信順而貌近<lb/>
　僭疑周公其猶病諸言必忠信行必篤敬然後可以<lb/>
　取信於神眀无尤於四海也故曰黃裳元吉也<lb/>
象曰黃裳元吉文在中也<lb/>
　王肅曰坤為文五在中故曰文在中也○干寳曰當<lb/>
　總己之任處僭疑之間而能終元吉之福者由文德<lb/>
<pb n="10a"/>
　在中也<lb/>
上六龍戰于野<lb/>
　荀爽曰消息之位坤在於亥下有伏乾為其兼於陽<lb/>
　故稱龍也<lb/>
其血𤣥黃<lb/>
　九家易曰實本坤體未離其類故稱血焉血以喻隂<lb/>
　也𤣥黃天地之雜言乾坤合居也○侯果曰坤十月<lb/>
　卦也乾位西北又當十月隂窮於亥窮隂薄陽所以<lb/>
<pb n="10b"/>
　戰也故説卦云戰乎乾是也六稱龍者隂盛似龍故<lb/>
　稱龍也○干寳曰隂在上六十月之時也爻終於酉<lb/>
　而卦成於乾乾體純剛不堪隂盛故曰龍戰戌亥乾<lb/>
　之都也故稱龍焉隂德過度以逼乾戰郭外曰郊郊<lb/>
　外曰野坤位未申之維而氣溢酉戌之間故曰于野<lb/>
　未離隂類故曰血隂陽色雜故曰𤣥黃言隂陽離則<lb/>
　異氣合則同功君臣夫妻其義一也故文王之忠於<lb/>
　殷抑參二之强以事獨夫之紂蓋欲彌縫其闕而匡<lb/>
<pb n="11a"/>
　救其惡以祈殷命以濟生民也紂遂長惡不悛天命<lb/>
　殛之是以至於武王遂有牧野之事是其義也<lb/>
象曰龍戰于野其道窮也<lb/>
　干寳曰天道窮至於隂陽相薄也君德窮至於攻戰<lb/>
　受誅也柔順窮至於用權變矣<lb/>
用六利永貞<lb/>
　干寳曰隂體其順臣守其柔所以秉義之和履貞之<lb/>
　幹唯有推變終歸於正是周公始於負扆南面以先<lb/>
<pb n="11b"/>
　王道卒於復子眀辟以終臣節故曰利永貞也矣<lb/>
象曰用六永貞以大終也<lb/>
　侯果曰用六妻道也臣道也利在長正矣不長正則<lb/>
　不能大終陽事也<lb/>
文言曰<lb/>
　何妥曰坤文言唯一章者以一心奉順於主也<lb/>
坤至柔<lb/>
　荀爽曰純隂至順故柔也<lb/>
<pb n="12a"/>
而動也剛<lb/>
　九家易曰坤一變而成震隂動生陽故動也剛<lb/>
至靜而德方<lb/>
　荀爽曰坤性至靜得陽而動布於四方也<lb/>
後得主而有常<lb/>
　虞翻曰坤隂先迷後順得常陽出初震為主為常也<lb/>
含萬物而化光<lb/>
　干寳曰光大也謂坤含藏萬物順承天施然後化光<lb/>
<pb n="12b"/>
　也<lb/>
坤道其順乎承天而時行<lb/>
　荀爽曰承天之施因四時而行之也<lb/>
積善之家必有餘慶<lb/>
　虞翻曰謂初乾為積善以坤牝陽滅出復震為餘慶<lb/>
　謂東北喪朋乃終有慶也<lb/>
積不善之家必有餘殃<lb/>
　虞翻曰坤積不善以臣弑君以乾通坤極姤生巽為<lb/>
<pb n="13a"/>
　餘殃也○案聖人設教理貴隨宜故夫子先論人事<lb/>
　則不語怪力亂神絶四毋必今於易象闡揚天道故<lb/>
　曰積善之家必有餘慶積不善之家必有餘殃者欲<lb/>
　眀陽生隂殺天道必然理國修身積善為本故於坤<lb/>
　爻初六隂始生時著此㣲言永為深誡欲使防萌杜<lb/>
　漸災害不生開國承家君臣同德者也故繋辭云善<lb/>
　不積不足以成名惡不積不足以滅身是其義也<lb/>
臣弑其君子弑其父<lb/>
<pb n="13b"/>
　虞翻曰坤消至二艮子弑父至三成否坤臣弑君上<lb/>
　下不交天下無邦故子弑父臣弑君也<lb/>
非一朝一夕之故其所由來者漸矣<lb/>
　虞翻曰剛爻為朝柔爻為夕乾為寒坤為暑相推而<lb/>
　成歲焉故非一朝一夕所由來漸矣<lb/>
由辯之不早辯也<lb/>
　孔穎達曰臣子所以久包禍心由君父不早辯眀故<lb/>
　也此文誡君父防臣子之惡也<lb/>
<pb n="14a"/>
易曰履霜堅冰至蓋言順也<lb/>
　荀爽曰霜者乾之命令坤下有伏乾履霜堅冰蓋言<lb/>
　順也乾氣加之性而堅象臣順君命而成之<lb/>
直其正也方其義也<lb/>
　虞翻曰謂二陽稱直乾其靜也專其動也直故直其<lb/>
　正方謂闢陽開為方坤其靜也翕其動也闢故方其<lb/>
　義也<lb/>
君子敬以直内義以方外敬義立而德不孤<lb/>
<pb n="14b"/>
　虞翻曰陽息在二故敬以直内坤位在外故義以方<lb/>
　外謂陽見兌丁西南得朋乃與類行故德不孤孔子<lb/>
　曰必有鄰也<lb/>
直方大不習无不利則不疑其所行也<lb/>
　荀爽曰直方大乾之唱也不習无不利坤之和也陽<lb/>
　唱隂和而无所不利故不疑其所行也<lb/>
隂雖有美含之以從王事弗敢成也<lb/>
　荀爽曰六三陽位下有伏陽坤隂卦也雖有伏陽含<lb/>
<pb n="15a"/>
　藏不顯以從王事要待乾命不敢自成也<lb/>
地道也妻道也臣道也<lb/>
　翟𤣥曰坤有此三者也<lb/>
地道无成而代有終也<lb/>
　宋衷曰臣子雖有才美含藏以從其上不敢有所成<lb/>
　名也地得終天功臣得終君事婦得終夫業故曰而<lb/>
　代有終也<lb/>
天地變化草木蕃<lb/>
<pb n="15b"/>
　虞翻曰謂陽息坤成泰天地反以乾變坤坤化升乾<lb/>
　萬物出震故天地變化草木蕃矣<lb/>
天地閉賢人隱<lb/>
　虞翻曰謂四泰反成否乾稱賢人隱藏坤中以儉德<lb/>
　避難不榮以禄故賢人隱矣<lb/>
易曰括囊无咎无譽蓋言謹也<lb/>
　荀爽曰今四隂位迫近於五雖有成德當括而囊之<lb/>
　謹愼畏敬也○孔穎達曰括結也囊所以貯物以譬<lb/>
<pb n="16a"/>
　心藏智也閉其智而不用故曰括囊不與物忤故无<lb/>
　咎功名不顯故无譽也<lb/>
君子黃中通理正位居體<lb/>
　虞翻曰謂五坤息體觀地色黃坤為理以乾通坤故<lb/>
　稱通理五正陽位故曰正位艮為居體謂四支也艮<lb/>
　為兩肱巽為兩股故曰黃中通理正位居體<lb/>
美在其中而暢於四支<lb/>
　虞翻曰陽稱美在五中四支謂股肱<lb/>
<pb n="16b"/>
發於事業<lb/>
　九家易曰天地交而萬物生也謂陽德潛藏變則發<lb/>
　見若五動為比乃事業之盛<lb/>
美之至也<lb/>
　侯果曰六五以中和通理之德居體於正位故能美<lb/>
　充於中而旁暢於萬物形於事業无不得宜是美之<lb/>
　至也<lb/>
隂疑於陽必戰<lb/>
<pb n="17a"/>
　孟喜曰隂乃上薄疑似於陽必與陽戰也<lb/>
為其嫌於无陽也故稱龍焉<lb/>
　九家易曰隂陽合居故曰嫌陽謂上六坤行至亥下<lb/>
　有伏乾陽者變化以喻龍焉<lb/>
猶未離其類也故稱血焉<lb/>
　荀爽曰實本坤卦故曰未離其類也血以喻隂順陽<lb/>
　也○崔憬曰乾坤交㑹乾為大赤伏隂柔之故稱血<lb/>
　焉<lb/>
<pb n="17b"/>
夫𤣥黃者天地之雜也<lb/>
　荀爽曰消息之卦坤位在亥下有伏乾隂陽相和故<lb/>
　言天地之雜也<lb/>
天𤣥而地黃<lb/>
　王凱沖曰隂陽交戰故血𤣥黃○荀爽曰天者陽始<lb/>
　於東北故色𤣥也地者隂始於西南故色黃也<lb/>
序卦曰有天地然後萬物生焉盈天地之間者唯萬物<lb/>
故受之以屯屯者盈也屯者萬物之始生也<lb/>
<pb n="18a"/>
　崔憬曰此仲尼序文王次卦之意也不序乾坤之次<lb/>
　者以一生二二生三三生萬物則天地之次第可知<lb/>
　而萬物之先後宜序也萬物之始生者言剛柔始交<lb/>
　故萬物資始於乾而資生於坤<lb/>
䷂<hi>震下坎上</hi>屯元亨利貞<lb/>
　虞翻曰坎二之初剛柔交震故元亨之初得正故利<lb/>
　貞矣<lb/>
勿用有攸往利建侯<lb/>
<pb n="18b"/>
　虞翻曰之外稱往初震得正起之欲應動而失位故<lb/>
　勿用有攸往震為侯初剛難拔故利以建侯老子曰<lb/>
　善建者不拔也<lb/>
彖曰屯剛柔始交而難生<lb/>
　虞翻曰乾剛坤柔坎二交初故始交確乎難拔故難<lb/>
　生也○崔憬曰十二月陽始浸長而交於隂故曰剛<lb/>
　柔始交萬物萌牙生於地中有寒冰之難故言難生<lb/>
　於人事則是運季業初之際也<lb/>
<pb n="19a"/>
動乎險中大亨貞<lb/>
　荀爽曰物難在始生此本坎卦也案初六升二九二<lb/>
　降初是剛柔始交也交則成震震為動也上有坎是<lb/>
　動乎險中也動則物通而得正故曰動乎險中大亨<lb/>
　貞也<lb/>
雷雨之動滿盈<lb/>
　荀爽曰雷震雨潤則萬物滿盈而生也○虞翻曰震<lb/>
　雷坎雨坤為盈也謂三已反正成旣濟坎水流坤故<lb/>
<pb n="19b"/>
　滿盈謂雷動雨施品物流形也<lb/>
天造草昧<lb/>
　荀爽曰謂陽動在下造物於冥昧之中也<lb/>
宜建侯而不寧<lb/>
　荀爽曰天地初開世尚屯難震位承乾故宜建侯動<lb/>
　而遇險故不寧也○虞翻曰造造生也草草創物也<lb/>
　坤冥為昧故天造草昧成旣濟定故曰不寧言寧也<lb/>
　○干寳曰水運將終木德將始殷周際也百姓盈盈<lb/>
<pb n="20a"/>
　匪君子不寧天下旣遭屯險之難後王宜蕩之以雷<lb/>
　雨之政故封諸侯以寧之也<lb/>
象曰雲雷屯<lb/>
　九家易曰雷雨者興養萬物今言屯者十二月雷伏<lb/>
　藏地中未得動出雖有雲雨非時長育故言屯也<lb/>
君子以經綸<lb/>
　荀爽曰屯難之代萬事失正經者常也綸者理也君<lb/>
　子以經綸不失常道也○姚信曰經緯也時在屯難<lb/>
<pb n="20b"/>
　是天地經綸之日故君子法之須經綸艱難也<lb/>
初九盤桓利居貞利建侯<lb/>
　虞翻曰震起艮止動乎險中故盤桓得正得民故利<lb/>
　居貞謂君子居其室愼密而不出也<lb/>
象曰雖盤桓志行正也<lb/>
　荀爽曰盤桓者動而退也謂陽從二動而退居初雖<lb/>
　盤桓得其正也<lb/>
以貴下賤大得民也<lb/>
<pb n="21a"/>
　荀爽曰陽貴而隂賤陽從二來是以貴下賤所以得<lb/>
　民也<lb/>
六二屯如邅如<lb/>
　荀爽曰陽動而止故屯如也隂乘於陽故邅如也<lb/>
乘馬班如<lb/>
　虞翻曰屯邅盤桓謂初也震為馬作足二乘初故乘<lb/>
　馬班躓也馬不進故班如矣<lb/>
匪宼婚媾女子貞不字十年乃字<lb/>
<pb n="21b"/>
　虞翻曰匪非也宼謂五坎為宼盜應在坎故匪宼隂<lb/>
　陽得正故婚媾字妊娠也三失位變復體離離為女<lb/>
　子為大腹故稱字今失位為坤離象不見故女子貞<lb/>
　不字坤數十三動反正離女大腹故十年反常乃字<lb/>
　謂成旣濟定也<lb/>
象曰六二之難乘剛也<lb/>
　崔憬曰下乘初九故為之難也<lb/>
十年乃字反常也<lb/>
<pb n="22a"/>
　九家易曰隂出於坤今還為坤故曰反常也隂出於<lb/>
　坤謂乾再索而得坎今變成震中有坤體故言隂出<lb/>
　於坤今還於坤謂二從初卽逆應五順也去逆就順<lb/>
　隂陽道正乃能長養故曰十年乃字<lb/>
六三卽鹿无虞惟入于林中<lb/>
　虞翻曰卽就也虞謂虞人掌禽獸者艮為山山足稱<lb/>
　鹿鹿林也三變體坎坎為藂木山下故稱林中坤為<lb/>
　兕虎震為麋鹿又為驚走艮為狐狼三變禽走入于<lb/>
<pb n="22b"/>
　林中故曰卽鹿无虞惟入于林中矣<lb/>
君子幾不如舍往吝<lb/>
　虞翻曰君子謂陽已正位幾近舍置吝疵也三應於<lb/>
　上之應歴險不可以往動如失位故不如舍之往必<lb/>
　吝窮矣<lb/>
象曰卽鹿无虞以從禽也<lb/>
　案白虎通云禽者何鳥獸之總名為人所禽制也卽<lb/>
　比卦九五爻辭王用三驅失前禽是其義也<lb/>
<pb n="23a"/>
君子舍之往吝窮也<lb/>
　崔憬曰君子見動之㣲逆知无虞則不如舍而往往<lb/>
　則吝窮也<lb/>
六四乘馬班如<lb/>
　虞翻曰乘三也謂三已變坎為馬故曰乘馬馬在險<lb/>
　中故班如也或説乘初初為建侯安得乗之也<lb/>
求婚媾往吉无不利<lb/>
　崔憬曰屯難之時勿用攸往初雖作應班如不進旣<lb/>
<pb n="23b"/>
　比於五五來求婚男求女往吉无不利<lb/>
象曰求而往眀也<lb/>
　虞翻曰之外稱往體離故眀也<lb/>
九五屯其膏<lb/>
　虞翻曰坎雨稱膏詩云隂雨膏之是其義也<lb/>
小貞吉大貞凶<lb/>
　崔憬曰得屯難之宜有膏澤之惠謂與四為婚媾施<lb/>
　雖未光小貞之道也故吉至於遠求嘉偶以行大正<lb/>
<pb n="24a"/>
　赴二之應冒難攸往固宜且凶故曰大貞正也貞凶<lb/>
　也<lb/>
象曰屯其膏施未光也<lb/>
　虞翻曰陽陷隂中故未光也<lb/>
上六乘馬班如<lb/>
　虞翻曰乘五也坎為馬震為行艮為止馬行而止故<lb/>
　班如也<lb/>
泣血漣如<lb/>
<pb n="24b"/>
　九家易曰上六乘陽故班如也下二四爻雖亦乘陽<lb/>
　皆更得承五憂解難除今上无所復承憂難不解故<lb/>
　泣血漣如也體坎為血伏離為目互艮為手掩目流<lb/>
　血泣之象也<lb/>
象曰泣血漣如何可長也<lb/>
　虞翻曰謂三變時離為目坎為血震為出血流出目<lb/>
　故泣血漣如柔乘於剛故不可長也<lb/>
序卦曰物生必蒙故受之以蒙蒙者蒙也物之穉也<lb/>
<pb n="25a"/>
　崔憬曰萬物始生之後漸以長穉故言物生必蒙○<lb/>
　鄭𤣥曰蒙幼小之貌齊人謂萌為蒙也<lb/>
䷃<hi>坎下艮上</hi>蒙亨<lb/>
　虞翻曰艮三之二亨謂二震剛柔接故亨蒙亨以通<lb/>
　行時中也○干寳曰蒙者離宫隂也世在四八月之<lb/>
　時降陽布德薺麥並生而息來在寅故蒙於世為八<lb/>
　月於消息為正月卦也正月之時陽氣上達故屯為<lb/>
　物之始生蒙為物之穉也施之於人則童蒙也茍得<lb/>
<pb n="25b"/>
　其運雖蒙必亨故曰蒙亨此蓋以寄成王之遭周公<lb/>
　也<lb/>
匪我求童蒙童蒙求我<lb/>
　虞翻曰童蒙謂五艮為童蒙我謂二也震為動起嫌<lb/>
　求之五故曰匪我求童蒙五隂求陽故童蒙求我志<lb/>
　應也艮為求二體師象坎為經謂禮有來學無往教<lb/>
初筮告再三瀆瀆則不告<lb/>
　崔憬曰初筮謂六五求決於九二二則告之再三瀆<lb/>
<pb n="26a"/>
　謂三應於上四隔於二與二為瀆故二不告也瀆古<lb/>
　黷字也<lb/>
利貞<lb/>
　虞翻曰二五失位利變之正故利貞蒙以養正聖功<lb/>
　也<lb/>
彖曰蒙山下有險險而止蒙<lb/>
　侯果曰艮為山坎為險是山下有險險被山止止則<lb/>
　未通蒙昧之象也<lb/>
<pb n="26b"/>
蒙亨以亨行時中也<lb/>
　荀爽曰此本艮卦也案二進居三三降居二剛柔得<lb/>
　中故能通發蒙時令得時中矣故曰蒙亨以亨行時<lb/>
　中也<lb/>
匪我求童蒙<lb/>
　陸績曰六五隂爻在蒙暗蒙又體艮少男故曰童蒙<lb/>
童蒙求我志應也<lb/>
　荀爽曰二與五志相應也<lb/>
<pb n="27a"/>
初筮告以剛中也<lb/>
　崔憬曰以二剛中能發於蒙也<lb/>
再三瀆瀆則不告瀆蒙也<lb/>
　荀爽曰再三謂三與四也皆乘陽不敬故曰瀆瀆不<lb/>
　能尊陽蒙氣不除故曰瀆蒙也<lb/>
蒙以養正聖功也<lb/>
　虞翻曰體頤故養五多功聖謂二二志應五變得正<lb/>
　而忘其蒙故聖功也○干寳曰武王之崩年九十三<lb/>
<pb n="27b"/>
　矣而成王八歲言天後成王之年將以養公正之道<lb/>
　而成三聖之功<lb/>
象曰山下出泉蒙<lb/>
　虞翻曰艮為山震為出坎泉流出故山下出泉<lb/>
君子以果行育德<lb/>
　虞翻曰君子為二艮為果震為行育養也二至上有<lb/>
　頤養象故以果行育德也<lb/>
初六發蒙利用刑人用説桎梏以往吝<lb/>
<pb n="28a"/>
　虞翻曰發蒙之正初為蒙始而失其位發蒙之正以<lb/>
　成兌兌為刑人坤為用故曰利用刑人矣坎為穿木<lb/>
　震足艮手互與坎連故稱桎梏初發成兌兌為説坎<lb/>
　象毁壞故曰用説桎梏之應歴險故以往吝吝小疵<lb/>
　也<lb/>
象曰利用刑人以正法也<lb/>
　虞翻曰坎為法初發之正故正法也○干寳曰初六<lb/>
　戊寅平眀之時天光始照故曰發蒙此成王始覺周<lb/>
<pb n="28b"/>
　公至誠之象也坎為法律寅為貞廉以貞用刑故利<lb/>
　用刑人矣此成王將正四國之象也説解也正四國<lb/>
　之罪宜釋周公之黨故曰用説桎梏旣感金縢之文<lb/>
　追恨昭德之晚故曰以往吝初二失位吝之由也<lb/>
九二包蒙吉納婦吉子克家象曰子克家剛柔接也<lb/>
　虞翻曰坤為包應五據初一與三四同體包養四隂<lb/>
　故包蒙吉震剛為夫伏巽為婦二以剛接柔故納婦<lb/>
　吉二稱家震長子主器者納婦成初故有子克家也<lb/>
<pb n="29a"/>
六三勿用娶女見金夫不有躬无攸利<lb/>
　虞翻曰謂三誡上也金夫謂二初發成兌故三稱女<lb/>
　兌為見陽稱金震為夫三逆乘二陽所行不順為二<lb/>
　所淫上來之三陟隂故曰勿用娶女見金夫矣坤身<lb/>
　稱躬三為二所乘兌澤動下不得之應故不有躬失<lb/>
　位多凶故无攸利也<lb/>
象曰勿用娶女行不順也<lb/>
　虞翻曰失位乘剛故行不順也<lb/>
<pb n="29b"/>
六四困蒙吝象曰困䝉之吝獨遠實也<lb/>
　王弼曰陽稱實也獨遠於陽處兩隂之中闇莫之發<lb/>
　故曰困蒙也困於蒙昧不能比賢以發其志亦鄙矣<lb/>
　故曰吝<lb/>
六五童蒙吉<lb/>
　虞翻曰艮為童蒙處貴承上有應於二動而成巽故<lb/>
　吉也<lb/>
象曰童蒙之吉順以巽也<lb/>
<pb n="30a"/>
　荀爽曰順於上巽於二有似成王任用周召也<lb/>
上九擊蒙不利為宼利禦宼<lb/>
　虞翻曰體艮為手故擊謂五已變上動成坎稱宼而<lb/>
　逆乘陽故不利為冦矣禦止也此宼謂二坎為寇巽<lb/>
　為高艮為山登山備下順有師象故利禦寇也<lb/>
象曰利用禦寇上下順也<lb/>
　虞翻曰自上禦下故順也<lb/>
序卦曰物穉不可不養也故受之以需需者飲食之道<lb/>
<pb n="30b"/>
也<lb/>
　干寳曰需坤之遊䰟也雲升在天而雨未降翺翔東<lb/>
　西須之象也王事未至飲宴之日也夫坤者地也婦<lb/>
　人之職也百穀果蓏之所生禽獸魚鼈之所託也而<lb/>
　在遊䰟變化之象卽烹爨腥實以為和味者也故曰<lb/>
　需者飲食之道也<lb/>
䷄<hi>乾下坎上</hi>需有孚光亨貞吉<lb/>
　虞翻曰大壯四之五孚謂五離日為光四之五得位<lb/>
<pb n="31a"/>
　正中故光亨貞吉謂壯于大轝之輻也<lb/>
利涉大川<lb/>
　何妥曰大川者大難也須之待時本欲渉難旣能以<lb/>
　信而待故可以利涉大川矣<lb/>
彖曰需須也險在前也<lb/>
　何妥曰此眀得名由於坎也坎為險也有險在前不<lb/>
　可妄涉故須待時然後動也<lb/>
剛健而不陷其義不困窮矣<lb/>
<pb n="31b"/>
　侯果曰乾體剛健遇險能通險不能險義不窮也<lb/>
需有孚光亨貞吉位乎天位以正中也<lb/>
　蜀才曰此本大壯卦案六五降四有孚光亨貞吉九<lb/>
　四升五位乎天位以正中也<lb/>
利涉大川往有功也<lb/>
　虞翻曰謂三失位變而涉坎坎為大川得位應五故<lb/>
　利涉大川五多功故往有功也<lb/>
象曰雲上於天需<lb/>
<pb n="32a"/>
　宋衷曰雲上於天須時而降也<lb/>
君子以飲食宴樂<lb/>
　虞翻曰君子謂乾坎水兌口水流入口為飲二夫位<lb/>
　變體噬嗑為食故以飲食陽在内稱宴大壯震為樂<lb/>
　故宴樂也<lb/>
初九需于郊利用恒无咎<lb/>
　干寳曰郊乾坎之際也旣已受命進道北郊未可以<lb/>
　進故曰需于郊處不避汙出不辭難臣之常節也得<lb/>
<pb n="32b"/>
　位有應故曰利用恒雖小稽畱終於必達故曰无咎<lb/>
象曰需于郊不犯難行也利用恒无咎未失常也<lb/>
　王弼曰居需之時最遠於險能抑其進不犯難行雖<lb/>
　不應機可以保常故无咎<lb/>
九二需于沙小有言終吉<lb/>
　虞翻曰沙謂五水中之陽稱沙也二變之隂稱小大<lb/>
　壯震為言兌為口四之五震象半見故小有言二變<lb/>
　應之<lb/>
<pb n="33a"/>
象曰需于沙衍在中也<lb/>
　虞翻曰衍流也中謂五也○荀爽曰二應於五水中<lb/>
　之剛故曰沙知前有沙漠而不進也體乾處和美德<lb/>
　優衍在中而不進也<lb/>
雖小有言以吉終也<lb/>
　荀爽曰二與四同功而三據之故小有言乾雖在下<lb/>
　終當升上二當居五故終吉也<lb/>
九三需于泥致寇至<lb/>
<pb n="33b"/>
　荀爽曰親與坎接故稱泥須止不進不取於四不致<lb/>
　寇害<lb/>
象曰需于泥災在外也<lb/>
　崔憬曰泥近乎外者也三逼於坎坎為險盜故致宼<lb/>
　至是災在外也<lb/>
自我致宼敬愼不敗也<lb/>
　虞翻曰離為戎乾為敬隂消至五遯臣將弑君四上<lb/>
　壯坤故敬愼不敗<lb/>
<pb n="34a"/>
六四需于血出自穴<lb/>
　案六四體坎坎為雲又為血卦血以喻隂隂體卑弱<lb/>
　宜順從陽故曰需于血○九家易曰雲從地出上升<lb/>
　于天自地出者莫不由穴故曰需于血出自穴也<lb/>
象曰需于血順以聽也<lb/>
　王弼曰穴者隂之路也四處坎始居穴者也九三剛<lb/>
　進四不能距見侵則避順以聽命也○九家易曰雲<lb/>
　欲升天須時升降順以聽五五為天也<lb/>
<pb n="34b"/>
九五需于酒食貞吉<lb/>
　荀爽曰五互離坎水在火上酒食之象需者飲食之<lb/>
　道故坎在需家為酒食也雲須時欲降乾須時當升<lb/>
　五有剛德處中居正故能帥羣隂舉坎以降陽能正<lb/>
　居其所則吉故曰需于酒食也<lb/>
象曰酒食貞吉以中正也<lb/>
　九家易曰謂乾二當升五正位者也○盧氏曰沈湎<lb/>
　則凶中正則吉也<lb/>
<pb n="35a"/>
上六入于穴<lb/>
　荀爽曰須道已終雲當下入穴也雲上升極則降而<lb/>
　為雨故詩云朝躋于西崇朝其雨則還入地故曰入<lb/>
　于穴雲雨入地則下三陽動而自至者也<lb/>
有不速之客三人來敬之終吉<lb/>
　荀爽曰三人謂下三陽也須時當升非有召者故曰<lb/>
　不速之客焉乾升在上君位以定坎降居下當循臣<lb/>
　職故敬之終吉也<lb/>
<pb n="35b"/>
象曰不速之客來敬之終吉雖不當位未大失也<lb/>
　荀爽曰上降居三雖不當位承陽有實故終吉无大<lb/>
　失矣<lb/>
　<lb/>
　<lb/>
　<lb/>
　<lb/>
　周易集解卷二<lb/>
</p>
<p>
</p>
  </div>
</body>
</text>
</TEI>
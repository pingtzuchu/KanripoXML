<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷一</head> <lb/>
    <p>
<pb n="1a"/>
欽定四庫全書<lb/>
　周易集解卷一<lb/>
　　　　　　　　　　　　唐　李鼎祚　撰<lb/>
䷀<hi>乾下乾上</hi>乾元亨利貞<lb/>
　案説卦乾健也言天之體以健為用運行不息應化<lb/>
　无窮故聖人則之欲使人法天之用不法天之體故<lb/>
　名乾不名天也子夏傳曰元始也亨通也利和也貞<lb/>
　正也言乾稟純陽之性故能首出庶物各得元始開<lb/>
<pb n="1b"/>
　通和諧貞固不失其宜是以君子法乾而行四德故<lb/>
　曰元亨利貞矣<lb/>
初九潛龍勿用<lb/>
　崔憬曰九者老陽之數動之所占故陽稱焉潛隱也<lb/>
　龍下隱地潛德不彰是以君子韜光待時未成其行<lb/>
　故曰勿用子夏傳曰龍所以象陽也○馬融曰物莫<lb/>
　大於龍故借龍以喻天之陽氣也初九建子之月陽<lb/>
　氣始動於黃泉旣未萌牙猶是潛伏故曰潛龍也○<lb/>
<pb n="2a"/>
　沈驎士曰稱龍者假象也天地之氣有昇降君子之<lb/>
　道有行藏龍之為物能飛能潛故借龍比君子之德<lb/>
　也初九旣尚潛伏故言勿用○干寳曰位始故稱初<lb/>
　陽重故稱九陽在初九十一月之時自復來也初九<lb/>
　甲子天正之位而乾元所始也陽處三泉之下聖德<lb/>
　在愚俗之中此文王在羑里之爻也雖有聖眀之德<lb/>
　未被時用故曰勿用<lb/>
九二見龍在田利見大人<lb/>
<pb n="2b"/>
　王弼曰出潛離隱故曰見龍處於地上故曰在田德<lb/>
　施周普居中不偏雖非君位君之德也初則不彰三<lb/>
　則乾乾四則或躍上則過亢利見大人唯二五焉○<lb/>
　鄭𤣥曰二於三才為地道地上卽田故稱田也○干<lb/>
　寳曰陽在九二十二月之時自臨來也二為地上田<lb/>
　在地之表而有人功者也陽氣將施聖人將顯此文<lb/>
　王免於羑里之日也故曰利見大人<lb/>
九三君子終日乾乾夕惕若厲无咎<lb/>
<pb n="3a"/>
　鄭𤣥曰三於三才為人道有乾德而在人道君子之<lb/>
　象○虞翻曰謂陽息至三已變成離離為日坤為夕<lb/>
　○荀爽曰日以喻君謂三居下體之終而為之君承<lb/>
　乾行乾故曰乾乾夕惕以喻臣謂三臣於五則疾修<lb/>
　柔順危去陽行故曰无咎○干寳曰爻以氣表繇以<lb/>
　龍興嫌其不關人事故著君子焉陽在九三正月之<lb/>
　時自泰來也陽氣始出地上而接動物人為靈故以<lb/>
　人事成天地之功者在於此爻焉故君子以之憂深<lb/>
<pb n="3b"/>
　思遠朝夕匪懈仰憂嘉㑹之不序俯懼義和之不逮<lb/>
　反復天道謀始反終故曰終日乾乾此蓋文王反國<lb/>
　大釐其政之日也凡无咎者憂中之喜善補過者也<lb/>
　文恨早耀文眀之德以蒙大難增修柔順以懷多福<lb/>
　故曰无咎矣<lb/>
九四或躍在淵无咎<lb/>
　崔憬曰言君子進德修業欲及於時猶龍自試躍天<lb/>
　疑而處淵上下進退非邪離羣故无咎○干寳曰陽<lb/>
<pb n="4a"/>
　氣在四二月之時自大壯來也四虛中也躍者暫起<lb/>
　之言旣不安於地而未能飛於天也四以初為應淵<lb/>
　謂初九甲子龍之所由升也或之者疑之也此武王<lb/>
　舉兵孟津觀釁而退之爻也守柔順則逆天人之應<lb/>
　通權道則違經常之教故聖人不得已而為之故其<lb/>
　辭疑矣<lb/>
九五飛龍在天利見大人<lb/>
　鄭𤣥曰五於三才為天道天者清眀无形而龍在焉<lb/>
<pb n="4b"/>
　飛之象也○虞翻曰謂四已變則五體離離為飛五<lb/>
　在天故飛龍在天利見大人也謂若庖犧觀象於天<lb/>
　造作八卦備物致用以利天下故曰飛龍在天天下<lb/>
　之所利見也○干寳曰陽在九五三月之時自夬來<lb/>
　也五在天位故曰飛龍此武王克紂正位之爻也聖<lb/>
　功旣就萬物旣覩故曰利見大人矣<lb/>
上九亢龍有悔<lb/>
　王肅曰窮髙曰亢知進忘退故悔也○干寳曰陽在<lb/>
<pb n="5a"/>
　上九四月之時也亢過也乾體旣備上位旣終天之<lb/>
　鼓物寒暑相報聖人治世威德相濟武功旣成義在<lb/>
　止戈盈而不反必陷於悔○案以人事眀之若桀放<lb/>
　於南巢湯有慚德斯類是也<lb/>
用九見羣龍无首吉<lb/>
　劉瓛曰總六爻純九之義故曰用九也○王弼曰九<lb/>
　天之德也能用天德乃見羣龍之義焉夫以剛健而<lb/>
　居人之首則物之所不與也以柔順而為不正則佞<lb/>
<pb n="5b"/>
　邪之道也故乾吉在无首坤利在永貞矣<lb/>
彖曰<lb/>
　劉瓛曰彖者斷也斷一卦之才也<lb/>
大哉乾元<lb/>
　九家易曰陽稱大六爻純陽故曰大乾者純陽衆卦<lb/>
　所生天之象也觀乾之始以知天德惟天為大惟乾<lb/>
　則之故曰大哉元者氣之始也<lb/>
萬物資始<lb/>
<pb n="6a"/>
　荀爽曰謂分為六十四卦萬一千五百二十策皆受<lb/>
　始於乾也策取始於乾猶萬物之生稟於天<lb/>
乃統天<lb/>
　九家易曰乾之為德乃統繼天道與天合化也<lb/>
雲行雨施品物流形<lb/>
　虞翻曰已成旣濟上坎為雲下坎為雨故雲行雨施<lb/>
　乾以雲雨流坤之形萬物化成故曰品物流形也<lb/>
大眀終始<lb/>
<pb n="6b"/>
　荀爽曰乾起坎而終於離坤起於離而終於坎離坎<lb/>
　者乾坤之家而隂陽之府故曰大眀終始也<lb/>
六位時成<lb/>
　荀爽曰六爻隨時而成乾<lb/>
時乘六龍以御天<lb/>
　侯果曰大眀日也六位天地四時也六爻效彼而作<lb/>
　也大眀以晝夜為終始六位以相揭為時成言乾乘<lb/>
　六氣而陶冶變化運四時而統御天也故曰時乘六<lb/>
<pb n="7a"/>
　龍以御天也故乾鑿度曰日月終始萬物是其義也<lb/>
乾道變化各正性命保合大和乃利貞首出庶物萬國<lb/>
咸寧<lb/>
　劉瓛曰陽氣為萬物之所始故曰首出庶物立君而<lb/>
　天下皆寧故曰萬國咸寧也<lb/>
象曰<lb/>
　案象者像也取其法象卦爻之德<lb/>
天行健<lb/>
<pb n="7b"/>
　何妥曰天體不健能行之德健也猶如地體不順承<lb/>
　弱之勢順也所以乾卦獨變名為健者○宋衷曰晝<lb/>
　夜不懈以健詳其名餘卦當名不假於詳矣<lb/>
君子以自强不息<lb/>
　虞翻曰君子謂三乾健故强天一日一夜過周一度<lb/>
　故自强不息老子曰自勝者强○干寳曰言君子通<lb/>
　之於賢也凡勉强以德不必須在位也故堯舜一日<lb/>
　萬幾文王日昃不暇食仲尼終夜不寢顔子欲罷不<lb/>
<pb n="8a"/>
　能自此以下莫敢淫心捨力故曰自强不息矣<lb/>
潛龍勿用陽在下也<lb/>
　荀爽曰氣㣲位卑雖有陽德潛藏在下故曰勿用也<lb/>
見龍在田德施普也<lb/>
　荀爽曰見者見居其位田謂坤也二當升坤五故曰<lb/>
　見龍在田大人謂天子見據尊位臨長羣隂德施於<lb/>
　下故曰德施普也<lb/>
終日乾乾反復道也<lb/>
<pb n="8b"/>
　虞翻曰至三體復故反復道謂否泰反其類也<lb/>
或躍在淵進无咎也<lb/>
　荀爽曰乾者君卦四者隂位故上躍居五者欲下居<lb/>
　坤初求陽之正地下稱淵也陽道樂進故曰進无咎<lb/>
　也<lb/>
飛龍在天大人造也<lb/>
　荀爽曰飛者喻无所拘天者首事造制大人造法見<lb/>
　居天位聖人作而萬物覩是其義也<lb/>
<pb n="9a"/>
亢龍有悔盈不可久也<lb/>
　九家易曰陽當居五今乃居上故曰盈也亢極失位<lb/>
　當下之坤三故曰盈不可久若太上皇者也下之坤<lb/>
　三屈為諸侯故曰悔者也<lb/>
用九天德不可為首也<lb/>
　宋衷曰用九六位皆九故曰見羣龍純陽則天德也<lb/>
　萬物之始莫能先之不可為首先之者凶隨之者吉<lb/>
　故曰无首吉<lb/>
<pb n="9b"/>
文言曰<lb/>
　劉瓛曰依文而言其理故曰文言○姚信曰乾坤為<lb/>
　門戸文説乾坤六十二卦皆放焉<lb/>
元者善之長也<lb/>
　九家易曰乾者君卦也六爻皆當為君始而大通君<lb/>
　德會合故元為善之長也<lb/>
亨者嘉之會也<lb/>
　九家易曰通者謂陽合而為乾衆善相繼故曰嘉之<lb/>
<pb n="10a"/>
　會也<lb/>
利者義之和也<lb/>
　荀爽曰隂陽相和各得其宜然後利矣<lb/>
貞者事之幹也<lb/>
　荀爽曰隂陽正而位當則可以幹舉萬事<lb/>
君子體仁足以長人<lb/>
　何妥曰此眀聖人則天合五常也仁為木木主春故<lb/>
　配元為四德之首君子體仁故有長人之義也<lb/>
<pb n="10b"/>
嘉會足以合禮<lb/>
　何妥曰禮是交接會通之道故以配通五禮有吉凶<lb/>
　賓軍嘉故以嘉合於禮也<lb/>
利物足以和義<lb/>
　何妥曰利者裁成也君子體此利以利物足以合於<lb/>
　五常之義<lb/>
貞固足以幹事<lb/>
　何妥曰貞信也君子堅貞正可以委任於事故論語<lb/>
<pb n="11a"/>
　曰敬事而信故幹事而配信也○案此釋非也夫在<lb/>
　天成象者乾元亨利貞也言天運四時以生成萬物<lb/>
　在地成形者仁義禮智信也言君法五常以教化於<lb/>
　人元為善長故能體仁仁主春生東方木也通為嘉<lb/>
　㑹足以合禮禮主夏養南方火也利為物宜足以和<lb/>
　義義主秋成西方金也貞為事幹以配於智智主冬<lb/>
　藏北方水也故孔子曰仁者樂山智者樂水則智之<lb/>
　眀證矣不言信者信主土而統屬於君故中孚云信<lb/>
<pb n="11b"/>
　及豚魚是其義也若首出庶物而四時不忒者乾之<lb/>
　象也厚德載物而五行相生者土之功也土居中宫<lb/>
　分王四季亦由人君无為皇極而奄有天下水火金<lb/>
　木非土不載仁義禮智非君不𢎞信旣統屬於君故<lb/>
　先言乾而後不言信眀矣<lb/>
君子行此四德者故曰乾元亨利貞<lb/>
　干寳曰夫純陽天之精氣四行君子懿德是故乾冠<lb/>
　卦首辭表篇目眀道義之門在於此矣猶春秋之備<lb/>
<pb n="12a"/>
　五始也故夫子畱意焉然則體仁正已所以化物觀<lb/>
　運知時所以順天氣用隨宜所以利民守正一業所<lb/>
　以定俗也逾亂則敗禮其教淫逆則拂時其功否錯<lb/>
　則妨用其事廢忘則失正其官敗四德者文王所由<lb/>
　興四愆者商紂所由亡<lb/>
初九曰潛龍勿用何謂也<lb/>
　何妥曰夫子假設疑問也後五爻皆放此也<lb/>
子曰龍德而隱者也<lb/>
<pb n="12b"/>
　何妥曰此直答言聖人有隱顯之龍德今居初九窮<lb/>
　下之地隱而不見故云勿用矣<lb/>
不易乎世<lb/>
　崔憬曰言據當潛之時不易乎世而行者龍之德也<lb/>
不成乎名<lb/>
　鄭𤣥曰當隱之時以從世俗不自殊異无所成名也<lb/>
遯世无悶<lb/>
　崔憬曰道雖不行達理无悶也<lb/>
<pb n="13a"/>
不見是而无悶<lb/>
　崔憬曰世人雖不已是而已知不違道故无悶<lb/>
樂則行之憂則違之<lb/>
　虞翻曰隂出初震為樂為行故樂則行之坤死稱憂<lb/>
　隱在坤中遯世无悶故憂則違之也<lb/>
確乎其不可拔潛龍也<lb/>
　虞翻曰確剛貎也乾剛潛初坤亂於上君子弗用隱<lb/>
　在下位確乎難拔潛龍之志也<lb/>
<pb n="13b"/>
九二曰見龍在田利見大人何謂也子曰龍德而正中<lb/>
者也<lb/>
　虞翻曰中下之中二非陽位故眀言能正中也<lb/>
庸言之信<lb/>
　荀爽曰處和應坤故曰信<lb/>
庸行之謹<lb/>
　九家易曰以陽居隂位故曰謹也庸常也謂言常以<lb/>
　信行常以謹矣<lb/>
<pb n="14a"/>
閑邪存其誠<lb/>
　宋衷曰閑防也防其邪而存誠焉二在非其位故以<lb/>
　閑邪言之能處中和故以存誠言之<lb/>
善世而不伐<lb/>
　九家易曰陽升居五處中居上始以美德利天下不<lb/>
　言所利卽是不伐故老子曰上德不德是以有德此<lb/>
　之謂也<lb/>
德博而化<lb/>
<pb n="14b"/>
　荀爽曰處五據坤故德博羣隂順從故物化也<lb/>
易曰見龍在田利見大人君德也<lb/>
　虞翻曰陽始觸隂當升五為君時舍於二宜利天下<lb/>
　直方而大德无不利眀言君德地數始二故稱易曰<lb/>
九三曰居子終日乾乾夕惕若厲无咎何謂也子曰君<lb/>
子進德修業<lb/>
　虞翻曰乾為德坤為業以乾通坤謂為進德修業○<lb/>
　宋衷曰業事也三為三公君子處公位所以進德修<lb/>
<pb n="15a"/>
　業也<lb/>
忠信所以進德也<lb/>
　翟𤣥曰忠於五所以修德也○崔憬曰推忠於人以<lb/>
　信待物故其德日新也<lb/>
修辭立其誠所以居業也<lb/>
　荀爽曰修辭謂終日乾乾立誠謂夕惕若厲居業謂<lb/>
　居三也○翟𤣥曰居三修其教令立其誠信民敬而<lb/>
　從之<lb/>
<pb n="15b"/>
知至至之可與幾也<lb/>
　翟𤣥曰知五可至而至之故可與行幾㣲之事也<lb/>
知終終之可與存義也<lb/>
　姚信曰知終者可以知始終終謂三也義者宜也知<lb/>
　存知亡君子之宜矣○崔憬曰君子喻文王也言文<lb/>
　王進德修業所以貽厥武王至於九五至於九五可<lb/>
　與進修意合故言知至至之可與言㣲也知天下歸<lb/>
　周三分有二以服事殷終於臣道終於臣道可與進<lb/>
<pb n="16a"/>
　修意合故言知終終之可與存義<lb/>
是故居上位而不驕<lb/>
　虞翻曰天道三才一乾而以至三乾成故為上夕惕<lb/>
　若厲故不驕也<lb/>
在下位而不憂<lb/>
　虞翻曰下位謂初隱於初憂則違之故不憂<lb/>
故乾乾因其時而惕雖危无咎矣<lb/>
　王弼曰惕怵惕也處事之極失時則廢懈怠則曠故<lb/>
<pb n="16b"/>
　乾乾因其時而惕雖危无咎<lb/>
九四曰或躍在淵无咎何謂也子曰上下无常非為邪<lb/>
也<lb/>
　荀爽曰乾者君卦四者臣位也故欲進躍居五下者<lb/>
　當下居坤初德陽正位故曰上下无常非為邪也<lb/>
進退无恒非離羣也<lb/>
　荀爽曰進謂居五退謂居三故進退无恒非離羣也<lb/>
君子進德修業欲及時也故无咎<lb/>
<pb n="17a"/>
　崔憬曰至公欲及時濟人故无咎也<lb/>
九五曰飛龍在天利見大人何謂也子曰同聲相應<lb/>
　虞翻曰謂震巽也庖犧觀變而放八卦雷風相薄故<lb/>
　相應也○張璠曰天者陽也君者陽也雷風者天之<lb/>
　聲號令者君之聲眀君與天地相應合德同化動靜<lb/>
　不違也<lb/>
同氣相求<lb/>
　虞翻曰謂艮兌山澤通氣故相求也○崔憬曰方諸<lb/>
<pb n="17b"/>
　與月同有隂氣相感則水生陽燧與日同有陽氣相<lb/>
　感則火出也<lb/>
水流濕<lb/>
　荀爽曰陽動之坤而為坎坤者純隂故曰濕也<lb/>
火就燥<lb/>
　荀爽曰隂動之乾而成離乾者純陽故曰燥也○虞<lb/>
　翻曰離上而坎下水火不相射○崔憬曰决水先流<lb/>
　濕<hi>闕</hi>火先就燥<lb/>
<pb n="18a"/>
雲從龍<lb/>
　荀爽曰龍喻王者謂乾二之坤五為坎也○虞翻曰<lb/>
　乾為龍雲生天故從龍也<lb/>
風從虎<lb/>
　荀爽曰虎喻國君謂坤五之乾二為巽而從三也三<lb/>
　者下體之君故以喻國君○虞翻曰坤為虎風生地<lb/>
　故從虎也<lb/>
聖人作而萬物覩<lb/>
<pb n="18b"/>
　虞翻曰覩見也聖人則庖犧合德乾五造作八卦以<lb/>
　通神眀之德以類萬物之情五動成離日出照物皆<lb/>
　相見故曰聖人作而萬物覩也○陸績曰陽氣至五<lb/>
　萬物茂盛故譬以聖人在天子之位功成制作萬物<lb/>
　咸見之矣<lb/>
本乎天者親上<lb/>
　荀爽曰謂乾九二本出於乾故曰本乎天而居坤五<lb/>
　故曰親上<lb/>
<pb n="19a"/>
本乎地者親下<lb/>
　荀爽曰謂坤六五本出於坤故曰本乎地降居乾二<lb/>
　故曰親下也○崔憬曰謂動物親於天之動植物親<lb/>
　於地之靜<lb/>
則各從其類也<lb/>
　虞翻曰方以類聚物以羣分乾道變化各正性命觸<lb/>
　類而長故各從其類<lb/>
上九曰亢龍有悔何謂也子曰貴而无位<lb/>
<pb n="19b"/>
　荀爽曰在上故貴失位故无位<lb/>
高而无民<lb/>
　何妥曰旣不處九五帝王之位故无民也夫率土之<lb/>
　濱莫非王臣旣非王位則民不𨽻屬也<lb/>
賢人在下位<lb/>
　荀爽曰謂上應三三陽德正故曰賢人别體在下故<lb/>
　曰在下位<lb/>
而无輔<lb/>
<pb n="20a"/>
　荀爽曰兩陽无應故无輔<lb/>
是以動而有悔也<lb/>
　荀爽曰升極當降故有悔<lb/>
潛龍勿用下也<lb/>
　何妥曰此第二章以人事眀之當帝舜耕漁之日卑<lb/>
　賤處下未為時用故云下<lb/>
見龍在田時舍也<lb/>
　何妥曰此夫子洙泗之日開張業藝教授門徒自非<lb/>
<pb n="20b"/>
　通舍孰能如此○虞翻曰二非王位時暫舍也<lb/>
終日乾乾行事也<lb/>
　何妥曰此當文王為西伯之時處人臣之極必須事<lb/>
　上接下故言行事也<lb/>
或躍在淵自試也<lb/>
　何妥曰欲進其道猶復疑惑此當武王觀兵之日欲<lb/>
　以試觀物情也<lb/>
飛龍在天上治也<lb/>
<pb n="21a"/>
　何妥曰此當堯舜冕旒之日以聖德而居髙位在上<lb/>
　而治民也<lb/>
亢龍有悔窮之災也<lb/>
　案此當桀紂失位之時亢極驕盈故致悔恨窮斃之<lb/>
　災禍也<lb/>
乾元用九天下治也<lb/>
　案此當三皇五帝禮讓之時垂拱无為而天下治矣<lb/>
　○王弼曰此一章全以人事眀之也九陽也陽剛直<lb/>
<pb n="21b"/>
　之物也夫能全用剛直放遠善柔非天下之至治未<lb/>
　之能也故乾元用九則天下治也夫識物之動則其<lb/>
　所以然之理皆可知也龍之為德不為妄也潛而勿<lb/>
　用何乎必窮處於下也見而在田必以時之通舍也<lb/>
　以爻為人以位為時人不妄動則時皆可知也文王<lb/>
　眀夷則主可知矣仲尼旅人則國可知矣<lb/>
潛龍勿用陽氣潛藏<lb/>
　何妥曰此第三章以天道眀之當十一月陽氣雖動<lb/>
<pb n="22a"/>
　猶在地中故曰潛龍也<lb/>
見龍在田天下文眀<lb/>
　案陽氣上達於地故曰見龍在田百草萌牙孚甲故<lb/>
　曰文眀○孔穎達曰先儒以為九二當太簇之月陽<lb/>
　氣見地則九三為建辰之月九四為建午之月九五<lb/>
　為建申之月上九為建戌之月羣隂旣盛上九不得<lb/>
　言與時偕極先儒此説於理稍乖此乾之陽氣漸生<lb/>
　似聖人漸進宜據十一月之後建巳之月已來此九<lb/>
<pb n="22b"/>
　二爻當建丑建寅之間於時地之萌芽物有生者卽<lb/>
　是陽氣發見之義也但隂陽二氣共成歲功故隂興<lb/>
　之時仍有陽在陽生之月尚有隂氣所以六律六吕<lb/>
　隂陽相關取象論義與此不殊也<lb/>
終日乾乾與時偕行<lb/>
　何妥曰此當三月陽氣浸長萬物將盛與天之運俱<lb/>
　行不息也<lb/>
或躍在淵乾道乃革<lb/>
<pb n="23a"/>
　何妥曰此當五月㣲隂初起陽將改變故云乃革也<lb/>
飛龍在天乃位乎天德<lb/>
　何妥曰此當七月萬物盛長天功大成故云天德也<lb/>
亢龍有悔與時偕極<lb/>
　何妥曰此當九月陽氣大衰向將極盡故云偕極也<lb/>
乾元用九乃見天則<lb/>
　何妥曰陽消天氣之常天象法則自然可見案王弼<lb/>
　曰此一章全説天氣以眀之也九剛直之物唯乾體<lb/>
<pb n="23b"/>
　能用之用純剛以觀天天則可見矣<lb/>
乾元者始而亨者也<lb/>
　虞翻曰乾始開通以陽通隂故始通<lb/>
利貞者性情也<lb/>
　干寳曰以施化利萬物之性以純一正萬物之情○<lb/>
　王弼曰不為乾元何能通物之始不性其情何能久<lb/>
　行其正是故始而亨者必乾元也利而正者必性情<lb/>
　也<lb/>
<pb n="24a"/>
乾始能以美利利天下<lb/>
　虞翻曰美利謂雲行雨施品物流形故利天下也<lb/>
不言所利大矣哉<lb/>
　虞翻曰天何言哉四時行焉百物生焉故利者大也<lb/>
大哉乾乎剛健中正純粹精也<lb/>
　崔覲曰不雜曰純不變曰粹言乾是純粹之精故有<lb/>
　剛健中正之四德也<lb/>
六爻發揮旁通情也<lb/>
<pb n="24b"/>
　陸績曰乾六爻發揮變動旁通於坤坤來入乾以成<lb/>
　六十四卦故曰旁通情也<lb/>
時乘六龍<lb/>
　九家易曰謂時之元氣以王而行履涉衆爻是乘六<lb/>
　龍也<lb/>
以御天也<lb/>
　荀爽曰御者行也陽升隂降天道行也<lb/>
雲行雨施天下平也<lb/>
<pb n="25a"/>
　荀爽曰乾升於坤曰雲行坤降於乾曰雨施乾坤二<lb/>
　卦成兩旣濟隂陽和均而得其正故曰天下平<lb/>
君子以成德為行<lb/>
　干寳曰君子之行動靜可觀進退可度動以成德无<lb/>
　所茍行也<lb/>
日可見之行也<lb/>
　虞翻曰謂初乾稱君子陽出成為上德雲行雨施則<lb/>
　成離日新之謂上德故日可見之行<lb/>
<pb n="25b"/>
潛之為言也隱而未見行而未成是以君子弗用也<lb/>
　荀爽曰隱而未見謂居初也行而未成謂行之坤四<lb/>
　陽居隂位未成為君乾者君卦也不成為君故不用<lb/>
　也<lb/>
君子學以聚之問以辯之<lb/>
　虞翻曰謂二陽在二兌為口震為言為講論坤為文<lb/>
　故學以聚之問以辯之兌象君子以朋友講習<lb/>
寛以居之仁以行之<lb/>
<pb n="26a"/>
　虞翻曰震為寛仁為行謂居寛行德博而化也<lb/>
易曰見龍在田利見大人君德也<lb/>
　虞翻曰重言君德者大人善世不伐信有君德後天<lb/>
　而奉天時故詳言之<lb/>
九三重剛而不中<lb/>
　虞翻曰以乾接乾故重剛位非二五故不中也<lb/>
上不在天下不在田<lb/>
　何妥曰上不及五故云不在天下已過二故云不在<lb/>
<pb n="26b"/>
　田處此之時實為危厄也<lb/>
故乾乾因其時而惕雖危无咎矣<lb/>
　何妥曰處危懼之地而能乾乾懷厲至夕猶惕乃得<lb/>
　无咎矣<lb/>
九四重剛而不中<lb/>
　案三居下卦之上四處上卦之下俱非得中故曰重<lb/>
　剛而不中也<lb/>
上不在天下不在田中不在人<lb/>
<pb n="27a"/>
　侯果曰案下繫易有天道有地道有人道兼三才而<lb/>
　兩之謂兩爻為一才也初兼二地也三兼四人也五<lb/>
　兼六天也四是兼才非正故言不在人也<lb/>
故或之或之者疑之也故无咎<lb/>
　虞翻曰非其位故疑之也<lb/>
夫大人者<lb/>
　乾鑿度曰聖眀德備曰大人也<lb/>
與天地合其德<lb/>
<pb n="27b"/>
　荀爽曰與天合德謂居五也與地合德謂居二也<lb/>
　案謂撫育无私同天地之覆載也<lb/>
與日月合其眀<lb/>
　荀爽曰謂坤五之乾二成離離為日乾二之坤五為<lb/>
　坎坎為月○案威恩遠被若日月之照臨也<lb/>
與四時合其序<lb/>
　翟𤣥曰乾坤有消息從四時來也○又案賞罰嚴眀<lb/>
　順四時之序也<lb/>
<pb n="28a"/>
與鬼神合其吉凶<lb/>
　虞翻曰謂乾神合吉坤鬼合凶以乾之坤故與鬼神<lb/>
　合其吉凶○案禍淫福善叶鬼神之吉凶矣<lb/>
先天而天弗違<lb/>
　虞翻曰乾為天為先大人在乾五乾五之坤五天象<lb/>
　在先故先天而天弗違○崔憬曰行人事合天心也<lb/>
後天而奉天時<lb/>
　虞翻曰奉承行乾三之坤初成震震為後也震春兌<lb/>
<pb n="28b"/>
　秋坎冬離夏四時象具故後天而奉天時謂承天時<lb/>
　行順也○崔憬曰奉天時布行聖政也<lb/>
天且弗違况於人乎<lb/>
　荀爽曰人謂三<lb/>
况於鬼神乎<lb/>
　荀爽曰神謂天鬼謂地也○案大人惟德動天無遠<lb/>
　弗届鬼神饗德夷狄來賔人神叶從猶風偃草豈有<lb/>
　違忤哉<lb/>
<pb n="29a"/>
亢之為言也知進而不知退<lb/>
　荀爽曰陽位在五今乃居上故曰知進而不知退也<lb/>
知存而不知亡<lb/>
　荀爽曰在上當隂今反為陽故曰知存而不知亡也<lb/>
知得而不知喪<lb/>
　荀爽曰得謂陽喪謂隂○又案此論人君驕盈過亢<lb/>
　必有喪亡若殷紂招牧野之災太康遘洛水之怨卽<lb/>
　其類矣<lb/>
<pb n="29b"/>
其唯聖人乎知進退存亡而不失其正者其唯聖人乎<lb/>
　荀爽曰進謂居五退謂居二存謂五為陽位亡謂上<lb/>
　為隂位也再稱聖人者上聖人謂五下聖人謂二也<lb/>
　○案此則乾元用九天下治也言大寳聖君若能用<lb/>
　九天德者垂拱無為芻狗萬物生而不有功成不居<lb/>
　百姓日用而不知豈荷生成之德者也此則三皇五<lb/>
　帝乃聖乃神保合太和而天下自治矣今夫子文言<lb/>
　再稱聖人者歎美用九之君能知進退存亡而不失<lb/>
<pb n="30a"/>
　其正故得大眀終始萬國咸寧時乘六龍以御天也<lb/>
　斯卽有始有卒者其唯聖人乎是其義也○崔憬曰<lb/>
　謂失其正者若燕噲讓位於子之之類是也○案三<lb/>
　王五伯揖讓風頽専恃干戈遞相征伐失正忘退其<lb/>
　徒實繁略舉宏綱斷可知矣<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集解卷一<lb/>
</p>
<p>
</p>
  </div>
</body>
</text>
</TEI>
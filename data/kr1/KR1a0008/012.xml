<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷十二</head> <lb/>
    <p>
<pb n="1a"/>
欽定四庫全書<lb/>
　周易集解卷十二<lb/>
　　　　　　　　　　　　唐　李鼎祚　撰<lb/>
序卦曰説而後散之故受之以渙渙者離也<lb/>
　崔憬曰人説忘其勞死而後可散之征役離之以家<lb/>
　邦故曰説而後散之故受之渙渙者離也<lb/>
䷺<hi>坎下巽上</hi>渙亨<lb/>
　虞翻曰否四之二成坎震天地交故亨也<lb/>
<pb n="1b"/>
王假有廟<lb/>
　虞翻曰乾為王假至也否體觀艮為宗廟乾四之坤<lb/>
　二故王假有廟王乃在中也<lb/>
利涉大川利貞<lb/>
　虞翻曰坎為大川渙舟檝象故涉大川乘木有功二<lb/>
　失正變應五故利居貞也<lb/>
彖曰渙亨剛來而不窮柔得位乎外而上同<lb/>
　盧氏曰此本否卦乾之九四來居坤中剛來成坎水<lb/>
<pb n="2a"/>
　流而不窮也坤之六二上升乾四柔得位乎外上承<lb/>
　貴王與上同也<lb/>
王假有廟王乃在中也<lb/>
　荀爽曰謂陽來居二在坤之中為立廟假大也言受<lb/>
　命之王居五大位上體之中上享天帝下立宗廟也<lb/>
利涉大川乘木有功也<lb/>
　虞翻曰巽為木坎為水故乘木有功也<lb/>
象曰風行水上渙先王以享于帝立廟<lb/>
<pb n="2b"/>
　虞翻曰謂受命之王收集散民上享天帝下立宗廟<lb/>
　也隂上至四承五為享帝陽下至二為立廟也離日<lb/>
　上為宗廟而謂天帝宗廟之神所配食者王者所奉<lb/>
　故繼於上至於宗廟其實在地地者隂中之陽有似<lb/>
　廟中之神○虞翻曰否乾為先王享祭也震為帝為<lb/>
　祭艮為廟四之二殺坤大牲故以享帝立廟謂成旣<lb/>
　濟有噬嗑食象故也<lb/>
初六用拯馬壯吉<lb/>
<pb n="3a"/>
　虞翻曰坎為馬初失正動體大壯得位故拯馬壯<lb/>
　吉悔亡之矣<lb/>
象曰初六之吉順也<lb/>
　虞翻曰承二故順也<lb/>
九二渙奔其机悔亡<lb/>
　虞翻曰震為奔坎為棘為矯輮震為足輮來有足艮<lb/>
　肱據之憑机之象也渙宗廟中故設机二二失位變<lb/>
　得正故渙奔其机悔亡也<lb/>
<pb n="3b"/>
象曰渙奔其机得願也<lb/>
　虞翻曰動而得位故得願也<lb/>
六三渙其躬无悔<lb/>
　荀爽曰體中曰躬謂渙三使承上為志在外故无悔<lb/>
象曰渙其躬志在外也<lb/>
　王弼曰渙之為義内險而外安者也散躬志外不固<lb/>
　所守與剛合志故得无咎<lb/>
六四渙其羣元吉<lb/>
<pb n="4a"/>
　虞翻曰謂二已變成坤坤三爻稱羣得位順五故元<lb/>
　吉也<lb/>
渙有丘匪夷所思<lb/>
　虞翻曰位半艮山故稱丘匪非也夷謂震四應在初<lb/>
　三變坎為思故匪夷所思也○盧氏曰自二居四離<lb/>
　其羣侶渙其羣也得位承尊故元吉也互體有艮艮<lb/>
　為山丘渙羣雖則光大有丘則非平易故有匪夷之<lb/>
　思也<lb/>
<pb n="4b"/>
象曰渙其羣元吉光大也<lb/>
　虞翻曰謂三已變成離故四光大也<lb/>
九五渙汗其大號<lb/>
　九家易曰謂五建二為諸侯使下君國故宣布號令<lb/>
　百姓被澤若汗之出身不還反也此本否卦體乾為<lb/>
　首來下處二成坎水汗之象也陽稱大故曰渙汗其<lb/>
　大號也<lb/>
渙王居无咎<lb/>
<pb n="5a"/>
　荀爽曰布其德敎王居其所故无咎矣<lb/>
象曰王居无咎正位也<lb/>
　虞翻曰五為王艮為居正位居五四隂順命故王居<lb/>
　无咎正位也<lb/>
上九渙其血去逖出无咎<lb/>
　虞翻曰應在三坎為血為逖逖憂也二變為觀坎象<lb/>
　不見故其血去逖出无咎<lb/>
象曰渙其血遠害也<lb/>
<pb n="5b"/>
　虞翻曰乾為遠坤為害體遯上故遠害也<lb/>
序卦曰物不可以終離故受之以節<lb/>
　崔憬曰離散之道不可終行當宜節止之故言物不<lb/>
　可以終離受之以節<lb/>
䷻<hi>兊下坎上</hi>節亨<lb/>
　虞翻曰泰三之五天地交也五當位以節中正以通<lb/>
　故節亨也<lb/>
苦節不可貞<lb/>
<pb n="6a"/>
　虞翻曰謂上也應在三三變成離火炎上作苦位在<lb/>
　火上故苦節雖得位乘陽故不可貞<lb/>
彖曰節亨剛柔分而剛得中<lb/>
　盧氏曰此本泰卦分乾九三升坤五分坤六五下處<lb/>
　乾三是剛柔分而剛得中也<lb/>
苦節不可貞其道窮也<lb/>
　虞翻曰位極於上乘陽故窮也<lb/>
說以行險<lb/>
<pb n="6b"/>
　虞翻曰兌説坎險震為行故説以行險也<lb/>
當位以節中正以通<lb/>
　虞翻曰中正謂五坎為通也<lb/>
天地節而四時成<lb/>
　虞翻曰泰乾天坤地震春兑秋坎冬三動離為夏故<lb/>
　天地節而四時成也<lb/>
節以制度不傷財不害民<lb/>
　虞翻曰艮手稱制坤數十為度坤又為害為民為財<lb/>
<pb n="7a"/>
　二動體剥剥為傷三出復位成旣濟定坤剥不見故<lb/>
　節以制度不傷財不害民<lb/>
象曰澤上有水節<lb/>
　侯果曰澤上有水以堤防為節<lb/>
君子以制數度議德行<lb/>
　虞翻曰君子泰乾也艮止為制坤為度震為議為行<lb/>
　乾為德故以制數度議德行乾三之五為制數度坤<lb/>
　五之乾為議德行也<lb/>
<pb n="7b"/>
初九不出戸庭无咎<lb/>
　虞翻曰泰坤為戸艮為庭震為出初得位應四故不<lb/>
　出戸庭无咎矣<lb/>
象曰不出戸庭知通塞也<lb/>
　虞翻曰坎為通二變坤土壅初為塞○崔憬曰為節<lb/>
　之始有應於四四為坎險不通之象以節崇塞雖不<lb/>
　通可謂知通塞矣戸庭室庭也愼宻守節故不出焉<lb/>
　而无咎也○案初九應四四互坎艮艮為門闕四居<lb/>
<pb n="8a"/>
　艮中是為内戸戸庭之象也<lb/>
九二不出門庭凶<lb/>
　虞翻曰變而之坤艮為門庭二失位不變出門應五<lb/>
　則凶故言不出門庭凶矣<lb/>
象曰不出門庭凶失時極也<lb/>
　虞翻曰極中也未變之正失時極矣<lb/>
六三不節若則嗟若无咎<lb/>
　虞翻曰三節家君子也失位故節若嗟哀號聲震為<lb/>
<pb n="8b"/>
　音聲為出三動得正而體離坎涕流出目故則嗟若<lb/>
　得位乘二故无咎也<lb/>
象曰不節之嗟又誰咎也<lb/>
　王弼曰若辭也以隂處陽以柔乘剛違節之道以至<lb/>
　哀嗟自己所致无所怨咎故曰又誰咎矣<lb/>
六四安節亨<lb/>
　虞翻曰二已變艮止坤安得正承五有應於初故安<lb/>
　節亨<lb/>
<pb n="9a"/>
象曰安節之亨承上道也<lb/>
　九家易曰言四得正奉五上通於君故曰承上道也<lb/>
九五甘節吉往有尚<lb/>
　虞翻曰得正居中坎為美故甘節吉往謂二二失正<lb/>
　變往應五故往有尚也<lb/>
象曰甘節之吉居位中也<lb/>
　虞翻曰艮為居五為中故居位中也<lb/>
上六苦節貞凶悔亡<lb/>
<pb n="9b"/>
　虞翻曰二三變在兩離火炎上作苦故苦節乘陽故<lb/>
　貞凶得位故悔亡○干寳曰彖稱苦節不可貞在此<lb/>
　爻也禀險伏之敎懷貪狼之志以苦節之性而遇甘<lb/>
　節之主必受其誅華士少正卯之爻也故曰貞凶苦<lb/>
　節旣凶甘節志得故曰悔亡<lb/>
象曰苦節貞凶其道窮也<lb/>
　荀爽曰乘陽於上无應於下故其道窮也<lb/>
序卦曰節而信之故受之以中孚<lb/>
<pb n="10a"/>
　崔憬曰節以制度不傷財不害民則人信之故言節<lb/>
　而信之故受之中孚也<lb/>
䷼<hi>兌下巽上</hi>中孚<lb/>
　虞翻曰訟四之初也坎孚象在中謂二也故稱中孚<lb/>
　此當從四陽二隂之例遯隂未及三而大壯陽已至<lb/>
　四故從訟來二在訟時體離為鶴在坎隂中故有鳴鶴<lb/>
　在隂之義也<lb/>
豚魚吉<lb/>
<pb n="10b"/>
　案坎為豕訟四降初折坎稱豚初隂升四體巽為<lb/>
　魚中二孚信也謂二變應五化坤成邦故信及豚魚<lb/>
　吉矣○虞氏以三至上體遯便以豚魚為遯魚雖生<lb/>
　曲象之異見乃失化邦之中信也<lb/>
利涉大川<lb/>
　虞翻曰坎為大川謂二已化邦三利出涉坎得正體<lb/>
　渙渙舟檝象故利涉大川乘木舟虛也<lb/>
利貞<lb/>
<pb n="11a"/>
　虞翻曰謂二利之正而應五也中孚以利貞乃應於<lb/>
　天也<lb/>
彖曰中孚柔在内而剛得中説而巽孚<lb/>
　王肅曰三四在内二五得中兌説而巽順故孚也<lb/>
乃化邦也<lb/>
　虞翻曰二化應五成坤坤為邦故化邦也<lb/>
豚魚吉信及豚魚也<lb/>
　虞翻曰豚魚謂四三也艮為山陸豚所處三為兌澤<lb/>
<pb n="11b"/>
　魚所在豚者卑賤魚者幽隱中信之道皆及之矣<lb/>
利涉大川乘木舟虛也<lb/>
　王肅曰中孚之象外實内虛有似可乘虛木之舟也<lb/>
中孚以利貞乃應乎天也<lb/>
　虞翻曰訟乾為天二動應乾故乃應乎天也<lb/>
象曰澤上有風中孚<lb/>
　崔憬曰流風令於上布澤惠於下中孚之象也<lb/>
君子以議獄緩死<lb/>
<pb n="12a"/>
　虞翻曰君子謂乾也訟坎為獄震為議為緩坤為死<lb/>
　乾四之初則二出坎獄兌説震喜坎獄不見故議獄<lb/>
　緩死也<lb/>
初九虞吉有它不燕<lb/>
　荀爽曰震宴也初應於四宜自安虞无意於四則吉<lb/>
　故曰虞吉也四者乘五有它意於四則不安故曰有<lb/>
　它不燕也<lb/>
象曰初九虞吉志未變也<lb/>
<pb n="12b"/>
　荀爽曰初位潛藏未得變而應四也<lb/>
九二鳴鶴在隂其子和之我有好爵吾與爾靡之<lb/>
　虞翻曰靡共也震為鳴訟離為鶴坎為隂夜鶴知夜<lb/>
　半故鳴鶴在隂二動成坤體益互艮為子震巽同聲<lb/>
　者相應故其子和之坤為身故稱我吾謂五也離為<lb/>
　爵爵位也坤為邦國五在艮閽寺庭闕之象故稱好<lb/>
　爵五利二變之正應以故吾與爾靡之矣<lb/>
象曰其子和之中心願也<lb/>
<pb n="13a"/>
　虞翻曰坎為心動得正應五故中心願也<lb/>
六三得敵或鼓或罷或泣或歌<lb/>
　荀爽曰三四俱隂故稱得也四得位有位故鼓而歌<lb/>
　三失位無實故罷而泣之也<lb/>
象曰或鼓或罷位不當也<lb/>
　王弼曰三四俱隂金水巽性敵之謂也以隂居陽自<lb/>
　疆而進進而礙敵故或鼔也四履正位非三敵所尅<lb/>
　故或罷也不勝而退懼見侵陵故或泣也四履謙巽<lb/>
<pb n="13b"/>
　不報讐敵故或歌也歌泣无恒位不當也<lb/>
六四月幾望馬匹亡无咎<lb/>
　虞翻曰訟坎為月離為日兌西震東月在兌二離在<lb/>
　震三日月象對故月幾望乾坎兩馬匹初四易位震<lb/>
　為奔走體遯山中乾坎不見故馬匹亡初四易位故<lb/>
　无咎矣<lb/>
象曰馬匹亡絶類上也<lb/>
　虞翻曰訟初之四體與上絶故絶類上也<lb/>
<pb n="14a"/>
九五有孚攣如无咎<lb/>
　虞翻曰孚信也謂二在坎為孚巽繩艮手故攣二使<lb/>
　化為邦得正應已故无咎也<lb/>
象曰有孚攣如位正當也<lb/>
　案以陽居五有信攣二使變已是位正當也<lb/>
上九翰音登于天貞凶<lb/>
　虞翻曰巽為雞應在震震為音翰高也巽為髙乾為<lb/>
　天故翰音登于天失位故貞凶禮薦牲雞稱翰音也<lb/>
<pb n="14b"/>
象曰翰音登于天何可長也<lb/>
　侯果曰窮上失位信不由中以此申命有聲無實中<lb/>
　實内喪虛華外揚是翰音登天也巽為雞雞曰翰音<lb/>
　虛音登天何可久也<lb/>
序卦曰有其信者必行之故受之以小過<lb/>
　韓康伯曰守其信者則失貞而不諒之道而以信為<lb/>
　過也故曰小過<lb/>
䷽<hi>艮下震上</hi>小過亨利貞<lb/>
<pb n="15a"/>
　虞翻曰晉上之三當從四隂二陽臨觀之例臨陽未<lb/>
　至三而觀四已消也又有飛鳥之象故知從晉來杵<lb/>
　臼之利葢取諸此柔得中而應乾剛故亨五失正故<lb/>
　利貞過以利貞與時行也<lb/>
可小事<lb/>
　虞翻曰小謂五晉坤為事柔得中故可小事也<lb/>
不可大事<lb/>
　虞翻曰大事四剛失位而不中故不可大事也<lb/>
<pb n="15b"/>
飛鳥遺之音不宜上宜下大吉<lb/>
　虞翻曰離為飛鳥震為音艮為止晉上之三離去震<lb/>
　在鳥飛而音止故飛鳥遺之音上隂乘陽故不宜上<lb/>
　下隂順陽故宜下大吉俗説或以卦象二陽在内四<lb/>
　隂在外有似飛鳥之象妄矣<lb/>
彖曰小過小者過而亨也過以利貞與時行也<lb/>
　荀爽曰隂稱小謂四應初過二而去三應上過五而<lb/>
　去五處中見過不見應故曰小者過而亨也<lb/>
<pb n="16a"/>
柔得中是以小事吉也<lb/>
　虞翻曰謂五也隂稱小故小事吉也<lb/>
剛失位而不中是以不可大事也<lb/>
　虞翻曰謂四也陽稱大故不可大事也<lb/>
有飛鳥之象焉飛鳥遺之音<lb/>
　宋衷曰二陽在内上下各隂有似飛鳥舒翮之象故<lb/>
　曰飛鳥震為聲音飛而且鳴鳥去而音止故曰遺之<lb/>
　音也<lb/>
<pb n="16b"/>
不宜上宜下大吉上逆而下順也<lb/>
　王肅曰四五失位故曰上逆二三得正故曰下順也<lb/>
象曰山上有雷小過<lb/>
　侯果曰山大而雷小山上有雷小過於大故曰小過<lb/>
君子以行過乎恭<lb/>
　虞翻曰君子謂三也上貴三賤晉上之三震為行故<lb/>
　行過乎恭謂三致恭以順存其位與謙三同義<lb/>
喪過乎哀<lb/>
<pb n="17a"/>
　虞翻曰晉坤為喪離為目艮為鼻坎為涕洟震為出<lb/>
　涕洟出鼻目體大過遭死喪過乎哀也<lb/>
用過乎儉<lb/>
　虞翻曰坤為財用為吝嗇艮為止兌為小小用止宻<lb/>
　雲不雨故用過乎儉也<lb/>
初六飛鳥以凶<lb/>
　虞翻曰應四離為飛鳥上之三則四折入大過死故<lb/>
　飛鳥以凶<lb/>
<pb n="17b"/>
象曰飛鳥以凶不可如何也<lb/>
　虞翻曰四死大過故不可如何也<lb/>
六二過其祖遇其妣<lb/>
　虞翻曰祖謂祖母初也母死稱妣謂三坤為喪為母<lb/>
　折入大過死故稱祖也妣二過初故過其祖五變三<lb/>
　體姤遇故遇妣也<lb/>
不及其君遇其臣无咎<lb/>
　虞翻曰五動為君晉坎為臣二之五隔三艮為止故<lb/>
<pb n="18a"/>
　不及其君止如承三得正體姤遇象故遇其臣无咎<lb/>
　也<lb/>
象曰不及其君臣不可過也<lb/>
　虞翻曰體大過下止舍巽下故不可過與隨三同義<lb/>
九三弗過防之從或戕之凶<lb/>
　虞翻曰防防四也失位從或而欲折之初戕殺也離<lb/>
　為戈兵三從離上入坤折四死大過中故從或戕之<lb/>
　凶也<lb/>
<pb n="18b"/>
象曰從或戕之凶如何也<lb/>
　虞翻曰三來戕四故凶如何也<lb/>
九四无咎弗過遇之<lb/>
　九家易曰以陽居隂行過乎恭今雖失位進則遇五<lb/>
　故无咎也四體震動位旣不正當動上居五不復過<lb/>
　五故曰弗過遇之矣<lb/>
往厲必戒勿用永貞<lb/>
　荀爽曰四往危五戒備於三故曰往厲必戒也勿長<lb/>
<pb n="19a"/>
　居四當動上五故用永貞<lb/>
象曰弗過遇之位不當也往厲必戒終不可長也<lb/>
　虞翻曰體否上傾故終不可長矣<lb/>
六五密雲不雨自我西郊<lb/>
　虞翻曰密小也晉坎在天為雲墜地成雨上來之三<lb/>
　折坎入兑小為密坤為自我兌為西五動乾為郊故<lb/>
　密雲不雨自我西郊也<lb/>
公弋取彼在穴<lb/>
<pb n="19b"/>
　虞翻曰公謂三也弋矰繳射也坎為弓彈離為鳥矢<lb/>
　弋無矢也巽繩連鳥弋人鳥之象艮為手二為穴手<lb/>
　入穴中故公弋取彼在穴也<lb/>
象曰密雲不雨巳上也<lb/>
　虞翻曰謂三坎水巳之上六故巳上也<lb/>
上六弗遇過之飛鳥離之凶是謂災眚<lb/>
　虞翻曰謂四巳變之坤上得之三故弗遇過之離為<lb/>
　飛鳥公弋得之鳥下入艮手而死故飛鳥離之凶晉<lb/>
<pb n="20a"/>
　坎為災眚故是謂災眚矣<lb/>
象曰弗遇過之已亢也<lb/>
　虞翻曰飛下稱亢晉上之三故已亢也<lb/>
序卦曰有過物者必濟故受之以旣濟<lb/>
　韓康伯曰行過乎恭禮過乎儉可以矯世厲俗有所<lb/>
　濟也<lb/>
䷾<hi>離下坎上</hi>旣濟亨小利貞<lb/>
　虞翻曰泰五之二小謂二也柔得中故亨小六爻得<lb/>
<pb n="20b"/>
　位各正性命保合大和故利貞矣<lb/>
初吉<lb/>
　虞翻曰初始也謂泰乾乾知大始故稱初坤五之乾<lb/>
　二得正處中故初吉柔得中也<lb/>
終亂<lb/>
　虞翻曰泰坤稱亂二上之五終止於泰則反成否子<lb/>
　弑其父臣弑其君天下无邦終窮成坤故亂其道窮<lb/>
彖曰旣濟亨小者亨也<lb/>
<pb n="21a"/>
　荀爽曰天地旣交陽升隂降故小者亨也<lb/>
利貞剛柔正而位當也<lb/>
　侯果曰此本泰卦六五降二九二升五是剛柔正當<lb/>
　位也<lb/>
初吉柔得中也<lb/>
　虞翻曰中謂二<lb/>
終止則亂其道窮也<lb/>
　虞翻曰反否終坤故其道窮也○侯果曰剛得正柔<lb/>
<pb n="21b"/>
　得中故初吉也正有終極濟有息止止則窮亂故曰<lb/>
　終止則亂其道窮也一曰殷亡周興之卦也成湯應<lb/>
　天初吉也商辛毒痡終止也由止故物亂而窮也物<lb/>
　不可窮窮則復始周受其未濟而興焉乾鑿度曰旣<lb/>
　濟未濟者所以眀戒愼全王道也<lb/>
象曰水在火上旣濟君子以思患而豫防之<lb/>
　荀爽曰六爻旣正必當復亂故君子象之思患而豫<lb/>
　防之治不忘亂也<lb/>
<pb n="22a"/>
初九曳其輪濡其尾无咎象曰曳其輪義无咎也<lb/>
　宋衷曰離者兩陽一隂隂方陽圓輿輪之象也其一<lb/>
　在坎中以火入水必敗故曰曳其輪也初在後稱尾<lb/>
　尾濡曳咎也得正有應於義可以危而无咎矣<lb/>
六二婦喪其茀勿逐七日得<lb/>
　虞翻曰離為婦泰坤為喪茀髪謂鬒髪也一名婦人<lb/>
　之首飾坎為𤣥雲故稱髪詩曰鬒髪如雲乾為首坎<lb/>
　為美五取乾二之坤為坎坎為盜故婦喪其髴泰震<lb/>
<pb n="22b"/>
　為七故勿逐七日得與暌喪馬勿逐同義髴或作茀<lb/>
　俗説以髴為婦人蔽膝之茀非也<lb/>
象曰七日得以中道也<lb/>
　王肅曰體柔應五履順承剛婦人之義也茀首飾坎<lb/>
　為盜離為婦喪其茀鄰於盜也勿逐自得履中道也<lb/>
　二五相應故七日得也<lb/>
九三髙宗伐鬼方三年克之小人勿用<lb/>
　虞翻曰髙宗殷王武丁鬼方國名乾為髙宗坤為鬼<lb/>
<pb n="23a"/>
　方乾二之坤五故高宗伐鬼方坤為年位在三故三<lb/>
　年坤為小人二上克五故三年克之小人勿用象曰<lb/>
　憊也○干寳曰高宗殷中興之君鬼北方國也高宗<lb/>
　嘗伐鬼方三年而後克之離為戈兵故稱伐坎當北<lb/>
　方故稱鬼在旣濟之家而述先代之功以眀周因於<lb/>
　殷有所弗革也<lb/>
象曰三年克之憊也<lb/>
　侯果曰伐鬼方者興衰除闇之征也上六闇極九三<lb/>
<pb n="23b"/>
　征之三舉方及故曰三年克之興役動衆聖猶疲憊<lb/>
　則非小人能為故曰小人勿用○虞翻曰坎為勞故<lb/>
　憊也<lb/>
六四繻有衣袽終日戒<lb/>
　虞翻曰乾為衣故稱繻袽敗衣也乾二之五衣象裂<lb/>
　壞故繻有衣袽離為日坎為盜在兩坎間故終日戒<lb/>
　謂伐鬼方三年乃克旅人勤勞衣服皆敗鬼方之民<lb/>
　猶或宼竊故終日戒也<lb/>
<pb n="24a"/>
象曰終日戒有所疑也<lb/>
　盧氏曰繻者布帛端末之織也袽者殘幣帛可拂拭<lb/>
　器物也繻有為衣袽之道也四處明闇之際貴賤无<lb/>
　恒猶或為衣或為袽也履多懼之地上承帝主故終<lb/>
　日戒愼有所疑懼也<lb/>
九五東鄰殺牛不如西鄰之禴祭實受其福<lb/>
　虞翻曰泰震為東兌為西坤為牛震動五殺坤故東<lb/>
　鄰殺牛在坎多眚為隂所乘故不如西鄰之禴祭禴<lb/>
<pb n="24b"/>
　夏祭也離為夏兌動二體離眀得正承五順三故實<lb/>
　受其福吉大來也<lb/>
象曰東鄰殺牛不如西鄰之時也<lb/>
　崔憬曰居中當位於旣濟之時則當是周受命之日<lb/>
　也五坎為月月出西方西鄰之謂也二應在離離為<lb/>
　日日出東方東鄰之謂也離又為牛坎水克離火東<lb/>
　鄰殺牛之象禴殷春祭之名案尚書克殷之歲厥四<lb/>
　月哉生眀王來自商至于豐丁未祀于周廟四月殷<lb/>
<pb n="25a"/>
　之三月春也則眀西鄰之禴祭得其時而受祉福也<lb/>
實受其福吉大來也<lb/>
　盧氏曰眀鬼享德不享味也故德厚者吉大來也<lb/>
上六濡其首厲<lb/>
　虞翻曰乾為首五從二上在坎中故濡其首厲位極<lb/>
　承陽故何可久<lb/>
象曰濡其首厲何可久也<lb/>
　荀爽曰居上濡五處高居盛必當復危故何久也<lb/>
<pb n="25b"/>
序卦曰物不可窮也故受之以未濟終焉<lb/>
　崔憬曰夫易之為道窮則變變則通而以未濟終者<lb/>
　亦物不可窮也<lb/>
䷿<hi>坎下離上</hi>未濟亨<lb/>
　虞翻曰否二之五也柔得中天地交故亨濟成也六<lb/>
　爻皆錯故稱未濟也<lb/>
小狐汔濟<lb/>
　虞翻曰否艮為小狐汔幾也濟濟渡狐濟幾度而濡<lb/>
<pb n="26a"/>
　其尾未出中也<lb/>
濡其尾无攸利<lb/>
　虞翻曰艮為尾狐獸之長尾者也尾謂二在坎水中<lb/>
　故濡其尾失位故无攸利不續終也○干寳曰坎為<lb/>
　狐説文曰汔涸也案剛柔失正故未濟也五居中應<lb/>
　剛故亨也小狐力弱汔乃可濟水旣未涸而乃濟之<lb/>
　故尾濡而无所利也<lb/>
彖曰未濟亨柔得中也<lb/>
<pb n="26b"/>
　荀爽曰柔上居五與陽合同故亨也<lb/>
小狐汔濟未出中也<lb/>
　虞翻曰謂二未變在坎中也○干寳曰狐野獸之妖<lb/>
　者以喻禄父中謂二也困而猶處中故也此以記紂<lb/>
　雖亡國禄父猶得封矣<lb/>
濡其尾无攸利不續終也<lb/>
　虞翻曰否隂消陽至剥終坤終止則亂其道窮也乾<lb/>
　五之二坤殺不行故不續終也○干寳曰言禄父不<lb/>
<pb n="27a"/>
　能敬奉天命以續旣終之禮謂叛而被誅也<lb/>
雖不當位剛柔應也<lb/>
　荀爽曰雖剛柔相應而不以正由未能濟也○干寳<lb/>
　曰六爻皆相應故微子更得為客也<lb/>
象曰火在水上未濟<lb/>
　侯果曰火性炎上水性潤下雖復同體功不相成所<lb/>
　以未濟也故君子愼辯物宜居之以道令其功用相<lb/>
　得則物咸濟矣<lb/>
<pb n="27b"/>
君子以慎辯物居方<lb/>
　虞翻曰君子否乾也艮為慎辨辯别也物謂乾陽物<lb/>
　也坤隂也艮為居坤為方乾别五以居坤二故以愼<lb/>
　辯物居方也<lb/>
初六濡其尾吝<lb/>
　虞翻曰應在四故濡其尾失位故吝<lb/>
象曰濡其尾亦不知極也<lb/>
　案四在五後故稱尾極中也謂四居坎中以濡其尾<lb/>
<pb n="28a"/>
　是不知極也<lb/>
九二曳其輪貞吉<lb/>
　姚信曰坎為曳為輪兩隂夾陽輪之象也二應於五<lb/>
　而隔於四止而據初故曳其輪處中而行故曰貞吉<lb/>
　○干寳曰坎為輪離為牛牛曳輪上以承五命猶東<lb/>
　蕃之諸侯共攻三監以康周道故曰貞吉也<lb/>
象曰九二貞吉中以行正也<lb/>
　虞翻曰謂初已正二動成震故行正<lb/>
<pb n="28b"/>
六三未濟征凶利涉大川<lb/>
　荀爽曰未濟者未成也女在外男在内婚姻未成征<lb/>
　上從四則凶利下從坎故利涉大川矣<lb/>
象曰未濟征凶位不當也<lb/>
　干寳曰吉凶者言乎其失得也禄父反叛管蔡與亂<lb/>
　兵連三年誅及骨肉故曰未濟征凶平剋四國以濟<lb/>
　大難故曰利涉大川坎也以六居三不當其位猶周<lb/>
　公以臣而君故流言作矣<lb/>
<pb n="29a"/>
九四貞吉悔亡<lb/>
　虞翻曰動正得位故吉而悔亡矣<lb/>
震用伐鬼方三年有賞于大國<lb/>
　虞翻曰變之震體師坤為鬼方故震用伐鬼方坤為<lb/>
　年為大邦陽稱賞四在坤中體旣濟離三故三年有<lb/>
　賞于大國<lb/>
象曰貞吉悔亡志行也<lb/>
　案坎為志震為行四坎變震故志行也<lb/>
<pb n="29b"/>
六五貞吉无悔<lb/>
　虞翻曰之正則吉故貞吉无悔<lb/>
君子之光有孚吉<lb/>
　虞翻曰動之乾離為光故君子之光也孚謂二二變<lb/>
　應已得有之故有孚吉坎稱孚也○干寳曰以六居<lb/>
　五周公攝政之象也故曰貞吉无悔制禮作樂復子<lb/>
　明辟天下乃眀其道乃信其誠故君子之光有孚吉<lb/>
　矣<lb/>
<pb n="30a"/>
象曰君子之光其暉吉也<lb/>
　虞翻曰動之正乾為大眀故其暉吉也<lb/>
上九有孚于飲酒无咎濡其首有孚失是<lb/>
　虞翻曰坎為孚謂四也上之三介四故有孚飲酒流<lb/>
　頤中故有孚于飲酒終變之正故无咎乾為首五動<lb/>
　首在酒中失位故濡其首矣孚信是正也六位失政<lb/>
　故有孚失是謂若殷紂沈湎于酒以失天下也<lb/>
象曰飲酒濡首亦不知節也<lb/>
<pb n="30b"/>
　虞翻曰節止也艮為節飲酒濡首故不知節矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集解卷十二<lb/>
</p>
<p>
</p>
  </div>
</body>
</text>
</TEI>
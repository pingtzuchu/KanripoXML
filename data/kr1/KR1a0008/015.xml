<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周昜集解卷十五</head> <lb/>
    <p>
<pb n="1a"/>
欽定四庫全書<lb/>
　周昜集解卷十五<lb/>
　　　　　　　　　　　　唐　李鼎祚　撰<lb/>
八卦成列象在其中矣<lb/>
　虞翻曰象謂三才成八卦之象乾坤列東艮兑列南<lb/>
　震巽列西坎離在中故八卦成列則象在其中天垂<lb/>
　象見吉凶聖人象之是也<lb/>
因而重之爻在其中矣<lb/>
<pb n="1b"/>
　虞翻曰謂參重三才為六爻𤼵揮剛柔則爻在其中<lb/>
　六畫稱爻六爻之動三極之道也<lb/>
剛柔相推變在其中矣<lb/>
　虞翻曰謂十二消息九六相變剛柔相推而生變化<lb/>
　故變在其中矣<lb/>
繫辭焉而命之動在其中矣<lb/>
　虞翻曰謂繫彖象九六之辭故動在其中鼓天下之<lb/>
　動者存乎辭者也<lb/>
<pb n="2a"/>
吉凶悔吝者生乎動者也<lb/>
　虞翻曰動謂爻也爻者效天下之動者也爻象動内<lb/>
　吉凶見外吉凶生而悔吝著故生乎動也<lb/>
剛柔者立本者也<lb/>
　虞翻曰乾剛坤柔為六子父母乾天稱父坤地稱母<lb/>
　本天親上本地親下故立本者也<lb/>
變通者趣時者也<lb/>
　虞翻曰變通配四時故趣時者也<lb/>
<pb n="2b"/>
吉凶者貞勝者也<lb/>
　虞翻曰貞正也勝滅也陽生則吉隂消則凶者也<lb/>
天地之道貞觀者也<lb/>
　陸績曰言天地正可以觀瞻為道也<lb/>
日月之道貞明者也<lb/>
　荀爽曰離為日日中之時正當離位然後明也月者<lb/>
　坎也坎正位衝離衝為十五日月當日衝正值坎位<lb/>
　亦大圓明故曰日月之道貞明者也言日月正當其<lb/>
<pb n="3a"/>
　位乃大明也○陸績曰言日月正以明照為道矣<lb/>
天下之動貞夫一者也<lb/>
　虞翻曰一謂乾元萬物之動各資天一陽氣以生故<lb/>
　天下之動貞夫一者也<lb/>
夫乾確然示人易矣<lb/>
　虞翻曰陽在初弗用確然无為潛龍時也不易世不<lb/>
　成名故示人易者也<lb/>
夫坤隤然示人簡矣<lb/>
<pb n="3b"/>
　虞翻曰隤安簡閲也坤以簡能閲内萬物故示人簡<lb/>
　者也<lb/>
爻也者效此者也<lb/>
　虞翻曰效法之謂坤謂效三才以為六畫<lb/>
象也者像此者也<lb/>
　虞翻曰成象之謂乾謂聖人則天之象分為三材也<lb/>
爻象動乎内吉凶見乎外<lb/>
　虞翻曰内初外上也陽象動内則吉見外隂爻動内<lb/>
<pb n="4a"/>
　則凶見外也<lb/>
功業見乎變<lb/>
　荀爽曰隂陽相變功業乃成者也<lb/>
聖人之情見乎辭<lb/>
　崔憬曰言文王作卦爻之辭所以明聖人之情陳於<lb/>
　易象<lb/>
天地之大徳曰生<lb/>
　孔頴達曰自此以下欲明聖人同天地之徳廣生萬<lb/>
<pb n="4b"/>
　物之意也言天地之盛徳常生萬物而不有生是其<lb/>
　大徳也<lb/>
聖人之大寶曰位<lb/>
　崔憬曰言聖人行易之道當須法天地之大徳寶萬<lb/>
　乗之天位謂以道濟天下為寶而不有位是其大寶<lb/>
　也<lb/>
何以守位曰仁<lb/>
　宋衷曰守位當得士大夫公侯有其仁賢兼濟天下<lb/>
<pb n="5a"/>
何以聚人曰財<lb/>
　陸績曰人非財不聚故聖人觀象制器備物盡利以<lb/>
　業萬民而聚之也盖取聚人之本矣<lb/>
理財正辭禁民為非曰義<lb/>
　荀爽曰尊卑貴賤衣食有差謂之理財名實相應萬<lb/>
　事得正為之正辭咸得其宜故謂之義也○崔憬曰<lb/>
　夫財貨人所貪愛不以義理之則必有敗也言辭人<lb/>
　之樞要不以義正之則必有辱也百姓有非不以義<lb/>
<pb n="5b"/>
　禁之則必不改也此三者皆資於義以此行之得其<lb/>
　宜也故知仁義與財聖人寶位之所要也<lb/>
古者庖犧之王天下也<lb/>
　虞翻曰庖犧太昊氏以木徳王天下位乎乾五五動<lb/>
　見離離生木故知火化炮啖犧牲號庖犧氏也<lb/>
仰則觀象於天<lb/>
　荀爽曰震巽為雷風離坎為日月也<lb/>
俯則觀法於地<lb/>
<pb n="6a"/>
　九家易曰艮兑為山澤也地有水火五行八卦之形<lb/>
　者也<lb/>
觀鳥獸之文<lb/>
　荀爽曰乾為馬坤為牛震為龍巽為雞之屬是也○<lb/>
　陸績曰謂朱鳥白虎蒼龍𤣥武四方二十八宿經緯<lb/>
　之文<lb/>
與地之宜<lb/>
　九家易曰謂四方四維八卦之位山澤高卑五土之<lb/>
<pb n="6b"/>
　宜也<lb/>
近取諸身<lb/>
　荀爽曰乾為首坤為腹震為足巽為股也<lb/>
逺取諸物<lb/>
　荀爽曰乾為金玉坤為布釡之類是也<lb/>
於是始作八卦<lb/>
　虞翻曰謂庖犧觀鳥獸之文則天八卦效之易有太<lb/>
　極是生兩儀兩儀生四象四象生八卦八卦乃四象<lb/>
<pb n="7a"/>
　所生非庖犧之所造也故曰象者像此者也則大人<lb/>
　造爻象以象天卦可知也而讀易者咸以為庖犧之<lb/>
　時天未有八卦恐失之矣天垂象示吉凶聖人象之<lb/>
　則天已有八卦之象<lb/>
以通神明之徳<lb/>
　荀爽曰乾坤為天地離坎為日月巽震為雷風艮兑<lb/>
　為山澤此皆神明之徳也<lb/>
以類萬物之情<lb/>
<pb n="7b"/>
　九家易曰六十四卦凡有萬一千五百二十策策類<lb/>
　一物故曰類萬物之情以此庖犧重為六十四卦明<lb/>
　矣<lb/>
作結繩而為網罟以佃以漁盖取諸離<lb/>
　虞翻曰離為目巽為繩目之重者唯罟故結繩為罟<lb/>
　坤二五之乾成離巽為田坤亦稱田以罟取獸曰畋<lb/>
　故取諸離也<lb/>
庖犧氏沒神農氏作<lb/>
<pb n="8a"/>
　虞翻曰沒終作起也神農以火徳繼庖犧王火生土<lb/>
　故知土則利民播種號神農氏也<lb/>
斲木為耜揉木為耒耒耨之利以教天下盖取諸益<lb/>
　虞翻曰否四之初也巽為木為入艮為手乾為金手<lb/>
　持金以入木故斲木為耜耜止所踰因名曰耜艮為<lb/>
　小木手以撓之故揉木為耒耒耜耔器也巽為號令<lb/>
　乾為天故以教天下坤為田巽為股進退震足動耜<lb/>
　艮手持耒進退田中耕之象也益萬物者莫若雷風<lb/>
<pb n="8b"/>
　故法風雷而作耒耜<lb/>
日中為市致天下之民聚天下之貨交易而退各得其<lb/>
所盖取諸噬嗑<lb/>
　虞翻曰否五之初也離象正上故稱日中也艮為徑<lb/>
　路震為足又為大塗否乾為天坤為民故致天下之<lb/>
　民象也坎水艮山羣珍所出聚天下貨之象也震升<lb/>
　坎降交易而退各得其所噬嗑食也市井交易飲食<lb/>
　之道故取諸此也<lb/>
<pb n="9a"/>
神農氏沒黄帝堯舜氏作通其變使民不倦<lb/>
　虞翻曰變而通之以盡利謂作舟檝服牛乗馬之類<lb/>
　故使民不倦也<lb/>
神而化之使民宜之<lb/>
　虞翻曰神謂乾乾動之坤化成萬物以利天下坤為<lb/>
　民也象其物宜故使民宜之也<lb/>
易窮則變變則通通則久是以自天祐之吉无不利<lb/>
　陸績曰隂窮則變為陽陽窮則變為隂天之道也庖<lb/>
<pb n="9b"/>
　犧作網罟教民取禽獸以充民食民衆獸少其道窮<lb/>
　則神農教播殖以變之此窮變之大要也窮則變變<lb/>
　則通與天終始故可久民得其用故无所不利也<lb/>
黄帝堯舜垂衣裳而天下治盖取諸乾坤<lb/>
　九家易曰黄帝以上羽皮革木以禦寒暑至乎黄帝<lb/>
　始制衣裳垂示天下衣取象乾居上覆物裳取象坤<lb/>
　在下含物也○虞翻曰乾為治在上為衣坤下為裳<lb/>
　乾坤萬物之緼故以象衣裳乾為明君坤為順臣百<lb/>
<pb n="10a"/>
　官以治萬民以察故天下治盖取諸此也<lb/>
刳木為舟剡木為檝舟檝之利以濟不通致逺以利天<lb/>
下盖取諸渙<lb/>
　九家易曰木在水上流行若風舟檝之象也此本否<lb/>
　卦九四之二刳除也巽為長為木艮為手乾為金艮<lb/>
　手持金故刳木為舟剡木為檝也乾為逺天故濟不<lb/>
　通致逺以利天下矣法渙而作舟檝盖取斯義也<lb/>
服牛乗馬引重致逺以利天下盖取諸隨<lb/>
<pb n="10b"/>
　虞翻曰否上之初也否乾為馬為逺坤為牛為重坤<lb/>
　初之上為引重乾上之初為致逺艮為背巽為股在<lb/>
　馬上故乗馬巽為繩繩束縳物在牛背上故服牛出<lb/>
　否之隨引重致逺以利天下故取諸隨<lb/>
重門擊柝以待暴客<lb/>
　干寶曰卒暴之客為奸宼也<lb/>
盖取諸豫<lb/>
　九家易曰下有艮象從外示之震復為艮兩艮對合<lb/>
<pb n="11a"/>
　重門之象也柝者兩木相擊以行夜也艮為手為小<lb/>
　木為上持震為足又為木為行坤為夜即手持柝木<lb/>
　夜行擊門之象也坎為盜暴水暴長无常故以待暴<lb/>
　客既有不虞之備故盖取諸豫也<lb/>
斷木為杵掘地為臼臼杵之利萬民以濟盖取諸小過<lb/>
　虞翻曰晉上之三也艮為小木上來之三斷艮故斷<lb/>
　木為杵坤為地艮手持木以掘坤三故掘地為臼艮<lb/>
　止於下臼之象也震動而上杵之象也震出巽入艮<lb/>
<pb n="11b"/>
　手持杵出入臼中舂之象也故取諸小過本无乾象<lb/>
　故不言以利天下也<lb/>
弦木為弧剡木為矢弧矢之利以威天下盖取諸睽<lb/>
　虞翻曰无妄五之二也巽為繩為木坎為弧離為矢<lb/>
　故弦木為弧艮為小木五之二以金剡艮故剡木為<lb/>
　矢乾為威五之二故以威天下弓𤼵矢應而坎雨集<lb/>
　故取諸睽也<lb/>
上古穴居而野處後世聖人易之以宫室上棟下宇以<lb/>
<pb n="12a"/>
待風雨盖取諸大壯<lb/>
　虞翻曰无妄兩象易也无妄乾在上故稱上古艮為<lb/>
　穴居乾為野巽為處无妄乾人在路故穴居野處震為<lb/>
　後世乾為聖人後世聖人謂黃帝也艮為宫室變成<lb/>
　大壯乾人入宫故易以宫室艮為待巽為風兑為雨<lb/>
　乾為高巽為長木反在上為棟動起故上棟下宇謂<lb/>
　屋邊也兑澤動下為下宇无妄之大壯巽風不見兑<lb/>
　雨隔震與乾絶體故上棟下宇以待風雨盖取諸大<lb/>
<pb n="12b"/>
　壯者也<lb/>
古之葬者厚衣之以薪葬之中野不封不樹喪期无數<lb/>
後世聖人易之以棺槨盖取諸大過<lb/>
　虞翻曰中孚上下象易也本无乾象故不言上古大<lb/>
　過乾在中故但言古者巽為薪艮為厚乾為衣為野<lb/>
　乾象在中故厚衣之以薪葬之中野穿土稱封封古<lb/>
　窆字也聚土為樹中孚无坤坎象故不封不樹坤為<lb/>
　喪期謂從斬衰至緦麻日月之期數无坎離日月坤<lb/>
<pb n="13a"/>
　象故喪期无數巽為木為入處兑為口乾為人木而<lb/>
　有口乾人入處棺斂之象中孚艮為山丘巽木在裏<lb/>
　棺藏山陵椁之象也故取諸大過<lb/>
上古結繩而治後世聖人易之以書契百官以治萬民<lb/>
以察盖取諸夬<lb/>
　九家易曰古者无文字其有約誓之事事大大其繩<lb/>
　事小小其繩結之多少隨物衆寡各執以相考亦足<lb/>
　以相治也夬本坤世下有伏坤書之象也上又見乾<lb/>
<pb n="13b"/>
　契之象也以乾照坤察之象也夬者決也取百官以<lb/>
　書治職萬民以契明其事契刻也大壯進而成夬金<lb/>
　決竹木為書契象故法夬而作書契矣○虞翻曰履<lb/>
　上下象易也乾象在上故復言上古巽為繩離為網<lb/>
　罟乾為治故結繩以治後世聖人謂黄帝堯舜也夬<lb/>
　旁通剥剥坤為書兑為契故易之以書契乾為百剥<lb/>
　艮為官坤為衆臣為萬民為迷暗乾為治夬反剥以<lb/>
　乾照坤故百官以治萬民以察故取諸夬大壯大過<lb/>
<pb n="14a"/>
　夬此三盖取直兩象上下相易故俱言易之大壯本<lb/>
　无妄夬本履卦乾象俱在上故言上古中孚本无乾<lb/>
　象大過乾不在上故但言古者大過亦言後世聖人<lb/>
　易之明上古時也<lb/>
是故易者象也<lb/>
　干寶曰言是故又總結上義也○虞翻曰易謂日月<lb/>
　在天成八卦象縣象著明莫大日月是也<lb/>
象也者像也<lb/>
<pb n="14b"/>
　崔憬曰上明取象以制器之義故以此重釋於象言<lb/>
　易者象於萬物象者形像之象也<lb/>
彖者材也<lb/>
　虞翻曰彖説三才則三分天象以為三才謂天地人<lb/>
　道也<lb/>
爻也者效天下之動者也<lb/>
　虞翻曰動𤼵也謂兩三才為六畫則𤼵揮剛柔而生<lb/>
　爻也<lb/>
<pb n="15a"/>
是故吉凶生而悔吝著也<lb/>
　虞翻曰爻象動内則吉凶見外吉凶悔吝者生乎動<lb/>
　者也故曰著<lb/>
陽卦多隂隂卦多陽其故何也<lb/>
　崔憬曰此明卦象隂陽與徳行也陽卦多隂謂震坎<lb/>
　艮一陽而二隂隂卦多陽謂巽離兑一隂而二陽也<lb/>
陽卦竒隂卦耦其徳行何也<lb/>
　虞翻曰陽卦一陽故竒隂卦二隂故耦謂徳行何可<lb/>
<pb n="15b"/>
　者也<lb/>
陽一君而二民君子之道也隂二君而一民小人之道<lb/>
也<lb/>
　韓康伯曰陽君道也隂臣道也君以无為統衆无為<lb/>
　則一也臣以有事代終有事則二也故陽爻畫一以<lb/>
　明君道必一隂爻畫兩以明臣體必二斯隂陽之數<lb/>
　君子之辯也以一為君君之徳也二居君位非其道<lb/>
　也故陽卦曰君子之道也隂卦曰小人之道也<lb/>
<pb n="16a"/>
易曰憧憧徃來朋從爾思<lb/>
　翟𤣥曰此咸之九四辭也咸之為卦三君三民四獨<lb/>
　逺隂思慮之爻也○韓康伯曰天下之動必歸於一<lb/>
　思以求朋未能寂寂以感物不思而至也<lb/>
子曰天下何思何慮天下同歸而殊塗一致而百慮天<lb/>
下何思何慮<lb/>
　韓康伯曰夫少則得多則惑塗雖殊其歸則同慮雖<lb/>
　百其致不二茍識其要不在博求一以貫之百慮而<lb/>
<pb n="16b"/>
　盡矣<lb/>
天下何思何慮<lb/>
　虞翻曰易无思也既濟定六位得正故何思何慮<lb/>
日往則月來<lb/>
　虞翻曰謂咸初往之四與五成離故日往與二成坎<lb/>
　故月來之外日徃在内月來此就爻之正者也<lb/>
月徃則日來<lb/>
　虞翻曰初變之四與上成坎故月徃四變之初與三<lb/>
<pb n="17a"/>
　成離故日來者也<lb/>
日月相推而明生焉<lb/>
　虞翻曰既濟體兩離坎象故明生焉<lb/>
寒徃則暑來<lb/>
　虞翻曰乾為寒坤為暑謂隂息陽消從姤至否故寒<lb/>
　徃暑來也<lb/>
暑徃則寒來<lb/>
　虞翻曰隂詘陽信從復至泰故暑徃寒來也<lb/>
<pb n="17b"/>
寒暑相推而嵗成焉<lb/>
　崔憬曰言日月寒暑徃來雖多而明生嵗成相推則<lb/>
　一何思何慮於其間哉<lb/>
徃者屈也<lb/>
　荀爽曰隂氣徃則萬物屈者也<lb/>
來者信也<lb/>
　荀爽曰陽氣來則萬物信者也<lb/>
屈信相感而利生焉<lb/>
<pb n="18a"/>
　虞翻曰感咸象故相感天地感而萬物化生聖人<lb/>
　感人心而天下和平故利生利生謂陽出震隂<lb/>
　伏藏<lb/>
尺蠖之屈以求信也<lb/>
　荀爽曰以喻隂陽氣屈以求信也<lb/>
龍蛇之蟄以存身也<lb/>
　虞翻曰潛藏也龍潛而蛇藏隂息初巽為蛇陽息初<lb/>
　震為龍十月坤成十一月復生姤巽在下龍蛇俱蟄<lb/>
<pb n="18b"/>
　初坤為身故龍蛇之蟄以存身○侯果曰不屈則不<lb/>
　信不蟄則无存則屈蟄相感而後利生矣以况无思<lb/>
　得一則萬物歸思矣○莊子曰古之畜天下者其治<lb/>
　一也記曰通於一萬事畢无心得鬼神服此之謂矣<lb/>
　蠖屈行蟲郭璞云蝍<graphic n="KR2104" url="https://raw.githubusercontent.com/kanripo/KR-Gaiji/master/images/KR2104.png" mimeType="image/png"/>也<lb/>
精義入神以致用也<lb/>
　姚信曰陽稱精隂為義入在初也隂陽在初深不可<lb/>
　測故謂之神變為姤復故曰致用也○韓康伯曰精<lb/>
<pb n="19a"/>
　義物理之微者也神寂然不動感而遂通者也理入<lb/>
　寂一則精義斯得乃用无極也○干寳曰能精義理<lb/>
　之微以得未然之事是以涉於神道而逆禍福也<lb/>
利用安身以崇徳也<lb/>
　九家易曰利用隂道用也謂姤時也隂升上兑則乾<lb/>
　伏坤中屈以求信陽當復升安身嘿處也時既潛藏<lb/>
　故利用安身以崇其徳崇徳體卑而徳高○韓康伯曰<lb/>
　利用之道皆安其身而後動也精義由於入神以致<lb/>
<pb n="19b"/>
　其用利用由於安以崇其徳理必由乎其宗事各本<lb/>
　乎其根歸根則寜天下之理得也若役其思慮以求<lb/>
　動用忘其安身以殉功義則偽彌多而理愈失名彌<lb/>
　美而累愈彰矣<lb/>
過此以徃未之或知也<lb/>
　荀爽曰出乾之外无有知之<lb/>
窮神知化徳之盛也<lb/>
　虞翻曰以坤變乾謂之窮神以乾通坤謂之知化乾<lb/>
<pb n="20a"/>
　為盛徳故徳之盛○侯果曰夫精義入神利用崇徳<lb/>
　亦一致之道極矣過斯以徃則未之能知也若窮於<lb/>
　神理通於變化則徳之盛者能矣<lb/>
易曰困于石據于蒺藜入于其宫不見其妻凶<lb/>
　孔頴達曰上章先言利用安身可以崇徳若身危辱<lb/>
　何崇之有此章引困之六三履非其位欲上于四四<lb/>
　自應初不納于已是困於九二之蒺藜也又有入于<lb/>
　其宫不見其妻凶之象也<lb/>
<pb n="20b"/>
子曰非所困而困焉名必辱<lb/>
　虞翻曰困本咸咸三入宫以陽之隂則二制坤故以<lb/>
　決咸為四所困四失位惡人故非所困而困焉陽稱<lb/>
　名隂為辱以陽之隂下故名必辱也<lb/>
非所據而據焉身必危<lb/>
　虞翻曰謂據二二失位故非所據而據焉二變時坤<lb/>
　為身二折坤體故身必危<lb/>
既辱且危死期將至妻其可得見耶<lb/>
<pb n="21a"/>
　陸績曰六三從困辱之家變之大過為棺椁死喪之<lb/>
　象故曰死期將至妻不可得見<lb/>
易曰公用射隼于髙墉之上獲之无不利<lb/>
　孔頴達曰前章先須安身可以崇徳故此明藏器於<lb/>
　身待時而動是有利也故引解之上六以證之矣<lb/>
子曰隼者禽也<lb/>
　虞翻曰離為隼故稱禽言其行野容如禽獸焉<lb/>
弓矢者器也<lb/>
<pb n="21b"/>
　虞翻曰離為矢坎為弓坤為器<lb/>
射之者人也<lb/>
　虞翻曰人賢人也謂乾三伏陽出而成乾故曰射之<lb/>
　者人人則公三應上故上令三出而射隼也<lb/>
君子藏器於身待時而動何不利之有<lb/>
　虞翻曰三伏陽為君子二變時坤為身為藏器為藏<lb/>
　弓矢以待射隼艮為待為時三待五來之二弓張矢<lb/>
　𤼵動出成乾貫隼入大過死兩坎象壊故何不利之<lb/>
<pb n="22a"/>
　有象曰以解悖三隂小人乗君子器故上觀三出射<lb/>
　去隼也<lb/>
動而不括是以出而有獲語成器而動者也<lb/>
　虞翻曰括作也震為語乾五之坤二成坎弓離矢動<lb/>
　以貫隼故語成器而動者也<lb/>
子曰小人不恥不仁不畏不義<lb/>
　虞翻曰謂否也以坤滅乾為不仁不義坤為恥為畏<lb/>
　乾為仁為義者也<lb/>
<pb n="22b"/>
不見利不勸不威不懲<lb/>
　虞翻曰否乾為威為利巽為近利謂否五之初成噬<lb/>
　嗑市離日見乾為見利震為動故不見利不動五之<lb/>
　初以乾威坤故不威不懲震為懲也<lb/>
小懲而大誡此小人之福也<lb/>
　虞翻曰艮為小乾為大五下威初坤殺不行震懼虩<lb/>
　虩故小懲大誡坤為小人乾為福以陽下隂民説無<lb/>
　彊故小人之福也<lb/>
<pb n="23a"/>
易曰屨校滅趾无咎此之謂也<lb/>
　九家易曰噬嗑六五本先在初處非其位小人者也<lb/>
　故歴説小人所以為罪終以致害雖欲為惡能止不<lb/>
　行則无咎○侯果曰噬嗑初九爻辭也校者以木夾<lb/>
　足止行也此明小人因小刑而大誡乃福也<lb/>
善不積不足以成名<lb/>
　虞翻曰乾為積善陽稱名<lb/>
惡不積不足以滅身<lb/>
<pb n="23b"/>
　虞翻曰坤為積惡為身以乾滅坤故滅身者也<lb/>
小人以小善為无益而弗為也<lb/>
　虞翻曰小善為復初<lb/>
以小惡為无傷而弗去也<lb/>
　虞翻曰小惡謂姤初<lb/>
故惡積而不可掩<lb/>
　虞翻曰謂隂息姤至遯子弑其父故惡積而不可掩<lb/>
罪大而不可解<lb/>
<pb n="24a"/>
　虞翻曰隂息遯成否以臣弑君故罪大而不可解也<lb/>
易曰何校滅耳凶<lb/>
　九家易曰噬嗑上九爻辭也隂自初升五所在失正<lb/>
　積惡而罪大故為上所滅善不積斥五隂爻也聰不<lb/>
　明者聞善不聴聞戒不改故凶也<lb/>
子曰危者安其位者也<lb/>
　崔憬曰言有危之慮則能安其位不失也<lb/>
亡者保其存者也<lb/>
<pb n="24b"/>
　崔憬曰言有亡之慮則能保其存者也<lb/>
亂者有其治者也<lb/>
　崔憬曰言有防亂之慮則能有其治者也<lb/>
是故君子安而不忘危<lb/>
　虞翻曰君子大人謂否五也否坤為安危謂上也○<lb/>
　翟𤣥曰在安慮危<lb/>
存而不忘亡<lb/>
　荀爽曰謂除戎器戒不虞也○翟𤣥曰在存而慮亡<lb/>
<pb n="25a"/>
治而不忘亂<lb/>
　荀爽曰謂思患而逆防之○翟𤣥曰在治而慮亂<lb/>
是以身安而國家可保也<lb/>
　虞翻曰坤為身謂否反成泰君位定於内而臣忠於<lb/>
　外故身安而國家可保也<lb/>
易曰其亡其亡<lb/>
　荀爽曰存不忘亡也<lb/>
繫于包桑<lb/>
<pb n="25b"/>
　荀爽曰桑者上𤣥下黄乾坤相包以正故不可忘也<lb/>
　○陸績曰自此以上皆謂否隂滅陽之卦五在否家<lb/>
　雖得中正常自懼以危亡之事者也<lb/>
子曰徳薄而位尊<lb/>
　虞翻曰鼎四也則離九四凶惡小人故徳薄四在乾<lb/>
　位故位尊<lb/>
知小而謀大<lb/>
　虞翻曰兑為小知乾為大謀四在乾體故謀大矣<lb/>
<pb n="26a"/>
力少而任重<lb/>
　虞翻曰五至初體大過本末弱故力少也乾為仁故<lb/>
　任重以為己任不亦重乎<lb/>
鮮不及矣<lb/>
　虞翻曰鮮少也及于刑矣<lb/>
易曰鼎折足覆公餗其形渥凶言不勝其任也<lb/>
　孔頴達曰言不能安身智小謀大而遇禍也故引鼎<lb/>
　九四以證之矣<lb/>
<pb n="26b"/>
子曰知㡬其神乎<lb/>
　虞翻曰㡬謂陽也陽在復初稱㡬此謂豫四也惡鼎<lb/>
　四折足故以此次言豫四知㡬而反復初也<lb/>
君子上交不謟下交不瀆<lb/>
　虞翻曰豫上謂四也四失位謟瀆上謂交五五貴震<lb/>
　為笑言笑言且謟也故上交不謟下謂交三坎為瀆<lb/>
　故下交不瀆欲其復初得正元吉故其知㡬乎<lb/>
其知㡬乎<lb/>
<pb n="27a"/>
　侯果曰上謂王侯下謂凡庶君子上交不至謟媚下<lb/>
　交不至瀆慢悔吝无從而生豈非知微者乎<lb/>
㡬者動之微吉之先見者也<lb/>
　虞翻曰陽見初成震故動之微復初元吉吉之先見<lb/>
　者也○韓康伯曰㡬者去无入有理而未形者不可<lb/>
　以名尋不可以形覩也唯神也不疾而速感而遂通<lb/>
　故能𤣥照鑒於未形也合抱之木起於毫末吉凶之<lb/>
　彰始乎微兆故言吉之先見<lb/>
<pb n="27b"/>
君子見㡬而作不俟終日易曰介于石不终日貞吉介<lb/>
如石焉寜用終日斷可識矣<lb/>
　孔頴達曰前章云精義入神此明知㡬入神之事故<lb/>
　引豫之六二以證之○崔憬曰此爻得位居中於豫<lb/>
　之時能順以動而防於豫如石之耿介守志不移雖<lb/>
　暫豫樂以其見微而不終日則能貞吉斷可知矣<lb/>
君子知微知彰知柔知剛<lb/>
　姚信曰此謂豫卦也二下交初故曰知微上交於三<lb/>
<pb n="28a"/>
　故曰知彰體坤處和故曰知柔與四同功故曰知剛<lb/>
萬夫之望<lb/>
　荀爽曰聖人作而萬物覩○干寶曰言君子茍達於<lb/>
　此則萬夫之望矣周公聞齊魯之政知後世彊弱之<lb/>
　勢辛有見被髪而祭則知為戎狄之居凡若此類可<lb/>
　謂知㡬也皆稱君子君子則以得㡬不必聖者也<lb/>
子曰顔氏之子其殆庶㡬乎<lb/>
　虞翻曰㡬者神妙也顔子知微故殆庶㡬孔子曰回<lb/>
<pb n="28b"/>
　也其庶㡬乎<lb/>
有不善未嘗不知<lb/>
　虞翻曰復以自知老子曰自知者明<lb/>
知之未嘗復行也<lb/>
　虞翻曰謂顔回不遷怒不貳過克已復禮天下歸仁<lb/>
　<lb/>
　<lb/>
　周易集解卷十五<lb/>
</p>
<p>
</p>
  </div>
</body>
</text>
</TEI>
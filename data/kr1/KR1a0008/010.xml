<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷十</head> <lb/>
    <p>
<pb n="1a"/>
欽定四庫全書<lb/>
　周易集解卷十<lb/>
　　　　　　　　　　　　唐　李鼎祚　撰<lb/>
序卦曰困于上必反下故受之以井<lb/>
　崔憬曰困極於劓刖則反下以求安故言困乎上必<lb/>
　反下也<lb/>
䷯<hi>巽下坎上</hi>井<lb/>
　鄭𤣥曰坎水也巽木桔槹也互體離兌離外堅中虚<lb/>
<pb n="1b"/>
　瓶也兌為暗澤泉口也言桔槔引瓶下入泉口汲水<lb/>
　而出井之象也井以汲人水无空竭猶人君以政教<lb/>
　養天下惠澤无窮也<lb/>
改邑不改井<lb/>
　虞翻曰泰初之五也坤為邑乾初之五折坤故改邑<lb/>
　初為舊井四應甃之故不改井<lb/>
无喪无得往來井井<lb/>
　虞翻曰无喪泰初之五坎象毁壞故无喪五來之初<lb/>
<pb n="2a"/>
　失位无應故无得坎為通故往來井井往謂之五來<lb/>
　謂之初也<lb/>
汔至亦未繘井<lb/>
　虞翻曰巽繩為繘汔幾也謂二也幾至初改未繘井<lb/>
　未有功也<lb/>
羸其瓶凶<lb/>
　虞翻曰羸鉤羅也艮為手巽為繘離為瓶手繘折其<lb/>
　中故羸其瓶體兑毁缺瓶缺漏故凶矣　干寳曰水<lb/>
<pb n="2b"/>
　殷德也木周德也夫井德之地也所以養民性命而<lb/>
　清潔之主者也自震化行至於五世改殷紂比屋之<lb/>
　亂俗而不易成湯昭假之法度也故曰改邑不改井<lb/>
　二代之制各因時宜損益雖異括囊則同故曰无喪<lb/>
　无得往來井井也當殷之末井道之窮故曰汔至周<lb/>
　德雖興未及革正故曰亦未繘井井泥為穢百姓無<lb/>
　聊比者之間交受塗炭故曰羸其瓶凶矣<lb/>
彖曰巽乎水而上水井<lb/>
<pb n="3a"/>
　荀爽曰巽乎水謂隂下謂巽也而上水謂陽上為坎<lb/>
　也木入水出井之象也<lb/>
井養而不窮也<lb/>
　虞翻曰兌口飲水坎為通往來井井故養不窮也<lb/>
改邑不改井乃以剛中也<lb/>
　荀爽曰剛得中故為改邑柔不得中故為不改井也<lb/>
无喪无得<lb/>
　荀爽曰隂來居初有實為无喪失中為无得也<lb/>
<pb n="3b"/>
往來井井<lb/>
　荀爽曰此本泰卦陽往居五得坎為井隂來在下亦<lb/>
　為井故曰往來井井也<lb/>
汔至亦未繘井<lb/>
　荀爽曰汔至者隂來居初下至汔竟也繘者所以出<lb/>
　水通井道也今乃在初未得應五故未繘也繘者綆<lb/>
　汲之具也<lb/>
未有功也<lb/>
<pb n="4a"/>
　虞翻曰謂二未變應五故未有功也<lb/>
羸其瓶是以凶也<lb/>
　荀爽曰井謂二瓶謂初初欲應五今為二所拘羸故<lb/>
　凶也○孔穎達曰計覆一瓶之水何足言凶但此喻<lb/>
　人德行不恒不能善始令終故就人言之凶也<lb/>
象曰木上有水井<lb/>
　王弼曰木上有水上水之象也水以養而不窮也<lb/>
君子以勞民勸相<lb/>
<pb n="4b"/>
　虞翻曰君子謂泰乾也坤為民初上成坎為勸故勞<lb/>
　民勸相相助也謂以陽助坤矣<lb/>
初六井泥不食舊井无禽<lb/>
　干寳曰在井之下體本土爻故曰泥也井而為泥則<lb/>
　不可食故曰不食此託紂之穢政不可以養民也舊<lb/>
　井謂殷之未喪師也亦皆清潔无水禽之穢又况泥<lb/>
　土乎故舊井无禽矣<lb/>
象曰井泥不食下也舊井无禽時舍也<lb/>
<pb n="5a"/>
　虞翻曰食用也初下稱泥巽為木果无噬嗑食象下<lb/>
　而多泥故不食也乾為舊位在隂下故舊井无禽時<lb/>
　舍也謂時舍於初非其位也與乾二同義○崔憬曰<lb/>
　處井之下无應於上則是所用之井不汲以其多塗<lb/>
　久廢之井不獲以其時舍故曰井泥不食舊井无禽<lb/>
　禽古擒字禽猶獲也<lb/>
九二井谷射鮒甕敝漏<lb/>
　虞翻曰巽為谷為鮒鮒小鮮也離為甕甕瓶毁缺羸<lb/>
<pb n="5b"/>
　其瓶凶故甕敝漏也<lb/>
象曰井谷射鮒无與也<lb/>
　崔憬曰唯得於鮒无與於人也井之為道上汲者也<lb/>
　今與五非應與初比則是若谷水不注唯及於魚故<lb/>
　曰井谷射鮒也甕敝漏者取其水下注不汲之義也<lb/>
　　案魚隂蟲也初處井下體又隂爻魚之象也<lb/>
九三井渫不食為我心惻<lb/>
　荀爽曰渫去穢濁清潔之意也三者得正故曰井渫<lb/>
<pb n="6a"/>
　不得據隂喻不得用故曰不食道旣不行故我心惻<lb/>
可用汲王眀並受其福<lb/>
　荀爽曰謂五可用汲三則王道眀而天下並受其福<lb/>
象曰井渫不食行惻也求王眀受福也<lb/>
　干寳曰此託殷之公侯時有賢者獨守成湯之法度<lb/>
　而不見任謂微箕之倫也故曰井渫不食為我心惻<lb/>
　惻傷悼也民乃外附故曰可用汲周德來被故曰王<lb/>
　眀王得其民民得其主故曰求王眀受福也<lb/>
<pb n="6b"/>
六四井甃无咎<lb/>
　荀爽曰坎性下降嫌於從三能自脩正以甃輔五故<lb/>
　无咎也<lb/>
象曰井甃无咎修井也<lb/>
　虞翻曰修治也以瓦甓壘井稱甃坤為土初之五成<lb/>
　離離火燒土為瓦治象故曰井甃无咎修井也<lb/>
九五井冽寒泉食<lb/>
　虞翻曰泉自下出稱井周七月夏之五月隂氣在下<lb/>
<pb n="7a"/>
　二已變坎十一月為寒泉初二已變體噬嗑食故冽<lb/>
　寒泉食矣<lb/>
象曰寒泉之食中正也<lb/>
　崔憬曰冽清潔也居中得正而比於上則是井渫水<lb/>
　清旣寒且潔汲上可食於人者也<lb/>
上六井收勿幕有孚元吉<lb/>
　虞翻曰幕葢也收謂以轆轤收繘也坎為車應巽繩<lb/>
　為繘故井收勿幕有孚謂五坎坎為孚故元吉也<lb/>
<pb n="7b"/>
象曰元吉在上大成也<lb/>
　虞翻曰謂初二已變成旣濟定故大成也○干寳曰<lb/>
　處井上位在瓶之水也故曰井收幕覆也井以養生<lb/>
　政以養德无覆水泉而不惠民无蘊典禮而不興敎<lb/>
　故曰井收勿幕勿幕則敎信於民民服敎則大化成<lb/>
　也<lb/>
序卦曰井道不可不革也故受之以革<lb/>
　韓康伯曰井久則濁穢宜革易其故也<lb/>
<pb n="8a"/>
䷰<hi>離下兑上</hi>革<lb/>
　鄭𤣥曰革改也水火相息而更用事猶王者受命改<lb/>
　正朔易服色故謂之革也<lb/>
已日乃孚元亨利貞悔亡<lb/>
　虞翻曰遯上之初與蒙旁通悔亡謂四也四失正動<lb/>
　得位故悔亡離為日孚謂坎四動體離五在坎中故<lb/>
　已日乃孚以成旣濟乾道變化各正性命保合太和<lb/>
　乃利貞故元亨利貞悔亡矣與乾彖同義也<lb/>
<pb n="8b"/>
彖曰革水火相息<lb/>
　虞翻曰息長也離為火兊為水繋曰潤之以風雨風<lb/>
　巽雨兌也四革之正坎見故獨於此稱水也<lb/>
二女同居其志不相得曰革<lb/>
　虞翻曰二女離兌體同人象蒙艮為居故二女同居<lb/>
　四變體兩坎象二女有志離火志上兌水志下故其<lb/>
　志不相得坎為志也<lb/>
已日乃孚革而信之<lb/>
<pb n="9a"/>
　干寳曰天命已至之日也乃孚大信著也武王陳兵<lb/>
　孟津之上諸侯不期而㑹者八百國皆曰紂可伐矣<lb/>
　武王曰爾未知天命未可也還歸二年紂殺比干囚<lb/>
　箕子爾乃伐之所謂已日乃孚革而信也<lb/>
文眀以説大亨以正革而當其悔乃亡<lb/>
　虞翻曰文眀謂離説兌也大亨謂乾四動成旣濟定<lb/>
　故大亨以正革而當位故悔乃亡也<lb/>
天地革而四時成<lb/>
<pb n="9b"/>
　虞翻曰謂五位成乾為天蒙坤為地震春兑秋四之<lb/>
　正坎冬離夏則四時具坤革而成乾故天地革而四<lb/>
　時成也<lb/>
湯武革命順乎天而應乎人<lb/>
　虞翻曰湯武謂乾乾為聖人天謂五人謂三四動順<lb/>
　五應三故順天應人巽為命也<lb/>
革之時大矣哉<lb/>
　虞翻曰革天地成四時誅二叔除民害天下定武功<lb/>
<pb n="10a"/>
　成故大矣哉也<lb/>
象曰澤中有火革<lb/>
　崔憬曰火就燥澤資溼二物不相得終宜易之故曰<lb/>
　澤中有火革也<lb/>
君子以治厯眀時<lb/>
　虞翻曰君子遯乾也厯象謂日月星辰也離為眀坎<lb/>
　為月離為日蒙艮為星四動成坎離日月得正天地<lb/>
　革而四時成故君子以治厯眀時也<lb/>
<pb n="10b"/>
初九鞏用黃牛之革<lb/>
　干寳曰鞏固也離為牝牛離爻本坤黃牛之象也在<lb/>
　革之初而无應據未可以動故曰鞏用黄牛之革此<lb/>
　喻文王雖有聖德天下歸周三分有二而服事殷其<lb/>
　義也<lb/>
象曰鞏用黃牛不可以有為也<lb/>
　虞翻曰得位无應動而必凶故不可以有為也<lb/>
六二已日乃革之征吉无咎<lb/>
<pb n="11a"/>
　荀爽曰日以喻君也謂五已居位為君二乃革意去<lb/>
　三應五故曰已日乃革之上行應五去卑事尊故曰<lb/>
　征吉无咎也<lb/>
象曰已日革之行有嘉也<lb/>
　崔憬曰得位以正居中有應則是湯武行善桀紂行<lb/>
　惡各終其日然後革之故曰已日乃革之行此有嘉<lb/>
　○虞翻曰嘉謂五乾為嘉四動承五故行有嘉矣<lb/>
九三征凶貞厲<lb/>
<pb n="11b"/>
　荀爽曰三應於上欲往應之為隂所乘故曰征凶若<lb/>
　正居三而據二隂則五來危之故曰貞厲也<lb/>
革言三就有孚<lb/>
　翟𤣥曰言三就上二陽乾得共有信據於二隂故曰<lb/>
　革言三就有孚於二矣<lb/>
象曰革言三就又何之矣<lb/>
　崔憬曰雖得位以正而未可頓革故以言就之夫安<lb/>
　者有其危也故受命之君雖誅元惡未改其命者以<lb/>
<pb n="12a"/>
　卽行改命習俗不安故曰征凶猶以正自危故曰貞<lb/>
　厲是以武王克紂不卽行周命乃反商政一就也釋<lb/>
　箕子囚封比干墓式商容閭二就也散鹿臺之財發<lb/>
　鉅橋之粟大賚于四海三就也故曰革言三就○虞<lb/>
　翻曰四動成旣濟定故又何之矣<lb/>
九四悔亡有孚改命吉<lb/>
　虞翻曰革而當其悔乃亡孚謂五也巽為命四動五<lb/>
　坎改巽故改命吉四乾為君進退无恒在離焚棄體<lb/>
<pb n="12b"/>
　大過死傳以比桀紂湯武革命順天應人故改命吉<lb/>
　也<lb/>
象曰改命之吉信志也<lb/>
　虞翻曰四動成坎故信志也○干寳曰爻入上象喻<lb/>
　紂之郊也以逆取而四海順之動凶器而前歌後舞<lb/>
　故曰悔亡也中流而白魚入舟天命信矣故曰有孚<lb/>
　甲子夜陣雨甚至水德賔服之祥也故曰改命之吉<lb/>
　信志也<lb/>
<pb n="13a"/>
九五大人虎變未占有孚<lb/>
　虞翻曰乾為大人謂五也蒙坤為虎變傳論湯武以<lb/>
　坤臣為君占視也離為占四未之正五未在坎故未<lb/>
　占有孚也○馬融曰大人虎變虎變威德折衝萬里<lb/>
　望風而信以喻舜舞干羽而有苖自服周公修文德<lb/>
　越裳獻雉故曰未占有孚矣<lb/>
象曰大人虎變其文炳也<lb/>
　宋衷曰陽稱大五以陽居中故曰大人兌為白虎九<lb/>
<pb n="13b"/>
　者變爻故曰大人虎變其文炳也○虞翻曰乾為大<lb/>
　眀動成離故其文炳也<lb/>
上六君子豹變<lb/>
　虞翻曰蒙艮為君子為豹從乾而更故君子豹變也<lb/>
小人革面征凶居貞吉<lb/>
　虞翻曰隂稱小人也面謂四革為離以順承五故小<lb/>
　人革面乘陽失正故征凶得位故居貞吉蒙艮為居<lb/>
　也<lb/>
<pb n="14a"/>
象曰君子豹變其文蔚也<lb/>
　陸績曰兊之陽爻稱虎隂爻稱豹豹虎類而小者也<lb/>
　君子小於大人故曰豹變其文蔚也○虞翻曰蔚蔇<lb/>
　也兊小故其文蔚也<lb/>
小人革面順以從君也<lb/>
　虞翻曰乾君謂五也四變順五故順以從君也○干<lb/>
　寳曰君子大賢次聖之人謂若大公周召之徒也豹<lb/>
　虎之屬蔚炳之次也君聖臣賢殷之頑民皆改志從<lb/>
<pb n="14b"/>
　化故曰小人革面天下旣定必倒載干戈包之以虎<lb/>
　皮將卒之士使為諸侯故曰征凶居貞吉得正有應<lb/>
　君子之象也　案兌為口乾為首今口在首上面之<lb/>
　象也乾為大人虎變也兌為小人革面也<lb/>
序卦曰革物者莫若鼎故受之以鼎<lb/>
　韓康伯曰革去故鼎取新以去故則宜制器立法以<lb/>
　治新也鼎所和齊生物成新之器也故取象焉<lb/>
䷱<hi>巽下離上</hi>鼎<lb/>
<pb n="15a"/>
　鄭𤣥曰鼎象也卦有木火之用互體乾兌乾為金兌<lb/>
　為澤澤鍾金而含水爨以木火鼎亨孰物之象鼎亨孰<lb/>
　以養人猶聖君興仁義之道以教天下也故謂之鼎矣<lb/>
元吉亨<lb/>
　虞翻曰大壯上之初與屯旁通天地交柔進上行得<lb/>
　中應乾五剛故元吉亨也<lb/>
彖曰鼎象也以木巽火亨飪也<lb/>
　荀爽曰震入離下中有乾象木火在外金在其内鼎<lb/>
<pb n="15b"/>
　鑊烹飪之象也○虞翻曰六十四卦皆觀繫辭而獨<lb/>
　於鼎言象何也象事知器故獨言象也○九家易曰<lb/>
　鼎言象者卦也木火互有乾兌乾金兌澤澤者水也<lb/>
　爨以木火是鼎鑊烹飪之象亦象三公之位上則調<lb/>
　和隂陽下而撫毓百姓鼎能熟物養人故云象也牛<lb/>
　鼎受一斛天子飾以黄金諸侯白金三足以象三台<lb/>
　足上皆作鼻目為飾也羊鼎五斗天子飾以黄金諸<lb/>
　侯白金大夫以銅豕鼎三斗天子飾以黃金諸侯白<lb/>
<pb n="16a"/>
　金大夫銅士鐵三鼎形同烹飪煑肉上離隂爻為肉<lb/>
　也<lb/>
聖人亨以享上帝而大亨以養聖賢<lb/>
　虞翻曰聖人謂乾初四易位體大畜震為帝在乾天<lb/>
　上故曰上帝體頤象三動噬嗑食故以享上帝也大<lb/>
　亨謂天地養萬物聖人養賢以及萬民賢之能者稱<lb/>
　聖人矣<lb/>
巽而耳目聰眀<lb/>
<pb n="16b"/>
　虞翻曰謂三也三在巽上動成坎離有兩坎兩離象<lb/>
　乃稱聰眀日月相推而眀生焉故巽而耳目聰眀眇<lb/>
　能視不足以有眀聞言不信聰不眀皆有一離一坎<lb/>
　象故也<lb/>
柔進而上行得中而應乎剛是以元亨<lb/>
　虞翻曰柔謂五得上中應乾五剛巽為進震為行非<lb/>
　謂應二剛與睽五同義也<lb/>
象曰木上有火鼎<lb/>
<pb n="17a"/>
　荀爽曰木火相因金在其間調和五味所以養人鼎<lb/>
　之象也<lb/>
君子以正位凝命<lb/>
　虞翻曰君子謂三也鼎五爻失正獨三得位故以正<lb/>
　位凝成也體姤謂隂始凝初巽為命故君子以正位<lb/>
　凝命也<lb/>
初六鼎顚趾<lb/>
　虞翻曰趾足也應在四大壯震為足折入大過大過<lb/>
<pb n="17b"/>
　顚也故鼎顚趾也<lb/>
利出否得妾以其子无咎<lb/>
　虞翻曰初隂在下故否利出之四故曰利出兑為<lb/>
　妾四變得正成震震為長子繼世守宗廟而為祭主<lb/>
　故得妾以其子无咎矣<lb/>
象曰鼎顚趾未悖也<lb/>
　荀爽曰以隂乘陽故未悖也<lb/>
利出否以從貴也<lb/>
<pb n="18a"/>
　虞翻曰出初之四承乾五故以從貴也<lb/>
九二鼎有實我仇有疾不我能卽吉<lb/>
　虞翻曰二為實故鼎有實也坤為我謂四也二據四<lb/>
　婦故相與為仇謂三變時四體坎坎為疾故我仇有<lb/>
　疾四之二歴險二動得正故不我能卽吉<lb/>
象曰鼎有實愼所之也<lb/>
　虞翻曰二變之正艮為慎<lb/>
我仇有疾終无尤也<lb/>
<pb n="18b"/>
　虞翻曰不我能卽吉故終无尤也<lb/>
九三鼎耳革其行塞雉膏不食<lb/>
　虞翻曰動成兩坎坎為耳而革在乾故鼎耳革初四<lb/>
　變時震為行鼎以耳行伏坎震折而入乾故其行塞<lb/>
　離為雉坎為膏初四已變三動體頤頤中无物離象<lb/>
　不見故雉膏不食<lb/>
方雨虧悔終吉<lb/>
　虞翻曰謂四已變三動成坤坤為方坎為雨故曰方<lb/>
<pb n="19a"/>
　雨三動虧乾而失位悔也終復之正故方雨虧悔終吉<lb/>
　也<lb/>
象曰鼎耳革失其義也<lb/>
　虞翻曰鼎以耳行耳革行塞故失其義也<lb/>
九四鼎折足覆公餗其形渥凶<lb/>
　虞翻曰謂四變時震為足足折入兊故鼎折足兌為<lb/>
　形渥大形也鼎足折則公餗覆言不勝任象入大過<lb/>
　死凶故鼎足折覆公餗其形渥凶○九家易曰鼎者<lb/>
<pb n="19b"/>
　三足一體猶三公承天子也三公謂調隂陽鼎謂調<lb/>
　五味足折餗覆猶三公不勝其任傾敗天子之美故<lb/>
　曰覆餗也○案餗者雉膏之屬公者四為諸侯上公<lb/>
　之位故曰公餗<lb/>
象曰覆公餗信如何也<lb/>
　九家易曰渥者厚大言辠重也旣覆公餗信有大辠<lb/>
　刑罰當加无可如何也<lb/>
六五鼎黃耳金鉉利貞<lb/>
<pb n="20a"/>
　虞翻曰離為黃三變坎為耳故鼎黃耳鉉謂三貫鼎<lb/>
　兩耳乾為金故金鉉動而得正故利貞○干寳曰凡<lb/>
　舉鼎者鉉也尚三公者王也金喻可貴中之美也故<lb/>
　曰金鉉鉉鼎得其物施令得其道故曰利貞也<lb/>
象曰鼎黃耳中以為實也<lb/>
　陸績曰得中承陽故曰中以為實○宋衷曰五當耳<lb/>
　中色黄故曰鼎黃耳兌為金又正秋故曰金鉉公侯<lb/>
　謂五也上尊故玉下卑故金金和良可柔屈喻諸侯<lb/>
<pb n="20b"/>
　順天子<lb/>
上九鼎玉鉉大吉无不利<lb/>
　虞翻曰鉉謂三乾為玉鉉體大有上九自天祐之位<lb/>
　貴據五三動承上故大吉无不利謂三虧悔應上成<lb/>
　未濟雖不當位六位相應故剛柔節彖曰巽耳目聰<lb/>
　眀為此九三發也○干寳曰玉又貴於金者凡烹飪<lb/>
　之事自鑊升於鼎載於俎自俎入於口馨香上達動<lb/>
　而彌貴故鼎之義上爻愈吉也鼎主烹飪不失其和<lb/>
<pb n="21a"/>
　金玉鉉之不失其所公卿仁賢天王聖眀之象也君<lb/>
　臣相臨剛柔得節故曰吉无不利也<lb/>
象曰玉鉉在上剛柔節也<lb/>
　宋衷曰以金承玉君臣之節上體乾為玉故曰玉鉉<lb/>
　雖非其位隂陽相承剛柔之節也<lb/>
序卦曰主器者莫若長子故受之以震震者動也<lb/>
　崔憬曰鼎所以烹飪享於上帝主此器者莫若冡嫡<lb/>
　以為其祭主也故言主器者莫若長子也<lb/>
<pb n="21b"/>
䷲<hi>震下震上</hi>震亨<lb/>
　鄭𤣥曰震為雷雷動物之氣也雷之發聲猶人君出<lb/>
　政敎以動中國之人也故謂之震人君有善聲敎則<lb/>
　嘉㑹之禮通矣<lb/>
震來虩虩<lb/>
　虞翻曰臨二之四天地交故通虩虩謂四也來應初<lb/>
　命四變而來應已四失位多懼故虩虩之内曰來也<lb/>
笑言啞啞<lb/>
<pb n="22a"/>
　虞翻曰啞啞笑且言謂初也得正有則故笑言啞啞<lb/>
　後有則也<lb/>
震驚百里不喪七鬯<lb/>
　虞翻曰謂陽從臨二隂為百二十舉其大數故當震<lb/>
　百里也坎為棘七上震為鬯坤為喪二上之坤成震<lb/>
　體坎得其匕鬯故不喪七鬯也○鄭𤣥曰雷發聲聞<lb/>
　于百里古者諸侯之象諸侯出敎令能警戒其國内<lb/>
　則守其宗廟社稷為之祭主不亡七與鬯也人君於<lb/>
<pb n="22b"/>
　祭之禮匕牲體薦鬯而已其餘不親也升牢於俎君<lb/>
　七之臣載之鬯秬酒芬芳修鬯因名焉<lb/>
彖曰震亨震來虩虩恐致福也<lb/>
　虞翻曰懼變承五應初故恐致福也<lb/>
笑言啞啞後有則也<lb/>
　虞翻曰則法也坎為則也<lb/>
震驚百里驚遠而懼邇也<lb/>
　虞翻曰遠謂四近謂初震為百謂四出驚遠初應懼<lb/>
<pb n="23a"/>
　近也<lb/>
出可以守宗廟社稷以為祭主也<lb/>
　虞翻曰為五出之正震為守艮為宗廟社稷長子<lb/>
　主祭器故以為祭主也○干寳曰周木徳震之正<lb/>
　象也為殷諸侯殷諸侯之制其地百里是以文<lb/>
　王小心翼翼昭事上帝聿懷多福厥德不囘以受方<lb/>
　國故以百里而臣諸侯也為諸侯故主社稷為長子<lb/>
　而為祭主也祭禮薦陳甚多而經獨言不喪匕鬯者<lb/>
<pb n="23b"/>
　匕牲體薦鬯酒人君所自親也<lb/>
象曰洊雷震君子以恐懼修省<lb/>
　虞翻曰君子謂臨二二出之坤四體以修身坤為身<lb/>
　二之四以陽照坤故以恐懼修省老子曰修之身德<lb/>
　乃眞也<lb/>
初九震來虩虩後笑言啞啞吉<lb/>
　虞翻曰虩虩謂四也初位在下故言後笑啞啞得位<lb/>
　吉故也○干寳曰得震之正首震之象者震來虩虩<lb/>
<pb n="24a"/>
　羑里之厄也笑言啞啞後受方國也<lb/>
象曰震來虩虩恐致福也<lb/>
　虞翻曰陽稱福<lb/>
笑言啞啞後有則也<lb/>
　虞翻曰得正故有則也<lb/>
六二震來厲億喪貝躋于九陵勿逐七日得<lb/>
　虞翻曰厲危也乘剛故厲億惜辭也坤為喪三動離<lb/>
　為蠃蚌故稱貝在艮山下故稱陵震為足足乘初九<lb/>
<pb n="24b"/>
　故躋于九陵震為逐謂四已體復象故喪且勿逐三<lb/>
　動時離為日震數七故七日得者也<lb/>
象曰震來厲乘剛也<lb/>
　干寳曰六二木爻震之身也得位無應而以乘剛為<lb/>
　危此託文王積德累功以被囚為禍也故曰震來厲<lb/>
　億歎辭也貝寳貨也産乎東方行乎大塗也此以喻<lb/>
　紂拘文王閎夭之徒乃於江淮之浦求盈箱之貝而<lb/>
　以賂紂也故曰億喪貝貝水物而方升于九陵今雖<lb/>
<pb n="25a"/>
　喪之猶外府也故曰勿逐七日得七日得者七年之<lb/>
　日也故書曰誕保文武受命惟七年是也<lb/>
六三震蘇蘇震行无眚象曰震蘇蘇位不當也<lb/>
　虞翻曰死而復生稱蘇三死坤中動出得正震為生<lb/>
　故蘇蘇坎為眚三出得正坎象不見故无眚春秋𫝊<lb/>
　曰晉獲秦諜六日而蘇也<lb/>
九四震遂泥<lb/>
　虞翻曰坤土得雨為泥位在坎中故遂泥也<lb/>
<pb n="25b"/>
象曰震遂泥未光也<lb/>
　虞翻曰在坎隂中與屯五同義故未光也<lb/>
六五震往來厲<lb/>
　虞翻曰往謂乘陽來謂應隂失位乘剛故往來厲也<lb/>
億无喪有事<lb/>
　虞翻曰坤為喪也事謂祭祀之事出而體隨王享于<lb/>
　西山則可以守宗廟社稷為祭主故无喪有事也<lb/>
象曰震往來厲危行也<lb/>
<pb n="26a"/>
　虞翻曰乘剛山頂故危行也<lb/>
其事在中大无喪也<lb/>
　虞翻曰動出得正故无喪<lb/>
上六震索索視矍矍<lb/>
　虞翻曰上謂四也欲之三隔坎故震索索三已動應<lb/>
　在離故矍矍者也<lb/>
征凶震不于其躬于其鄰无咎婚媾有言<lb/>
　虞翻曰上得位震為征故征凶四變時坤為躬鄰謂<lb/>
<pb n="26b"/>
　五也四上之五震東兊西故稱鄰之五得正故不於<lb/>
　其躬於其鄰无咎謂三已變上應三震為言故婚媾<lb/>
　有言<lb/>
象曰震索索中未得也<lb/>
　虞翻曰四未之五故中未得也<lb/>
雖凶无咎畏鄰戒也<lb/>
　虞翻曰謂五正位已乘之逆畏鄰戒也<lb/>
序卦曰物不可以終動動必止之故受之以艮艮者止<lb/>
<pb n="27a"/>
也<lb/>
　崔憬曰震極則征凶婚媾有言當須止之故言物不<lb/>
　可以終動止之矣<lb/>
䷳<hi>艮下艮上</hi>艮其背<lb/>
　鄭𤣥曰艮為山山立峙各於其所无相順之時猶君<lb/>
　在上臣在下恩敬不相與通故謂之艮也<lb/>
不獲其身行其庭不見其人无咎<lb/>
　虞翻曰觀五之三也艮為多節故稱背觀坤為身觀<lb/>
<pb n="27b"/>
　五之三折坤為背故艮其背坤象不見故不獲其身<lb/>
　震為行人艮為庭坎為隱伏故行其庭不見其人三<lb/>
　得正故无咎○案艮為門闕今純艮重其門闕兩門<lb/>
　之間庭中之象也<lb/>
彖曰艮止也<lb/>
　虞翻曰位窮於上故止也<lb/>
時止則止時行則行<lb/>
　虞翻曰時止謂上陽窮止故止時行謂三體處震為<lb/>
<pb n="28a"/>
　行也<lb/>
動靜不失其時其道光眀<lb/>
　虞翻曰動謂三靜謂上艮止則止震行則行故不失<lb/>
　時五動成離故其道光眀<lb/>
艮其止止其所也<lb/>
　虞翻曰謂兩象各止其所<lb/>
上下敵應不相與也<lb/>
　虞翻曰艮其背背也兩象相背故不相與也<lb/>
<pb n="28b"/>
是以不獲其身行其庭不見其人无咎也<lb/>
　案其義已見繇辭也<lb/>
象曰兼山艮君子以思不出其位<lb/>
　虞翻曰君子謂三也三君子位震為出坎為隱伏為<lb/>
　思故以思不出其位也<lb/>
初六艮其趾无咎利永貞<lb/>
　虞翻曰震為趾故艮其趾矣失位變得正故无咎永<lb/>
　貞也<lb/>
<pb n="29a"/>
象曰艮其趾未失正也<lb/>
　虞翻曰動而得正故未失正也<lb/>
六二艮其腓不拯其隨其心不快<lb/>
　虞翻曰巽長為股艮小為腓拯取也隨謂下二隂艮<lb/>
　為止震為動故不拯其隨坎為心故其心不快<lb/>
象曰不拯其隨未退聽也<lb/>
　虞翻曰坎為耳故未退聽也<lb/>
九三艮其限裂其夤厲閽心<lb/>
<pb n="29b"/>
　虞翻曰限腰帶處也坎為腰五來之三故艮其限夤<lb/>
　脊肉艮為背坎為脊艮為手震起艮止故裂其夤坎<lb/>
　為心厲危也艮為閽閽守門人坎盜動門故厲閽心<lb/>
　古閽作熏字馬因言熏灼其心未聞易道以坎水熏<lb/>
　灼人也荀氏以熏為勲或誤作動皆非也<lb/>
象曰艮其限危閽心也<lb/>
　虞翻曰坎為心坎盜動門故危閽心也<lb/>
六四艮其身无咎<lb/>
<pb n="30a"/>
　虞翻曰身腹也觀坤為身故艮其身得位承五故无<lb/>
　咎或謂妊身也五動則四體離婦離為大腹孕之象<lb/>
　也故艮其身得正承五而受陽施故无咎詩曰大任<lb/>
　有身生此文王也<lb/>
象曰艮其身止諸躬也<lb/>
　虞翻曰艮為止五動乘四則任身故止諸躬也<lb/>
六五艮其輔言有孚悔亡<lb/>
　虞翻曰輔面頰骨上頰車者也三至上體頤象艮為<lb/>
<pb n="30b"/>
　止在坎車上故艮其輔謂輔車相依震為言五失位<lb/>
　悔也動得正故言有孚悔亡也<lb/>
象曰艮其輔以中正也<lb/>
　虞翻曰五動之中故以正中也<lb/>
上九敦艮吉<lb/>
　虞翻曰无應靜止下據二隂故敦艮吉也<lb/>
象曰敦艮之吉以厚終也<lb/>
　虞翻曰坤為厚陽上據坤故以厚終也<lb/>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集解卷十<lb/>
</p>
<p>
</p>
  </div>
</body>
</text>
</TEI>
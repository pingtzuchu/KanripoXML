<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷十七</head> <lb/>
    <p>
<pb n="1a"/>
欽定四庫全書<lb/>
　周易集解卷十七<lb/>
　　　　　　　　　　　　唐　李鼎祚　撰<lb/>
昔者聖人之作易也<lb/>
　孔頴達曰據今而稱上代謂之昔者聰明睿智謂之<lb/>
　聖人即伏羲也案下繫云古者庖犧氏之王天下始<lb/>
　作八卦今言作易明是伏羲非謂文王也<lb/>
幽贊於神明而生蓍<lb/>
<pb n="1b"/>
　荀爽曰幽隱也贊見也神者在天明者在地神以夜<lb/>
　光明以晝照蓍者策也謂陽爻之筞三十有六隂爻<lb/>
　之筞二十有四二篇之筞萬有一千五百二十上配<lb/>
　列宿下副物數生蓍者謂蓍從爻中生也○干寶曰<lb/>
　幽昧人所未見也贊求也言伏羲用明於昧冥之中<lb/>
　以求萬物之性爾乃得自然之神物能通天地之精<lb/>
　而管御百靈者始為天下生用蓍之法者也<lb/>
參天兩地而倚數<lb/>
<pb n="2a"/>
　虞翻曰倚立參三也謂分天象為三才以地兩之立<lb/>
　六畫之數故倚數也○崔憬曰參三也謂於天數五<lb/>
　地數五中以八卦配天地之數起天三配艮而立三<lb/>
　數天五配坎而立五數天七配震而立七數天九配<lb/>
　乾而立九數此從三順配陽四卦也地從二起以地<lb/>
　兩配兑而立二數以地十配離而立十數以地八配<lb/>
　巽而立八數以地六配坤而立六數此從兩逆配隂<lb/>
　四卦也其天一地四之數無卦可配故虚而不用此<lb/>
<pb n="2b"/>
　聖人取八卦配天地之數總五十而為大衍　案此<lb/>
　説不盡已釋在大衍章中詳之明矣<lb/>
觀變於隂陽而立卦<lb/>
　虞翻曰謂立天之道曰隂與陽乾坤剛柔立本者卦<lb/>
　謂六爻陽變成震坎艮隂變成巽離兑故六卦六爻<lb/>
　三變三六十八則有十八變而成卦八卦而小成是<lb/>
　也繫曰陽一君二民隂二君一民不道乾坤者也<lb/>
𤼵揮於剛柔而生爻<lb/>
<pb n="3a"/>
　虞翻曰謂立地之道曰柔與剛𤼵動揮變變剛生柔<lb/>
　爻變柔生剛爻以三為六也因而重之爻在其中故<lb/>
　生爻<lb/>
和順於道徳而理於義<lb/>
　虞翻曰謂立人之道曰仁與義和順謂坤道徳謂乾<lb/>
　以乾通坤謂之理義也<lb/>
窮理盡性以至於命<lb/>
　虞翻曰以乾推坤謂之窮理以坤變乾謂之盡性性<lb/>
<pb n="3b"/>
　盡理窮故至於命巽為命也<lb/>
昔者聖人之作易也<lb/>
　虞翻曰重言昔者明謂庖犧也<lb/>
將以順性命之理<lb/>
　虞翻曰謂乾道變化各正性命以陽順性以隂順命<lb/>
是以立天之道曰隂與陽立地之道曰柔與剛立人之<lb/>
道曰仁與義<lb/>
　崔憬曰此明一卦立爻有三才二體之義故先明天<lb/>
<pb n="4a"/>
　道既立隂陽地道又立剛柔人道亦立仁義以明之<lb/>
　也何則在天雖剛亦有柔徳在地雖柔亦有剛徳故<lb/>
　書曰沈潛剛克髙明柔克人禀天地豈可不兼仁義<lb/>
　乎所以易道兼之矣<lb/>
兼三才而兩之故易六畫而成卦<lb/>
　虞翻曰謂參天兩地乾坤各三爻而成六畫之數也<lb/>
分隂分陽迭用柔剛<lb/>
　虞翻曰迭遞也分隂為柔以象夜分陽為剛以象晝<lb/>
<pb n="4b"/>
　剛柔者晝夜之象晝夜更用故迭用剛柔矣<lb/>
故易六位而成章<lb/>
　章謂文理乾三畫成天文坤三畫成地理<lb/>
天地定位<lb/>
　謂乾坤五貴三賤故定位也<lb/>
山澤通氣<lb/>
　謂艮兑同氣相求故通氣<lb/>
雷風相薄<lb/>
<pb n="5a"/>
　謂震巽同聲相應故相薄<lb/>
水火不相射<lb/>
　謂坎離射厭也水火相通坎戊離已月三十日一會<lb/>
　於壬故不相射也<lb/>
八卦相錯<lb/>
　錯摩則剛柔相摩八卦相盪也<lb/>
數徃者順<lb/>
　謂坤消從五至亥上下故順也<lb/>
<pb n="5b"/>
知來者逆<lb/>
　謂乾息從子至已上下故逆也<lb/>
是故易逆數也<lb/>
　易謂乾故逆數此上虞義<lb/>
雷以動之<lb/>
　荀爽曰謂建夘之月震卦用事天地和合萬物萌動<lb/>
　也<lb/>
風以散之<lb/>
<pb n="6a"/>
　謂建巳之月萬物上達布散田野<lb/>
雨以潤之<lb/>
　謂建子之月含育萌芽也<lb/>
日以烜之<hi>休逺反</hi>
　謂建午之月太陽欲長者也<lb/>
艮以止之<lb/>
　謂建丑之月消息畢止也<lb/>
兑以説之<lb/>
<pb n="6b"/>
　謂建酉之月萬物成熟也<lb/>
乾以君之<lb/>
　謂建亥之月乾坤合居君臣位得也此上荀義<lb/>
坤以藏之<lb/>
　九家易曰謂建申之月坤在乾下包藏萬物也乾坤<lb/>
　交索既生六子各任其才徃生物也又雷與風雨變<lb/>
　化不常而日月相推迭有來往是以四卦以義言之<lb/>
　天地山澤恒在者也故直説名矣○孔頴達曰此又<lb/>
<pb n="7a"/>
　重明八物八卦之功用也上四舉象下四舉卦者王<lb/>
　肅以為互相備也則明雷風與震巽同用乾坤與天<lb/>
　地同功也<lb/>
帝出乎震<lb/>
　崔憬曰帝者天之王氣也至春分則震王而萬物出<lb/>
　生<lb/>
齊乎巽<lb/>
　立夏則巽王而萬物絜齊<lb/>
<pb n="7b"/>
相見乎離<lb/>
　夏至則離王而萬物皆相見也<lb/>
致役乎坤<lb/>
　立秋則坤王而萬物致養也<lb/>
説言乎兑<lb/>
　秋分則兑王而萬物所説<lb/>
戰乎乾<lb/>
　立冬則乾王而隂陽相薄<lb/>
<pb n="8a"/>
勞乎坎<lb/>
　冬至則坎王而萬物之所歸也<lb/>
成言乎艮<lb/>
　立春則艮王而萬物之所成終成始也以其周王天<lb/>
　下故謂之帝此崔新義也<lb/>
萬物出乎震震東方也<lb/>
　虞翻曰出生也震初不見東故不稱東方卦也<lb/>
齊乎巽巽東南也齊也者言萬物之絜齊也<lb/>
<pb n="8b"/>
　巽陽隱初又不見東南亦不稱東南卦與震同義巽<lb/>
　陽藏室故絜齊<lb/>
離也者明也萬物皆相見南方之卦也<lb/>
　離為日為火故明日出照物以日相見離象三爻皆<lb/>
　正日中正南方之卦也<lb/>
聖人南面而聴天下嚮明而治盖取諸此也<lb/>
　離南方故南面乾為治乾五之坤坎為耳離為明故<lb/>
　以聴天下向明而治也<lb/>
<pb n="9a"/>
坤也者地也萬物皆致養焉故曰致役乎坤<lb/>
　坤隂無陽故道廣布不主一方含𢎞光大養成萬物<lb/>
兑正秋也萬物之所説也故曰説言乎兑<lb/>
　兑三失位不正故言正秋兑象不見西故不言西方<lb/>
　之卦與坤同義兑為雨澤故説萬物震為言震二動<lb/>
　成兑言從口出故説言也<lb/>
戰乎乾乾西北之卦也言隂陽相薄也<lb/>
　乾剛正五月十五日晨象西北故西北之卦薄入也<lb/>
<pb n="9b"/>
　坤十月卦乾消剥入坤故隂陽相薄也<lb/>
坎者水也正北方之卦也勞卦也萬物之所歸也故曰<lb/>
勞乎坎<lb/>
　歸藏也坎二失位不正故言正北方之卦與兑正秋<lb/>
　同義坎月夜中故正北方此上虞義○崔憬曰以坎<lb/>
　是正北方之卦立冬已後萬物歸藏於坎又陽氣伏<lb/>
　於子潛藏地中未能浸長勞局衆隂之中也<lb/>
艮東北之卦也萬物之所成終而所成始也故曰成言<lb/>
<pb n="10a"/>
乎艮<lb/>
　虞翻曰艮三得正故復稱卦萬物成始乾甲成終<lb/>
　坤癸艮東北是甲癸之間故萬物之所成終而成始<lb/>
　者也<lb/>
神也者妙萬物而為言者也<lb/>
　韓康伯曰於此言神者明八卦運動變化推移莫有<lb/>
　使之然者神則无物妙萬物而為言也明則雷疾風<lb/>
　行火炎水潤莫不自然相與而為變化故能萬物既<lb/>
<pb n="10b"/>
　成<lb/>
動萬物者莫疾乎雷<lb/>
　崔憬曰謂春分之時雷動則草木滋生蟄蟲𤼵起所<lb/>
　動萬物莫急於此也<lb/>
橈萬物者莫疾乎風<lb/>
　言風能鼓橈萬物春則𤼵散草木枝葉秋則摧殘草<lb/>
　木枝條莫急於風者也<lb/>
燥萬物者莫熯乎火<lb/>
<pb n="11a"/>
　言火能乾燥萬物不至潤溼於陽物之中莫過乎火<lb/>
　熯亦燥也<lb/>
説萬物者莫説乎澤<lb/>
　言光説萬物莫過以澤而成説之也<lb/>
潤萬物者莫潤乎水<lb/>
　言滋潤萬物莫過以水而潤之<lb/>
終萬物始萬物者莫盛乎艮<lb/>
　言大寒立春之際艮之方位萬物以之始而為今嵗<lb/>
<pb n="11b"/>
　首以之終而為去嵗末此則叶夏正之義莫盛於艮<lb/>
　也此言六卦之神用而不言乾坤者以乾坤而𤼵天<lb/>
　地无為而无不為能成雷風等有為之神妙也艮不<lb/>
　言山獨舉卦名者以動橈燥潤功是雷風水火至於<lb/>
　終始萬物於山義則不然故言卦而餘皆稱物各取<lb/>
　便而論也此崔新義也<lb/>
故水火相逮<lb/>
　孔頴逹曰上章言水火不相入此言水火相逮者既<lb/>
<pb n="12a"/>
　不相入又不相及則无成物之功明性雖不相入而<lb/>
　氣相逮及<lb/>
雷風不相悖<lb/>
　孔頴達曰上言雷風相薄此言不相悖者二象俱動<lb/>
　若相薄而相悖逆則相傷害亦无成物之功明雖相<lb/>
　薄而不相逆者也<lb/>
山澤通氣<lb/>
　崔憬曰言山澤雖相縣逺而氣交通<lb/>
<pb n="12b"/>
然後能變化既成萬物矣<lb/>
　虞翻曰謂乾變而坤化乾道變化各正性命成既濟<lb/>
　定故既成萬物矣<lb/>
乾健也<lb/>
　虞翻曰精剛自勝動行不休故健也<lb/>
坤順也<lb/>
　純柔承天時行故順<lb/>
震動也<lb/>
<pb n="13a"/>
　陽出動行<lb/>
巽入也<lb/>
　乾初入隂<lb/>
坎䧟也<lb/>
　陽䧟隂中<lb/>
離麗也<lb/>
　日麗乾剛<lb/>
艮止也<lb/>
<pb n="13b"/>
　陽位在上故止<lb/>
兑説也<lb/>
　震為大笑陽息震成兑震言出口故説此上虞義也<lb/>
乾為馬<lb/>
　孔頴達曰乾象天行健故為馬<lb/>
坤為牛<lb/>
　坤象地任重而順故為牛<lb/>
震為龍<lb/>
<pb n="14a"/>
　震象龍動故為龍此上孔正義<lb/>
巽為雞<lb/>
　九家易曰應八風也風應節而變變不失時雞時至<lb/>
　而鳴與風相應也二九十八主風精為雞故雞十八<lb/>
　日剖而成雛二九順陽厯故雞知時而鳴也<lb/>
坎為豕<lb/>
　九家易曰汚辱卑下也六九五十四主時精為豕坎<lb/>
　豕懐胎四月而生宣時理節是其義也<lb/>
<pb n="14b"/>
離為雉<lb/>
　孔頴達曰離為文明雉有文章故離為雉<lb/>
艮為狗<lb/>
　九家易曰艮止主守禦也艮數三七九六十三三主<lb/>
　斗斗為犬故犬懐胎三月而生斗運行十三時日出<lb/>
　故犬十三日而開目斗屈故犬卧屈也斗運行四市<lb/>
　犬亦夜繞室也犬之精畏水不敢飲但舌舐水耳犬<lb/>
　鬬以水灌之則解也犬近奎星故犬淫當路不避人<lb/>
<pb n="15a"/>
　者也<lb/>
兑為羊<lb/>
　孔頴達曰兑為説羊者順從之畜故為羊<lb/>
乾為首<lb/>
　乾尊而在上故為首<lb/>
坤為腹<lb/>
　坤能包藏含容故為腹也<lb/>
震為足<lb/>
<pb n="15b"/>
　震動用故為足<lb/>
巽為股<lb/>
　巽為順股順隨於足故巽為股<lb/>
坎為耳<lb/>
　坎北方主聴故為耳<lb/>
離為目<lb/>
　離南方主視故為目<lb/>
艮為手<lb/>
<pb n="16a"/>
　艮為止手亦止持於物使不動故艮為手<lb/>
兑為口<lb/>
　兑為説口所以説言故兑為口此上孔正義<lb/>
乾天也故稱乎父坤地也故稱乎母<lb/>
　崔憬曰欲明六子故先説乾稱天父坤稱地母<lb/>
震一索而得男故謂之長男巽一索而得女故謂之長<lb/>
女坎再索而得男故謂之中男離再索而得女故謂之<lb/>
中女艮三索而得男故謂之少男兑三索而得女故謂<lb/>
<pb n="16b"/>
之少女<lb/>
　孔頴達曰索求也以求乾坤為父母而求其子也得<lb/>
　父氣者為男得母氣者為女坤初求得乾氣為震故<lb/>
　曰長男坤二得乾氣為坎故曰中男坤三得乾氣為<lb/>
　艮故曰少男乾初得坤氣為巽故曰長女乾二得坤<lb/>
　氣為離故曰中女乾三得坤氣為兑故曰少女此言<lb/>
　所以生六子者也<lb/>
乾為天<lb/>
<pb n="17a"/>
　宋衷曰乾動作不解天亦轉運<lb/>
為圜<lb/>
　宋衷曰動作轉運非圜不能故為圜<lb/>
為君<lb/>
　虞翻曰貴而嚴也<lb/>
為父<lb/>
　虞翻曰成三男取其類大故為父也<lb/>
為玉為金<lb/>
<pb n="17b"/>
　崔憬曰天體清明而剛故為玉為金<lb/>
為寒為氷<lb/>
　孔頴達曰取其西北氷寒之地○崔憬曰乾主立冬<lb/>
　已後冬至已前故為寒為氷也<lb/>
為大赤<lb/>
　虞翻曰太陽為赤月望出入時也○崔憬曰乾四月<lb/>
　純陽之卦故取盛陽色為大赤<lb/>
為良馬<lb/>
<pb n="18a"/>
　虞翻曰乾善故良也<lb/>
為老馬<lb/>
　九家易曰言氣衰也息至已必當復消故為老馬也<lb/>
為瘠馬<lb/>
　崔憬曰骨為陽肉為隂乾純陽爻骨多故為瘠馬也<lb/>
為駮馬<lb/>
　宋衷曰天有五行之色故為駮馬也<lb/>
為木果<lb/>
<pb n="18b"/>
　宋衷曰羣星著天似果實著木故為木果<lb/>
坤為地<lb/>
　虞翻曰柔道靜<lb/>
為母<lb/>
　虞翻曰成三女能致養故為母<lb/>
為布<lb/>
　崔憬曰徧布萬物於致養故坤為布<lb/>
為釜<lb/>
<pb n="19a"/>
　孔頴達曰取其化生成熟故為釜也<lb/>
為吝嗇<lb/>
　孔頴達曰取地生物而不轉移故為吝嗇也<lb/>
為均<lb/>
　崔憬曰取地生萬物不擇善惡故為均也<lb/>
為子母牛<lb/>
　九家易曰土能生育牛亦含養故為子母牛也<lb/>
為大輿<lb/>
<pb n="19b"/>
　孔頴達曰取其能載故為大輿也<lb/>
為文<lb/>
　九家易曰萬物相雜故為文也<lb/>
為衆<lb/>
　虞翻曰物三稱羣隂為民三隂相隨故為衆也<lb/>
為柄<lb/>
　崔憬曰萬物依之為本故為柄<lb/>
其於地也為黒<lb/>
<pb n="20a"/>
　崔憬曰坤十月卦極隂之色故其於色也為黒矣<lb/>
震為雷<lb/>
　虞翻曰太陽火得水有聲故為雷也<lb/>
為駹<lb/>
　駹蒼色震東方故為駹舊讀作龍上已為龍非也<lb/>
為𤣥黄<lb/>
　天𤣥地黄震天地之雜物故為𤣥黄<lb/>
為專<lb/>
<pb n="20b"/>
　陽在初隱靜未出觸坤故專則乾靜也尃延叔堅説<lb/>
　以專為旉大布非也此上虞義者也<lb/>
為大塗<lb/>
　崔憬曰萬物所出在春故為大塗取其通生性也<lb/>
為長子<lb/>
　虞翻曰乾一索故為長子<lb/>
為決躁<lb/>
　崔憬曰取其剛在下動故為決躁也<lb/>
<pb n="21a"/>
為蒼筤竹<lb/>
　九家易曰蒼筤青也震陽在下根長堅剛隂交在中<lb/>
　使外蒼筤也<lb/>
為萑葦<lb/>
　九家易曰萑葦蒹葭也根莖叢生蔓衍相連有似雷<lb/>
　行也<lb/>
其於馬也為善鳴<lb/>
　虞翻曰為雷故善鳴也<lb/>
<pb n="21b"/>
為馵足為作足<lb/>
　馬白後左足為馵震為左為足為作初陽白故為作<lb/>
　足<lb/>
為的顙<lb/>
　的白顙額也震體頭在口上白故的顙詩云有馬白<lb/>
　顛是也此上虞義也<lb/>
其於稼也為反生<lb/>
　宋衷曰隂在上陽在下故為反生謂枲豆之類戴甲<lb/>
<pb n="22a"/>
　而生<lb/>
其究為健為蕃鮮<lb/>
　虞翻曰震巽相薄變而至三則下象究與四成乾故<lb/>
　其究為健為蕃鮮巽究為躁卦躁卦則震雷巽風無<lb/>
　形故卦特變耳<lb/>
巽為木<lb/>
　宋衷曰陽動隂靜二陽動於上一隂安靜於下有似<lb/>
　於木也<lb/>
<pb n="22b"/>
為風<lb/>
　陸績曰風土氣也巽坤之所生故為風亦取靜於本<lb/>
　而動於末也<lb/>
為長女<lb/>
　荀爽曰柔在初<lb/>
為繩直<lb/>
　翟𤣥曰上二陽共正一隂使不得邪僻如繩之直○<lb/>
　孔頴達曰取其號令齊物如繩直也<lb/>
<pb n="23a"/>
為工<lb/>
　荀爽曰以繩木故為工○虞翻曰為近利市三倍故<lb/>
　為工子夏曰工居肆<lb/>
為白<lb/>
　虞翻曰乾陽在上故白○孔頴達曰取其風吹去塵<lb/>
　故絜白也<lb/>
為長<lb/>
　崔憬曰取風行之逺故為長<lb/>
<pb n="23b"/>
為髙<lb/>
　虞翻曰乾陽在上長故髙○孔頴達曰取木生而髙<lb/>
　上<lb/>
為進退<lb/>
　虞翻曰陽初退故進退○荀爽曰風行无常故進退<lb/>
為不果<lb/>
　荀爽曰風行或東或西故不果<lb/>
為臭<lb/>
<pb n="24a"/>
　虞翻曰臭氣也風至知氣巽二入艮鼻故為臭繫曰<lb/>
　其臭如蘭<lb/>
其於人也為宣髪<lb/>
　虞翻曰為白故宣髪馬君以宣為寡髪非也<lb/>
為廣顙<lb/>
　變至三坤為廣四動成乾為顙在頭口上故為廣顙<lb/>
　與震的顙同義震一陽故的顙巽變乾二陽故廣顙<lb/>
為多白眼<lb/>
<pb n="24b"/>
　為白離目上向則白眼見故多白眼<lb/>
為近利市三倍<lb/>
　變至三成坤坤為近四動乾乾為利至五成噬嗑故<lb/>
　稱市乾三爻為三倍故為近利市三倍動上成震故<lb/>
　其究為躁卦八卦諸為唯震巽變耳<lb/>
其究為躁卦<lb/>
　變至五成噬嗑為市動上成震故其究為躁卦明震<lb/>
　内體為専外體為躁此上虞義<lb/>
<pb n="25a"/>
坎為水<lb/>
　宋衷曰坎陽在中内光明有似於水<lb/>
為溝瀆<lb/>
　虞翻曰以陽闢坤水性流通故為溝瀆也<lb/>
為隱伏<lb/>
　虞翻曰陽藏坤中故為隱伏也<lb/>
為矯輮<lb/>
　宋衷曰曲者更直為矯直者更曲為輮水流有曲直<lb/>
<pb n="25b"/>
　故為矯輮<lb/>
為弓輪<lb/>
　虞翻曰可矯輮故為弓輪坎為月月在於庚為弓在<lb/>
　甲象輪故弓輪也<lb/>
其於人也為加憂<lb/>
　兩隂失心為多眚故加憂<lb/>
為心病<lb/>
　為勞而加憂故心病亦以坎為心坎二折坤為心病<lb/>
<pb n="26a"/>
　此上虞義也<lb/>
為耳痛<lb/>
　孔頴達曰坎勞卦也又主聴聴勞則耳痛<lb/>
為血卦為赤<lb/>
　孔頴達曰人之有血猶地之有水赤血色也案十一<lb/>
　月一陽爻生在坎陽氣初生於黄泉其色赤也<lb/>
其於馬也為美脊<lb/>
　宋衷曰陽在中央馬脊之象也<lb/>
<pb n="26b"/>
為亟心<lb/>
　崔憬曰取其内陽剛動故為亟心也<lb/>
為下首<lb/>
　荀爽曰水之流首卑下也<lb/>
為薄蹄<lb/>
　九家易曰薄蹄者在下水又趨下趨下則流散流散<lb/>
　則薄故為薄蹄也<lb/>
為曳<lb/>
<pb n="27a"/>
　宋衷曰水摩地而行故曳<lb/>
其於輿也為多眚<lb/>
　虞翻曰眚敗也坤為大車坎折坤體故為車多眚也<lb/>
為通<lb/>
　水流瀆故通也<lb/>
為月<lb/>
　坤為夜以坎陽光坤故為月也<lb/>
為盜<lb/>
<pb n="27b"/>
　水行潛竊故為盜也<lb/>
其於木也為堅多心<lb/>
　陽剛在中故堅多心棘棗屬也此上虞義也孔頴達<lb/>
　曰乾震坎皆以馬喻乾至健震至動坎至行故皆可<lb/>
　以馬為喻坤則順艮則止巽亦順離文明而柔順兑<lb/>
　柔説皆无健故不以馬為喻也唯坤卦利牝馬取其<lb/>
　行不取其健故曰牝也坎亦取其行不取其健皆外<lb/>
　柔故為下首薄蹄曳也<lb/>
<pb n="28a"/>
離為火<lb/>
　崔憬曰取卦陽在外象火之外照也<lb/>
為日<lb/>
　荀爽曰陽外光也<lb/>
為電<lb/>
　鄭𤣥曰取火明也久明似日暫明似電也<lb/>
為巾女<lb/>
　荀爽曰柔在中也<lb/>
<pb n="28b"/>
為甲胄<lb/>
　虞翻曰外剛故為甲乾為首巽繩貫甲而在首止故<lb/>
　為胄胄兠鍪也<lb/>
為戈兵<lb/>
　乾為金離火斷乾燥而鍊之故為戈兵也<lb/>
其於人也為大腹<lb/>
　象曰常滿如姙身婦故為大腹乾為大也<lb/>
為乾卦<lb/>
<pb n="29a"/>
　火曰熯燥物故為乾卦也<lb/>
為龞為蟹為蠃為蚌為龜<lb/>
　此五者皆取外剛内柔也<lb/>
其於木也為科上槁<lb/>
　巽木在離中體大過死巽蟲食心則折也蠧蟲食口<lb/>
　木故上槁或以離火燒巽故折上槁此上虞義○宋<lb/>
　衷曰隂在内則空中木中空則上科槁也<lb/>
艮為山<lb/>
<pb n="29b"/>
　宋衷曰二隂在下一陽在上隂為土陽為木土積於<lb/>
　下木生其上山之象也<lb/>
為徑路<lb/>
　虞翻曰艮為山中徑路震陽在初則為大塗艮陽小<lb/>
　故為徑路也<lb/>
為小石<lb/>
　陸績曰艮剛卦之小故為小石者也<lb/>
為門闕<lb/>
<pb n="30a"/>
　虞翻曰艮為門艮陽在門外故為門闕兩小山闕之<lb/>
　象也<lb/>
為果蓏<lb/>
　宋衷曰木實謂之果草實謂之蓏桃李瓜瓞之屬皆<lb/>
　出山谷也<lb/>
為閽寺<lb/>
　宋衷曰閽人主門寺人主巷艮為止此職皆掌禁止<lb/>
　者也<lb/>
<pb n="30b"/>
為指<lb/>
　虞翻曰艮手多節故為指<lb/>
為拘<lb/>
　虞翻曰指屈伸制物故為拘拘舊作狗上已為狗字<lb/>
　之誤<lb/>
為鼠<lb/>
　虞翻曰似狗而小在坎穴中故鼠晉九四是也<lb/>
為黔喙之屬<lb/>
<pb n="31a"/>
　馬融曰黔喙肉食之獸謂豺狼之屬黔黒也陽𤣥在<lb/>
　前也<lb/>
其於木也為堅多節<lb/>
　虞翻曰陽剛在外故多節松栢之屬<lb/>
兑為澤<lb/>
　虞翻曰坎水半見故為澤○宋衷曰隂在上令下溼<lb/>
　故為澤也<lb/>
為少女<lb/>
<pb n="31b"/>
　虞翻曰坤三索位在末故少也<lb/>
為巫<lb/>
　乾為神兑為通與神通氣女故為巫<lb/>
為口舌<lb/>
　兑得震聲故為口舌<lb/>
為毁折<lb/>
　二折震足故為毁折<lb/>
為附決<lb/>
<pb n="32a"/>
　乾體未圜故附決也<lb/>
其於地也為剛鹵<lb/>
　乾二陽在下故剛澤水潤下故鹹此上虞義○朱仰<lb/>
　之曰取金之剛不生也剛鹵之地不生物故為剛鹵<lb/>
　者也<lb/>
為妾<lb/>
　三少女位賤故為妾<lb/>
為羔<lb/>
<pb n="32b"/>
　羔女使皆取位賤故為羔舊讀以震駹為龍艮拘為<lb/>
　狗兑羔為羊皆已見上此為再出非孔子意也震已<lb/>
　為長男又言長子謂以當繼世守宗廟主祭祀故詳<lb/>
　舉之三女皆言長中少明女子各當外成故别見之<lb/>
　此其大例者也此上虞義<lb/>
周易序卦<lb/>
有天地然後萬物生焉<lb/>
　干寶曰物有先天地而生者矣今正取始於天地天<lb/>
<pb n="33a"/>
　地之先聖人弗之論也故其所法象必自天地而還<lb/>
　○老子曰有物混成先天地生吾不知其名彊字之<lb/>
　曰道上繫曰法象莫大乎天地○莊子曰六合之外<lb/>
　聖人存而不論春秋穀梁𫝊曰不求知所不可知者<lb/>
　智也而今後世浮華之學彊支離道義之門求入虚<lb/>
　誕之域以傷政害民豈非讒説殄行大舜之所疾者<lb/>
　也<lb/>
盈天地之間者唯萬物故受之以屯屯者盈也<lb/>
<pb n="33b"/>
　荀爽曰謂陽動在下造生萬物於冥昧之中也<lb/>
屯者物之始生也<lb/>
　韓康伯曰屯剛柔始交故為萬物之始生也○崔憬<lb/>
　曰此仲尼序文王次卦之意不序乾坤之次者以一<lb/>
　生二二生三三生萬物則天地次第可知而萬物之<lb/>
　先後宜序也萬物之始生者言剛柔始交故萬物資<lb/>
　始於乾而資生於坤也<lb/>
物生必蒙故受之以蒙蒙者蒙也物之穉也<lb/>
<pb n="34a"/>
　崔憬曰萬物始生之後漸以長穉故言物生必蒙<lb/>
　鄭𤣥曰蒙幼小之貌齊人謂萌為蒙也<lb/>
物穉不可不養也故受之以需需者飲食之道也<lb/>
　荀爽曰坎在乾上中有離象水火交和故為飲食之<lb/>
　道○鄭𤣥曰言孩穉不養則不長也<lb/>
飲食必有訟故受之以訟<lb/>
　韓康伯曰夫有生則有資有資則爭興也○鄭𤣥曰<lb/>
　訟猶爭也言飲食之會恒多爭也<lb/>
<pb n="34b"/>
訟必有衆起故受之以師師者衆也<lb/>
　九家易曰坤為衆物坎為衆水上下皆衆故曰師也<lb/>
　凡制軍萬有二千五百人為軍天子六軍大國三軍<lb/>
　次國二軍小國一軍軍有將皆命卿也二千五百人<lb/>
　為師師帥皆中大夫五百人為旅旅帥皆下大夫也<lb/>
　○崔憬曰因爭必起相攻故受之以師也<lb/>
衆必有所比故受之以比<lb/>
　韓康伯曰衆起而不比則爭无息必相親比而後得<lb/>
<pb n="35a"/>
　寜也<lb/>
比者比也比必有所畜故受之以小畜<lb/>
　韓康伯曰比非大通之道則各有所畜以相濟也由<lb/>
　比而畜故曰小畜而不能大也<lb/>
物畜然後有禮故受之以履<lb/>
　韓康伯曰履禮也禮所以適時用也故既畜則須用<lb/>
　有用須禮也<lb/>
履而泰然後安故受之以泰泰者通也<lb/>
<pb n="35b"/>
　荀爽曰謂乾來下降以陽通隂也○姚信曰安上治<lb/>
　民莫過於禮有禮然後泰泰然後安也<lb/>
物不可以終通故受之以否<lb/>
　崔憬曰物極則反故不终泰通而否矣所謂城復于隍<lb/>
物不可以终否故受之以同人<lb/>
　韓康伯曰否則思通人人同志故可出門同人不謀<lb/>
　而合<lb/>
與人同者物必歸焉故受之以大有<lb/>
<pb n="36a"/>
　崔憬曰以欲從人人必歸已所以成大有<lb/>
有大者不可以盈故受之以謙<lb/>
　崔憬曰富貴而自遺其咎故有大者不可盈當須謙<lb/>
　退天之道也<lb/>
有大而能謙必豫故受之以豫<lb/>
　鄭𤣥曰言同既大而有謙徳則於政事恬逸雷出地<lb/>
　奮豫豫行出而喜樂之意<lb/>
豫必有隨故受之以隨<lb/>
<pb n="36b"/>
　韓康伯曰順以動者衆之所隨也<lb/>
以喜隨人者必有事故受之以蠱蠱者事也<lb/>
　九家易曰子行父事備物致用而天下治也備物致<lb/>
　用立成器以為天下利莫大於聖人子脩聖道行父<lb/>
　之事以臨天下無為而治<lb/>
有事然後可大故受之以臨臨者大也<lb/>
　荀爽曰陽稱大謂二陽動升故曰大也○宋衷曰事<lb/>
　立功成可推而大也<lb/>
<pb n="37a"/>
物大然後可觀故受之以觀<lb/>
　虞翻曰臨反成觀二陽在上故可觀也○崔憬曰言<lb/>
　徳業大者可以觀政於人也<lb/>
可觀而後有所合故受之以噬嗑嗑者合也<lb/>
　虞翻曰頤中有物食故口合也○韓康伯曰可觀則<lb/>
　異方合會也<lb/>
物不可以茍合而已故受之以賁賁者飾也<lb/>
　虞翻曰分剛上文柔故飾○韓康伯曰物相合則須<lb/>
<pb n="37b"/>
　飾以脩外也<lb/>
致飾而後亨則盡矣故受之以剥剥者剥也<lb/>
　荀爽曰極飾反素文章敗故為剥也<lb/>
物不可以終盡剥窮上反下<lb/>
　虞翻曰陽四月窮上消姤至坤者也<lb/>
故受之以復<lb/>
　崔憬曰夫易窮則有變物極則反於初故剥之為道<lb/>
　不可終盡而使之於復也<lb/>
<pb n="38a"/>
復則不妄矣故受之以无妄<lb/>
　崔憬曰物復其本則為誠實故言復則无妄矣<lb/>
有无妄然後可畜故受之以大畜<lb/>
　荀爽曰物不妄者畜之大也畜積不敗故大畜也<lb/>
物畜然後可養故受之以頤頤者養也<lb/>
　虞翻曰天地養萬物聖人養賢以及萬民○崔憬曰<lb/>
　大畜剛健輝光日新則可觀其所養故言物畜然後<lb/>
　可養也<lb/>
<pb n="38b"/>
不養則不可動故受之以大過<lb/>
　虞翻曰人頤不動則死故受之以大過大過否卦棺<lb/>
　槨之象也<lb/>
物不可以終過故受之以坎坎者䧟也<lb/>
　韓康伯曰過而不已則䧟沒也<lb/>
䧟必有所麗故受之以離離者麗也<lb/>
　韓康伯曰物極則變極䧟則反所麗<lb/>
有天地<lb/>
<pb n="39a"/>
　虞翻曰謂天地否也<lb/>
然後有萬物<lb/>
　謂否反成泰天地氤氲萬物化醇故有萬物也<lb/>
有萬物然後有男女<lb/>
　謂泰已有否否三上反正成咸艮為男兑為女故有<lb/>
　男女<lb/>
有男女然後有夫婦<lb/>
　咸反成恒震為夫巽為婦故有夫婦也<lb/>
<pb n="39b"/>
有夫婦然後有父子<lb/>
　謂咸上復乾成遯乾為父艮為子故有父子<lb/>
有父子然後有君臣<lb/>
　謂遯三復坤成否乾為君坤為臣故有君臣也<lb/>
有君臣然後有上下<lb/>
　否乾君尊上坤臣卑下天尊地卑故有上下也<lb/>
有上下然後禮義有所錯<lb/>
　錯置也謂天君父夫象尊錯上地婦臣子禮卑錯下<lb/>
<pb n="40a"/>
　坤地道妻道臣道故禮義有所錯者也此上虞義○<lb/>
　干寶曰錯施也此詳言人道三綱六紀有自來也人<lb/>
　有男女隂陽之性則自然有夫婦配合之道有夫婦<lb/>
　配合之道則自然有剛柔尊卑之義隂陽化生血體<lb/>
　相𫝊則自然有父子之親以父立君以子資臣則必<lb/>
　有君臣之位有君臣之位故有上下之叙有上下之<lb/>
　序則必禮以定其體義以制其宜明先王制作盖取<lb/>
　之於情者也上經始於乾坤有生之本也下經始於<lb/>
<pb n="40b"/>
　咸恒人道之首也易之興也當殷之末世有妲己之<lb/>
　禍當周之盛徳有三母之功以言天不地不生夫不<lb/>
　婦不成相須之至王教之端故詩以闗雎為國風之<lb/>
　始而易於咸恒備論禮義所由生也<lb/>
夫婦之道不可以不久也故受之以恒恒者久也<lb/>
　鄭𤣥曰言夫婦當有終身之義夫婦之道謂咸恒也<lb/>
物不可以久居其所故受之以遯遯者退也<lb/>
　韓康伯曰夫婦之道以恒為貴而物之所居不可以<lb/>
<pb n="41a"/>
　不恒宜與時升降有時而遯者也<lb/>
物不可以終遯故受之以大壯<lb/>
　韓康伯曰遯君也以逺小人遯而後通何可終耶陽<lb/>
　盛隂消君子道勝也<lb/>
物不可以終壯故受之以晉晉者進也<lb/>
　崔憬曰不可以終壯於陽盛自取觸藩宜柔進而上<lb/>
　行受茲錫馬<lb/>
進必有所傷故受之以明夷夷者傷也<lb/>
<pb n="41b"/>
　九家易曰日在坤下其明傷也言晉極當降復入于<lb/>
　地故曰明夷也<lb/>
傷於外者必反於家故受之以家人<lb/>
　虞翻曰晉時在外家人在内故反家人○韓康伯曰<lb/>
　傷於外者必反諸内矣<lb/>
家道窮必乖故受之以暌暌者乖也<lb/>
　韓康伯曰室家至親過在失節故家人之義唯嚴與<lb/>
　敬樂勝則流禮勝則離家人尚嚴其弊必乖者也<lb/>
<pb n="42a"/>
乖必有難故受之以蹇蹇者難也<lb/>
　崔憬曰二女同居其志乖而難生故曰乖必有難也<lb/>
物不可以終難故受之以解解者緩也<lb/>
　崔憬曰蹇終則來碩吉利見大人故言不可終難故<lb/>
　受之以解者也<lb/>
緩必有所失故受之以損<lb/>
　崔憬曰宥罪緩死失之則僥倖有損於政刑故言緩<lb/>
　必有所失受之以損<lb/>
<pb n="42b"/>
損而不已必益故受之以益<lb/>
　崔憬曰損終則弗損益之故言損而不已必益<lb/>
益而不已必決故受之以夬夬者決也<lb/>
　韓康伯曰益而不已則盈故必決也<lb/>
決必有所遇故受之以姤姤者遇也<lb/>
　韓康伯曰以正決邪必有喜遇<lb/>
物相遇而後聚故受之以萃萃者聚也<lb/>
　崔憬曰天地相遇品物咸章故言物相遇而後聚也<lb/>
<pb n="43a"/>
聚而上者謂之升故受之以升<lb/>
　崔憬曰用大牲而致孝享故順天命而升為王矣故<lb/>
　言聚而上者謂之升<lb/>
升而不已必困故受之以困<lb/>
　崔憬曰冥升在上以消不富則窮故言升而不已必<lb/>
　困也<lb/>
困乎上者必反下故受之以井<lb/>
　崔憬曰困及于臲卼則反下以求安故言困乎上必<lb/>
<pb n="43b"/>
　反下<lb/>
井道不可不革故受之以革<lb/>
　韓康伯曰井久則濁穢宜革易其故<lb/>
革物者莫若鼎故受之以鼎<lb/>
　韓康伯曰革去故鼎取新既以去故則宜制器立法<lb/>
　以治新也鼎所以和齊生物成新之器也故取象焉<lb/>
主器者莫若長子故受之以震震者動也<lb/>
　崔憬曰鼎所烹飪享於上帝主此器者莫若冢嫡以<lb/>
<pb n="44a"/>
　為其祭主也故言主器者莫若長子<lb/>
物不可以終動止之故受之以艮艮者止也<lb/>
　崔憬曰震極則征凶婚媾有言當須止之故言物不<lb/>
　可以終動故止之也<lb/>
物不可以終止故受之以漸漸者進也<lb/>
　虞翻曰否三進之四巽為進也<lb/>
進必有所歸故受之以歸妹<lb/>
　虞翻曰震嫁兑兑為妹嫁歸也<lb/>
<pb n="44b"/>
得其所歸者必大故受之以豐豐者大也<lb/>
　崔憬曰歸妹者姪娣媵國三人九女為大援故言得<lb/>
　其所歸者必大也<lb/>
窮大者必失其居故受之以旅<lb/>
　崔憬曰諺云作者不居况窮大甚而能處乎故必獲<lb/>
　罪去邦羈旅於外也<lb/>
旅而无所容故受之以巽巽者入也<lb/>
　韓康伯曰旅而无所容以巽則得所入也<lb/>
<pb n="45a"/>
入而後説之故受之以兑兑者説也<lb/>
　虞翻曰兑為講習故學而時習之不亦説乎<lb/>
説而後散之故受之以渙渙者離也<lb/>
　虞翻曰風以散物故離也<lb/>
物不可以終離故受之以節<lb/>
　韓康伯曰夫事有其節則物之所同守而不散越也<lb/>
節而信之故受之以中孚<lb/>
　韓康伯曰孚信也既已有節宜信以守之矣<lb/>
<pb n="45b"/>
有其信者必行之故受之以小過<lb/>
　韓康伯曰守其信者則失貞而不諒之道而以信為<lb/>
　過也故曰小過<lb/>
有過物者必濟故受之以既濟<lb/>
　韓康伯曰行過乎恭禮過乎儉可以矯世勵俗有所<lb/>
　濟也<lb/>
物不可窮也故受之以未濟終焉<lb/>
　韓康伯曰有為而能濟者以已窮物物窮則乖功極<lb/>
<pb n="46a"/>
　則亂其可濟乎故受之以未濟<lb/>
周易雜卦<lb/>
　韓康伯曰雜卦者雜糅衆卦錯綜其義或以同相類<lb/>
　或以異相明矣<lb/>
乾剛坤柔<lb/>
　虞翻曰乾剛金堅故剛坤隂和順故柔也<lb/>
比樂師憂<lb/>
　虞翻曰比五得位建萬國故樂師三失位輿尸故憂<lb/>
<pb n="46b"/>
臨觀之意或與或求<lb/>
　荀爽曰臨者教思无窮故為與觀者觀民設教故為<lb/>
　求也<lb/>
屯見而不失其居蒙雜而著<lb/>
　虞翻曰隂出初震故見盤桓利居貞故不失其居蒙<lb/>
　二陽在隂位故雜初雜為交故著<lb/>
震起也艮止也<lb/>
　震陽動行故起艮陽終止故止<lb/>
<pb n="47a"/>
損益盛衰之始也<lb/>
　損泰初益上衰之始損否上益初盛之始<lb/>
大畜時也无妄灾也<lb/>
　大畜五之復二成臨時捨坤二故時也无妄上之遯<lb/>
　初子弑父故災者也<lb/>
萃聚而升不來也<lb/>
　坤衆在内故聚升五不來之二故不來之内曰來也<lb/>
謙輕而豫怠也<lb/>
<pb n="47b"/>
　謙位三賤故輕豫薦樂祖考故怡怡或言怠也<lb/>
噬嗑食也賁无色也<lb/>
　頤中有物故食賁離日在上五動巽白故无色也<lb/>
兑見而巽伏也<lb/>
　兑陽息二故見則見龍在田巽乾初入隂故伏也<lb/>
隨无故也蠱則飾也<lb/>
　否上之初君子弗用故无故也蠱泰初上飾坤故則<lb/>
　飾也<lb/>
<pb n="48a"/>
剥爛也復反也<lb/>
　剥生於姤陽得隂熟故爛復剛反初<lb/>
晉晝也明夷誅也<lb/>
　誅傷也離日在上故晝也明入地中故誅也此上並<lb/>
　虞義○干寶曰日上中君道明也明君在上罪惡必<lb/>
　刑也<lb/>
井通而困相遇也<lb/>
　虞翻曰泰初之五為井故通也困三遇四故相遇也<lb/>
<pb n="48b"/>
咸速也恒久也<lb/>
　相感者不行而至故速也日月久照四時久成故久<lb/>
　也<lb/>
渙離也節止也<lb/>
　渙散故離節制度數故止<lb/>
解緩也蹇難也<lb/>
　雷動出物故緩蹇險在前故難<lb/>
睽外也家人内也<lb/>
<pb n="49a"/>
　離女在上故外也家人女正位乎内故内者也<lb/>
否泰反其類也<lb/>
　否反成泰泰反成否故反其類終日乾乾反覆之道<lb/>
大壯則止遯則退也<lb/>
　大壯止陽陽故止遯隂息陽陽故退巽為退者也<lb/>
大有衆也同人親也<lb/>
　五陽並應故衆也夫婦同心故親也<lb/>
革去故也鼎取新也<lb/>
<pb n="49b"/>
　革更故去鼎烹餁故取新也<lb/>
小過過也中孚信也<lb/>
　五以隂過陽故過信及遯魚故信也<lb/>
豐多故也親寡旅也<lb/>
　豐大故多旅无容故親寡六十四象皆先言卦及道<lb/>
　其指至旅體離四焚棄之行又在旅家故獨先言親<lb/>
　寡而後言旅此上虞義<lb/>
離上而坎下也<lb/>
<pb n="50a"/>
　韓康伯曰火炎上水潤下也<lb/>
小畜寡也履不處也<lb/>
　虞翻曰乾四之坤初成震一陽在下故寡也乾三之<lb/>
　坤上成剥剥窮上失位故不處<lb/>
需不進也訟不親也<lb/>
　險在前也故不進天水違行故不親也<lb/>
大過顛也<lb/>
　顛殞也頂載澤中故顛也<lb/>
<pb n="50b"/>
姤遇也柔遇剛也<lb/>
　坤遇乾也<lb/>
漸女歸待男行也<lb/>
　兑為女艮為男反成歸妹巽成兑故女歸待艮成震<lb/>
　乃行故待男行也<lb/>
頤養正也<lb/>
　謂養三五五之正為功三出坎為聖故曰頤養正與<lb/>
　蒙以養聖功同義也<lb/>
<pb n="51a"/>
既濟定也<lb/>
　濟成六爻得位定也<lb/>
歸妹女之終也<lb/>
　歸妹人之終始女終於嫁從一而終故女之終也<lb/>
未濟男之窮也<lb/>
　否艮為男位否五之二六爻失正而來下隂未濟主<lb/>
　月晦乾道消滅故男之窮也<lb/>
夬決也剛決柔也君子道長小人道憂也<lb/>
<pb n="51b"/>
　以乾決坤故剛決柔也乾為君子坤為小人乾息故<lb/>
　君子道長坤體消滅故小人道憂諭武王伐紂自大<lb/>
　過至此八卦不復兩卦對説大過死象兩體姤決故<lb/>
　次以姤而終於夬言君子之決小人故君子道長小<lb/>
　人道憂此上虞義○干寶曰凡易既分為六十四卦<lb/>
　以為上下經天人之事各有始終夫子又為序卦以<lb/>
　明其相承受之義然則文王周公所遭遇之運武王<lb/>
　成王所先後之政蒼精受命短長之期備於此矣而<lb/>
<pb n="52a"/>
　夫子又重為雜卦以易其次第雜卦之末又改其例<lb/>
　不以兩卦反覆相酬者以示來聖後王明道非常道<lb/>
　事非常事也化而裁之存乎變是以終之以決言能<lb/>
　決斷其中唯陽徳之主也故曰易窮則變通則久總<lb/>
　而觀之伏羲黄帝皆繫世象賢欲使天下世有常君<lb/>
　也而堯舜禪代非黄農之化朱均頑也湯武逆取非<lb/>
　唐虞之迹桀紂之不君也伊尹廢立非從順之節使<lb/>
　太甲思愆也周公攝政非湯武之典成王幼年也此<lb/>
<pb n="52b"/>
　皆聖賢所遭遇異時者也夏政尚忠忠之弊野故殷<lb/>
　自野以教敬敬之弊鬼故周自鬼以教文文弊薄故<lb/>
　春秋閲諸三代而損益之顔回問為邦子曰行夏之<lb/>
　時乗殷之輅服周之冕弟子問政者數矣而夫子不<lb/>
　與言三代損益以非其任也回則備言王者之佐伊<lb/>
　尹之人也故夫子及之焉是以聖人之於天下也同<lb/>
　不是異不非百世以俟聖人而不惑一以貫之矣<lb/>
　周易集解卷十七<lb/>
</p>
<p>
</p>
  </div>
</body>
</text>
</TEI>
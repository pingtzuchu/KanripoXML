<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易集解</head>
    <p>
<pb n="1a"/>
欽定四庫全書　　　　經部一<lb/>
　周易集解　　　　　　易類<lb/>
　　提要<lb/>
　　　　<hi>臣</hi>等謹案周易集解十七卷唐李鼎祚撰鼎<lb/>
　　　　祚唐書無𫝊始末未詳惟據序末結銜知其<lb/>
　　　　官為祕書省著作郎據袁桷清容居士集載<lb/>
　　　　資州有鼎祚讀書臺知為資州人耳朱睦㮮<lb/>
　　　　序稱為祕閣學士不知何據也其時代亦不<lb/>
<pb n="1b"/>
　　　　可考舊唐書經籍志稱録開元盛時四部諸<lb/>
　　　　書而不載是編知為天寳以後人矣其書新<lb/>
　　　　唐書藝文志作十七卷晁公武讀書志曰今<lb/>
　　　　所有止十卷而始末皆全無所亡失豈後人<lb/>
　　　　併之耶經義考引李燾之言則曰鼎祚自序<lb/>
　　　　止云十卷無亡失也朱睦㮮序作于嘉靖丁<lb/>
　　　　巳亦云自序稱十卷與燾説同今所行毛晉<lb/>
　　　　汲古閣本乃作一十七卷序中亦稱王氏畧<lb/>
<pb n="2a"/>
　　　　例附于卷末凡成一十八卷與諸家所説截<lb/>
　　　　然不同殊滋疑竇今考序中稱至如卦爻彖<lb/>
　　　　象理涉重元經注文言書之不盡别撰索隠<lb/>
　　　　錯綜根萌音義兩存詳之明矣云云則集解<lb/>
　　　　本十卷附畧例一卷為十一卷尚别有索隠<lb/>
　　　　六卷共成十七卷唐志所載葢併索隠畧例<lb/>
　　　　數之實非舛誤至宋而索隠散佚刋本又削<lb/>
　　　　去畧例僅存集解十卷故與唐志不符至毛<lb/>
<pb n="2b"/>
　　　　氏刋本始析十卷為十七卷以合唐志之文<lb/>
　　　　又改序中一十卷為一十八卷以合附録畧<lb/>
　　　　例一卷之數故又與朱睦㮮序不符蓋自宋<lb/>
　　　　以來均未究序中别撰索隠一語故疑者誤<lb/>
　　　　疑改者誤改即辨其本止十卷者亦不能解<lb/>
　　　　唐志稱十七卷之故致愈説愈訛耳今詳為<lb/>
　　　　考正以祛將來之疑至十卷之本今既未見<lb/>
　　　　則姑仍以毛本著録盖篇帙分合無闗宏㫖<lb/>
<pb n="3a"/>
　　　　固不必一一追改也其書仍用王弼本惟以<lb/>
　　　　序卦𫝊散綴六十四卦之首葢用毛詩分冠<lb/>
　　　　小序之例所採凡子夏孟喜焦贛京房馬融<lb/>
　　　　荀爽鄭元劉表何晏宋衷虞翻陸績干寳王<lb/>
　　　　肅王弼姚信王廙張璠向秀王凱沖侯果蜀<lb/>
　　　　才翟元韓康伯劉巘何妥崔憬沈驎士盧氏<lb/>
　　　　<hi>案盧氏周易注隋志已佚其名</hi>崔覲伏曼容孔穎達<hi>案以上三十二</hi>
　　　　<hi>家朱睦㮮序所考</hi>姚規朱仰之蔡景君<hi>案以上三家朱彞尊經義</hi>
<pb n="3b"/>
　　　　<hi>考所補考</hi>等三十五家之説自序謂刋輔嗣之野<lb/>
　　　　文補康成之逸象盖王學既盛漢易遂亡千<lb/>
　　　　百年後學者得考見畫卦之本㫖者惟賴此<lb/>
　　　　書之存矣是真可寳之古笈也乾隆四十五<lb/>
　　　　年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="4a"/>
周易集解原序<lb/>
序曰元氣氤氲三才成象神功浹洽八索成形在天則<lb/>
日月運行潤之以風雨在地則山澤通氣鼓之以雷霆<lb/>
至若近取諸身四支百體合其度遠取諸物森羅萬象<lb/>
備其工隂陽不測之謂神一隂一陽之謂道範圍天地<lb/>
而不過曲成萬物而不遺仁者見之以為仁知者見之<lb/>
以為知百姓日用而不知君子之道鮮矣斯乃顯諸仁<lb/>
而藏諸用神无方而易無體巍巍蕩蕩難可名焉逮乎<lb/>
<pb n="4b"/>
天尊地卑君臣位列五運相繼父子道彰震巽索而男<lb/>
女分咸恒設而夫婦睦人倫之義旣闡家國之教鬱興<lb/>
故繋辭云古者庖犧氏王天下也始畫八卦以通神眀<lb/>
之德以類萬物之情作結繩而為罔罟以佃以漁蓋取<lb/>
諸離庖犧氏沒神農氏作斵木為耜揉木為耒耒耨之<lb/>
利以教天下蓋取諸益日中為市致天下之人聚天下<lb/>
之貨交易而退蓋取諸噬嗑神農氏沒黄帝堯舜氏作<lb/>
通其變使人不倦神其化使人宜之刳木為舟剡木為<lb/>
<pb n="5a"/>
檝舟檝之利以濟不通蓋取諸渙服牛乘馬引重致遠<lb/>
蓋取諸隨古者穴居而野處後代聖人易之以宫室蓋<lb/>
取諸大壯弦木為弧剡木為矢弧矢之利以威天下蓋<lb/>
取諸睽上古結繩為政後代易之書契百官以理萬人<lb/>
以察蓋取諸夬故聖人見天下之賾而擬諸形容象其<lb/>
物宜而觀其㑹通以行其典禮觸類而長之六十四卦<lb/>
三百八十四爻天下之能事畢矣其㫖遠其辭文其言<lb/>
曲而中其事肆而隱若夫雜物撰德辯是與非終日乾<lb/>
<pb n="5b"/>
乾夕惕若厲無有師保如臨父母自天祐之吉无不利<lb/>
者也至於損以遠害説以先之定其交而後求安其身<lb/>
而後動履和而至謙尊而光能説諸心能研諸慮是故<lb/>
君子居則觀其象而玩其辭動則觀其變而玩其占蓍<lb/>
之德圓而神卦之德方以智探賾索隱鈎深致遠定天<lb/>
下之吉凶成天下之亹亹莫善乎蓍龜神以知來智以<lb/>
藏往將有為也問之以言其受命也應之如響無有遠<lb/>
邇幽深遂知來物故能窮理盡性利用安身聖人以此<lb/>
<pb n="6a"/>
洗心退藏於密自然虚室生白吉祥至止坐忘遺照精<lb/>
義入神口僻焉不能言心困焉不能知微妙𤣥通深不<lb/>
可識易有聖人之道四焉斯之謂矣原夫權輿三教鈐<lb/>
鍵九流實開國承家修身之正術也自卜商入室親授<lb/>
㣲言傳注百家緜歴千古雖競有穿鑿猶未測淵深唯<lb/>
王鄭相㳂頗行于代鄭則多參天象王乃全釋人事且<lb/>
易之為道豈偏滯於天人者哉致使後學之徒紛然淆<lb/>
亂各修局見莫辯源流天象遠而難尋人事近而易習<lb/>
<pb n="6b"/>
則折楊黃華嗑然而笑方以類聚其在兹乎臣少慕𤣥<lb/>
風遊心墳籍歴觀炎漢迄今巨唐採羣賢之遺言議三<lb/>
聖之幽賾集虞翻荀爽三十餘家刋輔嗣之野文補康<lb/>
成之逸象各列名義共契𤣥宗先儒有所未詳然後輒<lb/>
加添削每至章句僉例發揮俾童蒙之流一覽而悟達<lb/>
觀之士得意忘言當仁旣不讓於師論道豈慚於前哲<lb/>
至如卦爻彖象理涉重𤣥經注文言書之不盡别撰索<lb/>
隱錯綜根萌音義兩存詳之眀矣其王氏略例得失相<lb/>
<pb n="7a"/>
叅采葑采菲無以下體仍附經末式廣未聞凡成一十<lb/>
八卷以貽同好冀將來君子無所疑焉祕書省著作郎<lb/>
臣李鼎祚序<lb/>
<pb n="8a"/>
周易集解序<lb/>
予觀唐藝文志稱李鼎祚集註周易十七卷據鼎祚自<lb/>
序云十卷而首尾俱全初無亡失不知唐史何所據而<lb/>
云十七卷也崇文總目及邯鄲圖書志亦稱七篇逸葢<lb/>
承唐史之誤耳鼎祚解經多避唐諱又取序卦冠於各<lb/>
卦之首所引有子夏孟喜焦贛京房馬融荀爽鄭𤣥劉<lb/>
表何晏宋衷虞翻陸績干寳王肅王弼姚信王廙張璠<lb/>
向秀王凱沖侯果蜀才翟𤣥韓康伯劉巘何妥崔憬沈<lb/>
<pb n="8b"/>
驎士盧氏崔覲伏曼容孔頴達凡三十二家又引九家<lb/>
易乾鑿度諸説義有未詳鼎祚乃加増削予嘗綜其義<lb/>
例蓋宗鄭學者也自商瞿之後註易者百家而鄭氏𤣥<lb/>
王氏弼為最顯鄭之學主象數王之學主名理漢晉以<lb/>
來二氏學竝立至劉宋初顔延之為祭酒黜鄭置王時<lb/>
陸澄王濟輩皆以為不可自是河汾諸儒多主于鄭江<lb/>
左及青齊多主于王唐興孔頴達受詔譔定五經正義<lb/>
于易獨取王傳而鄭學遂廢先代專門之業亦復不傳<lb/>
<pb n="9a"/>
可勝嘆哉夫易有聖人之道四焉世之言理義之學者<lb/>
以其辭耳象變與占其可闕乎昔吳季札之魯觀樂見<lb/>
易象喜曰周禮盡在魯矣是故象者易之原也象成而<lb/>
後有辭辭著而後有變變見而後有占若乃顓尚文辭<lb/>
不復推原大傳天人之道岐而為二可乎康成去古未<lb/>
逺其所纂述必有所本鼎祚恐其失墜以廣其説均之<lb/>
為有禆于易者也是編刻自宋季人間希有存者頃歲<lb/>
予得之李中麓氏復用校梓以傳欲使聖人之道不致<lb/>
<pb n="9b"/>
偏滯而自漢迄唐三十家之言亦不至埃滅弗聞也鼎<lb/>
祚資州人仕唐為秘閣學士以經學稱於時及閲唐列<lb/>
傳與蜀志俱不見其人豈遺之耶抑别有所載耶因附<lb/>
論著於此以俟博雅者考焉嘉靖丁巳冬十二月望日<lb/>
後學汴上睦㮮序<lb/>
</p>
<p>
</p>
  </div>
</body>
</text>
</TEI>
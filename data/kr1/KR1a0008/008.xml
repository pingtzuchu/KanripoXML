<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷八</head> <lb/>
    <p>
<pb n="1a"/>
欽定四庫全書<lb/>
　周易集解卷八<lb/>
　　　　　　　　　　　　唐　李鼎祚　撰<lb/>
序卦曰傷於外者必反於家故受之以家人<lb/>
　韓康伯曰傷於外者必反諸内也<lb/>
䷤<hi>離下巽上</hi>家人利女貞<lb/>
　虞翻曰遯初之四也女謂離巽二四得正故利女貞<lb/>
　也○馬融曰家人以女為奥主長女中女各得其正<lb/>
<pb n="1b"/>
　故特曰利女貞矣<lb/>
彖曰家人女正位乎内男正位乎外<lb/>
　王弼曰謂二五也家人之義以内為本者也故先説<lb/>
　女矣<lb/>
男女正天地之大義也<lb/>
　虞翻曰遯乾為天三動坤為地男得天正於五女得<lb/>
　地正於二故天地之大義也<lb/>
家人有嚴君焉父母之謂也<lb/>
<pb n="2a"/>
　荀爽曰離巽之中有乾坤故曰父母之謂也○王肅<lb/>
　曰凡男女所以能各得其正者由家人有嚴君也家<lb/>
　人有嚴君故父子夫婦各得其正家家咸正而天下<lb/>
　之治大定矣○案二五相應為卦之主五陽在外二<lb/>
　隂在内父母之謂也<lb/>
父父子子兄兄弟弟<lb/>
　虞翻曰遯乾為父艮為子三五位正故父父子子三<lb/>
　動時震為兄艮為弟初位正故兄兄弟弟<lb/>
<pb n="2b"/>
夫夫婦婦<lb/>
　虞翻曰三動時震為夫巽四為婦初四位正故夫夫<lb/>
　婦婦也<lb/>
而家道正正家而天下定矣<lb/>
　荀爽曰父謂五子謂四兄謂三弟謂初夫謂五婦謂<lb/>
　二也各得其正故天下定矣○陸績曰聖人教先從<lb/>
　家始家正而天下化之脩已以安百姓者也<lb/>
象曰風自火出家人<lb/>
<pb n="3a"/>
　馬融曰木生火火以木為家故曰家人火生於木得<lb/>
　風而盛猶夫婦之道相須而成<lb/>
君子以言有物而行有恒<lb/>
　荀爽曰風火相與必附於物物大火大物小火小君<lb/>
　子之言必因其位位大言大位小言小不在其位不<lb/>
　謀其政故言有物也大暑爍金火不增其烈大寒凝<lb/>
　冰火不損其熱故曰行有恒矣<lb/>
初九閑有家悔亡象曰閑有家志未變也<lb/>
<pb n="3b"/>
　荀爽曰初在潛位未干國政閑習家事而已未得治<lb/>
　官故悔居家理治可移於官守之以正故悔亡而未<lb/>
　變從國之事故曰志未變也<lb/>
六二无攸遂在中饋貞吉<lb/>
　荀爽曰六二處和得正得正有應有應有實隂道之<lb/>
　至美者也坤道順從故无所得遂供餚中饋酒食是<lb/>
　議故曰中饋居中守正永貞其志則吉故曰貞吉也<lb/>
象曰六二之吉順以巽也<lb/>
<pb n="4a"/>
　九家易曰謂二居貞巽順於五則吉矣<lb/>
九三家人嗃嗃悔厲吉婦子嘻嘻終吝<lb/>
　王弼曰以陽居陽剛嚴者也處下體之極為一家之<lb/>
　長行與其慢也寧過乎恭家與其瀆也寧過乎嚴是<lb/>
　以家雖嗃嗃悔厲猶得吉也婦子嘻嘻失家節也○<lb/>
　侯果曰嗃嗃嚴也嘻嘻笑也<lb/>
象曰家人嗃嗃未失也婦子嘻嘻失家節也<lb/>
　九家易曰别體異家隂陽相據喜樂過節也别體異<lb/>
<pb n="4b"/>
　家謂三五也隂陽相據三五各相據隂故言婦子也<lb/>
六四富家大吉象曰富家大吉順在位也<lb/>
　虞翻曰三變體艮艮為篤實坤為大業得位應初順<lb/>
　五乘三比據三陽故曰富家大吉順在位也謂順於<lb/>
　五矣<lb/>
九五王假有家勿恤吉<lb/>
　陸績曰假大也五得尊位據四應二以天下為家故<lb/>
　曰王大有家天下正之故无所憂則吉<lb/>
<pb n="5a"/>
象曰王假有家交相愛也<lb/>
　虞翻曰乾為愛也二稱家三動成震五得交二初得<lb/>
　交四故交相愛震為交也<lb/>
上九有孚威如終吉<lb/>
　虞翻曰謂三已變與上易位成坎坎為孚故有孚乾<lb/>
　為威如自上之坤故威如易則得位故終吉也<lb/>
象曰威如之吉反身之謂也<lb/>
　虞翻曰謂三動坤為身上之三成旣濟定故反身之<lb/>
<pb n="5b"/>
　謂此家道正正家而天下定矣<lb/>
序卦曰家道窮必乖故受之以睽睽者乖也<lb/>
　崔憬曰婦子嘻嘻過在失節失節則窮窮則乖故曰<lb/>
　家道窮必乖<lb/>
䷥<hi>兌下離上</hi>睽小事吉<lb/>
　虞翻曰大壯上之三在繫葢取无妄二之五也小謂<lb/>
　五隂稱小得中應剛故吉○鄭𤣥曰睽乖也火欲上<lb/>
　澤欲下猶人同居而志異也故謂之睽二五相應君<lb/>
<pb n="6a"/>
　隂臣陽君而應臣故小事吉<lb/>
彖曰睽火動而上澤動而下<lb/>
　虞翻曰離火炎上澤水潤下也<lb/>
二女同居其志不同行<lb/>
　虞翻曰二女離兌也坎為志離上兌下无妄震為行<lb/>
　巽為同艮為居二五易位震巽象壞故二女同居其<lb/>
　志不同行也<lb/>
説而麗乎眀柔進而上行得中而應乎剛<lb/>
<pb n="6b"/>
　虞翻曰説兌麗離也眀謂乾當言大眀以麗於晉柔<lb/>
　謂五无妄巽為進從二之五故上行剛謂應乾五伏<lb/>
　陽非應二也與鼎五同義也<lb/>
是以小事吉<lb/>
　荀爽曰小事者臣事也百官異體四民殊業故睽而<lb/>
　不同剛者君也柔得其中而進於君故言小事吉也<lb/>
天地睽而其事同也<lb/>
　王肅曰高卑雖異同育萬物○虞翻曰五動乾為天<lb/>
<pb n="7a"/>
　四動坤為地故天地睽坤為事也五動體同人故事<lb/>
　同矣<lb/>
男女睽而其志通也<lb/>
　侯果曰出處雖殊情通志合○虞翻曰四動艮為男<lb/>
　兌為女故男女睽坎為志為通故其志通也<lb/>
萬物睽而其事類也<lb/>
　崔憬曰萬物雖睽於形色而生性事類言亦同也○<lb/>
　虞翻曰四動萬物出乎震區以别矣故萬物睽坤為<lb/>
<pb n="7b"/>
　事為類故其事類也<lb/>
睽之時用大矣哉<lb/>
　九家易曰乖離之卦於義不大而天地事同共生萬<lb/>
　物故曰用大○盧氏曰不言義而言用者眀用睽之<lb/>
　義至大矣<lb/>
象曰上火下澤睽<lb/>
　荀爽曰火性炎上澤性潤下故曰睽也<lb/>
君子以同而異<lb/>
<pb n="8a"/>
　荀爽曰大歸雖同小事當異百官殊職四民異業文<lb/>
　武並用威德相反共歸於治故曰君子以同而異也<lb/>
初九悔亡喪馬勿逐自復見惡人无咎象曰見惡人以<lb/>
避咎也<lb/>
　虞翻曰无應悔也四動得位故悔亡應在于坎坎為<lb/>
　馬四而失位之正入坤坤為喪坎象不見故喪馬震<lb/>
　為逐艮為止故勿逐坤為自二至五體復象故自復<lb/>
　四動震馬來故勿逐自復也離為見惡人謂四動入<lb/>
<pb n="8b"/>
　坤初四復正故見惡人以避咎矣<lb/>
九二遇主于巷无咎<lb/>
　虞翻曰二動體震震為主為大塗艮為徑路大道而<lb/>
　有徑路故稱巷變而得正故无咎而未失道也<lb/>
象曰遇主于巷未失道也<lb/>
　虞翻曰動得正故未失道○崔憬曰處睽之時與五<lb/>
　有應男女雖隔其志終通而三比焉近不相得遇者<lb/>
　不期而㑹主者三為下卦之主巷者出門近遇之象<lb/>
<pb n="9a"/>
　言二遇三眀非背五未為失道也<lb/>
九三見輿曳其牛<graphic n="KR3026" url="https://raw.githubusercontent.com/kanripo/KR-Gaiji/master/images/KR3026.png" mimeType="image/png"/>
　虞翻曰離為見坎為車為曳故見輿曳四動坤為牛<lb/>
　為類牛角一低一仰故稱<graphic n="KR3026" url="https://raw.githubusercontent.com/kanripo/KR-Gaiji/master/images/KR3026.png" mimeType="image/png"/>離上而坎下其牛<graphic n="KR3026" url="https://raw.githubusercontent.com/kanripo/KR-Gaiji/master/images/KR3026.png" mimeType="image/png"/>也<lb/>
其人天且劓无初有終<lb/>
　虞翻曰其人謂四惡人也黥額為天割鼻為劓无妄<lb/>
　乾為天震二之乾五以隂墨其天乾五之震二毁艮<lb/>
　割其鼻也兌為刑人故其人天且劓失位動得正成<lb/>
<pb n="9b"/>
　乾故无初有終象曰遇剛是其義也<lb/>
象曰見輿曵位不當也无初有終遇剛也<lb/>
　虞翻曰動正成乾故遇剛<lb/>
九四睽孤遇元夫交孚厲无咎<lb/>
　虞翻曰孤顧也在兩隂間睽五顧三故曰睽孤震為<lb/>
　元夫謂二已變動而應震故遇元夫也震為交坎為<lb/>
　孚動而得正故交孚厲无咎矣<lb/>
象曰交孚无咎志行也<lb/>
<pb n="10a"/>
　虞翻曰坎動成震故志行也<lb/>
六五悔亡厥宗噬膚往何咎<lb/>
　虞翻曰往得位悔亡也動而之乾乾為宗二體噬嗑<lb/>
　故曰噬四變時艮為膚故曰厥宗噬膚也變得正成<lb/>
　乾乾為慶故往无咎而有慶矣<lb/>
象曰厥宗噬膚往有慶也<lb/>
　王弼曰非位悔也有應故悔亡厥宗謂二也噬膚者<lb/>
　齧柔也三雖比二二之所噬非妨已應者也以斯而<lb/>
<pb n="10b"/>
　往何咎之有往必見合故有慶也○案二兌為口五<lb/>
　爻隂柔噬膚之象也<lb/>
上九睽孤見豕負塗載鬼一車<lb/>
　虞翻曰睽三顧五故曰睽孤也離為見坎為豕為雨<lb/>
　四變時坤為土土得雨為泥塗四動艮為背豕背有<lb/>
　泥故見豕負塗矣坤為鬼坎為車變在坎上故載鬼<lb/>
　一車也<lb/>
先張之弧後説之壺<lb/>
<pb n="11a"/>
　虞翻曰謂五已變乾為先應在三坎為弧離為矢腹<lb/>
　張弓之象也故先張之弧四動震為後説猶置也兌<lb/>
　為口離為大腹坤為器大腹有口坎酒在中壺之象<lb/>
　也之應歴險以與兌故後説之壺矣<lb/>
匪宼婚媾往遇雨則吉<lb/>
　虞翻曰匪非坎為宼之三歴坎故匪寇隂陽相應故<lb/>
　婚媾三在坎下故遇雨與上易位坎象不見各得其<lb/>
　正故則吉也<lb/>
<pb n="11b"/>
象曰遇雨之吉羣疑亡也<lb/>
　虞翻曰物三稱羣坎為疑三變坎敗故羣疑亡矣<lb/>
序卦曰乖必有難故受之以蹇蹇者難也<lb/>
　崔憬曰二女同居其志乖而難生故曰乖必有難也<lb/>
䷦<hi>艮下坎上</hi>蹇利西南<lb/>
　虞翻曰觀上反三也坤西南卦五在坤中坎為月月<lb/>
　生西南故利西南往得中謂西南得朋也<lb/>
不利東北<lb/>
<pb n="12a"/>
　虞翻曰謂三也艮東北之卦月消於艮喪乙滅癸故<lb/>
　不利東北其道窮也則東北喪朋矣<lb/>
利見大人<lb/>
　虞翻曰離為見大人謂五二得位應五故利見大人<lb/>
　往有功也<lb/>
貞吉<lb/>
　虞翻曰謂五當位正邦故貞吉也<lb/>
彖曰蹇難也險在前也見險而能止知矣哉<lb/>
<pb n="12b"/>
　虞翻曰離見坎險艮為止觀乾為智故知矣哉<lb/>
蹇利西南往得中也<lb/>
　荀爽曰西南謂坤升二往居坤五故得中也<lb/>
不利東北其道窮也<lb/>
　荀爽曰東北艮也艮在坎下見險而止故其道窮也<lb/>
利見大人往有功也<lb/>
　虞翻曰大人謂五二往應五五多功故往有功也<lb/>
當位貞吉以正邦也<lb/>
<pb n="13a"/>
　荀爽曰謂五當尊位正居是羣隂順從故能正邦國<lb/>
蹇之時用大矣哉<lb/>
　虞翻曰謂坎月生西南而終東北震象出庚兌象見<lb/>
　丁乾象盈甲巽象退辛艮象消丙坤象窮乙喪滅於<lb/>
　癸終則復始以生萬物故用大矣<lb/>
象曰山上有水蹇<lb/>
　崔憬曰山上至險加之以水蹇之象也<lb/>
君子以反身脩德<lb/>
<pb n="13b"/>
　虞翻曰君子謂觀乾坤為身觀上反三故反身陽在<lb/>
　三進德脩業故以反身脩德孔子曰德之不脩是吾<lb/>
　憂也<lb/>
初六往蹇來譽<lb/>
　虞翻曰譽謂二二多譽也失位應隂往歴坎險故往<lb/>
　蹇變而得位以陽承二故來而譽矣<lb/>
象曰往蹇來譽宜待也<lb/>
　虞翻曰艮為時謂變之正以待四也<lb/>
<pb n="14a"/>
六二王臣蹇蹇匪躬之故<lb/>
　虞翻曰觀乾為王坤為臣為躬坎為蹇也之應涉坤<lb/>
　二五俱坎故王臣蹇蹇觀上之三折坤之體臣道得<lb/>
　正故匪躬之故象曰終无尤也<lb/>
象曰王臣蹇蹇終无尤也<lb/>
　侯果曰處艮之二上應於五五在坎中險而又險志<lb/>
　在匡弼匪惜其躬故曰王臣蹇蹇匪躬之故輔君以<lb/>
　此終无尤也<lb/>
<pb n="14b"/>
九三往蹇來反<lb/>
　虞翻曰應正歴險故往蹇反身據二故來反也<lb/>
象曰往蹇來反内喜之也<lb/>
　虞翻曰内喜謂二隂也<lb/>
六四往蹇來連<lb/>
　虞翻曰連輦蹇難也在兩坎間進則无應故往蹇退<lb/>
　初介三故來連也<lb/>
象曰往蹇來連當位實也<lb/>
<pb n="15a"/>
　荀爽曰蹇難之世不安其所欲往之三不得承陽故<lb/>
　曰往蹇也來還承五則與至尊相連故曰來連也處<lb/>
　正承陽故曰當位實也<lb/>
九五大蹇朋來<lb/>
　虞翻曰當位正邦故大蹇睽兌為朋故朋來也<lb/>
象曰大蹇朋來以中節也<lb/>
　干寳曰在險之中而當王位故曰大蹇此葢以託文<lb/>
　王為紂所囚也承上據四應三衆隂竝至此葢以託<lb/>
<pb n="15b"/>
　四臣能以權智相救也故曰以中節也<lb/>
上六往蹇來碩吉利見大人<lb/>
　虞翻曰隂在險上變失位故往蹇碩謂三艮為碩退<lb/>
　來之三故來碩得位有應故吉也離為見大人謂五<lb/>
　故利見大人矣<lb/>
象曰往蹇來碩志在内也利見大人以從貴也<lb/>
　侯果曰處蹇之極體猶在坎水无所之故曰往蹇來<lb/>
　而復位下應於三三德碩大故曰來碩三為内主五<lb/>
<pb n="16a"/>
　為大人若志在内心附於五則利見大人也○案三<lb/>
　互體離離為眀目五為大人利見大人之象也<lb/>
序卦曰物不可以終難故受之以解解者緩也<lb/>
　崔憬曰蹇終則來碩吉利見大人故言物不可以終<lb/>
　難故受之以解<lb/>
䷧<hi>坎下震上</hi>解利西南<lb/>
　虞翻曰臨初之四坤西南卦初之四得坤衆故利西<lb/>
　南往得衆也<lb/>
<pb n="16b"/>
无所往其來復吉<lb/>
　虞翻曰謂四本從初之四失位於外而无所應宜來<lb/>
　反初故無所往復得正位故其來復吉也二往之五<lb/>
　四來之初成屯體復象故稱來復吉矣<lb/>
有攸往夙吉<lb/>
　虞翻曰謂二也夙早也離為日為甲日出甲上故早<lb/>
　也九二失正早往之五則吉故有攸往夙吉往有功<lb/>
　也<lb/>
<pb n="17a"/>
象曰解險以動動而免乎險解<lb/>
　虞翻曰險坎動震解二月雷以動之雨以潤之物咸<lb/>
　孚甲萬物生震震出險上故免乎險也<lb/>
解利西南往得衆也<lb/>
　荀爽曰乾動之坤而得衆西南衆之象也<lb/>
无所往<lb/>
　荀爽曰隂處尊位陽无所往也<lb/>
其來復吉乃得中也<lb/>
<pb n="17b"/>
　荀爽曰來復居二處中成險故曰復吉也<lb/>
有攸往夙吉往有功也<lb/>
　荀爽曰五位无君二陽又卑往居之者則吉據五解<lb/>
　難故有功也<lb/>
天地解而雷雨作<lb/>
　荀爽曰謂乾坤交通動而成解卦坎下震上故雷雨<lb/>
　作也<lb/>
雷兩作而百果草木皆甲坼<lb/>
<pb n="18a"/>
　荀爽曰解者震世也仲春之月草木萌牙雷以動之<lb/>
　雨以潤之日以烜之故甲坼也<lb/>
解之時大矣哉<lb/>
　王弼曰无所而不釋也難解之時非治難時也故不<lb/>
　言用也體盡於解之名无有幽隱故不曰義也<lb/>
象曰雷雨作解君子以赦過宥罪<lb/>
　虞翻曰君子謂三伏陽出成大過坎為罪入則大過<lb/>
　象壞故以赦過二四失位皆在坎獄中三出體乾兩<lb/>
<pb n="18b"/>
　坎不見震喜兌悦罪人皆出故以宥罪謂三入則赦<lb/>
　過出則宥罪公用射隼以解悖是其義也<lb/>
初六无咎<lb/>
　虞翻曰與四易位體震得正故无咎也<lb/>
象曰剛柔之際義无咎也<lb/>
　虞翻曰體屯初震剛柔始交故无咎也<lb/>
九二田獲三狐得黃矢貞吉<lb/>
　虞翻曰二稱田田獵也變之正艮為狐坎為弓離為<lb/>
<pb n="19a"/>
　黄矢矢貫狐體二之五歴三爻故田獲三狐得黄矢<lb/>
　之正得中故貞吉<lb/>
象曰九二貞吉得中道也<lb/>
　虞翻曰動得正故得中道<lb/>
六三負且乘<lb/>
　虞翻曰負倍也二變時艮為背謂三以四艮倍五也<lb/>
　五來宼三時坤為車三在坤上故負且乘小人而乘<lb/>
　君子之器故象曰亦可醜也<lb/>
<pb n="19b"/>
致寇至貞吝<lb/>
　虞翻曰五之二成坎坎為寇盜上位慢五下㬥於二<lb/>
　慢藏誨盜故致宼至貞吝象曰自我致戎又誰咎也<lb/>
象曰負且乘亦可醜也自我致戎又誰咎也<lb/>
　虞翻曰臨坤為醜也坤為自我以離兵伐三故轉寇<lb/>
　為戎艮手招盜故誰咎也<lb/>
九四解而拇朋至斯孚<lb/>
　虞翻曰二動時艮為指四變之坤為拇故解而拇臨<lb/>
<pb n="20a"/>
　兌為朋坎為孚四陽從初故朋至斯孚矣<lb/>
象曰解而拇未當位也<lb/>
　王弼曰失位不正而比於三故三得附之為其拇也<lb/>
　三為之拇則失初之應故解其拇然後朋至斯孚而<lb/>
　信矣○案九四體震震為足三在足下拇之象<lb/>
六五君子維有解吉有孚于小人<lb/>
　虞翻曰君子謂二之五得正成坎坎為心故君子維<lb/>
　有解吉小人謂五隂為小人君子升位則小人退在<lb/>
<pb n="20b"/>
　二故有孚于小人坎為孚也<lb/>
象曰君子有解小人退也<lb/>
　虞翻曰二陽上之五五隂小人退之二也<lb/>
上六公用射隼于高墉之上獲之无不利<lb/>
　虞翻曰上應在三公謂三伏陽也離為隼三失位動出<lb/>
　成乾貫隼入大過故公用射隼于髙墉之上獲之无不利<lb/>
　也○案二變時體艮艮為山為宮闕三在山半髙墉<lb/>
　之象也<lb/>
<pb n="21a"/>
象曰公用射隼以解悖也<lb/>
　虞翻曰坎為悖三出成乾而坎象壞故解悖也○九<lb/>
　家易曰隼鷙鳥也今捕食雀者其性疾害喻㬥君也<lb/>
　隂盜陽位萬事悖亂今射去之故曰以解悖也<lb/>
序卦曰緩必有所失故受之以損<lb/>
　崔憬曰宥罪緩死失之於僥倖有損於政刑故言緩<lb/>
　必有所失故受之以損者也<lb/>
䷨<hi>兌下艮上</hi>損<lb/>
<pb n="21b"/>
　鄭𤣥曰艮為山兌為澤互體坤坤為地山在地上澤<lb/>
　在地下澤以自損增山之髙也猶諸侯損其國之富<lb/>
　以貢獻於天子故謂之損矣<lb/>
有孚元吉无咎可貞利有攸往<lb/>
　虞翻曰泰初之上損下益上以據二隂故有孚元吉<lb/>
　无咎艮男居上兌女在下男女位正故可貞利有攸<lb/>
　往矣<lb/>
曷之用二簋可用享<lb/>
<pb n="22a"/>
　崔憬曰曷何也言其道上行將何所用可用二簋而<lb/>
　享也以喻損下益上惟在乎心何必竭於不足而補<lb/>
　有餘者也<lb/>
彖曰損損下益上其道上行<lb/>
　蜀才曰此本泰卦案坤之上九下處乾三乾之九三<lb/>
　上升坤六損下益上者也陽德上行故曰其道上行<lb/>
　矣<lb/>
損而有孚<lb/>
<pb n="22b"/>
　荀爽曰謂損乾之三居上孚二隂也<lb/>
元吉无咎<lb/>
　荀爽曰居上據隂故元吉无咎以未得位嫌於咎也<lb/>
可貞<lb/>
　荀爽曰少男在下少女雖年尚糿必當相承故曰可<lb/>
　貞<lb/>
利有攸往<lb/>
　荀爽曰謂陽利往居上損者損下益上故利往居上<lb/>
<pb n="23a"/>
曷之用二簋可用享<lb/>
　荀爽曰二簋謂上體二隂也上為宗廟簋者宗廟之<lb/>
　器故可享獻也<lb/>
二簋應有時<lb/>
　虞翻曰時謂春秋也損二之五震二月益正月春也<lb/>
　損七月兌八月秋也謂春秋祭祀以時思之艮為時<lb/>
　震為應故應有時也<lb/>
損剛益柔有時<lb/>
<pb n="23b"/>
　虞翻曰謂冬夏也二五已易成益坤為柔謂損益上<lb/>
　之三成旣濟坎冬離夏故損剛益柔有時<lb/>
損益盈虛與時偕行<lb/>
　虞翻曰乾為盈坤為虛損剛益柔故損益盈虚謂泰<lb/>
　初之上損二之五益上之時變通趨時故與時偕行<lb/>
象曰山下有澤損君子以懲忿窒欲<lb/>
　虞翻曰君子泰乾乾陽剛武為忿坤隂吝嗇為欲損<lb/>
　乾之初成兌説故懲忿初上據坤艮為山故欲窒也<lb/>
<pb n="24a"/>
初九祀事遄往无咎酌損之<lb/>
　虞翻曰祀祭祀坤為事謂二也遄速酌取也二失正<lb/>
　初利二速往合志於五得正无咎已得之應故遄往<lb/>
　无咎酌損之故象曰上合志也祀舊作已也<lb/>
象曰祀事遄往尚合志也<lb/>
　虞翻曰終成旣濟謂二上合志於五也<lb/>
九二利貞征凶弗損益之<lb/>
　虞翻曰失位當之正故利貞征行也震為征失正毁<lb/>
<pb n="24b"/>
　折故不征之五則凶二之五成益小損大益故弗損<lb/>
　益之矣<lb/>
象曰九二利貞中以為志也<lb/>
　虞翻曰動體離中故為志也<lb/>
六三三人行則損一人<lb/>
　虞翻曰泰乾三爻為三人震為行故三人行損初之<lb/>
　上故則損一人<lb/>
一人行則得其友<lb/>
<pb n="25a"/>
　虞翻曰一人謂泰初之上損剛益柔故一人行兌為<lb/>
　友初之上據坤應兌故則得其友言致一也<lb/>
象曰一人行三則疑也<lb/>
　虞翻曰坎為疑上益三成坎故三則疑○荀爽曰一<lb/>
　陽在上則教令行三陽在下則民衆疑也<lb/>
六四損其疾使遄有喜无咎<lb/>
　虞翻曰四謂二也四得位遠應初二疾上五已得承<lb/>
　之謂二之五三上復坎為疾也陽在五稱喜故損其<lb/>
<pb n="25b"/>
　疾使遄有喜二上體觀得正承五故无咎矣<lb/>
象曰損其疾亦可喜也<lb/>
　蜀才曰四當承上而有初應必上之所疑矣初四之<lb/>
　疾也宜損去其初使上遄喜○虞翻曰二上之五體<lb/>
　大觀象故可喜也<lb/>
六五或益之十朋之龜弗克違元吉<lb/>
　虞翻曰謂二五已變成益故或益之坤數十兊為朋<lb/>
　三上失位三動離為龜十謂神靈攝寳文筮山澤水<lb/>
<pb n="26a"/>
　火之龜也故十朋之龜三上易位成旣濟故弗克違<lb/>
　元吉矣<lb/>
象曰六五元吉自上祐也<lb/>
　侯果曰内柔外剛龜之象也又體兌艮互有坤震兌<lb/>
　為澤龜艮為山龜坤為地龜震為木龜坤數又十故<lb/>
　曰十朋朋類也六五處尊損已奉上人謀允叶龜墨<lb/>
　不違故能延上九之祐而來十朋之益所以大吉也<lb/>
　○崔憬曰或之者疑之也故用元龜價直二十大貝<lb/>
<pb n="26b"/>
　龜之最神貴者以決之不能違其益之義故獲元吉<lb/>
　雙貝曰朋也<lb/>
上九弗損益之无咎貞吉<lb/>
　虞翻曰損上益三也上失正之三得位故弗損益之<lb/>
　无咎貞吉動成旣濟故大得志<lb/>
利有攸往得臣无家<lb/>
　虞翻曰謂三往之上故利有攸往二五已動成益坤<lb/>
　為臣三變據坤成家人故曰得臣動而應三成旣濟<lb/>
<pb n="27a"/>
　則家人壞故曰无家○王肅曰處損之極損極則益<lb/>
　故曰不損益之非无咎也為下所益故无咎據五應<lb/>
　三三隂上附外内相應上下交接正之吉也故利有<lb/>
　攸往矣剛陽居上羣下共臣故曰得臣矣得臣則萬<lb/>
　方一軌故无家也<lb/>
象曰弗損益之大得志也<lb/>
　虞翻曰謂二五已變上下益三成旣濟定離坎體正<lb/>
　故大得志<lb/>
<pb n="27b"/>
序卦曰損而不已必益故受之以益<lb/>
　崔憬曰損終則弗損益之故言損而不已必益也<lb/>
䷩<hi>震下巽上</hi>益利有攸往<lb/>
　虞翻曰否上之初也損上益下其道大光二利往坎<lb/>
　應五故利有攸往中正有慶也<lb/>
利涉大川<lb/>
　虞翻曰謂三失正動成坎體渙坎為大川故利涉大<lb/>
　川渙舟檝象木道乃行也○鄭𤣥曰隂陽之義陽稱<lb/>
<pb n="28a"/>
　為君隂稱為臣今震一陽二隂臣多於君矣而四體<lb/>
　巽之不應初是天子損其所有以下諸侯也人君之<lb/>
　道以益下為德故謂之益也震為雷巽為風雷動風<lb/>
　行二者相成猶人君出教令臣奉行之故利有攸往<lb/>
　坎為大川利涉大川矣<lb/>
彖曰益損上益下<lb/>
　蜀才曰此本否卦案乾之上九下處坤初坤之初六<lb/>
　上升乾四損上益下者也<lb/>
<pb n="28b"/>
民説无疆<lb/>
　虞翻曰上之初坤為无疆震為喜笑以貴下賤大得<lb/>
　民故説无疆矣<lb/>
自上下下其道大光<lb/>
　虞翻曰乾為大眀以乾照坤故其道大光或以上之<lb/>
　三離為大光矣<lb/>
利有攸往中正有慶<lb/>
　虞翻曰中正謂五而二應之乾為慶也<lb/>
<pb n="29a"/>
利涉大川木道乃行<lb/>
　虞翻曰謂三動成渙渙舟檝象巽木得水故木道乃行也<lb/>
益動而巽日進无疆<lb/>
　虞翻曰震三動為離離為日巽為進坤為疆日與巽<lb/>
　俱進故日進无疆也<lb/>
天施地生其益无方<lb/>
　虞翻曰乾下之坤震為出生萬物出震故天施地生<lb/>
　陽在初坤為无方日進无疆故其益无方也<lb/>
<pb n="29b"/>
凢益之道與時偕行<lb/>
　虞翻曰上來益三四時象正艮為時震為行與損同<lb/>
　義故與時偕行也<lb/>
象曰風雷益君子以見善則遷有過則改<lb/>
　虞翻曰君子謂乾也上之三離為見乾為善坤為過<lb/>
　坤三進之乾四故見善則遷乾上之坤初改坤之過<lb/>
　體復象復以自知故有過則改也<lb/>
初九利用為大作元吉无咎<lb/>
<pb n="30a"/>
　虞翻曰大作謂耕播耒耨之利葢取諸此也坤為用乾<lb/>
　為大震為作故利用為大作體復初得正朋來无咎故<lb/>
　元吉无咎震三月卦日中星鳥敬授民時故以耕播也<lb/>
象曰元吉无咎下不厚事也<lb/>
　侯果曰大作為耕植也處益之始居震之初震為稼穡<lb/>
　又為大作益之大者莫大耕植故初九之利利為大作<lb/>
　若能不厚勞於下民不奪時於農畯則大吉无咎矣<lb/>
六二或益之十朋之龜弗克違永貞吉<lb/>
<pb n="30b"/>
　虞翻曰謂上從外來益三故或益之二得正遠應利<lb/>
　三之正已得承之坤數十損兌為朋謂三變離為龜<lb/>
　故十朋之龜坤為永上之三得正故永貞吉<lb/>
王用享于帝吉<lb/>
　虞翻曰震稱帝王謂五否乾為王體觀象艮為宗廟<lb/>
　三乾折坤牛體噬嗑食故王用享于帝得位故吉○<lb/>
　干寳曰聖王先成其民而後致力于神故王用享于<lb/>
　帝在巽之宮處震之象是則蒼精之帝同始祖矣<lb/>
<pb n="31a"/>
象曰或益之自外來也<lb/>
　虞翻曰乾上稱外來益三也<lb/>
六三益之用凶事无咎<lb/>
　虞翻曰坤為事三多凶上來益三得正故益用凶事<lb/>
　无咎<lb/>
有孚中行告公用圭<lb/>
　虞翻曰公謂三伏陽也三動體坎故有孚震為中行<lb/>
　為告位在中故曰中行三公位乾為圭乾之三故告<lb/>
<pb n="31b"/>
　公用圭圭桓圭也○九家易曰天子以尺二寸𤣥圭<lb/>
　事天以九寸事地也上公執桓圭九寸諸侯執信圭<lb/>
　七寸諸伯執躬圭七寸諸子執穀璧五寸諸男執蒲<lb/>
　璧五寸五等諸侯各執之以朝見天子也<lb/>
象曰益用凶事固有之矣<lb/>
　虞翻曰三上失正當變是固有之○干寳曰固有如<lb/>
　桓文之徒罪近簒弑功實濟世六三失位而體姦邪<lb/>
　處震之動懷巽之權是矯命之士爭奪之臣桓文之<lb/>
<pb n="32a"/>
　爻也故曰益之用凶事在益之家而居坤中能保社<lb/>
　稷愛撫人民故曰无咎旣乃中行近仁故曰有孚中<lb/>
　行然後俯列盟㑹仰致錫命故曰告公用圭<lb/>
六四中行告公從<lb/>
　虞翻曰中行謂正位在中震為行為從故曰中行公<lb/>
　謂三三上失位四利三之正已得以為實故曰告公<lb/>
　從矣<lb/>
利用為依遷國<lb/>
<pb n="32b"/>
　虞翻曰坤為國遷徙也三動坤從故利用為依遷國<lb/>
　也<lb/>
象曰告公從以益志也<lb/>
　虞翻曰坎為志三之上有兩坎象故以益志也○崔<lb/>
　憬曰益其勤王之志也居益之時履當其位與五近<lb/>
　比而四上公得藩屏之寄為依從之國若周平王之<lb/>
　東遷晉鄭是從也五為天子益其忠志以勑之故言<lb/>
　中行告公從利用為依遷國矣<lb/>
<pb n="33a"/>
九五有孚惠心勿問元吉<lb/>
　虞翻曰謂三上也震為問三上易位三五體坎已成<lb/>
　旣濟坎為心故有孚惠心勿問元吉故象曰勿問之<lb/>
　矣<lb/>
有孚惠我德<lb/>
　虞翻曰坤為我乾為德三之上體坎為孚故惠我德<lb/>
　象曰大得志<lb/>
象曰有孚惠心勿問之矣惠我德大得志也<lb/>
<pb n="33b"/>
　崔憬曰居中履尊當位有應而損上之時自一以損<lb/>
　己為念雖有孚于國惠心及下終不言以彰已功故<lb/>
　曰有孚惠心勿問問猶言也如是則獲元吉且為下<lb/>
　所信而懷已德故曰有孚惠我德君雖不言人惠其<lb/>
　德則我大得志也<lb/>
上九莫益之<lb/>
　虞翻曰莫无也自非上无益三者唯初當无應故莫<lb/>
　益之矣<lb/>
<pb n="34a"/>
或擊之<lb/>
　虞翻曰謂上不益初則以剝滅乾艮為手故或擊之<lb/>
立心勿恒凶<lb/>
　虞翻曰上體巽為進退故勿恒動成坎心以隂乘陽<lb/>
　故立心勿恒凶矣<lb/>
象曰莫益之徧辭也<lb/>
　虞翻曰徧周匝也三體剛凶故至上應乃益之矣<lb/>
或擊之自外來也<lb/>
<pb n="34b"/>
　虞翻曰外謂上上來之三故曰自外來也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集解卷八<lb/>
</p>
<p>
</p>
  </div>
</body>
</text>
</TEI>
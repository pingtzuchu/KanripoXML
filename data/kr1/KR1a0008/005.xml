<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷五</head> <lb/>
    <p>
<pb n="1a"/>
欽定四庫全書<lb/>
　周易集解卷五<lb/>
　　　　　　　　　　　　　唐　李鼎祚　撰<lb/>
序卦曰豫必有隨也故受之以隨<lb/>
　韓康伯曰順以動者衆之所隨<lb/>
䷐<hi>震下兑上</hi>隨元亨利貞无咎<lb/>
　虞翻曰否上之初剛來下柔初上得正故元亨利貞无咎<lb/>
　○鄭𤣥曰震動也兌悦也内動之以德外悦之以言則天<lb/>
<pb n="1b"/>
　下之人咸慕其行而隨從之故謂隨也旣見隨從能長之<lb/>
　以善通其嘉禮和之以義幹之以正則功成而有福若无<lb/>
　此四德則有凶咎焉○焦贛曰漢髙帝與項籍其眀徴也<lb/>
彖曰隨剛來而下柔動而説隨<lb/>
　虞翻曰否乾上來之坤初故剛來而下柔動震悦兑也<lb/>
大亨貞无咎<lb/>
　荀爽曰隨者震之歸䰟震歸從巽故大通動爻得正<lb/>
　故利貞陽降隂升嫌於有咎動而得正故无咎<lb/>
<pb n="2a"/>
而天下隨時<lb/>
　虞翻曰乾為天坤為下震春兌秋三四之正坎冬離<lb/>
　夏四時位正時行則行故天下隨時矣<lb/>
隨時之義大矣哉<lb/>
　蜀才曰此本否卦剛自上來居初柔自初而升上則<lb/>
　内動而外悦是動而悦隨也相隨而大亨无咎得於<lb/>
　時也得時則天下隨之矣故曰隨時之義大矣哉<lb/>
象曰澤中有雷隨<lb/>
<pb n="2b"/>
　九家易曰兑澤震雷八月之時雷藏於澤則天下隨<lb/>
　時之象也<lb/>
君子以嚮晦入宴息<lb/>
　翟𤣥曰晦者㝠也雷者陽氣春夏用事今在澤中秋<lb/>
　冬時也故君子象之日出視事其將晦㝠退入宴寢<lb/>
　而休息也○侯果曰坤為晦乾之上九來入坤初嚮<lb/>
　晦者也坤初升兌兌為休息入宴者也欲君民者晦<lb/>
　德息物動悦黎庶則萬方歸隨也<lb/>
<pb n="3a"/>
初九官有渝貞吉出門交有功<lb/>
　九家易曰渝變也謂陽來居初德正為震震為子得<lb/>
　土之位故曰官也隂陽出門相與交通隂往之上亦<lb/>
　不失正故曰貞吉而交有功<lb/>
象曰官有渝從正吉也出門交有功不失也<lb/>
　鄭𤣥曰震為大塗又為日門當春分隂陽之所交也<lb/>
　是臣出君門與四方賢人交有成功之象也昔舜愼<lb/>
　徽五典五典克從納于百揆百揆時序賔于四門四<lb/>
<pb n="3b"/>
　門穆穆是其義也<lb/>
六二係小子失丈夫<lb/>
　虞翻曰應在巽巽為繩故稱係小子謂五兌為少故<lb/>
　曰小子丈夫謂四體大過老夫故稱大夫承四隔三<lb/>
　故失丈夫三至上有大過象故與老婦士夫同義體<lb/>
　咸象夫死大過故每有欲嫁之義也<lb/>
象曰係小子弗兼與也<lb/>
　虞翻曰己係於五不兼與四也<lb/>
<pb n="4a"/>
六三係丈夫失小子隨有求得利居貞<lb/>
　虞翻曰隨家隂隨陽三之上无應上係於四失初小<lb/>
　子故係丈夫失小子艮為居為求謂求之正得位遠<lb/>
　應利上承四故利居貞矣<lb/>
象曰係丈夫志舍下也<lb/>
　王弼曰雖體下卦二已據初將何所附故捨初係四<lb/>
　志在丈夫也四俱无應亦欲於己隨之則得其求矣<lb/>
　故曰隨有求得也應非其正以係於人何可以妄故<lb/>
<pb n="4b"/>
　利居貞也初處已下四處已上故曰係丈夫失小子<lb/>
九四隨有獲貞凶有孚在道以眀何咎<lb/>
　虞翻曰謂獲三也失位相據在大過死象故貞凶象<lb/>
　曰其義凶矣孚謂五初震為道三已之正四變應初<lb/>
　得位在離故有孚在道以眀何咎象曰眀功也<lb/>
象曰隨有獲其義凶也<lb/>
　虞翻曰死在大過故凶也<lb/>
有孚在道明功也<lb/>
<pb n="5a"/>
　虞翻曰功謂五也三四之正離為眀故眀功也<lb/>
九五孚于嘉吉<lb/>
　虞翻曰坎為孚陽稱嘉位五正故吉也<lb/>
象曰孚于嘉吉位正中也<lb/>
　虞翻曰凡五言中正中正皆陽得其正以此為例矣<lb/>
上六拘係之乃從維之<lb/>
　虞翻曰應在艮艮手為拘巽為繩兩係稱維故拘係<lb/>
　之乃從維之在隨之上而無所隨故維之象曰上窮<lb/>
<pb n="5b"/>
　是其義也<lb/>
王用亨于西山<lb/>
　虞翻曰否乾為王謂五也有觀象故亨兌為西艮為<lb/>
　山故王用亨於西山也<lb/>
象曰拘係之上窮也<lb/>
　虞翻曰乗剛无應故上窮也<lb/>
序卦曰以喜隨人者必有事故受之以蠱蠱者事也<lb/>
　九家易曰子行父事備物致用而天下治也備物致<lb/>
<pb n="6a"/>
　用立成器以為天下利莫大於聖人子修聖道行父<lb/>
　之事以臨天下无為而治也<lb/>
䷑<hi>巽下艮上</hi>蠱元亨<lb/>
　虞翻曰泰初之上而與隨旁通剛上柔下乾坤交故<lb/>
　元亨也○伏曼容曰蠱惑亂也萬事從惑而起故以<lb/>
　蠱為事也案尚書大傳云乃命五史以書五帝之蠱<lb/>
　事然為訓者正以太古之時无為无事也今言蠱者<lb/>
　是卦之惑亂也時旣漸澆物情惑亂故事業因之而<lb/>
<pb n="6b"/>
　起惑矣故左傳云女惑男風落山謂之蠱是其義也<lb/>
利涉大川<lb/>
　虞翻曰謂二失位動而之坎也故利涉大川也<lb/>
先甲三日後甲三日<lb/>
　子夏傳云先甲三日者辛壬癸也後甲三日者乙丙<lb/>
　丁也○馬融曰甲在東方艮在東北故云先甲巽在<lb/>
　東南故云後甲所以十日之中唯稱甲者甲為十日<lb/>
　之首蠱為造事之端故舉初而眀事始也言所以三<lb/>
<pb n="7a"/>
　日者不令而誅謂之㬥故令先後各三日欲使百姓<lb/>
　遍習行而不犯也<lb/>
彖曰蠱剛上而柔下巽而止蠱<lb/>
　虞翻曰泰初之上故剛上坤上之初故柔下上艮下<lb/>
　巽故巽而止蠱也<lb/>
蠱元亨而天下治也<lb/>
　荀爽曰蠱者巽也巽歸合震故元亨也蠱者事也備<lb/>
　物致用故天下治也<lb/>
<pb n="7b"/>
利涉大川往有事也<lb/>
　九家易曰陽往據隂隂來乘陽故有事也此卦泰乾<lb/>
　天有河坤地有水二爻升降出入乾坤利涉大川也<lb/>
　陽往求五隂來求二未得正位戎事不息故有事<lb/>
先甲三日後甲三日終則有始天行也<lb/>
　虞翻曰謂初變成乾乾為甲至二成離離為日謂乾<lb/>
　三爻在前故先甲三日賁時也變三至四體離至五<lb/>
　成乾乾三爻在後故後甲三日无妄時也易出震消<lb/>
<pb n="8a"/>
　息歴乾坤象乾為始坤為終故終則有始乾為天震<lb/>
　為行故天行也<lb/>
象曰山下有風蠱<lb/>
　何妥曰山者高而靜風者宣而疾有似君處上而安<lb/>
　靜臣在下而行令也<lb/>
君子以振民育德<lb/>
　虞翻曰君子謂泰乾也坤為民初上撫坤故振民乾<lb/>
　稱德體大畜須養故以育德也<lb/>
<pb n="8b"/>
初六幹父之蠱有子考无咎厲終吉<lb/>
　虞翻曰幹正蠱事也泰乾為父坤為事故幹父之蠱<lb/>
　初上易位艮為子父死大過稱考故有子考變而得<lb/>
　正故无咎厲終吉也○案位陽令首父之事也爻隂<lb/>
　柔順子之質也<lb/>
象曰幹父之蠱意承考也<lb/>
　王弼曰幹事之首時有損益不可盡承故意承而已<lb/>
　也<lb/>
<pb n="9a"/>
九二幹母之蠱不可貞象曰幹母之蠱得中道也<lb/>
　虞翻曰應在五泰坤為母故幹母之蠱失位故不可<lb/>
　貞變而得正故貞而得中道也○案位隂居内母之<lb/>
　象<lb/>
九三幹父之蠱小有悔无大咎象曰幹父之蠱終无咎<lb/>
也<lb/>
　王弼曰以剛幹事而无其應故有悔也履得其位以<lb/>
　正幹父雖小有悔終无大咎矣○案爻位俱陽父之<lb/>
<pb n="9b"/>
　事<lb/>
六四裕父之蠱往見吝<lb/>
　虞翻曰裕不能爭也孔子曰父有爭子則身不陷於<lb/>
　不義四隂體大過本末弱故裕父之蠱兌為見變而<lb/>
　失正故往見吝象曰往未得是其義也<lb/>
象曰裕父之蠱往未得也<lb/>
　虞翻曰往失位折鼎足故未得<lb/>
六五幹父之蠱用譽<lb/>
<pb n="10a"/>
　荀爽曰體和應中承陽有實用斯幹事榮譽之道也<lb/>
象曰幹父用譽承以德也<lb/>
　虞翻曰譽謂二也二五失位變而得正故用譽變二<lb/>
　使承五故承以德二乾爻故稱德矣<lb/>
上九不事王侯<lb/>
　虞翻曰泰乾為王坤為事應在於三震為侯坤象不<lb/>
　見故不事王侯<lb/>
髙尚其事<lb/>
<pb n="10b"/>
　虞翻曰謂五已變巽為高艮陽升在坤上故高尚其<lb/>
　事<lb/>
象曰不事王侯志可則也<lb/>
　荀爽曰年老事終不當其位體艮為止故不事王侯<lb/>
　據上臨下重隂累實故志可則<lb/>
序卦曰有事而後可大故受之以臨臨者大也<lb/>
　崔憬曰有蠱元亨則可大之業成故曰有事然後可<lb/>
　大也<lb/>
<pb n="11a"/>
䷒<hi>兌下坤上</hi>臨元亨利貞<lb/>
　虞翻曰陽息至二與遯旁通剛浸而長乾來交坤動<lb/>
　則成乾故元亨利貞<lb/>
至于八月有凶<lb/>
　虞翻曰與遯旁通臨消於遯六月卦也於周為八月<lb/>
　遯弑君父故至于八月有凶荀公以兌為八月兊於<lb/>
　周為十月言八月失之甚矣○鄭𤣥曰臨大也陽氣<lb/>
　自此浸而長大陽浸長矣而有四德齊功於乾盛之<lb/>
<pb n="11b"/>
　極也人之情盛則奢淫奢淫則將亡故戒以凶臨卦<lb/>
　斗建丑而用事殷之正月也當文王之時紂為无道<lb/>
　故於是卦為殷家著興衰之戒以見周改殷正之數<lb/>
　云臨自周二月用事訖其七月至八月而遯卦受之<lb/>
　此終而復始王命然矣<lb/>
彖曰臨剛浸而長<lb/>
　虞翻曰剛謂二也兌為水澤自下浸上故浸而長也<lb/>
說而順剛中而應大亨以正天之道也<lb/>
<pb n="12a"/>
　虞翻曰說兌順坤也剛中謂二也四隂皆應之故曰<lb/>
　而應大亨以正謂三動成乾天得正為泰天地交通<lb/>
　故亨以正天之道也<lb/>
至于八月有凶消不久也<lb/>
　蜀才曰此本坤卦剛長而柔消故大亨利正也案臨<lb/>
　十二月卦也自建丑之月至建申之月凡閱八月則<lb/>
　成否也否則天地不交萬物不通是至于八月有凶<lb/>
　斯之謂也<lb/>
<pb n="12b"/>
象曰澤上有地臨<lb/>
　荀爽曰澤卑地髙髙下相臨之象也<lb/>
君子以教思无窮容保民无疆<lb/>
　虞翻曰君子謂二也震為言兑口講習學以聚之問<lb/>
　以辯之坤為思剛浸長故以教思无窮容寛也二寛<lb/>
　以居之仁以行之坤為容民故保民无疆矣<lb/>
初九咸臨貞吉<lb/>
　虞翻曰咸感也得正應四故貞吉也<lb/>
<pb n="13a"/>
象曰咸臨貞吉志行正也<lb/>
　荀爽曰陽始咸升以剛臨柔得其正位而居是吉故<lb/>
　曰志行正<lb/>
九二咸臨吉无不利<lb/>
　虞翻曰得中多譽兼有四隂體復初元吉故无不利<lb/>
象曰咸臨吉无不利未順命也<lb/>
　荀爽曰陽感至二當升居五羣隂相承故无不利也<lb/>
　陽當居五隂當順從今尚在二故曰未順命也<lb/>
<pb n="13b"/>
六三甘臨无攸利旣憂之无咎象曰甘臨位不當也旣<lb/>
憂之咎不長也<lb/>
　虞翻曰兌為口坤為土土爰稼穡作甘兌口銜坤故<lb/>
　曰甘臨失位乘陽故无攸利言三失位无應故憂之<lb/>
　動而成泰故咎不可長也<lb/>
六四至臨无咎<lb/>
　虞翻曰至下也謂下至初應當位有實故无咎<lb/>
象曰至臨无咎當位實也<lb/>
<pb n="14a"/>
　荀爽曰四與二同功欲升二至五已得承順之故曰<lb/>
　至臨也陽雖未乘處位居正故得无咎是當位實也<lb/>
六五知臨大君之宜吉象曰大君之宜行中之謂也<lb/>
　荀爽曰五者帝位大君謂二也宜升上居五位吉故<lb/>
　曰知臨大君之宜也二者處中行升居五五亦處中<lb/>
　故行中之謂也<lb/>
上六敦臨吉无咎<lb/>
　荀爽曰上應於三欲因三升二過應於陽敦厚之意<lb/>
<pb n="14b"/>
　故曰敦臨吉无咎<lb/>
象曰敦臨之吉志在内也<lb/>
　九家易曰志在升二也隂以陽為主故志在内也<lb/>
序卦曰物大然後可觀也故受之以觀<lb/>
　崔憬曰言德業大者可以觀政於人故受之以觀也<lb/>
䷓<hi>坤下巽上</hi>觀盥而不薦有孚顒若<lb/>
　鄭𤣥曰坤為地為衆巽為木為風九五天子之爻互<lb/>
　體有艮艮為鬼門又為宮闕地上有木而為鬼門宮<lb/>
<pb n="15a"/>
　闕者天子宗廟之象也○王弼曰王道之可觀者莫<lb/>
　盛乎宗廟宗廟之可觀者莫盛乎盥也至薦簡略不<lb/>
　足復觀故觀盥而不薦也○馬融曰盥者進爵灌地<lb/>
　以降神也此是祭祀盛時及神降薦牲其禮簡略不<lb/>
　足觀也國之大事唯祭與戎王道可觀在於祭祀祭<lb/>
　祀之盛莫過初盥降神故孔子禘自旣灌而往者吾<lb/>
　不欲觀之矣此言及薦簡略則不足觀也以下觀上<lb/>
　見其至盛之禮萬民信敬故云有孚顒若孚信顒敬<lb/>
<pb n="15b"/>
　也○案鬼神害盈禍淫福善若人君修德至誠感神<lb/>
　則黍稷非馨明德惟馨故觀盥而不觀薦饗其誠信<lb/>
　者也斯卽東鄰殺牛不如西鄰之禴祭實受其福是<lb/>
　其義也<lb/>
彖曰大觀在上<lb/>
　蜀才曰此本乾卦案柔小浸長剛大在上其德可觀<lb/>
　故曰大觀在上也<lb/>
順而巽中正以觀天下<lb/>
<pb n="16a"/>
　虞翻曰謂陽息臨二直方大臨者大也在觀上故稱<lb/>
　大觀順坤也中正謂五五以天神道觀示天下咸服<lb/>
　其化賓於王庭<lb/>
觀盥而不薦有孚顒若下觀而化也<lb/>
　虞翻曰觀反臨也以五陽觀示坤民故稱觀盥沃盥<lb/>
　薦羞牲也孚信謂五顒顒君德有威容貌若順也坎<lb/>
　為水坤為器艮手臨坤坎水沃之盥之象也故觀盥<lb/>
　而不薦孔子曰禘自旣灌吾不欲觀之矣巽為進退<lb/>
<pb n="16b"/>
　容止可觀進退可度則下觀其德而順其化上之三<lb/>
　五在坎中故有孚顒若下觀而化詩曰顒顒卬卬如珪<lb/>
　如璋君德之義也<lb/>
觀天之神道而四時不忒<lb/>
　虞翻曰忒差也神道謂五臨震兌為春秋三上易位<lb/>
　坎冬離夏日月象正故四時不忒<lb/>
聖人以神道設教而天下服矣<lb/>
　虞翻曰聖人謂乾退藏於宻而齊於巽以神眀其德<lb/>
<pb n="17a"/>
　教故聖人設教坤民順從而天下服矣<lb/>
象曰風行地上觀先王以省方觀民設教<lb/>
　九家易曰先王謂五應天順民受命之王也風行地<lb/>
　上草木必偃枯槁朽腐獨不從風謂應外之爻天地<lb/>
　氣絶隂陽所去象不化之民五刑所加故以省察四<lb/>
　方觀視民俗而設其教也言先王德化光被四表有<lb/>
　不賔之民不從法令以五刑加之以齊德教也<lb/>
初六童觀小人无咎君子吝<lb/>
<pb n="17b"/>
　虞翻曰艮為童隂小人陽君子初位賤以小人承君<lb/>
　子故无咎陽伏隂下故君子吝矣<lb/>
象曰初六童觀小人道也<lb/>
　王弼曰失位處下最遠朝美无所鑒見故曰童觀處<lb/>
　大觀之時而童觀趣順而已小人為之无可咎責君<lb/>
　子為之鄙吝之道<lb/>
六二闚觀利女貞<lb/>
　虞翻曰臨兌為女竊觀稱闚兌女反成巽巽四五得<lb/>
<pb n="18a"/>
　正故利女貞艮為宫室坤為闔戸小人而應五故闚<lb/>
　觀女貞利不淫視也<lb/>
象曰闚觀女貞亦可醜也<lb/>
　侯果曰得位居中上應於五闚觀朝美不能大觀處<lb/>
　大觀之時而為闚觀女正則利君子則醜也○案六<lb/>
　二離爻離為目又為中女外互體艮艮為門闕女目<lb/>
　近門闚觀之象也<lb/>
六三觀我生進退<lb/>
<pb n="18b"/>
　虞翻曰坤為我臨震為生生謂坤生民也巽為進退<lb/>
　故觀我生進退臨震進之五得正居中故象曰未失<lb/>
　道<lb/>
象曰觀我生進退未失道也<lb/>
　荀爽曰我謂五也生者教化生也三欲進觀於五四<lb/>
　旣在前而三故退未失道也<lb/>
六四觀國之光利用賓于王<lb/>
　虞翻曰坤為國臨陽至二天下文眀反上成觀進顯<lb/>
<pb n="19a"/>
　天位故觀國之光王謂五陽陽尊賔坤坤為用為臣<lb/>
　四在王庭賓事於五故利用賓于王矣詩曰莫敢不<lb/>
　來賓莫敢不來王是其義也<lb/>
象曰觀國之光尚賓也<lb/>
　崔憬曰得位比尊承於王者職在搜揚國俊賓薦王<lb/>
　庭故以進賢為尚賔也<lb/>
九五觀我生君子无咎<lb/>
　虞翻曰我身也謂我生生謂生民震生象反坤為死<lb/>
<pb n="19b"/>
　喪嫌非生民故不言民陽為君子在臨二失位<lb/>
　之五得道處中故君子无咎矣<lb/>
象曰觀我生觀民也<lb/>
　王弼曰觀我生自觀其道也為衆觀之主當宣文化<lb/>
　光于四表上之化下猶風之靡草百姓有過在予一<lb/>
　人君子風著已乃无咎欲察已道當觀民也○虞翻<lb/>
　曰坤為民謂三也坤體成故觀民也<lb/>
上九觀其生君子无咎<lb/>
<pb n="20a"/>
　虞翻曰應在三三體臨震故觀其生君子謂三之三<lb/>
　得正故无咎矣<lb/>
象曰觀其生志未平也<lb/>
　王弼曰觀其生為人所觀也最處上極天下所觀者<lb/>
　也處天下所觀之地其志未為平易不可不愼故君<lb/>
　子德見乃得无咎生猶動出也○虞翻曰坎為志為<lb/>
　平上來之三故志未平矣<lb/>
序卦曰可觀而有所合故受之以噬嗑嗑者合也<lb/>
<pb n="20b"/>
　崔憬曰言可觀政於人則有所合於刑矣故曰可觀<lb/>
　而有所合<lb/>
䷔<hi>震下離上</hi>噬嗑亨利用獄<lb/>
　虞翻曰否五之坤初坤初之五剛柔交故亨也坎為<lb/>
　獄艮為手離為眀四以不正而係於獄上當之三蔽<lb/>
　四成豐折獄致刑故利用獄坤為用也○案頤中有<lb/>
　物曰噬嗑謂九四也四互體坎坎為法律又為刑獄<lb/>
　四在頤中齧而後亨故利用獄也<lb/>
<pb n="21a"/>
彖曰頤中有物曰噬嗑<lb/>
　虞翻曰物謂四則所噬乾脯也頤中无物則口不噬<lb/>
　故先舉頤中有物曰噬嗑也<lb/>
噬嗑而亨<lb/>
　崔憬曰物在頤中隔其上下因齧而合乃得其亨焉<lb/>
　以喻人於上下之間有亂羣者當用刑去之故言利<lb/>
　用獄<lb/>
剛柔分動而眀雷電合而章<lb/>
<pb n="21b"/>
　盧氏曰此本否卦乾之九五分降坤初坤之初六分<lb/>
　升乾五是剛柔分也分則雷動於下電照於上合成<lb/>
　天威故曰雷電合而成章也<lb/>
柔得中而上行雖不當位利用獄也<lb/>
　侯果曰坤之初六上升乾五是柔得中而上行雖則<lb/>
　失位文眀以中斷制枉直不失情理故利用獄<lb/>
象曰雷電噬嗑<lb/>
　宋衷曰雷動而威電動而眀二者合而其道彰也用<lb/>
<pb n="22a"/>
　刑之道威眀相兼若威而不眀恐致淫濫眀而无威<lb/>
　不能伏物故須雷電竝合而噬嗑備<lb/>
先王以明罰勑法<lb/>
　侯果曰雷所以動物電所以照物雷電震照則萬物<lb/>
　不能懷邪故先王則之明罰敕法以示萬物欲萬方<lb/>
　一心也<lb/>
初九屨校滅趾无咎<lb/>
　侯果曰屨貫趾足也震為足坎為校震沒坎下故屨<lb/>
<pb n="22b"/>
　校滅趾初位得正故无咎○干寳曰趾足也屨校貫<lb/>
　械也初居剛躁之家體貪狼之性以震掩巽强㬥之<lb/>
　男也行侵陵之罪以陷屨校之刑故曰屨校滅趾得<lb/>
　位於初顧震知懼小懲大戒以免刑戮故曰无咎矣<lb/>
象曰屨校滅趾不行也<lb/>
　虞翻曰否坤小人以隂消陽其亡其亡故五變滅初<lb/>
　否殺不行也○干寳曰不敢遂行强也<lb/>
六二噬膚滅鼻无咎<lb/>
<pb n="23a"/>
　虞翻曰噬食也艮為膚為鼻鼻沒水坎中隱藏不見故<lb/>
　噬膚滅鼻乘剛又得正多譽故无咎<lb/>
象曰噬膚滅鼻乘剛也<lb/>
　侯果曰居中履正用刑者也二互體艮艮為鼻又為<lb/>
　黔喙噬膚滅鼻之象也乘剛噬必深噬過其分故滅<lb/>
　鼻也刑刻雖峻得所疾也雖則滅鼻而无咎矣<lb/>
六三噬腊肉遇毒小吝无咎<lb/>
　虞翻曰三在膚裏故稱肉離日熯之為腊坎為毒故<lb/>
<pb n="23b"/>
　噬腊肉遇毒毒謂矢毒也失位承四故小吝與上易<lb/>
　位利用獄成豐故无咎也<lb/>
象曰遇毒位不當也<lb/>
　荀爽曰腊肉謂四也三以不正噬取異家法當遇罪<lb/>
　故曰遇毒為艮所止所欲不得故小吝也所欲不得<lb/>
　則免於罪故无咎矣<lb/>
九四噬乾胏得金矢利艱貞吉象曰利艱貞吉未光也<lb/>
　陸績曰肉有骨謂之胏離為乾肉又為兵矢失位用<lb/>
<pb n="24a"/>
　刑物亦不服若噬有骨之乾胏也金矢者取其剛直<lb/>
　也噬胏雖復艱難終得申其剛直雖獲正吉未為光<lb/>
　大也<lb/>
六五噬乾肉得黄金貞厲无咎<lb/>
　虞翻曰隂稱肉位當離日中烈故乾肉也乾金黄故<lb/>
　得黄金貞正厲危也變而得正故无咎○王弼曰乾<lb/>
　肉堅也黄中金剛也以隂處陽以柔承剛以噬於物<lb/>
　物亦不服故曰噬乾肉也然處得尊位而居於中能<lb/>
<pb n="24b"/>
　行其戮也履不正而能行其戮剛勝者也噬雖不服得<lb/>
　中而勝故曰噬乾肉得黄金也已雖不正而刑戮得<lb/>
　當故雖厲而无咎也<lb/>
象曰貞厲无咎得當也<lb/>
　荀爽曰謂隂來正居是而厲陽也以隂厲陽正居其<lb/>
　處而无咎者以從下眀上不失其中所言得當<lb/>
上九何校滅耳凶<lb/>
　荀爽曰為五所何故曰何校據五應三欲盡滅坎上<lb/>
<pb n="25a"/>
　體坎為耳故曰滅耳凶上以不正侵欲无已奪取異<lb/>
　家惡積而不可掩罪大而不可解故宜凶矣○鄭𤣥曰<lb/>
　離為槁木坎為耳木在耳上何校滅耳之象也<lb/>
象曰何校滅耳聰不眀也<lb/>
　九家易曰當據離坎以為聰眀坎旣不正今欲滅之<lb/>
　故曰聰不眀也<lb/>
序卦曰物不可以茍合而已故受之以賁賁者飾也<lb/>
　崔憬曰言物不可茍合於刑當須以文飾之故受之<lb/>
<pb n="25b"/>
　以賁<lb/>
䷕<hi>離下艮上</hi>賁亨<lb/>
　虞翻曰泰上之乾二乾二之坤上柔來文剛隂陽交<lb/>
　故亨也<lb/>
小利有攸往<lb/>
　虞翻曰小謂五五失正動得位體離以剛文柔故小<lb/>
　利有攸往○鄭𤣥曰賁文飾也離為日天文也艮為<lb/>
　石地文也天文在下地文在上天地二文相飾成賁<lb/>
<pb n="26a"/>
　者也猶人君以剛柔仁義之道飾成其德也剛柔雜<lb/>
　仁義合然後嘉㑹禮通故亨也卦互體坎艮艮止於<lb/>
　上坎險於下夾震在中故不利大行小有所之則可<lb/>
　矣<lb/>
彖曰賁亨柔來而文剛故亨分剛上而文柔故小利有<lb/>
攸往<lb/>
　荀爽曰此本泰卦謂隂從上來居乾之中文飾剛道<lb/>
　交於中和故亨也分乾之二居坤之上上飾柔道兼<lb/>
<pb n="26b"/>
　據二隂故小利有攸往矣<lb/>
天文也<lb/>
　虞翻曰謂五利變之正成巽體離艮為星離日坎月<lb/>
　巽為高五天位離為文眀日月星辰高麗於上故稱<lb/>
　天之文也<lb/>
文眀以止人文也<lb/>
　虞翻曰人謂三乾為人文眀離止艮也震動離眀五<lb/>
　變據四二五分則止文三故以三為人文也<lb/>
<pb n="27a"/>
觀乎天文以察時變<lb/>
　虞翻曰日月星辰為天文也泰震春兌秋賁坎冬離<lb/>
　夏巽為進退日月星辰進退盈縮謂朓側朏也厯象<lb/>
　在天成變故以察時變矣<lb/>
觀乎人文以化成天下<lb/>
　虞翻曰泰乾為人五二動體旣濟賁離象重眀麗正<lb/>
　故以化成天下也○干寳曰四時之變懸乎日月聖<lb/>
　人之化成乎文章觀日月而要其會通觀文眀而化<lb/>
<pb n="27b"/>
　成天下<lb/>
象曰山下有火賁<lb/>
　王廙曰山下有火文相照也夫山之為體層峰峻嶺<lb/>
　峭嶮參差直置其形已如彫飾復加火照彌見文章<lb/>
　賁之象也<lb/>
君子以眀庶政无敢折獄<lb/>
　虞翻曰君子謂乾離為眀坤為庶政故眀庶政坎為<lb/>
　獄三在獄得正故无敢折獄噬嗑四不正故利用獄<lb/>
<pb n="28a"/>
　也<lb/>
初九賁其趾<lb/>
　虞翻曰應在震震為足故賁其趾也<lb/>
舍車而徒<lb/>
　虞翻曰應在艮艮為舍坎為車徒步行也位在下故<lb/>
　舍車而徒<lb/>
象曰舍車而徒義弗乘也<lb/>
　崔憬曰剛柔相交以成飾義者也今近四棄於二比<lb/>
<pb n="28b"/>
　故曰舍車車士大夫所乘謂二也四乘於剛艮止其<lb/>
　應初全其義故曰而徒徒塵賤之事也自飾其行故<lb/>
　曰賁其趾趾謂初也王肅曰在下故稱趾旣舍其車<lb/>
　又飾其趾是徒步也<lb/>
六二賁其須象曰賁其須與上興也<lb/>
　侯果曰自三至上有頤之象也二在頤下須之象也<lb/>
　上无其應三亦无應若能上承於三與之同德雖俱<lb/>
　无應可相與而興起也<lb/>
<pb n="29a"/>
九三賁如濡如永貞吉象曰永貞之吉終莫之陵也<lb/>
　虞翻曰有離之文以自飾故曰賁如也有坎之水以<lb/>
　自潤故曰濡如也體剛履正故永貞吉與二同德故<lb/>
　終莫之陵也<lb/>
六四賁如皤如白馬翰如匪宼婚媾<lb/>
　王弼曰有應在初三為宼難二志相感不獲交通欲<lb/>
　靜則失初之應欲進則懼三之難故或飾或素内懷<lb/>
　疑懼鮮絜其馬翰如以待雖履正位未果其志匪緣宼<lb/>
<pb n="29b"/>
　隔乃為婚媾則終无尤也○陸績曰震為馬為白故<lb/>
　曰白馬翰如案皤亦白素之貌也<lb/>
象曰六四當位疑也<lb/>
　案坎為盜故疑當位乘三悖禮難飾應初遠陽故曰<lb/>
　當位疑也<lb/>
匪宼婚媾終无尤也<lb/>
　崔憬曰以其守正待應故終无尤也<lb/>
六五賁于丘園束帛戔戔吝終吉<lb/>
<pb n="30a"/>
　虞翻曰艮為山五半山故稱丘木果曰園故賁于丘<lb/>
　園也六五失正動之成巽巽為帛為繩艮手持故束<lb/>
　帛以艮斷巽故戔戔失位无應故吝變而得正故終<lb/>
　吉矣<lb/>
象曰六五之吉有喜也<lb/>
　荀爽曰艮山震林失其正位在山林之間賁飾丘陵<lb/>
　以為園圃隱士之象也五為王位體中履和勤賢之<lb/>
　主尊道之君也故曰賁于丘園束帛戔戔君臣失正<lb/>
<pb n="30b"/>
　故吝能以中和飾上成功故終吉而有喜也○虞翻<lb/>
　曰五變之陽故有喜凡言喜慶皆陽爻束帛戔戔委<lb/>
　積之貌○案六五離爻離為中女午為蠶絲束帛之<lb/>
　象<lb/>
上九白賁无咎<lb/>
　虞翻曰在巽上故曰白賁乘五隂變而得位故无咎<lb/>
　矣<lb/>
象曰白賁无咎上得志也<lb/>
<pb n="31a"/>
　干寳曰白素也延山林之人採素士之言以飾其政<lb/>
　故上得志也○虞翻曰上之正得位體成旣濟故曰<lb/>
　得志坎為志也<lb/>
序卦曰致飾然後通則盡矣故受之以剝剝者剥也<lb/>
　崔憬曰以文致飾則上下情通故曰致飾然後通也<lb/>
　文者致理極而无救則盡矣盡猶剥也<lb/>
䷖<hi>坤下艮上</hi>剝不利有攸往<lb/>
　虞翻曰隂消乾也與夬旁通以柔變剛小人道長子<lb/>
<pb n="31b"/>
　弑其父臣弑其君故不利有攸往也<lb/>
彖曰剥剥也<lb/>
　盧氏曰此本乾卦羣隂剥陽故曰為剥也<lb/>
柔變剛也<lb/>
　荀爽曰謂隂外變五五者至尊為隂所變故曰剥也<lb/>
不利有攸往小人長也<lb/>
　鄭𤣥曰隂氣侵陽上至於五萬物零落故謂之剥也<lb/>
　五隂一陽小人極盛君子不可有所之故不利有攸<lb/>
<pb n="32a"/>
　往也<lb/>
順而止之觀象也<lb/>
　虞翻曰坤順艮止謂五消觀成剥故觀象也<lb/>
君子尚消息盈虚天行也<lb/>
　虞翻曰乾為君子乾息為盈坤消為虚故君子尚消<lb/>
　息盈虚天行也則出入無疾反復其道易虧巽消艮<lb/>
　出震息兌盈乾虚坤故於是見之耳<lb/>
象曰山附於地剥<lb/>
<pb n="32b"/>
　陸績曰艮為山坤為地山附於地謂髙附於卑貴附<lb/>
　於賤君不能制臣也<lb/>
上以厚下安宅<lb/>
　虞翻曰上君也宅居也山高絶於地今附地者眀被<lb/>
　剥矣屬地時也君當厚錫於下賢當卑降於愚然後<lb/>
　得安其居<lb/>
初六剥牀以足蔑貞凶<lb/>
　虞翻曰此卦坤變乾也動初成巽巽木為牀復震在<lb/>
<pb n="33a"/>
　下為足故剥牀以足蔑无貞正也失位无應故蔑貞<lb/>
　凶震在隂下象曰以滅下也<lb/>
象曰剥牀以足以滅下也<lb/>
　虞翻曰蔑滅也坤所以載物牀所以安人在下故稱<lb/>
　足先從下剥漸及於上則君政崩滅故曰以滅下也<lb/>
六二剥牀以辯蔑貞凶<lb/>
　虞翻曰指間稱辯剥剥二成艮艮為指二在指間故<lb/>
　剥牀以辯无應在剥故蔑貞凶也<lb/>
<pb n="33b"/>
象曰剥牀以辯未有與也<lb/>
　鄭𤣥曰足上稱辯謂近膝之下屈則相近申則相遠<lb/>
　故謂之辯辯分也○崔憬曰今以牀言之則辯當在<lb/>
　第足之間是牀梐也未有與者言至三則應故二未<lb/>
　有與也<lb/>
六三剥之无咎象曰剥之无咎失上下也<lb/>
　荀爽曰衆皆剥陽三獨應上无剥害意是以无咎故<lb/>
　曰失上下也<lb/>
<pb n="34a"/>
六四剥牀以膚凶<lb/>
　虞翻曰辯上稱膚艮為膚以隂變陽至四乾毁故剥<lb/>
　牀以膚臣弑君子弑父故凶矣○王肅曰在下而安<lb/>
　人者牀也在上而處牀者人也坤以象牀艮以象人<lb/>
　牀剥盡以及人身為敗滋深害莫甚焉故曰剥牀以<lb/>
　膚凶也<lb/>
象曰剥牀以膚切近災也<lb/>
　崔憬曰牀之膚謂薦席若獸之有皮毛也牀以剥盡<lb/>
<pb n="34b"/>
　次及其膚剥以大臣之象言近身與君也<lb/>
六五貫魚以宫人寵无不利<lb/>
　虞翻曰剥消觀五巽為魚為繩艮手持繩貫巽故貫<lb/>
　魚也艮為宮室人謂乾五以隂代陽五貫乾為寵人<lb/>
　隂得麗之故以宮人寵動得正成觀故无不利也○<lb/>
　何妥曰夫剥之為卦下比五隂駢頭相次似貫魚也<lb/>
　魚為隂物以喻衆隂也夫宮人者后夫人嬪妾各有<lb/>
　次序不相瀆亂此則貴賤有章寵御有序六五旣為<lb/>
<pb n="35a"/>
　衆隂之主能有貫魚之次第故得无不利矣<lb/>
象曰以宫人寵終无尤也<lb/>
　崔憬曰魚與宫人皆隂類以比小人焉魚大小一貫<lb/>
　若后夫人嬪婦御女小大雖殊寵御則一故終无尤<lb/>
　也<lb/>
上九碩果不食君子得輿小人剥廬<lb/>
　虞翻曰艮為碩果謂三已復位有頤象頤中无物故<lb/>
　不食也夬乾為君子為德坤為車為民乾在坤故以<lb/>
<pb n="35b"/>
　德為車小人謂坤艮為廬上變滅艮坤隂迷亂故小<lb/>
　人剥廬也<lb/>
象曰君子得輿民所載也小人剥廬終不可用也<lb/>
　侯果曰艮為果為廬坤為輿處剥之上有剛直之德<lb/>
　羣小人不能傷害也故果至碩大不被剥食矣君子<lb/>
　居此萬姓賴安若得乘其車輿也小人處之則庶方<lb/>
　无控被剥其廬舍故曰剝廬終不可用矣<lb/>
　周易集解卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷六</head> <lb/>
    <p>
<pb n="1a"/>
欽定四庫全書<lb/>
　周易集解卷六<lb/>
　　　　　　　　　　　　　唐　李鼎祚　撰<lb/>
序卦曰物不可以終盡剥窮上反下故受之以復也<lb/>
　崔憬曰夫易窮則有變物極則反於初故剥之為道<lb/>
　不可終盡而受之於復也<lb/>
䷗<hi>震下坤上</hi>復亨<lb/>
　何妥曰復者歸本之名羣隂剥陽至於幾盡一陽來<lb/>
<pb n="1b"/>
　下故稱反復陽氣復反而得交通故云復亨也<lb/>
出入无疾朋來无咎<lb/>
　虞翻曰謂出震成乾入巽成坤坎為疾十二消息不見<lb/>
　坎象故出入无疾兌為朋在内稱來五隂從初初陽<lb/>
　正息而成兌故朋來无咎矣<lb/>
反復其道七日來復<lb/>
　案易軌一歲十二月三百六十五日四分日之一以坎震<lb/>
　離兌四方正卦卦别六爻爻生一氣其餘六十卦三百六<lb/>
<pb n="2a"/>
　十爻爻主一日當周天之數餘五日四分日之一以通閏<lb/>
　餘者也剥卦陽氣盡於九月之終至十月末純坤用事坤<lb/>
　卦將盡則復陽來隔坤之一卦六爻為六日復來成震一<lb/>
　陽爻生為七日故言反復其道七日來復是其義也天<lb/>
　道𤣥邈理絶希慕先儒已論雖各指於日月後學尋討猶<lb/>
　未測其端倪今舉約文略陳梗概以候來哲如積薪者也<lb/>
利有攸往<lb/>
　虞翻曰陽息臨成乾小人道消君子道長故利有攸往矣<lb/>
<pb n="2b"/>
彖曰復亨<lb/>
　虞翻曰陽息坤與姤旁通剛反交初故亨<lb/>
剛反動而以順行<lb/>
　虞翻曰剛從艮入坤從反震故曰反動坤順震行故<lb/>
　而以順行陽不從上來反初故不言剛自外來是以<lb/>
　眀不遠之復入坤出震義也<lb/>
是以出入无疾朋來无咎<lb/>
　侯果曰陽上出君子道長也隂下入小人道消也動<lb/>
<pb n="3a"/>
　而以行故出入无疾朋來无咎矣<lb/>
反復其道七日來復天行也<lb/>
　虞翻曰謂乾成坤反出於震而來復陽為道故復其<lb/>
　道剛為晝日消乾六爻為六日剛來反初故七日來<lb/>
　復天行也○侯果曰五月天行至午陽復而陰升也<lb/>
　十一月天行至子陰復而陽升也天地運往陰陽升復<lb/>
　凡厯七月故曰七日來復此天之運行也豳詩曰一<lb/>
　之日觱𤼵二之日栗烈一之日周之正月也二之日<lb/>
<pb n="3b"/>
　周之二月也則古人呼月為日明矣<lb/>
利有攸往剛長也<lb/>
　荀爽曰利往居五剛道浸長也<lb/>
復其見天地之心乎<lb/>
　虞翻曰坤為腹謂三復位時離為見坎為心陽息臨<lb/>
　成泰乾天坤地故見天地之心也○荀爽曰復者冬<lb/>
　至之卦陽起初九為天地心萬物所始吉凶之先故<lb/>
　曰見天地之心矣<lb/>
<pb n="4a"/>
象曰雷在地中復先王以至日閉關商旅不行后不省<lb/>
方<lb/>
　虞翻曰先王謂乾初至日冬至之日坤闔為閉關巽<lb/>
　為商旅為近利市三倍姤巽伏初故商旅不行姤象<lb/>
　曰后以施命誥四方今隱復下故后不省方復為陽<lb/>
　始姤則隂始天地之始隂陽之首已言先王又更言<lb/>
　后后君也六十四卦唯此重耳○宋衷曰商旅不行<lb/>
　自天子至公侯不省四方之事將以輔遂陽體成致<lb/>
<pb n="4b"/>
　君道也制之者王者之事奉之者為君之業也故上<lb/>
　言先王而下言后也<lb/>
初九不遠復无祇悔元吉<lb/>
　崔憬曰從坤反震而變此爻不遠復也復而有應故<lb/>
　獲元吉也<lb/>
象曰不遠之復以修身也<lb/>
　侯果曰祇大也往被隂剥所以有悔覺非遠復故无<lb/>
　大咎以此修身顔子之分矣<lb/>
<pb n="5a"/>
六二休復吉象曰休復之吉以下仁也<lb/>
　王弼曰得位居中比初之上而附順之下仁之謂也<lb/>
　旣處中位親仁善鄰復之休也<lb/>
六三頻復厲无咎<lb/>
　虞翻曰頻蹙也三失位故頻復厲動而之正故无咎<lb/>
　也<lb/>
象曰頻復之厲義无咎也<lb/>
　侯果曰處震之極以隂居陽懼其將危頻蹙而復履<lb/>
<pb n="5b"/>
　危反道義亦无咎也<lb/>
六四中行獨復象曰中行獨復以從道也<lb/>
　虞翻曰中謂初震為行初一陽爻故稱獨四得正應<lb/>
　初故曰中行獨復以從道也俗説以四位在五隂之<lb/>
　中而獨應復非也四在外體又非内象不在二五何<lb/>
　得稱中行耳<lb/>
六五敦復无悔象曰敦復无悔中以自考也<lb/>
　侯果曰坤為厚載故曰敦復體柔居剛无應失位所<lb/>
<pb n="6a"/>
　以有悔能自考省動不失中故曰无悔矣<lb/>
上六迷復凶有災眚<lb/>
　虞翻曰坤㝠為迷高而无應故凶五變正時坎為災<lb/>
　眚故有災眚也<lb/>
用行師終有大敗以其國君凶<lb/>
　虞翻曰三復位時而體師象故用行師隂逆不順坤<lb/>
　為死喪坎流血故終有大敗姤乾為君滅藏於坤坤<lb/>
　為異邦故國君凶矣○荀爽曰坤為衆故曰行師也<lb/>
<pb n="6b"/>
　謂上行師而距於初陽息上升必消羣隂故終有大<lb/>
　敗國君謂初也受命復道當從下升今上六行師王<lb/>
　誅必加故以其國君凶也<lb/>
至于十年不克征<lb/>
　虞翻曰坤為至為十年隂逆坎臨故不克征謂五變<lb/>
　設險故帥師敗喪君而无征也○何妥曰理國之道<lb/>
　須進善納諫迷而不復安可牧民以此行師必敗績<lb/>
　矣敗乃思復失道已遠雖復十年乃征无所克矣○<lb/>
<pb n="7a"/>
　案坤為先迷故曰迷復坤又為師象故曰行師坤數<lb/>
　十十年之象也<lb/>
象曰迷復之凶反君道也<lb/>
　虞翻曰姤乾為君坤隂滅之以國君凶故曰反君道<lb/>
　也<lb/>
序卦曰復則不妄矣故受之以无妄<lb/>
　崔憬曰物復其本則為成實故言復則无妄矣<lb/>
䷘<hi>震下乾上</hi>无妄<lb/>
<pb n="7b"/>
　何妥曰乾上震下天威下行物皆絜齊不敢虚妄也<lb/>
元亨利貞<lb/>
　遯上之初此所謂四陽二隂非大壯則遯來也剛來<lb/>
　交初體乾故元亨三四失位故利貞也<lb/>
其匪正有眚不利有攸往<lb/>
　虞翻曰非正謂上也四已之正上動成坎故有眚變<lb/>
　而逆乘天命不祐故不利有攸往矣<lb/>
彖曰无妄剛自外來而為主於内<lb/>
<pb n="8a"/>
　蜀才曰此本遯卦案剛自上降為主於初故動而健<lb/>
　剛中而應也於是乎邪妄之道消大通以正矣无妄<lb/>
　大亨乃天道恒命也<lb/>
動而健剛中而應大亨以正天之命也其匪正有眚不<lb/>
利有攸往<lb/>
　虞翻曰動震也健大亨謂乾剛中謂五而應二大亨<lb/>
　以正變四承五乾為天巽為命故曰大亨以正天之<lb/>
　命也<lb/>
<pb n="8b"/>
无妄之往何之矣<lb/>
　虞翻曰謂四已變上動體屯坎為泣血漣如故何之<lb/>
　矣<lb/>
天命不祐行矣哉<lb/>
　虞翻曰天五也巽為命祐助也四已變成坤天道助<lb/>
　順上動逆乘巽命故天命不祐行矣哉言不可行也<lb/>
　馬君云天命不祐行非矣<lb/>
象曰天下雷行物與无妄<lb/>
<pb n="9a"/>
　九家易曰天下雷行陽氣普徧無物不與故曰物與<lb/>
　也物受之以生无有災妄故曰物與无妄也○虞翻<lb/>
　曰與謂舉妄亡也謂雷以動之震為反生萬物出震<lb/>
　无妄者也故曰物與无妄序卦曰復則不妄矣故受<lb/>
　之以无妄而京氏及俗儒以為大旱之卦萬物皆死<lb/>
　无所復妄失之遠矣有无妄然後可畜不死眀矣若<lb/>
　物皆死將何畜聚以此疑也<lb/>
先王以茂對時育萬物<lb/>
<pb n="9b"/>
　虞翻曰先王謂乾乾盈為茂艮為對時體頤養象萬<lb/>
　物出震故以茂對時育萬物言物皆死違此甚矣○<lb/>
　侯果曰雷震天下物不敢妄威震驚洽无物不與故<lb/>
　先王以茂養萬物乃對時而育矣時泰則威之以无<lb/>
　妄時否則利之以嘉遯是對時而化育也<lb/>
初九无妄往吉<lb/>
　虞翻曰謂應四也四失位故命變之正四變得位承<lb/>
　五應初故往吉矣在外稱往矣<lb/>
<pb n="10a"/>
象曰无妄之往得志也<lb/>
　虞翻曰四變應初夫妻體正故徃得志矣<lb/>
六二不耕穫不菑畬則利有攸往<lb/>
　虞翻曰有益耕象无坤田故不耨震為禾稼艮為手<lb/>
　禾在手中故稱穫田在初一歲曰菑在二三歲曰畬<lb/>
　初爻非坤故不菑而畬也得位應五利四變之益則<lb/>
　坤體成有耒耨之利故利有攸往往應五也<lb/>
象曰不耕穫未富也<lb/>
<pb n="10b"/>
　虞翻曰四動坤虚故未富也<lb/>
六三无妄之災或繋之牛行人之得邑人之災象曰行<lb/>
人得牛邑人災也<lb/>
　虞翻曰上動體坎故稱災也四動之正坤為牛艮為<lb/>
　鼻為止巽為桑為繩繋牛鼻而止桑下故或繋之牛<lb/>
　也乾為行人坤為邑人乾四據三故行人之得三係<lb/>
　於四故邑人之災或説以四變則牛應初震坤為死<lb/>
　喪故曰行人得牛邑人災也<lb/>
<pb n="11a"/>
九四可貞无咎<lb/>
　虞翻曰動則正故可貞承五應初故无咎也<lb/>
象曰可貞无咎固有之也<lb/>
　虞翻曰動隂承陽故固有之也<lb/>
九五无妄之疾勿藥有喜<lb/>
　虞翻曰四已之正上動體坎坎為疾病故曰无妄<lb/>
　之疾也巽為木艮為石故稱藥矣坎為多眚藥不可<lb/>
　試故勿藥有喜康子饋藥丘未達故不嘗此之謂也<lb/>
<pb n="11b"/>
象曰无妄之藥不可試也<lb/>
　侯果曰位正居尊為无妄貴主百姓有過在予一人<lb/>
　三四妄處五乃憂疾非乖攝則藥不可試若下皆不<lb/>
　妄則不治自愈故曰勿藥有喜也<lb/>
上九无妄行有眚无攸利<lb/>
　虞翻曰動而成坎故行有眚乘剛逆命故无攸利天<lb/>
　命不祐行矣哉<lb/>
象曰无妄之行窮之災也<lb/>
<pb n="12a"/>
　崔憬曰居无妄之中有妄者也妄而應三上下非正<lb/>
　窮而反妄故為災也<lb/>
序卦曰有无妄然後可畜也故受之以大畜<lb/>
　崔憬曰有誠實則可以中心藏之故言有无妄然後<lb/>
　可畜也<lb/>
䷙<hi>乾下艮上</hi>大畜利貞<lb/>
　虞翻曰大壯初之上其德剛上也與萃旁通二五失<lb/>
　位故利貞此萃五之復二成臨臨者大也至上有頤<lb/>
<pb n="12b"/>
　養之象故名大畜也<lb/>
不家食吉利涉大川<lb/>
　虞翻曰二稱家謂二五易位成家人家人體噬嗑食<lb/>
　故利涉大川應乎天也<lb/>
彖曰大畜剛健篤實輝光日新<lb/>
　虞翻曰剛健謂乾篤實謂艮二已之五利涉大川互<lb/>
　體離坎離為日故輝光日新也<lb/>
其德剛上而尚賢<lb/>
<pb n="13a"/>
　蜀才曰此本大壯卦案剛自初升為主於外剛陽居<lb/>
　上尊尚賢也<lb/>
能止健大正也<lb/>
　虞翻曰健乾止艮也二五易位故大正舊讀言能止<lb/>
　健誤也<lb/>
不家食吉養賢也<lb/>
　虞翻曰二五易位成家人今體頤養象故不家食吉<lb/>
　養賢也○案乾為賢人也艮為宮闕也令賢人居於<lb/>
<pb n="13b"/>
　闕下不家食之象<lb/>
利涉大川應乎天也<lb/>
　京房曰謂二變五體坎故利涉大川五天位故曰應<lb/>
　乎天<lb/>
象曰天在山中大畜<lb/>
　向秀曰止莫若山大莫若天天在山中大畜之象天<lb/>
　為大器山則極止能止大器故名大畜也<lb/>
君子以多識前言往行以畜其德<lb/>
<pb n="14a"/>
　虞翻曰君子謂乾乾為言震為行坎為志識乾知大<lb/>
　始震在乾前故識前言往行有頤養象故以畜其德<lb/>
　矣<lb/>
初九有厲利己<lb/>
　王弼曰四乃畜己未可犯也進則災危有厲則止故<lb/>
　利己<lb/>
象曰有厲利己不犯災也<lb/>
　虞翻曰謂二變正四體坎故稱災也<lb/>
<pb n="14b"/>
九二輿説輹<lb/>
　虞翻曰萃坤為車為輹坤消乾成故車説腹腹或作<lb/>
　輹也<lb/>
象曰輿説輹中无尤也<lb/>
　盧氏曰乾為輿案輹車之鉤心夾軸之物處失其正<lb/>
　上應於五五居畜盛止不我升故且説輹停留待時<lb/>
　而進退得正故无尤也<lb/>
九三良馬逐利艱貞日閑輿衛<lb/>
<pb n="15a"/>
　虞翻曰乾為良馬震為驚走故稱逐也謂二已變三<lb/>
　在坎中故利艱貞吉離為日二至五體師象坎為閑<lb/>
　習坤為車輿乾人在上震為驚衛講武閑兵故曰日<lb/>
　閑輿衛也<lb/>
利有攸往象曰利有攸往上合志也<lb/>
　虞翻曰謂上應也五已變正上動成坎坎為志故利<lb/>
　有攸往與上合志也<lb/>
六四童牛之牿元吉<lb/>
<pb n="15b"/>
　虞翻曰艮為童五已之正萃坤為牛牿謂以木楅其<lb/>
　角大畜畜物之家惡其觸害艮為手為小木巽為繩<lb/>
　繩縛小木横著牛角故曰童牛之牿得位承五故元<lb/>
　吉而喜喜謂五也<lb/>
象曰六四元吉有喜也<lb/>
　侯果曰坤為輿故有牛矣牿楅也以木為之横施於<lb/>
　角止其觝之威也初欲上進而四牿之角旣被牿則<lb/>
　不能觸四是四童初之角也四能牿初與无角同所<lb/>
<pb n="16a"/>
　以元吉而有喜矣童牛无角之牛也封人職曰設其<lb/>
　楅衡注云楅設於角衡設於鼻止其觝觸也<lb/>
六五豶豕之牙吉<lb/>
　虞翻曰二變時坎為豕劇豕稱豶令不害物三至上<lb/>
　體頤象五變之剛巽為白震為出剛曰從頤中出牙<lb/>
　之象也動而得位豶豕之牙吉<lb/>
象曰六五之吉有慶也<lb/>
　虞翻曰五變得正故有慶也○崔憬曰説文豶劇豕<lb/>
<pb n="16b"/>
　今俗猶呼劇豬是也然以豕本剛突劇乃性和雖有<lb/>
　其牙不足害物是制於人也以喻九二之剛健失位<lb/>
　若豕之劇不足畏也而六五應止之易故吉有慶矣<lb/>
　○案九二坎爻坎為豕也以陽居隂而失其位若豕<lb/>
　被劇之象也<lb/>
上九何天之衢亨<lb/>
　虞翻曰何當也衢四交道乾為天震艮為道以震交<lb/>
　艮故何天之衢亨上變坎為亨也○王弼曰處畜之<lb/>
<pb n="17a"/>
　極畜極則亨何辭也猶云何畜乃天之衢亨道大行<lb/>
　也<lb/>
象曰何天之衢道大行也<lb/>
　虞翻曰謂上據二隂乾為天道震為行故道大行矣<lb/>
序卦曰物畜然後可養故受之以頤頤者養也<lb/>
　崔憬曰大畜剛健輝光日新可以觀其所養故言物<lb/>
　畜然後可養<lb/>
䷚<hi>震下艮上</hi>頤貞吉<lb/>
<pb n="17b"/>
　虞翻曰晉四之初與大過旁通養正則吉謂三爻之<lb/>
　正五上易位故頤貞吉反覆不衰與乾坤坎離大過<lb/>
　小過中孚同義故不從臨觀四隂二陽之例或以臨<lb/>
　二之上兌為口故有口實也<lb/>
觀頤<lb/>
　虞翻曰離為目故觀頤觀其所養也<lb/>
自求口實<lb/>
　虞翻曰或以大過兌為口或以臨兑為口坤為<lb/>
<pb n="18a"/>
　目艮為求口實頤中物謂其自養○鄭𤣥曰頤者口<lb/>
　車輔之名也震動於下艮止於上口車動而上因輔嚼<lb/>
　物以養人故謂之頤頤養也能行養則其幹事故吉<lb/>
　矣二五離爻皆得中離為目觀象也觀頤觀其養賢<lb/>
　與不肖也頤中有物曰口實自二至五有二坤坤載<lb/>
　養物而人所食之物皆存焉觀其求可食之物則貪<lb/>
　廉之情可别也<lb/>
彖曰頤貞吉養正則吉也<lb/>
<pb n="18b"/>
　姚信曰以陽養隂動於下止於上各得其正則吉也<lb/>
　○宋衷曰頤者所由飲食自養也君子割不正不食<lb/>
　況非其食乎是故所養必得賢眀自求口實必得體<lb/>
　宜是謂養正也<lb/>
觀頤觀其所養也<lb/>
　侯果曰王者所養養賢則吉也<lb/>
自求口實觀其自養也<lb/>
　侯果曰此本觀卦初六升五九五降初則成頤也是<lb/>
<pb n="19a"/>
　自求口實觀其自養○案口實謂頤口中也實事可<lb/>
　言震聲也實物可食艮其成也<lb/>
天地養萬物<lb/>
　翟𤣥曰天上地初也萬物衆隂也天地以元氣養萬<lb/>
　物聖人以正道養賢及萬民此其聖也<lb/>
聖人養賢以及萬民<lb/>
　虞翻曰乾為聖人艮為賢人頤下養上故聖人養賢<lb/>
　坤隂為民皆在震上以貴下賤大得民故以及萬民<lb/>
<pb n="19b"/>
頤之時大矣哉<lb/>
　天地養物聖人養賢以及萬民人非頤不生故大矣<lb/>
象曰山下有雷頤<lb/>
　劉表曰山止於上雷動於下頤之象也<lb/>
君子以愼言語節飲食<lb/>
　荀爽曰雷為號令今在山中閉藏故愼言語雷動於<lb/>
　上以陽食隂艮以止之故節飲食也言出乎身加乎<lb/>
　民故愼言語所以養人也飲食不節殘賊羣生故節<lb/>
<pb n="20a"/>
　飲食以養物<lb/>
初九舍爾靈龜觀我朶頤凶<lb/>
　虞翻曰晉離為龜四之初故舍爾靈龜艮為我震為<lb/>
　動謂四失離入坤遠應多懼故凶矣<lb/>
象曰觀我朶頤亦不足貴也<lb/>
　侯果曰初本五也五互體艮艮為山龜自五降初則<lb/>
　為頤矣是舍爾靈龜之德來觀朶頤之饌貪禄致凶<lb/>
　故不足貴○案朶頤垂下動之貌也<lb/>
<pb n="20b"/>
六二顚頤拂經于丘頤征凶<lb/>
　王肅曰養下曰顚拂違也經常也丘小山謂六五也<lb/>
　二宜應五反下養初豈非顚頤違常於五也故曰拂<lb/>
　經于丘矣拂丘雖阻常理養下故謂養賢上旣无應<lb/>
　征必凶矣故曰征凶<lb/>
象曰六二征凶行失類也<lb/>
　侯果曰正則失養之類<lb/>
六三拂頤貞凶十年勿用无攸利<lb/>
<pb n="21a"/>
　虞翻曰三失位體剥不正相應弑父弑君故貞凶坤<lb/>
　為十年動无所應故十年勿用无攸利也<lb/>
象曰十年勿用道大悖也<lb/>
　虞翻曰弑父弑君故大悖也<lb/>
六四顚頤吉虎視眈眈其欲逐逐无咎<lb/>
　王弼曰履得其位而應於初以上養下得頤之義故<lb/>
　曰顚頤吉下交近瀆則咎矣故虎視眈眈威而不猛<lb/>
　其欲逐逐而尚敦實修此二者乃得全其吉而无咎<lb/>
<pb n="21b"/>
　矣觀其自養則養正察其所養則養賢頤爻之貴斯<lb/>
　為盛矣<lb/>
象曰顚頤之吉上施光也<lb/>
　虞翻曰晉四之初謂三已變故顛頤與屯四乘坎馬同<lb/>
　義坤為虎離為目眈眈下眩貌逐逐心煩類坤為吝<lb/>
　嗇坎水為欲故其欲逐逐得位應初故无咎謂上已<lb/>
　反三成離故上施光也<lb/>
六五拂經居貞吉不可涉大川<lb/>
<pb n="22a"/>
　虞翻曰失位故拂經无應順上故居貞吉艮為居也<lb/>
　涉上成坎承陽无應故不可涉大川矣<lb/>
象曰居貞之吉順以從上也<lb/>
　王弼曰以隂居陽拂頤之義也无應於下而比於上<lb/>
　故宜居貞順而從上則吉<lb/>
上九由頤厲吉<lb/>
　虞翻曰由自從也體剝居上衆隂順承故由頤失位<lb/>
　故厲以坤艮自輔故吉也<lb/>
<pb n="22b"/>
利涉大川象曰由頤厲吉大有慶也<lb/>
　虞翻曰失位厲危之五得正成坎坎為大川故利涉<lb/>
　大川變陽得位故大有慶也<lb/>
序卦曰不養則不可動故受之以大過<lb/>
　崔憬曰養則可動動則過厚故受之以大過也<lb/>
䷛<hi>巽下兌上</hi>大過棟橈<lb/>
　虞翻曰大壯五之三或兌三之五棟橈謂三巽為長<lb/>
　木稱棟初上隂柔本末弱故棟橈也<lb/>
<pb n="23a"/>
利有攸往亨<lb/>
　虞翻曰謂二也剛過而中失位无應利變應五之外<lb/>
　稱往故利有攸往乃亨也<lb/>
彖曰大過大者過也<lb/>
　虞翻曰陽稱大謂二也二失位故大者過也<lb/>
棟橈本末弱也<lb/>
　向秀曰棟橈則屋壞主弱則國荒所以橈由於初上<lb/>
　兩隂爻也初為善始末是令終始終皆弱所以棟橈<lb/>
<pb n="23b"/>
　○王弼曰初為本而上為末也○侯果曰本君也末<lb/>
　臣也君臣俱弱棟橈者也<lb/>
剛過而中巽而説行利有攸往乃亨<lb/>
　虞翻曰剛過而中謂二説兌也故利有攸往大壯震<lb/>
　五之初故亨與遯而同義<lb/>
大過之時大矣哉<lb/>
　虞翻曰國之大事在祀與戎藉用白茅女妻有子繼<lb/>
　世承祀故大矣哉<lb/>
<pb n="24a"/>
象曰澤滅木大過<lb/>
　案兑澤也巽木漫也凡木生近水者楊也遇澤太過<lb/>
　木則漫滅焉二五枯楊是其義<lb/>
君子以獨立不懼遯世无悶<lb/>
　虞翻曰君子謂乾初陽伏巽中體復一爻潛龍之德<lb/>
　故稱獨立不懼憂則違之乾初同義故遯世无悶也<lb/>
初六藉用白茅无咎<lb/>
　虞翻曰位在下稱藉巽柔白為茅故藉用白茅失位<lb/>
<pb n="24b"/>
　咎也承二過四應五士夫故无咎矣<lb/>
象曰藉用白茅柔在下也<lb/>
　侯果曰以柔處下履非其正咎也茍能絜誠肅恭不<lb/>
　怠雖置羞於地可以薦奉況藉用白茅重愼之至何<lb/>
　咎之有矣<lb/>
九二枯楊生稊老夫得其女妻无不利<lb/>
　虞翻曰稊穉也楊葉未舒稱稊巽為楊乾為老老楊<lb/>
　故枯楊在二也十二月時周之二月兑為雨澤枯楊<lb/>
<pb n="25a"/>
　得澤復生稊二體乾老故稱老夫女妻謂上兌兑為<lb/>
　少女故曰女妻大過之家過以相與老夫得其女妻<lb/>
　故无不利<lb/>
象曰老夫女妻過以相與也<lb/>
　虞翻曰謂二過初與五五過上與二獨大過之爻得<lb/>
　過其應故過以相與也<lb/>
九三棟橈凶象曰棟橈之凶不可以有輔也<lb/>
　虞翻曰本末弱故橈輔之益橈故不可以有輔陽以<lb/>
<pb n="25b"/>
　隂為輔也<lb/>
九四棟隆吉有它吝<lb/>
　虞翻曰隆上也應在於初己與五意在於上故棟隆<lb/>
　吉失位動入險而陷於井故有他吝<lb/>
象曰棟隆之吉不橈乎下也<lb/>
　虞翻曰乾為動直遠初近上故不橈下也<lb/>
九五枯楊生華老婦得其士夫无咎无譽<lb/>
　虞翻曰陽在五也夬三月時周之五月枯楊得澤故<lb/>
<pb n="26a"/>
　生華矣老婦謂初巽為婦乾為老故稱老婦也士夫<lb/>
　謂五大壯震為夫兌為少故稱士夫五過二使應上<lb/>
　二過五使取初五得位故无咎隂在二多譽今退伏<lb/>
　初故无譽體姤淫女故過以相與使應少夫象曰亦<lb/>
　可醜也舊説以初為女妻上為老婦誤矣馬君亦然<lb/>
　荀公以初隂失正當變數六為女妻二陽失正數九<lb/>
　為老夫以五陽得正位不變數七為士夫上隂得正<lb/>
　數八為老婦此何異俗説也悲夫學之難而以初本<lb/>
<pb n="26b"/>
　為小反以上末為老後之達者詳其義焉<lb/>
象曰枯楊生華何可久也老婦士夫亦可醜也<lb/>
　虞翻曰乾為久枯而生華故不可久也婦體姤淫故<lb/>
　可醜也<lb/>
上六過涉滅頂凶无咎<lb/>
　虞翻曰大壯震為足兌為水澤震足没水故過涉也<lb/>
　頂首也乾為頂頂没兑水中故滅頂凶乘剛咎也得<lb/>
　位故无咎與滅耳同義也<lb/>
<pb n="27a"/>
象曰過涉之凶不可咎也<lb/>
　九家易曰君子以禮義為法小人以畏愼為宜至於<lb/>
　大過之世不復遵常故君子犯義小人犯刑而家家<lb/>
　有誅絶之罪不可咎也大過之世君子遜遯不行禮<lb/>
　義謂當不義則爭之若比干諫而死是也桀紂之民<lb/>
　可比屋而誅上化致然亦不可咎曾子曰上失其道<lb/>
　民散久矣如得其情則哀矜而勿喜是其義也<lb/>
序卦曰物不可以終過故受之以坎坎者陷也<lb/>
<pb n="27b"/>
　崔憬曰大過不可以極極則過涉滅頂故曰物不可<lb/>
　以終過故受之以坎也<lb/>
䷜<hi>坎下坎上</hi>習坎有孚<lb/>
　虞翻曰乾二五之坤與離旁通於爻觀上之二習常<lb/>
　也孚信謂二五水行往來朝宗于海不失其時如月<lb/>
　行天故習坎為孚也<lb/>
維心亨<lb/>
　虞翻曰坎為心乾二五旁行流坤隂陽會合故亨也<lb/>
<pb n="28a"/>
行有尚<lb/>
　虞翻曰行謂二尚謂五也二位震為行動得正應五<lb/>
　故行有尚往有功也<lb/>
彖曰習坎重險也<lb/>
　虞翻曰兩象也天險地險故曰重險也<lb/>
水流而不盈<lb/>
　荀爽曰陽動隂中故流陽䧟隂中故不盈也○陸績<lb/>
　曰水性趨下不盈溢崖岸也月者水精月在天滿則<lb/>
<pb n="28b"/>
　虧不盈溢之義也<lb/>
行險而不失其信<lb/>
　荀爽曰謂陽來為險而不失中中稱信也○虞翻曰<lb/>
　信謂二也震為行水性有常消息與月相應故不失<lb/>
　其信矣<lb/>
維心亨乃以剛中也<lb/>
　侯果曰二五剛而居中則心亨也<lb/>
行有尚往有功也<lb/>
<pb n="29a"/>
　虞翻曰功謂五二動應五故往有功也<lb/>
天險不可升也<lb/>
　虞翻曰謂五在天位五從乾來體屯難故天險不可<lb/>
　升也<lb/>
地險山川丘陵也<lb/>
　虞翻曰坤為地乾二之坤故曰地險艮為山坎為川<lb/>
　半山稱丘丘下稱陵故曰地險山川丘陵也<lb/>
王公設險以守其國<lb/>
<pb n="29b"/>
　虞翻曰王公大人謂乾五坤為邦乾二之坤成坎險<lb/>
　震為守有屯難象故王公設險以守其國離言王用<lb/>
　出征以正邦是也○案九五王也六三三公也艮為<lb/>
　山城坎為水也王公設險之象也<lb/>
險之時用大矣哉<lb/>
　王肅曰守險以德據險以時成功大矣<lb/>
象曰水洊至習坎君子以常德行習教事<lb/>
　陸績曰洊再重習也水再至而益通流不舎晝夜重<lb/>
<pb n="30a"/>
　重習相隨以為常有似於習故君子象之以常習教<lb/>
　事如水不息也○虞翻曰君子謂乾五在乾稱大人<lb/>
　在坎為君子坎為習為常乾為德震為行巽為教令<lb/>
　坤為事故以常德行習教事也<lb/>
初六習坎入于坎窞凶<lb/>
　干寳曰窞坎之深者也江河淮濟百川之流行乎地<lb/>
　中水之正也及其為災則泛溢平地而入于坎窞是<lb/>
　水失其道也刑獄之用必當于理刑之正也及其不<lb/>
<pb n="30b"/>
　平則枉濫无辜是法失其道也故曰入于坎窞凶矣<lb/>
象曰習坎入坎失道凶也<lb/>
　虞翻曰習積也位下故習坎為入坎中小穴稱窞上<lb/>
　无其應初二失正故曰失道凶矣<lb/>
九二坎有險求小得<lb/>
　虞翻曰陽陷隂中故有險據隂有實故求小得也<lb/>
象曰求小得未出中也<lb/>
　荀爽曰處中而比初三未足為援雖求小得未出於<lb/>
<pb n="31a"/>
　險中<lb/>
六三來之坎坎險且枕入于坎窞勿用<lb/>
　虞翻曰坎在内稱來在坎終坎故來之坎坎枕止也<lb/>
　艮為止三失位乘二則險承五隔四故險且枕入于<lb/>
　坎窞體師三輿故勿用<lb/>
象曰來之坎坎終无功也<lb/>
　干寳曰坎十一月卦也又失其位喻殷之執法者失<lb/>
　中之象也來之坎者斥周人觀釁於殷也枕安也險<lb/>
<pb n="31b"/>
　且枕者言安忍以㬥政加民而无哀矜之心淫刑濫<lb/>
　罰百姓无所措手足故曰來之坎坎終无功也<lb/>
六四樽酒簋貳用缶<lb/>
　虞翻曰震主祭器故有樽簋坎為酒簋黍稷器三至<lb/>
　五有頤口象震獻在中故為簋坎為木震為足坎酒<lb/>
　在上樽酒之象貳副也坤為缶禮有副樽故貳用缶<lb/>
　耳<lb/>
納約自牖終无咎<lb/>
<pb n="32a"/>
　虞翻曰坎為納也四隂小故約艮為牖坤為戸艮小<lb/>
　光照戸牖之象貳用缶故納約自牖得位承五故无<lb/>
　咎○崔憬曰於重險之時居多懼之地近三而得位<lb/>
　比五而承陽修其絜誠進其忠信則雖祭祀省薄眀<lb/>
　德惟馨故曰樽酒簋貳用缶納約文王於紂時行此<lb/>
　道從羑里納約卒免於難故曰自牖終无咎也<lb/>
象曰樽酒簋貳剛柔際也<lb/>
　虞翻曰乾剛坤柔震為交故曰剛柔際也<lb/>
<pb n="32b"/>
九五坎不盈祗旣平无咎<lb/>
　虞翻曰盈溢也艮為止謂水流而不盈坎為平祇安<lb/>
　也艮止坤安故祇旣平得位正中故无咎<lb/>
象曰坎不盈中未光大也<lb/>
　虞翻曰體屯五中故未光大也<lb/>
上六係用徽纆寘于叢棘三歲不得凶<lb/>
　虞翻曰徽纆黑索也觀巽為繩艮為手上變入坎故<lb/>
　係用徽繩寘置也坎多心故叢棘獄外種九棘故稱<lb/>
<pb n="33a"/>
　叢棘二變則五體剥剥傷坤殺故寘于叢棘也不得<lb/>
　謂不得出獄艮止坎獄乾為歲五從乾來三非其應<lb/>
　故曰三歲不得凶矣<lb/>
象曰上六失道凶三歲也<lb/>
　九家易曰坎為叢棘又為法律案周禮王之外朝左<lb/>
　九棘右九棘面三槐司宼公卿議獄於其下害人者<lb/>
　加眀刑任之以事上罪三年舍中罪二年而舍下罪<lb/>
　一年而舍也○案坎於木堅而多心叢棘之象也坎<lb/>
<pb n="33b"/>
　下巽爻巽為繩直係用徽纆也馬融云徽纆索也劉<lb/>
　表云三股為徽兩股為纆皆索名以繫縛其罪人<lb/>
　矣<lb/>
序卦曰陷必有所麗故受之以離離者麗也<lb/>
　崔憬曰物極則反坎雖陷於地必有所麗於天而受<lb/>
　之以離也<lb/>
䷝<hi>離下離上</hi>離利貞亨<lb/>
　虞翻曰坤二五之乾與坎旁通於爻遯初之五柔麗<lb/>
<pb n="34a"/>
　中正故利貞亨<lb/>
畜牝牛吉<lb/>
　虞翻曰畜養也坤為牝牛乾二五之坤成坎體頤養<lb/>
　象故畜牝牛吉俗説皆以離為牝牛失之矣<lb/>
彖曰離麗也<lb/>
　荀爽曰隂麗於陽相附麗也亦為别離以隂隔陽也<lb/>
　離者火也託於木是其附麗也煙燄飛升炭灰降滯<lb/>
　是其别離也<lb/>
<pb n="34b"/>
日月麗乎天<lb/>
　虞翻曰乾五之坤成坎為月離為日日月麗天也<lb/>
百穀草木麗乎土<lb/>
　虞翻曰震為百穀巽為草木坤為地乾二五之坤成<lb/>
　坎震體屯屯者盈也盈天地之間者唯萬物萬物出<lb/>
　震故百穀草木麗乎土<lb/>
重眀以麗乎正乃化成天下<lb/>
　虞翻曰兩象故重眀正謂五陽陽變之坤來化乾以<lb/>
<pb n="35a"/>
　成萬物謂離日化成天下也<lb/>
柔麗乎中正故亨<lb/>
　虞翻曰柔謂五隂中正謂五伏陽出在坤中畜牝牛<lb/>
　故中正而亨也<lb/>
是以畜牝牛吉也<lb/>
　荀爽曰牛者土也生土於火離者隂卦牝者隂性故<lb/>
　曰畜牝牛吉矣<lb/>
象曰眀兩作離<lb/>
<pb n="35b"/>
　虞翻曰兩謂日與月也乾五之坤成坎坤二之乾成<lb/>
　離離坎日月之象故眀兩作離作成也日月在天動<lb/>
　成萬物故稱作矣或以日與火為眀兩作也<lb/>
大人以繼眀照于四方<lb/>
　虞翻曰陽氣稱大人則乾五大人也乾二五之光繼<lb/>
　日之眀坤為方二五之坤震東兑西離南坎北故曰<lb/>
　照于四方<lb/>
初九履錯然敬之无咎<lb/>
<pb n="36a"/>
　荀爽曰火性炎上故初欲履錯於三二為三所據故<lb/>
　敬之則无咎矣<lb/>
象曰履錯之敬以辟咎也<lb/>
　王弼曰錯然敬愼之貌也處離之始將進其盛故宜<lb/>
　愼所履以敬為務辟其咎也<lb/>
六二黄離元吉象曰黄離元吉得中道也<lb/>
　侯果曰此本坤爻故云黄離來得中道所以元吉也<lb/>
九三日昃之離<lb/>
<pb n="36b"/>
　荀爽曰初為日出二為日中三為日昃以喻君道衰<lb/>
　也<lb/>
不鼔缶而歌則大耋之嗟凶<lb/>
　九家易曰鼓缶者以目下視離為大腹瓦缶之象謂<lb/>
　不取二也歌者口仰向上謂兑為口而向上取五也<lb/>
　日昃者向下也今不取二而上取五則上九耋之陽<lb/>
　稱大也嗟者謂上被三奪五憂嗟窮凶也火性炎上<lb/>
　故三欲取五也<lb/>
<pb n="37a"/>
象曰日昃之離何可久也<lb/>
　九家易曰日昃當降何可久長三當據二以為鼔缶<lb/>
　而今與四同取於五故曰不鼓缶而歌也<lb/>
九四突如其來如焚如死如棄如<lb/>
　荀爽曰陽升居五光炎宣揚故突如也隂退居四灰<lb/>
　炭降墜故其來如也隂以不正居尊乘陽厯盡數終<lb/>
　天命所誅位喪民畔下離所害故焚如也以離入坎<lb/>
　故死如也火息灰損故棄如也<lb/>
<pb n="37b"/>
象曰突如其來如无所容也<lb/>
　九家易曰在五見奪在四見棄故无所容也<lb/>
六五出涕沱若<lb/>
　荀爽曰六五隂柔退居於四出離為坎故出涕沱若<lb/>
　而下以順隂陽也<lb/>
戚嗟若吉<lb/>
　虞翻曰坎為心震為聲兑為口故戚嗟若動而得正<lb/>
　尊麗陽故吉也<lb/>
<pb n="38a"/>
象曰六五之吉離王公也<lb/>
　九家易曰戚嗟順陽附麗於五故曰離王公也陽當<lb/>
　居五隂退還四五當為王三則三公也四處其中附<lb/>
　上下矣<lb/>
上九王用出征有嘉折首獲匪其醜无咎<lb/>
　虞翻曰王謂乾乾二五之坤成坎體師象震為出故<lb/>
　王用出征首謂坤二來折乾故有嘉折首醜類也乾<lb/>
　征得坤隂類乾陽物故獲非其醜无咎矣<lb/>
<pb n="38b"/>
象曰王用出征以正邦也<lb/>
　虞翻曰乾五出征坤故正邦也<lb/>
　<lb/>
　<lb/>
　<lb/>
　<lb/>
　<lb/>
　周易集解卷六<lb/>
</p>
<p>
</p>
  </div>
</body>
</text>
</TEI>
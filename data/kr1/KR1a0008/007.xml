<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集解卷七</head> <lb/>
    <p>
<pb n="1a"/>
欽定四庫全書<lb/>
　周易集解卷七<lb/>
　　　　　　　　　　　　唐　李鼎祚　撰<lb/>
序卦曰有天地然後有萬物有萬物然後有男女有男<lb/>
女然後有夫婦有夫婦然後有父子有父子然後有君<lb/>
臣有君臣然後有上下有上下然後禮義有所錯<lb/>
　韓康伯曰言咸卦之義也咸柔上而剛下感應以相<lb/>
　與夫婦之象莫美乎斯人倫之道莫大夫婦故夫子<lb/>
<pb n="1b"/>
　慇懃深述其義以崇人倫之始而不係之離也先儒<lb/>
　以乾至離為上經天道也咸至未濟為下經人事也<lb/>
　夫易六畫成卦三材必備錯綜天人以効變化豈有<lb/>
　天道人事偏於上下哉斯蓋守文而不求義失之遠<lb/>
　矣<lb/>
䷞<hi>艮下兌上</hi>咸亨利貞取女吉<lb/>
　虞翻曰咸感也坤三之上成女乾上之三成男乾坤<lb/>
　氣交以相與止而説男下女故通利貞取女吉○鄭<lb/>
<pb n="2a"/>
　𤣥曰咸感也艮為山兌為澤山氣下澤氣上二氣通<lb/>
　而相應以生萬物故曰咸也其於人也嘉㑹禮通和<lb/>
　順於義幹事能正三十之男有此三德以下二十之<lb/>
　女正而相親説取之則吉也<lb/>
彖曰咸感也柔上而剛下二氣感應以相與<lb/>
　蜀才曰此本否卦案六三升上上九降三是柔上而<lb/>
　剛下二氣交感以相與也<lb/>
止而説男下女是以亨利貞取女吉也<lb/>
<pb n="2b"/>
　王肅曰山澤以氣通男女以禮感男而下女初婚之<lb/>
　所以為禮也通義正取女之所以為吉也<lb/>
天地感而萬物化生<lb/>
　荀爽曰乾下感坤故萬物化生於山澤○陸績曰天<lb/>
　地因山澤孔竅以通其氣化生萬物也<lb/>
聖人感人心而天下和平<lb/>
　虞翻曰乾為聖人初四易位成旣濟坎為心為平故<lb/>
　聖人感人心而天下和平此保合太和品物流形也<lb/>
<pb n="3a"/>
觀其所感而天地萬物之情可見矣<lb/>
　虞翻曰謂四之初以離日見天坎月見地縣象著明<lb/>
　萬物見離故天地萬物之情可見也<lb/>
象曰山上有澤咸<lb/>
　崔憬曰山高而降澤下而升山澤通氣咸之象也<lb/>
君子以虛受人<lb/>
　虞翻曰君子謂否乾乾為人坤為虚謂坤虚三受上<lb/>
　故以虛受人艮山在地下為謙在澤下為虚<lb/>
<pb n="3b"/>
初六咸其拇象曰咸其拇志在外也<lb/>
　虞翻曰拇足大指也艮為指坤為拇故咸其拇失位<lb/>
　遠應之四得正故志在外謂四也<lb/>
六四咸其腓凶居吉象曰雖凶居吉順不害也<lb/>
　崔憬曰腓脚膊次於拇上二之象也得位居中於五<lb/>
　有應若感應相與失艮止之禮故凶居而承比於三<lb/>
　順止而隨於當禮故吉也<lb/>
九三咸其股執其隨往吝<lb/>
<pb n="4a"/>
　崔憬曰股䏶而次於腓上三之象也剛而得中雖欲<lb/>
　感上以居艮極止而不前二隨於己志在所隨故執<lb/>
　其隨下比二也而遂感上則失其正義故往吝窮也<lb/>
象曰咸其股亦不處也志在隨人所執下也<lb/>
　虞翻曰巽為股謂二也巽為隨艮為手故稱執三應<lb/>
　於上初四已變歴險故往吝巽為處女也男已下女<lb/>
　以艮陽入兌隂故不處也凡士與女未用皆稱處矣<lb/>
　志在於二故所執下也<lb/>
<pb n="4b"/>
九四貞吉悔亡憧憧往來朋從爾思<lb/>
　虞翻曰失位悔也應初動得正故貞吉而悔亡矣憧<lb/>
　憧懷思慮也之内為來之外為往欲感上隔五感初<lb/>
　隔三故憧憧往來矣兌為朋少女也艮初變之四坎<lb/>
　心為思故曰朋從爾思也<lb/>
象曰貞吉悔亡未感害也<lb/>
　虞翻曰坤為害也今未感坤初體遯弑父故曰夫感<lb/>
　害也<lb/>
<pb n="5a"/>
憧憧往來未光大也<lb/>
　虞翻曰未動之離故未光大也<lb/>
九五咸其脢无悔<lb/>
　虞翻曰脢夾脊肉也謂四已變坎為脊故咸其脢<lb/>
　得正故无悔<lb/>
象曰咸其脢志末也<lb/>
　案末猶上也四感於初三隨其二五比於上故咸其<lb/>
　脢志末者謂五志感於上也<lb/>
<pb n="5b"/>
上六咸其輔頰舌<lb/>
　虞翻曰耳目之間稱輔頰四變為目坎為耳兌為口<lb/>
　舌故曰咸其輔頰舌<lb/>
象曰咸其輔頰舌媵口説也<lb/>
　虞翻曰媵送也不得之三山澤通氣故媵口説也<lb/>
序卦曰夫婦之道不可不久也故受之以恒恒者久也<lb/>
　鄭𤣥曰言夫婦當有終身之義夫婦之道謂咸者也<lb/>
䷟<hi>巽下震上</hi>恒亨无咎利貞<lb/>
<pb n="6a"/>
　虞翻曰恒久也與益旁通乾初之坤四剛柔皆應故<lb/>
　通无咎利貞矣○鄭𤣥曰恒久也巽為風震為雷雷<lb/>
　風相須而養物猶長女承長男夫婦同心而成家久<lb/>
　長之道也夫婦以嘉㑹禮通故无咎其能和順幹事<lb/>
　所行而善矣<lb/>
利有攸往<lb/>
　虞翻曰初利往之四終變成益則初四二五皆得其<lb/>
　正終則有始故利有攸往也<lb/>
<pb n="6b"/>
彖曰恒久也剛上而柔下<lb/>
　王弼曰剛尊柔卑得其序也<lb/>
雷風相與巽而動<lb/>
　蜀才曰此本泰卦案六四降初初九升四是剛上而<lb/>
　柔下也分乾與坤雷也分坤與乾風也是雷風相與<lb/>
　巽而動也<lb/>
剛柔皆應恒<lb/>
　九家易曰初四二五雖不正而剛柔皆應故通无咎<lb/>
<pb n="7a"/>
　矣<lb/>
恒亨无咎利貞久於其道也<lb/>
　荀爽曰恒震世也巽來乘之隂陽合會故通无咎長<lb/>
　男在上長女在下夫婦道正故利貞久於其道也<lb/>
天地之道恒久而不已也<lb/>
　虞翻曰泰乾坤為天地謂終則復始有親則可久也<lb/>
利有攸往終則有始也<lb/>
　荀爽曰謂乾氣下終始復升上居四也坤氣上終始<lb/>
<pb n="7b"/>
　復降下居初者也<lb/>
日月得天而能久照<lb/>
　虞翻曰動初成乾為天至二離為日至三坎為月故<lb/>
　日月得天而能久照也<lb/>
四時變化而能久成<lb/>
　虞翻曰春夏為變秋冬為化變至二離夏至三兌秋<lb/>
　至四震春至五坎冬至故四時變化而能久成謂乾<lb/>
　坤成物也<lb/>
<pb n="8a"/>
聖人久於其道而天下化成<lb/>
　虞翻曰聖人謂乾乾為道初二已正四五復位成旣<lb/>
　濟定乾道變化各正性命有兩離象重眀麗正故化<lb/>
　成天下<lb/>
觀其所恒而天地萬物之情可見矣<lb/>
　虞翻曰以離日照乾坎月照坤萬物出震故天地萬<lb/>
　物之情可見矣與咸同義也<lb/>
象曰雷風恒<lb/>
<pb n="8b"/>
　宋衷曰雷以動之風以散之二者常相薄而為萬物<lb/>
　用故君子象之以立身守節而不易道也<lb/>
君子以立不易方<lb/>
　虞翻曰君子謂乾三也乾為易為立坤為方乾初之<lb/>
　坤四三正不動故立不易方也<lb/>
初六浚恒貞凶无攸利<lb/>
　侯果曰浚深恒久也初本六四自四居初始求深厚<lb/>
　之位者也位旣非正求乃涉邪以此為正凶之道也<lb/>
<pb n="9a"/>
　故曰浚恒貞凶无攸利矣<lb/>
象曰浚恒之凶始求深也<lb/>
　虞翻曰浚深也初下稱浚故曰浚恒乾初為淵故深<lb/>
　矣失位變之正乾為始故曰始求深也<lb/>
九二悔亡<lb/>
　虞翻曰失位悔也動而得正處中多譽故悔亡也<lb/>
象曰九二悔亡能久中也<lb/>
　荀爽曰乾為久也能久行中和以陽據隂故曰能久<lb/>
<pb n="9b"/>
　中也<lb/>
九三不恒其德或承之羞貞吝<lb/>
　荀爽曰與初同象欲據初隔二與五為兌欲悦之隔<lb/>
　四意无所定故不恒其德與上相應欲往承之為隂<lb/>
　所乘故或承之羞也貞吝者謂正乘其所不與隂通<lb/>
　也无居自容故貞吝矣<lb/>
象曰不恒其德无所容也<lb/>
　九家易曰言三取初隔二應上見乘是无所容无居<lb/>
<pb n="10a"/>
　自容故貞吝<lb/>
九四田无禽象曰久非其位安得禽也<lb/>
　虞翻曰田為二二地上稱田无禽為五也九四失位<lb/>
　利也上之五已變承之故曰田无禽言二五皆非其<lb/>
　位故象曰久非其位安得禽也<lb/>
六五恒其德貞婦人吉夫子凶<lb/>
　虞翻曰動正成乾故恒其德婦人謂初巽為婦終變<lb/>
　成益震四復初婦得歸陽從一而終故貞婦人吉也<lb/>
<pb n="10b"/>
　震乾之子而為巽夫故曰夫子終變成益震四從巽<lb/>
　死於坤中故夫子凶也<lb/>
象曰婦人貞吉從一而終也<lb/>
　虞翻曰一謂初終變成益以巽應初震故從一而終<lb/>
　也<lb/>
夫子制義從婦凶也<lb/>
　虞翻曰震沒從巽入坤故從婦凶矣<lb/>
上六震恒凶象曰震恒在上大无功也<lb/>
<pb n="11a"/>
　虞翻曰在震上故震恒五動乘陽故凶終在益上五<lb/>
　遠應故无功也<lb/>
序卦曰物不可以久居其所故受之以遯<lb/>
　韓康伯曰夫婦之道以恒為貴而物之所居不可以<lb/>
　恒宜與世升降有時而遯者也<lb/>
䷠<hi>艮下乾上</hi>遯亨<lb/>
　虞翻曰隂消姤二也艮為山巽為入乾為遠遠山入<lb/>
　藏故遯以隂消陽子弑其父小人道長避之乃通故<lb/>
<pb n="11b"/>
　遯而通則當位而應與時行之也<lb/>
小利貞<lb/>
　虞翻曰小隂謂二得位浸長以柔變剛故小利貞<lb/>
　鄭𤣥曰遯逃去之名也艮為門闕乾有健德互體有<lb/>
　巽巽為進退君子出門行有進退逃去之象曰五得<lb/>
　位而有應是用正道得禮見召聘始任他國當尚謙<lb/>
　謙小其和順之道居小官幹小事其進以漸則遠妒<lb/>
　忌之害昔陳敬仲奔齊辭卿是也<lb/>
<pb n="12a"/>
彖曰遯亨遯而亨也<lb/>
　侯果曰此本乾卦隂長剛殞君子遯避遯則通也<lb/>
剛當位而應與時行也<lb/>
　虞翻曰剛謂五而應二艮為時故與時行矣<lb/>
小利貞浸而長也<lb/>
　荀爽曰隂稱小浸而長則將消陽故利正居是與五<lb/>
　相應也<lb/>
遯之時義大矣哉<lb/>
<pb n="12b"/>
　陸績曰謂陽氣退隂氣將害隨時遯避其義大矣哉<lb/>
　○宋衷曰太公遯殷四皓遯秦之時也<lb/>
象曰天下有山遯<lb/>
　崔憬曰天喻君子山比小人小人浸長若山之侵天<lb/>
　君子遯避若天之遠山故言天下有山遯也<lb/>
君子以遠小人不惡而嚴<lb/>
　虞翻曰君子謂乾乾為遠為嚴小人謂隂坤為惡為<lb/>
　小人故以遠小人不惡而嚴也○侯果曰羣小浸盛<lb/>
<pb n="13a"/>
　剛德殞削故君子避之高尚林野但矜嚴於外亦不<lb/>
　憎惡於内所謂吾家耄遜於荒也<lb/>
初六遯尾厲勿用有攸徃<lb/>
　陸績曰隂氣已至於二而初在其後故曰遯尾也避<lb/>
　難當在前而在後故厲往則與災難㑹故勿用有攸<lb/>
　往<lb/>
象曰遯尾之厲不往何災也<lb/>
　虞翻曰艮為尾也初失位動而得正故遯尾厲之應<lb/>
<pb n="13b"/>
　成坎為災在艮宜靜若不往於四則无災矣<lb/>
六二執之用黃牛之革莫之勝説<lb/>
　虞翻曰艮為手稱執否坤為黃牛艮為皮四變之初<lb/>
　則坎水濡皮離日乾之故執之用黃牛之革莫无也<lb/>
　勝能説解也乾為堅剛巽為繩艮為手持革縛三在<lb/>
　坎中故莫之勝説也<lb/>
象曰執用黃牛固志也<lb/>
　侯果曰六二離爻離為黃牛體艮履正上應貴主志<lb/>
<pb n="14a"/>
　在輔時不隨物遯獨守中直堅如革束執此之志莫之<lb/>
　勝説殷之父師當此爻矣<lb/>
九三係遯有疾厲畜臣妾吉<lb/>
　虞翻曰厲危也巽繩為係四變三體坎坎為疾故有<lb/>
　疾厲遯隂剥陽三消成坤與上易位坤為臣兌為妾<lb/>
　上來之三據坤應兌故畜臣妾吉也<lb/>
象曰係遯之厲有疾憊也<lb/>
　王肅曰三上係于二而獲遯故曰係遯病此係執而<lb/>
<pb n="14b"/>
　獲危懼故曰有疾憊也此於六二畜臣妾之象足以<lb/>
　畜其臣妾不可施為大事也<lb/>
畜臣妾吉不可大事也<lb/>
　虞翻曰三動入坤坤為事故不可大事也○荀爽曰<lb/>
　大事謂與五同任天下之政潛遯之世但可居家畜<lb/>
　養臣妾不可治國之大事<lb/>
九四好遯君子吉小人否<lb/>
　虞翻曰否乾為好為君子隂稱小人動之初故君子<lb/>
<pb n="15a"/>
　吉隂在四多懼故小人否得位承五故无凶咎矣<lb/>
象曰君子好遯小人否也<lb/>
　侯果曰不處其位而遯於外好遯者也然有應在初<lb/>
　情未能棄君子剛斷故能舍之小人係戀必不能矣<lb/>
　故君子吉小人凶矣<lb/>
九五嘉遯貞吉<lb/>
　虞翻曰乾為嘉剛當位應二故貞吉謂三已變上來<lb/>
　之三成坎象曰以正志也<lb/>
<pb n="15b"/>
象曰嘉遯貞吉以正志也<lb/>
　侯果曰時否德剛雖遯中正嘉遯者也故曰貞吉遯<lb/>
　而得正則羣小應命所謂紐以紊之剛正羣小之志<lb/>
　則殷之髙宗當此爻矣<lb/>
上九肥遯无不利<lb/>
　虞翻曰乾盈為肥二不及上故肥遯无不利故象曰<lb/>
　无所疑也<lb/>
象曰肥遯无不利无所疑也<lb/>
<pb n="16a"/>
　侯果曰最處外極无應於内心无疑戀超世髙舉果<lb/>
　行育德安時无悶遯之肥也故曰肥遯无不利則潁<lb/>
　濱巢許當此爻矣<lb/>
序卦曰物不可以終遯故受之以大壯<lb/>
　韓康伯曰遯君子以遠小人遯而後通何可終耶陽<lb/>
　盛隂消君子道勝也<lb/>
䷡<hi>乾下震上</hi>大壯利貞<lb/>
　虞翻曰陽息泰也壯傷也大謂四失位為隂所乘兌<lb/>
<pb n="16b"/>
　為毁折傷與五易位乃得正故利貞也<lb/>
彖曰大壯大者壯也<lb/>
　侯果曰此卦本坤隂柔消弱剛大長壯故曰大壯也<lb/>
剛以動故壯<lb/>
　荀爽曰乾剛震動陽從下升陽氣大動故壯也<lb/>
大壯利貞大者正也<lb/>
　虞翻曰謂四進之五乃得正故大者正也<lb/>
正大而天地之情可見矣<lb/>
<pb n="17a"/>
　虞翻曰正大謂四之五成需以離日見天坎月見地<lb/>
　故天地之情可見也矣<lb/>
象曰雷在天上大壯<lb/>
　崔憬曰乾下震上故曰雷在天上一曰雷陽氣也陽<lb/>
　至於上卦能助於天威大壯之象也<lb/>
君子以非禮弗履<lb/>
　陸績曰天尊雷卑君子見卑乘尊終必消除故象以<lb/>
　為戒非禮不履<lb/>
<pb n="17b"/>
初九壯于趾征凶有孚<lb/>
　虞翻曰趾謂四征行也震足為趾為征初得位四不<lb/>
　征之五故凶坎為孚謂四上之五成坎已得應四故<lb/>
　有孚<lb/>
象曰壯于趾其孚窮也<lb/>
　虞翻曰應在乾終故其孚窮也<lb/>
九二貞吉象曰九二貞吉以中也<lb/>
　虞翻曰變得位故貞吉動體離故以中也<lb/>
<pb n="18a"/>
九三小人用壯君子用罔貞厲<lb/>
　虞翻曰應在震也三陽君子小人謂上上逆故用壯<lb/>
　謂二已變離離為罔三乘二故君子用罔體乾夕惕<lb/>
　故貞厲也<lb/>
羝羊觸藩羸其角<lb/>
　荀爽曰三與五同功為兌故曰羊終始陽位故曰羝<lb/>
　藩謂四也三欲觸四而危之四反羸其角角謂五也<lb/>
象曰小人用壯君子罔也<lb/>
<pb n="18b"/>
　侯果曰藩謂四也九四體震為竹葦故稱藩也三互<lb/>
　乾兌乾壯兌羊故曰羝羊四藩未決三宜勿往用壯<lb/>
　觸藩求應於上故角被拘羸矣○案自三至五體兌<lb/>
　為羊四旣是藩五為羊角卽羝羊觸藩羸其角之象<lb/>
　也<lb/>
九四貞吉悔亡藩決不羸壯于大輿之腹象曰藩決不<lb/>
羸尚往也<lb/>
　虞翻曰失位悔也之正得中故貞吉而悔亡矣體夬<lb/>
<pb n="19a"/>
　象故藩決震四上處五則藩毁壞故藩決不羸坤為<lb/>
　大車為腹四之五折坤故壯于大車之腹而象曰尚<lb/>
　往者謂上之五<lb/>
六五喪羊于易无悔<lb/>
　虞翻曰四動成泰坤為喪也乾為易四上之五兌還<lb/>
　屬乾故喪羊於易動各得正而處中和故无悔矣<lb/>
象曰喪羊于易位不當也<lb/>
　案謂四五隂陽失正隂陽失正故曰位不當也<lb/>
<pb n="19b"/>
上六羝羊觸藩不能退不能遂无攸利艱則吉<lb/>
　虞翻曰應在三故羝羊觸藩遂進也謂四已之五體<lb/>
　坎上能變之巽巽為進退故不能退不能遂退則失<lb/>
　位上則乘剛故无攸利坎為艱得位應三利上故艱<lb/>
　則吉<lb/>
象曰不能退不能遂不詳也<lb/>
　虞翻曰乾善為詳不得三應故不詳也<lb/>
艱則吉咎不長也<lb/>
<pb n="20a"/>
　虞翻曰巽為長動失位為咎不變之巽故咎不長也<lb/>
序卦曰物不可以終壯故受之以晉晉者進也<lb/>
　崔憬曰不可以終壯於陽盛自取觸藩當宜柔進而<lb/>
　上行受兹錫馬<lb/>
䷢<hi>坤下離上</hi>晉康侯用錫馬蕃庶晝日三接<lb/>
　虞翻曰觀四之五晉進也坤為康康安也初動體屯<lb/>
　震為侯故曰康侯震為馬坤為用故用錫馬艮為多<lb/>
　坤為衆故繁庶離日在上故晝日三隂在下故三接<lb/>
<pb n="20b"/>
　矣<lb/>
彖曰晉進也眀出地上順而麗乎大眀<lb/>
　崔憬曰渾天之義日從地出而升于天故曰眀出地<lb/>
　上坤臣道也日君德也臣以功進君以恩接是以順<lb/>
　而麗乎大眀雖一卦名晉而五爻為主故言柔進而<lb/>
　上行也<lb/>
柔進而上行<lb/>
　蜀才曰此本觀卦案九五降四六四進五是柔進<lb/>
<pb n="21a"/>
是以康侯用錫馬蕃庶<lb/>
　荀爽曰隂進居五處用事之位陽中之隂侯之象也<lb/>
　隂性安靜故曰康侯馬謂四也五以下羣隂錫四也<lb/>
　坤為衆故曰蕃庶矣<lb/>
晝日三接也<lb/>
　侯果曰康美也四為諸侯五為天子坤為衆坎為馬<lb/>
　天子至眀於上公侯謙順於下美其治物有功故蕃<lb/>
　錫車馬一晝三覿也采菽刺幽王侮諸侯詩曰雖無<lb/>
<pb n="21b"/>
　與之路車乘馬大行人職曰諸公三饗三問三勞諸<lb/>
　侯三饗再問再勞子男三饗一問一勞卽天子三接<lb/>
　諸侯之禮也<lb/>
象曰眀出地上晉君子以自昭眀德<lb/>
　鄭𤣥曰地雖生萬物日出於上其功乃著故君子法<lb/>
　之而以眀自昭其德○虞翻曰君子謂觀乾乾為德<lb/>
　坤為自離為眀乾五動已離日自照故以自昭眀德<lb/>
　也<lb/>
<pb n="22a"/>
初六晉如摧如貞吉罔孚裕无咎<lb/>
　虞翻曰晉進摧憂愁也應在四故晉如失位故摧如<lb/>
　動得位故貞吉應離為罔四坎稱孚坤弱為裕欲四<lb/>
　之五成巽初受其命故无咎也<lb/>
象曰晉如摧如獨行正也<lb/>
　虞翻曰初動震為行初一稱獨也<lb/>
裕无咎未受命也<lb/>
　虞翻曰五未之巽故未受命也<lb/>
<pb n="22b"/>
六二晉如愁如貞吉<lb/>
　虞翻曰坎為應在坎上故愁如得位處中故貞吉也<lb/>
受兹介福于其王母<lb/>
　虞翻曰乾為介福艮為手坤為虛故稱受介大也謂<lb/>
　五已正中乾為王坤為母故受兹介福于其王母<lb/>
象曰受兹介福以中正也<lb/>
　九家易曰五動得正中故二受大福矣大福謂馬與<lb/>
　蕃庶之物是也<lb/>
<pb n="23a"/>
六三衆允悔亡<lb/>
　虞翻曰坤為衆允信也土性信故衆允三失正與上<lb/>
　易位則悔亡故象曰上行也此則成小過小過故有<lb/>
　飛鳥之象焉臼杵之利見鼫鼠出入坎穴蓋取諸此<lb/>
　也<lb/>
象曰衆允之志上行也<lb/>
　虞翻曰坎為志三之上成震故曰上行也<lb/>
九四晉如鼫鼠貞厲<lb/>
<pb n="23b"/>
　九家易曰鼫鼠喻貪謂四也體離欲升體坎欲降游<lb/>
　不度瀆不出坎也飛不上屋不至上也緣不極木不<lb/>
　出離也穴不掩身五坤薄也走不先足外震在下也<lb/>
　五伎皆劣四爻當之故曰晉如鼫鼠也<lb/>
象曰鼫鼠貞厲位不當也<lb/>
　翟𤣥曰鼫鼠晝伏夜行貪猥无已謂雖進承五然潛<lb/>
　據下隂久居不正之位故有危厲也<lb/>
六五悔亡矢得勿恤往吉无不利<lb/>
<pb n="24a"/>
　荀爽曰五從坤動而來為離離者射出故曰矢得隂<lb/>
　居尊位故有悔也以中盛眀光照四海故悔亡勿恤<lb/>
　吉无不利也<lb/>
象曰矢得勿恤往有慶也<lb/>
　虞翻曰動之乾乾為慶也矢古誓字誓信也勿无䘏<lb/>
　憂也五變得正坎象不見故誓得勿䘏往有慶也<lb/>
上九晉其角<lb/>
　虞翻曰五已變之乾為首位在首上稱角故晉其角<lb/>
<pb n="24b"/>
　也<lb/>
維用伐邑厲吉无咎貞吝<lb/>
　虞翻曰坤為邑動成震而體師象坎為心故維用伐<lb/>
　邑得位乘五故厲吉无咎而貞吝矣<lb/>
象曰維用伐邑道未光也<lb/>
　荀爽曰陽雖在上動入㝠逸故道未光也<lb/>
序卦曰進必有所傷故受之以眀夷夷者傷也<lb/>
　九家易曰日在坤下其眀傷也言進極當降復入于<lb/>
<pb n="25a"/>
　地故曰眀夷也<lb/>
䷣<hi>離下坤上</hi>眀夷<lb/>
　虞翻曰夷傷也臨二之三而反晉也眀入地中故傷<lb/>
　矣<lb/>
利艱貞<lb/>
　虞翻曰謂五也五失位變出成坎為艱故利艱貞矣<lb/>
　○鄭𤣥曰夷傷也日出地上其眀乃光至其入地眀<lb/>
　則傷矣故謂之眀夷日之眀傷猶聖人君子有明德<lb/>
<pb n="25b"/>
　而遭亂世抑在下位則宜自艱无幹事政以避小人<lb/>
　之害也<lb/>
彖曰眀入地中眀夷<lb/>
　蜀才曰此本臨卦也案夷滅也九二升三六三降二<lb/>
　眀入地中也眀入地中則眀滅也<lb/>
内文眀而外柔順以蒙大難<lb/>
　荀爽曰眀在地下為坤所蔽大難之象大難文王君<lb/>
　臣相事故言大難也<lb/>
<pb n="26a"/>
文王以之<lb/>
　虞翻曰以用也三喻文王大難謂坤坤為弑父迷亂<lb/>
　荒淫若紂殺比干三幽坎中象文王之拘羑里震為<lb/>
　諸侯喻從文王者紂懼出之故以蒙大難得身全矣<lb/>
利艱貞晦其眀也内難而能正其志箕子以之<lb/>
　虞翻曰箕子紂諸父故稱内難五乾天位今化為坤<lb/>
　箕子之象坤為晦箕子正之出五成坎體離重眀麗<lb/>
　正坎為志故正其志箕子以之而紂奴之矣<lb/>
<pb n="26b"/>
象曰眀入地中眀夷君子以莅衆用晦而眀<lb/>
　虞翻曰而如也君子謂三體師象以坎莅坤坤為衆<lb/>
　為晦離為眀故用晦如眀也<lb/>
初九眀夷于飛垂其翼君子于行三日不食<lb/>
　荀爽曰火性炎上離為飛鳥故曰于飛為坎所抑故<lb/>
　曰垂其翼陽為君子三者陽德成也日以喻君不食<lb/>
　者不得君禄食也陽未居五隂暗在上初有眀德恥<lb/>
　食其禄故曰君子于行三日不食也<lb/>
<pb n="27a"/>
有攸往主人有言<lb/>
　九家易曰四者初應衆隂在上為主人也初欲上居<lb/>
　五則衆隂有言言謂震也四五體震為雷聲故曰有<lb/>
　攸往主人有言也<lb/>
象曰君子于行義不食也<lb/>
　茍爽曰暗昧在上有眀德者義不食禄也<lb/>
六二眀夷于左股用拯馬壯吉<lb/>
　九家易曰左股謂初為二所夷也離為飛鳥葢取小<lb/>
<pb n="27b"/>
　過之義鳥飛舒翼而行夷者傷也今初傷垂翼在下<lb/>
　故曰眀夷于左股矣九三體坎坎為馬也二應與五<lb/>
　三與五同功二以中和應天應天合衆欲升上三以<lb/>
　壯於五故曰用拯馬壯吉○案初為足二居足上股<lb/>
　也二互體坎坎主左方左股之象也<lb/>
象曰六二之吉順以則也<lb/>
　九家易曰二欲上三居五為天子坎為法律君有法<lb/>
　則衆隂當順從之矣<lb/>
<pb n="28a"/>
九三眀夷于南狩得其大首不可疾貞<lb/>
　九家易曰歲終田獵名曰狩也南者九五大陽之位<lb/>
　故稱南也暗昧道終三可升上而獵於五得據大陽<lb/>
　首位故曰眀夷于南狩得其大首自暗復眀當以漸<lb/>
　次不可卒正故曰不可疾貞也<lb/>
象曰南狩之志乃大得也<lb/>
　案冬獵曰狩也三互離坎離南坎北北主於冬故曰<lb/>
　南狩五居暗主三處眀終履正順時拯難興衰者也<lb/>
<pb n="28b"/>
　以臣伐君故假言狩旣獲五上之大首而三志乃大<lb/>
　得也<lb/>
六四入于左腹獲眀夷之心于出門庭<lb/>
　荀爽曰陽稱左謂九三也腹者謂五居坤坤為腹也<lb/>
　四得位比三處於順首欲三上居五以陽為腹心也<lb/>
　故曰入于左腹獲眀夷之心言三眀當出門庭升五<lb/>
　君位○干寳曰一為室二為戸三為庭四為門故曰<lb/>
　于出門庭矣<lb/>
<pb n="29a"/>
象曰入于左腹獲心意也<lb/>
　九家易曰四欲上三居五為坎坎為心四以坤爻為<lb/>
　腹故曰入于左腹獲心意也<lb/>
六五箕子之眀夷利貞<lb/>
　馬融曰箕子紂之諸父眀於天道洪範之九疇德可<lb/>
　以王故以當五知紂之惡無可奈何同姓恩深不忍<lb/>
　棄去被髪佯狂以眀為暗故曰箕子之眀夷卒以全<lb/>
　身為武王師名傳無窮故曰利貞矣<lb/>
<pb n="29b"/>
象曰箕子之貞眀不可息也<lb/>
　侯果曰體柔履中内眀外暗羣隂共掩以夷其眀然<lb/>
　以正為眀而不可息以爻取象箕子當之故曰箕子<lb/>
　之貞眀不可息也<lb/>
上六不眀晦初登于天後入于地<lb/>
　虞翻曰應在三離滅坤下故不眀晦晉時在上麗乾<lb/>
　故登于天照四國今反在下故後入于地失其則<lb/>
象曰初登于天照四國也後入于地失則也<lb/>
<pb n="30a"/>
　侯果曰最遠于陽故曰不眀晦也初登于天謂眀出<lb/>
　地上下照于坤坤為衆國故曰照于四國也喻陽之<lb/>
　初興也後入于地謂眀入地中晝變為夜暗晦之甚<lb/>
　故曰失則也況紂之亂世也此之二象言晉與眀夷<lb/>
　往復不已故見暗則伐取之亂則治取之聖人因象<lb/>
　設試也<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集解卷七<lb/>
</p>
<p>
</p>
  </div>
</body>
</text>
</TEI>
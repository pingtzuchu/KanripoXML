<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三家詩拾遺卷十</head> <lb/>
    <p>
<pb n="1a"/>
欽定四庫全書<lb/>
　三家詩拾遺卷十<lb/>
　　　　　　　　　　柳州府知府范家相撰<lb/>
　三頌<lb/>
清廟<lb/>
　魯詩劉向曰文王旣没周公思慕歌咏其徳<lb/>
　齊詩韋𤣥成曰清廟之詩言交神之事無不清静<lb/>
　韓詩傳曰頌言成也一章成篇宜列徳故登歌清廟<lb/>
<pb n="1b"/>
　一章也<hi>後漢祭祀志東平倉王引傳</hi>　班固曰周公相成王王道<lb/>
　大洽制禮作樂郊祀后稷以配天宗祀文王於明堂<lb/>
　以配上帝四海之内各以其職來助祭<hi>漢郊祀志</hi>
　　禮記升歌清廟示徳也孝經曰周公宗祀文王於<lb/>
　　明堂以配上帝是即清廟詩序也四家皆無異義<lb/>
於穆清廟肅雝顯相濟濟多士秉文之徳對越在天<lb/>
　魯詩尚書大傳曰於者歎之也穆者敬之也清者欲<lb/>
　其在位徧聞之也故周公升歌文王之功烈徳澤苟<lb/>
<pb n="2a"/>
　在廟中者伋然淵其志和其聲愀然若復見文王之<lb/>
　身　孔安國曰穆為敬之容　又曰四海敬和明徳<lb/>
　來助祭<hi>書傳</hi>　王褒曰周公咏文王之徳而作清廟<lb/>
　蔡邕曰取其宗祀之清貌曰清廟<hi>獨斷</hi>　賈逵曰肅然<lb/>
　清靜謂之清廟<hi>左傳注</hi>
維天之命　韓傳維念也<hi>釋文</hi>
維清　服䖍曰象文王之樂舞象也<hi>左傳注</hi>
　以維清為象武四家皆同即季札見舞象箾南籥之<lb/>
<pb n="2b"/>
　象成童所舞文王之樂若樂記所云下管象武明堂<lb/>
　位象謂周頌武也則大武之詩武王之樂也墨子曰<lb/>
　武王因先王之樂又自作樂名曰象武匪可混而為一<lb/>
烈文　無封靡于爾邦　韓傳薛君曰靡好也<hi>文選注</hi>
天作　彼岨矣岐有夷之行<hi>岨矣韓作徂者岐字屬下句三家同</hi>
　韓傳岐道雖僻而人不逺外<hi>文選注</hi>　薛君曰彼徂者<lb/>
　岐有夷之行徂往也夷易也行道也彼百姓歸文王<lb/>
　者皆曰岐有易道可歸往矣易道謂仁義之道而易<lb/>
<pb n="3a"/>
　行故岐道險阻而人不難<hi>薛君本傳</hi>
昊天有成命<lb/>
　賈誼曰叔向曰成王者武王之子文王之孫也文有<lb/>
　大徳而功未就武有大功而治未成及成王承嗣仁<lb/>
　以臨民故稱昊天焉不敢怠安早興夜寐以繼文王<lb/>
　之業<hi>新書</hi>
　　按國語載叔向之言與新書畧同其以二后為文<lb/>
　　武以成王為成王誦即三家亦無異義毛序以為<lb/>
<pb n="3b"/>
　　郊祀天地之詩其傳全引國語以二后指文武則<lb/>
　　成王即成王誦甚明乃鄭氏泥於頌詩作自元公<lb/>
　　無成康以後之詩遂以成此王功為說於是韋昭<lb/>
　　據之以注國語賈逵孔穎達恪守鄭箋反謂古人<lb/>
　　<hi>指叔向</hi>因其節文比義取象理頗溢於經意不必盡<lb/>
　　與本同不亦重經師而厚誣古人哉夫成康上繼<lb/>
　　文武安得謂無頌詩頌亦安見必出周公之手朱<lb/>
　　子詩序駁義之說當矣<lb/>
<pb n="4a"/>
夙夜基命宥密<hi>一作謐</hi>
　賈誼曰謐寧也億也命者制令也基者經也<hi>新書</hi>
　　此所言命正所謂意不必與本同者也禮記引此<lb/>
　　一句曰無聲之樂也謂後天奉若而不違無聲臭<lb/>
　　之可聞也其旨至微賈說姑存而勿論<lb/>
時邁<lb/>
薄言震之莫不震叠<hi>震韓作振</hi>　明昭有周式序在位<lb/>
　韓詩薛君曰薄辭也振奮也莫無也叠應也美成王<lb/>
<pb n="4b"/>
　能奮舒文武之道而行之則天下莫不動而聼其政<lb/>
　教<hi>後漢書注</hi>外傳王者之論徳也不尊無徳不官無功不<lb/>
　誅無罪朝無幸位民無幸生故上賢使能而等給不<lb/>
　踰折暴禁悍而刑罰不過詩曰明昭有周式序在位<lb/>
　　左傳國語明以武王克商而作此詩與樂記武成<lb/>
　　皆合而韓以為美成王之詩以未見左國故耳外<lb/>
　　傳尚無乖異<lb/>
執競　韓詩執服也<hi>鄭箋引傳</hi>
<pb n="5a"/>
　　按韓意謂能服彊者武王也天下無彊之不服是<lb/>
　　維武王之烈也鄭既從毛訓執為持又引韓說如<lb/>
　　此<lb/>
思文　貽我來牟　韓詩薛君曰大麥也<hi>文選注</hi>
　　按廣雅麳小麥麰大麥經言來牟當兼二麥但韓<lb/>
　　詩來牟本作嘉<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>似止大麥也<lb/>
噫嘻　播厥百榖　韓詩薛君曰榖類非一故云百也<lb/>
　<hi>文選注</hi>
<pb n="5b"/>
振鷺<lb/>
振鷺于飛于彼西雝我客戾止亦有斯容　在此無斁<lb/>
　韓詩薛君曰鷺潔白之鳥也西雝文王之雍也言文<lb/>
　王之時辟雍學士皆潔白之人<hi>後漢書注</hi>射厭也<hi>後漢曹大家傳</hi>
　<hi>注</hi>
　　毛以雝為澤鷺是水鳥之在澤者無取於西之義<lb/>
　　如以鷺興辟雍學士之潔白則非二王之後來助<lb/>
　　祭之詩矣姑存其說可耳<lb/>
<pb n="6a"/>
豐年<lb/>
萬億及秭　為酒為醴<lb/>
　韓傳陳穀曰秭<hi>釋文</hi>　薛君曰醴甜而不泲也<hi>文選注</hi>
　　按秭字承上萬億而及之當依毛傳作數解<lb/>
潛　韓傳作涔漻魚池也<hi>釋文</hi>
雝<lb/>
有來雝雝至止肅肅<lb/>
　魯詩劉向曰武王周公繼政朝臣和於内萬國歡於<lb/>
<pb n="6b"/>
　外故得盡其歡心以事其先祖詩云云言羣臣皆以<lb/>
　和來也<hi>封事</hi>
武　耆定爾功<hi>耆韓巨移反</hi>　韓詩鄭氏曰耆老也言年老<lb/>
　乃定女之此功不汲汲於誅受也<hi>箋異毛傳</hi>
閔予小子<lb/>
嬛嬛<hi>齊作煢</hi>在疚　念兹<hi>齊作我</hi>皇祖陟降庭止<lb/>
　齊詩匡衡曰煢煢在疚言成王䘮畢思慕意氣未能<lb/>
　平也蓋所以就文武之業崇大化之本也　又曰成<lb/>
<pb n="7a"/>
　王之嗣位思𫐠文武之道以養其心休烈盛美皆歸<lb/>
　之二后而不敢專其名是以上天歆享鬼神佑焉其<lb/>
　詩曰念我皇祖陟降庭止言成王嘗思祖考之業而<lb/>
　鬼神佑助其治也<hi>漢書本傳</hi>顔師古曰陟降庭止言成王<lb/>
　常念文王武王之徳奉而行之故鬼神上下臨其朝<lb/>
　廷<hi>漢書注</hi>
敬之　母曰高高在上日鑒在兹<lb/>
　齊詩匡衡曰言天之日鑒王者之處也<lb/>
<pb n="7b"/>
小毖　予其懲而毖後患　自求辛螫<hi>韓作赦</hi>　拚飛維<lb/>
鳥　韓傳懲苦也赦事也<hi>釋文</hi>　薛君曰拚飛貌<hi>文選注</hi>
載芟　其耕澤澤<hi>韓作驛驛</hi>　緜緜<hi>韓作民民</hi>其麃<lb/>
　韓詩驛驛盛貌<hi>文選注</hi>　傳曰民民衆貌<hi>釋文</hi>
絲衣　自堂徂基自羊徂牛<lb/>
　魯詩劉向曰言以内及外以小及大也<hi>說苑</hi>
酌　董仲舒曰周公輔成王作勺樂以奉天<hi>春秋繁露</hi>
　　按毛傳周公居攝六年歸政成王乃後祭於廟而<lb/>
<pb n="8a"/>
　　奏之蓋祭廟奉天樂章古亦通用耳三家之說皆<lb/>
　　同<lb/>
遵養時晦　韓外傳言相養之至於晦也<lb/>
　　左傳遵時養晦耆昧也杜預謂武王遵天之道須<lb/>
　　晦昧者惡積而後取之與鄭箋同韓言養之至於<lb/>
　　晦昧乃伐而取之亦是此意<lb/>
桓　于以四方克定厥家　齊詩匡衡曰傳曰一家正<lb/>
　而天下定矣<lb/>
<pb n="8b"/>
般　於皇時周陟其高山墮山喬嶽允猶翕河　於繹思<lb/>
　班固曰於皇時周陟其高山言周太平封太山也墮<lb/>
　山喬嶽允猶翕河言望祭山川百神來歸也<hi>白虎通</hi>
　　班說近於後世封禪之說當分别觀之　於繹思<lb/>
　　三字毛詩無之崔靈恩採三家本有此句<lb/>
駉　有驒有駱　韓詩驒白馬黒鬛也<hi>釋文</hi>
泮水　屈此羣醜　狄<hi>韓作鬄</hi>彼東南　憬<hi>韓作獷</hi>彼淮夷<lb/>
　韓詩屈收也收斂得此衆聚　鬄除也獷覺悟之貌<lb/>
<pb n="9a"/>
　<hi>俱釋文</hi>
閟宫<lb/>
閟宫有侐實實枚枚　稙穉菽麥<lb/>
　韓詩枚枚閒暇無人之貌稙長稼也穉幼稼也<hi>釋文</hi>
王曰叔父建爾元子　白牡騂剛　不震不騰<lb/>
　韓傳師臣者帝交友受臣者王臣臣者霸爵臣者王<lb/>
　<hi>白虎通引傳</hi>　班固曰王曰叔父建爾元子周公薨天為<lb/>
　之變成王以天子之禮𦵏之命魯郊以明至孝天所<lb/>
<pb n="9b"/>
　興也<hi>白虎通</hi>傳曰騰乘也<hi>釋文</hi>
　<hi>附</hi>春秋繁露曰魯祭周公用白牡色白貴純也帝牛<lb/>
　必在滌三月牲貴肥潔而不貴其大也　武帝使張<lb/>
　湯問曰周天子用騂剛羣臣不毛周公諸公也何以<lb/>
　得用純牲仲舒對曰周公繼文武之業成二聖之功<lb/>
　徳漸天地澤被四海故使祭以白牡上不與天子同<lb/>
　色下有異於諸侯臣以為報徳之禮　臣湯問天子<lb/>
　祭天地諸侯祭土魯縁何以祭郊臣仲舒對曰周公<lb/>
<pb n="10a"/>
　傅成王成王遂及於聖功莫大於此周公聖人也有<lb/>
　合於天道成王令魯郊也　臣湯問魯祭周公用白<lb/>
　牡其郊何用臣仲舒對曰魯郊用純騂周色尚赤魯<lb/>
　以天子命郊故以騂<lb/>
　　按江都以為白牡尚純用以祭周公騂剛尚赤魯<lb/>
　　郊同於天子分白牡騂剛為二義亦可通至以魯<lb/>
　　之郊為成王所賜則後儒多辨其不然蓋明堂位<lb/>
　　之文實出漢初諸儒之手遂為莽歆之藉口耳<lb/>
<pb n="10b"/>
新<hi>韓作寝</hi>廟奕奕奚斯所作<lb/>
　韓詩曹褒曰奚斯頌魯<hi>本傳</hi>薛君曰奚斯魯公子也言<lb/>
　其所作新廟奕奕然盛也<hi>後漢書注</hi>
那<lb/>
　魯詩司馬遷曰襄公之時修行仁政欲為盟主其大<lb/>
　夫正考父美之追道契湯高宗殷所以興作商頌<lb/>
　曹褒曰考父咏殷<hi>後漢本傳</hi>
　　按史記春秋世家列傳於二傳國語皆其藍本非<lb/>
<pb n="11a"/>
　　諸家不見二傳者可比獨解詩專用魯說不以左國<lb/>
　　是正豈史家不貴研經耶<lb/>
　韓詩那美襄公也<hi>裴駰史記索隠引薛君章句</hi>
𤣥鳥<lb/>
　魯詩司馬遷曰簡狄行浴見𤣥鳥墮其卵取吞之因<lb/>
　孕生契　劉向曰簡狄與姊妹浴於𤣥丘之水有𤣥<lb/>
　鳥御卵過而墮之五色甚好簡狄得而吞之遂孕生<lb/>
　契　鄭氏曰降下也天使鳦下生商者謂鳦遺卵娀<lb/>
<pb n="11b"/>
　氏之女簡狄吞之而生契為堯司徒有功封商堯知<lb/>
　其後将興又錫其姓焉自契至湯八遷始居亳之殷<lb/>
　地而受命　又褚少孫曰湯之先為契契母與姊浴<lb/>
　於𤣥丘水有燕啣卵墮之契母含之誤吞之即生契<lb/>
　立為司徒姓之曰子子者兹兹益大也天命𤣥鳥降而<lb/>
　生商商者殷質號也<hi>史記三代世表褚先生𫐠詩傳</hi>
　　按屈原天問云簡狄在臺嚳何宜𤣥鳥致貽女何<lb/>
　　喜則吞卵生商之説自春秋以後有之緯書中候<lb/>
<pb n="12a"/>
　　契握曰𤣥鳥翔水遺卵流娀簡吞之生契封商鄭<lb/>
　　氏據以解經遂成千古疑義愚謂稷契皆無人道<lb/>
　　而生何以稷棄而契不棄乎蓋姜原簡狄同為帝<lb/>
　　妃履跡吞卵事或有之不過聖人降生之徵履跡<lb/>
　　吞卵之後進御於嚳因而有娠理之至常豈無人<lb/>
　　道而生者若稷之被棄自因生而不育形状有異<lb/>
　　之故已詳生民詩中<lb/>
奄有九有<hi>韓作域</hi>　大糦是承<lb/>
<pb n="12b"/>
　韓詩薛君曰九域九州也<hi>文選注</hi>　傳曰糦大祭也<hi>釋文</hi>
長發　有娀方将帝立子生商<lb/>
　魯詩鄭氏曰帝黒帝也禹敷下土之時有娀之國亦<lb/>
　始廣大簡狄吞鳦卵而生契堯封之於商後商王因<lb/>
　以為天下號故曰帝立子生商<lb/>
𤣥王桓撥　韓傳撥作發明也<hi>釋文</hi>
聖敬日躋<lb/>
　韓詩薛君曰言湯聖敬之道上聞於天也<hi>文選注</hi>
<pb n="13a"/>
　　敬之日躋上聞於天故能齊帝命而不違其義精<lb/>
受小球大球為下國綴旒<hi>古作畷郵</hi>
　鄭氏曰畷郵謂民之郵舍言成湯施布仁義為下國<lb/>
　諸侯在畷民之處所使不離散也<hi>禮記注正義此引齊韓魯詩也</hi>
為下國駿厖　齊詩厖作駹馬也<hi>漢書注</hi>
苞有三蘖　韓詩蘖絶也<hi>釋文○言壞木復生萌芽絶之弗使其生</hi>
殷武<lb/>
　鄭氏異義曰詩魯說丞相匡衡以為殷中宗周成宣<lb/>
<pb n="13b"/>
　王皆以時毁<lb/>
撻彼殷武　韓傳撻達也<hi>釋文</hi>
維女荆楚居國南鄉<lb/>
　韓序楚地在南郡南陽之間<hi>水經注引韓詩序</hi>
勿予禍適　韓詩適數也<hi>釋文</hi>
商邑<hi>韓作京師</hi>翼翼四方之極<hi>韓作/是則</hi>　韓傳翼翼盛也<hi>後漢書注</hi>
　齊詩商邑翼翼四方之極此成湯所以建至治保子<lb/>
　孫而懷鬼方也　師古曰商邑之禮俗翼翼然可則<lb/>
<pb n="14a"/>
　效乃四方之中正也<lb/>
　　按齊詩之意言因商邑之禮俗追原成湯之遺烈<lb/>
　　知高宗之伐鬼方而四方莫不來享來王者皆祖<lb/>
　　宗締造之遺烈也非以是詩為成湯之詩<lb/>
旅楹有閑　韓詩薛君曰閑大也謂閑然大也<hi>文選注</hi>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三家詩拾遺卷十<lb/>
</p>
<p>
</p>
  </div>
</body>
</text>
</TEI>
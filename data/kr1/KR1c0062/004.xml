<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三家詩拾遺卷四</head> <lb/>
    <p>
<pb n="1a"/>
欽定四庫全書<lb/>
　三家詩拾遺卷四<lb/>
　　　　　　　　　　栁州府知府范家相撰<lb/>
　國風<lb/>
柏舟<lb/>
　魯詩劉向曰衛宣夫人齊侯之女也嫁於衛至城門<lb/>
　而衛君死女遂入持三年之喪畢弟立請曰衛小國<lb/>
　也不容二庖願請同廬衛君使人愬於齊之兄弟齊<lb/>
<pb n="1b"/>
　兄弟皆欲之女终不聴而作詩曰我心匪石不可轉<lb/>
　也我心匪席不可卷也厄窮而不憫榮辱而不苟然<lb/>
　後能自致也言不失也然後可以濟難也詩曰威儀<lb/>
　逮逮不可選也言其左右無賢臣皆順其君之欲也<lb/>
　<hi>列女傳</hi>　李适仲曰衛宣姜自誓而作<lb/>
　　此所謂宣姜宣公皆誤左傳宣公納伋之妻為宣<lb/>
　　姜未聞其後更娶齊女至城門而公死為公守節<lb/>
　　持喪且宣公之子惠公繼立為君並無弟繼為君<lb/>
<pb n="2a"/>
　　之事或别是一人而非宣姜且是引詩之人非作<lb/>
　　詩之人要不足深辨也　説苑引憂心悄悄二句<lb/>
　　曰小人成羣斯足憂矣又同毛序未知何故<hi>向治魯詩</hi>
　　<hi>其子歆好毛詩左傳執以問向向往往不能難是劉氏固兼通毛詩矣</hi>
威儀棣棣不可選也<lb/>
　魯詩賈誼曰棣棣富也不可選衆也<hi>容經</hi>
　　左傳北宫子引此二句言君臣上下内外大小皆<lb/>
　　有威儀也毛傳物有其容不可數也義俱同<lb/>
<pb n="2b"/>
胡迭而微<lb/>
　韓詩迭作臷傳曰臷常也<hi>釋文</hi>
　　胡常而微言日月至明胡常有時而微不照見我<lb/>
　　之憂思也<lb/>
燕燕<lb/>
　魯詩劉向曰衛定姜者定公之夫人公子之母也公<lb/>
　子旣娶而死其婦無子畢三年之喪定姜歸其婦自<lb/>
　送之至于魯乃賦詩曰燕燕于飛差池其羽之子于<lb/>
<pb n="3a"/>
　歸遠送于野送去歸泣而望之又作詩曰先君之思<lb/>
　以朂寡人君子以定姜為慈姑<hi>列女傳</hi>鄭氏曰定姜無<lb/>
　子立庶子衎是為獻公畜孝公也獻公無禮于定姜<lb/>
　定姜作此詩<hi>禮記注師鄭志答炅模曰為記注時就盧君先  亦然後乃得毛公傳記古書</hi>
　<hi>義又且然記注已行不復改之也按盧君即盧植與鄭共師馬融其云先師即馬融  融注列女傳皆魯</hi>
　<hi>詩説</hi>　李适仲曰衛定姜歸其娣送之而作<lb/>
　　毛傳作莊姜送戴媯魯乃作定姜送婦或傳之有<lb/>
　　自也但詩文不類送婦且非持喪大歸之詞<lb/>
<pb n="3b"/>
先君之思以朂寡人<lb/>
　魯詩鄭氏曰言獻公當思先君定公以孝于寡人<hi>禮記</hi>
　<hi>注</hi>
　　獻公無禮于定姜事見左傳<lb/>
日月<lb/>
報我不述<lb/>
　韓詩述作術薛君曰術法也<lb/>
終風<lb/>
<pb n="4a"/>
終風且暴　謔浪笑傲　曀曀其隂<lb/>
　韓詩終風西風也謔起也　曀作㙪天隂塵也<hi>俱釋文</hi>
擊鼓<lb/>
死生契濶<lb/>
　韓詩契濶約束也<hi>釋文</hi>
　　毛以契濶為勤苦不如韓長正義曰五人為伍謂<lb/>
　　與其伍中之人相約束也軍法有兩卒師旅其約<lb/>
　　亦可相及獨言伍者以執手相約必與親近左傳<lb/>
<pb n="4b"/>
　　曰不死伍乗軍之大刑也是同伍相救故舉以言<lb/>
　　之<lb/>
于嗟洵兮<lb/>
　韓詩吁嗟敻兮敻遠也<hi>釋文</hi>
　　毛傳釋洵為遠謂軍伍之疏遠也韓作夐遠似嘆<lb/>
　　南行師期之遠亦可通<lb/>
凱風<lb/>
　魯詩趙岐孟子注莫慰母心謂母心不悦也<lb/>
<pb n="5a"/>
　　大戴記曾子曰有子七人莫慰母心子之辭也孟<lb/>
　　子曰凱風親之過小者也曰子之辭曰過小則非<lb/>
　　不安其室之意葢七子未嘗不能慰其母心而母<lb/>
　　不悦其子有心苛虐七子反而自責故曰莫慰也<lb/>
　　母不過少慈恩是謂過小且非母之自言是謂子<lb/>
　　之辭趙注所以止作母心不悦而不及其他若不<lb/>
　　安其室義将與父絶而猶曰過小乎<lb/>
雄雉<lb/>
<pb n="5b"/>
不忮不求何用不臧<lb/>
　魯詩馬融曰言不忮害不貪求何用為不善乎疾貪<lb/>
　惡忮害之詞<hi>論語注</hi>
　韓詩外傳曰夫利為害本禍為福先唯不求利者為<lb/>
　無禍故曰不忮不求何用不臧<lb/>
　　馬融以為疾貪惡忮害之詩前三章若無可見葢<lb/>
　　篇終始露本意也韓以不求福利為善義亦相同<lb/>
　　皆非刺淫與毛序異<lb/>
<pb n="6a"/>
匏有苦葉<lb/>
深則厲淺則揭<lb/>
　韓詩至心曰厲<hi>釋文</hi>
　　厲説文作砅履石渡也毛傳以衣渉水鄭注論語<lb/>
　　由膝以上為厲義各不同<lb/>
招招舟子<lb/>
　韓詩招招聲也<hi>釋文</hi>
　　毛曰號召貌王逸曰以口曰召以手曰招<lb/>
<pb n="6b"/>
谷風<lb/>
采葑采菲無以下體徳音莫違及爾同死<lb/>
　魯詩鄭氏曰此詩故親今疎也言人之交當如采葑<lb/>
　采菲取一善而已君子無求備于一人能如此則徳<lb/>
　音之美不離令名我願與之同死矣<hi>禮記注</hi>
　　此雖以詩文釋引詩斷章取義之意然曰故親今<lb/>
　　疎曰言人之交似不指棄婦而指朋友也<lb/>
行道遲遲中心有違不遠伊邇薄送我畿<lb/>
<pb n="7a"/>
　韓詩違狠也<hi>釋文</hi>　白虎通出婦之義必送之接以賔<lb/>
　客之禮故曰薄送我畿<lb/>
毋發我笱　有洸有潰<lb/>
　韓詩發亂也潰不善之貌<hi>釋文</hi>
式微<lb/>
　魯詩劉向曰黎莊夫人者衛侯之女旣往而不同欲<lb/>
　未嘗得見其傅母閔夫人賢公反不納恐其見遺而<lb/>
　不以時去乃作詩曰式微式微胡不歸夫人曰彼雖<lb/>
<pb n="7b"/>
　不吾以吾可以離于婦道乎乃作詩曰微君之故胡<lb/>
　為乎中露<hi>列女傳</hi>劉歆曰黎莊夫人執行不衰莊公不<lb/>
　偶行節反乖傅母勸去作詩式微夫人守節終不肯<lb/>
　歸<hi>傳贊</hi>
　　魯詩所𫝊事必有本但考左傳晉滅赤潞氏數之<lb/>
　　以奪黎地未聞黎莊有失徳也泥中中露皆衛地<lb/>
　　毛傳以為失國而寓之更明<lb/>
簡兮<lb/>
<pb n="8a"/>
碩人俁俁　右手秉翟<lb/>
　韓詩俁作扈傳曰扈扈美貌又曰萬以夷翟大鳥羽<lb/>
　<hi>釋文</hi>
　　正義曰公羊説樂萬舞以鴻羽取其勁翮一舉千<lb/>
　　里爾雅翟雉属皆非夷翟大鳥韓葢别有所本<lb/>
泉水<lb/>
毖彼泉水　飲餞于禰<lb/>
　韓詩毖作祕<hi>篇海璧吉切刺也</hi>禰作坭傳曰送行飲酒曰餞<lb/>
<pb n="8b"/>
　<hi>釋文</hi>
北門<lb/>
王事敦我　室人交徧摧我<lb/>
　韓詩摧作䜅<hi>以追反</hi>傳曰敦迫也䜅就也<hi>釋文</hi>
　　按就者就而叢責之也<lb/>
靜女<lb/>
靜女其姝　搔首踟蹰<lb/>
　韓詩傳曰靜貞也躊躇<hi>原文</hi>躑躅也<hi>釋文</hi>　外傳曰賢者<lb/>
<pb n="9a"/>
　精氣闐溢而後傷時不可過也乃陳情欲以歌道義<lb/>
　詩曰愛而不見搔首躊躇急時辭也<lb/>
　　内傳以靜女為貞女外傳以為賢者急時之辭而<lb/>
　　曰歌道義皆與取彤管之意合<lb/>
新臺<lb/>
燕婉之求臺新臺有洒河水浼浼　得此戚施<lb/>
　韓詩燕作嬿洒作漼浼作浘傳曰漼鮮貌浘浘盛貌<lb/>
　<hi>釋文</hi>薛君曰戚施蟾蜍喻醜惡<hi>太平御覧</hi>
<pb n="9b"/>
　　戚施説文作<graphic n="KR1434" url="https://raw.githubusercontent.com/kanripo/KR-Gaiji/master/images/KR1434.png" mimeType="image/png"/>蠒蟾蜍類形醜又不能仰也<lb/>
二子乗舟<lb/>
　魯詩劉向曰衛宣公之子伋也壽也伋前妻之子也<lb/>
　壽母與朔謀欲殺之而立壽使人與伋乗舟于河中<lb/>
　将沈而殺之壽知不能止也因與之同舟舟人不能<lb/>
　殺伋方乗舟時伋傅母恐其死也閔而作詩舟行無<lb/>
　恙未㡬又使伋之齊使盗見載旌者要而殺之壽止<lb/>
　伋伋不可壽又與之偕行壽之母知之戒之曰壽無<lb/>
<pb n="10a"/>
　為前也壽又竊伋旌以先行幾至齊矣盜見旌而殺<lb/>
　之伋至痛弟代己遂載其尸還至境自殺<hi>新序</hi>
　　新序之勝於毛傳者有三以伋為前妻所生之子<lb/>
　　則知伋為宣公為世子時所生非烝于夷姜而生者<lb/>
　　及其即位年已長大故可立為太子一也姜與朔<lb/>
　　共謀殺伋其事秘國人何由知而賦詩若傅母在<lb/>
　　内又知而不敢言也是以閔而作詩二也姜欲壽<lb/>
　　為太子愛之也壽之先與伋共舟所以阻其沈舟<lb/>
<pb n="10b"/>
　　之謀尚非代死代死在竊旌耳其後壽死于盜伋<lb/>
　　雖至不敢再殺乃載尸還境痛弟之代己以自戕<lb/>
　　情事宛然三也三家雖多雜出而𫝊之有自學者<lb/>
　　亦信其所可信而已<lb/>
柏舟<lb/>
實維我特<lb/>
　韓詩特作直傳曰相當值也<hi>釋文</hi>
　　言共姜撫兹藐孤而愴心曰髧彼両髦實我相當<lb/>
<pb n="11a"/>
　　值以撫飬之也共伯為武公之兄史稱武公弑而<lb/>
　　自立是未可信但共伯旣已嗣位則非幼小可知<lb/>
　　毛傳亦属未當兩髦自是共伯遺孤韓云當值猶<lb/>
　　云遭此閔凶耳<lb/>
墻有茨<lb/>
中冓之言　不可詳也<lb/>
　魯故冓作㝤故曰中㝤中夜也<hi>漢書注</hi>
　韓詩中冓中夜謂淫僻之言也<hi>釋文</hi>　詳作揚傳曰揚<lb/>
<pb n="11b"/>
　猶道也<hi>釋文</hi>
　　周禮媒氏注隂訟争中冓之事聴之亡國之社葢<lb/>
　　掩其上而棧其下使無所通就之以聴隂訟之情<lb/>
　　明不當宣露是冓為構合之義毛傳為長<lb/>
君子偕老<lb/>
委委佗佗　邦之媛也<lb/>
　韓詩佗作他傳曰他他徳之美貌<hi>釋文</hi>　媛作援傳曰<lb/>
　援取也<lb/>
<pb n="12a"/>
　　佗佗為徳之美即平易之謂與毛傳同不如從正<lb/>
　　義作行歩之美為是援之訓取言為邦人之取法<lb/>
　　也<lb/>
鶉之奔奔<lb/>
鶉之奔奔<hi>記作賁賁</hi>鵲之彊彊<hi>記作姜姜</hi>人之無良我以為君<lb/>
　魯詩鄭氏曰賁賁姜姜争闘惡貌良善也言我以惡<lb/>
　人為君亦使我惡如大鳥姜姜於上小鳥賁賁於下<lb/>
　<hi>禮記注</hi>
<pb n="12b"/>
　韓詩賁賁彊彊乗匹之貌<hi>釋文</hi>
　　賁賁彊彊毛傳無解集傳以為非匹偶而相從依<lb/>
　　韓説也魯但云以惡人為君意鶉好闘鵲性燥皆<lb/>
　　非淫鳥故以争闘取義耳然不如從韓為長<lb/>
定<lb/>
　魯詩仲梁子曰初立楚宫也<lb/>
　　鄭志答張逸曰仲梁先師魯人當六國時在毛公<lb/>
　　前按韓非子八儒有仲良氏之儒陶潛羣輔録有仲<lb/>
<pb n="13a"/>
　　梁傳樂為道語葢先申公浮邱伯而説詩者先儒<lb/>
　　皆定為魯詩<lb/>
星言夙駕<lb/>
　韓詩星精也<hi>釋文</hi>
蝃蝀<lb/>
　韓序蝃蝀刺奔女也詩人言蝃蝀在東者邪色乗陽<lb/>
　人君淫佚之徴臣子為君父隱藏故言莫之敢指也<lb/>
　<hi>後漢書注</hi>
<pb n="13b"/>
　　如韓説是刺宣姜之詩也毛作衛文有道國人不<lb/>
　　齒淫奔與韓不同<lb/>
相鼠<lb/>
　三家詩妻得諫夫者夫婦榮恥共之此妻諫夫之詞<lb/>
　也妻諫夫不知何指白乕通多雜出<lb/>
干旄<lb/>
彼妹者子何以予之<lb/>
　韓詩傳曰譬猶練絲染之藍則青染之朱則赤<hi>王充論衡</hi>
<pb n="14a"/>
　<hi>引詩述傳</hi>
　　按左傳竿旄何以告之取其忠也家語曰干旄之<lb/>
　　忠告至矣哉皆取姝子忠告善道之意此以素絲<lb/>
　　染練為喻正善道之謂<lb/>
載馳<lb/>
　魯詩劉向曰許穆夫人者衛懿公之女初許求之齊<lb/>
　亦求之懿公将與許女因其傅母言曰舎近而就遠<lb/>
　離大而附小一旦有車馳之難孰可與慮社稷衛君<lb/>
<pb n="14b"/>
　不聴其後狄人攻衛破之許不能救夫人馳驅而弔<lb/>
　衛侯因疾之而作詩<hi>列女傳</hi>
　　劉以許穆夫人為懿公之女誤也按左傳齊人使<lb/>
　　昭伯烝于宣姜生文公齊子宋桓夫人許穆夫人<lb/>
　　其事雖屬可疑但懿公為惠公之子是宣公之孫<lb/>
　　也宋桓夫人與許穆夫人與惠公為兄弟而懿公<lb/>
　　乃其侄耳即如左傳夫人為昭伯所生亦是姊行<lb/>
　　豈懿公所生之女乎夫人之唁衛侯為宗社淪亡<lb/>
<pb n="15a"/>
　　唁其兄弟故許人以義訧之而夫人终不得往也<lb/>
　　　左氏謂夫人之唁衛在戴公時是據詩文言至<lb/>
　　于漕為説也亦悞狄入衛在閔公之二年冬十二<lb/>
　　月宋桓公隨立戴公以廬于漕而是年戴公隨卒<lb/>
　　文公嗣立是戴之立止一月耳周之十二月夏之<lb/>
　　十月詩云芃芃其麥言采其蝱豈十月途中之景<lb/>
　　乎葢唁衛當在衛之初滅或文公之時也　左傳<lb/>
　　載叔孫豹賦馳之四章取控于大邦誰因誰極之<lb/>
<pb n="15b"/>
　　意似可為夫人先請其父欲與齊以為外援之証<lb/>
　　即韓傳亦如魯詩所傳也但父為宣公非懿公<lb/>
　韓詩外傳高子問於孟子曰夫嫁娶者非己所自親<lb/>
　也衛女何以得編于詩也孟子曰有衛女之志則可無<lb/>
　衛女之志則怠夫道二常謂之經變謂之權夫衛女<lb/>
　行中孝慮中聖權如之何<lb/>
　　按外傳連公孫丑問伊尹放太甲為一章或是孟<lb/>
　　子軼文流傳于後者與列女傳正同<lb/>
<pb n="16a"/>
大夫跋渉　許人尤之<lb/>
　韓詩不由蹊遂而渉曰跋渉尤非也<hi>正義</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三家詩拾遺卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷十一</head> <lb/>
    <p>
<pb n="1a"/>
欽定四庫全書<lb/>
　周官集注卷十一<lb/>
　　　　　　　　　　翰林院侍講銜方苞撰<lb/>
　周官司空之篇亡漢興購之千金不得河間獻王以<lb/>
　考工記續之不知作者何代何人然大抵秦以前書<lb/>
　也司空名冬官者四時之有冬積於空虛不用之地<lb/>
　而度地居民立城邑治溝洫川梁於農事既畢為宜<lb/>
　司空者蓋主於空虛不用之時而使民有興事任力<lb/>
<pb n="1b"/>
　之實用也冬日之閉凍也不固則春夏之長草木也<lb/>
　不荗此天道之以虛為實也事典不行則三時之利<lb/>
　不能盡四民之業無所基此聖人之以虛為實也故<lb/>
　官以司空名而其職則曰以富邦國以養萬民以生<lb/>
　百物○司空之職居四民時地利工事其末耳今其<lb/>
　大經大灋無一存者而所記惟工事何也蓋諸侯惡<lb/>
　其害已也而皆去其籍惟工事則民生所習用百工<lb/>
　世守之故猶可𫝊述耳匠人營國為溝洫僅具髙濶<lb/>
<pb n="2a"/>
　廣袤之度而所以建立城邑分處四民因山川形勢<lb/>
　以辨井牧别疆潦規偃豬町原防者無一及焉蓋記<lb/>
　者僅得之工師之𫝊述而未見故府之典籍故也○<lb/>
　李廣卿曰考工記雖言治器粗迹而毎有盡性至命<lb/>
　之文<lb/>
國有六職百工與居一焉<lb/>
　司空掌營城郭都邑立宗廟社稷造宫室車服器械<lb/>
　故百工屬焉六職即下所列<lb/>
<pb n="2b"/>
或坐而論道或作而行之或審曲面埶以飾五材以辨<lb/>
民器或通四方之珍異以資之或飾力以長地財或治<lb/>
絲麻以成之<lb/>
　作起也辨猶具也或曰辨其所宜也資以資民用也<lb/>
　審曲面埶者審察五材曲直方面形埶之宜及隂陽<lb/>
　之背面也五材五方之材也<lb/>
坐而論道謂之王公作而行之謂之士大夫審曲面埶<lb/>
以飭五材以辨民器謂之百工通四方之珍異以資之<lb/>
<pb n="3a"/>
謂之商旅飭力以長地財謂之農夫治絲麻以成之謂<lb/>
之婦功<lb/>
粤無鏄燕無函秦無廬胡無弓車<lb/>
　此四地者不置是工也鏄田器詩云痔乃錢鏄又曰<lb/>
　其鏄斯趙函鎧也廬謂矛戟柄<lb/>
粤之無鏄也非無鏄也夫人而能為鏄也燕之無函也<lb/>
非無函也夫人而能為函也秦之無廬也非無廬也夫<lb/>
人而能為廬也胡之無弓車也非無弓車也夫人而能<lb/>
<pb n="3b"/>
為弓車也<lb/>
　粤地塗泥多草薉而山出金錫鑄冶之業田器尤多<lb/>
　燕近强胡習作甲胄秦多細木善作矜柲胡無屋宅<lb/>
　田獵畜牧逐水草而居皆知為弓車<lb/>
知者創物巧者述之守之世謂之工<lb/>
　父子世以相教<lb/>
百工之事皆聖人之作也爍金以為刃凝土以為器作<lb/>
車以行陸作舟以行水此皆聖人之所作也<lb/>
<pb n="4a"/>
天有時地有氣材有美工有巧合此四者然後可以為<lb/>
良<lb/>
　時寒温也氣剛柔也良善也<lb/>
材美工巧然而不良則不時不得地氣也<lb/>
　劉執中曰不言不得天時地氣而曰不時不得地氣<lb/>
　者東西南北地氣不均故器有遷乎其地而不能為<lb/>
　良者以於地氣有得有不得也若天時則四方所同<lb/>
　非有不能得於天而為之不以其時人之過也<lb/>
<pb n="4b"/>
橘踰淮而北為枳鸜鵒不踰濟貉踰汶則死此地氣然<lb/>
也<lb/>
　春秋傳昭二十五年有鸜鵒來巢𫝊曰書所無也貉<lb/>
　或為猨汶水在魯北<lb/>
鄭之刀宋之斤魯之削吳粤之劍遷乎其地而弗能為<lb/>
良地氣然也<lb/>
　去此地而作之雖用其材與工不能使良<lb/>
燕之角荆之幹妢胡之笴吳粤之金錫此材之美者也<lb/>
<pb n="5a"/>
　荆荆州也幹柘也可以為弓弩之幹妢胡胡子之國<lb/>
　在楚旁笴矢幹也禹貢荆州貢杶榦栝柏及箘簵楛<lb/>
天有時以生有時以殺草木有時以生有時以死石有<lb/>
時以泐氷有時以凝有時以澤此天時也<lb/>
　石有時以泐謂盛夏易解散不可燒為灰若久而剝<lb/>
　落則非天時使然也澤潤澤也氷將解必先見潤澤<lb/>
　然後化而為水<lb/>
凡攻木之工七攻金之工六攻皮之工五設色之工五<lb/>
<pb n="5b"/>
刮摩之工五摶埴之工二<lb/>
　攻猶治也摶之言拍也埴黏土也故書七為十刮作<lb/>
　捖<lb/>
攻木之工輪輿弓廬匠車梓攻金之工築冶鳬㮚段桃<lb/>
攻皮之工函鮑韗韋裘設色之工畫繢鍾筐㡛刮摩之<lb/>
工玉楖雕矢磬摶埴之工陶旊<lb/>
　梓榎屬也鮑書或為鞄蒼頡篇有鞄<graphic n="KR2073" url="https://raw.githubusercontent.com/kanripo/KR-Gaiji/master/images/KR2073.png" mimeType="image/png"/>凡工曰某人<lb/>
　者若匠人梓人韗人鮑人之類以其事名也曰某氏<lb/>
<pb n="6a"/>
　者義有二或官有世功為氏若韋氏裘氏冶氏之類<lb/>
　或族有世業以氏名官若鳬氏㮚氏之類<lb/>
有虞氏上陶夏后氏上匠殷人上梓周人上輿<lb/>
　虞氏至質故貴陶器甒泰瓦棺是也夏后氏始治溝<lb/>
　洫故上匠殷敬鬼神重禮樂之器故上梓周貴貴尚<lb/>
　文以車辨爵等禮儀故上輿<lb/>
故一器而工聚焉者車為多<lb/>
　易氏曰攻木之工七弓廬梓匠各居其一而輪人輿<lb/>
<pb n="6b"/>
　人車人乃居其三又有輈人為輈此一器而工多惟<lb/>
　車為最○陳君舉曰車制用在輪故察車自輪始輪<lb/>
　之外輮為圍圍之中直指凑轂者為輻輻之所蓄而<lb/>
　利轉者謂之轂轂裏之大穿謂之賢轂外之小穿謂<lb/>
　之軹轂中空處謂之藪轂上横通通載者謂之軸軸<lb/>
　末以防輪而固謂之舝軸上横伏而納輈者謂之轐<lb/>
　轐上所載三面材謂之任正任正之上謂之軫輿前<lb/>
　掩軓版謂之隂輿深謂之隧植于輿兩旁謂之輢蔽<lb/>
<pb n="7a"/>
　風塵謂之茀横于兩輢而為人所憑者謂之式中系<lb/>
　驂馬内轡處謂之輢式下之植從者謂之轛兩輢之<lb/>
　上出于式者謂之較較之下從者謂之軹以革輓式<lb/>
　以皮覆式謂之韈以簟衣式謂之車軓納轡之環謂<lb/>
　之韈著車之衆環謂之指有曲轐而出從前稍曲而<lb/>
　上謂之輈輈前持衡者謂之頸頸下衡者謂之衝衝<lb/>
　下兩馬謂之服服外兩馬謂之驂兩服之四轡兩驂<lb/>
　之四轡謂之八轡兩驂之内轡系于式其在手者外<lb/>
<pb n="7b"/>
　轡與服馬之四轡謂之六轡前系于衡後系于軫以<lb/>
　防驂馬之入者謂之脅驅驂馬之系車四條謂之靷<lb/>
　内兩條納于隂者謂之隂靷外系于軸者謂之外靷<lb/>
　拘二靷以絆其背者謂之韅背為環以管外内轡謂<lb/>
　之游環削革三就當胸謂之繁纓縷金以當盧謂之<lb/>
　錫著鈴于兩鑣謂之鸞置鈴于式謂之和兩驂内轡<lb/>
　謂之勒車上之履則有葢蓋之斗謂之部蓋上撩謂<lb/>
　之弓蓋之小柄謂之達常大扛長八尺謂之桯此車<lb/>
<pb n="8a"/>
　之通制也<lb/>
車有六等之數<lb/>
　車有天地之象人在其中六等之數灋易之三才六<lb/>
　畫<lb/>
車軫四尺謂之一等戈柲六尺有六寸既建而迤崇于<lb/>
軫四尺謂之二等人長八尺崇于戈四尺謂之三等殳<lb/>
長尋有四尺崇于人四尺謂之四等車㦸常崇于殳四<lb/>
尺謂之五等酋矛常有四尺崇于㦸四尺謂之六等<lb/>
<pb n="8b"/>
　此所謂兵車也軫輿後横木崇髙也八尺曰尋倍尋<lb/>
　曰常建樹也戈殳㦸矛皆插車輢迤謂邪倚也矛有<lb/>
　二一曰酋一曰夷○楊謹仲曰此以軫為輿後横木<lb/>
　注以軫為輿故學者惑焉軫正是輿之名蓋四畔各<lb/>
　以木加于輿上以閑其所載詩所謂俴收也其四方<lb/>
　則象地故曰軫方象地車廣六尺六寸六分其廣以<lb/>
　一為軫圍則是輿後横木圍一尺一寸徑三寸三分<lb/>
　寸之二軹髙三尺三寸並後軫與轐七寸共髙四尺<lb/>
<pb n="9a"/>
　故指後横木為髙之度軫之義不止後横木也<lb/>
車謂之六等之數<lb/>
　上文曰車有六等之數似車之制有六等故申明之<lb/>
　見後五等雖非車之數而人在車中戈殳㦸矛建于<lb/>
　車上故并謂之車之等數也<lb/>
凡察車之道必自載于地者始也是故察車自輪始<lb/>
　李耜卿曰凡車材皆載于輪上惟輪載于地<lb/>
凡察車之道欲其樸屬而微至不樸屬無以為完久也<lb/>
<pb n="9b"/>
不微至無以為戚速也<lb/>
　樸屬附著堅固貌戚疾也齊人語也微至謂至地者<lb/>
　少輪圜甚則著地者微而易轉故不微至無以為戚<lb/>
　速○屬附著無間也凡功粗必待膠漆塗飾而後無<lb/>
　間方其為樸而已無間則固可知行山之輪侔則至<lb/>
　地者不能少蓋言其功之細緻也功細緻則行戚速<lb/>
　矣<lb/>
輪已崇則人不能登也輪已庳則于馬終古登阤也<lb/>
<pb n="10a"/>
　已太也甚也<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>卑也齊人言終古猶言常阤阪也輪<lb/>
　卑則難引<lb/>
故兵車之輪六尺有六寸田車之輪六尺有三寸乘車<lb/>
之輪六尺有六寸<lb/>
　此以馬大小為節也兵車革路也田車木路也乘車<lb/>
　玉路金路象路也兵車乘車駕國馬田車駕田馬<lb/>
六尺有六寸之輪軹崇三尺有三寸也加軫與轐焉四<lb/>
尺也人長八尺登下以為節<lb/>
<pb n="10b"/>
　軹轂末也軫輿也轐伏兔也伏于軸上以納輈而承<lb/>
　軫軫與轐共七寸田車宜減焉<lb/>
輪人為輪斬三材必以其時<lb/>
　三材所以為轂輻牙也轂宜榆輻宜檀牙宜橿其木<lb/>
　在陽則于仲冬斬之在隂則于仲夏斬之<lb/>
三材既具巧者和之<lb/>
轂也者以為利轉也輻也者以為直指也牙也者以為<lb/>
固抱也<lb/>
<pb n="11a"/>
　牙讀為訝謂輪之週遭輮木也俗謂之罔<lb/>
輪敝三材不失職謂之完<lb/>
　敝盡而轂輻牙不動<lb/>
望而眡其輪欲其幎爾而下迆也進而眡之欲其微至<lb/>
也無所取之取諸圜也<lb/>
　輪謂牙也幎均致貌望遠視也進迫近也曰望而眡<lb/>
　者稍遠而視之所以别于甚遠也○以幎覆物必中<lb/>
　穹四週迆而下輪之中央近轂處向内其四週近牙<lb/>
<pb n="11b"/>
　處向外亦如幎之覆物中穹四週迆而下也曰下迆<lb/>
　者輻之菑近轂常在上爪近牙常在下也<lb/>
望其輻欲其揱爾而纖也進而眡之欲其肉稱也無所<lb/>
取之取諸易直也<lb/>
　揱纖殺小貌肉謂幹材之豐殺稱豐殺之度如一也<lb/>
　易治之熟而滑易也輻與轂第曰望者蒙上省文<lb/>
望其轂欲其眼也進而眡之欲其幬之亷也無所取之<lb/>
取諸急也<lb/>
<pb n="12a"/>
　眼突出貌就牙輪側視轂須略見突出或曰轂中虚<lb/>
　而容軸以轉動有似于眼也幬幔轂之革也革之裹<lb/>
　木急則亷隅見<lb/>
眡其綆欲其蚤之正也察其菑蚤不齵則輪雖敝不匡<lb/>
　今時車牙外以鐵葉裹之綆之制疑類此謂之綆者<lb/>
　形若繩也蚤讀為爪謂輻入牙中者蚤之正以綆視<lb/>
　者按今輻爪毎間一鑿而穿牙施綆則疏數左右之<lb/>
　度均齊與否不能掩矣菑謂輻入轂中者齒牙參差<lb/>
<pb n="12b"/>
　謂之齵匡矯而正之也菑與爪不相佹則輪雖敝不<lb/>
　至于偏挺而無所用其匡<lb/>
凡斬轂之道必矩其隂陽<lb/>
　矩謂刻識之也木之向日者為陽背日者為隂木之<lb/>
　體圜中分其隂陽以繩墨引之則方而如矩<lb/>
陽也者稹理而堅隂也者疏理而柔是故以火養其隂<lb/>
而齊諸其陽則輪雖敝不藃<lb/>
　稹密致也理謂木之文理火養其隂炙而堅之也藃<lb/>
<pb n="13a"/>
　當作耗或曰藃暴也疏理而柔者不以火養之久之<lb/>
　必削減而幬革暴起<lb/>
轂小而長則柞大而短則摰<lb/>
　柞讀為迫唶之唶謂輻間柞狹也摰讀為槷謂輻危<lb/>
　槷也或曰小而長則菑中弱大而短則轂末不堅或<lb/>
　曰柞窄通摰揑機也○車人云行澤欲短轂行山欲<lb/>
　長轂大車轂長半柯其圍一柯有半是轂短則圍必<lb/>
　小也柏車轂長一柯其圍二柯是轂長則圍必大也<lb/>
<pb n="13b"/>
　若轂長而圍小轂短而圍大則制不稱而不利于行<lb/>
是故六分其輪崇以其一為之牙圍<lb/>
　六尺六寸之輪牙圍尺一寸<lb/>
參分其牙圍而漆其二椁其漆内而中詘之以為之轂<lb/>
長以其長為之圍<lb/>
　不漆其踐地者也漆者七寸三分寸之一不漆者三<lb/>
　寸三分寸之二令牙厚一寸三分寸之二則内外面<lb/>
　不漆者各一寸也椁者度兩漆之内相距之尺寸也<lb/>
<pb n="14a"/>
　六尺六寸之輪不漆者兩畔共減去二寸則漆内止<lb/>
　六尺四寸中屈而得半則轂長三尺二寸圍三徑一<lb/>
　則圍徑一尺三分寸之二也○史記平凖書更鑄五<lb/>
　銖錢周郭其下令不可磨取鎔蓋古語以週遭為郭<lb/>
　而郭椁義並同<lb/>
以其圍之阞捎其藪<lb/>
　阞與王制祭用數之仂同蓋十分之一也捎除也藪<lb/>
　者衆輻入轂三十孔叢聚處也注疏謂轂徑一尺三<lb/>
<pb n="14b"/>
　分寸之二三分取一以為藪得三寸九分寸之五果<lb/>
　爾是以徑之阞計不當曰圍之阞矣蓋圍三尺二寸<lb/>
　其阞三寸二分圍徑一尺三分寸之二除三寸二分<lb/>
　為藪之深其中為内穿<lb/>
五分其轂之長去一以為賢去三以為軹<lb/>
　此轂長謂徑也轂長有以圍徑言者車人轂長半柯<lb/>
　其圍一柯有半是也賢内穿軹外穿去一當為去二<lb/>
　去二則得六寸五分寸之二凡内穿外穿皆用金為<lb/>
<pb n="15a"/>
　之設金厚一寸則内穿内徑當四寸五分寸之二外<lb/>
　穿内徑二寸十五分寸之四如是乃與藪相稱外穿<lb/>
　小于内穿者内穿不大則軸之承軫而運轂也無力<lb/>
　外穿不小則軸之末必突而出<lb/>
容轂必直陳篆必正施膠必厚施筋必數幬必負幹<lb/>
　容轂者輻菑齊入相抱而轂居其中央也必直者衆<lb/>
　輻左右正相對也篆轂約也陳設也幬負幹者革轂<lb/>
　相應無贏不足<lb/>
<pb n="15b"/>
既摩革色青白謂之轂之善<lb/>
　鄭剛中曰以革縵轂訖以骨丸之既乾以石摩之然<lb/>
　後漆焉青者東方之陽白者西方之隂革色青白則<lb/>
　剛柔適中所以善<lb/>
參分其轂長二在外一在内以置其輻<lb/>
　轂長三尺二寸者令輻廣三寸半則輻内九寸半輻<lb/>
　外一尺九寸<lb/>
凡輻量其鑿深以為輻廣輻廣而鑿淺則是以大扤雖<lb/>
<pb n="16a"/>
有良工莫之能固鑿深而輻小則是固有餘而强不足<lb/>
也<lb/>
　扤搖動也凡柄之廣狹未有不與鑿相得者而輻之<lb/>
　廣狹亦必與鑿之淺深相稱鑿有淺深以轂之圍有<lb/>
　大小也大車之轂其圍一柯有半柏車之轂其圍二<lb/>
　柯使圍小鑿淺而輻廣則鑿之銜輻不固圍大鑿深<lb/>
　而輻小則輻之支轂不强大車任重而轂短圍小何<lb/>
　也牛駕行平地無馳騁頓撼也<lb/>
<pb n="16b"/>
故竑共輻廣以為之弱則雖有重任轂不折<lb/>
　竑謂度之蒲本在水中者為弱此弱謂菑之入轂深<lb/>
　處以漸而殺者度其輻廣以殺其菑之端則轂中肉<lb/>
　好相稱而完固否則鑿内受菑處磷薄加重任必折<lb/>
　矣折當作坼轂不應有折也<lb/>
參分其輻之長而殺其一則雖有深泥亦弗之溓也<lb/>
　殺其向牙者溓讀為黏謂泥不黏著輻也<lb/>
參分其股圍去一以為骹圍<lb/>
<pb n="17a"/>
　謂殺輻之數也股謂近轂者骹謂近牙者人脛近足<lb/>
　者細于股謂之骹羊脛亦然<lb/>
揉輻必齊平沈必均<lb/>
　舊説以火揉其曲非也輻長不及三尺不宜有曲亦<lb/>
　謂以火養其隂而齊諸其陽也蓋木之隂陽有偏久<lb/>
　之其力不齊故揉而齊之平沈試輻材也已為輻則<lb/>
　骹股異圍必不能平矣或曰已合為輪而沉之也下<lb/>
　文水之以視其平沉之均又合兩輪而試之也<lb/>
<pb n="17b"/>
直以指牙牙得則無槷而固不得則有槷必足見也<lb/>
　集韻槷木楔也輻與牙之鑿枘不相得雖加楔久之<lb/>
　楔之端必突而出曰足見者以槷施于爪之下而言<lb/>
　也<lb/>
六尺有六寸之輪綆参分寸之二謂之輪之固<lb/>
　三分寸之二綆之廣也輪有杼有侔而綆皆不及寸<lb/>
　者牙侔而綆狹于行無不利也綆廣則于杼者不可<lb/>
　施矣或謂三分六寸之二知不然者大車之綆寸則<lb/>
<pb n="18a"/>
　凡車必較狹可知矣曰綆三分寸之二謂之輪之固<lb/>
　足矣而冠以六尺有六寸之輪者前言六分其輪崇<lb/>
　以其一為之牙圍而未著輪崇之度故因綆而及之<lb/>
　且知徑崇則知其圍三之而綆長竟圍故于綆言廣<lb/>
　而不言長也又大車之綆寸田車之輪六尺有三寸<lb/>
　其綆必較狹綆三分寸之二者惟六尺有六寸之輪<lb/>
　耳<lb/>
凡為輪行澤者欲杼行山者欲侔<lb/>
<pb n="18b"/>
　杼謂削薄其踐地者侔上下等<lb/>
杼以行澤則是刀以割塗也是故塗不附侔以行山則<lb/>
是摶以行石也是故輪雖敝不甐于鑿<lb/>
　附著也摶圜厚也甐亦敝也牙不下迆則近地處厚<lb/>
　雖為石所齧僅甐其兩旁而不能甐中央之鑿<lb/>
凡揉牙外不亷而内不挫旁不腫謂之用火之善<lb/>
　古之車輞屈一木為之凡屈木多外亷絶理内挫折<lb/>
　中旁腫負起無此三疾是用火之善也○李廣卿曰<lb/>
<pb n="19a"/>
　輪所以固者在揉牙之工使外不失理筍簴相入而<lb/>
　不挫旁無負起逐段相接皆資火力謂以全木為輪<lb/>
　無是理也<lb/>
是故規之以眡其圜也萭之以眡其匡也<lb/>
　以規合之固可以求圜而運矩于輪中其四方四角<lb/>
　有不圜處亦可因矩以騐之而矯正其偏挺處也或<lb/>
　曰既設軸兩輪相對用矩以度其四面相去之分稍<lb/>
　偏挺則分不均必矯而正之<lb/>
<pb n="19b"/>
縣之以眡其輻之直也<lb/>
　三十輻上下相直中繩則鑿正輻直<lb/>
水之以眡其平沉之均也量其藪以黍以眡其同也權<lb/>
之以眡其輕重之侔也<lb/>
故可規可萭可水可縣可量可權也謂之國工<lb/>
輪人為蓋<lb/>
　輪輻三十蓋弓二十有八器類相似故因使輪人造<lb/>
　蓋<lb/>
<pb n="20a"/>
達常圍三寸桯圍倍之六寸<lb/>
　達常斗柄下入杠中者桯杠也圍倍故足以含達常<lb/>
　○王光遠曰葢之制上為部中為達常下為桯旁為<lb/>
　弓達常小于桯桯小于部故非部無以納弓于其旁<lb/>
　非桯無以含達常于其中<lb/>
信其桯圍以為部廣部廣六寸<lb/>
　部蓋斗也四面鑿孔以納弓廣謂徑也<lb/>
部長二尺<lb/>
<pb n="20b"/>
　此部即達常以入部中遂名部○部長當作達常文<lb/>
　誤也<lb/>
桯長倍之四尺者二<lb/>
　杠長八尺謂達常以下也加達常二尺則蓋髙一丈<lb/>
　立乘也<lb/>
十分寸之一謂之枚部尊一枚<lb/>
　尊髙也蓋斗上隆髙高一分<lb/>
弓鑿廣四枚鑿上二枚鑿下四枚<lb/>
<pb n="21a"/>
　弓傘骨也漢世名為蓋橑廣當以鑿之上下相去言<lb/>
　部髙一寸故鑿之上下相去可容四枚部周圍二十<lb/>
　八弓若左右相去四枚則好廣而肉薄不能固矣廣<lb/>
　為横而曰以上下言者部之體圜周迴而鑿之則上<lb/>
　下似横也<lb/>
鑿深二寸有半下直二枚鑿端一枚<lb/>
　部徑六寸鑿深二面相對共五寸是以不傷達常也<lb/>
　鑿上二枚鑿下四枚不均下直二枚則近上内畔二<lb/>
<pb n="21b"/>
　枚不鑿而鑿上亦四枚矣蓋必如此而後上下之固<lb/>
　同也端内題也鑿端一枚者部之體圜弓鑿非以漸<lb/>
　而狹不能容也<lb/>
弓長六尺謂之庇軹五尺謂之庇輪四尺謂之庇軫<lb/>
　庇覆也軹轂末也輿廣六尺六寸兩轂并六尺四寸<lb/>
　旁減軌内七寸則兩軹之廣凡丈一尺六寸也六尺<lb/>
　之弓倍之加部廣凡丈二尺六寸有宇曲之減可覆<lb/>
　軹<lb/>
<pb n="22a"/>
參分弓長而揉其一<lb/>
　其穹者二尺下者二尺揉而曲者自髙趨下之二尺<lb/>
　也<lb/>
參分其股圍去一以為蚤圍<lb/>
　蚤當為爪近部者謂之股宇曲之末謂之爪弓鑿廣<lb/>
　四枚設以方圍計之四四十六則股圍一寸六分也<lb/>
　三分去一則爪圍一寸十五分之一<lb/>
參分弓長以其一為之尊<lb/>
<pb n="22b"/>
　六尺之弓則以二尺近部為髙<lb/>
上欲尊而宇欲卑上尊而宇卑則吐水疾而霤遠<lb/>
　上近部平者隤下曰宇蓋主為雨設乘車無蓋禮所<lb/>
　謂潦車其蓋車與○鄭剛中曰道右掌前道車王下<lb/>
　車以蓋従似不専為雨巾車不言蓋者豈所辨者旗<lb/>
　物當建旗之時無所用蓋故不言與<lb/>
蓋已崇則難為門也蓋已卑是蔽目也是故蓋崇十尺<lb/>
　蓋十尺宇二尺而人長八尺卑于此則蔽人目<lb/>
<pb n="23a"/>
良蓋弗冐弗紘殷畝而馳不隊謂之國工<lb/>
　隊落也弗冐以衣弗繫以紘中畝橫馳而弓不落則<lb/>
　其入鑿者固也<lb/>
輿人為車輪崇車慶衡長參如一謂之參稱<lb/>
　車輿也指輿為車者輿乃車之正體軸轂輪輈皆為<lb/>
　輿而設也衡兩服所駕<lb/>
參分車廣去一以為隧參分其隧一在前二在後以揉<lb/>
其式<lb/>
<pb n="23b"/>
　隧謂輿之縦也兵車之隧四尺四寸植于輿之兩旁<lb/>
　者為輢橫于輢間當車前而為人所憑者為式矯揉<lb/>
　所以檠木材也輢陷于隧間式闗于輢間而不可動<lb/>
　搖故亦曰揉<lb/>
以其廣之半為之式崇以其隧之半為之較崇<lb/>
　兵車之式髙三尺三寸較兩輢上出式者兵車自較<lb/>
　以下凡五尺五寸○林鬳齋曰吕和叔解詩重較云<lb/>
　車箱長四尺四寸以三分之前一後二橫設一木下<lb/>
<pb n="24a"/>
　云車床三尺三寸謂之式又于式上二尺二寸横設<lb/>
　一木謂之較古人立乘平常憑較敬則落手下憑式<lb/>
　而頭得俯較出式上故云重較較崇自式以上計之<lb/>
　式崇自車床以上計之也<lb/>
六分其廣以一為之軫圍參分軫圍去一以為式圍參<lb/>
分式圍去一以為較圍參分較圍去一以為軹圍參分<lb/>
軹圍去一以為轛圍<lb/>
　此軹謂較下直䜿者及較下衡者非轂末也轛式之<lb/>
<pb n="24b"/>
　植者衡者也兵車軫圍尺一寸式圍七寸三分寸之<lb/>
　一較圍四寸九分寸之八軹圍三寸二十七分寸之<lb/>
　七轛圍二寸八十一分寸之十四○兩輢者較式之<lb/>
　所託也不宜詳言輿制而獨遺輢又不宜較間之木<lb/>
　與轂末同名疑軹即輢字剝蝕而誤也疏謂較式之<lb/>
　下别有植木橫木未知何据較式宜貫于輢或陷置<lb/>
　輢間不宜别有植木較式之下亦不宜别有橫木也<lb/>
　疑轛即輢之末上出于較而相對者毛氏謂輈人所<lb/>
<pb n="25a"/>
　謂任正即軫其圍尺有四寸與此不同此言田車之<lb/>
　軫非也無為舍乘車兵車而獨言田車又不明著其<lb/>
　為田車也鄭康成謂軫為輿後木任正為輿下三面<lb/>
　材蓋軫之圍殺于前及左右三面材凡三寸且軫去人<lb/>
　立處遠不用力非任正三面材之比也<lb/>
圜者中規方者中矩立者中縣衡者中水直者如生焉<lb/>
繼者如附焉<lb/>
　如生如水従地生如附如附枝之𢎞殺也<lb/>
<pb n="25b"/>
凡居材大與小無并大倚小則摧引之則絶<lb/>
　上言治材此乃言居材也居積也生木初斬不可用<lb/>
　其置之也必大小各従其類若合并之而以大倚小<lb/>
　則小者必摧而曲及材乾欲引而直之其理必絶<lb/>
棧車欲弇飾車欲侈<lb/>
　士乘棧車無革鞔易坼壞故車箱微向内為之所謂<lb/>
　弇也大夫以上加飾以革鞔故向外所謂侈也輿六<lb/>
　尺有六寸縦横深廣一定不移惟箱版當旁者可微<lb/>
<pb n="26a"/>
　向内外耳<lb/>
輈人為輈<lb/>
　輈車轅也于三十工無輈人之官但車事是難故車<lb/>
　官别主此職也<lb/>
輈有三度軸有三理<lb/>
　軸待輈而後運輈待軸而後行其勢相資故兼掌之<lb/>
國馬之輈深四尺有七寸田馬之輈深四尺駑馬之輈<lb/>
深三尺有三寸<lb/>
<pb n="26b"/>
　深謂轅曲中輈之形自軓以前稍曲而上至衡又下<lb/>
　其頸以持衡其形穹隆如屋之梁故詩曰五楘梁輈<lb/>
　國馬謂種馬戎馬齊馬道馬也國馬髙八尺兵車乘<lb/>
　車軹崇三尺有三寸加軫與轐七寸又并此輈深衡<lb/>
　髙八尺七寸也除馬之髙則餘七寸為衡頸之間田<lb/>
　車軹崇三尺一寸半加軫與轐五寸半并此輈深衡<lb/>
　髙七尺七寸田馬髙七尺則衡頸之間亦七寸輪軹<lb/>
　與軫轐大小之減率寸半駑馬之車軹崇三尺加軫<lb/>
<pb n="27a"/>
　與轐四寸并此輈深衡髙六尺七寸駑馬髙六尺則<lb/>
　衡頸之間亦七寸<lb/>
軸有三理一者以為媺也二者以為久也三者以為利<lb/>
也<lb/>
　無節目則美堅刃則久滑密則利<lb/>
軓前十尺而䇿半之<lb/>
　軓謂式前也書或作<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>䇿所以馭也○趙氏曰據下<lb/>
　文軓中有灂則輿上置隧處乃是軓正在隧之下式<lb/>
<pb n="27b"/>
　之前蓋輈身一丈四尺四寸入輿隧下隧以前只十<lb/>
　尺<lb/>
凡任木任正者十分其輈之長以其一為之圍衡任者<lb/>
五分其長以其一為之圍小于度謂之無任<lb/>
　凡任木統下任正與衡任也任者用力持載人在車<lb/>
　立憑式故輿下前及左右三面材為任正以力持輿<lb/>
　之正載處也曰衡任者負輈而引車衡之力也輈長<lb/>
　丈四尺四寸則任正之圍尺四寸五分寸之二五分<lb/>
<pb n="28a"/>
　其長謂衡之長也兵車乘車衡長六尺有六寸則衡<lb/>
　圍尺三寸五分寸之一無任言不勝也<lb/>
五分其軫間以其一為之軸圍<lb/>
　軫間即輿廣則軸圍一尺三寸五分寸之一也<lb/>
十分其輈之長以其一為之當兔之圍<lb/>
　輈當伏兔者亦圍尺四寸五分寸之二<lb/>
參分其兔圍去一以為頸圍五分其頸圍去一以為踵<lb/>
圍<lb/>
<pb n="28b"/>
　頸前下持衡者其圍九寸十五分寸之九踵後承軫者<lb/>
　其圍七寸七十五分寸之五十一<lb/>
凡揉輈欲其孫而無弧深<lb/>
　孫順木之理也輈之曲不得如弓之深如弓則太曲<lb/>
　矣<lb/>
今夫大車之轅摰其登又難既克其登其覆車也必易<lb/>
此無故惟轅直且無橈也<lb/>
　大車牛車也摰亦當作直以音近而誤也登上阪也<lb/>
<pb n="29a"/>
　克能也既曰轅直又曰且無橈者直言其無穹而上<lb/>
　者也無橈言其無曲而下以持衡者也<lb/>
是故大車平地既節軒摰之任及其登阤不伏其轅必<lb/>
縊其牛此無故惟轅直且無橈也<lb/>
　軒言其髙而上干摰言其輊而下至既節軒摰之任<lb/>
　者所載前後適相稱則髙下適中也阤阪也上經言<lb/>
　大車不利于登此言大車雖行平地時多而亦有不<lb/>
　能不登阤之時故必使人抑制而伏其轅如不伏其<lb/>
<pb n="29b"/>
　轅則車後仰而牛之吭膺間束絆者必若絞縊矣<lb/>
故登阤者倍任者也猶能以登及其下阤也不援其邸<lb/>
必緧其牛後此無故惟轅直且無橈也<lb/>
　倍任謂視行平地所任如加倍也此言下阤尤難必<lb/>
　手援輿底之向前者以輕其任然後無崩奔之患若<lb/>
　不援其底則任重勢猛其下若崩而緧其牛後矣知<lb/>
　舊説不可通者倘人不可輔則制必有宜而不當任<lb/>
　其轅之直矣<lb/>
<pb n="30a"/>
是故輈欲頎典輈深則折淺則負輈注則利凖利凖則<lb/>
久和則安<lb/>
　此以下仍言四馬車轅頎典堅刃貌駟馬之轅率尺<lb/>
　所一縳頎典似謂此也輈太深則易折淺則若負于<lb/>
　馬背而前引無刀惟形如注星則利注張星也○注<lb/>
　水之管中穹而兩端微下輈之不淺不深似之則馬<lb/>
　之引之也利而車行如凖之平久者言輈之難敝也<lb/>
　安者言車之無傾也和即利凖之謂<lb/>
<pb n="30b"/>
輈欲弧而無折經而無絶<lb/>
　上言凡揉輈欲其孫而無弧深此申明之言其形亦<lb/>
　近于弧但不可太深而折欲其孫必循木之經而毋<lb/>
　絶其理也<lb/>
進則與馬謀退則與人謀<lb/>
　謀謂與人馬之意相應也車之進以馬行為主故曰<lb/>
　與馬謀車之退則人馭之而使然故曰與人謀<lb/>
終日馳騁左不楗行數千里馬不契需終嵗御衣衽不<lb/>
<pb n="31a"/>
敝此唯輈之和也<lb/>
　楗讀為蹇輈調善則馬不蹇或曰書或作劵今倦字<lb/>
　也乘車尊者居左輈和則久馳騁而居左者不罷倦<lb/>
　契謂蹄不傷也需謂行道濡滯也衽謂裳也輈和則<lb/>
　乘者安于輿馬安于駕僕安于馭故無是數者之病<lb/>
　○鄭剛中曰契者停而相合也需者遲而相待也輈<lb/>
　若不和則馬必拘閡而相契或前後而相需<lb/>
勸登馬力馬力既竭輈猶能一取焉<lb/>
<pb n="31b"/>
　登進也馬止輈猶能一前取道所謂勸登也<lb/>
良輈環灂自伏兔不至軓七寸軓中有灂謂之國輈<lb/>
　環灂週遭皆漆也凡物之漆者中必被以筋膠故以<lb/>
　環灂為良伏兔至軓蓋如式深式深尺四寸三分寸<lb/>
　之二灂下至軓七寸則是軓中亦有灂也此下應有<lb/>
　脱文不應以此一節而謂之國輈<lb/>
軫之方也以象地也蓋之圜也以象天也輪輻三十以<lb/>
象日月也蓋弓二十有八以象星也<lb/>
<pb n="32a"/>
　輪象日月者以其運行也日月三十日而合宿<lb/>
龍旂九斿以象大火也<lb/>
　交龍為旂諸侯之所建也大火蒼龍宿之心其屬有<lb/>
　尾尾九星車上皆建旌旂故並陳其義<lb/>
鳥旟七斿以象鶉火也<lb/>
　鳥隼為旟州里所建鶉火朱鳥宿之栁其屬有星星<lb/>
　七星<lb/>
熊旗六斿以象伐也<lb/>
<pb n="32b"/>
　熊虎為旗師都所建伐屬白虎宿與參連體而六星<lb/>
龜蛇四斿以象營室也<lb/>
　龜蛇為旐縣鄙所建營室元武宿與東壁連體而四<lb/>
　星<lb/>
弧旌枉矢以象弧也<lb/>
　覲禮曰侯氏載龍旂弧韣則旌旗之屬皆有弧也弧<lb/>
　以張縿之幅有衣謂之韣又畫枉矢焉象弧星之有<lb/>
　矢也枉矢妖星蛇行有尾<lb/>
<pb n="33a"/>
攻金之工築氏執下齊冶氏執上齊鳬氏為聲㮚氏為<lb/>
量段氏為鏄器桃氏為刄<lb/>
　多錫為下齊少錫為上齊鏄器田器錢鏄之屬據下<lb/>
　文六等言之四分以上為上齊三分以下為下齊則<lb/>
　鳬氏宜入上齊桃氏入下齊其㮚氏段氏亦當入上<lb/>
　齊中<lb/>
金有六齊六分其金而錫居一謂之鍾鼎之齊五分其<lb/>
金而錫居一謂之斧斤之齊四分其金而錫居一謂之<lb/>
<pb n="33b"/>
戈㦸之齊參分其金而錫居一謂之大刃之齊五分其<lb/>
金而錫居二謂之削殺矢之齊金錫半謂之鑒燧之齊<lb/>
　大刃刀劍之屬所以别于削也鑒燧即司烜職所謂<lb/>
　夫遂及鑒也凡金多錫則刃白且明○鄭剛中曰攻<lb/>
　金之工獨無為鼎為斧斤為鑒燧者鼎亦鍾之屬可<lb/>
　附于鳬氏斧斤亦上齊可附于戈㦸鑒燧無可附意<lb/>
　者自有其官而記者亡之耳○鍾量戈㦸皆有度數<lb/>
　惟鼎與斧斤大小輕重無常故不見其制鑒燧則其<lb/>
<pb n="34a"/>
　用至少為官府之守器一成之則不復更造故無其<lb/>
　官<lb/>
築氏為削長尺博寸合六而成規<lb/>
　削書刀也秦時蒙恬造筆漢時蔡倫造紙古者未有<lb/>
　紙筆以削刻字至漢則兼用刀書削之體偃曲若弓<lb/>
　之反張故合六而成規也<lb/>
欲新而無窮敝盡而無惡<lb/>
　常如新而無窮已謂其利也其金如一雖至鋒鍔敝<lb/>
<pb n="34b"/>
　盡無瑕惡<lb/>
冶氏為殺矢刃長寸圍寸鋌十之重三垸<lb/>
　殺矢與戈㦸異齊而同其工似脫誤在此鋌箭足入<lb/>
　槀中者垸量名五矢獨舉殺矢者殺矢尚用下齊則<lb/>
　餘不必言矣○李耜卿曰殺矢一十三字當屬上築<lb/>
　氏敝盡無惡之下蓋削殺矢皆下齊築氏所執觀上<lb/>
　序可見○李廣卿曰殺矢一十三字當在築氏為削<lb/>
　合六而成規下欲新而無窮謂殺矢也刃常如新而<lb/>
<pb n="35a"/>
　不繡澀則利而能入敝盡而無惡謂削也鋒鍔敝盡<lb/>
　而無惡敗則其用可久冶氏為三字當移置戈廣二<lb/>
　寸戈字上○削時砥淬無事以常新言矢刃又不宜<lb/>
　以敝盡言廣卿此説不可易也<lb/>
戈廣二寸内倍之胡三之援四之<lb/>
　戈漢時謂之句孑㦸胡謂矛之旁出者援直上尖頭<lb/>
　刺刃也内謂胡以内下接柲處蓋鐵筒納木柄者戈<lb/>
　廣二寸總内與援與胡三者皆徑廣二寸也内倍之<lb/>
<pb n="35b"/>
　其長四寸胡三之長六寸援四之長八寸<lb/>
已倨則不入已句則不决長内則折前短内則不疾<lb/>
　戈之制進則用其鋒以刺退則用其斜勢以句胡太<lb/>
　直則其體橫而刺難入胡太曲則其鋒直前無斜勢<lb/>
　而以句則不决句必穿所敵之衣甲而後固鋒直前<lb/>
　而以句則不能决穿其衣甲矣胡之句用力與援分<lb/>
　内長則胡之折處太近前與援同向而句無力胡之<lb/>
　刺貴與援並入内短則胡之去援遠其入緩而人易<lb/>
<pb n="36a"/>
　避矣<lb/>
是故倨句外博重三鋝<lb/>
　倨謂胡之上句謂胡之下胡上下近本處皆增之使<lb/>
　博自然合于磬折而無四者之病也鋝量名説文云<lb/>
　鍰也鍰重六兩○倨句謂其形微倨微句而不過也胡之<lb/>
　下為内則外謂其上近援處胡本近援處加廣則無<lb/>
　折傷<lb/>
㦸廣寸有半寸内三之胡四之援五之倨句中矩與刺<lb/>
<pb n="36b"/>
重三鋝<lb/>
　㦸三鋒並直前胡之橫貫者與直前者同度其形正<lb/>
　方故中矩也既中矩而又曰倨句者援長于胡循胡<lb/>
　之末至援之末弦之則倨句也鄭司農謂刺即援非<lb/>
　也既曰援五之不應復曰與援康成謂著柲直前如<lb/>
　鐏者亦非也㦸三鋒直前不應又有物直前如鐏蓋<lb/>
　㦸句兵也如圖所載三鋒直前則可刺而不可句豈<lb/>
　鋒刃旁有橫而句物者其名為刺而後世失其制與<lb/>
<pb n="37a"/>
桃氏為劍臘廣二寸有半寸兩従半之<lb/>
　臘謂兩刃兩從半之謂自脊分㫁一邊廣一寸四分<lb/>
　寸之一也脊之廣必半于刃而特設此文者明脊之<lb/>
　居中而無偏倚也脊直上至劍末故曰從<lb/>
以其臘廣為之莖圍長倍之<lb/>
　莖謂劍之鋌入夾中者人所把握謂之夾者穿其中<lb/>
　以夾鋌也<lb/>
中其莖設其後<lb/>
<pb n="37b"/>
　中其莖者外包以革木也設其後者于後設鐔也<lb/>
參分其臘廣去一以為首廣而圍之<lb/>
　劍把接刃處有盤形隋圜疑劍首即謂此圍之謂環<lb/>
　于劍外也週遭距劍身皆一寸三分寸之二<lb/>
身長五其莖長重九鋝謂之上制上士服之身長四其<lb/>
莖長重七鋝謂之中制中士服之身長三其莖長重五鋝<lb/>
謂之下制下士服之<lb/>
　服佩之也<lb/>
<pb n="38a"/>
鳧氏為鍾兩欒謂之銑<lb/>
　銑鍾口兩角也古者應律之鍾不圜狀如後世之鈴<lb/>
　故有兩角<lb/>
銑間謂之于于上謂之鼔鼔上謂之鉦鉦上謂之舞<lb/>
　此四名者鍾之正體也于鍾口兩間之中央也鼓所<lb/>
　擊處<lb/>
舞上謂之甬甬上謂之衡<lb/>
　此二者鍾柄之名也<lb/>
<pb n="38b"/>
鍾縣謂之旋旋蟲謂之幹<lb/>
　旋繋鍾柄以縣者旋蟲旋上作蟲形為飾也○若旋<lb/>
　上為蟲形不宜别名為幹疑旋蟲乃著于簴以為固者旋<lb/>
　則下繫鍾柄而上結于旋蟲<lb/>
鍾帶謂之篆篆間謂之枚枚謂之景<lb/>
　鍾有銑有于有鼓有鉦有舞其名不可辨乃為之帶<lb/>
　以介之凡四名之曰篆毎篆處有乳各九名之曰枚<lb/>
　枚景一物而二名猶欒銑也<lb/>
<pb n="39a"/>
于上之攠謂之隧<lb/>
　攠所擊之處隧在鼓中窐而生光有似夫燧<lb/>
十分其銑去二以為鉦以其鉦為之銑間去二分以為<lb/>
之鼓間以其鼓間為之舞脩去二分以為舞廣<lb/>
　此言鉦之徑居銑徑之八而銑間與鉦之徑相應鼓<lb/>
　間又居銑徑之六與舞脩相應舞脩舞徑也舞上下<lb/>
　促以橫為脩従為廣鍾之大數以律為度廣長與圍<lb/>
　徑假設之耳銑間與上銑間謂之于異止謂兩銑之<lb/>
<pb n="39b"/>
　中央此謂銑與鼓相去之分也鼓間鼓與鉦相去之<lb/>
　分也舞廣舞與鉦相去之分也銑間鼓間舞廣皆以<lb/>
　従度上下相去言惟舞脩以橫度左右相去言獨無<lb/>
　鼓徑者介于鉦銑間不必言也○李耜卿曰鍾有三<lb/>
　層銑至鼓為一層鼓至鉦為一層鉦至舞為一層假<lb/>
　如銑徑一尺則鉦徑八寸舞徑六寸鍾弇上侈下故<lb/>
　其分如此<lb/>
以其鉦之長為之甬長<lb/>
<pb n="40a"/>
　并衡之數言之<lb/>
以其甬長為之圍參分其圍去一以為衡圍<lb/>
　甬之圍乃環其外而計之非除其内空而計三方之<lb/>
　圍也去一以為衡圍亦環其外而計之也若除内空<lb/>
　而計三方之圍則衡圍小于左右甬圍視甬體必挍<lb/>
　薄于下文三分甬長二在上一在下以設其旋不可<lb/>
　通矣甬中設旋向衡處得三分之二不宜反薄于左<lb/>
　右二方<lb/>
<pb n="40b"/>
參分其甬長二在上一在下以設其旋<lb/>
　鍾之縣以甬而用力尤在衡一在下甬之附于鍾者<lb/>
　雖少薄無虞也二在上乃衡之橫于甬上者非倍其<lb/>
　厚則力不强而易至崩折矣<lb/>
薄厚之所震動清濁之所由出侈弇之所由興有説<lb/>
　説即下文已厚已薄侈弇之説也厚薄言其體侈弇<lb/>
　言其形清濁言其聲謂體之厚薄所震動乃聲之清<lb/>
　濁所由出而聲之清濁又或興于形之侈弇故必厚<lb/>
<pb n="41a"/>
　薄侈弇適其宜而後清濁得其分也下文言薄厚侈<lb/>
　弇而不及清濁以此<lb/>
鍾已厚則石已薄則播侈則柞弇則鬱長甬則震<lb/>
　大厚則聲不𤼵大薄則聲散柞讀為咋聲外大也鬱<lb/>
　聲不舒揚也震掉也言其動搖不定也○李耜卿曰<lb/>
　大鍾宜厚小鍾宜薄上宜狹下宜寛但過則為病不<lb/>
　言清濁者不外于此也<lb/>
是故大鍾十分其鼓間以其一為之厚小鍾十分其鉦<lb/>
<pb n="41b"/>
間以其一為之厚<lb/>
　據上文鼓間鉦間分數同豈鼓間乃銑間之誤與<lb/>
鍾大而短則其聲疾而短聞鍾小而長則其聲舒而遠<lb/>
聞<lb/>
　淺則躁躁易竭深則安安難息上文自銑至衡長短<lb/>
　詳矣故惟言其不合者以為戒<lb/>
為遂六分其厚以其一為之深而圜之<lb/>
　厚鍾厚也深謂窐之也其窐圜或曰隧燧通鍾受擊<lb/>
<pb n="42a"/>
　處為圜形微起光明似鏡深髙也猶覲禮為壇深四<lb/>
　尺之深<lb/>
㮚氏為量改煎金錫則不耗<lb/>
　㮚古文或作歴改煎者煎而又煎也消涷之精故不<lb/>
　復減量當與鍾鼎同齊而異工者大器也<lb/>
不耗然後權之權之然後凖之凖之然後量之<lb/>
　凖擊平正之又當齊大小量謂鑄之于法中也○凖<lb/>
　之謂定其厚薄之分也金錫既不耗然後權取一鈞<lb/>
<pb n="42b"/>
　按鬴身及臋耳之尺度形制計其厚薄則厚薄之制<lb/>
　有凖矣量之謂為模範也厚薄有凖然後可為模範<lb/>
量之以為鬴深尺内方尺而圜其外其實一鬴<lb/>
　四升為豆四豆曰區四區曰鬴受六斗四升其内四<lb/>
　方每方一尺而其外則為圜形也方尺積千寸漢書<lb/>
　律歴志自龠而斛皆以十計之殆倍半于周量之數<lb/>
　未可與㮚氏同論也<lb/>
其臋一寸其實一豆其耳一寸其實一升重一鈞其聲<lb/>
<pb n="43a"/>
中黃鍾之宮<lb/>
　臋一寸謂覆之其底深一寸也耳在旁所用以舉也<lb/>
　不曰中黃鍾之聲而曰之宫者黃鍾之管本具宫商<lb/>
　角徴羽五聲所中者特宫聲耳<lb/>
槩而不税<lb/>
　官鑄鬴使為量者槩取則焉又禁取税俾典司者不<lb/>
　得借以牟利也<lb/>
其銘曰時文思索允臻其極嘉量既成以觀四國永啟<lb/>
<pb n="43b"/>
厥後兹器維則<lb/>
　銘刻之也時是也允信也臻至也極中也觀示也則<lb/>
　法也言是文徳之君思求可以為民立法者而作此<lb/>
　量信至于道之中故以觀示四國永為後世所取則<lb/>
　也㮚氏所鑄鬴必藏于王府頒之邦國而副在司市<lb/>
　使凡為量者皆取則焉為升者以耳為則為斗者以<lb/>
　臋為則非以給市肆之用也古人既知以木為鼓穹<lb/>
　則民間通用之量亦或以木為之若必以金錫則鬴<lb/>
<pb n="44a"/>
　重一鈞而實六斗四升難為運矣<lb/>
凡鑄金之狀金與錫黑濁之氣竭黃白次之黃白之氣<lb/>
竭青白次之青白之氣竭青氣次之然後可鑄也<lb/>
　鑄金之狀不列于鳬氏而列于㮚氏者金石之樂皆<lb/>
　天子所賜而量民間所通用故使衆著于鑄之之狀<lb/>
　也<lb/>
段氏<hi>闕</hi>
函人為甲犀甲七屬兕甲六屬合甲五屬<lb/>
<pb n="44b"/>
　合甲削革之裏而合其表也不言其物即合犀兕而<lb/>
　為之也七屬六屬五屬謂札葉相續之數<lb/>
犀甲壽百年兕甲壽二百年合甲壽三百年<lb/>
凡為甲必先為容然後制革<lb/>
　凡造衣甲必先稱服者形容長短豐瘠而為之然後<lb/>
　制札之廣袤<lb/>
權其上旅與其下旅而重若一<lb/>
　上旅謂衣下旅謂裳春秋傳得其甲裳謂之旅者以<lb/>
<pb n="45a"/>
　札葉衆多也重若一者長短廣狹不能一也<lb/>
以其長為之圍<lb/>
　注圍謂札要廣厚蓋以一札葉言之然文承權其上<lb/>
　旅下旅之後必通計上旅下旅之長也甲裳之下尚<lb/>
　有脛繳則甲裳當下被于膝自肩及膝之長圍之正<lb/>
　與腰身相稱鄭剛中謂取一旅之長以為之圍誤矣<lb/>
凡甲鍜不摰則不堅已敝則橈<lb/>
　鍛鍛革也摰謂熟之極至也已敝謂熟之過而傷其<lb/>
<pb n="45b"/>
　質也橈柔而易曲也<lb/>
凡察革之道眡其鑽空欲其惌也眡其裏欲其易也眡<lb/>
其朕欲其直也櫜之欲其約也舉而眡之欲其豐也衣<lb/>
之欲其無齘也<lb/>
　惌小孔貌易者治之精而無敗薉也朕謂革制即線<lb/>
　縫處也櫜甲衣也櫜之謂卷置櫜中齘人齒差參貌<lb/>
　故以喻札葉<lb/>
眡其鑽空而惌則革堅也眡其裏而易則材更也眡其<lb/>
<pb n="46a"/>
朕而直則制善也櫜之而約則周也舉之而豐則明也<lb/>
衣之無齘則變也<lb/>
　更變化也治革功粗則堅强變而熟易則其材化矣<lb/>
　制裁制也周密致也明有光耀或曰札葉相續處分<lb/>
　明可觀也變随人身便利<lb/>
鮑人之事望而眡之欲其荼白也進而握之欲其柔而<lb/>
滑也卷而摶之欲其無迆也眡其著欲其淺也察其線<lb/>
欲其藏也<lb/>
<pb n="46b"/>
　荼茅莠也白色握以手煩撋之也摶謂迫卷之也迆<lb/>
　斜也若革有厚薄則迫卷之必斜迆而不正著謂革<lb/>
　内皴起如絮者著淺則治之熟而筋膜盡矣故曰則<lb/>
　革信也線謂革縫之縷<lb/>
革欲其荼白而疾澣之則堅<lb/>
　革不宜久居水中○趙氏曰甲用生皮鮑人乃熟皮<lb/>
　當是為轂約矢箙韠舄之類必柔白皮方可用韋氏<lb/>
　似主穿縳皮條及為韋弁等物<lb/>
<pb n="47a"/>
欲其柔滑而腛脂之則需<lb/>
　腛讀如沾渥之渥需如薄其帤則需之需謂柔緩也<lb/>
　厚脂之則革柔緩<lb/>
引而信之欲其直也信之而直則取材正也信之而枉<lb/>
則是一方緩一方急也若苟一方緩一方急則及其用<lb/>
之也必自其急者先裂若苟自急者先裂則是以博為<lb/>
帴也<lb/>
　帴狹也覆釋上文而别出此節者水澣脂柔之後正<lb/>
<pb n="47b"/>
　當引而信之也取材正而無緩急則用之無先裂之<lb/>
　患而卷而摶之亦不迆矣<lb/>
卷而摶之而不迆則厚薄序也眡其著而淺則革信也<lb/>
察其線而藏則雖敝不甐<lb/>
　序舒也謂厚薄均也信無縮緩也甐讀為磨而不磷<lb/>
　之磷謂縫縷藏于韋革之中則革雖敝而縷不傷<lb/>
韗人為臯陶長六尺有六寸左右端廣六寸中尺厚三<lb/>
寸<lb/>
<pb n="48a"/>
　韗書或為<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>臯陶鼓木也版中廣兩端狹為穹隆也<lb/>
穹者三之一<lb/>
　鼓腹穹隆者居鼓面三分之一則其鼓四尺者版穹<lb/>
　一尺三寸三分寸之一也倍之為二尺六寸三分寸<lb/>
　之二加鼓四尺則穹之徑六尺六寸三分寸之二也<lb/>
　此鼓言版之廣狹下二鼓言面徑互見也合版之廣<lb/>
　狹與面徑計之此鼓應二十版<lb/>
上三正<lb/>
<pb n="48b"/>
　此鼓版長六尺六寸中央穹者二尺二寸兩端各二<lb/>
　尺二寸其長短無偏所謂三正也上謂穹而上者舉<lb/>
　中以該兩端也<lb/>
鼓長八尺鼓四尺中圍加三之一謂之鼖鼓<lb/>
　面徑四尺其圍十二尺加以三分之一四尺則中圍<lb/>
　十六尺徑五尺三寸三分寸之一也此鼓亦合二十<lb/>
　版一相版穹六寸三分寸之二耳大鼓謂之鼖以鼖<lb/>
　鼓鼓軍事上穹者三之一據一相之穹此則于面四<lb/>
<pb n="49a"/>
　尺總加三分之一也<lb/>
為臯鼓長尋有四尺鼓四尺倨句磬折<lb/>
　以臯鼓鼓役事磬折者觕處近上中曲之不三正也<lb/>
　○趙氏曰凡磬之折股為二則在上者大而短鼓為<lb/>
　三則在下者小而長此鼓丈有二尺則自四尺而上<lb/>
　曲而大自八尺而下直而小○舊説長六尺有六寸<lb/>
　者乃晉鼓以鼓人六鼓四面六面八面者乃祀神之<lb/>
　鼓非凡事所通用故不載其制此記下列鼖鼓鼛鼓<lb/>
<pb n="49b"/>
　之制則首所言必晉鼓也但考工不皆周制或六尺<lb/>
　六寸者為上下通用之鼓故于後獨舉鼖鼛以明異<lb/>
　制耳于鼛鼓曰倨句磬折則上三正兼上二鼓可知<lb/>
　矣于鼖鼓曰中圍加三之一則鼛鼓視此矣穹者三<lb/>
　之一知為一相者所言鼓木之版也必合二相乃與<lb/>
　中尺之圍合也曰中圍加三之一則計圍之共數可<lb/>
　知矣厚三寸乃三鼓之所同故鼖鼛不復言厚也<lb/>
凡冐鼓必以啟蟄之日<lb/>
<pb n="50a"/>
　啟蟄孟春之中也蟄虫始聞雷聲而動鼓所以取象<lb/>
　也冐蒙鼓以革也<lb/>
良鼓瑕如積環<lb/>
　瑕者漆之文理也冐鼓之革苟調而急則漆之也其<lb/>
　瑕如累積玉環然○瑕隙紋也謂鼓木合縫處鼓二<lb/>
　十版兩端狹而中穹取材正直則縫之左右相值者<lb/>
　合而視之如環如積環謂衆版之輻輳也惟良鼓為<lb/>
　然若材偏斜而工拙則左右縫不相值而望之不如<lb/>
<pb n="50b"/>
　環矣<lb/>
鼓大而短則其聲疾而短聞鼓小而長則其聲舒而遠<lb/>
聞<lb/>
　大小長短得宜如上三鼓之制則無此病<lb/>
韋氏<hi>闕</hi>
裘氏<hi>闕</hi>
畫繢之事雜五色<lb/>
　下有六色而此第云五色者元與墨類也畫繢見司<lb/>
<pb n="51a"/>
　几筵<lb/>
東方謂之青南方謂之赤西方謂之白北方謂之黑天<lb/>
謂之𤣥地謂之黃青與白相次也赤與黑相次也𤣥與<lb/>
黃相次也<lb/>
　此言畫繢六色所象及布采之次第○趙氏曰注謂<lb/>
　此繢于衣者其説恐拘蓋木者金之配故青與白相<lb/>
　次火者水之配故赤與黑相次地者天之配故元與<lb/>
　黃相次凡布采時必以此二色相對耳<lb/>
<pb n="51b"/>
青與赤謂之文赤與白謂之章白與黑謂之黼黒與青<lb/>
謂之黻五采備謂之繡<lb/>
　此言刺繡采所用繡以為裳凡繡亦須畫乃刺之故<lb/>
　畫繡二工共職上言六采之相對者此又以四時相<lb/>
　續之義次之○易彦祥曰書言六章之裳宗彜藻火<lb/>
　粉米黼黻絺繡言藻而繼之以火青與赤之文也言<lb/>
　火而繼之以粉米赤與白之章也言粉米而繼之以<lb/>
　黼白與黑之黼也言黼而繼之以黻青與黑之黻也<lb/>
<pb n="52a"/>
　惟黃之色無所見而宗彜繡以虎蜼則亦以黃為色<lb/>
　兹實五采備之證<lb/>
土以黃其象方天時變<lb/>
　上言天謂之元地謂之黃此獨言黃且變地而言土<lb/>
　者明黃為中央之色也不言元者元與黑類也其象<lb/>
　方天時變為句方與方物出謀發慮之方同蓋承上<lb/>
　文言青赤白黑為四方之色而黃為中央之色其象<lb/>
　則依倣天時而變如月令四時各服其方色而中央土<lb/>
<pb n="52b"/>
　服黃是也<lb/>
火以圜山以章水以龍鳥獸蛇<lb/>
　火以其象水以其物惟山則明章其本質而已蓋即<lb/>
　畫為山也鳥獸蛇其毛鱗有文采者所謂華蟲也火<lb/>
　在裳餘皆在衣<lb/>
雜四時五色之位以章之謂之巧<lb/>
　章明也四時所用車服旗章色各有主而以他時之<lb/>
　色間雜成文所謂雜四時五色之位以章之也禮記<lb/>
<pb n="53a"/>
　五色六章十二衣還相為質即謂此蓋如春三月雖<lb/>
　衣青衣而其繡繢則雜四采耳<lb/>
凡畫繢之事後素功<lb/>
　素白采也後布之為其易漬汚也不言繡繡以絲也<lb/>
鍾氏染羽以朱湛丹秫三月而熾之<lb/>
　湛漬也朱硃砂也丹秫赤粟也熾炊也染羽以飾旌<lb/>
　旗及王后之車<lb/>
淳而漬之三入為纁五入為緅七入為緇<lb/>
<pb n="53b"/>
　淳沃也湯沃所熾之秫烝之以漬羽也纁赤黃色也<lb/>
　緅爵頭色赤多黑少與紺相類爾雅曰一染謂之縓<lb/>
　再染謂之竀三染謂之纁凡元色在緅緇之間其六<lb/>
　入者與獨言纁緅緇者豈羽可染者獨此三色與○<lb/>
　鄭剛中曰設色之工五畫繢鍾筐㡛今以天官染人<lb/>
　考之春暴練者其㡛氏與夏纁元者其鍾氏與若夫<lb/>
　染夏雖不見于考工而經有五采備之文其筐人之<lb/>
　職乎<lb/>
<pb n="54a"/>
筐人<hi>闕</hi>
㡛氏湅絲以涚水漚其絲七日去地尺暴之<lb/>
　涚水灰所泲水也漚漸之也楚人曰漚齊人曰涹<lb/>
晝暴諸日夜宿諸井七日七夜是謂水湅<lb/>
　宿諸井謂縣井中<lb/>
湅帛以欄為灰渥淳其帛實諸澤器滛之以蜃<lb/>
　欄木名似白槿而細黃華渥漬之厚也澤器謂滑澤<lb/>
　之器蜃謂灰也滛當為湼書亦或為湛<lb/>
<pb n="54b"/>
清其灰而盝之而揮之<lb/>
　清澄也盝晞之也晞而揮去蜃灰<lb/>
而沃之而盝之而塗之而宿之<lb/>
　沃之沃以清水也塗之更塗以蜃灰也宿謂經宿<lb/>
明日沃而盝之晝暴諸日夜宿諸井七日七夜是謂水<lb/>
涷<lb/>
　<lb/>
　周官集注卷十一<lb/>
</p>
<p>
</p>
  </div>
</body>
</text>
</TEI>
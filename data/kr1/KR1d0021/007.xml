<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷七</head> <lb/>
    <p>
<pb n="1a"/>
欽定四庫全書<lb/>
　周官集注卷七<lb/>
　　　　　　　　　　翰林院侍講銜方苞撰<lb/>
　夏官司馬第四<lb/>
　　夏于時為火于卦為離離為甲胄為戈兵離上之<lb/>
　　象曰王用岀征詩曰如火烈烈則莫我敢曷蓋非<lb/>
　　威明之極不能用兵以正天下故司馬為夏官主<lb/>
　　兵而以馬名官軍政莫重于馬也<lb/>
<pb n="1b"/>
惟王建國辨方正位體國經野設官分職以為民極乃<lb/>
立夏官司馬使帥其屬而掌邦政以佐王平邦國<lb/>
　政正也夏后氏命𦙍侯掌六師舉政典以示衆則邦<lb/>
　政之掌于司馬舊矣凡國事無非政而獨于司馬言<lb/>
　政者張皇六師然後禮樂征伐自天子出而政行于<lb/>
　天下也<lb/>
政官之屬大司馬卿一人小司馬中大夫二人軍司馬<lb/>
下大夫四人輿司馬上士八人行司馬中士十有六人<lb/>
<pb n="2a"/>
旅下士三十有二人府六人史十有六人胥三十有二<lb/>
人徒三百有二十人<lb/>
　輿衆也行謂軍行列晉作六軍而有三行取名于此<lb/>
　輿司馬行司馬即用官中之士特在官府則曰上士<lb/>
　中士在軍則曰輿司馬行司馬耳司馬總六軍軍事<lb/>
　繁重故史胥徒獨多○黄文叔曰輿司馬掌車行司<lb/>
　馬掌卒軍司馬兼掌之<lb/>
凡制軍萬有二千五百人為軍王六軍大國三軍次國<lb/>
<pb n="2b"/>
二軍小國一軍軍將皆命卿二千有五百人為師師帥<lb/>
皆中大夫五百人為旅旅帥皆下大夫百人為卒卒長<lb/>
皆上士二十五人為兩兩司馬皆中士五人為伍伍皆<lb/>
有長<lb/>
　言軍將皆命卿則以下軍帥不特置選于六官六鄉<lb/>
　之吏德任者使兼官焉詩大雅常武整我六師此王<lb/>
　六軍之見于經也春秋傳曰成國不過半天子之軍<lb/>
　又王命曲沃伯以一軍為晉侯又晉作二軍此諸侯<lb/>
<pb n="3a"/>
　軍制之見于傳也<lb/>
一軍則二府六史胥十人徒百人<lb/>
　在軍則置之罷則已<lb/>
司勲上士二人下士四人府二人史四人胥二人徒二<lb/>
十人<lb/>
　勲功也軍無賞不足以作衆故首司勲<lb/>
馬質中士二人府一人史二人賈四人徒八人<lb/>
　質平也主買馬以供軍用而平其賈直地官歳時稽<lb/>
<pb n="3b"/>
　鄉遂都鄙之牛馬辨其可任之物馬之在民者無不<lb/>
　足之慮矣而公馬之缺則官買之馬質宜屬挍人今<lb/>
　列此者挍人兼掌六馬而戎馬之用尤多其事尤急<lb/>
　故先之<lb/>
量人下士二人府一人史四人徒八人<lb/>
小子下士二人史一人徒八人<lb/>
羊人下士二人史一人賈二人徒八人<lb/>
司爟下士二人徒六人<lb/>
<pb n="4a"/>
　爟故書為燋爟者民間理爨之火也<lb/>
掌固上士二人下士八人府二人史四人胥四人徒四<lb/>
十人<lb/>
　國曰固野曰險易曰王公設險以守其國<lb/>
司險中士二人下士四人史二人徒四十人<lb/>
掌疆中士八人史四人胥十有六人徒百有六十人<lb/>
候人上士六人下士十有二人史六人徒百有二十人<lb/>
　候迎賔客之來者詩曰彼候人兮何戈與祋故列于<lb/>
<pb n="4b"/>
　夏官其灋必每方各上士一人下士二人餘六人則<lb/>
　掌逹于朝或軍行則從也<lb/>
環人下士六人史二人徒十有二人<lb/>
　以環名官取廵邏周札之義在軍則置之與秋官環<lb/>
　人掌迎送之職異<lb/>
挈壺氏下士六人史二人徙十有二人<lb/>
　世主挈壺水以為漏軍行必載漏故屬夏官<lb/>
射人下大夫二人上士四人下士八人府二人史四人<lb/>
<pb n="5a"/>
胥二人徒二十人<lb/>
服不氏下士一人徒四人<lb/>
　服不服之獸<lb/>
射鳥氏下士一人徒四人<lb/>
羅氏下士一人徒八人<lb/>
掌畜下士二人史二人胥二人徒二十人<lb/>
司士下大夫二人中士六人下士十有二人府二人史<lb/>
四人胥四人徒四十人<lb/>
<pb n="5b"/>
　司士𨽻夏官以司馬論辨官材習察其人然後用之<lb/>
　各當也<lb/>
諸子下大夫二人中士四人府二人史二人胥二人徒<lb/>
二十人<lb/>
司右上士二人下士四人府四人史四人胥八人徒八<lb/>
十人<lb/>
虎賁氏下大夫二人中士十有二人府二人史八人胥<lb/>
八十人虎士八百人<lb/>
<pb n="6a"/>
　不言徒而曰虎士蓋勇而有志行者<lb/>
旅賁氏中士二人下士十有六人史二人徒八人<lb/>
　以旅名者言為王心膂也夾王車而趨其地尤近職<lb/>
　尤親故皆以命士為之且世職焉蓋必材武過人忠<lb/>
　義素厲而後得與此選後世逆亂多由禁旅使宿衛<lb/>
　皆世臣良士姦兇豈能煽哉<lb/>
節服氏下士八人徒四人<lb/>
　節服氏𨽻夏官以與諸僕聮事凡王有行無不從也<lb/>
<pb n="6b"/>
方相氏狂夫四人<lb/>
　方相猶言放想可畏怖之貌或曰以其相視而攻疫<lb/>
　者非一方也故月令于大難曰旁磔<lb/>
大僕下大夫二人小臣上士四人祭僕中士六人御僕<lb/>
下士十有二人府二人史四人胥二人徒二十人<lb/>
𨽻僕下士二人府一人史二人胥四人徒四十人<lb/>
弁師下士二人工四人史二人徒四人<lb/>
　弁者古冠之大稱<lb/>
<pb n="7a"/>
司甲下大夫二人中士八人府四人史八人胥八人徒<lb/>
八十人<lb/>
司兵中士四人府二人史四人胥二人徒二十人<lb/>
司戈盾下士二人府一人史二人徒四人<lb/>
司弓矢下大夫二人中士八人府四人史八人胥八人<lb/>
徒八十人<lb/>
繕人上士二人下士四人府一人史二人胥二人徒二<lb/>
十人<lb/>
<pb n="7b"/>
稾人中士四人府二人史四人胥二人徒二十人<lb/>
　箭幹謂之稾<lb/>
戎右中大夫二人上士二人<lb/>
　右者參乘此充戎路之右田獵亦參乗焉戎右以中<lb/>
　大夫齊右以下大夫道右以士者右取其武故戎右<lb/>
　宜尊賔祭尚嚴故次之朝夕視朝武非所尚也右以<lb/>
　戎兼田以祀兼賔而僕各異者右主捍衞其事可兼<lb/>
　賔祀師田車行異節必各有專僕而後事可閑也<lb/>
<pb n="8a"/>
齊右下大夫二人<lb/>
道右上士二人<lb/>
　李子華曰自戎右而下無府史胥徒蓋臨事取之司<lb/>
　右官非特置也<lb/>
大馭中大夫二人戎僕中大夫二人齊僕下大夫二人<lb/>
道僕上士十有二人田僕上士十有二人馭夫中士二<lb/>
十人下士四十人<lb/>
　王朝朝暮夕駕税煩故道僕數最多田僕亦多者王<lb/>
<pb n="8b"/>
　田道車斿車并從也據挍人職馭夫當六十三人此<lb/>
　疑脱○王志長曰戎車之馭與大馭同為中大夫者<lb/>
　重戎也而不得同稱馭者重祀也<lb/>
挍人中大夫二人上士四人下士十有六人府四人史<lb/>
八人胥八人徒八十人<lb/>
　主馬者必挍視之故以名官<lb/>
趣馬下士皁一人徒四人<lb/>
　趣養馬者詩蹶維趣馬<lb/>
<pb n="9a"/>
巫馬下士二人醫四人府一人史二人賈二人徒二十<lb/>
人<lb/>
　巫馬知馬祖先牧馬社馬歩之神者馬疾若有犯焉<lb/>
　則知之<lb/>
牧師下士四人胥四人徒四十人<lb/>
　地官牧人掌牧六牲惟馬之為牲者則牧焉餘皆牧<lb/>
　師所掌<lb/>
廋人下士閑二人史二人徒二十人<lb/>
<pb n="9b"/>
　廋之言數<lb/>
圉師乗一人徒二人圉人良馬匹一人駑馬麗一人<lb/>
　養馬者曰圉四馬為乗麗耦也<lb/>
職方氏中大夫四人下大夫八人中士十有六人府四<lb/>
人史十有六人胥十有六人徒百有六十人<lb/>
　主四方之貢<lb/>
土方氏上士五人下士十人府二人史五人胥五人徒<lb/>
五十人<lb/>
<pb n="10a"/>
懐方氏中士八人府四人史四人胥四人徒四十人<lb/>
　懐来也<lb/>
合方氏中士八人府四人史四人胥四人徒四十人<lb/>
訓方氏中士四人府四人史四人胥四人徒四十人<lb/>
形方氏中士四人府四人史四人胥四人徒四十人<lb/>
山師中士二人下士四人府二人史四人胥四人徒四<lb/>
十人<lb/>
　王制云名山大澤不以封故天子立山川之師以遙<lb/>
<pb n="10b"/>
　掌之使貢故與職方連類在此土方氏形方氏及山<lb/>
　師川師邍師所役皆司徒之事而以屬司馬者示有<lb/>
　不稟職方之度而侵敗王略者則九伐隨之也<lb/>
川師中士二人下士四人府二人史四人胥四人徒四<lb/>
十人<lb/>
邍師中士四人下士八人府四人史八人胥八人徒八<lb/>
十人<lb/>
匡人中士四人史四人徒八人<lb/>
<pb n="11a"/>
撢人中士四人史四人徒八人<lb/>
　主撢序王志以語天下○李泰伯曰天下之情欲上逹<lb/>
　故訓方氏之職設人主之志欲下通故撢人之職設<lb/>
　古者君民一體上下交孚而無壅遏之患如此<lb/>
都司馬每都上士二人中士四人下士八人府二人史<lb/>
八人胥八人徒八十人<lb/>
　此王臣遥掌都事<lb/>
家司馬各使其臣以正于公司馬<lb/>
<pb n="11b"/>
　卿大夫之采地王不特置司馬各自使其家臣為之<lb/>
　主軍賦以聽政于王之司馬公司馬即職文所謂國<lb/>
　司馬也<lb/>
大司馬之職掌建邦國之九灋以佐王平邦國制畿封<lb/>
國以正邦國設儀辨位以等邦國進賢興功以作邦國<lb/>
建牧立監以維邦國制軍詰禁以糾邦國施貢分職以<lb/>
任邦國簡稽鄉民以用邦國均守平則以安邦國比小<lb/>
事大以和邦國<lb/>
<pb n="12a"/>
　獨九灋曰邦國者四官所建皆王邦之典而侯國兼<lb/>
　用之九灋則專為侯國而設也制畿即下經九畿設<lb/>
　儀即司儀所掌九儀進賢謂諸侯有德者加命為牧<lb/>
　伯興功謂諸侯有功者加地進律牧八州之牧監卒<lb/>
　正連帥以下相監臨者分職謂王廵狩征伐大小之<lb/>
　國各有所承之職事春秋傳所謂各修舊職是也均<lb/>
　守即司徒職所謂均地守掌固職所謂通守政也八<lb/>
　則者王國所以治都鄙而侯國亦用焉守均而則平<lb/>
<pb n="12b"/>
　則内和外固而國無不安矣五官之典皆備于九灋<lb/>
　而以屬司馬何也不能四征不庭則五官之典皆不<lb/>
　行于天下書曰其克詰爾戎兵以陟禹之迹江漢之<lb/>
　詩言召虎南征疆土是徹蓋率由周公之典灋也<lb/>
以九伐之灋正邦國馮弱犯寡則眚之賊賢害民則伐<lb/>
之暴内陵外則壇之野荒民散則削之負固不服則侵<lb/>
之賊殺其親則正之放弑其君則殘之犯令陵政則杜<lb/>
之外内亂鳥獸行則滅之<lb/>
<pb n="13a"/>
　眚病之也如貶其爵命薄其恩禮披其附庸之類與<lb/>
　削異野荒民散不能自治其國邑故削之馮弱犯寡<lb/>
　必雄桀驕蹇之侯也病之使不能張則自戢矣壇謂<lb/>
　出其君置之空墠之地而更立賢者暴内即上賊賢<lb/>
　害民陵外即上馮弱犯寡兼是二者故奪其位伐者<lb/>
　聲罪致討侵者出其不意而扼其要塞詩所謂罙入<lb/>
　其阻也要荒之國負恃險阻非奪其所恃終不可服<lb/>
　故利用侵正執而治其罪也殘殺也犯令陵政則叛<lb/>
<pb n="13b"/>
　上之迹已著杜之者使鄰國不得交通環而攻之也<lb/>
　殘止于誅其身滅則冺其宗社蓋舎亂人之類其或<lb/>
　先世有元德顯功則建置族姓可矣<lb/>
正月之吉始和布政于邦國都鄙乃縣政象之灋于象<lb/>
魏使萬民觀政象挾日而斂之<lb/>
乃以九畿之籍施邦國之政職方千里曰國畿其外方<lb/>
五百里曰侯畿又其外方五百里曰甸畿又其外方五<lb/>
百里曰男畿又其外方五百里曰采畿又其外方五百<lb/>
<pb n="14a"/>
里曰衞畿又其外方五百里曰蠻畿又其外方五百里<lb/>
曰夷畿又其外方五百里曰鎮畿又其外方五百里曰<lb/>
蕃畿<lb/>
　籍其禮差之書也政職謂王巡狩征伐所承之職事<lb/>
　自蠻服以上乃中國之九州夷服以下則大行人所<lb/>
　謂蕃國世一見者○李耜卿曰此經即施貢分職以<lb/>
　任邦國也下經即簡稽鄉民以用邦國也九灋皆經<lb/>
　理諸侯惟此二事乃王之所得于諸侯者故特詳之<lb/>
<pb n="14b"/>
凡令賦以地與民制之上地食者參之二其民可用者<lb/>
家三人中地食者半其民可用者二家五人下地食者<lb/>
參之一其民可用者家二人<lb/>
　此徴兵邦國之制○朱子曰賦兵也古者以田賦出兵<lb/>
　故謂兵為賦覆舉遂人職文者必知其可任之人數<lb/>
　然後可定徵兵之數也侯國制畿施職制地令賦司<lb/>
　徒職已具矣而復列于司馬者必司馬董正之然後<lb/>
　疆埸不犯而政令無壅也<lb/>
<pb n="15a"/>
中春教振旅司馬以旗致民平列陳如戰之陳<lb/>
　兵者凶事不可空設故因蒐狩而習之凡師出曰治<lb/>
　兵入曰振旅春教振旅入而專于農事也秋教治兵<lb/>
　農事將畢可出而用之也<lb/>
辨鼓鐸鐲鐃之用王執路鼓諸侯執賁鼓軍將執晉鼓<lb/>
師帥執提旅帥執鼙卒長執鐃兩司馬執鐸公司馬執<lb/>
鐲<lb/>
　路鼓賁鼓晉鼓鐸鐲鐃俱見鼓人職鼙見鍾師職提<lb/>
<pb n="15b"/>
　謂馬上鼓有曲木提持立馬髦上者公司馬謂伍長<lb/>
　鼓人職以賁鼓鼓軍事而王執路鼓軍將執晉鼓者<lb/>
　教戰非即戎也諸侯執賁鼓者教以敵王所愾也<lb/>
以教坐作進退疾徐疏數之節<lb/>
　見下經大閲<lb/>
遂以蒐田有司表貉誓民鼓遂圍禁火弊獻禽以祭社<lb/>
　春田曰蒐甸祝掌四時之田表禡之祝號則表貉者<lb/>
　甸祝也鄉師出田灋致衆庶而治其政令則誓民者<lb/>
<pb n="16a"/>
　鄉師也故通謂之有司記曰司徒搢扑北面誓之禁<lb/>
　者虞衡守禽之厲禁也弊止也春田主用火因焚莱<lb/>
　除陳草皆殺而火止獻禽衆獻其所獲也貉書亦或<lb/>
　為禡<lb/>
中夏敎茇舍如振旅之陳羣吏撰車徒讀書契辨號名<lb/>
之用<lb/>
　茇野宿而草舍也所戒在夜故辨號名使聞聲可别<lb/>
　撰擇數之也<lb/>
<pb n="16b"/>
帥以門名縣鄙各以其名家以號名鄉以州名野以邑<lb/>
名百官各象其事以辨軍之夜事其他皆如振旅<lb/>
　帥謂軍將古者軍將為營治于國門如魯有東門襄<lb/>
　仲宋有桐門右師皆上卿為軍將者縣鄙謂公邑大<lb/>
　夫也家謂食采地者之臣也六鄉以州名六遂以邑<lb/>
　名百官各象其事謂各書其職事于旗物而因以為<lb/>
　號也夜事夜中守戰之事<lb/>
遂以苗田如蒐之灋車弊獻禽以享礿<lb/>
<pb n="17a"/>
　夏田為苗除禽獸之害稼者主用車皆殺而車止礿<lb/>
　宗廟之夏祭也<lb/>
中秋敎治兵如振旅之陳辨旗物之用王載大常諸侯<lb/>
載旂軍吏載旗師都載旜鄉遂載物郊野載旐百官載<lb/>
旟各書其事與其號焉其他皆如振旅<lb/>
　師都孤卿也治兵所載旗物與司常所建互異何也<lb/>
　旜與物無事時所建也故王朝孤卿大夫士建之熊<lb/>
　虎之旗鳥隼之旟龜蛇之旐軍旅所建也故師都鄉<lb/>
<pb n="17b"/>
　遂公邑之吏合卒伍簡車輦兵器建之及司馬治兵<lb/>
　則師都鄉遂之吏有涖衆而不列陣者故所建異也<lb/>
　師都之吏孤卿也軍吏亦孤卿也既有軍吏復有師<lb/>
　都而所載各異何也孤卿之長師都而為軍吏者既<lb/>
　載旗矣其王子弟及退居采地之孤卿則載旜也鄉<lb/>
　遂之吏如州長縣正各帥其民而致者既列陳而作<lb/>
　旗矣其鄉師遂師遂大夫黨正之屬掌政令刑禁而<lb/>
　不帥車徒以驟趨于行陳者則載物也惟此經所謂<lb/>
<pb n="18a"/>
　郊野即司常職所謂縣鄙而所建所載皆旐蓋公邑<lb/>
　之吏帥民而致皆身列陳故旗物無異耳知然者縣<lb/>
　師掌邦國都鄙稍甸郊里之地有㑹同軍旅田役則<lb/>
　受灋于司馬使各帥其車徒而至鄉之帥而至者州<lb/>
　長遂之帥而至者縣正則公邑之帥而至者必其吏<lb/>
　也鄉遂之吏有不列陳者故所載異公邑之吏無不<lb/>
　列陳者故所載同也然則鄉遂之吏列陳者安載載<lb/>
　旟也知然者大閲羣吏以旗物各帥其民而致則鄉<lb/>
<pb n="18b"/>
　遂之吏必仍載旟與公邑之吏載旐同矣其曰羣吏<lb/>
　作旗羣吏弊旗即謂旟旐也惟或載旟或載旐故以<lb/>
　旗包之也百官亦載旟何也從王而治軍旅故建軍<lb/>
　旅之旗物以示威也茇舍治兵稱名各異何也茇舍<lb/>
　鄉以州名野以邑名則野為遂明矣故縣鄙為公邑<lb/>
　治兵鄉遂載物則郊野必公邑也其或曰縣鄙或曰<lb/>
　郊野何也凡公邑皆謂之縣掌于縣師而其地在四<lb/>
　鄙其曰郊野又以見逺郊及六遂之餘地亦間設公<lb/>
<pb n="19a"/>
　邑也治兵列師都而不及大夫有采者于百官包之<lb/>
　也苃舍則以家包孤卿大夫王子弟也列縣鄙于家<lb/>
　之前者公邑也先公邑與家而後鄉遂者茇舍之禮<lb/>
　辨號名以習夜事逺者難辨故先之近者易辨故後<lb/>
　之也○經文鄉遂載物而謂列陳者仍載旟何也以<lb/>
　覈其事實而知之也六卿涖其私邑曰師都監六鄉<lb/>
　曰鄉大夫而治兵則為軍吏鄉大夫既為軍吏則載<lb/>
　旗矣州長縣正以旗物各帥其民而致則必載平時<lb/>
<pb n="19b"/>
　所建之旟矣其載物者獨鄉遂之吏不列陳者耳猶<lb/>
　司士所掌朝位三公北面孤東面卿大夫西面而周<lb/>
　制常以六卿兼公孤則卿之兼公者必北面矣兼孤<lb/>
　者必東面矣其西面者獨不兼公孤之卿耳鄉師于<lb/>
　四時之田所治者政令刑禁爭訟也遂師所掌者禁<lb/>
　令賞罰也遂大夫所掌無軍事黨正以灋治師田行<lb/>
　役之政事此四職者皆涖衆而不列陳則所載旗物<lb/>
　必别于列陳者可知矣惟鄉師職巡前後之屯而戮<lb/>
<pb n="20a"/>
　其犯命者近于軍事然曰巡前後之屯則不與圍禁<lb/>
　明矣蓋仍治其徒庶之政令耳<lb/>
遂以獮田如蒐田之灋羅弊致禽以祀祊<lb/>
　獮殺也羅網也祊當為方秋田主祭四方報成萬物<lb/>
　詩曰以社以方春夏曰獻禽秋冬曰致禽者物成而<lb/>
　獲多故屬而聚之然後取其上殺以獻也<lb/>
中冬教大閲前期羣吏戒衆庶修戰灋<lb/>
　春辨鼓鐸鐲鐃夏辨號名秋辨旗物至冬大閲簡軍<lb/>
<pb n="20b"/>
　實而兼教上三者羣吏鄉師以下<lb/>
虞人萊所田之野為表百歩則一為三表又五十歩為<lb/>
一表田之日司馬建旗于後表之中羣吏以旗物鼔鐸<lb/>
鐲鐃各帥其民而致質明弊旗誅後至者<lb/>
　莱芟除其草莱令車徒可列陳也表所以識行列也<lb/>
　四表相去僅三百五十歩蓋表太逺則費時多田狩<lb/>
　將不及事矣質正也<lb/>
乃陳車徒如戰之陳皆坐羣吏聽誓于陳前斬牲以左<lb/>
<pb n="21a"/>
右徇陳曰不用命者斬之<lb/>
　皆坐當聽誓羣吏諸軍帥也車徒當陳于後表之北<lb/>
　記曰司徒搢扑北面誓之惟陳于後表之北故誓必<lb/>
　北面誓畢然後司馬南面令鼔而車徒以次而前也<lb/>
中軍以鼙令鼔鼓人皆三鼔司馬振鐸羣吏作旗車徒<lb/>
皆作鼓行鳴鐲車徒皆行及表乃止三鼓摝鐸羣吏弊<lb/>
旗車徒皆坐<lb/>
　中軍中軍之將也鼓人師帥旅帥也或曰鼔人職軍<lb/>
<pb n="21b"/>
　動則鼓其衆田役亦如之中士六人各直一軍司馬<lb/>
　兩司馬也鳴鐲者伍長也摝鐸止行息氣也以春秋<lb/>
　傳考之君雖在軍中軍别有主將蒐狩列職于司馬<lb/>
　則中軍宜司馬也而太僕職凡軍旅田役贊王鼓豈<lb/>
　王先鼓之而後司馬以鼙令與<lb/>
又三鼓振鐸作旗車徒皆作鼓進鳴鐲車驟徒趨及表<lb/>
乃止坐作如初乃鼓車馳徒走及表乃止鼓戒三闋車<lb/>
三發徒三刺乃鼓退鳴鐃且郤及表乃止坐作如初<lb/>
<pb n="22a"/>
　鼓戒若戒攻敵也鼓一闋車一發徒一刺三而止象<lb/>
　敵服鐃所以止鼓車徒皆行及表乃止第一表也車<lb/>
　驟徒趨及表乃止第二表也車馳徒走及表乃止第<lb/>
　三表也蓋羣吏致民于後表之中陳而皆坐尚未行<lb/>
　也故至第一表曰車徒皆行由第一表至第二表象<lb/>
　師之進故曰鼓進由第二表至第三表則極矣象伐<lb/>
　國之附其城對敵之薄其陳故車發徒刺而鼓退也<lb/>
　注疏並誤凡此坐作進退發刺之節四時所同而獨<lb/>
<pb n="22b"/>
　于大閲言之者民事至冬而畢然後車徒可詳簡也<lb/>
　○注天子六軍三三而居一偏皆中軍自閲非也以<lb/>
　理推之司馬主中軍監臨羣吏其五軍之帥亦各閲<lb/>
　其屬每軍各立四表如中軍之式諸侯師都之吏則<lb/>
　各帥其屬分𨽻六軍中軍不徧閲也蓋古者兵車一<lb/>
　乗用士七十五人而大閲之表相去僅百歩必單乗<lb/>
　如牆而進始能容其驟趨馳走而及表而止乃得截<lb/>
　然齊一雖各閲其屬分班鱗次猶恐難徧况以中軍<lb/>
<pb n="23a"/>
　徧閲六軍乎知必分班以進者每軍萬人若車徒平<lb/>
　列逺者當在三數里之外其坐作進退發刺之節雖<lb/>
　本軍耳目不能盡及也○太閲時疑徧閲六軍之士<lb/>
　而車不盡閲魯頌公車千乗公徒三萬以灋考之三<lb/>
　萬人僅充三百餘乘之用天子萬乘若盡閲之則無地<lb/>
　以陳無人以供𫝊載魯人大蒐于紅自根牟至于商衛<lb/>
　革車千乗合魯東西封畧以為言則知非盡陳于所<lb/>
　蒐之地矣魯蒐盡陳革車以三桓變舊制分公室各<lb/>
<pb n="23b"/>
　自為軍恐數有虚冒故備陳而數之先王之世不料<lb/>
　民而知其多寡况車數乎蓋鄉遂之吏嵗時挍登車<lb/>
　輦其灋已悉矣司徒職惟田竭作蓋更番而教之雖<lb/>
　大閲豈能盡試鄉遂都鄙正羡之卒謂之大者惟此<lb/>
　備六軍之數若三時之田雖六軍不必備也<lb/>
遂以狩田以旌為左右和之門羣吏各帥其車徒以敘<lb/>
和出左右陳車徒有司平之旗居卒間以分地前後有<lb/>
屯百歩有司巡其前後險野人為主易野車為主<lb/>
<pb n="24a"/>
　冬田為狩言守取之無所擇也和之義當為面為角<lb/>
　國䇿見棺之前和凡物皆得稱注軍門曰和非也以<lb/>
　敘和出以次第出左右兩和門也左右陳車徒以下<lb/>
　皆列陳之事蓋車徒既出軍門而趨圍禁則左右陳<lb/>
　之有司平其行列每百人為卒則植旗其間以分所<lb/>
　占之地必廣狹如一古者天子不合圍故六軍分為<lb/>
　二陣而驅逆之車當旁禁地之前後各有屯百歩以<lb/>
　待田畢屯車徒而後各獻其所獲也有司謂鄉師也<lb/>
<pb n="24b"/>
　其職曰巡前後之屯而戮其犯命者險野人為主謂<lb/>
　列陣用徒而以車承其闕也易野車為主謂列陣用<lb/>
　車而以徒承其闕也<lb/>
既陳乃設驅逆之車有司表貉于陳前<lb/>
　驅驅出禽獸使趨田所逆逆要令不得出圍也設此<lb/>
　車者田僕<lb/>
中軍以鼙令鼓鼓人皆三鼓羣司馬振鐸車徒皆作遂<lb/>
鼓行徒衘枚而進大獸公之小獸私之獲者取左耳<lb/>
<pb n="25a"/>
　羣司馬謂兩司馬也枚如箸衘之有繣結項中軍灋<lb/>
　以此止語獲禽者取左耳以計功<lb/>
及所弊鼓皆駴車徒皆譟<lb/>
　及所弊至田所當止之處也鼓譟象克敵而喜疾擊<lb/>
　鼓曰駴譟讙也<lb/>
徒乃弊致禽饁獸于郊入獻禽以享烝<lb/>
　徒乃弊徒止也致禽饁獸于郊聚所獲禽因以祭四<lb/>
　方之神于郊月令季秋天子既田命主祠祭禽于四<lb/>
<pb n="25b"/>
　方是也入又以禽祭宗廟<lb/>
及師大合軍以行禁令以救無辜伐有罪<lb/>
　師謂司馬奉王命以征伐也行禁令因伐有罪而明<lb/>
　王禁于羣侯也<lb/>
若大師則掌其戒令涖大卜帥執事涖釁主及軍器<lb/>
　大師王出征伐也主謂遷廟主及社主軍器鼓鐸之<lb/>
　屬<lb/>
及致建大常比軍衆誅後至者<lb/>
<pb n="26a"/>
　稍人帥衆而致于大司馬王親征則邦國亦以師從<lb/>
　凡帥衆而至者大司馬皆以致于王故建大常<lb/>
及戰巡陳眡事而賞罰若師有功則左執律右秉鉞以<lb/>
先愷樂獻于社若師不功則厭而奉主車<lb/>
　律軍灋之書也易曰師出以律兵事以嚴終故既勝<lb/>
　猶執律秉鉞也先猶道也兵樂曰愷厭謂厭冠喪服<lb/>
　也主車載遷廟主與社主者<lb/>
王弔勞士庶子則相<lb/>
<pb n="26b"/>
　師敗王親弔士庶子之死者勞其傷者<lb/>
大役與慮事屬其植受其要以待攷而賞誅<lb/>
　大役築城邑也慮事者封人而司馬亦與焉植楨幹<lb/>
　之屬所用以分地而築也屬謂賦丈尺與所用人數<lb/>
　要簿書也<lb/>
大㑹同則帥士庶子而掌其政令<lb/>
若大射則合諸侯之六耦<lb/>
　疏謂賔射亦六耦但不用諸侯恐未安經于諸侯曰<lb/>
<pb n="27a"/>
　大賔客因其朝覲㑹同而與之射故謂之賔射所以<lb/>
　别于王臣之燕射也此經獨舉大射者明諸侯公孤<lb/>
　卿大夫士咸與而司馬所合獨諸侯之六耦也若賔<lb/>
　射惟諸侯與則司馬合耦不必言矣射人職王以六<lb/>
　耦射三侯曰合諸侯之六耦則公孤卿大夫士耦皆<lb/>
　以六可知矣<lb/>
大祭祀饗食羞牲魚授其祭<lb/>
　牲魚牲及魚也祭謂尸賔食祭<lb/>
<pb n="27b"/>
大喪平士大夫喪祭奉詔馬牲<lb/>
　平者正其職與位王喪以馬祭蓋遣奠也奉詔者奉<lb/>
　其牲以告于神<lb/>
小司馬之職掌<lb/>
　以下文闕<lb/>
凡小祭祀㑹同饗射師田喪紀掌其事如大司馬之灋<lb/>
軍司馬<hi>闕</hi>
輿司馬<hi>闕</hi>
<pb n="28a"/>
行司馬<hi>闕</hi>
司勲掌六鄉賞地之灋以等其功<lb/>
　賞田在逺郊屬六鄉等猶差也<lb/>
王功曰勲國功曰功民功曰庸事功曰勞治功曰力戰<lb/>
功曰多<lb/>
　王功輔成王業國功保國全家民功灋施于民事功<lb/>
　盡瘁勤事治功制灋成治戰功剋敵制勝<lb/>
凡有功者銘書于王之大常祭于大烝司勲詔之<lb/>
<pb n="28b"/>
　報享之禮冬祭為盛故有功者與焉詔謂詔司常書<lb/>
　之及烝則使祝告于廟<lb/>
大功司勲藏其貳<lb/>
　貳猶副也覆出司勲明銘書者司常也如曰大功藏<lb/>
　其貳則似銘書以歸于司常而自藏其貳矣○李耜<lb/>
　卿曰既曰凡有功又曰大功則統而觀之六功有大<lb/>
　小析而言之每功有輕重也<lb/>
掌賞地之政令凡賞無常輕重眡功<lb/>
<pb n="29a"/>
凡頒賞地參之一食惟加田無國正<lb/>
　參之一食歸其二于公也春秋傳卑而貢重者甸服<lb/>
　也蓋大府職家稍之賦以待匪頒邦縣之賦以待幣<lb/>
　帛邦都之賦以待祭祀委人職以稍聚待賔客遺人<lb/>
　職縣都之委積以待凶荒非歸其二于公用弗給也<lb/>
　故畿内食采者所受之地與外諸侯同而服物官吏<lb/>
　則每減焉以所食者参之一也加田加賜之田國正<lb/>
　謂稅也<lb/>
<pb n="29b"/>
馬質掌質馬馬量三物一曰戎馬二曰田馬三曰駑馬<lb/>
皆有物賈<lb/>
　此三馬皆買以給官府之用者其用各有等其材各<lb/>
　有宜故以三物量之物異則賈從之故謂之質<lb/>
綱惡馬<lb/>
　綱謂以縻索縶維而調習之<lb/>
凡受馬于有司者書其齒毛與其賈馬死則旬之内更<lb/>
旬之外入馬耳以其物更其外否<lb/>
<pb n="30a"/>
　更償也旬之内死如其齒毛及賈而償其馬旬之外<lb/>
　則以其物償物皮筋骨也不及價則附益之過此則<lb/>
　歸死馬于官而已入馬耳防抵偽也<lb/>
馬及行則以任齊其行若有馬訟則聽之<lb/>
　及行始駕也量其力所能任及行道逺近以類相從<lb/>
　而閑習之所謂齊其行也馬訟謂買賣之言相負者<lb/>
禁原蠶者<lb/>
　原再也天文辰為馬蠶書蠶為龍精月值大火則浴<lb/>
<pb n="30b"/>
　其種是蠶與馬同氣物莫能兩大故禁再蠶為傷馬<lb/>
　與○李耜卿曰惟牧馬之地及牧者之家不得再蠶<lb/>
　也<lb/>
量人掌建國之灋以分國為九州營國城郭營后宫量<lb/>
市朝道巷門渠造都邑亦如之<lb/>
　以分國為九州者周更定九州析冀以為幽并并徐<lb/>
　于青而豫州之境西至華山則虞夏以来建國必有<lb/>
　舊屬于此而新屬于彼者故曰分也營國以下専言<lb/>
<pb n="31a"/>
　王國舊說兼侯國非也凡建侯國大司徒制其域封<lb/>
　人封其四疆而已城郭後宫市朝道巷門渠之細非<lb/>
　王官所能及也其國自有匠人營之封人中士四人<lb/>
　下士八人以有出疆之職也量人下士二人兼供喪<lb/>
　祭軍旅之役豈能徧營六服之國邑哉詩載召伯營<lb/>
　申及于寢廟乃宣王特厚元舅非封國常制<lb/>
營軍之壘舍量其市朝州涂軍社之所里<lb/>
　軍壁曰壘軍有朝者或王親在行或主兵者三公及<lb/>
<pb n="31b"/>
　諸侯入為卿士者軍有州者二千五百人為師其數<lb/>
　如一州之衆軍有涂者部曲區分各有道以相湊也<lb/>
　軍社社主在軍者里所以定分界也量市朝州涂軍<lb/>
　社之所届也詩瞻卬昊天云如何里亦當訓界○國<lb/>
　語季氏有内外朝戴記大夫有私朝疑皆僭禮記者<lb/>
　習而不察<lb/>
邦國之地與天下之涂數皆書而藏之<lb/>
　書地謂方圜山川之廣狭書涂謂支湊之逺近<lb/>
<pb n="32a"/>
凡祭祀饗賔制其從獻脯燔之數量<lb/>
　祭禮獻酒以燔從饗賔獻有脯從故總言之數多少<lb/>
　也量長短也<lb/>
掌喪祭奠竁之俎實<lb/>
　竁之俎實謂所包遣奠<lb/>
凡宰祭與鬱人受斚歴而皆飲之<lb/>
　冡宰容攝祭斚酒器或曰讀如嘏尸之嘏歴與瀝通<lb/>
　曽子問宗子有故在他國攝主不假不敢受福也宰<lb/>
<pb n="32b"/>
　攝祭故不敢飲福而神惠不可虚故量人鬱人飲之<lb/>
　分絶遠則無嫌也周書顧命大保飲福嗣君在而亞<lb/>
　獻故不嫌<lb/>
小子掌祭祀羞羊肆羊殽肉豆<lb/>
　肆體薦全烝也殽體解節折也豆肉者切肉也<lb/>
而掌珥于社稷祈于五祀<lb/>
凡沈辜侯禳飾其牲<lb/>
　沈謂祭川爾雅曰祭川曰浮沉辜磔牲以祭即宗伯<lb/>
<pb n="33a"/>
　職所謂疈辜也<lb/>
釁邦器及軍器凡師田斬牲以左右徇陳<lb/>
　羊性狠故斬以徇以警不用命者<lb/>
祭祀贊羞受徹焉<lb/>
　若司馬羞牲魚之等則贊之及徹則受之<lb/>
羊人掌羊牲凡祭祀飾羔祭祀割羊牲登其首<lb/>
　羔稚羊飾之以繢登升也升首于室報陽也未祭之<lb/>
　前則飾之祭之時則割之于羔曰飾于羊牲曰割互<lb/>
<pb n="33b"/>
　見也<lb/>
凡祈珥共其羊牲賔客共其灋羊<lb/>
　灋羊飱饔積膳灋當共者<lb/>
凡沈辜侯禳釁積共其羊牲<lb/>
　積故書為眦讀為漬謂釁國器漬軍器也或曰積謂<lb/>
　積柴之祀<lb/>
若牧人無牲則受布于司馬使其賈買牲而共之<lb/>
　牧人無牲時或耗敗也<lb/>
<pb n="34a"/>
司爟掌行火之政令四時變國火以救時疾<lb/>
　春取榆柳之火夏取棗杏之火季夏取桑柘之火秋<lb/>
　取柞梄之火冬取槐檀之火<lb/>
季春出火民咸從之季秋内火民亦如之<lb/>
　戴記季春出火為田也左傳火未出而作火以鑄刑<lb/>
　器先儒据此遂謂季春出火以陶冶季秋内之其實<lb/>
　不然夏月土潤溽暑以燒石則粉解以陶器則燥裂<lb/>
　伐薪為炭陶成百物皆宜于冬春且氷以火出而畢<lb/>
<pb n="34b"/>
　賦所以解鬱蒸救時疾也而又布火以助盛陽于天<lb/>
　時人事俱不相應蓋季春始燠野則出火于窰家則<lb/>
　出火于室而不用季秋始肅然後内而用之耳雍并<lb/>
　幽冀之地民俗臥必以火始季秋春盡乃止此經曰<lb/>
　民咸從之民亦如之豈謂此與<lb/>
時則施火令<lb/>
　謂㷊莱之時<lb/>
凡祭祀則祭爟<lb/>
<pb n="35a"/>
　祭爟祭先代出火者禮如祭㸑<lb/>
凡國失火野焚萊則有刑罰焉<lb/>
　野焚萊有罰者春田用火主除陳生新二月後擅放<lb/>
　火則有罰也<lb/>
掌固掌修城郭溝池樹渠之固頒其士庶子及其衆庶<lb/>
之守<lb/>
　士庶子家居或宿衛王宫而番代者則與于守政○<lb/>
　黄文叔曰霍光謂函谷京師之固武庫精兵所聚故<lb/>
<pb n="35b"/>
　以丞相弟為闗都尉子為武庫令猶識古以士庶子<lb/>
　宿衞王宫及守固之意<lb/>
設其飾器分其財用均其稍食任其萬民用其材器<lb/>
　飾器謂所樹矛㦸干櫓皆有幡飾也士庶子衆庶守<lb/>
　者别給財用稍食所以厚下而勸忠也財用曰分視<lb/>
　地守之劇易而有多寡也稍食曰均計功力之多少<lb/>
　以為等差也民之材器謂用以塹築及為藩落者器<lb/>
　民所自具材就其地取之然必以當邦賦<lb/>
<pb n="36a"/>
凡守者受灋焉以通守政有移甲與其役財用唯是得<lb/>
通與國有司帥之以贊其不足者<lb/>
　通守政即均人所謂均地守使易劇相通而得其平<lb/>
　此平時之守灋也至移甲役財用則其地猝有警掌<lb/>
　固必逹于司馬使國中有司持符節以徴之他境故<lb/>
　與帥而贊之舊説國有司即掌固或謂司甲役財用<lb/>
　者皆非也<lb/>
晝三巡之夜亦如之夜三鼜以號戒<lb/>
<pb n="36b"/>
　此立灋使有地治者巡之非掌固自巡也<lb/>
若造都邑則治其固與其守灋凡國都之竟有溝樹之<lb/>
固郊亦如之<lb/>
　竟界也王國及三等都邑之界也郊謂近郊逺郊以<lb/>
　近國故阻固之設尤數焉<lb/>
民皆有職焉若有山川則因之<lb/>
　民皆有職勞逸必均也<lb/>
司險掌九州之圖以周知其山林川澤之阻而達其道<lb/>
<pb n="37a"/>
路<lb/>
　達道路者山林之阻則開鑿之川澤之阻則橋梁之<lb/>
設國之五溝五涂而樹之林以為阻固皆有守禁而達<lb/>
其道路<lb/>
　五溝五涂遂人所治也而于司險復曰設者凡井田<lb/>
　溝涂之設一以盡地利一以為阻固故必使遂人與<lb/>
　司險共議其形勢之錯連水流之輸委道路之支湊<lb/>
　猶邦之六典大宰建之而大史亦與共建也不言都<lb/>
<pb n="37b"/>
　邑者曰國之五溝五涂則通乎畿内矣于掌固言都<lb/>
　邑者守灋之詳皆具于掌固也不言侯國者溝涂之<lb/>
　細非王官所能遥制也其國自有司險掌固設而修<lb/>
　之○易曰王公設險以守其國山川丘陵之險天作<lb/>
　地成非人力所能設也周公設司險掌固之官所恃<lb/>
　惟溝樹耳每見山澤豪民居阻溝樹盗賊即不敢犯<lb/>
　井田雖難驟復苟城邑要塞多設溝樹則居者有以<lb/>
　自固而戎馬失其利此為民長慮者所宜先務也<lb/>
<pb n="38a"/>
國有故則藩塞阻路而止行者以其屬守之唯有節者<lb/>
達之<lb/>
　有故喪災及兵也掌固所守城郭溝池樹渠之固所<lb/>
　在皆有之故必與士庶子衆庶同其力司險所守要<lb/>
　害之道則以其屬足矣<lb/>
掌疆<hi>闕</hi>
候人各掌其方之道治與其禁令以設候人<lb/>
　道治道路之治也其官上士六人下士十有二人必<lb/>
<pb n="38b"/>
　每方各以上士一人下士二人掌之餘六人則掌達<lb/>
　于朝或軍行則從也所設候人即徒百有二十人<lb/>
若有方治則帥而致于朝及歸送之于竟<lb/>
　方治逺方有事來王國求治者<lb/>
環人掌致師察軍慝環四方之故巡邦國搏諜賊訟敵<lb/>
國揚軍旅降圍邑<lb/>
　致師謂將戰使勇士犯敵以致其必戰之志環四方<lb/>
　之故謂環伺四面或有掩襲衝突之變故巡邦國謂<lb/>
<pb n="39a"/>
　從王敵愾之邦國也察軍慝察已國之姦人為敵間<lb/>
　者搏諜賊執敵人為諜者訟敵國謂徃而喻之以理<lb/>
　揚軍旅謂揚已國之軍威降圍邑謂服者則受之諸<lb/>
　所列皆臨敵時事前五者先為不可勝後三者蓋欲<lb/>
　不戰而屈人之師<lb/>
挈壺氏掌挈壺以令軍井挈轡以令舍挈畚以令糧<lb/>
　軍中穿井成則挈壺縣其上將舍則挈轡縣其處頒<lb/>
　糧則挈畚縣其處令衆知之壺所以盛飲畚所以盛<lb/>
<pb n="39b"/>
　糧轡解則不行故以為表<lb/>
凡軍事縣壺以序聚柝凡喪縣壺以代哭者皆以水火<lb/>
守之分以日夜<lb/>
　縣壺為漏以次集行夜者更易擊柝為守備代亦更<lb/>
　也喪禮未大斂官代哭以水守壺者為沃漏也以火<lb/>
　守壺者夜則火視刻數也分以日夜者異晝夜漏也<lb/>
　漏之箭晝夜共百刻冬夏之間有長短焉<lb/>
及冬則以火爨鼎水而沸之而沃之<lb/>
<pb n="40a"/>
　冬水凍漏不下故以火炊水沸以沃之謂沃漏也<lb/>
射人掌國之三公孤卿大夫之位三公北面孤東面卿<lb/>
大夫西面其摰三公執璧孤執皮帛卿執羔大夫雁<lb/>
　位將射始入見君之位也三公北面正答君也孤無<lb/>
　職故居西方賔位卿大夫皆有職故在東近君居主<lb/>
　位也六摰已見宗伯職復見此者明因射而朝則各<lb/>
　有摰也以射而朝則有摰知日朝而聽事無摰也不<lb/>
　言諸侯之摰者来朝已有幣獻故射無摰<lb/>
<pb n="40b"/>
諸侯在朝則皆北面詔相其灋<lb/>
　謂諸侯朝覲未歸而王與射于朝也大射在學此在<lb/>
　路門之外朝舊説以為賔射但謂賔射兼諸侯與王<lb/>
　臣恐未安此經曰掌國之三公孤卿大夫之位似謂<lb/>
　王與朝臣燕射也記曰朝不坐燕不與故無士位復<lb/>
　别言諸侯在朝謂王與諸侯賔射也若賔射兼諸侯<lb/>
　與王臣則當曰掌賔射之位三公諸侯皆北面孤卿<lb/>
　東面大夫西面矣惟大射三公諸侯孤卿大夫士及<lb/>
<pb n="41a"/>
　諸侯所貢士皆與故司裘共侯軍僕共乏皆獨舉大<lb/>
　射以其禮為最盛也曰諸侯在朝以别于大射之在<lb/>
　郊也曰在朝皆北面以别于大詢之東面又以見大<lb/>
　射與王臣列序不皆北面也<lb/>
若有國事則掌其戒令詔相其事掌其治達<lb/>
　國事如鄉大夫以鄉射之禮詢衆庶諸子春秋合國<lb/>
　子之倅于射宫或王以喪疾不得主祭而使諸臣㑹<lb/>
　射以選賢也治者治其儀灋達謂以聞于王也惟王<lb/>
<pb n="41b"/>
　不親故有治達<lb/>
以射灋治射儀王以六耦射三侯三獲三容樂以騶虞<lb/>
九節五正諸侯以四耦射二侯二獲二容樂以貍首七<lb/>
節三正孤卿大夫以三耦射一侯一獲一容樂以采蘋<lb/>
五節二正士以三耦射豻侯一獲一容樂以采蘩五節<lb/>
二正<lb/>
　治射儀謂肄之也每侯持旌告獲者一人故三侯則<lb/>
　三獲容即乏也據告獲者容身于中則曰容據矢至<lb/>
<pb n="42a"/>
　此乏極不過則曰乏三侯虎熊豹也二侯熊豹也一<lb/>
　侯麋也豻胡犬也正所射也詩曰終日射侯不出正<lb/>
　兮畫五正之侯中朱次白次蒼次黄𤣥居外三正損<lb/>
　𤣥黄二正去白蒼而畫以朱緑九節者先歌五節七<lb/>
　節者先歌三節五節者先歌一節後四節以為發矢<lb/>
　之度舊説燕射三耦非也王以六耦射三侯則凡王<lb/>
　射皆六耦可知矣不言三公之耦與侯從諸侯可知<lb/>
　也王射三侯者王一侯外諸侯一侯内公孤卿大夫<lb/>
<pb n="42b"/>
　一侯也諸侯射二侯者君一侯卿大夫士一侯也張<lb/>
　布謂之侯侯中謂之鵠鵠中謂之正正方二尺正中<lb/>
　謂之𣙗方六寸或曰謂之質方四寸<lb/>
若王大射則以貍歩張三侯<lb/>
　貍歩謂一舉足乃半歩也上經既曰王以六耦射三<lb/>
　侯而此復獨舉大射何也明上經著王三侯諸侯二<lb/>
　侯卿大夫士一侯之别然惟王之大射三公諸侯孤<lb/>
　卿大夫士咸與乃張三侯若王與諸侯賔射則惟張<lb/>
<pb n="43a"/>
　虎侯熊侯與公孤卿大夫燕射則惟張虎侯豹侯也<lb/>
　獨舉張三侯而不及六耦則賔射燕射皆六耦可知<lb/>
　也特言貍歩則賔射燕射用全歩可知也惟大射張<lb/>
　侯用貍歩者選賢以執祀事專取其容體比于禮其<lb/>
　節比于樂而不以及逺為賢也<lb/>
王射則令去侯立于後以矢行告卒令取矢<lb/>
　鄉射禮司馬命獲者執旌以負侯蓋未射時獲者負<lb/>
　侯而立故射則令去侯而居于乏以避矢也大射禮<lb/>
<pb n="43b"/>
　正立于公後以矢行告于公下曰留上曰揚左右曰<lb/>
　方卒射畢也負侯者服不氏取矢者射鳥氏<lb/>
祭侯則為位<lb/>
　祭侯獻服不為位為服不受獻之位也大射禮服不<lb/>
　侯西北三歩北面拜受爵<lb/>
與大史數射中<lb/>
　射中射者中侯之算也大史凡射事飾中舍算<lb/>
佐司馬治射正<lb/>
<pb n="44a"/>
　射正射之儀灋也<lb/>
祭祀則贊射牲相孤卿大夫之灋儀<lb/>
　國語曰郊禘之事天子必自射其牲上古六畜未擾<lb/>
　必射以祭故後世親射其牲以存古者始佃之禮君<lb/>
　牽牲卿大夫序從故相其灋儀<lb/>
㑹同朝覲作大夫介凡有爵者<lb/>
　朝覲㑹同大宗伯為上相故所作惟介凡有爵者謂<lb/>
　命士以上也<lb/>
<pb n="44b"/>
大師令有爵者乗王之倅車<lb/>
　王乗戎路副車十二乗皆行祥車曠左故王之所乗<lb/>
　不敢虚其位<lb/>
有大賔客則作卿大夫從<lb/>
　上所作惟羣介此徧作卿大夫從王者<lb/>
戒大史及大夫介<lb/>
　大史協禮事上介佐宗伯故并戒之<lb/>
大喪與僕人遷尸作卿大夫掌事比其廬不敬者苛罰<lb/>
<pb n="45a"/>
之<lb/>
　僕人大僕也僕人與射人俱掌王之朝位故以遷尸<lb/>
　苛罰見春官世婦職射人作擯介習察其德器與儀<lb/>
　容喪事作卿大夫知其材力所稱也<lb/>
服不氏掌養猛獸而教擾之<lb/>
凡祭祀共猛獸<lb/>
　共其中膳羞者如狼臅膏熊蹯之類<lb/>
賔客之事則抗皮射則贊張侯以旌居乏而待獲<lb/>
<pb n="45b"/>
　抗舉也朝聘布皮帛主舉而藏之待獲謂待射者中<lb/>
　舉旌以唱獲<lb/>
射鳥氏掌射鳥祭祀以弓矢敺烏鳶凡賔客㑹同軍旅<lb/>
亦如之<lb/>
　射鳥謂中膳羞者烏鳶喜鈔盜便汚人<lb/>
射則取矢矢在侯髙則以并夾取之<lb/>
　并夾鍼箭具矢著侯之髙處手所不及則以并夾取<lb/>
　之<lb/>
<pb n="46a"/>
羅氏掌羅烏鳥蜡則作羅襦<lb/>
　烏卑居鵲之屬蜡蜡祭也作用也襦讀為繻羅之細<lb/>
　密者○薛氏曰記曰羅氏致鹿與女以戒諸侯曰好<lb/>
　田好女者亡其國非真以鹿致也蓋作羅以示之非<lb/>
　真以女致也作襦以示之<lb/>
中春羅春鳥獻鳩以養國老行羽物<lb/>
　中春鷹化為鳩故以養老助生氣也行謂頒賜○陳<lb/>
　及之曰天子所養之老三獻鳩以養者國老也司徒<lb/>
<pb n="46b"/>
　以保息養之者庶民之老也司門以財養之者死政<lb/>
　者之老也若外饔酒正槁人所謂耆老則總三者而<lb/>
　言之<lb/>
掌畜掌養鳥而阜蕃教擾之<lb/>
祭祀共卵鳥歳時貢鳥物共膳獻之鳥<lb/>
　卵鳥謂其卵可薦者鵝鶩之屬也鳥物其羽毛可備<lb/>
　服飾器用者膳王后世子之膳羞也獻賔客之禽獻<lb/>
　也于鳥言共膳獻則六畜不必言矣故牛人雞人羊<lb/>
<pb n="47a"/>
　人犬人職皆不列王后世子之膳羞<lb/>
司士掌羣臣之版以治其政令歳登下其損益之數辨<lb/>
其年歳與其貴賤周知邦國都家縣鄙之數卿大夫士<lb/>
庶子之數以詔王治<lb/>
　版名籍也損益謂用功過黜陟者縣鄙鄉遂公邑之<lb/>
　屬曰周知其數而不曰掌其版者在朝之羣臣則可<lb/>
　以詳其名籍若邦國之卿大夫士都家縣鄙之小吏<lb/>
　則廢置黜陟各由其長其數可周知而名籍不能徧<lb/>
<pb n="47b"/>
　記也以詔王治者詔王以涖官之法即下以德詔爵<lb/>
　等<lb/>
以徳詔爵以功詔禄以能詔事以乆奠食<lb/>
　能者先試以事事乆而不廢乃定其稍食其功既著<lb/>
　然後正授以爵禄教士以司徒而爵與事皆詔于司<lb/>
　士者司馬辨論官材然後文武各當其任也爵禄事<lb/>
　皆言詔食獨不言詔者爵禄事必待王命食則因其<lb/>
　職事而定之耳○易彦祥曰以能詔事以乆奠食謂<lb/>
<pb n="48a"/>
　府史胥徒<lb/>
惟賜無常<lb/>
　因其功能不若禄食有貴賤多少常格<lb/>
正朝儀之位辨其貴賤之等王南鄉三公北面東上孤<lb/>
東面北上卿大夫西面北上王族故士虎士在路門之<lb/>
右南面東上大僕大右大僕從者在路門之左南面西<lb/>
上司士擯<lb/>
　此王日視朝于路門外之位王族故士故為士晚留<lb/>
<pb n="48b"/>
　宿衛者未嘗仕雖同族不得在王宫大右司右也大<lb/>
　僕從者小臣祭僕御僕𨽻僕也擯謂詔王出揖公卿<lb/>
　大夫以下朝者<lb/>
孤卿特揖大夫以其等旅揖士旁三揖王還揖門左揖<lb/>
門右大僕前王入内朝皆退<lb/>
　特揖每人而揖之也不言三公不必言也大夫爵同<lb/>
　者衆揖之羣士東面故旁三揖王還還入路門也門<lb/>
　左揖大僕大右羣僕也門右揖王族故士虎士也此<lb/>
<pb n="49a"/>
　數官之位逼介路門左右王始出未揖公卿不得先<lb/>
　揖卑者故還入門而後揖之大僕前内朝其所掌也<lb/>
　朝者皆退反其官府治處也○易彦祥曰在王門左<lb/>
　右者其位皆南向而在王後故還而揖之<lb/>
掌國中之士治凡其戒令<lb/>
　曰掌國中之士治者不及鄉遂都鄙也于羣臣之版<lb/>
　則通掌之于邦國都家縣鄙之數卿大夫士庶子之<lb/>
　數則周知之而士治則獨掌國中也注疏兼卿大夫<lb/>
<pb n="49b"/>
　未安羣吏之治蓋冡宰詔而誅賞之<lb/>
掌擯士者膳其摯<lb/>
　擯士者告見初為士者于王膳其摯入于膳人也<lb/>
凡祭祀掌士之戒令詔相其灋事<lb/>
　祀五帝及大神示享先王百官之戒誓具修皆冢宰<lb/>
　掌之凡祭祀之戒具小宰掌之而司士又掌士之戒<lb/>
　令者士衆且卑冢宰小宰不能徧戒也<lb/>
及賜爵呼昭穆而進之<lb/>
<pb n="50a"/>
　賜爵謂祭末旅酬無算爵也祭統曰凡賜爵昭與昭<lb/>
　齒穆與穆齒凡羣有司皆以齒<lb/>
帥其屬而割牲羞俎豆<lb/>
　内外饔所掌割烹解全牲而烹之也既熟司士割制<lb/>
　其體而後諸子載之于俎<lb/>
凡㑹同作士從賔客亦如之作士適四方使為介大喪<lb/>
作士掌事<lb/>
　適四方使者獨承使事也春秋傳天王使石尚來歸<lb/>
<pb n="50b"/>
　脹天子之士也為介介大夫也㑹同朝覲大賔客大<lb/>
　喪作卿大夫者皆射人而士則司士作之者惟司士<lb/>
　能周知羣士材性之所宜也于祭祀曰掌戒令于喪<lb/>
　曰掌事而㑹同賔客第作以從者不與執事使之觀<lb/>
　禮而巳<lb/>
作六軍之士執披凡士之有守者令哭無去守<lb/>
　披所以持棺防欹側也以絳帛為之其一端結于栁<lb/>
　纁戴之中而出其一端于外使人引之曰六軍之士<lb/>
<pb n="51a"/>
　者皆比長以上有爵者天子喪用千人而于六軍擇<lb/>
　之則必作其有爵者可知矣<lb/>
國有故則致士而頒其守<lb/>
　國有大事王宫之士庶子則宫伯作之國子則諸子<lb/>
　帥而致之太子羣士則司士致而頒其守鄉邑之士<lb/>
　庶子則掌固頒其守古者國之守政士無不與焉以<lb/>
　其識義理而能為民之倡且未仕而已教以與國同<lb/>
　憂也<lb/>
<pb n="51b"/>
凡邦國三歳則稽士任而進退其爵禄<lb/>
　侯國之卿命于天子故司士稽其任而進退之其曰<lb/>
　士任者侯國卿大夫入天子之國曰某士春秋傳曰<lb/>
　晉士起歸時事于宰旅是也<lb/>
諸子掌國子之倅掌其戒令與其教治辨其等正其位<lb/>
　公卿大夫士之適子為國子則倅者其衆子也故以<lb/>
　諸子名官而燕義又曰庶子也等謂才藝高下正其<lb/>
　位謂在朝則以父䕃高下為列在學則以齒也<lb/>
<pb n="52a"/>
國有大事則帥國子而致于大子惟所用之<lb/>
　李耜卿曰凡大兵大喪當警備非常及王出疆巡守<lb/>
　征伐皆當令宿故帥而致于大子惟所用之此所謂<lb/>
　守曰監國也<lb/>
若有兵甲之事則授之車甲合其卒伍置其有司以軍<lb/>
灋治之司馬弗正<lb/>
　軍灋百人為卒五人為伍國子屬大子司馬雖有軍<lb/>
　事不賦之○李耜卿曰此所謂從曰撫軍也<lb/>
<pb n="52b"/>
凡國正弗及<lb/>
　上司馬弗正謂軍賦此謂凡鄉遂之中甸徒力征皆<lb/>
　不及也<lb/>
大祭祀正六牲之體<lb/>
　正謂載之于俎<lb/>
凡樂事正舞位授舞器<lb/>
　位謂其綴兆行列<lb/>
大喪正羣子之服位㑹同賔客作羣子從<lb/>
<pb n="53a"/>
　服者公卿大夫之子為王服斬衰曰羣子兼國子與<lb/>
　其倅也知然者師氏保氏大司樂之屬别無正國子<lb/>
　服位作國子以從之文也<lb/>
凡國之政事國子存游倅使之修德學道春合諸學秋<lb/>
合諸射以攷其藝而進退之<lb/>
　凡國之政事謂力役社田追胥之類國子當為諸子<lb/>
　文誤也曰游倅者以其無職事而優游于庠序以學<lb/>
　道藝也學大學也射射宫凡國之政事存游倅者國<lb/>
<pb n="53b"/>
　子則司馬弗正國政不及其倅則國政不及而甲兵<lb/>
　之事猶聽于司馬掌固頒士庶子之職與其守是也<lb/>
　進退之者進則與國子選俊同升于太學以待辨材<lb/>
　授官退則仍歸于鄉學或𨽻于宫正宫伯以宿衛也<lb/>
　知國子之倅平時不肄業于大學者諸子職曰春合<lb/>
　諸學秋合諸射以考其藝而進退之大胥職曰掌學<lb/>
　士之版以待致諸子春入學舍菜合舞秋頒學合聲<lb/>
　則平時修德學道于家塾鄉學可知矣○周官掌士<lb/>
<pb n="54a"/>
　庶子之治教者不一天官則宫正宫伯也地官則師<lb/>
　氏保氏也春官則大司樂樂師大胥小胥也夏官則<lb/>
　諸子也掌固也其職之分事之聮各有義焉宫正宫<lb/>
　伯所掌獨宿衛之士庶子也師氏保氏所掌王同姓<lb/>
　及公卿之適子也其職曰以教國子弟則王之同姓<lb/>
　也曰凡國之貴游子弟學焉則不能徧于大夫士之<lb/>
　子明矣大司樂樂師大胥小胥則國子國子之倅及<lb/>
　國之選俊皆𨽻焉其曰國子者公卿大夫元士之適<lb/>
<pb n="54b"/>
　子也其曰學士者兼國之選俊也其曰以待致諸子<lb/>
　者致國子之學于師氏保氏者及其倅也諸子所掌<lb/>
　獨國子之倅者其適子或學于師氏保氏或入于成<lb/>
　均也諸子掌國子之倅而國有大事則帥國子而致<lb/>
　于太子有甲兵之事則治以軍灋者師氏保氏大司<lb/>
　樂樂師所掌者國子之教也使帥而共祀事治甲兵<lb/>
　則褻矣故别以屬諸子也師氏保氏㑹同喪紀王舉<lb/>
　必從而正國子服位作國子以從别屬諸子者其職<lb/>
<pb n="55a"/>
　主于詔王美諫王惡則無暇及乎其餘矣<lb/>
司右掌羣右之政令<lb/>
　李子華曰戎右齊右道右天子乗車之右皆中大夫<lb/>
　下大夫非司右之屬也司右所掌乃兵車之右故凡<lb/>
　國中有勇力者屬焉有事則于是乎取之<lb/>
凡軍旅㑹同合其車之卒伍而比其乗屬其右<lb/>
　屬合也繫也凡兵車皆有右而乗者有貴賤所當有<lb/>
　劇易則右之材力亦宜有差等故必比次其乗以屬<lb/>
<pb n="55b"/>
　其右而後用各稱其材也<lb/>
凡國之勇力之士能用五兵者屬焉掌其政令<lb/>
　司馬灋曰弓矢圍殳矛守戈㦸助凡五兵長以衛短<lb/>
　短以救長或曰車上之五兵二矛無弓矢歩卒之五<lb/>
　兵有弓矢而無夷矛<lb/>
虎賁氏掌先後王而趨以卒伍<lb/>
　虎士八百人其先後王而趨也以兵灋部署百人為<lb/>
　卒五人為伍各有局分而不亂也<lb/>
<pb n="56a"/>
軍旅㑹同亦如之舍則守王閑王在國則守王宫<lb/>
　舍王出所止宿處閑梐互也<lb/>
國有大故則守王門大喪亦如之及葬從遣車而哭<lb/>
　大故謂兵災<lb/>
適四方使則從士大夫若道路不通有徴事則奉書以<lb/>
使于四方<lb/>
　道路不通謂逢兵㓂若水潦也徴事徴師役也<lb/>
旅賁氏掌執戈盾夾王車而趨左八人右八人車止則<lb/>
<pb n="56b"/>
持輪<lb/>
　夾王車者下士十有六人中士帥之<lb/>
凡祭祀㑹同賔客則服而趨<lb/>
　㑹同賔客王齊服服衮冕則士亦齊服服𤣥端或曰<lb/>
　謂服其常服也<lb/>
喪紀則衰葛執戈盾軍旅則介而趨<lb/>
　葛葛絰也武士尚輕<lb/>
節服氏掌祭祀朝覲衮冕六人維王之大常<lb/>
<pb n="57a"/>
　維持也掌祭祀朝覲衮冕句六人維王之大常句蓋<lb/>
　掌祭祀朝覲之衮冕而以六人持王之大常也<lb/>
諸侯則四人其服亦如之<lb/>
　其服亦如之疑注語而誤為經文也蓋注家誤以衮<lb/>
　冕六人為句而疑諸侯四人何以不言所服妄綴此<lb/>
　語而不知義不可通衮冕惟上公加賜乃有之諸侯<lb/>
　不得服也况以諸侯之下士服之乎古者軍旅同服<lb/>
　或以防姦宄祭祀朝覲無故而亂灋服之常義無所<lb/>
<pb n="57b"/>
　取也<lb/>
郊祀裘冕二人執戈送逆尸從車<lb/>
　裘大裘也郊祀以稷配故有尸春秋傳曰晉祀夏郊<lb/>
　董伯為尸從車從尸車也王祭祀賔客之服大僕正<lb/>
　之燕服小臣正之復設節服氏蓋朝夕王所而時視<lb/>
　衣服之節適者也列職無此文者義已具于其官也<lb/>
　獨列祭祀朝覲之維大常郊祀之從尸車者見從王<lb/>
　而供别役惟此三事其餘㑹同師田視朝巡狩燕饗<lb/>
<pb n="58a"/>
　弔臨視學養老諸禮事及燕出入皆不供他事而惟<lb/>
　節服是司也<lb/>
方相氏掌蒙熊皮黄金四目𤣥衣朱裳執戈揚盾帥百<lb/>
𨽻而時難以索室敺疫<lb/>
　時難者以時而難月令季春中秋季冬皆難是也索<lb/>
　室敺疫者索于室中而敺其疫厲之鬼也<lb/>
大喪先匶及墓入壙以戈擊四隅敺方良<lb/>
　方良即罔兩木石之怪也<lb/>
<pb n="58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周官集注卷七<lb/>
</p>
<p>
</p>
  </div>
</body>
</text>
</TEI>
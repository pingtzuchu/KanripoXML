<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷十二</head> <lb/>
    <p>
<pb n="1a"/>
欽定四庫全書<lb/>
　周官集注卷十二<lb/>
　　　　　　　　　　翰林院侍講銜方苞撰<lb/>
玉人之事<lb/>
　王氏詳説曰玉人一職與典瑞同典瑞言其名以及<lb/>
　其用玉人言其名及所制之尺寸然文多缺誤不若<lb/>
　典瑞之文有倫理也<lb/>
鎮圭尺有二寸天子守之命圭九寸謂之桓圭公守之<lb/>
<pb n="1b"/>
命圭七寸謂之信圭侯守之命圭七寸謂之躬圭伯守<lb/>
之<lb/>
　命圭者王所命之圭也朝覲執焉居則守之子守榖<lb/>
　璧男守蒲璧不言者闕文也故書或云命圭五寸謂<lb/>
　之躬圭杜子春云當為七寸康成謂五寸者璧文之<lb/>
　闕亂存焉<lb/>
天子執冐四寸以朝諸侯<lb/>
　趙氏曰冐所以冐諸侯圭以齊信瑞方四寸其形方<lb/>
<pb n="2a"/>
　正而邪刻其下諸侯來朝則輯而合之故諸侯瑞圭<lb/>
　邪鋭其首以合天子之冐也<lb/>
天子用全上公用龍侯用瓚伯用將<lb/>
　鄭剛中曰凡祼器前有龍口以流注中有瓚如盤以<lb/>
　盛鬯後有柄以執持用圭為之謂之將天子則三者<lb/>
　用一玉成之故謂之全上公之祼器惟龍得如天子<lb/>
　用玉其瓚其將皆石之似玉者侯之祼器惟瓚得如<lb/>
　天子用玉其龍其將皆石之似玉者伯之祼器惟將<lb/>
<pb n="2b"/>
　得如天子用玉其龍其瓚皆石之似玉者<lb/>
繼子男執皮帛<lb/>
　鄭剛中曰有天子之孤有公之孤大宗伯曰孤執皮<lb/>
　帛天子之孤也典命曰公之孤四命以皮帛視小國<lb/>
　之君二者皆執皮帛但天子之孤飾以虎皮公之孤<lb/>
　飾以豹皮耳天子之孤不當繼子男之後故注謂此<lb/>
　公之孤然典命又有諸侯適子未誓則以皮帛繼子<lb/>
　男之文此文獨立上無所承意其斷簡失次也<lb/>
<pb n="3a"/>
天子圭中必<lb/>
　必讀如鹿車縪之縪謂以組約其中央也聘禮記五等<lb/>
　諸侯及聘使所執圭璋皆有繅藉及絢組絢組所以約<lb/>
　圭中央以備失墜若然圭之中必尊卑皆有此獨言<lb/>
　天子舉上以明下也蓋羣下皆執圭以將事而天子<lb/>
　端拱于上舉諸侯以下則疑于天子之不必然天子<lb/>
　且用縪則執以將事者不必言矣<lb/>
四圭尺有二寸以祀天<lb/>
<pb n="3b"/>
　趙氏曰典瑞疏謂用一大玉琢出中央為璧形亦肉<lb/>
　倍好四面琢出四圭各尺二寸與鎮圭同其璧為邸<lb/>
　徑六寸總三尺與大圭三尺等皆一玉俱成兩圭祀<lb/>
　地者亦然㨿此則四圭是就璧平出非植起者邸則<lb/>
　于璧中琢成寓穴<lb/>
大圭長三尺杼上終葵首天子服之<lb/>
　王所搢大圭也或謂之珽服之者搢于衣帶間也杼<lb/>
　殺也終葵椎也圭首六寸方正如椎六寸下則兩畔<lb/>
<pb n="4a"/>
　各減殺以下復方正○以文義推之似大圭三尺自<lb/>
　下而上漸殺而所殺至葵首而終葵首謂上端不殺<lb/>
　之六寸也据注疏終葵為椎則文義俱不可通<lb/>
土圭尺有五寸以致日以土地<lb/>
祼圭尺有二寸有瓚以祀廟<lb/>
　惟人道用祼故獨云祀廟<lb/>
琬圭九寸而繅以象徳<lb/>
琰圭九寸判規以除慝以易行<lb/>
<pb n="4b"/>
　趙氏曰琰之為言剡也規圜也半其圜而剡之故曰<lb/>
　判規<lb/>
璧羡度尺好三寸以為度<lb/>
　好璧孔也爾雅曰肉倍好謂之璧好倍肉謂之瑗肉<lb/>
　好若一謂之環餘見典瑞職<lb/>
圭璧五寸以祀日月星辰<lb/>
璧琮九寸諸侯以享天子<lb/>
　聘禮享君以璧享夫人以琮此不言后者統于尊也<lb/>
<pb n="5a"/>
　此據上公九命若侯伯當七寸子男當五寸<lb/>
榖圭七寸天子以聘女<lb/>
大璋中璋九寸邊璋七寸射四寸厚寸黃金勺青金外<lb/>
朱中鼻寸衡四寸有繅天子以巡狩宗祝以前馬<lb/>
　祼圭之盛鬯者謂之瓚璋之盛鬯者謂之勺其形略<lb/>
　同射四寸剡之以貫勺也邊所雕飾惟邊旁也鼻以<lb/>
　前注如瓚之龍口朱中謂鼻内通流處以朱漆飾之<lb/>
　也衡橫也勺如盤橫于中央故謂之衡天子巡狩過<lb/>
<pb n="5b"/>
　大山川用事則以大璋灌焉中山川用中璋小山川<lb/>
　用邊璋其牲用馬宗祝執勺以先之校人職曰將事<lb/>
　于四海山川則飾黃駒<lb/>
大璋亦如之諸侯以聘女<lb/>
　陳用之曰以文考之當繼天子以聘女之後亦如之<lb/>
　者如榖圭之七寸也蓋聘女天子以圭諸侯以璋以<lb/>
　是為降殺之等若以繼邊璋之後則邊璋有勺用酌<lb/>
　以灌以加于聘女之束帛何義哉<lb/>
<pb n="6a"/>
瑑圭璋八寸璧琮八寸以頫聘<lb/>
　以瑑圭聘于王而享用璧以瑑璋聘后而享用琮制<lb/>
　八寸者上公之臣所執也其自相聘亦然侯伯之臣<lb/>
　宜用六寸子男之臣宜用四寸或曰既以瑑異其制<lb/>
　不嫌于皆以八寸也天子之下聘諸侯之上交同用<lb/>
　之<lb/>
牙璋中璋七寸射二寸厚寸以起軍旅以治兵守<lb/>
　二璋皆有鉏牙之飾于剡側但牙璋文飾多故得牙<lb/>
<pb n="6b"/>
　名典瑞文無中璋以大小等故不見也軍多用牙璋<lb/>
　軍少用中璋<lb/>
駔琮五寸宗后以為權<lb/>
　駔讀為組以組繫之因名焉權稱錘也<lb/>
大琮十有二寸射四寸厚寸是謂内鎮宗后守之<lb/>
　如王之鎮圭也琮本八寸兩旁各射二寸故十有二<lb/>
　寸宗尊也天子繼世故尊無與並若后則有尊有卑<lb/>
　惟祭祀賓客夫婦親之必時王之后若宫中内治王<lb/>
<pb n="7a"/>
　之母若祖母在焉則卑者不敢専也故内鎮必宗后<lb/>
　守之而駔琮以為權亦稱宗后焉<lb/>
駔琮七寸鼻寸有半寸天子以為權<lb/>
　以為權故有鼻也后權不言鼻者見于此則彼可知<lb/>
　也琮或五寸或七寸皆可以為權者以斤兩分寸决<lb/>
　于衡也<lb/>
兩圭五寸有邸以祀地以旅四望<lb/>
瑑琮八寸諸侯以享夫人<lb/>
<pb n="7b"/>
　獻于所朝聘君之夫人也不言瑑璧以享君文畧可<lb/>
　知也諸侯享后以琮九寸則享夫人降用八寸而瑑<lb/>
　焉宜也此亦據上公侯伯當六寸子男則用琥璜四<lb/>
　寸若其臣聘瑑圭璋璧琮亦皆降一等而寸數則與<lb/>
　君同○漿人職主之夫人有致飲于賓客之禮則諸<lb/>
　侯亦宜有享夫人之禮三夫人視三公其亦用瑑琮<lb/>
　享與<lb/>
案十有二寸棗㮚十有二列諸侯純九大夫純五夫人<lb/>
<pb n="8a"/>
以勞諸侯<lb/>
　案以玉飾案也十有二寸髙廣之數也棗㮚十有二<lb/>
　列總該果實之數每列用一案非一案之上具十二<lb/>
　列亦非十二案皆列棗㮚也純皆也夫人諸侯之夫<lb/>
　人舉下以該上也曰后以勞諸侯則似夫人之禮異<lb/>
　舉夫人則后可知矣知后無異禮者上物不過十二<lb/>
　無以加也王合諸侯具十有二牢諸侯之長十有再<lb/>
　獻蓋二王之後不敢以臣禮待也凡勞以賓客之爵<lb/>
<pb n="8b"/>
　命為等故諸侯之相勞其數同于王夫人之勞諸侯<lb/>
　其數同于后三夫人之勞諸侯亦然<lb/>
璋邸射素功以祀山川以致稍餼<lb/>
　素功無瑑飾也<lb/>
楖人<hi>闕</hi>
雕人<hi>闕</hi>
磬氏為磬倨句一矩有半<lb/>
　必先度一矩為句一矩為股而求其弦既而以一矩<lb/>
<pb n="9a"/>
　有半觸其弦則磬之倨句也磬之大小各以律制此<lb/>
　假矩以定倨句非用其度也○俞氏曰上曲者為句<lb/>
　下直者為倨句即股也倨即鼓也股在上廣而短鼓<lb/>
　在下狹而長以長掩短則鼓長于股者半矩是倨得<lb/>
　一矩有半也以廣掩長則股廣于鼓者亦半矩是句<lb/>
　得一矩有半也<lb/>
其博為一股為二鼓為三<lb/>
　博謂股之廣也其長則倍于廣故曰股為二鼓之長<lb/>
<pb n="9b"/>
　又加一焉<lb/>
參分其股博去一以為鼓博參分其鼓博以其一為之<lb/>
厚<lb/>
已上則摩其旁已下則摩其耑<lb/>
　太上聲清也摩其旁則漸薄而就濁太下聲濁也摩<lb/>
　其耑則漸短而就清<lb/>
矢人為矢鍭矢參分茀矢參分一在前二在後<lb/>
　參訂之而平者前有鐵重也據司弓矢職茀當為殺<lb/>
<pb n="10a"/>
　○易彦祥曰三分其槀之三尺則一尺在前二尺在<lb/>
　後後二尺之重與前一尺等則槀前之鐵極重故其<lb/>
　𤼵遲而近射用焉<lb/>
兵矢田矢五分二在前三在後<lb/>
　鐵差短小也兵矢謂枉矢絜矢也此二矢亦可以田<lb/>
　田矢謂矰矢○易彦祥曰槀前之鐵比殺矢短小故<lb/>
　其𤼵遠而火射用焉<lb/>
閷矢七分三在前四在後<lb/>
<pb n="10b"/>
　鐵又差短小也司弓矢職殺當為茀不言矰矢者與<lb/>
　茀矢同制也○易彦祥曰槀前之鐵比兵矢又短小<lb/>
　故其𤼵髙而弋射用焉不言恒矢<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>矢者亦與茀矢<lb/>
　同也鏃之輕至茀矢而極矣<lb/>
參分其長而閷其一五分其長而羽其一<lb/>
　矢槀長三尺殺其前一尺令趣鏃也<lb/>
以其笴厚為之羽深<lb/>
　笴讀為槀謂矢幹古文假借字厚之數未聞<lb/>
<pb n="11a"/>
水之以辨其隂陽夾其隂陽以設其比夾其比以設其<lb/>
羽<lb/>
　辨正也隂沉陽浮就其浮沉而刻記之比謂括也蓋<lb/>
　箭受弦處就隂陽之中間設比則兩畔各有隂陽而<lb/>
　其分均否則隂陽各居一偏而矢行不直矣弓矢比<lb/>
　在槀兩旁弩矢比在上下其設羽于四角同<lb/>
參分其羽以設其刃則雖有疾風亦弗之能憚矣<lb/>
　羽六寸則刃二寸矢之輕重及羽刃皆相稱則其𤼵<lb/>
<pb n="11b"/>
　不可禦弗之能憚言不畏風之震撼也<lb/>
刃長寸圍寸鋌十之重三垸<lb/>
　趙氏曰上文三分其羽以設其刃當二寸意者一寸<lb/>
　刃也二寸則併鋌之出于槀外者言之<lb/>
前弱則俛後弱則翔中弱則紆中强則揚羽豐則遲羽<lb/>
殺則趮<lb/>
　俛低也翔迴旋也紆曲也揚髙飄也趮旁掉也上言<lb/>
　其灋此又言其不中灋之狀<lb/>
<pb n="12a"/>
是故夾而搖之以眂其豐殺之節也橈之以眂其鴻殺<lb/>
之稱也<lb/>
　趙氏曰以指夾而搖之則羽豐殺之節可見橈其幹<lb/>
　而屈之則强弱之稱可知羽欲有節故于豐殺言節<lb/>
　笴體欲相稱故于鴻殺言稱<lb/>
凡相笴欲生而摶同摶欲重同重節欲疏同疏欲㮚<lb/>
　相猶擇也摶如摶黍之摶謂圜也生而摶其圜出于<lb/>
　自然也欲重者貴其材之實也節欲疏者密則輕重<lb/>
<pb n="12b"/>
　不等也㮚謂縝密而堅也<lb/>
陶人為甗實二鬴厚半寸脣寸<lb/>
　甗無底甑也脣寸口邊加厚也<lb/>
盆實二鬴厚半寸脣寸<lb/>
　毛氏曰盆以盛物亦以為量荀子曰畝數盆<lb/>
甑實二鬴厚半寸脣寸七穿<lb/>
　穿其底使氣上蒸以熟物也然則甗亦必以他物為<lb/>
　底如今竹箄之類與<lb/>
<pb n="13a"/>
鬲實五觳厚半寸脣寸庾實二觳厚半寸脣寸<lb/>
　鬲盛水于下甑加于上炊以熟物觳讀為斛受三斗<lb/>
　或曰豆實三而成觳受斗二升十六斗曰庾<lb/>
旊人為簋實一觳崇尺厚半寸脣寸豆實三而成觳崇<lb/>
尺<lb/>
　崇髙也豆實四升祭宗廟皆用木簋此瓦簋蓋祭天<lb/>
　地尚質器用陶匏或外小祀亦用之也<lb/>
凡陶旊之事髺墾薜暴不入市<lb/>
<pb n="13b"/>
　為其不任用也髺讀為刮或讀為跀謂器不正欹邪<lb/>
　也墾有傷也薜破裂也暴墳起不堅致也<lb/>
器中膊豆中縣膊崇四尺方四寸<lb/>
　膊讀如車輇之輇既拊泥而轉其均尌膊其側以擬<lb/>
　度端其器也縣縣繩以正豆之柄膊崇四尺以正其<lb/>
　髙也方四寸謂垺拊四畔各一寸以正其厚也凡器<lb/>
　髙于此則垺不能勝厚于此則火起不交因取式焉<lb/>
　此言髙與厚之所極其卑者薄者分有減殺皆可就<lb/>
<pb n="14a"/>
　此以擬度也<lb/>
梓人為筍虡<lb/>
　樂器所縣橫曰筍植曰虡<lb/>
天下之大獸五脂者膏者臝者羽者鱗者<lb/>
　脂牛羊屬膏豕屬臝虎豹貔<graphic n="KR2269" url="https://raw.githubusercontent.com/kanripo/KR-Gaiji/master/images/KR2269.png" mimeType="image/png"/>淺毛者之屬羽鳥屬<lb/>
　鱗龍蛇之屬凝者為脂釋者為膏<lb/>
宗廟之事脂者膏者以為牲臝者羽者鱗者以為筍虡<lb/>
外骨内骨郤行仄行連行紆行以脰鳴者以注鳴者以<lb/>
<pb n="14b"/>
旁鳴者以翼鳴者以股鳴者以胸鳴者謂之小蟲之屬<lb/>
以為雕琢<lb/>
　刻畫祭器博庶物也外骨龜屬内骨蟞屬郤行螾衍<lb/>
　之屬仄行蠏屬連行魚屬紆行虵屬脰鳴鼃黽屬注鳴<lb/>
　精列屬旁鳴蜩蜺屬翼鳴𤼵皇屬股鳴蚣蝑動股屬<lb/>
　胸鳴榮原屬注當作咮蟲喙也<lb/>
厚脣弇口出目短耳大胸燿後大體短脰若是者謂之<lb/>
臝屬恒有力而不能走其聲大而宏有力而不能走則<lb/>
<pb n="15a"/>
于任重宜大聲而宏則于鍾宜若是者以為鍾虡是故<lb/>
擊其所縣而由其虡鳴<lb/>
　燿讀為哨頎小也哨亦細小之義凡猛獸有力者皆<lb/>
　前麄後細由自也<lb/>
鋭喙决吻數目顅脰小體騫腹若是者謂之羽屬恒無<lb/>
力而輕其聲清陽而遠聞無力而輕則于任輕宜其聲<lb/>
清陽而遠聞于磬宜若是者以為磬虡故擊其所縣<lb/>
而由其虡鳴<lb/>
<pb n="15b"/>
　吻口腃也鳥喙長食物時則以近喙本决之故云决<lb/>
　吻數目目數開閉也顅長脰貌莊子曰其脰肩肩小<lb/>
　體股脛細也騫騰而上也凡羽物胸腹多向上<lb/>
小首而長摶身而鴻若是者謂之鱗屬以為筍<lb/>
　言身圜且鉅也<lb/>
凡攫閷援簭之類必深其爪出其目作其鱗之而<lb/>
　攫閷者攫著則殺之援簭者援攬則噬之也之而頰<lb/>
　<graphic n="KR1867" url="https://raw.githubusercontent.com/kanripo/KR-Gaiji/master/images/KR1867.png" mimeType="image/png"/>也作猶起也<lb/>
<pb n="16a"/>
深其爪出其目作其鱗之而則于眡必撥爾而怒苟撥<lb/>
爾而怒則于任重宜且其匪色必似鳴矣<lb/>
　匪采貌與斐通<lb/>
爪不深目不出鱗之而不作則必穨爾如委矣苟穨爾<lb/>
如委則加任焉則必如將廢措其匪色必似不鳴矣<lb/>
　措頓也<lb/>
梓人為飲器勺一升爵一升觚三升獻以爵而酬以觚<lb/>
一獻而三酬則一豆矣<lb/>
<pb n="16b"/>
　勺所以酌酒也觚當為觶豆當為斗劉氏曰一獻而<lb/>
　三酬者獻以一升酬以三升也并而計之則四升為<lb/>
　豆豆雖非飲器其計數則然<lb/>
食一豆肉飲一豆酒中人之食也<lb/>
　一豆酒亦當為斗<lb/>
凡試梓飲器鄉衡而實不盡梓師罪之<lb/>
　衡平也謂平爵鄉口而酒不盡也<lb/>
梓人為侯廣與崇方參分其廣而鵠居一焉<lb/>
<pb n="17a"/>
　崇髙也方猶等也髙廣等者謂侯中也天子射禮以<lb/>
　九為節侯道九十弓弓二寸以為侯中則丈八尺諸<lb/>
　侯于其國亦然鵠以皮為之居侯中三分之一則侯<lb/>
　中丈八尺者鵠方六尺餘倣此<lb/>
上兩个與其身三下兩个半之<lb/>
　个讀若齊人搚幹之幹上个下个皆為舌也身躬也<lb/>
　鄉射禮記曰倍中以為躬倍躬以為左右舌下舌半<lb/>
　上舌然則九節之侯身三丈六尺上个七丈二尺下<lb/>
<pb n="17b"/>
　个五丈四尺其制身夾中个夾身中上下各一幅函<lb/>
　之身與个齊焉个或謂之舌者取其出而左右也侯<lb/>
　制上廣下狹蓋取象于人也張臂八尺張足六尺是<lb/>
　取象率焉<lb/>
上綱與下綱出舌尋縜寸焉<lb/>
　綱持侯繩所以繫于植也縜所以聨侯而繫于綱也<lb/>
張皮侯而棲鵠則春以功<lb/>
　皮侯以皮飾者司裘職曰王大射則共虎侯熊侯豹<lb/>
<pb n="18a"/>
　侯設其鵠蓋各以其皮為鵠也詩曰射夫既同獻爾<lb/>
　𤼵功曰春以功者春祭擇士用此則夏秋冬不必言<lb/>
　矣<lb/>
張五采之侯則遠國屬<lb/>
　五采之侯謂以五采畫正射人所謂五正之侯也遠<lb/>
　國屬者若諸侯朝會王與之射則張此侯所謂賓射<lb/>
　也正之方外如鵠内二尺五采者内朱白次之蒼次<lb/>
　之黄次之黑次之此九十弓之侯若七十弓者則三<lb/>
<pb n="18b"/>
　正五十弓者則二正遠國對畿内諸侯為遠也<lb/>
張獸侯則王以息燕<lb/>
　獸侯畫獸之侯也鄉射記曰凡侯天子熊侯白質諸<lb/>
　侯麋侯赤質大夫布侯畫以虎豹士布侯畫以鹿豕<lb/>
　凡畫者丹質息者休農息老物也燕謂勞使臣若與<lb/>
　羣臣飲酒而射<lb/>
祭侯之禮以酒脯醢<lb/>
　謂司馬實爵而獻獲者于侯薦脯醢折俎獲者執以<lb/>
<pb n="19a"/>
　祭侯三等射皆同<lb/>
其辭曰惟若寧侯母或若女不寧侯不屬于王所故抗<lb/>
而射女强飲强食詒女曽孫諸侯百福<lb/>
　寧安也若如也屬繫也抗舉而張之也詒遺也此假<lb/>
　祭侯以警諸侯也祭侯祭先有功徳之侯若射侯則<lb/>
　射不寧侯故兩言之<lb/>
廬人為廬器戈柲六尺有六寸殳長尋有四尺車㦸常<lb/>
酋矛常有四尺夷矛三尋<lb/>
<pb n="19b"/>
　柲猶柄也酋矛差短夷矛極長故異名以别之五兵<lb/>
　長短皆通柄與刃為尺數于㦸獨曰車者歩卒所用<lb/>
　止戈殳為便自㦸以上長用于車上為多也<lb/>
凡兵無過三其身過三其身弗能用也而無已又以害<lb/>
人<lb/>
　人長八尺故兵之長極于三尋無已不但已也害人<lb/>
　害于用之者<lb/>
故攻國之兵欲短守國之兵欲長攻國之人衆行地遠<lb/>
<pb n="20a"/>
食飲饑且涉山林之阻是故兵欲短守國之人寡食飲<lb/>
飽行地不遠且不渉山林之阻是故兵欲長<lb/>
　按司馬法云弓矢圍殳矛守戈㦸助<lb/>
凡兵句兵欲無彈刺兵欲無蜎是故句兵椑刺兵摶<lb/>
　句兵戈㦸屬刺兵矛屬或曰句兵謂矛刺兵謂戈㦸<lb/>
　也彈謂掉也蜎謂橈也齊人謂斧柄為椑則椑為隋<lb/>
　圜也○彈丸圜而滑易詩曰蜎蜎者蠋蓋蠕動之貌<lb/>
　皆以物喻也句兵握之固然後傅人無轉移故以彈<lb/>
<pb n="20b"/>
　為病椑則不慮其彈矣刺兵摶則體圜而力强不慮<lb/>
　其蜎矣<lb/>
<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强舉圍欲細細則校刺兵同强舉圍欲重重欲<lb/>
傅人傅人則密是故侵之<lb/>
　同强上下同也舉手所操也校疾也傅近也密審也<lb/>
　正也操細以擊則運之便而勢疾操重以刺則審而<lb/>
　正侵之義如隂陽之道侵謂其分偏勝也舉圍欲重<lb/>
　則必増其分使偏强<lb/>
<pb n="21a"/>
凡為殳五分其長以其一為之被而圍之參分其圍去<lb/>
一以為晉圍五分其晉圍去一以為首圍凡為酋矛參<lb/>
分其長二在前一在後而圍之五分其圍去一以為晉<lb/>
圍參分其晉圍去一以為刺圍<lb/>
　被把中也圍之圜之也殳柲八稜惟把中則圜晉謂<lb/>
　柲下銅鐏所以插地及建車上者首殳上鐏也刺矛<lb/>
　刃胸也○為之被者以物裹之也凡兵把中必圜而<lb/>
　以物裹之乃與手相得所握不過數寸而被圍五分<lb/>
<pb n="21b"/>
　之一者以漸而殺乃堅固而無折傷也殳之舉圍在下<lb/>
　端而矛之舉圍在一分二分之間者殳<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵也執其<lb/>
　下端乃便于<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>矛句兵也其長二丈舉圍必近中乃<lb/>
　便于運矛不言被圍之長短必與殳同也柲身則短<lb/>
　者必粗長者必細蓋柲圍與刃廣必相稱戈柲六尺<lb/>
　有六寸刃廣二寸則短者必粗可知矣㦸常刃廣寸<lb/>
　有半寸則長者必細可知矣殳長于戈則柲必細于<lb/>
　戈矛長于㦸則柲必細于㦸然後人力可勝經不明<lb/>
<pb n="22a"/>
　著其圍徑者上士中士下士力各有所勝故柲之長<lb/>
　短可制而粗細不可制也不言舉圍之徑亦以人所<lb/>
　握為度也殳去三分之一以為晉圍者其柲圍較粗<lb/>
　也矛去五分之一以為晉圍者其柲圍本細也更細<lb/>
　則過弱而不可建矣<lb/>
凡試廬事置而搖之以眡其蜎也炙諸牆以眡其橈之<lb/>
均也橫而搖之以眡其勁也<lb/>
　置猶樹也䜿于地上以手搖之以視其蜎蜎然均否<lb/>
<pb n="22b"/>
　炙猶柱也以柱兩牆之間輓而内之本末勝負可知<lb/>
　也橫而搖之謂橫置于膝上以手握其兩端而搖之<lb/>
　以視其堅勁與否○句兵欲無蜎而此又視其蜎者<lb/>
　彼言用以直刺此言樹而搖之也用以直刺則慮其<lb/>
　太弱而橈橫搖之而蜎則知其材堅忍而上下强弱<lb/>
　之分均矣<lb/>
六建既備車不反覆謂之國工<lb/>
　六建五兵與人也車不反覆謂兵之建于車上者馳<lb/>
<pb n="23a"/>
　騁動搖而其柄無偏挺曲橈也<lb/>
匠人建國水地以縣<lb/>
　欲造國城必先以器貯水平置地上然后于四角立<lb/>
　四柱縣繩以正柱以水遙望其髙下定其則以平地<lb/>
　地既平乃可施視景正方之事○毛氏曰謂環地之<lb/>
　四邊為溝而注水髙下以水為平依水縣繩以為凖<lb/>
　水雖乾繩可正也<lb/>
置𣙗以縣眡以景<lb/>
<pb n="23b"/>
　置𣙗立表也于所平之地中央立八尺之表縣繩以<lb/>
　正之視以景者視東西南北方位皆以此表之景也<lb/>
為規識日出之景與日入之景<lb/>
　河間王氏曰為規畫圜于表周也自日出以至日入<lb/>
　記景端于圜周弦其兩端則東西正分中作線以指<lb/>
　表則南北亦正<lb/>
晝參諸日中之景夜攷之極星以正朝夕<lb/>
　河間王氏曰日中之景最短者也按景作線即南北<lb/>
<pb n="24a"/>
　之正極北辰也北辰無星測近極之星以得北辰之<lb/>
　位則南北亦可正司儀凡行人之儀不朝不夕朝夕<lb/>
　即東西也不曰東西而曰朝夕者示不獨東西方位<lb/>
　可正即日之出入晝夜之永短皆可正也○易彦祥<lb/>
　曰以日出入之景與日中之景三者相參故曰參復<lb/>
　以日中之景與極星之度兩者相考故曰考<lb/>
匠人營國方九里旁三門<lb/>
　每方九里而四旁各有三門也舊説此公之城制非<lb/>
<pb n="24b"/>
　也下經内有九室九嬪居之外有九室九卿朝焉又<lb/>
　曰宫隅之制以為諸侯之城制環涂以為諸侯經涂<lb/>
　則言王城之制明矣方九里者以徑言其週遭則三<lb/>
　十六里○王氏曰匠人既曰建國又曰營國葢作而<lb/>
　立之謂之建言其始也周圍而治之以定其宫室涂<lb/>
　巷之制而興造焉謂之營言其終也<lb/>
國中九經九緯經涂九軌<lb/>
　經緯謂涂也軌謂轍廣乘車六尺六寸兩旁各加七<lb/>
<pb n="25a"/>
　寸凡八尺是謂轍廣九軌積七十二尺則此涂十二<lb/>
　步也不言緯涂者與經同也下經經涂九軌環涂七<lb/>
　軌野涂五軌而不及緯涂則與經同可知矣<lb/>
左祖右社面朝後市<lb/>
　王宫所居也祖宗廟面猶向也王宫當中經之涂<lb/>
市朝一夫<lb/>
　方各百歩○或疑一夫地隘不足以容市朝之衆然<lb/>
　市有三市者各有所主易期而入則無壅矣大朝雖<lb/>
<pb n="25b"/>
　曰諸侯萬民咸在然不過適來朝之諸侯萬民必耆<lb/>
　徳為鄉邑之望者然後致而詢之非必徧致萬民也<lb/>
　惟大合諸侯朝廟不足以容然後為壇三成則四時<lb/>
　朝覲宗遇無不能容之患明矣<lb/>
夏后氏世室堂修二七廣四修一<lb/>
　世室宗廟也修南北之深也夏度以歩如堂修十四<lb/>
　歩其廣益以四分修之一則堂廣十七歩半<lb/>
五室三四歩四三尺<lb/>
<pb n="26a"/>
　堂上為五室象五行也三四歩室方也四三尺以益<lb/>
　廣也木室于東北火室于東南金室于西南水室于<lb/>
　西北其方皆三歩其廣益三尺土室于中央方四歩<lb/>
　其廣益四尺此五室居堂南北六丈東西七丈倒其<lb/>
　文曰四三尺者接上三四歩明四歩者廣益四尺三<lb/>
　歩者廣益三尺也脩餘四歩為堂之前後檐階廣餘<lb/>
　五歩六分歩之五為堂之東西屋翼堂之廣過于脩<lb/>
　故室所餘廣亦過于脩<lb/>
<pb n="26b"/>
九階四旁兩夾窻白盛<lb/>
　九階南面三三面各二明堂位三公中階之前北面<lb/>
　東上諸侯之位阼階之東西面北上諸伯之國西階<lb/>
　之西東面北上故知南面三階也窻助户為明每室<lb/>
　四户八窻白盛蜃灰也盛之言成也以蜃灰堊牆所<lb/>
　以飾成宫室<lb/>
門堂三之二室三之一<lb/>
　門堂門側之堂正堂如上制則門堂南北九歩二尺<lb/>
<pb n="27a"/>
　東西十一歩四尺室三之一者兩室與門各居一分<lb/>
　爾雅門側之堂謂之塾○門堂得正堂三之二而門<lb/>
　之左右各隔其半以為室厰其半以為堂則室所占<lb/>
　與門與堂校又居三之一也<lb/>
殷人重屋堂修七尋堂崇三尺四阿重屋<lb/>
　重屋者王宫正堂若大寢也四阿四面皆注霤也重<lb/>
　屋重檐也或曰四面皆重檐不言廣者凖夏制之廣<lb/>
　四修一也周制南北七筵東西九筵則不止于四之<lb/>
<pb n="27b"/>
　一矣故特著之<lb/>
周人明堂度九尺之筵東西九筵南北七筵堂崇一筵<lb/>
五室凡室二筵<lb/>
　明堂者明政教之堂于三代或舉宗廟或舉王寢或<lb/>
　舉明堂明一代三者皆同制也曰凡室二筵者夏制<lb/>
　三四歩四三尺中央室較深廣周則五室皆同也不<lb/>
　言東西廣者凖以堂之廣也舊説四室在四隅按月<lb/>
　令四時中月皆居大廟而餘月居左右个則四室當<lb/>
<pb n="28a"/>
　在四面之中今堂深七筵而南北中央三室已占六<lb/>
　筵所餘一筵為前後檐階尚苦其狹豈同之五室竟<lb/>
　連接為之而中央室之四面即用四室之户牖與殷<lb/>
　周制加備而堂室修廣轉約于夏未審何故<lb/>
室中度以几堂上度以筵宫中度以尋野度以歩涂度<lb/>
以軌<lb/>
　此記據周而作故詳于周以下皆周制也室中坐時<lb/>
　憑几堂上行禮用筵宫中合院之内無几無筵故用<lb/>
<pb n="28b"/>
　手之尋也在野論里數皆以歩故用歩涂有三道車<lb/>
　従中央故用車之軌<lb/>
廟門容大扄七个闈門容小扄參个路門不容乘車之<lb/>
五个應門二徹參个<lb/>
　大扄牛鼎之扄長三尺廟中之門曰闈門小扄膷鼎<lb/>
　之扄長二尺乘車廣六尺六寸言不容者兩門乃容<lb/>
　之五个三丈三尺此門半之丈六尺五寸也或曰曰<lb/>
　不容五个則自四个以上之數惟所取之但其數大<lb/>
<pb n="29a"/>
　廣理不宜然豈五字乃三之誤與二徹之内八尺參<lb/>
　个二丈四尺二門以乘車為度者王乘五路所出入<lb/>
　也于廟門度以鼎扄于朝門度以乗車皆因物宜而<lb/>
　為之數也<lb/>
内有九室九嬪居之外有九室九卿朝焉<lb/>
　内路寢之裏也外路門之表也外九室為朝堂治事<lb/>
　處則内九室亦九嬪治事處也六卿三孤為九卿<lb/>
九分其國以為九分九卿治之<lb/>
<pb n="29b"/>
　以九職任萬民各為一類故曰九分三孤佐三公論<lb/>
　道六卿治六官之屬<lb/>
王宫門阿之制五雉宫隅之制七雉城隅之制九雉<lb/>
　雉長三丈髙一丈阿謂門之屋脊隅者浮思謂小樓<lb/>
　也浮思蓋刻畫雲氣并蟲獸者城隅及闕皆有之五<lb/>
　雉七雉九雉皆言髙也兼廣則不可通<lb/>
經涂九軌環涂七軌野涂五軌<lb/>
　環涂謂環城之道國外謂之野<lb/>
<pb n="30a"/>
門阿之制以為都城之制宫隅之制以為諸侯之城制<lb/>
環涂以為諸侯經涂野涂以為都經涂<lb/>
　古周禮説天子城髙七雉隅髙九雉公之城髙五雉<lb/>
　隅髙七雉侯伯之城髙三雉隅髙五雉都城之髙皆<lb/>
　如子男之城髙據此經都城之制與侯伯等則子男<lb/>
　之城不應降于都亦宜與侯伯等然則此經所言獨<lb/>
　上公之城制也<lb/>
匠人為溝洫耜廣五寸二耜為耦一耦之伐廣尺深尺<lb/>
<pb n="30b"/>
謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田首倍之廣二尺深二尺謂之隧<lb/>
　古者耜一金兩人併發之其壟中曰<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>
                    <graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>上曰伐伐<lb/>
　之言發也<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>畎也田中水所流也後世之耜岐頭兩<lb/>
　金象古之耦也田首一夫百畝之畔<lb/>
九夫為井井間廣四尺深四尺謂之溝方十里為成成<lb/>
間廣八尺深八尺謂之洫方百里為同同間廣二尋深<lb/>
二仞謂之澮専達于川各載其名<lb/>
　載其名者識水所従出先儒謂遂人匠人之法不同<lb/>
<pb n="31a"/>
　蓋以遂人百夫有洫而匠人成間謂之洫乃九百夫<lb/>
　之地也遂人千夫有澮而匠人同間謂之澮乃九萬<lb/>
　夫之地也不知百夫有洫而九百夫之地不過為洫<lb/>
　者八其外始有澮環之千夫有澮而九千夫之地不<lb/>
　過為澮者八其外始有川環之積至于九萬夫之地<lb/>
　亦不過為澮者七十有二環澮之川九而已其環于<lb/>
　百里之外者即環于三十里外之川也同間之澮積<lb/>
　數雖多而其實即千夫之澮同間之澮所達之川即<lb/>
<pb n="31b"/>
　千夫之澮所達之川然則遂人匠人之法實一而已<lb/>
　曰専達于川者溝洫必由澮以達澮則直達于川而<lb/>
　無或旁行側注于溝洫也<lb/>
凡天下之地埶兩山之間必有川焉大川之上必有涂<lb/>
焉<lb/>
　遂人萬夫有川人力所為之川也此經兩山之間必<lb/>
　有川天作地成之川也天作地成之川或數百里而<lb/>
　後有之以人為之川通焉然後尺寸之流皆距四海<lb/>
<pb n="32a"/>
　而無壅漲之患矣<lb/>
凡溝逆地阞謂之不行水屬不理孫謂之不行<lb/>
　阞謂脈理屬讀為注孫順也既曰逆地阞又曰水屬<lb/>
　不理孫者或强障遏使水注焉而非理之所順終必<lb/>
　决溢也曰凡溝凡造溝瀆以引水者皆是也<lb/>
梢溝三十里而廣倍<lb/>
　梢謂水潄齧之溝水行潄齧下流必廣<lb/>
凡行奠水磬折以參五<lb/>
<pb n="32b"/>
　奠定也磬折以參五謂溝形當如磬直行三折行五<lb/>
　也凡行水欲其行又欲其定太疾則易衝决故必紆<lb/>
　曲使少停以定其勢也<lb/>
欲為淵則句于矩<lb/>
　大曲則流轉流轉則其下成淵<lb/>
凡溝必因水埶防必因地埶善溝者水潄之善防者水<lb/>
滛之<lb/>
　潄猶齧也淫謂侵淫使泥沙淤積助防之厚也<lb/>
<pb n="33a"/>
凡為防廣與崇方其閷參分去一大防外閷<lb/>
　崇髙也方猶等也殺者薄其上外殺謂三分去一之<lb/>
　外更去也或曰非更殺其上乃益厚其下也下愈厚<lb/>
　則上愈殺矣<lb/>
凡溝防必一日先深之以為式<lb/>
　欲造溝築防先按一日所作尺數後則以此程功賦<lb/>
　其丈尺步數防言髙而亦曰深之者自上以視下也<lb/>
　與聘禮壇十二尋深四尺義同<lb/>
<pb n="33b"/>
里為式然後可以傅衆力<lb/>
　傅附合也既以一日所作為式而又以一里為式者<lb/>
　人力有强弱功作有久暫以一里為式則所用非一<lb/>
　人所積非一日可以度衆力所能任附合以就功役<lb/>
　也<lb/>
凡任索約大汲其版謂之無任<lb/>
　任用也索繩也約縮也汲引也築防若牆者用繩縮<lb/>
　其版引之大急則版撓而鼓土不堅矣詩曰縮版以<lb/>
<pb n="34a"/>
　載又曰約之閣閣<lb/>
葺屋參分瓦屋四分<lb/>
　葺屋草屋也三分屋之南北深以其一為屋脊髙四<lb/>
　分亦然草之去水遲瓦之去水疾故其峻之勢宜有<lb/>
　差也<lb/>
囷窌倉城逆牆六分<lb/>
　囷圜倉穿地曰窌逆郤也築此四者六分其厚郤一<lb/>
　分以為殺窌入地中亦為此殺者雖入地口宜寛則<lb/>
<pb n="34b"/>
　牢固也<lb/>
堂涂十有二分<lb/>
　堂涂堂前磚甃之道也爾雅曰堂涂謂之陳于兩旁<lb/>
　之廣十分取二以為中央之峻則水旁瀉<lb/>
竇其崇三尺<lb/>
　宫中水道<lb/>
牆厚三尺崇三之<lb/>
　髙厚以是為率足以相勝<lb/>
<pb n="35a"/>
車人之事半矩謂之宣一宣有半謂之欘一欘有半謂<lb/>
之柯一柯有半謂之磬折<lb/>
　矩法也所法者人也人長八尺而大節三頭也腹也<lb/>
　脛也以三通率之則矩二尺六寸三分寸之二頭髪<lb/>
　皓落曰宣尺三寸三分寸之一人頭之長也欘斵斤<lb/>
　柄長二尺伐木之柯柄長三尺人帶以下四尺五寸<lb/>
　磬折立則上俛以下造耒云磬折故先列其名<lb/>
車人為耒庛長尺有一寸中直者三尺有三寸上句者<lb/>
<pb n="35b"/>
二尺有二寸<lb/>
　庛謂耒下前曲接耜者句謂人手所執處庛上句下<lb/>
　為中直以金刺土者曰耨耜前接于耨易曰斵木為<lb/>
　耜豈上古以木為之後世乃接以金而謂之耨與<lb/>
自其庛緣其外以至于首以弦其内六尺有六寸與歩<lb/>
相中也<lb/>
　縁外六尺有六寸而内弦則六尺應一歩之尺數弦<lb/>
　其内謂據庛面至句下直量之耕者以田器為度耜<lb/>
<pb n="36a"/>
　異材故不在數中<lb/>
堅地欲直庛柔地欲句庛直庛則利推句庛則利發倨<lb/>
句磬折謂之中地<lb/>
　推者推而前也發者舉而起也中地之耒其庛與直<lb/>
　者如磬折則調矣調則弦六尺<lb/>
車人為車柯長三尺博三寸厚一寸有半五分其長以<lb/>
其一為之首<lb/>
　首謂金刃柯其柄也凡造作用斧因以量物故先論<lb/>
<pb n="36b"/>
　斧柄長短及其刃之大小<lb/>
轂長半柯其圍一柯有半輻長一柯有半其博三寸厚<lb/>
三之一渠三柯者三<lb/>
　大車轂徑尺五寸渠車罔也其徑九尺渠二丈七尺<lb/>
　輻長一柯有半亦大概言之轂徑九尺尚有轂空壺<lb/>
　中輻不應有四尺五寸也<lb/>
行澤者欲短轂行山者欲長轂短轂則利長轂則安<lb/>
　澤泥苦其遲重山險慮其傾搖<lb/>
<pb n="37a"/>
行澤者反輮行山者仄輮反輮則易仄輮則完<lb/>
　反輮使木心在外也行澤者杼轥地處薄必用木心<lb/>
　乃堅久行山者侔可順面執之所向而為之矣曰仄<lb/>
　者輪材必用曲木因其斜仄之勢而輮之也<lb/>
六分其輪崇以其一為之牙圍<lb/>
　輪崇輪徑也此大車之輪宜在渠三柯者三之下<lb/>
柏車轂長一柯其圍二柯其輻一柯其渠二柯者三五<lb/>
分其輪崇以其一為之牙圍<lb/>
<pb n="37b"/>
　柏車山車也兩輻相對六尺渠圍丈八尺亦通轂空<lb/>
　壺中并數而言不言柏車輪崇之度者大車輻長一<lb/>
　柯有半而柏車長一柯大車之渠三柯者三而柏車<lb/>
　二柯者三則輪崇六尺不待言矣<lb/>
大車崇三柯綆寸牝服二柯有參分柯之二<lb/>
　大車平地任載之車轂長半柯者也牝服見山虞職<lb/>
　乘車崇六尺有六寸綆三分寸之二大車輪加崇故<lb/>
　綆加廣也羊車柏車不言綆度者凡車之綆皆三分<lb/>
<pb n="38a"/>
　寸之二獨大車較廣耳乘車之軫六尺有六寸又三<lb/>
　分去一以為隧者御與左右並乘必衡廣乃能容而<lb/>
　従不必長也大車徹廣六尺而牝服則八尺者衡狹<lb/>
　而従長然後載物多而車行安也<lb/>
羊車二柯有參分柯之一柏車二柯<lb/>
　羊善也羊車漢時謂之定張車宫中所用較長七尺<lb/>
　羊車不言輪者與柏車無異也<lb/>
凡為轅三其輪崇參分其長二在前一在後以鑿其鉤<lb/>
<pb n="38b"/>
　鉤轅之鉤心也就其中而鑿之以鉤車箱也<lb/>
徹廣六尺鬲長六尺<lb/>
　鬲謂轅端厭牛領者牛車兩轅一牛在轅内故鬲狹<lb/>
　也不言四馬車之徹軛者輪崇車廣衡長參如一已<lb/>
　見于輿人職也<lb/>
　人為弓取六材必以其時六材既聚巧者和之<lb/>
　取幹以冬取角以秋絲漆以夏筋膠未聞<lb/>
幹也者以為遠也角也者以為疾也筋也者以為深也<lb/>
<pb n="39a"/>
膠也者以為和也絲也者以為固也漆也者以為受霜<lb/>
露也<lb/>
　王光遠曰弓所以及遠者其力在幹所以疾發者其<lb/>
　勢在角角幹資筋以為堅忍以射則中深三者得膠<lb/>
　然後相合結而固之在絲飾而堅之在漆<lb/>
凡取幹之道七柘為上檍次之檿桑次之橘次之木𤓰<lb/>
次之荆次之竹為下<lb/>
　爾雅曰杻檍又曰檿桑山桑國語曰檿弧箕箙○李<lb/>
<pb n="39b"/>
　耜卿曰檍梓屬葉似杏而尖木𤓰狀如柰<lb/>
凡相幹欲赤黑而陽聲赤黑則鄉心陽聲則遠根<lb/>
　陽聲清聲也<lb/>
凡析幹射遠者用埶射深者用直<lb/>
　埶謂用木之曲埶反之以為弓也曲埶則宜薄薄則<lb/>
　力少直則可厚厚則力多<lb/>
居幹之道菑栗不迤則弓不發<lb/>
　菑栗謂以鋸副析幹也迆謂邪行絶理者發起也有<lb/>
<pb n="40a"/>
　發起處則損動○居居積也菑當作椔木之立死者<lb/>
　栗堅栗也冬析幹而秋合之待其槁也木有生而心<lb/>
　不直文理皆邪者初析不覺久槁則必偏挺居幹之<lb/>
　道必待槁燥如立枯之木堅栗而不邪迆然後合之<lb/>
　永不發動正與下苟有賤工必因幹之濕以為柔善<lb/>
　于外而動于内反對如舊説乃析幹必倫之義非居<lb/>
　幹之道也<lb/>
凡相角秋閷者厚春閷者薄穉牛之角直而澤老牛之<lb/>
<pb n="40b"/>
角紾而昔<lb/>
　澤潤氣也紾絞纒之紋也昔讀為錯謂其紋絞纒而<lb/>
　交錯也<lb/>
疢疾險中瘠牛之角無澤<lb/>
　險傷也中角裏<lb/>
角欲青白而豐末夫角之本蹙于<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而休于氣是故柔<lb/>
柔故欲其埶也白也者埶之徴也<lb/>
　蹙近也休讀為煦欲其埶者欲其形之自曲可反以<lb/>
<pb n="41a"/>
　為弓也○春秋傳而或噢休之蓋煦養之義不必易<lb/>
　讀<lb/>
夫角之中恒當弓之畏畏也者必橈橈故欲其堅也青<lb/>
也者堅之徴也<lb/>
　畏讀為隈弓淵也<lb/>
夫角之末遠于<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而不休于氣是故脃脃故欲其柔也<lb/>
豐末也者柔之徴也<lb/>
　末之大者必腦氣及煦之<lb/>
<pb n="41b"/>
角長二尺有五寸三色不失理謂之牛戴牛<lb/>
　三色本白中青末豐也牛戴牛謂角直一牛<lb/>
凡相膠欲朱色而昔昔也者深瑕而澤紾而摶亷<lb/>
　郝仲輿曰色欲其朱文欲其錯其紋瑕深透光澤其<lb/>
　質紾密團結亷隅堅利此膠之善也<lb/>
鹿膠青白馬膠赤白牛膠火赤鼠膠黑魚膠餌犀膠黃<lb/>
凡昵之類不能方<lb/>
　皆煑其皮為之或用角餌粉餅也説文言其堅潔若<lb/>
<pb n="42a"/>
　玉珥魚膠近之昵粘也方比也凡昵之類雖或可用<lb/>
　以粘而不能比方六者<lb/>
凡相筋欲小簡而長大結而澤小簡而長大結而澤則<lb/>
其為獸必剽以為弓則豈異于其獸<lb/>
　竹簡一條為一札謂筋條之直相似也結謂細聚而<lb/>
　不散筋之小者貴乎條直而長筋之大者貴乎稹密<lb/>
　而潤剽疾也<lb/>
筋欲敝之敝<lb/>
<pb n="42b"/>
　嚼之當熟<lb/>
漆欲測<lb/>
　測測度也漆有真偽測之者挹而下注其細如絲而<lb/>
　不斷乃無滓穢之雜<lb/>
絲欲沈<lb/>
　如在水中時色<lb/>
得此六材之全然後可以為良<lb/>
凡為弓冬析幹而春液角夏治筋秋合三材寒奠體冰<lb/>
<pb n="43a"/>
析灂<lb/>
　液漬也三材謂膠絲漆奠定也至冬膠堅内之檠中<lb/>
　定往來體冰凝之時下弓于檠辨析其漆之堅完與<lb/>
　否而復内之<lb/>
冬析幹則易春液角則合夏治筋則不煩秋合三材則<lb/>
合寒奠體則張不流冰析灂則審環春被弦則一年之<lb/>
事<lb/>
　易理滑致也以春和之時液角則其氣浹洽夏則筋<lb/>
<pb n="43b"/>
　緩散故治之不煩流猶移也體既定則張之不至流<lb/>
　移審環義未詳舊説審定也其漆之灂環則定後不<lb/>
　鼓動或曰囘環而審定之也<lb/>
析幹必倫析角無邪斵目必荼<lb/>
　倫謂木之理也荼讀為舒徐也目幹之節目荼之義<lb/>
　猶莊子所謂斵輪徐也蓋木之節目强斵之使其分<lb/>
　少寛乃不與筋相摩<lb/>
斵木不荼則及其大修也筋代之受病夫目也者必强<lb/>
<pb n="44a"/>
强者在内而摩其筋夫筋之所由幨恒由此作<lb/>
　修猶久也幨絶起也<lb/>
故角三液而幹再液<lb/>
　凡木材先以水漬而後乾之則調適而不偏挺先儒<lb/>
　多謂以火出其液非也蓋液之再三所以伸其材達<lb/>
　其性也將合之而微有偏挺然後以火撟之下經撟<lb/>
　角撟幹之法是也<lb/>
厚其帤則木堅薄其帤則需<lb/>
<pb n="44b"/>
　帤謂弓中裨幹雖用整木仍以木片細副之故厚薄<lb/>
　有節<lb/>
是故厚其液而節其帤約之不皆約疏數必侔<lb/>
　厚猶多也節適中也約謂以絲橫纒之不皆約謂有<lb/>
　間也疏數必侔其相間之分必均也<lb/>
斵摰必中膠之必均<lb/>
　摰之言致也中謂上下如一均謂厚薄無偏<lb/>
斵摰不中膠之不均則及其大脩也角代之受病夫懷<lb/>
<pb n="45a"/>
膠于内而摩其角夫角之所由挫恒由此作<lb/>
　挫蹵折也前以不中不均並列而後獨言懷膠者明<lb/>
　斵幹雖中而施膠不均亦能摩角而使之挫也<lb/>
凡居角長者以次需<lb/>
　注疏弓隈謂之需長者當弓之隈短者居簫非也角<lb/>
　介于柎而上不達于簫兩畔各一角無所謂長者短<lb/>
　者所謂居角亦以居積言蓋弓有上中下三制故居<lb/>
　角取其長者以次排列而待用也<lb/>
<pb n="45b"/>
恒角而短是謂逆橈引之則縱釋之則不校<lb/>
　恒讀為㮓竟也竟其角而短于淵幹引之角縱不用<lb/>
　力若欲反橈然釋放弦也校疾也○橈曲也柎角長<lb/>
　短强弱得宜然後引之以漸而曲其體如環順也角<lb/>
　短則柎必長柎太長則中央强直而畏之曲也如折<lb/>
　是謂逆橈惟畏過曲而如折是以引之則縱釋之則<lb/>
　不校也<lb/>
恒角而達譬如終紲非弓之利也<lb/>
<pb n="46a"/>
　注疏謂達于簫頭非也簫與幹異材而逆倳角雖長<lb/>
　無上達于簫之理蓋謂直通挺臂也弓之制柎强畏<lb/>
　弱兩端微强然後張如流水若角長直通挺臂則中<lb/>
　弱挽之則中央先曲而畏與未反直挺而不應弦如<lb/>
　紲于䪐近世有通角弓試之良然<lb/>
今夫茭解中有變焉故校于挺臂中有柎焉故剽恒角<lb/>
而達引如終紲非弓之利<lb/>
　茭解謂隈與簫相接之處變謂簫臂用力異也引之<lb/>
<pb n="46b"/>
　則臂中用力放矢則簫用力用力異故校挺直也直<lb/>
　臂謂人所把握處柎側骨也把處兩畔有側骨助為<lb/>
　力故剽疾○校言其勢之疾剽言其力之勁舉是二<lb/>
　者正釋恒角而達引如終紲之義也蓋角之用兩端<lb/>
　不達于簫中央不達于柎乃調順而能助幹以為疾<lb/>
　若角達于簫而茭解中無變則送矢不疾角通于敝<lb/>
　而挺臂中無柎則負幹無力轉為不利于弓矣再言<lb/>
　角長之不利者角短不足用凡工能辨之其或貪角<lb/>
<pb n="47a"/>
　材之長而用之不得其節尤可惜也○舊説中有變<lb/>
　謂簫與臂用力異果爾則辭不足以指事矣蓋抗弦<lb/>
　送矢全力在簫所謂末應也彈弓無簫故引之常縱<lb/>
　弓幹盡處忽以簫逆插幹間勾而向前其形制有變<lb/>
　故抗弦有力而送矢疾也茭從交弓幹之端析為兩<lb/>
　岐而以簫剚入故曰茭簫别一木雖以筋膠合于弓<lb/>
　幹而體本兩判故曰解<lb/>
撟幹欲孰于火而無贏撟角欲孰于火而無燂引筋欲<lb/>
<pb n="47b"/>
盡而無傷其力䰞膠欲角而水火相得然則居旱亦不<lb/>
動居濕亦不動<lb/>
　贏過孰也燂炙爛也<lb/>
苟有賤工必因角幹之濕以為之柔善者在外動者在<lb/>
内雖善于外必動于内雖善亦弗可以為良矣<lb/>
　濕生用之也<lb/>
凡為弓方其峻而髙其柎長其畏而薄其敝宛之無已<lb/>
應<lb/>
<pb n="48a"/>
　峻謂簫也敝即把握處宛引之也無已應謂引之不<lb/>
　休止常應弦不罷需也○峻疑當簫隈之中而拄弦<lb/>
　者以其隆起故謂之峻簫狹而長不得云方也髙其<lb/>
　柎謂于挺臂中置骨穹而隆起也宛疑當作挽以音<lb/>
　同而誤也無已應謂引之過度而其體能應不至于<lb/>
　折傷也○趙氏曰柎與敝人往往不能分别嘗見造<lb/>
　弓把處稍細把處上下皆堆起稍髙攙接著角面蓋<lb/>
　敝即把處稍細者柎乃把處兩頭兩側畔稍髙接角<lb/>
<pb n="48b"/>
　隈者敝以正面言故云薄柎則置于兩側側目視之<lb/>
　故不言厚而言髙<lb/>
下柎之弓末應將興<lb/>
　末即簫也興謂把握中搖撼也柎下力弱則簫應弦<lb/>
　而動把握中必搖撼<lb/>
為柎而發必動于閷弓而羽閷末應將發<lb/>
　閷即接中羽讀為扈緩也接中動則緩簫末應之角<lb/>
　幹必至發傷○發即興也興者動于内發則暴裂于<lb/>
<pb n="49a"/>
　外也閷當為角之接柎者舊説以為茭解茭解發動<lb/>
　則末已發動不應又云末應將發矣蓋柎既搖撼則<lb/>
　角之接柎者必發動角之接柎者既發動則弦偏斜<lb/>
　而簫必應之而反脱也羽閷者角之兩旁甚薄其暴<lb/>
　起有似于羽<lb/>
弓有六材焉維幹强之張如流水<lb/>
　幹强而又能張如流水者質堅而柔忍也<lb/>
維體防之引之中參<lb/>
<pb n="49b"/>
　體謂内之檠中定其體防謂淺深所止若王弧之弓<lb/>
　往體寡來體多弛之五寸張之則一尺五寸夾庾之<lb/>
　弓往體多來體寡弛之一尺五寸張之則五寸唐弓<lb/>
　大弓往來體若一弛之一尺張之亦一尺體雖不同<lb/>
　及其引之皆三尺以矢長三尺須滿故也<lb/>
維角䟫之欲宛而無負弦引之如環釋之無失體如環<lb/>
　角用反勢以掌拄于柎與峻之間故曰䟫之負弦謂<lb/>
　不應弦也釋之無失句失謂反脱也弓不調則釋矢<lb/>
<pb n="50a"/>
　時多反脱體如環謂既弛之後<lb/>
材美工巧為之時謂之參均角不勝幹幹不勝筋謂之<lb/>
參均量其力有三均均者三謂之九和<lb/>
　有讀為又量其力又三均者謂若幹勝一石加角而<lb/>
　勝二石被筋而勝三石引之中三尺弛其弦以繩緩<lb/>
　擐之每加物一石則張一尺<lb/>
九和之弓角與幹權筋三侔膠三鋝絲三邸漆三斞上<lb/>
工以有餘下工以不足<lb/>
<pb n="50b"/>
　權平也侔猶等也角幹既平筋三而又與角幹等也<lb/>
　邸斞輕重未聞<lb/>
為天子之弓合九而成規為諸侯之弓合七而成規大<lb/>
夫之弓合五而成規士之弓合三而成規<lb/>
　材良則句少也此㨿弓體之不張者言<lb/>
弓長六尺有六寸謂之上制上士服之弓長六尺有三<lb/>
寸謂之中制中士服之弓長六尺謂之下制下士服之<lb/>
凡為弓各因其君之躬志慮血氣<lb/>
<pb n="51a"/>
　躬有長短血氣有强弱志慮有緩急豐肉而短骨直<lb/>
　以立躬與血氣之異也寛緩以荼忿埶以奔志慮之<lb/>
　異也<lb/>
豐肉而短寛緩以荼若是者為之危弓危弓為之安矢<lb/>
骨直以立忿埶以奔若是者為之安弓安弓為之危矢<lb/>
　骨直謂强毅忿埶以奔謂埶若有忿而奔赴狀其急<lb/>
　也隈狹而簫甚曲者謂之危弓以其易反脱也隈廣<lb/>
　而簫微曲則安笴弱而羽殺者謂之危矢以其飄搖<lb/>
<pb n="51b"/>
　難定也笴强而羽豐則安<lb/>
其人安其弓安其矢安則莫能以速中且不深其人危<lb/>
其弓危其矢危則莫能以愿中<lb/>
　愿慤也三舒則矢行常不及故不能疾中中又不能<lb/>
　深三疾則矢行常過故不能確然必中<lb/>
往體多來體寡謂之夾庾之屬利射侯與弋<lb/>
　弛之則弓體往張之則弓體來來庾弓之弱者也豻<lb/>
　侯與弋皆近射也司弓矢職夾弓庾弓以授射豻侯<lb/>
<pb n="52a"/>
　鳥獸者弋繳射也<lb/>
往體寡來體多謂之王弓之屬利射革與質<lb/>
　射深者用直王弓合九而成規則直之極于射堅宜<lb/>
　也司弓矢職王弓弧弓以授射甲革椹質者此不言<lb/>
　弧弓與王弓同也被弦之度有定而以多寡言者以<lb/>
　往體之多而見為寡也以往體之寡而見為多也<lb/>
往體來體若一謂之唐弓之屬利射深<lb/>
　射深用直唐弓合七而成規大弓亦然<lb/>
<pb n="52b"/>
大和無灂其次筋角皆有灂而深其次有灂而疏其次<lb/>
角無灂<lb/>
　大和尤良者也筋在背角在隈深謂灂在中央而兩<lb/>
　邊無有也疏謂兩邊皆有灂而所用薄也角無灂則<lb/>
　簫及背皆有之<lb/>
合灂若背手文<lb/>
　弓表裏灂合處若人合手背文相應或曰用灂合法<lb/>
　則文理如人手背言其細而均也<lb/>
<pb n="53a"/>
角環灂牛筋蕡灂麋筋㡿蠖灂<lb/>
　角滑易故漆文如環筋用牛則漆文如麻子用麋則<lb/>
　如斥蠖<lb/>
和弓<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>摩<lb/>
　和猶調也<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>拂也弓久不用恐其性辟戾故將用必<lb/>
　先調之拂摩所以調也大射禮小射正授弓大射正<lb/>
　以袂順左右隈上再下一<lb/>
覆之而角至謂之句弓覆之而幹至謂之侯弓覆之而<lb/>
<pb n="53b"/>
筋至謂之深弓<lb/>
　覆猶察也至猶善也弓有六材獨言角幹筋者弓以<lb/>
　角幹筋為主膠漆絲則為之輔而已故秋合三材則<lb/>
　謂之獻成而良苦可試也三者皆善為上二善為次<lb/>
　一善為下不言王弧王弧必六材皆善故也<lb/>
　<lb/>
　<lb/>
　周官集注卷十二<lb/>
</p>
<p>
</p>
  </div>
</body>
</text>
</TEI>
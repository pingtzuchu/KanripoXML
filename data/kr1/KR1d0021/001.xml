<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷一</head> <lb/>
    <p>
<pb n="1a"/>
欽定四庫全書<lb/>
　周官集注卷一<lb/>
　　　　　　　　　　翰林院侍講銜方苞撰<lb/>
　漢河間獻王好古書購得周官五篇武帝求遺書得<lb/>
　之藏于秘府諸儒皆莫之見哀帝時劉歆校理秘書<lb/>
　始著于録略以考工記補冬官之闕歆門人河南杜<lb/>
　子春能通其讀鄭衆賈逵受業于杜漢末馬融傳鄭<lb/>
　康成康成所注行世周官最後出而起于劉歆故後<lb/>
<pb n="1b"/>
　儒或疑為偽作然漢文帝得魏文侯時樂工獻春官<lb/>
　大司樂章而太史公封禪書引周官冬日至祀天于<lb/>
　南郊迎長日之至夏日至祭祗皆用樂舞而神乃可<lb/>
　得而禮則為周人之書明矣北宋程子張子皆尊信<lb/>
　之朱子謂此經周公所作但當時行之恐未能盡後<lb/>
　聖雖復損益可也若肆為排抵則愚陋無知之人耳<lb/>
　天官冢宰第一<lb/>
　　冢大也宰主也天統萬物冢宰統衆官故曰天官<lb/>
<pb n="2a"/>
　　不言司者不主一官之事也宗伯亦不言司鬼神<lb/>
　　非人所主故也<lb/>
惟王建國辨方正位體國經野設官分職以為民極<lb/>
　建立也辨東西南北之方以正左祖右社面朝後市<lb/>
　之位體國中之廣狹以經野外都邑郊關溝涂之界<lb/>
　設六官之屬而分以職事皆所以安民生定民志而<lb/>
　使遵王之道所謂為之極也○左祖右社面朝後市<lb/>
　乃正位之事非體國也王城面九里畿内面五百里<lb/>
<pb n="2b"/>
　近郊遠郊甸稍縣畺之地各有所任人有所宜事取<lb/>
　其便皆量國中之體勢以定野外之經制五等之國<lb/>
　以次而殺則其野外都邑郊關溝涂大小逺近必與<lb/>
　相稱葢辨方以正位體國以經野設官以分職文雖<lb/>
　對立而義則相承也<lb/>
乃立天官冢宰使帥其屬而掌邦治以佐王均邦國<lb/>
　總治六官之職故曰邦治均者使上下尊卑貧富逺<lb/>
　邇各得其平也凡經連言邦國者據諸侯也特言邦<lb/>
<pb n="3a"/>
　或言國者多據王國也不先言均王國而言均邦國<lb/>
　者言王國恐不兼諸侯故舉外以包内也<lb/>
治官之屬大宰卿一人小宰中大夫二人宰夫下大夫<lb/>
四人上士八人中士十有六人旅下士三十有二人府<lb/>
六人史十有二人胥十有二人徒百有二十人<lb/>
　百官總焉則謂之冢列職于王則稱大義各有當也<lb/>
　旅衆也下士治衆事者自大宰至旅下士轉相副貳<lb/>
　皆王臣也府掌官契以治藏史掌官書以贊治皆其<lb/>
<pb n="3b"/>
　官長所自辟除胥掌官敘以治敘徒掌官令以徵令<lb/>
　乃民給徭役者胥讀如諝謂其有才知為什長○諸<lb/>
　官皆府少而史多府常在史上唯御史百有二十人<lb/>
　且在府上以凡治者受法令事繁且要也凡有府兼<lb/>
　有史者各共其事也或有史而無府無所藏也角人<lb/>
　羽人等則有府而無史以藏税物而當職文書少事<lb/>
　可兼也腊人食醫等府史俱無專官行事更無所須<lb/>
　也惟天府府多于史所藏物重也自大宰至旅下士<lb/>
<pb n="4a"/>
　凡六十三人而府史胥徒止百五十人五官亦然葢<lb/>
　吏省則其禄易給吏有禄則人知自愛漢猶倣此意<lb/>
　故賢人君子往往出于其間後世吏胥日衆以天下<lb/>
　之事付之游手之民而又奪其庸是授以具而教之<lb/>
　為姦也○李耜卿曰典命大夫同四命而此分為中<lb/>
　下蓋若侯伯同七命子男同五命而爵則有髙下耳<lb/>
　典命公之卿三命掌客職士視諸侯之卿禮注言士<lb/>
　以三命而下為差似据此<lb/>
<pb n="4b"/>
宫正上士二人中士四人下士八人府二人史四人胥<lb/>
四人徒四十人<lb/>
　正長也序官不以尊卑為先後而以緩急為次第故<lb/>
　宫正𨽻前内宰等𨽻後凡命官曰正者總其政也曰<lb/>
　司者察其事也曰典者守其法也曰職者主其業也<lb/>
　曰掌者專其任也曰師者訓其徒也曰氏者世其官<lb/>
　也曰人者稱其材也其餘如宫伯膳夫山虞林衡之<lb/>
　類則各因其職事以起義也<lb/>
<pb n="5a"/>
宫伯中士二人下士四人府一人史二人胥二人徒二<lb/>
十人<lb/>
膳夫上士二人中士四人下士八人府二人史四人胥<lb/>
十有二人徒百有二十人<lb/>
　美物曰珍膳膳夫食官之長<lb/>
庖人中士四人下士八人府二人史四人賈八人胥四<lb/>
人徒四十人<lb/>
　庖之為言苞也裹肉曰苞苴賈主市買知物價<lb/>
<pb n="5b"/>
内饔中士四人下士八人府二人史四人胥十人徒百<lb/>
人<lb/>
　饔和也熟食須調和故曰饔<lb/>
外饔中士四人下士八人府二人史四人胥十人徒百<lb/>
人<lb/>
亨人下士四人府一人史二人胥五人徒五十人<lb/>
甸師下士二人府一人史二人胥三十人徒三百人<lb/>
　郊外曰甸天子藉田在甸故稱甸師此官主地事而<lb/>
<pb n="6a"/>
　不列地官者以天子躬耕又共野薦給薪蒸故次亨<lb/>
　人也徒三百人者用以耕耨周語所謂庶人終畝也<lb/>
獸人中士四人下士八人府二人史四人胥四人徒四<lb/>
十人<lb/>
䱷人中士二人下士四人府二人史四人胥三十人徒<lb/>
三百人<lb/>
鼈人下士四人府二人史二人徒十有六人<lb/>
腊人下士四人府二人史二人徒二十人<lb/>
<pb n="6b"/>
　獸肉乾曰腊<lb/>
醫師上士二人下士四人府二人史二人徒二十人<lb/>
食醫中士二人<lb/>
疾醫中士八人<lb/>
瘍醫下士八人<lb/>
獸醫下士四人<lb/>
酒正中士四人下士八人府二人史八人胥八人徒八<lb/>
十人<lb/>
<pb n="7a"/>
酒人奄十人女酒三十人奚三百人<lb/>
　凡奄不稱士者皆府史之類也女酒與奚為什長若<lb/>
　胥徒皆庶人之妻願給事而受廪餼者注引漢法以<lb/>
　為女奴非也為齍盛齊酒籩豆之實以事天地宗廟<lb/>
　不宜用罪人秋官司厲惟盜賊之女子謂之奴入于<lb/>
　舂槀則女奴不共他職而他職之女奚不得為奴明<lb/>
　矣女酒及奚凡三百三十人舂槀事校繁重而女舂<lb/>
　抌止二人奚五人女槀十有六人奚四十人葢給役<lb/>
<pb n="7b"/>
　者司厲所入女奴而女舂女槀及其奚特監視教導<lb/>
　之二職不列女奴及其數者以司厲職有明文且以<lb/>
　罪入數不可定也<lb/>
漿人奄五人女漿十有五人奚百有五十人<lb/>
凌人下士二人府二人史二人胥八人徒八十人<lb/>
籩人奄一人女籩十人奚二十人<lb/>
醢人奄一人女醢二十人奚四十人<lb/>
　豆實不盡于醢醢人所掌惟四豆之實故主醢而不<lb/>
<pb n="8a"/>
　謂之豆人也<lb/>
醯人奄二人女醯二十人奚四十人<lb/>
鹽人奄二人女鹽二十人奚四十人<lb/>
幂人奄一人女幂十人奚二十人<lb/>
　巾幂以覆飲食之物故次飲食後<lb/>
宫人中士四人下士八人府二人史四人胥八人徒八<lb/>
十人<lb/>
掌舍下士四人府二人史四人徒四十人<lb/>
<pb n="8b"/>
　舍行所解止之處<lb/>
幕人下士一人府二人史二人徒四十人<lb/>
掌次下士四人府四人史二人徒八十人<lb/>
大府下大夫二人上士四人下士八人府四人史八人<lb/>
賈十有六人胥八人徒八十人<lb/>
玉府上士二人中士四人府二人史二人工八人賈八<lb/>
人胥四人徒四十有八人<lb/>
内府中士二人府一人史二人徒十人<lb/>
<pb n="9a"/>
外府中士二人府一人史二人徒十人<lb/>
司㑹中大夫二人下大夫四人上士八人中士十有六<lb/>
人府四人史八人胥五人徒五十人<lb/>
　㑹大計也日計曰成月計曰要嵗計曰㑹<lb/>
司書上士二人中士四人府二人史四人徒八人<lb/>
　主㑹計之簿書<lb/>
職内上士二人中士四人府四人史四人徒二十人<lb/>
職嵗上士四人中士八人府四人史八人徒二十人<lb/>
<pb n="9b"/>
　不曰職出而曰職嵗者嵗有豐凶所出一以嵗為準<lb/>
　而不得過也<lb/>
職幣上士二人中士四人府二人史四人賈四人胥二<lb/>
人徒二十人<lb/>
司裘中士二人下士四人府二人史四人徒四十人<lb/>
掌皮下士四人府二人史四人徒四十人<lb/>
内宰下大夫二人上士四人中士八人府四人史八人<lb/>
胥八人徒八十人<lb/>
<pb n="10a"/>
内小臣奄上士四人史二人徒八人<lb/>
　奄人通内外之令領女奚之屬其事有斷不可缺者<lb/>
　然考周官内小臣四人寺人五人其餘司服用者通<lb/>
　天地二官四十五人數既甚少而爵以士者又不過<lb/>
　四人其上有内宰宫正小宰大宰層累而督察之則<lb/>
　亦安能為國患哉或又以刑人不宜近嬪御亦非也<lb/>
　士大夫他行皆善而獨不能自戒于聲色者多矣若<lb/>
　少動于邪既服刑而自懲艾安在其不可改行遷善<lb/>
<pb n="10b"/>
　也刑人多矣而為奄者不過四十五人其近王后者<lb/>
　不過九人則必簡其能補前行之惡者可知矣諸職<lb/>
　稱奄言其精氣之閉藏而己惟王之正内謂之寺人<lb/>
　言能侍御于王必其才行之出類者也至内小臣稱<lb/>
　士則非有士行者不足以充之<lb/>
閽人王宫每門四人囿游亦如之<lb/>
　墨者使守門<lb/>
寺人王之正内五人<lb/>
<pb n="11a"/>
　正内注路寢也疏謂后之正寢若王之路寢不得稱<lb/>
　内春秋傳寺人披自稱刑臣則寺人奄也王志長曰<lb/>
　冢宰一官凡閽寺嬪御之職服膳筦庫之司皆屬焉<lb/>
　自冢宰失職而後有女寵之禍有閹寺之變有内藏<lb/>
　之私有宫市之患有奢僭百出之弊凡先王治天下<lb/>
　之本莫不廢壞焉<lb/>
内豎倍寺人之數<lb/>
　童稚未有遽犯宫刑者按春秋傳庚宗婦人之子叔<lb/>
<pb n="11b"/>
　孫以為豎又孔氏之豎渾良夫長而美通于伯姬則<lb/>
　豎非刑人也其選入及出之于外必有定期豎為未<lb/>
　冠之稱則將冠而出之可知矣寺人五而豎倍之者<lb/>
　正内日近王后職事親要刑餘之人善良者不多覯<lb/>
　故取童稚之純一者備焉<lb/>
九嬪<lb/>
　嬪婦也昬義曰天子后立六宫三夫人九嬪二十七<lb/>
　世婦八十一御妻夫人不列職者夫人之于后猶三<lb/>
<pb n="12a"/>
　公之于王坐而論婦禮無官職或曰以九嬪德優者<lb/>
　攝如三公之攝以六卿而無分職也<lb/>
世婦<lb/>
　不言數者君子不苟于色有婦徳者充之無則闕<lb/>
女御<lb/>
　昬義所謂御妻御猶進也侍也○蜀岡陳氏曰世婦<lb/>
　女御不言數者有其人乃有其位故其數不可常也<lb/>
　以名官之義推之世婦謂有子而可以為王繼世之<lb/>
<pb n="12b"/>
　婦人也古者婦人無子則出卿大夫之妻名世婦亦<lb/>
　必有子以繼世者也女御謂宫中女子為王所幸御<lb/>
　者葢聖王之治内無怨女外無曠夫宫中女子必有<lb/>
　限年出嫁之制而世婦則義不可出女御亦不便遽<lb/>
　出故列職而任之以事必至易世之後然後世婦之<lb/>
　有子者或出從其子或别宫以居之女御則少者出<lb/>
　嫁而老者歸其母家戴媯有子既立而弑猶大歸于<lb/>
　陳則古制可知矣<lb/>
<pb n="13a"/>
女祝四人奚八人<lb/>
女史八人奚十有六人<lb/>
　其職掌王后之禮職内治之貳以詔后治内政則非<lb/>
　有道藝而知禮法者莫能任也其諸擇嬪婦之賢者<lb/>
　而為之與<lb/>
典婦功中士二人下士四人府二人史四人工四人賈<lb/>
四人徒二十人<lb/>
　典主也<lb/>
<pb n="13b"/>
典絲下士二人府二人史二人賈四人徒十有二人<lb/>
典枲下士二人府二人史二人徒二十人<lb/>
内司服奄一人女御二人奚八人<lb/>
　有女御者以衣服進或當于王廣其禮使無色過<lb/>
縫人奄二人女御八人女工八十人奚三十人<lb/>
染人下士二人府二人史二人徒二十人<lb/>
追師下士二人府一人史二人工二人徒四人<lb/>
　追治玉石之名詩云追琢其章男子首服在夏官弁<lb/>
<pb n="14a"/>
　師者夏時陽盛萬物長大長大乃冠婦人直取首服<lb/>
　配衣故與衣連類列此<lb/>
屨人下士二人府一人史一人工八人徒四人<lb/>
夏采下士四人史一人徒四人<lb/>
　夏翟羽色禹貢徐州貢夏翟之羽後世或無故染鳥<lb/>
　羽象而用之謂之夏采<lb/>
　大學之道治國平天下必本于修身齊家而其原又<lb/>
　在格物致知誠意正心葢必如此而後表裏無隔細<lb/>
<pb n="14b"/>
　大畢貫冢宰之屬驟視之若紛雜瑣細而究其所以<lb/>
　設官之意則天子誠意正心修身齊家治國平天下<lb/>
　之事皆統焉所以為父師之任而非五官之比也至<lb/>
　于格物致知之學則師氏保氏導養有素而隨事而<lb/>
　究察焉者皆是也<lb/>
大宰之職掌建邦之六典以佐王治邦國一曰治典以<lb/>
經邦國以治官府以紀萬民二曰教典以安邦國以教<lb/>
官府以擾萬民三曰禮典以和邦國以統百官以諧萬<lb/>
<pb n="15a"/>
民四曰政典以平邦國以正百官以均萬民五曰刑典<lb/>
以詰邦國以刑百官以糾萬民六曰事典以富邦國以<lb/>
任百官以生萬民<lb/>
　典常也經也法也六典治教禮政刑事之書也大宰<lb/>
　總六官故並建之經理之使畫一也紀詳理而不遺<lb/>
　也擾猶馴也統合而率之也詰吿而戒之也糾約而<lb/>
　束之也府以藏貨賄器物故惟天地二官曰官府府<lb/>
　亦云教者稽其良苦時其燥濕謹其出入皆有教也<lb/>
<pb n="15b"/>
　春官雖有天府而所掌者祖廟之守藏與天地二官<lb/>
　之府異故不言府而苐舉百官也師田之禮昭文章<lb/>
　明貴賤順少長習威儀進退有度左右有局故曰正<lb/>
　百官四丘出甲更番征役故曰均萬民刑不上大夫<lb/>
　而曰以刑百官者刑不為大夫設而有罪亦不能廢<lb/>
　刑也任者屬之事以盡其力也獨于冬官言任者水<lb/>
　土之政尤勞且繁<lb/>
以八灋治官府一曰官屬以舉邦治二曰官職以辨邦<lb/>
<pb n="16a"/>
治三曰官聯以㑹官治四曰官常以聽官治五曰官成<lb/>
以經邦治六曰官灋以正邦治七曰官刑以糾邦治八<lb/>
曰官計以弊邦治<lb/>
　官屬六官之屬也官職六職也官聯六聯也官成八<lb/>
　成也官計六計也俱見小宰職官常所領之事各有<lb/>
　故常也官法小宰職所謂以法掌祭祀朝覲㑹同賔<lb/>
　客之戒具也官刑司冦職所謂四曰官刑上能糾職<lb/>
　也弊斷也以分之所守言則曰官職以事之所服言<lb/>
<pb n="16b"/>
　則曰官常其實一也上分職以授下故曰辨下服常<lb/>
　以報上故曰聴官府八成有一定條格故曰經七事<lb/>
　之法有施舍治訟故曰正聯與常獨曰官治主于覈<lb/>
　其人也餘皆曰邦治主于舉其事也<lb/>
以八則治都鄙一曰祭祀以馭其神二曰灋則以馭其<lb/>
官三曰廢置以馭其吏四曰禄位以馭其士五曰賦貢<lb/>
以馭其用六曰禮俗以馭其民七曰刑賞以馭其威八<lb/>
曰田役以馭其衆<lb/>
<pb n="17a"/>
　則亦法也都鄙公卿大夫采地王子弟食邑在畿内<lb/>
　者以有邑故曰都在國之鄙故曰鄙祭祀有廢置毋<lb/>
　得僭差都家祭祀必致福于國國有大故則令禱祠<lb/>
　所以馭其神也廢猶退也退其不能者舉賢而置之<lb/>
　吏即服官者若府史之屬則其長所自辟除非王朝<lb/>
　廢置所及也法則示以職之所守也故曰官廢置覈<lb/>
　其人之所堪也故曰吏士學士也賦農田所入貢其<lb/>
　餘諸職之貢物也私邑之用王朝之供各有定分而<lb/>
<pb n="17b"/>
　又時其嵗之豐凶事之繁簡是都鄙之用皆王朝所<lb/>
　制也故曰以馭其用其封内刑賞得自專恐妄作威<lb/>
　福故都家之獄訟必上于國則賞亦不敢專行可知<lb/>
　雖假以威福之柄而仍操之自上故曰以馭其威<lb/>
以八柄詔王馭羣臣一曰爵以馭其貴二曰禄以馭其<lb/>
富三曰予以馭其幸四曰置以馭其行五曰生以馭其<lb/>
福六曰奪以馭其貧七曰廢以馭其罪八曰誅以馭其<lb/>
過<lb/>
<pb n="18a"/>
　詔吿也奪奪其田禄也廢罷黜也誅責讓也于爵禄<lb/>
　後即繼以馭幸者人君于嬖幸而濫以爵禄最亂政<lb/>
　之大者故先之人之行能各有所宜三宅六事百司<lb/>
　置之必當其位所以馭也古者刑不上大夫故獨言<lb/>
　宥之以生者而不及于殺也刑典曰以刑百官示王<lb/>
　章之不可犯也而非以是馭之也故八柄止于廢與<lb/>
　誅然曰生以馭其福則罪大惡極而不免于刑禍者<lb/>
　不必言矣春秋傳曰淫而無罰福也故有罪而赦宥<lb/>
<pb n="18b"/>
　可以謂之福古者人臣去國三年然後收其田里則<lb/>
　在國者雖奪其田禄必不使至于甚困故曰以馭其<lb/>
　貧<lb/>
以八統詔王馭萬民一曰親親二曰敬故三曰進賢四<lb/>
曰使能五曰保庸六曰尊貴七曰達吏八曰禮賔<lb/>
　統者統合于上而繋屬于下也敬故不慢舊也賢有<lb/>
　徳行者能通道藝者保庸安有功者達吏府史胥徒<lb/>
　才行特出則達之使為王官也禮賔賔禮諸侯所以<lb/>
<pb n="19a"/>
　示民親仁善隣○朱子曰通道藝則識得許多事物<lb/>
　之理所以屬能<lb/>
以九職任萬民一曰三農生九穀二曰園圃毓草木三<lb/>
曰虞衡作山澤之材四曰藪牧養蕃鳥獸五曰百工飭<lb/>
化八材六曰商賈阜通貨賄七曰嬪婦化治絲枲八曰<lb/>
臣妾聚斂疏材九曰閒民無常職轉移執事<lb/>
　三農上中下之等也九穀或曰黍稷秫稻麻大小豆<lb/>
　大小麥或曰無秫大麥有粱苽樹果蓏曰圃園其樊<lb/>
<pb n="19b"/>
　也掌山澤之官曰虞掌川林之官曰衡並舉虞衡示<lb/>
　所作之材兼川林也山澤之民無名號故借虞衡以<lb/>
　表之澤無水曰藪牧地之不可田而利畜牧者八材<lb/>
　八方之材也金玉曰貨布帛曰賄化者變其形以為<lb/>
　器物也行曰商處曰賈阜積之也通轉之也八材曰<lb/>
　飭者引以繩墨式以模範也絲枲曰治者漚椎煮練<lb/>
　以達其性也嬪有夫之婦也不曰女婦而曰嬪婦者<lb/>
　非有夫之婦雖蠶績而不責以布帛之貢也故閭師<lb/>
<pb n="20a"/>
　職曰任嬪以女事貢布帛疏材草木根實可食者古<lb/>
　所謂臣妾後世之僕婢也春秋傳皁臣輿輿臣𨽻𨽻<lb/>
　臣僚僚臣僕僕臣臺<lb/>
以九賦斂財賄一曰邦中之賦二曰四郊之賦三曰邦<lb/>
甸之賦四曰家削之賦五曰邦縣之賦六曰邦都之賦<lb/>
七曰關市之賦八曰山澤之賦九曰幣餘之賦<lb/>
　邦中在城郭者四郊去國百里邦甸二百里家削三<lb/>
　百里邦縣四百里邦都五百里按閭師掌國中四郊<lb/>
<pb n="20b"/>
　之賦任農以耕事貢九穀任圃以樹事貢草木任工<lb/>
　以飭材事貢器物任商以市事貢貨賄任牧以畜事<lb/>
　貢鳥獸任嬪以女事貢布帛任衡以山事貢其物任<lb/>
　虞以澤事貢其物則農即以穀為貢餘七者即以所<lb/>
　貢之物為賦明矣此職邦郊甸稍縣都之田賦則農<lb/>
　所貢公田之九穀也其餘賦則圃牧嬪婦之貢也關<lb/>
　市之賦即商賈百工之貢也山澤之賦即虞衡之貢<lb/>
　也園圃藪牧即邦郊甸稍縣都之地農工商賈嬪婦<lb/>
<pb n="21a"/>
　臣妾閒民即邦郊甸稍縣都關市山澤之民以九職<lb/>
　制九賦以九賦待九式貢物之外别無所謂賦其義<lb/>
　甚明康成乃謂口率出泉節卿鄭氏又謂即百畝私<lb/>
　田制賦皆未詳考經文故也幣餘即職幣所斂餘幣<lb/>
　也餘幣乃邦物而謂之賦者既已給之又振之以歸<lb/>
　于國故亦云賦也家稍縣都皆有賦者其地不盡為<lb/>
　采也都家則各有貢司徒職制地貢而頒職事是也<lb/>
　○關市譏而不征乃文王治岐之政或以九賦及關<lb/>
<pb n="21b"/>
　市證周禮為偽非也孟子市廛而不征則市有賦矣<lb/>
　春秋傳偪介之關暴征其私則逺關有常賦矣<lb/>
以九式均節財用一曰祭祀之式二曰賔客之式三曰<lb/>
喪荒之式四曰羞服之式五曰工事之式六曰幣帛之<lb/>
式七曰芻秣之式八曰匪頒之式九曰好用之式<lb/>
　式謂用財之節度芻秣養馬牛禾穀也匪頒王所分<lb/>
　賜羣臣好用燕好所賜予大府九賦各有所待用之<lb/>
　多少必與賦相稱所以節之也職内敘其財以待邦<lb/>
<pb n="22a"/>
　之移用所以均之也用三餘一以三十年之通制國<lb/>
　用尤均節之大者九式無軍旅葢甲出丘甸無養兵<lb/>
　之費有事則遺人致道路之委積出畿則侯國共其<lb/>
　資糧此古者所以薄取于民而財不匱也先九賦次<lb/>
　九式而後及于九貢者大府九式之用皆以九賦待<lb/>
　之而九貢則别以待弔用也○李世美曰九式皆有<lb/>
　常制者惟軍旅之用無常故不頒為式○古之師行<lb/>
　未有用饋餉者齊桓東伐主魯西伐主衛傳曰師出<lb/>
<pb n="22b"/>
　陳鄭之間共其資糧屝屨當時所過雖以為苦而齊<lb/>
　師嵗出力常沛乎有餘實由于此若王師之出則山<lb/>
　澤閒田之所入方伯連帥之所共其儲偫必有素矣<lb/>
以九貢致邦國之用一曰祀貢二曰嬪貢三曰器貢四<lb/>
曰幣貢五曰材貢六曰貨貢七曰服貢八曰斿貢九曰<lb/>
物貢<lb/>
　邦國獨致貢以粟米皆取之畿内所以用利而民不<lb/>
　勞也祀貢凡可共祭祀之用及旅幣記曰其餘無常<lb/>
<pb n="23a"/>
　貨各以其國之所有是也器貢銀鐵石磬丹漆也幣<lb/>
　貢玉馬皮帛也材貢櫄榦栝柏篠簜也貨貢金玉龜<lb/>
　貝也服貢織文絺紵也斿貢羽毛也物貢雜物魚鹽<lb/>
　橘柚之屬大行人六服因朝而貢物各有定此則每<lb/>
　嵗常貢以當其田賦所宜上供者楚于周當在要服<lb/>
　而苞茅祀貢也桃弧棘矢器貢也則各以其國之所<lb/>
　有而物非一類可知矣<lb/>
以九兩繫邦國之民一曰牧以地得民二曰長以貴得<lb/>
<pb n="23b"/>
民三曰師以賢得民四曰儒以道得民五曰宗以族得<lb/>
民六曰主以利得民七曰吏以治得民八曰友以任得<lb/>
民九曰藪以富得民<lb/>
　兩猶耦也民各有耦所以繫之也牧者侯伯有土之<lb/>
　君故曰以地得民長者一官之尹得自辟屬吏故曰<lb/>
　以貴得民師有徳行者儒通道藝者宗者厯代故家<lb/>
　如懷姓九宗殷民七族故曰以族得民主者卿大夫<lb/>
　之家有采邑而畜徒𨽻者地非所專食其土利而己<lb/>
<pb n="24a"/>
　故曰以利得民吏者鄉邑小吏位雖卑當官行法則<lb/>
　民受其約束故曰以治得民友者四民皆有之任即<lb/>
　任恤之任彼此相倚賴則各以類從故曰以任得民<lb/>
　山林川澤皆有民而獨舉藪者財物衆而聚民多也<lb/>
　九兩得民都鄙之所同也而獨曰繫邦國之民者畿<lb/>
　内公卿不世國其民皆天子之民也外諸侯則得私<lb/>
　其民矣故以九兩繫之示牧長不過為天子繫屬此<lb/>
　民與師儒以下等耳<lb/>
<pb n="24b"/>
正月之吉始和布治于邦國都鄙乃縣治象之灋于象<lb/>
魏使萬民觀治象挾日而斂之<lb/>
　正月周正建子之月吉朔日也和調改也先王通變<lb/>
　宜民議事以制故每于嵗終調制所當改易即堯典<lb/>
　所謂平在朔易也象魏闕也從甲至甲謂之挾日曰<lb/>
　象者非惟書其事且揭其圖使觀者易辨也不曰治<lb/>
　法之象而曰治象之法者曰治法之象則似專縣其<lb/>
　象曰治象之法然後知并書其法也太宰職不條列<lb/>
<pb n="25a"/>
　所以治邦國者以六典八法八則八柄八統九職九<lb/>
　賦九式九貢九兩天子所以治諸侯與諸侯所以自<lb/>
　治其臣民者皆具于是矣布治于邦國即以典法則<lb/>
　柄統職賦式貢兩頒之也<lb/>
乃施典于邦國而建其牧立其監設其參傅其伍陳其<lb/>
殷置其輔<lb/>
　牧公侯伯子男守土以牧民者監方伯連帥相監臨<lb/>
　者參謂三卿伍謂五大夫殷衆也謂衆士也輔府史<lb/>
<pb n="25b"/>
　胥徒庶人在官者○五大夫貳三卿者各一其二則<lb/>
　小宗人小司冦也見于春秋傳者魯季孫為司徒叔<lb/>
　孫為司馬孟孫為司空宗人則夏父弗忌釁夏嘗為<lb/>
　之司冦則臧孫紇嘗為之其不言小僭也冢宰職尊<lb/>
　任重常以上卿兼攝而不别設大夫故魯人謂季氏<lb/>
　為冢卿鄭備六卿有冢宰僭也<lb/>
乃施則于都鄙而建其長立其兩設其伍陳其殷置其<lb/>
輔<lb/>
<pb n="26a"/>
　長謂公卿大夫王子弟食采邑者立兩卿殺于外諸<lb/>
　侯也宗伯職六命賜官大夫四命不合立官而得與<lb/>
　公卿竝稱長王子弟食邑與三公同者在五百里畺<lb/>
　地與六卿同者在四百里縣地與大夫同者在三百<lb/>
　里稍地大夫量設家吏不得備兩卿五大夫與公卿<lb/>
　等<lb/>
乃施灋于官府而建其正立其貳設其攷陳其殷置其<lb/>
輔<lb/>
<pb n="26b"/>
　正謂冢宰司徒宗伯司馬司冦司空也貳謂小宰小<lb/>
　司徒小宗伯小司馬小司冦小司空也攷成也佐成<lb/>
　事者謂宰夫鄉師肆師軍司馬士師也司空亡未聞<lb/>
　其攷<lb/>
凡治以典待邦國之治以則待都鄙之治以灋待官府<lb/>
之治以官成待萬民之治以禮待賔客之治<lb/>
　待謂法具于此待事至而應之也禮賔禮也<lb/>
祀五帝則掌百官之誓戒與其具修<lb/>
<pb n="27a"/>
　祀五帝四時迎氣各祭其方之帝並中央之帝為五<lb/>
　也誓戒百官廢職者有刑重失禮也具所當供修掃<lb/>
　除糞洒冢宰司徒所涖祀事皆首五帝者四時迎氣<lb/>
　之祭且涖則昊天上帝不必言矣知然者宗伯以吉<lb/>
　禮事邦國之鬼神示首曰以禋祀祀昊天上帝小宗<lb/>
　伯兆五帝于四郊司服職祀昊天上帝則服大裘而<lb/>
　冕祀五帝亦如之參伍其文則其義顯然矣○司士<lb/>
　職孤卿特揖而不言三公與此經不言昊天上帝義<lb/>
<pb n="27b"/>
　同○易大傳帝出乎震則四時迎氣各祭其方之帝<lb/>
　而以人帝配之固有此義屈原九章令五帝以折中<lb/>
　戒六神與嚮服則祭五帝而以六佐配之秦以前固<lb/>
　有其制非吕氏月令之臆説也先儒或以鄭氏据緯<lb/>
　書之妄遂謂五帝之稱漢以後始有之而疑周官為<lb/>
　偽誤矣<lb/>
前期十日帥執事而卜日遂戒<lb/>
　前期前所諏之日也十日散齊七日致齊三日執事<lb/>
<pb n="28a"/>
　宗伯大卜之屬既卜遂戒百官以始齊<lb/>
及執事眡滌濯及納亨贊王牲事及祀之日贊玉幣爵<lb/>
之事<lb/>
　滌濯謂祭之前夕溉祭器及甑甗之屬此執祀事之<lb/>
　始也納亨謂鄉祭之晨納牲吿殺既殺以授亨人凡<lb/>
　大祭祀君親牽牲大夫贊之祭天無祼故先迎牲若<lb/>
　宗廟之祭則既祼而後迎牲也日旦明也玉幣所以<lb/>
　禮神各如其方之色爵所以獻齊酒不用玉爵尚質<lb/>
<pb n="28b"/>
　也三者執以從王至而授之<lb/>
祀大神示亦如之享先王亦如之贊玉几玉爵<lb/>
　祀大神朝日夕月之類祀大示則方澤大社也注以<lb/>
　大神示為天地是别有五帝之祭列于天地宗廟之<lb/>
　上誤矣葢上帝之尊非羣祀可匹故特言之而後以<lb/>
　大神大示並列焉玉几所以依神亦如之下别言贊<lb/>
　玉几玉爵則天地不用玉几玉爵也享先王不言大<lb/>
　者六享皆然<lb/>
<pb n="29a"/>
大朝覲㑹同贊玉幣玉獻玉几玉爵<lb/>
　時見曰㑹殷見曰同大朝覲謂同時而至者適衆多<lb/>
　也若至者少則冢宰不與小宰職凡賓客贊受爵受<lb/>
　幣之事是也玉幣諸侯享幣也玉獻獻國珍異亦執<lb/>
　玉以致之玉几王所依也玉爵諸侯酢王之爵也王<lb/>
　祼諸侯大宗伯攝非冢宰所贊<lb/>
大喪贊贈玉含玉<lb/>
　助嗣王也贈玉既窆所以送先王含玉死者口實天<lb/>
<pb n="29b"/>
　子以玉<lb/>
作大事則戒于百官贊王命<lb/>
　春秋傳曰國之大事在祀與戎祭祀已前見此戎事<lb/>
　也贊王命謂助王為教令<lb/>
王眡治朝則贊聽治<lb/>
　王有三朝外朝斷疑獄内朝在路寢圖宗人嘉事惟<lb/>
　治朝為正朝在路門外司士所掌也<lb/>
眡四方之聽朝亦如之<lb/>
<pb n="30a"/>
　謂王巡狩在外時<lb/>
凡邦之小治則冢宰聽之待四方之賓客之小治<lb/>
　重出冢宰見不復决于王也如曰凡邦之小治聽之<lb/>
　雖謂仍復于王可也春秋傳趙武欲一獻曰武請于<lb/>
　冢宰矣以得專賓客之小治也<lb/>
嵗終則令百官府各正其治受其㑹<lb/>
　謂各明正其所治之事也㑹計簿也<lb/>
聽其致事而詔王廢置<lb/>
<pb n="30b"/>
　正其治者正其所當為之事也聽其致事者聴其所<lb/>
　己為之事也廢退不職者置仍使居職任事<lb/>
三嵗則大計羣吏之治而誅賞之<lb/>
　誅有以刑辟言者司烜職邦若屋誅則為明竁是也<lb/>
　有以詰責言者八柄誅以馭其過是也此兼二者葢<lb/>
　羣吏之不職者每嵗之終己廢之矣至三嵗大計任<lb/>
　職而有過差者則詰責之若奸惡久而後著則非惟<lb/>
　廢之或不免於刑辟也有功止于賞者古者能其職<lb/>
<pb n="31a"/>
　則終守焉非大才徳不得驟進而居公卿之位故惟<lb/>
　加爵命厚禄賜以為勸也<lb/>
小宰之職掌建邦之宫刑以治王宫之政令凡宫之糾<lb/>
禁<lb/>
　宫刑在王宫中者之刑刑典太宰所建而小宰復建<lb/>
　宫刑者以治王宫之政令而習察其事情故刑之輕<lb/>
　重出入得與大宰共酌定也大司冦所掌五刑無宫<lb/>
　刑以小宰建之也糾糾其失也禁禁其邪也王宫之<lb/>
<pb n="31b"/>
　政令宫中之事也凡宫之糾禁事在宫外而關涉于<lb/>
　宫中者如世婦之弔事則有蹕衛儀法内外宗春官<lb/>
　世婦下及女奚之出入于王宫則有班次期㑹皆有<lb/>
　糾禁舊説凡宫為后宫非也曰王宫則后宫該之矣<lb/>
　正嵗以宫刑憲禁于王宫是也宫刑使大宰之貳掌<lb/>
　之則雖天子不得私喜怒而妃妾專妬虐下之患不<lb/>
　禁而自弭矣○葉氏曰小宰貳太宰首王宫之刑禁<lb/>
　葢侍御僕從一有不正出入起居一有不欽皆足以<lb/>
<pb n="32a"/>
　害治故宫刑雖以為王宫之禁而實以格君心之非<lb/>
　湯制官刑儆于有位三風十愆備及于宫室之隠微<lb/>
　伊尹引以為訓而繼之曰嗣王祗厥身念哉正此義<lb/>
　也<lb/>
掌邦之六典八灋八則之貳以逆邦國都鄙官府之治<lb/>
執邦之九貢九賦九式之貳以均財節邦用<lb/>
　貳副也逆迎受也太宰職賦先于貢者論敷政之次<lb/>
　第則由内而達外也此貢先于賦者綜財用之大凡<lb/>
<pb n="32b"/>
　則舉逺以及近也<lb/>
以官府之六敘正羣吏一曰以敘正其位二曰以敘進<lb/>
其治三曰以敘作其事四曰以敘制其食五曰以敘受<lb/>
其㑹六曰以敘聽其情<lb/>
　敘尊卑秩次也治功狀也情或身家之私或職業功<lb/>
　緒有當以情白于上者<lb/>
以官府之六屬舉邦治一曰天官其屬六十掌邦治大<lb/>
事則從其長小事則專達二曰地官其屬六十掌邦教<lb/>
<pb n="33a"/>
大事則從其長小事則專達三曰春官其屬六十掌邦<lb/>
禮大事則從其長小事則專達四曰夏官其屬六十掌<lb/>
邦政大事則從其長小事則專達五曰秋官其屬六十<lb/>
掌邦刑大事則從其長小事則專達六曰冬官其屬六<lb/>
十掌邦事大事則從其長小事則專達<lb/>
　達决也如祭祀齊喪賔客饗食之陳數庖人内外饔<lb/>
　之屬必禀于膳夫若辨腥臊羶香之物及割烹煎和<lb/>
　則得專决也<lb/>
<pb n="33b"/>
以官府之六職辨邦治一曰治職以平邦國以均萬民<lb/>
以節財用二曰教職以安邦國以寧萬民以懷賔客三<lb/>
曰禮職以和邦國以諧萬民以事鬼神四曰政職以服<lb/>
邦國以正萬民以聚百物五曰刑職以詰邦國以糾萬<lb/>
民以除盜賊六曰事職以富邦國以養萬民以生百物<lb/>
　太宰所建之六典即小宰所辨之六職六典所以治<lb/>
　官府百官六職不覆列者以職即官府之所守也六<lb/>
　職所謂節財用懷賔客事鬼神聚百物除盜賊生百<lb/>
<pb n="34a"/>
　物皆典之所該也故于典略之而職則詳焉治典曰<lb/>
　以經邦國以紀萬民職則曰以平邦國以均萬民何<lb/>
　也有經邦國之典奉職者守經而不失使各得其分<lb/>
　願則邦國所以平也有紀萬民之典奉職者循紀而<lb/>
　不違使各致其力庸則萬民所以均也教典曰以安<lb/>
　邦國以擾萬民職則曰以安邦國以寧萬民何也邦<lb/>
　國式于教而安無異義也上之施教曰擾故于典言<lb/>
　之民能服教則寧故于職言之政典曰以平邦國以<lb/>
<pb n="34b"/>
　均萬民職則曰以服邦國以正萬民何也平者輯大<lb/>
　字小而無所私故于典言之服者建威銷萌而不敢<lb/>
　犯故于職言之均者賦役有式畨代有常故于典言<lb/>
　之正者進退有度左右有局故于職言之事典曰以<lb/>
　富邦國以生萬民職則曰以富邦國以養萬民何也<lb/>
　邦國承其事而富無異義也生則著其所以生之理<lb/>
　故于典言之養則備其所以養之事故于職言之春<lb/>
　秋二官典與職無異辭者禮有常經刑有彛敘邦國<lb/>
<pb n="35a"/>
　萬民守典奉職無異義也治職平邦國均萬民與政<lb/>
　典同辭者政典就軍旅一事而言治職則兼禮樂政<lb/>
　刑而言也六典及六職皆不及都鄙者以邦國該之<lb/>
　所以治官府萬民者邦國都鄙之所同也○懷賔客<lb/>
　宜列于禮職乃列于教職者朝覲㑹同聘頫之賔客<lb/>
　則禮職和邦國之事該之矣此所謂懷者專主于教<lb/>
　也如諸侯嵗所貢士及四方之商旅則使慕王朝風<lb/>
　教之隆裔荒之貢使則使知中國禮義之美也聚百<lb/>
<pb n="35b"/>
　物列于政職者司馬主九畿職方制貢各以其所有<lb/>
以官府之六聯合邦治一曰祭祀之聯事二曰賔客之<lb/>
聯事三曰喪荒之聯事四曰軍旅之聯事五曰田役之<lb/>
聯事六曰斂弛之聯事凡小事皆有聯<lb/>
　聯事者一事而諸官共舉之也六者惟歛弛事不紛<lb/>
　然税歛地官之事也而受法于司書入于大府則天<lb/>
　官亦有事焉征役之施舍亦地官之事也而國正不<lb/>
　及國子凡國之政事諸子存游倅則夏官亦有事焉<lb/>
<pb n="36a"/>
以官府之八成經邦治一曰聽政役以比居二曰聽師<lb/>
田以簡稽三曰聽閭里以版圖四曰聽稱責以傅别五<lb/>
曰聽禄位以禮命六曰聽取予以書契七曰聽賣買以<lb/>
質劑八曰聽出入以要㑹<lb/>
　成謂有成籍可覆按也聽者或以待其治或以决其<lb/>
　爭政賦也役均人所掌力政也比居五家為比之籍<lb/>
　也簡稽簡冊可稽考者謂卒伍馬牛車輦兵器之要<lb/>
　簿也版戸籍圖地圖稱責謂貸予傅謂附近隣比為<lb/>
<pb n="36b"/>
　證佐别謂劵書兩分朝士職凡屬責者以地傅聴其<lb/>
　辭是也舊説禮命為九命之差等非也官成待萬民<lb/>
　之治其諸閭師鄼長以下就鄉民而授以禄位者與<lb/>
　書契謂出予入受之凡要質劑亦兩書一扎同而别<lb/>
　之大市以質小市以劑掌于質人取予以一物言出<lb/>
　入以總數言八成聴政役師田閭里而不及賦税者<lb/>
　公田之入有常且時其豐凶以出税法其他征斂皆<lb/>
　有經式無爭訟也○李耜卿曰取予如司徒散利遺<lb/>
<pb n="37a"/>
　人施惠宫予之民取之也出入如泉府賒貸旅師春<lb/>
　頒秋斂之類<lb/>
以聽官府之六計弊羣吏之治一曰亷善二曰亷能三<lb/>
曰亷敬四曰亷正五曰亷灋六曰亷辨<lb/>
　官府上羣吏之治狀而小宰聴之斷以六計也善徳<lb/>
　教洽也能政令行也敬不懈于位正行無傾邪法守<lb/>
　法不失辨臨事不惑○鄧氏曰善徳之本能徳之用<lb/>
　敬正善之則法辨能之施而其介在亷善敬正非亷<lb/>
<pb n="37b"/>
　不能能法辨非亷無取<lb/>
以灋掌祭祀朝覲㑹同賓客之戒具軍旅田役喪荒亦<lb/>
如之七事者令百官府共其財用治其施舍聽其治訟<lb/>
　祭祀賓客軍旅三合田役荒喪為七事朝覲㑹同即<lb/>
　賓客之事不得别為二故聯事以賓客該之也六聯<lb/>
　言賓客而不言朝覲㑹同此言朝覲㑹同而復言賓<lb/>
　客者賓客所該甚廣如小司徒職所謂賓客則諸侯<lb/>
　之聘使也王燕羣臣鄉大夫州長興賢才皆賓客之<lb/>
<pb n="38a"/>
　事官之聯事細大畢舉故以賓客該之至小宰所令<lb/>
　不過朝覲㑹同之戒具其他賓客之小治有司供之<lb/>
　不令于小宰故特出朝覲㑹同以示小宰所令賓客<lb/>
　之戒具獨此二者猶祭祀之戒具小宰通掌之而大<lb/>
　宰所掌獨祀五帝祀大神示享先王之戒具也施舍<lb/>
　治訟之事紛非小宰所能徧也葢亦令百官府治之<lb/>
　聴之○王氏曰七事即六聯獨不見歛弛令百官府<lb/>
　共其財用治其施舍則歛弛亦在其中矣○王介甫<lb/>
<pb n="38b"/>
　曰理其事謂之治爭其事謂之訟<lb/>
凡祭祀贊玉幣爵之事祼將之事<lb/>
　將送也王酌鬱鬯獻尸尸受而灌地以降神故謂之<lb/>
　祼天地至尊無灌宗廟社稷山川四方皆有之曰凡<lb/>
　祭祀者祀五帝祀大神示享先王冢宰賛玉幣爵之<lb/>
　事餘祭祀則小宰賛也祼將乃小宰通賛知然者大<lb/>
　祭祀宗伯涖玉鬯省具以示䖍也凡祭祀小宗伯將<lb/>
　瓉祼奉器以待用也他職無及祼事者則賛王祼者<lb/>
<pb n="39a"/>
　惟小宰明矣其不曰小祭祀者以賛祼兼大祭祀又<lb/>
　或冢宰以喪與疾不得與則大祭祀之玉幣爵亦得<lb/>
　攝賛故以凡祭祀該之<lb/>
凡賔客贊祼凡受爵之事凡受幣之事<lb/>
　宗伯職大賔客攝而載祼則所賛宗伯也王不酌賔<lb/>
　客而有受酢賛者受爵于賔以奉王曰凡賔客者大<lb/>
　朝覲㑹同則受爵與幣皆冢宰賛也不曰小賔客者<lb/>
　以賛祼兼大賔客又冢宰有故則大賔客之爵與幣<lb/>
<pb n="39b"/>
　亦得攝賛故以凡賔客該之<lb/>
喪荒受其含襚幣玉之事<lb/>
　春秋傳曰口實曰含衣服曰襚凶荒有幣玉者賔客<lb/>
　所助以禮神<lb/>
月終則以官府之敘受羣吏之要贊冢宰受嵗㑹<lb/>
　要㑹見序官司㑹<lb/>
嵗終則令羣吏致事正嵗帥治官之屬而觀治象之灋<lb/>
徇以木鐸曰不用灋者國有常刑<lb/>
<pb n="40a"/>
　凌人職正嵗十有二月令斬氷則正嵗夏之正月也<lb/>
　冢宰縣治象之法于正月嵗將終民方無事也小宰<lb/>
　帥羣吏觀治象之法于正嵗嵗更始吏將有事也注<lb/>
　據此謂縣治象亦以正嵗誤矣吏觀法于官府不必<lb/>
　于縣之日小司徒正嵗令羣吏考法于司徒以退各<lb/>
　憲之于其所治則吏觀法于官府明矣古者將有新<lb/>
　令必奮鐸以警衆文事以木鐸武事以金鐸<lb/>
乃退以宫刑憲禁于王宫令于百官府曰各修乃職攷<lb/>
<pb n="40b"/>
乃灋待乃事以聽王命其有不共則國有大刑<lb/>
　憲謂表縣之百官府謂給事于王宫者若師氏大僕<lb/>
　等不獨治官之屬也大刑非特常刑也宫禁宜嚴故<lb/>
　刑有加<lb/>
宰夫之職掌治朝之灋以正王及三公六卿大夫羣吏<lb/>
之位掌其禁令<lb/>
　其位司士掌焉宰夫察其不如儀<lb/>
敘羣吏之治以待賔客之令諸臣之復萬民之逆<lb/>
<pb n="41a"/>
　恒次敘諸吏之職事三者之來則使辨理之復反報<lb/>
　于王也逆謂上書自下而上故謂之逆治有以供狀<lb/>
　言者小宰以敘進其治以六計弊羣吏之治是也有<lb/>
　以職業言者宰夫敘羣吏之治考百官府羣都縣鄙<lb/>
　之治是也葢職業者所當治之事功狀者所己治之<lb/>
　迹故通以治言之注謂宰夫主諸臣萬民之復逆疏<lb/>
　謂宰夫恒次敘太僕小臣御僕等使辨理此復逆之<lb/>
　事皆非也諸臣萬民之復逆王與冢宰聴斷之其事<lb/>
<pb n="41b"/>
　施行必下于羣吏故敘羣吏之治以待之其文與賔<lb/>
　客之令相次則謂羣吏待其事而非宰夫主辨次敘<lb/>
　復逆之事可知矣<lb/>
掌百官府之徵令辨其八職一曰正掌官灋以治要二<lb/>
曰師掌官成以治凡三曰司掌官灋以治目四曰旅掌<lb/>
官常以治數五曰府掌官契以治藏六曰史掌官書以<lb/>
贊治七曰胥掌官敘以治敘八曰徒掌官令以徵令<lb/>
　王有徵召命令宰夫辨而施之或下于其正長或下<lb/>
<pb n="42a"/>
　于其屬旅也正即所建之正也師即所立之貳也司<lb/>
　即所設之攷也旅即所陳之殷也要大綱也凡者衆<lb/>
　目之總數則一目中之科條也治藏藏文書器物也<lb/>
　賛治書法令以助上布治也治敘次敘官中當先後<lb/>
　之事及徒之應驅役者徵令趨走給呼召正與司同<lb/>
　曰法者法之定則正下于司以布之法之行則司報<lb/>
　于正以質之也<lb/>
掌治灋以攷百官府羣都縣鄙之治乗其財用之出入<lb/>
<pb n="42b"/>
凡失財用物辟名者以官刑詔冢宰而誅之其足用長<lb/>
財善物者賞之<lb/>
　羣都衆采邑也六遂五百家為鄙五鄙為縣不及六<lb/>
　鄉者舉外以包内也乗猶計也失所藏之財賄謂之<lb/>
　失財非所宜用而用之謂之失用所失之物非貨賄<lb/>
　謂之失物辟名謂詐為文書以自隠避也足用所用<lb/>
　無乏長財所藏有餘善物物無虧損○王氏曰欲知<lb/>
　其總數則宜言㑹欲知其别數則宜言乗此欲知失<lb/>
<pb n="43a"/>
　財用物與足用長財善物者故言乗而不言㑹也<lb/>
以式灋掌祭祀之戒具與其薦羞從大宰而眡滌濯<lb/>
　薦脯醢也羞庶羞内羞小宰以法掌祭祀之戒具而<lb/>
　宰夫復以式法掌之者小宰所令特物所當供耳宰<lb/>
　夫則並詳其用財之多寡故曰式法<lb/>
凡禮事贊小宰比官府之具<lb/>
　比挍次之凡禮事謂賔客軍旅田役荒喪之事也祭<lb/>
　祀則兼掌其戒而六事則獨比其具者祭祀多王所<lb/>
<pb n="43b"/>
　親蒞也故小宰戒事而宰夫申之惟恐其不豫也六<lb/>
　事小宰戒之則承事者知庀矣財用之式出于冢宰<lb/>
　故供具必宰夫比之<lb/>
凡朝覲㑹同賔客以牢禮之灋掌其牢禮委積膳獻飲<lb/>
食賔賜之飱牽與其陳數<lb/>
　牢禮委積若大行人五牢五積四牢四積三牢三積<lb/>
　之屬膳獻殷膳大牢及上介禽獻之屬饗禮九獻主<lb/>
　飲食禮九舉主食賔賜謂中間加賜故特文以别之<lb/>
<pb n="44a"/>
凡邦之弔事掌其戒令與其幣器財用凡所共者大喪<lb/>
小喪掌小官之戒令帥執事而治之三公六卿之喪與<lb/>
職喪帥官有司而治之凡諸大夫之喪使其旅帥有司<lb/>
而治之<lb/>
　大喪王后世子小喪夫人以下小官士也于宰夫所<lb/>
　掌戒令曰小官則冢宰所戒令獨大官可知矣于三<lb/>
　公六卿之喪曰官有司則旅所帥為家有司可知矣<lb/>
嵗終則令羣吏正嵗㑹月終則令羣吏正月要旬終則<lb/>
<pb n="44b"/>
令正日成而以攷其治治不以時舉者以吿而誅之<lb/>
　嵗終周季冬建亥之月正定也旬十日也治不時舉<lb/>
　者謂違時令失期㑹<lb/>
正嵗則以灋警戒羣吏令修宫中之職事書其能者與<lb/>
其良者而以吿于上<lb/>
　賛小宰警戒宫中之羣吏也良猶善也上謂小宰大<lb/>
　宰也嵗終冢宰詔王廢置三年大計羣吏之治而誅<lb/>
　賞之凡有位者皆不遺矣此能者良者葢王宫宿衛<lb/>
<pb n="45a"/>
　之士庶子宫伯所掌也故因令宫中之職事而及之<lb/>
　士庶子雖未仕以衛王宫則亦有職事<lb/>
宫正掌王宫之戒令糾禁以時比宫中之官府次舍之<lb/>
衆寡為之版以待<lb/>
　戒戒其怠逸也令令所當為也糾糾其過惡也禁禁<lb/>
　其未然也官府之在宫中若膳夫玉府内宰内史之<lb/>
　屬次入直處舍退休處官府次舍執事宿衛之人有<lb/>
　衆寡宫正以時挍次之版其人名籍也待待戒令及<lb/>
<pb n="45b"/>
　比<lb/>
夕擊柝而比之國有故則令宿其比亦如之<lb/>
　有故非常也文王世子曰公若有出疆之政庶子以<lb/>
　公族之無事者守于公宫夏官諸子職國有大事則<lb/>
　帥國子而致于太子惟所用之既曰夕擊柝而比之<lb/>
　又曰國有故則令宿者平時當夕者番代有故則盡<lb/>
　入宿衛也<lb/>
辨外内而時禁稽其功緒糾其徳行幾其出入均其稍<lb/>
<pb n="46a"/>
食去其淫怠與其奇衺之民<lb/>
　興事造業為功功事有倫為緒稍食禄稟也民宫中<lb/>
　吏之家人及司𨽻所掌皆是淫放濫也衺惡也曰奇<lb/>
　衺者政教之行人皆良正有獨為邪惡者則奇單而<lb/>
　無與為伍也○既辨外内而禁其非時出入復幾其<lb/>
　出入之犯禁者<lb/>
㑹其什伍而教之道藝月終則㑹其稍食嵗終則㑹其<lb/>
行事凡邦之大事令于王宫之官府次舍無去守而聽<lb/>
<pb n="46b"/>
政令<lb/>
　去守離部署也<lb/>
春秋以木鐸修火禁<lb/>
　火星以春出以秋入故因天時以戒此修宫中之火<lb/>
　禁也司烜所修則國中之火禁<lb/>
凡邦之事蹕宫中廟中則執燭<lb/>
　蹕禁止行者凡邦事王出則蹕宫中廟中無蹕則執<lb/>
　燭也社稷五祀之祭在宫中先王先公之祭在廟中<lb/>
<pb n="47a"/>
大喪則授廬舍辨其親疎貴賤之居<lb/>
　廬倚廬也舍堊室也親貴居廬疎賤居堊室雜記大<lb/>
　夫居廬士居堊室<lb/>
　官府羣吏所居次舍士庶子宿衛者所居也自辨内<lb/>
　外而時禁至去其淫怠與其奇衺之民謂羣吏也以<lb/>
　執事于宫中故辨外内而譏其出入以有職守故稽<lb/>
　其功緒以有徒𨽻故去其淫怠奇衺之民㑹其什伍<lb/>
　教之道藝謂士庶子也以羣萃于周廬故㑹其什伍<lb/>
<pb n="47b"/>
　以無職守故教之道藝月終㑹其稍食嵗終㑹其行<lb/>
　事則羣吏士庶子之所同也均其稍食者時其事之<lb/>
　煩簡勞逸而上下之也㑹其稍食者總而計之也于<lb/>
　士庶子不言均其稍食者月終則均秩于宫伯職見<lb/>
　之矣<lb/>
宫伯掌王宫之士庶子凡在版者掌其政令行其秩敘<lb/>
作其徒役之事<lb/>
　秩禄廪也敘才等也魏氏謂師氏保民教之已詳故<lb/>
<pb n="48a"/>
　宫伯惟掌其政令非也師氏保氏所教乃與太子共<lb/>
　學者宫正宫伯所掌則宿衛之士庶子也宫正既教<lb/>
　之道藝故宫伯不復掌耳<lb/>
授八次八舍之職事<lb/>
　衛王宫者必居四角四中便徼候也<lb/>
若邦有大事作宫衆則令之<lb/>
　作宫衆使從太子以守衛也<lb/>
月終則均秩嵗終則均敘<lb/>
<pb n="48b"/>
　王介甫曰秩秩酒秩膳之類日月有焉故月終均之<lb/>
　勞逸劇易之敘宜以嵗時更焉故嵗終則均之王明<lb/>
　齋曰秩謂禄之髙下一事而功有勤惰則為之上下<lb/>
　其食敘謂位之等級一官而才有陞降則為之先後<lb/>
　其次月終均秩則禄有不同故宫正因而㑹其稍食<lb/>
　嵗終均敘則能有不同故宫正因而㑹其行事此即<lb/>
　所謂行其秩敘<lb/>
以時頒其衣裘掌其誅賞<lb/>
<pb n="49a"/>
　葉氏曰宫正宫伯所掌如漢之郎衛大僕虎賁司𨽻<lb/>
　所掌如漢之兵衛<lb/>
　宫正兼掌羣吏士庶子故曰官府次舍統宫内之直<lb/>
　廬也宫伯掌士庶子之宿衛者故曰八次八舍獨宫<lb/>
　外之周廬也宫正之職在㑹其什伍教之道藝稽其<lb/>
　功緒糾其徳行㑹其行事幾其出入均其稍食宫伯<lb/>
　之職在授以職事行其秩敘作其徒役頒其衣裘行<lb/>
　其誅賞如六官之有貳其事必相須而成正之職繁<lb/>
<pb n="49b"/>
　則獨舉其綱貳之職專則并詳其目也獨士庶子有<lb/>
　授職事之文者羣吏當官有常職無俟于特授也宫<lb/>
　正不行誅賞者羣吏之誅賞則冢宰詔之士庶子之<lb/>
　誅賞則宫伯行之而宫正所謂㑹其行事者正冢宰<lb/>
　誅賞之所憑也宫伯專行誅賞者士庶子無官守其<lb/>
　為誅賞也微必以達于冢宰則煩且瀆矣若有位者<lb/>
　之誅賞雖冢宰必以詔王而不敢專也古所謂誅多<lb/>
　以譴訶責讓而言記曰齒路馬有誅春秋傳誅屢于<lb/>
<pb n="50a"/>
　徒人費不得鞭之見血是也<lb/>
膳夫掌王之食飲膳羞以養王及后世子<lb/>
凡王之饋食用六穀膳用六牲飲用六清羞用百有二<lb/>
十品珍用八物醬用百有二十罋<lb/>
　六穀稌黍稷粱麥苽苽彫胡也六清水漿醴䣼醫酏<lb/>
　羞出于牲及禽獸以備滋味謂之庶羞珍謂淳熬淳<lb/>
　母炮豚炮牂擣珍漬熬肝膋也醬謂醯醢此總言饋<lb/>
　食之物有此數非一日而盡用之也王安石謂人主<lb/>
<pb n="50b"/>
　當享備物以康成注此經辭不别白而康成之誤則<lb/>
　因醢人職王舉則共醢六十罋醯人職王舉則共醯<lb/>
　物六十罋遂謂王日一舉備用此數不知醯醢二職<lb/>
　所共乃朔月月半舉盛饌時以備擇用内饔職選百<lb/>
　羞醬物珍物以俟饋是也在禮王與后同庖日中而<lb/>
　餕不敢暴天物也乃日備百有二十品之羞罄百有<lb/>
　二十罋之醢與醯物乎况籩豆有數豈能盡陳百有<lb/>
　二十品之羞而醯醢以罋共則貯以待嵗時之需而<lb/>
<pb n="51a"/>
　非一朝而罄之明矣<lb/>
王日一舉鼎十有二物皆有俎<lb/>
　殺牲曰舉王日一舉以朝食也鼎十有二牢鼎九牛<lb/>
　一羊一豕一魚一腊一腸胃一膚一鮮魚一鮮腊一<lb/>
　陪鼎三臐一膷一膮一牲肉熟于各鼎升于各俎陪<lb/>
　鼎之實即庶羞在豆者無俎鼎實經無明文疑疏所<lb/>
　列乃朔月月半之饋常日雖十有二鼎而所用不過<lb/>
　少牢玉藻天子日食少牢朔月大牢是也記曰天子<lb/>
<pb n="51b"/>
　無故不殺牛又曰天子社稷皆大牢則羣小祀不敢<lb/>
　用也而乃日以自奉乎<lb/>
以樂侑食膳夫授祭品嘗食王乃食<lb/>
　侑猶勸也祭謂刌肺脊以祭也禮飲食必祭示有所<lb/>
　先品嘗者每物皆嘗之以導尊者也<lb/>
卒食以樂徹于造<lb/>
　徹于造食之處殽羞所未徧尚可共日中之餕也<lb/>
王齊日三舉<lb/>
<pb n="52a"/>
　或曰不食餕餘也或曰三當作不文誤也<lb/>
大喪則不舉大荒則不舉大札則不舉天地有烖則不<lb/>
舉邦有大故則不舉<lb/>
　大故冦戎之事及刑殺也傳曰司冦行戮君為之不<lb/>
　舉<lb/>
王燕食則奉膳贊祭<lb/>
　燕食謂日中與夕食奉朝之餘膳所祭者牢肉<lb/>
凡王祭祀賔客食則徹王之胙俎<lb/>
<pb n="52b"/>
　賔客食謂王與諸侯禮食于廟也胙俎最尊餘則其<lb/>
　屬徹之<lb/>
凡王之稍事設薦脯醢<lb/>
　稍事謂小事而飲酒<lb/>
王燕飲酒則為獻主<lb/>
　龜山楊氏曰説者謂君臣之義不可以燕廢故以膳<lb/>
　夫為主非也禮受爵于君前則降而再拜燕所以安<lb/>
　羣臣嘉賔也而使有登降拜揖之勞是以犬馬畜之<lb/>
<pb n="53a"/>
　矣故膳夫為主而王不自獻酬焉廪人繼粟庖人繼<lb/>
　肉此孟子所謂養君子之道也<lb/>
掌后及世子之膳羞<lb/>
　王則親饋后世子則主其饌之數而内饔饋焉<lb/>
凡肉脩之頒賜皆掌之<lb/>
　脩脯也加薑桂鍛治為脩以鹽乾之者謂之脯<lb/>
凡祭祀之致福者受而膳之<lb/>
　春秋傳受脤歸脤受脤謂君祭以肉賜大夫歸脤謂<lb/>
<pb n="53b"/>
　大夫祭歸肉于公王臣亦然致福謂歸胙于王也王<lb/>
　氏曰若畿内都鄙山川及四海五嶽四瀆古帝王之<lb/>
　在其國都或王五服之親凡以王命而祭者皆歸胙<lb/>
　于王<lb/>
以摰見者亦如之<lb/>
　摰羔鴈之屬<lb/>
嵗終則㑹惟王及后世子之膳不㑹<lb/>
　王后世子之膳不㑹非凡用皆不㑹也葢品味有常<lb/>
<pb n="54a"/>
　不敢以異物供無所用其㑹非恣其欲而不為之限<lb/>
　度也故王后之服不㑹飲酒不㑹膳禽不㑹皆以有<lb/>
　常式也世子則服不敢備多寡惟王命而服㑹矣飲<lb/>
　無常期疎數惟王命而酒㑹矣食無加獻有無惟王<lb/>
　命而膳禽㑹矣惟膳則朝夕有常故與王后同也比<lb/>
　事以觀則其義顯然矣<lb/>
庖人掌共六畜六獸六禽辨其名物<lb/>
　六獸麋鹿熊麕野豕兔或曰獸人冬獻狼又内則無<lb/>
<pb n="54b"/>
　熊當有狼而熊不屬六禽雁鶉鷃雉鳩鴿<lb/>
凡其死生鱻薧之物以共王之膳與其薦羞之物及后<lb/>
世子之膳羞<lb/>
　凡謂計數之薦亦進也鱻生肉薧乾肉于王之薦羞<lb/>
　獨曰物者如天子牲孕不食之類<lb/>
其祭祀之好羞<lb/>
　若荆州之䱹魚青州之蠏胥非常物也或曰若文王<lb/>
　之菖歜曾晳之羊棗之類<lb/>
<pb n="55a"/>
共喪紀之庶羞賔客之禽獻<lb/>
　喪紀謂虞祔禽獻之數見掌客職<lb/>
凡令禽獻以灋授之其出入亦如之<lb/>
　令令獸人也出以付將命者入賔客不盡用禮終而<lb/>
　以歸于有司者其出也以法授將命者其入也仍以<lb/>
　法授獸人<lb/>
凡用禽獻春行羔豚膳膏香夏行腒鱐膳膏臊秋行犢<lb/>
麛膳膏腥冬行鱻羽膳膏羶<lb/>
<pb n="55b"/>
　用禽獻謂煎和以獻于王也行及時而用之也牛脂<lb/>
　香大膏臊雞膏腥羊脂羶腒乾雉鱐乾魚犢牛子麛<lb/>
　鹿子鱻魚也羽雁也羔豚物生而肥犢麛物成而充<lb/>
　腒鱐暵熱而乾魚雁水涸而性定此八物者得四時<lb/>
　之氣尤盛故又用休廢之脂膏以煎和之<lb/>
嵗終則㑹惟王及后之膳禽不㑹<lb/>
　膳夫所掌正膳也故王后世子皆不㑹禽獻為加則<lb/>
　世子亦㑹焉<lb/>
<pb n="56a"/>
内饔掌王及后世子膳羞之割亨煎和之事辨體名肉<lb/>
物辨百品味之物<lb/>
　體名脊脅肩臂臑之屬肉物胾燔之屬詳見少牢及<lb/>
　公食大夫禮<lb/>
王舉則陳其鼎俎以牲體實之<lb/>
　初陳鼎于鑊西取牲體于鑊以實鼎後陳鼎于阼階<lb/>
　下其俎皆陳于鼎西南取于鼎以實俎實鼎曰脀實<lb/>
　俎曰載<lb/>
<pb n="56b"/>
選百羞醬物珍物以俟饋<lb/>
　選以俟饋則知醢人醯人所共百二十甕乃奉以待<lb/>
　饔人之選而非一朝而罄之矣<lb/>
共后及世子之膳羞<lb/>
辨腥臊羶香之不可食者牛夜鳴則庮羊泠毛而毳羶<lb/>
犬赤股而躁臊鳥皫色而沙鳴貍豕盲眡而交睫腥馬<lb/>
黑脊而般臂螻<lb/>
　庮朽木臭也泠謂毛長毳謂總結也皫色無澤也沙<lb/>
<pb n="57a"/>
　澌也貍氣鬱也般臂臂毛有文螻螻蛄臭也盲視戴<lb/>
　記作望視<lb/>
凡宗廟之祭祀掌割亨之事<lb/>
　止言割亨者煎和所以致味鬼神尚質不貴䙝味<lb/>
凡燕飲食亦如之凡掌共羞脩刑膴胖骨鱐以待共膳<lb/>
　燕飲與諸臣燕燕食日中及夕食也掌共共當為具<lb/>
　刑鉶羮也胖如脯而腥者膴䐑肉大臠用以祭者魚<lb/>
　亦有之骨牲體也<lb/>
<pb n="57b"/>
凡王之好賜肉脩則饔人共之<lb/>
外饔掌外祭祀之割亨共其膴脩刑膴陳其鼎俎實之<lb/>
牲體魚腊<lb/>
　視内饔所共少胖骨鱐者于牲體魚腊該之也<lb/>
凡賔客之飱饔饗食之事亦如之<lb/>
　飱客始至之禮饔既將幣之禮饗食之禮獻舉各以<lb/>
　命數<lb/>
邦饗耆老孤子則掌其割亨之事饗士庶子亦如之<lb/>
<pb n="58a"/>
　耆老謂國老庶老及死事者之父祖孤子死事者之<lb/>
　子<lb/>
師役則掌共其獻賜脯肉之事<lb/>
　獻謂酌其長帥<lb/>
凡小喪紀陳其鼎俎而實之<lb/>
亨人掌共鼎鑊以給水火之齊<lb/>
　齊多少之量<lb/>
職外内饔之㸑亨煑辨膳羞之物<lb/>
<pb n="58b"/>
　職主也辨膳羞之物以為㸑亨煮久暫緩急之齊也<lb/>
　其物之美惡則饔者辨之矣<lb/>
祭祀共大羮鉶羮賔客亦如之<lb/>
　大羮肉汁不致五味鉶羮加鹽菜鉶羮皆陪鼎膷臐<lb/>
　膮牛用藿羊用苦豕用薇調以五味盛之鉶器即謂<lb/>
　鉶羮于豆即謂庶羞<lb/>
甸師掌帥其屬而耕耨王藉以時入之以共齍盛<lb/>
　王以孟春躬耕帝藉王三推三公五推卿諸侯九推<lb/>
<pb n="59a"/>
　庶人終千畝即甸師所帥胥徒也齍讀為粢稷也穀<lb/>
　以稷為長在器曰盛<lb/>
祭祀共蕭茅<lb/>
　蕭香蒿也詩取蕭祭脂郊特牲蕭合黍稷臭陽達於<lb/>
　牆屋茅以共祭之苴亦以縮酒士虞禮束茅長五寸<lb/>
　立于几東謂之苴戴記縮酌用茅<lb/>
共野果蓏之薦<lb/>
　場人凡祭祀共果蓏此則專薦宗廟與<lb/>
<pb n="59b"/>
喪事代王受𤯝烖<lb/>
　既殯大祝作禱辭授甸人使以禱藉田之神代王受<lb/>
　𤯝烖周官惟此條義難明葢周公以嗣王生長富貴<lb/>
　必知稼穡之艱難乃能知小民之依而所其無逸故<lb/>
　特為此禮以示不躬耕帝藉以事上帝神示則王宜<lb/>
　受𤯝烖今以喪廢藉非得己也故甸師可代受焉則<lb/>
　無故而不親耕以共粢盛其為神示所不享明矣<lb/>
王之同姓有辠則死刑焉<lb/>
<pb n="60a"/>
　刑人于市而王族則刑殺于甸師氏記曰刑于隱者<lb/>
　不與國人慮兄弟也<lb/>
帥其徒以薪蒸役外内饔之事<lb/>
　役為給役也木大曰薪小曰蒸<lb/>
獸人掌罟田獸辨其名物<lb/>
　于田中設罟以除野獸害人物及稼者<lb/>
冬獻狼夏獻麋春秋獻獸物<lb/>
　狼殘物麋害稼故以時罟而獻之獸物凡野獸皆可<lb/>
<pb n="60b"/>
　獻無定物也○李耜卿曰狼膏溫故于冬獻之麋膏<lb/>
　凉故于夏獻之<lb/>
時田則守罟及幣田令禽注于虞中<lb/>
　守罟備獸觸攫弊止也虞中虞人所植虞旗之中也<lb/>
　注聚也<lb/>
凡祭祀喪紀賔客共其死獸生獸<lb/>
　共其完者于庖人<lb/>
凡獸入于腊人皮毛筋角入于玉府<lb/>
<pb n="61a"/>
　乾之以為脯脩不必皆完<lb/>
凡田獸者掌其政令<lb/>
　凡田獸謂百姓之獵者王制四時之田天子諸侯大<lb/>
　夫既殺縱民使獵民居山澤間者亦不禁其取獸角<lb/>
　人以時徵齒角凡骨物于山澤之農是也其所𫉬或<lb/>
　當獻于公及爭禽之訟皆獸人掌之葢天子諸侯蒐<lb/>
　狩之政令掌于司馬而獸人所掌則百姓田獵之政<lb/>
　令也<lb/>
<pb n="61b"/>
䱷人掌以時䱷為梁<lb/>
　梁謂偃水兩畔中央為關空以笱承之月令季冬命<lb/>
　漁師為梁<lb/>
春獻王鮪<lb/>
　王鮪鮪之大者出河南鞏縣至春浮陽乃入西河至<lb/>
　漆沮上龍門故周人取以獻新獻所無也月令季春<lb/>
　薦鮪于寢廟<lb/>
辨魚物為鱻薧以共王膳羞凡祭祀賔客喪紀共其魚<lb/>
<pb n="62a"/>
之鱻薨凡䱷者掌其政令凡䱷征入于玉府<lb/>
　䱷征謂鬚骨可飾器物者<lb/>
鼈人掌取互物<lb/>
　互謂有甲相交互也䓣胡龜鼈之屬介物龜為長而<lb/>
　以鼈命官主食獻也<lb/>
以時簎魚鼈龜蜃凡貍物<lb/>
　簎謂以杈刺泥中搏取之兼言魚者簎互物而適得<lb/>
　魚亦不棄也貍物藏伏于泥中者若鱴刀含漿之屬<lb/>
<pb n="62b"/>
春獻鼈蜃秋獻龜魚<lb/>
祭祀共蠯蠃蚳以授醢人<lb/>
　蠯蛤也或曰蜯也蠃䗂蝓或曰螺通蚳蟻子白者可<lb/>
　為醢國語曰蟲舍蚳蝝<lb/>
掌凡邦之簎事<lb/>
　凡有取于水中皆掌之<lb/>
腊人掌乾肉凡田獸之脯腊膴胖之事<lb/>
　大物解肆乾之謂之乾肉腊小物全乾<lb/>
<pb n="63a"/>
凡祭祀共豆脯薦脯膴胖凡腊物賔客喪紀共其脯腊<lb/>
凡乾肉之事<lb/>
　田獵一為乾豆則祭祀宜有豆脯○李耜卿曰胖半<lb/>
　體也少牢曰司馬升羊右胖司士升豕右胖<lb/>
醫師掌醫之政令聚毒藥以共醫事<lb/>
　藥之物恒多毒人氣不和必用偏勝之物以攻之用<lb/>
　之不當則反害于人曰聚毒藥使醫者慎所用也<lb/>
凡邦之有疾病者疕瘍者造焉則使醫分而治之<lb/>
<pb n="63b"/>
　疕頭瘍及秃疾甚曰病疾醫職曰凡民之有疾病者<lb/>
　分而治之而此職曰邦葢雖統萬民而以王宫百官<lb/>
　府為主也以是推之則王后世子及公孤六卿之疾<lb/>
　必醫師親治可知矣<lb/>
嵗終則稽其醫事以制其食十全為上十失一次之十<lb/>
失二次之十失三次之十失四為下<lb/>
　十全非謂十人皆愈但知可治不可治者十人皆中<lb/>
　則為上耳<lb/>
<pb n="64a"/>
食醫掌和王之六食六飲六膳百羞百醬八珍之齊<lb/>
　食飲膳羞醬珍製作有常法而食醫和其齊者酌天<lb/>
　時與王氣體之所宜也<lb/>
凡食齊眡春時羮齊眡夏時醬齊眡秋時飲齊眡冬時<lb/>
　飯宜溫羮宜熱醬宜凉飲宜寒<lb/>
凡和春多酸夏多苦秋多辛冬多鹹調以滑甘<lb/>
　内則棗栗飴蜜以甘之堇荁枌榆免薧滫瀡以滑之<lb/>
凡㑹膳食之宜牛宜稌羊宜黍豕宜稷犬宜粱雁宜麥<lb/>
<pb n="64b"/>
魚宜苽<lb/>
　㑹成也謂其味相成或曰合也<lb/>
凡君子之食恒放焉<lb/>
　放依也齊和雖以王為主大夫以上亦依之<lb/>
疾醫掌養萬民之疾病四時皆有癘疾春時有痟首疾<lb/>
夏時有痒疥疾秋時有瘧寒疾冬時有嗽上氣疾<lb/>
　痟酸削也首疾頭痛也嗽欬也上氣逆喘也<lb/>
以五味五穀五藥養其病<lb/>
<pb n="65a"/>
　五味醯酒飴蜜薑桂之屬五穀麻黍稷麥豆五藥草<lb/>
　木蟲石穀<lb/>
以五氣五聲五色眡其死生<lb/>
　五氣五臟所出氣也肺氣熱心氣次之肝氣凉脾氣<lb/>
　温腎氣寒五聲言語宫商角徵羽也五色面貌青赤<lb/>
　白黑黄也察其盈虚休王吉凶可知<lb/>
兩之以九竅之變參之以九藏之動<lb/>
　陽竅七隂竅二竅之變謂開閉非常正藏五又有胃<lb/>
<pb n="65b"/>
　旁胱大腸小腸藏之動謂脉至與不至也兩者謂九<lb/>
　竅與所視為兩兩與九藏為三○易氏曰九竅見于<lb/>
　外睹其證之變而有通塞之二候故曰兩九藏藏于<lb/>
　内察其脉之動而有浮中沉之三部故曰參<lb/>
凡民之有疾病者分而治之死終則各書其所以而入<lb/>
于醫師<lb/>
　少者曰死老者曰終疾醫瘍醫各八人以共王宫百<lb/>
　官府之醫事猶懼不給豈能徧及萬民疑萬民之疾<lb/>
<pb n="66a"/>
　大且危者然後醫士治焉其餘則受方于醫師而未<lb/>
　列職者皆使分治其有功效亦官給之食也先王之<lb/>
　世不獨爵必當賢即醫者亦不能幸而得食所以能<lb/>
　制百事之宜而盡萬物之性也○王明齋曰先王立<lb/>
　醫師使掌衆醫分治民疾計其功而制其食使醫者<lb/>
　無求于病家則心清而業精病者不必酬醫則藥之<lb/>
　所及者廣而活者衆矣<lb/>
瘍醫掌腫瘍潰瘍金瘍折瘍之祝藥劀殺之齊<lb/>
<pb n="66b"/>
　腫瘍瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>瘤□壅腫而不散者潰瘍癰疽之類金瘍<lb/>
　刀創也折瘍踠跌者祝當為注謂附著藥也劀刮去<lb/>
　膿血殺謂以藥食其惡肉或曰祝素問所謂祝由也<lb/>
　後世有以氣封瘍而徙之者葢其遺法○李耜卿曰<lb/>
　此官有獸醫夏官又有巫馬祝藥並行牛馬且然則<lb/>
　人可知<lb/>
凡療瘍以五毒攻之以五氣養之以五藥療之以五味<lb/>
節之<lb/>
<pb n="67a"/>
　五毒五藥之有毒者節之節成其藥之力也舊説五<lb/>
　氣當為五穀或曰五氣播于四時必順時氣人之氣<lb/>
　乃可養疾醫職曰以五氣五聲五色視其死生則知<lb/>
　為五臟之氣矣此曰以五氣養之則知為五行之氣<lb/>
　矣疾醫不及此者以首列四時皆有癘疾則養之宜<lb/>
　順時氣不必言矣或曰疾醫職所云亦五行之氣也<lb/>
　凡症順于時氣則生逆則死<lb/>
凡藥以酸養骨以辛養筋以鹹養脉以苦養氣以甘養<lb/>
<pb n="67b"/>
肉以滑養竅<lb/>
　以類相養也酸木味木根著地中似骨辛金味金纒<lb/>
　合異物似筋鹹水味水流行地中似脉苦火味火出<lb/>
　入無形似氣甘土味土含載四者似肉滑物通利往<lb/>
　來似竅<lb/>
凡有瘍者受其藥焉<lb/>
獸醫掌療獸病療獸瘍<lb/>
　畜賤于人故病與瘍同醫<lb/>
<pb n="68a"/>
凡療獸病灌而行之以節之以動其氣觀其所𤼵而養<lb/>
之<lb/>
　節之視其驟趨之節也其氣動于内則病之形發見<lb/>
　于外然後可以得養之之宜<lb/>
凡療獸瘍灌而劀之以𤼵其惡然後藥之養之食之<lb/>
　既曰灌之而又曰藥之以藥傅其外也獸病則苐以<lb/>
　藥灌而遂養之<lb/>
凡獸之有病者有瘍者使療之死則計其數以進退之<lb/>
<pb n="68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周官集注卷一<lb/>
</p>
<p>
</p>
  </div>
</body>
</text>
</TEI>
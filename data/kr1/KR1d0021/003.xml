<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷三</head> <lb/>
    <p>
<pb n="1a"/>
欽定四庫全書<lb/>
　周官集注卷三<lb/>
　　　　　　　　　　翰林院侍講銜方苞撰<lb/>
　地官司徒第二<lb/>
　　徒衆也地載萬物司徒任地教擾萬民故曰地官<lb/>
惟王建國辨方正位體國經野設官分職以為民極乃<lb/>
立地官司徒使帥其屬而掌邦教以佐王安擾邦國<lb/>
　擾馴習也以地官掌教者禮官所教秀民而已土地<lb/>
<pb n="1b"/>
　人民皆𨽻于地官而親民之吏屬焉必地官掌教乃<lb/>
　能盡天下而無一人之不教古之聖人所以務明明<lb/>
　徳于天下而非漢唐之治所及也<lb/>
教官之屬大司徒卿一人小司徒中大夫二人鄉師下<lb/>
大夫四人上士八人中士十有六人旅下士三十有二<lb/>
人府六人史十有二人胥十有二人徒百有二十人<lb/>
　鄉師每二人分掌三鄉之事相左右也<lb/>
鄉老二鄉則公一人鄉大夫每鄉卿一人州長每州中<lb/>
<pb n="2a"/>
大夫一人黨正每黨下大夫一人族師每族上士一人<lb/>
閭胥每閭中士一人比長五家下士一人<lb/>
　老尊稱也春秋傳劉文公自稱天子之老王畿附郭<lb/>
　百里内為六鄉外為六遂三公與王論道因以道明<lb/>
　民故使鄉民觀徳焉正師胥皆長也正之言政也師<lb/>
　之言帥也胥有才知之稱自族師以下即其里之賢<lb/>
　者民自推擇因而秩之所謂使民興能入使治之也<lb/>
　○何氏曰六鄉不過七萬五千家而官則萬九千餘<lb/>
<pb n="2b"/>
　何以祿之蓋比長即上農夫閭師則受二家之田族<lb/>
　師則受四家之田皆自耕以給衣食黨正州長以上<lb/>
　然後官賦之祿耳<lb/>
封人中士四人下士八人府二人史四人胥六人徒六<lb/>
十人<lb/>
　聚土曰封春秋傳楚城沂使封人慮事以授司徒此<lb/>
　職文凡封國設其社稷之壝封其四疆則宜為地官<lb/>
　之屬明矣<lb/>
<pb n="3a"/>
鼓人中士六人府二人史四人徒二十人<lb/>
　其職兼掌金而曰鼓人者所掌四金皆以節鼓也<lb/>
舞師下士二人胥四人舞徒四十人<lb/>
　鼓舞乃民間通用之樂必屬地官于教民乃便<lb/>
牧人下士六人府一人史二人徒六十人<lb/>
　掌牧六牲以共祭祀亦地事也<lb/>
牛人中士二人下士四人府二人史四人胥二十人徒<lb/>
二百人<lb/>
<pb n="3b"/>
　司徒物土土爰稼穡故牛人屬焉宗伯典禮禮以時<lb/>
　行故雞人屬焉司馬主兵軍行饗餽莫便于羊故羊<lb/>
　人屬焉司宼掌刑獄有守禁故犬人屬焉而祭祀因<lb/>
　各共其事○王明齋曰牧人兼六牲而官為下士以<lb/>
　職止芻牧故與雞人羊人犬人同爵牛人雖主一牲<lb/>
　然其用不止于牲事所掌財賦為大故官為中士馬<lb/>
　之用尤重于牛故挍人為下大夫也<lb/>
充人下士二人史二人胥四人徒四十人<lb/>
<pb n="4a"/>
　充博碩肥腯也牧人養牲于田野充人養牲于國中<lb/>
載師上士二人中士四人府二人史四人胥六人徒六<lb/>
十人<lb/>
　載之言事也以地事任民而税之<lb/>
閭師中士二人史二人徒二十人<lb/>
　鄉官有州黨族閭比以閭名官者徵民之税宜督其<lb/>
　親民者故閭胥徵之而閭師掌其徵之令也凡貢物<lb/>
　入大府糓入倉人<lb/>
<pb n="4b"/>
縣師上士二人中士四人府二人史四人胥八人徒八<lb/>
十人<lb/>
　徵野賦貢名曰縣師者自六鄉至邦國縣居中也<lb/>
遺人中士二人下士四人府二人史四人胥四人徒四<lb/>
十人<lb/>
均人中士二人下士四人府二人史四人胥四人徒四<lb/>
十人<lb/>
　均猶平也主平水土之政令<lb/>
<pb n="5a"/>
師氏中大夫一人上士二人府二人史二人胥十有二<lb/>
人徒百有二十人<lb/>
保氏下大夫一人中士二人府二人史二人胥六人徒<lb/>
六十人<lb/>
　與師氏同教國子而别置官與府史者所掌小學館<lb/>
　舍異所<lb/>
司諫中士二人史二人徒二十人<lb/>
司救中士二人史二人徒二十人<lb/>
<pb n="5b"/>
調人下士二人史二人徒十人<lb/>
　調和合也<lb/>
媒氏下士二人史二人徒十人<lb/>
　媒之言謀也謀合異姓使為㛰婣<lb/>
司市下大夫二人上士四人中士八人下士十有六人<lb/>
府四人史八人胥十有二人徒百有二十人<lb/>
質人中士二人下士四人府二人史四人胥二人徒二<lb/>
十人<lb/>
<pb n="6a"/>
㕓人中士二人下士四人府二人史四人胥二人徒二<lb/>
十人<lb/>
　民居及市中屋舍通曰㕓此所掌㕓在市中者<lb/>
胥師二十肆則一人皆二史賈師二十肆則一人皆二<lb/>
史司虣十肆則一人司稽五肆則一人胥二肆則一人<lb/>
肆長每肆則一人<lb/>
　自胥師及司稽皆司市所自辟除胥及肆長市中給<lb/>
　繇役者<lb/>
<pb n="6b"/>
泉府上士四人中士八人下士十有六人府四人史八<lb/>
人賈八人徒八十人<lb/>
　故書泉或作錢<lb/>
司門下大夫二人上士四人中士八人下士十有六人<lb/>
府二人史四人胥四人徒四十人每門下士二人府一<lb/>
人史二人徒四人<lb/>
　主王城十二門<lb/>
司關上士二人中士四人府二人史四人胥八人徒八<lb/>
<pb n="7a"/>
十人每關下士二人府一人史二人徒四人<lb/>
　王畿面五百里界首面置三關亦十二關<lb/>
掌節上士二人中士四人府二人史四人胥二人徒二<lb/>
十人<lb/>
遂人中大夫二人遂師下大夫四人上士八人中士十<lb/>
有六人旅下士三十有二人府四人史十有二人胥十<lb/>
有二人徒百有二十人<lb/>
　注六遂之地自遠郊達于畿中有公邑家邑小都大<lb/>
<pb n="7b"/>
　都非也小司徒鄉大夫掌六鄉之政教禁令遂師遂<lb/>
　大夫各掌其遂之政令禁戒而縣師職曰掌邦國都<lb/>
　鄙稍甸郊里之地域而辨其夫家人民田萊之數及<lb/>
　其六畜車輦之稽又曰凡造都邑量其地辨其物而<lb/>
　制其域以歲時徵野之賦貢則稍縣畺公邑私邑乃<lb/>
　縣師所掌也六遂獨百里至二百里地遂人掌造縣<lb/>
　鄙溝涂形體之灋故曰以達于畿非畿内通為遂地<lb/>
　也縣師所掌地域人民田萊之數兼甸郊里者為受<lb/>
<pb n="8a"/>
　法于司馬以作衆庶㑹卒伍<lb/>
遂大夫每遂中大夫一人縣正每縣下大夫一人鄙師<lb/>
每鄙上士一人酇長每酇中士一人里宰每里下士一<lb/>
人鄰長五家則一人<lb/>
　鄉大夫遂大夫以下皆無府史胥徒者鄉大夫乃六<lb/>
　卿不與民治州長遂大夫以下則其屬吏轉而相承<lb/>
　身親其事無所用之<lb/>
旅師中士四人下士八人府二人史四人胥八人徒八<lb/>
<pb n="8b"/>
十人<lb/>
　孫氏曰先王之民入有保受出有節傳豈容浮游旅<lb/>
　寄于四方今民以羈為名官以新甿為職豈非自狹<lb/>
　徙寛移偏聚之民于廣闊之野上之人當勞來安集<lb/>
　之乎<lb/>
稍人下士四人史二人徒十有二人<lb/>
委人中士二人下士四人府二人史四人徒四十人<lb/>
土均上士二人中士四人下士八人府二人史四人胥<lb/>
<pb n="9a"/>
四人徒四十人<lb/>
草人下士四人史二人徒十有二人<lb/>
稻人上士二人中士四人下士八人府二人史四人胥<lb/>
十人徒百人<lb/>
土訓中士二人下士四人史二人徒八人<lb/>
誦訓中士二人下士四人史二人徒八人<lb/>
山虞每大山中士四人下士八人府二人史四人胥八<lb/>
人徒八十人中山下士六人史二人胥六人徒六十人<lb/>
<pb n="9b"/>
小山下士二人史一人徒二十人<lb/>
　虞度也度知山之大小及所生者<lb/>
林衡每大林麓下士十有二人史四人胥十有二人徒<lb/>
百有二十人中林麓如中山之虞小林麓如小山之虞<lb/>
　衡平也竹木生平地曰林山足曰麓<lb/>
川衡每大川下士十有二人史四人胥十有二人徒百<lb/>
有二十人中川下士六人史二人胥六人徒六十人小<lb/>
川下士二人史一人徒二十人<lb/>
<pb n="10a"/>
　川流水也<lb/>
澤虞每大澤大藪中士四人下士八人府二人史四人<lb/>
胥八人徒八十人中澤中藪如中川之衡小澤小藪如<lb/>
小川之衡<lb/>
　澤水所鍾也水希曰藪于林麓總言之于澤藪分言<lb/>
　之者麓多為林而澤藪地各異也<lb/>
迹人中士四人下士八人史二人徒四十人<lb/>
　迹之言跡也知禽獸處春秋傳迹人來告逢澤有介<lb/>
<pb n="10b"/>
　麋焉<lb/>
卝人中士二人下士四人府二人史二人胥四人徒四<lb/>
十人<lb/>
　卝之言礦也金玉未成器曰礦<lb/>
角人下士二人府一人徒八人<lb/>
羽人下士二人府一人徒八人<lb/>
掌葛下士二人府一人史一人胥二人徒二十人<lb/>
掌染草下士二人府一人史二人徒八人<lb/>
<pb n="11a"/>
掌炭下士二人史二人徒二十人<lb/>
掌荼下士二人府一人史一人徒二十人<lb/>
掌蜃下士二人府一人史一人徒八人<lb/>
囿人中士四人下士八人府二人胥八人徒八十人<lb/>
場人每場下士二人府一人史一人徒二十人<lb/>
　春夏為圃以種菜蔬至季秋始築為場<lb/>
廩人下大夫二人上士四人中士八人下士十有六人<lb/>
府八人史十有六人胥三十人徒三百人<lb/>
<pb n="11b"/>
　藏米曰廩藏榖曰倉<lb/>
舍人上士二人中士四人府二人史四人胥四人徒四<lb/>
十人<lb/>
倉人中士四人下士八人府二人史四人胥四人徒四<lb/>
十人<lb/>
司祿中士四人下士八人府二人史四人徒四十人<lb/>
司稼下士八人史四人徒四十人<lb/>
舂人奄二人女舂抌二人奚五人<lb/>
<pb n="12a"/>
　舂人職領以女奚數甚少蓋夫人親舂以供齍盛故<lb/>
　女奚助以終事若牢禮饗食則女奴入舂稾者共之<lb/>
　而女奚特差擇之耳抌抒臼也<lb/>
饎人奄二人女饎八人奚四十人<lb/>
　故書饎作<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>
稾人奄八人女稾每奄二人奚五人<lb/>
　稾讀為犒師之犒主宂食者故謂之犒稾人職領以<lb/>
　女奚者婦人主饋且官吏人民給事宫中者必女奚<lb/>
<pb n="12b"/>
　共食乃便而因通給外朝之食也士庶子宿衛王宫<lb/>
　故女奚共其食而耆老孤子之饗亦兼焉其事春秋<lb/>
　各一舉不足特設官也<lb/>
大司徒之職掌建邦之土地之圖與其人民之數以佐<lb/>
王安擾邦國<lb/>
　必知土地之宜人民之數然後可定民之居制民之<lb/>
　産以安其身而教擾之安擾邦國之民即所以安擾<lb/>
　邦國也<lb/>
<pb n="13a"/>
以天下土地之圖周知九州之地域廣輪之數辨其山<lb/>
林川澤丘陵墳衍原隰之名物<lb/>
　周之九州揚荆豫青兖雍幽冀并也東西為廣南北<lb/>
　為輪積石曰山竹木曰林注瀆曰川水鍾曰澤土髙<lb/>
　曰丘大阜曰陵水崖曰墳下平曰衍髙平曰原下濕<lb/>
　曰隰名物者十等之名與所生之物<lb/>
而辨其邦國都鄙之數制其畿疆而溝封之設其社稷<lb/>
之壝而樹之田主各以其野之所宜木遂以名其社與<lb/>
<pb n="13b"/>
其野<lb/>
　畿限也疆猶界也溝穿地以為阻固也封起土界也<lb/>
　社稷后土及田正之神壝壇與堳埒也田主田神詩<lb/>
　人謂之田祖木各有宜若以松為社則名松社之野<lb/>
以土㑹之灋辨五地之物生一曰山林其動物宜毛物<lb/>
其植物宜皁物其民毛而方二曰川澤其動物宜鱗物<lb/>
其植物宜膏物其民黑而津三曰丘陵其動物宜羽物<lb/>
其植物宜覈物其民專而長四曰墳衍其動物宜介物<lb/>
<pb n="14a"/>
其植物宜莢物其民晢而瘠五曰原隰其動物宜臝物<lb/>
其植物宜叢物其民豐肉而庳<lb/>
　㑹計也九州之域各有五土故别其類而總計之謂<lb/>
　之土㑹之灋毛物貂狐貒貉之屬縟毛者鱗物魚龍<lb/>
　之屬津潤也羽物翟雉之屬覈物梅李之屬專圜也<lb/>
　介物龜鼈之屬水居陸生者莢物薺莢王棘之屬晢<lb/>
　白也瘠臞也臝物虎豹貔□之屬淺毛者叢物萑葦<lb/>
　之屬<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>猶短也一曰皁物柞栗之屬膏物楊柳之屬<lb/>
<pb n="14b"/>
　理致且白如膏一曰膏當為櫜蓮芡之實有櫜韜<lb/>
因此五物者民之常而施十有二教焉一曰以祀禮教<lb/>
敬則民不苟二曰以陽禮教讓則民不爭三曰以隂禮<lb/>
教親則民不怨四曰以樂禮教和則民不乖五曰以儀<lb/>
辨等則民不越六曰以俗教安則民不愉七曰以刑教<lb/>
中則民不虣八曰以誓教恤則民不怠九曰以度教節<lb/>
則民知足十曰以世事教能則民不失職十有一曰以<lb/>
賢制爵則民愼徳十有二曰以庸制祿則民興功<lb/>
<pb n="15a"/>
　五地所生之民形貌旣殊則性質剛柔輕重遲速亦<lb/>
　異故必因其常性而施教以變化之陽禮鄉射飲酒<lb/>
　之禮也内宰以隂禮教六宫家人相怨多起于婦人<lb/>
　故以隂禮教親曰樂禮者樂必依禮而作也儀謂拜<lb/>
　跪揖讓坐立之儀以俗教安即下經所謂以本俗六<lb/>
　安萬民也民得生養之樂有戚黨之懽然後勤于作<lb/>
　業而不偷民畏刑然後能自易其惡以至于中故不<lb/>
　暴恤謂災危相憂即下經黨相救州相賙之類誓以<lb/>
<pb n="15b"/>
　憂樂相同彼此共之則民知恤人即所以利已而不<lb/>
　怠矣度謂宫室車服之制世事士農工商不遷其業<lb/>
　也庸功也○李耜卿曰上言五地此言五物者以形<lb/>
　言曰地以地所生言曰物<lb/>
以土宜之灋辨十有二土之名物以相民宅而知其利<lb/>
害以阜人民以蕃鳥獸以毓草木以任土事<lb/>
　十有二土謂分野十二邦上繫十二次或曰即古十<lb/>
　二州也土各有宜相占視也任謂就地所生因民所<lb/>
<pb n="16a"/>
　能<lb/>
辨十有二壤之物而知其種以教稼穡樹藝<lb/>
　壤亦土也以萬物自生焉則言土土猶吐也以人所<lb/>
　耕而樹藝焉則言壤壤和緩之貌藝猶蒔也<lb/>
以土均之灋辨五物九等制天下之地征以作民職以<lb/>
令地貢以斂財賦以均齊天下之政<lb/>
　均平也五物五地之物也九等草人所辨騂剛赤緹<lb/>
　之屬辨五物九等名曰土均之灋者田有一易再易<lb/>
<pb n="16b"/>
　地有五而當一十而當一必辨其等乃可均也制天<lb/>
　下之地征以作民職王畿侯國之所同也令地貢者<lb/>
　邦國之九貢也斂財賦者畿内九賦九功也以致邦<lb/>
　國故曰令以徵畿内故曰斂不曰貢賦而曰財賦者<lb/>
　曰財然後可以該諸職之貢物與門市之泉布也以<lb/>
　均齊天下之政者土均職邦國都鄙之政令刑禁與<lb/>
　其施舍禮俗喪紀祭祀皆以地之美惡為輕重而均<lb/>
　齊之<lb/>
<pb n="17a"/>
以土圭之灋測土深正日景以求地中日南則景短多<lb/>
暑日北則景長多寒日東則景夕多風日西則景朝多<lb/>
隂<lb/>
　土圭所以致四時日月之景也土深謂地形之髙下<lb/>
　舊説周公營洛于陽城置中表四面各置一表距中<lb/>
　表皆千里于晝漏半驗之景短于中表其地于日為<lb/>
　近南景長于中表其地于日為近北中表景得正時<lb/>
　東表日已跌是謂景夕西表日尚未中是謂景朝<lb/>
<pb n="17b"/>
日至之景尺有五寸謂之地中天地之所合也四時之<lb/>
所交也風雨之所㑹也隂陽之所和也然則百物阜安<lb/>
乃建王國焉制其畿方千里而封樹之<lb/>
　土圭長尺有五寸以夏至之日立八尺之表其景適<lb/>
　與土圭等謂之地中潁川陽城皆然樹木溝上所以<lb/>
　表助阻固也○河間王氏曰西北多山東南多水惟地<lb/>
　中平壤為天地之所合北極下半歲為晝夜赤道下<lb/>
　一歲再冬夏惟地中為四時之所交日東近海多風<lb/>
<pb n="18a"/>
　日西連山恒雨惟地中乃風雨之所㑹日南近日多<lb/>
　暑日北逺日多寒惟地中乃隂陽之所和○于王畿<lb/>
　曰封樹者規方千里包髙山大陵不可以溝限惟起<lb/>
　封界樹木以表之故造都鄙則曰封溝以室數計畝<lb/>
　制地其域狹也篇首總言制邦國都鄙之畿疆曰溝<lb/>
　封後分言制都鄙之地域則曰封溝者邦國封疆廣<lb/>
　狹不齊地勢所宜或可溝或止起封界與都鄙計畝<lb/>
　制域封必以溝者異也<lb/>
<pb n="18b"/>
凡建邦國以土圭土其地而制其域諸公之地封疆方<lb/>
五百里其食者半諸侯之地封疆方四百里其食者參<lb/>
之一諸伯之地封疆方三百里其食者參之一諸子之<lb/>
地封疆方二百里其食者四之一諸男之地封疆方百<lb/>
里其食者四之一<lb/>
　土其地者度榖土之多少也制其域者兼所包山林<lb/>
　川澤也必以土圭土其地者知境内東西南北之髙<lb/>
　下然後可以計榖土之多寡定國邑之面勢也詩曰<lb/>
<pb n="19a"/>
　揆之以日作于楚室是以土圭定國邑也又曰景山<lb/>
　與京是以土圭度四野也○以詩及春秋傳所言魯<lb/>
　衛封略計之似周官封國之數為可據覈其實與孟<lb/>
　子所言亦不甚相逺蓋周官所言者制其域也兼名<lb/>
　山大川附庸閒田在其封内者而言也顓臾魯附庸<lb/>
　而孔子曰在邦域之中是也所謂食者則其實封食<lb/>
　其土利者也惟諸公土田陪敦諸男不能五十里與<lb/>
　孟子不合然見于春秋公惟宋男惟許宿則建國甚<lb/>
<pb n="19b"/>
　稀至于分土惟三以諸侯之地方四百里計之為方<lb/>
　百里者十六其食者三之一為方百里者五方十里<lb/>
　者三十三方里者三十三山陵林麓川澤溝瀆城郭<lb/>
　宫室塗巷三分去一餘方百里者三方十里者五十<lb/>
　五方里者五十四以一易再易之田相減并藪牧疆<lb/>
　潦之五而當一十而當一者計之其為榖土亦約百<lb/>
　里耳蓋孟子言頒祿故止計榖土周官言所食則并<lb/>
　其山澤之毛至邦域之數則包名山大川附庸閒田<lb/>
<pb n="20a"/>
　之在其封内者耳如今大州縣包絡山河動數百里<lb/>
　而計畝徵賦入籍者不過數十里周官孟子封國異<lb/>
　數正類此<lb/>
凡造都鄙制其地域而封溝之以其室數制之不易之<lb/>
地家百畝一易之地家二百畝再易之地家三百畝<lb/>
　春秋侵伐及邊境則書四鄙傳曰都城過百雉又曰<lb/>
　邑有先君之廟曰都葢都所居鄙則界也制其地者<lb/>
　計榖土也制其域者兼疆潦藪牧也以室數制之者<lb/>
<pb n="20b"/>
　計城邑之室數于野授田王制凡居民量地以制邑<lb/>
　度地以居民地邑民居必參相得也不易之地歲種<lb/>
　之一易之地休一歲乃復種再易之地休二歲<lb/>
乃分地職奠地守制地貢而頒職事焉以為地灋而待<lb/>
政令<lb/>
　注定地守謂衡麓虞候之所守非也山澤藪牧並列<lb/>
　九職則衡麓虞候于作民職具之矣按夏官司險設<lb/>
　國之五溝五涂而樹之林以為阻固皆有守禁掌固<lb/>
<pb n="21a"/>
　頒士庶子之守凡守者受灋焉以通守政若造都鄙<lb/>
　則治其固與其守灋乃此經及均人土均職所謂地<lb/>
　守也此經所謂分地職制地貢與上經所謂作民職<lb/>
　令地貢義異民職九職也地職則其地所當承之職<lb/>
　事如當津要則服輸將給賓客師旅近川防則共浚<lb/>
　築以所職各異或一事而比邑共承之故曰分也上<lb/>
　經令地貢侯國之貢也此則都邑之貢寰内食采者<lb/>
　地非所專故不曰令而曰制也頒職事即下經所頒<lb/>
<pb n="21b"/>
　職事十有二也九職己具其中故知地職非九職也<lb/>
　分地職奠地守制地貢皆地灋也而復言以為地灋<lb/>
　者以待政令言之也都鄙有逺近其地有饒瘠其事<lb/>
　有劇易故所以待王朝之政令者灋各有宜而不可<lb/>
　以一致也○春秋傳曰取于有閻之土以供王職取<lb/>
　于相土之東都以㑹王之東蒐東蒐亦王事也而别言<lb/>
　王職者時康叔入為司寇必其畿内采邑之職事也<lb/>
以荒政十有二聚萬民一曰散利二曰薄征三曰緩刑<lb/>
<pb n="22a"/>
四曰弛力五曰舍禁六曰去幾七曰眚禮八曰殺哀九<lb/>
曰蕃樂十曰多昏十有一曰索鬼神十有二曰除盜賊<lb/>
　散利貸種食也弛力息繇役也舍禁山澤不禁也去<lb/>
　幾謂關市去税而幾之知然者司關職國凶札無關<lb/>
　門之征猶幾也眚禮殺吉禮也殺哀殺凶禮也宗伯<lb/>
　職以凶禮哀邦國殺哀者節喪弔禬恤之財用以賑<lb/>
　凶荒也蕃樂閉藏樂器而不作也多昏使娶者不備<lb/>
　禮也索鬼神求廢祀而修之詩所謂靡神不舉也饑<lb/>
<pb n="22b"/>
　饉則盜賊多不可以緩刑而縱之眚禮蕃樂似無與<lb/>
　民事而以聚萬民者遇災而懼以勤恤民則民之心<lb/>
　聚矣<lb/>
以保息六養萬民一曰慈幼二曰養老三曰振窮四曰<lb/>
恤貧五曰寛疾六曰安富<lb/>
　慈幼若産子三人公與之母二人公與之餼十四以<lb/>
　下不從征養老謂引年之禮窮謂鰥寡孤獨寛疾若<lb/>
　廢疾非人不養者一人不從政之類民有田里樹畜<lb/>
<pb n="23a"/>
　則能自養矣而老者幼者孤獨鰥寡者以事故耗敗<lb/>
　者疾病無依者上更有以保息之管子九惠之教一<lb/>
　曰老老二曰慈幼四曰養疾七曰通窮八曰振困葢<lb/>
　本于此陸贄曰先王制賦不以殖産厚其征安富之<lb/>
　義也<lb/>
以本俗六安萬民一曰媺宫室二曰族墳墓三曰聨兄<lb/>
弟四曰聨師儒五曰聨朋友六曰同衣服<lb/>
　此六者風俗之根本也媺善也墓大夫職令國民族<lb/>
<pb n="23b"/>
　葬父之黨為宗族母與妻黨為兄弟同師曰朋同志<lb/>
　曰友同衣服謂雖有富者衣服不得獨異也媺宫室<lb/>
　為本俗之首者有寢有廟民安其居然後樂事勸功<lb/>
　而重去其鄉終于同衣服者民志定然後禮俗型也<lb/>
正月之吉始和布教于邦國都鄙乃縣教象之灋于象<lb/>
魏使萬民觀教象挾日而斂之乃施教灋于邦國都鄙<lb/>
使之各以教其所治民<lb/>
　布教于邦國都鄙布以上諸大綱也施教灋于邦國<lb/>
<pb n="24a"/>
　都鄙施以下諸細目也<lb/>
令五家為比使之相保五比為閭使之相受四閭為族<lb/>
使之相葬五族為黨使之相救五黨為州使之相賙五<lb/>
州為鄉使之相賓<lb/>
　五家暱近故奇衺使之相保二十五家則宅舍多矣<lb/>
　故有故而寄託者使之相受百家則財力贍矣故葬<lb/>
　具喪役使之相共五百家則勢衆强矣故寇盜使之<lb/>
　相救二千五百家則蓄積厚矣故祲札使之相賙萬<lb/>
<pb n="24b"/>
　二千五百家則秀民聚矣故使之賓其賢者興賢國<lb/>
　典也而曰相賓者鄉飲酒禮主人就先生而謀賓介<lb/>
　是使鄉人自相推擇而賓禮之也所謂使民興賢出<lb/>
　使長之使民興能入使治之也○相保相受相葬相<lb/>
　救相賙相賓及十有二職三物八刑獨列于布教于<lb/>
　邦國都鄙之後與諸職異者前所列土㑹土宜土均<lb/>
　之灋皆地灋也土圭之灋以制王畿建邦國造都鄙<lb/>
　也荒政有十二保息六本俗六以聚萬民養萬民安<lb/>
<pb n="25a"/>
　萬民也惟十有二教主于教民而皆教之大綱故與<lb/>
　諸大政並列于前此四者乃教之細目親民之吏所<lb/>
　奉守者故詳于施教灋于邦國都鄙使各以教其所<lb/>
　治民之後也<lb/>
頒職事十有二于邦國都鄙使以登萬民一曰稼穡二<lb/>
曰樹藝三曰作材四曰阜蕃五曰飭材六曰通財七曰<lb/>
化材八曰斂材九曰生材十曰學藝十有一曰世事十<lb/>
有二曰服事<lb/>
<pb n="25b"/>
　前九事即九職所任增其三者國用制于冢宰故九<lb/>
　職所任皆財賦所從出也司徒頒教則秀民之學藝<lb/>
　巫史醫卜之世事庶人在官之服事者其職事不可<lb/>
　缺矣<lb/>
以鄉三物教萬民而賓興之一曰六徳知仁聖義忠和<lb/>
二曰六行孝友睦婣任恤三曰六藝禮樂射御書數<lb/>
　物猶事也興猶舉也教成鄉大夫舉其賢者能者以<lb/>
　飲酒之禮賓之聖通而先識五常之徳惟禮不列者<lb/>
<pb n="26a"/>
　該于六行六藝也聖者知之無不通也以淺深别之<lb/>
　也忠者信之積于中也和者信之達于外也以體用<lb/>
　别之也睦親于九族婣和于外親任信于朋友恤振<lb/>
　憂貧者五禮吉凶軍賓嘉六樂雲門大咸大韶大夏<lb/>
　大濩大武五射白矢參連剡注襄尺井儀五御鳴和<lb/>
　鸞逐水曲過軍表舞交衢逐禽左六書象形㑹意轉<lb/>
　注處事假借諧聲九數方田粟米差分少廣商功均<lb/>
　輸方程贏不足旁要漢時又有重差夕桀句股白矢<lb/>
<pb n="26b"/>
　者貫侯而見其鏃白參連者前放一矢後三矢連中<lb/>
　故處詩所謂四矢反也剡注謂羽頭髙鏃低而去剡<lb/>
　剡然襄尺謂臣與君射退一尺而立井儀謂四矢貫<lb/>
　侯如井和在式鸞在衡韓詩外傳升車則馬動馬動<lb/>
　則鸞鳴鸞鳴則和應逐水曲謂隨水勢之屈曲而不<lb/>
　墜水也穀梁傳艾蘭以為防置旃以為轅門以葛覆<lb/>
　質以為槷流旁握御轚者不得入是謂過軍表舞交<lb/>
　衢謂行四達之道車旋應于舞節也逐禽左謂御驅<lb/>
<pb n="27a"/>
　逆之車逐禽使趨君之左以待射象形日月之類㑹<lb/>
　意武信之類人言為信止戈為武㑹合人意也轉注<lb/>
　考老之類建類一首而文意相授左右相注處事上下<lb/>
　之類人在一上為上人在一下為下假借令長之類一<lb/>
　字兩用諧聲江河之類方田以御田疇界域粟米以<lb/>
　御質劑變易差分以御貴賤廩税少廣以御冪積方<lb/>
　圓商功以御功程積實均輸以御逺近勞費贏朒以<lb/>
　御隱雜互見方程以御錯糅正負勾股以御廣逺髙<lb/>
<pb n="27b"/>
　深<lb/>
以鄉八刑糾萬民一曰不孝之刑二曰不睦之刑三曰<lb/>
不婣之刑四曰不弟之刑五曰不任之刑六曰不恤之<lb/>
刑七曰造言之刑八曰亂民之刑<lb/>
　亂民亂名改作執左道以亂政者不任不恤亦有刑<lb/>
　者背朋友之付託則不義安鄰里之危困則不仁此<lb/>
　而不懲則民俗日以偷矣易不友曰不弟且退列于<lb/>
　不睦不婣之下者曰不友則專于兄弟曰不弟則不<lb/>
<pb n="28a"/>
　遜弟于族婣鄉黨者該此矣八者所犯小則扑以教<lb/>
　之所犯大及不悛則歸于士○王東巖曰三物八刑<lb/>
　皆言鄉者教法始于六鄉故也<lb/>
以五禮防萬民之僞而教之中以六樂防萬民之情而<lb/>
教之和<lb/>
　六藝中有禮樂不過秀民習之耳此則通乎萬民故<lb/>
　復列之禮者稱情以立文所以防民之僞而老莊荀<lb/>
　氏乃以為化性而起僞葢溺于俗而不達于先王之<lb/>
<pb n="28b"/>
　禮意也<lb/>
凡萬民之不服教而有獄訟者與有地治者聽而斷之<lb/>
其附于刑者歸于士<lb/>
　有地治謂鄉州及治都鄙者附麗也士司寇士師之<lb/>
　屬<lb/>
祀五帝奉牛牲羞其肆享先王亦如之<lb/>
　奉奉承之也羞進也肆腥解骨體所謂豚解也郊先<lb/>
　全蒸後豚解宗廟之祭則無全蒸先豚解次爓而熟<lb/>
<pb n="29a"/>
　之謂之體解不言祭地者禮與祭天同<lb/>
大賓客令野修道委積<lb/>
　令令遺人少曰委多曰積所以給賓客<lb/>
大喪帥六鄉之衆庶屬其六引而治其政令<lb/>
　屬合聚也引謂引喪車索也六鄉主六引六遂主六<lb/>
　紼在棺曰紼言繩體也行道曰引言用力也<lb/>
大軍旅大田役以旗致萬民而治其徒庶之政令<lb/>
　旗畫熊虎<lb/>
<pb n="29b"/>
若國有大故則致萬民于王門令無節者不行于天下<lb/>
　古者謀及庶人故也大故即小司寇所掌詢國危詢<lb/>
　國遷詢立君也王崩苟無他故及尋常寇兵無為致<lb/>
　萬民于王門注誤節小行人所達六節<lb/>
大荒大札則令邦國移民通財舍禁弛力薄征緩刑<lb/>
　大札大疫也于荒政十二之中獨舉其四者貢賦天<lb/>
　子所制也故舍禁弛力薄征必待司徒之令刑章天<lb/>
　子所定也故緩刑必待司徒之令若有利而自散之<lb/>
<pb n="30a"/>
　以及眚禮殺哀蕃樂多昏索鬼神皆邦國所得自主<lb/>
　也不及去幾者其政微也不及除盜賊者盜賊承饑<lb/>
　凶而作乃非常之變勢在必除無可疑也于荒政十<lb/>
　二之外增其二者移本國之民與鄰國通財其事尤<lb/>
　大非天子之命不敢專也故首列之<lb/>
歲終則令教官正治而致事正歲令于教官曰各共爾<lb/>
職修乃事以聽王命其有不正則國有常刑<lb/>
　小宰所令于百官府者王宫之事也故于職曰修于<lb/>
<pb n="30b"/>
　灋曰考于事曰待而不用命者曰不共司徒所令于<lb/>
　教官者教事也故于職曰共于事曰修而不用命者<lb/>
　曰不正<lb/>
小司徒之職掌建邦之教灋以稽國中及四郊都鄙之<lb/>
夫家九比之數以辨其貴賤老幼廢疾凡征役之施舍<lb/>
與其祭祀飲食喪紀之禁令<lb/>
　五官之長佐太宰建五典而教灋獨小司徒建者以<lb/>
　主六鄉而親民事猶小宰之建宫刑也夫家謂男女<lb/>
<pb n="31a"/>
　旣配耦者以是知周之征役不及單丁女戸餘夫處<lb/>
　女也九比九職之人數也貴謂卿大夫士賤謂庶人<lb/>
　在官即鄉大夫職所謂服公事者征謂税之役謂繇<lb/>
　役施當作弛或曰征役獨力役之征也<lb/>
乃頒比灋于六鄉之大夫使各登其鄉之衆寡六畜車<lb/>
輦辨其物以歲時入其數以施政教行徵令及三年則<lb/>
大比大比則受邦國之比要<lb/>
　登升而載于冊也衆寡謂民之多少駕牛馬曰車人<lb/>
<pb n="31b"/>
　挽曰輦物謂弓矢甲楯楨榦旗物之屬即大比所謂<lb/>
　兵器也旗物有度式什器有良苦故辨之注疏並誤<lb/>
　頒比灋舉六鄉則甸稍縣都邦國視此矣受比要舉<lb/>
　邦國則鄉郊甸稍縣都可知矣畿内則歲時入其數<lb/>
　侯國則三年入其要内外詳略各有宜也<lb/>
乃㑹萬民之卒伍而用之五人為伍五伍為兩四兩為<lb/>
卒五卒為旅五旅為師五師為軍以起軍旅以作田役<lb/>
以比追胥以令貢賦<lb/>
<pb n="32a"/>
　先王因農事而定軍令欲其恩足相恤義足相救服<lb/>
　容相别音聲相識追逐寇也胥伺捕盜賊也追胥曰<lb/>
　比者卒伍旣定則各以所居逺近相次而追胥也<lb/>
乃均土地以稽其人民而周知其數上地家七人可任<lb/>
也者家三人中地家六人可任也者二家五人下地家<lb/>
五人可任也者家二人凡起徒役毋過家一人以其餘<lb/>
為羨惟田與追胥竭作<lb/>
　一家男女七人以上則授之以上地所養者衆也五<lb/>
<pb n="32b"/>
　人以下則授之以下地所養者寡也可任謂丁壯任<lb/>
　力役者羨饒也竭作盡行也田獵盡行更番調發使<lb/>
　習于軍事也追胥盡行守望相助非逺違其閭井也<lb/>
凡用衆庶則掌其政教與其戒禁聽其辭訟施其賞罰<lb/>
誅其犯命者凡國之大事致民大故致餘子<lb/>
　大事戎事也大故意外不測之變也餘子羨也<lb/>
乃經土地而井牧其田野九夫為井四井為邑四邑為<lb/>
丘四丘為甸四甸為縣四縣為都以任地事而令貢賦<lb/>
<pb n="33a"/>
凡稅斂之事<lb/>
　方里而井九夫所治之田也四井為邑方二里四邑<lb/>
　為丘方四里四丘為甸方八里旁加一里以治溝洫<lb/>
　則方十里為一成四甸為縣方二十里四縣為都方<lb/>
　四十里四都方八十里旁加十里乃得方百里為一<lb/>
　同井牧其田野者有井則有牧井牧相間然後六畜<lb/>
　有所養而不傷稼穡也凡税斂之事如徵納之期收<lb/>
　掌之人廩藏之所委輸存貯之數皆是也即税斂貢<lb/>
<pb n="33b"/>
　賦之事宜非貢賦外别有税斂上經㑹卒伍而令貢<lb/>
　賦者征役有繁簡則貢賦有乘除也此經制井牧而<lb/>
　令貢賦凡税斂之事者地邑有衝僻收穫有早晚道<lb/>
　路輸將有逺近則税斂之事必隨地而制其宜也小<lb/>
　司徒專掌六鄉而所載乃井邑丘甸縣都之制者比<lb/>
　閭族黨州鄉之灋大司徒職具之矣故獨載井灋以<lb/>
　示内而六鄉外而六遂以及都邑名雖各異其地灋<lb/>
　則皆以九夫為井四井為邑積累而區分之也任土<lb/>
<pb n="34a"/>
　比民之灋錯見諸職大司徒職載邦國封疆都鄙室<lb/>
　數次及比閭族黨州鄉之法小司徒職載井邑丘甸<lb/>
　縣都之灋載師職載任土之法閭師職載任民作貢<lb/>
　之灋縣師職載賦兵之灋遂人職載溝洫之灋其授<lb/>
　田則大司徒職載不易一易再易之田所授多寡之<lb/>
　數小司徒職載上地中地下地之人所任多寡之數<lb/>
　皆各舉其一彼此互備也○注謂此造都鄙采地制<lb/>
　井田異于鄉遂非也井邑丘甸縣都以田數計之而<lb/>
<pb n="34b"/>
　出税灋也溝洫澮川以經界言之而通水道也此經<lb/>
　曰九夫為井者以出税灋故止計所耕之地也遂人<lb/>
　曰十夫有溝者以定經界故并計所占之地也井間<lb/>
　之溝溝上之畛以及疆埸之𤓰八家之場圃皆取于<lb/>
　所加百畝之中且四井為邑量地制邑亦必取于四<lb/>
　井之中非每井而加百畝勢不能備然則遂人所謂<lb/>
　十夫即此經所謂九夫而溝洫澮川之制井邑丘甸<lb/>
　縣都之灋乃鄉遂都鄙之所同也審矣鄭氏之誤起<lb/>
<pb n="35a"/>
　于謂匠人溝澮之數與遂人不同不知實無二灋特<lb/>
　考之未審耳詳見匠人為溝洫解○康成為鄉遂用<lb/>
　貢都鄙用助之説朱子終不敢易者一則以九與十<lb/>
　起數之異也然匠人之灋止九夫與遂人十夫異耳<lb/>
　其有溝有洫有澮有川同也九夫十夫取數雖異而<lb/>
　占地大小相去無幾其不可為以十起數之溝澮者<lb/>
　亦不可為以九起數之溝澮也且謂鄉遂多平曠則<lb/>
　最宜于畫井矣謂都鄙包陵麓則最不宜于畫井矣<lb/>
<pb n="35b"/>
　况建國或在中原或阻山澤即鄉遂多平曠都鄙包<lb/>
　陵麓之説亦不可通哉一則以四與五起數之異也<lb/>
　然四與五之起數各異特以異鄉遂都鄙之號名耳<lb/>
　必異其號名者以師田旗物易辨耳其實田制未嘗<lb/>
　異也葢鄉遂以五起數計室數也都鄙以四起數計<lb/>
　田數也以田之不易一易再易計之一家所占率二<lb/>
　百畝是合二井而約八九家積至四甸千一百餘家<lb/>
　在都鄙則名之曰縣在鄉遂則合九甸之地約二千<lb/>
<pb n="36a"/>
　五百家而名之曰州名之曰縣自是以上都鄙則合<lb/>
　四縣而名之曰都鄕遂則合十有一縣之地約萬二<lb/>
　千五百餘家而名之曰鄉名之曰遂室數田數未嘗<lb/>
　不符何不可通行井灋哉經曰乃經土地而井牧其<lb/>
　田野蓋通王畿邦國皆用此灋而中舉縣都以見例<lb/>
　耳且制地授田出税賦役稽夫家畜産之灋見于司<lb/>
　徒見于小司徒見于鄉師及鄉遂羣吏之職疊出互<lb/>
　備不厭其繁使鄉遂用貢都鄙用助經界水道彼此<lb/>
<pb n="36b"/>
　各異是地灋之最大宜特書而詳見者乃竟無一語<lb/>
　及此則為康成之臆説明矣至孟子所云尤不可以<lb/>
　此注證葢遂當為野而鄉不可以為國中也○成同<lb/>
　之灋注乃以開方計之然畫井必因地勢非必萬夫<lb/>
　之地截然齊一而為井春秋傳所謂牧臯隰井沃衍<lb/>
　管子所謂五而當一十而當一其遺灋也<lb/>
乃分地域而辨其守施其職而平其政<lb/>
　分地域謂建邦國造都鄙制鄉遂也辨其守辨其城<lb/>
<pb n="37a"/>
　郭溝涂之守灋也職謂九職政當作征税也知此經<lb/>
　所謂施職與大司徒分地職異者大司徒旣曰分地<lb/>
　職又曰頒職事所頒職事十有二其九即九職之事<lb/>
　則分地職不得為九職明矣故曰地職葢以别于民<lb/>
　職也此經上言分地域而辨其守下言平其政則為<lb/>
　施九職之事明矣<lb/>
凡小祭祀奉牛牲羞其肆小賓客令野修道委積大軍<lb/>
旅帥其衆庶小軍旅巡役治其政令大喪帥邦役治其<lb/>
<pb n="37b"/>
政教<lb/>
　小祭祀王𤣥冕所祭小賓客諸侯之使臣大軍旅謂<lb/>
　天子親行帥帥而致于大司徒也役謂築軍壘修城<lb/>
　塹之役大喪曰帥邦役者對遂師道野役而為言也<lb/>
凡建邦國立其社稷正其畿疆之封<lb/>
　畿職方所掌九畿也<lb/>
凡民訟以地比正之地訟以圖正之<lb/>
　地比田畔邑居相鄰接者<lb/>
<pb n="38a"/>
歲終則考其屬官之治成而誅賞令羣吏正要㑹而致<lb/>
事<lb/>
　曰治成者所治職事之狀所以别于計簿之成也屬<lb/>
　官謂官中大夫士及諸職執事王朝者羣吏謂鄉遂<lb/>
　公邑之吏及家削縣都私邑之吏以不盡屬于司徒<lb/>
　故别言之令羣吏正要㑹而致事者使達于治官不<lb/>
　自考而誅賞之也<lb/>
正歲則帥其屬而觀教象之灋徇以木鐸曰不用灋者<lb/>
<pb n="38b"/>
國有常刑令羣吏憲禁令修灋糾職以待邦治<lb/>
　憲表縣之觀教象之灋則曰帥其屬以教灋縣于象<lb/>
　魏在外之羣吏不能徧觀也憲禁令則曰令羣吏俾<lb/>
　各縣于所治也縣師掌都鄙稍甸郊里之治三年大<lb/>
　比以考羣吏詔廢置小司徒所令即縣師所考<lb/>
及大比六鄉四郊之吏平教治正政事攷夫屋及其衆<lb/>
寡六畜兵器以待政令<lb/>
　四郊者六鄉之餘地宅田士田賈田官田牛田賞田<lb/>
<pb n="39a"/>
　牧田是也司馬灋畝百為夫夫三為屋屋三為井小<lb/>
　司徒稽國中四郊都鄙之夫家九比之數而大比獨<lb/>
　六鄕四郊之吏者家稍縣都之吏則考之者縣師也<lb/>
　頒比灋于鄉大夫不及兵器至大比六鄉四郊之吏<lb/>
　則有兵器者鄉大夫州長黨正職主于教族師以下<lb/>
　始有簡兵器之文體有所宜事取其便也古者卒伍<lb/>
　兵器皆自具而漢世有禁民挾弓矢者可謂昧于治<lb/>
　體矣<lb/>
<pb n="39b"/>
鄉師之職各掌其所治鄉之教而聽其治<lb/>
　鄉師每二人共主三鄉故曰各掌其所治鄉也遂之<lb/>
　教治獄訟皆遂大夫掌之而鄉則鄉師掌之者鄉大<lb/>
　夫六卿也豈暇聽鄉之教治獄訟哉其于教則正月<lb/>
　頒之鄉吏而已其于治則歲終令羣吏㑹政致事而<lb/>
　已至獄訟則一聽之鄉師而不與者體當然也<lb/>
以國比之灋以時稽其夫家衆寡辨其老幼貴賤廢疾<lb/>
馬牛之物辨其可任者與其施舍者掌其戒令糾禁聽<lb/>
<pb n="40a"/>
其獄訟<lb/>
　曰國比之灋者五家為比乃國中屬民之灋而因以<lb/>
　施于鄉邑也稽夫家辨征役施舍小司徒之職也而<lb/>
　復列于鄉師者小司徒通掌國中及四郊都鄙而鄉<lb/>
　師分掌六鄉遂師分掌六遂縣師掌都鄙也馬牛之<lb/>
　物蓋該六畜車輦而言小司徒職旣曰六畜車輦而<lb/>
　又曰辨其物故知為旗物及兵器役器也<lb/>
大役則帥民徒而至治其政令旣役則受州里之役要<lb/>
<pb n="40b"/>
以攷司空之辟以逆其役事<lb/>
　至至營作之地也役要所遣民徒之數辟功作章程<lb/>
凡邦事令作秩敘<lb/>
　邦事凡有營作征行之事皆是也秩常食也敘功次<lb/>
　也凡功作之事其食之多少功之次敘皆令監督者<lb/>
　計而作之<lb/>
大祭祀羞牛牲共茅蒩<lb/>
　大司徒職奉牛牲羞其肆鄉師復羞牛牲者若宗廟<lb/>
<pb n="41a"/>
　之祭大司徒羞豚解則鄉師羞體解又大神示之祀<lb/>
　大司徒不與或鄉師共之也知非佐大司徒者宰夫<lb/>
　從太宰視滌濯贊小宰比官府之具皆特文以見也<lb/>
　蒩或讀為藉易曰藉用白茅或曰即士虞禮所謂苴<lb/>
　刌茅長五寸束之以承隋祭之物者○鄭剛中曰甸<lb/>
　師所共之茅以縮酒也鄉師所共之茅以藉也<lb/>
大軍旅㑹同正治其徒役與其輂輦戮其犯命者<lb/>
　輂馬駕輦人挽所以載任器也軍止則以為藩營司<lb/>
<pb n="41b"/>
　馬灋曰夏后氏謂輦曰余車殷曰胡奴車周曰輜輦<lb/>
　輦一斧一斤一鑿一梩一鋤周輦加二版二築又曰<lb/>
　夏后氏二十人而輦殷十八人而輦周十五人而輦<lb/>
　徒役輂輦稍人帥以至鄉師正治之而已<lb/>
大喪用役則帥其民而至遂治之及葬執纛以與匠師<lb/>
御匶而治役及窆執斧以涖匠師<lb/>
　匠師事官之屬鄉師主役匠師主匠共主葬引纛翳<lb/>
　也以指麾輓柩之役正其行列進退窆下棺也執斧<lb/>
<pb n="42a"/>
　恐或助匠師<lb/>
凡四時之田前期出田灋于州里簡其鼓鐸旗物兵器<lb/>
修其卒伍及期以司徒之大旗致衆庶而陳之以旗物<lb/>
辨鄉邑而治其政令刑禁巡其前後之屯而戮其犯命<lb/>
者斷其爭禽之訟<lb/>
　田灋所起人徒及所具器物也大司馬職禁圍之地<lb/>
　前後有屯百步車徒未列及旣弊後所止也故鄉師<lb/>
　巡之<lb/>
<pb n="42b"/>
凡四時之徵令有常者以木鐸徇于市朝<lb/>
　徇于朝使羣吏布于六鄉也徇于市戒國中之民也<lb/>
以歲時巡國及野而賙萬民之囏阨以王命施惠<lb/>
　以王命施惠者其職代王巡行見民囏阨即以王命<lb/>
　發倉廩出泉布而無所壅遏不待奏請報可此聖人<lb/>
　慮事之詳憂民之切也<lb/>
歲終則攷六鄉之治以詔廢置<lb/>
　告王及冢宰○以是知六鄉之吏小司徒不自考而<lb/>
<pb n="43a"/>
　誅賞之也六遂則遂大夫主之其餘縣師主之<lb/>
正歲稽其鄉器比共吉凶二服閭共祭器族共喪器黨<lb/>
共射器州共賓器鄉共吉凶禮樂之器<lb/>
　吉祭服凶弔服祭器簠簋鼎俎之屬喪器夷槃素俎<lb/>
　楬豆輁軸之屬射器弓矢楅中之屬賓器尊俎笙瑟<lb/>
　之屬鄉大夫備集此四者為州黨族閭有故而不共<lb/>
　也鄉器旁使相共則民無廢事上下相補則體行而<lb/>
　教成<lb/>
<pb n="43b"/>
若國大比則攷教察辭稽器展事以詔誅賞<lb/>
　此大比羣吏之治攷教乃攷其教之行否如教行于<lb/>
　二十五家然後閭胥為得其職若三年大比興賢能<lb/>
　考徳行道藝則鄉大夫之職也察辭視吏言事察其<lb/>
　情實<lb/>
鄉大夫之職各掌其鄉之政教禁令正月之吉受教灋<lb/>
于司徒退而頒之于其鄉吏使各以教其所治以攷其<lb/>
徳行察其道藝<lb/>
<pb n="44a"/>
　州長黨正皆曰教治政令而鄉大夫則曰政教禁令<lb/>
　者鄉大夫六鄕也用其體望以統六鄉而不與治民<lb/>
　之事故曰受教灋于司徒退而頒之于其鄉吏使各<lb/>
　以教其所治又曰令羣吏考灋于司徒各憲之于其<lb/>
　所治之國蓋州長黨正始有民治故鄉大夫職不言<lb/>
　治也非惟不治民亦不聽羣吏之治鄉師職各掌其<lb/>
　所治鄉之教而聽其治是也遂大夫則兼聽治訟以<lb/>
　無王朝之事也○魏氏曰鄉大夫六卿也而同受司<lb/>
<pb n="44b"/>
　徒之灋葢在朝則冢宰重在鄉則大司徒重在軍則<lb/>
　大司馬重○王氏詳説曰鄉大夫云政教禁令州長<lb/>
　云教治政令黨正云政令教治族師云戒令政事閭<lb/>
　胥云閭之徵令比長云比之治命官之意其輕重皆<lb/>
　在一字間大司徒之職掌邦教而兼土地之圖人民<lb/>
　之數小司徒則掌建邦之教灋鄉師則各掌其所治<lb/>
　鄉之教而兼聽其治矣若乃六鄉之吏閭胥比長則<lb/>
　于政教之事不足稱也不過掌閭之徵令比之治而<lb/>
<pb n="45a"/>
　已鄉大夫州長則詳于教黨正族師則詳于政此政<lb/>
　教之所以異也禁令為上政令次之戒令又次之徵<lb/>
　令為下比長則于令亦不足稱也<lb/>
以歲時登其夫家之衆寡辨其可任者國中自七尺以<lb/>
至六十野自六尺以及六十有五皆征之其舍者國中<lb/>
貴者賢者能者服公事者老者疾者皆舍以歲時入其<lb/>
書<lb/>
　征力役之征也舍謂復除不給役事晚征而早免之<lb/>
<pb n="45b"/>
　以國中役事多也早征而晚舍之以野外役事少也<lb/>
　入其書謂入于大司徒所舍獨言國中者公卿大夫<lb/>
　士及庶人在官者皆聚于國中鄉遂之吏則當官奉<lb/>
　職不在弛舍之列鄉遂大夫所屬無府史胥徒又升<lb/>
　于司徒者始不征于鄉則賢能在鄕遂者亦不應舍<lb/>
　故止以國中言之至老疾則本無可任之理言國中<lb/>
　而野可知矣小司徒頒比灋于鄉大夫使簡稽而登<lb/>
　諸籍故曰入其數鄉大夫旣登諸籍故曰入其書<lb/>
<pb n="46a"/>
三年則大比攷其徳行道藝而興賢者能者鄉老及鄕<lb/>
大夫帥其吏與其衆寡以禮禮賓之<lb/>
　衆寡謂衆賓葢鄉人來觀禮者多少無定數也興者<lb/>
　自是而興起出其曹也<lb/>
厥明鄕老及鄉大夫羣吏獻賢能之書于王王再拜受<lb/>
之登于天府内史貳之<lb/>
　厥其也天府掌宗廟之寶藏者<lb/>
退而以鄕射之禮五物詢衆庶一曰和二曰容三曰主<lb/>
<pb n="46b"/>
皮四曰和容五曰興舞<lb/>
　凡射衆耦皆合揖讓相先故取其能和勝不勝相形<lb/>
　媢嫉易生故取其有容主皮貫革也和容容體比于<lb/>
　禮也興舞節比于樂也于獻賢能之書後即以此為<lb/>
　詢者所以興起羣士為後舉之本也賢能徳行道藝<lb/>
　旣成者故謀于鄉先生五物材質可造者故詢于衆<lb/>
　庶<lb/>
此謂使民興賢出使長之使民興能入使治之<lb/>
<pb n="47a"/>
　出謂進而為王朝之官也入謂退而為鄉遂之吏也<lb/>
　葢興其才徳之大者而進于王朝則將為公卿大夫<lb/>
　以臨長之興其行能之小者而為鄉遂之吏則遂治<lb/>
　其比閭族黨之民此三王之世所以不患選舉之不<lb/>
　公而百官得其宜萬事得其序也<lb/>
歲終則令六鄉之吏皆㑹政致事<lb/>
　㑹政者上財用之計也致事者各致其一歲所治之<lb/>
　職事也曰㑹政者舍國政無所用財也小司徒歲終<lb/>
<pb n="47b"/>
　令羣吏正要㑹而致事則兼甸稍縣都之吏也小宰<lb/>
　歲終令羣吏致事則兼六官之屬也不及㑹政者小<lb/>
　宰月終受月要贊冢宰受歲㑹則㑹政不必言矣<lb/>
正歲令羣吏攷灋于司徒以退各憲之于其所治之國<lb/>
　羣吏州長以下曰所治之國者按朝大夫職于都家<lb/>
　亦曰每國凡地有分界者通可謂之國也○李耜卿曰<lb/>
　正月所受止教灋此所攷灋則小司徒職所云征役<lb/>
　弛舍祭祀飲食喪紀之禁令皆在焉<lb/>
<pb n="48a"/>
大詢于衆庶則各帥其鄉之衆寡而致于朝<lb/>
　大詢詢國危詢國遷詢立君也曰衆寡者所致必耆<lb/>
　徳無定數也<lb/>
國有大故則令民各守其閭以待政令<lb/>
　皆聚于閭胥所治處<lb/>
以旌節輔令則達之<lb/>
　民雖以徵令行其將之者無節則不得通○朱子曰<lb/>
　古人學挍教養徳行道藝選舉爵祿宿衛征伐師旅<lb/>
<pb n="48b"/>
　田獵只是一項事<lb/>
州長各掌其州之教治政令之灋正月之吉各屬其州<lb/>
之民而讀灋以攷其徳行道藝而勸之以糾其過惡而<lb/>
戒之<lb/>
　讀灋讀教灋也鄉大夫掌政教禁令黨正掌政令教<lb/>
　治而州長獨曰掌教治政令之灋何也鄉大夫六卿<lb/>
　也其于鄉之政教禁令躬為表儀執其總以帥屬而<lb/>
　已其灋之詳則州長掌之下經所列是也考徳行道<lb/>
<pb n="49a"/>
　藝勸戒則有灋祭祀禮射喪紀㑹民涖事則有灋師<lb/>
　田行役戒令賞罰則有灋大考州里廢興則有灋故<lb/>
　鄉大夫職正月受教灋于司徒退而頒之于其鄉吏<lb/>
　即頒之州長也蓋鄉大夫董其成黨正以下承其事<lb/>
　而掌其灋者則州長耳<lb/>
若以歲時祭祀州社則屬其民而讀灋亦如之春秋以<lb/>
禮㑹民而射于州序<lb/>
　以禮㑹民先行鄉飲酒之禮也州黨之學皆名為序<lb/>
<pb n="49b"/>
凡州之大祭祀大喪皆涖其事<lb/>
　大祭祀謂州社稷及山川因國之在其境内者<lb/>
若國作民而師田行役之事則帥而致之掌其戒令與<lb/>
其賞罰<lb/>
　致之于司徒也自黨正以下不復言致者皆州長之<lb/>
　所帥也掌其戒令賞罰則是于軍因為師帥<lb/>
歲終則㑹其州之政令正歲則讀教灋如初<lb/>
　黨正以下皆㑹政致事州長獨㑹政而無致事之文<lb/>
<pb n="50a"/>
　者致所治職事廢興誅賞行焉故使羣吏各自致于<lb/>
　鄉大夫㑹政則財用之計苟無侵冒賞罰不行于其<lb/>
　間故先㑹而鉤考之然後以達于鄉大夫曰㑹其州<lb/>
　之政令者凡用財或以政之常經或出于一時之令<lb/>
　也<lb/>
三年大比則大攷州里以贊鄉大夫廢興<lb/>
　興者或遷其爵命或重其事任也<lb/>
黨正各掌其黨之政令教治及四時之孟月吉日則屬<lb/>
<pb n="50b"/>
民而讀邦灋以糾戒之春秋祭禜亦如之<lb/>
　彌親民者于教亦彌數也于州曰治教政令于黨曰<lb/>
　政令教治者州長掌讀教灋考徳行道藝故先教黨<lb/>
　正掌讀邦灋申戒禁作師田行役故先政也邦灋者<lb/>
　鄉八刑及師田行役之灋也禜謂雩禜水旱之神<lb/>
國索鬼神而祭祀則以禮屬民而飲酒于序以正齒位<lb/>
一命齒于鄉里再命齒于父族三命而不齒<lb/>
　國索鬼神而祭祀謂大蜡也正齒位鄉飲酒義六十<lb/>
<pb n="51a"/>
　者坐五十者立侍六十者三豆七十者四豆八十者<lb/>
　五豆九十者六豆是也民三時務農將闕于禮故于<lb/>
　農隙而教之尊長養老凡射及飲酒鄉民雖為卿大<lb/>
　夫必來觀禮齒于鄉里者以年與衆賓相次也齒于<lb/>
　父族者異姓雖有老得居其上也不齒者席于尊東<lb/>
　所謂僎也鄉飲酒國事也故兼尚爵非私居燕飲之<lb/>
　禮○朱子曰古人貴貴長長並行不悖雖曰不齒亦<lb/>
　不相壓故别設一位<lb/>
<pb n="51b"/>
凡其黨之祭祀喪紀昏冠飲酒教其禮事掌其戒禁凡<lb/>
作民而師田行役則以其灋治其政事<lb/>
　亦于軍因為旅帥<lb/>
歲終則㑹其黨政帥其吏而致事<lb/>
　黨正以下不曰政令者凡鄉大夫有令皆州長布之<lb/>
　故曰㑹其州之政令黨正以下則奉令承事而已故<lb/>
　第曰㑹政也然黨之所統尚多故曰㑹其黨政謂合<lb/>
　計五族之政也閭胥以下無復政之可㑹故族師職<lb/>
<pb n="52a"/>
　第曰㑹政致事而不復曰㑹其族政也<lb/>
正歲屬民讀法而書其徳行道藝<lb/>
以歲時涖挍比及大比亦如之<lb/>
　挍比族師職所謂邦比之灋也族師挍比而黨正涖<lb/>
　之<lb/>
族師各掌其族之戒令政事月吉則屬民而讀邦灋書<lb/>
其孝弟睦婣有學者春秋祭酺亦如之<lb/>
　酺或曰為人物烖害之神或曰即挍人職所謂祭馬<lb/>
<pb n="52b"/>
　步或曰祭社畢而民飲酒也族長無飲酒之禮因祭<lb/>
　酺而與其民以長幼相獻酬焉族師所掌無教者雖<lb/>
　書孝弟睦婣有學者而教事非所能任也觀此則黨<lb/>
　正以上掌教治者必徳行道藝足以表衆可知矣記<lb/>
　曰能為師然後能為長此古之民所以易于觀感興<lb/>
　起而政教無壅也官以師名而曰不足以任教事者<lb/>
　凡知其事而相督察皆曰師胥師賈師之類是也<lb/>
以邦比之灋帥四閭之吏以時屬民而挍登其族之夫<lb/>
<pb n="53a"/>
家衆寡辨其貴賤老幼廢疾可任者及其六畜車輦<lb/>
　邦比之灋閭師以下由族師而定黨正以上據族師<lb/>
　而行故于此詳言比灋<lb/>
五家為比十家為聨五人為伍十人為聨四閭為族八<lb/>
閭為聨使之相保相受刑罰慶賞相及相共以受邦職<lb/>
以役國事以相葬埋<lb/>
　比長之治有罪奇衺相及者五家而已此合四閭八<lb/>
　閭而賞罰相共者葢軍政也故旣曰五家為比十家<lb/>
<pb n="53b"/>
　為聨復曰五人為伍十人為聨明後所言乃軍政耳<lb/>
　四閭為族八閭為聨不復曰百人為卒二百人為聨<lb/>
　者省文也惟軍灋進退有度左右有局故不死乘伍<lb/>
　有刑一夫先登而合軍同賞非此不足以致果毅禁<lb/>
　冒慢也以受邦職以下則因軍政而連及之耳受邦<lb/>
　職則共簡其游惰役國事則衆察其逋逃相葬埋則<lb/>
　互糾其避匿非此不足以齊衆非如秦灋鄰里相坐<lb/>
　也以八閭為限者過是則難稽也○刑罰則相及慶<lb/>
<pb n="54a"/>
　賞則相共○王明齋曰苟定于比即為伍家取一人<lb/>
　則無居守者葢比閭族黨州鄉教訓其居民之灋伍<lb/>
　兩卒旅師軍乃部署其勇力又自㑹而用之○小司<lb/>
　徒職凡起徒役無過家一人事急役重則然尋常征<lb/>
　役必每減可知矣此經聨灋恐即其制也葢聨十家<lb/>
　而出五人聨八閭而出百人合羨卒計之乃用其一<lb/>
　而存其四使得居守且無廢穡事也其必聨以八閭<lb/>
　何也軍旅之伍必以近而合使與其類相依與其長<lb/>
<pb n="54b"/>
　相習然後以守則固以戰則强但役必更番合畿内<lb/>
　計之常數十年而後一從徵發故八閭之人亦不以<lb/>
　同時並調為困耳<lb/>
若作民而師田行役則合其卒伍簡其兵器以鼓鐸旗<lb/>
物帥而至掌其治令戒禁刑罰<lb/>
　亦于軍因為卒長<lb/>
歲終則㑹政致事<lb/>
閭胥各掌其閭之徵令以歲時各數其閭之衆寡辨其<lb/>
<pb n="55a"/>
施舍凡春秋之祭祀役政喪紀之數聚衆庶旣比則讀<lb/>
灋書其敬敏任恤者<lb/>
　祭祀謂州社黨禜族酺也役田役也政力政也喪紀<lb/>
　大喪及四閭相葬也閭胥于民尤切但聚衆庶則讀<lb/>
　灋不及軍旅者教民在平時軍旅事棘旣徵𤼵則不<lb/>
　必復教之矣二十五家人民寡孝友睦婣有學者未<lb/>
　易數覯也故第書其敬敏任恤者比耦而耕同井相<lb/>
　友則敬敏任恤者迹可驗矣<lb/>
<pb n="55b"/>
凡事掌其比觵撻罰之事<lb/>
　觵用酒撻扑也皆失禮之罰旣舉祭祀役政喪紀而<lb/>
　又曰凡事掌其比者上該軍旅徵發下該民間相受<lb/>
　相葬相救相賙以及合耦興耡移民救稼之事也<lb/>
比長各掌其比之治五家相受相和親有辠奇衺則相<lb/>
及<lb/>
　比長即耦耕之民而曰掌其比之治者五家有所欲<lb/>
　治于上上有所治于五家比長必與之俱也<lb/>
<pb n="56a"/>
徙于國中及郊則從而授之若徙于他則為之旌節而<lb/>
行之若無授無節則惟圜土内之<lb/>
　徙于他謂出居異鄉也圜土獄城也鄉中無授出鄉<lb/>
　無節所過則呵問繫之圜土<lb/>
封人掌設王之社壝為畿封而樹之<lb/>
　大司徒職設其社稷之壝此經于封國亦舉社稷又<lb/>
　曰令社稷之職而首言王之社壝獨不舉稷者明祀<lb/>
　稷即于社别無壇壝也王國外四面五百里各置畿<lb/>
<pb n="56b"/>
　限畿上有封又樹木為阻固○鄭剛中曰王自為立<lb/>
　社曰王社為民立社曰大社大社與稷配此獨設社<lb/>
　壝謂王社也<lb/>
凡封國設其社稷之壝封其四疆造都邑之封域者亦<lb/>
如之<lb/>
　天子封五色土為社建諸侯則各割其方色土與之<lb/>
　使立社燾以黄土苴以白茅<lb/>
令社稷之職<lb/>
<pb n="57a"/>
　諸有職事于祭祀者皆冢宰小宰令之封人所令其<lb/>
　諸守社稷之壇壝以及修築灑掃之職與<lb/>
凡祭祀飾其牛牲設其楅衡置其絼共其水槀<lb/>
　飾刷治潔清之也絼著牛鼻繩楅衡所以持牛令不<lb/>
　得抵觸楅設于角衡設于鼻水槀給殺時洗薦之用<lb/>
　也<lb/>
歌舞牲及毛炮之豚<lb/>
　君牽牲入廟隨而歌舞之以歆神春秋傳奉牲以告<lb/>
<pb n="57b"/>
　曰博碩肥腯毛炮豚者爓去其毛而炮之以備八珍<lb/>
凡喪紀賓客軍旅大盟則飾其牛牲<lb/>
　大盟㑹同之盟<lb/>
鼓人掌教六鼓四金之音聲以節聲樂以和軍旅以正<lb/>
田役<lb/>
　單出曰聲雜比曰音記曰鼓無當于五聲五聲弗得<lb/>
　不和故以節聲樂<lb/>
教為鼓而辨其聲用<lb/>
<pb n="58a"/>
　教為鼓教擊鼓者大小之數又别其聲所用之事或<lb/>
　曰教韗人為之<lb/>
以雷鼓鼓神祀以靈鼓鼓社祭以路鼓鼓鬼享以鼖鼓<lb/>
鼓軍事以鼛鼓鼓役事以晉鼓鼓金奏<lb/>
　雷鼓八面鼓也神祀祀天神靈鼓六面鼓也社祭祭<lb/>
　地示路鼓四面鼓也鬼享享宗廟大鼓謂之鼖長八<lb/>
　尺鼛鼓長丈二尺晉鼓長六尺六寸磬師掌教編鐘<lb/>
　鐘師掌鐘鎛師掌鎛皆金奏也○春秋傳魯叔孫豹<lb/>
<pb n="58b"/>
　如晉金奏肆夏之三晉郤至如楚金奏作于下鎛師<lb/>
　掌金奏之鼓凡祭祀鼓其金奏之樂饗食賓射亦如<lb/>
　之饗食賓射皆賓客之事是金奏用于賓客為多也<lb/>
　此經于祭祀軍事役事外别出金奏亦主賓客之事<lb/>
　但祭祀之樂雖用雷鼓靈鼓路鼓至中有金奏則亦<lb/>
　以晉鼓鼓之耳<lb/>
以金錞和鼓以金鐲節鼓以金鐃止鼓以金鐸通鼔<lb/>
　錞錞于也圜如碓頭大上小下樂作鳴之鐲鉦也形<lb/>
<pb n="59a"/>
　如小鐘即春秋傳所謂丁寧鐃如鈴無舌有秉執而<lb/>
　鳴之鐸大鈴也四金皆師田所用地官與司馬聨事<lb/>
　故鼓人兼掌之<lb/>
凡祭祀百物之神鼓兵舞帗舞者<lb/>
　兵謂干戚帗列五采繒為之有秉<lb/>
凡軍旅夜鼓鼜軍動則鼓其衆田役亦如之<lb/>
　鼜夜戒守鼓也動行也司馬灋曰昏鼓四通為大鼜<lb/>
　夜半三通為晨戒明旦五通為𤼵昫<lb/>
<pb n="59b"/>
救日月則詔王鼓<lb/>
　王親鼓者重天變也<lb/>
大喪則詔大僕鼓<lb/>
　始崩及窆時也<lb/>
舞師掌教兵舞帥而舞山川之祭祀教帗舞帥而舞社<lb/>
稷之祭祀教羽舞帥而舞四方之祭祀教皇舞帥而舞<lb/>
旱暵之事<lb/>
　羽析白羽為之形如帗四方之祭祀四望也早暵之<lb/>
<pb n="60a"/>
　事雩也暵熱氣皇析五采羽為之象鳳凰亦如帗四<lb/>
　者之舞乃民間所通用故别設舞師以教之<lb/>
凡野舞則皆教之<lb/>
　四十人之外有野人學舞者教之以待選用又以備<lb/>
　鄉遂州黨祭祀之舞<lb/>
凡小祭祀則不興舞<lb/>
　小祭祀王𤣥冕所祭者若宫中七祀等則無舞林澤<lb/>
　墳衍百物之祭仍有之<lb/>
<pb n="60b"/>
牧人掌牧六牲而阜蕃其物以共祭祀之牲牷<lb/>
　六牲牛馬羊豕犬雞牷體完具也<lb/>
凡陽祀用騂牲毛之隂祀用黝牲毛之望祀各以其方<lb/>
之色牲毛之<lb/>
　陽祀南郊及宗廟也隂祀方澤及社稷也望祀五嶽<lb/>
　四鎭四瀆也騂赤也黝黑也色以毛别旣列其色而<lb/>
　又曰毛之者色雖純毛之美善又各有差等必次敘<lb/>
　以待大小祀之所用也<lb/>
<pb n="61a"/>
凡時祀之牲必用牷物<lb/>
　時祀四時常祀也總結上陽祀隂祀望祀并四方山<lb/>
　川百物牷物謂體完而色純也凡對犧則牷為體完<lb/>
　獨言牷則該色純○李耜卿曰天之時祀日月以下<lb/>
　地之時祀五祀五嶽以下<lb/>
凡外祭毁事用尨可也<lb/>
　外祭謂表貉及王行過用事山川毁謂疈辜候禳毁<lb/>
　除殃咎之屬尨雜色也<lb/>
<pb n="61b"/>
凡祭祀共其犧牲以授充人繫之凡牲不繫者共奉之<lb/>
　授充人者殊養之非時而祭祀則牲不繫<lb/>
牛人掌養國之公牛以待國之政令<lb/>
　公猶官也<lb/>
凡祭祀共其享牛求牛以授職人而芻之<lb/>
　享牛正祭之牛求牛繹祭之牛繹曰索祭故其牲謂<lb/>
　之求牛也職人謂牧人充人職當繫牛而養之者<lb/>
凡賓客之事共其牢禮積膳之牛<lb/>
<pb n="62a"/>
　積所以給賓客之用在途則遺人職候館有積是也<lb/>
　在館則掌客職上公飱五牢饔餼九牢五積侯伯飱<lb/>
　四牢饔餼七牢四積子男飱三牢饔餼五牢三積膳<lb/>
　所以間禮賓客公侯伯殷膳皆太牢<lb/>
饗食賓射共其膳羞之牛<lb/>
軍事共其犒牛喪事共其奠牛<lb/>
　喪所薦饋曰奠以未葬無尸直薦舍于神前也<lb/>
凡㑹同軍旅行役共其兵車之牛與其牽徬以載公任<lb/>
<pb n="62b"/>
器<lb/>
　牽徬在轅外輓牛也居前曰牽居旁曰徬任猶用也<lb/>
　四丘出甲凡卒乘之牛民自共之此兵車以載官用<lb/>
　器故官共其牛<lb/>
凡祭祀共其牛牲之互與其盆簝以待事<lb/>
　互懸肉格盆以盛血簝受肉籠<lb/>
充人掌繫祭祀之牲牷祀五帝則繫于牢芻之三月<lb/>
　牢閑也必有閑者防禽獸觸齧凡大祭祀之牲牷皆<lb/>
<pb n="63a"/>
　繫養之特不至三月耳周官言祭祀多首五帝葢舉<lb/>
　四時迎氣之祭則圜丘方澤明堂等而上者不必言<lb/>
　也<lb/>
享先王亦如之凡散祭祀之牲繫于國門使養之<lb/>
　散祭祀謂司中司命山川之屬不言牷者兼用尨也<lb/>
展牲則告牷<lb/>
　展牲當在祭之前夕特牲饋食禮曰宗人視牲告充<lb/>
　舉獸尾告備○李耜卿曰展牲亦兼祭義所云朔月<lb/>
<pb n="63b"/>
　月半君巡牲穀梁子曰郊牛日展斛角而知傷展道<lb/>
　盡矣告牷告完具無傷也<lb/>
碩牲則贊<lb/>
　贊助也碩牲謂馬牛防其奔駭故助持之按司馬職<lb/>
　喪祭奉詔馬牲挍人職凡將事于四海山川則飾黄<lb/>
　駒充人亦當助牽經于六牲皆各指其物而此曰碩<lb/>
　牲正以兼馬牛二物耳不曰贊王以喪祭並贊司馬<lb/>
　也<lb/>
<pb n="64a"/>
載師掌任土之灋以物地事授地職而待其政令<lb/>
　任土者任其力勢所能生育也物物色之以知其所<lb/>
　宜也授地職即司徒所分地職謂其地所承于王朝<lb/>
　之職事鄉遂公邑都家皆有之知非九職之事者授<lb/>
　民以九職閭師所掌也且百工商賈臣妾閒民之所<lb/>
　任不得謂地職故經于非九職之事者則以地職别<lb/>
　之如郊之日汜埽反道鄉為田燭即六鄉之地職餘<lb/>
　可類推○雁門馮氏曰任土謂某田當在某地也<lb/>
<pb n="64b"/>
以㕓里任國中之地以場圃任園地以宅田士田賈田<lb/>
任近郊之地以官田牛田賞田牧田任逺郊之地以公<lb/>
邑之田任甸地以家邑之田任稍地以小都之田任縣<lb/>
地以大都之田任畺地<lb/>
　㕓市中地里民居也宅田或曰居郭外者之宅地以<lb/>
　備民之益多或曰致仕者之家所受田也士田所以<lb/>
　養升于太學之士也士庶子宿衛王宫者宫伯行其<lb/>
　秩而大司樂樂師大胥無及學士之秩者則别有以<lb/>
<pb n="65a"/>
　養之可知矣賈田在市之賈人其家所受田也官田<lb/>
　庶人在官者其家所受田也牛田牧田畜牧者之家<lb/>
　所受田也公邑謂六遂餘地天子使大夫治之稍縣<lb/>
　畺采邑外餘地亦然五百里甸服故鄉遂都家之餘<lb/>
　田為公邑者通謂之甸王畿千里積百同九百萬夫<lb/>
　之地也山陵林麓川澤溝瀆城郭宫室涂巷三分去<lb/>
　一餘六百萬夫又以田不易一易再易相通定受田<lb/>
　者三百萬家逺郊之内地居四同三十六萬夫之地<lb/>
<pb n="65b"/>
　也三分去一其餘二十四萬夫六鄉之民七萬五千<lb/>
　家通不易一易再易一家受二夫則十五萬夫之地<lb/>
　其餘九萬夫㕓里也場圃也宅田也士田也賈田也<lb/>
　官田也牛田也賞田也牧田也九者亦通受一夫則<lb/>
　半農人也定受田共十二萬家甸稍縣都合居九十<lb/>
　六同八百六十四萬夫之地城郭宫室差少涂巷又<lb/>
　狹于三分所去六而存一以十八分之十三率之餘<lb/>
　六百二十四萬夫之地通上中下六家而受十三夫<lb/>
<pb n="66a"/>
　定受田二百八十八萬家其在甸七萬五千家為六<lb/>
　遂餘則公邑<lb/>
凡任地國宅無征園㕓二十而一近郊十一逺郊二十<lb/>
而三甸稍縣都皆無過十二惟漆林之征二十而五<lb/>
　上經以㕓里任國中之地國宅謂列居國中者所謂<lb/>
　里也故無征與㕓之在市者異征税輕近而重逺近<lb/>
　者多役故也漆林加重以自然而生不假人力也論<lb/>
　者多以周官甸稍縣都之十二為疑然孟子言三代<lb/>
<pb n="66b"/>
　皆十一特所出粟米外此尚有力役之征禹貢百里<lb/>
　賦納<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>二百里納秷三百里納秸服則外此不輸<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>
　秸服輸將者賦必有加可知矣此經所謂近郊十一<lb/>
　即公田之入也自逺郊二十而三以及甸稍縣都之<lb/>
　十二皆量其力役之繁簡而以他貢物足之其九榖<lb/>
　之貢則不過公田所入春秋傳所謂穀出不過藉也<lb/>
　角人羽人掌葛職凡山澤之農徵其齒角骨物羽翮<lb/>
　葛材草貢以當邦賦之政令則凡九穀及力役之征<lb/>
<pb n="67a"/>
　皆可以他物充<lb/>
凡宅不毛者有里布凡田不耕者出屋粟凡民無職事<lb/>
者出夫家之征<lb/>
　宅不毛不種桑麻也故罰以嬪貢之布屋粟三家之<lb/>
　税粟也夫家之征一夫百畝之税及其家所出士徒<lb/>
　車輦繇役也周之徹灋亦八家同養公田而有屋粟<lb/>
　者亦取公田之入以八計而税其三耳<lb/>
以時徵其賦<lb/>
<pb n="67b"/>
　徵賦者閭師遂師而以時令徵者載師也<lb/>
閭師掌國中及四郊之人民六畜之數以任其力以待<lb/>
其政令以時徵其賦<lb/>
　掌六畜之數者農事之本也<lb/>
凡任民任農以耕事貢九穀任圃以樹事貢草木任工<lb/>
以飭材事貢器物任商以市事貢貨賄任牧以畜事貢<lb/>
鳥獸任嬪以女事貢布帛任衡以山事貢其物任虞以<lb/>
澤事貢其物<lb/>
<pb n="68a"/>
　草木謂葵韮果蓏之屬曰以時徵其賦而所列皆九<lb/>
　職之貢物則貢之外别無賦明矣特以地計則曰九<lb/>
　賦以職言則曰九貢耳<lb/>
凡無職者出夫布凡庶民不畜者祭無牲不耕者祭無<lb/>
盛不樹者無槨不蠶者不帛不績者不衰<lb/>
　載師閭師之罰輕重不同朱子謂前以待士大夫之<lb/>
　有土者後乃庶民薛氏謂載師所罰乃都家之長公<lb/>
　邑之吏皆非也葢載師凡民無職事者出夫家之征<lb/>
<pb n="68b"/>
　謂醫卜巫覡媒妁之類其事不列于九職者也此無<lb/>
　職者則閒民雖無常職而未嘗無事故罰止于夫布<lb/>
　載師凡宅不毛者有里布荒其園圃者也此獨不樹<lb/>
　未嘗不毛故罰止于不椁載師凡田不耕者出屋粟<lb/>
　受田而不耕者也此不耕者謂工商藪牧之類本未<lb/>
　受田故罰止于無盛其事本異故罰亦異耳獨舉庶<lb/>
　民者士大夫有田祿則不在此列<lb/>
縣師掌邦國都鄙稍甸郊里之地域而辨其夫家人民<lb/>
<pb n="69a"/>
田萊之數及其六畜車輦之稽三年大比則以攷羣吏<lb/>
而以詔廢置<lb/>
　地域田萊之數小司徒掌之鄉遂之吏各掌其夫家<lb/>
　人民六畜車輦之稽而復使縣師通掌之且外及于<lb/>
　邦國者以有軍旅㑹同田役之戒則受灋于司馬以<lb/>
　作衆庶㑹卒伍不可不備知其數也旣掌事則大比<lb/>
　因詔廢置所以考羣吏者不厭其詳也縣師雖兼郊<lb/>
　里而所專掌則都鄙稍甸故列職先都鄙稍甸而後<lb/>
<pb n="69b"/>
　及郊里猶小司徒雖兼都鄙而所專掌乃國中四郊<lb/>
　故列職先國中四郊而後及都鄙也<lb/>
若將有軍旅㑹同田役之戒則受法于司馬以作其衆<lb/>
庶及馬牛車輦㑹其車人之卒伍使皆備旗鼓兵器以<lb/>
帥而至<lb/>
　受灋于司馬者知所當徴衆寡按左傳鄭人受兵于大<lb/>
　宫楚人授師孑焉以伐隨又鄭火授兵登陴先儒遂<lb/>
　謂甲楯甸丘自具兵器臨時授之然考周官鄉大夫<lb/>
<pb n="70a"/>
　大比考夫屋及其衆寡六畜兵器此職㑹車人之卒<lb/>
　伍使皆備旗鼓兵噐以帥而至族師合卒伍則簡兵<lb/>
　噐里宰比六畜兵噐而司戈盾軍旅㑹同所授止貳<lb/>
　車乘車之戈盾及旅賁虎士之戈盾則卒伍兵噐皆<lb/>
　自備可知矣左氏所𫝊或春秋時列國之變灋或所<lb/>
　謂授兵者亦止授將挍辭未别白耳<lb/>
凡造都邑量其地辨其物而制其域<lb/>
　都謂大都小都邑謂公邑家邑也辨其物即司徒職<lb/>
<pb n="70b"/>
　所謂以土均之灋辨五物九等也山林川澤丘陵墳<lb/>
　衍原隰其間穀土多寡不均其穀土又有不易一易<lb/>
　再易之分故必辨其物然後可以制其域縣師通掌<lb/>
　天下之兵賦而所制地域獨都鄙者六遂之域遂人<lb/>
　制之六鄕之域小司徒制之也<lb/>
以歲時徵野之賦貢<lb/>
　野謂甸稍縣都載師閭師縣師職事相近而各異載<lb/>
　師所掌任土之灋也閭師所掌任民之灋也縣師所<lb/>
<pb n="71a"/>
　掌賦兵之灋也三職皆曰時徵其賦而載師縣師通<lb/>
　掌畿内之地事葢掌其徵之令非親徵之也里宰職<lb/>
　曰以待有司之政令而征其財賦遂師職曰以徵財<lb/>
　賦則知六遂之財賦里宰徵之而遂師執其總矣六<lb/>
　鄉之財賦必閭胥徵之而閭師執其總矣公邑都家<lb/>
　之財賦必其二十五家之長徵之而公邑之吏都家<lb/>
　之宰執其總矣族師酇長職皆曰作民而師田行役<lb/>
　則帥而至稍人職曰以縣師之灋作其同徒車輦以<lb/>
<pb n="71b"/>
　帥而至則丘乘卒伍之政縣師亦不親也<lb/>
遺人掌邦之委積以待施惠鄉里之委積以恤民之囏<lb/>
阨門關之委積以養老孤郊里之委積以待賓客野鄙<lb/>
之委積以待羈旅縣都之委積以待凶荒<lb/>
　鄉里通鄕遂甸稍縣都而言民之囏阨無地無之故<lb/>
　知通乎畿内也縣都之委積最多故以待凶荒且便<lb/>
　于内外移用也不言甸稍之委積者委人掌甸稍之<lb/>
　聚而軍旅共其委積薪芻則甸稍之委積並掌于委<lb/>
<pb n="72a"/>
　人以共師旅可知矣遺人掌待施惠故軍旅之委積<lb/>
　不列也道路之委積又以師役與賓客㑹同並列者<lb/>
　共之者委人而遺人掌其頒之令也待賓客羈旅旣<lb/>
　列遺人職復列委人職者遺人頒委積委人共薪芻<lb/>
　也大府邦中四郊甸稍縣都之賦各有所待而此職<lb/>
　郊野縣都之委積委人職甸稍之委積又各有所待<lb/>
　何也歲賦不盡輸于王朝其存者各貯其地以為委<lb/>
　積<lb/>
<pb n="72b"/>
凡賓客㑹同師役掌其道路之委積凡國野之道十里<lb/>
有廬廬有飲食三十里有宿宿有路室路室有委五十<lb/>
里有市市有候館候館有積<lb/>
　廬可暫止路室可止宿候館則樓可觀望者也<lb/>
凡委積之事巡而比之以時頒之<lb/>
　巡者所掌非一地也六鄕之賦閭師徵之六遂之賦<lb/>
　遂師徵之縣都之賦其邑宰徵之甸稍之賦委人斂<lb/>
　之則委積各貯于有司以待遺人之比頒可知矣道<lb/>
<pb n="73a"/>
　路之積穀共之者倉人治之者廩人則凡委積可知<lb/>
　矣<lb/>
均人掌均地政均地守均地職均人民牛馬車輦之力<lb/>
政<lb/>
　均地政者均所征財賦也均地守者司險掌固所頒<lb/>
　守法凡民皆有任焉而其事有劇易守者有衆寡故<lb/>
　必通計一國一都應守之人或私助財役或輕重其<lb/>
　力政賦貢以相準司險職所謂移甲役財用亦其一<lb/>
<pb n="73b"/>
　端也均地職者所承職事雖有常而亦時有劇易也<lb/>
　司徒制地貢奠地守分地職而復設均人以均之葢<lb/>
　惟恐情事上壅政有偏而不舉也<lb/>
凡均力政以歲上下豐年則公旬用三日焉中年則公<lb/>
旬用二日焉無年則公旬用一日焉<lb/>
　豐年人食四鬴之歲也人食三鬴為中歲人食二鬴<lb/>
　為無歲謂歲無贏儲也注易坤為均葢以冬三月用<lb/>
　民二十七日大重為疑然十月納禾稼日至而土功<lb/>
<pb n="74a"/>
　畢公私可用之期不過一月公旬用三日葢九日也<lb/>
　若以旬為均則第曰用三日可矣<lb/>
凶札則無力政無財賦不收地守地職不均地政<lb/>
　財賦即上經所謂地政也旣曰無財賦又曰不均地<lb/>
　政者有財賦然後可施均灋旣無財賦則灋亦無所<lb/>
　施耳地守曰收則守灋中有相助之財賦益明矣地<lb/>
　職亦曰收者設所承浚築輸將供積之職事一歲適<lb/>
　寡有必别有所入以當之而寛其劇者之賦貢所謂<lb/>
<pb n="74b"/>
　均地職即此類也<lb/>
三年大比則大均<lb/>
　<lb/>
　<lb/>
　<lb/>
　<lb/>
　<lb/>
　周官集注卷三<lb/>
</p>
<p>
</p>
  </div>
</body>
</text>
</TEI>
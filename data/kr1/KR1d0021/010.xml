<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷十</head> <lb/>
    <p>
<pb n="1a"/>
欽定四庫全書<lb/>
　周官集注卷十<lb/>
　　　　　　　　　　翰林院侍講銜方苞撰<lb/>
布憲掌憲邦之刑禁正月之吉執旌節以宣布于四方<lb/>
而憲邦之刑禁以詰四方邦國及其都鄙達于四海<lb/>
　刑司寇五刑禁士師五禁也再言憲邦之刑禁者上<lb/>
　所言懸于畿内下所言懸于四方也曰及其都鄙謂<lb/>
　侯國之都鄙<lb/>
<pb n="1b"/>
凡邦之大事合衆庶則以刑禁號令<lb/>
　大事合衆庶者謂征伐巡狩田獵<lb/>
禁殺戮掌司斬殺戮者凡傷人見血而不以告者攘獄<lb/>
者遏訟者以告而誅之<lb/>
　掌司斬殺戮者謂伺察行刑者使不得為姦惡以取<lb/>
　利也近世<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>殺絞縊行刑者能遲速其死以要賄主<lb/>
　梏朴者亦能輕重其傷聖人知周萬物必早慮及此<lb/>
　矣若吏民相殺不得云斬戮攘猶拒也謂灋當獄而<lb/>
<pb n="2a"/>
　攘拒不受捕遏訟遏止欲訟者使不得達也<lb/>
禁暴氏掌禁庶民之亂暴力正者撟誣犯禁者作言語<lb/>
而不信者以告而誅之<lb/>
　正者使人慴伏而從已也亂暴之民以力求正而不<lb/>
　依于理灋戰國秦漢任俠奸人是也<lb/>
凡國聚衆庶則戮其犯禁者以狥凡奚𨽻聚而出入者<lb/>
則司牧之戮其犯禁者<lb/>
　男女以國事聚于一所則必伺察而馴擾之<lb/>
<pb n="2b"/>
野廬氏掌達國道路至于四畿比國郊及野之道路宿<lb/>
息井樹<lb/>
　國郊謂近郊逺郊野謂百里外至畿宿息謂止宿及<lb/>
　暫息之地井共飲食樹為蕃蔽<lb/>
若有賓客則令守涂地之人聚柝之有相翔者則誅之<lb/>
　掌固修城郭溝池樹渠之固頒其士庶子及其衆庶<lb/>
　之守所謂守涂地之人也聚柝之聚擊柝以衞之也<lb/>
　相翔猶昌翔謂觀伺也<lb/>
<pb n="3a"/>
凡道路之舟車轚互者叙而行之<lb/>
　轚者相值而礙也互者交互而不行也<lb/>
凡有節者及有爵者至則為之辟<lb/>
　亦使守涂地者<lb/>
禁野之横行徑踰者<lb/>
　横行妄由田中徑踰射邪趨疾越隄渠也<lb/>
凡國之大事比修除道路者掌凡道禁<lb/>
　道禁若漢時絶䝉布巾持兵杖之類<lb/>
<pb n="3b"/>
邦之大師則令掃道路且以幾禁行作不時者不物者<lb/>
　國之大事既修除道路復特言大師掃道路者修除<lb/>
　特平治之掃則凡餘糧之栖畝芻薪之露積雞豚之<lb/>
　布路者一切掃清之以絶寇攘爭奪之端也<lb/>
蜡氏掌除骴<lb/>
　骴死人骨也月令曰掩骼埋胔胔骨之尚有肉者人<lb/>
　獸同<lb/>
凡國之大祭祀令州里除不蠲禁刑者任人及凶服者<lb/>
<pb n="4a"/>
以及郊野大師大賓客亦如之<lb/>
　蠲潔也任人司圜所收教罷民任之以事者言郊及<lb/>
　野者天地壇兆在郊師賓則至畿郊外曰野總言之<lb/>
　也○李耜卿曰此掌其除之事<lb/>
若有死于道路者則令埋而置楬焉書其日月焉縣其<lb/>
衣服任器于有地之官以待其人掌凡國之骴禁<lb/>
　有地之官主此地之吏也骴禁若孟春掩骼埋胔之<lb/>
　屬○李耜卿曰此掌其骴之事<lb/>
<pb n="4b"/>
雍氏掌溝瀆澮池之禁凡害于國稼者春令為阱擭溝<lb/>
瀆之利于民者秋令塞阱杜擭<lb/>
　瀆水之竇也池陂障之水道也凡旱而壅水以溉潦<lb/>
　則築隄自固皆害于他人之稼故禁之曰國稼者溝<lb/>
　瀆澮池本以利通國之稼也阱穿地為<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>以禦禽獸<lb/>
　擭柞鄂也地堅阱淺則設柞鄂于其中春為阱擭防<lb/>
　禽獸之害稼也故秋則塞之杜之<lb/>
禁山之為苑澤之沈者<lb/>
<pb n="5a"/>
　苑囿也澤地水至則陷未至既過皆可耕種若規為<lb/>
　洿池則其地永沉没矣故同于山之為苑而禁之以<lb/>
　作無益害有益也<lb/>
萍氏掌國之水禁幾酒謹酒禁川游者<lb/>
　水禁謂水中害人之處及入水捕魚鼈不時周制鄉<lb/>
　飲蜡酺皆有司及時量造所謂公酒是也則民間祭<lb/>
　祀冠㛰必及時量造可知矣老疾則官給之所謂秩<lb/>
　酒及頒賜之酒是也幾酒謂苛察無事作酒及市沽<lb/>
<pb n="5b"/>
　者謹酒謂戒毖其因事而多作者浮水曰游淺水可<lb/>
　浮川則波洋卒至恐至沉溺也<lb/>
司寤氏掌夜時以星分夜以詔夜士夜禁<lb/>
　星見為夜沒則為晝夜士主行夜徼候者<lb/>
禦晨行者禁宵行者夜遊者<lb/>
　晨先明也宵定昬也晨則門闗已啓故見行者而禦<lb/>
　之宵則遮閉以禁遏而已<lb/>
司烜氏掌以夫遂取明火于日以鑒取明水于月以共<lb/>
<pb n="6a"/>
祭祀之明齍明燭共明水<lb/>
　夫遂陽遂也鑒鏡屬世謂之方諸明齍以明水修滌<lb/>
　粢盛黍稷明燭以照陳饌明水以配鬱鬯五齊與𤣥<lb/>
　酒别𤣥酒井水也以配三酒然以明水與𤣥酒對舉<lb/>
　則有異散文通謂之𤣥酒<lb/>
凡邦之大事共墳燭庭燎<lb/>
　墳讀為蕡麻也或曰大也樹于門外曰大燭于門内<lb/>
　曰庭燎<lb/>
<pb n="6b"/>
中春以木鐸修火禁于國中軍旅修火禁邦若屋誅則<lb/>
為明竁焉<lb/>
　屋誅不殺于市而以適甸師氏者凡殺人皆肆之三<lb/>
　日明暴其罪因不肆諸市而壙埋之故楬其罪于竁<lb/>
　上或曰宮刑以下不可以風故于屋中誅之即勝國<lb/>
　之社屋也屋中幽暗恐行刑者難見故穿屋以霤光<lb/>
　謂之明竁○南方火位也故司爟通掌四時改火出<lb/>
　納火之令職主于布火之利而不掌火禁其曰國失<lb/>
<pb n="7a"/>
　火野焚萊則有刑罰焉蓋因布令而及之使民知避<lb/>
　其害非火禁也火禁如用火之地救火之灋以及夏<lb/>
　毋燒灰昆蟲未蟄不以火田之類以刑官之屬掌之<lb/>
　使民不敢犯也軍旅之火禁以刑官修之者非軍刑<lb/>
　所及也司烜掌明火故并共墳燭庭燎以為刑官之<lb/>
　屬故并為屋誅之竁焉<lb/>
條狼氏掌執鞭以趨辟王出入則八人夾道公則六人<lb/>
侯伯則四人子男則二人<lb/>
<pb n="7b"/>
　趨辟趨而辟行人序官下士六人豈文誤與<lb/>
凡誓執鞭以趨于前且命之誓僕右曰殺誓馭曰車轘<lb/>
誓大夫曰敢不闗鞭五百誓師曰三百誓邦之大史曰<lb/>
殺誓小史曰墨<lb/>
　前謂所誓衆之前行也命之者有司讀誓辭則大言<lb/>
　其刑以警所誓也士師五戒一曰誓用之于軍旅注<lb/>
　兼祭祀非也祭祀之誓戒無所用殺轘之刑且大宰<lb/>
　掌之大司徒涖之非條狼氏所及也僕右不用命則<lb/>
<pb n="8a"/>
　敗績故其灋重既曰僕右又曰馭蓋制馭一軍者即<lb/>
　軍帥也發命不衷出謀不審則以國予敵故其刑更<lb/>
　重于僕右大夫則輿帥也事有當闗白而不闗者則<lb/>
　鞭之鞭作官刑故也師族師以下衆士也有當闗而<lb/>
　不闗者灋末減于大夫太史小史不掌軍事而其刑<lb/>
　殺墨者古者行軍重天時覘風雲物色以卜勝敗故<lb/>
　其責亦重也曰邦之太史小史者恐疑禮官不宜在<lb/>
　軍軍行别有太史小史如辟司徒公司馬之類故特<lb/>
<pb n="8b"/>
　文出之以見即邦之太史小史也○王介甫以殺與<lb/>
　車轘之刑過重又鞭不宜加于大夫遂謂此皆誓其<lb/>
　屬不知軍事威克春秋傳田于孟諸楚申無畏抶宋<lb/>
　公之僕戎僕大夫也晉侯之弟揚干亂行于曲梁魏<lb/>
　絳戮其僕辭于晉侯曰至于用鉞則古者軍刑之重<lb/>
　可知矣<lb/>
脩閭氏掌比國中宿互柝者與其國粥而比其追胥者<lb/>
而賞罰之<lb/>
<pb n="9a"/>
　國中城中也宿宿衞也互謂行馬所以障禁止人也<lb/>
　凡吏士皆有常餼而宿衞守互擊柝者中夜巡徼閔<lb/>
　其勞故官行糜粥以食之追胥者則但比其事行其<lb/>
　賞罰而已行夜者飯之則非時飲之以酒則慮其號<lb/>
　呶使自為粥則擾矣故官行之先王之政所以即人<lb/>
　之心而盡物之理也<lb/>
禁徑踰者與以兵革趨行者與馳騁于國中者<lb/>
邦有故則令守其閭互惟執節者不幾<lb/>
<pb n="9b"/>
　令閭胥里宰之屬閭亦有互王政之周于守禦如此<lb/>
冥氏掌設弧張為阱擭以攻猛獸以靈鼓敺之<lb/>
　弧張罿罦之屬所以扄絹禽獸或曰機弩也敺之使<lb/>
　驚趨阱擭<lb/>
若得其獸則獻其皮革齒須備<lb/>
　須謂頤下須備謂搔也<lb/>
庶氏掌除毒蠱以攻説禬之嘉草攻之<lb/>
　攻説祈諸神以求去之也禬除也或曰宜讀為潰嘉<lb/>
<pb n="10a"/>
　草藥物其狀未聞或曰柳宗元白蘘荷詩庶氏有嘉<lb/>
　草攻説事久泯豈嘉草即蘘荷與<lb/>
凡敺蠱則令之比之<lb/>
　此官僅下士一人故人有能敺蠱者則令之而比次<lb/>
　其術之高下<lb/>
穴氏掌攻蟄獸各以其物火之<lb/>
　蟄獸熊羆之屬穴居者也將攻之必先燒其所食之<lb/>
　物以誘出之穴伏而必誘取之者恐其時出而乗人<lb/>
<pb n="10b"/>
　之隙也<lb/>
以時獻其珍異皮革<lb/>
　珍異可備膳羞者如熊掌之類<lb/>
翨氏掌攻猛鳥各以其物為媒而掎之以時獻其羽翮<lb/>
　猛鳥鷹隼之屬置其所食之物于絹中鳥下來則掎<lb/>
　其脚或曰以其類為招也蟄獸猛鳥各設官以攻之<lb/>
　者非獨慮其害于人亦所以安衆鳥獸而使之生息<lb/>
　蕃滋也<lb/>
<pb n="11a"/>
柞氏掌攻草木及林麓<lb/>
　草字疑衍或曰草之與木叢生者則并除之祚氏攻<lb/>
　木薙氏攻草皆主苑囿之官若畿内林麓欲化為穀<lb/>
　土或以奠民居則第掌其政令下經凡攻木者掌其<lb/>
　政令是也<lb/>
夏日至令刋陽木而火之冬日至令剝隂木而水之<lb/>
　刋剝皆謂斫去次地之皮火之水之則其肄不生○<lb/>
　既斬去其木而後以水火焚漬其根株也<lb/>
<pb n="11b"/>
若欲其化也則春秋變其水火凡攻木者掌其政令<lb/>
　化猶生也謂時以種穀也所水則火之所火則水之<lb/>
　則其土和美○王介甫曰先王之于林麓欲用其材<lb/>
　則為之厲禁以養之欲用其地以居民興穯則刋剝<lb/>
　而化之此虞衡柞氏之職所以並設也○郝京山曰<lb/>
　謂化木而為土也<lb/>
薙氏掌殺草春始生而萌之夏日至而夷之秋繩而芟<lb/>
之冬日至而耜之<lb/>
<pb n="12a"/>
　春草始萌以鎡基絶之夏草盛聚其族而刈之故曰<lb/>
　夷秋百榖皆熟恐以薙草傷頴實故引繩以遮列而<lb/>
　後芟其甽中之草冬則以耜反其土草根在上則春<lb/>
　不復生<lb/>
若欲其化也則以水火變之掌凡殺草之政令<lb/>
　謂以火燒其所芟之草已而水之則其土和美月令<lb/>
　燒薙行水利以殺草可以糞田疇美土疆○王明齋<lb/>
　曰掌殺草者主公家之草薙氏自為之掌凡殺草之<lb/>
<pb n="12b"/>
　政令者主場圃田疇之草教民為之<lb/>
硩蔟氏掌覆夭鳥之巢以方書十日之號十有二辰之<lb/>
號十有二月之號十有二歲之號二十有八星之號縣<lb/>
其巢上則去之<lb/>
　夭鳥惡鳴之鳥若鴞鵩方版也○鄭剛中曰鵲忌庚<lb/>
　燕避戊巳䗪逢申日則過街鵲作巢則避太歲狐潛<lb/>
　上伏不越度阡陌虎豹知衝破然則夭鳥避此五者<lb/>
　必實有是理也○唐子西云聖惠方言有鳥夜飛謂<lb/>
<pb n="13a"/>
　之無辜小兒衣服遭之輙成疾歐陽永叔鬼車詩言<lb/>
　其血汚人家其家必破然則聖人設官以驅夭鳥豈<lb/>
　可謂不急之務與<lb/>
翦氏掌除蠧物以攻禜攻之以莽草薰之<lb/>
　蠧物穿食人器物者攻禜六祈之二<lb/>
凡庶蠱之事<lb/>
　庶氏掌除毒蠱蠱之病人者也此職庶蠱蠱之病物<lb/>
　者也<lb/>
<pb n="13b"/>
赤叐氏掌除牆屋以蜃炭攻之以灰洒毒之<lb/>
　除牆屋隙罅間之蟲豸也擣其炭坋之則走淳之以<lb/>
　灑之則死<lb/>
凡隙屋除其貍蟲<lb/>
　隙屋人所不居埋藏之蟲尤易伏故特言之貍蟲䗪<lb/>
　肌蛷之屬<lb/>
蟈氏掌去鼃黽焚牡蘜以灰洒之則死以其烟被之則<lb/>
凡水蟲無聲<lb/>
<pb n="14a"/>
　牡蘜蘜不華者齊魯之間謂鼃為蟈黽耿黽也以烟<lb/>
　被者順風而揚之也或以灰洒或以煙被者郊廟朝<lb/>
　廷學校嚴閟之地乃絶其類若㑹同師田所暫止則<lb/>
　使之無聲可矣曰凡水蟲不獨鼃黽也<lb/>
壺涿氏掌除氷蟲以炮土之鼓敺之以焚石投之<lb/>
　水蟲狐蜮之屬炮土之鼓瓦鼓也焚石得水作聲則<lb/>
　驚而避去○王振聲曰黿鼉之屬穿穴堤防以焚石<lb/>
　投之則死<lb/>
<pb n="14b"/>
若欲殺其神則以牡橭午貫象齒而沈之則其神死淵<lb/>
為陵<lb/>
　水之神龍㒺象橭榆木名午貫者十字為之淵有神<lb/>
　而欲殺之必變見震驚于民者<lb/>
庭氏掌射國中之夭鳥若不見其鳥獸則以救日之弓<lb/>
與救月之矢射之<lb/>
　救日之弓救月之矢謂日月食所用弓矢專言國中<lb/>
　者若山林田野則不必禦也曰鳥獸者既不見其形<lb/>
<pb n="15a"/>
　則不辨其為鳥與獸也<lb/>
若神也則以大隂之弓與枉矢射之<lb/>
　神謂非鳥獸之聲若春秋傳或呌于宋大廟譆譆出<lb/>
　出者大隂之弓即救月之弓枉矢即救日之矢互言<lb/>
　也救日用枉矢則救月以恒矢可知<lb/>
銜枚氏掌司囂國之大祭祀令禁無囂軍旅田役令銜<lb/>
枚<lb/>
　囂讙也<lb/>
<pb n="15b"/>
禁<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>呼歎嗚于國中者行歌哭于國中之道者<lb/>
　野外則不必禁且不能徧也○劉氏曰聲大而急曰<lb/>
　<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>聲高而緩曰呼聲嗟而怨曰歎聲悲而傷曰嗚<lb/>
伊耆氏掌國之大祭祀共其杖咸<lb/>
　咸讀為函老臣雖杖于朝祭祀則去杖有司函藏之<lb/>
　既事乃授焉<lb/>
軍旅授有爵者杖<lb/>
　將軍杖鉞羣帥皆執兵其有事于軍中而不親甲兵<lb/>
<pb n="16a"/>
　者如小宗伯肆帥大師大史小史師氏之類則不論<lb/>
　其年齒皆授以杖用以别于即戎者軍中自主将至<lb/>
　公司馬皆各有所統之人所司之局故不任軍事則<lb/>
　别之曰有爵者<lb/>
共王之齒杖<lb/>
　王賜老者之杖也<lb/>
大行人掌大賓之禮及大客之儀以親諸侯<lb/>
　大賓要服以内諸侯大客其孤卿也禮必有儀互言<lb/>
<pb n="16b"/>
　之且以别尊卑也<lb/>
春朝諸侯而圖天下之事秋覲以比邦國之功夏宗以<lb/>
陳天下之謨冬遇以協諸侯之慮時㑹以發四方之禁<lb/>
殷同以施天下之政<lb/>
　六者皆諸侯入見之禮謨謀也時㑹即時見也禁謂<lb/>
　九伐之灋殷同即殷見也政謂邦國之九灋圖事比<lb/>
　功陳謨協慮不宜有一定之期而分四時以制灋者<lb/>
　亦舉其大略非截然不相通也春者事之方始秋則<lb/>
<pb n="17a"/>
　功可以成夏則事既始而功未成故使陳其謀猷冬<lb/>
　則此歲既終而來歲更始百事皆宜計慮協諸侯之<lb/>
　慮非使諸侯協其慮謂諸侯所慮王與之協也如諸侯<lb/>
　慮凶祲則王為之議賑發諸侯慮寇戎則王為之計<lb/>
　備禦也<lb/>
時聘以結諸侯之好殷覜以除邦國之慝<lb/>
　此二者諸侯使其臣入聘之禮邦國有交相惡者當<lb/>
　衆聘其國卿皆在故諭使解除先儒或謂大宗伯職<lb/>
<pb n="17b"/>
　時聘殷覜乃諸侯所以事天子此則天子所以答諸<lb/>
　侯非也行人掌大賓之禮及大客之儀若此為王臣<lb/>
　出聘覜則無所為大客之儀矣<lb/>
間問以諭諸侯之志歸脤以交諸侯之福賀慶以贊諸<lb/>
侯之喜致禬以補諸侯之烖<lb/>
　此四者王臣出使之禮也間問者間歲一問諸侯謂<lb/>
　存省之屬諭諸侯之志使皆曉然于天子之意也交<lb/>
　者上下同之天子賜諸侯以脤而諸侯亦得以致福<lb/>
<pb n="18a"/>
　于天子也贊助也致禬凶禮之弔禮禬禮也補其烖<lb/>
　謂歸以貨財<lb/>
以九儀辨諸侯之命等諸臣之爵以同邦國之禮而待<lb/>
其賓客<lb/>
　于諸侯言命其命尊也于諸臣言爵其命微也諸臣<lb/>
　之爵曰等者有卿大夫士之等又以大國次國小國<lb/>
　為之等使各有所當而後待之之禮可同也<lb/>
上公之禮執桓圭九寸繅藉九寸冕服九章建常九斿<lb/>
<pb n="18b"/>
樊纓九就貳車九乗介九人禮九牢其朝位賓主之間<lb/>
九十步立當車軹擯者五人廟中將幣三享王禮再祼<lb/>
而酢饗禮九獻食禮九舉出入五積三問三勞諸侯之<lb/>
禮執信圭七寸繅藉七寸冕服七章建常七斿樊纓七<lb/>
就貳車七乗介七人禮七牢朝位賓主之間七十步立<lb/>
當前疾擯者四人廟中將幣三享王禮壹祼而酢饗禮<lb/>
七獻食禮七舉出入四積再問再勞諸伯執躬圭其它<lb/>
皆如諸侯之禮諸子執穀璧五寸繅藉五寸冕服五章<lb/>
<pb n="19a"/>
建常五斿樊纓五就貳車五乗介五人禮五牢朝位賓<lb/>
主之間五十步立當車衡擯者三人廟中將幣三享王<lb/>
禮壹祼不酢饗禮五獻食禮五舉出入三積壹問壹勞<lb/>
諸男執蒲璧其它皆如諸子之禮<lb/>
　常旌旗也斿其屬縿垂者貳副也三牲備為一牢禮<lb/>
　謂饔餼也朝位謂大門外賓下車及王車出迎所立<lb/>
　之處也王始立大門内交擯三辭乃乗車出迎軹轂<lb/>
　末也疾謂車轅曲中在軹之前衡之後衡在輈下當<lb/>
<pb n="19b"/>
　服之領更前于疾以諸侯所立推之則王立其當軫<lb/>
　與廟受命祖之廟也三享三獻也皆束帛加璧庭實<lb/>
　惟國所有朝先享不言朝者朝禮無等不必言也王<lb/>
　禮王以鬰鬯禮賓也王使宗伯攝酌圭瓚而祼王拜<lb/>
　送爵又攝酌璋瓚而祼后拜送爵是謂再祼再祼賓<lb/>
　乃酢王一祼后不祼也饗設盛禮以飲賓也以飲為<lb/>
　主故以獻為節九舉舉牲體九飯也以食為主故以<lb/>
　舉為節出入謂從來訖去也毎積有牢禮米禾芻薪<lb/>
<pb n="20a"/>
　問問不恙也勞苦倦之也按覲禮記偏駕不入王門<lb/>
　偏駕者諸侯所受上車同姓金路異姓象路四衞革<lb/>
　路蕃國木路皆舍于館而乗墨車以朝蓋覲禮天子<lb/>
　不下堂而見諸侯故諸侯不敢乗上車春夏受贄在<lb/>
　朝亦無迎灋惟朝後行三享在廟天子乗車出迎故<lb/>
　諸侯並得乗上車所以有繁纓九就之等也○服物<lb/>
　采章諸侯之所服也牢禮饗食王所以禮賓也非各<lb/>
　用其命數不可惟擯者之數則用其半以示在天子<lb/>
<pb n="20b"/>
　所則有所屈也<lb/>
凡大國之孤執皮帛以繼小國之君出入三積不問壹<lb/>
勞朝位當車前不交擯廟中無相以酒禮之其它皆眡<lb/>
小國之君<lb/>
　此以君命來聘也孤尊既聘享更自以其贄見執束<lb/>
　帛表以豹皮繼小國之君言次之也朝聘之禮每一<lb/>
　國畢乃前不交擯者不使介傳辭交于王之擯而親<lb/>
　自對擯也廟中無相介皆入門西上而立不前相禮<lb/>
<pb n="21a"/>
　酒齊酒也以酒禮之謂不和鬱鬯以祼也其他謂<lb/>
　貳車及介牢禮賓主之間擯者將幣饗食之數知此<lb/>
　為更以贄見者若正聘則執瑑圭璋八寸不得執皮<lb/>
　帛也孤眡小國之君以五為節而公之卿乃七介者<lb/>
　卿奉君命故七介孤自特見故五介也孤出入三積<lb/>
　一勞與小國同而特文見之者卿亦三積一勞故不<lb/>
　得以視小國該之也<lb/>
凡諸侯之卿其禮各下其君二等以下及其大夫士皆<lb/>
<pb n="21b"/>
如之<lb/>
　此亦以君命來聘者所下其君之禮介與朝位賓主<lb/>
　之間也其餘則自以其爵聘義曰上公七介侯伯五<lb/>
　介子男三介謂使卿聘之數也然則朝位亦以七十<lb/>
　步五十步三十步為節與及其大夫士皆如之者大<lb/>
　夫又各自下其卿二等也聘禮曰小聘使大夫其禮<lb/>
　如為介士無聘之介數而曰如之者士雖無介與步<lb/>
　數至于牢禮之等又降殺大夫<lb/>
<pb n="22a"/>
邦畿方千里其外方五百里謂之侯服歲壹見其貢祀<lb/>
物又其外方五百里謂之甸服二歲壹見其貢嬪物又<lb/>
其外方五百里謂之男服三歲壹見其貢器物又其外<lb/>
方五百里謂之采服四歲壹見其貢服物又其外方五<lb/>
百里謂之衞服五歲壹見其貢材物又其外方五百里<lb/>
謂之要服六歲壹見其貢貨物<lb/>
　要服即蠻服也大司徒職歲之常貢不宜有成器此<lb/>
　職器物則或兼尊彛之屬材物亦宜兼齒角羽毛之<lb/>
<pb n="22b"/>
　屬也舊説虞夏之制天子巡狩之明年諸侯各以其<lb/>
　方歲見四載而徧此經注其朝貢之歲四方各四分<lb/>
　趨四時而來皆非也果爾則或一歲而空一方之諸<lb/>
　侯或一歲而空一服之諸侯其國或大喪大札水旱<lb/>
　寇戎將棄而不理乎竊意周制侯服最近故毎歲一<lb/>
　見而徧甸服地較逺分國較多兩歲中各以其時其<lb/>
　事一見而徧男采衞要地愈逺分國愈多則期愈寛<lb/>
　所以順人情便國事也虞夏之制亦大槩類此成王<lb/>
<pb n="23a"/>
　之崩事在旬日而康王之立太保率西方諸侯入應<lb/>
　門左畢公率東方諸侯入應門右則六服皆有朝者<lb/>
　可知矣舜典日覲四岳羣牧班瑞于羣后則非一方<lb/>
　之諸侯可知矣○尚書六年五服一朝言六年中五<lb/>
　服皆朝以徧非謂僅一朝也其不言六服者以徧朝<lb/>
　為言故侯服每歲一朝者不數也與周禮本可通春<lb/>
　秋傳叔向所言乃雜舉古制及文襄之憲令耳<lb/>
九州之外謂之蕃國世壹見各以其所貴寳為贄<lb/>
<pb n="23b"/>
　九州之外夷服鎮服蕃服也世一見謂父死子立及<lb/>
　嗣王即位乃一來朝<lb/>
王之所以撫邦國諸侯者歲徧存三歲徧覜五歲徧省<lb/>
七歲屬象胥諭言語協辭命九歲屬瞽史諭書名聽聲<lb/>
音十有一歲達瑞節同度量成牢禮同數器脩灋則十<lb/>
有二歲王巡守殷國<lb/>
　撫猶安也曰撫邦國諸侯者撫諸侯乃所以撫邦國<lb/>
　也存問其安否也覜視其治效也省察其風化也三<lb/>
<pb n="24a"/>
　者皆所謂間問也歲者巡守之明歲以為始也屬猶<lb/>
　聚也召其象胥瞽史聚于王朝而教習之也辭命者<lb/>
　畛于鬼及邦交之禮辭也數器銓衡也灋八灋也則<lb/>
　八則也達同修皆謂齎其灋式行至則齊等之也成<lb/>
　平也蓋平其僭踰者小行人職適四方達六節成六<lb/>
　瑞則十有一歲前王而巡者其小行人與<lb/>
凡諸侯之王事辨其位正其等協其禮賓而見之<lb/>
若有大喪則詔相諸侯之禮<lb/>
<pb n="24b"/>
若有四方之大事則受其幣聽其辭<lb/>
　四方之大事謂國有兵寇來告急也亦有贄幣以崇<lb/>
　敬也聘禮曰若有言則以束帛如享禮<lb/>
凡諸侯之邦交歲相問也殷相聘也世相朝也<lb/>
　小聘曰問殷中也中間久無事則大聘諸侯同方岳<lb/>
　則有相朝之禮皆所以考禮一德以尊天子也大國<lb/>
　聘于小國小國朝于大國敵國則兩君相朝故司儀<lb/>
　于諸公諸侯皆言相為賓是也<lb/>
<pb n="25a"/>
小行人掌邦國賓客之禮籍以待四方之使者<lb/>
　通掌其禮籍而所待獨使臣也<lb/>
令諸侯春入貢秋獻功王親受之各以其國之籍禮之<lb/>
　職貢雖有常而必時其歲之豐凶以為贏縮故往歲<lb/>
　之貢至春而後入之月令制諸侯職貢之數以季秋<lb/>
　蓋農收備入而後數可定也功謂治國家之狀至秋<lb/>
　則歲功成刑獄決凡治之狀可按驗矣故獻之<lb/>
凡諸侯入王則逆勞于畿及郊勞眡館將幣為承而擯<lb/>
<pb n="25b"/>
　入王朝于王也春秋傳曰宋公不王又曰諸侯有王王有巡<lb/>
　守眡館致館也承猶丞也三者皆為丞而擯之賔將幣<lb/>
　大宗伯為上擯郊勞舊説使大行人眡館使卿大夫<lb/>
凡四方之使者大客則擯小客則受其幣而聽其辭<lb/>
　擯者擯而見之王受其幣而聽其辭則代之入告也<lb/>
　大客要服以内使臣小客蕃國使臣或曰孤卿為大<lb/>
　客大夫為小客或曰以國之大小為别也<lb/>
使適四方協九儀賓客之禮朝覲宗遇㑹同君之禮也<lb/>
<pb n="26a"/>
存覜省聘問臣之禮也<lb/>
　適之也協合也○黄文叔曰朝覲宗遇㑹同諸侯所以尊<lb/>
　天子也而通乎兩君之相朝亦君禮也存覜省聘問天<lb/>
　子所以撫諸侯也而邦交之歲相問殷相聘亦臣禮也<lb/>
達天下之六節山國用虎節土國用人節澤國用龍節<lb/>
皆以金為之道路用旌節門闗用符節都鄙用管節皆<lb/>
以竹為之<lb/>
　此謂邦國之節也達之者亦齎式灋以齊等之虎人<lb/>
<pb n="26b"/>
　龍三者諸侯使臣出聘所執旌符管三者在國所用<lb/>
　都鄙者公之子弟及卿大夫之采地也凡邦國之民<lb/>
　出至他邦他邦之民來入門闗為之節其以徵令及<lb/>
　家徙者鄉遂大夫及采地之吏為之節皆使人執節<lb/>
　以將之有期以反節此與掌節有異同者天子使于<lb/>
　諸侯諸侯使于天子其為節異則不合門闗道路節<lb/>
　異則不通此五節所以同也天子之都鄙與諸侯之<lb/>
　都鄙守之者爵等懸殊此管節角節所以異也無<lb/>
<pb n="27a"/>
　玉節者行人所達惟使節邦國所守非所及也無貨<lb/>
　賄之璽節者國中所用亦非行人所及也疏引司闗<lb/>
　職謂貨賄同用符節非也司闗掌國貨之節以聨門<lb/>
　市即璽節也果同用符節則璽節何所用乎<lb/>
成六瑞王用瑱圭公用桓圭侯用信圭伯用躬圭子用<lb/>
穀璧男用蒲璧<lb/>
　成平也此適四方之事而首舉王用鎮圭者典瑞職<lb/>
　鎮圭以徵守則亦應使邦國知其形制也<lb/>
<pb n="27b"/>
合六幣圭以馬璋以皮璧以帛琮以錦琥以繡璜以黼<lb/>
此六物者以和諸侯之好故<lb/>
　合者兩相配也五等諸侯享天子並用璧享后用琮<lb/>
　其大各如其瑞皆有庭實惟二王後用圭璋其于諸<lb/>
　侯則用琮璧子男之于諸侯則用琥璜凡二王後諸侯<lb/>
　相享之玉大小各降其瑞一等其使卿大夫覜聘亦<lb/>
　如之馬皮非幣而總云六幣者謂用之以當幣也○<lb/>
　王光逺曰以其通情而來則謂之好以其因事而來<lb/>
<pb n="28a"/>
　則謂之故<lb/>
若國札喪則令賻補之若國凶荒則令賙委之若國師<lb/>
役則令槁禬之若國有福事則令慶賀之若國有禍烖<lb/>
則令哀弔之凡此五物者治其事故<lb/>
　此五者其四大宗伯所掌凶禮其一嘉禮也復列于<lb/>
　此者設所至之國有此則令鄰國供具而後以復于<lb/>
　王故其文次于使適四方之後也蓋凶荒之賙委師<lb/>
　役之槁禬必待奏請則緩不及事即適遇其國札喪<lb/>
<pb n="28b"/>
　禍烖福事亦必于常禮有加禮意乃洽且札喪禍烖<lb/>
　福事之小者或不敢以聞于王朝而王使適遇之則<lb/>
　不得為弗聞也者而過之也治其事故者酌財用多<lb/>
　少之宜施行緩急之節以及興發調移之灋也不見<lb/>
　恤禮蓋于師役中兼之○王光逺曰所作謂之事所<lb/>
　遭謂之故<lb/>
及其萬民之利害為一書其禮俗政事教治刑禁之逆<lb/>
順為一書其悖逆暴亂作慝猶犯令者為一書其札喪<lb/>
<pb n="29a"/>
凶荒厄貧為一書其康樂和親安平為一書凡此五物<lb/>
者每國辨異之以反命于王以周知天下之故<lb/>
　慝惡也猶圖也康樂謂民氣安樂和親謂鄰國交歡<lb/>
　安平謂上下寧輯<lb/>
司儀掌九儀之賓客擯相之禮以詔儀容辭令揖讓之<lb/>
節<lb/>
　出接賓曰擯入贊禮曰相以詔者以禮告王<lb/>
將合諸侯則令為壇三成宮旁一門<lb/>
<pb n="29b"/>
　合諸侯謂有事而㑹也為壇於國外以命事三成三<lb/>
　重也此宮壝土以為牆所謂壇壝宮也天子春帥諸<lb/>
　侯拜日于東郊則為壇于國東夏禮日于南郊則為<lb/>
　壇于國南秋禮山川丘陵于西郊則為壇于國西冬<lb/>
　禮月四瀆于北郊則為壇于國北既拜禮而還加方<lb/>
　明于壇上而祀焉所以教尊尊也覲禮曰諸侯覲于<lb/>
　天子為宮方三百步四門壇十有二尋深四尺王巡<lb/>
　守殷國為宮應亦如此令令封人也<lb/>
<pb n="30a"/>
詔王儀南鄉見諸侯土揖庶姓時揖異姓天揖同姓<lb/>
　王既祀方明諸侯上介皆奉其君之旂置于宮乃詔<lb/>
　王升壇諸侯皆就其旂而立諸公中階之前北面東<lb/>
　上諸侯東階之東西面北上諸伯西階之西東面北<lb/>
　上諸子門東北面東上諸男門西北面東上王揖之<lb/>
　者定其位也庶姓無親者異姓昏姻之國也土揖者<lb/>
　不舉手即向下揖時揖則略舉手而後向下天揖則<lb/>
　高揭手而後向下也<lb/>
<pb n="30b"/>
及其擯之各以其禮公於上等侯伯於中等子男於下<lb/>
等<lb/>
　謂執玉而前見于王也擯之各以其禮者謂擯公者<lb/>
　五人侯伯四人子男三人也上等中等下等謂奠玉<lb/>
　處也壇三成深四尺則每等一尺也壇十有二尋方<lb/>
　九十六尺則堂上二丈四尺每等丈二尺與諸侯各<lb/>
　于其等奠玉降拜升成拜明臣禮也既乃升堂授王<lb/>
　玉下云將幣據三享故知此擯之為執玉見王<lb/>
<pb n="31a"/>
其將幣亦如之其禮亦如之<lb/>
　禮謂以鬱鬯祼之亦如之者皆于其等之上<lb/>
王燕則諸侯毛<lb/>
　毛謂不問爵之尊卑以年齒相先後也朝事尊尊尚<lb/>
　爵燕則親親尚齒<lb/>
凡諸公相為賓主國五積三問皆三辭拜受皆旅擯再<lb/>
勞三辭三揖登拜受拜送<lb/>
　相為賓謂相朝也賓所停止則積間闊則問行道則<lb/>
<pb n="31b"/>
　勞其禮皆使卿大夫致之從來至去數如此也積問<lb/>
　不言登受之于庭也旅讀如鴻臚之臚謂陳之也賓<lb/>
　之介九人使者七人皆陳擯位不傳辭賓之上介出<lb/>
　請使者則前對拜送送使者據下經主君郊勞則逺<lb/>
　郊及勞于境當使卿聘禮宰夫朝服設飱致飱于國<lb/>
　客之禮也此諸侯相賓則飱當使卿飱積同禮則積<lb/>
　亦當使卿惟問為小禮使卿與大夫無考<lb/>
主君郊勞交擯三辭車逆拜辱三揖三辭拜受車送三<lb/>
<pb n="32a"/>
還再拜<lb/>
　交擯者各陳九介使傳辭也前三辭辭主君之親出<lb/>
　也後三辭辭郊勞之幣物也卿大夫聘及郊主君使<lb/>
　卿以束帛勞夫人使大夫以棗栗勞則國君相為賓<lb/>
　郊勞必有幣玉籩豆之屬故曰三辭拜受也三還主<lb/>
　君還辭賓再拜賓拜送也<lb/>
致館亦如之致飱如致積之禮<lb/>
　館舍也使大夫授之君又以禮親致焉凡云致者皆<lb/>
<pb n="32b"/>
　有幣以致之<lb/>
及将幣交擯三辭車逆拜辱賓車進答拜三揖三讓每<lb/>
門止一相及廟惟上相入賓三揖三讓登再拜授幣賓<lb/>
拜送幣每事如初賓亦如之及出車送三請三進再拜<lb/>
賓三還三辭告辟<lb/>
　三揖者朝位相去九十步揖之使前也至而三讓讓<lb/>
　入門也每門止一相彌相親也賓三揖三讓讓升也<lb/>
　賓亦如之當為儐謂以鬱鬯禮賓也上于下曰禮敵<lb/>
<pb n="33a"/>
　者曰儐三請三進請賓就車也每一請車一進欲逺<lb/>
　送也三還三辭者主君一請賓亦一還一辭至三請<lb/>
　賓三辭則主君再拜以送賓而賓告已辟去也注<lb/>
　授幣當為受幣非也未有置賓之送幣而先言主君<lb/>
　之受幣者蓋再拜句斷賓三揖三讓而升堂則主君<lb/>
　拜其至也授幣賓拜送幣言授幣時賓拜而送之也<lb/>
　授幣非國君所親必上相授之而君拜送以致敬耳<lb/>
　每事如初謂享及有言主賓皆交拜也<lb/>
<pb n="33b"/>
致饔餼還圭饗食致贈郊送皆如将幣之儀<lb/>
　六禮皆主君所親故兩君相見之禮同也惟饗食速<lb/>
　賓其餘主君親往<lb/>
賓之拜禮拜饔餼拜饗食賓繼主君皆如主國之禮<lb/>
　拜禮者拜郊勞之禮也主君郊勞以禮于賓次日賓<lb/>
　入将幣所以答主君之禮也其致饔餼及饗食之次<lb/>
　日賓亦入拜蓋主君既親之則賓無不答也所謂賓<lb/>
　繼主君即此謂隨而答其禮也不言拜還圭者還圭<lb/>
<pb n="34a"/>
　與致饔餼同時也不言拜致贈郊送者賓入辭而主<lb/>
　君出贈送則遂行矣<lb/>
諸侯諸伯諸子諸男之相為賓也各以其禮相待也如<lb/>
諸公之儀<lb/>
　賓主相待之儀與諸公同其饔餼饗食之禮則有降<lb/>
　殺<lb/>
諸公之臣相為國客則三積皆三辭拜受<lb/>
　不言登受者受之于庭也注謂侯伯之臣不致積據<lb/>
<pb n="34b"/>
　聘禮無致積之文然此經曰凡侯伯子男之臣相為<lb/>
　客而相禮其儀亦如之則不應無積可知矣豈道路<lb/>
　共積無以束帛致積之禮而記者遂略之與<lb/>
及大夫郊勞旅擯三辭拜辱三讓登聽命下拜登受賓<lb/>
使者如初之儀及退拜送<lb/>
　登聽命賓登堂以聽主君之命也賓使者亦當為儐<lb/>
　蓋主國以束帛勞而賓以束錦儐使者也如初之儀<lb/>
　使者亦三辭而後拜受也按聘禮侯伯之臣受勞于<lb/>
<pb n="35a"/>
　庭致館亦于庭此並登聽命公之臣尊也<lb/>
致館如初之儀<lb/>
　如郊勞也按聘禮致館無束帛賓亦無儐不言致飱<lb/>
　者君于聘大夫不致飱也聘禮曰飱不致賓不拜<lb/>
及將幣旅擯三辭拜逆客辟三揖每門止一相及廟惟<lb/>
君相入三讓客登拜客三辟授幣下出毎事如初之儀<lb/>
　三辭辭主君以大客禮當巳也客辟不敢答禮也惟<lb/>
　君相入客相不敢入也拜主君拜客至也客三辟三<lb/>
<pb n="35b"/>
　退負序也三讓客登與上經賓三揖三讓登同拜與<lb/>
　上經再拜同客三辟而後授幣則未授幣不宜預設<lb/>
　受幣之文益明矣不敢拜送者奉君命以將事非已<lb/>
　所專也故私面私獻皆再拜稽首<lb/>
及禮私面私獻皆再拜稽首君答拜<lb/>
　禮以醴禮客也私面私覿也既覿則或有私獻者此<lb/>
　三者皆于聘之日行之故并言之春秋傳楚公棄疾<lb/>
　見鄭伯以其乗馬私面<lb/>
<pb n="36a"/>
出及中門之外問君客再拜對君拜客辟而對君問大<lb/>
夫客對君勞客客再拜稽首君答拜客趨辟<lb/>
　中門之外即大門之内也問君曰君不恙乎對曰使<lb/>
　臣之來寡君命臣于庭問大夫曰二三子不恙乎對<lb/>
　曰寡君命使臣于庭二三子皆在勞客曰道路悠逺<lb/>
　客甚勞勞介則曰二三子甚勞既曰再拜對又曰辟<lb/>
　而對者前對問不恙後對或别問君之所為也後曰<lb/>
　君答拜前第曰君拜者非答客也聞其君之起居不<lb/>
<pb n="36b"/>
　恙則如親見而拜以致敬也必出中門而後問者諸<lb/>
　侯相為賓則主君郊勞今郊勞不親故出廟而後問<lb/>
　示不敢即安若欲就客而問之也或謂廟中禮敬不<lb/>
　可及其餘非也私面私獻皆于廟而反不可問君大<lb/>
　夫乎<lb/>
致饔餼如勞之禮饗食還圭如將幣之儀<lb/>
　注謂饗食亦君不親而使大夫以幣致者非也所以如<lb/>
　將幣之儀而異于郊勞者正謂君親饗食故與將<lb/>
<pb n="37a"/>
　幣見君之儀同耳若大夫致之則當如郊勞之禮矣<lb/>
　還圭主君弗親而亦如將幣之儀者將幣以圭則還<lb/>
　圭者兩國相答之正禮也雖大夫致之若主君之臨<lb/>
　而以不敢答禮焉故据聘禮迎于門外而不拜猶將<lb/>
　幣時主君拜至客辟而不敢答拜異于郊勞之拜辱<lb/>
　也聽命受圭負右房而立猶授幣不拜而下異于郊<lb/>
　勞之聽命下拜登受也其儀與將幣不同而曰如將<lb/>
　幣之儀謂不敢答禮如親見主君而受命耳郊勞曰<lb/>
<pb n="37b"/>
　禮者有儐使者之幣故兼儀與物而言之<lb/>
君館客客辟介受命遂送客從拜辱于朝<lb/>
　君館客者客將去就省之也遂送君拜以送客也<lb/>
明日客拜禮賜遂行如入之積<lb/>
　客將行總拜主君之禮賜也如入之積亦三積也<lb/>
凡侯伯子男之臣以其國之爵相為客而相禮其儀亦<lb/>
如之<lb/>
　不曰以其爵而曰以其國之爵者記曰次國之上卿<lb/>
<pb n="38a"/>
　位當大國之中中當其下下當其上大夫小國之上<lb/>
　卿位當大國之下卿中當其上大夫下當其下大夫<lb/>
凡四方之賓客禮儀辭命餼牢賜獻以二等從其爵而<lb/>
上下之<lb/>
　二等謂降殺以兩即大行人職所謂諸侯之卿各下<lb/>
　其君二等大夫士亦如之也上言爵等同者相為賓<lb/>
　客之禮此則言爵等不同者相為賓客之禮<lb/>
凡賓客送逆同禮凡諸侯之交各稱其邦而為之幣以<lb/>
<pb n="38b"/>
其幣為之禮<lb/>
　幣享幣也大國則豐小國則殺主國如其豐殺而禮<lb/>
　之<lb/>
凡行人之儀不朝不夕不正其主面亦不背客<lb/>
　謂擯相傳辭時也不正東鄉不正西鄉常視賓主之<lb/>
　前却得兩鄉之司儀掌擯相之禮以詔儀容辭令揖<lb/>
　讓之節故行人受儀灋焉<lb/>
行夫掌邦國傳遽之小事媺惡而無禮者凡其使也必<lb/>
<pb n="39a"/>
以旌節雖道有難而不時必達<lb/>
　𫝊遽若後世馳驛而使者媺吉事也惡凶事也無禮<lb/>
　禮籍所不載也道有難謂遭疾病他故也其大事有<lb/>
　禮者有故則介𫝊命不嫌不達○不曰吉凶而曰美<lb/>
　惡者如王小有問勞雖美而不得謂之吉小有詰讓<lb/>
　雖惡而不得謂之凶也<lb/>
居于其國則掌行人之勞辱事焉使則介之<lb/>
　先儒謂使必大小行人非也大行人二人小行人四<lb/>
<pb n="39b"/>
　人掌賓客之禮事豈能供聘覜存省問喪荒弔禬恤<lb/>
　以及脤膰慶賀之役哉司士職曰作士適四方為介<lb/>
　者凡國使之介也此曰使則介之者惟十有一年小<lb/>
　行人使適四方以協禮事則行夫為之介也居于其<lb/>
　國謂介行人而居所適之國也不先言介者文當然<lb/>
　也如曰行人使則介之居于其國掌行人之勞辱事<lb/>
　則贅矣<lb/>
環人掌送逆邦國之通賓客以路節達諸四方舍則<lb/>
<pb n="40a"/>
授館令聚柝有任器則令環之凡門闗無幾送逆及疆<lb/>
　路節旌節也四方圻上也逆賓于疆及宿令柝歸送<lb/>
　亦如之掌訝之職也而又設環人所以待過賓于王<lb/>
　畿而之列國者故曰通賓客又曰以路節達諸四方<lb/>
　又曰門闗無幾送逆及疆則非止而有事者明矣曰<lb/>
　環人者環四境而待過賓以達之于四方也<lb/>
象胥掌蠻夷閩貉戎狄之國使掌𫝊王之言而諭説焉<lb/>
以和親之若以時入賓則協其禮與其辭言傳之<lb/>
<pb n="40b"/>
凡其出入送逆之禮節幣帛辭令而賓相之<lb/>
　幣帛王所賜予也辭令告諭之辭也賓相為擯而相<lb/>
　侑其禮儀也<lb/>
凡國之大喪詔相國客之禮儀而正其位凡軍旅㑹同<lb/>
受國客幣而賓禮之凡作事王之大事諸侯次事卿次<lb/>
事大夫次事上士下事庶子<lb/>
　凡國之大喪以下乃掌客職錯簡蓋象胥之職前所<lb/>
　列已備矣而掌客未及大喪詔相國客儀位軍旅㑹<lb/>
<pb n="41a"/>
　同受幣賓禮國客則職事有缺也卿大夫士庶子謂<lb/>
　從諸侯而來賓者喪紀軍旅㑹同之大事使諸侯次<lb/>
　事小事并及諸侯之卿大夫士庶子使觀禮且周事<lb/>
　也諸子職㑹同賓客士庶子必從春秋傳同盟于戲<lb/>
　六卿及大夫門子皆從鄭伯則于王事可知矣若王<lb/>
　朝之卿大夫士則贊王命而戒之者冢宰王朝之士<lb/>
　庶子則作之者諸子非掌客所及也既曰凡作事又<lb/>
　曰王之大事者正以見所作卿大夫士皆侯國之人<lb/>
<pb n="41b"/>
　而事則王朝之事耳○惟諸侯之從者故所任止上<lb/>
　士若王臣則中下士與事者多矣<lb/>
掌客掌四方賓客之牢禮餼獻飲食之等數與其政治<lb/>
　政治邦新殺禮之屬<lb/>
王合諸侯而饗禮則具十有二牢庶具百物備諸侯長<lb/>
十有再獻<lb/>
　大合諸侯則其長必二王之後也故備天子儀物示<lb/>
　賓而不臣<lb/>
<pb n="42a"/>
王巡守殷國則國君膳以牲犢令百官百牲皆具從者<lb/>
三公眡上公之禮卿眡侯伯之禮大夫眡子男之禮士<lb/>
眡諸侯之卿禮庶子壹眡其大夫之禮<lb/>
　犢角繭栗者牲孕則天子不食令者掌客令主國也<lb/>
　大行人職曰十有二歲王巡守殷國此職又曰王巡<lb/>
　守殷國而下載諸侯膳王之禮則殷同即巡守而㑹<lb/>
　諸侯于方岳所謂施天下之政者即尚書王制所載<lb/>
　巡守諸大政舊説王不巡守而六服盡朝非也春秋<lb/>
<pb n="42b"/>
　傳曰先王卜征五年而歲其祥祥習則行不習則增<lb/>
　修德而改卜設王當巡守之歲以喪疾不行自可于<lb/>
　疾已喪畢之後行之不宜更曠其期至十有二年之<lb/>
　久且王果喪疾又不應日覲四方之諸侯也況巡守<lb/>
　者巡所守也豈可以諸侯之朝代哉六服之君無歲<lb/>
　不朝以圖事比功而又一歲而徧召之義無所取當<lb/>
　以經文正之不曰諸侯膳以牲犢而曰國君者惟所<lb/>
　至之國然也<lb/>
<pb n="43a"/>
凡諸侯之禮上公五積皆眡飱牽三問皆脩羣介行人<lb/>
宰史皆有牢飱五牢食四十簠十豆四十鉶四十有二<lb/>
壺四十鼎簋十有二牲三十有六皆陳饔餼九牢其死<lb/>
牢如飱之陳牽四牢米百有二十筥醯醢百有二十罋<lb/>
車皆陳車米眡生牢牢十車車秉有五籔車禾眡死牢<lb/>
牢十車車三秅芻薪倍禾皆陳乗禽日九十雙殷膳大<lb/>
牢以及歸三饗三食三燕若弗酌則以幣致之凡介行<lb/>
人宰史皆有飱饔餼以其爵等為之牢禮之陳數唯上<lb/>
<pb n="43b"/>
介有禽獻夫人致禮八壺八豆八籩膳大牢致饗大牢<lb/>
食大牢卿皆見以羔膳大牢侯伯四積皆眡飱牽再問<lb/>
皆脩飱四牢食三十有二簠八豆三十有二鉶二十有<lb/>
八壺三十有二鼎簋十有二腥二十有七皆陳饔餼七<lb/>
牢其死牢如飱之陳牽三牢米百筥醯醢百罋皆陳米<lb/>
三十車禾四十車芻薪倍<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>皆陳乗禽日七十雙殷膳<lb/>
大牢三饗再食再燕凡介行人宰史皆有飱饔餼以其<lb/>
爵等為之禮唯上介有禽獻夫人致禮八壺八豆八籩<lb/>
<pb n="44a"/>
膳大牢致饗大牢卿皆見以羔膳特牛子男三積皆眡<lb/>
飱牽壹問以脩飱三牢食二十有四簠六豆二十有四<lb/>
鉶十有八壺二十有四鼎簋十有二牲十有八皆陳饔<lb/>
餼五牢其死牢如飱之陳牽二牢米八十筥醯醢八十<lb/>
罋皆東米二十車<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>三十車芻薪倍禾皆陳乗禽日五<lb/>
十雙壹饗壹食壹燕凡介行人宰史皆有飱饔餼以其<lb/>
爵等為之禮唯上介有禽獻夫人致禮六壺六豆六籩<lb/>
膳眡致饗親見卿皆膳特牛<lb/>
<pb n="44b"/>
　積皆視飱牽謂所共如飱而牽牲以往不殺也生而<lb/>
　致之以一夕遷次不盡用也不殺則無鉶鼎簠簋之<lb/>
　實其米實于筐豆實實于罋壺之有無未聞脩脯也<lb/>
　飱客始至致小禮也公侯伯子男飱皆飪一牢其餘<lb/>
　牢則腥食謂庶羞美可食者簠稻粱器也豆菹醢器<lb/>
　也鉶羮器也禮之大數鉶少于豆公鉶宜三十八侯<lb/>
　伯二十八子男十八壺酒器也鼎牲器也簋黍稷器<lb/>
　也合言鼎簋者牲與黍稷乃食之主也故公侯伯子<lb/>
<pb n="45a"/>
　男其數皆十有二無加損焉牲當作腥謂腥鼎也于<lb/>
　侯伯云腥二十有七乃本字也諸侯禮盛腥鼎有鮮<lb/>
　魚鮮腊每牢皆九為列公腥鼎三十六腥四牢也侯<lb/>
　伯二十七腥三牢也子男十八腥二牢也皆陳皆陳<lb/>
　列也凡此皆飱門内之實也其車米禾芻薪則陳于<lb/>
　門外饔餼既相見致大禮也死牢如飱之陳亦飪一<lb/>
　牢餘腥牽生牢也車皆陳車字衍米車載米之車也<lb/>
　聘禮曰十斗曰斛十六斗曰籔十籔曰秉毎車秉有<lb/>
<pb n="45b"/>
　五籔則二十四斛也禾稾實并刈者聘禮曰四秉曰<lb/>
　筥十筥曰稯十稯曰秅毎車三秅則三十稯也稯猶<lb/>
　束也米禾之秉筥字同數異禾之秉手把耳筥讀為<lb/>
　棟梠之梠謂一穧也乗禽乗行羣處之禽謂雉雁之<lb/>
　屬于禮以雙為數殷中也中又致膳亦念賓也若弗<lb/>
　酌謂君有故不親饗食燕也不饗則以酬幣致之不<lb/>
　食則以侑幣致之凡介行人宰史衆臣從賓者也以<lb/>
　其爵等為其牢禮之陳數大行人職所謂諸侯之卿<lb/>
<pb n="46a"/>
　各下其君二等及其大夫士亦如之也夫人致禮助<lb/>
　君養賓也致之皆使下大夫于子男曰膳視致饗則<lb/>
　是不復饗也卿皆見者見于賓也既見之又膳之亦<lb/>
　助君養賓也于子男曰親見卿皆膳特牛見卿于小<lb/>
　國之君有不特造館見者其造見者乃致膳也此經<lb/>
　獨言諸侯相朝主國待賓之禮者天子待諸侯之禮<lb/>
　亦然故舉下以包上也飱禮不言米禾芻薪者以積<lb/>
　視飱牽則飱有米禾芻薪不必言矣○疏謂君用脩<lb/>
<pb n="46b"/>
　臣用牢非禮疑有誤非也羣介行人宰史皆有牢致<lb/>
　積之牢也其文係于三問皆脩之下者問君以脩則<lb/>
　不疑于牢為臣之問也不曰皆有積何也曰有牢則<lb/>
　致積可知曰有積則嫌于君之積有牢而臣之積無<lb/>
　牢也曰羣介行人宰史皆有飱饔餼又曰各以其爵<lb/>
　等為牢禮之陳數亦此義也注謂諸臣牢禮之數惟<lb/>
　以爵不以命數亦非也果爾則子男之卿陳數與君<lb/>
　同矣注牢禮陳設之位與數皆約聘禮言之他無所<lb/>
<pb n="47a"/>
　見<lb/>
凡諸侯之卿大夫士為國客則如其介之禮以待之<lb/>
　謂特來聘問待之如為介之禮也<lb/>
凡禮賓客國新殺禮凶荒殺禮札喪殺禮禍烖殺禮在<lb/>
野在外殺禮<lb/>
　環人職凡國之大喪節應次此節下<lb/>
凡賓客死致禮以喪用賓客有喪惟芻稍之受<lb/>
　死則主人為之具而殯矣喪用者饋奠之物賓客有<lb/>
<pb n="47b"/>
　喪謂父母或君死也芻給馬牛稍人廪也<lb/>
遭主國之喪不受饗食受牲禮<lb/>
　牲禮腥致者饗食則全不受飱饔餼亦止受腥牢有<lb/>
　喪不忍煎烹也禮不當受則主人不以熟致非致而<lb/>
　不受<lb/>
掌訝掌邦國之等籍以待賓客<lb/>
若將有國賓客至則戒官脩委積與士逆賓于疆為前<lb/>
驅而入<lb/>
<pb n="48a"/>
　士訝士也<lb/>
及宿則令聚柝及委則致積至于國賓入館次于舍門<lb/>
外待事于客及將幣為前驅至于朝詔其位入復及退<lb/>
亦如之<lb/>
　入復入告王以客至也退亦如之仍為前驅也<lb/>
凡賓客之治令訝訝治之<lb/>
　注謂賓客之治為正貢賦理國事非也邦國之貢冢<lb/>
　宰制之其典冢宰施之地灋司徒頒之禮事宗伯令<lb/>
<pb n="48b"/>
　之獄訟司寇定之而又使司馬兼董焉非訝士所得<lb/>
　治明矣訝士掌四方之獄訟邦有賓客則誅戮暴客<lb/>
　者客出入則導之有治則贊之蓋或賓客之僕𨽻厮<lb/>
　輿與邦人有爭或賓客之屬自犯灋禁其在王朝皆<lb/>
　不敢自治而以歸于掌訝掌訝使訝士治之訝士職<lb/>
　曰有治則贊之者即贊掌訝也晋人執宋仲幾于京師<lb/>
　春秋以為非常而志之則周之舊典可知矣<lb/>
凡從者出則使人道之及歸送亦如之<lb/>
<pb n="49a"/>
　從者凡介以下也人其屬胥徒也送至于境如其前<lb/>
　驅聚柝待事之屬<lb/>
凡賓客諸侯有卿訝卿有大夫訝大夫有士訝士皆有<lb/>
訝<lb/>
　此謂朝覲聘問之日王所使迎賓客于館之訝也不<lb/>
　曰則而曰有者大國之君有卿訝而小國之君則大<lb/>
　夫訝大國之卿有大夫訝而小國之卿則士訝若小<lb/>
　國之大夫及列國之士則雖有訝者而非命士矣知<lb/>
<pb n="49b"/>
　然者列國之士天子無使命士往訝之義也司士職<lb/>
　㑹同賓客作士從諸子職㑹同賓客作羣子從則訝<lb/>
　列國之士者其諸王朝未授職之士與庶子與<lb/>
凡訝者賓客至而往詔相其事而掌其治令<lb/>
　凡訝者謂上所云卿大夫士皆待賓客至館而後往<lb/>
　非若掌訝之逆于疆也掌訝惟至于朝詔其位而巳<lb/>
　此訝者則詔相其禮事掌訝及退為之前驅而已若<lb/>
　賓有治王有令于賓則此訝者通掌之<lb/>
<pb n="50a"/>
掌交掌以節與幣巡邦國之諸侯及其萬民之所聚者<lb/>
道王之德意志慮使咸知王之好惡辟行之<lb/>
　萬民之所聚者謂大都㑹也辟讀如辟忌之辟謂使<lb/>
　知王之所好者而為之知王之所惡者辟而不為列<lb/>
　職八人而能徧巡邦國者各主其方而不限以程期也<lb/>
使和諸侯之好達萬民之説<lb/>
　説所喜也達者達之于王若其國君<lb/>
掌邦國之通事而結其交好<lb/>
<pb n="50b"/>
　注通事謂朝覲聘問非也朝覲聘問禮有常經無為<lb/>
　别設官以掌之蓋非朝聘之期而鄰國有事欲相通<lb/>
　則因王官之巡行而達其意也其事如通防交糴聨<lb/>
　婚婣詰逋逃之類<lb/>
以諭九税之利九禮之親九牧之維九禁之難九戎之<lb/>
威<lb/>
　九税司徒所掌也九禮宗伯所頒也九牧冢宰所建<lb/>
　也九禁九戎司馬所專也而使刑官之屬諭之者蓋<lb/>
<pb n="51a"/>
　邦國不能率由典常則刑禁及之刑禁不能施則兵<lb/>
　戎詰之與司馬九灋兼備五官之職其義略同獨無<lb/>
　冬官之灋者居四民時地利惟始立國用之建國之<lb/>
　後未有無故而變冬官之灋者故不之及也<lb/>
掌察<hi>闕</hi>
掌貨賄<hi>闕</hi>
朝大夫掌都家之國治日朝以聽國事故以告其君長<lb/>
　序官曰每國上士二人下士二人則國治即都家之<lb/>
<pb n="51b"/>
　治也<lb/>
國有政令則令其朝大夫<lb/>
　李耜卿曰上文國事故乃天子日所施為者聽之以<lb/>
　告其君長使知王之所好惡而辟行之也此政令乃<lb/>
　當施于都家者<lb/>
凡都家之治于國者必因其朝大夫然後聽之惟大事<lb/>
弗因<lb/>
　都家所有治事上王國必因朝大夫以通然後受而<lb/>
<pb n="52a"/>
　聽之若大事如寇戎荒喪之類則直達<lb/>
凡都家之治有不及者則誅其朝大夫在軍旅則誅其<lb/>
有司<lb/>
　不及謂有稽滯有司都司馬家司馬也<lb/>
都則<hi>闕</hi>
都士<hi>闕</hi>
家士<hi>闕</hi>
　李耜卿曰自大司寇小司寇士師而下鄉士主國獄<lb/>
<pb n="52b"/>
　遂士主郊縣士主野方士主都家畿内也訝士主四<lb/>
　方畿外也次以朝士者斷獄弊訟皆于外朝也次以<lb/>
　司民者見民者天之所司王之所敬刑罰不可以不<lb/>
　中也獄訟既弊有五刑以麗其辟故次司刑有刺宥<lb/>
　以議其輕重故次司刺有大亂獄則故府之藏可覆<lb/>
　視故次司約有疑獄不決則明神可鑒故次司盟于<lb/>
　是罪輕而贖刑者則職金受其入罪重而拏戮者則<lb/>
　司厲執其灋稍重而未麗于灋者則司圜主收教之已<lb/>
<pb n="53a"/>
　在刑者則囚而刑殺故掌囚掌戮又次之從坐者恕<lb/>
　其死因任以事故司𨽻罪𨽻又次之征伐四夷所得<lb/>
　蠻閩夷貉四𨽻又次之繼犬人于司厲者司厲治盜<lb/>
　犬能逐盜者也雖然刑非得已也禁于未發則民安<lb/>
　而上不煩故布憲禁于天下禁殺戮禁暴氏禁于國<lb/>
　中野廬氏蜡氏雍氏萍氏司寤氏所以使行者無害<lb/>
　死者有主陸走者無險阻水浮者不没溺時其宵晝<lb/>
　行止以節皆道路之禁也司烜氏條狼氏脩閭氏皆<lb/>
<pb n="53b"/>
　祭祀軍旅之禁也自冥氏至庭氏十二職草木鳥獸<lb/>
　為民害者驅而除之義之盡也繼以銜枚氏司囂者<lb/>
　無端歌哭雜氣妖聲不祥也于是刑事畢矣次以伊<lb/>
　耆氏者秋養耆老故也次以大行人小行人諸職者<lb/>
　賓位于西北天地之義氣也又儀禮凡諸侯朝覲㑹<lb/>
　同禮畢則降而肉袒請刑故以屬刑官賓客見王則<lb/>
　有儀故司儀次之而行夫掌小事環人掌送逆象胥<lb/>
　掌四夷國使以類屬焉賓客朝見既畢有饔飱牢禮<lb/>
<pb n="54a"/>
　之歸故掌客次之賓客自來至去皆有訝故掌訝次<lb/>
　之掌交所以喻王志于天下之邦國也朝大夫所以<lb/>
　達王事于畿内之都家也故以是終焉其掌察掌貨<lb/>
　賄都則都士家士文闕義無所考<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周官集注卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷六</head> <lb/>
    <p>
<pb n="1a"/>
欽定四庫全書<lb/>
　周官集注卷六<lb/>
　　　　　　　　　　翰林院侍講銜方苞撰<lb/>
大胥掌學士之版以待致諸子春入學舎采合舞秋頒<lb/>
學合聲<lb/>
　學士之版合國子及鄉之選俊而言也而所致惟諸<lb/>
　子何也蓋國子或入太學大司樂敎之或在虎門師<lb/>
　氏保氏敎之國子之倅或宿衞于王宮宮伯掌之或<lb/>
<pb n="1b"/>
　修業于鄉學諸子掌之國子之在虎門及國子之倅<lb/>
　修業于鄉學者春合舞秋合聲則並入太學與衆學<lb/>
　士比校而大胥掌致之舍即釋也菜蘋蘩之屬釋之<lb/>
　以禮先師頒學分示以所當學如春秋以禮樂冬夏<lb/>
　以詩書之類<lb/>
以六樂之㑹正舞位以序出入舞者<lb/>
　不曰節而曰㑹者舞之節必與聲㑹也荀卿曰目不<lb/>
　自見耳不自聞也而治俯仰詘伸進退遲速莫不廉<lb/>
<pb n="2a"/>
　制盡筋骨之力以要鼓鍾之節而靡有悖逆者此言<lb/>
　舞與聲㑹之難也入入于綴兆也出退休也凡奏樂<lb/>
　合舞人有定數學士習舞則更代而徧故出入無常<lb/>
比樂官展樂器凡祭祀之用樂者以鼓徵學士<lb/>
　饗燕之樂則歌舞皆以工<lb/>
序宮中之事<lb/>
　清溪李氏曰兼序宮中之事其意深矣商書曰敢有<lb/>
　恒舞于宮酣歌于室此所以大為之防也<lb/>
<pb n="2b"/>
小胥掌學士之徵令而比之觵其不敬者廵舞列而撻<lb/>
其怠慢者<lb/>
　徵則召之使來令則使之有為<lb/>
正樂縣之位王宮縣諸侯軒縣卿大夫判縣士特縣辨<lb/>
其聲<lb/>
　樂縣謂鍾磬之屬縣于筍虡者宮縣四面象宮室軒<lb/>
　縣去南面如軒判縣又空北面特縣縣于東方或階<lb/>
　間<lb/>
<pb n="3a"/>
凡縣鍾磬半為堵全為肆<lb/>
　編鍾磬十六枚而縣一虡謂之堵鍾一堵磬一堵謂<lb/>
　之肆半之者謂諸侯之卿大夫士也諸侯之卿大夫<lb/>
　半天子之卿大夫西縣鍾東縣磬士亦半天子之士<lb/>
　縣磬而已不言鼓鏄者鼓鎛惟縣一十二辰之零鍾<lb/>
　亦惟縣一于正樂縣之位該之矣編縣貴賤有等全<lb/>
　半有數故特見之<lb/>
大師掌六律六同以合隂陽之聲陽聲黃鍾大蔟姑洗<lb/>
<pb n="3b"/>
蕤賔夷則無射陰聲大吕應鍾南呂函鍾小呂夾鍾皆<lb/>
文之以五聲宮商角徵羽皆播之以八音金石土革絲<lb/>
木匏竹<lb/>
　以合陰陽之聲者聲之陰陽各有合黃鍾子之氣也<lb/>
　十一月建焉而辰在星紀大呂丑之氣也十二月建<lb/>
　焉而辰在𤣥枵太蔟寅之氣也正月建焉而辰在娵<lb/>
　訾應鍾亥之氣也十月建焉而辰在析木姑洗辰之<lb/>
　氣也三月建焉而辰在大梁南呂酉之氣也八月建<lb/>
<pb n="4a"/>
　焉而辰在壽星蕤賔午之氣也五月建焉而辰在鶉<lb/>
　首林鍾未之氣也六月建焉而辰在鶉火夷則申之<lb/>
　氣也七月建焉而辰在鶉尾中呂已之氣也四月建<lb/>
　焉而辰在實沈無射戌之氣也九月建焉而辰在大<lb/>
　火夾鍾卯之氣也二月建焉而辰在降婁辰與建交<lb/>
　錯貿處如表裏然是其合也其相生則以陰陽六體<lb/>
　為之黃鍾初九也下生林鍾之初六林鍾又上生大<lb/>
　蔟之九二大蔟又下生南呂之六二南呂又上生姑<lb/>
<pb n="4b"/>
　洗之九三姑洗又下生應鍾之六三應鍾又上生蕤<lb/>
　賔之九四蕤賔又下生大呂之六四大呂又上生夷<lb/>
　則之九五夷則又下生夾鍾之六五夾鍾又上生無<lb/>
　射之上九無射又下生中呂之上六同位者象夫妻<lb/>
　異位者象子母所謂律娶妻而呂生子也黃鍾長九<lb/>
　寸其實一籥下生者三分去一上生者三分益一五<lb/>
　下六上乃一終矣文之者以調五聲使之相次如錦<lb/>
　繡之有文章播猶揚也金鍾鎛也石磬也土塤也革<lb/>
<pb n="5a"/>
　鼓鼗也絲琴瑟也木柷敔也匏笙也竹簫管也○天<lb/>
　籟人聲本有陰陽而以同律合之也<lb/>
敎六詩曰風曰賦曰比曰興曰雅曰頌<lb/>
　風言上之敎化動于民者雅正也正樂之歌也頌者<lb/>
　容也美盛德之形容賦者敷陳其事而直言之比者<lb/>
　以彼物比此物興者先言他物以引其所詠之辭詩<lb/>
　之起莫先于風謠有風則有賦比興之三體由是有<lb/>
　雅頌之二部故以為序<lb/>
<pb n="5b"/>
以六德為之本以六律為之音<lb/>
　注疏謂有知仁聖義中和之德始可敎以樂歌非也<lb/>
　敎國子以樂德且不備知仁聖義况以求瞽矇乎蓋<lb/>
　以中和祗庸孝友為詩敎之本使知凡播于樂歌者<lb/>
　皆以興起人之六德也以六律為詩之音所謂律和<lb/>
　聲比音而樂之也知此為敎瞽矇者學士之于詩則<lb/>
　小學之敎已成矣<lb/>
大祭祀帥瞽登歌令奏擊拊下管播樂器令奏鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
<pb n="6a"/>
　登歌歌者在堂上貴人聲也下管吹管者在堂下也<lb/>
　特言管者貴人氣也拊形如鼓以韋為之著以糠朄<lb/>
　小鼓也擊拊瞽乃歌鼓朄管乃作故大師帥瞽登歌<lb/>
　則令奏擊拊及堂下奏管播衆樂器時又令奏鼓朄<lb/>
　也先儒或謂大師令奏而擊拊者乃小師非也與下<lb/>
　令奏鼓朄不應同文而異義<lb/>
大饗亦如之<lb/>
　疏謂祭饗賔射之鍾鼓皆大祝令之非也大祝所令<lb/>
<pb n="6b"/>
　獨逆牲逆尸侑尸之鍾鼓耳樂事之鍾鼓乃大司樂<lb/>
　樂師令之<lb/>
大射帥瞽而歌射節<lb/>
大師執同律以聽軍聲而詔吉凶<lb/>
　兵書曰王者出軍之日授將弓矢士卒振旅將張弓<lb/>
　大呼大師吹律合音商則戰勝軍士强角則軍擾多<lb/>
　變失士心宮則軍和士卒同心徵則將急數怒軍士<lb/>
　勞羽則兵弱少威明<lb/>
<pb n="7a"/>
大喪帥瞽而廞作匶謚<lb/>
　廞興也興言王之行或曰陳也陳其生時行迹也曰<lb/>
　作謚義已備矣而加柩者記曰卒哭而諱生事畢而<lb/>
　鬼事始也疑夏殷以前皆卒哭始諱至周則在柩即<lb/>
　作謚而諱名故以柩謚顯此義也不曰旣殯作謚而<lb/>
　曰作柩謚者大䘮兼王及后世子在棺曰柩舉柩則<lb/>
　義足以包其人及為在殯時也<lb/>
凡國之瞽矇正焉<lb/>
<pb n="7b"/>
小師掌敎鼓鼗柷敔塤簫管弦歌<lb/>
　出音曰鼓鼗如鼓而小持其柄而搖之旁耳還自擊<lb/>
　柷如漆筩方二尺四寸深一尺八寸中有椎樂始作<lb/>
　橦其底及左右擊以起樂敔如伏虎背有七十二刻<lb/>
　别有木長尺櫟之以止樂塤燒土為之大如雁卵鋭<lb/>
　上平底有六孔以發聲簫編以竹長尺四寸頌簫尺<lb/>
　二寸象鳥翼有吹處大者二十四管小者十六管管<lb/>
　如篴而小六孔併兩而吹之弦謂琴瑟歌依詠詩也<lb/>
<pb n="8a"/>
　知鼓非樂器者以六鼓之聲音皆鼓人敎之也<lb/>
大祭祀登歌擊拊下管擊應鼓徹歌<lb/>
　應鼙也應與<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>及朔皆小鼓其所用别未聞○小師<lb/>
　亦登歌擊拊者或大師有故而攝猶國之大事小宗<lb/>
　伯旣佐大宗伯而肆師復佐之國之小事小宗伯旣<lb/>
　掌事而肆師復掌之皆攝也令奏擊拊旣攝則并攝<lb/>
　鼓朄不必言矣下管擊應鼓則其本職事也周官人<lb/>
　數多寡皆量職事以制之師氏保氏各一人事不分<lb/>
<pb n="8b"/>
　也大師二人一以備軍事也小師四人雖或攝大師<lb/>
　仍有自共其職者故事不缺<lb/>
大饗亦如之大䘮與廞凡小祭祀小樂事鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
　王饗諸侯徹亦歌雍戴記徹以振羽諸侯自相饗也<lb/>
掌六樂聲音之節與其和<lb/>
　王昭禹曰六樂之作其先後曲直則有節而大小清<lb/>
　濁相應而不相陵則和矣國語曰聲應相保曰和又<lb/>
　曰大昭小鳴和之道也<lb/>
<pb n="9a"/>
瞽矇掌播鼗柷敔塤簫管弦歌<lb/>
　瞽矇所播止此者塤與簫管之空可按弦有徽可循<lb/>
　柷敔一聲鼗可執而搖之若他鼓及鍾磬擊之必于<lb/>
　其所非無目者所能任也故眡瞭掌之<lb/>
諷誦詩世奠繫鼓琴瑟<lb/>
　諷誦詩蓋以諷諫國語瞍賦矇誦是也世奠繫先世<lb/>
　所定譜牒國語曰敎之世為之昭明德而廢幽昬焉<lb/>
　故人君燕閒瞽矇誦詩并世繫以勸戒之又鼓琴瑟<lb/>
<pb n="9b"/>
　以和平其心志也<lb/>
掌九德六詩之歌以役大師<lb/>
眡瞭掌凡樂事播鼗擊頌磬笙磬<lb/>
　兼播鼗者或樂節應用鼗而瞽矇方各奏他音則攝<lb/>
　代也磬在東方者曰笙在西方者曰頌頌或作庸大<lb/>
　射禮樂人宿縣于阼階東笙磬西面其南笙鍾其南<lb/>
　鏄皆南陳又曰西階之西頌磬東面其南鍾其南鎛<lb/>
　皆南陳<lb/>
<pb n="10a"/>
掌大師之縣凡樂事相瞽<lb/>
　觀此則知凡宿縣皆大師涖之而大祭祀則大司樂<lb/>
　以聲展之也<lb/>
大喪廞樂器大旅亦如之<lb/>
　凡瞽矇所掌者眂瞭皆代廞之磬師鍾師無廞器之<lb/>
　文而眂瞭擊笙磬頌磬且掌大師之縣則廞之者亦<lb/>
　眡瞭與<lb/>
賓射皆奏其鍾鼓鼜愷獻亦如之<lb/>
<pb n="10b"/>
　賔射皆奏則祭祀不必言矣<lb/>
典同掌六律六同之和以辨天地四方陰陽之聲以為<lb/>
樂噐<lb/>
　律述氣者也同助陽宣氣與之同大師所掌者制律<lb/>
　以合聲典同所掌者依律辨聲以為衆器也四方之<lb/>
　聲如管子及呂氏月令所載<lb/>
凡聲高聲䃂正聲緩下聲肆陂聲散險聲斂達聲贏微<lb/>
聲韽回聲衍侈聲筰弇聲鬱薄聲甄厚聲石<lb/>
<pb n="11a"/>
　髙謂鍾形上大䃂讀為衮謂聲上藏衮然旋如裏也<lb/>
　正謂上下直下謂鍾形下大陂謂偏侈險謂偏弇達<lb/>
　謂其形微大贏聲有餘也微謂其形微小韽聲小不<lb/>
　成也回謂其形微圜衍聲淫衍無鴻殺也侈謂中央<lb/>
　約筰聲迫筰出去疾也弇中央寛也鬱聲鬱勃不出<lb/>
　也甄猶掉也石謂叩之如石○黄氏曰考工記鍾人固<lb/>
　曰已厚則石已薄則播侈則柞弇則鬱然磬人亦曰<lb/>
　已上則磨其旁已下則磨其耑豈非謂聲之甚髙甚<lb/>
<pb n="11b"/>
　下者乎然則髙正下陂險達微回侈弇薄厚皆言聲<lb/>
　也䃂緩肆散斂贏韽衍筰鬱甄石皆其聲之形容也<lb/>
　不然則聲之病也不得專以鍾言之<lb/>
凡為樂器以十有二律為之數度以十有二聲為之齊<lb/>
量<lb/>
　數度廣長也齊量侈弇之所容齊與食醫所和之齊<lb/>
　同義謂其分之所際也蓋以十有二律之數為衆器<lb/>
　之度以十有二聲之齊為衆器之量度必以律之數<lb/>
<pb n="12a"/>
　者記所謂百度得數而有常也中之所容雖同而形<lb/>
　之回筰弇侈異則音亦異焉故必以十有二聲為之<lb/>
　齊<lb/>
凡和樂亦如之<lb/>
　和謂調其故器也或曰上所言制器之灋也器成而<lb/>
　和衆聲以為樂仍以十有二律為之數度以十有二<lb/>
　聲為之齊量<lb/>
磬師掌敎擊磬擊編鍾<lb/>
<pb n="12b"/>
　磬亦編獨于鍾言之者鍾有不編不編者鍾師掌之<lb/>
　○劉原父曰宮縣有特磬十二鎛鍾十二皆依辰次<lb/>
　陳之以應其方之律磬師于磬則兼敎之<lb/>
敎縵樂燕樂之鍾磬及祭祀奏縵樂<lb/>
　燕樂房中之樂縵樂疑即琴瑟别為縵樂者衆音皆<lb/>
　合奏以成樂而琴瑟可獨奏也若雜聲則不宜用之<lb/>
　祭祀○或曰弦歌或曰縵樂豈與詩相和者為弦歌<lb/>
　<hi>如清廟之瑟</hi>有聲而無詩者則曰縵樂與<lb/>
<pb n="13a"/>
鍾師掌金奏<lb/>
　金奏擊金以為奏樂之節也<lb/>
凡樂事以鍾鼓奏九夏王夏肆夏昭夏納夏章夏齊夏<lb/>
族夏祴夏驁夏<lb/>
　以鍾鼓者九夏之奏惟以鍾鼓為節不比以他音也<lb/>
　夏大也樂之大歌有九春秋傳穆叔如晉晉侯享之<lb/>
　金奏肆夏之三穆叔曰三夏天子所以享元侯也國<lb/>
　語曰金奏肆夏繁遏渠王夏肆夏昭夏之奏見大司<lb/>
<pb n="13b"/>
　樂職舊説四方賓來奏納夏臣有功奏章夏夫人祭<lb/>
　奏齊夏族人侍奏族夏客醉而出奏祴夏公出入奏<lb/>
　驁夏義並無考<lb/>
凡祭祀饗食奏燕樂凡射王奏騶虞諸侯奏貍首卿大<lb/>
夫奏采蘋士奏采蘩<lb/>
　皆以鍾鼓奏之射之歌節已具射人職復見此者若<lb/>
　泛云凡射掌金奏則似别有射之金奏而不見其即<lb/>
　以為騶虞貍首采蘋采繁之歌節矣猶六摯已具宗<lb/>
<pb n="14a"/>
　伯職復見于射人明以射而朝則各有摯也<lb/>
掌鼙鼓縵樂<lb/>
　鼓如春秋傳莊王鼓之之鼓謂磬師奏縵樂時擊鼙<lb/>
　以和之鼙之聲讙軍中所以令鼓也投壺禮命弦者<lb/>
　曰間若一豈射之歌奏以琴瑟節之而又以鼙和此<lb/>
　獨承上而言射節與<lb/>
笙師掌敎龡竽笙塤籥簫箎篴管舂牘應雅以敎祴樂<lb/>
　敎眡瞭也竽三十六簧宮管在中長四尺二寸笙長<lb/>
<pb n="14b"/>
　四尺十三簧宮管在左籥如笛三孔其中則中聲其<lb/>
　上下二孔則聲之清濁所由生也箎長尺四寸圍三<lb/>
　寸七孔一孔上出徑三分凡八孔橫吹之篴長三尺<lb/>
　四寸六孔舂牘以竹大五六寸長七尺短者一二尺<lb/>
　其端有兩空髤畫以兩手築地應亦以竹長六尺五<lb/>
　寸其中有椎雅狀如漆筒而弇口大二圍長五尺六<lb/>
　寸以羊韋鞔之有兩紐疏畫祴樂祴夏之樂牘應雅<lb/>
　敎其舂者謂以築地塤簫管小師敎之復列是職者<lb/>
<pb n="15a"/>
　豈祴樂中三器之音節與凡樂異與<lb/>
凡祭祀饗射共其鍾笙之樂燕樂亦如之<lb/>
　與鍾聲相應之笙<lb/>
大喪廞其樂器及葬奉而藏之<lb/>
　惟笙師鎛師籥師司干職有奉葬器之文蓋笙師所<lb/>
　掌竹匏土木之音備矣鎛師掌金奏之鼓金革之音<lb/>
　備矣籥師所掌文舞之器備矣司干所掌武舞之器<lb/>
　僃矣絲石獨無文者眡瞭兼為瞽矇廞樂器則絃磬<lb/>
<pb n="15b"/>
　編鍾鼗鼓皆備矣喪事弛縣凡廞皆明器也眡瞭職<lb/>
　無奉而藏之之文者眡瞭卑賤為諸官陳之而奉則<lb/>
　非其事也<lb/>
大旅則陳之<lb/>
　注疏並釋以喪禮非也蓋國有故旅上帝及四望則<lb/>
　陳所掌敎樂器其不涖縣以涖縣者大師也<lb/>
鎛師掌金奏之鼓凡祭祀鼓其金奏之樂饗食賓射亦<lb/>
如之軍大獻則鼓其愷樂凡軍之夜三鼜皆鼓之守鼜<lb/>
<pb n="16a"/>
亦如之<lb/>
　守鼜常時國中之夜鼓也鎛師所掌即鼓人所敎而<lb/>
　别為二職何也鼓人所鼓軍旅田役以及祭祀百物<lb/>
　之神皆地官之事也鎛師所鼓祭祀饗食賓射大獻<lb/>
　皆禮官之事也惟鼔鼜二職並列然鎛師鼓愷樂守<lb/>
　鼜而鼓人無之則知鏄師所掌皆王朝之事其夜鼜<lb/>
　惟王親在行則然若鼓人則凡軍旅通掌其鼓與鼜<lb/>
　也○鍾師所掌者金奏之節鎛師所掌者金奏之鼓<lb/>
<pb n="16b"/>
　節而擊之者則眡瞭眡瞭職賓射皆奏其鼓鍾鼜愷<lb/>
　獻亦如之是也如二師自奏則賓射鼜愷之鼓旣列<lb/>
　職于鎛師復列職于眡瞭不可通矣二師無敎擊鍾<lb/>
　擊鎛之文者磬師職曰敎擊磬擊編鍾則特縣之鍾<lb/>
　鍾師敎之特縣之鎛鎛師敎之不必言矣郊廟朝廷<lb/>
　之樂事鼓人不與故金奏之鼓鏄師兼掌之從所便<lb/>
　也故金奏掌于鍾師鎛師而四金師田所用則鼓人<lb/>
　兼掌之○或曰眡瞭所奏者凡樂之鼓鍾也鍾師所<lb/>
<pb n="17a"/>
　掌獨金奏之鍾鏄師所掌獨金奏之鼓皆自擊之鎛<lb/>
　師職凡祭祀鼓其金奏之樂則非金奏不鼓可知矣<lb/>
　但于賓射鼜愷二職並列終不可通<lb/>
大喪廞其樂器奉而藏之<lb/>
韎師掌敎韎樂祭祀則帥其屬而舞之大饗亦如之<lb/>
　大饗亦如之明小賓客之饗食及燕射皆不用也于<lb/>
　大朝覲㑹同奏之以示王化所被之遠致此之難蓋<lb/>
　君與臣交警之也<lb/>
<pb n="17b"/>
旄人掌敎舞散樂舞夷樂凡四方之以舞仕者屬焉<lb/>
　散樂方隅土風所成之樂王朝亦僃之以知民風也<lb/>
　四方以舞仕即能舞是樂者以屬旄人選舞人或于<lb/>
　中取之<lb/>
凡祭祀賓客舞其燕樂<lb/>
　作燕樂時乃舞及四方四夷之樂<lb/>
籥師掌敎國子舞羽龡籥<lb/>
　文舞有持羽龡籥者所謂籥舞也禮記秋冬學羽籥<lb/>
<pb n="18a"/>
　詩云左手執籥右手秉翟<lb/>
祭祀則鼓羽籥之舞賓客饗食則亦如之大喪廞其樂<lb/>
器奉而藏之<lb/>
　鼓無專掌九夏之鼓鍾師掌之縵樂之鼙亦屬焉金<lb/>
　奏愷樂之鼓鎛師掌之夜鼜之鼓鼓人鎛師分掌之<lb/>
　祭祀饗食樂事之鼓大司樂樂師令之籥師所鼓獨<lb/>
　羽籥之舞耳<lb/>
籥章掌土鼓豳籥<lb/>
<pb n="18b"/>
　土鼓以瓦為匡革被二面豳籥豳人吹籥之聲章明<lb/>
　堂位曰土鼓蕢桴葦籥伊耆氏之樂也<lb/>
中春晝擊土鼓龡豳詩以逆暑中秋夜迎寒亦如之<lb/>
　豳詩豳風七月也龡之者以籥為之聲七月言寒暑<lb/>
　之事故迎氣則歌之<lb/>
凡國祈年于田祖龡豳雅擊土鼓以樂田畯<lb/>
　田祖始耕田者謂神農也豳雅亦七月也其詩有于<lb/>
　耜舉趾饁彼南畝故祈年則歌之謂之雅者以其言<lb/>
<pb n="19a"/>
　男女之正也田畯古司嗇也<lb/>
國祭蜡則龡豳頌擊土鼓以息老物<lb/>
　郊特牲天子大蜡八伊耆氏始為蜡歲十二月合聚<lb/>
　萬物而索饗之也萬物至是而老故祀以息之而國<lb/>
　亦養老焉豳頌亦七月也其詩有穫稻作酒躋堂稱<lb/>
　兕故祭蜡息老物則歌之謂之頌者以其言歲終人<lb/>
　功之成也朱子曰一詩不宜析為雅頌雅之甫田大<lb/>
　田頌之載芟良耜或其類也豳詩王業之本而不陳<lb/>
<pb n="19b"/>
　于宗廟何也所言乃田家之事不可與六代之樂並<lb/>
　又不可與燕樂縵樂夷樂雜陳用以逆暑迎寒索饗<lb/>
　萬物協天時勸民事其義精而敎溥矣二南女婦之<lb/>
　事以為燕樂而用之于祭祀者后夫人即事于宗廟<lb/>
　故歌以勸焉<lb/>
鞮鞻氏掌四夷之樂與其聲歌祭祀則龡而歌之燕亦<lb/>
如之<lb/>
　四夷之樂東方曰韎南方曰任西方曰侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>北方曰<lb/>
<pb n="20a"/>
　禁王者用四夷之樂一天下也下言與其聲歌則上<lb/>
　云樂者主于舞<lb/>
典庸器掌藏樂器庸器及祭祀帥其屬而設筍虡陳庸<lb/>
器饗食賓射亦如之大喪廞筍虡<lb/>
　庸器伐國所獲之器若崇鼎貫鼎𦙍之舞衣密須氏<lb/>
　之鼓及以其兵物所鑄銘也此職設筍虡眡瞭乃縣<lb/>
　橫者為筍從者為虡禮記明器有鍾磬而無筍虡或<lb/>
　異代之制或有而不縣也<lb/>
<pb n="20b"/>
司干掌舞器祭祀舞者旣陳則授舞器旣舞則受之賓<lb/>
饗亦如之大喪廞舞器及葬奉而藏之<lb/>
　舞器干戚之屬凡武舞所用者<lb/>
大卜掌三兆之灋一曰玉兆二曰瓦兆三曰原兆<lb/>
　兆者灼龜發于火其形可占者其象似玉瓦原之璺<lb/>
　罅用是名之原田也杜子春云玉兆帝顓頊之兆瓦<lb/>
　兆帝堯之兆原兆有周之兆<lb/>
其經兆之體皆百有二十其頌皆千有二百<lb/>
<pb n="21a"/>
　頌謂繇也龜兆五而其體百有二十者舊説兆别分<lb/>
　為二十四分蓋以木火土金水與春夏秋冬相乘一<lb/>
　歲有二十四氣五行運于其間各有死生以此視其<lb/>
　衰死王相以决吉凶○清溪李氏曰自五而乘之再<lb/>
　倍為二十五又倍為一百二十五其中有五純體焉<lb/>
　體純則無生克而不占故止于百有二十頌千有二<lb/>
　百者每體以十日占之<lb/>
掌三易之灋一曰連山二曰歸藏三曰周易<lb/>
<pb n="21b"/>
　易者揲蓍求卦以占也連山首艮歸藏首坤杜子春<lb/>
　曰連山宓戲歸藏黃帝或曰夏殷之易也洪範卜五<lb/>
　占用二蓋卜以五行筮以陰陽<lb/>
其經卦皆八其别皆六十有四<lb/>
掌三夢之灋一曰致夢二曰觭夢三曰咸陟<lb/>
　晝所思為夜則成夢出于有因故曰致角一仰一俯<lb/>
　為觭觭夢蓋反覆異常者無心感物謂之咸陟升也<lb/>
　精神感而上通與鬼神合其吉凶夢之變盡于此三<lb/>
<pb n="22a"/>
　者矣<lb/>
其經運十其别九十<lb/>
　占夢之術雖亡但眡祲别為一職所掌十煇與占夢<lb/>
　全無交渉注恐誤<lb/>
以邦事作龜之八命一曰征二曰象三曰與四曰謀五<lb/>
曰果六曰至七曰雨八曰瘳<lb/>
　命者命龜之辭也征謂征伐廵狩亦曰征春秋傳先<lb/>
　王卜征五年而歲習其祥是也象謂災變雲物易曰<lb/>
<pb n="22b"/>
　天垂象春秋傳曰天事恒象與所與共事也謀有所<lb/>
　謀為也果事成與否也至行者歸期也詩曰卜筮偕<lb/>
　止㑹言近止雨因旱而卜也瘳問疾愈否也<lb/>
以八命者贊三兆三易三夢之占以觀國家之吉凶以<lb/>
詔救政<lb/>
　如孔子贊易之贊蓋掌三兆三易三夢者各獻其占<lb/>
　而大卜則發揮其所以然之理而宣蓍之<lb/>
凡國大貞卜立君卜大封則眡高作龜<lb/>
<pb n="23a"/>
　大封封國也視髙以龜骨髙者可灼處示宗伯也卜<lb/>
　用龜之腹骨骨近足者其部髙春灼後左夏灼前左<lb/>
　秋灼前右冬灼後右作龜謂以火灼之凡卜法在禰<lb/>
　廟廟門閾外闑西西面有席先陳龜于廟門外之西<lb/>
　塾上次正龜于閾外席上又有涖卜命龜視髙作龜<lb/>
　六節尊者宜逸卑者宜勞從下向上差之作龜視高<lb/>
　勞事以大貞故大卜親之大宗伯涖卜其餘貞龜陳<lb/>
　龜皆小宗伯為之士喪禮宗人受卜人龜示髙涖卜<lb/>
<pb n="23b"/>
　受視反之又曰卜人坐作龜<lb/>
大祭祀則眡高命龜凡小事涖卜<lb/>
　命龜告以所卜之事也士喪禮宗人即席西面坐命<lb/>
　龜小事旣大卜涖卜則陳龜貞龜命龜視髙皆卜師<lb/>
　為之其作龜則卜人也<lb/>
國大遷大師則貞龜<lb/>
　正龜于卜位士喪禮卜人抱龜燋先奠龜西面是也<lb/>
　輕于大祭祀故不親命龜貞龜上有涖卜亦大宗伯<lb/>
<pb n="24a"/>
　為之陳龜亦宜小宗伯也其視髙命龜卜師作龜卜人<lb/>
凡旅陳龜<lb/>
　陳龜士䘮禮卜人先奠龜于西塾上南首是也輕于<lb/>
　大遷大師故不親貞龜莅卜仍大宗伯貞龜命龜視<lb/>
　髙皆卜師作龜亦卜人<lb/>
凡喪事命龜<lb/>
　重喪禮次大祭祀也命龜以上有陳龜貞龜亦小宗<lb/>
　伯涖卜仍大宗伯視髙作龜卜人也知小事而外涖卜<lb/>
<pb n="24b"/>
　皆大宗伯者宗伯職凡祀大神享大鬼祭大示帥執<lb/>
　事而卜日則䘮事大師大遷大封立君涖卜不待言矣<lb/>
卜師掌開龜之四兆一曰方兆二曰功兆三曰義兆四<lb/>
曰弓兆<lb/>
　名義俱未聞<lb/>
凡卜事眡髙揚火以作龜致其墨<lb/>
　大卜不視髙者皆卜師視髙致其墨者爇灼之明其<lb/>
　兆○李耜卿曰卜有龜焦者有不食墨者皆不待兆<lb/>
<pb n="25a"/>
　成而知其凶夫墨水也燋契火也火過而陽則焦水<lb/>
　過而陰則不食墨<lb/>
凡卜辨龜之上下左右陰陽以授命龜者而詔相之<lb/>
　上仰者下俯者左左倪也右右倪也陰後弇也陽前<lb/>
　弇也詔相告以其辭及威儀<lb/>
龜人掌六龜之屬各有名物天龜曰靈屬地龜曰繹屬<lb/>
東龜曰果屬西龜曰靁屬南龜曰獵屬北龜曰若屬各<lb/>
以其方之色與其體辨之<lb/>
<pb n="25b"/>
　色謂天龜𤣥地龜黃東龜青西龜白南龜赤北龜黒<lb/>
　龜俯者靈仰者繹前弇果後弇獵左倪靁右倪若是<lb/>
　其體也東龜南龜長前後在陽象經也西龜北龜長<lb/>
　左右在陰象緯也天龜俯地龜仰東龜前南龜卻西<lb/>
　龜左北龜右各從其耦也杜子春讀果為臝<lb/>
凡取龜用秋時攻龜用春時各以其物入于龜室<lb/>
　六龜各異室秋取龜及萬物成也攻治也治龜骨以<lb/>
　春是時乾解不發傷<lb/>
<pb n="26a"/>
上春釁龜祭祀先卜<lb/>
　釁者殺牲以血之世本巫咸作筮卜未聞其人<lb/>
若有祭祀則奉龜以往旅亦如之喪亦如之<lb/>
菙氏掌共燋契以待卜事<lb/>
　士喪禮曰楚焞置于燋在龜東楚焞即契所用灼龜<lb/>
　也燋炬也<lb/>
凡卜以明火爇燋遂龡其焌契以授卜師遂役之<lb/>
　明火以陽燧取火于日焌者契之銳頭以契之銳頭<lb/>
<pb n="26b"/>
　柱燋火而龡之也役之為卜師共揚火致墨等役<lb/>
占人掌占龜以八簭占八頌以八卦占簭之八故以眡<lb/>
吉凶<lb/>
　古者重卜先筮而後卜故筮人不必知卜而卜人必兼<lb/>
　通于筮旣得八事之頌猶恐于龜象未審復以筮義參<lb/>
　決其吉凶所謂以八筮占八頌也然筮辭之吉凶各有<lb/>
　其故皆原于八卦之象與德其或筮龜從違各異則又<lb/>
　恐筮人之占未審故復以八卦之象與德究切其義所<lb/>
<pb n="27a"/>
　謂以八卦占筮之八故也不曰占筮之故而曰八故者<lb/>
　八卦之象與德因事而異吉凶于八事各有所迕也<lb/>
凡卜簭君占體大夫占色史占墨卜人占坼<lb/>
　體兆之象也色兆氣也墨兆廣也坼兆璺也體有吉凶<lb/>
　色有善惡墨有大小坼有微明尊者視兆象而巳卑者<lb/>
　以次詳其餘也周公卜武王占之曰體王其罔害凡卜<lb/>
　象吉色善墨大坼明則逢吉此巳下皆據卜言兼云筮<lb/>
　者凡卜皆先筮故連言之體謂兆之墨縱橫其形體象<lb/>
<pb n="27b"/>
　似金木水火土也龜之四隅依四時而灼之其兆直上<lb/>
　向背者為木兆直下向足者為水兆邪向背者為火兆<lb/>
　邪向下者為金兆橫者為土兆色兆中氣色似有雨及<lb/>
　雨止之等墨據兆之正璺處坼就正墨傍有奇璺罅者<lb/>
凡卜簭既事則繫幣以比其命歲終則計其占之中否<lb/>
　旣卜筮史必書其命龜之事及兆于策繫其禮神之<lb/>
　幣而藏焉書曰王與大夫盡弁以啟金縢之書乃得<lb/>
　周公所自以為功代武王之説正命龜書也<lb/>
<pb n="28a"/>
簭人掌三易以辨九簭之名一曰連山二曰歸藏三曰<lb/>
周易九簭之名一曰巫更二曰巫咸三曰巫式四曰巫<lb/>
目五曰巫易六曰巫比七曰巫祠八曰巫參九曰巫環<lb/>
以辨吉凶<lb/>
　此九巫皆當為筮字之誤也更謂筮遷都邑也咸猶<lb/>
　僉也謂筮衆心歡否也式謂筮制作灋式也目猶事<lb/>
　衆易謂筮所改易比謂筮與民和比祠謂筮牲與日<lb/>
　參謂筮御與右環謂筮可致師否也○劉公是曰此<lb/>
<pb n="28b"/>
　乃前世通占者九人其遺灋可傳者古者占筮之工<lb/>
　通謂之巫更咸式目等皆其名也巫咸見于他書多<lb/>
　矣易疑為昜古陽字所謂巫陽也其他雖未聞不害<lb/>
　其有○李耜卿曰漢書郊祀志晉巫所祀有巫祠之<lb/>
　名亦其一徵<lb/>
凡國之大事先簭而後卜上春相簭凡國事共簭<lb/>
　相謂更選擇其蓍也<lb/>
占夢掌其歲時觀天地之㑹辨陰陽之氣<lb/>
<pb n="29a"/>
　天地之㑹建厭所處之日辰陰陽之氣休王前後建<lb/>
　謂斗柄所指謂之陽建故左旋于天厭謂日前一次<lb/>
　謂之陰建故右旋于天堪輿天老曰假令正月陽建<lb/>
　于寅陰建于戌<lb/>
以日月星辰占六夢之吉凶<lb/>
　謂日月之行及合辰所在春秋傳昭三十一年十二<lb/>
　月辛亥朔日有食之是夜也晉趙簡子夢童子倮而<lb/>
　轉以歌旦而日食占諸史墨對曰六年及此月也吳<lb/>
<pb n="29b"/>
　其入郢乎終亦弗克入郢必以庚辰日月在辰尾庚<lb/>
　午之日日始有適火勝金故弗克此以日月星辰占<lb/>
　夢者史記衞平為宋元君占夢亦然後世術家有八<lb/>
　㑹其遺象也用占夢則亡<lb/>
一曰正夢二曰噩夢三曰思夢四曰寤夢五曰喜夢六<lb/>
曰懼夢<lb/>
　正謂無所感動而自夢噩驚愕也思覺時所思念也<lb/>
　寤寐覺也謂如覺所見而實夢也如狐突遇申生之<lb/>
<pb n="30a"/>
　類或曰疾而迷及寤而有夢傳所𫝊秦穆公趙簡子<lb/>
　之夢是也<lb/>
季冬聘王夢獻吉夢于王王拜而受之<lb/>
　聘問也平時王有夢或占或不占季冬則數將終歲<lb/>
　更始王有夢必發幣而占之故曰聘也獻羣下之吉<lb/>
　夢于王則王夢有凶必因占而詔以修省可知矣詩<lb/>
　云牧人乃夢衆維魚矣旐維旟矣乃所獻吉夢與<lb/>
乃舎萌于四方以贈惡夢遂令始難敺疫<lb/>
<pb n="30b"/>
　舎萌猶釋菜也菜始生曰萌贈送也季冬大難以敺<lb/>
　疫方相氏掌之<lb/>
眡祲掌十煇之灋以觀妖祥辨吉凶<lb/>
　煇日光炁也<lb/>
一曰祲二曰象三曰鐫四曰監五曰闇六曰瞢七曰彌<lb/>
八曰敘九曰隮十曰想<lb/>
　祲陰陽氣相侵也象春秋傳有雲如衆赤鳥之類鐫<lb/>
　如童子佩觹之觹謂日旁氣刺日也監雲氣臨日或<lb/>
<pb n="31a"/>
　曰冠珥也彌者白虹彌天叙者雲有次序如山在日<lb/>
　上隮虹也詩曰朝隮于西想者雜氣有似可形想<lb/>
掌安宅敘降正歲則行事歲終則弊其事<lb/>
　宅居也降下也人見妖祥則不安其居此官安之又<lb/>
　次叙凶禍所降之事與其地使早為之備行事謂候<lb/>
　氣占象也弊斷也謂計所占中否多少并稽召譴之<lb/>
　淺深以騐挽回補救之力大小遲速也<lb/>
大祝掌六祝之辭以事鬼神示祈福祥求永貞一曰順<lb/>
<pb n="31b"/>
祝二曰年祝三曰吉祝四曰化祝五曰瑞祝六曰筴祝<lb/>
　永長也貞正也謂求多歴年得正命也六祝舊説俱<lb/>
　未安以義測之順祝天地宗廟之常祝也祭統曰備<lb/>
　者百順之名禮噐曰禮時為大順次之天地之祭宗<lb/>
　廟之事順也年祝祈年之祝也吉祝冠㛰嘉禮之祝<lb/>
　也化祝天地有異烖而祝其消化也瑞祝嘉祥見而<lb/>
　告于天地宗廟也筴祝册封諸侯而告于祖廟也此<lb/>
　六祝皆國政之大者若弭灾兵遠辠疾則小祝掌之<lb/>
<pb n="32a"/>
掌六祈以同鬼神示一曰類二曰造三曰禬四曰禜五<lb/>
曰攻六曰説<lb/>
　鬼神不與人同心災厲乃作故以祈禮同之非時而<lb/>
　祭于上帝曰類非時而祭于祖曰造禬都家宗人職<lb/>
　所謂以禬國之凶荒民之札喪也攻如救日伐鼓以<lb/>
　兵之類説則以辭責如變置社稷則必以辭責之董<lb/>
　子救日食祝曰炤炤大明瀸滅無光奈何以陰侵陽<lb/>
　以卑侵尊或曰如湯之禱旱以六事自責以説于天<lb/>
<pb n="32b"/>
　也類造禬禜皆有牲攻説用幣禜見鬯人職<lb/>
作六辭以通上下親疎遠近一曰祠二曰命三曰誥四<lb/>
曰㑹五曰禱六曰誄<lb/>
　六祝之辭典祀所常用也此六辭因事而特告也上<lb/>
　下天神地示也親疎由禰至祧墠也遠近四望五祀<lb/>
　之類命誥㑹皆質神之辭命者命龜之辭誥者尚書<lb/>
　逸祝冊惟告周公其後是也㑹者昭衆神而要言春秋<lb/>
　傳所謂司愼司盟名山名川羣神羣祀先王先公七<lb/>
<pb n="33a"/>
　姓十二國之祖明神殛之是也誄者至于南郊稱天<lb/>
　而誄之<lb/>
辨六號一曰神號二曰鬼號三曰示號四曰牲號五曰<lb/>
齍號六曰幣號<lb/>
　神號若昊天上帝鬼號若皇祖伯某示號若后土地<lb/>
　示幣號若玉曰嘉玉幣曰量幣牲號若牛曰一元大<lb/>
　武之類齍號若黍曰薌合之類<lb/>
辨九祭一曰命祭二曰衍祭三曰炮祭四曰周祭五曰<lb/>
<pb n="33b"/>
振祭六曰擩祭七曰絶祭八曰繚祭九曰共祭<lb/>
　九祭皆食祭也命祭者玉藻君若賜之食而君客之<lb/>
　則命之祭然後祭是也衍當為延炮當為包聲誤也<lb/>
　延祭者曲禮主人延客祭是也包猶兼也兼祭者有<lb/>
　司徹宰夫贊者取白黑以授尸尸受兼祭于豆間是<lb/>
　也周猶徧也徧祭者曲禮殽之序徧祭之是也振祭<lb/>
　擩祭本同所以異者尸未食以菹擩于醢祭于豆間<lb/>
　是謂擩祭尸將食取肝擩于鹽振祭嚌之加于肵爼<lb/>
<pb n="34a"/>
　蓋振者先擩復振而擩者則不振也絶祭繚祭本同<lb/>
　所以異者繚祭以手從肺本循之至于末乃絶以祭<lb/>
　絶祭則不循其本直絶肺以祭禮多者繚祭禮略者<lb/>
　絶祭共授也王祭食宰夫授祭○李耜卿曰凡此九<lb/>
　祭祭祀及生人飲酒皆有焉命祭以祭祀言之特牲<lb/>
　所謂尸坐祝命挼祭是也衍祭者尸卒食主人酳而<lb/>
　尸祭注云酳猶衍也在生人則養老執爵而酳是也<lb/>
　兼祭以生人言之公食大夫禮賓之兼祭庶羞是也<lb/>
<pb n="34b"/>
　徧祭以祭祀言之少牢尸十一飯所舉所祭周矣命<lb/>
　衍炮周祭食之式其别有四也振擩絶繚祭食之儀<lb/>
　亦有四者之别也共祭則凡祭皆有之故終焉<lb/>
辨九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>一曰䭫首二曰頓首三曰空首四曰振動五曰<lb/>
吉<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>六曰凶<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>七曰竒<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>八曰襃<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>九曰肅<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>以享右<lb/>
祭祀<lb/>
　稽首首至地稽畱然後舉也頓首頓地即舉空首先<lb/>
　以兩手拱至地乃頭至手以不至地故名空首也振<lb/>
<pb n="35a"/>
　動戰慄變動之拜吉拜拜而後稽顙齊衰不杖以下<lb/>
　喪拜也此殷之凶拜周以與頓首相近故謂之吉凶<lb/>
　拜稽顙而後拜三年喪拜也奇拜一拜也或曰先屈<lb/>
　一膝如漢時雅拜襃讀為報再拜也肅拜但俯下手<lb/>
　類後世揖惟軍中有此在婦人為正拜臣拜君稽首<lb/>
　敵者頓首君答臣下空首所謂拜手也一拜答臣下<lb/>
　再拜拜神與尸享獻也謂朝獻饋獻右讀為侑勸尸<lb/>
　食也九拜不專為祭祀以祭祀重故舉以言<lb/>
<pb n="35b"/>
凡大禋祀肆享祭示則執明水火而號祝<lb/>
　明水火司烜所取于日月者執以號祝明主人圭潔<lb/>
　之德<lb/>
隋釁逆牲逆尸令鍾鼓右亦如之<lb/>
　右亦當讀為侑○李耜卿曰逆尸乃逆牲牲殺乃薦<lb/>
　血釁薦血也薦血之後乃有膟䁝隋于主前之禮蓋<lb/>
　以自下向上為言之序<lb/>
來瞽令臯舞相尸禮旣祭令徹<lb/>
<pb n="36a"/>
　歌與舞必依祭節故大祝告以樂入之節而後樂師<lb/>
　詔來瞽大祝告以舞之節而後樂師臯舞也<lb/>
大喪始崩以肆鬯渳尸相飯贊斂徹奠<lb/>
　陳鬯以浴尸也不言相含者大宰贊含玉也冬官主<lb/>
　歛事大祝贊之奠始死及大小歛之奠<lb/>
言甸人讀禱<lb/>
　言語也甸人喪事代王受𤯝災大祝為禱辭語之<lb/>
付練祥掌國事<lb/>
<pb n="36b"/>
　付當為祔凡事皆國事也他職皆掌事此獨曰掌國<lb/>
　事者未葬宗廟之祭不行旣祔主各返廟則時祭皆<lb/>
　行特嗣王不親而大祝掌其事故特稱國事以别白<lb/>
　之也喪三年不祭惟祭天地社稷越紼而行事則宗<lb/>
　廟之祭及羣祀嗣王不親明矣曾子問五祀旣葬而<lb/>
　行祝畢獻則祔以後七廟之祭畢舉可知矣量人有<lb/>
　宰祭之文必宰攝也王親祭則掌事者冢宰宗伯宰<lb/>
　攝則祝掌事示别也五祀祝自獻祀卑故無攝主也<lb/>
<pb n="37a"/>
　練祥以後則凡祀王皆親之祝自共其職事而不得<lb/>
　曰掌國事矣<lb/>
國有大故天烖彌祀社稷禱祠<lb/>
　大故兵㓂也彌徧也徧祀社稷及諸所禱旣則祠以<lb/>
　報焉<lb/>
大師宜于社造于祖設軍社類上帝國將有事于四望<lb/>
及軍歸獻于社則前祝<lb/>
　鄭剛中曰大師必載社主及遷廟主以行故有宜社<lb/>
<pb n="37b"/>
　造祖之祭此二者國内之禮駐軍必設軍社于其地<lb/>
　以其事類告上帝此二者國外之禮○前四事皆君<lb/>
　舉而祝從惟至所征之地將有事于四望及軍歸獻<lb/>
　社則大祝獨前行致告也曰國將有事者君不親也<lb/>
　知然者宗伯職有司將事于四望則君不親明矣下<lb/>
　經過大山川則用事焉君親之也故異文焉<lb/>
大㑹同造于廟宜于社過大山川則用事焉反行舍奠<lb/>
　反行舍奠凡前所告皆奠也非時而祭曰奠或曰其<lb/>
<pb n="38a"/>
　禮略也<lb/>
建邦國先告后土用牲幣<lb/>
禁督逆祀命者頒祭號于邦國都鄙<lb/>
　王光遠曰非所命而祀則禁之命之祀而不祀則督<lb/>
　之<lb/>
小祝掌小祭祀將事侯禳禱祠之祝號以祈福祥順豐<lb/>
年逆時雨寧風旱彌烖兵遠辠疾<lb/>
　侯當作候候嘉慶祈福祥之屬禳禳郤凶咎寧風旱<lb/>
<pb n="38b"/>
　之屬彌讀曰敉安也周官于候禳禱祠之事甚詳蓋<lb/>
　人心冥頑惟遇疾病烖危窮而反本易警發其善心<lb/>
　故聖人以神道設敎使恐懼修省以思救政則所益<lb/>
　多矣<lb/>
大祭祀逆齍盛送逆尸沃尸盥贊隋贊徹贊奠<lb/>
　隋尸之祭也奠奠爵也○李耜卿曰論禮之先後則<lb/>
　逆齍盛當在沃尸盥之後贊奠當在贊隋之上此或<lb/>
　文錯至上三者小祝專職下三者則贊為之各以其<lb/>
<pb n="39a"/>
　類不可以後先言矣<lb/>
凡事佐大祝大喪贊渳設熬置銘及葬設道齎之奠分<lb/>
禱五祀<lb/>
　銘書死者名于旌士喪禮為銘各以其物亡則以緇<lb/>
　長半幅頳末長終幅廣三寸書名于末曰某氏某之<lb/>
　柩重木置于中庭取銘置于重齎猶送也送道之奠<lb/>
　謂遣奠也分其牲體以禱五祀告王去此宮王七祀<lb/>
　不及司命大厲者平生出入不以告也<lb/>
<pb n="39b"/>
大師掌釁祈號祝有宼戎之事則保郊祀于社<lb/>
　釁釁鼓也春秋傳君以軍行祓社釁鼓祝奉以從○<lb/>
　王氏曰保郊保神壝之在郊者社不在郊無所事保<lb/>
　祀之而已保郊所以防患祀社所以弭兵也<lb/>
凡外内小祭祀小喪紀小㑹同小軍旅掌事焉<lb/>
喪祝掌大喪勸防之事及辟令啟及朝御匶乃奠<lb/>
　勸防引柩也勸朂勉前引者防僃傾側辟開殯也令<lb/>
　啟謂命役人開之朝謂將葬朝于祖考之廟而後行<lb/>
<pb n="40a"/>
　御匶謂發殯宮輴車載至廟執纛居前以御正匶也<lb/>
　奠即朝廟之奠侵夜啟殯昧爽朝廟<lb/>
及祖飾棺乃載遂御及葬御匶出宮乃代及壙説載除<lb/>
飾小喪亦如之<lb/>
　祖謂將葬設祭于庭象生時出則祖也飾棺設柳池<lb/>
　紐之屬代謂喪祝二人相與更或曰至于外則鄉師<lb/>
　遂師代之<lb/>
掌喪祭祝號王弔則與巫前<lb/>
<pb n="40b"/>
　喪祭虞也檀弓君臨臣喪以巫祝桃茢執戈<lb/>
掌勝國邑之社稷之祝號以祭祀禱祠焉<lb/>
　若亳社是也存之者重神也勝國之社稷禱祠行焉<lb/>
　且作其祝號則記所稱喪國之社屋之不受天陽非<lb/>
　禮意也亳社北牖特以别于時王之社鄉明焉耳<lb/>
凡卿大夫之喪掌事而斂飾棺焉<lb/>
　掌事掌弔臨含贈之事也其餘惟掌斂與飾棺他不<lb/>
　與<lb/>
<pb n="41a"/>
甸祝掌四時之田表貉之祝號舍奠于祖廟禰亦如之<lb/>
　貉或讀為百或為禡兵祭也祭于立表之處故曰表<lb/>
　貉釋奠告將田也七廟皆告故言祖及禰<lb/>
師甸致禽于虞中乃屬禽及郊饁獸舎奠于祖禰乃斂<lb/>
禽禂牲禂馬皆掌其祝號<lb/>
　王大田獵則六師皆作故曰師田以别于小田獵也<lb/>
　致禽于虞中使獲者各致于所表虞旗之中屬禽别<lb/>
　其種類饁獸即小宗伯職所謂帥有司而饁獸于郊<lb/>
<pb n="41b"/>
　也入以奠于祖禰薦且告反也歛禽謂取三十入腊<lb/>
　人禂禱也禂牲禱田多獲禽牲禂馬無疾<lb/>
詛祝掌盟詛類造攻説禬禜之祝號<lb/>
　大事曰盟小事曰詛皆要誓于神秋官司盟掌盟載<lb/>
　之法不掌祝號與辭類造禬禜攻説大祝所掌也復<lb/>
　列此職者大祝掌其禮詛祝薦其辭<lb/>
作盟詛之載辭以叙國之信用以質邦國之劑信<lb/>
　載辭載書之辭也國王國邦國侯國也信用者示所<lb/>
<pb n="42a"/>
　要之必用也叙者次其事之大小也叙國之信用如<lb/>
　魯盟東門氏叔孫僑如之類質邦國之劑信如成王<lb/>
　賜周公太公以盟之類<lb/>
司巫掌羣巫之政令若國大旱則帥巫而舞雩<lb/>
　雩旱祭天子于上帝諸侯于上公之神<lb/>
國有大烖則帥巫而造巫恒<lb/>
　帥巫官之屬㑹常處以待命也<lb/>
祭祀則共匰主及道布及蒩館<lb/>
<pb n="42b"/>
　主木主匰承主器也主在廟藏于石室合祭則以匰<lb/>
　承而至道布為神所設巾中霤禮以功布為道布屬<lb/>
　于几是也蒩所以藉祭食館所以承蒩<lb/>
凡祭事守瘞凡喪事掌巫降之禮<lb/>
　瘞若祭地示埋牲玉也守者待禮畢然後退降下也<lb/>
　巫下神之禮後世旣歛就巫下禓其遺法與<lb/>
男巫掌望祀望衍授號旁招以茅<lb/>
　注望祀謂有牲粢盛者衍讀為延進也謂但用幣致<lb/>
<pb n="43a"/>
　其神疏望祀者類造禬禜遙望而祀之望衍者攻説<lb/>
　之禮遙望延其神以言語責之義並無考授號授奉<lb/>
　祭者以神之號使知為某神之至也神來無方故曰<lb/>
　旁招<lb/>
冬堂贈無方無算春招弭以除疾病王弔則與祝前<lb/>
　贈送也歲終以禮送不祥無方無定向也無算道里<lb/>
　無數也招招福也弭如彌兵之彌除凶禍○李耜卿<lb/>
　曰方者如兆山川丘陵等各因其方此不祥之氣非<lb/>
<pb n="43b"/>
　可以方拘也算者秩祀之神名號有數不祥之氣非<lb/>
　可以數計也<lb/>
女巫掌歲時祓除釁浴旱暵則舞雩<lb/>
　祓除如三月上已如水上之類釁浴謂以香薰草藥<lb/>
　沐浴使女巫舞旱祭崇陰也<lb/>
若王后弔則與祝前凡邦之大烖歌哭而請<lb/>
　與天官女祝前后歌者憂愁之歌若雲漢之詩是也<lb/>
大史掌建邦之六典以逆邦國之治掌灋以逆官府之<lb/>
<pb n="44a"/>
治掌則以逆都鄙之治凡辨灋者攷焉不信者刑之<lb/>
　曰建者廢興損益得與大宰共酌定也灋則不言建<lb/>
　者該于六典也辨灋以灋爭訟者<lb/>
凡邦國都鄙及萬民之有約劑者藏焉以貳六官六官<lb/>
之所登<lb/>
　約劑要盟之載辭及劵書也六官二字衍<lb/>
若約劑亂則辟灋不信者刑之<lb/>
　辟開也謂有抵冒盟誓者則啟視約劑徵其然否<lb/>
<pb n="44b"/>
正歲年以序事頒之于官府及都鄙<lb/>
　鄭剛中曰周建子而四時之事有仍用夏正者用建<lb/>
　寅謂之歲用建子謂之年<lb/>
頒告朔于邦國<lb/>
　不曰頒朔而曰頒告朔者并每月所行之政令布告<lb/>
　于臣民也先儒以告于廟為告朔于侯國言之猶可<lb/>
　于頒朔言之則贅矣春秋閠月不告月猶朝于廟旣<lb/>
　朝于廟而曰不告月則為以是月之政令告于臣民<lb/>
<pb n="45a"/>
　審矣<lb/>
閏月詔王居門終月<lb/>
　門謂路寢門也明堂路寢及宗廟皆五室十二堂四<lb/>
　門十二月聽朔于十二堂閏月各于時之門故于文<lb/>
　王在門為閏<lb/>
大祭祀與執事卜日戒及宿之日與羣執事讀禮書而<lb/>
協事<lb/>
　執事大卜之屬與之者當視墨戒謂散齋七日宿謂<lb/>
<pb n="45b"/>
　致齋三日<lb/>
祭之日執書以次位常<lb/>
　位常謂所常居之處<lb/>
辨事者攷焉不信者誅之<lb/>
　謂抵冐其職事者<lb/>
大㑹同朝覲以書協禮事及將幣之日執書以詔王<lb/>
大師抱天時與大師同車<lb/>
　天時謂時日支干孤虛王相及星辰變動軍衆用以<lb/>
<pb n="46a"/>
　行止者國語曰吾非瞽史焉知天道大師瞽官之長<lb/>
　也<lb/>
大遷國抱灋以前大喪執灋以涖勸防<lb/>
遣之日讀誄凡喪事攷焉<lb/>
　瞽史知天道故王崩累其行至于南郊稱天以誄之<lb/>
　而作謚然後于遣奠之時讀焉<lb/>
小喪賜謚<lb/>
　周官小喪皆主王宮言之卿大夫之喪小史賜謚讀<lb/>
<pb n="46b"/>
　誄則此謂賜羣王子謚也<lb/>
凡射事飾中舎算執其禮事<lb/>
　中所以盛算舍釋也射中則釋一算鄉射禮曰君國<lb/>
　中射則皮豎中于郊則閭中于竟則虎中天子之中<lb/>
　未聞<lb/>
小史掌邦國之志奠繫世辨昭穆若有事則詔王之忌<lb/>
諱<lb/>
　志記也繫世帝繫諸侯卿大夫世本之屬奠定也先<lb/>
<pb n="47a"/>
　王死日為忌名為諱舊説有事專以宗廟言恐未安<lb/>
　古者大夫殁君不舉其名王時廵舍于諸侯之祖廟<lb/>
　亦當有忌諱記所謂以禮籍入正小史之事也○李<lb/>
　耜卿曰鄭剛中謂外史掌四方之志乃周志鄭志之<lb/>
　類小史則專志天子諸侯所出之繫世又辨其廟祧<lb/>
　之昭穆是也詔忌諱如男女辨姓東郭偃所謂君出<lb/>
　自丁臣出自桓如此類皆所當詔<lb/>
大祭祀讀禮灋史以書叙昭穆之爼簋<lb/>
<pb n="47b"/>
　大史與羣執事旣讀禮灋則小史命屬史以書敘羣<lb/>
　廟之爼簋<lb/>
大喪大賓客大㑹同大軍旅佐大史凡國事之用禮灋<lb/>
者掌其小事卿大夫之喪賜謚讀誄<lb/>
馮相氏掌十有二歲十有二月十有二辰十日二十有<lb/>
八星之位辨其敘事以㑹天位<lb/>
　歲謂太歲歲星者東方蒼龍之宿在天右行十二歲<lb/>
　一周天太歲者歲星之神與歲星相應而行亦十二<lb/>
<pb n="48a"/>
　歲一周于地十有二月謂斗柄月建一辰十二月而<lb/>
　周也十有二辰謂子丑寅卯等也十日謂甲乙丙丁<lb/>
　等也二十八星謂東方角亢等二十八次也敘事若<lb/>
　仲春辨秩東作仲夏辨秩南譌仲秋辨秩西成仲冬<lb/>
　辨在朔易天位若星鳥正仲春星火正仲夏星昴正<lb/>
　仲秋星虛正仲冬之類其在天各有所居之位必辨<lb/>
　其叙事乃能與天位相合也<lb/>
冬夏致日春秋致月以辨四時之叙<lb/>
<pb n="48b"/>
　冬至日在牽牛景丈三尺夏至日在東井景尺五寸<lb/>
　此長短之極極則氣至春分日在婁秋分日在角而<lb/>
　月弦于牽牛東井亦以其景知氣至否春秋冬夏氣<lb/>
　皆至則四時之叙正<lb/>
保章氏掌天星以志星辰日月之變動以觀天下之遷<lb/>
辨其吉凶<lb/>
　星謂五星辰謂日月所㑹五星有贏縮圜角日有薄<lb/>
　食暈珥月有盈虧脁側匿之變七者右行列舎天下<lb/>
<pb n="49a"/>
　禍福變移所在皆見焉○志星辰日月之變動察天<lb/>
　象之順逆也觀天下之遷考人事之轉移也必參以<lb/>
　人事然後吉凶可判如鄭不復災熒惑退度遠宋之<lb/>
　類先星辰于日月者所掌天星也致日致月者馮相<lb/>
　氏掌十煇之灋者眡祲而保章氏兼掌其變動何也<lb/>
　凡日月之變動必以所歴分星之度為占<lb/>
以星土辨九州之地所封封域皆有分星以觀妖祥<lb/>
　星土星所主土也封域皆有分星春秋傳參為晉星<lb/>
<pb n="49b"/>
　商主大火國語歲之所在則我有周之分野之屬是<lb/>
　也以大界言則曰九州而州中諸國之封域于星亦<lb/>
　有分焉其書亡矣可言者獨十二次之分星紀吳越<lb/>
　也𤣥枵齊也娵訾衞也降婁魯也大梁趙也實沈晉<lb/>
　也鶉首秦也鶉火周也鶉尾楚也壽星鄭也大火宋<lb/>
　也析木燕也分野之妖祥主用客星彗孛之氣為象<lb/>
　○薛氏曰十二次之星麗于九州則為星土諸侯之<lb/>
　封域在此州者即為其國分星<lb/>
<pb n="50a"/>
以十有二歲之相觀天下之妖祥<lb/>
　歲星與日同次之月斗所建之辰也大歲所在即歲<lb/>
　星所居歲星明光潤澤赤而角則其國昌赤黃而沉<lb/>
　其野大穰故以其色相觀妖祥春秋傳曰越得嵗而<lb/>
　吳伐之必受其凶又曰歲在顓頊之墟居其鶉首而<lb/>
　有妖星告邑姜也<lb/>
以五雲之物辨吉凶水旱降豐荒之祲象<lb/>
　物色也視日旁雲氣之色降下也以二至二分觀雲<lb/>
<pb n="50b"/>
　色青為蟲白為喪赤為兵荒黒為水黃為豐春秋傳<lb/>
　曰凡分至啟閉必書雲物為備故也○辨吉凶斷句<lb/>
　水旱斷句辨吉凶兼天灾人禍人禍之修救則下經<lb/>
　所云救政序事具之矣若水旱則必預降豐荒之祲<lb/>
　象使吏民得早為之備並降豐象者知何方豐何方<lb/>
　凶然後可移用其民而均其食也<lb/>
以十有二風察天地之和命乖别之妖祥<lb/>
　十有二辰皆有風吹其律以知和否春秋傳師曠曰<lb/>
<pb n="51a"/>
　吾驟歌北風又歌南風南風不競多死聲艮為條風<lb/>
　震為明庶風巽為清明風離為景風坤為凉風兌為<lb/>
　閶闔風乾為不周風坎為廣莫風四維之風主兩月<lb/>
　乖微異也别相反或全不與時應也○李耜卿曰日<lb/>
　月星辰居常而有變動則天下之大異也星土之妖<lb/>
　祥占在一國歲之相占在一歲五雲之物占在一時<lb/>
　十有二風月可占蓋以大小久近為序<lb/>
凡此五物者以詔救政訪序事<lb/>
<pb n="51b"/>
　春秋傳梁山崩晉侯召伯宗伯宗問于重人而得其<lb/>
　禮所謂訪序事也<lb/>
内史掌王之八枋之灋以詔王治一曰爵二曰祿三曰<lb/>
廢四曰置五曰殺六曰生七曰予八曰奪<lb/>
　大宰内史所掌八柄其次第各異何也太宰職曰以<lb/>
　八柄詔王馭羣臣言所以用此八柄之道也故爵祿<lb/>
　之後首曰予以馭其幸示不可假以爵祿也次曰置<lb/>
　以馭其行必論定而後官也其當官不職者則或宥<lb/>
<pb n="52a"/>
　以生或奪其祿或廢其身或詰其過乃用此八柄之<lb/>
　次第也内史職曰掌王之八柄之灋以詔王治則守<lb/>
　成灋以待用而已故爵祿之後繼以廢置用舍明而<lb/>
　後天位天祿無曠也廢置之後繼以生殺予奪賞罰<lb/>
　行而後所廢所置競勸也先生殺而後予奪者輕重<lb/>
　之倫也此八柄自然之次第也大宰所詔無殺者古<lb/>
　者刑不上大夫所以示禮下之誠也然曰生以馭其<lb/>
　福則不宥以生者該此矣内史所掌無誄者古所謂<lb/>
<pb n="52b"/>
　誅詰責譴呵而已非灋之所及也<lb/>
執國灋及國令之貳以攷政事以逆㑹計<lb/>
　灋一定之灋也令一時之令也<lb/>
掌叙事之灋受納訪以詔王聽治<lb/>
　叙大小之事受百官之獻納與王之諮訪以詔王聽<lb/>
　治也<lb/>
凡命諸侯及孤卿大夫則策命之<lb/>
　謂以簡䇿書王命春秋傳王命内史叔興父䇿命晉<lb/>
<pb n="53a"/>
　侯為侯伯不及士者豈士卑且衆王不能一一親命<lb/>
　或命而不以䇿與詩曰韓侯受命王親命之則命有<lb/>
　不親者矣<lb/>
凡四方之事書内史讀之<lb/>
　諸侯書奏也或曰若萬民之利害為一書禮俗政事<lb/>
　治敎刑禁之逆順為一書悖逆暴亂作慝猶犯令者<lb/>
　為一書札喪凶荒厄貧為一書康樂和親安平為一<lb/>
　書小行人獻其書而内史于暇日讀之使王習察于<lb/>
<pb n="53b"/>
　四方之事也不曰讀四方之事書而曰凡四方之事<lb/>
　書内史讀之者曰讀四方之事書則似内史自讀之<lb/>
　曰凡四方之事書内史讀之則知内史之讀為王之<lb/>
　聽之矣<lb/>
王制祿則贊為之以方出之賞賜亦如之<lb/>
　贊為之辭也方版也<lb/>
内史掌書王命遂貳之<lb/>
　凡王之命皆書且副寫藏之也若專言上所書爵祿<lb/>
<pb n="54a"/>
　之命則曰掌貳王命可矣覆舉内史見親其事而非<lb/>
　付之屬史也小史職大祭祀讀禮法史以書叙昭穆<lb/>
　之爼簋則其屬史也王之命内史親受而書之且貳<lb/>
　之則矯假以為不信者孰敢萌其慮哉漢唐以後中<lb/>
　侍口銜天憲以亂國常則内史之職廢也<lb/>
外史掌書外令掌四方之志掌三皇五帝之書<lb/>
　外令王令下畿外者四方之志若魯之春秋晉之乘<lb/>
　楚之檮杌三皇五帝之書若春秋傳所謂三墳五典<lb/>
<pb n="54b"/>
掌達書名于四方<lb/>
　古謂字曰名使四方知書之文字能讀之<lb/>
若以書使于四方則書其令<lb/>
　凡聘頫之常不皆有書或命以事或有所訪詰而後<lb/>
　有書故書其令使後有考也不覆舉外史此令輕異<lb/>
　于王命之必内史親書也不貳之亦以所令輕也虎<lb/>
　賁職奉書以使于四方<lb/>
御史掌邦國都鄙及萬民之治令以贊冢宰凡治者受<lb/>
<pb n="55a"/>
灋令焉<lb/>
　治令之出冢宰贊王復設御史以贊冢宰惟恐有偏<lb/>
　側缺失得以補察也令已定則皆于御史受之曰受<lb/>
　灋令者凡冢宰所掌一定之灋施于邦國都鄙萬民<lb/>
　者亦御史布之也<lb/>
掌贊書<lb/>
　注贊為辭若尚書作誥文吳氏曰内史書王命外史<lb/>
　書外令御史為二官之屬則贊二官之書魏氏曰御<lb/>
<pb n="55b"/>
　史所贊冢宰治令書寫藏其副<lb/>
凡數從政者<lb/>
　凡總計之也數又一一分數之謂計公卿以下至胥<lb/>
　徒現在空缺者<lb/>
巾車掌公車之政令辨其用與其旗物而等敘之以治<lb/>
其出入<lb/>
　自五路至役車皆典于公而非私車也故謂之公車<lb/>
王之五路一曰玉路鍚樊纓十有再就建大常十有二<lb/>
<pb n="56a"/>
斿以祀<lb/>
　王在焉曰路玉路以玉飾諸末鍚馬面飾當盧額刻<lb/>
　金為之詩所謂鏤鍚也樊讀如鞶帶之鞶馬大帶也<lb/>
　纓當胸以革為之或曰夾馬頸者即鞅也自玉路至<lb/>
　象路其樊及纓皆以五采罽飾之而就異焉大常九<lb/>
　旗之畫日月者正幅為縿斿則屬焉<lb/>
金路鉤樊纓九就建大旂以賓同姓以封<lb/>
　金路以金飾諸末鉤婁頷之鉤也詩曰鉤膺則宜在<lb/>
<pb n="56b"/>
　膺前金路無鍚有鉤亦以金為之大旂九旗之畫交<lb/>
　龍者以賓以㑹賓客<lb/>
象路朱樊纓七就建大赤以朝異姓以封<lb/>
　象路以象飾諸末象路無鉤以朱飾勒而已大赤九<lb/>
　旗之通帛異姓王甥舅<lb/>
革路龍勒條纓五就建大白以即戎以封四衞<lb/>
　革路鞔之以革而漆之無他飾龍駹也以白黑飾韋<lb/>
　為勒其色雜故曰駹條讀為絛其樊及纓皆以絛絲<lb/>
<pb n="57a"/>
　飾之不言樊字脫也以此言絛知上三路飾樊及纓<lb/>
　皆不用金玉象矣大白殷之旗四衞蠻服以内庶姓<lb/>
　諸侯守衞王室者司馬職仲秋治兵王載大常與此<lb/>
　異者田獵為祭祀故建祭祀之旗物以表敬非即戎<lb/>
　比也<lb/>
木路前樊鵠纓建大麾以田以封蕃國<lb/>
　木路不鞔以革漆之而巳前讀為緇翦之翦淺黒也<lb/>
　以淺黒飾韋為樊鵠色飾韋為纓不言就數飾與革<lb/>
<pb n="57b"/>
　路同大麾不在九旗之列色黒夏后氏所建蕃國謂<lb/>
　九州之外夷服鎮服蕃服田所建與司馬職異者豈<lb/>
　出入在途及列陣皆載大常而圍禁則建大麾與或<lb/>
　曰同姓以封異姓以封或曰以封四衞以封蕃國何<lb/>
　也金路不獨以封同姓而同姓之封為多象路不獨<lb/>
　以封異姓而異姓之封為多故不得為必然之辭若<lb/>
　革路則惟以封四衞木路則惟以封蕃國也<lb/>
王后之五路重翟鍚面朱總厭翟勒面繢總安車彫面<lb/>
<pb n="58a"/>
鷖總皆有容蓋<lb/>
　重翟重翟雉之羽為車前蔽也此后從王祭祀所乗<lb/>
　厭翟鱗次翟羽使相厭也此從王賓饗諸侯所乘安<lb/>
　車朝見于王所乘以在宮中故無前蔽凡婦人車皆<lb/>
　坐乘獨此名安車者以他車有重翟厭翟等名此無<lb/>
　異物可稱也勒面謂以如王龍勒之韋為馬面飾也<lb/>
　彫者畫之不龍其韋總著馬勒直兩耳與兩鑣以繪<lb/>
　為之鷖青黒色容車帷施于旁者一名裳幃一名潼<lb/>
<pb n="58b"/>
　容皆有容蓋故知重翟厭翟謂前蔽也詩曰翟茀以<lb/>
　朝豈夫人始歸得攝盛與<lb/>
翟車貝面組總有握<lb/>
　翟車不重不厭以翟飾車之側爾貝面以貝飾勒之<lb/>
　當面也握帷幕也曰有握則無蓋矣此車后乘以桑<lb/>
輦車組輓有翣羽蓋<lb/>
　輦車不言飾后宮中從容所乘但漆之而已組所以<lb/>
　輓車也為輇輪人輓之而行有翣以禦風塵以羽作<lb/>
<pb n="59a"/>
　小蓋翳日也<lb/>
王之喪車五乗木車蒲蔽犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>尾櫜疏飾小服皆疏<lb/>
　木車不漆者以蒲為蔽以犬皮為覆笭又以其尾為<lb/>
　戈㦸之弢疏飾謂以麤布為二物之緣也小服刀劍<lb/>
　短兵之衣此始遭喪所乘<lb/>
素車棼蔽犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>素飾小服皆素<lb/>
　素車以白土堊車也棼讀為薠薠蔴以為蔽其<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>服<lb/>
　以素繪為緣此卒哭所乘<lb/>
<pb n="59b"/>
薻車薻蔽鹿淺<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>革飾<lb/>
　薻水草蒼色以蒼土堊車以蒼繪為蔽以鹿夏皮毛<lb/>
　淺者為覆笭又以治去其毛者緣之此旣練所乘○<lb/>
　明齋王氏曰下駹車始以葦為蔽若用麻布與蒼繪<lb/>
　則反精矣蓋即編薠蔴與水草以為蔽耳<lb/>
駹車萑蔽然䄙髤飾<lb/>
　駹車邊側有漆飾也以萑為蔽者漆則成藩即吉也<lb/>
　然果然也猿屬髤赤多黑少之韋也此大祥所乘<lb/>
<pb n="60a"/>
漆車藩蔽豻<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>雀飾<lb/>
　漆車黒車也藩漆席也豻胡犬雀黒多赤少之色韋<lb/>
　也此禫所乘舊說下經大夫乘墨車即漆車然喪車<lb/>
　無等不應士庶人在喪轉得乘大夫之車或車雖漆<lb/>
　而與大夫之漆車異制或墨車别有謂而非漆之謂<lb/>
　也<lb/>
服車五乘孤乘夏篆卿乘夏縵大夫乘墨車士乘棧車<lb/>
庶人乘役車<lb/>
<pb n="60b"/>
　服車服事者之車考工記陳篆必正夏篆五采畫轂<lb/>
　約也夏縵冒紘具五采也墨車漆而不畫棧車不革<lb/>
　鞔而漆之役車方箱可載任器以共役后之車别見<lb/>
　而孤卿以下不見婦人車者與夫同也○鄭剛中曰<lb/>
　庶人指府史胥徒非在官者亦徒行耳○王氏曰周<lb/>
　官不載三公之車服下同于孤也<lb/>
凡良車散車不在等者其用無常<lb/>
　不在等者不在服車五乘之等列也作之有精粗故<lb/>
<pb n="61a"/>
　有良散之名此以給遊燕及恩惠之賜<lb/>
凡車之出入歲終則㑹之凡賜闕之<lb/>
　凡授車必㑹其入賜則其人得私有之故去其籍也<lb/>
毁折入齎于職幣<lb/>
　齎財也乘官車毁折者入財以償繕治之直<lb/>
大喪飾遣車遂廞之行之<lb/>
　遣車見内豎職飾謂設其紘冒茵䄙之類舊説以金<lb/>
　象革飾之乃造車之事<lb/>
<pb n="61b"/>
及葬執蓋從車持旌<lb/>
　蜃車旣設帷荒不得設蓋是以執而隨之旌銘旌也<lb/>
　于從車後别言持旌明旌在車前也<lb/>
及墓嘑啟關陳車<lb/>
　關墓門也車貳車也<lb/>
小喪共匶路與其飾<lb/>
　匶路載匶車飾棺飾注大喪謂王小喪兼后與世子<lb/>
　非也春秋傳晉荀躒如周葬穆后叔向曰王一嵗而<lb/>
<pb n="62a"/>
　有三年之喪二焉魯齊歸薨叔向曰君有大喪國不<lb/>
　廢蒐則后世子不得為小喪明矣蓋謂羣王子三夫<lb/>
　人以下路車以賜諸侯則羣王子夫人嬪婦得稱匶<lb/>
　路明矣<lb/>
歲時更續共其弊車<lb/>
　更者易其舊續者雖未經久而破壞以新車續之其<lb/>
　弊車以共車人材或有中别用之<lb/>
大祭祀鳴鈴以應雞人<lb/>
<pb n="62b"/>
典路掌王及后之五路辨其名物與其用説<lb/>
　説謂舎車王后之五路巾車掌之此又掌之者專掌<lb/>
　駕脫之節陳列之次也<lb/>
若有大祭祀則出路贊駕説大喪大賓客亦如之<lb/>
　祭祀出路王當乘之也喪賓則陳之<lb/>
凡㑹同軍旅弔于四方以路從<lb/>
　王乘一路餘路悉從○易彦祥曰謂因㑹同軍旅而<lb/>
　行弔事<lb/>
<pb n="63a"/>
車僕掌戎路之萃廣車之萃闕車之萃苹車之萃輕車<lb/>
之萃<lb/>
　萃猶副也五者皆兵車所謂五戎也戎路王在軍所<lb/>
　乘也廣車橫陣之車也闕車所用補闕之車也苹猶<lb/>
　屏也所用對敵自隱蔽之車也輕車馳敵致師之車<lb/>
　也春秋傳曰公喪戎路又曰其君之戎分為二廣又<lb/>
　曰帥斿闕四十乘孫子八陣有苹車又曰馳車千乘<lb/>
　五者之制及萃數未盡聞五戎之正不言所掌者巾<lb/>
<pb n="63b"/>
　車所掌革路即戎路也其下四戎之正亦巾車掌之<lb/>
凡師共革車各以其萃㑹同亦如之<lb/>
　廵守及兵車之㑹王乘戎路乘車之㑹王雖乘金路<lb/>
　猶共以從不失備也<lb/>
大喪廞革車<lb/>
　遣備革車則金玉象木不必言矣言廞革車則不徒<lb/>
　戎路廣闕苹輕皆有焉<lb/>
大射共三乏<lb/>
<pb n="64a"/>
　乏一名容持旌告獲者所以自蔽也王大射張三侯<lb/>
　侯後一乏革車用皮乏亦用皮故因使共之賓射燕<lb/>
　射别無共乏者則車僕兼共之明矣而獨舉大射何<lb/>
　也按司裘王大射則共虎侯熊侯豹侯諸侯則共熊<lb/>
　侯豹侯是熊侯諸侯所射豹侯卿大夫士所射也惟<lb/>
　大射朝覲之諸侯王朝卿大夫士皆與乃張三侯共<lb/>
　三乏若賓射卿大夫不與則惟共虎侯熊侯燕射諸<lb/>
　侯不與則惟共虎侯豹侯也司裘共侯所掌皮也車<lb/>
<pb n="64b"/>
　僕共乏所掌革也<lb/>
司常掌九旗之物名各有屬以待國事日月為常交龍<lb/>
為旂通帛為旜雜帛為物熊虎為旗鳥隼為旟龜蛇為<lb/>
旐全羽為旞析羽為旌<lb/>
　物名者物異則名異也屬舊説謂徽識小旗也或曰<lb/>
　各屬于其官府師都州里而藏之以待用也通帛謂<lb/>
　大赤從周正色無飾雜帛者以帛素飾其側白殷之<lb/>
　正色全羽析羽皆五采繫之于旞旌之上所謂注旄<lb/>
<pb n="65a"/>
　于干首也凡旗之帛皆用絳干首皆有旄惟全羽析<lb/>
　羽無帛<lb/>
及國之大閱贊司馬頒旗物王建大常諸侯建旂孤卿<lb/>
建旜大夫士建物師都建旗州里建旟縣鄙建旐道車<lb/>
載旞斿車載旌<lb/>
　仲冬敎大閱司馬主其禮王之旗畫日月象天明也<lb/>
　諸侯畫交龍一象其升朝一象其下復也孤卿不畫<lb/>
　言奉王之政敎而巳大夫士雜帛言以先王正道佐<lb/>
<pb n="65b"/>
　職也師都六鄉六遂大夫也謂之師都都民所聚也<lb/>
　畫熊虎者鄉遂出軍賦象其守猛莫敢犯也州里縣<lb/>
　鄙乃鄉遂之官蓋互約言之鳥隼象其勇健也龜蛇<lb/>
　象其扞難辟害也道車象路也王以朝夕燕出入斿<lb/>
　車木路也王以田以鄙全羽析羽五色象其文德也<lb/>
　大閱王乘戎路建大常而道車斿車並從者如宣王<lb/>
　㑹諸侯于東都而田于甫草必不廢視朝所謂視四<lb/>
　方之聽朝是也道車在朝則建大赤此載旞者朝夕<lb/>
<pb n="66a"/>
　燕出入也斿車正田時建大麾此載旌者小田及廵<lb/>
　行縣鄙也○鄭剛中曰此旗物司常與大司馬或頒<lb/>
　之或辨之然王與諸侯或建或載不出乎大常與旂<lb/>
　至于旜則孤卿建之矣師都又載之物則大夫士建<lb/>
　之矣郷遂又載之旗則師都建之矣軍吏又載之旟<lb/>
　則州里建之矣百官又載之旐則縣鄙建之矣郊野<lb/>
　又載之何也蓋軍吏也孤卿也師都也三者不同名<lb/>
　考其實則皆孤卿而已平日為孤卿有事則為軍將<lb/>
<pb n="66b"/>
　在朝為孤卿食采則在師都故所互建者旗也旜也<lb/>
　所迭載者亦旗也旜也鄉遂也大夫士也百官也州<lb/>
　里也四者不同名考其實皆大夫士而已判而言之<lb/>
　則曰大夫曰士合而言之則曰百官郷則有州遂則<lb/>
　有里曰鄉遂者總名也曰州里者各舉其一以名之<lb/>
　故所互建者物也旟也所迭載者亦物也旟也郊野<lb/>
　也縣鄙也二者不同名考其實皆公邑之吏而已郷<lb/>
　遂餘地與夫封王子弟之餘地謂之公邑亦謂之閒<lb/>
<pb n="67a"/>
　田自其地言之名曰郊野自天子使吏治言之名曰<lb/>
　縣鄙故所互建者旐也所迭載者亦旐也○王氏曰<lb/>
　旞旌言載在車故也其餘言建不必皆在車覲禮上<lb/>
　介皆奉其君之旂置于宮皆就其旂而立是也<lb/>
皆畫其象焉官府各象其事州里各象其名家各象其<lb/>
號<lb/>
　杜子春云畫當為書鄭康成曰畫雲氣也○注云三<lb/>
　者旌旗之細又云徽識之書則云某某之事某某之<lb/>
<pb n="67b"/>
　名某某之號非也蓋官府各有事州里各有名家各<lb/>
　有號并書于旌旗之上耳所謂象者即旌旗也如孤<lb/>
　卿同建旜大夫士同建物而所書則别之曰某司徒<lb/>
　之旜某司空之旜某大夫士之物所謂官府各象其<lb/>
　事也州里之吏同建旟則書某州之旟其里之旟所<lb/>
　謂州里各象其名也如魯三家同建旗則書季氏之<lb/>
　旗孟氏之旗所謂家各象其號也各象其事者各書<lb/>
　其事于象也名號亦然古文簡奥多如此觀司馬職<lb/>
<pb n="68a"/>
　王載大常諸侯載旂軍吏載旗師都載旜鄉遂載物<lb/>
　郊野載旐百官載旟各書其事與號焉則此經之義<lb/>
　顯然矣○州里鄉遂也于鄉舉大于遂舉細也縣鄙<lb/>
　公邑也知然者司馬職中夏教苃舎曰縣鄙各以其<lb/>
　名而又曰鄉以州名野以邑名則縣鄙為公邑明矣<lb/>
　此不言縣鄙者各象其名如州里無疑也<lb/>
凡祭祀各建其旗㑹同賓客亦如之置旌門<lb/>
　項平甫曰各建其旗所以屬衆諸侯助祭百官執事<lb/>
<pb n="68b"/>
　者各有之此官共旌掌舎設之<lb/>
大喪共銘旌建廞車之旌及葬亦如之<lb/>
　銘旌王則大常葬時建之則在途解脱之可知矣<lb/>
凡軍事建旌旗及致民置旗弊之甸亦如之<lb/>
　始置旗以致民民至仆之誅後至者<lb/>
凡射共獲旌<lb/>
　獲旌告獲者所持大射服不氏唱獲<lb/>
嵗時共更旌<lb/>
<pb n="69a"/>
　取舊予新<lb/>
都宗人掌都祭祀之禮凡都祭祀致福于國<lb/>
　都或有山川及因國無主九皇六十四民之祀及王<lb/>
　子弟自祭其祖皆歸脤于王舊説王子弟立祖王之<lb/>
　廟非也鄭祖厲王魯有文王之廟乃僣禮逆祀耳楚<lb/>
　公子圍之強横其娶於鄭曰告於莊共之廟則周之<lb/>
　舊典可徵矣<lb/>
正都禮與其服若有寇戎之事則保羣神之壝國有大<lb/>
<pb n="69b"/>
故則令禱祠旣祭反命于國<lb/>
　令令都有司也<lb/>
家宗人掌家祭祀之禮凡祭祀致福<lb/>
　大夫采地所祀與都同若王近屬則自祭其祖亦歸<lb/>
　脤于王<lb/>
國有大故則令禱祠反命祭亦如之掌家禮與其衣服<lb/>
宮室車旗之禁令<lb/>
　都宗人職令禱祠反命于國而此于反命下特起祭<lb/>
<pb n="70a"/>
　亦如之之文注謂王又命祭非也禱求也祠報也無<lb/>
　緣又命祭蓋王國有大故而命禱祠于都家者以其<lb/>
　域内有羣神之壝也上所謂都宗祀家祭祀之禮祖<lb/>
　廟社稷五祀之常祀也都家各以其時用事不復待<lb/>
　命于王若羣神之壝則或主分星或主山川或主因<lb/>
　國帝王賢聖非都家所得擅祀也故不獨有故禱祠<lb/>
　即每歲常祭至期必以王命令之祭畢必反命于家<lb/>
　乃備言之者于都言之或疑家之禮有異也于家言<lb/>
<pb n="70b"/>
　之則都可知矣猶都曰正都禮與其服而家則條舉<lb/>
　衣服宮室車旗也有宼戎保神壝則于都言之者不<lb/>
　先舉羣神之壝則不知其為禱祠于羣神也<lb/>
凡以神仕者掌三辰之灋以猶鬼神示之居辨其名物<lb/>
以冬日至致天神人鬼以夏日至致地示物鬽以禬國<lb/>
之凶荒民之札喪<lb/>
　此言以神仕都家者蓋都宗人家宗人皆官于王朝<lb/>
　以制都家之祀事其私邑必各有巫祝若王朝以神<lb/>
<pb n="71a"/>
　仕者則大祝司巫之屬具矣猶鬼神示之居亦都家<lb/>
　之鬼神示也若國之神位則小宗伯建之矣都家之<lb/>
　地或為分星所在則其神也山川陵麓則其示也因<lb/>
　國之無主後者則其鬼也其壇兆所宜必圖度而後<lb/>
　定所謂猶其居也必掌三辰之法然後可以猶鬼神<lb/>
　示之居者如春秋傳所載實沈為參神神降于莘曰<lb/>
　其至之日亦其物戊子逢公以登而知妖星為告邑<lb/>
　姜也王國天神地示人鬼之祭時地各異而此以冬<lb/>
<pb n="71b"/>
　日至致天神人鬼夏日至致地示物鬽則為都家之<lb/>
　祭明矣曰禬國之凶荒者示都家之統于王國而異<lb/>
　于外諸侯也<lb/>
　李耜卿曰宗伯掌邦禮雖兼治神人而事神為重故<lb/>
　其設官先後皆以神事次之小宗伯立鬼神示之位<lb/>
　肆師掌其玉帛牲牷所以貳大宗伯也祭莫先于祼<lb/>
　故首以鬱人鬯人司尊彝鋪筵設同几為依神也故<lb/>
　司几筵次之陳其宗器故天府次之禮之以玉故典<lb/>
<pb n="72a"/>
　瑞又次之祭有尊卑服有等差故次司服先雞人于<lb/>
　司尊彝者明禴祠烝嘗欲及時事也先典命于司服<lb/>
　者古者于禘發爵賜服所謂祭有十倫此其一也次<lb/>
　典祀守祧未祭守之當祭廵之也次世婦至外宗贊<lb/>
　王后内事也祭以追遠喪以愼終故冢人至職喪次<lb/>
　之禮交動乎上樂交應乎下故大司樂至司干二十<lb/>
　官次之貞之夢卜以知其情故有大卜八官假于祝<lb/>
　巫以薦其信故有祝巫八官然後有大史四官詳于<lb/>
<pb n="72b"/>
　天道内史三官謹于人治而莫不有祭祀之聨事祭<lb/>
　必乘大路載大常故繼以自巾車至司常四職都宗<lb/>
　人家宗人祭有賜禽有事命禱故附見焉雖其間名<lb/>
　分之嚴教育之方凶賓軍嘉之禮莫不備舉而無非<lb/>
　推仁孝誠敬之心以及于天下默契天親之理以順<lb/>
　其秩敘命討之公此天道之至教聖人之至德也<lb/>
　<lb/>
　周官集注卷六<lb/>
</p>
<p>
</p>
  </div>
</body>
</text>
</TEI>
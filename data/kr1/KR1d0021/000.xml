<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集注</head>
    <p>
<pb n="1a"/>
欽定四庫全書　　　　經部四<lb/>
　周官集注　　　　　　禮類一<hi>周禮之屬</hi>
　　提要<lb/>
　　　　<hi>臣</hi>等謹案周官集注十二卷<lb/>
　　　國朝方苞撰苞字鳳九號靈臯亦號望溪桐城<lb/>
　　　　人康熙丙戌㑹試中式舉人官至内閣學士<lb/>
　　　　兼禮部侍郎後落職修書<lb/>
　　特賜侍講銜致仕是編集諸家之說詮釋周禮謂<lb/>
<pb n="1b"/>
　　　　其書皆六官程式非記禮之文後儒因漢志<lb/>
　　　　周官五篇列於禮家相沿誤稱周禮故改題<lb/>
　　　　本號以復其初其註仿朱子之例采合衆說<lb/>
　　　　者不復標目全引一家之說者乃著其名凡<lb/>
　　　　其顯然舛誤之說皆置不論惟似是而非者<lb/>
　　　　乃畧為考正有推極義類旁見側出者亦仿<lb/>
　　　　朱子之例以圈外别之訓詁簡明持論醇正<lb/>
　　　　於初學頗為有禆其書成於康熙庚子後苞<lb/>
<pb n="2a"/>
　　　　所著望溪集指周官之文為劉歆竄改以媚<lb/>
　　　　王莽厯指某節某句為歆所増言之鑿鑿如<lb/>
　　　　目睹其筆削者自以為學力既深鑒别真偽<lb/>
　　　　發千古之所未言而究不免於臆斷轉不及<lb/>
　　　　此書之謹嚴矣乾隆四十二年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
周官集注原序<lb/>
朱子既稱周官徧布周密乃周公運用天理熟爛之書<lb/>
又謂頗有不見其端緒者學者疑焉是殆非一時之言<lb/>
也蓋公之兼三王以施四事者具在是書其於人事之<lb/>
始終百物之聚散思之至精而不疑於所行然後以禮<lb/>
樂兵刑食貨之政散布六官而聯為一體其筆之於書<lb/>
也或一事而諸職各載其一節以互相備或舉下以該<lb/>
上或因彼以見此其設官分職之精意半寓於空曲交<lb/>
<pb n="3b"/>
㑹之中而為文字所不載迫而求之誠有茫然不見其<lb/>
端緒者及久而相説以解然後知其首尾皆備而脈絡<lb/>
自相灌輸故歎其徧布而周密也余嘗析其疑義以示<lb/>
生徒猶苦舊説難自别擇乃竝纂録合為一編大指在<lb/>
𤼵其端緒使學者易求故凡名物之纖悉推説之衍蔓<lb/>
者槩無取焉蓋是經之作非若後世雜記制度之書也<lb/>
其經緯萬端以盡人物之性乃周公夜以繼日窮思而<lb/>
後得之者學者必探其根源知制可更而道不可異有<lb/>
<pb n="4a"/>
或易此必蔽虧於天理而人事將有所窮然後能神而<lb/>
明之隨在可濟於實用其然則是編所為𤼵其端緒者<lb/>
特治經者所假道而又豈病其過略也哉康熙庚子冬<lb/>
十有一月桐城方苞序<lb/>
<pb n="5a"/>
　　總説<lb/>
孟子曰周公思兼三王以施四事其有不合者仰而思<lb/>
之夜以繼日幸而得之坐以待旦<lb/>
程子曰有關雎麟趾之意然後可行周官之法度<lb/>
張子曰周禮惟大宰職難看蓋無許大心胸記得此復<lb/>
忘彼其他五官便易看止一職也<lb/>
朱子曰周官徧布周密乃周公運用天理熟爛之書<lb/>
又曰制度之書惟周禮儀禮可信周禮必竟是出於一<lb/>
<pb n="5b"/>
手<lb/>
又曰惟周禮為周道盛時聖賢制作之書若國語戴記<lb/>
皆衰周文字其間有雜入一時僭竊之禮<lb/>
又曰周禮好看廣大精密周家之法度在焉<lb/>
又曰看周禮第一要見得聖人公平意思<lb/>
又曰胡氏父子以為是王莽令劉歆撰此恐不然周禮<lb/>
是周公遺典也<lb/>
又曰五峰以周禮為非周公致太平之書謂如天官冢<lb/>
<pb n="6a"/>
宰却管甚宫閫之事其意只是見後世宰相請託宫闈<lb/>
交結近習以為不可殊不知此正人君治國平天下之<lb/>
本豈可以後世之弊而併廢聖人之良法美意哉又如<lb/>
王后不當交通外朝之説他亦是懲後世之弊儀禮中<lb/>
分明載此禮<lb/>
又曰今人不信周官若據某言却不恁地蓋古人立法<lb/>
無所不有天下有是事他便立此一官只是要不失正<lb/>
耳且如女巫之職掌宫中巫祝之事凡宫中祈祝皆在<lb/>
<pb n="6b"/>
此人如此便無後世巫蠱之事矣<lb/>
又曰天官是正人主之身兼統百官地官主教民之事<lb/>
大綱己具矣春夏秋冬之官各有所掌如太史等官屬<lb/>
之宗伯蓋以祝史之事用之祭祀職方氏等官屬之司<lb/>
馬以司馬主封疆之政最是大行人等官屬之司冦難<lb/>
曉按儀禮覲禮諸侯行禮既畢出乃右肉袒於廟門之<lb/>
東王曰伯父無事歸寧乃邦然後再拜稽首出自屏此<lb/>
所謂懷諸侯則天下畏之也所以屬之司冦如此等處<lb/>
<pb n="7a"/>
皆是合着如此非聖人私意<lb/>
張南軒曰凡井田封建取士建官禮樂刑政雖起于上<lb/>
世莫備于周是皆周公心思之所經緯本諸三代而達<lb/>
之者也周公之心孟子𤼵明之至矣<lb/>
李景齋曰仲長統以為周禮禮之經禮記禮之傳蓋禮<lb/>
記多春秋戰國間事未若是書之純于周禮也<lb/>
孫氏曰周官晚出孔孟既無明言不幸劉歆用之而大<lb/>
壞王安石用之而益壞儒生學士真以為無用于後世<lb/>
<pb n="7b"/>
矣然究觀其書以道制欲以義防利以徳勝威以禮措<lb/>
刑藹然唐虞三代之意非春秋戰國以後所能髣髴也<lb/>
學者欲知先王經制之備舍此書將焉取之<lb/>
<pb n="8a"/>
　　條例<lb/>
一漢藝文志列周官五篇于禮家後人因謂之周禮其<lb/>
　實乃成周分職命事之書也春秋傳曰先君周公作<lb/>
　周禮而所稱則是書所無蓋周公監于二代以定五<lb/>
　禮必有成書謂之周禮用别于夏殷散亡既久其存<lb/>
　者如儀禮十七篇猶其支流若是書則六官程式非<lb/>
　記禮之文故復其舊仍曰周官<lb/>
一諸儒掇取五官近似者以補冬官甚無義理李耜卿<lb/>
<pb n="8b"/>
　云若本無冬官則地官鄉師職之匠師儀禮大射禮<lb/>
　之工人士梓人覲禮之嗇夫何代之官當係何所足<lb/>
　破羣疑今一仍其舊即一官之屬偶有意為錯簡者<lb/>
　亦不敢割附他職<lb/>
一依朱子集注例凡承用注疏及掇取諸儒一二語串<lb/>
　合己意者皆不復識别全述諸儒及時賢語則標其<lb/>
　姓字正解本文者居前總論居後不分世代為次<lb/>
一注疏及諸儒之説必似是而非者乃辨正焉于先鄭<lb/>
<pb n="9a"/>
　及注疏皆分標之諸儒舉姓字若主是説者多則曰<lb/>
　舊説<lb/>
一推極義類旁見側出者以圈外别之或前注通論大<lb/>
　體而中有字句應辨析者辭義奇零無可附麗雖正<lb/>
　解本文亦綴于後或以圈外别之<lb/>
一諸儒取後世政法與周官比證其有所𤼵明者别為<lb/>
　周官餘論是編直指本義故弗採録其深切治體者<lb/>
　略舉數端以著聖人經理民物之實用俾學者勿徒<lb/>
<pb n="9b"/>
　以資文學也<lb/>
一字義已詁者不再見制度名物之詳見他職及諸經<lb/>
　者曰見某篇一字具二義則各詁本文下<lb/>
</p>
<p>
</p>
  </div>
</body>
</text>
</TEI>
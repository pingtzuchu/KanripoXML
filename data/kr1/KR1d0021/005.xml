<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷五</head> <lb/>
    <p>
<pb n="1a"/>
欽定四庫全書<lb/>
　周官集注卷五<lb/>
　　　　　　　　　　翰林院侍講銜方苞撰<lb/>
　春官宗伯第三<lb/>
　　天地中和之氣備于春宗伯掌禮以敎民中掌樂<lb/>
　　以敎民和故曰春官宗尊也伯長也<lb/>
惟王建國辨方正位體國經野設官分職以為民極乃<lb/>
立春官宗伯使帥其屬而掌邦禮以佐王和邦國<lb/>
<pb n="1b"/>
　禮謂五禮其别三十有六舜命伯夷典三禮曰汝作<lb/>
　秩宗國語曰使名姓之後能知四時之生犧牲之物<lb/>
　玉帛之類采服之宜彞器之量次主之度屏攝之位<lb/>
　壇場之所上下之神祇氏姓之所出而率舊典者為<lb/>
　之宗<lb/>
禮官之屬大宗伯卿一人小宗伯中大夫二人肆師下<lb/>
大夫四人上士八人中士十有六人旅下士三十有二<lb/>
人府六人史十有二人胥十有二人徒百有二十人<lb/>
<pb n="2a"/>
　肆猶陳也肆師佐宗伯陳列祭祀之位及牲器粢盛<lb/>
鬱人下士二人府二人史一人徒八人<lb/>
　鬱鬱金香草也以和鬯<lb/>
鬯人下士二人府一人史一人徒八人<lb/>
　鬯釀秬為酒芬芳條暢于上下也秬如黒黍一稃二<lb/>
　米<lb/>
雞人下士一人史一人徒四人<lb/>
司尊彞下士二人府四人史二人胥二人徒二十人<lb/>
<pb n="2b"/>
　彞亦尊也實鬱鬯者曰彞彞法也言為尊之灋也<lb/>
司几筵下士二人府二人史一人徒八人<lb/>
　筵亦席也鋪陳曰筵藉之曰席尚書敷重底席禮記<lb/>
　天子之席三重則筵亦可通謂之席<lb/>
天府上士一人中士二人府四人史二人胥二人徒二<lb/>
十人<lb/>
　府以天名尊所藏若天物然<lb/>
典瑞中士二人府二人史二人胥一人徒十人<lb/>
<pb n="3a"/>
　瑞信節也其職曰掌玉瑞玉器之藏事神所用為多<lb/>
　故列于禮官<lb/>
典命中士二人府二人史二人胥一人徒十人<lb/>
　命謂王命官冊書古者命賜羣下必于祖廟故冢宰<lb/>
　詔王以爵祿馭羣臣而典命司服則列于禮官<lb/>
司服中士二人府二人史一人胥一人徒十人<lb/>
典祀中士二人下士四人府二人史二人胥四人徒四<lb/>
　十人<lb/>
<pb n="3b"/>
守祧奄八人女祧每廟二人奚四人<lb/>
　遠廟曰祧藏遷主焉廟祧之辨鄭氏王氏説詳見禮<lb/>
　記王制孔疏守祧用奄與女奚者豈祭祀雖無女尸<lb/>
　而先后朝祭服及遺器亦藏于祧與○疏天子七廟<lb/>
　通姜嫄廟為八奄每廟一人<lb/>
世婦每宮卿二人下大夫四人中士八人女府二人女<lb/>
史二人奚十有六人<lb/>
　此女官設府于内以掌后宮之禮者上自王后下及<lb/>
<pb n="4a"/>
　内外宗皆其所敎以外命婦有齒德者為之所謂女<lb/>
　傳也内宰自外而治内春官世婦自内而達外必如<lb/>
　此法制乃備或以為即天官之世婦誤矣<lb/>
内宗凡内女之有爵者<lb/>
　内女王同姓之女有爵適大夫及士者曰凡無常數<lb/>
　也<lb/>
外宗凡外女之有爵者<lb/>
　外女王諸姑姊妹之女九嬪世婦女御為治官之屬<lb/>
<pb n="4b"/>
　内外宗為禮官之屬皆制禮之精意<lb/>
冢人下大夫二人中士四人府二人史四人胥十有二<lb/>
人徒百有二十人<lb/>
　冢封土為邱隴象冢而為之爾雅山頂曰冢<lb/>
墓大夫下大夫二人中士八人府二人史四人胥二十<lb/>
人徒二百人<lb/>
職喪上士二人中士四人下士八人府二人史四人胥<lb/>
四人徒四十人<lb/>
<pb n="5a"/>
　職主也○莊渠魏氏曰孝子荒迷中弗能如禮故特<lb/>
　設官相之先王之體羣臣可謂至矣<lb/>
大司樂中大夫二人樂師下大夫四人上士八人下士<lb/>
十有六人府四人史八人胥八人徒八十人<lb/>
大胥中士四人小胥下士八人府二人史四人徒四十<lb/>
人<lb/>
大師下大夫二人小師上士四人瞽矇上瞽四十人中<lb/>
瞽百人下瞽百有六十人眡瞭三百人府四人史八人<lb/>
<pb n="5b"/>
胥十有六人徒百有二十人<lb/>
　無目眹謂之瞽有目眹而無見謂之矇有目無眸子<lb/>
　謂之瞍瞭目明者樂歌必用瞽者以其審于聽也<lb/>
典同中士二人府一人史一人胥二人徒二十人<lb/>
　同隂律也不以陽律名官者同者同于律也曰典律<lb/>
　不足以包同曰典同則律可知矣<lb/>
磬師中士四人下士八人府四人史二人胥四人徒四<lb/>
十人<lb/>
<pb n="6a"/>
鍾師中士四人下士八人府二人史二人胥六人徒六<lb/>
十人<lb/>
笙師中士二人下士四人府二人史二人胥一人徒十<lb/>
人<lb/>
鎛師中士二人下士四人府二人史二人胥二人徒二<lb/>
十人<lb/>
　鎛如編鍾而大視大鏞則小獨在一簴國語曰細鈞<lb/>
　有鍾無鎛尚大故也大鈞有鎛無鍾尚細故也<lb/>
<pb n="6b"/>
韎師下士二人府一人史一人舞者十有六人徒四十<lb/>
人<lb/>
　韎東夷之樂䪘鞻氏掌四夷之樂而特設韎師蓋周<lb/>
　起岐雍其化先行于南次及于北而東方獨阻風教<lb/>
　商奄既誅淮夷徐戎尚為魯患故特設一官肄東夷<lb/>
　之樂以志王化之難成職方首揚州亦此義也<lb/>
旄人下士四人舞者衆寡無數府二人史二人胥二人徒<lb/>
二十人<lb/>
<pb n="7a"/>
　旄旄牛尾舞者所持以指麾<lb/>
籥師中士四人府二人史二人胥二人徒二十人<lb/>
　籥舞者所吹<lb/>
籥章中士二人下士四人府一人史一人胥二人徒二<lb/>
十人<lb/>
　吹籥以為詩章<lb/>
䪘鞻氏下士四人府一人史一人胥二人徒二十人<lb/>
　鞻讀如屨䪘鞻四夷舞者之所屝也<lb/>
<pb n="7b"/>
典庸器下士四人府四人史二人胥八人徒八十人<lb/>
　庸功也古者有功多鑄器以銘之春秋傳季武子以<lb/>
　所得于齊之兵作林鐘而銘魯功焉<lb/>
司干下士二人府二人史二人徒二十人<lb/>
　干舞者所持謂楯也春秋傳萬者何干舞也<lb/>
大卜下大夫二人卜師上士二人卜人中士八人下士<lb/>
十有六人府二人史二人胥四人徒四十人<lb/>
　問龜曰卜<lb/>
<pb n="8a"/>
龜人中士二人府二人史二人工四人胥四人徒四十<lb/>
人<lb/>
　工攻龜<lb/>
菙氏下士二人史一人徒八人<lb/>
　燋焌用荆菙之類即士喪禮所謂楚焞也<lb/>
占人下士八人府一人史二人徒八人<lb/>
　占蓍龜之卦兆吉凶<lb/>
簭人中士二人府一人史二人徒四人<lb/>
<pb n="8b"/>
　問蓍曰簭其占易<lb/>
占夢中士二人史二人徒四人<lb/>
眡祲中士二人史二人徒四人<lb/>
　祲隂陽相侵漸成祥者春秋傳魯梓慎曰吾見赤黑<lb/>
　之祲<lb/>
大祝下大夫二人上士四人小祝中士八人下士十有<lb/>
六人府二人史四人胥四人徒四十人<lb/>
喪祝上士二人中士四人下士八人府二人史二人胥<lb/>
<pb n="9a"/>
四人徒四十人<lb/>
甸祝下士二人府一人史一人徒四人<lb/>
詛祝下士二人府一人史一人徒四人<lb/>
司巫中士二人府一人史一人胥一人徒十人<lb/>
　古者民之精爽不擕貳者神明降之在男曰覡在女<lb/>
　曰巫聖人用之使制神之處位次主<lb/>
男巫無數女巫無數其師中士四人府二人史四人胥<lb/>
四人徒四十人<lb/>
<pb n="9b"/>
大史下大夫二人上士四人小史中士八人下士十有<lb/>
六人府四人史八人胥四人徒四十人<lb/>
　王氏詳説曰玉藻曰左史書動右史書言以左傳考<lb/>
　之左史即大史右史即内史襄二十五年載齊太史<lb/>
　書崔杼之事非書動乎僖二十八年載王命内史策<lb/>
　命晉侯非書言乎<lb/>
馮相氏中士二人下士四人府二人史四人徒八人<lb/>
　馮乘也相視也世登髙臺以視天文之次序天文屬<lb/>
<pb n="10a"/>
　太史月令曰乃命太史司天日月星辰之行<lb/>
保章氏中士二人下士四人府二人史四人徒八人<lb/>
　保守也世守天文之變<lb/>
内史中大夫一人下大夫二人上士四人中士八人下<lb/>
士十有六人府四人史八人胥四人徒四十人<lb/>
　孫偉夫曰史官為宗伯之屬以宗廟典籍具存非博<lb/>
　通之士莫能勝任也<lb/>
外史上士四人中士八人下士十有六人胥二人徒二<lb/>
<pb n="10b"/>
十人<lb/>
御史中士八人下士十有六人其史百有二十人府四<lb/>
人胥四人徒四十人<lb/>
巾車下大夫二人上士四人中士八人下士十有六人<lb/>
府四人史八人工百人胥五人徒五十人<lb/>
　巾猶衣也<lb/>
典路中士二人下士四人府二人史二人胥二人徒二<lb/>
十人<lb/>
<pb n="11a"/>
　路王所乗車<lb/>
車僕中士二人下士四人府二人史二人胥二人徒二<lb/>
十人<lb/>
　王志長曰戎僕已列五僕中而春官復設車僕專掌<lb/>
　戎路之政意者先王以禮齊天下而師旅之事彊力<lb/>
　先發為尚故特以屬禮官與<lb/>
司常中士二人下士四人府二人史二人胥四人徒四<lb/>
十人<lb/>
<pb n="11b"/>
都宗人上士二人中士四人府二人史四人胥四人徒<lb/>
四十人<lb/>
家宗人如都宗人之數<lb/>
凡以神士者無數以其藝為之貴賤之等<lb/>
　王氏曰藝即掌三辰之法以猶鬼神示之居辨其名<lb/>
　物<lb/>
大宗伯之職掌建邦之天神人鬼地示之禮以佐王建<lb/>
保邦國<lb/>
<pb n="12a"/>
　李耜卿曰邦禮有五獨言掌吉禮者禮有五經莫重<lb/>
　于祭舉首以該終也建立也保安也正倫理則立篤<lb/>
　恩義則安上下各得其所而皆安故曰建保邦國也<lb/>
以吉禮事邦國之鬼神示<lb/>
　國家無故上下和睦以事天地宗廟百神乃人事之<lb/>
　最吉者故曰吉禮喪疾禍亂則祀事不能舉矣都家<lb/>
　鄉邑皆有鬼神示之祀此不言者統于邦國也○邱<lb/>
　氏曰上言神鬼示上下也此言鬼神示内外也<lb/>
<pb n="12b"/>
以禋祀祀昊天上帝以實柴祀日月星辰以槱燎祀司<lb/>
中司命飌師雨師<lb/>
　禋之言煙周人尚臭煙氣之臭聞者實柴實牛柴上<lb/>
　也槱積也詩曰芃芃棫樸薪之槱之司中三能三階<lb/>
　也司命文昌宮星或曰虚宿下有司命星主人壽夭<lb/>
　飌師箕也雨師畢也三祀皆積柴實牲體燔燎而升<lb/>
　煙各舉其一互相備也冢宰司徒所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>祀事皆首五帝<lb/>
　者舉五帝則昊天上帝不必言矣此不及五帝者<lb/>
<pb n="13a"/>
　舉昊天上帝則五帝可知也司寇職禋祀五帝則戒<lb/>
　日○程子曰天與帝一也天言其體帝言其主○朱<lb/>
　子曰説上帝是總説帝説五帝是五方帝説昊天上<lb/>
　帝只是説天○張氏曰尚書曰明禋國語精意以享<lb/>
　曰禋鄭氏取義于升煙誤矣<lb/>
以血祭祭社稷五祀五嶽以貍沉祭山林川澤以疈辜<lb/>
祭四方百物<lb/>
　不言祭地此皆地示祭地可知也隂祀自血起貴氣<lb/>
<pb n="13b"/>
　臭也社稷土穀之神有德者配食焉共工氏之子曰<lb/>
　句龍食于社厲山氏之子曰柱食于稷湯遷之而祀<lb/>
　棄五祀者五官之神四時迎五行之氣于四郊而祭<lb/>
　五德之帝亦食此神焉少昊氏之子曰重為句芒食<lb/>
　于木該為蓐收食于金修及熙為元㝠食于水顓頊<lb/>
　氏之子曰黎為祝融食于火句龍為后土食于土五<lb/>
　嶽東曰岱宗南曰衡山西曰華山北曰恒山中曰嵩<lb/>
　高山祭山林曰貍川澤曰沉順其性之含藏也疈剖<lb/>
<pb n="14a"/>
　牲胸也疈而磔之謂磔攘及蜡祭郊特牲曰八蜡以<lb/>
　記四方又曰蜡之祭也主先嗇而祭司嗇也祭百種<lb/>
　以報嗇也饗農及郵表畷禽獸仁之至義之盡也○<lb/>
　李耜卿曰祀天神祭地示其時其地詳見大司樂而<lb/>
　此經以蒼璧禮天以黃琮禮地典瑞職四圭有邸以<lb/>
　祀天旅上帝兩圭有邸以祀地旅四望王制天子祭<lb/>
　天地諸侯祭社禝則地示之祭自不得以社當之然<lb/>
　此經序祭有社無示司徒鼓人職以雷鼓鼓神祀以<lb/>
<pb n="14b"/>
　靈鼓鼓社祭亦言社而不及示典瑞職以圭璧禮諸<lb/>
　神祀地之外不著社稷大司樂分樂以祭亦不别著<lb/>
　社稷于祭地之後二者又言示而不及社似乎彼此<lb/>
　互見而示祭社祭禮無殊也○勉齋黄氏曰社祭土稷<lb/>
　祭榖土穀之祭達于上下故方丘與社皆祭地也而<lb/>
　宗伯序祭有社無示舉社則其禮達于上下舉示則<lb/>
　天子獨用之鼓人職不曰祭示而曰社祭亦以其禮<lb/>
　達乎上下也大司樂靈鼓靈鼗以祭地示則示祭社<lb/>
<pb n="15a"/>
　祭其用同矣此説較之賈疏所謂以小該大者尤為<lb/>
　長于理而合于經也祭法王有大社又有王社張子<lb/>
　曰大社祭天下之地示王社祭京師之地示説本白<lb/>
　虎通竊意大社立于王宮乃祭京師之地示京大也<lb/>
　師衆也京師之社固可稱大王者無外社繫以王則<lb/>
　祭天下之地示也此禮惟王有之諸侯以下則否王<lb/>
　社所在書傳無文其即澤中之方丘與○王志長曰<lb/>
　五祀在社稷之下五嶽之上則非門戸等可知但鄭<lb/>
<pb n="15b"/>
　氏注五官之神從五帝而祀于四郊則天神之屬不<lb/>
　宜血祭○祀則首舉昊天上帝而不及五帝祭則不<lb/>
　言地示而首社稷者五帝之祀已前見矣而昊天上<lb/>
　帝未見故舉之以見其為天神之首祀地示則上經<lb/>
　巳見故獨舉社稷以下也不及四瀆者上舉五嶽下<lb/>
　及山林川澤則四瀆從五嶽之禮不必言矣在天為<lb/>
　四時在地為五行豈四郊迎氣祀五帝于上而用禋<lb/>
　祀祭五官于下而用血祭與抑别祭而不于迎氣之<lb/>
<pb n="16a"/>
　日與<lb/>
以肆獻祼享先王以饋食享先王以祠春享先王以禴<lb/>
夏享先王以嘗秋享先王以烝冬享先王<lb/>
　舊説宗廟之祭有此六享肆獻祼饋食在四時之上<lb/>
　則是祫也禘也肆者進所解牲體謂薦熟時也獻獻<lb/>
　醴謂薦血腥也祼之言灌灌以鬱鬯謂始獻尸求神<lb/>
　時也祫言肆獻禘言饋食互相僃也○四時常祭之<lb/>
　外莫重于祫禘莫多于月祭肆獻謂祫也祼謂禘也<lb/>
<pb n="16b"/>
　不曰祫而曰肆獻者時祭亦有祫惟大祫徧獻及毁<lb/>
　廟之主也不曰禘而曰祼者獻之屬莫重于祼周道<lb/>
　也求神于隂于極遠之祖尤以祼為合莫之主也凡<lb/>
　祭皆有祼而獨以言禘者猶六宗皆禋而獨于昊天<lb/>
　上帝言禋祀凡祭皆有血腥爓熟而曰郊血大饗腥<lb/>
　也饋食疑即周語所謂月祀戴記所謂月祭也薦新<lb/>
　朔奠其禮略故自饋食始而薦血燔膋之節不僃如<lb/>
　注疏則當曰以祼肆獻饋食享先王不當分而為二<lb/>
<pb n="17a"/>
　矣且小宰贊祼將司徒奉牛牲羞其肆籩人掌饋食<lb/>
　之籩皆巳前見無為復舉于此以見祭之有此三節<lb/>
　也蓋舉祫則無以别于時祭之祫舉月祭則不足以<lb/>
　該朔奠與薦新旣以肆獻言大祫以饋食言月祭故<lb/>
　于禘亦不得獨舉祭名而稱祼耳饋奠之禮所以仁<lb/>
　死喪以三虞後即為吉祭故朔奠可入吉禮○肆陳<lb/>
　也列也而考尚書𤯝災肆赦春秋肆大𤯝韓非子慮<lb/>
　事廣肆似兼周徧之義大祫徧于列祖故曰肆獻大<lb/>
<pb n="17b"/>
　祝肆享亦謂大祫也<lb/>
以凶禮哀邦國之憂以喪禮哀死亡以荒禮哀凶札以<lb/>
弔禮哀旤烖以禬禮哀圍敗以恤禮哀寇亂<lb/>
　喪禮親者服焉疏者含禭凶歲凶札疫厲旤烖謂水<lb/>
　火春秋傳宋大水魯使人弔許不弔烖君子譏之禬<lb/>
　者使鄰國㑹合貨財以恤之小行人職若國師役則<lb/>
　命犒禬之是也寇如春秋傳晉欒盈宋魚石自外入<lb/>
　而為賊者亂如魯慶父齊無知自内而作者恤者與<lb/>
<pb n="18a"/>
　之同憂而匡救之也<lb/>
以賔禮親邦國春見曰朝夏見曰宗秋見曰覲冬見曰<lb/>
遇時見曰㑹殷見曰同<lb/>
　六服之内以時分來遞更而徧來以春則曰朝來以<lb/>
　秋則曰覲無四方之别時見無常期王將有征討之<lb/>
　事特召其州方伯連帥為壇于國外而命事焉春秋<lb/>
　傳有事而會是也殷衆也舊説十二歲王如不巡守<lb/>
　則六服盡朝四時分來歲終而徧王亦為壇而命政<lb/>
<pb n="18b"/>
　焉所命之政如王廵守辯見秋官掌客職<lb/>
時聘曰問殷頫曰視<lb/>
　時聘無常期諸侯或以故不得朝則遣問起居殷頫<lb/>
　則王室有故慶喜弔憂而六服皆使人來視也<lb/>
以軍禮同邦國大師之禮用衆也大均之禮恤衆也大<lb/>
田之禮簡衆也大役之禮任衆也大封之禮合衆也<lb/>
　同謂威其不協僭差者簡衆稽閲車徒之數也合衆<lb/>
　者地有定域民有常主所以合其志大均屬軍禮惟<lb/>
<pb n="19a"/>
　均乃可以作師徒賦馬牛車輦也大役屬軍禮古者<lb/>
　城築即屬役于師旅也大封屬軍禮示侵敗王略則<lb/>
　六師及之也○春秋傳魯賦于吳八百乗邾賦六百<lb/>
　乗若為子男則將半邾以屬于吳而如邾以事晉蓋<lb/>
　不獨徵兵以車乗為差田役貢賦之數亦如之故大<lb/>
　均屬軍禮平丘之㑹子產爭承曰鄭伯男也而使從<lb/>
　公侯之貢懼不給也則不均之病衆明矣<lb/>
以嘉禮親萬民以飲食之禮親宗族兄弟以昏冠之禮<lb/>
<pb n="19b"/>
親成男女以賔射之禮親故舊朋友以饗燕之禮親四<lb/>
方之賔客以脤膰之禮親兄弟之國以慶賀之禮親異<lb/>
姓之國<lb/>
　嘉善也因人心所善而為之制飲食之禮謂族食也<lb/>
　文王世子篇族食世降一等親謂昏禮成謂冠禮射<lb/>
　禮雖王亦立賔主王之故舊為世子時共在學者脤<lb/>
　膰社稷宗廟之祭肉也雖主賜兄弟之國二王後及<lb/>
　異姓有大勲勞者亦得賜春秋傳王使宰孔賜齊侯<lb/>
<pb n="20a"/>
　胙又曰宋先代之後天子有事燔焉大行人云賀慶<lb/>
　以贊諸侯之喜則亦兼同姓可知饗燕脤膰賀慶之<lb/>
　禮達乎諸侯賔射之禮達乎卿大夫士惟飲食昏冠<lb/>
　之禮下逮庶人而統曰以親萬民者詩曰爾之敎矣<lb/>
　民胥傚矣凡用于朝廷邦國者皆所以使民觀感而<lb/>
　親睦也古者君之于臣皆謂之朋友詩曰我有嘉賔<lb/>
　又曰朋友攸攝書曰太史友是也<lb/>
以九儀之命正邦國之位壹命受職再命受服三命受<lb/>
<pb n="20b"/>
位四命受器五命賜則六命賜官七命賜國八命作牧<lb/>
九命作伯<lb/>
　每命異儀貴賤之位乃正壹命始命為正吏也列國<lb/>
　之士于子男為大夫王之下士亦一命受職治職事<lb/>
　也列國之大夫再命于子男為卿卿大夫自𤣥冕而<lb/>
　下如孤之服王之中士亦再命則爵弁服列國之卿<lb/>
　三命始有列位于王為王臣王之上士亦三命公之<lb/>
　孤四命始得具祭器禮運曰大夫祭器不假非禮也<lb/>
<pb n="21a"/>
　王之下大夫亦四命則者地未成國之名王之下大<lb/>
　夫四命出封為子男加一等五命賜以方百里二百<lb/>
　里之地或曰為寰内諸侯賜以八則也王之卿六命<lb/>
　得自置其臣治家邑如諸侯王之卿六命出封加一<lb/>
　等七命為侯伯方三百里以上為成國侯伯有功德<lb/>
　者加命得專征伐為州牧王之三公亦八命上公有<lb/>
　功德者加命為二伯得征五侯九伯○李耜卿曰職<lb/>
　服位器皆曰受者自下言之則與官國皆曰賜者自<lb/>
<pb n="21b"/>
　上言之牧與伯皆曰作者必有過人之功德乃可作<lb/>
　而居此位也○春秋傳管仲辭卿禮曰有天子之二<lb/>
　守髙國在欒盈之奔曰陪臣盈得罪于王之守臣晉<lb/>
　鞏朔獻捷于周王使詰曰未有職司于王室以是知<lb/>
　列國之卿必受命于王然後為有位也<lb/>
以玉作六瑞以等邦國王執鎮圭公執桓圭侯執信圭<lb/>
伯執躬圭子執穀璧男執蒲璧<lb/>
　瑞信也等差之也鎮安也圭長尺有二寸以四鎮之<lb/>
<pb n="22a"/>
　山為瑑飾王祭時所執公二王之後及三公䨇植謂<lb/>
　之桓圭長九寸以桓為瑑飾象宮室之有桓楹所以<lb/>
　安其上也信當為身信圭躬圭皆長七寸象人形為<lb/>
　瑑飾而以屈伸為之别穀所以養人蒲為席所以安<lb/>
　人二璧皆徑五寸而瑑飾異○李耜卿曰雜記贊大<lb/>
　行云博三寸厚半寸剡上左右各寸半圭之形也璧<lb/>
　形圜内有孔謂之好孔外謂之肉肉倍好謂之璧<lb/>
以禽作六摯以等諸臣孤執皮帛卿執羔大夫執雁士<lb/>
<pb n="22b"/>
執雉庶人執鶩工商執雞<lb/>
　摰之言至所執以自致也皮帛者束帛而表以虎豹<lb/>
　之皮羔取其羣而不失其類雁取其候時而行雉取<lb/>
　其耿介而文明鶩取其不飛遷雞取其知時曲禮曰<lb/>
　飾羔雁者以繪士相見禮卿大夫執摰以布而不言<lb/>
　繪盖諸侯之臣與王臣異也然則天子之孤飾摰以<lb/>
　虎皮公之孤以豹皮與自雉以下執之無飾爵同則<lb/>
　摰同不以命數故士相見禮侯國卿大夫士所摰與<lb/>
<pb n="23a"/>
　此同但飾異耳凡摰無庭實○雁非家禽不時得又<lb/>
　不可畜蓋舒雁也取其安舒而潔白膳夫受摰以為<lb/>
　膳則皆恒用之物可知矣<lb/>
以玉作六器以禮天地四方以蒼璧禮天以黃琮禮地<lb/>
以青圭禮東方以赤璋禮南方以白琥禮西方以𤣥璜<lb/>
禮北方皆有牲幣各放其器之色<lb/>
　禮謂始告神時薦于神坐書金縢周公植璧秉珪是<lb/>
　也宗廟薦玉與祼同節祭天宜當實柴之節也此圜<lb/>
<pb n="23b"/>
　丘方澤及四郊迎氣之祭所用璧圜象天琮八方象<lb/>
　地圭鋭象春物始生半圭曰璋象夏物半死琥猛象<lb/>
　秋嚴半璧曰璜象冬閉藏地上無物惟天半見幣以<lb/>
　從爵若人飲酒有酬幣○不曰四郊而曰四方疑五<lb/>
　嶽四鎮四瀆禮神之玉及牲幣皆然<lb/>
以天產作隂德以中禮防之以地產作陽德以和樂防<lb/>
之<lb/>
　天產六牲之屬地產九穀之屬祭之始薦血燔膋以<lb/>
<pb n="24a"/>
　求神于幽所以作隂德也此近于鬼道故以禮儀為<lb/>
　節所以防其過薦黍稷内羞以養神于顯所以作陽<lb/>
　德也此純乎人道故以和聲合莫所以防其過<lb/>
以禮樂合天地之化百物之產以事鬼神以諧萬民以<lb/>
致百物<lb/>
　李耜卿曰此推言禮樂之功用也人君建中和之極<lb/>
　萬民服中和之敎則氣之所感天地訢合隂陽相得<lb/>
　煦嫗覆育萬物草木茂句萌達羽翼奮角觡生蟄蟲<lb/>
<pb n="24b"/>
　昭蘇胎生者不殰卵生者不殈所謂合天地之化百<lb/>
　物之產也致百物謂致物產之祥○以禮樂合天地<lb/>
　之化如春禘秋嘗春合舞秋合聲之類合百物之產<lb/>
　如上經所謂以天產作隂德以地產作陽德及菹醢<lb/>
　以水草陸產相間之類致百物大司樂六變而諸物<lb/>
　皆致是也<lb/>
凡祀大神享大鬼祭大示帥執事而卜日宿眡滌濯涖<lb/>
玉鬯省牲鑊奉玉齍詔大號治其大禮詔相王之大禮<lb/>
<pb n="25a"/>
　玉鬯所以灌也玉齍所以盛黍稷也二者惟宗廟社<lb/>
　稷用之注以玉為禮神之玉非也知然者大宰職祀<lb/>
　五帝贊玉幣爵之事祀大神示亦如之則禮神之玉<lb/>
　贊奉者大宰也其職于享先王後特言贊玉几玉爵<lb/>
　蓋惟以人道享之乃有几與玉爵也大宰既贊玉几<lb/>
　玉爵故宗伯所掌惟玉鬯玉齍也于玉齍曰奉子玉<lb/>
　鬯曰涖者小宰贊祼宗伯惟涖玉鬯而已鑊所以烹<lb/>
　牲大號六號之大者以詔大祝為祝辭治猶簡習也<lb/>
<pb n="25b"/>
　○宿祭之前夕也注訓申戒似因大宰視滌濯然不<lb/>
　害宗伯與大宰並視也<lb/>
若王不與祭祀則攝位<lb/>
　攝代也王不與祭祀謂疾與喪<lb/>
凡大祭祀王后不與則攝而薦豆籩徹<lb/>
　外祀后不與曰大祭祀者禘祫及四時之祭也<lb/>
大賔客則攝而載果<lb/>
　載為也果宜作祼君無酌臣之禮故王拜送而代王<lb/>
<pb n="26a"/>
　酌獻大行人職曰上分之禮再祼而酢則后祼亦攝<lb/>
　為之或曰惟后不與則攝也<lb/>
朝覲㑹同則為上相大喪亦如之王哭諸侯亦如之<lb/>
　出接賔曰檳入詔禮曰相相者五人卿為上相或王<lb/>
　或嗣王為喪主拜賔宗伯亦為上相哭諸侯謂薨于<lb/>
　其國為位而哭之若來朝而薨則王為之緦麻檀弓<lb/>
　天子之哭諸侯也爵弁絰䊷衣<lb/>
王命諸侯則儐<lb/>
<pb n="26b"/>
　儐進之也王將出命假于祖廟立依前南鄉儐者進<lb/>
　當命者使登内史由王右以策命之降再拜稽首登<lb/>
　受策以出諸侯爵祿其臣則于祭焉<lb/>
國有大故則旅上帝及四望<lb/>
　故謂凶災曰上帝該昊天上帝與五方帝也旅陳也<lb/>
　陳其祭事以祈焉禮不如祀之備○旅山祭也上帝<lb/>
　而曰旅者徧用事于四郊所祭非一帝也春秋傳鄭<lb/>
　子產禳火祈于四鄘蓋其遺制<lb/>
<pb n="27a"/>
王大封則先告后土<lb/>
　后土土神也<lb/>
乃頒祀于邦國都家鄉邑<lb/>
　頒其所當祀及其禮鄉邑公邑也鄉邑之祀如社禜<lb/>
　酺之類先邦國次都家次鄉邑舉外以及内也<lb/>
　宗伯職獨無正月之吉始和布禮于邦國都鄙云云<lb/>
　者治敎政刑隨時損益禮則一定而不可易無事每<lb/>
　歲和而布之也禮不下庶人閨門鄉黨之禮則夫人<lb/>
<pb n="27b"/>
　而習之矣若郊廟朝廷邦國之禮則當官者自肄之<lb/>
　無事縣于象魏使萬民觀之也<lb/>
小宗伯之職掌建國之神位右社稷左宗廟<lb/>
　庫門内雉門外之左右<lb/>
兆五帝于四郊四望四類亦如之<lb/>
　兆為壇之營域黃帝亦于南郊類有事而特祭也依<lb/>
　四郊四望之禮故曰四類即大宗伯職所謂旅上帝<lb/>
　及四望也社稷宗廟非時而祭皆曰類則四郊四望<lb/>
<pb n="28a"/>
　亦可類明矣<lb/>
兆山川丘陵墳衍各因其方<lb/>
　山該林川該澤無原隰之兆者原隰平土也社通于<lb/>
　上下為土祭之最盛矣<lb/>
掌五禮之禁令與其用等<lb/>
　用等牲器尊卑之等<lb/>
辨廟祧之昭穆<lb/>
　自始祖之後父曰昭子曰穆<lb/>
<pb n="28b"/>
辨吉凶之五服車旗宮室之禁<lb/>
　丘氏曰九章七章五章三章一章此吉服也斬衰齊<lb/>
　衰錫衰緦衰疑衰此凶服也<lb/>
掌三族之别以辨親疎其正室皆謂之門子掌其政令<lb/>
　三族謂父子孫喪服小記曰親親以三為五以五為<lb/>
　九正室適子也將代父當門故謂之門子政令謂分<lb/>
　族屬明宗法不得以卑代尊以孽代宗之類<lb/>
毛六牲辨其名物而頒之于五官使共奉之<lb/>
<pb n="29a"/>
　毛擇毛也惟大宰不奉牲總贊王牲事<lb/>
辨六齍之名物與其用使六宮之人共奉之<lb/>
　六齍即六穀祭有大小則用有多寡<lb/>
辨六彝之名物以待果將辨六尊之名物以待祭祀賔<lb/>
客<lb/>
　六彝雞彝鳥彝斚彝黃彝虎彝蜼彝果讀為祼六尊<lb/>
　獻尊象尊壺尊著尊大尊山尊按司尊彝惟祭祀陳<lb/>
　六彝六尊此兼言賔客則饗賔客于廟陳六尊亦依<lb/>
<pb n="29b"/>
　祭禮四時所用若在野外饗則不用祭祀之尊故春<lb/>
　秋傳云犧象不出門也六彝專以待祭祀賔客之祼<lb/>
　故别言之○項氏曰名六者之名物所實之物<lb/>
掌衣服車旗宮室之賞賜<lb/>
掌四時祭祀之序事與其禮<lb/>
　序事序六官之屬所當執之事也<lb/>
若國大貞則奉玉帛以詔號<lb/>
　問事之正曰貞國語貞于陽卜大貞謂卜立君卜大<lb/>
<pb n="30a"/>
　封也玉帛所以禮神詔詔大祝也號神號幣號<lb/>
大祭祀省牲眡滌濯祭之日逆齍省鑊告時于王告備<lb/>
于王<lb/>
　逆齍受饎人之盛以入也省鑊視烹腥熟<lb/>
凡祭祀賔客以時將瓚果<lb/>
　將送也猶奉也祭祀以時奉而授王賔客以時奉而<lb/>
　授宗伯天子圭瓚諸侯璋瓚○小宰贊祼將之事實<lb/>
　鬱鬯以授王也小宗伯將瓚祼送瓚于小宰使實之<lb/>
<pb n="30b"/>
　以祼也舊説小宗伯以瓚授王王以授尸則無所用<lb/>
　小宰之贊矣<lb/>
詔相祭祀之小禮凡大禮佐大宗伯<lb/>
　小禮謂王有故不親而使大宰宗伯攝者或曰大禮<lb/>
　交神之大節小禮又其中之節目也未至職末輙言<lb/>
　此者以此下皆小宗伯專行事不佐大宗伯故于中<lb/>
　言之以結上也<lb/>
賜卿大夫士爵則儐<lb/>
<pb n="31a"/>
　賜猶命也<lb/>
小祭祀掌事如大宗伯之禮大賔客受其將幣之齎<lb/>
　謂所齎來貢獻之財物也凡朝覲禮畢于廟致貢行<lb/>
　三享之禮以玉幣致享旣訖其庭實之物小宗伯受<lb/>
　之○大宰贊王受玉小宰受幣其以幣將之財物則<lb/>
　小宗伯受之財物而使禮官受者庭實旅百皆所以<lb/>
　享宗廟禮器所載大饗之禮各以其國之所有而無<lb/>
　常貨是也此經之齎與賫同義<lb/>
<pb n="31b"/>
若大師則帥有司而立軍社奉主車<lb/>
　有司大祝也王出軍必先有事于社及遷廟載其主<lb/>
　以行春秋傳軍行祓社釁鼓祝奉以從禮記曾子問<lb/>
　篇天子廵守以遷廟主行載于齊車是也社之主用<lb/>
　石為之鄢陵之戰晉張幕䖍卜于先君以主車在軍<lb/>
　故也<lb/>
若軍將有事則與祭有司將事于四望<lb/>
　若軍將有事則與祭句蓋軍中之祭小宗伯與焉若<lb/>
<pb n="32a"/>
　所征之地近五嶽四瀆則使有司將事而不親也非<lb/>
　徧祭四望如有事于東方則祭海岱即肆師職祭兵<lb/>
　于山川是也<lb/>
若大甸則帥有司而饁獸于郊遂頒禽<lb/>
　甸讀為田有司甸祝也饁饋也以禽饋四方之神于<lb/>
　郊郊有羣神之兆也頒禽謂以予羣臣禮記頒禽隆<lb/>
　諸長者詩傳禽雖多取三十焉其餘以予大夫士以<lb/>
　習射于澤宮而分之以禮官與軍事者軍旅不可以<lb/>
<pb n="32b"/>
　無禮也以禮官與甸事者田獵不可以無禮也大宗<lb/>
　伯不行者天地宗廟社稷之事為重也<lb/>
太烖及執事禱祠于上下神示<lb/>
　曰有司者專司其事者也曰執事者非一官之屬求<lb/>
　福曰禱得求曰祠<lb/>
王崩大肆以秬鬯渳<lb/>
　大肆大浴也或曰始陳尸伸之渳或讀為泯謂浴尸<lb/>
　也大祝以肆鬯渳小祝贊渳小宗伯蓋察其不如儀<lb/>
<pb n="33a"/>
及執事涖大斂小斂率異族而佐<lb/>
　執事大祝之屬涖臨也親斂者當為事官之屬異族<lb/>
　佐斂同姓當序哭也<lb/>
縣衰冠之式于路門之外及執事眡葬獻器遂哭之<lb/>
　眡葬眡其地也器明器也獻素獻成皆于殯門外王<lb/>
　哭則獻器者亦哭<lb/>
卜葬兆甫竁亦如之旣葬詔相喪祭之禮<lb/>
　兆墓塋域甫始也竁謂穿壙喪祭虞祔也<lb/>
<pb n="33b"/>
成葬而祭墓為位<lb/>
　祭墓祭其地之土神也位壇位也<lb/>
凡王之㑹同軍旅甸役之禱祠肄儀為位國有旤烖則<lb/>
亦如之<lb/>
　肄習也○李耜卿曰禱祠即上文將事四望饁獸于<lb/>
　郊之類肄儀為位至此始言之者文相足也旤烖即<lb/>
　上文所謂大烖上言禱祠此言肄儀為位亦文相足<lb/>
　也<lb/>
<pb n="34a"/>
凡天地之大烖類社稷宗廟則為位<lb/>
　類依其正禮而為之無祭天地之文者與篇首所謂<lb/>
　四類互相僃也因天地之烖而類及社禝宗廟則四<lb/>
　郊四望之類不必言矣<lb/>
凡國之大禮佐大宗伯凡小禮掌事如大宗伯之儀<lb/>
　凡言大禮者王親之小禮羣臣攝<lb/>
肆師之職掌立國祀之禮以佐大宗伯立大祀用玉帛<lb/>
牲牷立次祀用牲幣立小祀用牲<lb/>
<pb n="34b"/>
　此立侯國之祀也王國天神地示人鬼之禮則大宗<lb/>
　伯建之矣其曰佐者立之者肆師定而頒之者大宗<lb/>
　伯也此三事雖侯國之禮而立之者肆師故首列焉<lb/>
　以歲時序其祭祀以下則王朝之祭祀奉宗伯所建<lb/>
　之成法而宣布焉耳諸侯不祭天地則無實柴之祀<lb/>
　其宗廟之祭無旅幣無方之奠未賜珪瓚則不敢為<lb/>
　鬯雖賜樂不敢備六代之舞故大祀止于玉帛牲牷<lb/>
　若天子則圭璧以祀日月星辰璋邸射以祀山川不<lb/>
<pb n="35a"/>
　得云次祀用牲幣矣<lb/>
以歲時序其祭祀及其祈珥<lb/>
　易彥祥曰小子職珥于社稷祈于五祀羊人職祈珥<lb/>
　共羊牲與此文同至秋官士師職則曰凡刉珥奉犬<lb/>
　牲後鄭並改祈為刉且以珥當從血為衈引雜記釁<lb/>
　羊之説然羊人小子職釁積釁邦器軍器皆直謂之<lb/>
　釁不應宮兆始成之釁獨謂之祈珥劉中義云珥弭<lb/>
　字之誤也祈謂小祝之祈福祥弭謂小祝之弭兵災<lb/>
<pb n="35b"/>
　今從之<lb/>
大祭祀展犧牲繫于牢頒于職人<lb/>
　職人謂充人及監門職當繫牲而養之者<lb/>
凡祭祀之卜日宿為期詔相其禮眡滌濯亦如之<lb/>
　滌濯漑拭各有節次故亦詔相之<lb/>
祭之日表齍盛告潔展器陳告備及果築䰞相治小禮<lb/>
誅其怠慢者<lb/>
　簠以盛稻粱簋以盛黍稷有蓋不知其實故以徽識<lb/>
<pb n="36a"/>
　表之陳陳列也築䰞築鬱金煮之以和鬯○築與築<lb/>
　防築城之築同義<lb/>
掌兆中廟中之禁令凡祭祀禮成則告事畢<lb/>
　兆壇塋域<lb/>
大賔客涖几筵築䰞贊果將<lb/>
　酌鬱鬯授大宗伯載祼<lb/>
大朝覲佐儐共設匪罋之禮饗食授祭<lb/>
　大朝覲謂大㑹同時之朝覲也若四時常朝則小行<lb/>
<pb n="36b"/>
　人為承儐公食大夫禮若不親食使大夫以侑幣致<lb/>
　之豆實實于罋簋實實于筐匪或筐字之誤也肆師<lb/>
　不掌飲食蓋掌其禮而使掌客等共設之授祭授賔<lb/>
　祭肺也大宰職大朝覲與㑹同並列則為四時常朝<lb/>
　者衆此不言㑹同則為大㑹同時之朝覲也<lb/>
與祝侯禳于畺及郊<lb/>
　侯禳小祝職也侯候迎善氣<lb/>
大喪大渳以鬯則築䰞<lb/>
<pb n="37a"/>
　后世子喪浴皆以鬯<lb/>
令外内命婦序哭禁外内命男女之衰不中灋者且授<lb/>
之杖<lb/>
　外命男六鄉以出也内命男朝廷卿大夫士也其妻<lb/>
　為外命女喪服為夫之君齊衰不杖内命女王之三<lb/>
　夫人以下諸侯喪禮三日授子杖五日授大夫杖七<lb/>
　日授士杖天子之喪禮未聞<lb/>
凡師甸用牲于社宗則為位<lb/>
<pb n="37b"/>
　社軍社也宗遷主也○李耜卿曰甸字疑衍<lb/>
類造上帝封于大神祭兵于山川亦如之<lb/>
　造即也為兆以類禮即祭上帝也封謂壇也大神社<lb/>
　及方嶽也山川蓋軍之所依止上經用牲于社宗據<lb/>
　在軍下云師不功據敗退後則此經其克勝後告天<lb/>
　及社之事與<lb/>
凡師不功則助牽主車<lb/>
　助大司馬<lb/>
<pb n="38a"/>
凡四時之大甸獵祭表貉則為位<lb/>
　貉師祭也于立表之處祭始造軍法者其神蓋蚩尤<lb/>
　或曰黃帝四時之田獵有曰大者豈王或不親而使<lb/>
　司馬即事則為小與王之㑹同軍旅甸役之禱祠小<lb/>
　宗伯為位而肆師復為師甸祭祀之位者小宗伯所<lb/>
　掌者特有祈請肆師所掌則師甸之常祭也將戰而<lb/>
　用牲于社宗旣勝而告于上帝大神山川田獵而祭<lb/>
　表貉皆常祭也特有祈請則其禮宜簡于常祭而乃<lb/>
<pb n="38b"/>
　使小宗伯為位者其事非常則所以斟酌其儀位者<lb/>
　非禮官之師不敢專也肆師則遵循故典而已師甸<lb/>
　大宗伯不與故小宗伯專其禮<lb/>
嘗之日涖卜來歲之芟<lb/>
　薙草而預卜之何也月令大雨時行燒薙行水利以<lb/>
　殺草稻人職以渉揚其芟作田蓋雨行以時則所芟<lb/>
　之草可化為糞故預卜之<lb/>
獮之日涖卜來歲之戒<lb/>
<pb n="39a"/>
　問後歲兵寇之備<lb/>
社之日涖卜來歲之稼<lb/>
　卜來歲之稼則社宜為秋祭<lb/>
若國有大故則令國人祭歲時之祭祀亦如之<lb/>
　大故謂水旱凶荒所令祭者社及禜酺國人鄉遂都<lb/>
　邑之有司及其民也歲時之祭祀月令仲春命民社<lb/>
　之類<lb/>
凡卿大夫之喪相其禮<lb/>
<pb n="39b"/>
　易氏曰非相其家禮相國之喪禮職喪聽之者<lb/>
凡國之大事治其禮儀以佐宗伯凡國之小事治其禮<lb/>
儀而掌其事如宗伯之禮<lb/>
　統言宗伯者或佐大宗伯或佐小宗伯也國之大事<lb/>
　小宗伯旣佐大宗伯而肆師復佐之何也肆師兼治<lb/>
　禮儀又或小宗伯有故不得與則攝而佐大宗伯也<lb/>
　國之小事小宗伯掌之而肆師復掌之何也亦攝小<lb/>
　宗伯也如大師小宗伯一人在行一人在喪與疾則<lb/>
<pb n="40a"/>
　祭祀賔客不得不以肆師攝矣不曰大事佐大宗伯<lb/>
　小事佐小宗伯何也設王有疾而大宗伯攝祭則大<lb/>
　宗伯之事不得不以小宗伯攝大宗伯有喪與疾亦<lb/>
　然設小宗伯各有事故則小宗伯之事亦或以大宗<lb/>
　伯攝<lb/>
鬱人掌祼器<lb/>
　謂彝及舟與瓚<lb/>
凡祭祀賔客之祼事和鬱鬯以實彝而陳之<lb/>
<pb n="40b"/>
凡祼玉濯之陳之以贊祼事詔祼將之儀與其節<lb/>
　祼玉謂圭瓚璋瓚<lb/>
凡祼事沃盥<lb/>
　上經旣言濯祼玉則此主共祼者沃盥之水與器也<lb/>
大喪之渳共其肆器<lb/>
　肆器陳尸之器喪大記君設大盤造氷焉設牀䄠笫<lb/>
　有枕此之謂肆器<lb/>
及葬共其祼器遂貍之<lb/>
<pb n="41a"/>
　遣奠之彝與瓚也貍于祖廟階間明奠終于此或曰乃<lb/>
　明器納之壙中者<lb/>
大祭祀與量人受舉斚之卒爵而飲之<lb/>
　斚受福之嘏聲誤也王酳尸尸嘏王此其卒爵也受<lb/>
　飲卒爵必與量人者鬱人贊祼時量人制從獻之脯<lb/>
　㸋事相成<lb/>
鬯人掌共秬鬯而飾之<lb/>
　秬鬯未和鬱者飾之謂設巾<lb/>
<pb n="41b"/>
凡祭祀社壝用大罍禜門用瓢齎廟用脩凡山川四方<lb/>
用蜃凡祼事用槪凡疈事用散<lb/>
　罍瓦器春秋傳日月星辰之神則雪霜風雨之不時<lb/>
　于是乎禜之山川之神則水旱厲疫之災于是乎禜<lb/>
　之門國門也瓢謂瓢蠡也齎讀為齊取甘瓢割去抵<lb/>
　以齊為尊脩蜃槪散皆漆尊也修或讀為卣蜃飾以<lb/>
　蜃者槪尊以朱帶者無飾曰散○首社壝天地之祀<lb/>
　無鬯也灌鬯以求神也天地之神無所不在社有主<lb/>
<pb n="42a"/>
　則可以人道求之矣先儒以大宗伯有涖玉鬯之文遂<lb/>
　謂天地亦用鬯非也大宰職祀五帝及大神示贊玉<lb/>
　幣爵之事故宗伯職特出涖玉鬯奉玉齍以灋所掌玉<lb/>
　事獨此二者乃宗廟社稷所用不得據此謂天地亦用鬯<lb/>
　也其文總承祀大神享大鬼祭大示之後者以卜日宿眡<lb/>
　滌濯省鑊詔號乃三禮之所同耳凡祼事謂賔客之祼<lb/>
　事也不曰賔客用概者王弔臨共介鬯則弔臨亦用祼<lb/>
　也鬱人統言祭祀賔客之祼事則凡祼事沃盥謂祭祀<lb/>
<pb n="42b"/>
　賔客也此經旣條列祭祀所用而又曰凡祼事用概則<lb/>
　謂賔客弔臨之祼可知矣冠禮亦有祼故以凡該之廟<lb/>
　疑當作望廟用六彝已見司尊彝職而此經僃列諸祼<lb/>
　事不宜遺五嶽四瀆舊說祼當為埋非也上列四望下<lb/>
　列山川則埋祭已具矣○李耜卿曰以疈辜祭四方百<lb/>
　物今旣有四方又曰疈事者蓋專指百物以用器有異<lb/>
　故别言之耳○表記天子親耕粢盛秬鬯以事上帝或<lb/>
　因郊祀以稷配降神用鬯連類而及之尤不足據<lb/>
<pb n="43a"/>
大喪之大渳設斗共其釁鬯<lb/>
　斗所以沃尸也釁鬯釁尸之鬯酒也<lb/>
凡王之齊事共其秬鬯<lb/>
　給淬浴<lb/>
凡王弔臨共介鬯<lb/>
　以尊適卑曰臨曲禮摰天子鬯王至尊介為致之檀<lb/>
　弓曰臨諸侯畛于鬼神曰有天王某甫蓋王適四<lb/>
　方舎諸侯祖廟祝告其神之辭介于是進鬯<lb/>
<pb n="43b"/>
雞人掌共雞牲辨其物<lb/>
大祭祀夜嘑旦以<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官凡國之大賔客㑹同軍旅喪<lb/>
紀亦如之<lb/>
凡國事為期則告之時<lb/>
　告其有司主事者不曰告之日而曰告之時者用事<lb/>
　有早暮如春朝朝日秋暮夕月之類<lb/>
凡祭祀面禳釁共其雞牲<lb/>
　面禳者侯禳于畺及郊四方皆用事焉釁釁廟之屬<lb/>
<pb n="44a"/>
司尊彝掌六尊六彝之位詔其酌辨其用與其實<lb/>
　位所陳之處酌泲之使可酌即下經鬱齊獻酌等用<lb/>
　謂四時祭祀所用各異實鬱及醴齊之屬<lb/>
春祠夏禴祼用雞彝鳥彝皆有舟其朝踐用兩獻尊其<lb/>
再獻用兩象尊皆有罍諸臣之所昨也秋嘗冬烝祼用<lb/>
斝彝黃彝皆有舟其朝獻用兩著尊其饋獻用兩壺尊<lb/>
皆有罍諸臣之所昨也凡四時之間祀追享朝享祼用<lb/>
虎彝蜼彝皆有舟其朝踐用兩大尊其再獻用兩山尊<lb/>
<pb n="44b"/>
皆有罍諸臣之所昨也<lb/>
　朝踐謂薦血腥酌醴始行祭事后于是薦朝事之豆<lb/>
　籩旣又酌獻朝獻謂尸卒食王酳之其變朝踐為朝<lb/>
　獻者尊相因也再獻者王酳尸之後后酌亞獻諸臣<lb/>
　為賔又次后酌盎齊備卒食之三獻饋獻謂薦熟時<lb/>
　后薦饋食之豆籩其變再獻為饋獻亦尊相因也凡<lb/>
　此九酌王及后各四諸臣一祭之正也雞彝鳥彝謂<lb/>
　刻畫其形舟尊下臺獻讀為犧犧尊飾以翡翠或曰<lb/>
<pb n="45a"/>
　畫犧牛形象尊飾以象骨明堂位犧象周尊也昨讀<lb/>
　為酢尊以獻神罍則諸臣獻尸後所酌以自酢者尸<lb/>
　酢王后即用醴齊盎齊尊故也斝讀為稼斝彝畫禾<lb/>
　稼也黃彝以黃金為目明堂位夏后氏以雞彝殷以<lb/>
　斝周以黃目郊特牲黃目鬱氣之上尊也著尊著地<lb/>
　無足明堂位著殷尊也壺者以壺為尊春秋傳尊以<lb/>
　魯壺追享禘祫也朝享月朔之祭春秋傳閠月不告<lb/>
　月猶朝于廟蜼禺屬卬鼻而長尾大尊大古之瓦尊<lb/>
<pb n="45b"/>
　山尊山罍也亦刻畫為雲山之形彝與尊各用二者<lb/>
　鬱鬯與齊皆配以明水或曰王與后各酌其一也○<lb/>
　追享謂大祫及禘皆追逺之祭即宗伯職所謂肆獻<lb/>
　祼也朝享謂月朔朝廟之祭即宗伯職所謂饋食也<lb/>
　但此經朝享亦有朝踐而宗伯職獨言饋食似從饋<lb/>
　食始豈月朔之祭自饋食以下禮皆備而朝踐之禮<lb/>
　減略遂獨舉饋食以為名猶凡祭皆有血腥爓孰而<lb/>
　曰郊血大饗腥三獻爓一獻孰與周官每同事而異<lb/>
<pb n="46a"/>
　詞所以互發其義也蓋因此經以見宗伯職所謂肆<lb/>
　獻祼乃大祫與禘追享逺祖之祭所謂饋食乃月朔<lb/>
　朝廟之祭又因宗伯職以見大祫異于時祫以徧陳<lb/>
　毁廟之主及禘以祼為主月祭以饋食為主之義也<lb/>
　五齊以實彝尊則罍之實為三酒可知矣罍為諸臣<lb/>
　所自酢則尸酢王與后即用所獻之齊諸臣獻尸亦<lb/>
　得以齊可知矣曰鬱齊獻酌則鬱合鬯而仍和以齊<lb/>
　可知矣舊説惟大事于太廟備五齊三酒非也酒正<lb/>
<pb n="46b"/>
　職凡祭祀以法共五齊三酒以實八尊以義推之祼<lb/>
　用鬱齊朝踐饋食所用者其四齊也祼用二彝器異<lb/>
　而齊同也朝踐饋食各用二尊器同而齊異也每用<lb/>
　二者禮器君西酌犠象夫人東酌罍尊夫婦不相襲<lb/>
　也三酒亦當用三罍賔禮九獻不數祼則祭祀可知<lb/>
　疑朝踐饋食及酳尸皆王后各一獻諸臣各一獻也<lb/>
　諸臣之三獻當以同姓異姓嗣舉奠為次故用三酒<lb/>
　如舊説王與后各四獻諸臣一獻則于皆有罍之義<lb/>
<pb n="47a"/>
　不可通矣<lb/>
凡六彝六尊之酌<lb/>
　凡如凡其死生鱻薧之凡謂别而次之也下有凡酒<lb/>
　而此不言罍者省文也<lb/>
鬱齊獻酌醴齊縮酌盎齊涗酌凡酒脩酌<lb/>
　禮運𤣥酒在室醴醆在戸粢醍在堂澄酒在下以五<lb/>
　齊次之則醆酒盎齊也獻讀為摩莎之莎煮鬱和秬<lb/>
　鬯以盎齊摩莎泲之出其香汁郊特牲所謂汁獻涗<lb/>
<pb n="47b"/>
　于醆酒也醴齊尤濁和以明酌泲之以茅縮去滓所<lb/>
　謂縮酌用茅也盎齊差清和以清酒泲之所謂醆酒<lb/>
　涗于清也其餘三齊泛從醴緹沉從盎凡酒謂三酒<lb/>
　也脩讀如滌濯之滌滌酌以水和而泲之祼用鬱齊<lb/>
　朝用醴齊饋用盎齊諸臣自酢用凡酒<lb/>
大喪存奠彝大旅亦如之<lb/>
　存省也謂大遣時奠者朝設夕乃徹天地至尊不祼<lb/>
　此得用彝者亦奠之而已○文義與國子存游倅同<lb/>
<pb n="48a"/>
　蓋存而不用也虞而立尸始以神道事焉魄體尚在<lb/>
　殯故不忍遽以神道求之四望本宜用祼以與五帝<lb/>
　同祀且徧于上下百神故不用祼此禮義之所以深<lb/>
　而通也<lb/>
司几筵掌五几五席之名物辨其用與其位<lb/>
凡大朝覲大饗射凡封國命諸侯王位設黼依依前南<lb/>
鄉設莞筵紛純加繅席畫純加次席黼純左右玉几<lb/>
　依制如屏風黼依者以絳帛為質繡斧于依前左右<lb/>
<pb n="48b"/>
　設几優至尊也紛白繡也純緣也莞細葦也繅讀為<lb/>
　藻率之藻削蒲蒻展之編以五采畫畫雲氣也次席<lb/>
　桃枝席有次列成文<lb/>
祀先王昨席亦如之<lb/>
　昨讀為酢謂祭祀及王受酢之席尸卒食王酳之卒<lb/>
　爵祝受之又酌授尸尸酢王于是席王于戸内<lb/>
諸侯祭祀席蒲筵繢純加莞席紛純右彫几<lb/>
　繢畫文也<lb/>
<pb n="49a"/>
昨席莞筵紛純加繅席畫純筵國賔于牖前亦如之左<lb/>
彤几<lb/>
　别言左彤几于筵國賔之後者示昨席無几也人道<lb/>
　尚左鬼神尚右○王昭禹曰分布采色曰繢摹成物<lb/>
　體曰畫考工記曰青與白相次赤與黑相次所謂繢<lb/>
　也又曰山以章水以龍所謂畫也○于諸侯言祭席<lb/>
　酢席之異則王之祭酢同席可知矣于諸侯言祭席<lb/>
　賔筵之異則王之賔祭同席可知矣于諸侯舉賔筵<lb/>
<pb n="49b"/>
　于王不言者諸侯之席再重知諸侯相為賔之筵則<lb/>
　王之筵諸侯可知矣于王先舉朝覲饗射封國命諸<lb/>
　侯而後及祭席酢席文當然也若先列祭席而曰酢<lb/>
　亦如之朝覲饗射封國命諸侯亦如之則贅矣禮器<lb/>
　鬼神單席豈異代之禮與<lb/>
甸役則設熊席右漆几<lb/>
　謂有司祭表貉所設席也<lb/>
凡喪事設葦席右素几其柏席用萑黼純諸侯則紛純<lb/>
<pb n="50a"/>
每敦一几<lb/>
　喪事謂凡奠也萑如葦而細柏席迫地之席葦加其<lb/>
　上或曰載黍稷之席或曰柏椁字之訛椁席藏中神<lb/>
　坐之席也敦讀為燾燾覆也棺在殯則椁燾周禮雖<lb/>
　合葬若同時在殯則異几故曰每敦一几也黼純兼<lb/>
　上三席諸侯則以紛别之<lb/>
凡吉事變几凶事仍几<lb/>
　仍因也吉事謂王祭宗廟祼于室饋食于堂繹于祊<lb/>
<pb n="50b"/>
　每事易几凶事謂凡奠朝夕相因<lb/>
天府掌祖廟之守藏與其禁令<lb/>
　始祖之廟也禁令謂防守及陳藏之法<lb/>
凡國之玉鎭大寶器藏焉若有大祭大喪則出而陳之<lb/>
旣事藏之<lb/>
　大祭禘祫也<lb/>
凡官府鄉州及都鄙之治中受而藏之以詔王察羣吏<lb/>
之治<lb/>
<pb n="51a"/>
　治中治職事之簿書謂之中者示合于經制也<lb/>
上春釁寶鎭及寶器<lb/>
凡吉凶之事祖廟之中沃盥執燭季冬陳玉以貞來歲<lb/>
之媺惡<lb/>
　陳玉以禮神也<lb/>
若遷寶則奉之<lb/>
　若國遷則奉寶以之新廟也<lb/>
若祭天之司民司祿而獻民數穀數則受而藏之<lb/>
<pb n="51b"/>
　司民軒轅角也司祿文昌第四星或曰下能也地官<lb/>
　獻賢能之書秋官計獄弊訟及邦之盟書皆登于天<lb/>
　府而不見于本職何也此職載受藏治中以詔王察<lb/>
　羣吏之治也載受藏民數穀數以祭天之司民司祿<lb/>
　陳玉而與執事也若賢能之書獄訟之計盟約之文<lb/>
　其得失當否天府旣不糾察又不與執事是以散見<lb/>
　于二官而不詳于本職耳○李耜卿曰秋官有司民<lb/>
　之職孟冬祀司民司寇獻民數于王然則地官有司<lb/>
<pb n="52a"/>
　祿之職獻榖數者必司徒也<lb/>
典瑞掌玉瑞玉器之藏辨其名物與其用事設其服飾<lb/>
　人執以見曰瑞禮神曰噐瑞符信也服飾謂繅藉天<lb/>
　府所藏玉先王之遺物典瑞所藏則時王所用<lb/>
王晉大圭執鎭圭繅藉五采五就以朝日<lb/>
　晉讀為搢插于衣帶間繅所以藉玉也木為中幹用<lb/>
　韋衣而畫之或曰冕繅織絲為之圭繅亦然一帀為<lb/>
　一就五就五帀也天子春分朝日秋分夕月圭制俱<lb/>
<pb n="52b"/>
　見玉人職<lb/>
公執桓圭侯執信圭伯執躬圭繅皆三采三就子執穀<lb/>
璧男執蒲璧繅皆二采再就以朝覲宗遇㑹同于王諸<lb/>
侯相見亦如之<lb/>
　三采朱白蒼二采朱綠也覲禮曰侯氏入門右坐奠<lb/>
　圭再拜稽首于王舉朝日則祀天地宗廟不必言矣<lb/>
　于諸侯舉朝覲宗遇㑹同則祭祀不必言矣<lb/>
瑑圭璋璧琮繅皆二采一就以頫聘<lb/>
<pb n="53a"/>
　璋以聘后夫人以琮享之瑑有圻鄂瑑起遣臣聘不<lb/>
　得執君之圭璧無桓信躬與蒲榖之文直瑑之而巳<lb/>
四圭有邸以祀天旅上帝<lb/>
　邸本也于中央為璧圭本著于璧而其末四出一玉<lb/>
　俱成祀天圜丘之祭不曰旅五帝而曰旅上帝者四<lb/>
　時迎氣及國有大故徧祀五帝孟春之郊季秋明堂<lb/>
　之享皆用之也<lb/>
兩圭有邸以祀地旅四望<lb/>
<pb n="53b"/>
　祀地方澤之祭也○李耜卿曰大宗伯六器與六瑞<lb/>
　六摰相次則蒼璧黃琮或初致其神奠玉而禮之如<lb/>
　執摰以見者故曰禮天禮地此四圭有邸兩圭有邸<lb/>
　與祼圭有瓚為類則邸當亦瓚屬表記曰秬鬯以祀<lb/>
　上帝則此邸疑或注秬鬯者雖不以祼而奠以享神<lb/>
　故曰祀天祀地推之下文圭璧者是于圭頭為器如<lb/>
　璧璋邸射者是于璋頭為器如邸而射皆挹鬯爵也<lb/>
　鄭氏見大宗伯有蒼璧黃琮之文此官無之而别云<lb/>
<pb n="54a"/>
　四圭有邸兩圭有邸遂以蒼璧所禮者冬至圜丘之<lb/>
　祀四圭則夏正郊天黃琮所禮者崑崙之祭兩圭則<lb/>
　神州之神又合而一之曰蒼璧為邸四圭託焉黃琮<lb/>
　為邸兩圭託焉更無他據今且闕之<lb/>
祼圭有瓚以肆先王以祼賔客<lb/>
　于圭頭為器可以挹鬯祼祭謂之瓚于先王言肆于<lb/>
　賔客言祼者宗伯職以肆獻祼享先王以祼代禘故<lb/>
　于此言肆以明凡祭皆有祼也祭之祼灌地以降神<lb/>
<pb n="54b"/>
　故直言祼賔客以示無灌地之禮<lb/>
圭璧以祀日月星辰<lb/>
　圭其邸為璧取殺于上帝<lb/>
璋邸射以祀山川以造贈賔客<lb/>
　射剡也璋有邸而射取殺于四望造贈賔客謂致稍<lb/>
　餼時造館贈之使還贈賄亦執以將命或以周官每<lb/>
　以四望與山川並舉疑非五嶽四瀆非也山林川澤<lb/>
　丘陵墳衍皆有兆而五嶽四鎮四瀆尤地示之尊者<lb/>
<pb n="55a"/>
　故别言之小宗伯職有司將事于四望曰于則以地<lb/>
　言之而不得泛指他神示明矣<lb/>
土圭以致四時日月封國則以土地<lb/>
珍圭以徵守以䘏凶荒<lb/>
　珍故書或為鎮以徵守者以徵召守國諸侯卹者開<lb/>
　府庫振救之亦謂侯國之有凶荒者○李耜卿曰掌<lb/>
　節之節守國行道之用也典瑞之瑞作事之信也先<lb/>
　儒或謂瑞即節誤矣<lb/>
<pb n="55b"/>
牙璋以起軍旅以治兵守<lb/>
　牙璋瑑以為牙齒牙兵象<lb/>
璧羨以起度<lb/>
　羨隋圓也此璧本徑九寸旁減一寸以益上下故高<lb/>
　一尺橫徑八寸十寸之尺十之則為丈八寸之尺十<lb/>
　之則為尋從橫皆可為度<lb/>
駔圭璋璧琮琥璜之渠眉疏璧琮以歛尸<lb/>
　駔當為組渠眉玉飾之溝瑑也以組穿聨六玉溝瑑<lb/>
<pb n="56a"/>
　之中于大歛加焉圭在左璋在首琥在右璜在足璧<lb/>
　在背琮在腹蓋取象于方明神之也六玉兩頭皆有<lb/>
　孔又于孔間為溝渠于溝之兩畔稍高為眉瑑疏璧<lb/>
　琮義未詳<lb/>
穀圭以和難以聘女<lb/>
　榖善也其飾若粟文然和難如春秋魯宣公及齊侯<lb/>
　平莒及郯晉侯使瑕嘉平戎于王其聘女則以納徵<lb/>
　焉<lb/>
<pb n="56b"/>
琬圭以治德以結好<lb/>
　諸侯有德王命賜之大行人職時聘以結諸侯之好<lb/>
　○所條列無學校之事則以治德者豈視學養老之<lb/>
　所執與<lb/>
琰圭以易行以除慝<lb/>
　使易惡行而為善則以此圭責讓喻告之大行人職<lb/>
　殷頫以除邦國之慝<lb/>
大祭祀大旅凡賔客之事共其玉器而奉之<lb/>
<pb n="57a"/>
　玉噐四圭祼圭之屬<lb/>
大喪共飯玉含玉贈玉<lb/>
　飯玉碎玉以雜米含玉柱左右齻及在口中者贈玉<lb/>
　蓋璧也贈用𤣥纁束帛天子加以璧<lb/>
凡玉器出則共奉之<lb/>
　玉器出謂王所好賜也奉之送以往遠則送于使者<lb/>
　○祭祀賔客則始終奉之俟事畢而藏焉若王所好<lb/>
　賜及聘使所執有司所用喪紀所需則惟出之時共<lb/>
<pb n="57b"/>
　奉之以付其人其應反者則俟其人之事畢而自反<lb/>
　之也<lb/>
典命掌諸侯之五儀諸臣之五等之命<lb/>
　五儀公侯伯子男之儀五等謂孤以下四命三命再<lb/>
　命一命不命也或言儀或言命互文也<lb/>
上公九命為伯其國家宮室車旗衣服禮儀皆以九為<lb/>
節侯伯七命其國家宮室車旗衣服禮儀皆以七為節<lb/>
子男五命其國家宮室車旗衣服禮儀皆以五為節<lb/>
<pb n="58a"/>
　上公謂王之三公加命為二伯與二王之後國家謂<lb/>
　城與宮之制公之城方九里宮方九百歩侯伯子男<lb/>
　降殺以兩餘見司服巾車大行人職<lb/>
王之三公八命其卿六命其大夫四命及其出封皆加<lb/>
一等其國家宮室車旗衣服禮儀亦如之<lb/>
　四命中下大夫也王之上士三命中士再命下士一<lb/>
　命<lb/>
凡諸侯之適子誓于天子攝其君則下其君之禮一等<lb/>
<pb n="58b"/>
未誓則以皮帛繼子男<lb/>
　誓命而戒之也誓與未誓皆據父在而言若父卒後<lb/>
　得誓者得與諸侯序○明齋王氏曰立適周之達禮<lb/>
　然猶兼象賢之意必賢足以繼世天子乃命為世子<lb/>
　而不得擅易也<lb/>
公之孤四命以皮帛眡小國之君其卿三命其大夫再<lb/>
命其士一命其宮室車旗衣服禮儀各眡其命之數侯<lb/>
伯之卿大夫士亦如之子男之卿再命其大夫一命其<lb/>
<pb n="59a"/>
士不命其宮室車旗衣服禮儀各眡其命之數<lb/>
　視小國之君者列于卿大夫之位而禮如子男也周<lb/>
　官公孤不列職而其名散見于他職此曰公之孤則<lb/>
　知凡曰孤卿者乃王之三孤矣<lb/>
司服掌王之吉凶衣服辨其名物與其用事<lb/>
王之吉服祀昊天上帝則服大裘而冕祀五帝亦如之<lb/>
享先王則衮冕享先公饗射則鷩冕祀四望山川則毳<lb/>
冕祭社稷五祀則希冕祭羣小祀則𤣥冕<lb/>
<pb n="59b"/>
　六服同冕首飾尊也先公謂稷之後太王之先不窋<lb/>
　至諸盩羣小祀丘陵墳衍四方百物之屬大裘羔裘<lb/>
　也衮卷龍衣也古者冕服十二章益稷日月星辰山<lb/>
　龍華蟲作繢宗彝藻火粉米黼黻絺繡至周以日月<lb/>
　星辰畫于旌旗春秋傳所謂三辰旂旗是也冕服止<lb/>
　九章登龍于山登火于宗彝尊其神明也九章初一<lb/>
　曰龍次二曰山次三曰華蟲次四曰火次五曰宗彝<lb/>
　皆畫以為繢次六曰藻次七曰粉米次八曰黼次九<lb/>
<pb n="60a"/>
　曰黻皆絺以為繡衮之衣五章裳四章凡九鷩畫以<lb/>
　雉謂華蟲也衣三章裳四章凡七毳畫虎蜼衣三章<lb/>
　裳二章凡五希刺粉米無畫衣一章裳二章凡三𤣥<lb/>
　者衣無文裳刺黻而巳凡冕服皆𤣥衣纁裳希讀為<lb/>
　絺或作黹字之誤也○劉執中曰書稱舜曰予欲觀<lb/>
　古人之象則天子衣裳之章十有二其來遠矣且交<lb/>
　龍為旂周之衣不去龍熊虎為旗周之裳不去虎蜼<lb/>
　何獨日月為常而去衣章之日月星辰乎典命上公<lb/>
<pb n="60b"/>
　九命以九為節推而上之天子衮冕十有二章明矣<lb/>
　○享先王以衮冕則祀天地之服備十二章可知矣<lb/>
　不敢服日月星辰之章以祀先王與不敢以衮祀先<lb/>
　公其義一也<lb/>
凡兵事韋弁服<lb/>
　以靺韋為弁又以為衣裳<lb/>
眡朝則皮弁服<lb/>
　皮弁服十五升白布衣積素以為裳王受諸侯朝覲<lb/>
<pb n="61a"/>
　于廟則衮冕<lb/>
凡甸冠弁服<lb/>
　甸田獵也冠弁委貌即𤣥冠也其服緇布衣亦積素<lb/>
　以為裳諸侯則以視朝<lb/>
凡凶事服弁服<lb/>
　服弁喪冠也其服斬衰齊衰<lb/>
凡弔事弁絰服<lb/>
　弁絰者如爵弁而素加環絰其服錫衰緦衰疑衰<lb/>
<pb n="61b"/>
凡喪為天王斬衰為王后齊衰王為三公六卿錫衰為<lb/>
諸侯緦衰為大夫士疑衰其首服皆弁絰<lb/>
　君為臣服弔服也錫麻之滑易者十五升去其半有<lb/>
　事其布無事其縷緦亦十五升去其半有事其縷無<lb/>
　事其布疑衰十四升疑之言擬擬于吉也不見婦人<lb/>
　弔服者與夫同喪服大夫弔于命婦錫衰命婦弔于<lb/>
　大夫亦錫衰喪服注凡婦人弔服吉笄無首素總○<lb/>
　王為士服蓋同姓五服内及故舊<lb/>
<pb n="62a"/>
大札大荒大烖素服<lb/>
公之服自衮冕而下如王之服侯伯之服自鷩冕而下<lb/>
如公之服子男之服自毳冕而下如侯伯之服孤之服<lb/>
自希冕而下如子男之服卿大夫之服自𤣥冕而下如<lb/>
孤之服其凶服加以大功小功士之服自皮弁而下如<lb/>
大夫之服其凶服亦如之其齊服有𤣥端素端<lb/>
　自公之衮冕至卿大夫之𤣥冕皆其朝聘天子及助<lb/>
　祭之服諸侯非二王後皆𤣥冕而祭于已雜記曰大<lb/>
<pb n="62b"/>
　夫冕而祭于公弁而祭于已士弁而祭于公冠而祭<lb/>
　于已大夫爵弁自祭家廟惟孤耳其餘皆𤣥冠與士<lb/>
　同𤣥冠自祭其廟者其服朝服𤣥端諸侯之自相朝<lb/>
　聘皆服皮弁乃天子日視朝之服也喪服天子諸侯<lb/>
　齊斬而已卿大夫加以大功小功士亦如之又加緦<lb/>
　焉齊服自公以下至士同吉則𤣥衣凶則素衣皆謂<lb/>
　之端言其幅之正也士之衣袂皆二尺二寸而屬幅<lb/>
　是廣袤等也其袪尺二寸大夫以上侈之蓋半而益<lb/>
<pb n="63a"/>
　一焉○鄭剛中曰子男毳而下如侯伯則上不服鷩<lb/>
　可知侯伯自鷩而下如公則上不服衮可知公自衮<lb/>
　而下如王則上不服日月星辰可知經文謂自衮而<lb/>
　下如王之服則衮冕而上之章非日月星辰而何<lb/>
凡大祭祀大賔客共其衣服而奉之<lb/>
大喪共其復衣服歛衣服奠衣服廞衣服皆掌其陳序<lb/>
　奠衣服如後世坐上魂衣廞陳也廞衣服藏于槨中<lb/>
　者○周官之文多舉下以該上惟喪浴之氷及復歛<lb/>
<pb n="63b"/>
　奠廞之服獨舉上以該下者不疑于小喪之不共也<lb/>
典祀掌外祀之兆守皆有域掌其禁令<lb/>
　外祀即小宗伯所兆四郊已下<lb/>
若以時祭祀則帥其屬而修除徵役于司𨽻而役之及<lb/>
祭帥其屬而守其厲禁而蹕之<lb/>
守祧掌守先王先公之廟祧其遺衣服藏焉<lb/>
　先公之遷主藏于后稷之廟先王之遷主藏于文武<lb/>
　之廟遺衣服大歛之餘也<lb/>
<pb n="64a"/>
若將祭祀則各以其服授尸<lb/>
　尸當服卒者之上服○程子曰古人祭祀用尸極有<lb/>
　意人之魂氣旣散必求其類而依之人與人旣為類<lb/>
　骨月又為一家之類已與尸各旣心齊潔至誠相通<lb/>
　以此求神宜其享之後世直以尊卑之勢遂不肯行<lb/>
　○朱子曰神主之位東鄉尸在神主之北<lb/>
其廟則有司修除之其祧則守祧黝堊之<lb/>
　修除黝堊互相備有司恒主修除守祧恒主黝堊黝<lb/>
<pb n="64b"/>
　黑也堊白也爾雅曰地謂之黝牆謂之堊○近廟每<lb/>
　祔則新之故止于修除祧遠歲久漫漶故黝堊祖廟<lb/>
　遠宜從祧<lb/>
旣祭則藏其隋與其服<lb/>
　隋尸所祭肺脊黍稷之屬藏之以依神<lb/>
世婦掌女宮之宿戒及祭祀比其具<lb/>
　天官世婦祭之日涖陳女宮之具此職又挍比之<lb/>
詔王后之禮事帥六宮之人共齍盛<lb/>
<pb n="65a"/>
　天官世婦帥女宮濯摡為齍盛所帥女奚也此則帥<lb/>
　世婦女御而共之于正祭之日<lb/>
相外内宗之禮事<lb/>
　外宗佐后薦徹豆籩内宗佐傳豆籩<lb/>
大賔客之饗食亦如之大喪比外内命婦之朝莫哭不<lb/>
敬者而苛罰之<lb/>
　苛譴也<lb/>
凡王后有<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>事于婦人則詔相<lb/>
<pb n="65b"/>
　春秋傳二王後天子有喪拜焉設其夫人家在畿内<lb/>
　值王喪赴弔及后之母王之世母叔母姑姊妹王師<lb/>
　傅之妻以禮見后皆當答拜<lb/>
凡内事有達于外官者世婦掌之<lb/>
　以是知為公卿大夫士之妻有齒德者備官王宮而<lb/>
　非王之妃嬪也<lb/>
内宗掌宗廟之祭祀薦加豆籩及以樂徹則佐傳豆籩<lb/>
　薦加爵之豆籩也尸旣食后亞獻為加爵佐傳佐外<lb/>
<pb n="66a"/>
　宗<lb/>
賔客之饗食亦如之王后有事則從<lb/>
大喪序哭者<lb/>
　次序内外宗及命婦也<lb/>
哭諸侯亦如之<lb/>
　天子雖絶期然王之伯叔兄弟之喪則宮中必為位<lb/>
　而哭也疏泛言諸侯來朝而薨未安内宗所序六宮<lb/>
　之哭位非王之周親王哭之而已非内宗職之所及<lb/>
<pb n="66b"/>
　也<lb/>
凡卿大夫之喪掌其弔臨<lb/>
　注疏卿大夫卑王后不弔臨故遣内宗掌之非也若<lb/>
　王之尊屬周親后之父母無問爵之尊卑后必弔臨<lb/>
　其餘卿大夫之喪為王之同姓婣親者則使世婦往<lb/>
　弔而内宗掌其禮事以佐之也王后之弔僅一見于<lb/>
　女巫職而他無及焉何也内宰正后之服位而詔其<lb/>
　禮樂之儀内小臣祭祀賔客喪紀擯詔后之禮事則<lb/>
<pb n="67a"/>
　后之弔事具矣<lb/>
外宗掌宗廟之祭祀佐王后薦玉豆眡豆籩及以樂徹<lb/>
亦如之王后以樂羞齍則贊<lb/>
　凡王之豆籩皆玉飾之不言籩文略也眡豆籩者謂<lb/>
　在堂東未設時眡其實也齍黍稷也齍不言贊徹者<lb/>
　豆籩且贊徹則齍可知矣薦徹豆籩九嬪内外宗三<lb/>
　職俱佐后者九嬪始徹内宗受之以傳于外宗然後<lb/>
　以授有司故内宗職曰佐傳豆籩也不曰及徹亦如<lb/>
<pb n="67b"/>
　之而曰及以樂徹不曰王后羞齍則贊而曰王后以<lb/>
　樂羞齍則贊者明羣小祀不用樂則薦豆羞齍后或<lb/>
　不親而外宗亦不贊也<lb/>
凡王后之獻亦如之王后不與則贊宗伯<lb/>
　獻獻酒于尸<lb/>
小祭祀掌事賔客之事亦如之<lb/>
　小祭祀謂宮中門戸竈之類賔客謂女賔客之進見<lb/>
　于后宮者若外賔客饗食之事則内宰掌之<lb/>
<pb n="68a"/>
大喪則叙外内朝莫哭者哭諸侯亦如之<lb/>
　内内外宗外外命婦若内命婦則九嬪叙之序内哭<lb/>
　者與内宗聨事外則其專職也○注及字乃外字之<lb/>
　誤<lb/>
冢人掌公墓之地辨其兆域而為之圖先王之葬居中<lb/>
以昭穆為左右<lb/>
　此昭穆謂繼世而王者<lb/>
凡諸侯居左右以前卿大夫士居後各以其族<lb/>
<pb n="68b"/>
　謂王子孫為畿内諸侯王朝卿大夫士者舊説居王<lb/>
　墓前後之左右非也王以昭穆序葬于大祖之左右<lb/>
　其兆域有定而子孫無窮將無地以容且君臣同域<lb/>
　非所以為禮也蓋一王之子孫各為兆域雖以昭穆<lb/>
　分左右而諸侯之兆則稍前卿大夫士則稍後耳<lb/>
凡死于兵者不入兆域<lb/>
　死于兵謂罪在大辟及身為不義而見戕者若執干<lb/>
　戈以衞社稷可轉絶其兆域乎<lb/>
<pb n="69a"/>
凡有功者居前<lb/>
　前者昭穆之中央<lb/>
以爵等為丘封之度與其樹數<lb/>
　王公曰丘諸臣曰封<lb/>
大喪旣有日請度甫竁遂為之尸<lb/>
　請度請所穿廣袤之度也甫始也始起土為竁祭土<lb/>
　神則為之尸<lb/>
及竁以度為丘隧共喪之窆噐<lb/>
<pb n="69b"/>
　隧羡道也丘與隧大小廣袤各有度窆器所以下棺<lb/>
　豐碑之屬<lb/>
及葬言鸞車象人<lb/>
　遣車亦設鸞旗象人俑也語巾車之官將鸞車及象<lb/>
　人向壙<lb/>
及窆執斧以涖遂入藏凶器正墓位蹕墓域守墓禁<lb/>
　鄉師執斧以涖匠師則此亦涖匠師葬事大故二官<lb/>
　共臨凶器明器也禁所為塋限<lb/>
<pb n="70a"/>
凡祭墓為尸<lb/>
　或始竁或復土後祭墓域之土示皆冢人為尸也先<lb/>
　儒以是徵古有墓祭誤矣凡祭祖考無以異姓為尸<lb/>
　者以其氣不相屬也以冢人為尸則外祀可知矣<lb/>
凡諸侯及諸臣葬于墓者授之兆為之蹕均其禁<lb/>
　此即王子孫之為諸侯卿大夫者疏謂統同異姓誤<lb/>
　矣外諸侯則自有冢人畿内異姓卿大夫則彼各有<lb/>
　祖宗兆域依昭穆而葬墓大夫之所掌也墓大夫職<lb/>
<pb n="70b"/>
　獨言令國民族葬而不及卿大夫者卿大夫之祖宗<lb/>
　皆國民也以貴而立廟尚不敢自主其祭而使宗子<lb/>
　主之况敢去先人之兆域而别葬哉墓大夫職正其<lb/>
　位掌其度數則兼卿大夫士而非獨庶人可知矣變<lb/>
　卿大夫士而曰諸臣者兼王族之無爵者而言也以<lb/>
　葬于王墓之左右故無尊卑皆為之蹕<lb/>
墓大夫掌凡邦墓之地域為之圖令國民族葬而掌其<lb/>
禁令<lb/>
<pb n="71a"/>
　族葬謂五服之内共葬一所遠者别塋春秋傳同族<lb/>
　于禰廟禮記絶族無移服親者屬也故知以服内為<lb/>
　限<lb/>
正其位掌其度數使皆有私地域凡爭墓地者聽其獄<lb/>
訟<lb/>
　私地域者萬民墓地同處而分之使各有區域得以<lb/>
　族葬也<lb/>
帥其屬而廵墓厲居其中之室以守之<lb/>
<pb n="71b"/>
　厲塋限遮列處中之室官寺在墓中者<lb/>
職喪掌諸侯之喪及卿大夫士凡有爵者之喪以國之<lb/>
喪禮涖其禁令序其事<lb/>
　喪禮令存者喪服士喪旣夕士虞餘亡事謂小斂大<lb/>
　斂葬曰國之喪禮者自士以上國皆致禮焉與庶人<lb/>
　異也<lb/>
凡國有司以王命有事焉則詔贊主人<lb/>
　有事謂含禭贈賵之屬國有司謂奉王命以至者<lb/>
<pb n="72a"/>
凡其喪祭詔其號治其禮凡公有司之所共職喪令之<lb/>
趣其事<lb/>
　公有司公家之有司也喪在鄉則鄉之有司共其物<lb/>
　在國則國中之有司共其物各有定制不待王命者<lb/>
　則職喪以其制令之趣之<lb/>
大司樂掌成均之灋以治建國之學政而合國之子弟<lb/>
焉<lb/>
　董子曰成均五帝之學法謂敎之簡之之法曰治建<lb/>
<pb n="72b"/>
　者國之學政如鄉三物則司徒所建大司樂特治之<lb/>
　而已其絃誦之時歌舞之節敎學之數則大司樂建<lb/>
　之而又治之也曰合國之子弟者王子弟公卿大夫<lb/>
　之適子國子之倅國之俊選皆造也國子之敎于虎<lb/>
　門國子之倅掌于諸子者春秋合舞合聲皆入于成<lb/>
　均惟士庶子宿衞者宮正敎之道藝宮伯行其秩序<lb/>
　不復𨽻大司樂耳竊疑王宮之士庶子即國子與其<lb/>
　倅始常入于成均者考其德行道藝上不足任卿大<lb/>
<pb n="73a"/>
　夫而下不至與不帥敎者等故使宿衞于王宮所以<lb/>
　因材而任其力也<lb/>
凡有道者有德者使敎焉死則以為樂祖祭于瞽宗<lb/>
　必有道德乃使為大司樂以主敎而凡有道德者皆<lb/>
　使為之佐也<lb/>
以樂德敎國子中和祗庸孝友<lb/>
　興賢能以進于王要其學之成也故必備六德六行<lb/>
　始學樂者自養其德性則以中和為先而知仁聖義<lb/>
<pb n="73b"/>
　不可遽求也以孝友為先而睦姻任䘏不能徧及也<lb/>
　不敬則心不一無恒則業不精故合祗庸以為六德<lb/>
　焉<lb/>
以樂語敎國子興道諷誦言語<lb/>
　疏引作詩之義以詁六語非也曰以樂德敎國子者<lb/>
　非謂樂有此六德謂以樂敎人所以養其六德也以<lb/>
　樂語敎國子者非謂樂之語有此六類謂以樂敎人<lb/>
　欲其達此六語也興者引彼物以興此事如春秋傳<lb/>
<pb n="74a"/>
　趙孟曰吾兄弟比以安尨也可使毋吠穆叔曰小國<lb/>
　為蘩大國省穡而用之是也道者述古而道其義如<lb/>
　德正應和曰類故能載周以至于今之類是也諷者<lb/>
　㣲吟誦者朗讀言者賦詩以自言其情語者賦詩以<lb/>
　答人之意也古之人不必親相與言也以禮樂相示<lb/>
　而已觀春秋傳列國君臣賦詩贈答彼此各喻其意<lb/>
　非達于六語何能相應如響耶故曰不學詩無以言<lb/>
以樂舞敎國子舞雲門大卷大咸大㲈大夏大濩大武<lb/>
<pb n="74b"/>
　雲門大卷黃帝樂也大咸咸池堯樂也大㲈舜樂也<lb/>
　大夏禹樂也大濩湯樂也大武武王樂也獨不及文<lb/>
　王之樂者六樂皆陳帝王功德故用之于祭祀二南<lb/>
　所稱多后夫人之事故用之閨門鄉黨邦國以化天<lb/>
　下也蓋以騶虞采蘋采蘩為射節而諸侯之射也先<lb/>
　行燕禮卿大夫士之射也先行鄉飲酒之禮其合樂<lb/>
　皆終于二南則無地而不用無人而不聞視六樂之<lb/>
　用尤切以徧矣<lb/>
<pb n="75a"/>
以六律六同五聲八音六舞大合樂以致鬼神示以和<lb/>
邦國以諧萬民以安賔客以説遠人以作動物<lb/>
　六律合陽聲者六同合隂聲者十二律以銅為管轉<lb/>
　而相生黃鐘為首其長九寸各因而三分之上生者<lb/>
　益一分下生者去一焉國語曰律所以立均出度也<lb/>
　古之神瞽考中聲而量之以制度律均鍾言以中聲<lb/>
　定律以律立鍾之均也動物羽臝之屬大合樂乃成<lb/>
　均習樂之事其用之則可以格鬼神動民物如下文<lb/>
<pb n="75b"/>
　所列祭祀饗燕之類是也<lb/>
乃分樂而序之以祭以享以祀<lb/>
乃奏黃鍾歌大呂舞雲門以祀天神<lb/>
　以黃鍾之鍾大呂之聲為均者黃鍾為陽聲之首大<lb/>
　呂為之合<lb/>
乃奏大蔟歌應鍾舞咸池以祭地示<lb/>
　大蔟陽聲第二應鍾為之合地示謂大社<lb/>
乃奏姑洗歌南呂舞大㲈以祀四望<lb/>
<pb n="76a"/>
　姑洗陽聲第三南呂為之合祀當為祭典瑞職兩圭<lb/>
　有邸以祀地旅四望尚書望于山川春秋傳江漢睢<lb/>
　漳楚之望也則不得為天神之祀明矣祀天神之樂<lb/>
　一而祭地示之樂三者神之在天者無形不可以分<lb/>
　示之在地者異所不容無辨也六樂所致地示五而<lb/>
　天神則一義亦如此<lb/>
乃奏蕤賔歌函鍾舞大夏以祭山川<lb/>
　蕤賔陽聲第四函鍾為之合函鍾一名林鍾<lb/>
<pb n="76b"/>
乃奏夷則歌小呂舞大濩以享先妣<lb/>
　夷則陽聲第五小呂為之合先妣姜嫄也周特立廟<lb/>
　祀姜嫄謂之閟宮蓋諸侯不敢祖天子也商頌推契<lb/>
　之自出而舉有娀義亦如此<lb/>
乃奏無射歌夾鍾舞大武以享先祖<lb/>
　無射陽聲之終夾鍾為之合夾鍾一名圜鍾曰奏者<lb/>
　用樂器也曰歌者用人聲也<lb/>
凡六樂者文之以五聲播之以八音<lb/>
<pb n="77a"/>
　言六者其均皆待五聲八音乃成也播被也○清溪<lb/>
　李氏曰每二律歌奏則成二調然通謂之一樂者所<lb/>
　用同也凡此二律者特為宮耳其餘四聲蓋各以其<lb/>
　律從以成一調而為八音之節六樂者調也五聲者<lb/>
　聲也知聲調之分則知古人作樂之法矣<lb/>
凡六樂者一變而致羽物及川澤之示再變而致臝物<lb/>
及山林之示三變而致鱗物及邱陵之示四變而致毛<lb/>
物及墳衍之示五變而致介物及土示六變而致象物<lb/>
<pb n="77b"/>
及天神<lb/>
　變猶更也樂成則更奏也象物舊説麟鳳龜龍或曰<lb/>
　日月星辰成象于天者或曰風雲雷雨之類每變所<lb/>
　感各異其義未聞<lb/>
凡樂圜鍾為宮黃鍾為角大蔟為徵姑洗為羽靁鼓靁<lb/>
鼗孤竹之管雲和之琴瑟雲門之舞冬日至于地上之<lb/>
圜丘奏之若樂六變則天神皆降可得而禮矣凡樂函<lb/>
鍾為宮大蔟為角姑洗為徵南呂為羽靈鼓靈鼗孫竹<lb/>
<pb n="78a"/>
之管空桑之琴瑟咸池之舞夏日至于澤中之方丘奏<lb/>
之若樂八變則地示皆出可得而禮矣凡樂黃鍾為宮<lb/>
大呂為角大蔟為徵應鍾為羽路鼓路鼗隂竹之管龍<lb/>
門之琴瑟九德之歌九㲈之舞于宗廟之中奏之若樂<lb/>
九變則人鬼可得而禮矣<lb/>
　先奏是樂以致其神禮之以玉而祼焉然後合樂而<lb/>
　祭之孤竹竹特生者孫竹竹枝根之末生者隂竹生<lb/>
　于山北者雲和空桑龍門皆山名春秋傳六府三事<lb/>
<pb n="78b"/>
　謂之九功九功之德皆可歌也謂之九歌朱子曰五<lb/>
　音無一則不成樂周禮祭祀非無商音但無商調先<lb/>
　儒謂商調是殺聲鬼神畏商調○管子曰商聲如離<lb/>
　羣羊然則其音最悲非祭祀所宜也○天之體動故<lb/>
　其感較速地之體静故其感較遲然天地皆見在之<lb/>
　氣而人鬼則已屈之氣故致之為尤難也上言五變<lb/>
　而致土示此言八變而地示皆出何也上經列序五<lb/>
　地土示者原隰之示耳記曰大旅具矣不足以饗帝<lb/>
<pb n="79a"/>
　則方澤之祭挍之原隰之示其感召必有難易可知<lb/>
　矣或謂上分樂而為六用之分祭時此合六而為三<lb/>
　用之合祭時非也圜丘方澤專禮天地無合祭衆神<lb/>
　示之義所謂天神皆降地示皆出者謂和氣足以動<lb/>
　天地則神示無不來格耳所用樂與上異其義未聞<lb/>
凡樂事大祭祀宿縣遂以聲展之<lb/>
　宿縣前夕豫縣樂器也以聲展者省其完否善惡也<lb/>
　獨舉大祭祀者視瞭掌大師之縣則凡事用樂以聲<lb/>
<pb n="79b"/>
　展者皆大師而大司樂弗親也<lb/>
王出入則令奏王夏尸出入則令奏肆夏牲出入則令<lb/>
奏昭夏<lb/>
　三夏皆樂章名獨令奏三夏者祭祀之樂大師令奏<lb/>
帥國子而舞<lb/>
　當用舞者則帥而往大司樂帥國子而舞非貴游子<lb/>
　弟弗用也樂師帥學士而歌徹凡學士皆得與也大<lb/>
　胥職凡祭祀之用樂者以鼓徵學士則學士蓋兼國<lb/>
<pb n="80a"/>
　子與俊選<lb/>
大饗不入牲其他皆如祭祀<lb/>
　此賔客之大饗也牲殺于廟門外烹之升鼎乃入故<lb/>
　曰不入牲<lb/>
大射王出入令奏王夏及射令奏騶虞詔諸侯以弓矢<lb/>
舞<lb/>
　騶虞召南之卒章舞謂執弓挾矢揖讓進退之儀此<lb/>
　諸侯來朝將助祭預于大射者<lb/>
<pb n="80b"/>
王大食三侑皆令奏鍾鼓王師大獻則令奏愷樂<lb/>
　大食朔月月半之饋大獻獻捷于祖愷獻功之樂<lb/>
凡日月食四鎭五嶽崩大傀異烖諸侯薨令去樂大札<lb/>
大凶大烖大臣死凡國之大憂令弛縣<lb/>
　四鎭謂揚州之㑹稽青州之沂山幽州之醫無閭冀<lb/>
　州之霍山五嶽岱在兖州衡在荆州嵩在豫州華在<lb/>
　雍州恒在并州傀猶怪也大傀異烖謂天地竒變若<lb/>
　星辰奔霣地震裂之類大烖水火也疏去樂据廟中<lb/>
<pb n="81a"/>
　而言弛縣据路寢常縣之樂而言恐未安去樂者屏<lb/>
　而不作其日暫也弛縣者日久也知然者諸侯之喪<lb/>
　衆多去樂不能久也大臣則數少而情戚春秋傳知<lb/>
　悼子未葬杜蕢諫鼓鍾雜記君于卿大夫比卒哭不<lb/>
　舉樂是以弛縣也日月食四鎭五嶽崩大傀異烖變<lb/>
　雖大一日之事也大札大凶大憂非可一日而弭也<lb/>
　則屏樂期有久暫必矣○侯國卿大夫數少故皆以<lb/>
　卒哭為期此經所謂大臣乃孤卿以上注疏兼大夫<lb/>
<pb n="81b"/>
　亦未安<lb/>
凡建國禁其淫聲過聲凶聲慢聲<lb/>
　過謂髙躁之聲慢謂懈惰之聲凶謂殺伐之聲<lb/>
大喪涖廞樂噐及葬藏樂噐亦如之<lb/>
　樂器明器也廞興也笙師鎛師籥師司干及眡瞭各<lb/>
　主興作所掌樂器而大司樂涖之也<lb/>
樂師掌國學之政以敎國子小舞<lb/>
　小舞即下帗舞以下是也分敎以一節故謂之小合<lb/>
<pb n="82a"/>
　之即以舞六樂<lb/>
凡舞有帗舞有羽舞有皇舞有旄舞有干舞有人舞<lb/>
　帗舞羽舞皇舞見舞師職旄旄牛之尾干兵器皆舞<lb/>
　者所執人舞無所執以手袖為儀社稷以帗辟廱以<lb/>
　旄四方以羽宗廟以人山川以干旱暵以皇○鄭剛<lb/>
　中曰旄即旄人所敎之舞也夷樂散樂賔客之燕樂<lb/>
　用之辟廱用旄無所考<lb/>
敎樂儀行以肆夏趨以采齊車亦如之環拜以鍾鼓為<lb/>
<pb n="82b"/>
節<lb/>
　樂儀凡行趨登車環拜其節應乎樂者皆是也肆夏<lb/>
　采齊皆樂名人君行歩以肆夏為節趨疾于歩以采<lb/>
　齊為節爾雅曰堂上謂之行門外謂之趨然則王出<lb/>
　至堂而肆夏作出路門而采齊作其反入至應門路<lb/>
　門亦如之此謂歩迎賔客若車出則登車于大寢西<lb/>
　階之前反降于阼階之前尚書傳曰天子將出撞黃<lb/>
　鍾之鍾右五鍾皆應入則撞蕤賔之鍾左五鍾皆應<lb/>
<pb n="83a"/>
　大師于是奏樂環拜謂羣臣環列而拜也朝位東西<lb/>
　及南三面環向天子<lb/>
凡射王以騶虞為節諸侯以貍首為節大夫以采蘋為<lb/>
節士以采蘩為節<lb/>
　采蘋采蘩見召南貍首見射義皆樂章射義曰騶虞<lb/>
　者樂官備也貍首者樂㑹時也采蘋者樂循法也采<lb/>
　蘩者樂不失職也其節見射人職<lb/>
凡樂掌其序事治其樂政<lb/>
<pb n="83b"/>
凡國之小事用樂者令奏鍾鼓<lb/>
　大事則大司樂令奏<lb/>
凡樂成則告備<lb/>
　凡奏樂八音皆備一曲終則為一成<lb/>
詔來瞽臯舞及徹帥學士而歌徹令相<lb/>
　來瞽詔眡瞭扶瞽者來入也臯之言號告國子當舞<lb/>
　者舞也令相令眡瞭扶工以退也樂師帥學士而歌<lb/>
　徹承上文小事用樂而言也小師歌徹承上文大祭<lb/>
<pb n="84a"/>
　祀而言也曰帥則樂師不自歌也小事故使學士即<lb/>
　事以習聲容<lb/>
饗食諸侯序其樂事令奏鍾鼔令相如祭之儀<lb/>
　不曰饗食亦如之而覆舉序樂事令奏鍾鼓令相者<lb/>
　明歌徹則不與也蓋小師職之<lb/>
燕射率射夫以弓矢舞樂出入令奏鍾鼓<lb/>
　總上祭祀饗食燕射凡其樂之出入皆令奏鼔鍾<lb/>
凡軍大獻敎愷歌遂倡之<lb/>
<pb n="84b"/>
　師還未至預敎瞽矇愷歌入祖廟則倡之<lb/>
凡喪陳樂器則帥樂官及序哭亦如之<lb/>
　哭此樂器亦序而帥之<lb/>
凡樂官掌其政令聽其治訟<lb/>
　<lb/>
　<lb/>
　<lb/>
　周官集注卷五<lb/>
</p>
<p>
</p>
  </div>
</body>
</text>
</TEI>
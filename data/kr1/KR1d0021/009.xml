<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周官集注卷九</head> <lb/>
    <p>
<pb n="1a"/>
欽定四庫全書<lb/>
　周官集注卷九<lb/>
　　　　　　　　　　翰林院侍講銜方苞撰<lb/>
　秋官司寇第五<lb/>
　　寇害也刑之設以除民害天地之氣春生秋殺故<lb/>
　　司寇為秋官<lb/>
惟王建國辨方正位體國經野設官分職以為民極乃<lb/>
立秋官司寇使帥其屬而掌邦禁以佐王刑邦國<lb/>
<pb n="1b"/>
　孝經説曰刑者侀也過出罪施王制曰侀者成也一<lb/>
　成而不可變故君子盡心焉<lb/>
刑官之屬大司寇卿一人小司寇中大夫二人士師下<lb/>
大夫四人鄉士上士八人中士十有六人旅下士三十<lb/>
有二人府六人史十有二人胥十有二人徒百有二十<lb/>
人<lb/>
　士察也主察獄訟之事遂士縣士方士皆别設官而<lb/>
　鄉士即用司寇之屬士者所受國中之獄訟其治在<lb/>
<pb n="2a"/>
　國中也諸官皆上士八人中士十有六人以給官中<lb/>
　之事而司寇之屬士獨兼受國中之獄訟者諸官之<lb/>
　事紛秋官則所掌惟獄訟而四郊之獄訟鄉師聽之<lb/>
　而後達于鄉士遂之獄訟遂大夫遂師聽之而後達<lb/>
　于遂士公邑都家之獄訟守土者聽之而後達于縣<lb/>
　士方士其獄辭皆已定矣其上達則士師察其辭小<lb/>
　司寇附其法大司寇斷而行其令故司寇之屬士雖<lb/>
　使兼受國中之獄訟而不患其不暇給也四官之事<lb/>
<pb n="2b"/>
　有司分治之使官中之士兼之則侵官也則離局也<lb/>
　司寇聽獄訟羣士司刑皆在各麗其灋獻其議雖他人<lb/>
　所上獄訟亦公聽而共成之則雖使兼受國中之獄<lb/>
　訟而非侵官無離局也且四郊之獄訟鄉師聽之必<lb/>
　内達于鄉士者以獄之成必取決于司寇也國中之<lb/>
　獄訟無外訴于鄉師之理故使司寇之屬士受之觀<lb/>
　此類則聖人精義致用之學見矣<lb/>
遂士中士十有二人府六人史十有二人胥十有二人<lb/>
<pb n="3a"/>
徒百有二十人<lb/>
縣士中士三十有二人府八人史十有六人胥十有六<lb/>
人徒百有六十人<lb/>
方士中士十有六人府八人史十有六人胥十有六人<lb/>
徒百有六十人<lb/>
訝士中士八人府四人史八人胥八人徒八十人<lb/>
　掌訝乃迎賓客此迎受四方獄訟故以士名<lb/>
朝士中士六人府三人史六人胥六人徒六十人<lb/>
<pb n="3b"/>
司民中士六人府三人史六人胥三人徒三十人<lb/>
司刑中士二人府一人史二人胥二人徒二十人<lb/>
司刺下士二人府一人史二人徒四人<lb/>
　刺者探問亷察之意官主詢察而行赦宥故以刺名<lb/>
　後世設刺史亦義取詢察舊説刺殺非也<lb/>
司約下士二人府一人史二人徒四人<lb/>
　薛平仲曰或疑司約司盟非盛世事然世變益降使<lb/>
　私為約私為盟以紛紛于下孰若設官于上以司之<lb/>
<pb n="4a"/>
　使不可逾乎盟約不逾則訟獄可息此先王之不得<lb/>
　已也<lb/>
司盟下士二人府一人史二人徒四人<lb/>
　盟者約辭告神殺牲歃血明著其信也曲禮曰涖牲<lb/>
　曰盟書載苖民罔中于信以覆詛盟則五帝之世已<lb/>
　有此事第苖民覆之故數以為罪耳春秋傳成王勞<lb/>
　周公太公而賜之盟穀梁子謂盟詛不及三王非也<lb/>
　學者不察或以周官設司盟而信何休戰國隂謀之<lb/>
<pb n="4b"/>
　説誤矣<lb/>
職金上士二人下士四人府二人史四人胥八人徒八<lb/>
　十人<lb/>
司厲下士二人史一人徒十有二人<lb/>
　犯政為惡曰厲<lb/>
犬人下士二人府一人史二人賈四人徒十有六人<lb/>
司圜中士六人下士十有二人府三人史六人胥十有<lb/>
　六人徒百有六十人<lb/>
<pb n="5a"/>
掌囚下士十有二人府六人史十有二人徒百有二十<lb/>
人<lb/>
掌戮下士二人史一人徒十有二人<lb/>
司𨽻中士二人下士十有二人府五人史十人胥二十<lb/>
人徒二百人<lb/>
　𨽻給勞辱之役者<lb/>
罪𨽻百有二十人<lb/>
蠻𨽻百有二十人<lb/>
<pb n="5b"/>
閩𨽻百有二十人<lb/>
夷𨽻百有二十人<lb/>
貉𨽻百有二十人<lb/>
　皆征伐所獲也此選以為役員者餘謂之𨽻民○王<lb/>
　次㸃曰南方曰蠻閩東南之别種也東方曰夷貉東<lb/>
　北之聚落也獨不見西戎北狄之𨽻者蓋自文王時<lb/>
　西有昆夷之患北有玁狁之難而道化先被于南至<lb/>
　武王通道于九夷八蠻其服屬有素故帥以為𨽻○<lb/>
<pb n="6a"/>
　四翟之𨽻皆慕義而來願留中夏者故因其能而各<lb/>
　任以事焉謂之𨽻者王宮宿衞宮伯所掌士庶子也<lb/>
　旅賁皆命士也虎賁所掌謂之虎士必粗知道㙯而<lb/>
　有異于胥徒者故于司𨽻所掌稱𨽻以别之春秋傳<lb/>
　人有十等𨽻班在六非甚賤也盜賊之子亦使班于<lb/>
　四𨽻者非其身之惡也不使列于齊民者恐其習為<lb/>
　匪僻也<lb/>
布憲中士二人下士四人府二人史四人胥四人徒四<lb/>
<pb n="6b"/>
　十人<lb/>
禁殺戮下士二人史一人徒十有二人<lb/>
禁暴氏下士六人史三人胥六人徒六十人<lb/>
野廬氏下士六人胥十有二人徒百有二十人<lb/>
蜡氏下士四人徒四十人<lb/>
　蜡骨肉腐臭蠅蟲所蜡也○蜡祭以息老物掩骼埋<lb/>
　胔又死者之終也或取義於此<lb/>
雍氏下士二人徒八人<lb/>
<pb n="7a"/>
　雍謂隄防止水者<lb/>
萍氏下士二人徒八人<lb/>
　萍氏主水禁萍草無根而浮義取于不沉溺也<lb/>
司寤氏下士二人徒八人<lb/>
　寤覺也主夜覺者<lb/>
司烜氏下士六人徒十有二人<lb/>
　烜火也<lb/>
條狼氏下士六人胥六人徒六十人<lb/>
<pb n="7b"/>
　條當為滌滌除狼扈道上者<lb/>
修閭氏下士二人史一人徒十有二人<lb/>
　閭謂里門<lb/>
㝠氏下士二人徒八人<lb/>
　㝠以繩縻取禽獸之名蓋攻猛獸必使㝠然不覺然<lb/>
　後可獲或曰猛獸旦晝多伏藏設弧張為阱擭每以<lb/>
　暮夜昏㝠之時而得之○薛平仲曰自修閭達布憲<lb/>
　官十有一皆先王所以盡乎人也自㝠氏至庭氏官<lb/>
<pb n="8a"/>
　十有二皆先王所以盡乎物也人事之害既除而物<lb/>
　之為人害者亦消則先王之用刑通乎天地矣○王<lb/>
　氏曰觀周禮所載一草木一鳥獸一昆蟲小小利害<lb/>
　必為民興之除之而凡興利則地官主之凡除害則<lb/>
　秋官主之<lb/>
庶氏下士一人徒四人<lb/>
　庶讀如藥煮之煮驅除毒蠱之言○鄭剛中曰南中<lb/>
　為蠱者合衆毒蠱于一器使自相啗其一獨存則為<lb/>
<pb n="8b"/>
　蠱官以庶名豈義取于此與○劉執中曰毒蠱蠱病<lb/>
　人非一種而僅設下士一人者蓋掌其方書治禁之<lb/>
　灋<lb/>
穴氏下士一人徒四人<lb/>
翨氏下士二人徒八人<lb/>
柞氏下士八人徒二十人<lb/>
　柞除木之名除木者必先刋剝之詩云載芟載柞芟<lb/>
　為除草則柞為除木可知<lb/>
<pb n="9a"/>
薙氏下士二人徒二十人<lb/>
　薙剪草也或作夷或曰讀如鬀小兒頭之鬀月令曰<lb/>
　燒薙行水謂燒所芟草乃水之<lb/>
硩蔟氏下士一人徒二人<lb/>
　硩讀為擿蔟謂鳥巢<lb/>
剪氏下士一人徒二人<lb/>
赤叐氏下士一人徒二人<lb/>
　赤叐猶捇㧞謂除去之也<lb/>
<pb n="9b"/>
蟈氏下士一人徒二人<lb/>
　蟈蝦蟇也<lb/>
壺涿氏下士一人徒二人<lb/>
　壺謂瓦鼓涿擊之也<lb/>
庭氏下士一人徒二人<lb/>
　主射妖鳥令國中潔清如庭内也<lb/>
銜枚氏下士二人徒八人<lb/>
　枚狀如箸横銜之為之繣結于項以止言語<lb/>
<pb n="10a"/>
伊耆氏下士一人徒二人<lb/>
　伊耆古王者號始為蜡祭以息老物此掌共杖函故<lb/>
　以名官秋物成而養老故列于秋官<lb/>
大行人中大夫二人小行人下大夫四人司儀上士八<lb/>
人中士十有六人行夫下士三十有二人府四人史<lb/>
八人胥八人徒八十人<lb/>
環人中士四人史四人胥四人徒四十人<lb/>
象胥每翟上士一人中士二人下士八人徒二十人<lb/>
<pb n="10b"/>
　通四裔之言者東方曰寄南方曰象西方曰狄鞮北<lb/>
　方曰譯今總名曰象者周之德先致南方也<lb/>
掌客上士二人下士四人府一人史二人胥二人徒二<lb/>
　十人<lb/>
掌訝中士八人府二人史四人胥四人徒四十人<lb/>
掌交中士八人府二人史四人徒三十有二人<lb/>
掌察四方中士八人史四人徒十有六人<lb/>
掌貨賄下士十有六人史四人徒三十有二人<lb/>
<pb n="11a"/>
朝大夫每國上士二人下士四人府一人史二人庶子<lb/>
八人徒二十人<lb/>
　此王之士也使主都家之治而命之曰朝大夫所以<lb/>
　尊王朝也庶子在府史之下蓋其宫長所自辟除也<lb/>
　都家之司馬既掌其士庶子之政學以聽國司馬而<lb/>
　此職及都則復設庶子者豈掌鄉八刑以紏都家之<lb/>
　民者與其以庶子稱者教刑本為士庶子設而因以<lb/>
　下逮于庶民也<lb/>
<pb n="11b"/>
都則中士一人下士二人府一人史二人庶子四人徒<lb/>
八十人<lb/>
　都則主都家之八則者當言每都如朝大夫及都司<lb/>
　馬云○易彦祥曰八則都家所同守也然謂之都則<lb/>
　而不言家則何也王之大夫四命雖馭之以八則而<lb/>
　未與賜則之數也故大宰以八則治都鄙亦以都為<lb/>
　主<lb/>
都士中士二人下士四人府二人史四人胥四人徒四<lb/>
<pb n="12a"/>
十人家士亦如之<lb/>
　亦當言每都<lb/>
　秋官卿大夫上士共三十三人而中士下士四百有二人<lb/>
　蓋位卑則不敢怙勢以枉人職分乃易于悉心以體物也<lb/>
大司寇之職掌建邦之三典以佐王刑邦國詰四方<lb/>
　刑邦國即下經用三典于三等之國是也蓋刑邦國<lb/>
　之民若諸侯之不率者則九伐施焉非五刑所及也<lb/>
　既曰刑邦國又曰詰四方蓋詰四方邦國之用刑而<lb/>
<pb n="12b"/>
　不率三典者大宰以刑典詰邦國即此義也<lb/>
一曰刑新國用輕典二曰刑平國用中典三曰刑亂國<lb/>
用重典<lb/>
　新建之國民未習教故用法輕亂國俗狃于惡非重<lb/>
　灋不足以革之平國則但用常行之灋○王介甫曰<lb/>
　用輕典以柔乂也用中典以正直乂也用重典以剛<lb/>
　乂也故曰惟敬五刑以成三德<lb/>
以五刑糾萬民一曰野刑上功糾力二曰軍刑上命糾<lb/>
<pb n="13a"/>
守三曰鄉刑上德糾孝四曰官刑上能糾職五曰國刑<lb/>
上愿糾㬥<lb/>
　功功程也命將命也守部分也愿慤慎也國刑謂國<lb/>
　中之刑曰野曰鄉曰國非以地别之以事别之也水<lb/>
　土力役之政野刑也故曰上功糾力不孝不友不睦<lb/>
　不婣不任不恤鄉刑也故曰上德糾孝吏之作奸民<lb/>
　之為暴勢家之滅義國刑也故曰上愿糾暴雖國中<lb/>
　野外之人所犯鄉刑也則以鄉刑弊之易地皆然<lb/>
<pb n="13b"/>
以圜土聚教罷民凡害人者寘之圜土而施職事焉以<lb/>
明刑恥之<lb/>
　民不昬作勞故謂之罷害人謂為邪惡已有過失麗<lb/>
　于灋者○民罷于作業則必放辟邪侈而有害于人<lb/>
　寘之圜土欲其困而悔也施以職事欲其勞而思也<lb/>
其能改者反于中國不齒三年其不能改而出圜土者<lb/>
殺<lb/>
　中國謂故鄉里也不齒者不得以年次列于平民出<lb/>
<pb n="14a"/>
　逃亡也反其鄉里而曰中國者使終不改則當屏之<lb/>
　逺方也<lb/>
以兩造禁民訟入束矢于朝然後聽之<lb/>
　古者一弓百矢束矢百矢也先入百矢不實則沒入<lb/>
　官○注造至也不至則是自服不直非也無論所訟<lb/>
　虚實未有被訟而不自質辨者果自知不直而不至<lb/>
　為吏者當致其人平其事而後可以息爭未有置而<lb/>
　不聽者蓋造者作事之端兩造者各陳其致爭之由<lb/>
<pb n="14b"/>
　也書曰兩造具備則不可以至訓明矣曰禁民訟者<lb/>
　或事端微細或曲直顯然則立使解散而不復致于<lb/>
　朝也<lb/>
以兩劑禁民獄入鈞金三日乃致于朝然後聽之<lb/>
　劑劵書也三十斤為鈞訟是非可立決者也兩造具<lb/>
　備則曲直可判矣獄遲久而後決者也或負財物或<lb/>
　背㛰婣其約劑有真偽左證有存亡未可以一言而<lb/>
　決必致于獄然後其罪可定故所入加重又緩其期<lb/>
<pb n="15a"/>
　然後聽之舊説以罪相證非也以罪相證無緣有兩<lb/>
　劑若官司所守彼此爭執則各于其長訴之附于刑<lb/>
　而後歸于士<lb/>
以嘉石平罷民凡萬民之有罪過而未麗于灋而害于<lb/>
州里者桎梏而坐諸嘉石役諸司空重罪旬有三日坐<lb/>
期役其次九日坐九月役其次七日坐七月役其次五<lb/>
日坐五月役其下罪三日坐三月役使州里任之則宥<lb/>
而舍之<lb/>
<pb n="15b"/>
　嘉石文石也樹之外朝門左平成也成之使入于善<lb/>
　任保也此曰未麗于法則圜土之罷民為已麗于法<lb/>
　者可知矣圜土之罷民曰害人是實有被其害之人<lb/>
　此曰害于州里則頑嚚酗肆為州里所患苦耳○李<lb/>
　耜卿曰過大内于圜土過小坐諸嘉石刑戮之事為<lb/>
　類至多大司寇獨舉此二者蓋辟以止辟莫善于此<lb/>
以肺石達窮民凡逺近惸獨老幼之欲有復于上而其<lb/>
長弗達者立于肺石三日士聽其辭以告于上而罪其<lb/>
<pb n="16a"/>
長<lb/>
　肺石赤石也無兄弟曰惸無子孫曰獨復猶報也<lb/>
正月之吉始和布刑于邦國都鄙乃縣刑象之灋于象<lb/>
魏使萬民觀刑象挾日而斂之<lb/>
凡邦之大盟約涖其盟書而登之于天府大史内史司<lb/>
㑹及六官皆受其貳而藏之<lb/>
　大盟約謂因大㑹同而賜諸侯以盟或使約誓也邦<lb/>
　之大盟約有或背之則征討必行六官皆有事焉故<lb/>
<pb n="16b"/>
　並藏其貳又使邦人及諸侯知所約之必不可犯也<lb/>
凡諸侯之獄訟以邦典定之凡卿大夫之獄訟以邦灋<lb/>
斷之凡庶民之獄訟以邦成弊之<lb/>
　邦典六典也邦灋八灋也邦成八成也諸侯之獄訟<lb/>
　如虞芮質成之類非九伐之灋所及也故以邦典定<lb/>
　之如疆埸之爭則所犯教典政典也㛰姻相負則所<lb/>
　犯禮典也川防之閉縱則所犯事典也本無重輕一<lb/>
　定之灋必隨事而酌定之卿大夫之獄訟以八灋斷<lb/>
<pb n="17a"/>
　之者官職之不舉官聨之不㑹官常之不修官成之<lb/>
　不守官灋之不遵官刑之不當官計之不實國有常<lb/>
　刑也若卿大夫而有土地財物之訟亦當以八成弊<lb/>
　之<lb/>
大祭祀奉犬牲若禋祀五帝則戒之日涖誓百官戒于<lb/>
百族<lb/>
　戒之日即卜之日也百族王之族姓也郊特牲獻命<lb/>
　庫門之内戒百官也大廟之内戒百姓也則為王之<lb/>
<pb n="17b"/>
　族姓明矣冢宰司徒職首言祀五帝後皆曰享先王<lb/>
　亦如之下此不與也宗伯職則備言祀大神享大鬼<lb/>
　祭大示司馬職總言大祭祀此既總言大祭祀又特<lb/>
　舉禋祀五帝豈凡祭祀之戒誓大宰小宰掌之司寇<lb/>
　不涖惟祀五帝即事于郊野其事尤嚴故兼使刑官<lb/>
　之長涖之猶朝覲㑹同司寇必前王大賓客小司寇<lb/>
　前王而辟王燕出入士師前驅而辟之義與小司寇<lb/>
　及士師職皆特舉祀五帝蓋刑官之正貳及考皆從<lb/>
<pb n="18a"/>
　而蹕者又其屬聖人慮事之詳如此○王氏曰百族<lb/>
　從祭而不預于執事所以不聽誓而聽戒也<lb/>
及納亨前王祭之日亦如之奉其明水火<lb/>
　納亨致牲也其節在將祭之辰祭之日謂旦明也明<lb/>
　火見春官菙氏以隂鑑取水于月謂之明水水以<lb/>
　配鬱鬯與五齊火以給爨烹秋氣清明日至此而燥<lb/>
　烈月至此而皎潔故明水火使秋官奉之以致其清<lb/>
　明之德也<lb/>
<pb n="18b"/>
凡朝覲㑹同前王大喪亦如之<lb/>
　大喪所前或嗣王或時王<lb/>
大軍旅涖戮于社<lb/>
　社謂社主在軍者<lb/>
凡邦之大事使其屬蹕<lb/>
　屬士師以下也○王介甫曰小司寇凡國之大事使<lb/>
　其屬蹕則事在國中而已大司寇邦之大事使其屬<lb/>
　蹕則通國野焉<lb/>
<pb n="19a"/>
小司寇之職掌外朝之政以致萬民而詢焉一曰詢國<lb/>
危二曰詢國遷三曰詢立君<lb/>
　外朝在雉門之外詢謀也國危謂有兵寇之難也立<lb/>
　君謂無冢適選于庶也司徒掌萬民而使刑官致之<lb/>
　者三者皆國之變事以刑官涖之則進而陳其憸謀<lb/>
　退而動以浮言者不禁而自戢矣其不以大司寇何<lb/>
　也其職擯而叙進以傳語王與六卿並聽之秋官之<lb/>
　長不得獨去其列而為擯也<lb/>
<pb n="19b"/>
其位王南鄉三公及州長百姓北面羣臣西面羣吏東<lb/>
面<lb/>
　經言羣吏即庶官也惟此經及朝士職羣吏為府史<lb/>
　以對羣臣羣士而言也百姓北面答君也三公州長<lb/>
　北面帥民也羣吏在羣臣之右以主于詢萬民也六<lb/>
　鄉之官莫尊于鄉老其親民事者莫尊于州長故使<lb/>
　帥焉不及鄉大夫者鄉大夫六卿也孤卿大夫士皆<lb/>
　包于羣臣<lb/>
<pb n="20a"/>
小司寇擯以敘進而問焉以衆輔志而弊謀<lb/>
　敘進以次而進之使言也○王介甫曰以王志為主<lb/>
　而輔之以衆以衆謀為稽而弊之于王<lb/>
以五刑聽萬民之獄訟附于刑用情訊之至于旬乃弊<lb/>
之讀書則用灋<lb/>
　五刑野刑軍刑鄉刑官刑國刑也附于刑墨劓宮刖<lb/>
　殺也羣士士師所議既附于刑小司寇復用情訊之<lb/>
　用情者記所謂悉其聰明致其忠愛以盡之也書者<lb/>
<pb n="20b"/>
　所書犯灋之由即獄辭也讀之而囚無不服衆以為<lb/>
　宜然後灋可用<lb/>
凡命夫命婦不躬坐獄訟<lb/>
　不身坐者使其屬與子弟代之也春秋傳王叔之宰<lb/>
　與伯輿之大夫禽瑕坐獄于王庭<lb/>
凡王之同族有罪不即市<lb/>
　刑于甸師氏<lb/>
以五聲聽獄訟求民情一曰辭聽二曰色聽三曰氣聽<lb/>
<pb n="21a"/>
四曰耳聽五曰目聽<lb/>
　四者非聲而要以聲為本故總之曰五聲凡中不直<lb/>
　者其言必煩其色必赧其息必喘其聽必惑其視必<lb/>
　眊然以是聽之則可以得其無徵之情<lb/>
以八辟麗邦灋附刑罰一曰議親之辟二曰議故之辟<lb/>
三曰議賢之辟四曰議能之辟五曰議功之辟六曰議<lb/>
貴之辟七曰議勤之辟八曰議賓之辟<lb/>
　麗附也賓謂三恪二代之後辟有以法訓者有以刑<lb/>
<pb n="21b"/>
　訓者曰以辟麗法則當以刑訓明矣既曰麗邦氵又<lb/>
　曰附刑罰者以八等人之刑當特議者附著于邦氵<lb/>
　之中而用刑罰時則以是附比之也特議之者輕則<lb/>
　赦宥重則末減也賢而罹于罰者如僨軍喪邑之類<lb/>
　或阨于事勢而非其罪也<lb/>
以三刺斷庶民獄訟之中一曰訊羣臣二曰訊羣吏二<lb/>
曰訊萬民<lb/>
　刺探取其情實也中成獄之書辭也謂之中者用刑<lb/>
<pb n="22a"/>
　貴得中也訊問也凡獄訟皆應有刺獨言庶民者賤<lb/>
　者尚刺則等而上者可知<lb/>
聽民之所刺宥以施上服下服之刑<lb/>
　三訊並用而要以民為斷者民所探取乃其情之實<lb/>
　也蓋民之所刺而以為可宥者末減可也其不可宥<lb/>
　者則權其情罪之輕重而施上服下服之刑即呂刑<lb/>
　所謂上刑適輕下服下刑適重上服也司刺言三刺<lb/>
　三宥三赦而此不言赦者凡宥必酌于民言若幼弱<lb/>
<pb n="22b"/>
　老耄憃愚之應赦者不必刺於民而後得其情也<lb/>
及大比登民數自生齒以上登于天府内史司㑹冢宰<lb/>
貳之以制國用<lb/>
　大比三年大數民之衆寡也人生齒而體備男八月<lb/>
　而生齒女七月而生齒國用出于民故得民數乃制<lb/>
　國用周官登書于天府者四民數則冢宰司㑹貳之<lb/>
　者以制國用也内史貳之者執國灋國令之貳以逆<lb/>
　㑹計也賢能之書獨内史貳之者以詔王廢置爵祿<lb/>
<pb n="23a"/>
　也盟約之書六官皆貳者邦之大盟約若有畔者則<lb/>
　禮樂征伐不行于天下六官皆有責也太史内史司<lb/>
　㑹復貳之者太史掌約劑内史掌八柄其有㑹同征<lb/>
　伐則財用計要司㑹之所職也獄訟之登不書其貳<lb/>
　者自鄉遂都鄙之吏達于羣士羣士達于士師小司<lb/>
　寇訊而弊之大司寇聽之士師受中而致于下書之<lb/>
　者不一而足矣第登中于天府以示罪皆天討而無<lb/>
　事復書其貳也<lb/>
<pb n="23b"/>
小祭祀奉犬牲凡禋祀五帝實鑊水納亨亦如之<lb/>
　實鑊水以滌牲也及納亨亦實其水<lb/>
大賓客前王而辟后世子之喪亦如之小師涖戮凡國<lb/>
之大事使其屬蹕<lb/>
孟冬祀司民獻民數于王王拜受之以圖國用而進退<lb/>
之<lb/>
　司民星名軒轅角也民之夫家老幼衆寡鄉師遂師<lb/>
　鄉大夫遂大夫既以歲時登之稽之而復設司民于<lb/>
<pb n="24a"/>
　秋官以登其數至獻數于王則不以司徒而以司寇<lb/>
　者必服教而不罹于刑然後為天民之良王始得而<lb/>
　有之也○王氏曰民之輕生觸法皆由于貧民之貧以<lb/>
　國用無節故必使司寇獻民數而制國用也○李耜<lb/>
　卿曰孟冬獻民數者一歲之中或民氣安樂或荒札<lb/>
　間作因民之登耗可知生斂之豐匱賦入之多少以<lb/>
　之圖度國用量入以為出也三年又大比以制國用<lb/>
　者天道豐凶之數至此齊矣公私出入之經上下可<lb/>
<pb n="24b"/>
　較矣民之少者則已壯未老者則既老矣故大比之<lb/>
　而凡受田歸田之令或征或舍之差耕三餘一之法<lb/>
　可斟酌而更定之矣蓋圖者隨分而營度制者總成<lb/>
　而經畫義各有指焉○李世美曰漢文帝一歲斷獄<lb/>
　四百而武帝時乃數萬周官司寇主獻民數使王知<lb/>
　生齒不可耗于刑殺而使民逺罪宜有道也<lb/>
歲終則令羣士計獄弊訟登中于天府<lb/>
　獄已成辭而附于罪者歲終則總計其數訟之可立<lb/>
<pb n="25a"/>
　決者則遂斷之也必登斷獄之書于天府者使神監<lb/>
　之<lb/>
正歲帥其屬而觀刑象令以木鐸曰不用灋者國有常<lb/>
刑令羣士乃宣布于四方憲刑禁<lb/>
　宣徧也令羣士舊讀屬上文不可通蓋使鄉士布于<lb/>
　鄉遂士布于遂縣士布于野方士布于都家訝士布<lb/>
　于四方也<lb/>
乃命其屬入㑹乃致事<lb/>
<pb n="25b"/>
　㑹者用財之計事者所承職事入之致之並于冢宰<lb/>
　冢宰職令百官府各正其治受其㑹聽其致事而詔<lb/>
　王廢置是也惟地官秋官有入㑹致事之文者惟二<lb/>
　官用財紛雜而纖細必各㑹之以入于冢宰若禮官<lb/>
　政官所用之財則各有經式冢宰司徒之屬共之不<lb/>
　必其官自㑹也惟二官之職事積日累月而成其案<lb/>
　牘或因于前其得失有考于後故歲終致之而後冢<lb/>
　宰聽之若禮事軍事則時過而事畢無可致也○李<lb/>
<pb n="26a"/>
　耜卿曰此九字當在登中于天府之下蓋小宰小司<lb/>
　徒文皆言考成受㑹致事方繼以正歲帥屬云云應<lb/>
　同<lb/>
士師之職掌國之五禁之灋以左右刑罰一曰宮禁二<lb/>
曰官禁三曰國禁四曰野禁五曰軍禁皆以木鐸徇之<lb/>
于朝書而縣于門閭<lb/>
　左右輔也刑罰禁民為非預施五禁所以輔之徇于<lb/>
　朝示貴者縣于門閭示賤者巷門曰閭<lb/>
<pb n="26b"/>
以五戒先後刑罰毋使罪麗于民一曰誓用之于軍旅<lb/>
二曰誥用之于㑹同三曰禁用諸田後四曰糾用諸國<lb/>
中五曰憲用諸都鄙<lb/>
　誓用于軍旅者賞罪用命不用命必出矢言使知必<lb/>
　行也誥用于㑹同者宣諭以禮義也禁用于田役者<lb/>
　使衆守灋而不敢踰也國中用糾者其民聚可舍致<lb/>
　而申警之也都鄙用憲者其地逺必分布而表懸之<lb/>
　也曰用之于者以事言也曰用諸者以地言也<lb/>
<pb n="27a"/>
掌鄉合州黨族閭比之聨與其人民之什伍使之相安<lb/>
相受以比追胥之事以施刑罰慶賞<lb/>
　毎鄉而合其聨與什伍也合其聨使之相安相受也<lb/>
　合其什伍以比追胥之事也言鄉則遂與都鄙公邑<lb/>
　可知矣追胥之事司寇所專掌也因使士師每鄉而<lb/>
　合其聨以簡罷民又所以清盜賊之原也其不相安<lb/>
　者則不相受而收之圜土坐諸嘉石必能改而州里<lb/>
　任之然後舍之<lb/>
<pb n="27b"/>
掌官中之政令察獄訟之辭以詔司寇斷獄弊訟致邦<lb/>
令<lb/>
　官中大司寇之官府中也獄訟之辭鄉士遂士縣士<lb/>
　方士所議也諸官之司惟此掌宮中之政令者宰夫<lb/>
　所掌則通六官之事鄉師分掌其鄉肆師則掌禮事<lb/>
　之小者以佐宗伯惟士師則獄訟之上察其辭以詔<lb/>
　司寇獄訟之成致其令以付羣士凡官中之政令無<lb/>
　不待之以定由之以達者故特文以著之<lb/>
<pb n="28a"/>
掌士之八成一曰邦汋二曰邦賊三曰邦諜四曰犯邦<lb/>
令五曰撟邦令六曰為邦盜七曰為邦朋八曰為邦誣<lb/>
　士之八成獄官斷事之成式有此八品也邦賊為逆<lb/>
　亂者邦諜異國人來反間者如衞禮至仕邢晉殺秦<lb/>
　諜之類撟邦令詐稱以有為者為邦朋朋黨以亂政<lb/>
　者為邦誣誣上以行私者○三代盛時列國分土君<lb/>
　臣同體無所為刺探國事者爾雅井一有水一無水<lb/>
　曰瀱汋集韻汋挹取也其諸聚斂掊克之臣浚民之<lb/>
<pb n="28b"/>
　生以虧邦本者與故列于邦賊邦諜之上也<lb/>
若邦凶荒則以荒辯之灋治之<lb/>
　其歲之祲有差等其地之民有衆寡其民之困有淺<lb/>
　深其財之用有多寡其事之施有緩急故曰荒辯之<lb/>
　灋<lb/>
令移民通財糾守緩刑<lb/>
　糾守備盜賊也移民通財地官所掌而又使刑官令<lb/>
　之者移民則慮有顛越不恭暫遇姦宄者通財而使<lb/>
<pb n="29a"/>
　刑官董之則富者知必償而無匿財矣後世救荒有<lb/>
　使富民出貸而官為之責者法古之善也<lb/>
凡以財獄訟者正之以傅别約劑<lb/>
若祭勝國之社稷則為之尸<lb/>
　易彦祥曰亳社以隂為主故隂訟于是乎聽焉祭祀<lb/>
　以刑官為尸從其類也<lb/>
王燕出入則前驅而辟<lb/>
　燕出入偶以遊燕出入也恐侍御僕從或以邪僻導<lb/>
<pb n="29b"/>
　王故使刑官糾之且示王不當數遊燕也若宮中燕<lb/>
　出入必從則無暇理邦之刑禁矣<lb/>
祀五帝則沃尸及王盥洎鑊水<lb/>
　洎謂增其沃汁按特牲少牢尸盥不就洗入門北面<lb/>
　盥以盤匜則王将獻尸宜就洗以盥鑊水小司寇實<lb/>
　之故士師増之小祝職大祭祀沃尸盥小臣職大祭<lb/>
　祀沃王盥鬱人職凡祼事沃盥而祀五帝之沃盥獨<lb/>
　以士師共之凡祭祀亨人實鑊水而祀五帝獨小司<lb/>
<pb n="30a"/>
　寇實之士師増之豈以即事于郊野刑官之正貳及<lb/>
　司皆前後左右于王以致其嚴而因使共近王之職<lb/>
　事與○張子曰節服氏郊祀有尸不害為稷尸用此<lb/>
　推之凡有尸者皆人鬼也此經祀五帝有尸五人帝<lb/>
　之尸也社稷有尸柱與稷之尸也春秋傳晉祀夏郊<lb/>
　董伯為尸鯀之尸也虞夏傳舜入唐郊丹朱為尸嚳<lb/>
　之尸也儀禮周公祭泰山以太公為尸古者嶽瀆配<lb/>
　公侯國語山川之靈足以紀綱天下其守為神汪芒<lb/>
<pb n="30b"/>
　氏之君守封隅之山者也春秋傳臺駘汾神也則亦<lb/>
　為人鬼之尸明矣五祀有尸行神則世傳為黄帝之<lb/>
　子中霤門井戸竈必始為是者也若迎貓迎虎則或<lb/>
　以木禺芻靈記亦未言以人為尸由是言之非人鬼<lb/>
　無尸決矣<lb/>
凡刉珥則奉犬牲<lb/>
　鄭剛中曰刉當為刲釁禮也珥當為弭即小祝之弭<lb/>
　兵災注曰羽者為衈此奉犬牲不宜言羽<lb/>
<pb n="31a"/>
諸侯為賓則帥其屬而蹕于王宮大喪亦如之<lb/>
大師帥其屬而禁逆軍旅者與犯師禁者而戮之<lb/>
　逆軍旅如春秋傳荀吳之嬖人不肯即卒晉侯之弟<lb/>
　揚干亂行于曲梁之類犯師禁尚書費誓寇攘踰垣<lb/>
　牆竊馬牛誘臣妾之類<lb/>
歲終則令正要㑹正歲帥其屬而憲禁令于國及郊野<lb/>
　士師先令正要㑹然後小司寇命入㑹小司寇令羣<lb/>
　士憲刑禁則士師帥而憲之易刑禁為禁令者懸刑<lb/>
<pb n="31b"/>
　禁並小司寇之令也正要㑹在歲終憲禁令在正歲<lb/>
　則小司寇職乃命其屬入㑹乃致事宜在登中于天<lb/>
　府之下益明矣<lb/>
鄉士掌國中各掌其鄉之民數而糾戒之<lb/>
　掌國中者其治所在國中也四郊之獄訟鄉師聽之<lb/>
　而後達于鄉士國中之獄訟則鄉士自受之國中四<lb/>
　郊之民數則並掌而糾戒之○注鄉士八人言各者<lb/>
　四人而各主三鄉恐未安豈二人主國中而六人各<lb/>
<pb n="32a"/>
　主一鄉中士則四人主國中而十二人分主六鄉與<lb/>
聽其獄訟察其辭辨其獄訟異其死刑之罪而要之旬<lb/>
而職聽于朝<lb/>
　要之取其獄辭之要者為斷也既曰聽其獄訟又曰<lb/>
　辨其獄訟者聽之以探其情辨之以附于灋也凡爭<lb/>
　訟之附于刑者歸于士則不附于刑者鄉師遂大夫<lb/>
　之屬已聽斷使解散矣其附于刑者士又聽之察之<lb/>
　辨之三日而後致于司寇公聽于朝其死刑則又别<lb/>
<pb n="32b"/>
　異其要加審慎也職聽于朝者司寇弊訟斷獄羣士<lb/>
　皆在各麗其法獻其議而主六鄉之獄訟者則鄉士<lb/>
　也遂士以下皆然○春秋傳使王叔之宰與伯輿合<lb/>
　要王叔氏不能舉其契<lb/>
司寇聽之斷其獄弊其訟于朝羣士司刑皆在各麗其<lb/>
灋以議獄訟<lb/>
　麗附也恐專或有濫故公聽之使各以所見附其灋<lb/>
　獻其議而後司寇酌度之<lb/>
<pb n="33a"/>
獄訟成士師受中汁日刑殺肆之三日<lb/>
　受中謂受獄訟之成也古者司寇行戮君為不舉故<lb/>
　必累犯灋者同日而刑殺也肆陳其尸也據死者而<lb/>
　言其生刑即釋之<lb/>
若欲免之則王㑹其期<lb/>
　所欲免親故之等在八議者㑹其期謂司寇聽獄之<lb/>
　日王親往議之也必王就議于外朝者刑人于市與<lb/>
　衆棄之非王所得專也<lb/>
<pb n="33b"/>
大祭祀大喪紀大軍旅大賓客則各掌其鄉之禁令帥<lb/>
其屬夾道而蹕三公若有邦事則為之前驅而辟其喪<lb/>
亦如之<lb/>
　大祭祀若祀天四時迎氣于四郊喪紀軍旅賓客所<lb/>
　經殊方故各掌其鄉之禁令<lb/>
凡國有大事則戮其犯命者<lb/>
　大事即上大祭祀大喪紀大軍旅大賓客也戮有以<lb/>
　刑殺言者秋官掌戮是也有以辱言者司市凡有罪<lb/>
<pb n="34a"/>
　者撻戮而罰之是也此戮犯命者重輕皆有之舊説<lb/>
　誤<lb/>
遂士掌四郊各掌其遂之民數而糾其戒令<lb/>
　遂士掌遂之獄訟而治所則在四郊也逺郊乃六鄉<lb/>
　之地而遂士居之者近于遂則民隱可聞不逺于國<lb/>
　中則獄訟易達也鄉士各掌其鄉之民數而糾戒之<lb/>
　者鄉大夫不與民治故鄉士自糾戒也遂士縣士則<lb/>
　各掌其民數而糾其戒令蓋戒令其民遂大夫公邑<lb/>
<pb n="34b"/>
　吏之職也遂士縣士特糾之耳<lb/>
聽其獄訟察其辭辨其獄訟異其死刑之罪而要之二<lb/>
旬而職聽于朝<lb/>
　去王城漸逺恐多枉濫故至二旬容其反覆也<lb/>
司寇聽之斷其獄弊其訟于朝羣士司刑皆在各麗其<lb/>
灋以議獄訟獄訟成士師受中汁日就郊而刑殺各于<lb/>
其遂肆之三日<lb/>
　刑殺于郊者就遂士之治所也肆各于其遂者與衆<lb/>
<pb n="35a"/>
　棄之以懲其未也<lb/>
若欲免之則王令三公㑹其期<lb/>
若邦有大事聚衆庶則各掌其遂之禁令帥其屬而蹕<lb/>
　黄文叔曰大事即大祭祀大喪紀大軍旅大賓客鄉<lb/>
　詳其目遂舉其凡也邦之大事遂未必盡與政令及<lb/>
　之而聚其衆庶則掌其禁令<lb/>
六卿若有邦事則為之前驅而辟其喪亦如之<lb/>
　六鄉近則使三公六遂差逺則使六鄉<lb/>
<pb n="35b"/>
凡郊有大事則戮其犯命者<lb/>
　遂獄在郊故也<lb/>
縣士掌野各掌其縣之民數糾其戒令<lb/>
　距王城二百里以外至三百里曰野縣士通掌五百<lb/>
　里内公邑而言掌野者包内外而言之也縣士三十<lb/>
　二人豈每方三等公邑各以八人分主之與<lb/>
而聽其獄訟察其辭辨其獄訟異其死刑之罪而要之<lb/>
三旬而職聽于朝司寇聽之斷其獄弊其訟于朝羣士<lb/>
<pb n="36a"/>
司刑皆在各麗其灋以議獄訟獄訟成士師受中汁日<lb/>
刑殺各就其縣肆之三日若欲免之則王命六卿㑹其<lb/>
期<lb/>
若邦有大役聚衆庶則各掌其縣之禁令若大夫有邦<lb/>
事則為之前驅而辟其喪亦如之凡野有大事則戮其<lb/>
犯命者<lb/>
方士掌都家<lb/>
　不言掌其民數者其數自有都士家士掌之<lb/>
<pb n="36b"/>
聽其獄訟之辭辨其死刑之罪而要之三月而上獄訟<lb/>
于國<lb/>
　鄉士遂士縣士皆聽其獄訟察其辭者鄉遂公邑之<lb/>
　吏雖以獄辭上而未成議附法也故親聽其獄訟而<lb/>
　察其所上之辭都家之獄訟則已成議附灋矣故第<lb/>
　聽其獄訟之辭而不復親聽其獄訟也死刑之罪獨<lb/>
　曰辨者以未嘗親聽其獄訟辨之尤不可以不審也<lb/>
司寇聽其成于朝羣士司刑皆在各麗其灋以議獄訟<lb/>
<pb n="37a"/>
獄訟成士師受中書其刑殺之成與其聽獄訟者<lb/>
　不曰聽獄訟而曰聽其成者鄉師遂大夫遂師職皆<lb/>
　曰聽其治訟蓋以獄情上達于士而不自附其灋也<lb/>
　都家各有士以掌獄訟必與其君定議附灋而後上<lb/>
　于國故變文言成所以别于鄉遂公邑之未成者書<lb/>
　其獄訟之成與其聽之者以議成于下倘失實而有<lb/>
　反覆則罪其人也疑都家之獄訟質其成而犯者不<lb/>
　與之俱故方士第聽其辭司寇第聽其成書其成而<lb/>
<pb n="37b"/>
　已蓋民訟以地比正之慮牽連佐証者因此失業也<lb/>
凡都家之大事聚衆庶則各掌其方之禁令<lb/>
　方士十有六人言各掌其方者四人而主一方也<lb/>
以時修其縣灋若歲終則省之而誅賞焉<lb/>
　縣灋縣師之灋也縣師掌邦國都鄙稍甸郊里之地<lb/>
　域而辨其夫家人民田萊之數及其六畜車輦之稽<lb/>
　方士以四時修此灋歲終又省之方士每歲行其誅<lb/>
　賞三年大比則縣師以考羣吏而詔廢置焉<lb/>
<pb n="38a"/>
凡都家之士所上治則主之<lb/>
　所上治謂獄訟之小事不附罪者主之方士自主聽<lb/>
　斷注謂告于司寇聽平之非也既曰三月而上其獄<lb/>
　訟于國司寇聽其成而復設此文何義哉蓋鄉師遂<lb/>
　師遂大夫皆王官也故獄訟之小者俾得自決都邑<lb/>
　小獄訟雖其君與士共成之而必取決于王官然後<lb/>
　政有本統也或謂上治猶上計主之謂據所上治廉<lb/>
　察都家士之能否益誤矣羣吏之治上于冢宰考之<lb/>
<pb n="38b"/>
　者宰夫與方士無與也<lb/>
訝士掌四方之獄訟諭罪刑于邦國<lb/>
　告曉以麗罪及制刑之本意也<lb/>
凡四方之有治于士者造焉<lb/>
　士士師也謂讞疑辨事先詣訝士乃達于士師也<lb/>
四方有亂獄則往而成之<lb/>
　亂獄若君臣宣淫親戚相賊必往而成之者就其地<lb/>
　然後可以刺羣言得情實也<lb/>
<pb n="39a"/>
邦有賓客則與行人送逆之入于國則為之前驅而辟<lb/>
野亦如之居館則率其屬而為之蹕誅戮暴客者客出<lb/>
入則道之有治則贊之<lb/>
凡邦之大事聚衆庶則讀其誓禁<lb/>
　誓禁不及賓客恐其徒有犯者故使訝士讀而為之<lb/>
　備<lb/>
朝士掌建邦外朝之灋左九棘孤卿大夫位焉羣士在<lb/>
其後右九棘公侯伯子男位焉羣吏在其後面三槐三<lb/>
<pb n="39b"/>
公位焉州長衆庶在其後左嘉石平罷民焉右肺石達<lb/>
窮民焉<lb/>
　視小司寇職所列増公侯伯子男者諸侯適來朝則<lb/>
　與也<lb/>
帥其屬而以鞭呼趨且辟禁慢朝錯立族談者<lb/>
　呼趨呼朝者各趨其位也錯立違其位也族談羣聚<lb/>
　而談也<lb/>
凡得獲貨賄人民六畜者委于朝告于士旬而舉之大<lb/>
<pb n="40a"/>
者公之小者庶民私之<lb/>
　人民謂刑人奴𨽻逃亡者大者公之官收之以待求<lb/>
　索也若雞豚劒帶之細過時而不索則失者已棄置<lb/>
　矣故使得者私之曰庶民私之者設士大夫得獲亦<lb/>
　不私而貯于官也<lb/>
凡士之治有期日國中一旬郊二旬野三旬都三月邦<lb/>
國期期内之治聽期外不聽<lb/>
　王志長曰期外不聽者謂鄉士遂士等不能決及弊<lb/>
<pb n="40b"/>
　而不服赴愬于士者非鄉士遂士等所上之獄成也<lb/>
　踰期而獄成不上則宜誅責有司而速聽之豈得漫<lb/>
　付之不聽哉<lb/>
凡有責者有判書以治則聽<lb/>
　判書分半而合者即傅别也<lb/>
凡民同貨財者令以國灋行之犯令者刑罰之<lb/>
　同貨財即士師職所謂凶荒令民通財也天灾流行<lb/>
　令民通貨財以相濟而以國法行之為責其償與其<lb/>
<pb n="41a"/>
　息則富者樂于出財而民常不困矣犯令謂多取息<lb/>
　與能償而過期不償者士師令之朝士又令之犯者<lb/>
　加刑罰焉所以使出者無顧惜而貸者不敢背也鄭<lb/>
　司農謂司市為節以遣之凡商賈皆以節行不必同<lb/>
　貨財也康成謂富人蓄積乏時出之價不得過騰躍<lb/>
　平市禁貴儥者司市之職也二説並誤<lb/>
凡屬責者以其地傅而聽其辭<lb/>
　謂身亡而親屬執傅别以責者蓋或妻子軟弱或族<lb/>
<pb n="41b"/>
　屬疎逺欺其不知故抵冒也若轉責使人歸之則必<lb/>
　别有契約証者而無從抵冒矣地傅謂𫝊别有土人<lb/>
　佐證者小司徒聽民訟所該者廣獨以其地附近之<lb/>
　人正之不必有傅别故曰地比<lb/>
凡盜賊軍鄉邑及家人殺之無罪<lb/>
　軍攻也春秋傳鄭祭足原繁洩駕以三軍軍其前使<lb/>
　曼伯與子元潛軍軍其後又羅與盧戎兩軍之又鄭<lb/>
　子罕宵軍之蓋盜賊攻剽鄉邑及家人禦而殺之者<lb/>
<pb n="42a"/>
　無罪也不曰剽掠而曰軍者聚徒有兵異于刼請之<lb/>
　盜也<lb/>
凡報仇讎者書于士殺之無罪<lb/>
　若仇在本國既書于士則有司者當治之不宜聽其<lb/>
　私殺矣蓋仇在異國将往報之先言其情于本國之<lb/>
　士士覈得其實而書之他日殺仇于異國而自首其<lb/>
　情則異國之士得訊于本國而釋其罪此王禁也通<lb/>
　天下而統于王故有此法<lb/>
<pb n="42b"/>
若邦凶荒札喪寇戎之故則令邦國都家縣鄙慮刑貶<lb/>
　慮謀也貶猶減也○劉迎曰凶荒札喪寇戎之際灋不<lb/>
　寛減則民滋不安而盜賊之變起先儒以為減用則<lb/>
　非朝士所當慮也<lb/>
司民掌登萬民之數自生齒以上皆書于版辨其國中<lb/>
與其都鄙及其郊野異其男女歲登下其死生<lb/>
　登上也下去也<lb/>
及三年大比以萬民之數詔司寇司寇及孟冬祀司民<lb/>
<pb n="43a"/>
之日獻其數于王王拜受之登於天府内史司㑹冢宰貳<lb/>
之以贊王治<lb/>
　小司寇職曰内史司㑹冢宰貳之以制國用者以民<lb/>
　數之登耗而制國用之多少也此職曰以贊王治者<lb/>
　以民數之登耗而考政治之得失也<lb/>
司刑掌五刑之灋以麗萬民之罪墨罪五百劓罪五百<lb/>
宮罪五百刖罪五百殺罪五百<lb/>
　墨黥也先刻其面以墨窒之劓截其鼻也宮者丈夫<lb/>
<pb n="43b"/>
　則割其勢女子閉于宮中刖斷足也周改臏作刖殺<lb/>
　死刑也書傳曰決闗梁踰城郭而略盜者其刑臏男<lb/>
　女不以義交者其刑宮觸易君命革輿服制度姦宄<lb/>
　盜攘傷人者其刑劓非事而事之出入不以道義而<lb/>
　誦不詳之辭者其刑墨降畔寇賊刼略奪攘矯䖍者<lb/>
　其罪死此二千五百罪之目畧也其刑書則亡夏刑<lb/>
　大辟二百臏辟三百宮辟五百劓墨各千周則變焉<lb/>
　至穆王作呂刑其數又變漢文帝除墨劓刖三刑宮<lb/>
<pb n="44a"/>
　刑至隋乃除<lb/>
若司寇斷獄弊訟則以五刑之灋詔刑罰而以辨罪之<lb/>
輕重<lb/>
司刺掌三刺三宥三赦之灋以贊司寇聽獄訟<lb/>
　宥少寛之也赦全舍之也<lb/>
壹刺曰訊羣臣再刺曰訊羣吏三刺曰訊萬民<lb/>
　必疑獄将行赦宥而後訊于衆也三訊而後決者非<lb/>
　惟慮其失入亦慮其失出也<lb/>
<pb n="44b"/>
壹宥曰不識再宥曰過失三宥曰遺忘<lb/>
　李耜卿曰不識謂僻陋之人未識國灋非下文生而<lb/>
　憃愚之比也過失謂無心遺忘謂疎狂之夫健忘者<lb/>
　○凡赦宥乃誤公事失官物及失誤而遺害于人者<lb/>
　注引殺人以證之非也凡過而殺傷人物者乃調人<lb/>
　之所掌<lb/>
壹赦曰幼弱再赦曰老耄三赦曰憃愚<lb/>
　王介甫曰幼而不弱老而不耄愚而非憃則不在所<lb/>
<pb n="45a"/>
　赦<lb/>
以此三灋求民情斷民中而施上服下服之刑然後刑<lb/>
殺<lb/>
　三刺所以求民情也三宥三赦亦曰以求民情者求<lb/>
　其情而不在可宥可赦之列然後罪無所疑而中可<lb/>
　斷刑可施<lb/>
司約掌邦國及萬民之約劑治神之約為上治民之約<lb/>
次之治地之約次之治功之約次之治器之約次之治<lb/>
<pb n="45b"/>
摯之約次之<lb/>
　摯當作贄六約据注疏皆典灋則之所頒也不宜有<lb/>
　約劑約劑者兩相爭而質成于上者也故書于宗彜<lb/>
　丹圖而有訟則辟藏神民地邦國之約也治神之約<lb/>
　如山川為兩國之望而巡狩柴望所供犧牲玉帛之<lb/>
　賦不齊治民之約如兩國接壤而相要毋受逋亡毋<lb/>
　掠邊鄙故達其約于王室也治地之約如春秋傳鄭<lb/>
　宋之間有隙地為成而虚之或江河移徙壤地或進<lb/>
<pb n="46a"/>
　或蹙而定其疆植者功器贄萬民之約也功功役也<lb/>
　春秋傳城成周宋仲幾不受功如洫澮畛涂比邑共<lb/>
　之而功役不齊地所産器比邑皆上供而為數不齊<lb/>
　故達其約于官府也治贄之約如昬姻既入幣以死<lb/>
　喪遷徙易期恐後有變而預聞于官六者皆事之變<lb/>
　也若典灋則之常則何約劑之有不分邦國萬民而<lb/>
　統言之者治神之小者萬民或有之治功之大者邦<lb/>
　國或有之<lb/>
<pb n="46b"/>
凡大約劑書于宗彜小約劑書于丹圖<lb/>
　此經所謂宗彜與尚書異蓋宗廟之典冊也約劑至<lb/>
　衆非六彜所能備載且有訟者則辟藏數啓宗廟而<lb/>
　視祭器非義所安也其義與鼎之有銘異銘祖考之<lb/>
　功德于祭器宜也邦國萬民之約劑而書于天子祭<lb/>
　器何義乎况祭器有定數而約劑日増将因約劑而<lb/>
　别増祭器乎其不可通明矣丹圖如春秋傳著于丹書<lb/>
　之類亦冊籍也<lb/>
<pb n="47a"/>
若有訟者則珥而辟藏其不信者服墨刑<lb/>
　訟謂訟所約如春秋傳宋仲幾薛宰之爭是也辟藏<lb/>
　開府視約書珥讀為衈謂殺雞取血釁其户<lb/>
若大亂則六官辟藏其不信者殺<lb/>
　大亂謂僭約凡邦之大盟約六官皆受其貳故皆辟<lb/>
　藏<lb/>
司盟掌盟載之灋<lb/>
　載盟辭也盟者載其所要之事于策謂之載書加于<lb/>
<pb n="47b"/>
　牲上而埋之<lb/>
凡邦國有疑㑹同則掌其盟約之載及其禮儀北面詔<lb/>
明神既盟則貳之<lb/>
　有疑不協也明神謂其無不鑒照也詔讀載書以告<lb/>
　之也貳之者寫副當以授六官○覲禮設方明之木<lb/>
　著六玉以依日月山川之神<lb/>
盟萬民之犯命者詛其不信者亦如之<lb/>
　犯命犯君之教令也不信違約也春秋傳臧紇犯門<lb/>
<pb n="48a"/>
　斬闗以出乃盟臧氏又鄭伯使卒出豭行出犬雞以<lb/>
　詛射潁考叔者<lb/>
凡民之有約劑者其貳在司盟有獄訟者則使之盟詛<lb/>
　約劑之貳乃司約以入于司盟司約辟藏不信者服<lb/>
　墨刑而此復使之盟詛何也司約所謂不信者所訟<lb/>
　與約劑不符者也或約劑符而歴年久逺别有詐偽<lb/>
　則使要言于神以懼之<lb/>
凡盟詛各以其地域之衆庶共其牲而致焉既盟則為<lb/>
<pb n="48b"/>
司盟共祈酒脯<lb/>
　祈者司盟為之祈明神使不信者必凶使其地域之<lb/>
　人共牲與酒脯則或有知其實而相質証者且使為<lb/>
　變詐者懼不見直于鄉里而他日不相保受也○李<lb/>
　耜卿曰邦國之間或有讒人交搆小将相惡大将相<lb/>
　暴欲以王灋正之則彼此各有其是欲和之則終懷<lb/>
　猜忌使詔于明神則雖有大疑亦兩釋矣若夫萬民<lb/>
　之獄訟或情事曖昧無佐證可成其罪欲赦之則受<lb/>
<pb n="49a"/>
　害者不甘欲罰之則為惡者不服計惟有盟詛對明<lb/>
　神而生愧懼且降祥降殃理實不爽乃所以佐王灋<lb/>
　之窮而養民心之直也<lb/>
職金掌凡金玉錫石丹青之戒令<lb/>
　青空青也此數者同出于山地官丱人掌之此又掌<lb/>
　之者彼主取此主受也<lb/>
受其入征者辯其物之媺惡與其數量楬而璽之入其<lb/>
金錫于為兵器之府入其玉石丹青于守藏之府入其<lb/>
<pb n="49b"/>
要<lb/>
　入征謂采金玉錫石丹青者之租税也兵戈劍之屬<lb/>
　器鍾量之屬守藏者玉府内府要凡數也入之于大<lb/>
　府○鄭剛中曰受其入則取諸地而官所自入者受<lb/>
　其征則取諸民而官所税賦者<lb/>
掌受士之金罰貨罰入于司兵<lb/>
　貨泉貝也金罰即入鈞金而理曲遂罰之者貨罰或<lb/>
　以泉貝代金也入于司兵給治兵及工直<lb/>
<pb n="50a"/>
旅于上帝則共其金版饗諸侯亦如之<lb/>
　鉼金謂之版所施未聞<lb/>
凡國有大故而用金石則掌其令<lb/>
　主其取之令也大故寇戎也蓋用為槍雷椎椁之屬<lb/>
司厲掌盜賊之任器貨賄辨其物皆有數量賈而楬之<lb/>
入于司兵其奴男子入于罪𨽻女子入于舂稾<lb/>
　盜賊之妻子沒為奴者以充罪𨽻共舂稾也古者罪<lb/>
　人不孥謂凡有罪者盜賊極惡罪及其男女所以重<lb/>
<pb n="50b"/>
　累其心且懲其未也<lb/>
凡有爵者與七十者與未齔者皆不為奴<lb/>
　盜賊之親戚惟三者免為奴<lb/>
犬人掌犬牲凡祭祀共犬牲用牷物伏瘞亦如之<lb/>
　伏伏犬以王車轢之即軷祭也聘禮云其牲用犬羊<lb/>
　瘞謂埋祭也爾雅祭地曰瘞埋<lb/>
凡幾珥沈辜用駹可也<lb/>
　幾讀為刉珥讀為衈大宗伯職以埋沈祭山川林澤<lb/>
<pb n="51a"/>
　以疈辜祭四方百物<lb/>
凡相犬牽犬者屬焉掌其政治<lb/>
司圜掌收教罷民凡害人者弗使冠飾而加明刑焉任<lb/>
之以事而收教之能改者上罪三年而舍中罪二年而<lb/>
舍下罪一年而舍其不能改而出圜土者殺雖出三年<lb/>
不齒<lb/>
　不使冠飾著墨幪<lb/>
凡圜土之刑人也不虧體其罰人也不虧財<lb/>
<pb n="51b"/>
　不虧體疑即掌戮職所謂髠謂既改而髮仍可蓄也<lb/>
　惟髠故無冠飾若但加明刑不得曰刑人<lb/>
掌囚掌守盜賊凡囚者上罪梏拲而桎中罪桎梏下罪<lb/>
桎王之同族拲有爵者桎以待弊罪<lb/>
　凡囚者謂非盜賊以他罪拘者也在手曰梏在足曰<lb/>
　桎拲者兩手共一木也或曰梏者校也在首猶牛之<lb/>
　有梏<lb/>
及刑殺告刑于王奉而適朝士加明梏以適市而刑殺<lb/>
<pb n="52a"/>
之<lb/>
　士羣士也加明梏謂書其姓名及罪于梏也自遂以<lb/>
　外已各著刑殺之所惟六鄉無文故特著其適市也<lb/>
凡有爵者與王之同族奉而適甸師氏以待刑殺<lb/>
掌戮掌斬殺賊諜而搏之<lb/>
　斬以鈇鉞要斬也殺以刀刃斷首領也搏當為膊謂<lb/>
　去其衣也春秋傳殺而膊諸城上言賊則盜可知矣<lb/>
凡殺其親者焚之殺王之親者辜之<lb/>
<pb n="52b"/>
　親有服者辜謂磔之<lb/>
凡殺人者踣諸市肆之三日刑盜于市<lb/>
　踣僵尸也○李耜卿曰殺罪就市其餘四刑宮就蠶<lb/>
　室餘刑就屛處所云五服三就也若盜則刑亦于市<lb/>
　異于平人之犯罪者<lb/>
凡罪之麗于灋者亦如之惟王之同族與有爵者殺之<lb/>
于甸師氏<lb/>
　李耜卿曰亦如之者死者亦踣之刑者亦各就其處<lb/>
<pb n="53a"/>
　也殺之于甸師氏者謂不踣也踣者使衆見之也既<lb/>
　刑于隱故不踣而肆之<lb/>
凡軍旅田役斬殺刑戮亦如之<lb/>
　黄文叔曰注以戮為膊焚辜肆非也即下所謂髠者<lb/>
　全其體而戮辱之耳<lb/>
墨者使守門劓者使守闗宮者使守内刖者使守囿髠<lb/>
者使守積<lb/>
　五刑無髠或曰公族以髠首代宮刑但宮降為髠而劓<lb/>
<pb n="53b"/>
　刖者不獲減非所安也或曰髠當為完蓋居作三年<lb/>
　不虧體者觀此經則公家未嘗不畜刑人但君子不<lb/>
　近耳<lb/>
司隸掌五隸之灋辨其物而掌其政令<lb/>
　物衣服兵器之屬<lb/>
帥其民而搏盜賊役國中之辱事為百官積任器凡囚<lb/>
執人之事<lb/>
　曰民者五隸皆百二十員員外則民也任猶用也除<lb/>
<pb n="54a"/>
　兵器外家具之器皆是積為之聚也<lb/>
邦有祭祀賓客喪紀之事則役其煩辱之事<lb/>
　士喪禮下篇曰𨽻人湼厠<lb/>
掌帥四翟之𨽻使之皆服其邦之服執其邦之兵守王<lb/>
宮與野舍之厲禁<lb/>
　野舍王行所止舍也厲遮列也翟𨽻守禁司𨽻正掌<lb/>
　其事師氏又使其屬董之<lb/>
罪𨽻掌役百官府與凡有守者掌使令之小事<lb/>
<pb n="54b"/>
凡封國若家牛助為牽徬<lb/>
　牛助謂國以牛助轉徙也車轅内一牛前亦一牛用<lb/>
　二𨽻前牽而徬御之<lb/>
其守王宮與其厲禁者如蠻𨽻之事<lb/>
　王明齋曰十四字宜屬閩𨽻以文義詳之不應未言<lb/>
　蠻𨽻而曰如蠻𨽻之事<lb/>
蠻𨽻掌役校人養馬其在王宮者執其國之兵以守王<lb/>
宮在野外則守厲禁<lb/>
<pb n="55a"/>
　校人職有師圉而不見𨽻者蓋給其雜役<lb/>
閩𨽻掌役畜養鳥而阜蕃教擾之<lb/>
　李耜卿曰役畜謂為掌畜之役也○閩𨽻所養非畜<lb/>
　鳥也貉𨽻所養非常獸也珍禽竒獸不育于國乃列<lb/>
　職以養之何也一切禁之則側媚之臣轉得居為竒<lb/>
　貨以啗其上故列于六職以示其物為無竒掌于裔<lb/>
　𨽻以示其役為甚賤正所以止邪于未形也<lb/>
掌子則取𨽻焉<lb/>
<pb n="55b"/>
　舊説俱不可通文有闕誤也三𨽻皆有守王宮與厲<lb/>
　禁如蠻𨽻之文而此獨無則闕誤可知<lb/>
夷𨽻掌役牧人養牛馬與鳥言其守王宮與其守厲禁<lb/>
者如蠻𨽻之事<lb/>
　春秋傳曰介葛盧聞牛鳴曰是生三犧皆用之矣其<lb/>
　音云<lb/>
貉𨽻掌役服不氏而養獸而教擾之掌與獸言其守王<lb/>
宮者與其守厲禁者如蠻𨽻之事<lb/>
<pb n="56a"/>
　與禽獸言即所謂教擾之也能言之鳥必人與之言<lb/>
　而調習之猛獸媚養已者命以起伏動躍則應焉蓋<lb/>
　久而習于人言耳<lb/>
　<lb/>
　<lb/>
　<lb/>
　<lb/>
　<lb/>
<pb n="56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周官集注卷九<lb/>
</p>
<p>
</p>
  </div>
</body>
</text>
</TEI>
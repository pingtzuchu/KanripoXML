<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經衷論卷下</head> <lb/>
    <p>
<pb n="1a"/>
欽定四庫全書<lb/>
　易經衷論卷下<lb/>
　　　　　　　　　　　　　大學士張英撰<lb/>
　咸<lb/>
无心而感謂之咸山上有澤感之象也男女皆少感之<lb/>
至也天下萬類之暌合莫大于相感故極之天地感萬<lb/>
物聖人感人心而咸之理始盡矣感應之理莫大于心<lb/>
思心思之感先見于一身而後及于萬物故六爻取象<lb/>
<pb n="1b"/>
于人身也九四象心思為感之主其五爻大約皆不能<lb/>
自動而隨物以動者不曰足而曰拇曰腓不曰身而曰<lb/>
股曰脢不曰首而曰輔頰舌足能動之物也拇與腓不<lb/>
能動而隨足以動身能動之物也股與脢不能動而隨<lb/>
身以動皆易于感者也輔頰舌則動而感人之物也九<lb/>
四無所取象而本義釋之以心之象則以其言思也六<lb/>
爻之義大約言物感之來易于紛擾故皆以鎮靜貞固<lb/>
為得徃來憧憧為戒二之凶三之吝四之憧憧徃來上<lb/>
<pb n="2a"/>
之滕口說皆此義惟初之咸拇五之咸脢不為所感故<lb/>
初則不言吉凶五則曰无悔而舍是鮮有不得失半者<lb/>
吉凶悔吝生乎動動生乎感一有所感而本然淡定之<lb/>
性真汨矣能保其無失者幾人哉爻之所象可謂奇而<lb/>
命意可謂曲矣　天下事物之來惟順以應之虚以受<lb/>
之無將迎于前無繫累于後所謂聖人何思何慮也<lb/>
咸拇感于最初是事未至而預逆之也咸腓是事將至<lb/>
而躁以乘之也咸股是事已至而中無所主隨人轉移<lb/>
<pb n="2b"/>
也咸脢是事已至而却物以為高也咸輔頰舌是虚意<lb/>
以感人而人不應也兼此五端而感之弊盡矣惟九四<lb/>
以心為官以思為職不役于一體故勉以貞吉戒以憧<lb/>
憧抑思者感之本也彖言感而爻言思亦互相𤼵明耳<lb/>
　咸本乾坤二卦特三上二爻互易而成咸耳故取夫<lb/>
婦之義咸者二少也初婚之禮男下女一時相咸之道<lb/>
也恒者二長也居室之常女下男萬世家人之恒也故<lb/>
與損益二卦各有取義<lb/>
<pb n="3a"/>
　　恒<lb/>
恒之義有二不易之謂恒不已之謂恒恒之卦義有四<lb/>
剛上柔下上下之恒也雷風相與物性之恒也巽順而<lb/>
動制行之恒也剛柔皆應咸孚之恒也恒之大者莫如<lb/>
天地日月四時聖人故彖辭推而極言之恒之彖辭盡<lb/>
善而爻辭皆不盡善者何哉則以下卦之體為巽巽務<lb/>
巽入初為巽之主故有浚恒之凶謂過以恒理求之而<lb/>
不知變也上卦之體為震震為震動上為震之極故有<lb/>
<pb n="3b"/>
震恒之凶謂以震動為常而不知節也巽震皆不可為<lb/>
恒況巽之初震之終乎以中四爻言之九三過剛不中<lb/>
過剛非可恒之徳故有羞吝之傷六五柔中柔中亦非<lb/>
可恒之徳故僅為婦人之吉九二九四皆以剛居柔均<lb/>
不得位皆宜有悔但二以得中而悔亡四以不中而無<lb/>
所得甚矣恒之難也　恒卦六爻大約以學術徳行為<lb/>
言初之浚恒者不能安于日用飲食之常而求之過深<lb/>
不能循乎下學上達之理而深求于始是索隱行怪之<lb/>
<pb n="4a"/>
流故雖貞亦凶而無所利也終之振恒者處恒之極而<lb/>
震動以居之功敗于垂成志滿于居上故曰大无功也<lb/>
初之所以浚恒者以其為巽之體巽務深入故也終之<lb/>
所以振恒者以其為震之極動而失常故也二爻又皆<lb/>
隂柔豈成始成終之道乎九三重剛不中剛過則躁動<lb/>
是當恒而不能恒者故曰不恒其徳九四居位不正是<lb/>
不當恒而恒者故曰久非其位惟九二六五居中似可<lb/>
以得恒之理但二恒于剛又居臣位僅可无悔五恒于<lb/>
<pb n="4b"/>
柔又居君位大非所宜是六爻皆不能盡恒之理所謂<lb/>
中庸不可能也惟天地恒久不已聖人久于其道始終<lb/>
盡恒之理故觀恒卦者當合彖爻而并觀之<lb/>
　　遯<lb/>
卦自一隂生為姤是小人用事之始也至遯而二隂盛<lb/>
長君子當退避小人之時也故姤卦之時君子猶或可<lb/>
勝小人故有包魚包𤓰之象至遯則其勢愈盛君子惟<lb/>
有引退而去耳過此則為否乃君子儉徳避難之時雖<lb/>
<pb n="5a"/>
欲去而懼其不能矣卦以二隂起義爻則全以遯取義<lb/>
遯貴在前若在後則不能遯遯貴無所係應若有所係<lb/>
應則不能遯遯貴剛健若柔弱之人則不能遯初以柔<lb/>
居後故有遯尾之厲六二爻位皆柔雖中順自守恐其<lb/>
遯之志不固故曰執用黄牛之革九三艮之主也艮止<lb/>
非能遯者又下比二隂故有係遯之厲上三爻皆乾體<lb/>
乾剛則能斷而無所係戀雖有所應無傷也故曰好遯<lb/>
曰嘉遯曰肥遯曰嘉曰肥則遯之嘉美而寛裕者也鴻<lb/>
<pb n="5b"/>
飛㝠㝠弋人何慕雖有二隂之長亦復何所懼乎下卦<lb/>
三爻周公皆不以遯許之惟剛明之君子見幾審决而<lb/>
有得乎遯之宜故三爻皆吉而上獨曰无不利也逺小<lb/>
人不惡而嚴尤善于釋遯之理矣　天下有山山有侵<lb/>
偪乎天之勢而天體无窮究不可及易以山比小人以<lb/>
天況君子有去而逺之之義故取象于遯也不惡而嚴<lb/>
者惡則有攻小人之力嚴則止于籓籬自固不為小人<lb/>
所窺伺中傷蓋時當二隂盛長小人方盛之時故不利<lb/>
<pb n="6a"/>
于攻而止利于自守耳<lb/>
　　大壯<lb/>
卦中四陽盛長將决二隂而去之故為大壯卦徳内剛<lb/>
健而外震動又雷震于天之上皆壯之義也壯徃者慮<lb/>
其不正故彖言利貞易之理以陽為大以隂為小故大<lb/>
彖彖傳之詞皆幸其盛也又以謙為善以壯為戒故六<lb/>
爻之辭皆戒其壯也陽剛居壯之初在爻之下動則有<lb/>
凶故曰征凶上六居壯之終動之極雖隂柔而不能无<lb/>
<pb n="6b"/>
咎故曰无攸利羊者外柔内剛卦體亦外柔内剛故四<lb/>
爻取象于羊三居剛之極上居動之極故兩爻皆曰羝<lb/>
羊觸藩三則以剛居剛重剛不中上則以其柔而居壯<lb/>
極也惟九二九四以剛居柔雖能不極其剛然當大壯<lb/>
之時故均有戒辭焉二曰貞吉四曰貞吉悔亡則聖人<lb/>
之意可見矣下四爻純剛壯極六五忽濟之以柔故有<lb/>
喪羊于易之象易雖當壯往之時慮其過剛難制動而<lb/>
招尤故六爻之辭曰凶曰厲獨于三隂爻係之以貞吉<lb/>
<pb n="7a"/>
艱則吉則聖人之所以用壯者亦于斯可見矣壯之初<lb/>
也止于不能進壯之終也至于不能退夫不能進尚可<lb/>
言也不能退其可言乎　陽剛天之徳也一動則其勢<lb/>
不可禦故復一陽而曰亨臨二陽而曰元亨利貞泰三<lb/>
陽而大小各半矣故曰吉亨至遯則四陽盛長于下懼<lb/>
其勢方盛而驕故不曰吉亨而但曰利貞至夬以五陽<lb/>
剝一隂于上懼其當極盛而疎故揚于王庭屢詞以戒<lb/>
之于此可以見持盈保泰之難矣　非禮弗履之義有<lb/>
<pb n="7b"/>
二氣矜之勇有時而怯君子以禮義自持不愧不怍卓<lb/>
然自立萬夫莫禦此非禮弗履之所以為大壯也天下<lb/>
最難克者有己之私非強毅果决之力必不能勝人欲<lb/>
之横流却物累之紛擾必大壯而後能非禮弗履也程<lb/>
子引强哉矯以釋斯義孟子謂浩然之氣集義而生其<lb/>
深明大壯之㫖者歟<lb/>
　　晉<lb/>
晉下順上明是以柔順之臣而麗乎大明之君又明出<lb/>
<pb n="8a"/>
地上其道光顯故係之曰康侯用錫馬蕃庶晝日三接<lb/>
也晉者人臣之道以柔正為順而戒乎剛況剛而不中<lb/>
不正乎卦六爻四柔二剛初以柔居下故有晉如摧如<lb/>
之象二以柔而无應故有晉如愁如之象然初以其无<lb/>
位也故曰裕无咎二以其得中也故曰受兹介福三本<lb/>
不中正者也以其柔而居下卦之上帥下二隂而并進<lb/>
又坤衆象也故曰衆允五以柔而居中故曰往吉无不<lb/>
利此四柔爻之所以皆善而二五以其得中故獨曰受<lb/>
<pb n="8b"/>
福曰徃吉豈非人臣自靖之道以柔中得正為吉乎九<lb/>
四剛而不中正上九剛居晉極一則居近君之地一則<lb/>
居卦位之上皆以跋扈强梁逼上竊位其與人臣靖獻<lb/>
之義大相悖謬矣故雖貞亦厲雖貞亦吝況不貞乎此<lb/>
兩剛爻之所以皆不善也　又以六爻而言之初與四<lb/>
應者也四以剛而居高位不中不正為妨賢病國之人<lb/>
初適遇之能不遭其阻抑乎故有摧如之象也二與五<lb/>
應者也雖君臣同徳而大明在上二順承之内度其身<lb/>
<pb n="9a"/>
外度其君遺大投難能無愁如之象乎然以貞吉而受<lb/>
福又可信也六三以柔而居下卦之上帥羣隂以聴命<lb/>
于大明之君故上見信于君而下見信于友有衆允之<lb/>
象也九四居高位而以剛逼柔然五本明體也四貪而<lb/>
且畏故象鼫鼠五以柔中為一卦之主貴乎虚己以聴<lb/>
之故曰失得勿恤上九明之過進之極剛而居上過剛<lb/>
過明惟可自治而不可以治人故係之以厲吉而又終<lb/>
之以貞吝則剛非晉之所宜也明矣<lb/>
<pb n="9b"/>
　　明夷<lb/>
明夷者傷也其象則為明入地中其處之之道則曰内<lb/>
文明而外柔順凡卦皆以五為君位此獨以上為君位<lb/>
下五爻皆為其所傷觀五上二爻所係之辭可見矣五<lb/>
爻皆言明夷獨上一爻曰不明晦言其以晦而傷人之<lb/>
明亦終于自傷也以六爻言之初九雖陽剛而在下去<lb/>
上最逺當明夷之時可以高飛逺舉而不受其禍六二<lb/>
柔順中正是履虎尾而不傷之象也九三以至剛而應<lb/>
<pb n="10a"/>
至柔以至暗而尅至明故當南首而除其惡六四柔順<lb/>
得正而去五稍逺又下與初應是雖居尊位而猶可委<lb/>
曲退避以自全者故辭曰入于左腹言處暗則可免也<lb/>
又曰于出門庭言猶可他適也至六五則切近君位所<lb/>
傷獨深故象之于箕子人臣處此惟有守貞不回而已<lb/>
更何所逃于天地之間乎古人以上六象紂之暗以六<lb/>
五象箕子之奴囚以六四象微子之去國以九三象武<lb/>
王之觀兵以六二象文王之服事以初象太公伯夷之<lb/>
<pb n="10b"/>
高蹈其于明夷之義可謂咸當而無餘矣　九三離上<lb/>
明之極也上六坤終暗之至也惟以至明遇至暗而後<lb/>
可以行放伐之事或明不至或暗不極則君臣大分不<lb/>
可一日忘于天壤而夫子尤伸千古之大防曰南狩之<lb/>
志乃大得也有伊尹之志則可無伊尹之志則簒鳴條<lb/>
朝歌之役豈後世奸雄所得藉口者哉　初九有于飛<lb/>
于行之象六二有拯馬壯之象九三有南狩之象六四<lb/>
有出門庭之象皆主于去者也君子當闇汶之時苟可<lb/>
<pb n="11a"/>
以潔身逺禍正當隨其勢之淺深而行之惟六五貴戚<lb/>
近君義無可去故取象于箕子之貞葢五爻中惟此爻<lb/>
之自處最難故以全卦之義歸之<lb/>
　　家人<lb/>
卦有以二五二爻取義者家人是也五以剛正位乎外<lb/>
男之象也二以柔正位乎内女之象也正而且中家道<lb/>
成矣初以陽剛為正家之始上以陽剛為正家之終始<lb/>
之不正後雖竭蹷救之操之則傷恩縱之則傷義何則<lb/>
<pb n="11b"/>
志已變也故聖人于家人之初曰閑有家此非柔者能<lb/>
勝惟剛者能勝也于正家之終而歸之于反身未有反<lb/>
身不誠而能正其家者不能反身而徒言威如之吉則<lb/>
嚴厲亦足傷恩此亦非柔者能勝惟剛者能勝也觀于<lb/>
初上二爻而治家之道思過半矣六二正女正位乎内<lb/>
者柔而得正上應九五故曰无攸遂在中饋正所謂無<lb/>
非無儀惟酒食是議而得婦道之正矣九五正男正乎<lb/>
外者剛中而得正下應六二故曰王假有家勿恤吉正<lb/>
<pb n="12a"/>
所謂刑于寡妻至于兄弟以御于家邦而得夫道之正<lb/>
矣故皆曰吉也九三居下之上是家人之長者也長者<lb/>
以剛居剛而不憂其過故曰家人嗃嗃雖厲而亦吉九<lb/>
四居下之上是家人之幼者也幼者以柔居柔柔得其<lb/>
正方稱子弟之職故曰富家大吉六爻之盡善者謙大<lb/>
有而外無如家人謙者一身之善也家人者一家之善<lb/>
也大有者天下國家之善也六爻中剛四柔二初則以<lb/>
剛閑于始上則以剛成于終九三剛而得正九五剛而<lb/>
<pb n="12b"/>
中正此所謂父道也兄道也夫道也六二柔而中正六<lb/>
四柔而得正此所謂子道也弟道也妻道也剛柔咸得<lb/>
其宜所以咸吉也身者家之表而家者又天下國家之<lb/>
鵠也故家人一卦曰言物行恒曰反身言家者必本于<lb/>
身又曰正家而天下定言家者必及于天下家人之時<lb/>
義大矣哉　程子釋家人卦曰正倫理篤恩義善哉其<lb/>
言之也葢倫理不正而惟恩愛之是篤則懼其流于姑<lb/>
息而足以傷義恩義不篤而一于正倫理則人心離悖<lb/>
<pb n="13a"/>
無以相聨属而足以傷恩二者缺一不可能全此二者<lb/>
而善用之刑家之道其庶幾乎夫子于初爻係之曰志<lb/>
未變上爻係之曰反身言近指逺義理完備可以尋繹<lb/>
不窮有家者念之哉　婦無公事休其蠶織詩之所以<lb/>
刺也外言不入于梱内言不出于梱禮之所以訓也故<lb/>
曰无攸遂在中饋于六二一爻係之必如是而後謂之<lb/>
女貞彖傳則男女並稱大彖則専言女貞葢家以女為<lb/>
主女能克守婦職不與外事則王者勿用憂恤而吉矣<lb/>
<pb n="13b"/>
卦之所以善由于女之貞女之所以貞由五以剛健中<lb/>
正為之表而閑之于初孚之于終也此六爻相為貫通<lb/>
之義也　嗃嗃而家恒昌嘻嘻而家必敗為家督者安<lb/>
可不三復斯言家人之六四即蒙之六二也蒙曰克家<lb/>
家人曰富家皆以柔而得正為美為子弟者烏可不深<lb/>
明斯義哉<lb/>
　　睽<lb/>
火之性上炎澤之性下流其性睽也二女同居而所歸<lb/>
<pb n="14a"/>
不同其情睽也天下事無終睽之理其始睽者終必合<lb/>
故又以天地男女萬物極言之六爻皆言始暌終合之<lb/>
義二五隂陽正應雖當睽時必委曲相合故二曰遇主<lb/>
于巷五曰厥宗噬膚也于巷言其從之密噬膚言其入<lb/>
之深當睽之時不容不如是耳初之喪馬勿逐自復三<lb/>
之无初有終四之睽孤遇元夫上之睽孤匪寇婚媾皆<lb/>
始睽終合之義初當睽時而上比九二故雖剛而无應<lb/>
皆不得謂之孤六三以柔居二剛之中當睽之時故前<lb/>
<pb n="14b"/>
見輿曵後見牛掣惟九四居二隂之中上九乗一隂之<lb/>
上剛而無耦皆曰睽孤大約天下事以至誠忠信感之<lb/>
則何所不合睽離之患皆始於猜疑瞻顧見輿曵其牛<lb/>
掣其人天且劓則其猜也深矣見豕負塗載鬼一車先<lb/>
張之弧後說之弧則其疑也至矣三居下而猜之至九<lb/>
居上而疑之深猜疑既動觸處皆然兩見字極有義藴<lb/>
天下本無是事此人本無是情而疑者見之恒如此此<lb/>
睽孤之皆其自取也二爻形容善疑之人可謂傋見其<lb/>
<pb n="15a"/>
情狀者矣　睽則無與故四上二爻曰睽孤睽則多悔<lb/>
故初五二爻曰悔亡繫辭之險未有如三上二爻者葢<lb/>
各居一卦之上暌之極也故其辭如此乖則睽和則合<lb/>
遇雨之吉隂陽和也故于睽終言之<lb/>
　　蹇<lb/>
蹇上坎下艮險在前止而不能進蹇之義也山下有水<lb/>
謂之蒙蒙者昧也山上有水謂之蹇蹇者阻也彖辭四<lb/>
句則皆處蹇之道當蹇之時利于平易不利于險阻大<lb/>
<pb n="15b"/>
人足以濟蹇貞固足以處蹇得其道則雖蹇而吉矣以<lb/>
六爻言之止在下險在上故來則反乎止而安徃則入<lb/>
于坎而益蹇故初三四上以來徃言之皆喜其來而惡<lb/>
其往也九五與初二不言來徃者五為人君當大蹇之<lb/>
時二為人臣有濟蹇之責君當蹇則以求賢為急故曰<lb/>
朋來臣當蹇則以致君為念故曰匪躬之故若其他則<lb/>
不與五應或隱居高蹈或遺榮避世何來之不善乎惟<lb/>
上六以徃則窮以來則下就于五九五正所謂大人也<lb/>
<pb n="16a"/>
以卦體言之上為蹇之終又為坎之終是蹇極而將解<lb/>
之時上六下佐大君以濟時之蹇豈不碩大而吉乎與<lb/>
諸爻之獨善其身者異矣故來譽來反來連皆不言吉<lb/>
而獨于上六言來碩吉者聖人謂獨善之士僅能无咎<lb/>
无譽不如濟時之士之有功也故以見大人従貴係之<lb/>
明乎濟蹇之道惟在于君臣志合天下無常否而不泰<lb/>
之時亦在乎君與臣維持之而已矣　蹇解二卦皆以<lb/>
坎起義止于坎下則為蹇動于坎上則為解人處險難<lb/>
<pb n="16b"/>
之時惟視己之精神震動𤼵皇始有出險之功故宜動<lb/>
而不宜靜也利西南者指五従四而入于坤體之内往<lb/>
而得中故曰利不利東北者指三止于艮體之上而近<lb/>
逼于險故曰不利　聖人作易于泰于豐于豫多致其<lb/>
警誡之詞于否于困于蹇多致其勉勵之意葢困厄者<lb/>
天時而補救者人事人之不能違者時也而其不可諉<lb/>
者亦時也觀蹇之六爻易之所以贊化育者可見矣<lb/>
濟蹇者在于衆力維持故五曰朋來二曰匪躬固然矣<lb/>
<pb n="17a"/>
即三之來反四之來連上之從貴一則欲其下就二隂<lb/>
一則欲其下就一陽一則欲其下助九五惟初六無所<lb/>
就而傳又釋之以宜待非欲其終退也可見蹇難之時<lb/>
無論有位無位當同心合力以濟之而不可有猜疑畛<lb/>
域之嫌獨行取咎之失也<lb/>
　　解<lb/>
止于險内謂之蹇動乎險外謂之解在險之中非震動<lb/>
之才不能出故震上坎下為解也以蹇配天地之閉塞<lb/>
<pb n="17b"/>
以解配天地之𤼵生則人事類是矣以六爻言之下卦<lb/>
坎體上卦震體震動所以出險而成卦之解故震卦三<lb/>
爻皆解去小人之象初處九二之下又當解之時能與<lb/>
九四為正應是非有心于為險者故无咎九二雖以一<lb/>
陽處二隂之中當解之時是出乎險矣又與六五為正<lb/>
應故有獲三狐得黃矢之象六三以隂乗陽以柔乘剛<lb/>
九二之所由陷故為負勢凌賢之小人九四以震體陽<lb/>
剛應下初隂故必欲其解之也六五下應九二為卦之<lb/>
<pb n="18a"/>
主故解之而後吉也上六自處高位又當震極而應下<lb/>
六三六三隂柔之小人也上六解之故如自立于高墉<lb/>
之上而射隼小人情形無不立見有不獲之而利者乎<lb/>
故去小人為解散患難之大而震動𤼵皇則又為去小<lb/>
人之本也　本義解來復謂復其所而安靜程傳謂大<lb/>
難平定之後當正綱紀明法度復先王之舊漢唐以來<lb/>
惟苟安無事皆不知來復之義立說更為完密耳夙吉<lb/>
者救民水火則宜速遏際亂略無使滋蔓則宜早彖傳<lb/>
<pb n="18b"/>
廣之于天地象傳推之于刑罰爻辭又歸之于解去小<lb/>
人說解可謂備矣　君子小人不同立必獲狐而後得<lb/>
金矢之直必解拇而後有朋至之孚乃消長必然之理<lb/>
但不能不待陽剛之人故于兩陽爻𤼵之也　按六爻<lb/>
之中有主解散之義者初爻之剛柔相際是也自二至<lb/>
上皆主解去小人之義二四陽爻五上尊位皆有解小<lb/>
人之權惟六三為其所解狐者蠱惑之小人也拇者依<lb/>
附聨屬之小人也隼者悍鷙高位之小人也小人中惟<lb/>
<pb n="19a"/>
此三等去之最難故解除患難必去此三者禍亂既定<lb/>
之後以去小人為急自古未有無小人而足以召亂者<lb/>
此解卦六爻又所以廣彖辭之義也<lb/>
　　損<lb/>
損本卦泰也自損下卦之一陽而益乎上卦之一隂遂<lb/>
為損當泰之時惟知損下以益上則其為損也多矣然<lb/>
亦有時之不得不損者其惟二簋用享之時乎揆時之<lb/>
不得不損而後損之斯人心信服而有孚元吉矣何輕<lb/>
<pb n="19b"/>
言損乎彖辭曰損剛益柔有時六爻之義皆損剛益柔<lb/>
者也初以剛居剛而過乎剛故曰酌損之九二上九以<lb/>
剛居柔不過乎剛故皆曰弗損益之六三正當損之時<lb/>
故曰損一人上三爻皆受下三爻之益故本義于四曰<lb/>
初九之陽益己于五曰受天下之益于六曰居卦之上<lb/>
受益之極此言上三爻皆受下三爻之益也損乎下則<lb/>
益乎上此必然之勢既言益上矣復名損者何哉葢上<lb/>
雖益而下實損披根以榮枝根盡則枝槁剝民以奉君<lb/>
<pb n="20a"/>
民貧則君病雖益之實所以損之也故于損則兼言益<lb/>
相徃來者也若益則不言損者何哉誠益于國何損于<lb/>
君誠益于民何損于上上雖益也而下必損故兼言損<lb/>
益下既益矣而上必不損故不兼言損益此作易之大<lb/>
㫖也　天地隂陽君臣上下男女夫婦之理皆兩相與<lb/>
者也雖兩相與而其實則一也參之以三則雜矣故易<lb/>
曰三人行則損一人一人行則得其友周公特𤼵此精<lb/>
義于損卦之三爻孔子又于繫易而舉天地隂陽以盡<lb/>
<pb n="20b"/>
其致一之理于此見聖人讀易之精也<lb/>
　　益<lb/>
益本卦否也當否之時必有所以益之而後可以傾否<lb/>
故損上卦初畫之陽以益下卦初畫之隂而謂之益彖<lb/>
所謂自上下下其道大光也損卦則二五皆不得正益<lb/>
則中正有慶矣此損益之分也下卦三爻皆受上三爻<lb/>
之益初九益卦之主正受上之益者故曰利用為大作<lb/>
六二以柔居中而受九五陽剛之益故繫辭與損之六<lb/>
<pb n="21a"/>
五同益之十朋之龜弗克違則其益也宏矣六三不中<lb/>
不正居下之上危地也故曰益之用凶事上三爻皆益<lb/>
下者遷國尤益下之大事三四皆不中正故受益者與<lb/>
益人者皆當勉之以中行也九五正益下之主以剛中<lb/>
正在上而下以柔中正應之故曰有孚惠心則其為元<lb/>
吉可知矣上九則益之極而反損猶泰之極而反否也<lb/>
天下安有常益之理哉　四爻互體坤坤土也故利用<lb/>
為依遷國　益卦稱元吉者二稱吉者一稱无咎稱利<lb/>
<pb n="21b"/>
者二且不兼言損明益下之為利溥也上九獨言凶六<lb/>
三亦言凶事者皆以其處益之極也六三柔而居下猶<lb/>
可言也上九剛而居上不可言也以求益之極而又以<lb/>
剛行之其能免乎與易謙受之理悖矣故獨曰凶　初<lb/>
受上之益是小臣而蒙上之福必思有以報之故利用<lb/>
為大作二以中順之徳正應九五大被恩寵故曰益之<lb/>
十朋之龜三處下之上不中不正而隂柔過甚故益之<lb/>
以凶事凶事云者威罸以懲創之警誡以震動之或處<lb/>
<pb n="22a"/>
之于險阻或任之以艱難皆所以益之也六四以大臣<lb/>
而行益民之事故曰告公從九五以大君而𢎞益下之<lb/>
仁故曰有孚惠心至上九則益之極而反損循環之理<lb/>
也損益彖辭主民言故曰民悦无疆六爻主君臣相益<lb/>
言亦所以補大彖之不逮也損吾身者莫大于忿慾益<lb/>
吾身者莫大于遷善改過損其所當損益其所當益此<lb/>
大象又别𤼵一義以補彖爻之不逮也<lb/>
　　夬<lb/>
<pb n="22b"/>
夬者以衆陽决去一隂之象也以一隂處將退之勢决<lb/>
之似易以一隂處上位之極决之實難以君子而有去<lb/>
小人之心其勢不勝反為其所乘者古今何可勝嘆哉<lb/>
故彖辭深致其危厲之意以今觀之亦可謂費辭者矣<lb/>
揚于王庭正其罪也孚號求君子之助也有厲戒備之<lb/>
也告自邑自處于無過之地也不利即戎不可徒恃剛<lb/>
壯也利有攸往攸徃之勢也聖人之情見乎辭矣以六<lb/>
爻言之五陽皆欲决陰者也而所處之地不同五以陽<lb/>
<pb n="23a"/>
剛居尊位可以决之矣以其近于上故有莧陸之象恐<lb/>
其感之者深三以剛居剛正與上應意欲决之矣然過<lb/>
剛不中故有壯于頄之象恐其行之者暴也然决去隂<lb/>
柔惟此二爻能之故二爻専言夬夬欲其决而又决也<lb/>
遇雨若濡有愠无咎與中行无咎又望其行權守中善<lb/>
處小人而不為小人所乘也若二與四則以剛居柔皆<lb/>
無位者故但為惕號以防莫夜之戎牽羊以従諸陽之<lb/>
後而不以夬决之事望之也若初則居下而去之者益<lb/>
<pb n="23b"/>
逺故往則有不勝之咎觀夬之六爻則知决去小人在<lb/>
乎純剛又不可不委曲權變且不可概責之不當位之<lb/>
人也大約五者决去小人之明君也三者權位相敵决<lb/>
去小人之大臣也四者憂危慮患之人宜居後而不宜<lb/>
居先者也初與二則謹于防己之君子也一隂處將窮<lb/>
之勢見絶于君子則亦无號終有凶而已其能久乎<lb/>
五陽當進長之時可謂壯矣故曰壯于前趾謂其不宜<lb/>
行而行也故有不勝之咎曰壯于頄謂其不宜露而露<lb/>
<pb n="24a"/>
也故亦有咎聖人于將退之一隂而猶難其辭如此<lb/>
牽羊之說本義主退居于後程傳謂羊者羣居之物牽<lb/>
者挽而同進之象三陽在下四與之牽挽並進以上助<lb/>
于五是合衆君子之力以佐一君而决去小人大臣之<lb/>
事也似較本義為優　剝者以五隂而剝一陽何其易<lb/>
也夬者以五陽而决一隂何其難也剝夬皆多危厲之<lb/>
辭皆所以為君子危也剝之上九曰小人剝廬終不可<lb/>
用惜之也夬之上六曰无號之凶終不可長幸之也故<lb/>
<pb n="24b"/>
曰易為君子謀不為小人謀　决而和者非和于小人<lb/>
謂决去小人而無傷恩害義啓釁貽憂之事世路仍安<lb/>
于太平國體不傷于刻急是之謂决而和九五之所謂<lb/>
中行无咎者正以此也<lb/>
　　姤<lb/>
姤者遇也以衆君子而遇一小人也夬者隂柔將退之<lb/>
時也姤者隂柔方長之機也故彖曰女壯慮其始也聖<lb/>
人之意于初六一爻見之矣繫于金柅欲其止也有攸<lb/>
<pb n="25a"/>
往見凶戒其進也此非為小人謀仍為君子謀也羸豖<lb/>
孚蹢躅恐君子忽其在下之隂而欲其備之深也爻辭<lb/>
既諄復言之矣象復益之以柔道牽也言隂柔之牽引<lb/>
最易而制防甚難非金柅之固其能止其壯哉金柅即<lb/>
指二也小人方來惟恃陽剛之君子足以制之賴九二<lb/>
與之廹近足以相制故曰包有魚包者轄而統之不使<lb/>
猖獗之意不利賓者恐其遇于衆也九四居位不中不<lb/>
正獨與初應是専與小人為緣而全無制防之具是為<lb/>
<pb n="25b"/>
包无魚之象起凶者小人漸長之禍皆従此起也九五<lb/>
乃一卦之主以陽剛中正而居尊位故能轄制小人而<lb/>
有以杞包𤓰之象杞配陽剛之徳魚與𤓰皆象初隂也<lb/>
小人將進惟陽剛居中而在尊位乃為臨于小人者足<lb/>
以防之故包𤓰包魚之權必歸于九五九二之君子以<lb/>
其皆剛而得中故也小人在下必有一居上不正之人<lb/>
應之此九四之所以凶也九三以過剛不中而有臀无<lb/>
膚之象上九以剛居卦之極故有姤其角之象以其皆<lb/>
<pb n="26a"/>
與初隂無涉故雖厲雖吝而皆得无咎也　剝卦五隂<lb/>
而獨有六三一隂與上相應是當剝之時獨有一人為<lb/>
君子之黨故得无咎姤卦五陽而獨有九四一陽與初<lb/>
相應是當姤之時獨有一人為小人之援故得凶也<lb/>
夬卦是言决去小人之道姤卦是言制防小人之道小<lb/>
人之勢雖衰而决去之不易小人之勢雖微而防制之<lb/>
甚難故曰讀易者使知懼　姤者遇也凡不期見而見<lb/>
謂之遇當乾之時衆正滿朝而一隂初生出其意外故<lb/>
<pb n="26b"/>
曰遇彖辭六爻皆以隂陽之消長言彖傳復推之于天<lb/>
地君徳大象又推之于施命四方以明相遇之義至大<lb/>
夫子之推廣易義者如此<lb/>
　　萃<lb/>
萃聚也卦似比而唯多九四之一陽天下有所萃聚之<lb/>
象也幽以萃鬼神則莫大于假廟明以萃天下之人民<lb/>
則莫大于見大人故彖辭特舉二者言之卦體九五以<lb/>
陽剛中正而居尊位是天下之所萃也猶比之九五為<lb/>
<pb n="27a"/>
上下之所比也萃天下者在乎位故九五曰萃有位无<lb/>
咎萃天下者在乎徳故又曰匪孚元永貞悔亡徳位兼<lb/>
隆斯足以當天下臣民之萃而无咎无悔矣彖傳所謂<lb/>
剛中而應故聚者正以此也下坤三隂宜萃于此者乃<lb/>
初六以隂柔而與四應六三以隂柔而與上應故初曰<lb/>
乃亂乃萃三曰萃如嗟如是昩其所當萃者也惟六二<lb/>
居二隂之中獨與五應故曰引吉无咎謂牽引二隂以<lb/>
萃于九五則无咎也初三皆曰往无咎者往従于九五<lb/>
<pb n="27b"/>
則无咎也九四陽剛而近于五近則懼其逼故戒之以<lb/>
大吉无咎而釋之曰位不當也上六當羣萃于五之時<lb/>
而已獨亢而居上能無齎咨涕洟之傷乎萃卦六爻以<lb/>
五為主合觀彖傳及九五之爻辭而知之矣　六爻皆<lb/>
言无咎者何葢九五陽剛中正以徳而居尊位天下有<lb/>
所歸往趨向而不至于無所統故皆可以无咎初之勿<lb/>
恤徃二之引吉三之徃无咎皆欲其審所萃也四以剛<lb/>
徳而上輔明君六以失位而齎咨涕洟避退如此而後<lb/>
<pb n="28a"/>
可无咎一則曰位不當一則曰未安上義尤著矣六爻<lb/>
皆戒辭<lb/>
　　升<lb/>
升者進而上也彖辭曰見大人曰南征是皆進而有為<lb/>
之象卦徳巽順此升之所以亨也大抵進而有為莫大<lb/>
于誠信初六隂爻居陽位柔而不過故曰允升允非信<lb/>
乎九二陽爻處隂位剛而不過故曰孚乃利用禴孚非<lb/>
信乎九三陽剛而得正居下之上决于進取故有升虚<lb/>
<pb n="28b"/>
邑之象象曰无所疑无疑非信乎六四近五而過于柔<lb/>
故勉之以誠敬順事曰王用亨于岐山始吉而无咎五<lb/>
居尊位當升之時故曰貞吉至上六則升而不已故有<lb/>
㝠升之戒若能終守不息之貞而亦利夫曰用亨曰順<lb/>
事曰貞吉曰不息之貞何一不以信為本乎君子當進<lb/>
而有為之時允信篤誠則剛柔皆可濟也矣　大人兼<lb/>
徳與位而言欲進于位者用見有位之大人則不憂其<lb/>
位之不進欲進于徳者用見有徳之大人則不憂其徳<lb/>
<pb n="29a"/>
之不進易以陽為大凡言大人皆陽爻也萃見大人六<lb/>
二見九五之大人也升見大人六五見九二之大人也<lb/>
　人欲進而有為非終巽不足以濟事故曰柔以時升<lb/>
初五升階之易由已柔順而有九二剛中之應不至于<lb/>
過柔故可以時升而大得志也<lb/>
　　困<lb/>
困者下卦一陽陷于二隂之中上卦二陽揜于一隂之<lb/>
下此陽之所以困也六爻則言處困之道惟陽剛中正<lb/>
<pb n="29b"/>
之人則處困而猶亨所謂亨貞大人吉是也若隂柔之<lb/>
人則當困而益困不得所謂亨貞之義矣九二剛中故<lb/>
曰困于酒食酒食人之所樂也今困于此非困而亨之<lb/>
象乎九四剛而居柔故曰困于金車金車人之所恃以<lb/>
為安者也今困于此非困而亨之象乎九五剛中而正<lb/>
曰困于赤紱赤紱人之所慕以為榮者也今困于此非<lb/>
困而亨之象乎古君子當處困之時葵藿飽于膏梁徒<lb/>
步榮于軒車韋布華于黼黻非所謂困于酒食困于金<lb/>
<pb n="30a"/>
車困于赤紱者乎九二九五二爻一則曰利用亨祀一<lb/>
則曰利用祭祀又言君子之處窮困皆利于誠信而不<lb/>
宜於虚誕也凡此皆大人之所以亨而小人不能也初<lb/>
六六三上六皆隂柔之人處困而益困既曰困于株木<lb/>
矣又曰入于幽谷既曰困于石矣又曰據于蒺藜既曰<lb/>
困于葛藟矣又曰于臲卼皆困之已深之象如衣敗絮<lb/>
行荆棘中動則有悔其視朱紱方來來徐徐有終及徐<lb/>
有說之辭不且徑庭乎惟上居困之極而將亨故又啓<lb/>
<pb n="30b"/>
之以有悔而征吉也　有言不信者言于昌明之時則<lb/>
人將信之若既處困則當緘默以逺害喋喋不已終致<lb/>
益困所謂尚口乃窮也<lb/>
　　井<lb/>
井者均澤于衆王者立法以養人之義改邑不改井者<lb/>
時有因革而良法美意不可得而變也无喪无得往來<lb/>
井井者利而不庸惠而不費浥彼注兹而不窮也汔至<lb/>
亦未繘井羸其瓶凶此皆仁心仁聞而施澤不加于百<lb/>
<pb n="31a"/>
姓事敗于中衰徳壅于下流是以凶也君之徳及于人<lb/>
以下逮為功猶井之澤遍于物以上出為美故初居最<lb/>
下有井泥不食之象二僅出射鮒而已三居下之上可<lb/>
用汲矣然以其居下體故有井渫不食之象四居上之<lb/>
下曰无咎九五則漸上而功及于物故下皆言不食而<lb/>
至此始言食也至上六則澤被无疆往者來者皆得而<lb/>
取之故有井收勿幕之吉而象曰大成王道至此而盛<lb/>
矣二五皆以剛中五吉而二不吉者上下之勢異也豈<lb/>
<pb n="31b"/>
非繘井之功宜上而不宜下者乎　无喪无得乃因民<lb/>
之利王道之所以大也若私恩小惠便有得而有喪矣<lb/>
國家之患最莫于上有恩而下不被謂之屯膏此正汔<lb/>
至羸其瓶之義舊井无禽者井枯而禽鳥不顧澤竭而<lb/>
人民散亡射鮒之小井渫之棄均為可惜　始曰井泥<lb/>
未有泉也繼曰井谷漸通泉也曰井渫不停汚而井潔<lb/>
矣曰井甃漸可用也曰井冽清湛之至而可取至井收<lb/>
勿幕徳施公溥及物者逺而井之功效全矣<lb/>
<pb n="32a"/>
　　革<lb/>
革者變易也彼此前後不同揆則必革而易之亦猶水<lb/>
火之相尅二女之志不同也以卦象言之水火相息是<lb/>
為革之象以卦徳言之文明以說是為革之所以盡善<lb/>
也文明則察于理者密斯有維新之益而無紛更之擾<lb/>
百姓說而従矣惟明斯當惟當斯孚惟孚斯說惟說斯<lb/>
亨惟元亨斯得悔亡是可輕言革哉天地之革莫大于<lb/>
四時聖人之革莫大于受命故特舉此二者極言之革<lb/>
<pb n="32b"/>
之初事幾未審人情未孚不可以輕言革故曰鞏用黃<lb/>
牛之革象曰不可以有為葢其時猶未可革也然非拘<lb/>
執固守不知變通鞏用黃牛持之以中順之道也至六<lb/>
二柔中而有應且為離明之主可以革矣故曰征吉无<lb/>
咎九三則過剛不中未可速革利于詳審故曰革言三<lb/>
就九四居變革之際宜于革矣雖改命之大事而亦无<lb/>
不利他可知矣九五剛中而正大人之象也前此之革<lb/>
者至此炳爍光輝故曰虎變然九三九四九五皆以陽<lb/>
<pb n="33a"/>
剛居變革之際慮其徑情直行未孚民志故三爻皆係<lb/>
之以有孚至上六則應革者盡去而不留君子有豹變<lb/>
之文即小人亦有革面之化此時而更有所革則恐滋<lb/>
其擾矣故曰征凶居貞吉革之始與革之終皆不可輕<lb/>
也如此中四爻皆時之宜于革者然皆有戒辭惟六二<lb/>
以柔順中正而係之以貞吉无咎而與彖同辭則革之<lb/>
所尚可知也夫　觀革卦彖辭及六爻辭曰乃革者二<lb/>
曰有孚者三曰征凶者一曰不可有為者一皆所以致<lb/>
<pb n="33b"/>
其叮嚀告誡之意聖人之不輕言革也如此夫<lb/>
　　鼎<lb/>
卦之有象于身者曰頤曰噬嗑有取象于物者曰鼎曰<lb/>
井鼎重器也内巽順而外文明始克荷厥任而得大亨<lb/>
又烹餁之器也烹餁之所用莫大于亨帝與養賢而皆<lb/>
有藉于鼎則鼎之為器豈不重哉夫器重則非剛健之<lb/>
徳不足以承之初六柔而居下故有顛趾之象猶幸其<lb/>
居初未受重寄故亦有出否之利至九二九三九四則<lb/>
<pb n="34a"/>
皆鼎之腹也大臣任天下國家之責如鼎受物之重故<lb/>
二曰鼎實三曰雉膏四曰公餗皆兢兢然戒之二曰有<lb/>
疾三曰行塞四曰形渥豈不可懼之甚乎九二以剛而<lb/>
得中上應六五柔中之君故得吉九三雖不中幸其剛<lb/>
而得正上應上九故始雖行塞終以虧悔而得吉也至<lb/>
九四則居下卦之上上卦之下近君之位視九二九三<lb/>
之責更重矣乃已則剛而不中不正又下應于初六隂<lb/>
柔之小人比昵佞諛援引匪類寧不貽覆餗之凶乎六<lb/>
<pb n="34b"/>
五柔中虚己下賢以其柔中虚己也故有黃耳之象耳<lb/>
不受物而所以舉鼎相君不任事而統御羣下也以其<lb/>
應九二之剛中故有金鉉之象是得陽剛之賢以自輔<lb/>
也有不利貞者乎上九鉉之象也以陽居隂剛而能温<lb/>
故曰玉鉉下應九三同徳相濟是國之老成而有剛柔<lb/>
競絿之徳者寧不元吉乎夫鼎配之天下之重天子居<lb/>
尊御下總其大剛而不任繁劇黄耳之象也故以虚己<lb/>
下賢為美國之勲舊老臣身居事外以儀表天下為職<lb/>
<pb n="35a"/>
而亦不任事玉鉉之象也故以剛柔相濟為美初居下<lb/>
始仕而未受事之臣也故柔則顛趾而尚未有所損惟<lb/>
九二九三九四則居中任重各有所受鼎之重器實式<lb/>
憑之必剛中剛正之賢其庶幾乎九四獨與在下之小<lb/>
人為應形渥之凶亦誰咎矣古稱公輔為鼎臣有以哉<lb/>
　　震<lb/>
震以一陽生于二隂之下又其象為雷皆震動之象也<lb/>
凡臨大事當大難震動不寧者皆是也處震之道惟心<lb/>
<pb n="35b"/>
存警懼思患預防則可以出乎震故虩虩者處震之則<lb/>
也如此則笑言啞啞不喪匕鬯皆可决然也震有亨道<lb/>
何也天下事委靡壅塞則必敝壞叢脞震于天時為春<lb/>
于天象為雷于人之徳為勇一念振興百廢俱舉故不<lb/>
言而有亨道也以六爻言之初九以陽居初震卦之主<lb/>
是當震來之始即有警愓𤼵皇之意故爻與彖同辭而<lb/>
係之曰吉九四與初同徳而處事之中為衆隂所係不<lb/>
中不正又互卦坎體勢必陷于震中而不能出故有遂<lb/>
<pb n="36a"/>
泥之象處震之道剛則有為柔亦不失故九二雖有來<lb/>
厲之象而終之以勿逐六三雖有蘇蘇之象而終之以<lb/>
无眚六五雖有往來厲之象而終之以億无喪上六雖<lb/>
有征凶之象而終之以无咎葢震動恪恭恐懼修省則<lb/>
始雖警戒而後能安靜人定而勝天也惟初九以陽剛<lb/>
之徳而居震初故可以得吉九四以剛而溺于隂柔故<lb/>
至于遂泥則處震之道亦従可識矣　震初爻為成卦<lb/>
之主故與彖同辭四亦陽爻陷于重隂之中而失其所<lb/>
<pb n="36b"/>
以為震故辭獨凶<lb/>
　　艮<lb/>
艮者靜止之象也人之一身四體百骸皆主于動而惟背<lb/>
為静故曰艮其背不獲其身行其庭不見其人皆靜止之<lb/>
象艮卦主于靜而彖傳兼言動靜葢學問之所貴主于靜<lb/>
者非枯槁寂守絶物孤居之謂也歴乎紛賾之途閱乎蕃<lb/>
變之交而靜正者不失是之謂主靜故彖辭恐人之誤<lb/>
以止為止而曰時止則止時行則行動靜不失其時則<lb/>
<pb n="37a"/>
釋止之義始全古人止字始見于尚書曰安汝止欽汝<lb/>
止大學𤼵揮之曰知止彖辭釋之曰止其所源流亦大<lb/>
可覩矣以六爻言之震以初為善取其能警備于事端<lb/>
也止以終為善取其能鎮定于事終也震之九四剛而<lb/>
不中正故有遂泥之失艮之九三重剛而不中故有薰<lb/>
心之厲葢靜止固美徳而以重剛居之又處上下四隂<lb/>
之中而互卦成坎如人之腰臀之間不能屈伸則結滯<lb/>
生疾其為危也甚矣艮其趾不行也艮其身無動也艮<lb/>
<pb n="37b"/>
其輔言有節也三者皆宜止而止雖未必盡恊乎時中<lb/>
而主靜之學可以寡過故曰无咎曰悔亡限與夤非可<lb/>
止者而亦止之腓近于限而不能挽其失故曰不拯其<lb/>
隨二者皆宜動而不宜止者也至上九則以剛居上為<lb/>
止之極故獨曰吉與震初爻之辭同焉豈非震之道宜於有<lb/>
初而艮之道宜于有終也哉　艮曰敦艮復曰敦復又<lb/>
曰安土敦乎仁故能愛敦之義大矣哉<lb/>
　　漸<lb/>
<pb n="38a"/>
止于内而巽于外謂之漸恱于内而動于外謂之歸妹<lb/>
漸自二至五皆得其正歸妹自二至五皆不得其正凡<lb/>
士之登朝女之従人皆宜于漸而得正不宜于歸妹而<lb/>
不得其正故漸曰女歸吉歸妹曰征凶二卦正相對也<lb/>
漸之上下二卦皆以剛乘柔歸妹之上下二卦皆以柔<lb/>
乗剛此又二卦之相反也鴻之行有序故漸卦六爻皆<lb/>
用以為象鴻水鳥也漸干漸磐漸陵皆得其宜而不宜<lb/>
于漸陸與木六二與九五中正而應是君臣之正合夫<lb/>
<pb n="38b"/>
婦之良配也故六二則飲食衎衎而吉九五雖過剛有<lb/>
三嵗不孕之象而終以正而得吉三則重剛不中不正<lb/>
故有夫征不復婦孕不育之象但以其剛也故又利禦<lb/>
寇六四柔而得正故尚可以无咎初六柔而在下是未<lb/>
仕之臣未嫁之女也故有小子之象上无所應故厲而<lb/>
有言上九无位无應而又居漸之極是高蹈逺引之士<lb/>
也雖無濟世之功而有風世之徳故有漸逵之象羽可<lb/>
為儀亦未甞無益于世也量而後入待六禮而後行出<lb/>
<pb n="39a"/>
處之正人倫之大也寧有君子處世曽鴻漸之不若哉<lb/>
　上二兩爻柔位也有人臣之象故二言不素飽上言<lb/>
羽可為儀三五兩爻剛位也有人夫之象故二爻皆言<lb/>
夫婦初四兩爻居漸之始而各无所應皆得无咎此漸<lb/>
卦六爻之大義也<lb/>
　　歸妹<lb/>
兊少女也震長男也以少女從長男故曰歸妹歸妹之<lb/>
所以征凶者其義有四說而動一也以少女從長男二<lb/>
<pb n="39b"/>
也自二至五皆不得其正三也二體皆以柔乗剛四也<lb/>
彖辭但就歸妹二字釋其義之大說而動以下方釋大<lb/>
彖也以六爻言之二五正應夫婦之位也家人六二女<lb/>
正位乎内九五男正位乎外葢五為夫位二為婦位也<lb/>
今九二則夫居婦位而反應乎隂柔之五故有眇能視<lb/>
利幽人之貞之象六五以柔中而下應九二之剛中是<lb/>
女之賢且貴者而下從乎夫爻之最吉者也故有帝乙<lb/>
歸妹之象此外四爻皆不得其正者故初四以娣三曰<lb/>
<pb n="40a"/>
反歸四曰愆期六曰承筐无實刲羊无血皆婚姻之不<lb/>
得其正者葢婚姻以相應為正初與三四六皆无應故<lb/>
皆非吉即二五相應矣所居之位又不正故亦不能全<lb/>
美此歸妹之大㫖也觀夫婦之合而君臣朋友之相遇<lb/>
亦可以類推矣　古者一娶九女必有娣以從之故三<lb/>
爻皆言娣又以少男従長男亦娣之象也上六虚而无<lb/>
實並不得以歸妹稱之矣　二五相應可謂得夫婦之<lb/>
正而以其剛柔易位也故二則戒之以幽人之貞五則<lb/>
<pb n="40b"/>
美之以君之袂不如娣之袂良皆尚素朴幽貞之意則<lb/>
歸妹之所尚可知矣<lb/>
　　豐<lb/>
雷動于上火明于下雷火相照豐之象也明動相資豐<lb/>
之義也時處豐盛則釁孽潛滋泰極而否天運然也故<lb/>
豐之彖辭與泰三爻同泰曰勿恤豐曰勿憂泰曰艱貞<lb/>
无咎豐曰宜日中泰言消長之由豐言盈虚之理其義<lb/>
一也憂恤所以處豐泰之道而言勿憂勿恤者為徒憂<lb/>
<pb n="41a"/>
徒恤者戒也漢孝惠之酒色自廢唐文宗之泣下沾襟<lb/>
所謂不知憂恤之道而徒為憂懼無益于敗亡者也天<lb/>
地且不能違時之消息況人與鬼神决言豐之難恃也<lb/>
以六爻言之離明在下而上為震所揜惟初與四相應<lb/>
為同徳故初曰配主四曰夷主謂其皆以陽剛而居卦<lb/>
初也二為五所揜三為上所揜四與五上二陰相近上<lb/>
以陰柔居卦上皆有損于離之明故二曰豐其蔀日中<lb/>
見斗三曰豐其沛日中見沫四曰豐其蔀日中見斗上<lb/>
<pb n="41b"/>
則暗之至矣故曰豐其屋蔀其家日者離明之象也當<lb/>
豐之時壅蔽易生故四爻之象如此惟五與二應二者<lb/>
離卦之主也雖同為隂柔本非正應而尚有來章之慶<lb/>
五爻或言无咎或言吉皆能戒懼于豐亨之時猶可以<lb/>
无咎而得吉也至上而始言凶者以柔居豐極猶上六<lb/>
之居泰極也其能免于凶乎卦辭大約與泰卦相似<lb/>
天地不能常盈而不虚人事不能常盛而不衰故豐卦<lb/>
屢言日中見于彖爻者四彖傳復以日中則昃月盈則<lb/>
<pb n="42a"/>
食詳釋之聖人致儆于豐者至矣<lb/>
　　旅<lb/>
旅卦所言處羈旅之道也二五皆柔而得中又外文明<lb/>
而内艮止柔皆下乎剛故可以處羈旅而得小亨以六<lb/>
爻言之隂柔在下過于柔者也旅之所最忌者莫如瑣<lb/>
瑣隂柔之極必致其災九三過剛不中故有焚次之憂<lb/>
九四剛而居柔而亦不中故雖有于處之得而亦有不<lb/>
快之失上九剛居旅之極故有焚巢之禍大約旅之所<lb/>
<pb n="42b"/>
戒在剛而最不宜居人之上故九三上九皆凶以其无<lb/>
下人之心也惟六二六五柔而得中旅以柔為貴柔則<lb/>
无焚次之傷得中則亦无瑣瑣之患故二有即次懷資<lb/>
得僕之安而五亦有譽命之榮易之所貴者剛健惟旅<lb/>
為不宜九四雖以剛居柔故有不快之失然則旅之所<lb/>
重可知矣　旅之善者莫如即次得僕故其失也亦莫<lb/>
如焚次喪僕兩象釋之曰其義喪也其義焚也聖人揆<lb/>
之于理而知其有必至之勢其為人謀者至矣又曰旅<lb/>
<pb n="43a"/>
之時義大矣哉欲人之不可苟于所處也　不留獄之<lb/>
義最妙犴狴桎梏淹滯拘留或為無辜之株連或為老<lb/>
弱之纍繫動經嵗時宜仁人君子隱惻于此然非至明<lb/>
至慎亦不敢輕言决獄能明慎而不留獄斯可謂祥刑<lb/>
矣<lb/>
　　巽<lb/>
巽者順也入也一陽處于二隂之下為入二隂従乎四<lb/>
陽之下為順天之入物者莫如風人君之入人者莫如<lb/>
<pb n="43b"/>
命令故皆取其象于巽又巽木也木之根巽入于土之<lb/>
中而陽剛在上故巽又為木也巽雖美徳然以得中為<lb/>
貴初六以隂居下巽而過者也故為進退遲疑之象九<lb/>
三以剛居剛過剛不中是本不能巽而勉為巽者其能<lb/>
久而不渝乎故為頻巽之象上九處巽之極過于巽而<lb/>
不知節者也故為巽在牀下之象雖正亦凶此三爻或<lb/>
則過于巽或則勉為巽皆非真能巽者故曰凶曰吝初<lb/>
猶可勵之以勇至上則窮矣故初利武人之貞而上直<lb/>
<pb n="44a"/>
係之曰凶也九二九五剛而得中六四柔而得正故皆<lb/>
曰吉曰无咎曰悔亡巽本有謙讓之徳而又得中得正<lb/>
如此亦何往而不吉乎九二曰史巫紛若祭祀之吉占<lb/>
也史巫以言辭感神亦巽入之義也九五先庚三曰後<lb/>
庚三日更定制度之吉占也以心丁寧揆度于事之中<lb/>
而求其盡善亦巽入之義也六四之言田獲三品者互<lb/>
卦成離離罟之象也在互卦為離之主在三畫為巽之<lb/>
主巽又為近利市三倍故獨曰田獲三品又為田獵之<lb/>
<pb n="44b"/>
吉占古人繫辭雖賾而不厭要非無所取義也<lb/>
　　兌<lb/>
兌者澤也說萬物者莫說乎澤故以說人為義彖辭以<lb/>
說之道感人故曰順天應人此說而得其正者也兌為<lb/>
澤之義也爻以說之道媚人故曰來兌曰引兌此說而<lb/>
不得其正者也兌為口舌之義也二隂爻為說之主以<lb/>
說之道誘人而四陽爻則為其所說者初九剛而在下<lb/>
此和而說者也九二剛而得中此信而說者也又皆无<lb/>
<pb n="45a"/>
所係應未感乎小人之說故皆得吉說而利說而信有<lb/>
不忘其勞忘其死者乎六三則兌之主隂柔不中不正<lb/>
故為來兌而凶九四下比于三而上近于五若為三所<lb/>
動則溺于隂柔之小人能上從于五則親於陽剛之君<lb/>
子故曰商兌未寧在四惟斷然去其小人之諂諛從乎<lb/>
君子之嚴正則可以有喜而有慶矣至五居尊位而切<lb/>
比于上上以隂柔居說之極此小人之尤讒諂面諛最<lb/>
能惑人者也而五近之安能不剝且厲乎故于五則兢<lb/>
<pb n="45b"/>
兢戒之而于上不係以吉凶者小人之佞諛近之者必<lb/>
損況其身之凶乎不待言矣以六爻言之初與二陽剛<lb/>
之君子也居卦之下受其說者淺故皆能得其說之正<lb/>
而吉三上隂柔之小人専以口舌說人者也九四居近<lb/>
君之位九五履天位之重雖皆有陽剛之徳前後皆隂<lb/>
柔之人一或入乎諂諛之中則為所誤而不察故曰未<lb/>
寧曰有厲雖欲常保其陽剛之徳其將能乎聖人之垂<lb/>
戒者深矣　兩澤相麗互相資益又以口舌相說故為<lb/>
<pb n="46a"/>
朋友講習之義因其說也故利貞斯為君子之和而不<lb/>
流也<lb/>
　　渙<lb/>
渙者散也風行于水上有披離渙散之象焉當時勢人<lb/>
心渙散之際則必有以萃之天下之最渙者莫如鬼神<lb/>
祖考既没其精氣神明渙散而不可收拾先王立為祭<lb/>
祀之禮以子孫之誠敬萃祖考之精神故入室而懓乎<lb/>
如有所見愾乎如有所聞則渙者萃矣故渙曰王假有<lb/>
<pb n="46b"/>
廟萃亦曰王假有廟二卦所係之辭同也以巽木而行<lb/>
于坎水之上有舟楫之象焉故曰利涉大川乗木有功<lb/>
也以六爻言之有濟渙之事焉有渙其所當渙者焉故<lb/>
居渙之始濟之尚易六雖隂柔而能上比九二故有拯<lb/>
馬之壯九二以一陽陷于二隂之中而當渙之時不為<lb/>
所沈溺故有奔其機之象機者身所安也奔其機則得<lb/>
所安矣故曰得願也此二爻濟渙之義也人生之當散<lb/>
者莫如有我之私次莫如朋比之私人君之當渙散者<lb/>
<pb n="47a"/>
莫如號令之昭布與府庫之蓄積又人身之欲解散者<lb/>
莫如傷害禍患故三曰渙其躬四曰渙其羣渙有丘者<lb/>
丘亦蓄積之多也渙散其蓄積之多則非常之慶有非<lb/>
恒情所能測者矣四有大臣之道故以渙丘勉之五者<lb/>
君位也故訏謨辰告當渙其大號以財𤼵身當渙其主<lb/>
居君道也上九无位故但渙其身之傷害憂患期于无<lb/>
咎而已　下卦坎體坎者陷也故以濟渙為義上卦巽<lb/>
體巽風也故以渙散為義此六爻繫辭之别也<lb/>
<pb n="47b"/>
　　節<lb/>
水在澤中過滿則溢必有節制故名為節卦中剛柔均<lb/>
而剛得中節而得中節之所以亨也均寒暑之往來天<lb/>
地之節也衡制度之豐儉聖人之節也以時言之有當<lb/>
節而節者焉初之不出戸庭是也則以初剛而得正也<lb/>
有不當節而過于節者有當節而不能節者九二之不<lb/>
正六三之不中是也上卦坎體故専言節然節之中亦<lb/>
有善有不善焉六四之安節柔而得正上比九五安於<lb/>
<pb n="48a"/>
節者也九五之甘節剛而得正得中彖所謂當位以節<lb/>
中正以通者也此正聖人在上節制謹度不傷財不害<lb/>
民而天下食其福者也故曰往有尚上六隂柔居節之<lb/>
極故曰苦節貞凶下卦三爻言節之時上卦三爻言節<lb/>
之道節美徳也處之而安行之而甘何亨且吉如之苦<lb/>
與甘相反既以節為苦矣其能久而不渝乎節之有尚<lb/>
于中正也如此　聖人之制財用君子之處困窮皆有<lb/>
取于節之義然節以甘為美以安為福以苦為尤曰往<lb/>
<pb n="48b"/>
有尚則可以施之于無窮曰其道窮則勢必至於久而<lb/>
生變審乎此則節之義大矣知通塞知時者也失時極<lb/>
不知時者也節又以時為重<lb/>
　　中孚<lb/>
中孚之義有二以全卦言之二陰居中謂之中虚虚則<lb/>
無所係累于人欲之私以二卦言之二陽得中謂之中<lb/>
實實則剛健而可以全其天理之正故為中孚信之在<lb/>
中無所緣飾雖至㝠頑如豚魚猶可以感格而化之況<lb/>
<pb n="49a"/>
智于豚魚者乎巽木行于澤上亦為乗舟之象故又利<lb/>
于涉大川也以六爻言之二五剛中相應謂孚信之實<lb/>
故言鳴鶴子和好爵爾靡皆有孚攣如之象也上下彼<lb/>
此皆以實相信不必言吉而吉可知矣初居孚之始可<lb/>
信與否未可定之時也故在于能度量而猶恐其岐念<lb/>
之雜若上九則過于信本非可信而亦信之如翰音非<lb/>
登天之物而謂其登天豈不謬乎如本非賢而信任之<lb/>
徳薄才小任大責重以至覆乃公餗如翰音之登天則<lb/>
<pb n="49b"/>
亦信之過也中二爻本隂柔而應乎陽者也三與上相<lb/>
應上本不足應而應之故上窮而三亦窮四與初為應<lb/>
初本可應而四應之故初吉而四亦得无咎也且三為<lb/>
說之主四為巽之主故得失亦異初應乎四上應乎三<lb/>
故吉凶亦殊此中孚六爻之大㫖也　法令信則刑罰<lb/>
省審斷刑獄以實心實意求之則可以得情故中孚有<lb/>
議獄緩死之義必至于格及豚魚而後為信之至苟或<lb/>
不然則當反其信也<lb/>
<pb n="50a"/>
　　小過<lb/>
小過之義有三一為小者過一為所過者小一為小事<lb/>
過象所謂行過乎恭喪過乎哀用過乎儉皆謂所過者<lb/>
小小過之一義也卦體二陽四隂二隂得中二陽失位<lb/>
所謂小者過也彖云可小事不可大事所謂小事過也<lb/>
初與上不宜過而過者也故皆曰凶皆係之以飛鳥者<lb/>
鳥之飛在翼初與上正鳥之所為翼也二與五柔而得<lb/>
中不宜過而不過者也小畜係之曰密雲不雨自我西<lb/>
<pb n="50b"/>
郊小過五爻亦係之以密雲不雨自我西郊者小畜陽<lb/>
為隂所畜小過隂過乎陽隂之力薄雖制陽而不能大<lb/>
有所為故皆有密雲不雨之象九三當過而不過者也<lb/>
九四不當過而戒其過者也葢三以陽居陽重剛不中<lb/>
四以陽居隂剛而濟之以柔也當小過之時惟小過而<lb/>
後可以无咎初以隂柔居卦之下上以隂柔居過之極<lb/>
三以重剛居不中之地皆過者也故皆得凶六二柔而<lb/>
得正九四以剛居柔六五以柔居剛剛柔相濟不至于<lb/>
<pb n="51a"/>
過故皆得无咎此小過之大㫖也言過則言遇者雖過<lb/>
而猶不違乎理也至弗遇過之則非小過矣故凶祖妣<lb/>
君臣只從剛柔字看祖與君謂陽謂剛妣與臣謂隂謂<lb/>
柔大義但謂不過乎剛而適得其柔云爾<lb/>
　　既濟<lb/>
天下事之未成則竭蹷之功方來事之既成則怠玩之<lb/>
萌必起故未濟之卦多吉而既濟之卦多戒辭也初吉<lb/>
終亂亦猶泰之不能不否也水潤下而火炎上水上火<lb/>
<pb n="51b"/>
下則其性相濟故謂之既濟思患豫防不在未濟之時<lb/>
而在既濟之時无平不陂无往不復不在泰之時而在<lb/>
否之時聖人之意深矣哉以六爻言之初二三之義皆<lb/>
主于戒勵曵輪濡尾婦喪茀皆不能行之義伐鬼方而<lb/>
三年始克亦不容遽克之義戒懼如此庶幾處既濟而<lb/>
可以无咎至六四入坎體而將近乎險矣故衣袽終日<lb/>
之戒更加謹焉九五與六二相應各處一卦之中但九<lb/>
五以剛居剛而處尊又當險陷之中六二則以柔居柔<lb/>
<pb n="52a"/>
而處卑又為文明之主故五雖尊而不能如二之受福<lb/>
也至上六則濡首而无可救矣凡人儆戒于事前而懈<lb/>
弛于事後聖人于既濟之後而兢兢如此所謂人不躓<lb/>
于山而躓于垤也　易之垂訓皆持盈保泰之道于泰<lb/>
𤼵平陂之義于豐著見斗之象于既濟列衣袽之戒此<lb/>
聖人作易之大㫖也<lb/>
　　未濟<lb/>
未濟火上水下在上者炎而益上在下者潤而愈下其<lb/>
<pb n="52b"/>
性不相接且六爻剛柔皆不得位是以謂之未濟以六<lb/>
爻言之下卦坎體陽陷于隂之中故初則濡其尾二則<lb/>
曵其輪三則征凶又當未濟之時皆不能前進之象也<lb/>
上卦離體一隂麗于二陽之間未濟者至此而將濟矣<lb/>
故四五皆曰貞吉上九亦曰无咎五以其為離之體又<lb/>
居尊位下應于二故曰君子之光既濟未濟之初皆曰<lb/>
濡尾上皆曰濡首者以畫卦言之則為初為終以卦體<lb/>
言之則上為首初為尾故四爻所係之辭皆同也狐涉<lb/>
<pb n="53a"/>
水而多疑故二卦皆取于狐濡尾濡首皆指狐為象也<lb/>
人之涉世也能如狐之慎重不輕則亦庶乎无咎矣故<lb/>
取為象焉　上經以乾坤為首天地也下經以咸恒為<lb/>
首少男少女長男長女也上經以坎離終水火之體也<lb/>
下經以既濟未濟終水火之交也天地男女水火萬物<lb/>
萬事之權輿易之樞鑰在焉故以此始終之萬象萬變<lb/>
咸囊括于其中矣<lb/>
　<lb/>
<pb n="53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經衷論卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>提要</head>
    <p>
<pb n="1a"/>欽定四庫全書　　　　　經部六<lb/>
　提要　　　　　　　　　孝經類<lb/>
　　孝經述註一卷<lb/>
　　　　<hi>臣</hi>等謹案孝經述註一卷明項霦撰霦始末<lb/>
　　　　無可考惟江西志載項霦浙江臨海人洪武<lb/>
　　　　間為按察司僉事與黄昭原序所言合當即<lb/>
　　　　其人也是編用古文孝經本其所詮釋不務<lb/>
　　　　為深奥之論而循文衍義按章標㫖詞意頗<lb/>
<pb n="1b"/>　　　　為簡明猶説經家之不支蔓者明史藝文志<lb/>
　　　　不著録朱彛尊經義考亦不載其名惟永樂<lb/>
　　　　大典僅存此本然編次佚脱以第七章註文<lb/>
　　　　入第六章經文下遂使六章無註七章無經<lb/>
　　　　今以所佚經文按古文原本補入所佚註文<lb/>
　　　　則世無别本無從葺完矣以其沉埋蠧簡之<lb/>
　　　　内三百餘年世無能舉其名者今幸際<lb/>
昌期發其光耀亦萬世一時之遭際故特采掇出之俾<lb/>
<pb n="2a"/>　　　　聞於後不以殘缺而廢焉乾隆四十六年九<lb/>
　　　　月恭校上<lb/>
　　　　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="3a"/>孝經述註原序<lb/>
欽惟聖明天子應天啓運肇造區㝢薄海内外靡不臣<lb/>
順首建宗廟報本追逺盖將以孝治天下為子孫帝王<lb/>
萬世之業也嗚呼盛哉于是内設臺憲以振風紀外置<lb/>
察司以糾奸慝法至宻矣江西為大藩府物盛人衆獄<lb/>
訟繁滋彰善癉惡樹之風聲非學有經術亷慎明察者<lb/>
不足以與兹選已酉冬乃命安君智來為憲副項君霦<lb/>
郭君永錫共僉憲事受命陛辭玉音懇惻其所付任不<lb/>
<pb n="3b"/>亦重乎安君舊歴顯仕有學有猷郭君由神童擢科第<lb/>
累任繁劇項君家世業儒隐居十有餘載克承父志著<lb/>
書立言其經濟之資盖可想見矣余以盲病告老寓洪<lb/>
三君之來也廼不鄙而枉顧焉耳其言挹其氣雍容端<lb/>
重意藹如也他日憲從事劉君鼎承憲副之意而致辭<lb/>
曰項君之述作固多難以悉舉今姑取其集書内孝經<lb/>
註一編將廣其傳盖樂其有關于治道也敢祈一言以<lb/>
冠之余不得辭乃為之言曰孝百行之原行仁之本也<lb/>
<pb n="4a"/>徳修于身教成家國而化行乎天下此自然之理也故<lb/>
夫子稱舜為大孝而武王周公為天下之達孝然則帝<lb/>
王之治孰有加於孝乎漢文置孝經博士幾致刑措唐<lb/>
太宗以孝弟設科而死囚歸獄氣象雖殊理一而已後<lb/>
世教化不明彛倫攸斁民之犯法也非出於不知則出<lb/>
於不幸不揣其本一切以法繩之刑政日紊民乃不堪<lb/>
是以治日常少而亂日常多也近草廬吳公以孝經分<lb/>
經傳正訛闕為是書之㫖粲然明白今項君又為之註<lb/>
<pb n="4b"/>正與吳公互相發明其亦可謂勤己君以觀風行部所<lb/>
以發其所用之學迨將信而有徵安君又將鋟梓以播<lb/>
之使江西之民家有是書人有是徳悖慢之俗除禮樂<lb/>
之習興所謂振風紀者將於是乎在由是推之天下四<lb/>
海人人有士君子之行則堯舜三代之治必將權輿於<lb/>
此其於聖天子孝治天下之心顧不韙歟昭既慕項君<lb/>
學術之正復嘉憲副公與人為善之美於是乎書前提<lb/>
刑按察使副使臨川黄昭序<lb/>
</p>

  </div>
            <div>
                <head>孝經述註</head>
    <p>
<pb n="1a"/>欽定四庫全書<lb/>
　孝經述註　　　　　　　明　項霦　撰<lb/>
　　　此書孔子傳道與曽子本㫖初言孝之綱領始<lb/>
　　　終及天子諸侯卿大夫士庶人之孝中復次第<lb/>
　　　申言以紬繹其義末言臣子及天下之通孝以<lb/>
　　　終焉曽子門人記錄尊之曰經凡十有八章舊<lb/>
　　　本頗有錯簡今從古文更加次第訂正略為訓<lb/>
　　　詁以便初學<lb/>
<pb n="1b"/>仲尼閒居曽子侍坐子曰參先王有至德要道以順天<lb/>
下民用和睦上下無怨女知之乎曽子避席曰參不敏<lb/>
何足以知之<lb/>
　孔子有聖徳而無其位知道不行故于閒居啟發問<lb/>
　端欲以古聖王相傳之道授于曽子曽子儆悟即離<lb/>
　席拱聽敬受其㫖與大學中庸論語篇首所記畧同<lb/>
　四書皆孔門傳授若合符節真萬代不刋之典嗚呼<lb/>
　至哉盖自太初一元之氣包含真性性即理也以其<lb/>
<pb n="2a"/>　天賦與人得之具于心而不失故曰德至者極至無<lb/>
　以加尚之稱以其循率此徳性而行若由大路然故<lb/>
　曰道要者總要不紊之謂道徳名二而理一聖人因<lb/>
　人心本然自有之徳性道理以順天下父子君臣夫<lb/>
　婦長幼朋友上下和睦無怨皆由孝道始<lb/>
子曰夫孝徳之本教之所由生復坐吾語女<lb/>
　五常之中仁為心徳總要而主慈愛愛莫大于愛親<lb/>
　故孝為徳性之根本至于立政教以化治天下皆由<lb/>
<pb n="2b"/>　教道出然徳教二字雖總括一書之綱領而其節目<lb/>
　非一言可盡故令曽子還坐而語之如下文諸章所<lb/>
　云<lb/>
身體髮膚受之父母不敢毁傷孝之始也立身行道揚<lb/>
名於後世以顯父母孝之終也<lb/>
　謹守本分保全承受父母生育之遺體此孝道之有<lb/>
　始也明自已徳性至于成立及措諸事業揚名顯親<lb/>
　此孝道之有終也<lb/>
<pb n="3a"/>夫孝始於事親中於事君終於立身大雅云無念爾祖<lb/>
聿修厥徳<lb/>
　此通結上文孝道始終之義盖事親事君皆本然之<lb/>
　徳性能修其徳則能立身矣故引詩言豈不思念爾<lb/>
　祖父遂修厥徳以光顯之乎勉其及時立身也而戒<lb/>
　其無或失徳以忝厥祖之意亦見于言表矣古人語<lb/>
　多引詩斷章取義通而不固優游詠歌使自得之故<lb/>
　其感人也深後凡引詩放此<lb/>
<pb n="3b"/>　　右第一章言孝之綱領始終<lb/>
子曰愛親者不敢惡於人敬親者不敢慢於人愛敬盡<lb/>
於事親而徳教加於百姓刑于四海盖天子之孝甫刑<lb/>
曰一人有慶兆民頼之<lb/>
　君王身為百姓標凖盡人倫之至可以建皇極自然<lb/>
　上行下效使人人皆克愛敬其親即由己之不惡不<lb/>
　慢所推老吾老以及人之老幼吾幼以及人之幼此<lb/>
　之謂也不言郊祀者盖謂徳教廣被措時雍熙天地<lb/>
<pb n="4a"/>　宗廟百神咸享可知復申于第十六章合而觀之其<lb/>
　義備矣又引書言天子一人有大福慶則被于四海<lb/>
　萬姓咸承恩托䕃以遂其生育教誨之樂而拳拳諷<lb/>
　諫之意亦見于言表云或失徳無道則亂亡相尋民<lb/>
　罹其禍患父母妻子不能相保全尚何頼焉君天下<lb/>
　者宜鍳于兹<lb/>
　　右第二章言天子之孝<lb/>
子曰在上不驕髙而不危制節謹度滿而不溢髙而不<lb/>
<pb n="4b"/>危所以長守貴滿而不溢所以長守富富貴不離其身<lb/>
然後能保其社稷而和其民人盖諸侯之孝詩云戰戰<lb/>
兢兢如臨深淵如履薄冰<lb/>
　古公侯伯子男皆一國之君自封建廢今為方伯牧<lb/>
　守矣諸侯列爵分土富貴随身能守法不驕斯可長<lb/>
　保也社土神稷榖神土穀養民故凡建國則立壇祀<lb/>
　之與國存亡不及宗廟者舉重而言引詩以寓儆戒<lb/>
　戰兢臨深履薄皆不敢荒寧放逸之意所以喻富貴<lb/>
<pb n="5a"/>　之難保凛然可懼然其善保封疆福及子孫永享其<lb/>
　安樂者亦可見矣<lb/>
　　右第三章言諸侯之孝<lb/>
子曰非先王之法服不敢服非先王之法言不敢道非<lb/>
先王之徳行不敢行是故非法不言非道不行口無擇<lb/>
言身無擇行言滿天下無口過行滿天下無怨惡三者<lb/>
備矣然後能守其宗廟盖卿大夫之孝也詩云夙夜匪<lb/>
懈以事一人<lb/>
<pb n="5b"/>　卿大夫在朝執政之官凡服御名器皆服類凡議論<lb/>
　文辭皆言類得于心曰徳措諸事曰行三者皆當謹<lb/>
　守法度不敢踰越禮分其間言行不待選擇自無差<lb/>
　失不敢怨憎可見其執徳不囘守法無二矣引詩戒<lb/>
　儆而言其早夜之弗遑寧居者以見其所思所為莫<lb/>
　非忠君報國之事也<lb/>
　　右第四章言卿大夫之孝<lb/>
子曰資於事父以事母而愛同資於事父以事君而敬<lb/>
<pb n="6a"/>同故母取其愛而君取其敬兼之者父也故以孝事君<lb/>
則忠以敬事長則順忠順不失以事其上然後能保其<lb/>
祿位而守其祭祀盖士之孝也詩云夙興夜寐無忝爾<lb/>
所生<lb/>
　資取也士有祿位之人事母非不敬也而愛心為重<lb/>
　事君非不愛也而敬心為重或謂卿大夫士之孝何<lb/>
　以異乎盖古人由始仕至命為大夫為卿自有次第<lb/>
　故知卿大夫先為士時已行士之孝士後為卿大夫<lb/>
<pb n="6b"/>　亦然合而觀之其意備矣引詩儆勉其動静思為之<lb/>
　間循率徳義以不忝祖父為心也<lb/>
　　右第五章言士之孝<lb/>
子曰用天之道因地之利謹身節用以養父母此庶人<lb/>
之孝也故自天子已下至於庶人孝無終始而患不及<lb/>
者未之有也<lb/>
　　右第六章言庶人之孝<hi>按第六章原本脫去註文今仍舊第七章原本脫去</hi>
　　<hi>經文今補入</hi>
<pb n="7a"/>子曰君子之教以孝也非家至而日見之也教以孝所<lb/>
以敬天下之為人父者教以弟所以敬天下之為人兄<lb/>
者教以臣所以敬天下之為人君者詩云豈弟君子民<lb/>
之父母非至徳其孰能順民如此其大者乎<lb/>
　使各親其親各長其長猶已孝敬之也故引詩優游<lb/>
　涵泳其至徳而復歎美其盛大如此<lb/>
　　右第七章申言至徳<lb/>
子曰教民親愛莫善於孝教民禮順莫善於弟移風易<lb/>
<pb n="7b"/>俗莫善於樂安上治民莫善於禮<lb/>
　孝弟禮樂教民之要道四者皆本乎人心自有之徳<lb/>
　性而非外也其見於親愛曰孝見於恭順曰弟見於<lb/>
　敬讓曰禮見於和平曰樂又施之於事君曰忠治民<lb/>
　曰政罰其不率教曰刑以至於酬應萬變亦何莫非<lb/>
　此道之妙用者乎<lb/>
禮者敬而已矣故敬其父則子悅敬其兄則弟悅敬其<lb/>
君則臣悅敬一人而千萬人悅所敬者寡而悅者衆此<lb/>
<pb n="8a"/>之謂要道也<lb/>
　禮主敬樂主和惟其敬已之父兄君長有限此禮之<lb/>
　所以行也自然天下之子弟臣衆各敬其親長人心<lb/>
　和悅則樂之所由生也所敬者至簡人感化悅從者<lb/>
　至多非要道而何<lb/>
　　右第八章申言要道<lb/>
曽子曰甚哉孝之大也子曰夫孝天之經地之義民之<lb/>
行天地之經而民是則之<lb/>
<pb n="8b"/>　曽子于是聞至徳要道之藴奥而嘆美孝道之大故<lb/>
　夫子復申明以順天下和睦無怨之義以告之經常<lb/>
　也義宜也孝乃天地恒常合宜之理具於人心順奉<lb/>
　以行此道貫三才之妙也<lb/>
則天之明因地之義以順天下是以其教不肅而成其<lb/>
政不嚴而治<lb/>
　變經言明者以見徳性是天之明命聖人依天地明<lb/>
　命恒常合宜之道理順天下民心本然自有之徳性<lb/>
<pb n="9a"/>　以設教立政是故不加威猛而致治平因以見道徳<lb/>
　本心之所自有先王順之無拂焉爾非加作為以强<lb/>
　民之所無也<lb/>
先王見教之可以化民也是故先之以博愛而民莫遺<lb/>
其親陳之以徳義而民興行先之以敬讓而民不争道<lb/>
之以禮樂而民和睦示之以好惡而民知禁詩云赫赫<lb/>
師尹民具爾瞻<lb/>
　此詳言上文法天地順民心施政教之事教即孝之<lb/>
<pb n="9b"/>　道道雖一而感化各因其類博愛為仁之用天子君<lb/>
　萬邦所及者廣故以身先之而萬民莫不興孝也徳<lb/>
　義即天命之性聖王因人心所自有者布諸政事故<lb/>
　曰陳民皆感化循率而行則為興行矣敬讓為禮之<lb/>
　用和睦為樂之本禮樂之感化上下安定風俗丕變<lb/>
　不争即和睦矣又上之好善也有尊賢任能爵賞之<lb/>
　政焉其惡惡也有簡不率教及怙終之刑焉所以示<lb/>
　勸懲也凡此皆不過法天地以躬行于上順民心以<lb/>
<pb n="10a"/>　施教于下而已後世之為政者不本諸徳義已先無<lb/>
　博愛敬讓禮樂好惡之實乃强飾文具陳之道之示<lb/>
　之而欲民之興行孝弟不争和睦勸善懲惡難矣乎<lb/>
　故引詩以寓警戒之意師尹牧長之官王所任以施<lb/>
　教于民者也<lb/>
　　右第九章申言以順天下<lb/>
子曰昔者明王之以孝治天下也不敢遺小國之臣而<lb/>
况於公侯伯子男乎故得萬國之驩心以事其先王<lb/>
<pb n="10b"/>　遺猶失也以天子之尊接見小國之陪臣且不敢失<lb/>
　其驩心則于五等國君朝覲燕享禮儀交接其恩意<lb/>
　之厚為何如<lb/>
治國者不敢侮於鰥寡而况於士民乎故得百姓之驩<lb/>
心以事其先君<lb/>
　無妻曰鰥無夫曰寡無父曰孤無子曰獨皆謂窮民<lb/>
　以諸侯之貴且不敢侮慢而施恩焉則其禮遇撫愛<lb/>
　士民之厚從可知矣<lb/>
<pb n="11a"/>治家者不敢失於臣妾而况於妻子乎故得人之驩心<lb/>
以事其親<lb/>
　臣妾家臣婢僕也以家主之嚴御賤𨽻猶不敢失其<lb/>
　驩心則于妻子恩義之重不言而喻<lb/>
夫然故生則親安之祭則鬼享之是以天下和平災害<lb/>
不生禍亂不作故明王之以孝治天下也如此詩云有<lb/>
覺徳行四國順之<lb/>
　此結上文以孝治天下國家之效驗其發明道心之<lb/>
<pb n="11b"/>　至和何其深切著明也與至是豈惟親安鬼享而措<lb/>
　時于春風和氣中無一物不得其樂然後知孝之功<lb/>
　用如此故引詩歌詠之覺大也<lb/>
　　右第十章申言民用和睦上下無怨<lb/>
曽子曰敢問聖人之徳其無以加於孝乎子曰天地之<lb/>
性人為貴人之行莫大於孝<lb/>
　曽子至是聞天下和睦之效知孝之徳性無以加尚<lb/>
　而質問焉故孔子復次第申明徳教本原及孝道始<lb/>
<pb n="12a"/>　終之義以告之夫隂陽五行之理氣循環四時以行<lb/>
　化育凡生類之有性情者皆本乎天地之情性其間<lb/>
　最貴者為人禀五常之全徳于心而仁為總要盖親<lb/>
　愛之情自仁中出故孝為百行之原莫有大于此者<lb/>
孝莫大於嚴父嚴父莫大於配天則周公其人也昔者<lb/>
周公郊祀后稷以配天宗祀文王於明堂以配上帝是<lb/>
以四海之内各以其職來助祭夫聖人之徳又何以加<lb/>
於孝乎<lb/>
<pb n="12b"/>　承上文推言聖王孝道無以加尚之事昔周公制禮<lb/>
　知其祖后稷父文王之徳同乎天故于郊祀明堂推<lb/>
　以配天配上帝以盡其尊祖嚴父之意非謂歴代天<lb/>
　子之祖父無功徳者皆可推以配天配上帝然後為<lb/>
　孝之大也天以造化之自然而言帝以造化之主宰<lb/>
　而言其實一也<lb/>
故親生之膝下以養父母日嚴聖人因嚴以教敬因親<lb/>
以教愛聖人之教不肅而成其政不嚴而治其所因者<lb/>
<pb n="13a"/>本也<lb/>
　上文既極言孝之大此承嚴父之義復推原孝為徳<lb/>
　之本云孩提之童無不知愛其親自生育膝下侍奉<lb/>
　父母漸長則嚴敬之心日加然其愛其敬皆出乎天<lb/>
　性非由矯偽强飾聖人順而導之則民易從所以然<lb/>
　者盖曰孝為人心自有徳性之根本也<lb/>
　　右第十一章申言孝徳之本<lb/>
子曰父子之道天性君臣之義父母生之續莫大焉君<lb/>
<pb n="13b"/>親臨之厚莫重焉<lb/>
　此因孝為徳之本以明教之所由生父慈子孝天賦<lb/>
　本然之徳性君令臣共其義一也父母生育所以續<lb/>
　其身君上臨教所以厚其生故恩義之大之重莫有<lb/>
　加焉<lb/>
子曰不愛其親而愛他人者謂之悖徳不敬其親而敬<lb/>
他人者謂之悖禮以順則逆民無則焉不在于善而皆<lb/>
在于凶徳雖得之君子所不貴<lb/>
<pb n="14a"/>　凡一章之内重書子曰者若非問答之辭則語有更<lb/>
　端故也此言小人逆理失教之事悖違逆也孝本順<lb/>
　理而反逆之民無則焉者以其愛敬失倫違逆天理<lb/>
　不順無足取法也徳本善性而反為凶故雖得位臨<lb/>
　民而不足貴者以上無善政下無法守近于䘮亡也<lb/>
君子則不然言斯可道行斯可樂徳義可尊作事可法<lb/>
容止可觀進退可度以臨其民是以其民畏而愛之則<lb/>
而象之故能成其徳教而行其政令詩云淑人君子其<lb/>
<pb n="14b"/>儀不忒<lb/>
　此言君子順理立教之事言斯可道即言滿天下無<lb/>
　口過也行斯可樂即行滿天下無怨惡也凡其言行<lb/>
　徳義設施威儀動静無一不本諸天性順乎人情故<lb/>
　可尊可法可觀可度以之臨民則民敬之如神明愛<lb/>
　之如父母莫不感化悅從以取法焉而立教之道備<lb/>
　于此矣所以然者盖人心所自有之徳性以立教故<lb/>
　也卒引詩歌詠善人君子之徳美其能敬慎威儀不<lb/>
<pb n="15a"/>　差忒可為民則也<lb/>
　　右第十二章申言教之所由生<lb/>
子曰孝子之事親居則致其敬養則致其樂病則致其<lb/>
憂䘮則致其哀祭則致其嚴五者備矣然後能事親<lb/>
　致極也五者極盡事親始終之道故曰能然其敬樂<lb/>
　憂哀嚴雖發乎情而皆本乎自然之徳性無一毫外<lb/>
　假<lb/>
事親者居上不驕為下不亂在醜不争居上而驕則亡<lb/>
<pb n="15b"/>為下而亂則刑在醜而争則兵此三者不除雖日用三<lb/>
牲之養猶為不孝也<lb/>
　人子先能安分保身不貽父母之憂然後得以遂甘<lb/>
　㫖奉養之歡醜衆也<lb/>
子曰五刑之屬三千而罪莫大於不孝要君者無上非<lb/>
聖人者無法非孝者無親此大亂之道也<lb/>
　承上文不孝而言五刑墨劓剕宫大辟要者挾求之<lb/>
　意非者違背之謂君王為百姓主聖人為萬世法父<lb/>
<pb n="16a"/>　母有生育之恩犯此則為無父無君違法之人刑所<lb/>
　必加以致毁傷其身敢不敬與<lb/>
　　右第十三章申言始於事親及不敢毁傷<lb/>
子曰君子事上進思盡忠退思補過將順其美匡救其<lb/>
惡故上下能相親詩云心乎愛矣遐不謂矣中心藏之<lb/>
何日忘之<lb/>
　進仕則思盡自己忠心致君于聖明退閑則思補自<lb/>
　己過失増益其所不能君欲行善事則開導賛引順<lb/>
<pb n="16b"/>　承以行之惡事則委曲諫諍正救以止之故君臣上<lb/>
　下同心戮力而政教成矣引詩歌詠言臣有真實愛<lb/>
　君之心豈謂疏逺而暫忘末二句尤見拳拳愛君不<lb/>
　忘之誠此忠厚之至也<lb/>
　　右第十四章申言中於事君<lb/>
子曰閨門之内具禮矣乎嚴父嚴兄妻子臣妾猶百姓<lb/>
徒役也<lb/>
　具備也故禮備於家而治成於國矣在家之嚴父嚴<lb/>
<pb n="17a"/>　兄即在國之尊君敬長也在國之撫百姓即在家之<lb/>
　愛妻子恤其饑寒也在國之御徒役猶在家之有僕<lb/>
　妾供使知其勞困也然其敬愛之施雖有親疏先後<lb/>
　之倫而無彼我遠近之間故上下能相親睦以致天<lb/>
　下和平後世治家國者不達絜矩之道膠蔽親疏妄<lb/>
　分彼我暱愛于閨門以恩掩義歛怨于士庶以㬥勝<lb/>
　恩故常亂多治少可勝嘆哉<lb/>
子曰君子之事親孝故忠可移於君事兄弟故順可移<lb/>
<pb n="17b"/>於長居家理故治可移於官<lb/>
　承上文而言以見孝親弟兄忠君順長理家治國之<lb/>
　事皆本乎徳性無有不通故君子不出家而成教於<lb/>
　國<lb/>
是以行成於内而名立於後世矣<lb/>
　通結上文以其盡修齊治平之道故能立身揚名顯<lb/>
　親<lb/>
　　右第十五章申言終於立身及揚名於後世以顯<lb/>
<pb n="18a"/>　　父母<lb/>
子曰昔者明王事父孝故事天明事母孝故事地察長<lb/>
幼順故上下治天地明察神明彰矣<lb/>
　天地父母一氣貫通明昭著察鑒諦亦該仰觀俯察<lb/>
　之義聖王道心純一通明素與天合故于此章推事<lb/>
　父母誠敬之心以事天地則仰觀俯察之際宜神祇<lb/>
　之昭著鑒諦也以至尊尊卑卑上下和平亦無所往<lb/>
　而不貫通益見道心周流如四時之錯行如日月之<lb/>
<pb n="18b"/>　代明至有不可以言喻<lb/>
故雖天子必有尊也言有父也必有先也言有兄也宗<lb/>
廟致敬不忘親也修身慎行恐辱先也宗廟致敬鬼神<lb/>
著矣<lb/>
　承上文申明事父兄宗廟祭祀之義以擴充其踐履<lb/>
　刑于四海之盛也<lb/>
孝弟之至通於神明光於四海無所不通詩云自西自<lb/>
東自南自北無思不服<lb/>
<pb n="19a"/>　通結上文因引詩歌詠而極言其功效之廣大益可<lb/>
　見聖王至孝之發用即天地鬼神之變化渾然貫通<lb/>
　無所間隔夷夏咸服六合同風莫非至誠之驗也歟<lb/>
　　右第十六章申言天子之孝<lb/>
曽子曰若夫慈愛恭敬安親揚名參聞命矣敢問子從<lb/>
父之令可謂孝乎<lb/>
　曽子至是既悉聞申明孝道之詳已神會心融乃復<lb/>
　啟問其餘藴故孔子又告以臣子及天下之通孝以<lb/>
<pb n="19b"/>　終焉<lb/>
子曰是何言與是何言與昔者天子有争臣七人雖無<lb/>
道不失其天下諸侯有争臣五人雖無道不失其國大<lb/>
夫有争臣三人雖無道不失其家士有争友則身不離<lb/>
於令名父有争子則身不䧟於不義<lb/>
　此斷以孝之大義所以觧千載之惑也歴代天子諸<lb/>
　侯卿大夫之無道者必至于亡天下敗國家以其有<lb/>
　争臣諫勸正救之能改過遷善故得不失令善也<lb/>
<pb n="20a"/>故當不義則子不可以弗争於父臣不可以弗争於君<lb/>
故當不義則争之從父之令又焉得為孝乎<lb/>
　通結上文自天子至于庶人一有不義為臣子者必<lb/>
　當諫勸救正勿䧟君父於惡而以順從為忠孝也<lb/>
　　右第十七章申言臣子之通孝<lb/>
子曰孝子之喪親哭不偯禮無容言不文服美不安聞<lb/>
樂不樂食㫖不甘此哀戚之情<lb/>
　哀戚之情出乎天性自然非假强飾偯哭有餘剩轉<lb/>
<pb n="20b"/>　曲聲容善容儀以飾觀美凡有一毫矯偽不誠則失<lb/>
　其本性矣<lb/>
三日而食教民無以死傷生毁不滅性此聖人之政䘮<lb/>
不過三年示民有終<lb/>
　聖人順中正以制禮使賢者俯而就之不肖者跂而<lb/>
　及之<lb/>
為之棺槨衣衾而舉之陳其簠簋而哀戚之擗踊哭泣<lb/>
而哀送之卜其宅兆而安厝之為之宗廟以鬼享之春<lb/>
<pb n="21a"/>秋祭祀以時思之<lb/>
　外棺曰槨簠簋祭器擗手擊胷踊足頓地宅兆墳塋<lb/>
　也孝子事親始終之道愛敬侍養所以奉其生也棺<lb/>
　衾歛葬所以藏其魄也陳奠哭慟所以哀其亡也宗<lb/>
　廟祭祀所以安其靈而永孝思也凡養生送死奠祭<lb/>
　之義莫不因其本然自有之徳性以盡其終身孺慕<lb/>
　誠孝之心而已矣<lb/>
生事愛敬死事哀戚生民之本盡矣死生之義備矣孝<lb/>
<pb n="21b"/>子之事親終矣<lb/>
　總括一書孝道始終之義何其著明周備若斯其至<lb/>
　乎<lb/>
　　右第十八章申言天下之通孝<lb/>
　　　於戱是經頼有神明䕶衛幸逃秦火之厄運文<lb/>
　　　章照映簡編經緯天地同乎日月真希世至寳<lb/>
　　　聖王建中立極之心法修齊治平之事實粲然<lb/>
　　　具載而人道備於此矣後之受讀者玩索精微<lb/>
<pb n="22a"/>　　　以悟道心純一貫通之神妙何啻親炙聖人而<lb/>
　　　傳道統也歟<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
御纂周易折中卷十四<hi>繫辭上傳下</hi>
　子曰易其至矣乎夫易聖人所以崇徳而廣業也知崇<lb/>
　禮卑崇效天卑法地<lb/>
　　本義<hi>十翼皆夫子所作不應自著子曰字疑皆後人所加也窮理則知崇如天而徳崇循理則禮卑</hi>
　　<hi>如地而業廣此其取類又以清濁言也</hi>集説<hi>韓氏伯曰極知之崇象天髙而統物備禮之用象地</hi>
　　<hi>廣而載物也○孔氏頴達曰言易道至極聖人用之以增崇其徳廣大其葉○朱子語類云知識貴乎髙</hi>
　　<hi>明踐履貴乎著實知既髙明須放低著實作去○又云知崇者徳之所以崇禮卑者業之所以廣盖禮纔</hi>
<pb n="1b"/>
　　<hi>有些不到處便有所欠闕業便不廣矣惟極卑無所欠闕所以廣○又云禮卑是卑順之意卑便廣地卑</hi>
　　<hi>便廣髙則狹了人若只揀取髙底作便狹兩脚踏地作方得○呉氏澄曰崇徳者立心之易而所得日進</hi>
　　<hi>日新也廣業者行事之簡而所就日充日富也徳之進而新由所知之崇髙明如天業之充而富由所履</hi>
　　<hi>之卑乎實如地○張氏振淵曰知即徳之虚明炯於中者禮即業之矩矱成於外者天運於萬物之上而</hi>
　　<hi>聖心之知亦獨超於萬象之表故曰崇效天地包細㣲不遺一物而聖人之禮亦不忽於纖悉細微之際</hi>
　　<hi>故曰卑法地</hi>
　天地設位而易行乎其中矣成性存存道義之門<lb/>
　　本義<hi>天地設位而變化行猶知禮存性而道義出也成性本成之性也存存謂存而又存不已之意</hi>
<pb n="2a"/>
　<hi>也○此第七章</hi>集説<hi>朱子語類云識見髙於上所行實於下中閒便生生而不窮故説易行乎其中</hi>
　<hi>成性存存道義之門○俞氏琰曰人之性渾然天成蓋無有不善者更加以涵養功夫存之又存則無所</hi>
　<hi>往而非道無所往而非義矣○林氏希元曰此承上文知崇禮卑崇效天卑法地而言意謂天地設位則</hi>
　<hi>陰陽變化而易行乎其中矣聖人知禮至於效天法地則本成之性存存不已而道義從此出故曰道義</hi>
　<hi>之門蓋道義之得於心者日新月盛則德於是乎崇矣道義之見於事者日積月累則業於是乎廣矣此</hi>
　<hi>易所以為聖人之崇德廣業而易書所以為至也○盧氏曰天地位而易行是天地德業之盛知禮存而</hi>
　<hi>道義出是聖人德業之盛○呉氏曰愼曰道義之出不窮猶易之生生不已也然未有不存存而能生生</hi>
　<hi>者</hi>
<pb n="2b"/>
　<hi>案門字不可專以出説須知兼出入兩意知崇於内則萬理由此生是道所從出之門也禮卑於外則萬</hi>
　<hi>行由此成是義所從入之門也若以四德配則知屬冬禮屬夏道卽仁也屬春義屬秋仁主出而發用然</hi>
　<hi>非一心虛明萬理畢照則無以為發用之源義主入而收斂然非百行萬善具足完滿亦無以為收斂之</hi>
　<hi>地矣此造化動靜互根顯諸仁藏諸用之妙其在人則性之德也合内外之道也</hi>
　總論<hi>項氏安世曰此章言聖人體易於身也知窮萬理之原則乾之始萬物也禮循萬理之則則坤</hi>
　<hi>之成萬物也道者義之體智之所知也義者道之用禮之所行也</hi>
聖人有以見天下之賾而擬諸其形容象其物宜是故<lb/>
謂之象<lb/>
<pb n="3a"/>
　本義<hi>賾雜亂也象卦之象如説卦所列者</hi>集説<hi>朱子語類云賾雜亂也古無此字只是嘖字今</hi>
　<hi>從臣亦是口之義與左傳嘖有繁言之嘖同是口裏説話多雜亂底意思所以下文説不可惡先儒多以</hi>
　<hi>賾為至妙之意若如此説何以謂之不可惡賾只是一箇雜亂冗閙底意思○呉氏澄曰不以彖對爻言</hi>
　<hi>而以象對爻言者文王未繫彖辭之先重卦之名謂之象象先於彖言象則彖在其中○胡氏炳文曰擬</hi>
　<hi>者象之未成象者擬之已定姑以乾坤二卦言之未盡則擬陰陽之形容於是為竒耦之畫畫則象也已</hi>
　<hi>畫又取象天地首腹牛馬以至於為金為玉為釜為布之類皆象也○鄭氏維嶽曰擬之在心象之在畫</hi>
　<hi>○張氏振淵曰擬諸形容者擬之陰陽也在未畫卦之先象其物宜正畫卦之事擬是擬其所象象是象</hi>
　<hi>其所擬物而曰宜不獨肖其形兼欲盡其理</hi>
<pb n="3b"/>
聖人有以見天下之動而觀其會通以行其典禮繫辭<lb/>
焉以斷其吉凶是故謂之爻<lb/>
　本義<hi>㑹謂理之所聚而不可遺處通謂理之可行而无所礙處如庖丁解牛㑹則其族而通則其虚</hi>
　<hi>也</hi>集説<hi>朱子語類云㑹以物之所聚而言通以事之所宜而言會是衆理聚處雖覺得有許多難</hi>
　<hi>易窒礙必於其中却得箇通底道理乃可行爾且如事理閒若不於會處理會却只見得一偏便如何行</hi>
　<hi>得通須是於㑹處都理會其間却自有箇通處這禮字又説得濶凡事物之常理皆是○又云會而不通</hi>
　<hi>便窒塞而不可行通而不會便不知許多曲直錯雜處○呉氏澄曰會通謂大中至正之理非一偏一曲</hi>
　<hi>有所拘礙者也聖人見天下不一之動而觀其極善之理以行其事見理精審則行事允當也以處事之</hi>
<pb n="4a"/>
　<hi>法為辭繫於各爻之下使筮而遇此爻者如此處事則吉不如此處事則凶也○胡氏炳文曰不會則於</hi>
　<hi>理有遺闕如之何可通不通則於理有窒礙如之何可行通是時中典常是庸○蔡氏清曰觀會通行典</hi>
　<hi>禮且就天下之動上説未著在易將此理係之於易以斷其吉凶是爻辭之所以為爻辭者乃所以效天</hi>
　<hi>下之動也故謂之爻○趙氏光大曰通即會中之通據事理而言則曰通據聖人立為常法而言則曰典</hi>
　<hi>禮典常也禮者理之可行者也○何氏楷曰㑹如省會之㑹自彼而來者面面可至通如通都之通自此</hi>
　<hi>而往者方方可逹○錢氏澄之曰事勢盤錯之㑹人見為有礙者聖人觀之必有其通非權宜之行而典</hi>
　<hi>禮之行蓋確乎不可易也</hi>
言天下之至賾而不可惡也言天下之至動而不可亂<lb/>
<pb n="4b"/>
也<lb/>
　本義<hi>惡猶厭也</hi>集説<hi>朱子語類云雜亂處人易得厭惡然都是道理中合有底事自合理㑹故</hi>
　<hi>不可惡動亦是合有底上面各自有道理故自不可亂○呉氏澄曰六十四卦之義所以章顯天下至幽</hi>
　<hi>之義而名言宜稱人所易知則自不至厭惡其賾矣三百八十四爻之辭所以該載天下至多之事而處</hi>
　<hi>決精當人所易從則自不至棼亂其動矣○潘氏士藻曰有至一者存所以不可惡有至常者存所以不</hi>
　<hi>可亂</hi>
擬之而後言議之而後動擬議以成其變化<lb/>
　本義<hi>觀象玩辭觀變玩占而法行之此下七爻則其例也</hi>集説<hi>王氏宗傳曰擬之而後言擬是</hi>
<pb n="5a"/>
　<hi>象而言也擬是而言則言有物矣議之而後動議是爻而動也議是而動則動惟厥時矣○朱子語類云</hi>
　<hi>擬議只是裁度自家言動使合此理變易以從道之意○胡氏炳文曰聖人之於象擬之而後成學易者</hi>
　<hi>如之何不擬之而後言聖人之於爻必觀會通以行典禮學易者如之何不議之而後動前言變化易之</hi>
　<hi>變化也此言成其變化學易者之變化也</hi>
鳴鶴在陰其子和之我有好爵吾與爾靡之子曰君子<lb/>
居其室出其言善則千里之外應之況其邇者乎居其<lb/>
室出其言不善則千里之外違之況其邇者乎言出乎<lb/>
身加乎民行發乎邇見乎遠言行君子之樞機樞機之<lb/>
<pb n="5b"/>
發榮辱之主也言行君子之所以動天地也可不愼乎<lb/>
　本義<hi>釋中孚九二爻義</hi>集説<hi>韓氏伯曰鶴鳴於陰氣同則和出言户庭千里或應出言猶然</hi>
　<hi>況其大者乎千里或應況其邇者乎故夫憂悔吝者存乎纖介定失得者愼於樞機是以君子擬議以動</hi>
　<hi>愼其微也○蔡氏淵曰居其室卽在陰之義出其言卽鳴之義千里之外應之卽和之之義感應者心也</hi>
　<hi>言者心之聲行者心之迹言行乃感應之樞機也○保氏八曰言出乎身加乎民行發乎邇見乎遠樞動</hi>
　<hi>而户開機動而矢發小則招榮辱大則動天地皆此唱而彼和感應之最捷也○汪氏砥之曰居室照在</hi>
　<hi>陰看中孚者誠積於中在陰居室正當愼獨以脩言行而進於誠也</hi>
同人先號咷而後笑子曰君子之道或出或處或黙或<lb/>
<pb n="6a"/>
語二人同心其利斷金同心之言其臭如蘭<lb/>
　本義<hi>釋同人九五爻義言君子之道初若不同而後實无間斷金如蘭言物莫能間而其言有味也</hi>
　集説<hi>韓氏伯曰君子出處黙語不違其中其跡雖異道同則應○耿氏南仲曰或出或處或黙或語</hi>
　<hi>者物或間之而其迹異也迹雖異而心同故物不得而終閒焉其利斷金則其開除矣間除則合故又曰</hi>
　<hi>同心之言其臭如蘭其相好之無斁也○朱子語類云同心之利雖金石之堅亦被他斷決將去斷是斷</hi>
　<hi>作兩段○俞氏琰曰出處語黙卽先號咷後笑之義二人同心斷金臭蘭卽相遇之義○錢氏志立曰斷</hi>
　<hi>金言其心志之堅物不得閒也如蘭言其氣味之一物不能雜也</hi>
初六藉用白茅无咎子曰苟錯諸地而可矣藉之用茅<lb/>
<pb n="6b"/>
何咎之有愼之至也夫茅之爲物薄而用可重也愼斯<lb/>
術也以往其无所失矣<lb/>
　本義<hi>釋大過初六爻義</hi>集説<hi>程氏敬承曰天下事成於愼而敗於忽況當大過時時事艱難</hi>
　<hi>愼心不到便有所失故有取於愼之至言寧過於畏愼也</hi>
　<hi>案茅之為物薄而用可重此句須對卦義看卦取棟為義者任重者也茅之視棟為物薄矣然棟雖任重</hi>
　<hi>而猶有橈之患故當大事者每憂其傾墜也若藉茅於地則雖重物而不憂於傾墜矣豈非物薄而用可</hi>
　<hi>重乎自古圖大事必以小心為基故大過之時義雖用剛而以初爻之柔為基者此也</hi>
勞謙君子有終吉子曰勞而不伐有功而不德厚之至<lb/>
<pb n="7a"/>
也語以其功下人者也德言盛禮言恭謙也者致恭以<lb/>
存其位者也<lb/>
　本義<hi>釋謙九三爻義德言盛禮言恭言德欲其盛禮欲其恭也</hi>集説<hi>楊氏萬里曰人之謙與傲</hi>
　<hi>係其德之厚與薄德厚者無盈色德薄者無卑辭如鐘磬焉愈厚者聲愈緩薄者反是故有勞有功而不</hi>
　<hi>伐不德唯至厚者能之其德愈盛則其禮愈恭矣</hi>
亢龍有悔子曰貴而无位高而无民賢人在下位而无<lb/>
輔是以動而有悔也<lb/>
　本義<hi>釋乾上九爻義當屬文言此蓋重出</hi>集説<hi>孔氏穎逹曰上旣以謙德保位此明無謙則有</hi>
<pb n="7b"/>
　<hi>悔故引乾之上九亢龍有悔證驕亢不謙也○王氏宗傳曰知聖人深予乎謙之九三則知聖人深戒乎</hi>
　<hi>乾之上九何也亢者謙之反也九三致恭存位上九則貴而無位九三萬民服上九則髙而無民九三能</hi>
　<hi>以功下人上九則賢人在下位而无輔此九三所以謙而有終上九所以亢而有悔也</hi>
不出戸庭无咎子曰亂之所生也則言語以爲階君不<lb/>
密則失臣臣不密則失身幾事不密則害成是以君子<lb/>
愼密而不出也<lb/>
　本義<hi>釋節初九爻義</hi>集説<hi>蔡氏淵曰不言則是非不形人之招禍惟言為甚故言所當節也密</hi>
　<hi>於言語卽不出户庭之義○呉氏澄曰此爻辭所象愼動之節而夫子以發言之辭釋之程子曰在人所</hi>
<pb n="8a"/>
　<hi>節惟言與行節於言則行可知言當在先也</hi>
子曰作易者其知盜乎易曰負且乗致寇至負也者小<lb/>
人之事也乗也者君子之器也小人而乗君子之器盜<lb/>
思奪之矣上慢下暴盜思伐之矣慢藏誨盜冶容誨淫<lb/>
易曰負且乗致寇至盜之招也<lb/>
　本義<hi>釋解六三爻義○此第八章言卦爻之用</hi>集説<hi>孔氏穎逹曰此結上不密失身之事事若</hi>
　<hi>不密人則乗此機危而害之猶若財之不密盜則乗此機危而竊之○胡氏瑗曰小人居君子之位不惟</hi>
　<hi>盜之所奪抑亦為盜之侵伐矣蓋在上之人不能選賢任能遂使小人乗時得勢而至於髙位非小人之</hi>
<pb n="8b"/>
　<hi>然也○陳氏琛曰小人而乗君子之器則處非其據而盜思奪之矣且小人在位則慢上暴下人所不堪</hi>
　<hi>而盜思伐之矣○趙氏光大曰强取曰奪執辭曰伐</hi>
　<hi>案慢暴如陳氏説亦通然以慢字對下文慢藏觀之則當為上䙝慢其名器而在下之小人得肆其殘暴</hi>
　<hi>之義方與伐字相應蓋奪者禍止其身也伐者禍及國家也慢藏誨盜以喻上慢下暴盜思伐之冶容誨</hi>
　<hi>淫以喻小人而乗君子之器盜思奪之</hi>
　總論<hi>谷氏家杰曰此章重擬議成變化句前章以存存用易尊德性也此章以擬議用易道問學也</hi>
　<hi>案此上二章申君子所居而安者一節之義得易理於心之謂德成易理於事之謂業聖人猶然況學者</hi>
　<hi>乎是故不可以至賾而惡也不可以至動而亂也擬之於至賾之中得聖人所謂擬諸形容者則沛然無</hi>
<pb n="9a"/>
　<hi>疑而可以言矣議之於至動之際得聖人所謂觀其會通者則確然不易而可以動矣知禮成性不待擬</hi>
　<hi>議而變化出焉者聖人之事也精義利用擬議以成其變化者學者之功也中孚以下七爻舉例言之</hi>
天一地二天三地四天五地六天七地八天九地十<lb/>
　本義<hi>此簡本在第十章之首程子曰宜在此今從之此言天地之數陽竒陰耦卽所謂河圖者也其</hi>
　<hi>位一六居下二七居上三八居左四九居右五十居中就此章而言之則中五為衍母次十為衍子次一</hi>
　<hi>二三四為四象之位次六七八九為四象之數二老位於西北二少位於東南其數則各以其類交錯於</hi>
　<hi>外也</hi>集説<hi>郭氏雍曰天數五地數五者此也漢志言天以一生水地以二生火天以三生木地以四</hi>
　<hi>生金天以五生土故或謂天一至五為五行生數地六至地十為五行成數雖有此五行之説而於易無</hi>
<pb n="9b"/>
　<hi>所見故五行之説出於歴數之學非易之道也○朱子語類云自大衍之數五十至再扐而後掛便接乾</hi>
　<hi>之策二百一十有六至可與祐神矣為一節是論大衍之數自天一至地十却連天數五至而行鬼神也</hi>
　<hi>為一節是論河圖五十五之數今其文閒斷差錯不相連接舛誤甚明○項氏安世曰姚大老云天一地</hi>
　<hi>二至天九地十班固律歷志及衛元嵩元包運蓍篇皆在天數五地數五之上○呉氏澄曰案漢書律歷</hi>
　<hi>志引此章天一地二至行鬼神也六十四字相連則是班固時此簡猶未錯也</hi>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
<pb n="10a"/>
　本義<hi>此簡本在大衍之後今桉宜在此天數五者一三五七九皆竒也地數五者二四六八十皆耦</hi>
　<hi>也相得謂一與二三與四五與六七與八九與十各以竒耦為類而自相得有合謂一與六二與七三與</hi>
　<hi>八四與九五與十皆兩相合二十有五者五奇之積也三十者五耦之積也變化謂一變生水而六化成</hi>
　<hi>之二化生火而七變成之三變生木而八化成之四化生金而九變成之五變生土而十化成之鬼神謂</hi>
　<hi>凡奇耦生成之屈伸往來者</hi>集説<hi>孔氏穎逹曰言此陽奇陰耦之數成就其變化而宣行鬼神之</hi>
　<hi>用○程子曰數只是氣變化鬼神亦只是氣天地之數五十有五變化鬼神皆不越於其閒○龔氏煥曰</hi>
　<hi>五位相得之説當從孔氏蓋旣謂之五位相得則是指一六居北二七居南三八居東四九居西五十居</hi>
　<hi>中而言且一二三四之相得不見其用不若孔之的也</hi>
<pb n="10b"/>
　<hi>案龔氏之意謂相得者言四方相次如一三七九二四六八是也有合者言四方相交如一六二七三八</hi>
　<hi>四九是也此説極合圖意蓋相得者是二氣之迭運四時之順播所以成變化者此也有合者是動静之</hi>
　<hi>互根陰陽之互藏所以行鬼神者此也然成變化行鬼神不直言於相得有合之後必重叙天地之數五</hi>
　<hi>十有五者蓋非重叙細數則無以見相得者之自少而多自微而盛有合者之多少相閒微盛相錯而往</hi>
　<hi>來積漸之迹屈伸交互之機有所未明者矣</hi>
大衍之數五十其用四十有九分而爲二以象兩掛一<lb/>
以象三揲之以四以象四時歸奇於扐以象閏五歲再<lb/>
閏故再扐而後掛<lb/>
<pb n="11a"/>
　本義<hi>大衍之數五十蓋以河圖中宫天五乗地十而得之至用以筮則又止用四十有九蓋皆出於</hi>
　<hi>理勢之自然而非人之知力所能損益也兩謂天地也掛懸其一於左手小指之間也三三才也揲間而</hi>
　<hi>數之也奇所揲四數之餘也扐勒於左手中三指之兩閒也閏積月之餘日而成月者也五歲之間再積</hi>
　<hi>日而再成月故五歲之中凡有再閏然後别起積分如一掛之後左右各一揲而一扐故五者之中凡有</hi>
　<hi>再扐然後别起一掛也</hi>集説<hi>韓氏伯曰王弼曰演天地之數者五十也其用四十有九則其一不</hi>
　<hi>用也不用而用以之通非數而數以之成斯易之太極也○孔氏穎逹曰分而為二以象兩者五十之内</hi>
　<hi>去其一餘有四十九合同未分今以四十九分而為二以象兩儀也掛一以象三者就兩儀之閒於天數</hi>
　<hi>之中分掛其一以象三才也揲之以四以象四時者分揲其蓍皆以四四為數以象四時歸奇於扐以象</hi>
<pb n="11b"/>
　<hi>閏者謂四揲之餘歸此殘奇於扐而成數以象天道歸殘聚餘分而成閏也五歲再閏者凡前閏後閏相</hi>
　<hi>去大畧三十二月在五歲之中故五歲再閏○張氏浚曰歸奇於扐以象閏何也大衍用四十有九老陽</hi>
　<hi>餘數十有三老陰餘數二十有五合之為三十有八少陽餘數二十有一少陰餘數十有七合之亦為三</hi>
　<hi>十有八乗以六爻之位則二百二十有八也凡術於筭者率以二百二十八為求閏之法蓋自然之紀如</hi>
　<hi>此○朱子蓍卦考誤曰五十之内去其一但用四十九策合同未分是象太一也以四十九策分置左右</hi>
　<hi>兩手左手象天右手象地是象兩儀也掛猶懸也於右手之中取其一策懸於左手小指之閒所以象人</hi>
　<hi>而配天地是象三才揲數之也謂先置右手之策於一處而以右手四四而數左手之策又置左手之策</hi>
　<hi>而以左手四四而數右手之策也皆以四數是象四時奇零也扐勒也謂旣四數兩手之策則其四四之</hi>
<pb n="12a"/>
　<hi>後必有零數或一或二或三或四左手者歸之於第四第三指之間右手者歸之於第三第二指之間而</hi>
　<hi>扐之也象閏者積餘分而成閏月也凡前後閏相去大畧三十二月在五歲之中此掛一揲四歸竒之法</hi>
　<hi>亦一變之閒凡一掛兩揲兩扐為五歲之象其閒凡兩扐以象閏是五歲之中凡有再閏然後置前掛扐</hi>
　<hi>之策復以見存之策分二掛一而為第二變也○又荅郭雍曰過揲之數雖先得之然其數衆而繁歸竒</hi>
　<hi>之數雖後得之然其數寡而約紀數之法以約御繁不以衆制寡故先儒舊説專以多少決陰陽之老少</hi>
　<hi>而過揲之數亦冥㑹焉初非有異説也然七八九六所以為陰陽之老少者其説又本於圖書定於四象</hi>
　<hi>其歸竒之數亦因揲而得之耳大抵河圖洛書者七八九六之祖也四象之形體次第者其父也歸奇之</hi>
　<hi>奇耦方圓者其子也過揲而以四乘之者其孫也今自歸竒以上皆棄不錄而獨以過揲四乗之數為説</hi>
<pb n="12b"/>
　<hi>恐或未究象數之本原也○呉氏澄曰衍母之一數之所起故大衍五十之數虚其一而不用所用者四</hi>
　<hi>十有九其數七七蓋以一一為體七七為用也○胡氏炳文曰厯法再閏之後又從積分而起則筮法再</hi>
　<hi>扐之後又必從掛一而起也</hi>
　附録<hi>虞氏翻曰竒所掛一策扐所揲之餘不一則二不三則四也取竒以歸扐以閏月定四時成歲</hi>
　<hi>故歸竒於扐以象閏也○張子曰竒所掛之一也扐左右手四揲之餘也再扐後掛者每成一爻而後掛</hi>
　<hi>也謂第二第三揲不掛也閏嘗不及三歲而再至故曰五歲再閏此歸奇必俟於再扐者象閏之中間再</hi>
　<hi>歲也○郭氏忠孝曰奇者所掛之一也扐者左右兩揲之餘也得左右兩揲之餘寘於前以竒歸之也歸</hi>
　<hi>奇象閏也五歲再閏非以再扐象再閏也蓋閏之後有再歲故歸奇之後亦有再扐也再扐而後復掛掛</hi>
<pb n="13a"/>
　<hi>而復歸則五歲再閏之義矣自唐初以來以奇為扐故揲法多誤至横渠先生而後奇扐復分○又曰扐</hi>
　<hi>者數之餘也如禮言祭用數之仂是也或謂指閒為扐者非繫辭言歸奇於扐則奇與扐為二事也又言</hi>
　<hi>再扐而後掛則扐與奇亦二事也由是知正義誤以奇為扐又誤以左右手揲為再扐如曰最末之餘歸</hi>
　<hi>之合於扐掛之一處其説自相抵捂莫知所從惟當從横渠先生之説為正○又曰繫辭以兩扐一掛為</hi>
　<hi>三變而成一爻是有三歲一閏之象正義以每一揲左右兩手之餘卽為再扐是一變之中再扐一掛皆</hi>
　<hi>具則一歲一閏之象也凡揲蓍第一變必掛一者謂不掛一則無變所餘皆得五也惟掛一則所餘非五</hi>
　<hi>則九故能變第二第三揲雖不掛亦有四八之變蓋不必掛也故聖人必再扐後掛者以此</hi>
　<hi>案郭雍本其先人郭忠孝之説以為蓍説引張子之言為據朱子與之往復辨論今附錄於後以備參考</hi>
<pb n="13b"/>
　<hi>大約孔疏本義則以左右揲餘為奇而卽以再扐象再閏張子郭氏則以先掛一者為奇而歸之於扐以</hi>
　<hi>象閏其説謂惟初變掛一而後二變不掛故初歲有閏又須更越二歲如初變有掛又須更越二變以應</hi>
　<hi>再扐後掛之文也如郭氏説則再閏再扐兩再字各異義而不相應故須以朱子之論為確然以歸竒為</hi>
　<hi>歸掛一之奇則自虞翻已為此説且玩經文語氣歸奇於扐奇與扐自是兩物而併歸一處爾此義則郭</hi>
　<hi>氏之説可從蓋疏義之意是以扐象閏也張郭之意是以掛象閏也今折其中則掛扐皆當併以象閏以</hi>
　<hi>天道論之氣盈朔虛必併為一法以筮儀論之掛與扐必併在一處以經文考之曰歸奇於扐又曰再扐</hi>
　<hi>後掛則象閏者當併掛與扐明矣</hi>
乾之策二百一十有六坤之策百四十有四凡三百有<lb/>
<pb n="14a"/>
六十當期之日<lb/>
　本義<hi>凡此策數生於四象蓋河圖四面太陽居一而連九少陰居二而連八少陽居三而連七太陰</hi>
　<hi>居四而連六揲蓍之法則通計三變之餘去其初掛之一凡四為奇凡八為耦奇圓圍三耦方圍四三用</hi>
　<hi>其全四用其半積而數之則為六七八九而第三變揲數策數亦皆符會蓋餘三奇則九而其揲亦九策</hi>
　<hi>亦四九三十六是為居一之太陽餘二竒一耦則八而其揲亦八策亦四八三十二是為居二之少陰二</hi>
　<hi>耦一竒則七而其揲亦七策亦四七二十八是為居三之少陽三耦則六而其揲亦六策亦四六二十四</hi>
　<hi>是為居四之老陰是其變化往來進退離合之妙皆出自然非人之所能為也少陰退而未極乎虚少陽</hi>
　<hi>進而未極乎盈故此獨以老陽老陰計乾坤六爻之策數餘可推而知也期周一歲也凡三百六十五日</hi>
<pb n="14b"/>
　<hi>四分日之一此特舉成數而槩言之耳</hi>集説<hi>孔氏穎達曰乾之少陽一爻有二十八策六爻則有</hi>
　<hi>一百六十八策此經據老陽之策也若坤之少陰一爻有三十二六爻則有一百九十二此經據坤之老</hi>
　<hi>陰故百四十有四也○朱子語類云大凡易數皆六十三十六對二十四三十二對二十八皆六十也十</hi>
　<hi>甲十二辰亦湊到六十也鐘律五聲十二律亦積為六十也以此知天地之數皆至六十為節○又荅程</hi>
　<hi>大昌曰大傳專以六爻乗二老而言故曰乾之策二百二十有六坤之策百四十有四凡三百有六十其</hi>
　<hi>實六爻之為陰陽者老少錯雜其積而為乾者未必皆老陽其積而為坤者未必皆老陰其為六子諸卦</hi>
　<hi>者或陽或陰亦互有老少焉○胡氏炳文曰前則掛扐象月之閏此則過揲之數象歲之周蓋揲之以四</hi>
　<hi>已合四時之象故總過揲之數又合四時成歲之象也</hi>
<pb n="15a"/>
　<hi>案大傳不言乾之掛扐若干坤之掛扐若干而但言乾之策坤之策則以策數定七八九六者似是</hi>
二篇之策萬有一千五百二十當萬物之數也<lb/>
　本義<hi>二篇謂上下經凡陽爻百九十二得六千九百一十二策陰爻百九十二得四千六百八策合</hi>
　<hi>之得此數</hi>
是故四營而成易十有八變而成卦<lb/>
　本義<hi>四營謂分二掛一揲四歸竒也易變易也謂一變也三變成爻十八變則成六爻也</hi>集説<lb/>
　<hi>陸氏績曰分而為二以象兩一營也掛一以象三二營也揲之以四以象四時三營也歸奇於扐以象閏</hi>
　<hi>四營也○孔氏穎逹曰營謂經營謂四度經營蓍策乃成易之一變也毎一爻有三變初一揲不五則九</hi>
<pb n="15b"/>
　<hi>是一變也第二揲不四則八是二變也第三揲亦不四則八是三變也若三者俱多為老陰謂初得九第</hi>
　<hi>二第三俱得八也若三者俱少為老陽謂初得五第二第三俱得四也若兩少一多為少陰謂初與二三</hi>
　<hi>之閒或有四有五而有八或有二四而有一九也其兩多一少為少陽謂三揲之閒或有一九一八而有</hi>
　<hi>一四或為二八而有一五也三變旣畢乃定一爻六爻則十有八變乃始成卦也○朱子語類云這處未</hi>
　<hi>下得卦字亦未下得爻字只下得易字</hi>
八卦而小成<lb/>
　本義<hi>謂九變而成三畫得内卦也</hi>集説<hi>孔氏穎逹曰八卦而小成者象天地雷風日月山澤</hi>
　<hi>於大象畧盡是易道小成</hi>
<pb n="16a"/>
引而伸之觸類而長之天下之能事畢矣<lb/>
　本義<hi>謂已成六爻而視其爻之變與不變以為動靜則一卦可變而為六十四卦以定吉凶凡四千</hi>
　<hi>九十六卦也</hi>
　<hi>案六十四卦變為四千九十六卦之法卽如八卦變為六十四卦之法畫上加畫至於四千九十六卦則</hi>
　<hi>六畫者積十二畫矣如引寸以為尺引尺以為丈故曰引而伸之聖人設六十四卦又繫以辭則事類大</hi>
　<hi>畧已盡今又就其變之所適而加一卦焉彼此相觸或相因以相生或相反以相成其變無窮則義類亦</hi>
　<hi>無窮故曰觸類而長之如此則足以該事變而周民用故曰天下之能事畢</hi>
顯道神德行是故可與酬酢可與祐神矣<lb/>
<pb n="16b"/>
　本義<hi>道因辭顯行以數神酬酢謂應對祐神謂助神化之功</hi>集説<hi>韓氏伯曰可以應對萬物</hi>
　<hi>之求助成神化之功也酬酢猶應對○張子曰示人吉凶其道顯陰陽不測其德神顯故可與酬酢神故</hi>
　<hi>可與祐神○又曰顯道者危使平易使傾懼以終始其要无咎之道也神德行者寂然不動冥會於萬化</hi>
　<hi>之感而莫知為之者也受命如響故可與酬酢曲盡鬼謀故可與祐神顯道神德行此言蓍龜之德也○</hi>
　<hi>項氏安世曰天道雖幽可闡之以示乎人人事雖顯可推之以合乎天明可以酬酢事物之宜幽可以贊</hi>
　<hi>出鬼神之命</hi>
子曰知變化之道者其知神之所爲乎<lb/>
　本義<hi>變化之道卽上文數法是也皆非人之所能為故夫子歎之而門人加子曰以别上文也○此</hi>
<pb n="17a"/>
　<hi>第九章言天地大衍之數揲蓍求卦之法然亦畧矣意其詳具於大卜筮人之官而今不可考耳其可推</hi>
　<hi>者啓蒙備言之</hi>集説<hi>韓氏伯曰變化之道不為而自然故知變化之道者則知神之所為○張子曰</hi>
　<hi>惟神為能變化以其一天下之動也人能知變化之道其必知神之所為也○蘇氏軾曰神之所為不可</hi>
　<hi>知觀變化而知之矣變化之閒神無不在○董氏銖曰陽化為陰陰變為陽者變化也所以變化者道也</hi>
　<hi>道者本然之妙變化者所乗之機故隂變陽化而道無不在兩在故不測故曰知變化之道者其知神之</hi>
　<hi>所為乎○龔氏煥曰此所謂知變化之道者其知神之所為卽承上文所謂成變化而行鬼神為言也蓋</hi>
　<hi>河圖之數體也故曰所以成變化而行鬼神大衍之數用也故曰知變化之道其知神之所為成變化所</hi>
　<hi>以行鬼神故知變化之道則知神之所為變化者神之所為而神不離於變化知道者必能知之○陸氏</hi>
<pb n="17b"/>
　<hi>振竒曰神妙變化而為言故知鬼神之行卽在成變化處○谷氏家杰曰神之所為是因圖數之神以贊</hi>
　<hi>衍法之神見其亦如天地之成變化而行鬼神也指蓍法之變化為神非總承數法而並贊其神也</hi>
　<hi>案此節是承蓍卦而贊之龔氏谷氏之論為得蓋蓍卦之法乃所以寫變化之機而陰陽合一不測之妙</hi>
　<hi>行乎其間也下文象變辭占卽是變化之道至精至變以極於至神卽是神之所為</hi>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　本義<hi>四者皆變化之道神之所為者也</hi>集説<hi>虞氏翻曰以言者尚其辭聖人之情見於辭繫</hi>
　<hi>辭焉以盡言也動則玩其占故尚其占者也○孔氏穎逹曰策是筮之所用幷言卜者卜雖龜之見兆亦</hi>
<pb n="18a"/>
　<hi>有陰陽五行變動之狀○程子曰言所以述理以言者尚其辭謂以言求理者則存意於辭也以動者尚</hi>
　<hi>其變動則變也順變而動乃合道也制器作事當體乎象卜筮吉凶當考乎占○朱子語類問以卜筮者</hi>
　<hi>尚其占卜用龜亦使易占否曰不用則是文勢如此○胡氏炳文曰辭以明變象之理占以斷變象之應</hi>
　<hi>故四者之目以辭與占始終焉○蔡氏清曰尚辭與尚占有别後章云繫辭焉所以告也定之以吉凶所</hi>
　<hi>以斷也於此可見尚辭尚占之别矣○又曰言動制器卜筮不必俱以筮易言君子居則觀其象而玩其</hi>
　<hi>辭亦可用易也動則觀其變而玩其占亦可用易也○何氏楷曰此章與第二章觀象玩辭觀變玩占相</hi>
　<hi>應</hi>
是以君子將有爲也將有行也問焉而以言其受命也<lb/>
<pb n="18b"/>
如嚮无有遠近幽深遂知來物非天下之至精其孰能<lb/>
與於此<lb/>
　本義<hi>此尚辭尚占之事言人以蓍問易求其卦爻之辭而以之發言處事則易受人之命而有以告</hi>
　<hi>之如嚮之應聲以決其未來之吉凶也以言與以言者尚其辭之以言義同命則將筮而告蓍之語冠禮</hi>
　<hi>筮日宰自右贊命是也</hi>集説<hi>朱子語類云問焉而以言以上下文推之以言却是命筮之詞古人</hi>
　<hi>亦大段重這命筮之詞○呉氏澄曰有為謂作内事有行謂作外事○蔡氏清曰行之於身是有為措之</hi>
　<hi>事業是有行</hi>
　<hi>案此節是釋動則觀其變而玩其占之意又起下章所謂蓍之德也蓍以知來故曰遂知來物至精者虛</hi>
<pb n="19a"/>
　<hi>明鑒照如水鏡之無纖翳也</hi>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　本義<hi>此尚象之事變則象之未定者也參者三數之也伍者五數之也旣參以變又伍以變一先一</hi>
　<hi>後更相考覈以審其多寡之實也錯者交而互之一左一右之謂也綜者總而挈之一低一昂之謂也此</hi>
　<hi>亦皆謂揲蓍求卦之事蓋通三揲兩手之策以成陰陽老少之畫究七八九六之數以定卦爻動静之象</hi>
　<hi>也參伍錯綜皆古語而參伍尤難曉按荀子云窺敵制變欲伍以參韓非曰省同異之言以知朋黨之分</hi>
　<hi>偶參伍之驗以責陳言之實又曰參之以比物伍之以合參史記曰必參而伍之又曰參伍不失漢書曰</hi>
<pb n="19b"/>
　<hi>參伍其賈以類相準此足以相發明矣</hi>集説<hi>虞氏翻曰觀變陰陽始立卦故成天地之文物相雜</hi>
　<hi>故曰文也數六畫之數六爻之動三極之道故定天下吉凶之象也○朱子語類云紀數之法以三數之</hi>
　<hi>則遇五而齊以五數之則遇三而㑹所謂參伍以變者前後多寡更相反覆以不齊而要其齊○又云參</hi>
　<hi>伍所以通之其治之也簡而疎錯綜所以極之其治之也繁而密</hi>
　<hi>案此節是釋居則觀其象而玩其辭之意又起下章所謂卦之德六爻之義也卦爻以藏往故曰遂成天</hi>
　<hi>地之文遂定天下之象成文謂八卦也雷風水火山澤之象具而天地之文成矣定象謂六爻也内外上</hi>
　<hi>下賁賤之位立而天下之象定矣參伍錯綜亦是互文總以見卦爻陰陽互相參錯爾至變者變動周流</hi>
　<hi>如雲物之無定質也</hi>
<pb n="20a"/>
易无思也无爲也寂然不動感而遂通天下之故非天<lb/>
下之至神其孰能與於此<lb/>
　本義<hi>此四者之體所以立而用所以行者也易指蓍卦无思无為言其无心也寂然者感之體感通</hi>
　<hi>者寂之用人心之妙其動靜亦如此</hi>集説<hi>孔氏穎逹曰旣无思无為故寂然不動有感必應萬事皆</hi>
　<hi>通是感而遂通天下之故也言易理神功不測○邵子曰无思无為者神妙致一之地也所謂一以貫之</hi>
　<hi>聖人以此洗心退藏於密○程子曰老子曰無為又曰無為而無不為聖人作易未嘗言无為惟曰无思</hi>
　<hi>也无為也此戒夫作為也然下卽曰寂然不動感而遂通天下之故是動靜之理未嘗為一偏之説矣○</hi>
　<hi>胡氏居仁曰天下之理雖萬殊而實一本皆具於心故感而遂通若原不曾具得此理如何通得○林氏</hi>
<pb n="20b"/>
　<hi>希元曰感而遂通天下之故卽是上文遂成天地之文遂定天下之象受命如嚮遂知來物之意蓋卽上</hi>
　<hi>文而再謄説以歸於至神也○張氏振淵曰上數遂字已含有神字意非精變之外别有神</hi>
　<hi>案此節是總蓍卦爻之德而贊之遂通天下之故卽上文遂知來物遂成天地之文而此謂之至神者以</hi>
　<hi>其皆感通於寂然不動之中其知來物非出於思其成文定象非出於為也神不在精變之外其卽精變</hi>
　<hi>之自然而然者與</hi>
夫易聖人之所以極深而研幾也<lb/>
　本義<hi>研猶審也幾微也所以極深者至精也所以研幾者至變也</hi>集説<hi>韓氏伯曰極未形之</hi>
　<hi>理則曰深適動微之㑹則曰幾○孔氏穎逹曰言易道𢎞大故聖人用之所以窮極幽深而研覆幾微也</hi>
<pb n="21a"/>
　<hi>无有遠近幽深是極深也參伍以變錯綜其數是研幾也○俞氏琰曰深藴奥而難見也幾細㣲而未著</hi>
　<hi>也極深謂以易之至精窮天下之至精研幾謂以易之至變察天下之至變</hi>
唯深也故能通天下之志唯幾也故能成天下之務唯<lb/>
神也故不疾而速不行而至<lb/>
　本義<hi>所以通志而成務者神之所為也</hi>集説<hi>虞氏翻曰深謂幽贊神明无有遠近幽深遂知</hi>
　<hi>來物故通天下之志謂蓍也務事也謂易研幾故成天下之務謂卦也寂然不動感而遂通故不行而至</hi>
　<hi>者也○孔氏穎逹曰唯深也故能通天下之志者聖人用易道以極深故聖人徳深也能通天下之志意</hi>
　<hi>卽是受命如嚮遂知來物唯幾也故能成天下之務者聖人用易道以研幾故能知事之幾微通其變遂</hi>
<pb n="21b"/>
　<hi>成天地之文是也○張子曰一故神譬之人身四體皆一物故能觸之而無不覺不待心使至此而後覺</hi>
　<hi>也此所謂感而遂通不行而至不疾而速也○張氏浚曰精之所燭來物遂知天下之志於此而可通變</hi>
　<hi>之所該萬象以定天下之務於此而可成○朱子語類云通天下之志猶言開物開通其閉塞也故其下</hi>
　<hi>對成務○又易精變神説曰變化之道莫非神之所為也故知變化之道則知神之所為矣易有聖人之</hi>
　<hi>道四焉所謂變化之道也觀變玩占可以見其精之至矣玩辭觀象可以見其變之至矣然非有寂然感</hi>
　<hi>通之神則亦何以為精為變而成變化之道哉此變化之所以為神之所為也</hi>
　<hi>案本義以至精為尚辭尚占之事至變為尚象尚變之事而易説以至精為變占至變為象辭蓋本第二</hi>
　<hi>章居則觀象玩辭動則觀變玩占而來此與下章蓍之德卦之德旣相應而第二章觀玩之義亦因以明</hi>
<pb n="22a"/>
　<hi>當從此説</hi>
子曰易有聖人之道四焉者此之謂也<lb/>
　本義<hi>此第十章承上章之意言易之用有此四者</hi>集説<hi>蔡氏清曰上章四營而成易至顯道</hi>
　<hi>神德行則辭變象占四者俱有但未及枚舉而明言之耳故此章詳之</hi>
子曰夫易何爲者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑<lb/>
　本義<hi>開物成務謂使人卜筮以知吉凶而成事業冒天下之道謂卦爻旣設而天下之道皆在其中</hi>
<pb n="22b"/>
　集説<hi>朱子語類云古時民淳俗朴風氣未開於天下事全未知識故聖人立龜與之卜作易與之筮</hi>
　<hi>使人趨吉避害以成天下之事故曰開物成務物是人物務是事務冒是單得天下許多道理在裏○又</hi>
　<hi>云讀繫辭者須要就卦中一一見得許多道理然後可讀繫辭也蓋易之為書大抵皆是因卜筮以敎逐</hi>
　<hi>爻開示吉凶將天下許多道理包藏在其中故冒天下之道○龔氏煥曰通志以開物言定業以成務言</hi>
　<hi>斷疑以冒天下之道言惟其能冒天下之道所以能斷天下之疑苟其道有不備又何足以斷天下之疑</hi>
　<hi>也哉</hi>
　<hi>案此通志卽是上章通志定業斷疑則是上章成務言通志成務則斷疑在其中矣又多此一句者以起</hi>
　<hi>下文蓍卦爻三事</hi>
<pb n="23a"/>
是故蓍之德圓而神卦之德方以知六爻之義易以貢<lb/>
聖人以此洗心退藏於密吉凶與民同患神以知來知<lb/>
以藏往其孰能與於此哉古之聰明睿知神武而不殺<lb/>
者夫<lb/>
　本義<hi>圓神謂變化无方方知謂事有定理易以貢謂變易以告人聖人體具三者之德而無一塵之</hi>
　<hi>累无事則其心寂然人莫能窺有事則神知之用隨感而應所謂无卜筮而知吉凶也神武不殺得其理</hi>
　<hi>而不假其物之謂</hi>集説<hi>虞氏翻曰吉凶與民同患謂作易者其有憂患也○韓氏伯曰圓者運而</hi>
　<hi>不窮方者止而有分唯變所適無數不周故曰圓卦列爻分各有其體故曰方○又曰表吉凶之象以同</hi>
<pb n="23b"/>
　<hi>民所憂患之事故曰吉凶與民同患也○孔氏穎達曰易道深遠故古之聰明睿知神武之君用此易道</hi>
　<hi>不用刑殺而威服之也○崔氏憬曰蓍之數七七四十九象陽圓其為用變通不定因之以知來物是蓍</hi>
　<hi>之德圓而神也卦之數八八六十四象陰方其為用也爻位有分因之以藏往知事是卦之德方以知也</hi>
　<hi>○張子曰圓神故能通天下之志方知故能定天下之業易貢故能斷天下之疑○程子曰安有識得易</hi>
　<hi>後不知退藏於密密是用之源聖人之妙處○龔氏原曰圓者其體動而不窮神者其用虛而善應卦者</hi>
　<hi>象也象則示之以定體爻者變也變則其義不可為典要以此洗心者所以无思也以此退藏於密者所</hi>
　<hi>以无為也以此吉凶與民同患者感而遂通天下之故也○王氏宗傳曰聖人以此蓍卦六爻洗去夫心</hi>
　<hi>之累則是心也廓然而大公用能退藏於密而不窮之用黙存於我焉此卽易之所謂寂然不動也夫妙</hi>
<pb n="24a"/>
　<hi>用之源黙存於聖人之心則發而為用也酬酢萬物而不窮樂以天下憂以天下故曰吉凶與民同患此</hi>
　<hi>卽感而遂通天下之故也○朱子語類云此言聖人所以作易之本也蓍動卦靜而爻之變易無窮未畫</hi>
　<hi>之前此理已具於聖人之心矣然物之未感則寂然不動而無朕兆之可名及其出而應物則憂以天下</hi>
　<hi>而圓神方知者各見於功用之實聰明睿知神武而不殺者言其體用之妙也洗心退藏言體知來藏往</hi>
　<hi>言用然亦只言體用具矣而未及使出來處到下文是興神物以前民用方發揮許多道理以盡見於用</hi>
　<hi>也○項氏安世曰蓍用七其德圓卦用八其徳方爻用九六其義易貢○胡氏居仁曰退藏於密只是其</hi>
　<hi>心湛然無事而衆理具在也○何氏楷曰德統而義析故爻以義言○又曰吉凶之幾兆端已發將至而</hi>
　<hi>未至者曰來吉凶之理見在於此一定而可知者曰往</hi>
<pb n="24b"/>
是以明於天之道而察於民之故是興神物以前民用<lb/>
聖人以此齊戒以神明其德夫<lb/>
　本義<hi>神物謂蓍龜湛然純一之謂齊肅然警惕之謂戒明天道故知神物之可興察民故故知其用</hi>
　<hi>之不可不有以開其先是以作為卜筮以敎人而於此焉齊戒以考其占使其心神明不測如鬼神之能</hi>
　<hi>知來也</hi>集説<hi>韓氏伯曰洗心曰齊防患曰戒○朱子語類云此言作易之事也聖人以此齊戒以</hi>
　<hi>神明其德夫言用易之事也齊戒敬也聖人無一時一事而不敬此特因卜筮而尤見其精誠之至如孔</hi>
　<hi>子所愼齊戰疾之意也○又云聖人旣具此理又將此理就蓍龜上發明出來使民亦得前知而用之也</hi>
　<hi>徳卽聖人之德聖人自有此理又用蓍龜之理以神明之○丘氏富國曰心卽神明之舍人能洗之而無</hi>
<pb n="25a"/>
　<hi>一㸃之累則此心靜與神明一於揲蓍求卦之時能以齊戒存之則此心動與神明通心在則神在矣</hi>
　<hi>案以此洗心者聖人體易之事也在學者則居而觀象玩辭亦必如聖人之洗心然後可以得其理以此</hi>
　<hi>齊戒者聖人用易之事也在學者則動而觀變玩占亦必如聖人之齊戒然後可以見其幾言聖人以為</hi>
　<hi>君子之楷則也</hi>
是故闔戸謂之坤闢戸謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　本義<hi>闔闢動靜之機也先言坤者由靜而動也乾坤變通者化育之功也見象形器者生物之序也</hi>
<pb n="25b"/>
　<hi>法者聖人脩道之所為而神者百姓自然之日用也</hi>集説<hi>荀氏爽曰見乃謂之象謂日月星辰光見</hi>
　<hi>在天而成象也形乃謂之器萬物生長在地成形可以為器用者也觀象於天觀形於地制而用之可以</hi>
　<hi>為法○虞氏翻曰闔閉翕也坤象夜故以閉户也闢開也乾象晝故以開户也陽變闔陰陰變闢陽剛柔</hi>
　<hi>相推而生變化也○陸氏績曰聖人制器以周民用用之不遺故曰利用出入也民皆用之而不知所由</hi>
　<hi>來故謂之神也○朱氏震曰知闔闢變通者明於天之道知利用出入民咸用之者察於民之故○朱子</hi>
　<hi>語類云闔闢乾坤理與事皆如此書亦如此這箇只説理底意思多○問闔户謂之坤一叚只是這一箇</hi>
　<hi>物以其闔謂之坤以其闢謂之乾以其闔闢謂之變以其不窮謂之通以其發見而未成形謂之象以其</hi>
　<hi>成形則謂之器聖人脩明以立敎則謂之法百姓日用則謂之神曰是如此又曰利用出入者便是人生</hi>
<pb n="26a"/>
　<hi>日用都離他不得</hi>
　<hi>案此節是説天道民故如此易有大極一節是説聖人作易以模寫之</hi>
是故易有大極是生兩儀兩儀生四象四象生八卦<lb/>
　本義<hi>一毎生二自然之理也易者陰陽之變大極者其理也兩儀者始為一畫以分陰陽四象者次</hi>
　<hi>為二畫以分大少八卦者次為三畫而三才之象始備此數言者實聖人作易自然之次第有不假絲毫</hi>
　<hi>智力而成者畫卦揲蓍其序皆然詳見序例啓蒙</hi>集説<hi>邵子曰太極何物也曰無為之本也太極</hi>
　<hi>生兩儀兩儀天地之謂乎曰兩儀天地之祖也太極分而為二先得一為一復得一為二一二謂兩儀曰</hi>
　<hi>兩儀生四象四象何物也曰四象謂陰陽剛柔有陰陽然後可以生天有剛柔然後可以生地立功之本</hi>
<pb n="26b"/>
　<hi>於斯為極曰四象生八卦八卦何謂也曰謂乾坤離坎兌艮震巽也迭相盛衰終始於其閒矣因而重之</hi>
　<hi>則六十四卦由是而生也而易之道備矣○朱子語類云太極十全是具一箇善若三百八十四爻中有</hi>
　<hi>善有惡皆陰陽變化後方有○又云若説其生則俱生太極依舊在陰陽裏但言其次序須有這實理方</hi>
　<hi>始有陰陽也自見在事物而觀之則陰陽函太極推其本則太極生陰陽○又云易有太極便是下面兩</hi>
　<hi>儀四象八卦自三百八十四爻總為六十四自六十四總為八卦自八卦總為四象自四象總為兩儀自</hi>
　<hi>兩儀總為太極以物論之易之太極如木之有根浮圖之有頂但木之根浮圖之頂是有形之極太極却</hi>
　<hi>不是一物無方所頓放是無形之極故周子曰無極而太極是他説得有功處然太極之所以為太極却</hi>
　<hi>不離乎兩儀四象八卦如一隂一陽之謂道指一陰一陽為道則不可然道不離乎陰陽也○陳氏淳曰</hi>
<pb n="27a"/>
　<hi>太極只是渾淪極至之理非可以形氣言傳曰易有太極易只是陰陽變化其所以為陰陽變化之理則</hi>
　<hi>太極也又曰三極之道三極云者只是三才極至之理其謂之三極者以見三才之中各具一太極而太</hi>
　<hi>極之妙無不流行於三才之中也外此百家諸子都説屬氣形去如漢志謂太極函三為一乃是指天地</hi>
　<hi>人氣形已具而渾淪未判老子説有物混成先天地生正指此也莊子謂道在太極之先所謂太極亦是</hi>
　<hi>指此渾淪未判者而道又别懸空在太極之先則道與太極分為二矣不知道卽是太極道是以理之通</hi>
　<hi>行者而言太極是以理之極至者而言惟理之極至所以古今人物通行惟古今人物通行所以為理之</hi>
　<hi>極至更無二理也○胡氏居仁曰太極理也道理最大無以復加故曰太極凡事到理上便是極了再改</hi>
　<hi>移不得太是尊大之義極是至當無以加也○鄭氏維嶽曰繫辭傳中乾坤多指竒耦二畫言三畫六畫</hi>
<pb n="27b"/>
　<hi>皆此二畫之所生而坤又乾之所生乾者一而已一者太極也○徐氏在漢曰同一乾坤也以其一神則</hi>
　<hi>謂之太極以其兩化則謂之兩儀竒參耦中乾體而有坎象耦參竒中坤體而有離象故謂之四象乾體</hi>
　<hi>而有坎象則震艮之形成矣坤體而有離象則巽兌之形成矣故謂之八卦</hi>
八卦定吉凶吉凶生大業<lb/>
　本義<hi>有吉有凶是生大業</hi>集説<hi>俞氏琰曰八卦具而定吉凶則足以斷天下之疑矣吉凶定而</hi>
　<hi>生大業則有以成天下之務矣</hi>
　<hi>案聖人作易準天之道故陰陽互變而定為八卦之象形效民之故故制為典禮而推之生民之利用</hi>
是故法象莫大乎天地變通莫大乎四時縣象著明莫<lb/>
<pb n="28a"/>
大乎日月崇髙莫大乎富貴備物致用立成器以爲天<lb/>
下利莫大乎聖人探賾索隱鉤深致遠以定天下之吉<lb/>
凶成天下之亹亹者莫大乎蓍龜<lb/>
　本義<hi>富貴謂有天下履帝位立下疑有闕文亹亹猶勉勉也疑則怠決故勉</hi>集説<hi>侯氏行果</hi>
　<hi>曰亹勉也夫幽隱深遠之情吉凶未兆之事物皆勉勉然願知之然不能也及蓍成卦龜成兆也雖神道</hi>
　<hi>之幽密未來之吉凶坐可觀也是蓍龜成天下之勉勉也○朱子語類問以定天下之吉凶成天下之亹</hi>
　<hi>亹曰人到疑而不能決處便放倒了不肯向前動有疑阻旣知其吉凶自然勉勉住不得則其所以亹亹</hi>
　<hi>者卜筮成之也○俞氏琰曰賾謂雜亂探者抽而出之也隱謂隱僻索者尋而得之也深謂不可測鉤者</hi>
<pb n="28b"/>
　<hi>曲而取之也遠謂難至致者推而極之也○趙氏玉泉曰八卦定吉凶而生大業蓍龜定吉凶而成亹亹</hi>
　<hi>可見卦畫者蓍龜之體蓍龜者卦畫之用○吳氏曰愼曰上文易有太極四句言作易之序定吉凶生大</hi>
　<hi>業言易之用此節贊蓍龜之大用而先之以五者又與闔户八句相應</hi>
　<hi>案此節是合上文造化易書而通贊之天地卽乾坤四時卽變通日月卽見象不言形器者下文有立成</hi>
　<hi>器之文蓋在天者示人以象而已在地者則民生器用之資故上文制而用之亦偏承形器而言也此備</hi>
　<hi>物致用立成器之聖人非富貴則不能故中閒又著此一句明前文制而用之者是治世之聖人也至畫</hi>
　<hi>卦生蓍乃是作易之聖人總而叙之則見作易之功與造物者同符與治世者相配也</hi>
是故天生神物聖人則之天地變化聖人效之天垂象<lb/>
<pb n="29a"/>
見吉凶聖人象之河出圖洛出書聖人則之<lb/>
　本義<hi>此四者聖人作易之所由也河圖洛書詳見啓蒙</hi>集説<hi>孔氏穎逹曰河出圖洛出書如</hi>
　<hi>鄭康成之義則春秋緯云河以通乾出天苞洛以流坤吐地符河龍圖發洛龜書感河圖有九篇洛書有</hi>
　<hi>六篇孔安國以為河圖則八卦是也洛書則九疇是也輔嗣之義未知何從○劉氏子翬曰河圖昧乎太</hi>
　<hi>極則八卦分而無統洛書昧乎皇極則九疇滯而不通○朱氏震曰天生神物謂蓍龜也天地變化四時</hi>
　<hi>也天垂象見吉凶日月也河圖洛書象數也則者彼有物而此則之也○郭氏雍曰河出圖而後畫八卦</hi>
　<hi>洛出書而定九疇故河圖非卦也包犧畫而為卦洛書非字也大禹書而為字亦猶箕子因九疇而陳洪</hi>
　<hi>範文王因八卦而演周易其始則肇於河圖洛書畫於八卦九疇成於周易洪範其序如此○胡氏炳文</hi>
<pb n="29b"/>
　<hi>曰四者言聖人作易之由而易之所以作由於卜筮故以天生神物始焉</hi>
易有四象所以示也繫辭焉所以告也定之以吉凶所<lb/>
以斷也<lb/>
　本義<hi>四象謂陰陽老少示謂示人以所値之卦爻○此第十一章專言卜筮</hi>集説<hi>游氏讓溪</hi>
　<hi>曰四象謂陰陽老少示謂示人以變化之道卽上文以通天下之志者也繫辭焉以盡其言故曰告卽上</hi>
　<hi>文以定天下之業者也定之以吉凶則趨避之機決矣故曰斷卽上文以斷天下之疑者也此結上數節</hi>
　<hi>之意</hi>
　<hi>案此上三章申君子居則觀其象一節之義首之以河圖次之以蓍策遡易之所因起是象變之本辭占</hi>
<pb n="30a"/>
　<hi>之源也中閒遂備列四者為聖人之道其又以辭為之先者明學易從辭入也辭生於變變出於象象歸</hi>
　<hi>於占故其序如此辭變象占四者以其包含來物故謂之至精以其錯綜萬象故謂之至變以其无思无</hi>
　<hi>爲而感通萬故故謂之至神其所以爲聖人之道者以其皆出於聖人之心也蓍德圓神至精也卽聖心</hi>
　<hi>之所以知來卦德方知爻義易貢至變也卽聖心之所以藏往蓍卦之寂然感通至神也卽聖心之所以</hi>
　<hi>退藏於密吉凶與民同患也以此洗心則爲聖人之德以此立敎斯爲聖人之道故其易之所以作也明</hi>
　<hi>於天道則變化象形之類是也察於民故則制法利用之類是也因而寫之於易其兩儀四象八卦之交</hi>
　<hi>錯則變化象形具矣吉凶定事業起則制法利用寓矣於是託之蓍龜以前民用蓋與天地四時日月及</hi>
　<hi>崇髙有位備物成器之聖人其道上下同流而未之有異也言易之道於此盡矣故復總言以結之天生</hi>
<pb n="30b"/>
　<hi>神物結大衍之數也天地變化垂象結闔闢變通見象形器之類也河出圖洛出書結河圖數也易以蓍</hi>
　<hi>策而興以仰觀俯察而作而其發獨智者則莫大於龍馬之祥故其序又如此四象兼象變繫辭辭也定</hi>
　<hi>吉凶占也複説四者以起大有上爻之意而終自天祐之吉无不利之指也</hi>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　本義<hi>釋大有上九爻義然在此无所屬或恐是錯簡宜在第八章之末</hi>集説<hi>侯氏行果曰此</hi>
　<hi>引大有上九辭以證之也大有上九履信思順自天祐之言人能依四象所示繫辭所告則天及人皆共</hi>
<pb n="31a"/>
　<hi>祐之吉无不利者也○朱氏震曰天之所助者順也人之所助者信也六五履信而思乎順又自下以尚</hi>
　<hi>賢是以自天祐之吉无不利言此明獲天人之理然後吉无不利聖人明於天之道而察於民之故合天</hi>
　<hi>人者也○柴氏中行曰聖人興易以示天下欲居則觀其象而玩其辭動則觀其變而玩其占捨逆取順</hi>
　<hi>避凶趨吉而已六十四卦中如大有上九辭之順道而獲吉者多矣夫子於此再三舉之者以自天祐之</hi>
　<hi>吉无不利之辭深見人順道而行自與吉會之意○何氏楷曰取大有上九爻辭以結上文居則觀象而</hi>
　<hi>玩辭動則觀變而玩占則孜孜尚賢之意也是以自天祐之吉无不利也與第二章自天祐之語遙應非</hi>
　<hi>錯簡也</hi>
　<hi>案何氏説是然卽是申釋第二章結語之意非遥應也</hi>
<pb n="31b"/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情僞繫辭焉以盡其<lb/>
言變而通之以盡利鼓之舞之以盡神<lb/>
　本義<hi>言之所傳者淺象之所示者深觀奇耦二畫包含變化无有窮盡則可見矣變通鼓舞以事而</hi>
　<hi>言兩子曰字宜衍其一蓋子曰字皆後人所加故有此誤如近世通書乃周子所自作亦爲後人每章加</hi>
　<hi>以周子曰字其設問荅處正如此也</hi>集説<hi>崔氏憬曰言伏羲仰觀俯察而立八卦之象以盡其意設</hi>
　<hi>卦謂因而重之為六十四卦情偽盡在其中矣作卦爻之辭以繫伏羲立卦之象象旣盡意故辭亦盡言</hi>
　<hi>也○蘇氏軾曰辭約而義廣故能盡其言○朱子語類云立象盡意是觀竒耦兩畫包舍變化無有窮盡</hi>
<pb n="32a"/>
　<hi>設卦以盡情偽謂有一奇一耦設之於卦自是盡得天下情偽繫辭焉便斷其吉凶變而通之以盡利此</hi>
　<hi>言占得此卦陰陽老少交變因其變便有通之之理鼓之舞之以盡神旣占則無所疑自然行得順便如</hi>
　<hi>言顯道神德行成天下之亹亹皆是鼔之舞之意○又云歐公説繫辭不是孔子作所謂書不盡言言不</hi>
　<hi>盡意者非蓋他不曽看立象以盡意一句惟其言不盡意故立象以盡之學者於言上會得者淺於象上</hi>
　<hi>㑹得者深○問鼓之舞之以盡神又言鼔天下之動者存乎辭鼓舞恐只是振揚發明底意思否曰然蓋</hi>
　<hi>提撕警覺使人各爲其所當爲也○吳氏澄曰立象謂羲皇之卦畫所以示者也盡意謂雖無言而與民</hi>
　<hi>同患之意悉具於其中設卦謂文王設立重卦之名盡情偽謂六十四名足以盡天下事物之情辭謂文</hi>
　<hi>王周公之彖爻所以告者也羲皇之卦畫足以盡意矣文王又因卦之象設卦之名以盡情僞然卦雖有</hi>
<pb n="32b"/>
　<hi>名而未有辭也又繫彖辭爻辭則足以盡其言矣設卦一句在立象之後繫辭之前蓋竟盡意之緖啓盡</hi>
　<hi>言之端也○梁氏寅曰意非言可盡則立象以盡意矣言非書可盡而又謂繫辭盡其言何也曰言止於</hi>
　<hi>是而已矣而意之無窮聖人故貴於象也故特首之曰立象以盡意○錢氏志立曰聖人之意不能以言</hi>
　<hi>盡而盡於立象此聖人以象爲言也因而繫辭凡聖人所欲言者又未嘗不盡於此</hi>
　<hi>案立象朱子謂指竒耦二畫崔氏吳氏則謂是八卦之象似為得之崔氏説又較明也變通鼓舞語類俱</hi>
　<hi>著占筮説然須知象辭之中便已具變通鼓舞之妙特因占而用爾故下文化而裁之存乎變推而行之</hi>
　<hi>存乎通皆是指象辭中之理有變有通非專為七八九六之變也鼓舞卽是下文鼓天下之動意○又案</hi>
　<hi>象足以盡意故因象繫辭足以盡言但添一焉字而意自明聖筆之妙也</hi>
<pb n="33a"/>
乾坤其易之緼邪乾坤成列而易立乎其中矣乾坤毁<lb/>
則无以見易易不可見則乾坤或幾乎息矣<lb/>
　本義<hi>緼所包蓄者猶衣之著也易之所有陰陽而已凡陽皆乾凡陰皆坤畫卦定位則二者成列而</hi>
　<hi>易之體立矣乾坤毁謂卦畫不立乾坤息謂變化不行</hi>集説<hi>胡氏瑗曰此言大易之道本始於天</hi>
　<hi>地天地設立陰陽之端萬物之理萬事之情以至寒暑往來日月運行皆由乾坤之所生故乾坤成而易</hi>
　<hi>道變化建立乎其中矣若乾坤毁棄則无以見易之用易旣毁則无以見乾坤之用如是乾坤或幾乎息</hi>
　<hi>矣○張子曰乾坤天地也易造化也○蘇氏軾曰乾坤之於易猶日之於歲也除日而求歲豈可得哉故</hi>
　<hi>乾坤毁則易不可見矣易不可見則乾為獨陽坤為獨陰生生之功息矣○葉氏良佩曰乾位乎上坤位</hi>
<pb n="33b"/>
　<hi>乎下乾坤成列而易已立乎其中矣四德之循環萬物之出入易與天地相爲無窮必乾坤毁則无以見</hi>
　<hi>耳若易不可見則乾坤或幾乎息矣</hi>
　<hi>案此節及形而上者一節皆是就造化人事説以見聖人立象設卦之所從來未是説卦畫蓍變夫象以</hi>
　<hi>下方是説聖人立象設卦繫辭之事</hi>
是故形而上者謂之道形而下者謂之器化而裁之謂<lb/>
之變推而行之謂之通舉而錯之天下之民謂之事業<lb/>
　本義<hi>卦爻陰陽皆形而下者其理則道也因其自然之化而裁制之變之義也變通二字上章以天</hi>
　<hi>言此章以人言</hi>集説<hi>孔氏穎達曰陰陽之化自然相裁聖人亦法此而裁節也○程子曰形而上者</hi>
<pb n="34a"/>
　<hi>為道形而下者為器須著如此説器亦道道亦器也○又曰繫辭曰形而上者謂之道形而下者謂之器</hi>
　<hi>又曰立天之道曰陰與陽立地之道曰柔與剛立人之道曰仁與義又曰一陰一陽之謂道陰陽亦形而</hi>
　<hi>下者也而曰道者唯此語截得上下最分明元來只此是道要在人黙而識之也○張氏浚曰道形而上</hi>
　<hi>神則妙之器形而下體則著之道之與器本不相離散而在天地萬物之閒者其理莫不皆然○王氏宗</hi>
　<hi>傳曰道也者无方无體所以妙是器也器也者有方有體所以顯是道也道外無器器外無道其本一也</hi>
　<hi>故形而上者與形而下者皆謂之形化而裁之則是器有所指别而名體各異故謂之變推而行之則是</hi>
　<hi>變無所凝滯而運用不窮故謂之通舉是變通之用而措之天下之民使之各盡其所以相生相養之道</hi>
　<hi>故謂之事業○朱子語類云形而上者謂之道形而下者謂之器道是道理事事物物皆有箇道理器是</hi>
<pb n="34b"/>
　<hi>形迹事事物物亦皆有箇形迹有道須有器有器須有道物必有則○問形而上下如何以形言曰此言</hi>
　<hi>最的當設若以有形無形言之便是物與理相閒斷了所以謂截得分明者只是上下之間分别得一箇</hi>
　<hi>界止分明器亦道道亦器有分别而不相離也○問只是這一箇道理但卽形器之本體而離乎形器則</hi>
　<hi>謂之道就形器而言則謂之器聖人因其自然化而裁之則謂之變推而行之則謂之通舉而措之則謂</hi>
　<hi>之事業裁也行也措也都只是裁行措這箇道曰是○方氏應祥曰此節正好體認立象盡意處乾坤象</hi>
　<hi>也而曰易之緼曰易立乎其中則意盡矣正以象之所在卽道也是故字承上乾坤來形而上形而下所</hi>
　<hi>以俱言形者見得本此一物若舍此一字專言上者下者便分兩截矣</hi>
是故夫象聖人有以見天下之賾而擬諸其形容象其<lb/>
<pb n="35a"/>
物宜是故謂之象聖人有以見天下之動而觀其會通<lb/>
以行其典禮繫辭焉以斷其吉凶是故謂之爻<lb/>
　本義<hi>重出以起下文</hi>集説<hi>陸氏績曰此明説立象盡意設卦盡情偽之意也○孔氏穎達曰下</hi>
　<hi>文極天下之賾存乎卦鼓天下之動存乎辭為此故更引其文也</hi>
極天下之賾者存乎卦鼓天下之動者存乎辭<lb/>
　本義<hi>卦卽象也辭卽爻也</hi>集説<hi>朱子語類云極天下之賾者存乎卦謂卦體之中備陰陽變易</hi>
　<hi>之形容鼓天下之動者存乎辭是説出這天下之動如鼓之舞之相似○俞氏琰曰賾以象著卦有象則</hi>
　<hi>窮天下之至雜至亂無有遺者故曰極動以辭決使天下樂於趨事赴功者手舞足蹈而不能自己故曰</hi>
<pb n="35b"/>
　<hi>鼔</hi>
　<hi>案極天下之賾結立象以盡意設卦以盡情偽兩句鼔天下之動結繫辭焉以盡其言一句</hi>
化而裁之存乎變推而行之存乎通神而明之存乎其<lb/>
人黙而成之不言而信存乎德行<lb/>
　本義<hi>卦爻所以變通者在人人之所以能神而明之者在德○此第十二章</hi>集説<hi>程子曰易</hi>
　<hi>因爻象論變化因變化論神因神論人因人論德行大體通論易道而終於黙而成之不言而信存乎德</hi>
　<hi>行○程氏敬承曰上繫末章歸重德行下繫末章亦首掲出德行此之德行卽所謂乾坤易簡者乎○張</hi>
　<hi>氏振淵曰謂之變謂之通變通因化裁推行而有也存乎變存乎通化裁推行因變通而施也</hi>
<pb n="36a"/>
　<hi>案化而裁之推而行之結變而通之以盡利一句神而明之以下結鼓之舞之以盡神一句上文化裁推</hi>
　<hi>行是泛説天地閒道理故曰謂之變謂之通此化裁推行是説易書中所具故曰存乎變存乎通言就易</hi>
　<hi>道之變處見得聖人化裁之妙就易道之通處見得聖人推行之善也神而明之神字卽根鼔舞盡神來</hi>
　<hi>辭之鼓舞乎人者固足以盡神然必以人心之神契合乎易之神然後鼔舞而不自知此所謂神而明之</hi>
　<hi>也黙而成之不言而信是其所以能神明處</hi>
　總論<hi>胡氏炳文曰上繫凡十二章末乃曰書不盡言言不盡意蓋欲學者自得於書言之外也自立</hi>
　<hi>象盡意至鼔天下之動者存乎辭反覆易之書言可謂盡矣末乃曰黙而成之不言而信存乎德行然則</hi>
　<hi>易果書言之所能盡哉得於心為德履於身為行易之存乎人者蓋有存乎心身而不徒存乎書言者矣</hi>
<pb n="36b"/>
　<hi>案此章蓋總上十一章之意而通論之言不盡意故立象以盡意謂伏羲也書不盡言故因象而繫辭焉</hi>
　<hi>以盡其言謂文周也象之足以盡意者言之指陳有限而象之該括無窮也因象繫辭之足以盡言者象</hi>
　<hi>為虚倣之象而該括無窮則辭亦為假託之辭而包涵無盡也變通盡利者象所自具之理而所以定吉</hi>
　<hi>凶鼓舞盡神者辭所發揮之妙而所以成亹亹也其言乾坤者推象之所自來也有天地故有變化滯於</hi>
　<hi>形以觀之亦器焉而已超乎形以觀之則道之宗也因天地之變化而裁之則人事所由變也因其可通</hi>
　<hi>之理而推行之則人事所由通也自古聖人所以定天下之業者此而已矣是以作易之聖觀乾坤之器</hi>
　<hi>而立象推其變通之用而設辭使天下後世欲裁化而推行者於是乎在其功可謂盛矣雖然象足以盡</hi>
　<hi>意而有畫前之易故貴乎黙而成之也辭足以盡言而有言外之意故貴乎不言而信也此則所謂神而</hi>
<pb n="37a"/>
　　<hi>明之蓋學之不以觀玩之文而明之不以口耳之粗者也德行謂有得於易簡之理</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂周易折中卷十四<lb/>
</p>
<p>
</p>
  </div>
</body>
</text>
</TEI>
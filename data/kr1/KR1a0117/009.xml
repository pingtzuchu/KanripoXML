<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
　御纂周易折中卷四<lb/>
　　䷖<hi>坤下艮上</hi>
　　　程傳<hi>剝序卦賁者飾也致飾然後亨則盡矣故受之以剝夫物至於文飾亨之極也極則必反故賁</hi>
　　　<hi>終則剝也卦五隂而一陽隂始自下生漸長至於盛極羣隂湏剝於陽故爲剝也以二體言之山附於地</hi>
　　　<hi>山高起地上而反附者於地頽剝之象也</hi>
　　剝不利有攸往<lb/>
　　　本義<hi>剝落也五隂在下而方生一陽在上而將盡隂盛長而陽消落九月之卦也隂盛陽衰小人壯</hi>
<pb n="1b"/>
　　　<hi>而君子病又内坤外艮有順時而止之象故占得之者不可以有所往也</hi>程傳<hi>剝者羣隂長盛消剝</hi>
　　　<hi>於陽之時衆小人剝喪於君子故君子不利有所往唯當巽言晦迹隨時消息以免小人之害也</hi>
　　初六剝牀以足蔑貞凶<lb/>
　　　本義<hi>剝自下起滅正則凶故其占如此蔑滅也</hi>程傳<hi>隂之剝陽自下而上以牀爲象者取身之</hi>
　　　<hi>所處也自下而剝漸至於身也剝牀以足剝牀之足也剝始自下故爲剝足隂自下進漸消滅於貞正凶</hi>
　　　<hi>之道也蔑无也謂消亡於正道也隂剝陽柔變剛是邪侵正小人消君子其凶可知</hi>集説<hi>俞氏琰曰</hi>
　　　<hi>隂之消陽自下而進初在下故爲剝牀而先以牀足滅於下之象當此不利有攸往之時唯宜順時而止</hi>
　　　<hi>耳貞凶戒占者固執而不知變則凶也</hi>
<pb n="2a"/>
　<hi>案俞氏之説是以蔑字屬上句讀蓋自象傳㓕下㸔出亦可備一説</hi>
六二剝牀以辨蔑貞凶<lb/>
　本義<hi>辨牀幹也進而上矣</hi>程傳<hi>辨分隔上下者牀之幹也陰漸進而上剝至於辨愈滅於正也</hi>
　<hi>凶益甚矣</hi>集説<hi>俞氏琰曰旣滅初之足於下又滅二之辨於中則進而上矣得此占者若猶固執而</hi>
　<hi>不知變則其凶必也</hi>
六三剝之无咎<lb/>
　本義<hi>衆陰方剝陽而已獨應之去其黨而從正无咎之道也占者如是則得无咎</hi>程傳<hi>衆隂</hi>
　<hi>剝陽之時而三獨居剛應剛與上下之陰異矣志從於正在剝之時爲无咎者也三之爲可謂善矣不言</hi>
<pb n="2b"/>
　<hi>吉何也曰方羣陰剝陽衆小人害君子三雖從正其𫝑孤弱所應在无位之地於斯時也難乎免矣安得</hi>
　<hi>吉也其義爲无咎耳言其无咎所以勸也</hi>集説<hi>荀氏爽曰衆皆剝陽三獨應上無剝害意是以无咎</hi>
　<hi>○王氏弼曰與上爲應羣陰剝陽我獨協焉雖處於剝可以无咎○胡氏炳文曰剝之三即復之四復六</hi>
　<hi>四不許以吉剝六三許以无咎何也曰復君子之事明道不計功不以吉許之可也剝小人之事小人中</hi>
　<hi>獨知有君子不以无咎許之無以開其補過之門也</hi>
　<hi>案王氏程子皆以剝之无咎連讀言此乃剝時之无咎者也玩本義似以剝之爲剝去其黨</hi>
六四剝牀以膚凶<lb/>
　本義<hi>陰禍切身故不復言蔑貞而直言凶也</hi>程傳<hi>始剝於牀足漸至於膚膚身之外也將滅</hi>
<pb n="3a"/>
　<hi>其身矣其凶可知隂長已盛陽剝已甚貞道以消故更不言蔑貞直言凶也</hi>
六五貫魚以宫人寵无不利<lb/>
　本義<hi>魚陰物宫人陰之美而受制於陽者也五爲衆陰之長當率其類受制於陽故有此象而占者</hi>
　<hi>如是則无不利也</hi>程傳<hi>剝及君位剝之極也其凶可知故更不言剝而别設義以開小人遷善之</hi>
　<hi>門五羣陰之主也魚陰物故以爲象五能使羣陰順序如貫魚然反𫉬寵愛於在上之陽如宮人則无所</hi>
　<hi>不利也宮人宮中之人妻妾侍使也以陰言且取𫉬寵愛之義以一陽在上衆隂有順從之道故發此義</hi>
　集説<hi>張子曰陰陽之際近必相比六五能上附於陽反制羣陰不使進逼方得處剝之善下無剝之</hi>
　<hi>之憂上得陽功之庇故曰无不利○熊氏良輔曰卦本爲陰剝陽而陽凶爻則以剝陽而見凶故五則以</hi>
<pb n="3b"/>
　<hi>順上爲无不利三則以應上爲无咎而上則有碩果得輿之象焉○張氏振淵曰遯陰長而猶微可制也</hi>
　<hi>則告陽以制陰之道曰畜臣妾剝陰長已極不可制矣則教陰以從陽之道曰以宫人寵</hi>
上九碩果不食君子得輿小人剝廬<lb/>
　本義<hi>一陽在上剝未盡而能復生君子在上則爲衆陰所載小人居之則剝極於上自失所覆而无</hi>
　<hi>復碩果得輿之象矣取象旣明而君子小人其占不同聖人之情益可見矣</hi>程傳<hi>諸陽削剝已盡</hi>
　<hi>獨有上九一爻尚存如碩大之果不見食將見復生之理上九亦變則純陰矣然陽无可盡之理變於上</hi>
　<hi>則生於下无間可容息也聖人發明此理以見陽與君子之道不可亡也或曰剝盡則爲純坤豈復有陽</hi>
　<hi>乎曰以卦配月則坤當十月以氣消息言則陽剝爲坤陽來爲復陽未嘗盡也剝盡於上則復生於下矣</hi>
<pb n="4a"/>
　<hi>故十月謂之陽月恐疑其无陽也陰亦然聖人不言耳陰道盛極之時其亂可知亂極則自當思治故衆</hi>
　<hi>心願載於君子君子得輿也詩匪風下泉所以居變風之終也理旣如是在卦亦衆隂宗陽爲共載之象</hi>
　<hi>小人剝廬若小人則當剝之極剝其廬矣无所容其身也更不論爻之陰陽但言小人處剝極則及其廬</hi>
　<hi>矣廬取在上之象或曰陰陽之消必待盡而後復生於下此在上便有復生之義何也夬之上六何以言</hi>
　<hi>終有凶曰上九居剝之極止有一陽陽无可盡之理故明其有復生之義見君子之道不可亡也夬者陽</hi>
　<hi>消陰陰小人之道也故但言其消亡耳何用更言却有復生之理乎</hi>集説<hi>程子曰息訓爲生者蓋息</hi>
　<hi>則生矣中無間斷碩果不食則便爲復也○楊氏文煥曰貫魚者衆陰在下之象也碩果者一陽在上之</hi>
　<hi>象也○胡氏炳文曰乾爲木果衆陽皆變而上獨存有碩果不食象果中有仁天地生生之心存焉碩果</hi>
<pb n="4b"/>
　<hi>專以象言得輿剝廬兼占而言牀上之藉下以安者也廬下之藉上以安者也始而剝牀欲上失所安今</hi>
　<hi>而剝廬自失所安矣自古小人欲害君子亦豈小人之利哉○蔡氏清曰易固爲君子謀然其爲君子謀</hi>
　<hi>者亦所以爲小人謀也觀小人剝廬之辭可見蓋道理自是如此天地間豈可一日無善類哉不然人之</hi>
　<hi>類滅矣可見聖人非姑爲是抑彼以伸此也○喬氏中和曰碩果不食核也仁也生生之根也自古無不</hi>
　<hi>朽之株有相傳之果此剝之所以復也</hi>
　䷗<hi>震下坤上</hi>
　程傳<hi>復序卦物不可以終盡剝窮上反下故受之以復物无剝盡之理故剝極則復來隂極則陽生</hi>
　<hi>陽剝極於上而復生於下窮上而反下也復所以次剝也爲卦一陽生於五陰之下陰極而陽復也歲十</hi>
<pb n="5a"/>
　<hi>月陰盛旣極冬至則一陽復生於地中故爲復也陽君子之道陽消極而復反君子之道消極而復長也</hi>
　<hi>故爲反善之義</hi>
復亨出入无疾朋來无咎反復其道七日來復利有攸<lb/>
往<lb/>
　本義<hi>復陽復生於下也剝盡則爲純坤十月之卦而陽氣已生於下矣積之踰月然後一陽之體始</hi>
　<hi>成而來復故十有一月其卦爲復以其陽旣往而復反故有亨道又内震外坤有陽動於下而以順上行</hi>
　<hi>之象故其占又爲己之出入旣得无疾朋類之來亦得无咎又自五月姤卦一陰始生至此七爻而一陽</hi>
　<hi>來復乃天運之自然故其占又爲反復其道至於七日當得來復又以剛德方長故其占又爲利有攸往</hi>
<pb n="5b"/>
　<hi>也反復其道往而復來來而復往之意七日者所占來復之期也</hi>程傳<hi>復亨旣復則亨也陽氣復</hi>
　<hi>生於下漸亨盛而生育萬物君子之道旣復則漸以亨通澤於天下故復則有亨盛之理也出入无疾出</hi>
　<hi>入謂生長復生於内入也長進於外出也先云出語順耳陽生非自外也來於内故謂之入物之始生其</hi>
　<hi>氣至微故多屯艱陽之始生其氣至微故多摧折春陽之發爲陰寒所折觀草木於朝暮則可見矣出入</hi>
　<hi>无疾謂微陽生長无害之者也旣无害之而其類漸進而來則將亨盛故无咎也所謂咎在氣則爲差忒</hi>
　<hi>在君子則爲抑塞不得盡其理陽之當復雖使有疾之固不能止其復也但爲阻礙耳而卦之才有无疾</hi>
　<hi>之義乃復道之善也一陽始生至微固未能勝羣隂而發生萬物必待諸陽之來然後能成生物之功而</hi>
　<hi>无差忒以朋來而无咎也三陽子丑寅之氣生成萬物衆陽之功也若君子之道旣消而復豈能便勝於</hi>
<pb n="6a"/>
　<hi>小人必待其朋類漸盛則能協力以勝之也反復其道謂消長之道反復迭至陽之消至七日而來復姤</hi>
　<hi>陽之始消也七變而成復故云七日謂七更也臨云八月有凶謂陽長至於隂長歴八月也陽進則陰退</hi>
　<hi>君子道長則小人道消故利有攸往也</hi>集説<hi>房氏喬曰出入无疾害之者喜陽氣之復朋來无罪</hi>
　<hi>咎之者欲衆陽漸進之意○邵子曰復次剝明治生於亂乎夬次姤明亂生於治乎時哉時哉未有剝而</hi>
　<hi>不復未有夬而不姤者○鄭氏剛中曰七者陽數日者陽物故於陽長言七日八者隂數月者陰物臨剛</hi>
　<hi>長以陰爲戒故曰八月○朱子語類云七日只取七義猶八月有凶只取八義○胡氏炳文曰反復其道</hi>
　<hi>統言陰陽往來其理如此七日來復專言一陽往來其數如此○林氏希元曰天下事非一人所能獨辦</hi>
　<hi>君子有爲於天下必與其類同心共濟故復重朋來而泰重彚征○張氏振淵曰反復其道猶云反復計</hi>
<pb n="6b"/>
　<hi>其程道也此二句正見天運自有定期君子不可不善承之耳</hi>
初九不遠復无祗悔元吉<lb/>
　本義<hi>一陽復生於下復之主也祗抵也又居事初失之未遠能復於善不抵於悔大善而吉之道也</hi>
　<hi>故其象占如此</hi>程傳<hi>復者陽反來復也陽君子之道故復爲反善之義初剛陽來復處卦之初復之</hi>
　<hi>最先者也是不遠而復也失而後有復不失則何復之有惟失之不遠而復則不至於悔大善而吉也祗</hi>
　<hi>宜音柢抵也玉篇云適也義亦同无祗悔不至於悔也坎卦曰祇旣平无咎謂至旣平也顔子无形顯之</hi>
　<hi>過夫子謂其庶幾乃无祗悔也過旣未形而改何悔之有旣未能不勉而中所欲不踰矩是有過也然其</hi>
　<hi>明而剛故一有不善未嘗不知旣知未嘗不遽改故不至於悔乃不遠復也祗陸德明音支玉篇五經文</hi>
<pb n="7a"/>
　<hi>字羣經音辨並見衣部</hi>集説<hi>楊氏時曰初九陽始生而未形動之微也吉凶悔吝生乎動者也未</hi>
　<hi>形而復其復不遠矣故不至於悔而元吉○俞氏琰曰初居震動之始方動卽復是不遠而復復之最先</hi>
　<hi>者也故不至於悔而元吉</hi>
六二休復吉<lb/>
　本義<hi>柔順中正近於初九而能下之復之休美吉之道也</hi>程傳<hi>二雖陰爻處中正而切比於初</hi>
　<hi>志從於陽能下仁也復之休美者也復者復於禮也復禮則爲仁初陽復復於仁也二比而下之所以美</hi>
　<hi>而吉也</hi>集説<hi>朱子語類云學莫便於近乎仁旣得仁者而親之資其善以自益則力不勞而學美</hi>
　<hi>矣故曰休復吉</hi>
<pb n="7b"/>
六三頻復厲无咎<lb/>
　本義<hi>以陰居陽不中不正又處動極復而不固屢失屢復之象屢失故危復則无咎故其占又如此</hi>
　程傳<hi>三以陰躁處動之極復之頻數而不能固者也復貴安固頻復頻失不安於復也復善而屢失</hi>
　<hi>危之道也聖人開遷善之道與其復而危其屢失故云厲无咎不可以頻失而戒其復也頻失則爲危屢</hi>
　<hi>復何咎過在失而不在復也</hi>集説<hi>郭氏忠孝曰唯君子能久於其道其餘則日月至焉而已是以</hi>
　<hi>子夏之徒出見紛華盛麗而悦入聞夫子之道而樂與夫回之爲人拳拳服膺而弗失之者固有間矣○</hi>
　<hi>趙氏汝楳曰三爲震動之極故曰頻厲危也卽人心惟危之危</hi>
六四中行獨復<lb/>
<pb n="8a"/>
　本義<hi>四處羣陰之中而獨與初應爲與衆俱行而獨能從善之象當此之時陽氣甚微未足以有爲</hi>
　<hi>故不言吉然理所當然吉凶非所論也董子曰仁人者正其義不謀其利明其道不計其功於剝之六三</hi>
　<hi>及此爻見之</hi>程傳<hi>此爻之義最宜詳玩四行羣陰之中而獨能復自處於正下應於陽剛其志可</hi>
　<hi>謂善矣不言吉凶者蓋四以柔居羣陰之間初方甚微不足以相援无可濟之理故聖人但稱其能獨復</hi>
　<hi>而不欲言其獨從道而必凶也曰然則不言无咎何也曰以隂居隂柔弱之甚雖有從陽之志終不克濟</hi>
　<hi>非无咎也</hi>集説<hi>孔氏潁逹曰中行獨復者處於上卦之下上下各有二陰已獨應初居在衆陰之中</hi>
　<hi>故云中行獨自應初故云獨復○繆氏昌期曰中卽中以自考中字獨卽中庸慎獨之獨四能以中而行</hi>
　<hi>而於獨知之中憬然自覺所謂復以自知也蓋復之所以爲復全在初爻猶人之初念也五陰皆復此而</hi>
<pb n="8b"/>
　<hi>已惟四在陰中有所專向故發此義</hi>
六五敦復无悔<lb/>
　本義<hi>以中順居尊而當復之時敦復之象无悔之道也</hi>程傳<hi>六五以中順之德處君位能敦</hi>
　<hi>篤於復善者也故无悔雖本善戒亦在其中矣陽復方微之時以柔居尊下復无助未能致亨吉也能无</hi>
　<hi>悔而已</hi>集説<hi>項氏安世曰臨以上六爲敦臨艮以上九爲敦艮皆取積厚之極復於五卽言敦復</hi>
　<hi>者復之上爻迷而不復故復至五而極也卦中復者五爻初最在先故爲不遠五最在後故爲敦○蔡氏</hi>
　<hi>淵曰敦厚也坤象復主初陽五雖與初無係而處位得中能自厚於復者也可以无悔○李氏簡曰初九</hi>
　<hi>陽剛君子之道也相應相比者復之易二與四是也遠而非應者復之難六五所以稱敦復敦復者厚之</hi>
<pb n="9a"/>
　<hi>至也不與初應本當有悔以其能復是以无悔○胡氏炳文曰不遠復者善心之萌敦復者善行之固故</hi>
　<hi>初九无祗悔敦復則可无悔矣不遠復入德之事也敦復其成德之事與</hi>
上六迷復凶有災眚用行師終有大敗以其國君凶至<lb/>
于十年不克征<lb/>
　本義<hi>以陰柔居復終終迷不復之象凶之道也故其占如此以猶及也</hi>程傳<hi>以陰柔居復之</hi>
　<hi>終終迷不復者也述而不復其凶可知有災眚災天災自外來眚已過由自作旣迷不復善在己則動皆</hi>
　<hi>過失災禍亦自外而至蓋所招也迷道不復无施而可用以行師則終有大敗以之爲國則君之凶也十</hi>
　<hi>年者數之終至于十年不克征謂終不能行旣迷於道何時而可行也</hi>集説<hi>徐氏幾曰上六位高</hi>
<pb n="9b"/>
　<hi>而無下仁之美剛遠而無遷善之機厚極而有難開之蔽柔終而無改過之勇是昏迷而不知復者也○</hi>
　<hi>楊氏啟新曰心爲天君以其國君言喪失其本心也○何氏楷曰坤本先迷今居其極則迷之甚矣言迷</hi>
　<hi>復卽昏迷而不知所復之謂行師以下皆假象以喻一心不能馭衆動徇物必至喪天君也</hi>
　總論<hi>胡氏炳文曰迷復與不遠復相反初不遠而復迷則遠而不復敦復與頻復相反敦無轉易頻</hi>
　<hi>則屢易獨復與休復相似休則比初獨則應初也十年不克征亦七日來復之反</hi>
　䷩<hi>震下乾上</hi>
　程傳<hi>无妄序卦復則不妄矣故受之以无妄復者反於道也旣復於道則合正理而无妄故復之後</hi>
　<hi>受之以无妄也爲卦乾上震下震動也動以天爲无妄動以人欲則妄矣无妄之義大矣哉</hi>
<pb n="10a"/>
无妄元亨利貞其匪正有眚不利有攸往<lb/>
　本義<hi>旡妄實理自然之謂史記作无望謂无所期望而有得焉者其義亦通爲卦自訟而變九自二</hi>
　<hi>來而居於初又爲震主動而不妄者也故爲无妄又二體震動而乾健九五剛中而應六二故其占大亨</hi>
　<hi>而利於正若其不正則有眚而不利有所往也</hi>程傳<hi>无妄者至誠也至誠者天之道也天之化育萬</hi>
　<hi>物生生不窮各正其性命乃无妄也人能合无妄之道則所謂與天地合其德也无妄有大亨之理君子</hi>
　<hi>行无妄之道則可以致大亨矣无妄天之道也卦言人由无妄之道也利貞法无妄之道利在貞正失貞</hi>
　<hi>正則妄也雖无邪心苟不合正理則妄也乃邪心也故有匪正則爲過眚旣已无妄不宜有往往則妄也</hi>
　集説<hi>朱子語類云无妄一卦雖云禍福之來也無常然自家所守者不可不利於正不可以彼之無</hi>
<pb n="10b"/>
　<hi>常而吾之所守亦爲之無常也故曰无妄元亨利貞其匪正有眚○問雖無邪心苟不合正理則妄也旣</hi>
　<hi>無邪何以不合正曰有人自是其心全無邪而却不合於正理如賢者過之其心豈曾有邪却不合正理</hi>
　<hi>佛氏亦豈有邪心者○丘氏富國曰惟其无妄所以無望也若其處心未免於妄則無道以致福而妄欲</hi>
　<hi>徼福非所謂無望之福有過以召災而妄欲免災非所謂無望之災此皆未免容心於禍福間非所謂无</hi>
　<hi>妄也若真實无妄之人則純乎正理禍福一付之天而無苟得倖免之心也○胡氏炳文曰朱子解中庸</hi>
　<hi>誠字以爲真實无妄之謂此解无妄則以爲實理自然之謂自然二字已兼無所期望之意矣○胡氏居</hi>
　<hi>仁曰无妄誠也誠天理之實也聖人只是循其實理之自然無一豪私意造爲故出乎實理无妄之外則</hi>
　<hi>爲過眚循此實理无妄而行之則吉無不利不幸而災疾之來亦守此无妄之實理而不足憂卦辭爻辭</hi>
<pb n="11a"/>
　<hi>皆此意</hi>
初九无妄往吉<lb/>
　本義<hi>以剛在内誠之主也如是而往其吉可知故其象占如此</hi>程傳<hi>九以陽剛爲主於内无妄</hi>
　<hi>之象以剛實變柔而居内中誠不妄者也以无妄而往何所不吉卦辭言不利有攸往謂旣无妄不可復</hi>
　<hi>有往也過則妄矣爻言往吉謂以无妄之道而行則吉也</hi>集説<hi>蘭氏廷瑞曰初則當行終則當止行</hi>
　<hi>止適當則无妄不妄則吉无妄之初當行者也故往則有吉无妄之終當止者也故行則有眚○胡氏炳</hi>
　<hi>文曰彖曰剛自外來而爲主於内本義於此曰以剛在内誠之主也主字最有力蓋妄者誠之反也誠之</hi>
　<hi>主如此妄自然无矣如此而往其吉固宜○何氏楷曰此爻足蔽无妄全卦震陽初動誠一未分是之謂</hi>
<pb n="11b"/>
　<hi>无妄以此而往動與天合何不吉之有</hi>
六二不耕穫不菑畬則利有攸往<lb/>
　本義<hi>柔順中正因時順理而无私意期望之心故有不耕穫不菑畬之象言其无所爲於前无所兾</hi>
　<hi>於後也占者如是則利有所往也</hi>程傳<hi>凡理之所然者非妄也人所欲爲者乃妄也故以耕穫菑</hi>
　<hi>畬譬之六二居中得正又應五之中正居動體而柔順爲動能順乎中正乃无妄者也故極言无妄之義</hi>
　<hi>耕農之始穫其成終也田一歲曰菑三歲曰畬不耕而穫不菑而畬謂不首造其事因其事理所當然也</hi>
　<hi>首造其事則是人心所作爲乃妄也因事之當然則是順理應物非妄也穫與畬是也蓋耕則必有穫菑</hi>
　<hi>則必有畬是事理之固然非心意之所造作也如是則爲无妄不妄則所往利而无害也或曰聖人制作</hi>
<pb n="12a"/>
　<hi>以利天下者皆造端也豈非妄乎曰聖人隨時制作合乎風氣之宜未嘗先時而開之也若不待時則一</hi>
　<hi>聖人足以盡爲矣豈待累聖繼作也時乃事之端聖人隨時而爲也</hi>集説<hi>朱子語類問程傳爻辭恐</hi>
　<hi>未明白竊謂無不耕而穫不菑而畬之理只是不於耕而計穫之利如程子所解象傳移之以解爻辭則</hi>
　<hi>可曰易傳爻象之辭雖若相反而意實相近特辭有未足耳爻辭言當循理象傳言不計利○陳氏埴曰</hi>
　<hi>伊川大意只謂不爲穫而耕不爲畬而菑凡有所爲而爲者皆計利之私心卽妄也但經文中不如此下</hi>
　<hi>語故易傳中頗費言語始謂不耕而穫不菑而畬謂不首造其事則似以耕菑爲私意中謂耕則必有穫</hi>
　<hi>菑則必有畬非心造意作則以耕穫菑畬爲非私意終謂旣耕則必有穫旣菑則必成畬非必以穫畬之</hi>
　<hi>富而爲則又似以穫畬爲私意三説不免自相抵捂所以本義但據經文直説謂無耕穫菑畬之私心○</hi>
<pb n="12b"/>
　<hi>胡氏炳文曰耕穫者種而斂之也菑畬者墾而熟之也一歲之農始於耕終於穫三歲之田始於菑終於</hi>
　<hi>畬不耕穫不菑畬諸家以爲不耕而穫不菑而畬惟本義以爲始終無所作爲之象而必曰因時順理者</hi>
　<hi>理本自然無所作爲自始至終絶無計功謀利之心故其占曰利有攸往○林氏希元曰田必耕然後穫</hi>
　<hi>必菑然後畬其耕也正以望穫其菑也正以望畬豈有不耕穫不菑畬之理爲此語者特以明自始至終</hi>
　<hi>絶無營爲計較之心焉耳○何氏楷曰人之有妄在於期望不耕穫者不方耕而卽望有其穫也不菑畬</hi>
　<hi>者不方菑而卽望成其畬也學者之除妄心而必有事焉當如此矣故曰則利有攸往言必如此而後利</hi>
　<hi>也</hi>
　<hi>案何氏説與傳義頗異質諸夫子先事後得先難後𫉬之訓則於理尤長且象傳以未富釋之正謂其無</hi>
<pb n="13a"/>
　<hi>望穫之心未必以耕爲可廢也</hi>
六三无妄之災或繫之牛行人之得邑人之災<lb/>
　本義<hi>卦之六爻皆无妄者也六三處不得正故遇其占者无故而有災如行人牽牛以去而居者反</hi>
　<hi>遭詰捕之擾也</hi>程傳<hi>三以陰柔而不中正是爲妄者也又志應於上欲也亦妄也在无妄之道爲災</hi>
　<hi>害也人之妄動由有欲也妄動而得亦必有失雖使得其所利其動而妄失已大矣況復凶悔隨之乎知</hi>
　<hi>者見妄之得則知其失必與稱也故聖人因六三有妄之象而發明其理云无妄之災或繫之牛行人之</hi>
　<hi>得邑人之災言如三之爲妄乃无妄之災害也設如有得其失隨至如或繫之牛或謂設或也或繫得牛</hi>
　<hi>行人得之以爲有得邑人失牛乃是災也借使邑人繫得馬則行人失馬乃是災也言有得則有失不足</hi>
<pb n="13b"/>
　<hi>以爲得也行人邑人但言有得則有失非以爲彼已也妄得之福災亦隨之妄得之得失亦稱之固不足</hi>
　<hi>以爲得也人能知此則不爲妄動矣</hi>集説<hi>關氏朗曰无妄而災者災也有妄而災則其所也非災之</hi>
　<hi>也運數適然非己妄致乃无妄之災○朱子語類云此卦六爻皆是无妄但六三地頭不正故有无妄之</hi>
　<hi>災言無故而有災也如行人牽牛以去而居人反遭捕詰之擾此正无妄之災之象○胡氏炳文曰匪正</hi>
　<hi>有眚人自爲之也无妄之災天實爲之也六爻皆无妄三之時則无妄而有災者也雜卦曰无妄災也其</hi>
　<hi>此之謂與</hi>
九四可貞无咎<lb/>
　本義<hi>陽剛乾體下无應與可固守而无咎不可以有爲之占也</hi>程傳<hi>四剛陽而居乾體復无應</hi>
<pb n="14a"/>
　<hi>與无妄者也剛而无私豈有妄乎可貞固守此自无咎也九居陰得爲正乎曰以陽居乾體若復處剛則</hi>
　<hi>爲過矣過則妄也居四无尚剛之志也可貞與利貞不同可貞謂其所處可貞固守之利貞謂利於貞也</hi>
　集説<hi>胡氏炳文曰貞正而固也曰利貞則訓正字而兼固字之義曰不可貞則專訓固字而無正字</hi>
　<hi>之義九四陽剛健體下無應與可貞正守之而其占不可有爲也○何氏楷曰四剛陽而居乾體本自无</hi>
　<hi>妄者也可貞固守此則无咎初九之无妄往吉行乎其所當行者也九四之可貞无咎止乎其所當止者</hi>
　<hi>也</hi>
九五无妄之疾勿藥有喜<lb/>
　本義<hi>乾剛中正以居尊位而下應亦中正无妄之至也如是而有疾勿藥而自愈矣故其象占如此</hi>
<pb n="14b"/>
　程傳<hi>九以中正當尊位下復以中正順應之可謂无妄之至者也其道无以加矣疾爲之病者也以</hi>
　<hi>九五之无妄如其有疾勿以藥治則有喜也人之有疾則以藥石攻去其邪以養其正若氣體平和本无</hi>
　<hi>疾病而攻治之則反害其正矣故勿藥則有喜也有喜謂疾自亡也无妄之所謂疾者謂若治之而不治</hi>
　<hi>率之而不從化之而不革以妄而爲无妄之疾舜之有苖周公之管蔡孔子之叔孫武叔是也旣已无妄</hi>
　<hi>而有疾之者則當自如无妄之疾不足患也若遂自攻治乃是渝其无妄而遷於妄也五旣處无妄之極</hi>
　<hi>故惟戒在動動則妄矣</hi>
　<hi>案勿者禁止之辭言无妄矣而偶有疾則亦順其自然而氣自復勿復用藥以生他候如人有无妄之災</hi>
　<hi>則亦順其自然而事自平勿復用智以生他咎也凡易中言勿者皆同義此爻之疾與六三之災同然此</hi>
<pb n="15a"/>
　<hi>曰有喜者剛中正而居尊位德位固不同也</hi>
上九无妄行有眚无攸利<lb/>
　本義<hi>上九非有妄也但以其窮極而不可行耳故其象占如此</hi>程傳<hi>上九居卦之終无妄之極</hi>
　<hi>者也極而復行過於理也過於理則妄也故上九而行則有過眚而无所利矣</hi>集説<hi>龔氏煥曰无妄</hi>
　<hi>者實理自然之謂循是理則吉拂是理則凶初往吉二利有攸往循是理而動者也四可貞无咎守是理</hi>
　<hi>而不動者也三有災五有疾不幸而遇無故非意之事君子亦聽之而已守是理而不爲動者也或動或</hi>
　<hi>靜惟理是循所以爲无妄上九居无妄之極不可有行若不循理而動則反爲妄矣其有眚而不利也宜</hi>
　<hi>哉○何氏楷曰彖所謂匪正有眚不利有攸往者</hi>
<pb n="15b"/>
　總論<hi>胡氏炳文曰六爻皆无妄也特初九得位而爲震動之主時之方來故无妄往吉上九失位而</hi>
　<hi>居乾體之極時已去矣故其行雖无妄有眚无攸利是故善學易者在識時初曰吉二曰利時也三曰災</hi>
　<hi>五曰疾上曰眚非有妄以致之也亦時也初與二皆可往時當動而動也四可貞五勿藥上行有眚時當</hi>
　<hi>靜而靜也</hi>
䷙　<hi>乾下艮上</hi>
　程傳<hi>大畜序卦有无妄然後可畜故受之以大畜无妄則爲有實故可畜聚大畜所以次无妄也爲</hi>
　<hi>卦艮上乾下天而在於山中所畜至大之象畜爲畜止又爲畜聚止則聚矣取天在山中之象則爲藴畜</hi>
　<hi>取艮之止乾則爲畜止止而後有積故止爲畜義</hi>
<pb n="16a"/>
大畜利貞不家食吉利涉大川<lb/>
　夲義<hi>大陽也以艮畜乾又畜之大者也又以内乾剛健外艮篤實輝光是以能日新其德而爲畜之</hi>
　<hi>大也以卦變言此卦自需而來九自五而上以卦體言六五尊而尚之以卦德言又能止健皆非大正不</hi>
　<hi>能故其占爲利貞而不家食吉也又六五下應於乾爲應乎天故其占又爲利渉大川也不家食謂食祿</hi>
　<hi>於朝不食於家也</hi>程傳<hi>莫大於天而在山中艮在上而止乾於下皆藴畜至大之象也在人爲學</hi>
　<hi>術道德充積於内乃所畜之大也凡所畜聚皆是專言其大者人之藴畜宜得正道故云利貞若夫異端</hi>
　<hi>偏學所聚至多而不正者固有矣旣道德充積於内宜在上位以享天禄施爲於天下則不獨於一身之</hi>
　<hi>吉天下之吉也若窮處而自食於家道之否也故不家食刖吉所畜旣大宜施之於時濟天下之艱險乃</hi>
<pb n="16b"/>
　<hi>大畜之用也故利涉大川此只據大畜之義而言彖更以卦之才德而言諸爻則惟有止畜之義蓋易體</hi>
　<hi>道隨宜取明且近者</hi>集説<hi>朱子語類云某作本義欲將文王卦辭只大綱依文王本義略説至其所</hi>
　<hi>以然之故却於孔子彖傳中發之且如大畜利貞不家食吉利涉大川只是占得大畜者爲利貞不家食</hi>
　<hi>而吉利於涉大川至於剛上尚賢等處乃孔子發明各有所主爻象亦然如此則不失文王本意又可見</hi>
　<hi>孔子之意但今未暇整頓耳○胡氏炳文曰不家食是賢者不畜於家而畜於朝涉大川又似有畜極而</hi>
　<hi>通之意要之兩利字一吉字占辭自分爲三不必泥而一之也</hi>
初九有厲利已<lb/>
　本義<hi>乾之三陽爲艮所止故内外之卦各取其義初九爲六四所止故其占往則有危而利於止也</hi>
<pb n="17a"/>
　程傳<hi>大畜艮止畜乾也故乾三爻皆取被止爲義艮三爻皆取止之爲義初以陽剛又健體而居下</hi>
　<hi>必上進者也六四在上畜止於已安能敵在上得位之𫝑若犯之而進則有危厲故利在已而不進也在</hi>
　<hi>他卦則四與初爲正應相援者也在大畜則相應乃爲相止畜上與三皆陽則爲合志蓋陽皆上進之物</hi>
　<hi>故有同志之象而无相止之義</hi>集説<hi>蔡氏清曰初九不可進而未必能自不進故戒之云進則有厲</hi>
　<hi>惟利於已也若九二之處中能自止而不進者也則以其所能言之曰輿説輹</hi>
九二輿説輹<lb/>
　本義<hi>九二亦爲六五所畜以其處中故能自止而不進有此象也</hi>程傳<hi>二爲六五所畜止𫝑</hi>
　<hi>不可進也五據在上之𫝑豈可犯也二雖剛健之體然其處得中道故進止无失雖志於進度其𫝑之不</hi>
<pb n="17b"/>
　<hi>可則止而不行如車輿説去輪輹謂不行也</hi>
九三良馬逐利艱貞曰閑輿衞利有攸往<lb/>
　本義<hi>三以陽居健極上以陽居畜極極而通之時也又皆陽爻故不相畜而俱進有良馬逐之象焉</hi>
　<hi>然過剛鋭進故其占必戒以艱貞閑習乃利於有往也曰當爲日月之日</hi>程傳<hi>三剛健之極而上九</hi>
　<hi>之陽亦上進之物又處畜之極而思變也與三乃不相畜而志同相應以進者也三以剛健之才而在上</hi>
　<hi>者與合志而進其進如良馬之馳逐言其速也雖其進之勢速不可恃其才之健與上之應而忘備與慎</hi>
　<hi>也故宜艱難其事而由貞正之道輿者用行之物衞者所以自防當自日常閑習其車輿與其防衞則利</hi>
　<hi>有攸往矣三乾體而居正能貞者也當其鋭進故戒以知難與不失其貞也志旣鋭於進雖剛明有時而</hi>
<pb n="18a"/>
　<hi>失不得不戒也</hi>集説<hi>項氏安世曰初九在初故稱童牛九二以剛居柔無𫝑故爲豶豕九三純乾故</hi>
　<hi>爲良馬</hi>
六四童牛之牿元吉<lb/>
　本義<hi>童者未角之稱牿施横木於牛角以防其觸詩所謂楅衡者也止之於未角之時爲力則易大</hi>
　<hi>善之吉也故其象占如此學記曰禁於未發之謂豫正此意也</hi>程傳<hi>以位而言則四下應於初畜初</hi>
　<hi>者也初居最下陽之微者微而畜之則易制猶童牛而加牿大善而吉也槩論畜道則四艮體居上位而</hi>
　<hi>得正是以正德居大臣之位當畜之任者也大臣之任上畜止人君之邪心下畜止天下之惡人人之惡</hi>
　<hi>止於初則易旣盛而後禁則扞格而難勝故上之惡旣甚則雖聖人救之不能免違拂下之惡旣甚則雖</hi>
<pb n="18b"/>
　<hi>聖人治之不能免刑戮莫若止之於初如童牛而加牿則元吉也牛之性觝觸以角故牿以制之若童犢</hi>
　<hi>始角而加之以牿使觝觸之性不發則易而无傷以況六四能畜止上下之惡於未發之前則大善之吉</hi>
　<hi>也</hi>集説<hi>朱子語類云大畜下卦取其能自畜而不進上卦取其能畜彼而不使進然四能止之於</hi>
　<hi>初故爲力易五則陽已進而止之則難以柔居尊得其機會可制故亦吉但不能如四之元吉耳</hi>
六五豶豕之牙吉<lb/>
　本義<hi>陽已進而止之不若初之易矣然以柔居中而當尊位是以得其機會而可制故其象如此占</hi>
　<hi>雖吉而不言元也</hi>程傳<hi>六五居君位止畜天下之邪惡夫以億兆之衆發其邪欲之心人君欲力</hi>
　<hi>以制之雖密法嚴刑不能勝也夫物有總攝事有機會聖人操得其要則視億兆之心猶一心道之斯行</hi>
<pb n="19a"/>
　<hi>止之則戢故不勞而治其用若豶豕之牙也豕剛躁之物而牙爲猛利若强制其牙則用力勞而不能止</hi>
　<hi>其躁猛雖縶之維之不能使之變也若豶去其𫝑則牙雖存而剛躁自止其用如此所以吉也君子法豶</hi>
　<hi>豕之義知天下之惡不可以力制也則察其機持其要塞絶其本原故不假刑法嚴峻而惡自止也且如</hi>
　<hi>止盜民有欲心見利則動苟不知教而廹於饑寒雖刑殺日施其能勝億兆利欲之心乎聖人則知所以</hi>
　<hi>止之之道不尚威刑而修政敎使之有農桑之業知亷恥之道雖賞之不竊矣故止惡之道在知其本得</hi>
　<hi>其要而已不嚴刑於彼而修政於此是猶患豕牙之利不制其牙而豶其𫝑也</hi>
上九何天之衢亨<lb/>
　夲義<hi>何天之衢言何其通達之甚也畜極而通豁達无礙故其象占如此</hi>程傳<hi>予聞之胡先生</hi>
<pb n="19b"/>
　<hi>曰天之衢亨誤加何字事極則反理之常也故畜極而亨小畜畜之小故極而成大畜畜之大故極而散</hi>
　<hi>極旣當變又陽性上行故遂散也天衢天路也謂空虛之中雲氣飛鳥往來故謂之天衢天衢之亨謂其</hi>
　<hi>亨通曠濶无有蔽阻也在畜道則變矣變而亨非畜道之亨也</hi>集説<hi>張氏浚曰剛在上爲何何謂勝</hi>
　<hi>其任○王氏宗傳曰彖傳曰剛上而尚賢則上九是也以陽德而居五之上爲五所尚此所以有何天之</hi>
　<hi>衢之象天衢通顯之地也下之三陽由已上進故九三曰良馬逐又曰上合志也此賢者之道所以亨也</hi>
　<hi>何如何校之何釋文曰梁武帝讀音賀是也言以身任天下之責當畜賢之時爲五所尚主張賢路賢者</hi>
　<hi>之得志莫盛於斯也○呉氏澄曰後漢王延壽魯靈光殿賦云荷天衢以元亨何作荷何天之衢其辭猶</hi>
　<hi>詩言何天之休何天之龍大畜者一陽止於外而三陽藏畜於内畜極則散止極則行故上九雖艮體至</hi>
<pb n="20a"/>
　<hi>畜之終則不止而行也○胡氏炳文曰隨畜隨發不足爲大畜惟畜之極而通豁逹無礙如天衢然此不</hi>
　<hi>徒爲仕者之占大學章句所謂用力之久一旦豁然貫通者亦是此意多識前言往行以畜其德者以之</hi>
　<hi>可也○蔡氏清曰觀畜極而通之意則知君子患屈之未至耳不患其不伸也</hi>
　<hi>案何字程傳以爲誤加本義以爲發語而諸家皆以荷字爲解義亦可從蓋剛上尚賢者惟上九一爻當</hi>
　<hi>之且爲艮主是卦之主也故取尚賢之義則是賢路大通卦所謂不家食者此已取艮主之義則能應天</hi>
　<hi>止健卦所謂涉大川者此已故天衢者喻其通也荷天之衢者言其遇時之通也雜卦云大畜時也正謂</hi>
　<hi>此也呉氏引商頌之詩者語意尢近</hi>
　總論<hi>胡氏炳文曰他卦取陰陽相應此取相畜内卦受畜以自止爲義外卦能畜以止之爲義獨三</hi>
<pb n="20b"/>
　<hi>與上居内外卦之極畜極而通不取止義○葉氏良佩曰卦彖兼取畜止畜聚二義大象專取畜聚義六</hi>
　<hi>爻專取畜止義初九進則有厲惟利於己知難而止者也九二處得中道能説輹而不行時止而止者也</hi>
　<hi>九三與上合志其進也如良馬之馳逐此畜極而通之象然猶以艱貞閑習爲戒者慮其可進而鋭於進</hi>
　<hi>也六四當大畜之任能止惡於初若童牛始角而加之以牿則大善之吉也六五制惡有道得其機會故</hi>
　<hi>其象爲豶豕之牙其占雖吉然比之於四則有間矣或問六四元吉傳曰有喜六五之吉乃曰有慶何也</hi>
　<hi>曰論爲力之難易則四爲易故曰元吉論其功之廣狹則五爲廣故曰有慶上九之亨畜極而大通也故</hi>
　<hi>以天之衢爲象雲行雨施天下平也其斯以爲道大行乎</hi>
　<hi>案有厲説輹則猶家食者也阻於大川者也牿牛豶豕則猶治不肖者也𢎞濟艱難者也至良馬逐則漸</hi>
<pb n="21a"/>
　<hi>通矣然猶防賢路之崎嶇而日閑輿衛故至於何天之衢然後大道夷而險阻去也卦爻義之相關者在</hi>
　<hi>此</hi>
　䷚<hi>震下艮上</hi>
　程傳<hi>頤序卦物畜然後可養故受之以頤夫物旣畜聚則必有以養之无養則不能存息頤所以次</hi>
　<hi>大畜也卦上艮下震上下二陽爻中含四陰上止而下動外實而中虛人頤頷之象也頤養也人口所以</hi>
　<hi>飲食養人之身故名爲頤聖人設卦推養之義大至於天地養育萬物聖人養賢以及萬民與人之養生</hi>
　<hi>養形養德養人皆頤養之道也動息節宣以養生也飲食衣服以養形也威儀行義以養德也推己及物</hi>
　<hi>以養人也</hi>
<pb n="21b"/>
頤貞吉觀頤自求口實<lb/>
　夲義<hi>頤口旁也口食物以自養故爲養義爲卦上下二陽内含四陰外實内虛上止下動爲頤之象</hi>
　<hi>養之義貞吉者占者得正則吉觀頤謂觀其所養之道自求口實謂觀其所以養身之術皆得正則吉也</hi>
　程傳<hi>頤之道以正則吉也人之養身養德養人養於人皆以正道則吉也天地造化養育萬物各得</hi>
　<hi>其宜者亦正而已矣觀頤自求口實觀人之所頤與其自求口實之道則善惡吉凶可見矣</hi>集説<lb/>
　<hi>朱子語類云養須是正則吉觀頤是觀其養德正不正自求口實是觀其養身正不正未説到養人處○</hi>
　<hi>林氏希元曰人之所養有二一是養性一是養身二者皆不可不正觀其所養之道如大學聖賢之道正</hi>
　<hi>也異端小道則不正矣又必自求其口實如重道義而畧口體正也急口體而輕道義則不正矣皆正則</hi>
<pb n="22a"/>
　<hi>吉不正則凶○陳氏琛曰集義以養其氣寡欲以養其心守聖道而不溺於虛無崇聖學而不流於術數</hi>
　<hi>則所以養德者正矣窮而不屑於嘑蹴達而不至於素餐不以貧賤飢渴害其心不以聲色臭味汩其性</hi>
　<hi>則所以養身者正矣○陸氏銓曰觀頤卽考其善不善自求口實卽於己取之而已矣</hi>
　<hi>案陸氏説與傳義異蓋云觀其所養者以自求養而已如所養者德乎則當自求其所以養德之道如所</hi>
　<hi>養者身乎則當自求其所以養身之方與夫子彖傳語意尤合也</hi>
初九舍爾靈龜觀我朶頤凶<lb/>
　夲義<hi>靈龜不食之物朶垂也朶頤欲食之貌初九陽剛在下足以不食乃上應六四之陰而動於欲</hi>
　<hi>凶之道也故其象占如此</hi>程傳<hi>蒙之初六蒙者也爻乃主發蒙而言頤之初九亦假外而言爾謂初</hi>
<pb n="22b"/>
　<hi>也舎爾之靈龜乃觀我而朶頤我對爾而設初之所以朶頤者四也然非四謂之也假設之辭耳九陽體</hi>
　<hi>剛明其才智足以養正者也龜能咽息不食靈龜喻其明智而可以不求養於外也才雖如是然以陽居</hi>
　<hi>動體而在頤之時求頤人所欲也上應於四不能自守志在上行説所欲而朶頤者也心旣動則其自失</hi>
　<hi>必矣迷欲而失己以陽而從陰則何所不至是以凶也朶頤爲朶動其頤頷人見食而欲之則動頤垂涎</hi>
　<hi>故以爲象</hi>集説<hi>王氏弼曰朶頤者嚼也以陽處下而爲動始不能令物由己養動而求養者也夫安</hi>
　<hi>身莫若不競修己莫若自保守道則福至求禄則辱來居養賢之世不能貞其所履以全其德而舎其靈</hi>
　<hi>龜之明兆羨我朶頤而躁求凶莫甚焉○蘇氏軾曰養人者陽也養於人者陰也君子在上足以養人在</hi>
　<hi>下足以自養初九以一陽而伏於四陰之下其德足以自養而無待於物者如龜也不能守之而觀於四</hi>
<pb n="23a"/>
　<hi>見其可欲朶頤而慕之爲陰之所致也故凶○鄭氏汝諧曰頤之上體皆吉而下體皆凶上體止也下體</hi>
　<hi>動也在上而止養人者也在下而動求養於人者也動而求養於人者必累於口體之養故雖以初之剛</hi>
　<hi>陽未免於動其欲而觀朶頤也○何氏楷曰初與上陽剛之德同而吉凶不同者初爲動之主上爲止之</hi>
　<hi>主養道宜靜故也</hi>附録<hi>項氏安世曰頤卦惟有二陽上九在上謂之由頤固爲所養之主初九在</hi>
　<hi>下亦足爲自養之賢靈龜伏息而在下初九之象也朶頤在上而下垂上九之象也上九爲卦之主故稱</hi>
　<hi>我羣陰從我而求養固其所也初九本無所求乃亦仰而觀我有靈而不自保有貴而不自珍宜其凶也</hi>
　<hi>初九本靈本貴聖人以其爲動之主居養之初故深戒之以明自養之道</hi>
　<hi>案項氏以觀我朶頤爲上九亦備一説</hi>
<pb n="23b"/>
六二顛頤拂經于丘頤征凶<lb/>
　夲義<hi>求養於初則顛倒而違於常理求養於上則往而得凶丘土之高者上之象也</hi>程傳<hi>女不</hi>
　<hi>能自處必從男陰不能獨立必從陽二隂柔不能自養待養於人者也天子養天下諸侯養一國臣食君</hi>
　<hi>上之禄民賴司牧之養皆以上養下理之正也二旣不能自養必求養於剛陽若反下求於初則爲顛倒</hi>
　<hi>故云顛頤顛則拂違經常不可行也若求養于丘則往必有凶丘在外而高之物謂上九也卦止二陽旣</hi>
　<hi>不可顛頤於初若求頤於上九往則有凶在頤之時相應則相養者也上非其應而往求養非道妄動是</hi>
　<hi>以凶也顛頤則拂經不𫉬其養爾妄求於上往則得凶也今有人才不足以自養見在上者𫝑力足以養</hi>
　<hi>人非其族類妄往求之取辱得凶必矣六二中正在他卦多吉而凶何也曰時然也陰柔旣不足以自養</hi>
<pb n="24a"/>
　<hi>初上二爻皆非其與故往求則悖理而得凶也</hi>集説<hi>項氏安世曰二五得位得中而不能自養反由</hi>
　<hi>頤於無位之爻與常經相悖故皆爲拂經上艮體故爲于丘○黄氏幹曰頤之六爻只是顛拂二字求養</hi>
　<hi>於下則爲顛求養於上則爲拂六二比初而求上故顛頤當爲句拂經于丘頤爲句征凶則其占辭也六</hi>
　<hi>三拂頤雖與上爲正應然是求於上以養已故凶六四顛頤固與初爲正應然是賴初之養以養人故雖</hi>
　<hi>顛而吉六五拂經是比於上然是賴上九之養以養人所以居貞而亦吉</hi>
　<hi>案項氏黄氏説深得文意可從本義雖從程傳以征凶屬之丘頤然至其解象傳六二征凶行失類也則</hi>
　<hi>曰初上皆非其類也則亦以征凶總承兩義矣</hi>
六三拂頤貞凶十年勿用无攸利<lb/>
<pb n="24b"/>
　夲義<hi>陰柔不中正以處動極拂於頤矣旣拂於頤雖正亦凶故其象占如此</hi>程傳<hi>頤之道惟</hi>
　<hi>正則吉三以陰柔之質而處不中正又在動之極是柔邪不正而動者也其養如此拂違於頤之正道是</hi>
　<hi>以凶也得頤之正則所養皆吉求養養人則合於義自養則成其德三乃拂違正道故戒以十年勿用十</hi>
　<hi>數之終謂終不可用无所往而利也</hi>集説<hi>張子曰履邪好動繫説於上不但拂頤之經而已害頤之</hi>
　<hi>正莫甚焉故凶○楊氏時曰頤正則吉六三不中正而居動之極拂頤之正也十年勿用則終不可用矣</hi>
　<hi>何利之有○鄭氏汝諧曰三應於上若得所養而凶莫甚於三蓋不中不正而居動之極所以求養於人</hi>
　<hi>者必無所不至是謂拂於頤之正凶之道也十年勿用无攸利戒之也因其多欲妄動示之以自反之理</hi>
　<hi>作易之本意也</hi>
<pb n="25a"/>
六四顚頤吉虎視眈眈其欲逐逐无咎<lb/>
　夲義<hi>柔居上而得正所應又正而賴其養以施於下故雖顚而吉虎視眈眈下而專也其欲逐逐求</hi>
　<hi>而繼也又能如是則无咎矣</hi>程傳<hi>四在人上大臣之位六以陰居之陰柔不足以自養况養天下</hi>
　<hi>乎初九以剛陽居下在下之賢也與四爲應四又柔順而正是能順於初賴初之養也以上養下則爲順</hi>
　<hi>今反求下之養顛倒也故曰顛頤然已不勝其任求在下之賢而順從之以濟其事則天下得其養而已</hi>
　<hi>无曠敗之咎故爲吉也夫居上位者必有才德威望爲下民所尊畏則事行而衆心服從若或下易其上</hi>
　<hi>則政出而人違刑施而怨起輕於陵犯亂之由也六四雖能順從剛陽不廢厥職然質本陰柔賴人以濟</hi>
　<hi>人之所輕故必養其威嚴耽耽然如虎視則能重其體貌下不敢易又從於人者必有常若間或无繼則</hi>
<pb n="25b"/>
　<hi>其政敗矣其欲謂所須用者必逐逐相繼而不乏則其事可濟若取於人而无繼則困窮矣旣有威嚴又</hi>
　<hi>所施不窮故能无咎也二顛頤則拂經四則吉何也曰二在上而反求養於下下非其應類故爲拂經四</hi>
　<hi>則居上位以貴下賤使在下之賢由己以行其道上下之志相應而施於民何吉如之自三以下養口體</hi>
　<hi>者也四以上養德義者也以君而資養於臣以上位而賴養於下皆養德也</hi>集説<hi>蘇氏軾曰自初</hi>
　<hi>而言之則初之見養於四爲凶自四言之則四之得養初九爲吉○游氏酢曰以上養下頤之正也若在</hi>
　<hi>上而反資養於下則於頤爲倒置矣此二與四所以俱爲顛頤也然二之志在物而四之志在道故四顛</hi>
　<hi>頤而吉而二則征凶也○朱子語類問音辯載馬氏曰眈眈虎下視貌則當爲下而專矣曰然又問其欲</hi>
　<hi>逐逐如何曰求於下以養人必當繼繼求之不厭乎數然後可以養人而不窮○呉氏澄曰自養於内者</hi>
<pb n="26a"/>
　<hi>莫如龜求養於外者莫如虎故頤之初九六四取二物爲象四之於初其下賢求益之心必如虎之視下</hi>
　<hi>求食而後可其視下也專一而不他其欲食也繼續而不歇如是則於人不貳於己不自足乃得居上求</hi>
　<hi>下之道○林氏希元曰苟下賢之心不專則賢者不樂告以善道求益之心不繼則纔有所得而遽自足</hi>
六五拂經居貞吉不可涉大川<lb/>
　夲義<hi>六五陰柔不正居尊位而不能養人反賴上九之養故其象占如此</hi>程傳<hi>六五頤之時居</hi>
　<hi>君位養天下者也然其陰柔之質才不足以養天下上有剛陽之賢故順從之賴其養己以濟天下君者</hi>
　<hi>養人者也反賴人之養是違拂於經常旣以己之不足而順從於賢師傅上師傅之位也必居守貞固篤</hi>
　<hi>於委信則能輔翼其身澤及天下故吉也陰柔之質无貞剛之性故戒以能居貞則吉以陰柔之才雖倚</hi>
<pb n="26b"/>
　<hi>賴剛質能持循於平時不可處艱難變故之際故云不可涉大川也以成王之才不至甚柔弱也當管蔡</hi>
　<hi>之亂幾不保於周公況其下者乎故書曰王亦未敢誚公賴二公得終信故艱險之際非剛明之主不可</hi>
　<hi>恃也不得已而濟艱險者則有矣發此義者所以深戒於爲君也於上九則據爲臣致身盡忠之道言故</hi>
　<hi>不同也</hi>集説<hi>丘氏富國曰豫五不言豫以豫由乎四也頤五不言頤以頤由乎上也○林氏希元</hi>
　<hi>曰不能養人而反賴上九以養於人故其象爲拂經言反常也然在已不能養人而賴賢者以養亦正道</hi>
　<hi>也故居貞而吉若不用人而自用則任大責重終不能勝如涉大川終不能濟故不可</hi>
上九由頤厲吉利涉大川<lb/>
　夲義<hi>六五賴上九之養以養人是物由上九以養也位高任重故厲而吉陽剛在上故利涉川</hi>程<lb/>
<pb n="27a"/>
　傳<hi>上九以剛陽之德居師傅之任六五之君柔順而從於己賴己之養是當天下之任天下由之以養</hi>
　<hi>也以人臣而當是任必常懷危厲則吉也如伊尹周公何嘗不憂勤兢畏故得終吉夫以君之才不足而</hi>
　<hi>倚賴於己身當天下大任宜竭其才力濟天下之艱危成天下之治安故曰利涉大川得君如此之專受</hi>
　<hi>任如此之重苟不濟天下艱危何足稱委遇而謂之賢乎當盡誠竭力而不顧慮然惕厲則不可忘也</hi>
　集説<hi>王氏弼曰以陽處上而履四陰陰不能獨爲主必宗於陽也故莫不由之以得其養○李氏舜</hi>
　<hi>臣曰豫九四曰由豫者卽由頤之謂也由豫在四猶下於五也而已有可疑之迹由頤在上則過中而嫌</hi>
　<hi>於不安故厲○丘氏富國曰陽實陰虛實者養人虚者求人之養故四陰皆求養於陽者然養之權在上</hi>
　<hi>是二陽爻又以上爲主而初陽亦求養者也故直於上九一爻曰由頤焉</hi>
<pb n="27b"/>
　總論<hi>呉氏曰愼曰養之爲道以養人爲公養己爲私自養之道以養德爲大養體爲小艮三爻皆養</hi>
　<hi>人者震三爻皆養己者初九六二六三皆自養口體私而小者也六四六五上九皆養其德以養人公而</hi>
　<hi>大者也公而大者吉得頤之正也私而小者凶失頤之貞也可不觀頤而自求其正耶</hi>
　䷛<hi>巽下兌上</hi>
　程傳<hi>大過序卦曰頤者養也不養則不可動故受之以大過凡物養而後能成成則能動動則有過</hi>
　<hi>大過所以次頤也爲卦上兌下巽澤在木上滅木也澤者潤養於木乃至滅没於木爲大過之義大過者</hi>
　<hi>陽過也故爲大者過過之大與大事過也聖賢道德功業大過於人凡事之大過於常者皆是也夫聖人</hi>
　<hi>盡人道非過於理也其制事以天下之正理矯時之用小過於中者則有之如行過乎恭喪過乎哀用過</hi>
<pb n="28a"/>
　<hi>乎儉是也蓋矯之小過而後能及於中乃求中之用也所謂大過者常事之大者耳非有過於理也惟其</hi>
　<hi>大故不常見以其比常所見者大故謂之大過如堯舜之禪讓湯武之放伐皆由道也道无不中无不常</hi>
　<hi>以世人所不常見故謂之大過於常也</hi>
大過棟橈利有攸往亨<lb/>
　夲義<hi>大陽也四陽居中過盛故爲大過上下二陰不勝其重故有棟橈之象又以四陽雖過而二五</hi>
　<hi>得中内巽外説有可行之道故利有所往而得亨也</hi>程傳<hi>小過陰過於上下大過陽過於中陽過於</hi>
　<hi>中而上下弱矣故爲棟橈之象棟取其勝重四陽聚於中可謂重矣九三九四皆取棟象謂任重也橈取</hi>
　<hi>其本末弱中强而本末弱是以橈也陰弱而陽强君子盛而小人衰故利有攸往而亨也棟今人謂之檩</hi>
<pb n="28b"/>
　集説<hi>王氏宗傳曰天下之事固有正理豈可過耶然古今固有所謂非常之事者以理而論亦無非</hi>
　<hi>君子之時中特其事大𫝑重不常見爾○朱子語類問大過小過先生與伊川之説不同曰然伊川此論</hi>
　<hi>正如以反經合道爲非相似殊不知大過自有大過時節小過自有小過時節處大過之時則當爲大過</hi>
　<hi>之事處小過之時則當爲小過之事在事雖是過然適當其時合當如此作便是合義○胡氏一桂曰或</hi>
　<hi>疑頤與大過對者也何不名爲小過中孚與小過對者也何不名爲大過蓋大過以四陽在中言小過以</hi>
　<hi>四陰在外言此是聖人内陽外陰之意○胡氏炳文曰旣曰棟橈又曰利有攸往亨何也曰棟橈以卦象</hi>
　<hi>言也利往而後亨是不可無大有爲之才而天下亦無不可爲之事以占言也○何氏楷曰棟説文謂之</hi>
　<hi>極爾雅謂之桴其義皆訓中也卽屋之脊檩惟大過是以棟橈是以利有攸往惟有攸往是以亨翼傳乃</hi>
<pb n="29a"/>
　<hi>字當玩卦辭言棟槩指二三四五言也爻辭專及三四者舉中樞也</hi>
初六藉用白茅无咎<lb/>
　夲義<hi>當大過之時以陰柔居巽下過於畏慎而无咎者也故其象占如此白茅物之潔者</hi>程傳<lb/>
　<hi>初以陰柔巽體而處下過於畏慎者也以柔在下用茅藉物之象不錯諸地而藉以茅過於慎也是以无</hi>
　<hi>咎茅之爲物雖薄而用可重者以用之能成敬慎之道也慎守斯術而行豈冇失乎大過之用也繫辭云</hi>
　<hi>苟錯諸地而可矣藉之用茅何咎之有慎之至也夫茅之爲物薄而用可重也慎斯術也以往其无所失</hi>
　<hi>矣言敬慎之至也茅雖至薄之物然用之可甚重以之藉薦則爲重慎之道是用之重也人之過於敬慎</hi>
　<hi>爲之非難而可以保其安而无過苟能慎斯道推而行之於事其无所失矣</hi>集説<hi>胡氏瑗曰爲事</hi>
<pb n="29b"/>
　<hi>之始不可輕易必須恭慎然後可以免咎況居大過之時是其事至重功業至大尤不易於有爲必當過</hi>
　<hi>分而慎重然後可也苟於事始慎之如此則可以立天下之大功興天下之大利又何咎之有哉○朱氏</hi>
　<hi>震曰茅之爲物薄而用重過慎也過慎者慎之至也大過君子將有事焉以任至大之事過而无咎者其</hi>
　<hi>惟過於慎乎過非正也初六執柔處下不犯乎剛於此而過其誰咎之○趙氏玉泉曰當過時而陰居巽</hi>
　<hi>下是以過慎之心任事謹始慮終無所不至如物措諸地又藉之以白茅焉如是則視天下無可忽之事</hi>
　<hi>者舉天下無不可爲之事身無過動行無敗謀何咎之有</hi>
　<hi>案胡氏朱氏趙氏説極於卦義相關蓋大過者大事之卦也自古任大事者必以小心爲基故聖人於初</hi>
　<hi>爻發義任重大者棟也基細微者茅也棟支於上茅藉於下故繫傳云茅之爲物薄而用可重也正對棟</hi>
<pb n="30a"/>
　<hi>爲重物重任而言</hi>
九二枯楊生稊老夫得其女妻无不利<lb/>
　夲義<hi>陽過之始而比初陰故其象占如此稊根也榮於下者也榮於下則生於上矣夫雖老而得女</hi>
　<hi>妻猶能成生育之功也</hi>程傳<hi>陽之大過比陰則合故二與五皆有生象九二當大過之初得中而</hi>
　<hi>居柔與初密比而相與初旣切比於二二復无應於上其相與可知是剛過之人而能以中自處用柔相</hi>
　<hi>濟者也過剛則不能有所爲九三是也得中用柔則能成大過之功九二是也楊者陽氣易感之物陽過</hi>
　<hi>則枯矣楊枯槁而復生稊陽過而未至於極也九二陽過而與初老夫得女妻之象老夫而得女妻則能</hi>
　<hi>成生育之功二得中居柔而與初故能復生稊而无過極之失无所不利也在大過陽爻居陰則善二與</hi>
<pb n="30b"/>
　<hi>四是也二不言吉方言无所不利未遽至吉也稊根也劉琨勸進表云生繁華於枯荑謂枯根也鄭康成</hi>
　<hi>易亦作荑字與稊同</hi>集説<hi>司馬氏光曰大過剛已過矣止可濟之以柔不可濟之以剛也故大過之</hi>
　<hi>時皆以居陰爲吉不以得位爲美○楊氏時曰聞之蜀僧云四爻之剛雖同爲木然或爲楊或爲棟棟負</hi>
　<hi>衆榱則木之强者也楊爲早凋則木之弱者也此卦本末皆弱二近於本五近於末故均爲木之弱也○</hi>
　<hi>項氏安世曰二五皆濱於澤楊澤木也當大過之時故稱枯焉過則木枯也○王氏申子曰大過諸爻以</hi>
　<hi>剛柔適中者爲善初以柔居剛二以剛居柔而比之是剛柔適中相濟而有功者也其陽過也如楊之枯</hi>
　<hi>如夫之老其相濟而有功也如枯楊而生稊如老夫得女妻言陽雖過矣九二處之得中故无不利○胡</hi>
　<hi>氏炳文曰巽爲木兌爲澤楊近澤之木故以取象枯楊大過象稊初在下象老夫九象女妻初柔在下象</hi>
<pb n="31a"/>
　<hi>九二陽雖過而下比於陰如枯楊雖過於老稊榮於下則復生於上矣老夫而得女妻雖過以相與終能</hi>
　<hi>成生育之功無他以陽從陰過而不過生道也</hi>
九三棟橈凶<lb/>
　夲義<hi>三四二爻居卦之中棟之象也九三以剛居剛不勝其重故象橈而占凶</hi>程傳<hi>夫居大過</hi>
　<hi>之時興大過之功立大過之事非剛柔得中取於人以自輔則不能也旣過於剛强則不能與人同常常</hi>
　<hi>之功尚不能獨立況大過之事乎以聖人之才雖小事必取於人當天下之大任則可知矣九三以大過</hi>
　<hi>之陽復以剛自居而不得中剛過之甚者也以過甚之剛動則違於中和而拂於衆心安能當大過之任</hi>
　<hi>乎故不勝其任如棟之橈傾敗其室是以凶也取棟爲象者以其无輔而不能勝重任也或曰三巽體而</hi>
<pb n="31b"/>
　<hi>應於上豈无用柔之象乎曰言易者貴乎識𫝑之重輕時之變易三居過而用剛巽旣終而且變豈復有</hi>
　<hi>用柔之義應者謂志相從也三方過剛上能繫其志乎</hi>集説<hi>俞氏琰曰卦有四剛爻而九三過剛</hi>
　<hi>特甚故以卦之棟橈屬之○呉氏曰慎曰九三棟橈自橈也所謂太剛則折故彖有取於剛過而中巽而</hi>
　<hi>説行也</hi>
九四棟隆吉有它吝<lb/>
　夲義<hi>以陽居陰過而不過故其象隆而占吉然下應初六以柔濟之則過於柔矣故又戒以有它則</hi>
　<hi>吝也</hi>程傳<hi>四居近君之位當大過之任者也居柔爲能用柔相濟旣不過剛則能勝其任如棟之隆</hi>
　<hi>起是以吉也隆起取不下橈之義大過之時非陽剛不能濟以剛處柔爲得宜矣若又與初六之陰相應</hi>
<pb n="32a"/>
　<hi>則過也旣剛柔得宜而志復應陰是有它也有它則有累於剛雖未至於大害亦可吝也蓋大過之時動</hi>
　<hi>則過也有它謂更有他志吝爲不足之義謂可少也或曰二比初則无不利四若應初則爲吝何也曰二</hi>
　<hi>得中而比於初爲以柔相濟之義四與初爲正應志相繫者也九旣居四剛柔得宜矣復牽繫於陰以害</hi>
　<hi>其剛則可吝也</hi>集説<hi>劉氏牧曰大過之時陽爻皆以居陰爲美有應則有它吝○李氏過曰下卦上</hi>
　<hi>實而下弱下弱則上傾故三居下卦之上而曰棟橈凶言下弱而無助也上卦上弱而下實下實則可載</hi>
　<hi>故四居上卦之下而曰棟隆吉言下實而不橈也此二爻當分上下體㸔○胡氏炳文曰屋以棟爲中三</hi>
　<hi>視四則在下棟橈於下之象四在上棟隆於上之象○呉氏曰慎曰三四居卦之中皆有棟象三橈而四</hi>
　<hi>隆者三以剛居剛四以剛居柔一也三在下四在上二也三於下卦爲上實下虛四於上卦爲下實上虚</hi>
<pb n="32b"/>
　<hi>三也</hi>
九五枯楊生華老婦得其士夫无咎无譽<lb/>
　夲義<hi>九五陽過之極又比過極之陰故其象占皆與二反</hi>程傳<hi>九五當大過之時本以中正居</hi>
　<hi>尊位然下尢應助固不能成大過之功而上比過極之陰其所相濟者如枯楊之生華枯楊下生根稊則</hi>
　<hi>能復生如大過之陽興成事功也上生華秀雖冇所發无益於枯也上六過極之陰老婦也五雖非少比</hi>
　<hi>老婦則爲壯矣於五无所賴也故反稱婦得過極之陰得陽之相濟不爲无益也以士夫而得老婦雖无</hi>
　<hi>罪咎殊非美也故云无咎无譽象復言其可醜也</hi>集説<hi>沈氏該曰九二比於初近本也生稊之象</hi>
　<hi>也九五承於上近未也生華之象也○何氏楷曰生稊則生機方長生華則洩且竭矣二所與者初初本</hi>
<pb n="33a"/>
　<hi>也又巽之主爻爲木爲長爲髙木已過而復芽又長且高故有往亨之理五所與者上上末也又兌之主</hi>
　<hi>爻爲毁折爲附決皆非木之所宜木已過而生華又毁且折理無久生已</hi>
上六過涉滅頂凶无咎<lb/>
　夲義<hi>處過極之地才弱不足以濟然於義爲无咎矣蓋段身成仁之事故其象占如此</hi>程傳<lb/>
　<hi>上六以陰柔處過極是小人過常之極者也小人之所謂大過非能爲大過人之事也直過常越理不恤</hi>
　<hi>危亡履險蹈禍而已如過涉於水至滅没其頂其凶可知小人狂躁以自禍蓋其宜也復將何尤故曰无</hi>
　<hi>咎言自爲之无所怨咎也因澤之象而取涉義</hi>集説<hi>錢氏志立曰澤之滅木上之所以㓕頂也雖至</hi>
　<hi>㓕頂然有不容不涉卽不得不過者孔子所以觀卦象而有獨立不懼之思也</hi>
<pb n="33b"/>
　<hi>案此爻程傳以爲履險蹈禍之小人本義以爲殺身成仁之君子本義之説固比程傳爲長然又有一説</hi>
　<hi>以爲大過之極事無可爲者上六柔爲説主則是能從容隨順而不爲剛激以益重其𫝑故雖處過涉滅</hi>
　<hi>頂之凶而无咎也如東京之季范李之徒適足以推波助瀾非救時之道況上六居無位之地委蛇和順</hi>
　<hi>如申屠蟠郭泰者君子弗非也此説亦可並存</hi>
　總論<hi>馮氏椅曰易大抵上下畫停者從中分反對爲象非他卦相應之例也頤中孚小過皆然而此</hi>
　<hi>卦尤明三與四對皆爲棟象上隆下橈也二與五對皆爲枮楊之象上革下稊也初與上對初爲藉用白</hi>
　<hi>茅之慎上爲過涉滅頂之凶也○龔氏煥曰大過本爲陽過若復以陽居陽則愈過矣故諸爻以陽居陰</hi>
　<hi>者皆吉以陽居陽者皆凶與大壯諸爻取義畧同</hi>
<pb n="34a"/>
　䷜<hi>坎下坎上</hi>
　程傳<hi>習坎序卦物不可以終過故受之以坎坎者陷也理无過而不已過極則必陷坎所以次大過</hi>
　<hi>也習謂重習他卦雖重不加其名獨坎加習者見其重險險中復有險其義大也卦中一陽上下二陰陽</hi>
　<hi>實陰虛上下无據一陽陷於二陰之中故爲坎陷之義陽居陰中則爲陷陰居陽中則爲麗凡陽在上者</hi>
　<hi>止之象在中陷之象在下動之象陰在上説之象在中麗之象在下巽之象陷則爲險習重也如學習溫</hi>
　<hi>習皆重複之義也坎陷也卦之所言處險難之道坎水也一始於中有生之最先者也故爲水陷水之體</hi>
　<hi>也</hi>
習坎有孚維心亨行有尚<lb/>
<pb n="34b"/>
　夲義<hi>習重習也坎險陷也其象爲水陽陷陰中外虛而中實也此卦上下皆坎是爲重險中實爲有</hi>
　<hi>孚心亨之象以是而行必有功矣故其占如此</hi>程傳<hi>陽實在中爲中有孚信維心亨維其心誠一故</hi>
　<hi>能亨通至誠可以通金石蹈水火何險難之不可亨也行有尚謂以誠一而行則能出險有可嘉尚謂有</hi>
　<hi>功也不行則常在險中矣</hi>集説<hi>孔氏穎達曰坎是險陷之名習者便習之義險難之事非經便習不</hi>
　<hi>可以行故須便習於坎事乃得用故云習坎也案諸卦之名皆於卦上不加其字此坎卦之名特加習者</hi>
　<hi>以坎爲險難故特加習名○胡氏瑗曰此卦在八純之數其七卦皆一字名獨此加習字者何也蓋乾主</hi>
　<hi>於健坤主於順若是之類率皆一字可以盡其義而此卦上下皆險以是爲險難重疊之際君子之人必</hi>
　<hi>當預積習之然後可以濟其險阻故聖人特加習字者此也○蘇氏軾曰坎險也水之所行而非水也惟</hi>
<pb n="35a"/>
　<hi>水爲能習行於險其不直曰坎而曰習坎取於水也○吕氏大臨曰習坎更試乎至難也八卦乾健坤順</hi>
　<hi>震動艮止離明坎險巽入兌説惟險非吉德君子所不取故於坎也獨以習坎爲名更試重險乃君子所</hi>
　<hi>有事也○薛氏溫其曰坎非用物以習爲用故名異它卦蓋言用坎之人也○張氏浚曰習安行不息之</hi>
　<hi>稱習坎險可出矣夫陽陷於陰非出險則功無自興曰習坎求以出險也○鄭氏汝諧曰服習溫習皆有</hi>
　<hi>重義水雖至險而習乎水者雖出入乎水而不能溺然則習乎險難者斯能無入而不自得也○李氏舜</hi>
　<hi>臣曰坎之中實是爲誠離之中虛是爲明中實者坎之用中虛者離之用也作易者因坎離之中而寓誠</hi>
　<hi>明之用古聖人之心學也○胡氏炳文曰他卦亨字本義例以爲占惟此則曰中實爲有孚心亨之象蓋</hi>
　<hi>他卦事之亨也此心之亨也陽實有孚之象陽明心亨之象○章氏潢曰六十四卦獨於坎卦指出心以</hi>
<pb n="35b"/>
　<hi>示人可見心在身中真如一陽陷於二陰之内所謂道心惟微者此也○呉氏曰慎曰陽陷陰中所以爲</hi>
　<hi>坎中實有孚所以處險有孚則誠立心亨則明通心之體靜而常明如一陽藏於二陰中也心之用動而</hi>
　<hi>不息如二陰中一陽之流行也一陽者流行之本體二陰者所在之分限流而不踰限動而靜也限之而</hi>
　<hi>安流静而動也有孚心亨之義發於習坎至矣哉</hi>
初六習坎入于坎窞凶<lb/>
　夲義<hi>以陰柔居重險之下其陷益深故其象占如此</hi>程傳<hi>初以陰柔居坎險之下柔弱无援而</hi>
　<hi>處不得當非能出乎險也唯益陷於深險耳窞坎中之陷處已在習坎中更入坎窞其凶可知</hi>集説<lb/>
　<hi>張氏浚曰陰居重坎下迷不知復以習於惡故凶失正道也傳曰小人行險以僥倖初六之謂</hi>
<pb n="36a"/>
　<hi>案如張氏説習坎兩字纔不虚設時俗所謂機深禍轉深者</hi>
九二坎有險求小得<lb/>
　夲義<hi>處重險之中未能自出故爲有險之象然剛而得中故其占可以求小得也</hi>程傳<hi>二當</hi>
　<hi>坎險之時陷上下二陰之中乃至險之地是有險也然其剛中之才雖未能出乎險中亦可小自濟不至</hi>
　<hi>如初益陷入於深險是所求小得也君子處險難而能自保者剛中而已剛則才足自衞中則動不失宜</hi>
　集説<hi>楊氏時曰求者自求也外雖有險而心常亨故曰求小得○陳氏仁錫曰求其小不求其大原</hi>
　<hi>不在大也涓涓不已流爲江河如掘地得泉不待溢出外然後爲流水也</hi>
　<hi>案楊氏陳氏之説極是凡人爲學作事必自求小得始如水雖涓涓而有源乃行險之术也</hi>
<pb n="36b"/>
六三來之坎坎險且枕入于坎窞勿用<lb/>
　夲義<hi>以陰柔不中正而履重險之閒來往皆險前險而後枕其陷益深不可用也故其象占如此枕</hi>
　<hi>倚著未安之意</hi>程傳<hi>六三在坎險之時以陰柔而居不中正其處不善進退與居皆不可者也來下</hi>
　<hi>則入於險之中之上則重險也退來與進之皆險故云來之坎坎旣進退皆險而居亦險枕謂支倚居險</hi>
　<hi>而支倚以處不安之甚也所處如此唯益入於深險耳故云入于坎窞如三所處之道不可用也故戒勿</hi>
　<hi>用</hi>集説<hi>朱子語類云險且枕只是前後皆險來之自是兩字謂下來亦坎上往亦坎之往也進退</hi>
　<hi>皆險也○王氏中子曰下卦之險已終上卦之險又至進退皆險則寧於可止之地而暫息焉且者聊爾</hi>
　<hi>之辭枕者息而未安之義能如此雖未離乎險亦不至深入于坎窞之中也其進而入則陷益深爲不可</hi>
<pb n="37a"/>
　<hi>用勿者止之之辭也</hi>
　<hi>案險且枕傳義與王氏分爲三説王氏以爲戒處險者順聽之意似與需之六四義足相發</hi>
六四樽酒簋貳用缶納約自牖終无咎<lb/>
　夲義<hi>晁氏云先儒讀樽酒簋爲一句貳用缶爲一句今從之貳益之也周禮大祭三貳弟子職左執</hi>
　<hi>虚豆右執挾匕周旋而貳是也九五尊位六四近之在險之時剛柔相際故有但用薄禮益以誠心進結</hi>
　<hi>自牖之象牖非所由之正而室之所以受明也始雖艱阻終得无咎故其占如此</hi>程傳<hi>六四陰柔</hi>
　<hi>而下无助非能濟天下之險者以其在高位故言爲臣處險之道大臣當險難之時唯至誠見信於君其</hi>
　<hi>交固而不可閒又能開明君心則可保无咎矣夫欲上之篤信唯當盡其質實而已多儀而尚飾莫如燕</hi>
<pb n="37b"/>
　<hi>享之禮故以燕享喻之言當不尚浮飾唯以質實所用一樽之酒二簋之食復以瓦缶爲器質之至也其</hi>
　<hi>質實如此又須納約自牖納約謂進結於君之道牖開通之義室之暗也故設牖所以通明自牖言自通</hi>
　<hi>明之處以況君心所明處詩云天之牖民如壎如篪毛公訓牖爲道亦開通之謂人臣以忠信善道結於</hi>
　<hi>君心必自其所明處乃能入也人心有所蔽有所通所蔽者暗處也所通者明處也當就其明處而告之</hi>
　<hi>求信則易也故云納約自牖能如是則雖艱險之時終得无咎也且如君心蔽於荒樂唯其蔽也故爾雖</hi>
　<hi>力詆其荒樂之非如其不省何必於所不蔽之事推而及之則能悟其心矣自古能諫其君者未有不因</hi>
　<hi>其所明者也故訐直强勁者率多取忤而溫厚明辯者其説多行且如漢祖愛戚姬將易太子是其所蔽</hi>
　<hi>也羣臣爭之者多矣嫡庶之義長幼之序非不明也如其蔽而不察何四老者髙祖素知其賢而重之此</hi>
<pb n="38a"/>
　<hi>其不蔽之明心也故因其所明而及其事則悟之如反手且四老人之力孰與張良羣公卿及天下之士</hi>
　<hi>其言之切孰與周昌叔孫通然而不從彼而從此者由攻其蔽與就其明之異耳又如趙王太后愛其少</hi>
　<hi>子長安君不肯使質於齊此其蔽於私愛也大臣諫之雖强旣曰蔽矣其能聴乎愛其子而欲使之長久</hi>
　<hi>富貴者其心之所明也故左師觸讋因其明而導之以長久之計故其聽也如響非惟告於君者如此爲</hi>
　<hi>教者亦然夫教必就人之所長所長者心之所明也從其心之所明而入然後推及其餘孟子所謂成德</hi>
　<hi>達才是也</hi>集説<hi>王氏弼曰處重險而履正以柔居柔履得其位以承於五五亦得位剛柔各得其所</hi>
　<hi>皆無餘應以相承比明信顯著不存外飾處坎以斯雖復一樽之酒二簋之食瓦缶之器納此至約自進</hi>
　<hi>於牖乃可羞之於王公薦之於宗廟故終无咎也○崔氏憬曰於重險之時居多懼之地比五而承陽修</hi>
<pb n="38b"/>
　<hi>其潔誠進其忠信則終无咎也○郭氏雍曰有孚者坎之德君子行險而不失其信所以法其德也一樽</hi>
　<hi>之酒二簋之食瓦缶之器至微物也苟能虚中盡誠以通交際之道君子不以爲失禮所謂能用有孚之</hi>
　<hi>道者也傳曰苟有明信蘋蘩蕰藻之菜筐筥錡釡之器可薦於鬼神可羞於王公者無他焉以誠爲主故</hi>
　<hi>也○潘氏夢旂曰樽酒簋貳用缶與損之二簋可用享同意皆言不事多儀而尚誠實也納約自牖與睽</hi>
　<hi>之遇主于巷同意皆言自間道而通於君也六四居大臣之位當坎險之時盡其誠實雖自牖而納約而</hi>
　<hi>終无咎惟睽坎之時爲然○何氏楷曰貳副也謂樽酒而副以簋也禮天子大臣出會諸侯主國樽棜簋</hi>
　<hi>副是也</hi>
　<hi>案簋貳之説何氏得之</hi>
<pb n="39a"/>
九五坎不盈祗旣平无咎<lb/>
　夲義<hi>九五雖在坎中然以陽剛中正居尊位而時亦將出矣故其象占如此</hi>程傳<hi>九五在坎</hi>
　<hi>之中是不盈也盈則平而出矣祗宜音柢抵也復卦云无祇悔必抵於已平則无咎旣曰不盈則是未平</hi>
　<hi>而尚在險中未得无咎也以九五剛中之才居尊位宜可以濟於險然下无助也二陷於險中未能出餘</hi>
　<hi>皆陰柔无濟險之才人君雖才安能獨濟天下之險居君位而不能致天下出於險則爲有咎必祗旣平</hi>
　<hi>乃得无咎</hi>集説<hi>朱子語類云坎不盈祇旣平祗字他無説處看來只得作抵字解復卦亦然○俞氏</hi>
　<hi>琰曰坎不盈以其流也彖傳云水流而不盈是也不盈則適至於旣平故无咎○何氏楷曰祇適也猶言</hi>
　<hi>適足也言適於平而已卽彖傳所謂水流而下盈也</hi>
<pb n="39b"/>
　<hi>案如程傳説則不盈爲未能盈科出險之義與彖傳異指矣須以俞氏何氏之説爲是蓋不盈水德也有</hi>
　<hi>源之水雖涓微而不舎晝夜雖盛大而不至盈溢惟二五剛中之德似之此所以始於小得而終於不盈</hi>
　<hi>也</hi>
上六係用徽纆寘于叢棘三歲不得凶<lb/>
　夲義<hi>以陰柔居險極故其象占如此</hi>程傳<hi>上六以陰柔而居險之極其陷之深者也以其陷之</hi>
　<hi>深取牢獄爲喻如係縛之以徽纆囚寘于叢棘之中陰柔而陷之深其不能出矣故云至於三歲之久不</hi>
　<hi>得免也其凶可知</hi>集説<hi>王氏弼曰囚執寘於思過之地自修三歲乃可以求復故曰三歲不得凶</hi>
　<hi>○呉氏澄曰周官司圜収教罷民能改者上罪三年而舎其不能改而出圜土者殺三歳不得其罪大而</hi>
<pb n="40a"/>
　<hi>不能改者與</hi>
　<hi>案不得者不能得其道也如悔罪思愆是謂得道則其困苦幽囚止於三歲矣聖人之教人動心忍性以</hi>
　<hi>習於險者雖罪罟已成而猶不忍棄絶者如此</hi>
　總論<hi>龔氏煥曰坎卦本以陽陷爲義至爻辭則陰陽皆陷不以陽陷於陰爲義矣二小得五旣平是</hi>
　<hi>陽之陷爲可出初與三之入于坎窞上之三歲不得則陰之陷反爲甚易卦爻取義不同多如此</hi>
　䷝<hi>離下離上</hi>
　程傳<hi>離序卦坎者陷也陷必有所麗故受之以離離者麗也陷於險難之中則必有所附麗理自然</hi>
　<hi>也離所以次坎也離麗也明也取其陰麗於上下之陽則爲附麗之義取其中虛則爲明義離爲火火體</hi>
<pb n="40b"/>
　<hi>虚麗於物而明者也又爲日亦以虚明之象</hi>
離利貞亨畜牝牛吉<lb/>
　夲義<hi>離麗也陰麗於陽其象爲火體陰而用陽也物之所麗貴乎得正牝牛柔順之物也故占者能</hi>
　<hi>正則亨而畜牝牛則吉也</hi>程傳<hi>離麗也萬物莫不皆有所麗有形則有麗矣在人則爲所親附之人</hi>
　<hi>所由之道所主之事皆其所麗也人之所麗利於貞正得其正則可以亨通故曰離利貞亨畜牝牛吉牛</hi>
　<hi>之性順而又牝焉順之至也旣附麗於正必能順於正道如牝牛則吉也畜牝牛謂養其順德人之順德</hi>
　<hi>由養以成旣麗於正當養習以成其順德也</hi>集説<hi>王氏弼曰離之爲卦以柔爲正故必貞而後乃</hi>
　<hi>亨柔處於内而履正中牝之善也外强而内順牛之善也離之爲體以柔順爲主者也故不可以畜剛猛</hi>
<pb n="41a"/>
　<hi>之物而吉於畜牝牛也○郭氏忠孝曰乾爲馬坤爲牝馬坤爲牛離爲牝牛象之宜也○朱子語類問離</hi>
　<hi>卦是陽包陰占利畜牝牛便也是宜畜柔順之物曰然○呉氏澄曰牛牝皆坤象離中畫一陰坤之中畫</hi>
　<hi>也故象牝牛○胡氏炳文曰坎之明在内以剛健而行之於外離之明在外當柔順以養之於中○呉氏</hi>
　<hi>曰慎曰坎性就下下不已則入坎窞離性炎上炎之盛則突如焚如坎陷欲之類也離炎忿之類也坎維</hi>
　<hi>心亨以剛中則不陷離畜牝牛以中順則不突</hi>
　<hi>案畜牝牛胡氏呉氏之説爲切蓋離明也高明柔克則用明而不傷矣</hi>
初九履錯然敬之无咎<lb/>
　夲義<hi>以剛居下而處明體志欲上進故有履錯然之象敬之則无咎矣戒占者宜如是也</hi>程傳<lb/>
<pb n="41b"/>
　<hi>陽固好動又居下而離體陽居下則欲進離性炎上志在上麗幾於躁動其履錯然謂交錯也雖未進而</hi>
　<hi>跡已動矣動則失居下之分而有咎也然其剛明之才若知其義而敬慎之則不至於咎矣初在下无位</hi>
　<hi>者也明其身之進退乃所麗之道也其志旣動不能敬慎則妄動是不明所麗乃有咎也</hi>集説<hi>孔氏</hi>
　<hi>穎達曰身處離初故其所履踐恒錯然敬慎不敢自寧故云履錯然敬之无咎若能如此恭敬則得避其</hi>
　<hi>禍而无咎○王氏昭素曰處萬物相見之初履錯雜之時○胡氏瑗曰錯然者敬之之貌也居離之初如</hi>
　<hi>日之初生於事之初則當常錯然警懼以進德修業所以得免其咎○馮氏當可曰日方出人夙興之晨</hi>
　<hi>也履錯然動之始也於其始而加敬則終必吉禍福幾微每萌於初動之時故戒其初○趙氏彦肅曰能</hi>
　<hi>敬則動與物交皆天理也不能敬則役於物而生咎矣日出而作故發此象○胡氏一桂曰錯然是事物</hi>
<pb n="42a"/>
　<hi>紛錯之意能敬則心有主宰酬應不亂可免於咎不能敬則反是</hi>
　<hi>案履錯然王氏馮氏胡氏之説爲是蓋錯雜者處應物之初也敬者養明德之本也人心之德敬則明不</hi>
　<hi>敬則昏於應物之初而知敬其卽於咎者鮮矣</hi>
六二黃離元吉<lb/>
　夲義<hi>黄中色柔離乎中而得其正故其象占如此</hi>程傳<hi>二居中得正麗於中正也黄中之色</hi>
　<hi>文之美也文明中正美之盛也故云黄離以文明中正之德上同於文明中順之君其明如是所麗如是</hi>
　<hi>大善之吉也</hi>集説<hi>王氏弼曰居中得位以柔處柔履文明之盛而得其中故曰黄離元吉也○劉</hi>
　<hi>氏牧曰離爲火之象焰猛而易燼九四是也過盛則有衰竭之凶九三是也惟二得中離之元吉也○郭</hi>
<pb n="42b"/>
　<hi>氏雍曰離之六爻二五爲美五得中而非正柔麗中正者惟六二盡之黄爲中之色而德之至美者也故</hi>
　<hi>言元吉其義與坤六五相類○俞氏琰曰九三言日昃之離六二其日中之離乎居下卦之中而得其中</hi>
　<hi>道故比他爻爲最吉六二蓋離之主爻也○楊氏啟新曰畜牝牛而利貞六二得之明而不失其中正故</hi>
　<hi>曰黄離</hi>
九三日昃之離不鼓缶而歌則大耋之嗟凶<lb/>
　夲義<hi>重離之間前明將盡故有日昃之象不安常以自樂則不能自處而凶矣戒占者宜如是也</hi>
　程傳<hi>八純卦皆有二體之義乾内外皆健坤上下皆順震威震相繼巽上下順隨坎重險相習離二</hi>
　<hi>明繼照艮内外皆止兌彼已相説而離之義在人事最大九三居下體之終是前明將盡後明當繼之時</hi>
<pb n="43a"/>
　<hi>人之始終時之革易也故爲日昃之離日下昃之明也昃則將没矣以理言之盛必有衰始必有終常道</hi>
　<hi>也達者順理爲樂缶常用之器也鼓缶而歌樂其常也不能如是則以大耋爲嗟憂乃爲凶也大耋傾没</hi>
　<hi>也人之終盡達者則知其常理樂天而已遇常皆樂如鼓缶而歌不達者則恐怛有將盡之悲乃大耋之</hi>
　<hi>嗟爲其凶也此處死生之道也耋與昳同</hi>集説<hi>苟氏爽曰初爲日出二爲日中三爲日昃○梁氏寅</hi>
　<hi>曰三居下離之終乃日昃之時也夫持滿定傾非中正之君子不能三處日之夕而過剛不中其志荒矣</hi>
　<hi>故不鼔缶而歌則大耋之嗟其歌也樂之失常也其嗟也哀之失常也哀樂失常能無凶乎君子值此之</hi>
　<hi>時則思患之心與樂天之誠並行而不悖是固不暇於歌矣而亦何至於嗟乎</hi>
　<hi>案梁氏之説獨得爻義蓋日昃者喻心之昏非喻境之變也</hi>
<pb n="43b"/>
九四突如其來如焚如死如棄如<lb/>
　夲義<hi>後明將繼之時而九四以剛迫之故其象如此</hi>程傳<hi>九四離下體而升上體繼明之初故</hi>
　<hi>言繼承之義在上而近君繼承之地也以陽居離體而處四剛躁而不中正且重剛以不正而剛盛之𫝑</hi>
　<hi>突如而來非善繼者也夫善繼者必有巽讓之誠順承之道若舜啟然今四突如其來失善繼之道也又</hi>
　<hi>承六五陰柔之君其剛盛陵爍之𫝑氣焰如焚然故曰焚如四之所行不善如此必被禍害故曰死如失</hi>
　<hi>繼紹之義承上之道皆逆德也衆所棄絶故云棄如至於死棄禍之極矣故不假言凶也</hi>集説<hi>章氏</hi>
　<hi>潢曰明之於人猶火之於木火宿於木而能焚木明本於人而能害人顧用之何如耳九四不中不正剛</hi>
　<hi>氣燥暴其害若此○何氏楷曰三處下卦之盡似日之過中四處上卦之始似火之驟烈</hi>
<pb n="44a"/>
　<hi>案離明德也繼明者所謂有緝熙于光明其明不息也與繼世之義全無交渉因先儒有以明兩爲繼世</hi>
　<hi>者故程傳用説九四爻義於經意似遠章氏何氏謂燥暴驟烈者得之不能以順德養其明之過也</hi>
六五出涕沱若戚嗟若吉<lb/>
　夲義<hi>以陰居尊柔麗乎中然不得其正而迫於上下之陽故憂懼如此然後得吉戒占者宜如是也</hi>
　程傳<hi>六五居尊位而守中有文明之德可謂善矣然以柔居上在下无助獨附麗於剛强之間危懼</hi>
　<hi>之𫝑也唯其明也故能畏懼之深至於出涕憂慮之深至於戚嗟所以能保其吉也出涕戚嗟極言其憂</hi>
　<hi>懼之深耳時當然也居尊位而文明知憂畏如此故得吉若自恃其文明之德與所麗中正泰然不懼則</hi>
　<hi>安能保其吉也</hi>集説<hi>蔡氏淵曰坎離之用在中二五皆卦之中也坎五當位而二不當位故五爲勝</hi>
<pb n="44b"/>
　<hi>離二當位而五不當位故二爲勝○劉氏定之曰坎者陰險之卦惟剛足以濟之沈潛剛克也離者陽躁</hi>
　<hi>之卦惟柔足以和之高明柔克也二五同歸於吉以柔而然也</hi>
　<hi>案惟六二爲得明德之正三之歌嗟四之突來則明德昏而性情蕩忿慾仍而災患至矣能返之者其惟</hi>
　<hi>哀悔之心乎五有中德又適昏極將明之候故取象如此三之嗟樂過而悲也五之嗟自怨自艾也</hi>
上九王用出征有嘉折首𫉬匪其醜无咎<lb/>
　夲義<hi>剛明及遠威震而刑不濫无咎之道也故其象占如此</hi>程傳<hi>九以陽居上在離之終剛</hi>
　<hi>明之極者也明則能照剛則能斷能照足以察邪惡能斷足以行威刑故王者宜用如是剛明以辨天下</hi>
　<hi>之邪惡而行其征伐則有嘉美之功也征伐用刑之大者夫明極則无微不照斷極則无所寛宥不約之</hi>
<pb n="45a"/>
　　<hi>以中則傷於嚴察矣去天下之惡若盡究其漸染詿誤則何可勝誅所傷殘亦甚矣故但當拆取其魁首</hi>
　　<hi>所執𫉬者非其醜類則无殘暴之咎也書曰殲厥渠魁脅從罔治</hi>
　　<hi>案上九承四五之後有重明之象故在人心則爲克己而盡其根株在國家則爲除亂而去其元惡詩云</hi>
　　<hi>如火烈烈則莫我敢遏苞有三櫱莫遂莫達此爻之義也</hi>
　<lb/>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂周易折中卷四<lb/>
</p>
<p>
</p>
  </div>
</body>
</text>
</TEI>
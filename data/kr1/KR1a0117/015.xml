<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　欽定四庫全書<lb/>
御纂周易折中卷十<lb/>
　彖下傳<lb/>
　咸感也<lb/>
　　本義<hi>釋卦名義</hi>集說<hi>劉氏牧曰卦以咸名而彖傳以感釋其義者聖人之㣲㫖欲明感物之無</hi>
　　<hi>心也○張子曰萬物本一故一能合異以其能合異故謂之感若非有異則無合天地乾坤隂陽也二端</hi>
　　<hi>故有感本一故能合○丘氏富國曰咸者感也所以感者心也無心者不能感故咸加心而為感有心於</hi>
　　<hi>感者亦不能咸感故感去心而為咸咸皆也唯無容心於感然後無所不感聖人以咸名卦而彖以感釋</hi>
<pb n="1b"/>
　　<hi>之所以互明其㫖也○王氏應麟曰咸之感無心感以虚也兌之說無言說以誠也</hi>
　柔上而剛下二氣感應以相與止而說男下女是以亨<lb/>
　　利貞取女吉也<lb/>
　　　本義<hi>以卦體卦德卦象釋卦辭或以卦變言柔上剛下之義曰咸自旅來柔上居六剛下居五也亦</hi>
　　　<hi>通</hi>程傳<hi>咸之義感也在卦則柔爻上而剛爻下柔上變剛而成兌剛下變柔而成艮隂陽相交為</hi>
　　　<hi>男女交感之義又兌女在上艮男居下亦柔上剛下也隂陽二氣相感相應而和合是相與也止而說止</hi>
　　　<hi>於說為堅慤之意艮止於下篤誠相下也兌說於上和說相應也以男下女和之至也相感之道如此是</hi>
　　　<hi>以能亨通而得正取女如是則吉也卦才如此大率感道利於正也</hi>集說<hi>王氏肅曰山澤以氣通男</hi>
<pb n="2a"/>
　<hi>女以禮感男而下女初婚之所以為禮取女之所以為吉也○馮氏當可曰柔上剛下感應相與所以為</hi>
　<hi>亨止而說所以利貞男下女所以取女吉也○王氏申子曰止而說者謂艮止不動而意氣自相和說乃</hi>
　<hi>所謂感不止而動則是出於作為非感也故六爻皆欲其靜○蔡氏清曰卦體卦德卦象三段意皆歸於</hi>
　<hi>咸之一字内而所謂亨利貞取女吉者義蓋從此而出故本義以通釋卦名卦辭</hi>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　本義<hi>極言感通之理</hi>程傳<hi>既言男女相感之義復推極感道以盡天地之理聖人之用天地二</hi>
　<hi>氣交感而化生萬物聖人至誠以感億兆之心而天下和平天下之心所以和平由聖人感之也觀天地</hi>
<pb n="2b"/>
　<hi>交感化生萬物之理與聖人感人心致和平之道則天地萬物之情可見矣感通之理知道者黙而觀之</hi>
　<hi>可也</hi>集說<hi>張子曰能通天下之志者為能感人心聖人同乎人而無我故和平天下莫盛於感人心</hi>
　<hi>○鄭氏汝諧曰天地萬物雖異位其氣則一聖人億兆雖異勢其誠則一觀其所感而其情可見者感生</hi>
　<hi>於情也情出於正然後知感通之理○張氏清子曰寂然不動性也感而遂通情也於其所感而觀之而</hi>
　<hi>天地萬物之情可得而見矣</hi>
恆久也剛上而柔下雷風相與巽而動剛柔皆應恆<lb/>
　本義<hi>以卦體卦象卦德釋卦名義或以卦變言剛上柔下之義曰恆自豐來剛上居二柔下居初也</hi>
　<hi>亦通</hi>程傳<hi>恆者長久之義也卦才有此四者成恆之義也剛上而柔下謂乾之初上居於四坤之初</hi>
<pb n="3a"/>
　<hi>下居於初剛爻上而柔爻下也二爻易處則成震巽震上巽下亦剛上而柔下也剛處上而柔居下乃恆</hi>
　<hi>道也雷風相與雷震則風發二者相須交助其勢故云相與乃其常也巽而動下巽順上震動為以巽而</hi>
　<hi>動天地造化恆久不已者順動而已巽而動常久之道也動而不順豈能常也剛柔皆應一卦剛柔之爻</hi>
　<hi>皆相應剛柔相應理之常也此四者恆之道也卦所以為恆也</hi>集說<hi>鄭氏汝諧曰咸與恆皆剛柔相</hi>
　<hi>應咸不著其義恆則曰剛柔皆應咸無心恆有位也有位而剛柔相應其理也無心而剛柔相應其私也</hi>
　<hi>能識時義之變易斯可言易矣</hi>
恆亨无咎利貞久於其道也天地之道恆久而不已也<lb/>
　本義<hi>恆固能亨且无咎矣然必利於正乃為久於其道不正則久非其道矣天地之道所以常久亦</hi>
<pb n="3b"/>
　<hi>以正而已矣</hi>程傳<hi>恆之道可致亨而无過咎但所恆宜得其正失正則非可恆之道也故曰久於</hi>
　<hi>其道其道可恆之正道也不恆其德與恆於不正皆不能亨而有咎也天地之所以不已蓋有恆久之道</hi>
　<hi>人能恆於可恆之道則合天地之理也</hi>
利有攸往終則有始也<lb/>
　本義<hi>久於其道終也利有攸往始也動静相生循環之理然必靜為主也</hi>程傳<hi>天下之理未有</hi>
　<hi>不動而能恆者也動則終而復始所以恆而不窮凡天地所生之物雖山嶽之堅厚未有能不變者也故</hi>
　<hi>恆非一定之謂也一定則不能恆矣唯隨時變易乃常道也故云利有攸往明理之如是懼人之泥於常</hi>
　<hi>也</hi>集說<hi>朱氏震曰易窮則變變則通通則久恆非一定而不變也隨時變易其恆不動故利有攸</hi>
<pb n="4a"/>
　<hi>往○朱子語類云恆非一定之謂一定則不能恆矣體之常所以為用之變用之變乃所以為體之常○</hi>
　<hi>趙氏汝楳曰所貴於攸往者謂事雖有終我行不已則終者復有始所以體天地之道也</hi>
日月得天而能久照四時變化而能久成聖人久於其<lb/>
道而天下化成觀其所恆而天地萬物之情可見矣<lb/>
　本義<hi>極言恆久之道</hi>程傳<hi>此極言常理日月隂陽之精氣耳唯其順天之道往來盈縮故能久</hi>
　<hi>照而不已得天順天理也四時隂陽之氣耳往來變化生成萬物亦以得天故常久不已聖人以常久之</hi>
　<hi>道行之有常而天下化之以成羙俗也觀其所恆謂觀日月之久照四時之久成聖人之道所以能常久</hi>
　<hi>之理觀此則天地萬物之情理可見矣天地常久之道天下常久之理非知道者孰能識之</hi>集說<lb/>
<pb n="4b"/>
　<hi>蘓氏軾曰非其至情者久則厭矣○朱子語類云物各有箇情有箇人在此決定是有箇惻隠羞惡是非</hi>
　<hi>辭讓之情性只是箇物事情却多般或起或滅然而頭面却只一般常常恁地這便是觀其所恆而天地</hi>
　<hi>萬物之情可見之義○龔氏煥曰利貞久於其道體常也利有攸往終則有始盡變也體常而後能盡變</hi>
　<hi>盡變亦所以體常天地萬物所以常久者以其能盡變也○陳氏琛曰即其恆久之理而觀之則天地萬</hi>
　<hi>物之情可見矣蓋大氣渾淪充塞而太極為之綱維主張氣有參差而理無不一故天髙地下萬物散殊</hi>
　<hi>不特其聲色貌象常久如此而其德性功用亦亘萬古而不易少有變易則為怪異不祥矣此可見天地</hi>
　<hi>萬物之情皆有恆也</hi>
　<hi>案釋利貞云久於其道則居所不遷之謂也釋利有攸往云終則有始則動静不窮之謂也然兩義並行</hi>
<pb n="5a"/>
　<hi>初不相悖動靜雖不窮而所謂居所不遷者未嘗變也然則天地之道恆久不已與終則有始之義一而</hi>
　<hi>已矣下文天地日月即根此意而申明之日月得天而能久照者恆久不已也四時變化而能久成者終</hi>
　<hi>則有始也日月為之體四時為之用四時者日月之所為合之皆天地之道也聖人久於其道如日月之</hi>
　<hi>得天而久照化天下而成之如四時之變化而久成此恆道之大者也推而廣之則凡在天地之閒者其</hi>
　<hi>情皆可見</hi>
遯亨遯而亨也剛當位而應與時行也<lb/>
　本義<hi>以九五一爻釋亨義</hi>程傳<hi>小人道長之時君子遯退乃其道之亨也君子遯藏所以伸道</hi>
　<hi>也此言處遯之道自剛當位而應以下則論時與卦才尚有可為之理也雖遯之時君子處之未有必遯</hi>
<pb n="5b"/>
　<hi>之義五以剛陽之德處中正之位又下與六二以中正相應雖隂長之時如卦之才尚當隨時消息苟可</hi>
　<hi>以致其力无不至誠自盡以扶持其道未必於遯藏而不為故曰與時行也</hi>集說<hi>孔氏頴逹曰此</hi>
　<hi>釋遯之所以得亨通之義小人之道方長君子非遯不通故曰遯而亨也○又曰釋所以能遯而致亨之</hi>
　<hi>由良由九五以剛而當其位有應於二非為否亢遯不否亢即是相時而動所以遯而得亨○郭氏忠孝</hi>
　<hi>曰聖人進退皆道無入而不自得雖遯亦亨也與時行者時止則止時行則行是為遯之義也○朱子語</hi>
　<hi>類問遯亨遯而亨也分明是說能遯便亨更說剛當位而應與時行也是如何曰此其所以遯而亨也隂</hi>
　<hi>方㣲為他剛當位而應所以能知時而遯是能與時行不然便是與時背也○吳氏曰慎曰非以剛當位</hi>
　<hi>而應為猶可亨惟其當位而應能順時而遯所以亨也與時行謂時當遯而遯</hi>
<pb n="6a"/>
小利貞浸而長也<lb/>
　本義<hi>以下二隂釋小利貞</hi>集說<hi>胡氏瑗曰君子所以不得大有為於世而惟小利於貞者蓋以</hi>
　<hi>下之羣隂浸長而小人之黨漸盛也○朱氏震曰二隂浸長方之於否不利君子貞固有閒矣然不可大</hi>
　<hi>貞利小貞而已先儒謂居小官幹小事其害未甚我志猶行蓋遯非疾世避俗長往不反之謂也去留遲</hi>
　<hi>速惟時而已非不忘乎君不離乎羣消息盈虚循天而行者豈能盡遯之時義○張氏清子曰二陽為臨</hi>
　<hi>二隂為遯遯者臨之反對也臨之彖曰剛浸而長遯之彖則不曰柔浸而長而止曰浸而長</hi>
遯之時義大矣哉<lb/>
　本義<hi>隂方浸長處之為難故其時義為尤大也</hi>程傳<hi>當隂長之時不可大貞而尚小利貞者蓋</hi>
<pb n="6b"/>
　<hi>隂長必以浸漸未能遽盛君子尚可小貞其道所謂小利貞扶持使未遂亡也遯者隂之始長君子知㣲</hi>
　<hi>故當深戒而聖人之意未便遽已也故有與時行小利貞之教聖賢之於天下雖知道之將廢豈肯坐視</hi>
　<hi>其亂而不救必區區致力於未極之閒强此之衰艱彼之進圖其暫安苟得為之孔孟之所屑為也王允</hi>
　<hi>謝安之於漢晉是也若有可變之道可亨之理更不假言也此處遯時之道也故聖人贊其時義大矣哉</hi>
　<hi>或久或速其義皆大也</hi>集說<hi>郭氏雍曰遯之小利貞睽之小事吉不知者遂以為小而不思也故</hi>
　<hi>孔子明其大而後知小利貞小事吉者有大用存焉</hi>
大壯大者壯也剛以動故壯<lb/>
　本義<hi>釋卦名義以卦體言則陽長過中大者壯也以卦徳言則乾剛震動所以壯也</hi>程傳<hi>所以</hi>
<pb n="7a"/>
　<hi>名大壯者謂大者壯也隂為小陽為大陽長以盛是大者壯也下剛而上動以乾之至剛而動故為大壯</hi>
　<hi>為大者壯與壯之大也</hi>集說<hi>項氏安世曰剛則不為物欲所橈故其動也壯使以血氣而動安得</hi>
　<hi>壯乎</hi>
　<hi>案大者謂陽也大者壯謂四陽盛長也此句正釋名卦之義剛以動故壯一句非正釋卦名乃推明卦之</hi>
　<hi>善以起辭義耳凡曰故者皆同義順以說故聚明以動故豐是也</hi>
大壯利貞大者正也正大而天地之情可見矣<lb/>
　本義<hi>釋利貞之義而極言之</hi>程傳<hi>大者既壯則利於貞正正而大者道也極正大之理則天</hi>
　<hi>地之情可見矣天地之道常久而不已者至大至正也正大之理學者黙識心通可也不云大正而云正</hi>
<pb n="7b"/>
　<hi>大恐疑為一事也</hi>集說<hi>朱子語類問如何見天地之情曰正大便見得天地之情天地只是正大</hi>
　<hi>未嘗有些子邪處○胡氏炳文曰心未易見故疑其辭曰復其見天地之心乎情則可見矣故直書之孟</hi>
　<hi>子養氣之論自此而出大者壯也即是其為氣也至大至剛大者正也即是以直養而無害</hi>
晉進也<lb/>
　本義<hi>釋卦名義</hi>集說<hi>俞氏琰曰晉以日之進言與升漸木之進不同日出地上其明進而盛升</hi>
　<hi>漸雖亦有進義而無明盛之象</hi>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
<pb n="8a"/>
　本義<hi>以卦象卦德卦變釋卦辭</hi>程傳<hi>晉進也明進而盛也明出於地益進而盛故為晉所以不</hi>
　<hi>謂之進者進謂前進不能包明盛之義明出地上離在坤上也坤麗於離以順麗於大明順徳之臣上附</hi>
　<hi>於大明之君也柔進而上行凡卦離在上者柔居君位多云柔進而上行噬嗑睽鼎是也六五以柔居君</hi>
　<hi>位明而順麗為能待下寵遇親密之義是以為康侯用錫馬蕃庶晝日三接也大明之君安天下者也諸</hi>
　<hi>侯能順附天子之明德是康民安國之侯也故謂之康侯是以享寵錫而見親禮晝日之閒三接見於天</hi>
　<hi>子也不曰公卿而曰侯天子治於上者也諸侯治於下者也在下而順附於大明之君諸侯之象也</hi>集<lb/>
　說<hi>崔氏憬曰雖一卦名晉而五爻為主故言柔進而上行也○郭氏雍曰順而麗乎大明柔進而上行</hi>
　<hi>康侯之德也其德柔順而明故下能康一國之民而為之主上能致王者之寵而錫馬蕃庶晝日三接也</hi>
<pb n="8b"/>
　<hi>○項氏安世曰三女之卦獨離柔在上為得尊位大中而行之故謂之上行巽在六四例謂之上合上同</hi>
　<hi>兌在上六例謂之上窮皆不得為上行也○王氏申子曰六十四卦離上者八專取六五一爻以為成卦</hi>
　<hi>之主者二晉大有也大有曰柔得尊位大中而上下應之晉則曰柔進而上行是專以康侯之晉者當此</hi>
　<hi>一卦之義矣○吳氏曰慎曰晉咸彖傳文意正同卦象數句在卦名之下卦辭之上是既用以釋卦名而</hi>
　<hi>即以之釋卦辭故用是以二字接下</hi>
　<hi>案離之德為麗為明是明與麗皆離也順而麗乎大明蓋以順德為本而為大明所附麗則明者離而麗</hi>
　<hi>者亦離矣若曰以順而附麗於大明則麗字乃為坤所借用其義不亦贅乎火之為物不能孤行也必有</hi>
　<hi>所附猶人心之明不可孤行也必有所附離曰畜牝牛者明附於順也睽旅之彖亦然皆以說止為主而</hi>
<pb n="9a"/>
　<hi>明附之也此文義之誤不可不正</hi>
明入地中明夷<lb/>
　本義<hi>以卦象釋卦名</hi>集說<hi>孔氏頴逹曰此就二象以釋卦名此及晉卦皆彖象同辭也</hi>
内文明而外柔順以蒙大難文王以之<lb/>
　本義<hi>以卦德釋卦義蒙大難謂遭紂之亂而見囚也</hi>程傳<hi>明入於地其明滅也故為明夷内卦</hi>
　<hi>離離者文明之象外卦坤沖者柔順之象為人内有文明之德而外能柔順也昔者文王如是故曰文王</hi>
　<hi>以之當紂之昏暗乃明夷之時而文王内有文明之德外柔順以事紂蒙犯大難而内不失其明聖而外</hi>
　<hi>足以逺禍患此文王所用之道也故曰文王以之</hi>集說<hi>王氏申子曰明夷一卦大抵主商之末造</hi>
<pb n="9b"/>
　<hi>言之</hi>
利艱貞晦其明也内難而能正其志箕子以之<lb/>
　本義<hi>以六五一爻之義釋卦辭内難謂為紂近親在其國内知六五之近於上六也</hi>程傳<hi>明夷</hi>
　<hi>之時利於處艱戹而不失其貞正謂能晦藏其明也不晦其明則被禍患不守其正則非賢明箕子當紂</hi>
　<hi>之時身處其國内切近其難故云内難然箕子能藏晦其明而自守其正志箕子所用之道也故曰箕子</hi>
　<hi>以之</hi>集說<hi>胡氏炳文曰六五爻辭曰箕子之明夷利貞釋彖兼文王發之蓋羑里演易處之甚從容</hi>
　<hi>可見文王之德佯狂受辱處之極艱難可見箕子之志然此一時也文王因而發伏羲之易箕子因而發</hi>
　<hi>大禹之疇聖賢之於患難自繫斯文之㑹蓋有天意存焉○俞氏琰曰大難謂羑里之囚也其難闗繫天</hi>
<pb n="10a"/>
　<hi>下之大民命之所寄故曰大難内難謂家難也其難闗繫一家之内宗社之所寄也箕子為紂之近親故</hi>
　<hi>曰内難</hi>
家人女正位乎内男正位乎外男女正天地之大義也<lb/>
　本義<hi>以卦體九五六二釋利女貞之義</hi>程傳<hi>彖以卦才而言陽居五在外也陰居二處内也</hi>
　<hi>男女各得其正位也尊卑内外之道正合天地陰陽之大義也</hi>集說<hi>孔氏頴逹曰此因二五得正以</hi>
　<hi>釋家人之義幷明女貞之㫖○吳氏曰慎曰先言女正位乎内釋利女貞也</hi>
家人有嚴君焉父母之謂也<lb/>
　本義<hi>亦謂二五</hi>程傳<hi>家人之道必有所尊嚴而君長者謂父母也雖一家之小无尊嚴則孝敬</hi>
<pb n="10b"/>
　<hi>衰无君長則法度廢有嚴君而後家道正家者國之則也</hi>集說<hi>王氏申子曰父道固主乎嚴母道尤</hi>
　<hi>不可以不嚴猶國有尊嚴之君長也無尊巖則孝敬衰無君長則法度廢故家人一卦大要以剛嚴為尚</hi>
父父子子兄兄弟弟夫夫婦婦而家道正正家而天下<lb/>
定矣<lb/>
　本義<hi>上父初子五三夫四二婦五兄三弟以卦畫推之又有此象</hi>程傳<hi>父子兄弟夫婦各得</hi>
　<hi>其道則家道正矣推一家之道可以及天下故家正則天下定矣</hi>集說<hi>俞氏琰曰彖辭舉其端故</hi>
　<hi>但言利女貞彖傳極其全故兼言男女之正而又以父子兄弟夫婦推廣而備言之○林氏希元曰正家</hi>
　<hi>而天下定猶云人人親其親長其長而天下平不作正家之效説</hi>
<pb n="11a"/>
　<hi>案六十四卦六爻剛柔皆得位者惟既濟而已此外則中四爻得位者三卦家人蹇漸也然家人名義獨</hi>
　<hi>取於風火之卦者一則風自火出為風化有原之象二則蹇漸之中爻雖得位而初上不皆陽爻凡易取</hi>
　<hi>類上爻有父之象故蠱卦下五爻皆曰父母至上爻則變其文也初爻有子之象故蠱曰有子觀曰童觀</hi>
　<hi>隨漸曰小子中孚曰其子皆指初爻也二為女正位乎内母道也五為男正位乎外父道也然必初上皆</hi>
　<hi>陽然後父子之象備又必三陽四陰各得其位然後兄弟夫婦粲然於一卦之中矣彖傳先舉二五始明</hi>
　<hi>其為男女之正繼明其為父母之嚴以兩爻為卦主也然後悉推家人以切卦位既以盡正家之義又以</hi>
　<hi>見家人之象推配於爻畫者獨此卦為合也本義精且當矣</hi>
睽火動而上澤動而下二女同居其志不同行<lb/>
<pb n="11b"/>
　本義<hi>以卦象釋卦名義</hi>程傳<hi>彖先釋睽義次言卦才終言合睽之道而贊其時用之大火之</hi>
　<hi>性動而上澤之性動而下二物之性違異故為睽義中少二女雖同居其志不同行亦為睽義女之少也</hi>
　<hi>同處長則各適其歸其志異也言睽者本同也本不同則非睽也</hi>
　<hi>案二女同居之卦多矣獨於睽革言之者以其皆非長女也凡家有長嫡則有所統率而分定其不同行</hi>
　<hi>不相得而至於乖異變易者無長嫡而分不定之故爾</hi>
說而麗乎明柔進而上行得中而應乎剛是以小事吉<lb/>
　本義<hi>以卦德卦變卦體釋卦辭</hi>程傳<hi>卦才如此所以小事吉也兌說也離麗也又為明故為說</hi>
　<hi>順而附麗於明凡離在上而彖欲見柔居尊者則曰柔進而上行晉鼎是也方睽乖之時六五以柔居尊</hi>
<pb n="12a"/>
　<hi>位有說順麗明之善又得中道而應剛雖不能合天下之睽成天下之大事亦可以小濟是於小事吉也</hi>
　<hi>五以明而應剛不能致大吉何也曰五陰柔雖應二而睽之時相與之道未能深固故二必遇主于巷五</hi>
　<hi>噬膚則无咎也天下睽散之時必君臣剛陽中正至誠協力而後能合也</hi>集說<hi>何氏楷曰易無樂乎</hi>
　<hi>柔主也而獨離居外體者每稱焉乾下離上曰大有曰柔得尊位大中而上下應之艮下離上曰旅曰柔</hi>
　<hi>得中乎外而順乎剛離下離上曰離曰柔麗乎中正故亨震下離上曰噬嗑曰柔得中而上行坤下離上</hi>
　<hi>曰晉曰柔進而上行兌下離上曰睽巽下離上曰鼎皆曰柔進而上行得中而應乎剛坎下離上曰未濟</hi>
　<hi>猶曰柔得中也下卦兌說上卦柔中皆以小心行柔道者彖之所謂小事吉者此耳</hi>
　<hi>案此彖言卦之善與鼎畧同鼎曰元亨而此卦但曰小事吉者當睽之時故也凡釋卦名畢則文義畧斷</hi>
<pb n="12b"/>
　<hi>而特舉卦辭釋之其與此卦之義相似者則革卦釋名辭之例尤為顯著也今釋卦名而文意不斷直連</hi>
　<hi>釋辭之義而總結之蓋明乎當睽之時有此數善是以小事吉亦惟因睽之時故有此數善而惟小事吉</hi>
　<hi>也凡彖傳名辭之義不分者皆此類</hi>
天地睽而其事同也男女睽而其志通也萬物睽而其<lb/>
事類也睽之時用大矣哉<lb/>
　本義<hi>極言其理而贊之</hi>程傳<hi>推物理之同以明睽之時用乃聖人合睽之道也見同之為同</hi>
　<hi>者世俗之知也聖人則明物理之本同所以能同天下而和合萬類也以天地男女萬物明之天髙地下</hi>
　<hi>其體睽也然陽降隂升相合而成化育之事則同也男女異質睽也而相求之志則通也生物萬殊睽也</hi>
<pb n="13a"/>
　<hi>然而得天地之和禀陰陽之氣則相類也物雖異而理本同故天下之大羣生之衆睽散萬殊而聖人為</hi>
　<hi>能同之處睽之時合睽之用其事至大故云大矣哉</hi>集說<hi>趙氏汝楳曰天地不睽則清濁淆瀆男女</hi>
　<hi>不睽則外内無别萬物不睽則生化雜糅睽者其體合者其用</hi>
蹇難也險在前也見險而能止知矣哉<lb/>
　本義<hi>以卦德釋卦名義而贊其羙</hi>程傳<hi>蹇難也蹇之為難如乾之為健若易之為難則義有</hi>
　<hi>未足蹇有險阻之義屯亦難也困亦難也同為難而義則異屯者始難而未得通困者力之窮蹇乃險阻</hi>
　<hi>艱難之義各不同也險在前也坎險在前下止而不得進故為蹇見險而能止以卦才言處蹇之道也上</hi>
　<hi>險而下止見險而能止也犯險而進則有悔咎故羙其能止為知也方蹇難之時唯能止為善故諸爻除</hi>
<pb n="13b"/>
　<hi>五與二外皆以往為失來為得也</hi>集說<hi>項氏安世曰險而止為蒙止於外也見險而能止為智止</hi>
　<hi>於内也止於外者阻而不得進也止於内者有所見而不妄進也此蒙與蹇之所以分也屯與蹇皆訓難</hi>
　<hi>屯者動乎險中濟難者也蹇者止乎險中渉難者也此屯與蹇之所以分也○王氏申子曰冐險而進豈</hi>
　<hi>知者之事故諸爻皆喜來而惡往唯二與五不言來往蓋君臣濟蹇者也其可見險而遽止乎其止者處</hi>
　<hi>蹇之事也其不止者濟蹇之事也</hi>
蹇利西南往得中也不利東北其道窮也利見大人往<lb/>
有功也當位貞吉以正邦也蹇之時用大矣哉<lb/>
　本義<hi>以卦變卦體釋卦辭而贊其時用之大也</hi>程傳<hi>蹇之時利於處平易西南坤方為順易東</hi>
<pb n="14a"/>
　<hi>北艮方為險阻九上居五而得中正之位是往而得平易之地故為利也五居坎險之中而謂之平易者</hi>
　<hi>蓋卦本坤由五往而成坎故但取往而得中不取成坎之義也方蹇而又止危險之地則蹇益甚矣故不</hi>
　<hi>利東北其道窮也謂蹇之極也蹇難之時非聖賢不能濟天下之蹇故利於見大人也大人當位則成濟</hi>
　<hi>蹇之功矣往而有功也能濟天下之蹇者唯大正之道夫子又取卦才而言蹇之諸爻除初外餘皆當正</hi>
　<hi>位故為貞正而吉也初六雖以陰居陽而處下亦陰之正也以如此正道正其邦可以濟於蹇矣處蹇之</hi>
　<hi>時濟蹇之道其用至大故云大矣哉天下之難豈易平也非聖賢不能其用可謂大矣順時而處量險而</hi>
　<hi>行從平易之道由至正之理乃蹇之時用也</hi>集說<hi>薛氏温其曰諸卦皆指内為來外為往則此往</hi>
　<hi>得中謂五也蹇解相循覆視蹇卦則為解九二得中則曰其來復吉乃得中也往者得中中在外也來復</hi>
<pb n="14b"/>
　<hi>得中中在内也○胡氏炳文曰坎睽蹇皆非順境夫子以為雖此時亦有可用者故皆極言贊之坎睽釋</hi>
　<hi>卦辭後復從天地人物極言之以贊其大蹇則釋卦辭以贊之而已蓋上文所謂往得中有功正邦即其</hi>
　<hi>用之大者也</hi>
　<hi>案彖傳於蹇解言得中者但取其進退之合宜不躁動以犯難為利西南之義耳諸家必以坤坎艮之象</hi>
　<hi>求之猶乎漢儒鑿智之餘也</hi>
解險以動動而免乎險解<lb/>
　本義<hi>以卦德釋卦名義</hi>程傳<hi>坎險震動險以動也不險則非難不動則不能出難動而出於</hi>
　<hi>險外是免乎險難也故為解</hi>集說<hi>何氏楷曰以畫觀之蹇之反以卦觀之屯之反蹇止於險下不</hi>
<pb n="15a"/>
　<hi>如屯動乎險中屯動乎險中又不如解動乎險外也</hi>
解利西南往得衆也其來復吉乃得中也有攸往夙吉<lb/>
往有功也<lb/>
　本義<hi>以卦變釋卦辭坤為衆得衆謂九四入坤體得中有功皆指九二</hi>程傳<hi>解難之道利在</hi>
　<hi>廣大平易以寛易而往濟解則得衆心之歸也不云无所往省文爾救亂除難一時之事未能成治道也</hi>
　<hi>必待難解无所往然後來復先王之治乃得中道謂合宜也有所為則夙吉也早則往而有功緩則惡滋</hi>
　<hi>而害深矣</hi>集說<hi>王氏安石曰有難則往所以濟難難已則來而復所以保常濟難以權保常以中此</hi>
　<hi>所以吉○郭氏雍曰其來復吉乃得中者險難既解而來復乃得中道所謂獲三狐而得黄矢者也有攸</hi>
<pb n="15b"/>
　<hi>往夙吉往有功者如射隼于高墉之上者也○徐氏幾曰乃得中指二也蓋禍亂已散則復反於安靜之</hi>
　<hi>域不事煩擾以靜而吉也○丘氏富國曰大抵處時方平者易緩除惡不盡者易滋聖人於患難方平之</hi>
　<hi>際既不欲人以多事自疲又不欲人以無事自怠也</hi>
　<hi>案之東北為進前之西南為退後然則來復即利西南之義也而以得衆得中重釋之者得衆釋利字之</hi>
　<hi>義言能脩内固本則得人心之歸也乃字即承此意言之謂惟其利西南故必來復乃得中道也得衆得</hi>
　<hi>中亦但論義理似不必牽合卦象</hi>
天地解而雷雨作雷雨作而百果草木皆甲拆解之時<lb/>
大矣哉<lb/>
<pb n="16a"/>
　本義<hi>極言而贊其大也</hi>程傳<hi>既明處解之道復言天地之解以見解時之大天地之氣開散</hi>
　<hi>交感而和暢則成雷雨雷雨作而萬物皆生發甲拆天地之功由解而成故贊解之時大矣哉王者法天</hi>
　<hi>道行寛宥施恩惠養育兆民至於昆蟲草木乃順解之時與天地合徳也</hi>集說<hi>王氏弼曰天地否結</hi>
　<hi>則雷雨不作交通感散雷雨乃作也雷雨之作否結則散故百果草木皆甲拆○胡氏炳文曰解上下體</hi>
　<hi>易為屯動乎險中為屯動而出乎險之外為解屯象草穿地而未申解則雷雨作而百果草木皆甲拆當</hi>
　<hi>蹇之未解必動而免乎險方可以為解蹇之既解則宜安靜而不可久煩擾故蹇解之時聖人皆贊其大</hi>
損損下益上其道上行<lb/>
　本義<hi>以卦體釋卦名義</hi>程傳<hi>損之所以為損者以損於下而益於上也取下以益上故云其</hi>
<pb n="16b"/>
　<hi>道上行夫損上而益下則為益損下而益上則為損損基本以為高者豈可謂之益乎</hi>集說<hi>蔡氏</hi>
　<hi>清曰損下益上利歸於上也故曰其道上行下損則上不能獨益矣卦所以為損也○林氏希元曰損下</hi>
　<hi>益上下損則上亦損故曰其道上行道者損之道也程傳小註蒙引俱作利歸於上說愚謂卦以損下取</hi>
　<hi>名所重不在於利又難以道為利</hi>
　<hi>案蔡氏林氏兩說㳂襲用之今思之於卦義皆未全蓋說者但主取民財一事耳豈知如人臣之致身事</hi>
　<hi>主百姓之服役奉公皆損下益上之事也必如此然後上下交而志同豈非其道上行乎上行與地道卑</hi>
　<hi>而上行之義同下能益上則道上行矣上能益下則道大光矣如此則道字方有意味而於兩卦諸爻之</hi>
　<hi>義亦合</hi>
<pb n="17a"/>
損而有孚元吉元咎可貞利有攸徃曷之用二簋可用<lb/>
享二簋應有時損剛益柔有時損益盈虛與時偕行<lb/>
　本義<hi>此釋卦辭時謂當損之時</hi>程傳<hi>謂損而以至誠則有此兀吉以下四者損道之盡善也夫</hi>
　<hi>子特釋曷之用二簋可用享卦辭簡直謂當損去浮飾曰何所用哉二簋可以享也厚本損末之謂也夫</hi>
　<hi>子恐後人不逹遂以為文飾當盡去故詳言之有本必有末有實必有文天下萬事无不然者无本不立</hi>
　<hi>无文不行父子主恩必有嚴順之體君臣主敬必有承接之儀禮讓存乎内待威儀而後行尊卑有其序</hi>
　<hi>非物采則无别文之與實相須而不可缺也及夫文之勝末之流逺本喪實乃當損之時也故云曷所用</hi>
　<hi>哉二簋足以薦其誠矣謂當務實而損飾也夫子恐人之泥言也故復明之曰二簋之質用之當有時非</hi>
<pb n="17b"/>
　<hi>其所用而用之不可也謂文飾未過而損之與損之至於過甚則非也損剛益柔有時剛為過柔為不足</hi>
　<hi>損益皆損剛益柔也必順時而行不當時而損益之則非也或損或益或盈或虚唯隨時而已過者損之</hi>
　<hi>不足者益之虧者盈之實者虛之與時偕行也</hi>集說<hi>徐氏幾曰卦辭曰損有孚彖傳曰損而有孚加</hi>
　<hi>以而字義曉然矣○張氏清子曰當其可之謂時當損而損時也不當損而損則非時</hi>
　<hi>案程傳之義施於賁卦則可此卦所謂損者乃謂時當節損如家則稱貧富之有無國則視凶豐為豐儉</hi>
　<hi>之類耳故曰損而有孚言時雖不得已而損而以有孚行之如祭祀雖不能備品而以至誠將之也二簋</hi>
　<hi>喻節損之義然下云損剛益柔者非以損剛喻二簋也剛為本喻孚誠柔為末喻儀物以孚誠之有餘補</hi>
　<hi>儀物之不足則雖二簋而不嫌於簡矣此損剛益柔之義</hi>
<pb n="18a"/>
益損上益下民說无疆自上下下其道大光<lb/>
　本義<hi>以卦體釋卦名義</hi>程傳<hi>以卦義與卦才言也卦之為益以其損上益下也損於上而益</hi>
　<hi>下則民說之无疆為无窮極也自上而降己以下下其道之大光顯也陽下居初陰上居四為自上下下</hi>
　<hi>之義</hi>集說<hi>胡氏炳文曰損其道上行以上兩句皆釋損義益其道大光以上四句皆釋益義</hi>
利有攸往中正有慶利涉大川木道乃行<lb/>
　本義<hi>以卦體卦象釋卦辭</hi>程傳<hi>五以剛陽中正居尊位二復以中正應之是以中正之道益天</hi>
　<hi>下天下受其福慶也益之為道於平常无事之際其益猶小當艱危險難則所益至大故利涉大川也於</hi>
　<hi>濟艱險乃益道大行之時也益誤作木或以為上巽下震故云木道非也</hi>集說<hi>朱氏震曰利涉大川</hi>
<pb n="18b"/>
　<hi>言木者三益也渙也中孚也皆巽也</hi>
益動而巽日進无疆天施地生其益无方凡益之道與<lb/>
時偕行<lb/>
　本義<hi>動巽二卦之德乾下施坤上生亦上文卦體之義又以此極言贊益之大</hi>程傳<hi>又以二體</hi>
　<hi>言卦才下動而上巽動而巽也為益之道其動巽順於理則其益日進廣大无有疆限也動而不順於理</hi>
　<hi>豈能成大益也以天地之功言益道之大聖人體之以益天下也天道資始地道生物天施地生化育萬</hi>
　<hi>物各正性命其益可謂无方矣方所也有方所則有限量无方謂廣大无窮極也天地之益萬物豈有窮</hi>
　<hi>際乎天地之益无窮者理而已矣聖人利益天下之道應時順理與天地合與時偕行也</hi>集說<hi>顧氏</hi>
<pb n="19a"/>
　<hi>象德曰既奮發又沈潛學所以日新故日進无疆天下施地上行化所以不已故其益无方此皆時之自</hi>
　<hi>然者故曰凡益之道與時偕行</hi>
　<hi>案動巽取卦德施生取卦象風者天施也故姤有施命之象雷者地生也故解有甲拆之象損之與時偕</hi>
　<hi>行者時當損而損也益之與時偕行者時當益而益也人事也造化也非氣候之至則不能强為益也</hi>
夬決也剛決柔也健而說決而和<lb/>
　本義<hi>釋卦名義而贊其徳</hi>程傳<hi>夬為決義五陽決上之一陰也健而說決而和以二體言卦才</hi>
　<hi>也下健而上說是健而能說決而能和決之至善也兌說為和</hi>集說<hi>何氏楷曰君子以天下萬物為</hi>
　<hi>一體如陽徳之無所不及其於小人未嘗仇視而物畜之也惟獨恐其剝陽以為世道累則不容於不去</hi>
<pb n="19b"/>
　<hi>耳而矜惜之意未嘗不存此和意也</hi>
　<hi>案凡釋卦名之後復有贊語者皆以起釋辭之端此言健而說決而和起揚于王庭以下之意也</hi>
揚于王庭柔乗五剛也孚號有厲其危乃光也告自邑<lb/>
不利即戎所尚乃窮也利有攸往剛長乃終也<lb/>
　本義<hi>此釋卦辭柔乗五剛以卦體言謂以一小人加於衆君子之上是其罪也剛長乃終謂一變即</hi>
　<hi>為純乾</hi>程傳<hi>柔雖消矣然居五剛之上猶為乗陵之象陰而乗陽非理之甚君子勢既足以去之</hi>
　<hi>當顯揚其罪於王朝大庭使衆知善惡也盡誠信以命其衆而知有危懼則君子之道乃无虞而光大也</hi>
　<hi>當先自治不宜專尚剛武即戎則所尚乃至窮極矣夬之時所尚謂剛武也陽剛雖盛長猶未終尚有一</hi>
<pb n="20a"/>
　<hi>隂更當決去則君子之道純一而无害之者矣乃剛長之終也</hi>集說<hi>孔氏頴逹曰剛克之道不可常</hi>
　<hi>行若專用威猛以此即戎則便為尚力取勝即是決而不和其道窮矣所以惟告自邑不利即戎者只為</hi>
　<hi>所尚乃窮故也○項氏安世曰其危乃光與中未光相應不利即戎與暮夜有戎相應剛長乃終與終有</hi>
　<hi>凶相應○胡氏炳文曰復利有攸往剛長也夬利有攸往剛長乃終也小人有一人之未去猶足為君子</hi>
　<hi>之憂人欲有一分之未盡猶足為天理之累必至於純陽為乾方為剛長乃終也○吳氏曰慎曰復利有</hi>
　<hi>攸往譬如平地之一簣故喜其進而曰剛長也夬利有攸往譬如九仞之尚虧一簣故恐其止而曰剛長</hi>
　<hi>乃終也</hi>
姤遇也柔遇剛也<lb/>
<pb n="20b"/>
　本義<hi>釋卦名</hi>程傳<hi>姤之義遇也卦之為姤以柔遇剛也一陰方生始與陽相遇也</hi>集說<lb/>
　<hi>趙氏汝楳曰柔遇剛者明非剛遇柔也○林氏希元曰依本義是陽遇隂依彖傳是隂遇陽彖傳乃本義</hi>
　<hi>以一隂而遇五陽意蓋彖傳是為下文勿用取女不可與長而設也</hi>
　<hi>案柔遇剛者以柔為主也如臣之專制如牝之司晨得不謂壯乎故不復釋女壯而直釋勿用取女之義</hi>
勿用取女不可與長也<lb/>
　本義<hi>釋卦辭</hi>程傳<hi>一隂既生漸長而盛隂盛則陽衰矣取女者欲長久而成家也此漸盛之</hi>
　<hi>隂將消勝於陽不可與之長久也凡女子小人夷狄勢苟漸盛何可與久也故戒勿用取如是之女</hi>集<lb/>
　說<hi>鄭氏康成曰一陰承五陽苟相遇耳非禮之正女壯如是故不可娶○王氏肅曰女不可娶以其不</hi>
<pb n="21a"/>
　<hi>正不可與長久也○蘇氏軾曰姤者所遇而合無適應之謂也故其女不可與長○李氏舜臣曰以一陰</hi>
　<hi>遇五陽女下於男有女不正之象故曰勿用取女咸所以取女吉者以男下女得婚姻正禮故也若蒙之</hi>
　<hi>六三以陰而先求陽其行不順故亦曰勿用取女</hi>
天地相遇品物咸章也<lb/>
　本義<hi>以卦體言</hi>程傳<hi>陰始生於下與陽相遇天地相遇也隂陽不相交遇則萬物不生天地相</hi>
　<hi>遇則化育庶類品物咸章萬物章明也</hi>
剛遇中正天下大行也<lb/>
　本義<hi>指九五</hi>程傳<hi>以卦才言也五與二皆以陽剛居中與正以中正相遇也君得剛中之臣</hi>
<pb n="21b"/>
　<hi>臣遇中正之君君臣以剛陽遇中正其道可以大行於天下矣</hi>
姤之時義大矣哉<lb/>
　本義<hi>幾㣲之際聖人所謹</hi>程傳<hi>贊姤之時與姤之義至大也天地不相遇則萬物不生君臣不</hi>
　<hi>相遇則政治不興聖賢不相遇則道德不亨事物不相遇則功用不成姤之時與義皆甚大也</hi>集說<lb/>
　<hi>朱子語類問姤之時義大矣哉本義云幾㣲之際聖人所謹與伊川之說不同何也曰上面說天地相遇</hi>
　<hi>至天下大行也而不好之漸已生於微矣故當謹於此○吳氏曰慎曰姤為隂遇陽之卦隂陽有當遇者</hi>
　<hi>如天地相遇及君臣夫婦之類是不能相無者有遇而當制者如勿用取女及小人妄念之類是不容並</hi>
　<hi>立者時義大矣哉程傳重遇字專以遇之善者言本義重制字專以遇之不善者言竊意此語總承上文</hi>
<pb n="22a"/>
　<hi>兩端而言可也</hi>
　<hi>案必如天地之相遇而後品物咸章也必如此卦以羣剛遇中正之君然後天下大行也苟天地之相遇</hi>
　<hi>而有隂邪干於其間君臣之相遇而有宵類介乎其側則在天地為伏隂在國家為隠慝而有女壯之象</hi>
　<hi>矣</hi>
萃聚也順以說剛中而應故聚也<lb/>
　本義<hi>以卦德卦體釋卦名義</hi>程傳<hi>萃之義聚也順以說以卦才言也上說而下順為上以說</hi>
　<hi>道使民而順於人心下說上之政令而順從於上既上下順說又陽剛處中正之位而下有應助如此故</hi>
　<hi>能聚也欲天下之萃才非如是不能也</hi>
<pb n="22b"/>
　<hi>案順以說剛中而應亦非正釋卦名乃就卦德而推原所以聚者以起釋辭之端也蓋順以說是以順道</hi>
　<hi>感格起假廟用牲之意剛中而應是有徳者居位而上下應之起見大人有攸往之意</hi>
王假有廟致孝享也利見大人亨聚以正也用大牲吉<lb/>
利有攸往順天命也<lb/>
　本義<hi>釋卦辭</hi>程傳<hi>王者萃人心之道至於建立宗廟所以致其孝享之誠也祭祀人心之所</hi>
　<hi>自盡也故萃天下之心者无如孝享王者萃天下之道至於有廟則其極也萃之時見大人則能亨蓋聚</hi>
　<hi>以正道也見大人則其聚以正道得其正則亨矣萃不以正其能亨乎用大牲承上有廟之文以享祀而</hi>
　<hi>言凡事莫不如是豐聚之時交於物者當厚稱其宜也物聚而力瞻乃可以有為故利有攸往皆天理然</hi>
<pb n="23a"/>
　<hi>也故云順天命也</hi>集說<hi>來氏知徳曰盡志以致其孝盡物以致其享</hi>
觀其所聚而天地萬物之情可見矣<lb/>
　本義<hi>極言其理而贊之</hi>程傳<hi>觀萃之理可以見天地萬物之情也天地之化育萬物之生成</hi>
　<hi>凡有者皆聚也有无動靜終始之理聚散而已故觀其所以聚則天地萬物之情可見矣</hi>集說<hi>王氏</hi>
　<hi>弼曰方以類聚物以羣分情同而後乃聚氣合而後乃羣○胡氏炳文曰咸之情通恆之情久聚之情一</hi>
　<hi>然其所以感所以恆所以聚則皆有理存焉如天地聖人之感感之理也如日月之得天聖人之久於道</hi>
　<hi>恆之理也萃之聚以正所謂順天命聚之理也凡天地萬物之可見者皆此理之可見矣故本義於所感</hi>
　<hi>則曰極言感通之理於所恆則曰極言恆久之道於所聚亦曰極言其理而贊之</hi>
<pb n="23b"/>
　<hi>案順天命雖繫於用大牲利有攸往之下然連假廟見大人之意皆在其中矣蓋萬物本乎天人本乎祖</hi>
　<hi>方以類聚物以羣分聖人作而萬物覩是乃天地人物之所以聯屬而不散者實天之命也咸恆皆推言</hi>
　<hi>造化人事而後終之以天地萬物之情可見此卦則天人之義已備故言順天命而遂極贊之</hi>
柔以時升<lb/>
　本義<hi>以卦變釋卦名</hi>集說<hi>孔氏頴逹曰升之為義自下升髙故就六五居尊以釋名升之義○</hi>
　<hi>徐氏幾曰升晉二卦皆以柔為主剛則有躁進之意○龔氏煥曰彖傳柔以時升似指六五而言非謂卦</hi>
　<hi>變故下文言剛中而應亦謂二應五也</hi>
巽而順剛中而應是以大亨<lb/>
<pb n="24a"/>
　本義<hi>以卦徳卦體釋卦辭</hi>程傳<hi>以二體言柔升謂坤上行也巽既體卑而就下坤乃順時而上</hi>
　<hi>升以時也謂時當升也柔既上而成升則下巽而上順以巽順之道升可謂時矣二以剛中之道應於五</hi>
　<hi>五以中順之徳應於二能巽而順其升以時是以元亨也彖文誤作大亨解在大有卦</hi>
用見大人勿恤有慶也南征吉志行也<lb/>
　程傳<hi>凡升之道必由大人升於位則由王公升於道則由聖賢用巽順剛中之道以見大人必遂其</hi>
　<hi>升勿恤不憂其不遂也遂其升則已之福慶而福慶及物也南人之所向南征謂前進也前進則遂其升</hi>
　<hi>而得行其志是以吉也</hi>
　<hi>案柔以時升之義或主四言或主五言或主上體之坤而言然卦之有六四六五及坤居上體者多矣皆</hi>
<pb n="24b"/>
　<hi>得名為升乎則其說似皆未確蓋時升者固以坤居上體而四五得位言也然惟巽為下體故其升也有</hi>
　<hi>根蓋巽乃隂生之始也隂自下生以極於上如木之自根而滋生以至於枝葉繁盛此謂升之義矣此卦</hi>
　<hi>與无妄反對无妄者陽為主於内也而其究為健升者隂為主於内也而其究為順无妄之彖曰剛自外</hi>
　<hi>來而為主於内明剛徳自内以逹於外也升彖曰柔以時升明隂道自下以逹於上也然則柔以時升云</hi>
　<hi>者尤當以初六之義為重故无妄六爻獨初九曰吉此卦六爻亦惟初六曰大吉則二卦之所重者可知</hi>
　<hi>矣其下云巽而順剛中而應亦與无妄動而健剛中而應之辭相似皆連釋名之義以釋元亨也</hi>
困剛揜也<lb/>
　本義<hi>以卦體釋卦名</hi>程傳<hi>卦所以為困以剛為柔所揜蔽也陷於下而揜於上所以困也陷亦</hi>
<pb n="25a"/>
　<hi>揜也剛陽君子而為隂柔小人所揜蔽君子之道困窒之時也</hi>
險以說困而不失其所亨其唯君子乎貞大人吉以剛<lb/>
中也有言不信尚口乃窮也<lb/>
　本義<hi>以卦徳卦體釋卦辭</hi>程傳<hi>以卦才言處困之道也下險而上說為處險而能說雖在困窮</hi>
　<hi>艱險之中樂天安義自得其說樂也時雖困也處不失義則其道自亨困而不失其所亨也能如是者其</hi>
　<hi>唯君子乎若時當困而反亨身雖亨乃其道之困也君子大人通稱困而能貞大人所以吉也蓋其以剛</hi>
　<hi>中之道也五與二是也非剛中則遇困而失其正矣當困而言人所不信欲以口免困乃所以致窮也以</hi>
　<hi>說處困故有尚口之戒</hi>集說<hi>鄭氏汝諧曰九二陷於中九四九五為上六所揜是以為困以上下</hi>
<pb n="25b"/>
　<hi>卦言之則合坎兌而成也坎難也兌說也困而安於難則不失其所亨困而取說於人尚口乃窮也</hi>
　<hi>案此卦所以為剛揜者本義備矣蓋諸卦之二五剛中皆為隂揜者惟困與節然以二體言之則節坎陽</hi>
　<hi>居上兌隂居下此困所以獨為剛揜也此義與卦象亦相貫水在澤上非澤之所能揜也水在澤中則為</hi>
　<hi>所揜矣險以說者非處險而說也險有致說之理以字與而字義不同也惟險有致說之理故困有所為</hi>
　<hi>亨者然以小人處之則困而困耳不知其所為亨故不能因困而得亨因困而得其所亨者非君子其孰</hi>
　<hi>能之下剛中之大人即不失所亨之君子也指二五言尚口乃窮者處困之極務說於人指上六言</hi>
巽乎水而上水井井養而不窮也<lb/>
　本義<hi>以卦象釋卦名義</hi>集說<hi>鄭氏康成曰坎水也巽木桔橰也桔橰引瓶下入泉口汲水而</hi>
<pb n="26a"/>
　<hi>出井之象也○荀氏爽曰木入水出井之象也</hi>
　<hi>案釋名之下又著井養而不窮也一句亦以起釋辭之意</hi>
改邑不改井乃以剛中也汔至亦未繘井未有功也羸<lb/>
其瓶是以凶也<lb/>
　本義<hi>以卦體釋卦辭无喪无得往來井井兩句意與不改井同故不復出剛中以二五而言未有功</hi>
　<hi>而敗其瓶所以凶也</hi>程傳<hi>巽入於水下而上其水者井也井之養於物不有窮已取之而不竭徳有</hi>
　<hi>常也邑可改井不可遷亦其徳之常也二五之爻剛中之徳其常乃如是卦之才與義合也雖使幾至既</hi>
　<hi>未為用亦與未繘井同井以濟用為功水出乃為用未出則何功也瓶所以上水而致用也羸敗其瓶則</hi>
<pb n="26b"/>
　<hi>不為用矣是以凶也</hi>集說<hi>蘓氏軾曰井井未嘗有得喪繘井之為功羸瓶之為凶在汲者爾○晁氏</hi>
　<hi>說之曰或謂彖主三陽言五寒泉食是陽剛居中邑可改而井不可改也三井渫不食是未有功也二甕</hi>
　<hi>敝漏是羸其瓶而凶者也○郭氏雍曰不言无喪无得往來井井者蓋皆係乎剛中之徳聖人舉一以明</hi>
　<hi>之耳</hi>
　<hi>案井惟有常故其體則无喪无得其用則往來井井王道惟有常故其體則久而無弊其用則廣而及物</hi>
　<hi>故言改邑不改井足以包下二者</hi>
革水火相息二女同居其志不相得曰革<lb/>
　本義<hi>以卦象釋卦名義大略與睽相似然以相違而為睽相息而為革也息滅息也又為生息之義</hi>
<pb n="27a"/>
　<hi>滅息而後生息也</hi>程傳<hi>澤火相滅息又二女志不相得故為革息為止息又為生息物止而後有</hi>
　<hi>生故為生義革之相息謂止息也</hi>集說<hi>朱氏震曰兌澤離火而彖曰水火何也曰坎兌一也澤者</hi>
　<hi>水所鍾無水則無澤矣坎上為雲下為雨上為雲者澤之氣也下為雨則澤萬物也故屯需之坎為雲小</hi>
　<hi>畜之兌亦為雲坎為川大畜之兌亦為川坎為水革兌亦為水坎陽兌隂隂陽二端其理則一知此始可</hi>
　<hi>言象矣○朱子語類云革之象不曰澤在火上而曰澤中有火蓋水在火上則水滅了火不見得火炎則</hi>
　<hi>水涸之義澤中有火則二物並在有相息之象○李氏舜臣曰不同行不過有相離之意故止於睽不相</hi>
　<hi>得則不免有相克之事故至於革○胡氏炳文曰既濟水在火上不曰相息者何也坎之水動水也火不</hi>
　<hi>能息之澤之水止水也止水在上而火炎上故息</hi>
<pb n="27b"/>
已日乃孚革而信之文明以說大亨以正革而當其悔<lb/>
乃亡<lb/>
　本義<hi>以卦德釋卦辭</hi>程傳<hi>事之變革人心豈能便信必終日而後孚在上者於改為之際當詳</hi>
　<hi>告申令至於已日使人信之人心不信雖强之行不能成也先王政令人心始以為疑者有矣然其久也</hi>
　<hi>必信終不孚而成善治者未之有也文明以說以卦才言革之道也離為文明兌為說文明則理无不盡</hi>
　<hi>事无不察說則人心和順革而能照察事理和順人心可致大亨而得貞正如是變革得其至當故悔亡</hi>
　<hi>也天下之事革之不得其道則反致弊害故革有悔之道唯革之至當則新舊之悔皆亡也</hi>集說<lb/>
　<hi>胡氏炳文曰彖未有言悔亡者唯革言之革易有悔也必革而當其悔乃亡當字即是貞字一有不貞則</hi>
<pb n="28a"/>
　<hi>有不信有不通皆不當者也</hi>
　<hi>案文明以說大亨以正兩以字上句重在文明蓋至明則事理周盡故以此而順人心有所更改則無不</hi>
　<hi>宜也下句重在正蓋其大亨也以正行之則無不順也凡彖傳用以字者文體正倒皆可互用如順以動</hi>
　<hi>及動而以順行其義一也</hi>
天地革而四時成湯武革命順乎天而應乎人革之時<lb/>
大矣哉<lb/>
　本義<hi>極言而贊其大</hi>程傳<hi>推革之道極乎天地變易時運終始也天地隂陽推遷變易而成四</hi>
　<hi>時萬物於是生長成終各得其宜革而後四時成也時運既終必有革而新之者王者之興受命於天故</hi>
<pb n="28b"/>
　<hi>易世謂之革命湯武之王上順天命下應人心順乎天而應乎人也天道變改世故遷易革之至大也故</hi>
　<hi>贊之曰革之時大矣哉</hi>集說<hi>朱子語類云革是更革之謂到這裏須盡翻轉更變一番所謂上下</hi>
　<hi>與天地同流豈曰小補之哉小補之者謂扶衰救弊逐些補緝如錮露家事相似若是更革則須徹底從</hi>
　<hi>新鑄造一番非止補其罅漏而已</hi>
鼎象也以木巽火亨飪也聖人亨以享上帝而大亨以<lb/>
養聖賢<lb/>
　本義<hi>以卦體二象釋卦名義因極其大而言之享帝貴誠用犢而已養賢則饔飱牢禮當極其盛故</hi>
　<hi>曰大亨</hi>程傳<hi>卦之為鼎取鼎之象也鼎之為器法卦之象也有象而後有器卦復用器而為義也</hi>
<pb n="29a"/>
　<hi>鼎大器也重寳也故其制作形模法象尤嚴鼎之名正也古人訓方方實正也以形言則耳對植於上足</hi>
　<hi>分峙於下周圓内外髙卑厚薄莫不有法而至正至正然後成安重之象故鼎者法象之器卦之為鼎以</hi>
　<hi>其象也以木巽火以二體言鼎之用也以木巽火以木從火所以亨飪也鼎之為器生人所頼至切者也</hi>
　<hi>極其用之大則聖人亨以享上帝大亨以養聖賢聖人古之聖王大言其廣</hi>集說<hi>蔡氏淵曰祭之</hi>
　<hi>大者無出於上帝賓客之重者無過於聖賢</hi>
　<hi>案釋名之後繼以享帝養賢兩句指明卦義之所主也與井養而不窮也對觀之便明蓋彼主養民此主</hi>
　<hi>享帝養賢而享帝之實尤在於養賢也</hi>
巽而耳目聰明柔進而上行得中而應乎剛是以元亨<lb/>
<pb n="29b"/>
　本義<hi>以卦象卦變卦體釋卦辭</hi>程傳<hi>上既言鼎之用矣復以卦才言人能如卦之才可以致元</hi>
　<hi>亨也下體巽為巽順於理離明而中虚於上為耳目聰明之象凡離在上者皆云柔進而上行柔在下之</hi>
　<hi>物乃居尊位進而上行也以明居尊而得中道應乎剛能用剛陽之道也五居中而又以柔而應剛為得</hi>
　<hi>中道其才如是所以能元亨也</hi>集說<hi>單氏渢曰巽以養下則逹聰而明目者也柔進而上行則不為</hi>
　<hi>驕亢者也得中而應剛則能養聖賢者也○劉氏曰得中而應乎剛者以柔居中下應九二之剛乃能用</hi>
　<hi>賢也柔得尊位卑巽以下賢是以致元亨○張氏清子曰上體離也離為目而兼耳言之者蓋以六五為</hi>
　<hi>鼎耳而取也</hi>
震亨<lb/>
<pb n="30a"/>
　本義<hi>震有亨道不待言也</hi>
震來虩虩恐致福也笑言啞啞後有則也<lb/>
　本義<hi>恐致福恐懼以致福也則法也</hi>程傳<hi>震自有亨之義非由卦才震來而能恐懼自脩自慎</hi>
　<hi>則可反致福吉也笑言啞啞言自若也由能恐懼而後自處有法則也有則則安而不懼矣處震之道也</hi>
　集說<hi>董氏曰致福云者見君子常以危為安也有則云者見君子不以忽忘敬也○李氏過曰有則</hi>
　<hi>謂君子所履出處語黙皆有常則不以恐懼而變也</hi>
震驚百里驚逺而懼邇也出可以守宗廟社稷以為祭<lb/>
主也<lb/>
<pb n="30b"/>
　本義<hi>程子以為邇也下脫不喪匕鬯四字今從之出謂繼世而主祭也或云出即鬯字之誤</hi>程<lb/>
　傳<hi>雷之震及於百里逺者驚邇者懼言其威逺大也彖文脫不喪匕鬯一句卦辭云不喪匕鬯本謂誠</hi>
　<hi>敬之至威懼不能使之自失彖以長子宜如是因承上文用長子之義通解之謂其誠敬能不喪匕鬯則</hi>
　<hi>君出而可以守宗廟社稷為祭主也長子如是而後可以守世祀承國家也</hi>集說<hi>朱子語類云震</hi>
　<hi>便自是亨震來虩虩是恐懼顧慮而後便笑言啞啞震驚百里便也不喪匕鬯文王語己是解震亨了孔</hi>
　<hi>子又自說長子事○丘氏富國曰驚者卒然遇之而動乎外懼者惕然畏之而變於中○張氏清子曰出</hi>
　<hi>者即說卦帝出乎震之謂主者即序卦主器莫若長子之謂若舜之烈風雷雨弗迷可以出而嗣位矣○</hi>
　<hi>蔡氏清曰懼深於驚逺近之别也○楊氏啟新曰乾者自强而已矣而曰惕震者動而已矣而曰懼惕之</hi>
<pb n="31a"/>
　<hi>為强也見惕之非惴懾也懼之為動也見懼之非驚恐也</hi>
艮止也時止則止時行則行動靜不失其時其道光明<lb/>
　本義<hi>此釋卦名艮之義則止也然行止各有其時故時止而止止也時行而行亦止也艮體篤實故</hi>
　<hi>又有光明之義大畜於艮亦以輝光言之</hi>程傳<hi>艮為止止之道唯其時行止動靜不以時則妄也不</hi>
　<hi>失其時則順理而合義在物為理處物為義動靜合理義不失其時也乃其道之光明也君子所貴乎時</hi>
　<hi>仲尼行止久速是也艮體篤實有光明之義</hi>集說<hi>程子曰時止則止時行則行時行對時止而言</hi>
　<hi>亦止其所也動靜不失其時皆止其所也○張子曰艮一陽為主於兩陰之上各得其位而其勢止也易</hi>
　<hi>言光明者多艮之象著則明之義也○朱子語類云時止則止時行則行行固非止然行而不失其理乃</hi>
<pb n="31b"/>
　<hi>所以為止也○問艮之象何以為光明曰定則明凡人胷次煩擾則愈見昏昧中有定止則自然光明莊</hi>
　<hi>子所謂泰宇定而天光發是也</hi>
　<hi>案釋名之下先著此四句亦所以為釋辭之端時止則止則所謂艮其背不獲其身也時行則行則所謂</hi>
　<hi>行其庭不見其人也</hi>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
　本義<hi>此釋卦辭易背為止以明背即止也背者止之所也以卦體言内外之卦隂陽敵應而不相與</hi>
　<hi>也不相與則内不見已外不見人而无咎矣晁氏云艮其止當依卦辭作背</hi>程傳<hi>艮其止謂止之</hi>
<pb n="32a"/>
　<hi>而止也止之而能止者由止得其所也止而不得其所則无可止之理夫子曰於止知其所止謂當止之</hi>
　<hi>所也夫有物必有則父止於慈子止於孝君止於仁臣止於敬萬物庶事莫不各有其所得其所則安失</hi>
　<hi>其所則悖聖人所以能使天下順治非能為物作則也唯止之各於其所而已上下敵應以卦才言也上</hi>
　<hi>下二體以敵相應无相與之義隂陽相應則情通而相與乃以其敵故不相與也不相與則相背為艮其</hi>
　<hi>背止之義也相背故不獲其身不見其人是以能止能止則无咎也</hi>集說<hi>孔氏穎逹曰易背為止以</hi>
　<hi>明背者無見之物即是可止之所也艮其止是止其所止也故曰艮其止止其所也凡應者一隂一陽二</hi>
　<hi>體不敵今上下之位爻皆峙敵不相交與故曰上下敵應不相與也然八純之卦皆六爻不應何獨於此</hi>
　<hi>言之謂此卦既止而不交爻又峙而不應與止義相協故兼取以明之○蘓氏軾曰艮其止止其所也此</hi>
<pb n="32b"/>
　<hi>所以不獲其身也上下敵應不相與也此所以行其庭不見其人也○朱子語類云艮其止止其所也上</hi>
　<hi>句止字便是背字故下文便繼之云是以不獲其身更不再言艮其背也下句止字是解艮字所字是解</hi>
　<hi>背字蓋云止於所當止也艮其背是止於止行其庭不見其人是止於動故曰時止則止時行則行○又</hi>
　<hi>云艮其背了靜時不獲其身動時不見其人所以彖辭傳中說是以不獲其身行其庭不見其人无咎也</hi>
　<hi>周先生所以說定之以仁義中正而主靜○項氏安世曰卦辭為艮其背傳為艮其止晁氏說之曰傳亦</hi>
　<hi>當為艮其背自王弼以前無艮其止之說今案古文背字為北有訛為止字之理○胡氏炳文曰不獲其</hi>
　<hi>身以下三句皆從背說背則自視不獲其身行其庭則不見其人本義所謂止而止行而行即程子所謂</hi>
　<hi>靜亦定動亦定也</hi>
<pb n="33a"/>
　<hi>案此是以卦體爻位釋卦辭以卦體言陽上隂下止其所也以爻位言隂陽無應不相與也艮其背内兼</hi>
　<hi>此二義故其止所者為不獲其身不相與者為不見其人孔氏所謂卦既止而不交爻又峙而不應者極</hi>
　<hi>為得之</hi>
漸之進也女歸吉也<lb/>
　本義<hi>之字疑衍或是漸字</hi>程傳<hi>如漸之義而進乃女歸之吉也謂正而有漸也女歸為大耳它</hi>
　<hi>進亦然</hi>集說<hi>郭氏雍曰傳言漸之進如女之歸則吉所以明卦辭也蓋世俗多失漸進之道獨女</hi>
　<hi>歸有漸存焉耳○毛氏璞曰易未有一義明兩卦者晉進也漸亦進何也漸非進以漸而進耳</hi>
　<hi>案曰漸之進也以别於晉之進升之進也</hi>
<pb n="33b"/>
進得位往有功也進以正可以正邦也<lb/>
　本義<hi>以卦變釋利貞之意蓋此卦之變自渙而來九進居三自旅而來九進居五皆為得位之正</hi>
　程傳<hi>漸進之時而隂陽各得正位進而有功也四復由上進而得正位三離下而為上遂得正位亦</hi>
　<hi>為進得位之義以正道而進可以正邦國至於天下也凡進於事進於徳進於位莫不皆當以正也</hi>集<lb/>
　說<hi>梁氏寅曰卦自二至五隂陽各得正位此所以進而有功也進得位以位言進以正以道言</hi>
　<hi>案梁氏之說得之蓋進得位以卦位言進以正以人事言在卦為得位者在人事即是得正也正邦亦只</hi>
　<hi>是申有功之意易卦中四爻得位者既濟曰定也家人曰正家而天下定矣蹇漸皆曰以正邦也蓋董子</hi>
　<hi>正朝廷以正百官正百官以正萬民之意也</hi>
<pb n="34a"/>
其位剛得中也<lb/>
　本義<hi>以卦體言謂九五</hi>程傳<hi>上云進得位往有功也統言隂陽得位是以進而有功復云其</hi>
　<hi>位剛得中也所謂位者五以剛陽中正得尊位也諸爻之得正亦可謂之得位矣然未若五之得尊位故</hi>
　<hi>特言之</hi>集說<hi>梁氏寅曰上言進得位以自二至五四爻言之也此又言其位剛得中以九五言之</hi>
　<hi>也</hi>
止而巽動不窮也<lb/>
　本義<hi>以卦徳言漸進之義</hi>程傳<hi>内艮止外巽順止為安靜之象巽為和順之義人之進也若以</hi>
　<hi>欲心之動則躁而不得其漸故有困窮在漸之義内止靜而外巽順故其進動不有困窮也</hi>集說<lb/>
<pb n="34b"/>
　<hi>吳氏曰慎曰止而巽終是進但進以漸故卦名為漸若巽而止則終於止而事壊亂矣故卦名為蠱内外</hi>
　<hi>先後之辨不可易也</hi>
　<hi>案剛得中止而巽又就中四爻内特舉九五與卦徳申女歸利貞之義節卦說以行險當位中正同</hi>
歸妹天地之大義也天地不交而萬物不興婦妹人之<lb/>
終始也<lb/>
　本義<hi>釋卦名義也歸者女之終生育者人之始</hi>程傳<hi>一隂一陽之謂道隂陽交惑男女配合天</hi>
　<hi>地之常理也歸妹女歸於男也故云天地之大義也男在女上隂從陽動故為女歸之象天地不交則萬</hi>
　<hi>物何從而生女之歸男乃生生相續之道男女交而後有生息有生息而後其終不窮前者有終而後者</hi>
<pb n="35a"/>
　<hi>有始相續不窮是人之終始也</hi>集說<hi>項氏安世曰有男女然後有夫婦天地之大義也有夫婦然後</hi>
　<hi>有父子人之終始也</hi>
　<hi>案將言歸妹之凶而先言其本天地之大義猶姤言柔遇剛之失而又推本於天地相遇之正也由此言</hi>
　<hi>之隂陽原不可以相無而惟當慎之始以防其敝者是易之道也</hi>
說以動所歸妹也<lb/>
　本義<hi>又以卦徳言之</hi>集說<hi>鄭氏汝諧曰長男居上少女居下以女下男也少女說以動而又先</hi>
　<hi>下於男其所歸者妹故以征則凶且无攸利</hi>
　<hi>案卦徳說以動則與咸之止而說者異矣卦象女先於男是所欲歸者妹也又以少女從長男是所歸者</hi>
<pb n="35b"/>
　<hi>乃妹也所歸妹一句兼此二意可見其失於禮又愆於義也夫說以動則徇乎情所歸妹則不能止乎禮</hi>
　<hi>義此卦之所以凶乎本義以卦徳言之實則兼卦徳卦象在内</hi>
征凶位不當也无攸利柔乗剛也<lb/>
　本義<hi>又以卦體釋卦辭男女之交本皆正理唯若此卦則不得其正也</hi>程傳<hi>以二體釋歸妹</hi>
　<hi>之義男女相感說而動者少女之事故以說而動所歸者妹也所以征則凶者以諸爻皆不當位也所處</hi>
　<hi>皆不正何動而不凶大率以說而動安有不失正者不唯位不當也又有乗剛之過三五皆乗剛男女有</hi>
　<hi>尊卑之序夫婦有唱隨之禮此常理也如恆是也苟不由常正之道徇情肆欲唯說是動則夫婦瀆亂男</hi>
　<hi>牽欲而失其剛婦狃説而忘其順如歸妹之乗剛是也所以凶无所往而利也夫隂陽之配合男女之交</hi>
<pb n="36a"/>
　<hi>媾理之常也然從欲而流放不由義理則淫邪无所不至傷身敗徳豈人理哉歸妹之所以凶也</hi>集<lb/>
　説<hi>陸氏希聲曰易以咸恒為夫婦之道漸歸妹為夫婦之義漸四爻得正故女歸吉歸妹四爻失正故</hi>
　<hi>征凶○吳氏曰慎曰卦以少女從長男則非其配偶説以動則恣情縦慾中爻不正則隂陽皆失其常三</hi>
　<hi>五柔乗剛則不順宜其凶也然四者又以説以動為重</hi>
　<hi>案中四爻皆失正位者除未濟外惟睽解及此卦而家人睽漸歸妹皆言男女之道者也家人以得位而</hi>
　<hi>正故睽以失位而乖漸以得位而吉故歸妹以失位而凶也他卦有柔乗剛而義與歸妹不同者義與卦</hi>
　<hi>變</hi>
豐大也明以動故豐<lb/>
<pb n="36b"/>
　本義<hi>以卦徳卦名義</hi>釋程傳<hi>豐者盛大之義離明而震動明動相資而成豐大也</hi>集說<lb/>
　<hi>楊氏簡曰以明而動故豐故亨以昏而動則反是矣</hi>
　<hi>案明以動故豐亦非正釋名義乃推明其所以致豐之故以起釋辭之端與壯萃同以字與而字不同而</hi>
　<hi>字有兩意以字只是一意重在首字如以剛而動所以致壯可見處壮者之必貞也以順而説所以致聚</hi>
　<hi>可見處萃者之必順也以明而動所以致豐可見處豐者之必明也卦爻之義皆欲其明而防其昏故𫝊</hi>
　<hi>先𤼵此義以示玩辭之要</hi>
王假之尚大也勿憂宜日中宜照天下也<lb/>
　本義<hi>釋卦辭</hi>程傳<hi>王者有四海之廣兆民之衆極天下之大也故豐大之道唯王者能致之</hi>
<pb n="37a"/>
　<hi>所有既大其保之治之之道亦當大也故王者之所尚至大也所有既廣所治既衆當憂慮其不能周及</hi>
　<hi>宜如日中之盛明普照天下无所不至則可勿憂矣如是然後能保其豐大保有豐大豈小才小知之所</hi>
　<hi>能也</hi>集説<hi>吳氏曰慎曰所以宜日中者恐日中則昃也照天下日中時昃日中後</hi>
　<hi>案尚大謂王者至此所尚者大也志意廣大則不能謹小慮微而明有所不照即昏之徴而衰之兆也故</hi>
　<hi>言宜日中者謂能常明不昏則能常中不昃</hi>
日中則昃月盈則食天地盈虚與時消息而况於人乎<lb/>
况於鬼神乎<lb/>
　本義<hi>此又𤼵明卦辭外意言不可過中也</hi>程傳<hi>既言豐盛之至復言其難常以為誡也日中盛</hi>
<pb n="37b"/>
　<hi>極則當昃昳月既盈滿則有虧缺天地之盈虚尚與時消息况人與鬼神乎盈虚謂盛衰消息謂進退天</hi>
　<hi>地之運亦隨時進退也鬼神謂造化之迹於萬物盛衰可見其消息也於豐盛之時而為此誡欲其守中</hi>
　<hi>不至過盛處豐之道豈易也哉</hi>集説<hi>孔氏穎逹曰先陳天地後言人鬼神者欲以輕譬重亦先尊後</hi>
　<hi>卑也日月先天地者承上宜日中之文遂言其昃食因舉日月以對然後并陳天地作文之體也○朱子</hi>
　<hi>語類云豐卦彖許多言語其實只在日中則昃月盈則食天地盈虚與時消息數語上這盛得極常須謹</hi>
　<hi>謹保守得日中時候方得不然便是偃仆傾壊了○問鬼神者造化之迹然天地盈虚即是造化之迹矣</hi>
　<hi>而復言鬼神何耶曰天地舉全體而言鬼神指其功用之迹似有人所為者○毛氏璞曰豐大也亦盈也</hi>
　<hi>惟有道者明徳若不足未嘗中故不昃未嘗盈故不食日新則為大反是則為盈知日中之宜則知日昃</hi>
<pb n="38a"/>
　<hi>之可戒○林氏希元曰卦辭勿憂宜日中所以然處未之及此方言之以補卦辭之所未及故曰𤼵明卦</hi>
　<hi>辭外意言卦外之意也雖曰辭外之意然實有此意但辭不及耳</hi>
　<hi>案林氏之説得之朱子釋彖辭亦曰盛極當衰也</hi>
旅小亨柔得中乎外而順乎剛止而麗乎明是以小亨<lb/>
旅貞吉也<lb/>
　本義<hi>以卦體卦徳釋卦辭</hi>程傳<hi>六上居五柔得中乎外也麗乎上下之剛順乎剛也下艮止上</hi>
　<hi>離麗止而麗於明也柔順而得在外之中所止能麗於明是以小亨得旅之貞正而吉也旅困之時非陽</hi>
　<hi>剛中正有助於下不能致大亨也所謂得在外之中中非一揆旅有旅之中也止麗於明則不失時宜然</hi>
<pb n="38b"/>
　<hi>後得處旅之道</hi>集説<hi>王氏宗傳曰用剛非旅道也故莫尚乎用柔然柔不可過也故莫尚乎得中以</hi>
　<hi>六居五得中位而屬外體麗乎二剛之間故曰柔得中乎外而順乎剛</hi>
　<hi>案處旅之道審幾度勢貴於明也待人接物亦貴於明也然明不可以獨用故必以止靜為本而明麗焉</hi>
　<hi>與晉睽之主於順説者同</hi>
旅之時義大矣哉<lb/>
　本義<hi>旅之時為難處</hi>程傳<hi>天下之事當隨時各適其宜而旅為難處故稱其時義之大</hi>集<lb/>
　説<hi>俞氏琰曰旅之時最難處旅之義不可不知葢其亨雖小其時義則大聖人小其亨而大其時義非</hi>
　<hi>大旅也大其處旅之道也○錢氏一本曰難處者旅之時難盡者旅之義或以旅興或以旅䘮所闗甚大</hi>
<pb n="39a"/>
重巽以申命<lb/>
　本義<hi>釋卦義也巽順而入必究乎下命令之象重巽故為申命也</hi>程傳<hi>重巽者上下皆巽也</hi>
　<hi>上順道以出命下奉命而順從上下皆順重巽之象也又重為重複之義君子體重巽之義以申復其命</hi>
　<hi>令申重復也丁寧之謂也</hi>集說<hi>石氏介曰巽者齊也齊者申之以命令○朱氏震曰巽為風風者天</hi>
　<hi>之號令也故巽為命内巽者命之始外巽者申前之命也重巽之象施之於申命先儒謂不違其令命乃</hi>
　<hi>行也○朱子語類問申字是兩番降命令否曰非也只是丁寧反復說便是中命巽風也風之吹物無處</hi>
　<hi>不入無物不鼓動詔令之入人淪膚浹髓亦如風之動物也○俞氏琰曰巽之取象在天為風在人君為</hi>
　<hi>命風者天之號令其入物也無不至命者人君之號令其入人也亦無不至</hi>
<pb n="39b"/>
　<hi>案頒發號令以象天之風聲是已然須知巽者入也王者欲知民之休戚事之利弊則必清問於下而察</hi>
　<hi>之周告誡於上而行之切此其所以申命也蓋始則入民情之隠而散其不善者終乃入人心之深而動</hi>
　<hi>其善者</hi>
剛巽乎中正而志行柔皆順乎剛是以小亨利有攸往<lb/>
利見大人<lb/>
　本義<hi>以卦體釋卦辭剛巽乎中正而志行指九五柔謂初四</hi>程傳<hi>以卦才言也陽剛居巽而</hi>
　<hi>得中正巽順於中正之道也陽性上其志在以中正之道上行也又上下之柔皆巽順於剛其才如是雖</hi>
　<hi>内柔可以小亨也巽順之道无往不能入故利有攸往巽順雖善道必知所從能巽順於陽剛中正之大</hi>
<pb n="40a"/>
　<hi>人則為利故利見大人也如五二之陽剛中正大人也巽順不於大人未必不為過也</hi>集說<hi>胡氏</hi>
　<hi>瑗曰利見大有徳之人以果斷而決白之然後所申之命令所行之事施之於人莫有不順之者如風之</hi>
　<hi>及於物罔有不入者也○朱氏震曰剛巽乎中正則所施當乎人心是以志行乎上下柔皆順乎剛則物</hi>
　<hi>無違者大人者九五剛巽乎中正者也○李氏舜臣曰柔順乎剛剛巽乎中正者所以為巽之體也若徒</hi>
　<hi>以一隂潛伏謂之為巽而不究乎隂畫在二陽之下有順乎陽剛之象陽畫在二五之位有巽乎中正之</hi>
　<hi>徳則巽之所以致亨者不可得而見矣利見大人者蓋指二五以陽剛之畫處中正之位而初四二隂出</hi>
　<hi>而順從之乃所以為利也○項氏安世曰以卦體言之重巽以申命是小亨也以九五言之剛巽乎中正</hi>
　<hi>而志行是利有攸往也以初六六四言之柔皆順乎剛是利見大人也彖辭與旅相類皆總陳卦義而用</hi>
<pb n="40b"/>
　<hi>是以二字結之○趙氏汝楳曰卦本乾體一隂下生剛有巽之之象剛巽柔居二五中正之位柔既已生</hi>
　<hi>皆在二五之下有順乎剛之象○何氏楷曰成卦之主在初與四隂始生而陽巽之二五其最近者也剛</hi>
　<hi>巽乎中正則不暴急以忤物故命不下格而志可行初四各處卦下柔皆順剛無有違逆所以教命得申</hi>
　<hi>成小亨以下之義也</hi>
　<hi>案卦義是隂在内而陽入之非陽在外而隂入之也隂在内而陽入之者將以制之也制之者將以齊之</hi>
　<hi>也剛以中正之徳為巽則能入而制之矣至於柔皆順剛則豈有不受其制而至於不齊者乎彖傳詞義</hi>
　<hi>甚明李氏項氏何氏說皆合經意</hi>
兌說也<lb/>
<pb n="41a"/>
　本義<hi>釋卦名義</hi>集說<hi>張氏雨若曰此釋名義類咸兌者無言之說以說解兌兌本為說特以其</hi>
　<hi>說不在言而稱兌耳</hi>
剛中而柔外說以利貞是以順乎天而應乎人說以先<lb/>
民民忘其勞說以犯難民忘其死說之大民勸矣哉<lb/>
　本義<hi>以卦體釋卦辭而極言之</hi>程傳<hi>兌之義說也一隂居二陽之上隂說於陽而為陽所說也</hi>
　<hi>陽剛居中中心誠實之象柔爻在外接物和柔之象故為說而能貞也利貞說之道宜正也卦有剛中之</hi>
　<hi>徳能貞者也說而能貞是以上順天理下應人心說道之至正至善者也若夫違道以干百姓之譽者苟</hi>
　<hi>說之道違道不順天干譽非應人苟取一時之說耳非君子之正道君子之道其說於民如天地之施感</hi>
<pb n="41b"/>
　<hi>於其心而說服无斁故以之先民則民心說隨而忘其勞率之以犯難則民心說服於義而不恤其死說</hi>
　<hi>道之大民莫不知勸勸謂信之而勉力順從人君之道以人心說服為本故聖人贊其大</hi>集說<hi>王氏</hi>
　<hi>弼曰說而違剛則諂剛而違說則暴剛中而柔外所以說以利貞也剛中故利貞柔外故說亨○劉氏牧</hi>
　<hi>曰天之所助者順也人之所助者信也柔外為順剛中為信故得順乎天而應乎人○呂氏祖謙曰當適</hi>
　<hi>意時而說與處安平時而說皆未足為難惟當勞苦患難而說始見真說聖人以此先之故能使之任勞</hi>
　<hi>苦而不辭赴患難而不畏也</hi>
渙亨剛來而不窮柔得位乎外而上同<lb/>
　本義<hi>以卦變釋卦辭</hi>程傳<hi>渙之能亨者以卦才如是也渙之成渙由九來居二六上居四也剛</hi>
<pb n="42a"/>
　<hi>陽之來則不窮極於下而處得其中柔之往則得正位於外而上同於五之中巽順於五乃上同也四五</hi>
　<hi>君臣之位當渙而比其義相通同五乃從中也當渙之時而守其中則不至於離散故能亨也</hi>集説<lb/>
　<hi>王氏弼曰二以剛來居内而不窮於險四以柔得位乎外而與上同内剛而無險困之難外順而無違逆</hi>
　<hi>之乖是以亨也○孔氏頴逹曰此就九二剛徳居險六四得位從上釋所以能釋險難而致亨通○馮氏</hi>
　<hi>椅曰以二四往來明卦義不窮上同明亨剛來不窮即需剛徤不陷義不困窮之象○林氏希元曰柔得</hi>
　<hi>位乎外而上同是六四之柔得位乎外卦而上同九五四五同徳斯足以濟渙矣故亨本義已定語録雖</hi>
　<hi>謂未稳而未及更改</hi>
　<hi>案剛來而不窮者固其本也柔得位乎外而上同者致其用也固本則保聚有其基致用則聫屬有其具</hi>
<pb n="42b"/>
王假有廟王乃在中也<lb/>
　本義<hi>中謂廟中</hi>程傳<hi>王假有廟之義在萃卦詳矣天下離散之時王者収合人心至於有廟乃</hi>
　<hi>是在其中也在中謂求得其中攝其心之謂也中者心之象剛來而不窮柔得位而上同卦才之義皆主</hi>
　<hi>於中也王者拯渙之道在得其中而已孟子曰得其民有道得其心斯得民矣亨帝立廟民心所歸從也</hi>
　<hi>歸人心之道无大於此故云至於有廟拯渙之道極於此也</hi>集説<hi>何氏楷曰王乃在中者非在廟</hi>
　<hi>中之謂王者之心渾然在中則不薦之孚直有出於儀文之外者宜其精神之與祖考相為感格也</hi>
利涉大川乗木有功也<lb/>
　程傳<hi>治渙之道當濟於險難而卦有乗木濟川之象上巽木也下坎水大川也利涉險以濟渙也木</hi>
<pb n="43a"/>
　<hi>在水上乗木之象乗木所以涉川也涉則有濟渙之功卦有是義有是象也</hi>集說<hi>胡氏炳文曰易</hi>
　<hi>以巽言利涉大川者三皆以木言益曰木道乃行中孚曰乗木舟虚渙曰乗木有功也十三卦舟楫之利</hi>
　<hi>獨取諸渙亦以此也</hi>
　<hi>案王乃在中謂九五居中便含至誠感格之意乗木有功謂木在水上便含濟險有具之意</hi>
節亨剛柔兮而剛得中<lb/>
　本義<hi>以卦體釋卦辭</hi>程傳<hi>節之道自有亨義事有節則能亨也又卦之才剛柔分處剛得中而</hi>
　<hi>不過亦所以為節所以能亨也</hi>集說<hi>趙氏玉泉曰統觀全體而剛柔適均則剛以濟乗乗以濟剛一</hi>
　<hi>張一弛惟其稱也折觀二體而二五得中則不失之過不失之不及一損一益惟其宜也由是以制數度</hi>
<pb n="43b"/>
　<hi>而隆殺皆中以議徳行而進反皆中此節之所以亨也</hi>
苦節不可貞其道窮也<lb/>
　本義<hi>又以理言</hi>程傳<hi>節至於極而苦則不可堅/固常守其道也窮極也</hi>集說<hi>孔氏穎逹</hi>
　<hi>曰若以苦節為正則其道困窮○吳氏應回曰中節則和否則不和稼穡作甘以得中央之土也火炎上</hi>
　<hi>則苦亦以焦枯之極也剛得中而能節乃為九五之甘柔失中而過節則為上六之苦故物得中則甘失</hi>
　<hi>中則苦○俞氏琰曰凡物過節則苦味之過正形之過勞心之過思皆謂之苦節而苦則非通行之道故</hi>
　<hi>曰其道窮也○黄氏淳耀曰合於中即甘即亨失其中即苦即窮苦與甘反窮與亨反</hi>
說以行險當位以節中正以通<lb/>
<pb n="44a"/>
　本義<hi>又以卦體卦徳言之當位中正指五又坎為通</hi>程傳<hi>以卦才言也内兑外坎説以行險也</hi>
　<hi>人於所説則不知已遇艱險則思止方説而止為節之義當位以節五居尊當位也在澤上有節也當位</hi>
　<hi>而以節主節者也處得中正節而能通也中正則通過則苦矣</hi>集説<hi>孔氏頴逹曰更就二體及四五</hi>
　<hi>當位重釋行節得亨之義以明苦節之窮也○林氏希元曰九五陽剛居尊當位以主節於上而所節者</hi>
　<hi>得其中正是可以通行於天下</hi>
　<hi>案説以行險先儒説義未明葢節有阻塞難行之象所謂險也而其所以亨者則以其有安適之善而無</hi>
　<hi>拘廹之苦所謂説也當位以位言中正以徳言當位則有節天下之權中正則能通天下之志此三句當</hi>
　<hi>依孔氏為總申彖辭之義説則不苦而通則不窮矣葢上文既以全卦之善言之此又專主九五及卦徳</hi>
<pb n="44b"/>
　<hi>以申之正與漸卦同例</hi>
天地節而四時成節以制度不傷財不害民<lb/>
　本義<hi>極言節道</hi>程傳<hi>推言節之道天地有節故能成四時无節則失序也聖人立制度以為節</hi>
　<hi>故能不傷財害民人欲之无窮也苟非節以制度則侈肆至於傷財害民矣</hi>集説<hi>孔氏頴逹曰天</hi>
　<hi>地以氣序為節使寒暑往來各以其序則四時功成也王者以制度為節使用之有道役之有時則不傷</hi>
　<hi>財不害民也○吳氏曰慎曰革曰天地革而四時成此曰天地節而四時成限止之謂節改易之謂革節</hi>
　<hi>淺而革深節先而革後四時舉其大者言之天地之化刻刻相節時時相革</hi>
中孚柔在内而剛得中説而巽孚乃化邦也<lb/>
<pb n="45a"/>
　本義<hi>以卦體卦徳釋卦名義</hi>程傳<hi>二柔在内中虚為誠之象二剛得上下體之中中實為孚</hi>
　<hi>之象卦所以為中孚也說而巽以二體言卦之用也上巽下說為上至誠以順巽於下下有孚以說從其</hi>
　<hi>上如是其孚乃能化於邦國也若人不說從或違拂事理豈能化天下乎</hi>集說<hi>張子曰孚者覆乳之</hi>
　<hi>象也夫覆乳者必剛外而柔内雖柔内非陽則不生故剛得中而為孚也○王氏宗傳曰以成卦觀之在</hi>
　<hi>二體則為中實在全體則為中虚蓋中不虚則有所累有所累害於信者也中不實則無所主無所主則</hi>
　<hi>又失其信矣故曰中孚</hi>
　<hi>案柔在内而剛得中其義甚精非柔在内則中不虚矣非剛得申則中又不實矣地至虚也然惟隂中有</hi>
　<hi>陽故受天氣而生物月至虚也然惟水隂根陽故受日光而發照物之雌牝受陽精而胎化者亦然此卦</hi>
<pb n="45b"/>
　<hi>之名所以取於乳卵者此也老子亦曰髣兮髴其中有物窈兮冥其中有精真精之中其中有信蓋見及</hi>
　<hi>此也○又案无妄天徳也天徳實實則虚矣故曰无妄言其虚也中孚地徳也地徳虚虚則實矣故曰中</hi>
　<hi>孚言其實也惟无妄之主於虚也故六爻之義皆貴乎無謀望作為之私反是則有妄矣惟中孚之主於</hi>
　<hi>實也故六爻之義皆貴乎有誠心實徳之積反是則非孚矣二卦之義實相表裏</hi>
豚魚吉信及豚魚也利涉大川乗木舟虚也<lb/>
　本義<hi>以卦象言</hi>程傳<hi>信能及於豚魚信道至矣所以吉也以中孚涉險難其利如乗木濟川而</hi>
　<hi>以虚舟也舟虚則无沈覆之患卦虚中為虚舟之象</hi>集說<hi>王氏弼曰用中孚以涉難若乗木舟虚也</hi>
　<hi>○鄭氏湘卿曰仁及草木言草木難仁也誠動金石言金石難誠也信及豚魚言豚魚難信也○蔡氏清</hi>
<pb n="46a"/>
　<hi>曰木在澤上既為乗木之象外實内虚又為舟虚之象○吳氏曰慎曰豚魚吉葢信及豚魚者之吉非豚</hi>
　<hi>魚吉也故在卦辭不可以豚魚吉三字為句當以中孚豚魚為讀彖傳信及豚魚即中孚豚魚也</hi>
中孚以利貞乃應乎天也<lb/>
　本義<hi>信而正則應乎天矣</hi>程傳<hi>中孚而貞則應乎天/矣天之道孚貞而已</hi>集説<hi>蘓氏軾曰</hi>
　<hi>天道不容偽</hi>
小過小者過而亨也<lb/>
　本義<hi>以卦體釋卦名義與其辭</hi>程傳<hi>陽大隂小隂得位剛失位而不中是小者過也故為小事</hi>
　<hi>過過之小小者與小事有時而當過過之亦小故為小過事固有待過而後能亨者過之所以能亨也</hi>
<pb n="46b"/>
　集説<hi>孔氏頴逹曰順時矯俗雖過而通○朱氏震曰小過小者過也葢事有失之於偏矯其失必待</hi>
　<hi>小有所過然後偏者反於中謂之過者比之常理則過也過反於中則其用不窮而亨矣故曰小者過而</hi>
　<hi>亨也○王氏宗傳曰言以過故亨也天下固有越常救失之事如象所謂過乎恭過乎哀過乎儉是也不</hi>
　<hi>有所過安能亨哉故曰小者過而亨也</hi>
　<hi>案此釋義與遯而亨也同遯非得已之事然必遯而後亨小過亦非得已之事然必過而後亨故其釋義</hi>
　<hi>同也</hi>
過以利貞與時行也<lb/>
　程傳<hi>過而利於貞謂與時行也時當過而過乃非過也時之宜也乃所謂正也</hi>集説<hi>蘇氏軾曰</hi>
<pb n="47a"/>
　<hi>彖之所謂利貞即象之所謂過乎恭儉與哀者時當然也○朱氏震曰君子制事以天下之正理所以小</hi>
　<hi>過者時而已故曰過以利貞與時行也○蔡氏淵曰與時行謂隨小過之時而用其正也○龔氏煥曰道</hi>
　<hi>貴得中過非所尚然隨時之宜施當其可則過也乃所以為中也故曰過以利貞與時行也與時行而不</hi>
　<hi>失其貞則過非過矣</hi>
柔得中是以小事吉也<lb/>
　本義<hi>以二五言</hi>
剛失位而不中是以不可大事也<lb/>
　本義<hi>以三四言</hi>程傳<hi>小過之道於小事有過則吉者而彖以卦才言吉義柔得中二五居中也</hi>
<pb n="47b"/>
　<hi>隂柔得位能致小事吉耳不能濟大事也剛失位而不中是以不可大事大事非剛陽之才不能濟三不</hi>
　<hi>中四失位是以不可大事小過之時自不可大事而卦才又不堪大事與時合也</hi>集說<hi>孔氏頴逹</hi>
　<hi>曰柔順之人能行小事柔而得中是行小中時故曰小事吉也剛健之人能行大事失位不中是行大不</hi>
　<hi>中時故曰不可大事也○朱氏震曰於小事有過而不失其正則吉柔得中也作大事非剛得位得中不</hi>
　<hi>能濟失位則無所用其剛不中則才過乎剛是以小過之時不可作大事也○胡氏炳文曰矯天下之枉</hi>
　<hi>者以過為正然剛過而中為大過柔得中為小過是則事有當過者而皆不可外乎中也</hi>
　<hi>案任大事貴剛取其強毅可以遺大投艱也處小事貴柔取其畏慎為能矜細勤小也二者皆因乎時得</hi>
　<hi>中者適乎時之謂也此卦柔得中剛失位而不中則有行小事適時而行大事則非其時之象</hi>
<pb n="48a"/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　本義<hi>以卦體言</hi>程傳<hi>有飛鳥之象焉此一句不類彖體蓋解者之辭誤入彖中中剛外柔飛鳥</hi>
　<hi>之象卦有此象故就飛鳥為義事有時而當過所以從宜然豈可甚過也如過恭過哀過儉大過則不可</hi>
　<hi>所以在小過也所過當如飛鳥之遺音鳥飛迅疾聲出而身已過然豈能相逺也事之當過者亦如是身</hi>
　<hi>不能甚逺於聲事不可逺過其常在得宜耳不宜上宜下更就鳥音取宜順之義過之道當如飛鳥之遺</hi>
　<hi>音夫聲逆而上則難順而下則易故在髙則大山上有雷所以為過也過之道順行則吉如飛鳥之遺音</hi>
　<hi>宜順也所以過者為順乎宜也能順乎宜所以大吉</hi>集說<hi>王氏弼曰施過於不順凶莫大焉施過於</hi>
<pb n="48b"/>
　<hi>順過更變而為吉也○胡氏瑗曰四隂在外二陽在内是内實外虚故有飛鳥之象也飛鳥翔空無所依</hi>
　<hi>著愈上則愈窮是上則逆也下附物則身可安是下則順也猶君子之人過行其事以矯世勵俗必下附</hi>
　<hi>人情亦宜下而不宜上也○朱氏震曰上逆也故不宜上下順也故宜下小過之時事有時而當過所以</hi>
　<hi>從宜不可過越已甚不然必凶也○俞氏琰曰遡風而上為逆隨風而下為順○方氏時化曰聖人因此</hi>
　<hi>卦有飛鳥之象遂即象以戒之曰飛鳥有遺音云遺音如何言不宜上宜下大吉云耳夫鳥上飛則逆下</hi>
　<hi>飛則順其大致也今自謂宜下而不宜上焉實為二陽諷也○吳氏曰慎曰以卦體言隂乗陽為逆承陽</hi>
　<hi>為順四隂分居上下有逆順之象</hi>
　<hi>案四陽居中則有棟梁之象四隂居外則有羽毛之象君子之任大事則為天下棟梁脩細行則為天下</hi>
<pb n="49a"/>
　<hi>羽儀此二卦取象之意也然以其隂陽皆過多也故謂之大過小過事固有過以為中者無嫌於過也然</hi>
　<hi>必過而不失其中乃歸於無過故棟則惡其太剛而折太重而橈故宜隆於上不可橈於下也羽則惡其</hi>
　<hi>柔而無立輕而不戢故宜就於下不可颺於上也大過之彖曰剛過而中不橈乎下斯為剛之中矣小過</hi>
　<hi>之彖曰柔得中不宜上宜下斯為柔之中矣</hi>
既濟亨小者亨也<lb/>
　本義<hi>濟下疑脫小字</hi>集說<hi>陸氏銓曰國家當極盛時縱有好處都只是尋常事所以說小者亨</hi>
　<hi>案亨小之義陸氏說善既濟之時自然事事亨通然特其小者爾聖人之制治保邦也制度之立綱紀之</hi>
　<hi>脩以為小而精神之運心術之動以為大故屯難之時而大亨者以其動乎險中不敢安寧也既濟之時</hi>
<pb n="49b"/>
　<hi>而亨小者以其已安已治四逹不悖也彖所以言初吉終亂者以此象所以言思患豫防者亦以此</hi>
利貞剛柔正而位當也<lb/>
　本義<hi>以卦體言</hi>程傳<hi>既濟之時大者固已亨矣唯有小者未亨也時既濟矣固宜貞固以守之</hi>
　<hi>卦才剛柔正當其位當位者其常也乃正固之義利於如是之貞也隂陽各得正位所以為既濟也</hi>集<lb/>
　說<hi>俞氏琰曰三剛三柔皆正而位皆當六十四卦之中獨此一卦而已故特贊之也</hi>
初吉柔得中也<lb/>
　本義<hi>指六二</hi>程傳<hi>二以柔順文明而得中故能成既濟之功二居下體方濟之初也而又善</hi>
　<hi>處是以吉也</hi>集說<hi>梁氏寅曰既濟柔得中在下卦則初吉而終亂以文明已過而坎險繼之也未</hi>
<pb n="50a"/>
　<hi>濟柔得中在上卦則始未濟而終亨以出乎坎險而正當文明也</hi>
　<hi>案凡易義以剛中為善而既未濟皆善柔中者既濟以内卦為主至外卦則向乎未濟矣未濟亦以内卦</hi>
　<hi>為主至外卦則向乎既濟矣亦猶泰之善在二而否之善在五</hi>
終止則亂其道窮也<lb/>
　程傳<hi>天下之事不進則退无一定之理濟之終不進而止矣无常止也衰亂至矣蓋其道已窮極也</hi>
　<hi>九五之才非不善也時極道窮理當必變也聖人至此奈何曰唯聖人為能通其變於未窮不使至於極</hi>
　<hi>也堯舜是也故有終而无亂</hi>集說<hi>侯氏行果曰由止故物亂而窮也乾鑿度曰既濟未濟者所以</hi>
　<hi>明戒慎全王道也○胡氏瑗曰天下久治則人苟安萬務易墜禍患不警故持盈守成之道當須至兢至</hi>
<pb n="50b"/>
　<hi>慎然後可以久濟苟止於逸樂不自省懼以為終安亂斯至矣此聖人深戒之辭○張氏清子曰卦曰終</hi>
　<hi>亂而彖曰終止則亂非終之能亂也於其終而有止心此亂之所由生也○俞氏琰曰人之常情處無事</hi>
　<hi>則止心生止則怠怠則有患而不為之防此所以亂也當知終止則亂不止則不亂也</hi>
未濟亨柔得中也<lb/>
　本義<hi>指六五言</hi>程傳<hi>以卦才言也所以能亨者以柔得中也五以柔居尊位居剛而應剛得柔</hi>
　<hi>之中也剛柔得中處未濟之時可以亨也</hi>集說<hi>蔡氏淵曰既濟之後必亂故主在下卦而亨取二未</hi>
　<hi>濟之後必濟故主在上卦而亨取五</hi>
小狐汔濟未出中也濡其尾无攸利不續終也雖不當<lb/>
<pb n="51a"/>
　位剛柔應也<lb/>
　　程傳<hi>據二而言也二以剛陽居險中將濟者也又上應於五險非可安之地五有當從之理故果於</hi>
　　<hi>濟如小狐也既果於濟故有濡尾之患未能出於險中也其進銳者其退速始雖勇於濟不能繼續而終</hi>
　　<hi>之无所往而利也雖隂陽不當位然剛柔皆相應當未濟而有與若能重慎則有可濟之理二以汔濟故</hi>
　　<hi>濡尾也卦之諸爻皆不得位故為未濟雜卦云未濟男之窮也謂三陽皆失位也斯義也聞之成都隠者</hi>
　　集說<hi>朱子語類云小狐汔濟汔字訓幾與井卦同既曰幾便是未出坎中○郭氏鵬海曰既濟之吉</hi>
　　<hi>以柔得中未濟之亨亦以柔得中則敬慎勝也既濟之亂以終止未濟之無攸利以不續終則克終難也</hi>
　　<hi>既濟之貞以剛柔正未濟之可濟以剛柔應則交濟之功也既曰柔得中而又有不續終之戒可見濟事</hi>
<pb n="51b"/>
　　<hi>無可輕忽之時既曰不當位又著剛柔之應可見得人無不可濟之事○呉氏曰慎曰既濟曰終止則亂</hi>
　　<hi>此曰无攸利不續終也蓋事之既濟而生亂與未濟而無終者皆一念之怠為之君子是以貴自強不息</hi>
　<lb/>
　<lb/>
　<lb/>
　<lb/>
　<lb/>
御纂周易折中卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
御纂周易折中凡例<lb/>
　　一易經二篇傳十篇在古元不相混費直王弼乃以<lb/>
　　　傳附經而程子從之至呂大防晁說之呂祖謙諸<lb/>
　　　儒以為應復其舊朱子本義所據者祖謙本也明<lb/>
　　　初程傳朱義並用而以世次先程後朱故脩大全<lb/>
　　　書破析本義以從程傳之序今案易學當以朱子<lb/>
　　　為主故列本義於先而經傳次第則亦悉依本義<lb/>
<pb n="1b"/>
　　　原本庶學者由是以復見古經不至習近而忘本<lb/>
　　　也<lb/>
　　一諸儒所論易書作述傳授以及易理之奥易義之<lb/>
　　　綱學者讀易之方說者同異之槩皆後學所宜先<lb/>
　　　知也大全有綱領一篇止存程朱之說今案周子<lb/>
　　　張子邵子皆於易理精䆳雖無說經全書而大義<lb/>
　　　微言往往獨得又厯代諸儒叙述源流講論指趣<lb/>
　　　其說皆不可廢並以世次義類叙為三篇不獨與<lb/>
<pb n="2a"/>
　　程朱之言互相發明亦以見程朱之書有源有委<lb/>
　　合古今以為公非夫師心立異者比也<lb/>
　一易辭有義例據夫子彖傳象傳求之皆可推見自<lb/>
　　王氏略例以後諸儒皆有發明而未詳備今稍為<lb/>
　　之臚列分析示學者觀象玩辭之要蓋全經之大<lb/>
　　凡故與綱領並叙卷首<lb/>
　一大全書所采諸家之說惟宋元為多今所収上自<lb/>
　　漢晉下迄元明使二千年易道淵源皆可覽見列<lb/>
<pb n="2b"/>
　　朱義於前者易之本義朱子獨得也程傳次之者<lb/>
　　易之義理程子為詳也二子實繼四聖而有作故<lb/>
　　以其書系經後其餘漢晉唐宋元明諸儒所得有<lb/>
　　淺深所言有粹駁並采其有益於經者又系朱程<lb/>
　　之後其或所言與朱程判然不合而亦可以備一<lb/>
　　說廣多聞者别標為附録以終之稽異闕疑用俟<lb/>
　　後之君子是亦朱子之志也<lb/>
　一漢晉間說易者大抵皆滛於象數之末流而離其<lb/>
<pb n="3a"/>
　　宗故隋唐後惟王弼孤行為其能破互卦納甲飛<lb/>
　　伏之陋而專於理以譚經也然弼所得者乃老莊<lb/>
　　之理不盡合於聖人之道故自程傳出而弼說又<lb/>
　　廢今案溺於象數而枝離無根者固可棄矣然易<lb/>
　　之為書實根於象數而作非他書專言義理者比<lb/>
　　也但自焦贛京房以來穿鑿太甚故守理之儒者<lb/>
　　遂鄙象數為不足言至康節邵子其學有傳所發<lb/>
　　明圖卦蓍策皆易學之本根豈可例以象數目之<lb/>
<pb n="3b"/>
　　哉故朱子表章推重與程子並稱本義之作實参<lb/>
　　程邵兩家以成書也後之學者言理義言象數但<lb/>
　　折中於朱子可矣近代觧經者猶多拾術數之緒<lb/>
　　餘以矜其竒僻而不知其非數之真也陳事理之<lb/>
　　糟粕而入於迂淺而不知其失理之妙也凡若此<lb/>
　　者皆刪不録以還潔静精微之舊焉<lb/>
　一朱子之學出自程子然文義異同者甚多諸經皆<lb/>
　　然不獨易也況易則程以為聖人說理之書而朱<lb/>
<pb n="4a"/>
　　以為聖人卜筮之教其指趣已自不同矣然程子<lb/>
　　所說皆脩齊治平之道平易精實有補學者朱子<lb/>
　　亦謂所作本義簡略以義理程傳既備故也今經<lb/>
　　傳之說先以本義為主其與程傳不合者則稍為<lb/>
　　折中其異同之致傳義之外厯代諸儒各有所發<lb/>
　　朋足以佐傳義所未及者又参合而研覈之並為<lb/>
　　折中以系於諸說之後或前人之所未言朕亦時<lb/>
　　出已意参錯其閒鑽仰髙堅何敢自信庶幾體先<lb/>
<pb n="4b"/>
　　賢虚公無我之意求合乎此理殊塗同歸之宗云<lb/>
　一啟䝉為朱子成書與本義相表裏今大全中所載<lb/>
　　圖說數條乃作本義時略撮大要以冠篇端卦變<lb/>
　　一圖則又因本義卦下有以卦變為說者故作此<lb/>
　　以明之與占筮卦變異法總不若啟䝉之詳備也<lb/>
　　大全以圖說為主而采啟䝉以附其下且又但采<lb/>
　　其本圖書原卦畫二篇至明蓍策考變占二篇則<lb/>
　　文既不録圖亦不載但以筮時儀節及不同法之卦<lb/>
<pb n="5a"/>
　　變當之使學者不見朱子極論象數之全未免疏<lb/>
　　略今以啟䝉全編具載書後庶㡬古人右書左圖<lb/>
　　之意朕講學之外於厯象九章之奥遊心有年渙<lb/>
　　然知其不出易道故自河洛本原先後天位置以<lb/>
　　至大衍推迎之法皆稍為摹畫分析敷暢厥㫖附<lb/>
　　於啟䝉之後目曰啟䝉附論<lb/>
　一夫子十翼以序卦雜卦終編其次第微密錯雜成<lb/>
　　章諸儒置而不講已乆朕因陳希夷反覆九卦之<lb/>
<pb n="5b"/>
　　指而思序卦之義因邵康節四象相交成十六事<lb/>
　　之言而悟雜卦之根始知聖意微妙聖言精深引<lb/>
　　而不發如衆曜之羅列七緯之交錯参差淩亂有<lb/>
　　待於仰觀推歩者之能求其故也故為序卦雜卦<lb/>
　　明義次於啟䝉附論之後而終編焉<lb/>
</p>
<p>
</p>
  </div>
</body>
</text>
</TEI>
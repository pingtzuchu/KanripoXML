<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六經圖</head>
    <p>
<pb n="1a"/>
御製題宋版六經圖八韻<lb/>
太古圖先書後出考書或不考圖非陳<hi>森</hi>刋苗<hi>昌言</hi>序誠<lb/>
探要<hi>六經圖為宋紹興中布衣楊甲所撰乾道初知撫州陳森屬教授毛邦翰等編類補刻之為圖三百有九</hi>物列文彰允造微典備六千年燭照<hi>自伏羲至今六千餘年舉成數</hi>
冊貽五百載芸馡<hi>乾道至今亦舉成數</hi>玩時愒日凛儆戒惕夕乾<lb/>
朝守範圍傳授都因著姓氏次銓還以正依韋六經敢<lb/>
曰能窺道一已惟應勵勅㡬敬奉<lb/>
禋宗陳俎豆恪遵<lb/>
<pb n="1b"/>
家法服冠衣<hi>嘗繪祭器鹵簿冠服樂器儀器武備六門繪圖系説為皇朝禮器圖式並親製序文以衣冠乃一代昭度朕則依我朝之舊而不敢改後世子孫當以朕志為志不惑扵流言以綿國祚扵萬年深切垂戒三致意焉</hi>帝王學與儒生異罪我由他知我稀<lb/>
<pb n="2a"/>
欽定四庫全書　　　　　經部七<lb/>
　六經圖　　　　　　　五經總義類<lb/>
　　提要<lb/>
　　　　<hi>臣</hi>等謹案六經圖十卷宋楊甲撰毛邦翰補<lb/>
　　　　甲字鼎卿昌州人乾道二年進士成都文類<lb/>
　　　　載其數詩而不詳其仕履其書成於紹興中<lb/>
　　　　邦翰不知何許人嘗官撫州教授其書成於<lb/>
　　　　乾道中據王象之輿地紀勝碑目甲圖嘗勒<lb/>
<pb n="2b"/>
　　　　碑昌州郡學今未見拓本無由考其原目陳<lb/>
　　　　振孫書録解題引館閣書目載邦翰所補之<lb/>
　　　　本易七十圖書五十有五圖詩四十有七圖<lb/>
　　　　周禮六十有五圖禮記四十有三圖春秋二<lb/>
　　　　十有九圖合為三百有九圖此本惟易書二<lb/>
　　　　經圖與館閣書目數相合詩則四十有五禮<lb/>
　　　　記四十有一皆較原數少二周禮六十有八<lb/>
　　　　較原數多三春秋四十有三較原數多十四<lb/>
<pb n="3a"/>
　　　　不知何人所更定考書録解題載有東嘉葉<lb/>
　　　　仲堪字思文重編毛氏之書定為易圖六十<lb/>
　　　　三周禮圖六十一禮記圖六十三春秋圖七<lb/>
　　　　十二惟詩圖無所増損其卷則増為七亦與<lb/>
　　　　此本不符然則亦非仲堪書葢明人刋刻舊<lb/>
　　　　本無不臆為竄亂者其損益之源委無從究<lb/>
　　　　詰以其本出楊毛二家姑從始事之例題甲<lb/>
　　　　及邦翰名云爾乾隆四十六年十月恭校上<lb/>
<pb n="3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
六經圖序<lb/>
陳大夫為撫之朞年樂民之安於其政思所以富之教<lb/>
之之叙既以創闢試院以奉聖天子三年取士之制又<lb/>
取六經圖命泮宫職講肄者編類為書刋之於學以教<lb/>
諸生謂昌言甞掌教於是邦積十餘年而庠序友生相<lb/>
與愛敬之不衰俾參訂焉既逾月諸經諭各以其圖就<lb/>
議於余且曰六藝之文浩博若欲别加編摩非積以嵗<lb/>
月有不能是圖集諸家所長願因其舊庶得以亟稱賢<lb/>
<pb n="4b"/>
大夫善教之意余韙其説無敢去取惟傳寫銓次有舛<lb/>
誤者是正之而已凡得易七十書五十有五詩四十有<lb/>
七周禮六十有五禮記四十有三春秋二十有九合為<lb/>
圖三百有九葢甞論之自漢儒章句傳註之學行而士<lb/>
之道學益不明逮本朝以經術取士大儒繼出講解一<lb/>
新而後天下之士皆知淵原之歸今是圖之作凡六籍<lb/>
之制度名數粲然可一二數使學者因是求其全書而<lb/>
讀之則造微詣逺兹實其指南也若因以得於瞻覩之<lb/>
<pb n="5a"/>
間遂以為聖人之經盡在於是則破碎分裂不尤甚於<lb/>
為之華藻鞶帨者邪其不見斥於覃思幽眇者寡矣然<lb/>
則陳大夫之易圖為書不無意也觀者宜深思之乾道<lb/>
元年正月甲子左承議郎新除行將作監丞苗昌言序<lb/>
</p>
<p>
</p>
  </div>
</body>
</text>
</TEI>
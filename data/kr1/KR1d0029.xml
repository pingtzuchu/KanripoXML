<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>儀禮識誤目錄</head>
    <p>
<pb n="1a"/>欽定四庫全書　　　　　經部四<lb/>
　儀禮識誤目錄　　　　禮𩔖二<hi>儀禮之屬</hi>
　　序<lb/>
　　卷一<lb/>
　　　士冠禮誤字<lb/>
　　　士昬禮誤字<lb/>
　　　士相見禮誤字<lb/>
　　　鄉飲酒禮誤字<lb/>
<pb n="1b"/>　　　鄉射禮誤字<lb/>
　　　燕禮誤字<lb/>
　　　大射儀誤字<lb/>
　　　聘禮誤字<lb/>
　　　公食大夫禮誤字<lb/>
　　卷二<lb/>
　　　覲禮誤字<lb/>
　　　喪服誤字<lb/>
<pb n="2a"/>　　　士喪禮誤字<lb/>
　　　既夕禮誤字<lb/>
　　　士虞禮誤字<lb/>
　　　特牲饋食禮誤字<lb/>
　　　少牢饋食禮誤字<lb/>
　　　有司徹誤字<lb/>
　　卷三<lb/>
　　　釋文誤字<lb/>
<pb n="2b"/>　　　　<hi>臣</hi>等謹案儀禮識誤三卷宋張淳撰淳字忠<lb/>
　　　　甫永嘉人乾道八年兩浙轉運判官直秘閣<lb/>
　　　　曾逮刋儀禮鄭氏注十七卷陸氏釋文一卷<lb/>
　　　　淳為之校定因舉所改字别為是書其引據<lb/>
　　　　有周廣順三年及顯德六年刋行之監本有<lb/>
　　　　汴京之巾箱本杭之細字本嚴之重刋巾箱<lb/>
　　　　本參以釋文疏覈訂異同最為詳核近世久<lb/>
　　　　無傳本故朱彝尊經義攷以為已佚惟永樂<lb/>
<pb n="3a"/>　　　　大典所載諸條猶與諸家解説散附經文之<lb/>
　　　　後尚可綴錄成編其鄉射大射二篇適在永<lb/>
　　　　樂大典缺卷之中則不可復攷矣朱子語類<lb/>
　　　　有曰儀禮人所罕讀難得善本而鄭注賈疏<lb/>
　　　　之外先儒舊説多不復見陸氏釋文亦甚疎<lb/>
　　　　畧近世永嘉張淳忠甫校定印本又為一書<lb/>
　　　　以識其誤號為精密然亦不能無舛謬又曰<lb/>
　　　　張忠甫所校儀禮甚仔細校他本為最勝其<lb/>
<pb n="3b"/>　　　　見稱于朱子如是今觀其書株守釋文往往<lb/>
　　　　以習俗相沿之字轉改六書正體則朱子所<lb/>
　　　　謂不能無舛謬者誠所未免然是書存而古<lb/>
　　　　經漢注之訛文脱句藉以攷識宋槧諸本之<lb/>
　　　　不傳于今者亦藉以存其崖畧其有功于儀<lb/>
　　　　禮誠匪淺小今謹加案語正其得失俾瑜瑕<lb/>
　　　　不相揜其原本殘缺數處亦攷訂補緝各附<lb/>
　　　　于下方是書宋史藝文志作一卷而陳振孫<lb/>
<pb n="4a"/>　　　　書錄解題文獻通攷咸作三卷攷淳自序言<lb/>
　　　　裒所校之字次為二卷以釋文誤字為一卷<lb/>
　　　　附其後總為三卷則宋志一卷為傳寫之誤<lb/>
　　　　明矣乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="5a"/>儀禮識誤序<lb/>
儀禮未知孰作或曰周公作之也孔子孟子有學禮之<lb/>
言禮記有讀禮之文當是時固已有簡牘之傳矣決非<lb/>
秦漢間筆也其制度必出于聖人若曰周公作之則非<lb/>
淳之所知也漢時言經則離記言記則離經今記附經<lb/>
之後者又誰也出于孔氏之宅壁者曰禮記河間獻王<lb/>
之得先秦古書者曰禮記夫禮者今之儀禮記者今儀<lb/>
禮之記時未有儀禮之名也豈漢後學者覩十七篇中<lb/>
<pb n="5b"/>有儀有禮遂合而名之歟秦暴焚書禮之見于漢者猶<lb/>
有古經五十六卷經七十篇記百三十一篇漢之君臣<lb/>
特不好不尚而已至宣成世大小戴劉向所錄止十七<lb/>
篇十蓋逸其七八孰謂不好不尚之禍乃甚于秦之焚<lb/>
之也魯人髙堂生傳士禮十七篇其篇數與今儀禮同<lb/>
陸德明賈公彦皆以為今儀禮攷之西漢藝文志髙堂<lb/>
生之禮后倉最明倉以傳大小戴古經者出魯淹中多<lb/>
天子諸侯卿大夫制愈于倉等推士禮以致天子夫如<lb/>
<pb n="6a"/>是則髙堂生所傳特士禮爾今儀禮中所謂士禮有冠<lb/>
昬相見喪既夕虞特牲饋食七篇他皆天子諸侯卿大<lb/>
夫禮必非髙堂生所傳者不知賈陸二子何據而云爾<lb/>
漢數六經禮樂與焉厥後樂書亡矣有儀禮在亦復不<lb/>
取周禮古矣然聖人設官分職之書也至其所用以長<lb/>
以治者豈能舍儀禮禮記古矣然皆釋儀禮之義若祭<lb/>
義冠義昬義鄉飲酒義射義燕義聘義是也豈得而先<lb/>
儀禮班固之論曰六經之道同歸禮樂之用為急固之<lb/>
<pb n="6b"/>言必有得于先生長者之緒餘而非臆度也古者聖王<lb/>
重禮以之修身以之齊家以之治國以之平天下以之<lb/>
豐財裕民以之强兵禦侮厥後狃于淫靡驕倨苟且之<lb/>
習不惟緩其所急亦既廢之成德致治之具廢而望學<lb/>
士大夫有日可見之行如三代國之安富尊榮如三代<lb/>
所以難也鄭康成收拾于大小戴及劉向别錄中參以<lb/>
今古之文定為之注其書已不純古矣陸德明因劉范<lb/>
二家之音作為釋文劉之本如以時為旹以糟為<graphic n="KR1636" url="https://raw.githubusercontent.com/kanripo/KR-Gaiji/master/images/KR1636.png" mimeType="image/png"/>以<lb/>
<pb n="7a"/>洗為淬以韁為繣以御為衙與德明本異矣德明之本<lb/>
尚非劉本其可謂純鄭乎至賈公彦所據作疏之本又<lb/>
德明所謂亦作又作或作之本也公彦論鄉飲酒執觶<lb/>
興洗北面之句云俗本有盥字<hi>案興洗永樂大典原本作興所今據經文改正</hi>
然則今之本又公彦所謂俗本也此書之傳如是而已<lb/>
歲久而文益訛既訛而莫之訂禮之又失其誰尤乎乾<lb/>
道七年春今兩浙轉運判官直秘閣曾公來守是邦承<lb/>
洊歉之餘究心于理務廣上恩其効績之著至于風雨<lb/>
<pb n="7b"/>時癘疫息越明年夏欲植教本肇鋟儀禮孔子曰禮儀<lb/>
三百威儀三千待其人而後行公豈其人也淳初與謝<lb/>
黔論學曰論語曰子所雅言詩書執禮又曰興於詩立<lb/>
於禮又曰學詩學禮學其在是乎相與取詩禮歸而誦<lb/>
之數年黔皆終卷且萃其説淳敏不類未能半也而成<lb/>
歲之漂黔不克免淳愴孤陋其學旋廢<hi>案成歳之漂未詳其義據上言淳初與謝黔論學似謂謝黔終年漂流</hi>頃攖私喪閲喪祭之禮以省所忘<lb/>
憒憒莫能再讀公以淳嘗識此書也命之校之淳亦幸<lb/>
<pb n="8a"/>此書之且有善版也遽拜不辭此書初刋于周廣順之<lb/>
三年復校于顯德之六年本朝因之所謂監本者也而<lb/>
後在京則有巾箱本在杭則有細字本渡江以來嚴人<lb/>
取巾箱本刻之雖咸有得失視後來者為善此皆淳之<lb/>
所見者也淳首得嚴本故以為據參以羣本不足則質<lb/>
之疏質之釋文疏釋文又不足則闕之蓋不敢以謏見<lb/>
斷古經也監本者天下後世之所祖巾箱者嚴本之所<lb/>
祖故其有誤則亦辨之餘則采其所長而已既畢裒其<lb/>
<pb n="8b"/>所校之字次為二卷以釋文誤字為一卷附其後總三<lb/>
卷題曰儀禮識誤豈獨以識儀禮之誤亦以自識其誤<lb/>
也<lb/>
</p>

  </div>
            <div>
<head>儀禮識誤卷一</head> <lb/>
    <p>
<pb n="1a"/>欽定四庫全書<lb/>
　儀禮識誤卷一<lb/>
　　　　　　　　　　　　宋　張淳　撰<lb/>
　　士冠禮誤字<lb/>
眂　注曰天子與其臣𤣥冕以視朔皮弁以日視朝諸<lb/>
　侯與其臣皮弁以視朔朝服以日視朝按釋文云眂<lb/>
　音視本或作視下同陸既音視正文非視字明矣其<lb/>
　後篹音纂而今文作纂遁音巡而今文作巡妃音配<lb/>
<pb n="1b"/>　而今文作配筴音策而今文作策道音導而今文作<lb/>
　導版音板而今文作板侇音夷而今文作夷辟音壁<lb/>
　而今文作壁枋音柄而今文作柄若此者皆後人率<lb/>
　意改之爾禮記玉藻從視周禮從眂雖視眂義同亦<lb/>
　各從其初所用字可也從釋文<lb/>
撤　經曰徹筮席注曰徹去也按釋文寫注作撤注舉<lb/>
　經以釋之注字必與經同宜皆作撤從釋文<hi>案説文無撤字</hi>
　<hi>徹通徹去古皆用徹如篇題有司徹未聞有作撤者也撤乃後代俗書張氏不能訂正其非轉改徹以從</hi>
<pb n="2a"/>　<hi>撤疎矣</hi>
染　注曰凡染絳一入謂之縓再入謂之赬三入謂之<lb/>
　纁朱則四入歟按釋文云再染如琰反下二字同蓋<lb/>
　以再入三入四入之入皆染字也爾雅有再染三染<lb/>
　之文此鄭氏用染字之據也若染絳之染則去聲也<lb/>
　從釋文<lb/>
也　注曰易曰夫𤣥黃者天地之雜色鄭氏正引易文<lb/>
　不必改也為色也字近色傳寫者誤爾從易<lb/>
<pb n="2b"/>
                    <graphic n="KR2093" url="https://raw.githubusercontent.com/kanripo/KR-Gaiji/master/images/KR2093.png" mimeType="image/png"/>　注曰足以韜髮而結之矣按釋文云<graphic n="KR2093" url="https://raw.githubusercontent.com/kanripo/KR-Gaiji/master/images/KR2093.png" mimeType="image/png"/>土刀反又<lb/>
　士昬禮注之縚髮釋文亦云他刀反本又作<graphic n="KR2093" url="https://raw.githubusercontent.com/kanripo/KR-Gaiji/master/images/KR2093.png" mimeType="image/png"/>以二<lb/>
　音攷之其字不為<graphic n="KR2093" url="https://raw.githubusercontent.com/kanripo/KR-Gaiji/master/images/KR2093.png" mimeType="image/png"/>則為縚今之為韜未知孰據從<lb/>
　釋文<hi>案説文有韜無縚縚即韜之别體耳<graphic n="KR2093" url="https://raw.githubusercontent.com/kanripo/KR-Gaiji/master/images/KR2093.png" mimeType="image/png"/>本訓滑/與韜同音故韜亦借用<graphic n="KR2093" url="https://raw.githubusercontent.com/kanripo/KR-Gaiji/master/images/KR2093.png" mimeType="image/png"/>張氏淳于字學未有</hi>
　<hi>見轉以作韜為非疎矣</hi>
以　注曰謂此上凡六物按釋文云以上從釋文<lb/>
為篹　注曰匴作纂按釋文云為篹素管反劉音纂纂<lb/>
　字既誤作字必非竝從釋文<lb/>
<pb n="3a"/>為檐　注曰坫作襜按釋文云為檐以占反廣韻云檐<lb/>
　與簷同屋檐也垝謂之坫故或為檐今從襜非也襜<lb/>
　字既誤作字必非竝從釋文<lb/>
捷　注曰扱柶于醴中按釋文云捷初洽反本又作插<lb/>
　亦作扱其後鄉射之注曰搢插也插于帶右大射之<lb/>
　注曰搢扱也士喪禮之注曰搢插也插于帶之右旁<lb/>
　釋文皆作捷由是觀之釋文之前捷字猶在釋文之<lb/>
　後始盡變而為插扱爾竝從釋文<lb/>
<pb n="3b"/>贄　經曰奠摯見于君遂以摯見于鄉大夫鄉先生注<lb/>
　曰摯雉也按釋文云贄本又作摯音至雖贄摯皆有<lb/>
　據陸德明所釋之本必從貝也從釋文<lb/>
涖　經曰吾子將莅之注曰莅臨也按釋文云涖音利<lb/>
　一音類其後喪禮經曰涖卜特牲饋食經曰吾子將<lb/>
　涖之皆用涖字從釋文<lb/>
　　士昬禮誤字<lb/>
庿　經曰至于廟門詳攷儀禮庿字冠禮經之庿四注<lb/>
<pb n="4a"/>　之庿九皆從苗既夕禮經之庿五注之庿如冠禮之<lb/>
　注皆從朝士虞禮經之庿如既夕禮之經注之庿十<lb/>
　有三皆從苗特牲饋食禮經之庿五皆從苗少牢饋<lb/>
　食禮經之庿六注之庿四皆從苗至于士昬禮經之<lb/>
　庿七<hi>案此處有脱誤據士昬禮經文併注當云經之庿五注之庿七</hi>從苗者九餘從<lb/>
　朝聘禮經之庿五皆從朝注之庿二十有八從苗者<lb/>
　十有三從朝者十有五公食大夫禮經之庿一從朝<lb/>
　注之庿四從苗者一從朝者三覲禮經之庿一從苗<lb/>
<pb n="4b"/>　注之庿四監本則苗朝皆二巾箱嚴本則一苗三朝<lb/>
　喪服經之庿二注之庿七皆從朝士喪禮經之庿二<lb/>
　監本皆從苗巾箱嚴本則一苗一朝注之庿四監本<lb/>
　則苗三巾箱嚴本則朝三有司經之庿七皆苗注之<lb/>
　庿二皆朝按釋文士冠禮云庿劉昌宗音廟按庿古<lb/>
　廟字引此證經經不當復有從朝者第十六卷少牢<lb/>
　饋食禮之注引春秋禘于大庿鄭氏亦寫從苗引此<lb/>
　證注注亦不當復有從朝者冠禮一卷經注皆一自<lb/>
<pb n="5a"/>　昬禮而下稍稍從朝是蓋後之傳抄校勘者失于不<lb/>
　審而已近歲湖北漕司所刻本字皆從朝不審之失<lb/>
　可驗矣今悉改作庿從釋文<lb/>
遁　注曰辟逡巡按釋文云逡遁音旬鄭氏于儀禮用<lb/>
　逡遁字凡十有一釋辟者八釋退者三此與士相見<lb/>
　禮皆釋辟者也今本乃作巡至開寶釋文之本又獨<lb/>
　于此作巡未知孰據儀禮用字固未嘗同今諸釋文<lb/>
　之本既皆作遁且遁有退逃意從諸本釋文<lb/>
<pb n="5b"/>捂授　注曰出房南面待主人迎受按釋文云捂授吾<lb/>
　故反既夕禮曰若無器則捂授之注曰謂對相授玉<lb/>
　篇曰捂受也從既夕禮捂對之説謂待主人之來對<lb/>
　而授之也從玉篇捂受之説謂待主人之受其所授<lb/>
　也二説皆通必改為迎受以變舊何也從釋文<lb/>
鼏　經曰綌幂加勺按釋文幂作鼏後撤尊幂鄉飲酒<lb/>
　鄉射尊綌幂同從釋文<hi>案周禮幂人掌其巾幂祭祀以疎布巾幂八尊以畫布巾</hi>
　<hi>幂六彝可證儀禮中凡尊幂皆當作幂明矣説文幎从巾冥聲周禮有幎人今周禮作幂即幎之變體俗</hi>
<pb n="6a"/>　<hi>或訛作冪又作冪皆非五經文字云幂與鼏同蓋因釋文二字溷淆遂誤合為一張氏淳據釋文改尊幂</hi>
　<hi>從鼎鼏之鼎于字學殊少精覈</hi>
衣　注曰女從者畢袗𤣥則此亦𤣥矣按疏此下有衣<lb/>
　字從疏<lb/>
㓨　注曰刺黼以為領按釋文云㓨黼七亦反劉音刺<lb/>
　史之刺五經文字云作㓨訛豈其未見鄭之注劉陸<lb/>
　之釋文歟從釋文<hi>案説文無㓨字㓨即刺之俗體五經文字云作㓨訛是也此引而辨</hi>
　<hi>之又改是從非疎矣</hi>
<pb n="6b"/>御　注曰以為行道禦塵按釋文云御塵魚呂反既夕<lb/>
　禮注御土御濕皆作御從釋文<lb/>
布　經曰媵布席于奥按釋文云媵席中無布字從釋<lb/>
　文<lb/>
朼　經曰匕者逆退按釋文云朼必履反劉云匕器名<lb/>
　朼者朼載也陸之詳論之所以辨時本之誤也其後<lb/>
　士喪禮乃朼載又曰朼者士虞禮朼者特牲饋食乃<lb/>
　朼有司朼羊朼豕魚字皆從木至少牢饋食長朼古<lb/>
<pb n="7a"/>　文作七鄭氏亦改為朼從釋文<lb/>
齊　經曰皆振祭嚌肝按釋文云齊才計反齊嚌古通<lb/>
　用此從口者後人加之爾從釋文<lb/>
迺撤　經曰乃徹于房中按釋文云迺撤劉直列反陸<lb/>
　氏之作釋文或以其字誤而釋之若撤之類是也儀<lb/>
　禮十七篇未嘗音徹字至有司徹之徹始有音亦以<lb/>
　或本作撤故耳此之有音非辨誤歟二字從釋文<lb/>
覸　注曰孟子曰將見良人之所之按釋文云將覸劉<lb/>
<pb n="7b"/>　古徧反今本亦作見見今本則覸古本也且與今孟<lb/>
　子合從釋文<lb/>
段　經曰受笲腶脩升按釋文曰段脩丁亂反本又作<lb/>
　腶從釋文<lb/>
餒　注曰不餒敗按釋文云餒奴罪反從釋文<hi>案此條當舉餧</hi>
　<hi>字表于上又所引釋文當作餧今竝訛而為餒遂不可通釋文近刻亦訛作餒考之説文餧飢也从食委</hi>
　<hi>聲一曰魚敗曰餧説文别無餒字唐張參五經文字云餧奴罪反飢也經典相承别作餒為飢餒字以此</hi>
　<hi>字為餧餉之餧字書無文五經文字此辨甚明餒字出于後人所别作然則宜改正從餧可知</hi>
<pb n="8a"/>道婦　注曰勉帥婦道以敬其為先妣之嗣按釋文上<lb/>
　帥道之注云下帥道同謂此句也此句當曰勉帥道<lb/>
　婦從釋文<lb/>
摡　經曰某之子未得濯溉于祭祀按釋文云摡古代<lb/>
　反少牢饋食摡鼎匕俎摡甑甗匕與敦摡豆籩勺爵<lb/>
　觚觶字皆作摡從釋文<lb/>
不　經曰某得以為昬姻之故不敢固辭敢不從按五<lb/>
　代廣順中監本同至顯德中吉觀國所校監本乃曰<lb/>
<pb n="8b"/>　敢從中無不字或曰歲久版脱之也從廣順本<lb/>
　　士相見禮誤字<lb/>
贄　此卷贄字經注總四十有四皆從手按釋文云贄<lb/>
　本又作摯音同其從手者必非陸氏所釋本今改從<lb/>
　貝至庶人之摯鶩釋文本從手竝從釋文<lb/>
也　注曰固以請也按疏無也字從疏<lb/>
之以索　注曰維謂繫聨其足按釋文云以索悉各反<lb/>
　注同今注無以索字經曰飾之以布維之以索注舉<lb/>
<pb n="9a"/>　飾之以布全句釋之至下句不應獨曰維此必今本<lb/>
　脱去之以索三字今增入從釋文<lb/>
從　注曰羔取其後帥按監本後作從疏引注文亦作<lb/>
　從至其下釋乃云凡羔羊皆有引帥若卿之後君之<lb/>
　命者也<hi>案羔羊下今注疏本有羣字</hi>此釋亦誤以從為後後字近<lb/>
　從傳寫誤也從監本<lb/>
辦　注曰具猶辨也按釋文云辦皮莧反特牲饋食注<lb/>
　亦曰具猶辨也從釋文<hi>案説文無辦字徐氏新附始有之古字辦通用辨考工記</hi>
<pb n="9b"/>　<hi>以辨民器鄭注云辨猶具也釋文亦作辨云皮莧反具也然則儀禮音義作辦者乃後人所改非陸氏之</hi>
　<hi>舊此據以改注于攷古殊疎宋婁機班馬字𩔖引史記秦始皇本紀倚辨于上項羽本紀項梁常為主辨</hi>
　<hi>今史記辨亦作辦皆後人不識古字憑臆妄改以就其謬</hi>
　　鄉飲酒禮誤字<lb/>
婣　注曰孝友睦姻任恤按周禮姻作婣鄭氏引經多<lb/>
　用古字若玉藻視朔視朝鄭氏引作眂周頌於穆清<lb/>
　廟鄭氏引作庿于此必不改婣為姻從周禮<lb/>
陳　注曰當陳揖監巾箱杭本陳皆作楣自嚴本以後<lb/>
<pb n="10a"/>　始正作陳疏引爾雅陳堂塗也從嚴本<lb/>
曰　注曰事同曰讓事異曰辭監及巾箱杭本曰作日<lb/>
　從嚴本<lb/>
壹　注曰古文一作壹按經云壹揖壹讓升壹字當在<lb/>
　上從經<lb/>
正　注曰疑正立自定之貌獨監本正作止鄉射注曰<lb/>
　疑止也諸本皆同按士昬禮注曰疑正立自定之貌<lb/>
　公食大夫注曰疑正立也傳寫者誤以二正為止竝<lb/>
<pb n="10b"/>　從士昬及公食大夫禮<lb/>
小　注曰少退少辟鄉射經曰主人少退注曰少退猶<lb/>
　少辟也經又曰賓少退注曰少退少逡遁也按釋文<lb/>
　少辟少逡遁皆作小蓋鄭氏以小釋少言此少退之<lb/>
　少與少牢少長之少字同而義不同今釋文見者皆<lb/>
　去聲不見者皆上聲此注少改作小從釋文<lb/>
詨　注曰可則傚也大射燕禮同此蓋引詩是則是傚<lb/>
　也故好事者皆改為傚按釋文云詨户孝反本又作<lb/>
<pb n="11a"/>　傚大射云詨户敎反亦作傚燕禮云傚户敎反本又<lb/>
　作詨是必古文詨傚通用宜各從其故從釋文<lb/>
宴　注曰與之燕樂也按釋文燕作宴從釋文<lb/>
蕈　注曰葛蕈按釋文葛蕈大南反五經文字云詩葛<lb/>
　覃亦作蕈九經字様云葛覃經典或作蕈今不作蕈<lb/>
　非古也後燕禮同從釋文<lb/>
盥　經曰執觶興盥洗北面按<hi>原本缺原案永樂大典此處注  本缺三字今</hi>
　<hi>攷下文乃引賈氏疏語蓋脱一疏字耳</hi>曰鄉射大射禮皆直云取觶洗<lb/>
<pb n="11b"/>　南面反奠于其所不云盥此俗本有盥者誤今去盥<lb/>
　字從疏<lb/>
復　注曰拜賓服自屈辱也按釋文復扶又反近湖北<lb/>
　本作腹訛益甚<lb/>
復　注曰先戒而又宿戒按釋文復字注曰而復同此<lb/>
　又必復字也從釋文<lb/>
樴　注曰<hi>缺攷案永樂大典此處注一缺字蓋原本缺也  之注文云挺猶膱也鄉射禮曰祭半膱</hi>
　<hi>膱長尺有二寸釋文云膱音職本亦作樴是書多從釋文本字不從别字如今本釋文膱為本字樴為别</hi>
<pb n="12a"/>　<hi>字無庸舉樴字以改注矣似張氏所見釋文舊本乃樴音職本亦作膱故改注中膱字從之耳説文無膱</hi>
　<hi>字</hi>
　　鄉射禮誤字<hi>案此篇散見永樂大典射字後今缺攷前士冠禮引鄉射注搢插也從釋</hi>
　　　<hi>文改插為㨗士昬禮引鄉射尊綌幂從釋文改幂為鼏鄉飲酒禮引鄉射注疑止也從士昬及</hi>
　　　<hi>公食大夫禮改止為正又引鄉射注少辟少逡遁竝從釋文改少為小又鄉飲酒注挺猶膱也</hi>
　　　<hi>改膱從樴則鄉射記五膱祭半膱膱長尺有二寸及注内膱字凡三見皆改從樴可知</hi>
　　燕禮誤字<lb/>
路　注曰寢露寢按疏露作路後記之注亦作路從疏<lb/>
<pb n="12b"/>鼏　經曰幂用綌若<hi>案此下原本缺攷之經文幂用綌若錫注曰幂用綌若錫冬夏異也</hi>
　<hi>經及注兩幂字張氏竝改從鼏前士昬禮綌幂加勺徹尊幂及鄉飲酒鄉射綌幂從釋文改幂為鼏燕禮</hi>
　<hi>釋文雖無鼏字蓋據士昬鄉飲酒鄉射釋文訂正又篇内執幂舉幂反幂徹幂之屬皆改從鼏可推而知</hi>
　<hi>其誤辨詳士昬禮鼏字下</hi>
大　注曰宰夫大宰之屬巾箱杭本大作人從監嚴本<lb/>
壹　注曰所謂<hi>缺一案此原本缺也攷之注文云記所謂  張一弛者是之𩔖歟釋文一作壹</hi>
　<hi>張氏蓋從釋文</hi>
□　注曰鹿鳴君與臣下及四方之賓宴又曰宴歡在<lb/>
<pb n="13a"/>　于飲酒成其意按監本宴竝作□從監本<hi>案此條殊謬説文宴</hi>
　<hi>从宀妟聲無作□者監本□乃筆畫偶舛張氏從之疎矣</hi>
□　注曰與之宴<hi>缺宴案此原本缺也攷之注文云與之  樂也宴字不誤説詳上條張氏</hi>
　<hi>亦改從監本作□</hi>
饗　注曰主國君鄉時親進醴<hi>缺注案此原本缺也攷之  文云主國君鄉時</hi>
　<hi>親進醴于賓今燕又宜獻焉釋文云饗許兩反或作鄉非張氏蓋從釋文改鄉為饗又案疏云主國君鄉</hi>
　<hi>時親進醴于賓者謂行聘享訖禮賓之時君親酌醴進于賓又云饗禮亡無以引證食禮乂無酒醴所獻</hi>
　<hi>之事故不言而云鄉時也據賈疏辨論甚明注文當作鄉不作饗釋文誤也張氏從之疎矣</hi>
<pb n="13b"/>□　經曰袒朱襦按釋文云□如朱反從釋文<hi>案説文襦从衣</hi>
　<hi>需聲無作□者釋文此字乃隋唐間俗體張氏不能援舌訂正轉改是從非疎矣</hi>
　　大射儀誤字<hi>案此篇亦散見永樂大典射字後今缺攷前士冠禮引大射注搢扱也從</hi>
　　　<hi>釋文改扱為捷鄉飲酒禮引大射注可則傚也從釋文改傚作詨</hi>
　　聘禮誤字<lb/>
大　注曰諸侯謂司徒為宰又曰宰夫宰之屬也按釋<lb/>
　文云大宰音泰下放此自宰命司馬而下皆不見大<lb/>
　字古者天子有大宰諸侯則以司徒兼之竊疑注司<lb/>
<pb n="14a"/>　徒為宰之句合稱大宰又燕禮注曰宰夫大宰之屬<lb/>
　大射注曰宰夫冢宰之屬公食大夫注曰甸人冢宰<lb/>
　之屬又曰司宮大宰之屬彼不兼大則兼冢此不應<lb/>
　獨稱宰之屬故又疑注宰之屬也之句亦有大字餘<lb/>
　無據者不敢增獨増二大從釋文<lb/>
妃　注曰天地配合之象也按釋文云妃音配從釋文<lb/>
筴　經曰司馬執策立于其後按釋文云筴音策儀禮<lb/>
　謂蓍為筴士冠禮筮人執筴喪禮韥藏筴之器者是<lb/>
<pb n="14b"/>　也謂箠為筴此司馬執筴既夕禮御者執筴特牲饋<lb/>
　食禮北面以筴動作豕者是也至此篇之筴祝策簡<lb/>
　既夕禮之書于策則策也今本以箠筴亦為策其誤<lb/>
　明矣從釋文<hi>案説文無筴字筴即策之俗體説文云策馬箠也从竹朿聲五經文字云策禮</hi>
　<hi>記作筴釋文以為龜策字久訛今不敢輒改謂策久訛作筴是也張氏淳不知箠筴龜筴竝策之訛轉以</hi>
　<hi>作策者為誤而改是從非于六書之學疎矣</hi>
一　經曰未入竟壹肄按釋文云一肄從釋文<lb/>
幾　注曰以譏異服按釋文云幾音機本亦作譏從釋<lb/>
<pb n="15a"/>　文<lb/>
與　注曰其有來者者巾箱杭本同監本無一者字按<lb/>
　釋文云者與音餘蓋傳寫者誤以與字作者爾監本<lb/>
　以其重複遂去其一尤非也從釋文<lb/>
簠　經曰竹簋方按釋文云簠音甫劉音蒲本或作簋<lb/>
　外圓内方曰簠内圓外方曰簋釋文明著内外方圓<lb/>
　之制蓋辨或本之誤也鄭氏注曰以竹為之狀如簋<lb/>
　而方若取鄭注易簋以簠字讀之簠義甚明鄭氏固<lb/>
<pb n="15b"/>　作簠字解矣今諸本猶從或本惑之甚也從釋文<lb/>
鈃　此卷經注鈃字凡六其二作鈃其四作鉶按釋文<lb/>
　云鈃音刑不及鉶字必皆鈃也從釋文<hi>案説文鉶器也鈃似鐘而</hi>
　<hi>頸長儀禮鉶字公食大夫篇注云菜和羮之器不當作鈃明矣五經文字云鉶鈃竝音刑上祭器下樂器</hi>
　<hi>禮記或通用下字為祭器明鈃字雖可通用究以作鉶為正張氏淳盡改鉶從鈃據説文斷之其于字之</hi>
　<hi>本義殊疎</hi>
辦　注曰俟辦也釋文云辦蒲莧反辦具之辦監杭本<lb/>
　作辨誤也從釋文<hi>案古字辦通用辨此條之誤與前士相見禮注改辨從辦同</hi>
<pb n="16a"/>曏　注曰賈人鄉入陳幣東面俟按釋文云曏許亮反<lb/>
　下同前釋南鄉云下以意求之以二音攷之對鄉之<lb/>
　鄉從鄉曩曏之曏加日此曩曏之曏也宜加日後鄉<lb/>
　公鄉將鄉時鄉以皆同從釋文<lb/>
襢　注曰凡襢裼者釋文云襢音但獨監本以襢為禮<lb/>
　從釋文及諸本<lb/>
有　注曰若有所問也監本無有字從諸本<lb/>
凡　注曰几賓左几按疏上几作凡從疏<lb/>
<pb n="16b"/>一一　注曰嫌擯者一一授之監杭本以一一為二從<lb/>
　巾箱嚴本<lb/>
腥　注曰有腊者所以優賓按疏腊作腥經曰腥二牢<lb/>
　鼎二七無鮮魚鮮腊今注作有腊傳寫誤也從疏<lb/>
束　注曰豕東之按疏云豕束縳其足亦北首經云牛<lb/>
　以西羊豕豕以西牛羊豕則豕在羊西言東非也束<lb/>
　字誤作東爾從疏<lb/>
央　注曰中夫之西杭本以夫為失按監本作央從監<lb/>
<pb n="17a"/>　本<lb/>
□　注曰今之縳也按釋文云□劉音須一本作縳從<lb/>
　釋文<hi>案周禮内司服鄭注云素沙者今之白縳也今世有沙縠者名出于此釋文云劉音絹聲𩔖以</hi>
　<hi>為今作絹字此處釋文獨作□□乃繻字俗體又作劉音須繻固有須音然與周禮音義劉音絹相剌謬</hi>
　<hi>矣以聲𩔖證之音絹是也須乃絹之訛以周禮證之此注作縳是也釋文訛而為□張氏淳不能訂正釋</hi>
　<hi>文之訛轉據以改注疎矣</hi>
侯　注曰凡君有事于諸侯臣之家按疏無侯字從疏<lb/>
已　注曰明己受賜大小無不識監本已作巳從諸本<lb/>
<pb n="17b"/>巳　注曰明去而宜有巳也按疏云賓去禮宜有巳巳<lb/>
　當為己從疏<lb/>
遂　注曰鄭伯惡其大夫髙克使之將兵逐而不納此<lb/>
　蓋請而不得入按監本逐作遂鄭伯于髙克不召使<lb/>
　歸而已非逐也遂者謂遂其將兵之事而終不召也<lb/>
　于義為得從監本<lb/>
於　注曰主于闑按釋文云於闑從釋文<lb/>
已　注曰以巳至朝監本巳作已從監本<lb/>
<pb n="18a"/>版　注曰方板也按釋文云版音板從釋文<hi>案方板之板永樂大</hi>
　<hi>典原本作版今據釋文改正</hi>
其　注曰少退别其處按釋文别于之注云别處同别<lb/>
　處謂此也無其字從釋文<lb/>
跋　注曰軷涉山川按釋文釋經釋軷之注云注跋涉<lb/>
　音同此軷蓋跋字也從釋文<lb/>
賫　經曰又齎皮馬注曰齎猶付也又曰馬云齎按釋<lb/>
　文云賫子兮反注同九經字様云齎持遺也作賫者<lb/>
<pb n="18b"/>　訛見周禮竊意作字樣者見周禮而忘儀禮今攷聘<lb/>
　禮一篇經注言齎凡二一曰使衆官具幣及所宜齎<lb/>
　二曰遂見問幾月之資注曰資行用也古文資作齎<lb/>
　二齎文義皆資也無持遺意故其字從齎至于賫也<lb/>
　鄭氏皆為付不與齎同義訓既别豈得通用況釋文<lb/>
　齎賫兩出必非一義從釋文<hi>案説文齎持遺也从貝齊聲俗體作賫又訛而</hi>
　<hi>為賫古字資亦通用齎此注齎猶付即持遺意乃齎字本義張氏于六書之學未嘗講求故往往不辨俗</hi>
　<hi>體而改是從非專就釋文字畫用為據證其亦昧于夲矣</hi>
<pb n="19a"/>辭　經曰辭曰非禮也敢對曰非禮也敢辭按注云辭<lb/>
　不受對答問也二者皆卒曰敢言不敢又按疏云辭<lb/>
　謂賓辭主人答謂賓答主人介則在旁曰非禮也敢<lb/>
　以注及疏文義攷之下羨一辭字審矣又竊疑注辭<lb/>
　不受也之句上更有一辭字傳寫者誤以注文作經<lb/>
　文今減經以還注減經從注疏<lb/>
贄　經曰又見之以其摯按釋文作贄從釋文<lb/>
窮　注曰鞠躬如也經同按釋文云鞠窮劉音弓本亦<lb/>
<pb n="19b"/>　作躬爾雅云鞠究窮也鞠窮蓋複語自論語作鞠躬<lb/>
　學者遂不復致思于其間安知非鞠窮若踧踖之謂<lb/>
　者乎如是則劉音亦誤矣從釋文<lb/>
豚　注曰舉足則志趨卷遯而行也按釋文云豚大本<lb/>
　反從釋文<hi>案此注卷豚而行即玉藻所云圈豚行是也</hi>
也　注曰舒鴈鵝按釋文云鵝也從釋文<lb/>
　　公食大夫禮誤字<lb/>
為　注曰問所以來事按釋文云以為于偽反今本于<lb/>
<pb n="20a"/>　以字下脱一為字從釋文<lb/>
鼏　經曰士舉鼎去幂于外按釋文幂作鼏初改儀禮<lb/>
　者尊鼏則從幂至于此鼎鼏亦為幂是鼏也以茅為<lb/>
　之若束若編必不從巾也從釋文<lb/>
也　注曰其故處按釋文下有也字從釋文<lb/>
言　注曰不言䋫錯俎尊按釋文云不䋫中無言字從<lb/>
　釋文<lb/>
鈃　經云宰夫設鉶四于豆西按釋文云設鈃音刑經<lb/>
<pb n="20b"/>　又曰鉶芼釋文亦作鉶此篇鈃字在經有四在注有<lb/>
　二釋文釋其前設鈃作鈃寫其後鉶芼又作鉶其間<lb/>
　二經二注之鈃但不復釋及無因而見爾必不從鉶<lb/>
　也悉改作鈃從釋文<lb/>
燕禮　注曰燕禮記曰凡奠者于左疏云燕禮無此文<lb/>
　鄉飲酒鄉射記皆云此必傳寫者誤予竊疑以為凡<lb/>
　飲酒皆燕也今之奠觶蓋鄉飲酒鄉射中之燕禮爾<lb/>
　姑從注<lb/>
<pb n="21a"/>内　注曰肉則謂鮨為膾按監本肉作内從監本<lb/>
西　注曰北面于階上按疏云西階上從疏<lb/>
作　注曰皆為莞按釋文云作莞從釋文<lb/>
也　注曰巳有鹹和按釋文云和也從釋文<lb/>
　<lb/>
　<lb/>
　<lb/>
　<lb/>
<pb n="21b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮識誤卷一<lb/>
</p>

  </div>
            <div>
<head>儀禮識誤卷二</head> <lb/>
    <p>
<pb n="1a"/>欽定四庫全書<lb/>
　儀禮識誤卷二<lb/>
　　　　　　　　　　　　宋　張淳　撰<lb/>
　　覲禮誤字<lb/>
曰　注曰小行人職日按監本日作曰從監本<lb/>
巳　注曰上介出止使者則已布席也按杭本已作巳<lb/>
　從杭本<lb/>
卿　注曰大夫者卿為訝者也監巾箱杭本卿皆作鄉<lb/>
<pb n="1b"/>　按釋文云作鄉者非從釋文嚴本<lb/>
之　注曰不敢由賓客位也按監本客作之從監本<lb/>
者　注曰卑者見尊按釋文見侯注云卑見同卑見謂<lb/>
　此也中無者字從釋文<lb/>
至　注曰王不使人受馬者主于享王之尊益君侯氏<lb/>
　之卑益臣按疏云王猶親受其玉今至于三享貢國<lb/>
　所有行供奉之節故使自執其馬王不使人受之于<lb/>
　庭者是王之尊益君侯氏之卑益臣故也詳其義主<lb/>
<pb n="2a"/>　字當作至從疏<lb/>
宮　注曰官謂壝土為埓按諸本官皆作宮從諸本<lb/>
王　注曰王官之伯帥之耳吉觀國所校監本改王為<lb/>
　曰未知孰據篇末之注有是王官之伯㑹諸侯而盟<lb/>
　從諸本<lb/>
旂　經曰天子乘龍載大旆按諸本旆作旂從諸本<lb/>
　　喪服誤字<lb/>
㧖　注曰搹扼也按釋文扼作㧖從釋文<lb/>
<pb n="2b"/>嫡　注曰不言適子按釋文云言嫡本又作適至後適<lb/>
　子注云後除適人之𩔖可以意求之則自經文適子<lb/>
　後始用適字爾從釋文<lb/>
於　注曰别然男子也按監本然作於從監本<lb/>
關　注曰言在室者謂巳許嫁按監巾箱杭本謂作關<lb/>
　疏云關通也通巳許嫁從諸本及疏<lb/>
幓　注曰如著幓頭焉監本幓<hi>案此下有脱文當是言監本幓作幧</hi>從諸<lb/>
　本<hi>案幧從喿得聲不從參俗體往往訛溷張氏以幓為正亦由不知六書諧聲之義</hi>
<pb n="3a"/>曰　注曰凡女行于大夫以上日嫁按諸本日作曰從<lb/>
　諸本<lb/>
咸　注曰始祖者感神靈而生按監本感作咸從監本<lb/>
契　注曰若稷契也按釋文作契五經文字云作契訛<lb/>
　釋文必有據從釋文<hi>案契從大俗體訛作契五經文字駁正之是也此書專主釋文</hi>
　<hi>于字義殊疎</hi>
子　經曰女女子適人者為其父母期按前章云女子<lb/>
　子適人者為其父母此經下女字當作子從前章<lb/>
<pb n="3b"/>圻　注曰天子畿内之民按釋文云圻巨衣反本又作<lb/>
　畿從釋文<lb/>
□　經曰是嫂亦可謂之母乎按釋文云□本亦作嫂<lb/>
　從釋文<lb/>
傁　注曰嫂猶叟也按釋文叟作傁素口反從釋文<lb/>
見　注曰當言其以明之又曰足以明之矣按釋文見<lb/>
　恩注云下以見同下無以見字必是誤作以明也從<lb/>
　釋文<lb/>
<pb n="4a"/>復　注曰不得祖公子又曰不得祀别子按釋文云不<lb/>
　復扶又反復謂此二句得字誤也不得者禁止之辭<lb/>
　也公子禰先君公孫祖諸侯于禮為僭禁之可也其<lb/>
　曰不得禰不得祖宜也若公子之子孫有封為國君<lb/>
　者則後世不祖公子人情然也何用禁為不復云者<lb/>
　蓋既祖此則不再祖彼焉爾經于上禰先君祖諸侯<lb/>
　皆云不得于下止言不祖義可見矣今改二句之得<lb/>
　為復從釋文<lb/>
<pb n="4b"/>尊　注曰治其縷如小功而成布尊四升半又曰以服<lb/>
　至也按疏上句多一尊字下句少一尊字後記繶衰<lb/>
　之注云不敢以兄弟之服服至尊也與疏下句之義<lb/>
　合並從疏<lb/>
丈　注曰此主謂大夫之為殤者服也按疏大作丈從<lb/>
　疏<lb/>
庶　注曰公之昆弟不言庶者此無服無所見也按疏<lb/>
　云若為母則兼云庶以其適母適庶之子皆同服妾<lb/>
<pb n="5a"/>　子為母見厭不申今此經不為母服為昆弟以下長<lb/>
　殤竝同故不言庶也攷疏之義無葢庶字也從疏<lb/>
<g n="孑*_焉-正+?">]□</g>　注曰異為孺子室于宮中按釋文孺作<g n="孑*_焉-正+?">]□</g>從釋文<lb/>
　<hi>案<g n="孑*_焉-正+?">]□</g>乃孺之俗體訛舛不成字張氏從之非也</hi>
屍　注曰將亡失尸柩也按釋文尸作屍從釋文<lb/>
斂　注曰其奠如大奠按釋文奠作斂力驗反從釋文<lb/>
弁　注曰士雖當事皮錫衰而已按監本云皮弁錫衰<lb/>
　從監本<lb/>
<pb n="5b"/>　　士喪禮誤字<lb/>
庸　注曰疾時處北墉下按釋文云庸如字牆也本亦<lb/>
　作墉從釋文<lb/>
篚　經曰受用篋按釋文云篚方鬼反本或作篋從釋<lb/>
　文<lb/>
渜　注曰槃承渜濯監本渜誤作澐按釋文云渜奴亂<lb/>
　反從釋文及諸本<lb/>
於　注曰將縣重者也按釋文釋前重字注云於重同<lb/>
<pb n="6a"/>　則此重字上有於字從釋文<lb/>
反　注曰及其巾而巳按疏及作反從疏<lb/>
中　注曰又還結于項巾按監杭本巾作中從監杭本<lb/>
指　注曰令不挈也按釋文云挈指從釋文<lb/>
檡澤　注曰今文澤為也按杭本云檡為澤從杭本<lb/>
黻　注曰大夫𤣥冒黼殺按監杭本黼作黻巾箱嚴本<lb/>
　之為黼其以禮記喪大記之文乎禮器曰君黼大夫<lb/>
　黻喪大記之文蓋誤也從監杭本<lb/>
<pb n="6b"/>之　注曰黑衣裳赤緣謂之褖按釋文云緣之則緣下<lb/>
　有之字從釋文<lb/>
璆　注曰天子以球玉按釋文球作璆從釋文<lb/>
珵　注曰天子搢珽監本珽作珵按釋文云珵他頂反<lb/>
　本又作珽從釋文<lb/>
絇　經曰皆繶緇絇純按釋文云緇純中無絇字鄭氏<lb/>
　注周禮屨人全引此文亦無絇字鄭氏又云言繶必<lb/>
　有絇純言絇亦有繶純今之有絇字後人加之也從<lb/>
<pb n="7a"/>　釋文<lb/>
此　注曰比皮弁之屨按監杭本比作此從監杭本<lb/>
貝　注曰皆者皆具以下按上文云貝三蓋自貝三以<lb/>
　下皆饌于西序傳寫者誤以貝為具後經曰受具按<lb/>
　諸本亦作貝從上文及諸本<lb/>
也　注曰復于筐處按釋文下有也字從釋文<lb/>
裎　注曰象平生沐浴倮程按監本及釋文程作裎既<lb/>
　夕禮謂其倮程按監本亦作裎並從監本及釋文<lb/>
<pb n="7b"/>也　注曰送終之禮按疏下有也字從疏<lb/>
在　注曰不在數明衣按釋文云不數中無在字從釋<lb/>
　文<lb/>
之　注曰決以韋為之藉按釋文云為藉中無之字從<lb/>
　釋文<lb/>
識　注曰紞被也按釋文云<hi>缺</hi>識<hi>案識字上永樂大典注云缺據釋文云被</hi>
　<hi>飾蓋脱一被字</hi>申志反紞被之識也所以識前後也無識字<lb/>
　則句不成文從釋文<lb/>
<pb n="8a"/>襺　注曰袍繭之屬按釋文作襺從釋文<lb/>
變　注曰又將初喪服也按監本喪作變從監本<lb/>
之　注曰如今之著幓頭矣按釋文云今著中無之字<lb/>
　從釋文<hi>案此條永樂大典誤分為二脱按釋文三字于云上作一之字以為標題今改正</hi>
胉　注曰今文胉胉為迫按監本無一胉字從監本<lb/>
胝　注曰柢皆為眡按釋文眡作胝從釋文<lb/>
坊　注曰禮防其以死傷生按釋文云坊音房本亦作<lb/>
　防從釋文<lb/>
<pb n="8b"/>大　注曰燎火燋按釋文云大燋從釋文<lb/>
楯　注曰君殯用輴按釋文云用楯勑倫反此必後人<lb/>
　因禮記之文改從車爾既夕禮注謂之楯同從釋文<lb/>
軸　注曰軜輁軸也按監杭本軜作軸從監杭本<lb/>
匕　注曰謂豚體及上俎之陳按監杭本上作匕從監<lb/>
　杭本<lb/>
斂　經曰君若有賜焉則視劒按監本劒作斂注云斂<lb/>
　大斂從注及監本<lb/>
<pb n="9a"/>彌　注曰巫掌招弭按釋文云彌亡婢反又作弭從釋<lb/>
　文<lb/>
當　注曰常籩位按監本常作當從監本<lb/>
中　注曰中央壤也監本中誤作申從諸本<lb/>
挈　注曰掌共燋契按釋文云挈本又作契從釋文<lb/>
擇　經曰卜宅如初儀按上文有云筮擇如初儀此卜<lb/>
　日爾非卜宅也擇宅音同故誤從上文<lb/>
　　既夕禮誤字<lb/>
<pb n="9b"/>侇　經曰夷牀饌于階間按釋文云侇音夷本亦作夷<lb/>
　從釋文<lb/>
正　注曰朝正柩用此牀按釋文云朝柩中無正字從<lb/>
　釋文<lb/>
䒱　注曰燭用蒸按釋文云䒱之承反薪也從釋文<lb/>
蒙　注曰此不象如初者按疏象作蒙從疏<lb/>
桯軸　注曰穿程前後著金而關軹焉按疏程作桯軹<lb/>
　作軸監本亦作軸從疏及監本<lb/>
<pb n="10a"/>筴　經曰御者執策立于馬後特牲饋食禮注曰北面<lb/>
　以策動作豕按釋文策作筴並從釋文<lb/>
御　注曰抗禦也所以禦止土者按釋文云御也魚呂<lb/>
　反亦作禦下同從釋文<lb/>
甕　經曰罋三按釋文甕從瓦從釋文<lb/>
䈉　經曰杖笠翣注曰翣扇按釋文云䈉所甲反扇也<lb/>
　此非牆翣之翣故從竹從釋文<lb/>
祖　注曰為將袒變按疏袒作祖從疏<lb/>
<pb n="10b"/>北　注曰參分庭之此按監杭本此作北從監杭本<lb/>
也　注曰離㨒按釋文下有也字從釋文<lb/>
柷　注曰君容祝按釋文云柷尺六反從釋文<lb/>
丈　經曰婦人入大夫踊按監本大作丈從監本<lb/>
也　注曰不忍一日離按釋文下有也字從釋文<lb/>
諦　經曰主人啼按釋文云諦大兮反從釋文<hi>案啼説文作嗁</hi>
　<hi>若諦于義絶遠當是訛舛不可從</hi>
軶　經曰禊貌如軛按釋文軛作軶從釋文<lb/>
<pb n="11a"/>也　注曰盝水便按釋文下有也字從釋文<lb/>
褌　注曰若今之襌襂按釋文襌作褌音昆從釋文<lb/>
夕　注曰為少進醴酒按疏少作夕從疏<lb/>
稾　注曰苫編藳按釋文稾字無艹與後稾車同從釋<lb/>
　文<lb/>
幕　注曰古文幦為幂按釋文幂作幕音莫從釋文<lb/>
末　經曰垂未内鬛按監巾箱杭本未作末從諸本<lb/>
中　注曰室東南隅謂之㝔按疏室下有中字少牢饋<lb/>
<pb n="11b"/>　食<hi>缺西案永樂大典注云缺今攷少牢饋食注曰室中  南隅謂之奥當是引此句以證室下有中字</hi>
　<hi>耳</hi>
為　注曰輁或作拱按監本云為拱從監本<lb/>
翫曰　注曰玩好日贈按釋文<hi>缺今案永樂大典注云缺  攷釋文云翫好當</hi>
　<hi>是引以證玩從釋文作翫其日字之誤當引韋昭國語注云送之以物曰贈以飲食曰餞為證</hi>
為枈　注曰今文柲作柴按釋文云為柴從釋文<lb/>
矢　經曰翭矢一乘按釋文翭字上更有一矢字從釋<lb/>
　文<lb/>
<pb n="12a"/>
                    <graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>　注曰輖摯也按釋文云輖<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>音至本又作贄又字<lb/>
　林竹二反茍從手非難曉者陸氏必不再引字林從<lb/>
　釋文<lb/>
　　士虞禮誤字<lb/>
作　注曰今文扃為鉉按釋文云作鉉從釋文<lb/>
㩊　注曰如今擐衣也按釋文云㩊音宣手𤼵衣曰㩊<lb/>
　又作擐音患從釋文<lb/>
言隳　注曰墮之猶言墮下也按釋文云猶隳則言字<lb/>
<pb n="12b"/>　當在猶字上墮下之墮當作隳今本以墮解墮其誤<lb/>
　不待辨從釋文<hi>案墮古通用隋周禮守祧之文可證即儀禮中亦皆作隋故注以墮解之</hi>
　<hi>若隳乃墮之俗體耳注文當作隋之言猶墮張氏不知上墮字與經並應為隋而改下墮字以從俗疎矣</hi>
間　注曰飯間啗肉安食氣按監巾箱杭本間作門從<lb/>
　諸本<lb/>
右　注曰几在南變古文按疏云上文設几席于室中<lb/>
　東面右几今云几在南明其同必變文者按少牢大<lb/>
　夫禮亦几在南此言右几嫌與大夫同此疏之言也<lb/>
<pb n="13a"/>　予以為鄭氏稱作經者變上右几之文而已未必及<lb/>
　大夫也若以是為嫌上文何獨不嫌也然古必作右<lb/>
　從疏<lb/>
諸　注曰或者遠人乎按疏者作諸特牲饋食禮注亦<lb/>
　曰或諸遠人乎從疏<lb/>
為　注曰今文或作芐按釋文云為芐從釋文<lb/>
記　注曰記異者之節監巾箱杭本記作既按疏與嚴<lb/>
　本同從疏嚴本<lb/>
<pb n="13b"/>令　注曰令正者自相亞也監本令誤作今從諸本<lb/>
曰　注曰卒哭日成事按檀弓日作曰此引檀弓文也<lb/>
　從檀弓<lb/>
旦　注曰尸且將始祔于皇祖按疏且作旦其辭曰是<lb/>
　明日之旦也從疏<lb/>
揃　經曰沐浴櫛搔鬋按釋文云揃子淺反注鬋同既<lb/>
　曰注鬋同則鬋非經文也又注云揃或為鬋此揃必<lb/>
　指經也從釋文<lb/>
<pb n="14a"/>古　注曰古文常為祥監本古誤作吉從諸本<lb/>
道　注曰古文禫或為導按釋文前道之注云為道同<lb/>
　此導當作道從釋文<lb/>
　　特牲饋食禮誤字<lb/>
為　注曰閾作蹙按釋文曰為蹙從釋文<lb/>
曰　注曰士祭曰歲事監本曰誤作日從諸本<lb/>
輿　注曰如今大木轝矣按釋文云木輿從釋文<lb/>
鈃　經曰豆籩鉶在東房按釋文云鈃音刑其後鉶芼<lb/>
<pb n="14b"/>　亦寫作鈃則此篇之鉶皆鈃也從釋文<lb/>
室　注曰西夾室之前近南耳按疏無室字此篇末注<lb/>
　云東堂東夾之前聘禮經曰西夾亦如之公食大夫<lb/>
　立于東夾南注曰箱東夾之前覲禮注曰東箱東夾<lb/>
　之前士喪禮注曰襲絰于序東東夾前亦不帶室字<lb/>
　從疏<lb/>
蒙　注曰不象如初者按疏象字于既夕禮作蒙從既<lb/>
　夕禮<lb/>
<pb n="15a"/>曰　注曰謂明日質明時而日肉孰按監本而日作曰<lb/>
　從監本<lb/>
于　注曰齊于坫按釋文云齊坫中無于字從釋文<lb/>
摡　注曰溉之釡鬵按釋文溉作摡古愛反從釋文<lb/>
此　注曰比衣染之以黑按諸本比作此從諸本<lb/>
道　注曰宗人則執畢導之按釋文導作道下文注所<lb/>
　以導食通氣及前猶導也同從釋文<lb/>
匕　注曰臨匕載監本匕誤作上從諸本<lb/>
<pb n="15b"/>未　注曰主人未執事監本未誤作求從諸本<lb/>
枋　注曰加匕東柄按釋文柄作枋從釋文<lb/>
鈃　經曰及兩鈃芼監本云及兩鈃鈃芼多一鈃字從<lb/>
　諸本<lb/>
彊　注曰饗勸强之也按釋文强作彊從釋文<lb/>
圭　注曰主為孝薦之按監本主作圭從監本<lb/>
于　經曰右取菹㨎于醢按釋文云㨎醢中無于字從<lb/>
　釋文<lb/>
<pb n="16a"/>隋　注曰士虞禮古文曰祝命佐食墮祭周禮曰既祭<lb/>
　則藏其墮按釋文釋挼祭云音墮後隋祭挼祭皆放<lb/>
　此後少牢饋食禮經曰墮祭爾敦按釋文亦作隋許<lb/>
　規反下同注又曰挼讀為墮按釋文音綏字注云隋<lb/>
　亦放此有司注曰挼讀為藏其墮之墮按釋文音綏<lb/>
　字注云并注挼及隋皆許恚反後放此然則三篇之<lb/>
　墮皆隋字也與周禮守祧之文合至于士虞禮之墮<lb/>
　祭與舉周禮之文釋文于彼自作墮並從釋文<lb/>
<pb n="16b"/>芳　注曰祭酒穀味之芳芳者按監本作芬芳從監本<lb/>
大　注曰大羮湇自門入巾箱本大誤作六從諸本<lb/>
菹　注曰肺脊初在俎豆按疏作菹豆經上文云尸實<lb/>
　舉于菹豆注云舉謂肺脊今自菹豆加于肵俎也從<lb/>
　疏<lb/>
妥　經曰佐食授挼祭按注云妥亦當為挼又云今文<lb/>
　或皆改妥作挼則經文挼蓋妥字也從注<lb/>
少　注曰季小也按釋文小作少少牢饋食禮季猶小<lb/>
<pb n="17a"/>　同從釋文<lb/>
拜　經曰佐食北面拜受角巾箱本拜誤作和從諸本<lb/>
豕　注曰豕亦然巾箱本豕誤作家從諸本<lb/>
祝　經曰獻洗及佐食巾箱杭本洗作況按監本作祝<lb/>
　從監本<lb/>
復　注曰古文備為復監巾箱杭本無復字從嚴本<lb/>
面　經曰降實散于篚主人出立于户外西南按下文<lb/>
　有云上𧃊答拜受爵降實于篚主人出立于户外西<lb/>
<pb n="17b"/>　面此南字亦當為面從下文<lb/>
巳　注曰大宗巳侍于賓奠監本已誤作己從諸本<lb/>
亦如　經曰酳下𧃊亦如之巾箱亦如誤作交加從諸<lb/>
　本<lb/>
賓　注曰唯實俎有司徹歸之按監本實作賓從監本<lb/>
鼏　經曰幂用綌按注作鼏從注<lb/>
裹　注曰可烝裏之也按釋文云裹音果從釋文<lb/>
辟　經曰饎爨在西壁注曰西壁按釋文云辟步歷反<lb/>
<pb n="18a"/>　又音壁從釋文<lb/>
南　經曰内賓立于其北東面西上按監巾箱杭本西<lb/>
　作南從諸本<lb/>
辟　注曰辟大夫妻監本辟誤作臂從諸本<lb/>
巳　注曰為其巳甚卑而全之監本巳作已從諸本<lb/>
　　少牢饋食禮誤字<lb/>
版　注曰書于板按疏作版從疏<lb/>
鼏　經曰同棜皆有幂按注云今文鼏作幂鼏指經也<lb/>
<pb n="18b"/>　經字必鼏後乃啓二尊之蓋鼏同從注<lb/>
七　注曰古文朼作七監本七誤作上從諸本<lb/>
侈　經曰主婦被錫衣移袂按釋文云侈本又作移昌<lb/>
　爾反從釋文<lb/>
作　注曰今文辯為徧按釋文云作徧從釋文<lb/>
直於　經曰置于膚北按釋文云直於音值下注直室<lb/>
　同今改二字從釋文<lb/>
食　注曰先飲啗之按釋文云先食作飲飯者皆非<hi>案原</hi>
<pb n="19a"/>　<hi>本脱先字皆字今據釋文補正</hi>疏亦作食特牲饋食注亦曰先食啗<lb/>
　之所以道食通氣從釋文疏<lb/>
菹　注曰尸授牢幹而實舉于俎豆按疏俎作菹疏于<lb/>
　特牲之肺脊初在俎豆既作菹于此又作菹則此篇<lb/>
　之上文注合祭于俎豆之祭也之俎亦必菹字並從<lb/>
　疏<lb/>
授　經曰祝酌受尸按經上文祝受尸爵今酌以授尸<lb/>
　作受非也從經<lb/>
<pb n="19b"/>綏　注曰古文墮為肵按經云上佐食以綏祭墮當為<lb/>
　綏後注有云綏亦當為挼古文為肵此綏為肵之證<lb/>
　也從經<lb/>
左　經曰主人佐執爵按經前後文執爵皆左此佐當<lb/>
　為左從經前後文<lb/>
嘗　經曰主人嘗之納諸内巾箱杭本嘗誤作當從監<lb/>
　嚴本<lb/>
啐　注曰不啐而卒爵者監本啐誤作卒從諸本<lb/>
<pb n="20a"/>　　有司徹誤字<lb/>
氾　注曰汎埽按釋文云氾芳劒反與禮記同從釋文<lb/>
曰　注曰戒日請子為侑按疏日作曰從疏<lb/>
几　注曰几所以坐安體巾箱本几誤作凡從諸本<lb/>
實　注曰枲實也按釋文無實字從釋文<lb/>
鈃　注曰辟鉶也按釋文鉶作鈃從釋文<lb/>
胳　經曰肩臂肫骼臑按釋文云胳音格又音各本亦<lb/>
　作骼從釋文<lb/>
<pb n="20b"/>所　注曰上所折分者巾箱所誤作析從諸本<lb/>
受　經曰尸卻手授七枋按經文次序次賓縮執七俎<lb/>
　授尸尸卻手授以祭尸既祭嚌復覆手授賓賓亦覆<lb/>
　手受以降諸本誤以受為授從經文次序<lb/>
末　注曰絶肺未以祭按諸本未作未從諸本<lb/>
共　經曰主人其祭糗脩竊疑其者共字之誤而無據<lb/>
　今攷此篇上文曰尸取麷蕡宰夫贊者取白黑以授<lb/>
　尸尸受兼祭于豆祭又曰侑又取麷蕡同祭于豆祭<lb/>
<pb n="21a"/>　又曰尸祭糗脩同祭于豆祭又曰尸祭糗脩兼祭于<lb/>
　豆祭下文曰主婦又取麷蕡兼祭于豆祭又曰尸取<lb/>
　棗糗祝取栗脯以授尸尸兼祭于豆祭夫兼祭同祭<lb/>
　共祭一義也彼得以言兼言同此不得以言共乎今<lb/>
　改其為共從上下文兼同之義<lb/>
脯　經曰賓坐左執爵右取肺㨎于醢祭之執爵興取<lb/>
　肺坐祭之按注云祭脯肺疏曰祭脯肺者按經云取<lb/>
　脯取肺祭之明祭是脯肺今諸本右取脯作肺從注<lb/>
<pb n="21b"/>　疏<lb/>
爵　經云舉觶于其長按注云古文觶皆為爵延熹中<lb/>
　詔校書定作觶此篇洗觶實觶下皆言奠爵實爵受<lb/>
　爵卒爵不復言觶觶皆當作爵從古文<lb/>
儐　注曰自尸卒爵至此亦與賓同者按疏云經既云<lb/>
　如儐而注復云與儐同者為在上篇而發也賔當作<lb/>
　儐從疏<lb/>
士　注曰變于士也巾箱本士誤作土從諸本<lb/>
<pb n="22a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮識誤卷二<lb/>
</p>

  </div>
            <div>
<head>儀禮識誤卷三</head> <lb/>
    <p>
<pb n="1a"/>欽定四庫全書<lb/>
　儀禮識誤卷三<lb/>
　　　　　　　　　　　　宋　張淳　撰<lb/>
　　釋文誤字<lb/>
庿　謂禰注云父廟也按監本廟作庿<hi>士冠禮</hi>
由　蝓注云又音虫按監本虫作由<hi>士冠禮</hi>
與　使者注云後使者舉使皆同後經注無舉使字此<lb/>
　舉當作與<hi>士昬禮單案今釋文作後使者及注皆同攷篇内  言使不讀所吏反之音也張氏</hi>
<pb n="1b"/>　<hi>所見本併使字亦屬舛誤舉使當作與注</hi>
御餕　媵御注云飯御贊竝同監本以飯為餕是巳于<lb/>
　上又脱一御字經曰御餕婦餘<hi>士昬禮</hi>
有許　呫嘗注云穀梁未嘗有呫血之盟又曰或楚未<lb/>
　詳按建陽本于穀梁下有有字監本以詳為許<hi>士相見禮</hi>
大　大師注云大平王王皆同此本以大為王監本去<lb/>
　王字皆誤鄭注有曰昔大王王季今改王王為大王<lb/>
　<hi>鄉飲酒禮</hi>
<pb n="2a"/>□　樂之注云宴樂同按監本宴作□<hi>燕禮</hi>
據　告語注云魚据反按監本据作據<hi>燕禮</hi>
宰　大僕注云大寄按監本寄作宰<hi>燕禮</hi>
言　又復注云復云鄭注有曰復言之者云字當作言<lb/>
　<hi>燕禮</hi>
恭　為其注云為祭同按鄭注曰欲以臣禮燕為恭敬<lb/>
　也此祭當作恭<hi>燕禮</hi>
夫　文辯按經云大夫辯受酬此文當作夫後大射亦<lb/>
<pb n="2b"/>　作夫辯出音<hi>燕禮</hi>
迴　下賢注云延嫁反按監本延作迴<hi>燕禮</hi>
燋也　其次閽人按經燋也在閽人下<hi>燕禮</hi>
皮　酏注云以支反劉書支反按監本以支字當作皮<lb/>
　<hi>燕禮</hi>
但　青豻五旦反按監本旦為但<lb/>
道帥　道入注云下逆道賓道帥道放此按鄭注有曰<lb/>
　衆介逆道賓而出也又曰亦道賓之義也又曰大夫<lb/>
<pb n="3a"/>　先升道賓今諸本誤以道賓為賓道監本又誤以帥<lb/>
　為師<lb/>
感　醓醢他惑反按監本惑作感<lb/>
為　為拜注云君為酢為之為皆同按鄭注有曰為君<lb/>
　之答已也又曰為酢主人也又曰喪禮殺為之不備<lb/>
　當曰為君為酢為之皆同<hi>聘禮</hi>
訃　作計音赴監本計作仆皆誤當作訃<hi>聘禮</hi>
饗食　公食注云食饗當作饗食<hi>公食大夫禮</hi>
<pb n="3b"/>苦　若荼按監本若作苦<hi>公食大夫禮</hi>
作傅　作傅其次俠門按經作𫝊在俠門下<hi>覲禮</hi>
閽　間寺按監本云閽寺<hi>喪服</hi>
餘　者與音預監本預作餘注曰然則女君有以尊降<lb/>
　其父母者與當作餘<hi>喪服</hi>
也　盛米注云盛笙同下無盛笙字有曰殷盛也笙家<lb/>
　當也或曰殷盛之盛去聲也按籩豆具而有巾盛之<lb/>
　也釋文亦音成與此同爾<hi>士喪禮</hi>
<pb n="4a"/>靲　用軡舉琴反按監本軡作靲<hi>士喪禮</hi>
晚　輓而音挽按監本挽作晚<hi>士喪禮</hi>
七　釋采士代反按監本士作七<hi>士喪禮</hi>
才　兄弟從注云下用反按監本下作才<hi>特牲饋食禮</hi>
辦　猶辨辨當作辦<hi>特牲饋食禮</hi>
注　啓㑹注云下主于㑹同按監本主作注<hi>特牲饋食禮</hi>
嘏　聽蝦古雅反受福曰蝦蝦長也按監本蝦作嘏少<lb/>
　牢饋食受蝦同<hi>特牲饋食禮</hi>
<pb n="4b"/>敫　作激注云劉本作徼音敷敷必敫字之誤也<hi>特牲饋食</hi>
　<hi>禮</hi>
孕　甑甗子盈反按監本盈作孕<hi>少牢饋食禮</hi>
申　捝手由鋭反按監本由作申<lb/>
彫　膮呼報反監本報作彫<lb/>
　　　淳于經注兼辨監本巾箱本之誤今至釋文乃<lb/>
　　　獨不然非敢畧也懼其煩而已此本之及作乃<lb/>
　　　旦作且土作士文作丈之類改而正之爾亦不<lb/>
<pb n="5a"/>　　　復辯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮識誤卷三<lb/>
</p>

  </div>
        </body>
    </text>
</TEI>
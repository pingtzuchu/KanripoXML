<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易本義集成</head>
    <p>
<pb n="1a"/>
欽定四庫全書　　　　　經部一<lb/>
　周易本義集成　　　　易類<lb/>
　　提要<lb/>
　　　　<hi>臣</hi>等謹案周易本義集成十二卷元熊良輔<lb/>
　　　　撰良輔字任重號梅邊南昌人延祐四年嘗<lb/>
　　　　領鄉薦其仕履未詳是書前有良輔自序稱<lb/>
　　　　丁巳以易貢同志信其僣説閔其乆勤出工<lb/>
　　　　費鋟梓丁巳即延祐四年元舉鄉試始於延<lb/>
<pb n="1b"/>
　　　　祐甲寅是科其第二舉也考元史選舉志是<lb/>
　　　　時條制漢人南人試經疑二道經義一道易<lb/>
　　　　用程氏朱氏而亦兼用古註疏不似明代之<lb/>
　　　　制惟限以程朱後併祧程而專尊朱故其書<lb/>
　　　　大㫖雖主乎羽翼本義而與本義異者亦頗<lb/>
　　　　多也黄虞稷千頃堂書目稱良輔是書外有<lb/>
　　　　易傳集疏不傳考易傳集疏元熊凱撰江西<lb/>
　　　　通志載凱字舜夫南昌人以明經開塾四十<lb/>
<pb n="2a"/>
　　　　年時稱遥溪先生同邑熊良輔受業焉良輔<lb/>
　　　　序中亦稱受易于遥溪熊氏與通志合截然<lb/>
　　　　兩人兩書虞稷以同姓同里同時遂誤合為<lb/>
　　　　一耳乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
周易本義集成序<lb/>
六經皆聖人垂訓後世之書而易經四聖人之手乃成<lb/>
其為書也大而天地性命之理無不包㣲而事物纎悉<lb/>
之情無不盡精入於無形粗及於有象人生日用一動<lb/>
靜語黙之間無非易道之流行顧由而不知者多耳伏<lb/>
羲始畫卦無文字可傳大槩以陽吉隂凶為義文王周<lb/>
公繫之以辭象占其本㫖也夫子贊易一以義理為主<lb/>
吉凶消長之理進退存亡之道於是乎大備葢象占固<lb/>
<pb n="3b"/>
義理之所寓而以義理為主象占亦在其中矣善學者<lb/>
於此先求易之本㫖然後廣而充之體用一源顯微無<lb/>
間之㫖將不待卜筮而後見此又自然之妙也自後儒<lb/>
析經附傳之餘學者支離蔓衍欲以明易而反以晦易<lb/>
至宋程子作易傳而義理之學大明然程子亦自謂某<lb/>
解易只説得七分朱子一以卜筮為説然後作易之本<lb/>
㫖益著朱子嘗曰有天地自然之易有伏羲之易有文<lb/>
王周公之易有孔子之易是則程子之傳孔子之易也<lb/>
<pb n="4a"/>
朱子之本義文王周公之易也推本而論孔子之易即<lb/>
文王周公之易文王周公之易即伏羲之易伏羲之易<lb/>
即天地自然之易也雖其㫖意微有不同而其理則未<lb/>
嘗有二要在善觀之耳良輔曩執經於遥溪熊先生已<lb/>
知好易迺大徳壬寅先生之友泉峰龔先生授徒泉山之<lb/>
麓良輔分教小學山深日長因得肆意於易取諸説而<lb/>
涵泳之顧以篇帙繁大衆説紛錯時有得失乃以己意<lb/>
採輯成編以朱子本義為主如語録如程傳以及諸家<lb/>
<pb n="4b"/>
之説與本義意合者亦有與本義不合而似得其㫖者<lb/>
備録以相𤼵名曰集疏泉峰先生親為校正復云云其<lb/>
後間有鄙見一二亦蒙不削囑遂成編至大辛亥良輔<lb/>
以所得復求是正而二先生病不起矣自是遺編獨抱<lb/>
不敢廢墜重念義理無窮學無止法期有所得以卒初<lb/>
志且欲使二先生之學萬一可傳於後也於是繕寫成<lb/>
編凡一十三卷藏之以俟㑹丁巳以易貢而同志益信<lb/>
其僭説閔其久勤間出工費勉鋟諸梓而竺溪劉直方<lb/>
<pb n="5a"/>
實主張是不能辭也因僭書其端云時至治壬戌五月<lb/>
辛卯南昌後學鄉貢進士熊良輔任重謹序<lb/>
</p>
<p>
</p>
  </div>
</body>
</text>
</TEI>
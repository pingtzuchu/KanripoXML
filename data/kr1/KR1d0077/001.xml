<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>夏小正戴氏傳卷一</head> <lb/>
    <p>
<pb n="1a"/>
欽定四庫全書<lb/>
　夏小正戴氏傳卷一<lb/>
　　　　　　　　　　　宋　傅崧卿　注<lb/>
春<lb/>
正月啟蟄鴈北鄉雉震呴<hi>關本脫呴字</hi>魚陟負冰農緯厥耒<lb/>
初歳祭耒始用暢<hi>關本作畼舊注音韔案畼不生也暢訓逹作暢為是</hi>囿有見韭<lb/>
時有俊風寒日滌凍塗田䑕岀農率均田獺獸祭魚<hi>戴禮作獺祭魚以傳考之當作獺獸祭魚</hi>鷹則為鳩農及雪澤初服于公田采<lb/>
<pb n="1b"/>
芸鞠則見初昬參中柳稊梅杏杝桃則華<hi>關本杝作柂非是杝音移木名也</hi>緹縞雞桴粥<hi>粥舊注音育</hi>
傳正月啟蟄言始發蟄也鴈北鄉先言鴈而後言鄉者<lb/>
何也見鴈而後數其鄉也鄉者何也鄉其居也鴈以北<lb/>
方為居何以謂之居<hi>戴禮何以謂之為居</hi>生且長焉爾九月遰鴻<lb/>
鴈<hi>遰音遞案唐韻迢遰去也避也</hi>先言遰而後言鴻鴈也<hi>舊注而一作如</hi>見遰<lb/>
而後數之則鴻鴈也<hi>關本數作如今以上文正其誤與大戴合</hi>何不謂之南<lb/>
鄉也<hi>戴禮何不謂南鄉</hi>曰非其居也故不謂之南鄉<hi>大戴無之字</hi>記<lb/>
<pb n="2a"/>
鴻鴈之遰而<hi>舊注一作如</hi>不記其何鄉也曰鴻不必當小正<lb/>
之遰必者也<hi>戴禮無下必字</hi>雉震呴震也者鳴也呴也者鼓其<lb/>
翼也<hi>關本雉震雉震也者鳴也大戴禮雉震呴震呴震也者鳴也今依大戴禮増呴字下震二字蓋衍文冝刪</hi>正月必雷雷不必聞<hi>關本聞作同</hi>惟雉為必聞之何以謂<lb/>
之雷則雉震呴相識以雷<hi>關本何必謂之雷則震呴相識以雷</hi>魚陟負冰<lb/>
陟升也負冰云者言解蟄也農緯厥耒緯束也束其耒<lb/>
云爾者用是見君之亦有耒也<hi>關本作見君子之亦有束也</hi>初歳祭<lb/>
耒始用暢<hi>關本作畼舊注音韔</hi>暢也者終歳之用祭也其曰初云<lb/>
<pb n="2b"/>
爾也者言是月之始用之也初者始也<hi>關本初歳祭耒始用畼畼者其曰初云爾畼也者終歳之用祭也言是月之始初者始也大戴禮初歳祭耒始用畼也其月初云爾暢也者終歳之用祭也言是月之始用之也初者始也</hi>或曰祭韭也囿有見韭囿也者<lb/>
園之燕也<hi>大戴禮囿也園之燕者也</hi>時有俊風俊者大也<hi>關本俊也者大也</hi>
大風南風也何大於南風也曰合冰必於南風<hi>關本合冰作合水</hi>解冰必於南風生必於南風收必於南風<hi>關本收作殺</hi>故<lb/>
大之也寒日滌凍塗<hi>舊注滌一作條</hi>滌也者變也變而煖也凍<lb/>
塗也者<hi>大戴凍塗者</hi>凍下而澤上多也田䑕出田䑕者嗛䑕<lb/>
<pb n="3a"/>
也記時也農率均田率者循也均田者始除田也言農<lb/>
夫急除田也獺獸祭魚<hi>大戴作獺祭魚</hi>其必與之獸何也曰非<lb/>
其類也祭也者得多也善其祭而後食之<hi>關本善作美</hi>十月<lb/>
豺祭獸謂之祭獺祭魚謂之獸祭何也<hi>大戴及關本作謂之獸何上文考之當也舊注一作謂之祭獸一作謂之獸祭</hi>豺祭其類獺祭非其類故謂之<lb/>
獸大之也鷹則為鳩鷹也者其殺之時也鳩也者非其<lb/>
殺之時也善變而之仁也故具言之也則盡其辭也鳩<lb/>
為鷹變而之不仁也故不盡其辭也農及雪澤言雪澤<lb/>
<pb n="3b"/>
之無髙下也初服于公田古有公田焉者古言先服公<lb/>
田而後服其田也采芸<hi>舊注云似邪臼可食</hi>為廟采也<hi>關本一為廟采也</hi>
鞠則見鞠也者何也<hi>大戴鞠者何也</hi>星名也鞠則見也<hi>關本無鞠字</hi>
歳再見爾初昬參中蓋記時也云斗柄<hi>舊注一作斗</hi>縣在下<lb/>
言斗柄者所以著參之中也柳稊稊也者發孚也<hi>關本稊者發孚也</hi>梅杏杝桃則華杝桃山桃也<hi>關本杝作柂</hi>緹縞緹縞也<lb/>
者莎隨也<hi>關本縞也者莎隨緹縞也者莎也舊注緹莎隨莎草也爾雅縞侯莎大戴禮隨也以下文及正文考之當作緹者莎隨也</hi>縞也者<hi>舊注縞一作闕大戴作緹</hi>其實也先言緹而<lb/>
<pb n="4a"/>
後言縞何也緹先見者也何以謂之小正以小著名也<lb/>
<hi>大戴以著名也</hi>雞桴粥粥也者<hi>關本無下粥字</hi>相粥之時也或曰桴嫗<lb/>
伏也粥養也<hi>舊注音育崧卿案記嫗伏嫗音於具伏音扶又</hi>
二月往耰黍<hi>關本黍作柔</hi>禪初俊羔助厥母粥綏多女士<hi>關本綏作縘</hi>丁亥萬用入學祭鮪榮菫菜蘩昆小蟲抵蚳來降<lb/>
<hi>關本小蟲傳自昆簡誤列於五月以下脫承煑梅之下</hi>燕乃睇剥鱓<hi>大戴鱓作□</hi>有鳴<lb/>
倉庚榮芸時有見稊始收<lb/>
傳二月往耰黍<hi>關本黍作柔</hi>禪禪也初俊羔助厥母粥<hi>音育</hi>俊<lb/>
<pb n="4b"/>
也者大也粥也者養也言大羔能食草木而不食其母<lb/>
也羊羔非其子而後養之<hi>羊羔關本作羊蓋舊注蓋一作羔</hi>善養而記<lb/>
之也或曰夏有煑祭<hi>大戴夏作憂</hi>祭也者用羔是時也不足<lb/>
喜樂善羔之為生也<hi>關本不足善樂喜羔之為生也</hi>而記之與羊牛<hi>舊注一本作羔羊</hi>腹時也綏多女士<hi>關本綏作縘</hi>綏安也冠子取婦之<lb/>
時也丁亥萬用入學丁亥者吉日也萬也者干戚舞也<lb/>
入學者太學也謂今時大舍采也祭鮪祭不必記記鮪<lb/>
何也鮪之至有時美物也鮪者魚之先至者也<hi>關本脫之字</hi>
<pb n="5a"/>
而其至有時謹記其時榮菫菜也<hi>大戴菜也作菜色</hi>采蘩<hi>大戴采作菜</hi>蘩由胡由胡者繁母也皆豆實也故記之昆小蟲抵<lb/>
蚳昆者衆也猶魂<hi>大戴猶作由</hi>魂也者動也小蟲動也其先<lb/>
言動而後言蟲者何也萬物至是動而後著<hi>大戴脫至字</hi>抵<lb/>
猶推也蚳螘卵也為祭醢也取之則必推之推之不必<lb/>
取取必推而不言取來降燕乃睇燕乙也降者下也言<lb/>
來者何也莫能見其始出也<hi>關本作莫能見始出也</hi>故曰來降言<lb/>
乃睇何也睇者盻也盻者視可為室者也<hi>大戴作也者</hi>百鳥<lb/>
<pb n="5b"/>
皆曰巢突穴取與之室<hi>關本作取與室</hi>何也操泥而就家人人<lb/>
内也<hi>關本作就家入人内也</hi>剥鱓以為皷也<hi>關本鱓作□</hi>有鳴倉庚倉<lb/>
庚者商庚也<hi>關本倉庚商庚也脫者字</hi>前庚者長股也榮芸時有見<lb/>
稊始收有見稊而後始收是小正序也<hi>大戴小正序也作小其序也</hi>
小正之序時也皆若是也稊者所為豆實<hi>關本自也皆豆實也以下脫簡在五月承又言之時何也之後也</hi>
三月參則伏攝桑萎揚<hi>舊注萎一作苑</hi>䍷羊螜則鳴頒冰采識妾子<lb/>
始蠶執養宫事祈麥實越有小旱田䑕化為鴽拂桐芭鳴鳩<lb/>
<pb n="6a"/>
傳三月參則伏伏者非亡之辭也<hi>大戴禮亡作忘</hi>星無時而不<lb/>
見我有不見之時故曰伏云攝桑攝而記之急桑也萎<lb/>
<hi>舊注一作苑</hi>揚揚則花<hi>舊注一作范</hi>而後記之䍷羊羊有相還之<lb/>
時其類䍷䍷然<hi>舊注䍷䍷一作□䍷</hi>記變爾或曰䍷羝也螜則鳴<lb/>
螜天螻也頒冰頒冰也者分冰以授大夫也<hi>關本以接授大夫也</hi>
采識識草也<hi>大戴草作早</hi>妾子始蠶妾而後子何也曰事有<lb/>
漸也言自卑事者始也<hi>大戴禮作言自卑事者始無也字以義權之當云言事自卑者始</hi>執養宫事執操也養長也祈麥實麥者五榖之先見<lb/>
<pb n="6b"/>
者故急祈而記之也越有小旱越于也記是事恒有小<lb/>
旱田鼠化為鴽鴽鵪也變而之善故盡其辭也鴽為鼠<lb/>
變之不善故不盡其辭也拂桐芭拂也桐芭之時也<hi>舊注一本拂也者桐芭之時也</hi>或曰言桐芭始生貌拂拂然也鳴鳩言始<lb/>
相命也先鳴而後鳩何也鳩者鳴而後知其鳩也<hi>關本自鳩言始相命以下脫簡在二月傳承由胡者繁母今以大戴禮正其誤</hi>
　<lb/>
　夏小正戴氏傳卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
後序<lb/>
或問曰春秋以日月為例信乎何其擾擾紛亂而不可<lb/>
合也應之曰子考之春秋而疑之耶抑將用傳者之説<lb/>
而後疑之也苟用傳者之説是宜擾擾紛亂而不可合<lb/>
矣左氏不著日月之例獨於公子益師卒則著之曰公<lb/>
不與小斂故不書日彼蓋不知經於他事皆以日月為<lb/>
例惟於崩薨卒葬與諸侯之弑者則不著例焉蓋以為<lb/>
人之善惡必見於其行事則亦無事於死而後為之褒<lb/>
<pb n="1b"/>
貶也彼弑君父天下之大惡矣於春秋之文無所貶以<lb/>
為其惡不貶而自見又奚區區以日月例為哉故自天<lb/>
子崩公薨大夫卒内夫人内女卒中國夷狄之弑君與<lb/>
凡書葬者必從而日焉其尊卑外内輕重大小一皆同<lb/>
之凡以見其不為例焉爾若夫赴告之不備史氏之闕<lb/>
遺然後吾從而闕之不嫌也由是言之左氏考聖人之<lb/>
例亦太疎畧矣彼二傳知日月之例然亦不知崩葬卒<lb/>
薨與弑君之無例也則又强為之説是以其辭至於乖<lb/>
<pb n="2a"/>
亂而不可信矣或者又曰然則春秋於他事闕日月者<lb/>
少而於卒葬之事闕日月者獨多何耶應之曰凡卒葬<lb/>
之事見於經者幾且三百最多而繁也且又一國之事<lb/>
其來赴之辭一有不備則日月之失史氏遂不可得而<lb/>
書矣若夫其他會盟戰敗入滅之類見於經者大抵不<lb/>
過數十而又非一國之事其來赴者諸國所與有事焉<lb/>
者皆至焉然後可參證而得日月之詳也且嘗謂春秋<lb/>
獨於此不以日月為例者豈以其多闕而後不可為例<lb/>
<pb n="2b"/>
乎以事言之則如此以理考之又如彼二者其將有得<lb/>
於聖人之意也且夫史氏之記事有常體矣其書必曰<lb/>
某時某月某日某事矣其失日月者則闕之亦必曰是<lb/>
闕日月者也惟聖人修經然後立例焉蓋曰天下有内<lb/>
外國家有大小位有尊卑事有輕重不可得而齊也是<lb/>
故詳中夏而畧夷狄詳大國而畧小國詳内而畧外詳<lb/>
君而畧臣詳所重而畧所輕此春秋之意而日月之例<lb/>
所從生也著日以為詳著時以為畧又有詳畧之中則<lb/>
<pb n="3a"/>
著月焉此其常也其有當畧而詳與當詳而畧者聖人<lb/>
豈徒為是之紛紛哉蓋有寓於其間而後云爾也故有<lb/>
當日而不日者如公敗齊師于長勺公敗宋師于乘丘<lb/>
禘于太廟用致夫人公子憖出奔齊公及邾儀父盟于<lb/>
蔑公及齊大夫盟于蔇之類是也有不當日而日者如<lb/>
衞侯衎復歸于衞衞侯出奔齊呉入郢公子遂及齊侯<lb/>
盟于郪丘仲孫速會莒人盟于向宋衞陳鄭灾取郜取<lb/>
防之類是也有當月而不月者如臧孫許及晉侯盟于<lb/>
<pb n="3b"/>
赤棘仲孫何忌及邾子盟于拔<hi>按原本作句繹誤蓋句繹之盟不但書月且加日也今改正</hi>許凡三遷楚人滅江楚人滅黄呉滅巢滅項公<lb/>
如齊納幣觀社逆女公如晉至河乃復之類是也又有<lb/>
不當月而月者如宋人執滕子嬰齊宋司馬華孫來盟<lb/>
郕伯來奔宋人及楚人平城楚丘取鄫取鄆之類是也<lb/>
至於事有同日而後事屬先事則于先事加日焉如甲<lb/>
午宋灾宋伯姬卒之類是也又有兩事皆當日先事故<lb/>
不日則後事亦不復日如夫人姜氏孫于邾公子慶父<lb/>
<pb n="4a"/>
出奔莒之類是也其事有同月先事不當月而後事當<lb/>
月則於先事月之如王二月莒人伐杞取牟婁戊申衞<lb/>
州吁弑其君完秋九月楚子圍宋葬曹文公之類是也<lb/>
又有兩事先事當月固自書月後事故不月雖繼月不<lb/>
嫌也如自正月不雨至于秋七月及蘇子盟于女栗正<lb/>
月諸侯盟于祝柯公至自伐齊之類是也又如兩事先<lb/>
事故不月後事雖當月亦不復月不嫌也如春公至自<lb/>
齊祭叔來聘秋公子結媵陳人之婦于鄄遂及齊侯宋<lb/>
<pb n="4b"/>
公盟夫人姜氏如莒之類是也其有事實異日而嫌於<lb/>
同日則各著日以别之如壬午公子遂會晉趙盾盟于<lb/>
衡雍乙酉公子遂會雒戎盟于暴癸酉大雨震電庚寅<lb/>
大雨雪之類是也有事實同日而嫌於異日則先著日<lb/>
以見之如甲寅齊人伐衞衞人及齊人戰庚申莒潰楚<lb/>
人入鄆之類是也有事不當日以書晦朔則不得不日<lb/>
如己卯晦震夷伯之廟戊申朔隕石于宋五之類是也<lb/>
有一事而再見者其於日月先畧而後詳如冬公如晉<lb/>
<pb n="5a"/>
十二月己丑公及晉侯盟冬會諸侯伐鄭十二月己亥<lb/>
同盟于戲之類是也有以後事之例證先事者如夏四<lb/>
月甲寅臧孫許卒繼之以公如晉則疑於公如例月者<lb/>
也然於下書秋公至自晉則知公如晉是不月者矣有<lb/>
以先事之例證後事者如夏五月甲午遂滅偪陽繼之<lb/>
以公至自會則疑於公至例月者也然先書春公會晉<lb/>
侯宋公衞侯曹伯莒子邾子滕子薛伯杞伯小邾子齊<lb/>
世子光會呉于柤則知公至是不月者矣考日月之例<lb/>
<pb n="5b"/>
至於此見聖人之用心其謹且嚴而可畏也彼曰無例<lb/>
云者是未嘗深考乎春秋之例者也使其深考乎春秋<lb/>
之例則亦不遽云爾矣雖然春秋之闕日月者固有之<lb/>
如桓之四年七年無秋冬定十四年無冬桓十四年書<lb/>
夏五而闕其月莊二十二年書夏五月而闕其事僖二<lb/>
十八年書壬申而不繫之月桓十七年書五月而不繫<lb/>
之夏昭十年書十二月而不繫之冬郭公仲孫忌與凡<lb/>
日食而不繫朔與日者皆闕也彼傳者又以為從史之<lb/>
<pb n="6a"/>
闕文則近於無功故不得不為異説以附之使聖人之<lb/>
㫖汨亂而不可考者諸儒好異之罪也嗟夫不信史之<lb/>
闕文以求聖人之意是猶航斷塹之水而欲至于海亦<lb/>
不可得矣盍亦避礙而通諸理乎左氏之畧也公羊穀<lb/>
梁之鑿也持是三者以考春秋適足以多惑而已矣故<lb/>
余撮其大槩而論之附于卷末使學者得從事焉<lb/>
</p>
<p>
</p>
  </div>
</body>
</text>
</TEI>
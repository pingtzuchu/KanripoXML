<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經解卷五</head>
    <p>
<pb n="1a"/>
欽定四庫全書<lb/>
　春秋經解卷五　　　　　宋　崔子方　撰<lb/>
　　僖公<lb/>
元年春王正月<lb/>
　僖公之不即位見閔公之弑也<lb/>
齊師宋師曹伯次于聶北救邢<lb/>
　古之用兵觀勢而後動次于聶北為之聲援葢救邢<lb/>
　也傳謂言次非救似誤矣桓公攘外患而安中國區<lb/>
<pb n="1b"/>
　區以是為己任卒復衞邢春秋與其有功而曰言次<lb/>
　非救何也<lb/>
夏六月邢遷于夷儀<lb/>
齊師宋師曹師城邢<lb/>
　此當曰諸侯城邢是師也非諸侯也當曰諸侯之大<lb/>
　夫城邢是師也不可以稱大夫也當曰諸侯之師然<lb/>
　春秋未有稱諸侯之師者必歴數之如桓十三年齊<lb/>
　師宋師衞師燕師敗績是也<lb/>
<pb n="2a"/>
秋七月戊辰夫人姜氏薨于夷齊人以歸<lb/>
　凡夫人薨不地夫人之居有當處其薨不必地也其<lb/>
　地故也葢齊人以夫人歸至夷而殺之也然則何以<lb/>
　不言齊人以夫人歸為内諱也春秋所為諱者必有<lb/>
　以見之下言齊人以歸不疑矣成八年書把叔姬卒<lb/>
　把伯來逆叔姬之䘮以歸此以歸亦在薨下而不言<lb/>
　以䘮歸知非以䘮歸者也先薨而後以歸然後其事<lb/>
　見矣<lb/>
<pb n="2b"/>
楚人伐鄭<lb/>
　楚何以始稱荆今稱楚荆以州號楚以國號楚已强<lb/>
　能自同乎中國故春秋從而進之進楚所以見南蠻<lb/>
　之强而傷中國之微也楚自是而後例以中國矣<lb/>
八月公會齊侯宋公鄭伯曹伯邾人于檉<lb/>
　衣裳之會也桓會不月公八月與邾人會九月而敗<lb/>
　其師以會為不信矣故月之以見譏<hi>按本例云譏喪會</hi>
九月公敗邾師于偃<lb/>
<pb n="3a"/>
　於會則月於敗其師則不日凡以見譏焉爾<lb/>
冬十月壬午公子友帥師敗莒師于酈獲莒挐<lb/>
　傳謂莒無大夫大季友之獲誤矣莒固有大夫矣莒<lb/>
　慶莒意恢之類是也即無大夫其接於我也若邾鄫<lb/>
　小國亦書其人葢以我事而書如邾畀我邾快鄫世<lb/>
　子巫之類是也<lb/>
十有二月丁巳夫人氏之䘮至自齊<lb/>
　不稱姜貶夫人不得於父母家故貶其姓文姜之罪<lb/>
<pb n="3b"/>
　其終不見故於其始孫貶焉哀姜之罪其終見於齊<lb/>
　人殺之故不於其始孫貶而貶其以喪至生而出見<lb/>
　殺而歸以為莫重乎其以䘮至也<lb/>
二年春王正月城楚丘<lb/>
　楚丘衞邑諸侯城之以封衞也不言孰城順桓意也<lb/>
　狄滅衞桓公以為恥城楚丘以封衛桓公不以為功<lb/>
　為之諱其始必為之諱其終夫桓公之功所以從簡<lb/>
　書安中國存亡繼絶唯是之為最春秋於其所恥者<lb/>
<pb n="4a"/>
　則順其意而畧之畧之所以重見其美也書邢之事<lb/>
　則以詳書衞之事則以畧詳畧不同然後當時之事<lb/>
　可知而桓公之功著矣雖然亦必有見焉定之方中<lb/>
　之詩存則城楚丘之事亦明矣使後世之人智者晰<lb/>
　於理而不疑愚者質於事而不惑是聖人之意也春<lb/>
　秋書城者二十九未有以月志者今城楚丘獨以月<lb/>
　志見桓公之急於存亡合諸侯之衆曾不踰月遂城<lb/>
　衞都云爾變例以為言所以見美於桓公也<lb/>
<pb n="4b"/>
夏五月辛巳葬我小君哀姜<lb/>
虞師晉師滅夏陽<lb/>
　三家載虞虢之事詳矣重以孟子之言而取信焉春<lb/>
　秋之例國曰滅邑曰取夏陽邑也而言滅此聖人之<lb/>
　深意葢當是時虞虢為唇齒之國虢之有虞猶虞之<lb/>
　有虢勢相倚也夫夏陽者虢之塞邑而晉師之所由<lb/>
　入也夏陽亡則虢必亡虢亡則虞必亡矣故於夏陽<lb/>
　不言取而言滅以見夏陽之重繫兩國之存亡夏陽<lb/>
<pb n="5a"/>
　一書滅而兩國之滅不復言矣於虞之滅也則曰晉<lb/>
　人執虞公以見虞之滅已久晉人特執一虞公云爾<lb/>
　夏陽之役晉為之主而先虞師何也猶曰虞不假晉<lb/>
　道則晉不可得而至乎虢晉之得至乎虢者由虞假<lb/>
　晉道而先為之率也故春秋以虞首惡焉<lb/>
秋九月齊侯宋公江人黄人盟于貫<lb/>
　衣裳之會也見齊桓之盛逺致江黄之人莫不來會<lb/>
　也<lb/>
<pb n="5b"/>
冬十月不雨<lb/>
楚人侵鄭<lb/>
三年春王正月不雨夏四月不雨<lb/>
　夫禮有雩雩者求雨之祭也然春秋于書不雨書旱<lb/>
　之年則未嘗書雩于書雩之年則未嘗書旱與不雨<lb/>
　何也蓋春秋之例凡雩而得雨則書雩雩而不得雨<lb/>
　則書不雨為災則書旱今歴三時而三書不雨僖公<lb/>
　之憂民閔雨數為之雩于雩而不得雨則又書不雨<lb/>
<pb n="6a"/>
　書之詳以志其勤也彼歴三時不雨而畧曰自某月<lb/>
　不雨至于某月于文之世三書之見文公不憂民閔<lb/>
　雨而不為之雩則異乎僖公之賢也此詩人所以頌<lb/>
　僖公之能務農者歟<hi>按本例云於雩之時而不雨則以時志不雨於雩之踰時而不</hi>
　<hi>雨則又各以首月志不雨</hi>
徐人取舒<lb/>
　舒葢楚屬邑<hi>按諸家皆以舒為楚屬國崔氏獨以為邑葢拘于書取之例也</hi>徐人恃<lb/>
　齊故取之也及桓徳既衰而後楚亟伐徐徐之禍自<lb/>
<pb n="6b"/>
　此始矣<lb/>
六月雨<lb/>
　以不雨為憂則以雨為喜矣故志之也<lb/>
秋齊侯宋公江人黄人會于陽榖<lb/>
　江黄小國且逺以桓公之盛曷為數與其微者會盟<lb/>
　江黄漢陽之諸姬實附于楚齊桓方欲事楚故數與<lb/>
　此二國會然其君畏楚不敢輒出是以皆使大夫至<lb/>
　也江黄之禍自此始矣是時齊與江黄謀楚明年遂<lb/>
<pb n="7a"/>
　興陘之師則斯㑹也其有兵車矣故不在九合之數<lb/>
冬公子友如齊涖盟<lb/>
　涖盟主彼盟也而我欲之來盟主我盟也而彼欲之<lb/>
　其盟强矣春秋譏焉故例皆不月以見之<lb/>
楚人伐鄭<lb/>
四年春王正月公㑹齊侯宋公陳侯衞侯鄭伯許男曹<lb/>
伯侵蔡蔡潰遂伐楚次于陘<lb/>
　蔡邇于楚而親于楚自桓之覇數會諸侯而蔡不至<lb/>
<pb n="7b"/>
　故先侵蔡而遂伐楚也其言次何見桓公師止于陘<lb/>
　以問楚罪而不遽加兵焉凡桓會不月其月為蔡潰<lb/>
　也凡潰例月<lb/>
夏許男新臣卒<lb/>
　不言卒于師内桓師也<lb/>
楚屈完來盟于師盟于召陵<lb/>
　屈完之來楚子使觀齊師之强弱而欲為之慮屈完<lb/>
　知齊侯之義為可服也於是請盟焉以安其國故不<lb/>
<pb n="8a"/>
　稱使以見度事之宜而能求盟者在屈完也春秋與<lb/>
　之且是時楚未有大夫而曰屈完葢進之也與齊髙<lb/>
　子來盟同例其先言來盟于師又言盟于召陵始求<lb/>
　盟之時師在陘也與之盟之時師退于召陵矣故兩<lb/>
　言盟也且見楚已求服故桓公為之退舍以禮楚<lb/>
齊人執陳轅濤塗<lb/>
　賣師不忠者濤塗之罪也<lb/>
秋及江人黄人伐陳<lb/>
<pb n="8b"/>
　齊人及之也承上齊人執轅濤塗無他事不再言齊<lb/>
　人不疑也不言遂以見其為一事而已猶曰執陳轅<lb/>
　濤塗而伐陳爾然則何以不言以不與濤塗俱也江<lb/>
　黄本楚與國雖數與齊會盟然而畏楚不敢與陘之<lb/>
　師楚既内服然後從齊以伐陳也<lb/>
八月公至自伐楚<lb/>
　先侵蔡後伐楚又盟召陵而獨以伐楚致二事偶以<lb/>
　其大者致也不以會致召陵之盟盟屈完而已<lb/>
<pb n="9a"/>
葬許穆公<lb/>
冬十有二月公孫兹帥師會齊人宋人衞人鄭人許人<lb/>
曹人侵陳<lb/>
　召陵之會齊人有怒于陳不欲重勞諸侯之師故獨<lb/>
　與江黄伐之今又合七國之大夫而復侵陳陳雖有<lb/>
　罪執其人伐其國可也而又侵之以齊為已甚故月<lb/>
　之以見譏<lb/>
五年春晉侯殺其世子申生<lb/>
<pb n="9b"/>
　忘天性之愛忽社稷之重而殺其嗣子以晉侯為大<lb/>
　惡故斥其爵以惡之凡殺世子母弟者目君也<lb/>
把伯姬來朝其子<lb/>
　其子何以不名弱也譏不在其子故以略言之其言<lb/>
　朝何是為世子者也然則何以不言世子世子者世<lb/>
　其世也可以繼把不可以繼伯姬然則何以不言朝<lb/>
　杞世子言把世子則疑非伯姬之子也婦人而朝其<lb/>
　子非禮明矣<lb/>
<pb n="10a"/>
夏公孫兹如牟<lb/>
公及齊侯宋公陳侯衞侯鄭伯許男曹伯會王世子于<lb/>
首止<lb/>
　衣裳之會也殊會王世子尊之也尊世子所以尊天<lb/>
　王也所謂正而不譎也此齊欲會而以公及之變例<lb/>
　也見齊之避不主也<lb/>
秋八月諸侯盟于首止<lb/>
　再言諸侯見王世子不與盟也齊桓行覇尊王室不<lb/>
<pb n="10b"/>
　敢上盟王世子諸侯自相與盟爾<lb/>
鄭伯逃歸不盟<lb/>
　鄭伯與於會矣但不與盟爾是有畏於楚故也當是<lb/>
　時楚之强已加乎中國矣<lb/>
楚人滅弦弦子奔黄<lb/>
九月戊申朔日有食之<lb/>
冬晉人執虞公<lb/>
　此滅也其不言晉人滅虞何也見夏陽之滅而虞已<lb/>
<pb n="11a"/>
　亡矣晉人特執一虞公而已春秋惟宋以二王後稱<lb/>
　公其餘諸侯未有稱公者死則以例稱之凡言葬某<lb/>
　公者是也今虞公見執而稱公以見國滅而身死焉<lb/>
　故以死例稱之不然則與楚人執徐子晉人執鄭伯<lb/>
　同例何以見其國滅而身死乎夫貪賂忘親甘佞言<lb/>
　而自取滅亡之禍者虞公之罪也凡執諸侯與内大<lb/>
　夫例月執外大夫例時虞執不月凡以見虞之亡也<lb/>
六年春王正月<lb/>
<pb n="11b"/>
夏公會齊侯宋公陳侯衞侯曹伯伐鄭圍新城<lb/>
　責逃盟之罪也<lb/>
秋楚人圍許<lb/>
諸侯遂救許<lb/>
　葢上圍新城之諸侯間有楚人圍許于文不屬故再<lb/>
　曰諸侯也其他類此<lb/>
冬公至自伐鄭<lb/>
　先伐鄭後救許不以救許致二事偶致其大者也<lb/>
<pb n="12a"/>
七年春齊人伐鄭<lb/>
夏小邾子來朝<lb/>
鄭殺其大夫申侯<lb/>
　申侯與陳轅濤塗為讎者也齊人伐鄭故鄭殺申侯<lb/>
　以說于齊而後世子華受盟于甯母也<lb/>
秋七月公會齊侯宋公陳世子欵鄭世子華盟于甯母<lb/>
曹伯班卒<lb/>
公子友如齊<lb/>
<pb n="12b"/>
冬葬曹昭公<lb/>
八年春王正月公會王人齊侯宋公衞侯許男曹伯陳<lb/>
世子欵盟于洮<lb/>
　王人微者而序諸侯之上尊王命也曹伯在䘮而不<lb/>
　降名春秋亦如其志而已洮之盟衣裳之會也<lb/>
鄭伯乞盟<lb/>
　鄭伯葢與於盟矣志其乞盟而已如陳侯如會巳與<lb/>
　於會矣志其後至而已春秋不失實如此<lb/>
<pb n="13a"/>
夏狄伐晉<lb/>
秋七月禘于大廟用致夫人<lb/>
　致夫人而不稱氏姓畧之也立妾之辭也僖公即位<lb/>
　未嘗納幣逆女而下書夫人姜氏知立妾而為之矣<lb/>
　其言致何猶致女也父母家之辭也不正公以妾為<lb/>
　妻故以其父母之辭致之且畧之也夫宗廟之祭或<lb/>
　書祭或書有事何也譏在祭則目祭譏不在祭則書<lb/>
　有事而已譏在祭則目祭烝嘗吉禘用郊之類是也<lb/>
<pb n="13b"/>
　譏不在祭則書有事有事于大廟有事于武宫之類<lb/>
　是也禘于大廟用致夫人譏致夫人也然復目其祭<lb/>
　何也葢兼譏之禮人君三年之䘮畢而祫五年而禘<lb/>
　自是以為常今僖公即位八年矣而為禘知非所以<lb/>
　禘也其言用致何見為此禘者特用之致夫人而已<lb/>
　然則不當禘亦明矣與用郊之言用同意春秋之事<lb/>
　於其辭不足以見褒貶與有疑者然後日月之例變<lb/>
　焉今禘之譏明矣然復不日何也嫌於致夫人之為<lb/>
<pb n="14a"/>
　禮故又不日以見之致夫人重事例當日<lb/>
冬十有二月丁未天王崩<lb/>
九年春王正月丁丑宋公御說卒<lb/>
夏公會宰周公齊侯宋子衞侯鄭伯許男曹伯于葵丘<lb/>
秋七月乙酉伯姬卒<lb/>
九月戊辰諸侯盟于葵丘<lb/>
　衣裳之會也夫桓盟不日以為信且葵丘之盟束牲<lb/>
　載書而不㰱血加五命以令諸侯此桓之盛而反日<lb/>
<pb n="14b"/>
　之何也周衰之末天下無王諸侯有能興起者則易<lb/>
　然也以桓公之盛管仲之賢而不能有志乎此乃區<lb/>
　區為伯者之政此孔子所以小之雖然當春秋之時<lb/>
　所以攘戎狄安中國九合諸侯一匡天下免民於左<lb/>
　袵之患者桓公之功也春秋與其伯而小其不至於<lb/>
　王故於九合之會則信之以致其美於葵丘之盟則<lb/>
　變例以見譏焉然獨於是盟然後見譏何也猶曰桓<lb/>
　之盛極此而已無能為矣故譏之也<lb/>
<pb n="15a"/>
甲子晉侯佹諸卒<lb/>
冬晉里克殺其君之子奚齊<lb/>
　其曰殺其君之子何奚齊葢未立也晉侯始死其國<lb/>
　多難大臣各欲有所立故荀息奉君命而立奚齊未<lb/>
　果而為所殺也且稱世子則不可稱公子則不見其<lb/>
　君之所欲立者故繼之先君而謂之君之子也如蔡<lb/>
　侯般已死而有猶稱世子亦以其未立故也傳者謂<lb/>
　弑未踰年君之號似誤未踰年之君雖未稱爵然國<lb/>
<pb n="15b"/>
　人固已君之齊公子商人弑其君舎此未踰年而稱<lb/>
　君之證也<lb/>
十年春王正月公如齊<lb/>
　此朝也而不言朝不與朝也凡公如某而下不目其<lb/>
　事者皆朝也内大夫如某而不目其事者皆聘也夫<lb/>
　朝聘之設諸侯事天子之禮也於其所以事天子者<lb/>
　備然後有中相聘世相朝之禮然亦罕矣春秋之時<lb/>
　公之朝齊晉大國者三十有四而朝京師者一大夫<lb/>
<pb n="16a"/>
　聘諸侯者五十有二而聘京師者五夫二百四十二<lb/>
　年之間周歴十三王魯歴十二公而朝聘者才至乎<lb/>
　五六則是曠世而無一人以往也葢當時諸侯所以<lb/>
　事天子之禮略而所以事大國之禮詳以内為失所<lb/>
　事矣春秋之所不與故一皆没而不書使漫若以他<lb/>
　事往而不為朝聘者雖然於外之來接於我者皆書<lb/>
　朝聘焉則於内之往者不患不知為朝聘而或者以<lb/>
　為尊魯誤矣<lb/>
<pb n="16b"/>
狄滅温温子奔衞<lb/>
晉里克弑其君卓及其大夫荀息<lb/>
　<hi>按本例云失日也弑逆天下之大惡不區區以日月例見也其失日月者闕之志臣子不謹而已後並同</hi>
夏齊侯許男伐北戎<lb/>
晉殺其大夫里克<lb/>
秋七月<lb/>
冬大雨雪<lb/>
　志大也於月有之則書月於時有之則書時時非一<lb/>
<pb n="17a"/>
　志也<lb/>
十有一年春晉殺其大夫㔻鄭父<lb/>
　是里克之黨欲立重耳而以三公子之徒作亂者也<lb/>
夏公及夫人姜氏會齊侯于陽穀<lb/>
　僖公夫人也未嘗書逆葢致於大廟而後為夫人者<lb/>
　也不正公之以妾為妻又且與之出會故不月以見<lb/>
　譏<lb/>
秋八月大雩<lb/>
<pb n="17b"/>
冬楚人伐黄<lb/>
十有二年春王三月庚午日有食之<lb/>
夏楚人滅黄<lb/>
　桓始事楚江黄來會今楚伐黄而齊不救以至於滅<lb/>
　見桓之徳衰矣<lb/>
秋七月<lb/>
冬十有二月丁丑陳侯杵臼卒<lb/>
十有三年春狄侵衞<lb/>
<pb n="18a"/>
夏四月葬陳宣公<lb/>
公會齊侯宋公陳侯衞侯鄭伯許男曹伯于鹹<lb/>
　衣裳之會也<lb/>
秋九月大雩<lb/>
　雩或書月或書時葢於雩之月而得雨則以月志於<lb/>
　雩之時而得雨則以時志<lb/>
冬公子友如齊<lb/>
十有四年春諸侯城緣陵<lb/>
<pb n="18b"/>
　此會于鹹之諸侯也間有大雩公子友如齊於文不<lb/>
　屬故再言諸侯傳謂不書其人有闕者似誤矣<lb/>
夏六月季姬及鄫子遇于防使鄫子來朝<lb/>
　下書季姬歸于鄫是始嫁之文然則此時猶未嫁也<lb/>
　未嫁之女而乃與鄫子遇又終歸之于鄫此何義哉<lb/>
　故月之以見譏然則傳謂季姬來寧者誤矣<lb/>
秋八月辛卯沙鹿崩<lb/>
　<hi>按自此至僖三十三年永樂大典並闕</hi>
<pb n="19a"/>
狄侵鄭<lb/>
冬蔡侯肸卒<lb/>
十有五年春王正月公如齊<lb/>
　至是始純用五年一朝之制同于事天子之禮矣<hi>按此</hi>
　<hi>下經解九條並從黄震日抄檢補</hi>
楚人伐徐<lb/>
三月公會齊侯宋公陳侯衞侯鄭伯許男曹伯盟于牡<lb/>
丘遂次于匡<lb/>
<pb n="19b"/>
公孫敖帥師及諸侯之大夫救徐<lb/>
夏五月日有食之<lb/>
秋七月齊師曹師伐厲<lb/>
　<hi>按本例云厲楚屬也傳曰伐厲以救徐是也桓以安中國撫諸侯為己任不能却楚以救徐而顧伐厲厲</hi>
　<hi>何罪焉伐國以救國未可以公天下也於桓為病矣故加月以見譏</hi>
八月螽<lb/>
九月公至自會<lb/>
季姬歸于鄫<lb/>
<pb n="20a"/>
己卯晦震夷伯之廟<lb/>
冬宋人伐曹<lb/>
楚人敗徐于婁林<lb/>
　<hi>按本例云三年徐人取舒舒楚屬也葢徐人恃齊而取之也桓徳既衰故楚亟伐徐敗之婁林徐之禍有</hi>
　<hi>以自取故不月以見譏</hi>
十有一月壬戌晉侯及秦伯戰于韓獲晉侯<lb/>
十有六年春王正月戊申朔隕石于宋五是月六鷁退<lb/>
飛過宋都<lb/>
<pb n="20b"/>
　<hi>按本例云外異例時然春秋晦朔有事則書晦朔謹終始也志朔則不得不志月與日矣又嫌二者同日</hi>
　<hi>故加日月以見之凡事之嫌者殊志也</hi>
三月壬申公子季友卒<lb/>
夏四月丙申鄫季姬卒<lb/>
秋七月甲子公孫兹卒<lb/>
冬十有二月公會齊侯宋公陳侯衞侯鄭伯許男邢侯<lb/>
曹伯于淮<lb/>
　<hi>按本例云齊桓牡丘之盟陽穀之會淮之會葢有兵車也是時桓徳既衰楚亦内侮伐徐敗婁林之師桓</hi>
<pb n="21a"/>
　<hi>公於是合諸侯以救之又為之伐厲伐英氏以報楚則其有兵車亦明矣故淮之會加月以見譏</hi>
十有七年春齊人徐人伐英氏<lb/>
　敗徐豈英氏有力乎<lb/>
夏滅項<lb/>
秋夫人姜氏會齊侯于卞<lb/>
九月公至自會<lb/>
　<hi>按本例云齊桓會例不月淮之會譏也故月往而月致</hi>
冬十有二月乙亥齊侯小白卒<lb/>
<pb n="21b"/>
　齊桓之覇自莊十六年盟于幽至僖十六年盟于淮<lb/>
　凡十有二會而孔子稱桓公九合諸侯者舉其不以<lb/>
　兵車者而已莊十六年九國盟于幽二十七年五國<lb/>
　又盟于幽僖元年六國會于檉二年四國盟于貫五<lb/>
　年八國會王世子于首止七年五國盟于甯母八年<lb/>
　王人與七國會于洮九年宰周公與七國會于葵丘<lb/>
　十三年八國會于鹹凡九合諸侯不以兵車<lb/>
十有八年春王正月宋公曹伯衞人邾人伐齊<lb/>
<pb n="22a"/>
　<hi>按本例云不正四國之伐喪故加月以見譏</hi>
夏師救齊<lb/>
五月戊寅宋師及齊師戰于甗齊師敗績<lb/>
狄救齊<lb/>
秋八月丁亥葬齊桓公<lb/>
冬邢人狄人伐衞<lb/>
十有九年春王三月宋人執滕子嬰齊<lb/>
　<hi>按本例云滕子書名失地之君也夫諸侯有失地者諸侯相與納之可也今宋襄圗覇不能懐綏小國又</hi>
<pb n="22b"/>
　<hi>因其㣲弱而遂執之以宋為不義故加月以見譏</hi>
夏六月宋公曹人邾人盟于曹南<lb/>
鄫子會盟于邾己酉邾人執鄫子用之<lb/>
秋宋人圍曹<lb/>
衞人伐邢<lb/>
冬會陳人蔡人楚人鄭人盟于齊<lb/>
　<hi>按本例云盟于齊主齊而盟也是時齊桓既卒宋襄圖覇以劫諸侯葢諸侯不肯從宋而後為齊之盟所</hi>
　<hi>以未忘桓公之功也春秋善是盟故亦信而不月猶之桓公之志爾傳謂陳穆公請修好於諸侯以無忘</hi>
<pb n="23a"/>
　<hi>齊桓之徳猶信也</hi>
梁亡<lb/>
　<hi>按本例云梁之亡也不以月志然後知諸國有以自取滅亡之禍者其不月明矣</hi>
二十年春新作南門<lb/>
夏郜子來朝<lb/>
五月乙巳西宫災<lb/>
鄭人入滑<lb/>
秋齊人狄人盟于邢<lb/>
<pb n="23b"/>
冬楚人伐隨<lb/>
二十有一年春狄侵衞<lb/>
宋人齊人楚人盟于鹿上<lb/>
夏大旱<lb/>
秋宋公楚子陳侯蔡侯鄭伯許男曹伯會于盂執宋公<lb/>
以伐宋<lb/>
　<hi>按本例云凡大國執例月此特譏之而以時志為中國恥故畧之也</hi>
冬公伐邾<lb/>
<pb n="24a"/>
楚人使宜申來獻㨗<lb/>
十有二月癸丑公會諸侯盟于薄釋宋公<lb/>
二十有二年春公伐邾取須句<lb/>
　<hi>按本例云邾我之與國也冬伐之春又伐之而取其邑秋又與之戰以内為迫人已甚故不月以見譏</hi>
夏宋公衞侯許男滕子伐鄭<lb/>
　宋公釋乎執而遽伐鄭所以怒楚而致戰也<lb/>
秋八月丁未及邾人戰于升陘<lb/>
冬十有一月己巳朔宋公及楚人戰于泓宋師敗績<lb/>
<pb n="24b"/>
二十有三年春齊侯伐宋圍緡<lb/>
夏五月庚寅宋公兹父卒<lb/>
秋楚人伐陳<lb/>
冬十有一月把子卒<lb/>
二十有四年春王正月<lb/>
夏狄伐鄭<lb/>
秋七月<lb/>
冬天王出居于鄭<lb/>
<pb n="25a"/>
　<hi>按本例云王者無外然則天王之出見不能乎其家而出也其曰出失内之辭爾然于外猶得其所居焉</hi>
　<hi>故曰天王出居于鄭也夫貴為天子而不能容其母弟以得罪于母亦甚矣故春秋盡其辭且不月以見</hi>
　<hi>譏</hi>
晉侯夷吾卒<lb/>
二十有五年春王正月丙午衞侯燬滅邢<lb/>
夏四月癸酉衞侯燬卒<lb/>
宋蕩伯姬來逆婦<lb/>
宋殺其大夫<lb/>
<pb n="25b"/>
　豈嗣君三年喪畢而治泓戰之罪諸大夫有以衆死<lb/>
　者乎<hi>按黄震日抄云此以宋事臆度之不若闕所不知也</hi>
秋楚人圍陳納頓子于頓<lb/>
葬衞文公<lb/>
　<hi>按本例云大國次國之葬例月其越禮而葬者僭也故加日以見之其不及禮而葬者逼也故去月以見</hi>
　<hi>之傳稱宋華元樂舉厚葬文公今宋公之葬實日衞文侯之儉也今衞文之葬實不月以類考之可知矣</hi>
　<hi>古人以送死可當大事故春秋以葬禮為重於其過不及者明著譏焉按此與經解卒葬不著例之說異</hi>
冬十有二月癸亥公會衞子莒慶盟于洮<lb/>
<pb n="26a"/>
二十有六年春王正月己未公會莒子衞甯速盟于向<lb/>
齊人侵我西鄙公追齊師至酅弗及<lb/>
夏齊人伐我北鄙<lb/>
衞人伐齊<lb/>
公子遂如楚乞師<lb/>
秋楚人滅䕫以䕫子歸<lb/>
　<hi>按本例云傳謂虁子不祀其祖楚人讓之而䕫子終不祀也故楚人滅䕫夫有不祀之罪而且致怒大國</hi>
　<hi>者取亡之道春秋譏焉故不月以見之國滅不月則以歸不得而日也</hi>
<pb n="26b"/>
冬楚人伐宋圍緡<lb/>
公以楚師伐齊取榖<lb/>
　<hi>按本例云公恃逺國之師以伐甥舅之國而取其邑致怨之道故不月以見譏</hi>
公至自伐齊<lb/>
二十有七年春杞子來朝<lb/>
夏六月庚寅齊侯昭卒<lb/>
秋八月乙未葬齊孝公<lb/>
乙巳公子遂帥師入把<lb/>
<pb n="27a"/>
　春接其君秋入其國以内為過于把無譏<lb/>
冬楚人陳侯蔡侯鄭伯許男圍宋<lb/>
十有二月甲戌公會諸侯盟于宋<lb/>
　是時齊桓既没楚人肆横執宋公伐宋國敗宋師獻<lb/>
　宋㨗圍宋邑不道於宋已甚今又圍宋宋之盟猶薄<lb/>
　之盟爾<lb/>
二十有八年春晉侯侵曹晉侯伐衞<lb/>
公子買戍衞不卒戍刺之<lb/>
<pb n="27b"/>
　<hi>按本例云刺大夫例日謹有罪也以罪刺者不言其事言其事者有託也故不日以見譏</hi>
楚人救衞<lb/>
三月丙午晉侯入曹執曹伯畀宋人<lb/>
　<hi>按本例云晉文於是失正矣故加日以見譏</hi>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
楚殺其大夫得臣<lb/>
衞侯出奔楚<lb/>
<pb n="28a"/>
五月癸丑公會晉侯齊侯宋公蔡侯鄭伯衞子莒子盟<lb/>
于踐土<lb/>
　<hi>按本例云晉文始覇也桓文之盟不日以著其信則此何以日為下公朝于王所當日也加日於上知既</hi>
　<hi>盟而朝同在癸丑之日耳</hi>
陳侯如會<lb/>
公朝于王所<lb/>
六月衞侯鄭自楚復歸于衞衞元咺出奔晉<lb/>
陳侯欵卒<lb/>
<pb n="28b"/>
秋把伯姬來<lb/>
公子遂如齊<lb/>
冬公會晉侯齊侯宋公蔡侯鄭伯陳子莒子邾子秦人<lb/>
于温<lb/>
天王狩于河陽壬申公朝于王所<lb/>
　河陽之會三家皆謂再致天王似誤矣温之會天王<lb/>
　未嘗與自為河陽之狩耳何以言之彼踐土之盟加<lb/>
　朝之日於盟之上知既盟而朝同在癸丑之日則王<lb/>
<pb n="29a"/>
　在踐土明矣此則先書温之會又書狩于河陽然後<lb/>
　書壬申朝于王所三者似異日則温之會天王不在<lb/>
　温亦明矣然河陽逺矣王適以諸侯會温之時而遽<lb/>
　為河陽之狩是王實欲會諸侯假狩之名以行爾温<lb/>
　者河陽之地也於諸侯會以其邑言於天子狩以其<lb/>
　地言晉文行覇帥諸侯朝王以尊周室春秋予之此<lb/>
　所以志公之朝也<hi>按本例云有日無月葢月闕又黄震日抄云召王者左氏之言下勞</hi>
　<hi>者後世之說以經文為正則諸侯之會在温天子之狩在河陽諸侯既會而復以壬申日朝于王所其事</hi>
<pb n="29b"/>
　<hi>不過如此若王室微諸侯强天王因出狩而就見其迹亦曉然可知也</hi>
晉人執衞侯歸之于京師衞元咺自晉復歸于衞<lb/>
諸侯遂圍許<lb/>
曹伯襄復歸于曹遂會諸侯圍許<lb/>
二十有九年春介葛盧來<lb/>
公至自圍許<lb/>
夏六月會王人晉人宋人齊人陳人蔡人秦人盟于翟<lb/>
泉<lb/>
<pb n="30a"/>
秋大雨雹<lb/>
冬介葛盧來<lb/>
三十年春王正月<lb/>
夏狄侵齊<lb/>
秋衞殺其大夫元咺及公子瑕<lb/>
衞侯鄭歸于衞<lb/>
晉人秦人圍鄭<lb/>
　鄭不會翟泉之盟時秦晉方睦故相與圍之<hi>按黄震日抄云</hi>
<pb n="30b"/>
　<hi>諸家多據左傳謂晉文舊嘗過鄭鄭無禮而報怨考踐土與温之會鄭伯皆在豈至是始責舊怨哉</hi>
介人侵蕭<lb/>
冬天王使宰周公來聘<lb/>
公子遂如京師遂如晉<lb/>
三十有一年春取濟西田<lb/>
公子遂如晉<lb/>
夏四月四卜郊不從乃免牲猶三望<lb/>
秋七月<lb/>
<pb n="31a"/>
冬把伯姬來求婦<lb/>
狄圍衞十有二月衞遷于帝丘<lb/>
三十有二年春王正月<lb/>
夏四月己丑鄭伯㨗卒<lb/>
衞人侵狄秋衞人及狄盟<lb/>
冬十有二月己卯晉侯重耳卒<lb/>
三十有三年春王二月秦人入滑<lb/>
齊侯使國歸父來聘<lb/>
<pb n="31b"/>
夏四月辛巳晉人及姜戎敗秦師于殽<lb/>
癸巳葬晉文公<lb/>
狄侵齊<lb/>
公伐邾取訾婁<lb/>
秋公子遂帥師伐邾<lb/>
晉人敗狄于箕<lb/>
冬十月公如齊<lb/>
十有二月公至自齊<lb/>
<pb n="32a"/>
乙巳公薨于小寢<lb/>
隕霜不殺草李梅實<lb/>
晉人陳人鄭人伐許<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經解卷四</head>
    <p>
<pb n="1a"/>
欽定四庫全書<lb/>
　春秋經解卷四　　　　　宋　崔子方　撰<lb/>
　　閔公<lb/>
元年春王正月<lb/>
　閔之不即位知子般之弑也<lb/>
齊人救邢<lb/>
夏六月辛酉葬我君莊公<lb/>
秋八月公及齊侯盟于落姑<lb/>
<pb n="1b"/>
季子來歸<lb/>
　此公子友而曰季子賢之也曰來歸喜之之辭也以<lb/>
　見魯人之情有望於季子如此之深子般之弑季友<lb/>
　在外賊不得討魯人以為必得季子之賢然後乃能<lb/>
　治國而有為故季子來歸以喜書也然而卒受慶父<lb/>
　使復為亂而弑閔公又不討賊使彼猶得以公子之<lb/>
　親而出蔽兄弟之小愛傷君臣之大義故春秋於公<lb/>
　子慶父奔莒文無所貶者所以明著其事以責季子<lb/>
<pb n="2a"/>
　也終有以責之故始有以望之此來歸所以書者歟<lb/>
　三家知春秋賢季子而不知其所以深責季子也管<lb/>
　叔之亂不及慶父而周公不隱繇是言之則季子之<lb/>
　過明矣<lb/>
冬齊仲孫來<lb/>
　傳謂公子慶父者是也何以知其然夫春秋欲有所<lb/>
　見則文有所變公子友而曰季子加子焉賢之也公<lb/>
　子慶父而曰仲孫目氏焉疏之也係之齊者弑君之<lb/>
<pb n="2b"/>
　人其義當絶於魯且以責齊桓受魯賊欲見其自齊<lb/>
　而來故係之齊也其曰來者怒之之辭也於季子言<lb/>
　來歸則其辭喜於齊仲孫言來則其辭怒可知矣蓋<lb/>
　於公子慶父如齊奔莒方責齊桓而慶父之惡未見<lb/>
　故於其來而深惡之而曰齊仲孫也後之學者不疑<lb/>
　公子友為季子而疑公子慶父為齊仲孫何也春秋<lb/>
　恐以慶父為齊仲孫有所疑也故特見之又恐以友<lb/>
　為季子有所疑也故於其卒曰季友見之<lb/>
<pb n="3a"/>
二年春王正月齊人遷陽<lb/>
夏五月乙酉吉禘于莊公<lb/>
　是時魯人短喪於莊公之薨二十二月矣遂去喪從<lb/>
　吉而為此禘也猶僖公薨二十一月而文公遂大事<lb/>
　于大廟則魯之短喪明矣其言吉何未可以吉也目<lb/>
　禘譏其為禘也蓋禘者周之盛祭五年乃一行之合<lb/>
　羣廟之主于大祖而審諦昭穆者也今獨曰于莊公<lb/>
　見其不及羣廟之主也獨于莊公而為禘其為非禮<lb/>
<pb n="3b"/>
　明矣<lb/>
秋八月辛丑公薨<lb/>
　不地弑也君弑國亂葬禮有闕故不書葬以徴臣子<lb/>
　之罪也<lb/>
九月夫人姜氏孫于邾<lb/>
　其不日蓋以罪略之則異乎公孫于齊矣<lb/>
公子慶父出奔莒<lb/>
　慶父不貶以責季子也内大夫奔例日謹有罪也夫<lb/>
<pb n="4a"/>
　人與慶父同惡蓋同日而出奔夫人先不日故慶父<lb/>
　亦不得日也慶父不日然後知與夫人同日奔矣<lb/>
冬齊高子來盟<lb/>
　齊侯使高子之來欲以觀魯之治亂而有覬魯之心<lb/>
　高子知魯之援為可親也於是請盟焉以立僖公然<lb/>
　則不失奉使之宜求盟以親魯者高子為之也故不<lb/>
　稱使以見之又從而賢之曰高子與屈完來盟于師<lb/>
　同義<lb/>
<pb n="4b"/>
十有二月狄入衞<lb/>
　此滅也何以不言滅為桓公諱也春秋為賢者諱夫<lb/>
　桓公主諸侯之盟任天下之重攘冦亂安中國今狄<lb/>
　滅衞而不能救宜桓公以為恥也桓公之所恥故春<lb/>
　秋為之諱矣莊公之季年狄伐邢齊人於是乎救邢<lb/>
　會明年魯有内亂桓公外平狄於邢内治難於魯區<lb/>
　區二年之間君臣會盟聘問之好曾無虗月狄子是<lb/>
　間齊之有事于東方也乃乗間而伐衞衞懿公不得<lb/>
<pb n="5a"/>
　於國人敵至而不支一戰而遂亡然則齊人未暇於<lb/>
　謀衞而衞已亡矣此固桓公之所為恥也雖然為之<lb/>
　諱必將有見焉僖二年書城楚丘城楚丘以封衞也以<lb/>
　封衞則衞之滅明矣國風存載馳之詩則衞之滅不<lb/>
　患乎不見於後世<lb/>
鄭棄其師<lb/>
　鄭伯惡高克使將兵次于河上久而不召師潰而歸<lb/>
　高克奔陳鄭人為之賦清人故清人之詩存則鄭棄<lb/>
<pb n="5b"/>
　其師可得而知也不曰鄭伯又不曰鄭人而獨舉鄭<lb/>
　焉兼君臣之辭然則鄭伯高克俱罪矣<lb/>
</p>
<p>
</p>
  </div>
</body>
</text>
</TEI>
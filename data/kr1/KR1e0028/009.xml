<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經解卷九</head>
    <p>
<pb n="1a"/>
欽定四庫全書<lb/>
　春秋經解卷九　　　　　宋　崔子方　撰<lb/>
　　襄公<lb/>
元年春王正月公即位<lb/>
仲孫蔑會晉欒黶宋華元衞甯殖曹人莒人邾人滕人<lb/>
薛人圍宋彭城<lb/>
　其言圍宋彭城何前楚子鄭伯伐宋宋魚石復入于彭<lb/>
　城矣嫌此遂非宋地故復繫之宋也且不與楚取人之<lb/>
<pb n="1b"/>
　之邑而長人之叛臣云爾<lb/>
夏晉韓厥帥師伐鄭仲孫蔑會齊崔杼曹人邾人杞人<lb/>
次于鄫<lb/>
　次于鄫所以為晉師之援也<lb/>
秋楚公子壬夫帥師侵宋<lb/>
九月辛酉天王崩<lb/>
邾子來朝<lb/>
冬衞侯使公孫剽來聘晉侯使荀罃來聘<lb/>
<pb n="2a"/>
二年春王正月葬簡王<lb/>
鄭師伐宋<lb/>
夏五月庚寅夫人姜氏薨<lb/>
六月庚辰鄭伯睔卒<lb/>
晉師宋師衞甯殖侵鄭<lb/>
　晉士匄侵齊聞齊侯卒乃還而春秋善之此鄭伯睔<lb/>
　卒而晉宋衞侵鄭知其為罪矣晉師宋師不書其人<lb/>
　貶之也然甯殖何以不貶方欲致貶乎大國故不貶<lb/>
<pb n="2b"/>
　甯殖以見晉宋之皆卿云爾春秋欲有所見者不嫌<lb/>
　矣亦猶澶淵之會而獨稱鄭良霄也傳謂稱衞甯殖<lb/>
　如是而稱于前事是則以怨報怨者非春秋之義也<lb/>
　然春秋伐䘮者多矣或譏或不譏何也春秋之法亦<lb/>
　原情而已彼之伐䘮者或䘮已踰時又或已葬則其<lb/>
　伐者非以䘮為利也今三國之侵鄭則不然今日聞<lb/>
　䘮而明日師興矣是利其䘮而伐之則其不仁已甚<lb/>
　故於此獨貶以見惡焉<lb/>
<pb n="3a"/>
秋七月仲孫蔑㑹晉荀罃宋華元衞孫林父曹人邾人<lb/>
于戚<lb/>
己丑葬我小君齊姜<lb/>
叔孫豹如宋<lb/>
冬仲孫蔑會晉荀罃齊崔杼宋華元衞孫林父曹人邾<lb/>
人滕人薛人小邾人于戚遂城虎牢<lb/>
　此葢取之鄭而城之也比年諸侯亟伐鄭而未得志<lb/>
　故取虎牢而城之以偪鄭於是雞澤之會而鄭伯受<lb/>
<pb n="3b"/>
　盟見晉之不能以徳綏鄭服楚數事侵伐又城其良<lb/>
　邑以偪鄭而强與之盟也下書戍虎牢而復繋之鄭<lb/>
　知不與諸大夫之城虎牢明矣<lb/>
楚殺其大夫公子申<lb/>
三年春楚公子嬰齊帥師伐吳<lb/>
公如晉<lb/>
　<hi>按本例云譏亟且䘮朝</hi>
夏四月壬戌公及晉侯盟于長樗<lb/>
<pb n="4a"/>
公至自晉<lb/>
六月公會單子晉侯宋公衞侯鄭伯莒子邾子齊世子<lb/>
光己未同盟于雞澤<lb/>
　此亦一事而再見不先略何也嫌於出會在四月故<lb/>
　不得不舉六月以見之然則凡一事而再見其舉時<lb/>
　者謂首月也春秋不煩文如此<lb/>
陳侯使袁僑如㑹<lb/>
　陳先從楚欲叛楚即晉故使袁僑如會而請從五年<lb/>
<pb n="4b"/>
　戍陳楚公子貞伐陳是也<lb/>
戊寅叔孫豹及諸侯之大夫及陳袁僑盟<lb/>
　袁僑如會而諸侯已盟故别以戊寅而使諸侯大夫<lb/>
　盟袁僑也夫諸侯已盟則大夫可無盟矣然而又盟<lb/>
　見諸侯之微而大夫之張也故日之以見譏至於湨<lb/>
　梁之會則諸侯不復有盟而專在大夫矣<lb/>
秋公至自會<lb/>
　公以月往而不以月致何也譏不在往會而在於已<lb/>
<pb n="5a"/>
　會葢不正其使大夫盟故譏之也與湨梁之會不以<lb/>
　月致同例<lb/>
冬晉荀罃帥師伐許<lb/>
四年春王三月己酉陳侯午卒<lb/>
夏叔孫豹如晉<lb/>
秋七月戊子夫人弋氏薨<lb/>
葬陳成公<lb/>
八月辛亥葬我小君定弋<lb/>
<pb n="5b"/>
　公羊作定弋當從公羊為定弋<lb/>
冬公如晉<lb/>
　不月公之行譏亟也<lb/>
陳人圍頓<lb/>
五年春公至自晉<lb/>
夏鄭伯使公子發來聘<lb/>
叔孫豹鄫世子巫如晉<lb/>
　叔孫豹何以先鄫世子而叙鄫微國不能自達于大<lb/>
<pb n="6a"/>
　國且欲屬我故叔孫豹覿之于晉也<lb/>
仲孫蔑衞孫林父會吳于善道<lb/>
秋大雩<lb/>
楚殺其大夫公子壬夫<lb/>
公會晉侯宋公陳侯衞侯鄭伯曹伯莒子邾子滕子薛<lb/>
伯齊世子光吳人鄫人于戚<lb/>
　吳未有稱人者此稱人葢吳子也或者以為進吳且<lb/>
　戚之會吳未有善焉春秋何遽進之其後因其行禮<lb/>
<pb n="6b"/>
　于中國與其有援中國之功然後與其爵號而正其<lb/>
　君臣之名如吳子使札來聘蔡侯以吳子及楚人戰<lb/>
　于柏舉公會晉侯及吳子于黄池之類是也其無所<lb/>
　善者則亦復外之公會吳于橐臯吳伐我公會吳伐<lb/>
　齊之類是也鄫之稱人者何也鄫無大夫其稱人者<lb/>
　固也春秋尊中國而黜僣竊不然吳不得先鄫而叙<lb/>
　矣<hi>按本例云先吳於鄫諸侯之罪也故不月以見譏與經解稍異</hi>
公至自㑹<lb/>
<pb n="7a"/>
冬戍陳<lb/>
　諸侯戍也其不言諸侯何也先書諸侯會于戚下又<lb/>
　書諸侯救陳知諸侯之戍不疑也<lb/>
楚公子貞帥師伐陳<lb/>
公會晉侯宋公衞侯鄭伯曹伯齊世子光救陳<lb/>
　公比年朝晉秋又會戚冬又救陳區區奔走之不暇<lb/>
　而莫䘏其國事以公為失所務矣故皆不月以見譏<lb/>
　<hi>按本例云救陳之譏猶成七年救鄭之譏也</hi>
<pb n="7b"/>
十有二月公至自救陳<lb/>
辛未季孫行父卒<lb/>
六年春王三月壬午把伯姑容卒<lb/>
夏宋華弱來奔<lb/>
秋葬把桓公<lb/>
滕子來朝<lb/>
莒人滅鄫<lb/>
　鄫滅何以不月見鄫之有罪焉爾鄫葢莒屬也背莒<lb/>
<pb n="8a"/>
　而親魯故前年叔孫豹鄫世子如晉傳所謂魯請屬<lb/>
　鄫是也夫小國之政不安其舊而新是圖以致怒於<lb/>
　人者取亡之道也故春秋譏焉<lb/>
冬叔孫豹如邾<lb/>
季孫宿如晉<lb/>
十有二月齊侯滅萊<lb/>
　萊姜姓也齊侯滅萊不名則知衞侯燬滅邢非為同<lb/>
　姓而名明矣<lb/>
<pb n="8b"/>
七年春郯子來朝<lb/>
夏四月三卜郊不從乃免牲<lb/>
小邾子來朝<lb/>
城費<lb/>
秋季孫宿如衞<lb/>
八月螽<lb/>
冬十月衞侯使孫林父來聘壬戌及孫林父盟<lb/>
楚公子貞帥師圍陳<lb/>
<pb n="9a"/>
十有二月公會晉侯宋公陳侯衞侯曹伯莒子邾子于<lb/>
鄬鄭伯髠頑如會未見諸侯丙戌卒于鄵<lb/>
　髠頑何以名卒之故名也未見諸侯而曰如㑹致其意<lb/>
　也諸侯行而卒其封内者地見猶在其國爾非其封<lb/>
　内則不地鄭伯如會稱未見諸侯則知陳侯如會而<lb/>
　見諸侯明矣此公會何以不致公遂如晉也然則何<lb/>
　以不言遂踰年不言遂猶曰天地已易四時已變凡<lb/>
　天地之間莫不更始焉我之行不可以遂也明年不<lb/>
<pb n="9b"/>
　致戲之盟亦是也<lb/>
陳侯逃歸<lb/>
　陳介二大國之間楚方來圍晉又召會欲與晉則畏<lb/>
　楚欲背楚則慮晉之不足恃也此陳侯所以逃歸也<lb/>
　歟<lb/>
八年春王正月公如晉<lb/>
　<hi>按本例云公比年救陳出會曾未息肩而又朝于晉夫内棄其國事而區區以侵伐朝聘之為急亦不知</hi>
　<hi>務矣故加月以見譏十年伐鄭戍虎牢十一年夏伐鄭盟亳城北秋又伐鄭會蕭魚其不月亦皆譏也</hi>
<pb n="10a"/>
夏葬鄭僖公<lb/>
鄭人侵蔡獲楚公子燮<lb/>
　不戰而獲羅得之也<lb/>
季孫宿會晉侯鄭伯齊人宋人衞人邾人于邢丘<lb/>
　魯君在晉而晉侯與魯大夫會舍君而與臣則季氏<lb/>
　專魯而公不得為政矣<lb/>
公至自晉<lb/>
　公内不能制其臣外見鄙於大國故不月致以見譏<lb/>
<pb n="10b"/>
莒人伐我東鄙<lb/>
秋九月大雩<lb/>
冬楚公子貞帥師伐鄭<lb/>
晉侯使士匄來聘<lb/>
九年春宋災<lb/>
　疫也<lb/>
夏季孫宿如晉<lb/>
五月辛酉夫人姜氏薨<lb/>
<pb n="11a"/>
秋八月癸未葬我小君穆姜<lb/>
冬公會晉侯宋公衞侯曹伯莒子邾子滕子薛伯杞伯<lb/>
小邾子齊世子光伐鄭<lb/>
　<hi>按本例云不月譏䘮師</hi>
十有二月己亥同盟于戲<lb/>
　戲之盟不致公未嘗歸也猶之鄬之會不致也公役<lb/>
　于外踰年而遂行則不能治國而事宗廟可知也其<lb/>
　不致則其譏明矣<lb/>
<pb n="11b"/>
楚子伐鄭<lb/>
十年春公會晉侯宋公衞侯曹伯莒子邾子滕子薛伯<lb/>
把伯小邾子齊世子光會吳于柤<lb/>
　於彼主吳也柤吳地猶之鍾離之會爾是時楚方伐<lb/>
　鄭故諸侯會吳以謀楚不正諸侯主吳而逺會故不<lb/>
　月以見譏大夫之會則月而公之會則不月其以見<lb/>
　譏明矣<lb/>
夏五月甲午遂滅偪陽<lb/>
<pb n="12a"/>
　於會主吳則遂滅偪陽者吳事也不正諸侯從夷狄<lb/>
　而滅中夏故日志以見之滅偪陽例月者也<lb/>
公至自會<lb/>
　不以滅致然後知滅偪陽者非諸侯之事明矣<lb/>
楚公子貞鄭公孫輒帥師伐宋<lb/>
晉師伐秦<lb/>
秋莒人伐我東鄙<lb/>
公會晉侯宋公衞侯曹伯莒子邾子齊世子光滕子薛<lb/>
<pb n="12b"/>
伯把伯小邾子伐鄭<lb/>
　此役也齊世子光先滕薛之君明年之役又先邾莒<lb/>
　葢世子益驕而主會者莫制以見文公之業衰而晉<lb/>
　不能主諸侯也不正諸侯之亟伐鄭故不月以見譏<lb/>
　此伐鄭及明年兩伐鄭是也<hi>按本例云不月譏䘮師</hi>
冬盜殺鄭公子騑公子發公孫輒<lb/>
　曰盜不得其人者也未知其國人耶非其國人耶故<lb/>
　先目盜而後目其國也當是時鄭方迫畏晉之見伐<lb/>
<pb n="13a"/>
　喜楚之來救未有適從而三卿鄭之執政者是宜有<lb/>
　盜殺之矣<lb/>
戍鄭虎牢<lb/>
　襄二年諸侯亟伐鄭而城虎牢知取之鄭而城之也<lb/>
　此又諸侯亟伐鄭而戍虎牢知戍之以逼鄭也其不<lb/>
　言諸侯戍之上下皆言諸侯伐鄭知諸侯之戍不疑<lb/>
　矣其言戍鄭虎牢何前諸大夫城虎牢矣嫌此遂非<lb/>
　鄭地故復繫之鄭也且見不與諸侯奪人之邑而彊<lb/>
<pb n="13b"/>
　戍之云爾<lb/>
楚公子貞帥師救鄭<lb/>
公至自伐鄭<lb/>
十有一年春王正月作三軍<lb/>
　魯次國而作三軍過天子之制也以見三家之强分<lb/>
　公室而有之而各征其軍焉爾戎事例日此不日以<lb/>
　見譏<lb/>
夏四月四卜郊不從乃不郊<lb/>
<pb n="14a"/>
　郊之用辛也於祭之月卜其上辛不吉則卜中辛不<lb/>
　吉則卜下辛三卜不從則已矣而四卜過也五卜則<lb/>
　又甚矣彼有五月而郊者是其過卜者也惟七年三<lb/>
　卜郊不從乃不郊為合於禮矣春秋著是以見其非<lb/>
　焉<hi>按黄震日抄云崔氏以郊之常禮言若魯之卜而不從乃天之不歆其僣也</hi>
鄭公孫舍之帥師侵宋<lb/>
公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭<lb/>
<pb n="14b"/>
秋七月己未同盟于亳城北<lb/>
公至自伐鄭<lb/>
　此先伐後會而不以會致是會也所以謀伐鄭也葢<lb/>
　諸侯相與伐鄭而未得志乃會而謀焉故其歸曾未<lb/>
　及解甲息肩而諸侯之師已復至於鄭之城下矣凡<lb/>
　以後事致致其終也今未踰時而兩興伐鄭之役而<lb/>
　間為此會以謀焉是未得志於鄭也不可以致終故<lb/>
　公之還致伐而已至蕭魚之會然後得志於鄭故以<lb/>
<pb n="15a"/>
　會致也且致伐之下書楚子鄭伯伐宋葢鄭尚從楚<lb/>
　而内伐知諸侯之不得志於鄭明矣致會之下書楚<lb/>
　人執鄭行人良霄葢鄭既背楚而從諸侯使告於楚<lb/>
　楚怒而執其行人則知諸侯之得志于鄭亦明矣<lb/>
楚子鄭伯伐宋<lb/>
公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭會于蕭魚<lb/>
公至自會<lb/>
<pb n="15b"/>
楚人執鄭行人良霄<lb/>
　告從於晉故楚人執之也鄭雖有背約之罪而非行<lb/>
　人之過矣<lb/>
冬秦人伐晉<lb/>
十有二年春王三月莒人伐我東鄙圍台<lb/>
　為下入鄆月也<lb/>
季孫宿帥師救台遂入鄆<lb/>
　既救吾邑遂入莒邑以報之也文十二年城鄆是魯<lb/>
<pb n="16a"/>
　邑耳此知為莒邑何也是葢莒魯之邊邑二國數以<lb/>
　為爭故其在莒魯者不常豈成九年楚伐莒莒潰楚<lb/>
　人入鄆是時魯遂失鄆乎宿受命救台而遂入鄆見<lb/>
　政之逮大夫也故月之以見譏<lb/>
夏晉侯使士魴來聘<lb/>
秋九月吳子乘卒<lb/>
冬楚公子貞帥師侵宋<lb/>
公如晉<lb/>
<pb n="16b"/>
　公比年出會伐鄭曾未息肩今又朝晉夫内棄其國<lb/>
　而區區以期會為務以公為過矣故不月以見譏<lb/>
十有三年春公至自晉<lb/>
夏取邿<lb/>
秋九月庚辰楚子審卒<lb/>
冬城防<lb/>
十有四年春王正月季孫宿叔老會晉士匄齊人宋人<lb/>
衞人鄭公孫蠆曹人莒人邾人滕人薛人杞人小邾人<lb/>
<pb n="17a"/>
會吳于向<lb/>
　夫衞鄭班列同皆次國也衞之大夫不得先鄭之卿<lb/>
　今衞人而先鄭公孫蠆葢見齊宋衞皆卿貶而後人<lb/>
　之也傳謂齊崔杼宋華閲衞北宮括以惰而不書其<lb/>
　亦信矣以鄭公孫蠆不當後衛人故也十六年伐許<lb/>
　之役衞甯殖先宋人則大國之人不得先次國之卿<lb/>
　明矣月而後會猶之鍾離之會也<lb/>
二月乙未朔日有食之<lb/>
<pb n="17b"/>
夏四月叔孫豹會晉荀偃齊人宋人衞北宮括鄭公孫<lb/>
蠆曹人莒人邾人滕人薛人杞人小邾人伐秦<lb/>
　衞北宮括不書於向而書於伐秦豈能其事耶然後<lb/>
　知向之會稱人者實貶明矣<lb/>
己未衞侯出奔齊<lb/>
　諸侯失地名而衞侯不名見孫林父之逐之也臣逐<lb/>
　其君而罪其君則是臣可以逐君矣故不名以見之<lb/>
　加日焉以謹之也凡春秋於其所甚惡者既見其辭<lb/>
<pb n="18a"/>
　又復變日月之例者謂是類也<lb/>
莒人侵我東鄙<lb/>
秋楚公子貞帥師伐吳<lb/>
冬季孫宿會晉士匄宋華閲衞孫林父鄭公孫蠆莒人<lb/>
邾人于戚<lb/>
十有五年春宋公使向戌來聘二月己亥及向戌盟于<lb/>
劉<lb/>
劉夏逆王后于齊<lb/>
<pb n="18b"/>
　劉姓夏名葢天子之士士賤非所以逆王后者也王<lb/>
　后天下之母而使賤者逆是不月以見譏者也不書<lb/>
　齊姜歸于京師非魯主之然後知紀季姜魯主之明<lb/>
　矣<lb/>
夏齊侯伐我北鄙圍成<lb/>
　為莒故也<lb/>
公救成至遇<lb/>
　其言至何葢公救成比至于遇齊侯或已解圍而去<lb/>
<pb n="19a"/>
　故公不進也與追齊師至酅同意傳謂公畏齊不敢<lb/>
　進似誤矣若公實畏齊不敢進自當書次不當書至<lb/>
　也何以不月以為不及乎事故畧之猶之弗遇弗及<lb/>
　盟也遇内地<lb/>
季孫宿叔孫豹帥師城成郛<lb/>
　帥師而城畏齊故也<lb/>
秋八月丁巳日有食之<lb/>
邾人伐我南鄙<lb/>
<pb n="19b"/>
　邾黨於莒而畏於齊故有南鄙之師也<lb/>
冬十有一月癸亥晉侯周卒<lb/>
十有六年春王正月葬晉悼公<lb/>
三月公會晉侯宋公衞侯鄭伯曹伯莒子邾子薛伯把<lb/>
伯小邾子于湨梁戊寅大夫盟<lb/>
　晉侯在䘮而出會又不降名見晉侯之失禮矣主諸<lb/>
　侯之盟而且失禮宜乎諸大夫之張也諸侯為會而<lb/>
　大夫盟諸侯失正矣其不曰諸侯之大夫而直曰大<lb/>
<pb n="20a"/>
　夫不繫之諸侯見大夫之益張也易曰履霜堅氷至<lb/>
　葢雞澤之盟其漸矣此孔子歎政逮於大夫四世者<lb/>
　謂此也故特日之以見譏<lb/>
晉人執莒子邾子以歸<lb/>
　大夫主盟而執諸侯見大夫之張也夫邾莒雖於我<lb/>
　有罪然晉大夫執之其可乎<lb/>
齊侯伐我北鄙<lb/>
　<hi>按自此至襄三十一年永樂大典闕</hi>
<pb n="20b"/>
夏公至自會<lb/>
　<hi>按本例云與雞澤之盟不月致同例</hi>
五月甲子地震<lb/>
叙老會鄭伯晉荀偃衞甯殖宋人伐許<lb/>
秋齊侯伐我北鄙圍郕<lb/>
大雩<lb/>
冬叔孫豹如晉<lb/>
十有七年春王二月庚午邾子牼卒<lb/>
<pb n="21a"/>
宋人伐陳<lb/>
夏衞石買帥師伐曹<lb/>
秋齊侯伐我北鄙圍桃髙厚帥師伐我北鄙圍防<lb/>
九月大雩<lb/>
宋華臣出奔陳<lb/>
冬邾人伐我南鄙<lb/>
十有八年春白狄來<lb/>
夏晉人執衞行人石買<lb/>
<pb n="21b"/>
秋齊師伐我北鄙<lb/>
冬十月公會晉侯宋公衞侯鄭伯曹伯莒子邾子滕子<lb/>
薛伯把伯小邾子同圍齊<lb/>
曹伯負芻卒于師<lb/>
楚公子午帥師伐鄭<lb/>
十有九年春王正月諸侯盟于祝柯<lb/>
　<hi>按本例云諸侯患齊之强數事侵伐故同欲圍之然而不能而遂為此盟其盟也有不同者矣此邾子所</hi>
　<hi>以執也故不書同又不日以見譏焉</hi>
<pb n="22a"/>
晉人執邾子<lb/>
公至自伐齊<lb/>
取邾田自漷水<lb/>
季孫宿如晉<lb/>
葬曹成公<lb/>
夏衞孫林父帥師伐齊<lb/>
秋七月辛卯齊侯環卒<lb/>
晉士匄帥師侵齊至榖聞齊侯卒乃還<lb/>
<pb n="22b"/>
八月丙辰仲孫蔑卒<lb/>
齊殺其大夫髙厚<lb/>
鄭殺其大夫公子嘉<lb/>
冬葬齊靈公<lb/>
城西郛<lb/>
叔孫豹會晉士匄于柯<lb/>
城武城<lb/>
二十年春王正月辛亥仲孫速會莒人盟于向<lb/>
<pb n="23a"/>
　<hi>按本例云莒魯之怨自屬鄫始其後莒與齊邾比以為我患魯無歲不受兵及仲孫速為此盟然後兵怨</hi>
　<hi>始解幾二十年莒魯不交兵則是盟也實國之所喜故詳録而加日</hi>
夏六月庚申公會晉侯齊侯宋公衞侯鄭伯曹伯莒子<lb/>
邾子滕子薛伯把伯小邾子盟于澶淵<lb/>
秋公至自會<lb/>
　<hi>按本例云月往而不月致公與邾子盟澶淵比至於國而大夫已伐邾矣不正公之渝盟而亟伐故以見</hi>
　<hi>譏也然後知澶淵之盟故不與同明矣</hi>
仲孫速帥師伐邾<lb/>
<pb n="23b"/>
蔡殺其大夫公子燮蔡公子履出奔楚<lb/>
陳侯之弟黄出奔楚<lb/>
叔老如齊<lb/>
冬十月丙辰朔日有食之<lb/>
季孫宿如宋<lb/>
二十有一年春王正月公如晉<lb/>
邾庻其以漆閭丘來奔<lb/>
夏公至自晉<lb/>
<pb n="24a"/>
　<hi>按本例云月往而不月致豈公如晉朝以謝背盟伐邾之故而晉猶有責於我乎故以見譏也</hi>
秋晉欒盈出奔楚<lb/>
九月庚戌朔日有食之<lb/>
冬十月庚辰朔日有食之<lb/>
曹伯來朝<lb/>
公會晉侯齊侯宋公衞侯鄭伯曹伯莒子邾子于商任<lb/>
二十有二年春王正月公至自會<lb/>
夏四月<lb/>
<pb n="24b"/>
秋七月辛酉叔老卒<lb/>
冬公會晉侯齊侯宋公衞侯鄭伯曹伯莒子邾子薛伯<lb/>
把伯小邾子于沙隨<lb/>
　<hi>按本例云傳稱會于沙隨復錮欒氏信也前年秋欒盈出奔楚晉私以一大夫之故期年之間再合諸侯</hi>
　<hi>見晉之失正而非所以合諸侯也齊人於是不賔明年伐衞遂伐晉則當時之事可知矣始合猶可再合</hi>
　<hi>而譏矣故沙隨之會不月以見之</hi>
公至自會<lb/>
楚殺其大夫公子追舒<lb/>
<pb n="25a"/>
二十有三年春王二月癸酉朔日有食之<lb/>
三月己巳把伯匄卒<lb/>
夏邾卑我來奔<lb/>
葬把孝公<lb/>
陳殺其大夫慶虎及慶寅陳侯之弟黄自楚歸于陳<lb/>
晉欒盈復入于晉入于曲沃<lb/>
秋齊侯伐衞遂伐晉<lb/>
八月叔孫豹帥師救晉次于雍榆<lb/>
<pb n="25b"/>
　<hi>按本例云受命救晉畏齊不進止于雍榆故加月以見譏</hi>
己卯仲孫速卒<lb/>
冬十月乙亥臧孫紇出奔邾<lb/>
晉人殺欒盈<lb/>
齊侯襲莒<lb/>
二十有四年春叔孫豹如晉<lb/>
仲孫羯帥師侵齊<lb/>
夏楚子伐吳<lb/>
<pb n="26a"/>
秋七月甲子朔日有食之既<lb/>
齊崔杼帥師伐莒<lb/>
大水<lb/>
八月癸巳朔日有食之<lb/>
公會晉侯宋公衞侯鄭伯曹伯莒子邾子滕子薛伯杞<lb/>
伯小邾子于夷儀<lb/>
冬楚子蔡侯陳侯許男伐鄭<lb/>
公至自㑹<lb/>
<pb n="26b"/>
陳鍼宜咎出奔楚<lb/>
叔孫豹如京師<lb/>
大饑<lb/>
二十有五年春齊崔杼帥師伐我北鄙<lb/>
夏五月乙亥齊崔杼弑其君光<lb/>
公會晉侯宋公衞侯鄭伯曹伯莒子邾子滕子薛伯把<lb/>
伯小邾子于夷儀<lb/>
六月壬子鄭公孫舍之帥師入陳<lb/>
<pb n="27a"/>
秋八月己巳諸侯同盟于重丘<lb/>
公至自會<lb/>
衞侯入于夷儀<lb/>
楚屈建帥師滅舒鳩<lb/>
冬鄭公孫夏帥師伐陳<lb/>
十有二月吳子遏伐楚門于巢卒<lb/>
二十有六年春王二月辛卯衞甯喜弑其君剽衞孫林<lb/>
父入于戚以叛甲午衞侯衎復歸于衞<lb/>
<pb n="27b"/>
　<hi>按本例云辛卯而剽弑甲午而衎入剽之弑衎與有力焉故加日以見之</hi>
夏晉侯使荀吳來聘<lb/>
公會晉人鄭良霄宋人曹人于澶淵<lb/>
　<hi>按本例云不正公與大夫會故不月以見譏</hi>
秋宋公殺其世子痤<lb/>
晉人執衞甯喜<lb/>
八月壬午許男甯卒于楚<lb/>
冬楚子蔡侯陳侯伐鄭<lb/>
<pb n="28a"/>
葬許靈公<lb/>
二十有七年春齊侯使慶封來聘<lb/>
夏叔孫豹會晉趙武楚屈建蔡公孫歸生衞石惡陳孔<lb/>
奐鄭良霄許人曹人于宋<lb/>
衞殺其大夫甯喜衞侯之弟鱄出奔晉<lb/>
秋七月辛巳豹及諸侯之大夫盟于宋<lb/>
　<hi>按本例云加日者猶雞澤湨梁之盟</hi>
冬十有二月乙亥朔日有食之<lb/>
<pb n="28b"/>
二十有八年春無冰<lb/>
夏衞石惡出奔晉<lb/>
邾子來朝<lb/>
秋八月大雩<lb/>
仲孫羯如晉<lb/>
冬齊慶封來奔<lb/>
十有一月公如楚<lb/>
十有二月甲寅天王崩<lb/>
<pb n="29a"/>
乙未楚子昭卒<lb/>
二十有九年春王正月公在楚<lb/>
夏五月公至自楚<lb/>
庚午衞侯衎卒<lb/>
閽弑吳子餘祭<lb/>
仲孫羯會晉荀盈齊髙止宋華定衞世叔儀鄭公孫段<lb/>
曹人莒人滕人薛人小邾人城把<lb/>
晉侯使士鞅來聘<lb/>
<pb n="29b"/>
杞子來盟<lb/>
吳子使札來聘<lb/>
秋九月葬衞獻公<lb/>
齊髙止出奔北燕<lb/>
冬仲孫羯如晉<lb/>
三十年春王正月楚子使薳罷來聘<lb/>
　<hi>按本例云公前朝楚故楚使薳罷來聘以報之葢自文公九年至此厯七十餘年楚未嘗致聘于魯今薳</hi>
　<hi>罷之來欲報公明矣不正大夫之答君故加月以見譏</hi>
<pb n="30a"/>
夏四月蔡世子般弑其君固<lb/>
五月甲午宋災宋伯姬卒<lb/>
　<hi>按本例云加日于災上見伯姬以災死也</hi>
天王殺其弟佞夫王子瑕奔晉<lb/>
秋七月叔弓如宋葬宋共姬<lb/>
鄭良霄出奔許自許入于鄭鄭人殺良霄<lb/>
冬十月葬蔡景公<lb/>
晉人齊人宋人衞人鄭人曹人莒人邾人滕人薛人把<lb/>
<pb n="30b"/>
人小邾人會于澶淵宋災故<lb/>
　直為宋災之故而為會其無補于宋明矣<hi>按此條從黄震日抄</hi>
　<hi>檢補</hi>
三十有一年春王正月<lb/>
夏六月辛巳公薨于楚宮<lb/>
秋九月癸巳子野卒<lb/>
己亥仲孫羯卒<lb/>
冬十月滕子來會葬<lb/>
<pb n="31a"/>
癸酉葬我君襄公<lb/>
十有一月莒人弑其君密州<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經解卷十一</head>
    <p>
<pb n="1a"/>
欽定四庫全書<lb/>
　春秋經解卷十一　　　　宋　崔子方　撰<lb/>
　　定公<lb/>
元年春王<lb/>
　諸公之元年雖無事必舉正月言人君即位之始王<lb/>
　者必班正焉諸侯奉之以從事也當是時季氏專魯<lb/>
　昭公逐死而定公未立故無所班其正魯無以奉之<lb/>
　所以獨不舉正月也雖然周室之衰豈能果班正於<lb/>
<pb n="1b"/>
　諸侯而春秋書之如此何也嗚呼春秋亦正名而已<lb/>
　矣<lb/>
三月晉人執宋仲幾于京師<lb/>
　此城成周之大夫也仲㡬之罪不受功也其言于京<lb/>
　師何見執之于天子之側也大夫而執人于天子之<lb/>
　側見大夫之張矣凡事必繼月月必繼王定無正故<lb/>
　不得不以三月繼王也<lb/>
夏六月癸亥公之喪至自乾侯<lb/>
<pb n="2a"/>
　其君旅死於外羣臣將恐懼奔走之不暇今乃七月<lb/>
　而後以喪至則魯之羣臣所以事其君者可知矣<lb/>
戊辰公即位<lb/>
　諸公踰年正月不日而即位追治之也定公六月日<lb/>
　而即位書其實也盖於是定公始得立矣則季氏之<lb/>
　專國可知也即位例日<lb/>
秋七月癸巳葬我君昭公<lb/>
九月大雩<lb/>
<pb n="2b"/>
立煬宫<lb/>
　立煬宫非所宜立也有禱而後立之者也故不日以<lb/>
　見譏<lb/>
冬十月隕霜殺菽<lb/>
　夏之八月未可以霜而且殺菽志災也<lb/>
二年春王正月<lb/>
夏五月壬辰雉門及兩觀災<lb/>
秋楚人伐吳<lb/>
<pb n="3a"/>
冬十月新作雉門及兩觀<lb/>
　及者先後之辭也其月志其工近也<hi>按本例云兩觀之僭乆矣今復</hi>
　<hi>作之故目事以見譏而加月也</hi>
三年春王正月公如晉至河乃復<lb/>
　昭公如晉至河乃復則略而不月定公如晉至河乃<lb/>
　復則月而不略何也昭公之不得入于晉亦已數矣<lb/>
　定公之不入容有故焉<lb/>
二月辛卯邾子穿卒<lb/>
<pb n="3b"/>
夏四月<lb/>
秋葬邾荘公<lb/>
冬仲孫何忌及邾子盟于拔<lb/>
四年春王二月癸巳陳侯吳卒<lb/>
三月公㑹劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
夏四月庚辰蔡公孫姓帥師滅沈以沈子嘉歸殺之<lb/>
<pb n="4a"/>
　諸侯侵楚而蔡公孫姓於其間滅沈盖諸侯為蔡侵<lb/>
　楚故蔡得以滅沈也沈楚之與國殺沈子嘉所以致<lb/>
　怨于楚也夫欲怒楚而滅人之國殺人之君以蔡為<lb/>
　罪矣<lb/>
五月公及諸侯盟于皐鼬<lb/>
　是盟也公為之故曰公及諸侯也諸侯為蔡以侵楚<lb/>
　然卒不能害楚使蔡去中夏而即楚以吳子及楚人<lb/>
　戰是以皐鼬之盟不日亦不與同所以譏諸侯之無<lb/>
<pb n="4b"/>
　能為故也<lb/>
杞伯成卒于㑹<lb/>
六月葬陳惠公<lb/>
許遷于容城<lb/>
秋七月公至自㑹<lb/>
劉卷卒<lb/>
　劉卷盖劉子也新有同盟之好故來赴而卒之然則<lb/>
　何以不稱劉子天子之大夫王命赴之不以爵稱也<lb/>
<pb n="5a"/>
葬把悼公<lb/>
楚人圍蔡<lb/>
　報召陵之役也諸侯並侵楚而楚獨圍蔡知諸侯之<lb/>
　侵楚為蔡明矣<lb/>
晉士鞅衛孔圉帥師伐鮮虞<lb/>
𦵏劉文公<lb/>
　天子之大夫未有書𦵏者以其來赴也故往㑹而𦵏<lb/>
　之<lb/>
<pb n="5b"/>
冬十有一月庚午蔡侯以吳子及楚人戰于柏舉楚師<lb/>
敗績<lb/>
　吳子夷也有憂中國之心而能為蔡侯之故以與楚<lb/>
　人戰故曰蔡侯以吳子及楚人戰于柏舉以吳子吳<lb/>
　無利於伐楚矣進吳子也是楚囊瓦而曰人大夫不<lb/>
　敵君進吳子也進吳子所以傷中國之亡也晋為盟<lb/>
　主因天子之大夫以合十七國之諸侯逺至召陵而<lb/>
　不能為蔡釋怨于楚曽吳子之不若進吳子所以傷<lb/>
<pb n="6a"/>
　中國之亡也<lb/>
楚囊瓦出奔鄭<lb/>
　柏舉之敗囊瓦為之也<lb/>
庚辰吳入郢<lb/>
　郢楚都也不曰入楚而曰入郢見吳之入楚者甚矣<lb/>
　且楚於是時特為大國而吳得入焉故變例而言日<lb/>
　變國而言都所以甚吳而重楚禍云爾<lb/>
五年春王三月辛亥朔日有食之<lb/>
<pb n="6b"/>
夏歸粟于蔡<lb/>
於越入吳<lb/>
六月丙申季孫意如卒<lb/>
秋七月壬子叔孫不敢卒<lb/>
冬晉士鞅帥師圍鮮虞<lb/>
六年春王正月癸亥鄭游速帥師滅許以許男斯歸<lb/>
二月公侵鄭<lb/>
　公侵鄭為許也皋鼬之盟故也<lb/>
<pb n="7a"/>
公至自侵鄭<lb/>
夏季孫斯仲孫何忌如晉<lb/>
秋晉人執宋行人樂祁犂<lb/>
冬城中城<lb/>
季孫斯仲孫忌帥師圍鄆<lb/>
　鄆本魯邑先是齊人取之以居昭公故今猶未入乎<lb/>
　魯也不言何忌闕文<lb/>
七年春王正月<lb/>
<pb n="7b"/>
夏四月<lb/>
秋齊侯鄭伯盟于鹹<lb/>
齊人執衞行人北宫結以侵衛<lb/>
　其言以侵衛何執北宫結而與之俱也<lb/>
齊侯衛侯盟于沙<lb/>
大雩<lb/>
齊國夏帥師伐我西鄙<lb/>
　為鄆之役也齊人取鄆以居昭公其後鄆潰然而齊<lb/>
<pb n="8a"/>
　未嘗有鄆也今魯圍鄆而齊出師見齊之不直矣<lb/>
九月大雩<lb/>
冬十月<lb/>
八年春王正月公侵齊<lb/>
公至自侵齊<lb/>
二月公侵齊<lb/>
　公侵齊報國夏之師也以齊師為不直故公雖連月<lb/>
　而兩興師猶不譏焉<lb/>
<pb n="8b"/>
三月公至自侵齊<lb/>
曹伯露卒<lb/>
夏齊國夏帥師伐我西鄙<lb/>
公㑹晉師于瓦<lb/>
　晉師之出為齊伐我故公往㑹之不正以公侯之尊<lb/>
　而㑹晉人之師故不月以見譏<lb/>
公至自瓦<lb/>
　㣲者之㑹例不致此其致何也重師也師以衆致地<lb/>
<pb n="9a"/>
　以特致此春秋之新例矣<lb/>
秋七月戊辰陳侯柳卒<lb/>
晉士鞅帥師侵鄭遂侵衛<lb/>
葬曹靖公<lb/>
九月葬陳懐公<lb/>
季孫斯仲孫何忌帥師侵衛<lb/>
冬衛侯鄭伯盟于曲濮<lb/>
從祀先公<lb/>
<pb n="9b"/>
　從祀先公何以書所以誅陽虎之亂見陪臣執國命<lb/>
　也是盖魯禮之復正者而知其誅陽虎之亂何也當<lb/>
　是時魯國之政季氏專之季氏之室陽虎有之魯之<lb/>
　君臣拱手聼命無敢誰何此孔子所以嘆陪臣執國<lb/>
　命而知三桓之子孫㣲也彼陽虎所以能濟其謀者<lb/>
　必有所挾也因人之所欲者而假譽焉盖自文公以<lb/>
　來魯之逆把乆矣舉國之人皆欲去之然百餘年之<lb/>
　間莫㦯修正而改為及陽虎為政一旦而去之彼自<lb/>
<pb n="10a"/>
　謂足以借譽於國人而取恱乎先君也於是遂肆其<lb/>
　亂及其不克乃竊夫寳玉大弓而逃焉不然彼陽虎<lb/>
　方且迫於為亂而魯之君臣方且謀虎之不暇何暇<lb/>
　修百年乆失之禮而正之哉其事盖可知矣夫宗廟<lb/>
　之事禮之大者而春秋所書莫詳焉著其日於上書<lb/>
　其事於下盖以為禮之大者不敢以畧故也八月丁<lb/>
　卯大事于大廟躋僖公夫禮之甚者彼如此其詳也<lb/>
　從祀先公得禮之大者此如此其畧也然則聖人之<lb/>
<pb n="10b"/>
　意可知矣盖曰其所有事者無足道焉吾志其從祀<lb/>
　而已書從祀先公繼之以盗竊寳玉大弓所以具見<lb/>
　當時之事使後世可考而知焉傳曰陽虎欲去三桓<lb/>
　而已更孟氏故順祀先公而祈焉禘于僖公其事則<lb/>
　信矣然而聖人之意盖沒而不見也嗚呼千載之下<lb/>
　奸偽之迹禍亂之變彼得假托以濟私者豈特一陽<lb/>
　虎哉宜聖人之丁寧如此<lb/>
盜竊寳玉大弓<lb/>
<pb n="11a"/>
　春秋書盜有二義有不得其人而稱之者曰盜盜殺<lb/>
　蔡侯申之類是也有以非其有而取之曰盜盜竊寳<lb/>
　玉大弓是也此陽虎也而以盜言之陽虎之賤不載<lb/>
　於春秋<lb/>
九年春王正月<lb/>
夏四月戊申鄭伯蠆卒<lb/>
得寳玉大弓<lb/>
　不索而獲曰得此魯之分器陽虎無所用故復歸之<lb/>
<pb n="11b"/>
　也魯固知陽虎之竊寳玉大弓矣然而畏虎幸虎之<lb/>
　去雖亡其寳而不敢索也使不知為陽虎所竊而疑<lb/>
　於他盜耶則豈有亡其國之分器而不索者哉此知<lb/>
　為陽虎明矣<lb/>
六月葬鄭獻公<lb/>
秋齊侯衛侯次于五氏<lb/>
　魯于齊衛皆有侵伐之怨故二君次于五氏以謀我<lb/>
　也<lb/>
<pb n="12a"/>
秦伯卒<lb/>
冬葬秦哀公<lb/>
十年春王三月及齊平<lb/>
　及者内欲之也畏五氏之謀故欲與齊平既平然後<lb/>
　為夾谷之㑹矣齊魯比年有侵伐之怨而不直者在<lb/>
　齊魯實畏齊而求齊平齊之平强矣故月以見之於<lb/>
　平齊則月之於㑹則不月故凡春秋變例以為言者<lb/>
　皆以示譏明矣<lb/>
<pb n="12b"/>
夏公㑹齊侯于夾谷<lb/>
　夾谷之㑹齊人伏兵以刼魯侯賴孔子為相而謀不<lb/>
　行然則是㑹也亦殆矣故不月以見譏然後知齊之<lb/>
　不欲平明矣<lb/>
公至自夾谷<lb/>
晉趙鞅帥師圍衛<lb/>
齊人來歸鄆讙龜隂田<lb/>
　夾谷之㑹孔子相焉齊人畏魯歸其侵疆此所以得<lb/>
<pb n="13a"/>
　鄆讙龜隂田也鄆讙二邑與龜隂之田<lb/>
叔孫州仇仲孫何忌帥師圍郈<lb/>
秋叔孫州仇仲孫何忌帥師圍郈<lb/>
　郈内邑而圍之盖恃大而不聽此十二年所以堕郈<lb/>
　也二卿復圍郈則恃大而不聽可知矣<lb/>
宋樂大心出奔曹宋公子地出奔陳<lb/>
冬齊侯衛侯鄭游速㑹于安甫<lb/>
叔孫州仇如齊<lb/>
<pb n="13b"/>
宋公之弟辰暨仲佗石彄出奔陳<lb/>
　言暨見辰之不得已也三臣之奔則何以不月辰非<lb/>
　卿也且辰之出强矣<lb/>
十有一年春宋公之弟辰及仲佗石彄公子地自陳入<lb/>
于蕭以叛<lb/>
　夫人之從惡之易也辰之奔迫于仲佗石彄之故今<lb/>
　其叛也則辰之自為矣故始曰暨而終曰及辰之惡<lb/>
　猶未及乎段之為惡也<lb/>
<pb n="14a"/>
夏四月<lb/>
秋宋樂大心自曹入于蕭<lb/>
冬及鄭平叔還如鄭涖盟<lb/>
　内欲平也平六年侵鄭之怨既平然後叔還如鄭涖<lb/>
　盟矣<lb/>
十有二年春薛伯定卒<lb/>
夏葬薛襄公<lb/>
叔孫州仇帥師堕郈<lb/>
<pb n="14b"/>
衛公孟彄帥師伐曹<lb/>
季孫斯仲孫何忌帥師堕費<lb/>
　郈叔孫氏之邑費季氏之邑城之不度將為國害故<lb/>
　堕之也夫二邑二家恃以為保障而肯堕之何也不<lb/>
　得已也盖仲由為季氏宰欲張公室而後堕之夫以<lb/>
　二家之所恃以為固者而乃不能奪之于仲由見<lb/>
　陪臣之執國命矣是以冉有子路相季氏而欲伐<lb/>
　顓臾孔子誨之既而發陪臣執國命三世希不失<lb/>
<pb n="15a"/>
　之歎也<lb/>
秋大雩<lb/>
冬十月癸亥公㑹齊侯盟于黄<lb/>
十有一月丙寅朔日有食之<lb/>
公至自黄<lb/>
十有二月公圍成<lb/>
　傳曰仲由為季氏宰将堕三都于是叔孫氏堕郈季<lb/>
　氏堕費孟氏将堕成而其臣不欲然則成孟氏之邑<lb/>
<pb n="15b"/>
　其弗堕然後公圍之也昭圍成則不月以見譏定圍<lb/>
　成則不譏何也圍成則一而所以圍成則異矣<lb/>
公至自圍成<lb/>
　内地而致何也見孟氏之强與國為敵公室㣲弱不<lb/>
　能制其臣而有其地視成猶外邑也故致公之行以<lb/>
　見于内亦危矣昭公圍成亦危則不致何也成在内<lb/>
　而鄆在外不以外致内也<lb/>
十有三年春齊侯衛侯次于垂葭<lb/>
<pb n="16a"/>
夏築蛇淵囿<lb/>
　農事方盛而築囿譏也<lb/>
大蒐于比蒲<lb/>
　以周之夏當夏之春于是時可以蒐矣而書何也先<lb/>
　築囿繼之以大蒐則志在乎從禽而不恤乎國事可<lb/>
　知也或言蒐或言大蒐以大書者越常禮矣夫不恤<lb/>
　國事而越禮大蒐此春秋所以為譏也<lb/>
衛公孟彄帥師伐曹<lb/>
<pb n="16b"/>
秋晉趙鞅入于晉陽以叛<lb/>
冬晉荀寅士吉射入于朝歌以叛<lb/>
晉趙鞅歸于晉<lb/>
　趙鞅以晋陽叛而言歸何也見趙鞅雖以邑叛其君<lb/>
　不能討反而不失其所焉則昭定之間君弱而臣强<lb/>
　豈獨魯國哉是以終于三桓據魯六卿分晋其禍所<lb/>
　由來漸矣夫春秋歸入之例雖紀當時之實然而褒<lb/>
　貶之意亦具見于其間也<lb/>
<pb n="17a"/>
薛弑其君比<lb/>
　春秋以國弑君者四而三在吳莒薛吳莒薛固無大<lb/>
　夫知其為㣲者明矣<lb/>
十有四年春衛公叔戍來奔衞趙陽出奔宋<lb/>
二月辛巳楚公子結陳公孫佗人帥師滅頓以頓子牂<lb/>
歸<lb/>
夏衛北宫結來奔<lb/>
五月於越敗吳于檇李吳子光卒<lb/>
<pb n="17b"/>
　吳夷也爵不見于春秋于其有善則進之然而書吳<lb/>
　子卒何也欲有所見也是時吳楚僣號以逼天子春<lb/>
　秋惡之故不書其葬難言之也書楚卒者六書其弑<lb/>
　者二書吳卒者四書其弑者二一皆不𦵏焉然後知<lb/>
　其不𦵏者有故也非如他國有𦵏有不𦵏者也春秋<lb/>
　不疑于後世如此<lb/>
公㑹齊侯衛侯于牽<lb/>
公至自㑹<lb/>
<pb n="18a"/>
秋齊侯宋公㑹于洮<lb/>
天王使石尚來歸脤<lb/>
　<hi>按本例云周官歸脤以交諸侯之福則王使歸脤盖可也用見周之交魯之禮厚而魯所以事周之禮薄</hi>
　<hi>上下皆失之矣故不月以見譏與來聘不月同例</hi>
衛世子蒯聵出奔宋衛公孟彄出奔鄭<lb/>
宋公之弟辰自蕭來奔<lb/>
大蒐于比蒲邾子來㑹公<lb/>
　㑹公于比蒲也然則蒐于比蒲何以不言公凡蒐狩<lb/>
<pb n="18b"/>
　固非㣲者之事雖不言公公在焉可知也則公狩于<lb/>
　郎公觀魚于棠知其獨行而不與國人共之明矣且<lb/>
　公在是而不月志凡以見譏故也蒐狩皆内地故於<lb/>
　公之行未有致者<lb/>
城莒父及霄<lb/>
十有五年春王正月邾子來朝<lb/>
鼷䑕食郊牛牛死改卜牛<lb/>
　所傷者衆不可以一舉也牛雖不死亦改卜矣<lb/>
<pb n="19a"/>
二月辛丑楚子滅胡以胡子豹歸<lb/>
夏五月辛亥郊<lb/>
　五月而郊不時明矣猶異乎九月之用郊也<lb/>
壬申公薨于髙寢<lb/>
鄭罕逹帥師伐宋<lb/>
齊侯衛侯次于渠蒢<lb/>
邾子來奔喪<lb/>
　諸侯奔喪天子之禮也譏僣也魯邾皆罪矣<lb/>
<pb n="19b"/>
秋七月壬申姒氏卒<lb/>
八月庚辰朔日有食之<lb/>
九月滕子來㑹𦵏<lb/>
丁巳𦵏我君定公雨不克𦵏戊午日下昃乃克葬<lb/>
　彼言日中而克𦵏此言日下昃乃克𦵏日下昃則僅<lb/>
　及乎𦵏爾其難明矣<lb/>
辛巳𦵏定姒<lb/>
　定姒哀公之母而定公之妾也哀公即位未踰年未<lb/>
<pb n="20a"/>
　成為君故其母雖書卒𦵏而不稱夫人小君使定公<lb/>
　在自以妾不書卒𦵏使哀公即位踰年自尊其母為<lb/>
　夫人而以夫人之禮卒𦵏也雖然于禮妾母不得稱<lb/>
　夫人凡稱夫人者春秋盡其辭焉以見譏也僖公之<lb/>
　成風宣公之敬嬴是也哀姜莊公之夫人則成風其<lb/>
　妾也出姜文公之夫人則敬嬴其妾也明矣<lb/>
冬城漆<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經解</head>
    <p>
<pb n="1a"/>
欽定四庫全書　　　　　經部五<lb/>
　春秋經解　　　　　　　春秋類<lb/>
　　提要<lb/>
　　　　<hi>臣</hi>等謹案春秋經解十二卷宋崔子方撰子<lb/>
　　　　方涪陵人字彦直號西疇居士晁說之集又<lb/>
　　　　稱其字伯直葢有二字也朱彝尊經義考稱<lb/>
　　　　其嘗知滁州曽子開為作茶仙亭記經解諸<lb/>
　　　　書皆罷官後所作考子方宋史無傳惟李心<lb/>
<pb n="1b"/>
　　　　傳建炎以來繫年要録稱其于紹聖間三上<lb/>
　　　　疏乞置春秋博士不報乃隠居真州六合縣<lb/>
　　　　杜門著書者三十餘年陳振孫書録解題所<lb/>
　　　　載大略相同朱震進書劄子亦稱為東川布<lb/>
　　　　衣彞尊之說不知何據惟永樂大典引儀真<lb/>
　　　　志一條云子方與蘇黄游嘗為知滁州曽子<lb/>
　　　　開作茶仙亭記刻石醉翁亭側黄庭堅稱為<lb/>
　　　　六合佳士殆彞尊誤記是事故云然歟考子<lb/>
<pb n="2a"/>
　　　　方著是書時王安石之說方盛行故不能表<lb/>
　　　　見于世至南渡以後其書始顯王應麟玉海<lb/>
　　　　載建炎二年六月江端友請下湖州取崔子<lb/>
　　　　方所著春秋傳藏秘書紹興六年八月子方<lb/>
　　　　之孫若上之是時朱震為翰林學士亦有劄<lb/>
　　　　子上請當時葢甚重其書矣子方自序云聖<lb/>
　　　　人欲以繩當世之是非著來世之懲勸故辭<lb/>
　　　　之難明者著例以見之例不可盡故有日月<lb/>
<pb n="2b"/>
　　　　之例有變例慎思精考若網在綱又後序一<lb/>
　　　　篇具述其疏解之宗㫖大抵推本經義于三<lb/>
　　　　傳多所糾正如以晉文圍鄭謂罰其不㑹翟<lb/>
　　　　泉以郕伯來奔為見迫于齊以齊侯滅萊不<lb/>
　　　　書名辨禮記諸侯滅同姓名之誤類皆諸家<lb/>
　　　　所未發雖其中過泥日月之例持論不無偏<lb/>
　　　　駁而條其長義實足自成一家所撰凡經解<lb/>
　　　　本例例要三書通志堂經解刋本僅有本例<lb/>
<pb n="3a"/>
　　　　今從永樂大典裒輯成編各還其舊自僖公<lb/>
　　　　十四年秋至三十二年襄公十六年夏至三<lb/>
　　　　十一年永樂大典並闕則取黄震日抄所引<lb/>
　　　　及本例補之其他本例所釋有引伸此書所<lb/>
　　　　未發或與此書小有異同者並節取附録而<lb/>
　　　　卷袠書名則並遵宋史至子方原書經文已<lb/>
　　　　不可見今以所解㕘證知大略皆從左氏而<lb/>
　　　　亦間有從公穀者故與胡安國春秋傳或有<lb/>
<pb n="3b"/>
　　　　異同焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="4a"/>
春秋經解自序<lb/>
始余讀左氏愛其文辭知有左氏而不知有春秋也其<lb/>
後益讀公羊穀梁愛其論説又知有二書而不知有春<lb/>
秋也左氏之事證於前二家之例明於後以為當世之<lb/>
事與聖人之意舉在乎是矣然考其事則於情有不合<lb/>
稽其意則於理有不通意者傳之妄而求之過歟乃取<lb/>
春秋之經治之伏讀三年然後知所書之事與所以書<lb/>
之之意是非成敗襃貶勸戒之説具在夫萬有八千言<lb/>
<pb n="4b"/>
之間雖無傳者一言之辯而春秋了可知也或曰舍三<lb/>
傳則春秋之事不見不見其事而自為之説是誣也雖<lb/>
然彼惡知三家之善誣也哉或先經以始其事或後經<lb/>
以終其説曰某日為某事某人為某辭其詳至於數百<lb/>
千言又臆聖人之意此某事也諱之而後云某也此某<lb/>
為之也欲有所見而後云某也觀之經則簡畧而難知<lb/>
尋之傳則明白而易見故後之學者甘心於見誣而有<lb/>
志之士雖有疑於其説欲質之而莫得其術於是是非<lb/>
<pb n="5a"/>
蜂起各習其師務立朋黨以相詆訾甚於操戈㦸而相<lb/>
伐也豈不悲哉彼惡知古今雖異時然情之歸則一也<lb/>
聖賢雖異用然理之致則一也合情與理舉而錯諸天<lb/>
下之事無難矣且嘗謂聖人之辭至約也然而不懼後<lb/>
之人惑者何也恃情與理以自託其言而傳之於後世<lb/>
後之賢者亦恃情與理而能知聖人於千百世之上而<lb/>
不疑六經之傳由此道也且聖人之有作欲以繩當時<lb/>
之是非著來世之懲勸使人皆知善之可就而罪之可<lb/>
<pb n="5b"/>
避也故明著之經今曰考之經而無見必待傳者之説<lb/>
而後明是聖人之經徒為虚文而已且聖人豈必後世<lb/>
有三家者為之傳乎其無為傳則春秋遂無用於世矣<lb/>
假如聖人知後世必有為之傳者豈不曰吾經之不明<lb/>
則傳者得為異説以紛綸吾辭吾辭將不信於後世安<lb/>
得不為此慮也耶是故其辭必完具於一經之間其事<lb/>
必完具於一辭之中雖然聖人豈敢以一辭之約而使<lb/>
後世之人曉然知吾之所喻哉故辭之難明者則著例<lb/>
<pb n="6a"/>
以見之例不可盡也則又有日月之例焉又有變例以<lb/>
為言者然後褒貶是非之意見矣夫事之多變則辭之<lb/>
不同例之不一與日月之叅差不齊蓋不可勝視及其<lb/>
慎思而精考則若網在綱舉而振焉順乎其有條理也<lb/>
聖人以辭與例成其書以情與理而自託其言則所以<lb/>
慮後世者亦至矣辭與例其文也情與理其質也文質<lb/>
不備君子不為完人文質不備春秋不為完經世之學<lb/>
者舍情理而專求乎辭例之間是以多惑而至於失也<lb/>
<pb n="6b"/>
左氏之失也淺公羊之失也險穀梁之失也迂左氏求<lb/>
聖人之意而不得一皆以事言之而畧其褒貶故常取<lb/>
於近而失之淺公羊謂聖人欲以成後世法必有驚動<lb/>
人之耳目而難言者故常志於難而失之險穀梁謂聖<lb/>
人苟致意焉不當淺近易知必有委曲而深者故常求<lb/>
於逺而失之迂雖然是三家之失其又有説左氏自以<lb/>
為所傳當時之事足以取信於後世雖失之淺而不嫌<lb/>
公羊穀梁自以為傳當時之事畧矣不得不為險迂之<lb/>
<pb n="7a"/>
論以自見嗚呼學聖人之道而方且以自見為心宜其<lb/>
不合而多失也今余非固薄三家之論以為三家之論<lb/>
不去則學者之疑不决而聖人之經終不可復見故度<lb/>
當時之事以情考聖人之言以理情理之不違然後辭<lb/>
可明而例可通也於經之下各析而解之名曰春秋經<lb/>
解噫後之君子其有意於情理之説乎吾言其有取焉<lb/>
爾其無意於情理之説乎吾言其有罪焉爾<lb/>
<pb n="8a"/>
朱震劄子二通<lb/>
故東川布衣崔子方當熈寧間宰相王安石用事不喜<lb/>
春秋之學正經三傳不列學官是時潁隂處士常秩號<lb/>
知春秋盡諱其學追逐時好况不知者乎逮于元豐習<lb/>
已成俗莫敢議其非者而子方獨抱遺經閉門研究著<lb/>
春秋經解本例例要三書相為表裏自成一家之言以<lb/>
遺子孫人雖云亡其書尚存欲望朝廷下平江府於崔<lb/>
若家繕冩投進<lb/>
<pb n="8b"/>
翰林學士知制誥兼侍讀兼資善堂翊善朱震先奉指<lb/>
揮准中使降出崔子方春秋經解一十六冊令震校正<lb/>
者震契勘熈寧元豐間王安石獨任私意誣衊聖經春<lb/>
秋大典不得列于學官一時學者以治春秋為諱而子<lb/>
方獨抱遺經閉門講習專意著述究見本㫖而自成一<lb/>
家非特立獨行之士不能如此今子方雖没其後尚存<lb/>
欲望敷奏特賜旌褒以勸來者奉聖㫖與一子恩澤<lb/>
</p>
<p>
</p>
  </div>
</body>
</text>
</TEI>
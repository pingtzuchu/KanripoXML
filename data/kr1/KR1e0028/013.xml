<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經觧附録</head>
    <p>
<pb n="1a"/>
欽定四庫全書<lb/>
　春秋經觧附録　　　　　宋　崔子方　撰<lb/>
　　春秋例要<lb/>
　　　春秋之為書辭約而例繁欲其嚴也故其辭約<lb/>
　　　欲其明也故其例繁例者辭之情也然則學者<lb/>
　　　當比例而索辭然後可也例不勝其多故有與<lb/>
　　　為例而疑於義者著之無與為例而不疑於義<lb/>
　　　者不著也其要在是矣嗚呼不知例要而欲知<lb/>
<pb n="1b"/>
　　　春秋是猶舍舟楫之用而以濟夫川瀆者也<lb/>
繼天曰天王失其所以繼天則直曰王不當位曰王某<lb/>
王在曰王所王之居曰京師<lb/>
非所取曰求遣使需索之謂求王命曰王使某來求非<lb/>
王命則直曰某來求<lb/>
君見曰朝諱朝曰如公朝于外曰如某朝于京師亦曰<lb/>
如某凡如某而不目其事者朝也外諸侯朝曰某侯來<lb/>
朝王在外曰公朝于王所公在外曰某朝公世子朝曰<lb/>
<pb n="2a"/>
某使其世子某來朝内女與其子俱曰來朝其子諸侯<lb/>
同時俱至兼言之同時異至殊言之諸侯朝而名之者<lb/>
失地之君也<lb/>
相期曰㑹外為志曰㑹某于某公在外而諸侯㑹之曰<lb/>
某㑹公于某公在内而諸侯㑹之曰某来㑹公諸侯已<lb/>
㑹而我後期曰不見公諸侯後期而及于㑹曰如㑹不<lb/>
及㑹曰未見諸侯兩言㑹者主彼而㑹也言㑹又言及<lb/>
者兩主而㑹也言及又言㑹者<hi>原註齊桓㑹王世子例按崔氏原文間于發<pb n="2b"/>之下引經事以實之然多闕漏今姑仍舊文</hi>避不主也<lb/>
涖牲曰盟内為志曰及某盟于某外為志曰㑹某盟于<lb/>
某彼盟于我曰来盟我盟于彼曰蒞盟聘而後盟曰及<lb/>
某盟請與曰乞盟後期曰㑹盟有故不盟曰弗及盟非<lb/>
故不盟曰不與盟有所畏曰逃歸不盟凡盟自五以上<lb/>
言同㣲者之盟雖五以上不言同言同見非㣲者也桓<lb/>
文之盟不言同言同者未同也来盟涖盟不地於國也<lb/>
以國地者主國與盟也兩言及者殊盟也<lb/>
<pb n="3a"/>
適彼曰如凡公適他曰如某夫人適他亦曰如某内大<lb/>
夫以君命出亦曰如某非君命則不曰如某適㑹曰如<lb/>
㑹適師曰如師外相如不書其書者欲有見也<lb/>
於外曰在公居他國曰在<lb/>
反國曰至凡公行各以其事至盟以㑹至離㑹以地至<lb/>
自參以上以㑹至二事偶以大者至二事非偶以後事至<lb/>
内地不至於辭足以知其反者不至有所諱不至出踰<lb/>
年遂行不至夫人之行危甚則至大夫執而公與之俱<lb/>
<pb n="3b"/>
則不至桓文之㑹有兵車則至由僖之前例不至其至<lb/>
者故也由僖而後例皆至其不至者故也公行不以其<lb/>
事至者欲有見也<lb/>
反彼曰還未至乎國曰還自某凡還者事畢之辭也師<lb/>
還者志其乆也又曰始班師之詞譏乆役也<lb/>
凡言次者有所之而止于是者也於内先目其所事而<lb/>
後言次于某目其所事而言次于某未得其所事者也<lb/>
目其所事而言遂次于某得其所事者也於内而直言<lb/>
<pb n="4a"/>
次於某見其不能乎所事者也<hi>按此條之首有脱文</hi>
内為志曰及某救某外為志曰㑹某救某先言救而後<lb/>
言次不以救者也先言次而後言救以救者也救而言<lb/>
至者不及乎救也伐某以救某者權也<hi>按此條之首有脱文</hi>
辭位曰孫公夫人皆曰孫内諱奔也<lb/>
壊聲曰薨公夫人皆曰薨公薨不地故也夫人薨地故<lb/>
也<lb/>
有終曰卒外諸侯曰卒其不卒不赴也内大夫曰卒<lb/>
<pb n="4b"/>
弑君不卒其後不為大夫不卒内女未嫁卒其歸于<lb/>
諸侯卒歸于大夫不卒王姬由魯嫁則卒外大夫不卒<lb/>
王臣有好于我来赴則卒諸侯卒其封内者地非其内<lb/>
不地在㑹曰卒于㑹在師曰卒于師在他國曰卒于某<lb/>
於桓文之世不言卒于師于㑹者内之也凡諸侯卒名<lb/>
其不名不著乎史也<lb/>
藏死曰葬外葬曰葬某某公内辭也内葬曰葬我君某<lb/>
公葬我小君某氏外辭也禮葬稱侯僣葬稱公其不葬<lb/>
<pb n="5a"/>
不赴也内弑君不葬吳楚之君不葬内女不為諸侯夫<lb/>
人不葬外大夫不葬惟王臣有好于我來赴則葬諸侯<lb/>
稱爵而葬人譏也<lb/>
輸入曰納納幣於外曰某如某納幣於内曰某使某来<lb/>
納幣凡輸物曰納<lb/>
取女曰逆公親迎曰公如某逆女公至自某夫人某氏<lb/>
入使大夫逆曰某如某逆女某以夫人某氏至自某使<lb/>
大夫逆而夫人先見於公則曰夫人某氏至自某姑逆<lb/>
<pb n="5b"/>
曰逆婦某于某内女為其子逆曰某姬来逆婦為子謀<lb/>
曰某姬来求婦外大夫為君逆曰某来逆女其自為逆<lb/>
曰某来逆某姬内書某逆王姬某来遂逆王后于某者<lb/>
魯主之也王后非魯主而書逆者譏士逆也<lb/>
夫人謂出曰歸<hi>原註夫人姜氏歸于齊</hi>内女謂嫁曰歸嫁于諸侯<lb/>
則書歸嫁于大夫不書歸始嫁諸侯其終見出而来歸<lb/>
始亦不書歸始雖不嫁諸侯其終不失有國者始亦書<lb/>
歸始嫁曰某姬歸于某来而復歸曰某某姬歸于某書<lb/>
<pb n="6a"/>
王姬外女歸者魯主之也内女謂出曰来歸凡曰某姬<lb/>
来歸凡以其罪出曰某人来歸某姬<hi>按原本此條有脱文考某人来歸某姬全經止有成十五年齊人来歸子叔姬一事崔氏觧云叔姬有罪齊人歸之以致責于我故加月以見譏此文凡以其罪出五字當與下某人來歸某姬連屬則曰某姬來歸之上有佚文明矣</hi>
内女歸寜曰來凡女已嫁書来而不書歸其不書来而<lb/>
書歸者賢也女来而大夫及之者譏也<lb/>
從嫁曰媵外媵内曰某人来媵内媵外當曰某如某媵<lb/>
<hi>按此經文所無崔氏以例推而知之耳</hi>其曰某媵某人之婦于某者惡専<lb/>
<pb n="6b"/>
命也同姓媵禮也異姓媵非禮也<lb/>
臣問曰聘内大夫聘於外曰如某聘於京師亦曰如某<lb/>
凡如某而不目其事者聘也外大夫以君命来曰使某<lb/>
来聘不以君命則直曰来聘進外裔曰某人来聘<lb/>
適及是曰至凡言至者有所之而適及是者也内地直<lb/>
曰至某外地曰至某乃復其言如某不至而復者未及<lb/>
乎國也未及彼而反曰復地而後復者逺也不地而復<lb/>
者未出乎國也凡復者事未畢之辭也<lb/>
<pb n="7a"/>
繼事曰遂公出踰年不言遂見其非異事不言遂大事<lb/>
遂者惡之也<lb/>
有請曰告糴其曰某告糴于某惡專命也<lb/>
不目罪以刺刺有罪也目罪以刺刺無罪也<hi>按此條之首有脱文</hi>
祀天曰郊有禱而後為之曰用郊繫牛曰牲牲傷曰牛<lb/>
居神曰廟逆上曰躋<lb/>
彼以與我曰歸彼意曰來歸<hi>原註鄆讙龜隂田是也</hi>我與有意則<lb/>
直曰歸我以與彼曰歸歸物曰歸某于某歸諸侯曰歸<lb/>
<pb n="7b"/>
某君某于某<lb/>
不索而獲曰得<hi>原註得寳玉大弓</hi>
放火曰焚<lb/>
有建曰立<hi>原註立宫立君</hi>衆欲立之則曰某人立某非衆欲立<lb/>
則曰某氏立王子某凡書立者不當立也<lb/>
適我曰来凡外有事于我皆曰来王臣非天子命而私<lb/>
覿皆曰来諸侯朝而公在外不得行禮則曰来不與其<lb/>
亟朝亦曰来逺裔之人不能行朝聘亦曰来内以諸侯<lb/>
<pb n="8a"/>
来曰以某君某来外有所議曰某使某来言其曰寔來<lb/>
者是來也内大夫有曰来者外之之辭也内大夫有稱<lb/>
来歸者内之之辭也<lb/>
拘之曰執稱人以執執有罪也稱爵以執執無罪也稱<lb/>
行人以執罪不在行人也執諸侯不名執而以歸者名<lb/>
執外裔之君則名執而與之俱曰執某以伐某執某以<lb/>
侵某國君執而名者弱也大夫執而字者貴也執而舍<lb/>
之曰㑹于某釋某執而置之曰執某舍之于某<lb/>
<pb n="8b"/>
挾而與歸曰以歸執而歸者曰執某以歸非執而歸者<lb/>
則曰以某歸以歸者名執而以歸者不名歸内夫人之<lb/>
䘮而言以歸者内諱也歸之于者决辭也歸于者辭未<lb/>
决也<lb/>
違國曰奔自内曰出奔外相奔亦曰出奔奔我曰来奔<lb/>
以地曰某以某来奔於其國有奉而奔者曰自某奔諸<lb/>
侯出奔者名無罪不名為其臣所逐不名稱官以奔專<lb/>
也稱子以奔貴也稱氏以奔世也<lb/>
<pb n="9a"/>
入而得其所曰歸内有援焉曰復歸外有奉焉曰自某<lb/>
歸其言自某復歸者外内辭也曰歸自某者志其所自<lb/>
者也諸侯歸者名歸自某者不名<lb/>
歸而未得其所曰入内有援焉曰復入外有奉曰自某<lb/>
入其言自某復入者外内辭也諸侯入而得國者名未<lb/>
得國者不名<lb/>
反之曰復<hi>原註復歸復入</hi>
强入曰納凡言納者不受而强致之謂遂納曰納某于<lb/>
<pb n="9b"/>
某不遂納曰伐某納某不納曰弗克納納而得國者名<lb/>
未得乎國不名其得國而不名者不著乎史也納而不<lb/>
言納者不與其納也凡興師以送之曰納非專則言自<lb/>
某入自某歸<hi>原註莒去疾羣公子召之陳公子黄楚屈建從陳侯圍陳皆不書</hi>苟言故<lb/>
則不言所自<hi>原註赤歸于曺上言戎侵曹晉欒盈復入于晉下言齊侯遂伐晉</hi>
潜去曰逃於彼曰逃歸於我曰逃來<lb/>
掠地曰侵潜師入境曰侵外為志曰㑹某侵某先㑹而<lb/>
後侵曰㑹于某侵某外侵内曰侵我某鄙<lb/>
<pb n="10a"/>
殺人曰伐聲罪致討曰伐内為志曰及某伐某外為志<lb/>
曰㑹某伐某先㑹而後伐曰㑹于某伐某諸侯先伐而<lb/>
我往曰㑹某伐某外伐内曰伐我某鄙伐而言次者未<lb/>
伐也於師亦曰伐於人亦曰伐一人而言伐者見殺其<lb/>
徒也曰某人從王伐某者不以王首伐也<lb/>
破國曰入造其國都曰入内為志曰及某入某伐而後<lb/>
入曰伐某入某俘邑亦曰入其言我入者别外入也<lb/>
亡國曰滅毁其宗廟社稷曰滅㑹而後滅曰㑹于某滅<lb/>
<pb n="10b"/>
某國滅其君奔者不名國滅以其君歸者名夷狄滅而<lb/>
以歸者亦名國滅而奔其名者罪也邑不言滅邑而言<lb/>
滅者重之也君戰而亡曰滅<hi>原註吳敗頓胡沈蔡陳許之師于鷄父胡子髠沈子逞滅</hi>重辭也<lb/>
掩奪曰取悉虜而俘之曰取攬有曰取凡言取者得非<lb/>
其有之稱直取曰某取某師于某伐而後取曰某師伐<lb/>
某取之伐國而後取邑曰伐某取某敗師而後取邑曰<lb/>
敗某師取某田曰取某田不伐而取者易取也侵國不<lb/>
<pb n="11a"/>
言取邑曰某人取某殺之病内也凡取者不義之辭也<lb/>
宻取曰襲<lb/>
戰擒曰獲書戰書敗書獲敗而後獲也不敗而獲失民<lb/>
也不戰而獲羅得之也<lb/>
外殺大夫曰殺稱國以殺殺有罪也稱人以殺殺無罪<lb/>
也殺今君之子曰殺公子某君殺世子曰某君殺其世<lb/>
子某大夫曰某殺某世子某凡殺世子母弟者目君也<lb/>
天王殺大夫不志其下相殺曰某殺某討賊曰某人殺<lb/>
<pb n="11b"/>
某外討賊曰某人殺某國某不與討賊曰某國某殺某<lb/>
治其罪而後殺之曰某執某殺之不得其人曰盗殺某凡<lb/>
殺大夫不名者衆也不稱大夫者絶也稱官以殺者專也<lb/>
火甚曰災不言及者同時而災也言及者先後之辭也<lb/>
不甚曰火<lb/>
隕而有見于下曰雨<lb/>
盡而有繼為既<hi>原註日有食之旣</hi>
</p>
<p>
</p>
  </div>
</body>
</text>
</TEI>
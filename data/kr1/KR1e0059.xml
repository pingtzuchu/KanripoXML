<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
<head>春秋諸國統紀目録</head> <lb/>
    <p>
<pb n="1a"/>欽定四庫全書　　　　　　經部五<lb/>
　春秋諸國統紀　　　　　　春秋類<lb/>
　　提要<lb/>
　　　　<hi>臣</hi>等謹按春秋諸國統紀一卷目録一卷元齊履謙撰<lb/>
　　　　履謙字伯恒大名人官至太史院使事迹具元史本傳<lb/>
　　　　此書乃其延祐丁巳為國子司業時所作前有自<lb/>
　　　　序謂今之春秋盖聖人合二十國史記為之自三<lb/>
　　　　傳専言褒貶于諸國分合與春秋所以為春<pb n="1b"/>　　　　秋槩未之及故叙類此書以備諸家之闕凡<lb/>
　　　　二十有二篇首魯次周次宋次齊次晉次衛<lb/>
　　　　次蔡次陳次鄭次曹次秦次薛次杞次滕次<lb/>
　　　　莒次邾次許次宿次楚次呉自内魯尊周外<lb/>
　　　　各以五等之爵為次其入春秋後降爵者則<lb/>
　　　　隨所降之爵列之而楚呉以僭王殿焉目録<lb/>
　　　　謂此皆國史具在聖人據以作春秋者又以<lb/>
　　　　諸小國諸亡國釐為二篇附録于末目録謂<pb n="2a"/>　　　　此無國史因二十國事所及而載者皆先于<lb/>
　　　　各國下列叙大勢與其排比之意題曰某國<lb/>
　　　　春秋統紀葢據墨子有百國春秋徐彦公羊<lb/>
　　　　疏有孔子求周史記得百二十國寳書之文<lb/>
　　　　故不主因魯史從赴告之義也案春秋如不<lb/>
　　　　據魯史不應以十二公紀年如不從赴告不<lb/>
　　　　應僖公以後晉事最詳僖公以前晉乃不載<lb/>
　　　　一事此盖掇拾雜説不考正經且魯史不紀<pb n="2b"/>　　　　周年内魯可也履謙分國編次而魯第一周<lb/>
　　　　第二不曰王人雖微加于諸侯之上乎况天<lb/>
　　　　王也至于隠公八年葬蔡宣公宣公十七年<lb/>
　　　　葬蔡文公並經有明文履謙漏此二條乃于<lb/>
　　　　桓公十七年葬蔡桓侯謂諸國皆僭稱公惟<lb/>
　　　　蔡仍舊章反引左傳為證殊為疎舛又經書<lb/>
　　　　桓公三年夫人姜氏至自齊六年九月丁夘<lb/>
　　　　子同生其事更無疑穀梁傳疑故明之之説<pb n="3a"/>　　　　已為不核事寔履謙乃竟以荘公為齊侯之<lb/>
　　　　子尤為乖謬以其排比經文頗易尋覽所論<lb/>
　　　　亦時有可采故録存之吴澄序稱其縷數旁<lb/>
　　　　通務合書法間或求之太過要之不苟為言<lb/>
　　　　葢瑕瑜不掩澄已有微詞矣乾隆四十五年<lb/>
　　　　二月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<pb n="4a"/>春秋諸國統紀序<lb/>
讀三百五篇之詩曰有美有刺也讀二百四十二年之<lb/>
春秋曰有襃有貶也蓋夫子既殁而序詩傳春秋者固<lb/>
已云然則非秦漢以後之儒創為是説也説經而迷於<lb/>
是也千年矣逮自朱子詩傳出人始知詩之不為美刺<lb/>
作若春秋之不為襃貶作則朱子無論著夫孰從而正<lb/>
之有惑有不惑者相半也邵子曰聖人之經渾然無跡<lb/>
如天道焉春秋書實事而善惡形于其中矣至哉言乎<pb n="4b"/>朱子謂據事實書而善惡自見其㫖一也唐啖趙宋孫<lb/>
劉而下不泥於傳有功於經者奚啻數十家然襃貶之<lb/>
蔽猶未悉除必待宋末李吕而後大不惑夫其所謂襃<lb/>
貶者以書時書月書日為詳略其事以書爵書人書國<lb/>
為榮辱其君以書字書氏書名書人為輕重其臣而已<lb/>
噫事之或時或月或日也君之或爵或人或國也臣之<lb/>
或字或氏或名或人也法一定而不易豈聖人有意於<lb/>
軒輊予奪之哉魏郡齊履謙伯恒甫之説春秋則異是<pb n="5a"/>不承陋襲故皆苦思深究而自得内魯尊周之外經書<lb/>
其君之卒者十八國乃分彚諸國之統紀凡二十已所<lb/>
特見各傅于經縷數旁通務合書法餘事闕而不録其<lb/>
義視李則明決多其辭視吕則簡浄勝予之所可靡或<lb/>
不同間有不同亦其求之太過爾而非苟為言也不具<lb/>
九方臯相馬之眼者又焉能識之伯恒甫之篤志經學<lb/>
知之雖久晚年獲覩其二書之成寧不快於心與二書<lb/>
謂何易春秋也臨川呉澂序<pb n="6a"/>欽定四庫全書<lb/>
　春秋諸國統紀目録<lb/>
孔子曰屬辭比事春秋教也所謂春秋者古者史記之<lb/>
通稱也何以明之孟子曰王者之迹熄而詩亡詩亡然<lb/>
後春秋作莊子曰春秋先王經世之志墨子曰吾見百<lb/>
國春秋皆非謂今之春秋也又嘗考之古文有夏商春<lb/>
秋又有晉春秋國語晉羊舌肸習於春秋悼公使傅其<lb/>
太子楚莊王使申叔時傅太子箴教之春秋左傳韓宣<pb n="6b"/>子適魯見魯春秋至於後世史學亦多以春秋名其書<lb/>
者若虞卿春秋吕氏春秋陸賈春秋呉越春秋漢魏春<lb/>
秋唐春秋之類徃徃有之故知春秋者古者史記之通<lb/>
稱而今之春秋一經聖人以同㑹異以一統萬之書也<lb/>
始魯終呉合二十國史記而為之也然自三傳既分世<lb/>
之學者類皆務以襃貶為工至於諸國分合與夫春秋<lb/>
之所以為春秋未聞其有及之者予竊疑之久矣暇日<lb/>
輒以所見妄為敘類私之巾篋蓋不惟有以備諸家之<pb n="7a"/>闕庶㡬全經之綱領而自此或可以尋究云延祐四年<lb/>
丁巳夏六月乙未朔沙鹿齊履謙謹書<lb/>
魯國春秋統紀第一<lb/>
　　　　孔子嘗曰我欲觀夏道是故之杞而不足證<lb/>
　　　　也我欲觀商道是故之宋而不足證也我觀<lb/>
　　　　周道幽厲傷之吾舍魯何適矣此聖人所以<lb/>
　　　　託魯史以寓王法也故學春秋者當先觀聖<lb/>
　　　　人所書一魯十二公二百有四十二年之事<pb n="7b"/>　　　　其文可證也其誼可推也其治亂得失反復<lb/>
　　　　一代之變可覆而視也始於隱元者魯史之<lb/>
　　　　所自起也志禮樂志征伐志㑹盟志賦税志<lb/>
　　　　軍甲志城築志田邑志災異志世卿志夫人<lb/>
　　　　内女獨備於諸國者非特為詳内録也夫以<lb/>
　　　　春秋而視周典則魯為極亂以魯而視當時<lb/>
　　　　齊晉諸國則豈無所謂一變再變至道難易<lb/>
　　　　之等差哉因其事著其筆削蓋所以訓也後<pb n="8a"/>　　　　之作者尚有考於斯故敘魯國春秋統紀第<lb/>
　　　　一<lb/>
周王春秋統紀第二<lb/>
　　　　詩降黍離於國風示天下不復有雅春秋夷<lb/>
　　　　周室於侯邦傷王道莫之能亢也當是時周<lb/>
　　　　史固在也十三王之世次先後可考也然而<lb/>
　　　　春秋不以周統書元而但以周正首事其意<lb/>
　　　　可知也書歸物者三書來求者三書錫命者<pb n="8b"/>　　　　三書出師者三書天王出居于鄭繼書天王<lb/>
　　　　居于狄泉入于成周書王扎子殺召伯毛伯<lb/>
　　　　書天王殺其弟佞夫繼書王室亂王子猛卒<lb/>
　　　　德日朘力日蹙變日極矣孔子曰如有用我<lb/>
　　　　者吾其為東周乎蓋傷周室陵遲雖有繼世<lb/>
　　　　之王亦不能以復興矣此制作之本㫖也豈<lb/>
　　　　但禮樂征伐不自已而出哉故敘周王春秋<lb/>
　　　　統紀第二<pb n="9a"/>宋國春秋統紀第三<lb/>
　　　　公羊氏曰大國言齊宋夫宋王者之後而中<lb/>
　　　　國之望也陳舜之後也杞夏之後也宋商之<lb/>
　　　　後也原其始封皆公爵也而在春秋陳但稱<lb/>
　　　　侯杞則始稱侯至莊之二十七年書伯僖之<lb/>
　　　　二十三年降而書子訖春秋之世凡三書而<lb/>
　　　　三降焉惟宋獨終始公爵雖襄公圖霸無功<lb/>
　　　　戰敗身傷而宋為諸侯之望曽不改舊故晉<pb n="9b"/>　　　　文以解宋圍而成一戰之霸悼公以討魚石<lb/>
　　　　而興三駕之功春秋外平不書至宋楚平則<lb/>
　　　　書之其大勢可見矣故敘宋國春秋統紀第<lb/>
　　　　三<lb/>
齊國春秋統紀第四<lb/>
　　　　五霸前此未有也齊創之而晉次之也雖然<lb/>
　　　　當是時也王道衰諸侯恣威勢以相脅傾詐<lb/>
　　　　以相尚天下皆是也大則宋魯衞鄭之邦小<pb n="10a"/>　　　　則邾莒滕薛之國其能知尊周者誰歟以禮<lb/>
　　　　為國者誰歟推其本心無非桓文也考其行<lb/>
　　　　事亦無非桓文也其所以不為桓文者非不<lb/>
　　　　欲也特智有所不逮力有所不及耳故孟子<lb/>
　　　　論春秋不舉他國而獨以二公為稱者意蓋<lb/>
　　　　如此故敘齊國春秋統紀第四<lb/>
晉國春秋統紀第五<lb/>
　　　　近代永嘉陳氏有言古者諸侯無私史晉之<pb n="10b"/>　　　　乘楚之檮杌魯之春秋皆東遷之史也今以<lb/>
　　　　此言考之春秋凡諸侯書卒者皆有國史以<lb/>
　　　　考其世次者也其不書卒者或國滅失其本<lb/>
　　　　史或國雖在而未有史皆無所考其世次者<lb/>
　　　　也又其世次有入春秋即見者有近後方有<lb/>
　　　　者若秦至文十八年始書康公卒薛至莊三<lb/>
　　　　十一年始書薛伯卒杞至僖二十三年始書<lb/>
　　　　成公卒莒至成十四年始書渠丘公卒邾至<pb n="11a"/>　　　　莊十六年始書邾子克卒許至僖四年始書<lb/>
　　　　穆公卒楚至宣十八年始書莊王卒呉至襄<lb/>
　　　　十二年始書王壽夢卒晉則至僖九年始書<lb/>
　　　　獻公卒凡此其史之所起有久近故其世次<lb/>
　　　　所書有先後然則陳氏之言於是乎信故敘<lb/>
　　　　晉國春秋統紀第五<lb/>
衞國春秋統紀第六<lb/>
　　　　子路問於孔子曰衞君待子而為政子將奚<pb n="11b"/>　　　　先孔子曰必也正名乎名不正則言不順事<lb/>
　　　　不成禮樂不興刑罰不中而民無所措手足<lb/>
　　　　夫靈公黜其子而子其孫出公不父其父而<lb/>
　　　　禰其祖蒯聵爭入曼姑圍戚至此則人倫之<lb/>
　　　　不正甚矣故夫子因子路之問而啓之然此<lb/>
　　　　言也雖則專為衞輒而發夷考春秋所書若<lb/>
　　　　州吁若惠公若公孫剽本其禍亂無非不知<lb/>
　　　　正名之罪然後知夫子之言所包者廣非止<pb n="12a"/>　　　　於一人一事而已也不然衞以康叔封國察<lb/>
　　　　其政俗兄弟吾魯加以内無專國之臣外少<lb/>
　　　　諸侯之事於斯時也苟能君君臣臣父父子<lb/>
　　　　子兄兄弟弟夫夫婦婦人倫之無不適其正<lb/>
　　　　也其於禮樂之興也何有故敘衞國春秋統<lb/>
　　　　紀第六<lb/>
蔡國春秋統紀第七<lb/>
　　　　古者王制諸侯之爵次其先後有序在周官<pb n="12b"/>　　　　大司馬設儀辨位以等邦國猶天建地設不<lb/>
　　　　可亂也及春秋時禮制既亡霸者以意之向<lb/>
　　　　背為升降諸國以勢之强弱相上下故自入<lb/>
　　　　春秋蔡常先衞隱十年伐戴書宋人蔡人衞<lb/>
　　　　人桓五年伐鄭書蔡人衞人陳人十四年又<lb/>
　　　　伐鄭書齊人蔡人衞人陳人十六年㑹于曹<lb/>
　　　　猶書宋公蔡侯衞侯皆先衞也自是厥後伐<lb/>
　　　　鄭之役納衞惠之師遂序於衞陳之下矣雖<pb n="13a"/>　　　　云至有後先亦以國勢孱弱不能自强於治<lb/>
　　　　可見矣其世從楚而受楚禍也宜哉故敘蔡<lb/>
　　　　國春秋統紀第七<lb/>
陳國春秋統紀第八<lb/>
　　　　春秋赴告之説始於左氏其言曰諸侯有命<lb/>
　　　　告則書不然則否師出臧否亦如之雖及滅<lb/>
　　　　國滅不告敗勝不告克不書于策其意本謂<lb/>
　　　　鄰國相好或同惡以相仇或同利以相濟於<pb n="13b"/>　　　　是乎有赴告之命如傳言宋人取邾田邾人<lb/>
　　　　告於鄭曰請君釋憾於宋敝邑為道鄭人以<lb/>
　　　　王命告伐宋之類非謂每事每國必皆赴告<lb/>
　　　　凡春秋所有事皆當時承赴告而書者誠如<lb/>
　　　　此言不惟當時諸侯封壤有逺近情好有疎<lb/>
　　　　密而且國有諱忌事固有不可告與夫不當<lb/>
　　　　告及不能告者而春秋備書之桓五年春正<lb/>
　　　　月甲戌己丑陳侯鮑卒甲戌之下本闕陳佗<pb n="14a"/>　　　　作亂事而左傳以謂陳亂國人分散故再赴<lb/>
　　　　昭九年夏四月陳災陳亡矣定無來告者而<lb/>
　　　　胡氏以謂叔弓㑹楚子于陳還言之朝凡若<lb/>
　　　　此者皆泥於赴告之説之弊也要之春秋之<lb/>
　　　　作各從本史於理為通赴告之説恐不盡然<lb/>
　　　　也故敘陳國春秋統紀第八<lb/>
鄭國春秋統紀第九<lb/>
　　　　鄭在春秋列國最為後封於諸姬為近然當<pb n="14b"/>　　　　春秋之初鄭為亂階書克段書來渝平書歸<lb/>
　　　　祊書假許田書從王伐鄭皆特筆也其後方<lb/>
　　　　楚之北征諸夏而鄭與陳蔡許四國適當其<lb/>
　　　　衝陳蔡許終始春秋甘為楚之從而鄭介晉<lb/>
　　　　楚之間居二國必爭之地朝從楚盟晉師暮<lb/>
　　　　至暮從晉盟楚師朝至其為國也難哉向非<lb/>
　　　　子産以禮自固使晉楚之暴不能加焉則鄭<lb/>
　　　　國之丘墟當不終於春秋矣善乎劉安世之<pb n="15a"/>　　　　論曰鄭蕞爾國又時有君臣之亂得子産然<lb/>
　　　　後安然子産為政時晉楚漸衰又能事之區<lb/>
　　　　區小國攝乎大國之間能自保已為難若妄<lb/>
　　　　作則滅亡矣傳稱子産善相小國謂此也故<lb/>
　　　　敘鄭國春秋統紀第九<lb/>
曹國春秋統紀第十<lb/>
　　　　春秋志用兵輕重淺深各有不同而其甚莫<lb/>
　　　　極於滅滅者亡國之重辭也宋景公入曹以<pb n="15b"/>　　　　曹伯陽歸春秋止書入而左氏傳其事謂曹<lb/>
　　　　伯陽好田弋鄙人公孫疆因進田弋之説陽<lb/>
　　　　好之疆因言霸説陽乃背晉而奸宋宋伐之<lb/>
　　　　晉不救而遂滅故嘗因是考之經有書滅而<lb/>
　　　　實未嘗滅者襄六年書莒人滅鄫昭四年書<lb/>
　　　　取鄫是則鄫未嘗滅定六年書鄭游速帥師<lb/>
　　　　滅許以許男斯歸哀十三年書許男成卒則是<lb/>
　　　　許未嘗滅亦有經書入而傳則謂滅國亦不<pb n="16a"/>　　　　復見者僖三十三年書秦人入滑傳謂滅滑而<lb/>
　　　　還而滑亦不復見哀八年書宋公入曹傳謂<lb/>
　　　　晉不救而遂滅而曹亦不復見蓋未嘗滅者<lb/>
　　　　或復存之其入而國不復見者皆自亡也故<lb/>
　　　　敘曹國春秋統紀第十<lb/>
秦國春秋統紀第十一<lb/>
　　　　秦自穆公始入春秋僖十五年與晉惠公戰<lb/>
　　　　于韓原其勢固已悍然矣及再納晉文主盟<pb n="16b"/>　　　　中華穆公外雖從晉盟㑹内則蓄其威武投<lb/>
　　　　閒抵隙待時而發故文公方卒今年滅滑明<lb/>
　　　　年伐晉用敗殽之帥出罪已之言威行東夏<lb/>
　　　　奄宅西戎斯可謂秦之顯公矣故春秋秦自<lb/>
　　　　彭衙以前入滑圍鄭盟于翟泉㑹于温師于<lb/>
　　　　城濮凡穆公之事莫不皆備録之康共而下<lb/>
　　　　則若有不盡記者非闕文也直謂其不足詳<lb/>
　　　　耳故敘秦國春秋統紀第十一<pb n="17a"/>薛國春秋統紀第十二<lb/>
　　　　春秋降爵之國薛自侯降為伯滕自侯降為<lb/>
　　　　子杞自公降為侯又降為伯又降為子雖其<lb/>
　　　　所以降不可知固以見其國勢朘削日就卑<lb/>
　　　　替或曰薛與滕杞自入春秋不與諸侯㑹盟<lb/>
　　　　者各百餘年至成五年蟲牢始書杞伯成十<lb/>
　　　　三年伐秦始書滕人襄元年圍彭城始書薛<lb/>
　　　　人其曰日就卑替者何也曰是又不然夫春<pb n="17b"/>　　　　秋之有㑹盟本所以控大國扶小國也故其<lb/>
　　　　徵令不濫而諸侯有序葵丘之盟盟之大者<lb/>
　　　　也而與盟者止於八國杞滕薛不在焉踐土<lb/>
　　　　之盟亦盟之大者也而與盟者亦止於八國<lb/>
　　　　杞滕薛亦不在焉此桓文之盛而小國所以<lb/>
　　　　賴也霸政下衰盟㑹數而賦役煩雖大國容<lb/>
　　　　有不至而小弱如杞滕薛之倫莫不奔走而<lb/>
　　　　聽命雖空乏其國家困踣於道路而有不遑<pb n="18a"/>　　　　恤者且宋災細故也為㑹而更所喪者十有<lb/>
　　　　二國也城杞末務也相率而受其功者亦十<lb/>
　　　　有二國也甚而至於晉定之召陵之役在㑹<lb/>
　　　　者十有八國而劉子且不數焉其得失可知<lb/>
　　　　也由是言之其得與於㑹盟者非進之也適<lb/>
　　　　所以就其卑替耳故敘薛國春秋統紀第十<lb/>
　　　　二<lb/>
杞國春秋統紀第十三<pb n="18b"/>　　　　杞既降而書子矣而又退從人臣之列其降<lb/>
　　　　而書子吾不知其所從來退從人臣之列則<lb/>
　　　　有任其責者矣何以見其退從人臣之列也<lb/>
　　　　以襄二十九年書杞子來盟則見之也經有<lb/>
　　　　書來盟者矣桓十四年鄭語來盟閔二年齊<lb/>
　　　　高子來盟僖四年楚屈完來盟文十五年宋<lb/>
　　　　華孫來盟宣七年衞孫良夫來盟皆人臣也<lb/>
　　　　固未有諸侯書來盟者亦未有與諸侯盟而<pb n="19a"/>　　　　不書公者也左氏曰杞文公來盟書曰子賤<lb/>
　　　　之也此説非也賤之之意其不在於書子也<lb/>
　　　　夫杞夏之後而天子之事守也禮秩之降一<lb/>
　　　　至如此宜乎夫子嘗曰吾説夏禮杞不足徵<lb/>
　　　　也故敘杞國春秋統紀第十三<lb/>
滕國春秋統紀第十四<lb/>
　　　　春秋以諸侯而旅見於諸侯惟二事滕侯薛<lb/>
　　　　侯邾人牟人葛人是也何以知為旅見即其<pb n="19b"/>　　　　所書而知之也古者諸侯之邦交名位不同<lb/>
　　　　禮亦異數至於旅見則必均其辭號者所以<lb/>
　　　　一貴賤齊等威也然則謂之侯者以君禮見<lb/>
　　　　者也不謂之侯者不以君禮見者也滕本非<lb/>
　　　　侯也薛亦然或者之説有如此者故敘滕國<lb/>
　　　　春秋統紀第十四<lb/>
莒國春秋統紀第十五<lb/>
　　　　莒介居齊魯之境齊雖見伐而莒曽不敢少<pb n="20a"/>　　　　陵齊焉魯則自宣公平莒及郯莒人不肯至<lb/>
　　　　再㑹齊伐之干戈相尋迄無寧歲當襄公之<lb/>
　　　　世曽不數年而莒人伐我者三侵我者一亦<lb/>
　　　　可謂之强國矣故春秋書莒每次於鄭曹之<lb/>
　　　　下至於入向取牟婁滅鄫皆强國事也故敘<lb/>
　　　　莒國春秋統紀第十五<lb/>
邾國春秋統紀第十六<lb/>
　　　　春秋世卿非惟大國有之雖小國亦有之矣<pb n="20b"/>　　　　莒牟夷邾庶其畀我邾快黒弓是也若邾儀<lb/>
　　　　父或以為子克字或以為大夫之名案魯有<lb/>
　　　　行父歸父晉有林父鄭父甲父是皆大夫名<lb/>
　　　　然則謂儀父為名者非無據也夫邾魯附庸<lb/>
　　　　之國其來朝於魯者數矣而魯之君臣所以<lb/>
　　　　每加兵於邾者其意責邾之不恭猶深也故<lb/>
　　　　既納其邑又分其田既又入國而以其君歸<lb/>
　　　　必期至於滅亡而後已豈先王保小寡之道<pb n="21a"/>　　　　哉公行鮮有不書至者惟伐邾則悉不書至<lb/>
　　　　豈以邾為邦域之中七百里之内歟故敘邾<lb/>
　　　　國春秋統紀第十六<lb/>
許國春秋統紀第十七<lb/>
　　　　春秋之班齊侯爵也自入僖公常序于宋公<lb/>
　　　　之上邾子爵也常序于薛伯之上許男爵也<lb/>
　　　　常序于曹伯之上復有在邢侯之上者甚而<lb/>
　　　　至於蜀之盟秦序宋上鄭序齊上皆習亂之<pb n="21b"/>　　　　事也故統紀自内魯至於降周而下並依王<lb/>
　　　　爵曰公曰侯曰伯曰子曰男爵同以親晉當<lb/>
　　　　先齊以齊為霸者之倡特列居侯爵之首荆<lb/>
　　　　呉僭號王爵不加焉故附于五等之後凡此<lb/>
　　　　庶幾春秋聖人所以道名分之意云故敘許<lb/>
　　　　國春秋統紀第十七<lb/>
宿國春秋統紀第十八<lb/>
　　　　春秋自遷不書有遷之者而後書然書曰某<pb n="22a"/>　　　　人遷某者遷以内屬也宋人遷宿齊人遷陽<lb/>
　　　　是也書曰某遷于某者遷以避難也邢遷于<lb/>
　　　　夷儀衞遷于帝丘蔡遷于州來許遷于葉于<lb/>
　　　　白羽于容城是也雖所遷不同而其國之危<lb/>
　　　　弱不能自守一也悲夫故敘宿國春秋統紀<lb/>
　　　　第十八<lb/>
楚國春秋統紀第十九<lb/>
　　　　荆呉僭竊名號不與中國通者各十餘世自<pb n="22b"/>　　　　入春秋雖其因事制宜誼存筆削然其君書<lb/>
　　　　卒其大夫書名書聘使書㑹盟書帥師皆與<lb/>
　　　　諸夏冠帶之國並列無間蓋二國之罪以先<lb/>
　　　　王王法論之則外之攘之誅之絶之可也以<lb/>
　　　　春秋信史言之則聖人拳拳於中外盛衰之<lb/>
　　　　變者深矣詳其事存其實録所以為後世鑒<lb/>
　　　　也故其書法如此故敘楚國春秋統紀第十<lb/>
　　　　九<pb n="23a"/>呉國春秋統紀第二十<lb/>
　　　　呉國于東南去中夏尤逺成七年呉伐郯始<lb/>
　　　　見於經于鍾離于善道于柤于向皆諸侯就<lb/>
　　　　而㑹之其來交于中國者于戚而止耳雖則<lb/>
　　　　資之以疲楚然呉亦亢矣艾陵之戰齊黄池<lb/>
　　　　之駕晉其末流有必至者春秋書之欲後世<lb/>
　　　　謹其始也故敘呉國春秋統紀第二十<lb/>
諸小國春秋附録第二十一<pb n="23b"/>諸亡國春秋附録第二十二<lb/>
　　　　諸小國二十二亡國四十三<lb/>
　　　　右春秋諸國統紀合二十二篇前二十篇皆<lb/>
　　　　當時國史具在聖人本所據以作春秋者也<lb/>
　　　　後二篇皆無國史因以上諸國事所及者也<lb/>
　　　　故附録之於以備見春秋之國數云其亡國<lb/>
　　　　已具於前卷者此不復重録<lb/>
　春秋諸國統紀目録<lb/>
</p>

  </div>
            <div>
<head>春秋諸國統紀卷一</head> <lb/>
    <p>
<pb n="1a"/>欽定四庫全書<lb/>
　春秋諸國統紀卷一<lb/>
　　　　　　　　　　　　元　齊履謙　撰<lb/>
魯國第一上<lb/>
　　　　魯姬姓國周公子伯禽始封十四世至隱公<lb/>
　　　　息姑實為春秋所起<lb/>
　　隱公　　桓公　　莊公　　閔公<lb/>
元年春王正月<pb n="1b"/>　春秋合二十國史而創為内魯之制首以隱元者本<lb/>
　魯史之自起次以周正者示王法所當奉蓋當是時<lb/>
　王政不行不惟禮樂征伐不自周出至於紀年亦國<lb/>
　自為厯或以周正或以商正或以夏正考之漢唐厯<lb/>
　志可見故聖人於是因其制作而首為正之周之正<lb/>
　月在夏商為十一月周之二月在夏為十二月在商<lb/>
　為正月周之三月在夏為正月在商為一月故正月<lb/>
　書王二月書王三月書王孔子所謂吾從周公羊氏<pb n="2a"/>　所謂大一統穀梁氏所謂謹始杜氏所謂因其厯數<lb/>
　附其行事皆此意也過三月則不書者非三正所建<lb/>
　也隱不書即位者即位於歲前也自隱至哀十二公<lb/>
　即位於逾年者七桓文宣成襄昭哀書王正月公即<lb/>
　位者是也即位於歲前者四隱莊閔僖書王正月不<lb/>
　書公即位者是也逾年不得即位者一定不書王正<lb/>
　月者是也逾年即位禮也失之先者不待以禮失之<lb/>
　後者不能以禮<pb n="2b"/>三月公及邾儀父盟于蔑<lb/>
　單盟曰及㑹而後盟曰㑹故公與諸侯盟者四十一<lb/>
　而書及者六公與大夫盟者十四而書㑹者三大夫<lb/>
　之㑹公常少而諸侯之㑹公常多<lb/>
九月及宋人盟于宿<lb/>
　盟不書公者凡八成三年及荀庚盟及孫良夫盟十<lb/>
　一年及郤犫盟襄十五年及向戌盟皆因聘而盟者<lb/>
　其不書公者傳曰國與之也餘四盟此年及宋人盟<pb n="3a"/>　于宿莊二十二年及齊高傒盟于防文二年及晉處<lb/>
　父盟十年及蘇子盟于女栗皆闕文<lb/>
公子益師卒<lb/>
　案魯卿之見於經世其位而受氏者凡九家合三十<lb/>
　八人其書卒者三十人益師衆氏一人書卒彄臧氏<lb/>
　四人三人書卒一出奔無駭展氏一人書卒挾所氏<lb/>
　一人書卒自莊以下有仲孫氏七人五人書卒一出<lb/>
　奔一卒在經後叔孫氏九人六人書卒一出奔一見<pb n="3b"/>　殺一卒在經後季孫氏四人俱書卒僖以下有仲氏<lb/>
　三人二人書卒一出奔宣以下有叔氏八人七人書<lb/>
　卒一卒在經後其非世卿而不書卒者五人柔溺公<lb/>
　子翬公子結公子憗又有見殺者二人公子買公子<lb/>
　偃皆以事特書者亦非世卿然則以上凡九家者皆<lb/>
　所以與魯終始春秋卒之使後世之有國家者即其<lb/>
　所書而知其世即其世次而覽其事其為訓戒之誼<lb/>
　豈不深切著明故曰春秋者性命之文<pb n="4a"/>二年無駭帥師入極<lb/>
　君將不言帥師大夫將則言帥師者以見其不可專<lb/>
　有民衆然在外惟世卿書帥師非世卿但稱人不書<lb/>
　帥師既非世卿又非卿則止書師此一字内外皆用<lb/>
　之凡言師者卒乘之通稱也又有兵有所屬而稱師<lb/>
　者與承上省文而稱師者兵有所屬而稱師者晉侯<lb/>
　齊師宋師秦師及楚人戰于城濮之類是也承上省<lb/>
　文而稱師者上書楚公子棄疾帥師圍蔡下書楚師<pb n="4b"/>　滅蔡之類是也凡當書帥師而不書者皆闕文也又<lb/>
　若戰稱人敗稱師來稱人追稱師乞師棄師取師之<lb/>
　類事雖不同其為卒乘之通稱則一<lb/>
九月紀裂繻來逆女<lb/>
　卿為君逆則稱女自為逆則稱字母為子逆則稱婦<lb/>
　女者從父母所稱之辭字者兄弟辭婦者對姑之辭<lb/>
冬十月伯姬歸于紀<lb/>
　經書内女適於諸侯及其大夫者凡十有二各以書<pb n="5a"/>　法别之書歸者五而書卒者四紀伯姬紀叔姬鄫季<lb/>
　姬宋伯姬也書歸不書卒者一杞伯姬也不書卒者<lb/>
　文闕也不書歸與卒者郯伯姬齊子叔姬也二女者<lb/>
　皆見出者也杞叔姬亦見出而書卒歸其喪也皆諸<lb/>
　侯夫人也書逆不書歸者二叔姬也子叔姬也皆大<lb/>
　夫妻也大夫自為逆者也直書卒者二伯姬也子叔<lb/>
　姬也魯女之不嫁者也特卒之也故凡内女當書卒<lb/>
　而不卒罪在卒者不當書卒而卒罪在卒之者<pb n="5b"/>三年春王二月己巳日有食之<lb/>
　推厯當為周正三月己巳朔案經書日食三十六今<lb/>
　以授時厯推之頻月不應有食者二襄二十一年冬<lb/>
　十月庚辰朔二十四年八月癸巳朔距前月合朔去<lb/>
　交三十一度弱定无再食之理非常之變亦不至此<lb/>
　並傳寫之誤變交不食者一宣公十七年六月癸夘<lb/>
　案是年六月无癸夘其食限亦不在六月推厯當為<lb/>
　周正五月乙亥朔入食限泛交分初日四千一百定<pb n="6a"/>　交度陽厯十度依法變交不食亦傳寫之誤月日朔<lb/>
　合者十七莊公二十六年十二月癸亥朔僖公五年<lb/>
　九月戊申朔文公十五年六月辛丑朔宣公十年四<lb/>
　月丙辰朔經闕朔字成公十六年六月丙寅朔襄公<lb/>
　十四年二月乙未朔二十年十月丙辰朔二十一年<lb/>
　九月庚戌朔二十三年二月癸酉朔二十四年七月<lb/>
　甲子朔昭公七年四月甲辰朔二十一年七月壬午<lb/>
　朔二十二年十二月癸酉朔二十四年五月乙未朔<pb n="6b"/>　三十一年十二月辛亥朔定公五年三月辛亥朔十<lb/>
　五年八月庚辰朔差一月者十二隱公三年二月己<lb/>
　巳推厯當為周正三月己巳朔闕朔字桓公三年七<lb/>
　月壬辰朔推厯當為周正八月壬辰朔十七年十月<lb/>
　朔推厯當為周正十一月庚午朔闕庚午字莊公二<lb/>
　十五年六月辛未朔推厯當為周正七月辛未朔案<lb/>
　左氏傳言唯正月朔慝未作於是乎伐鼓用幣詳其<lb/>
　傳意是謂此食不在正月之朔故言唯以明其非禮<pb n="7a"/>　不在正月之朔則不得為之六月矣書六月者傳寫<lb/>
　之誤三十年九月庚午朔推厯當為周正十月庚午<lb/>
　朔僖公十五年五月推厯當為周正四月癸丑朔闕<lb/>
　癸丑朔字文公元年二月癸亥推厯當為周正三月<lb/>
　癸亥朔闕朔字成公十七年十二月丁巳朔推厯當<lb/>
　為周正十一月丁巳朔襄公十五年八月丁巳推厯<lb/>
　當為七月丁巳朔闕朔字二十七年十二月乙亥朔<lb/>
　推厯當為十一月乙亥朔左氏傳亦作十一月足證<pb n="7b"/>　經文傳寫之誤昭公之十五年六月丁巳朔推厯當為<lb/>
　周正五月丁巳朔定公十二年十一月丙寅朔推厯<lb/>
　當為周正十月丙寅朔差二月者二莊公十八年三<lb/>
　月推厯當為周正五月壬子朔闕壬子朔字僖公十<lb/>
　二年三月庚午推厯當為周正五月庚午朔闕朔字<lb/>
　差三月者二宣公八年七月甲子推厯當為周正十<lb/>
　月甲子朔闕朔字昭公十七年六月甲戌朔推厯當<lb/>
　為周正九月甲戌朔又案左氏傳解此一事其説自<pb n="8a"/>　分三節夏六月甲戌朔日有食之祝史請所用幣平<lb/>
　子曰止也唯正月朔慝未作日有食之於是乎有伐<lb/>
　鼓用幣其餘則否此一節見經文元非六月皆後世<lb/>
　傳寫之誤太史曰在此月也日過分而未至三辰有<lb/>
　災於是乎百官降物君不舉避移時樂奏鼓祝用幣<lb/>
　史用辭故夏書曰辰弗集于房瞽奏鼓嗇夫馳庶人<lb/>
　走此月朔之謂也此一節是説夏正九月雖非春秋<lb/>
　所書之正然亦可以見經文六字本作九字當夏四<pb n="8b"/>　月是謂孟夏平子弗從昭子退曰夫子將有異志不<lb/>
　君君矣此一節復説周正六月要之春秋文多闕誤<lb/>
　推此類可見然春秋書日食而不書月食者月食時<lb/>
　已有術可推故詩曰彼月而食則惟其常言其有常<lb/>
　數也<lb/>
四年夏公及宋公遇于清<lb/>
　㑹而莫適為主曰遇又曰禮均曰遇故志内之遇者<lb/>
　三而皆以此及彼志外之遇者四而皆以尊及卑<pb n="9a"/>秋翬帥師㑹宋公陳侯蔡人衞人伐鄭<lb/>
　伐者出師之總名周禮大司馬掌九伐之法眚壇侵<lb/>
　削正殘杜滅伐總謂之伐正猶春秋書伐其侵圍入<lb/>
　滅之類皆伐之事也然經有重言其事者有不重言<lb/>
　其事者有但言其事而不言伐者重言其事者如伐<lb/>
　鄭圍長葛伐杞取牟婁之類是也必繫之國以見其<lb/>
　為某國之邑也不重言其事者如伐楚次于陘伐鄭<lb/>
　㑹于蕭魚之類是也雖曰伐而實未有事乎伐也但<pb n="9b"/>　言其事而不言伐者侵入滅及圍國之類是也不言<lb/>
　伐者省文也又如戰而言伐者伐兵也不言伐者非<lb/>
　伐兵也及齊師戰于奚傳言疆事也及楚人戰于城<lb/>
　濮經書楚人救衞之類是也亦有史失其事而經則<lb/>
　泛書曰伐者翬帥師㑹伐鄭之類是也不然春秋何<lb/>
　以紀用兵之名而惟伐為多<lb/>
五年春公矢魚于棠<lb/>
　矢公穀皆作觀左氏傳亦作陳魚而觀之案公羊又<pb n="10a"/>　言千金之魚公張之而春秋不謂之張魚而曰觀魚<lb/>
　者内辭也常事曰視非常曰觀或曰矢即矢繳之矢<lb/>
　今之摽魚是也<lb/>
九月考仲子之宫初獻六羽<lb/>
　魯僭天子之禮樂故春秋必每事而正之然書初者<lb/>
　本其失禮之始所可言也僭諸公者也不書初者因<lb/>
　事以懲慝所不可言也僭天子者也考仲子之宫將<lb/>
　萬焉問羽數於衆仲衆仲對曰天子八諸侯六大夫<pb n="10b"/>　四士二夫舞所以節八音行八風故自八以下據此<lb/>
　言之則樂舞之僭其自衆仲始<lb/>
螟<lb/>
　螟蟲災也案春秋所書有災有異害及於民之謂災<lb/>
　物反其常之謂異然二者魯皆備書諸國惟異則書<lb/>
　之故周書宣榭災晉書沙鹿梁山崩齊書大災一宋<lb/>
　書災四大水一隕石鷁退飛各一雨螽一陳書災一<lb/>
　宋衞陳鄭書同日災一皆異也蓋災則事止一國異<pb n="11a"/>　則理闗天下故於内外所書如此<lb/>
七年夏城中丘<lb/>
　邑郭曰城古者城郭有度侯伯之國面方五里徑三<lb/>
　百雉大都不過三國之一中五之一小九之一春秋<lb/>
　之時不法不制自中丘迄于邾瑕凡書内城二十有<lb/>
　六有益城無極者有城中城以自固者有併城二邑<lb/>
　以困民者有用師徒城以虞難者有城其食邑以張<lb/>
　私家者而聖人悉書於經其事則皆為横僭而其志<pb n="11b"/>　則存乎復古<lb/>
八年三月鄭伯使宛來歸祊庚寅我入祊<lb/>
　我者對彼之稱然春秋書我者唯二事我入祊以見<lb/>
　彼亦有同欲入之者歸我濟西田以見彼亦有同田<lb/>
　於濟西者蓋濟西之田魯不盡有泰山之祊齊亦欲<lb/>
　之<lb/>
九年挾卒<lb/>
　案魯世卿之族其嗣不見於經者三人然益師之後<pb n="12a"/>　傳有衆仲無駭之後傳有展禽展喜展瑕展莊叔展<lb/>
　王父惟挾之後無人或所氏之世至挾而絶或其子<lb/>
　孫更微無事可見或當是時國之紀綱猶在於君盟<lb/>
　㑹侵伐多親制之故雖有世卿而名氏不登於史册<lb/>
　春秋之作亦據其所見者耳<lb/>
十年六月壬戌公敗宋師于菅辛未取郜辛巳取防<lb/>
　昔孟子有言太公之封於齊為方百里也周公之封<lb/>
　於魯亦為方百里也今魯方百里者五徒取諸彼以<pb n="12b"/>　與此仁者且不為况於殺人以求之今觀春秋所書<lb/>
　取田者四取邑者八取附庸者五滅國者一歸田者<lb/>
　二歸邑者二以邑來奔者三外取内田邑者四雖未<lb/>
　能盡合孟子之説然侵暴亦多矣聖人備存而弗削<lb/>
　所以辨封域息爭奪也<lb/>
十有一年冬十有一月壬辰公薨<lb/>
　案左氏傳羽父請殺桓公將以求太宰公曰為其少<lb/>
　故也吾將授之矣使營菟裘吾將老焉羽父懼反譖<pb n="13a"/>　公于桓公而請弑之十一月公祭鍾巫館于蔿氏羽<lb/>
　父使賊弑公于蔿氏立桓公而討蔿氏有死者不書<lb/>
　葬不成喪也又案魯十二公為内弑者二皆以賊臣<lb/>
　當國不成喪不書葬不惟魯也宋與夷以華督當國<lb/>
　不書葬宋捷以南宫萬當國不書葬晉卓以里克當<lb/>
　國不書葬齊舍以公子商人當國不書葬宋杵臼以<lb/>
　公子鮑當國不書葬齊商人以公子元當國不書葬<lb/>
　晉夷臯以趙盾當國不書葬鄭夷以公子歸生當國<pb n="13b"/>　不書葬晉州蒲以欒書當國不書葬齊光以崔杼當<lb/>
　國不書葬衞剽以甯喜當國不書葬齊荼以陳乞當<lb/>
　國不書葬<lb/>
元年鄭伯以璧假許田<lb/>
　假田胡為書于策非假也非假而曰假者内辭也以<lb/>
　是知春秋於魯事多内辭或曰此鄭伯之所以為諼<lb/>
　也克段似仁歸祊似誼假田似禮渝平似信<lb/>
二年三月公㑹齊侯陳侯鄭伯于稷以成宋亂夏四月<pb n="14a"/>取郜大鼎于宋戊申納于太廟<lb/>
　結平曰成左傳宋華元克合晉楚之成又鄭人使王<lb/>
　子伯駢行成皆謂其徃來文説而使之平也華督弑<lb/>
　其君宋人以為討故魯桓㑹諸侯以成之曰㑹曰以<lb/>
　曰取曰納辭煩而不殺皆所以病公也又案宋人為<lb/>
　亂而我則平之是則為之成亂宋人討亂而我則平<lb/>
　之是不謂之成亂然則猶曰成宋亂者内辭也<lb/>
公及戎盟于唐冬公至自唐<pb n="14b"/>　案公行反至必書於策者此史氏之常然春秋凡公<lb/>
　行一百七十二而書至者八十不書至者九十二公<lb/>
　行不出境者不書至雖出境事不在魯史者不書至<lb/>
　公行不出境不書至者亦史氏之常也事不在魯史<lb/>
　不書至者本所闕也<lb/>
三年夫人姜氏至自齊<lb/>
　春秋歴十二公夫人之見於經者隱桓莊僖文宣成<lb/>
　隱夫人以子氏不書葬可證自桓以下凡六公具有<pb n="15a"/>　逆至明文其餘經所不見者閔則以方幼未娶而卒<lb/>
　故無所書此則然矣若襄則有昭母齊歸昭則有孟<lb/>
　子定則有哀母定弋或以為妾或以為夫人皆無逆<lb/>
　至明文可見者也以為得禮則孟子非得禮者以為<lb/>
　失禮則何以不備書於經惟深明夫聖人所以立教<lb/>
　之意與其春秋内辭之㫖自當有以辨之今不盡釋<lb/>
　也<lb/>
四年春正月公狩于郎<pb n="15b"/>　狩于郎非其地也中春教振旅遂以蒐中夏教茇舍<lb/>
　遂以苗中秋教治兵遂以獮中冬教大閲遂以狩皆<lb/>
　天子之禮諸侯何為有此名然不時則傷農不地則<lb/>
　害稼故春秋因事以明僭<lb/>
五年大雩<lb/>
　諸侯曰雩雩於山川天子曰大雩雩於上帝此亦因<lb/>
　事以明僭又案天子有雩諸侯亦有雩天子有社諸<lb/>
　侯亦有社雩社雖同所以為雩社則異故春秋大雩<pb n="16a"/>　則書鼓于社則書皆非禮之禮也<lb/>
六年九月丁夘子同生<lb/>
　世子生不書而獨書子同者左氏傳云以太子生之<lb/>
　禮舉之穀梁云疑故志之以太子生之禮舉之者事<lb/>
　也疑故志之者意也春秋書其事所以使後世微見<lb/>
　其意或曰莊公信非桓公之子聖人當明言之曰不<lb/>
　然夫桓莊之事聖人烏得而知之假使知之而亦烏<lb/>
　可言也昭公娶呉孟子此事之顯然者聖人猶為之<pb n="16b"/>　隱曽謂桓莊之事而聖人肯言之乎且春秋一書聖<lb/>
　人誼存筆削其善其惡為法為戒則皆付諸後人故<lb/>
　先儒嘗言春秋議而不辨又曰婉而成章謂桓莊之<lb/>
　事而聖人言之豈春秋㫖哉<lb/>
八年冬十月雨雪<lb/>
　冬十月今之八月書失時也詩小雅十月之交朔日<lb/>
　辛夘日有食之今以授時厯推之周幽王六年歲在<lb/>
　乙丑距延祐丁巳二千九十二年是歲實以夏正八<pb n="17a"/>　月辛夘朔入食限是周人改月數之一證也故春秋<lb/>
　凡三書雨雪兩皆言大此獨不言大言大者以大為<lb/>
　異不言大者以失時為異又案三代正朔商則改正<lb/>
　不改朔周則正朔時皆改以十一月為正月正也月<lb/>
　數從子起朔也以子為孟春時也故孔子告顔淵曰<lb/>
　行夏之時是言周時之不正也至書於春秋則曰春<lb/>
　王正月並存當時之實使後世觀其得失而損益可<lb/>
　知是則聖人之志也<pb n="17b"/>十有二年十有二月及鄭師伐宋丁未戰于宋<lb/>
　戰伐不書主帥者凡九桓二年入杞八年伐邾十年<lb/>
　齊衞鄭來戰于郎此年及鄭伐宋十七年及齊師戰<lb/>
　于奚及宋人衞人伐邾莊九年及齊師戰于乾時僖<lb/>
　四年及江人黄人伐陳二十二年及邾人戰于升陘<lb/>
　以上九事内省文者三以國與之者三闕文者三先<lb/>
　書十有一月丙戌公㑹鄭伯盟于武父次書十有二<lb/>
　月及鄭師伐宋先書夏公伐齊納糾次書八月庚申<pb n="18a"/>　及齊師戰于乾時先書春正月公㑹諸侯伐楚次書<lb/>
　秋及江人黄人伐陳皆一出而再有事其不書主帥<lb/>
　者省文也戰于郎于奚于升陘郎奚升陘皆魯地或<lb/>
　經以來戰為文或傳以疆事為解其不書主帥者國<lb/>
　與之也桓二年入杞八年伐邾十七年再伐邾其不<lb/>
　書主帥者闕文也<lb/>
十有四年秋八月壬申御廩災乙亥嘗<lb/>
　經書烝祭二嘗祭一禘祭二是皆天子之禮而諸侯<pb n="18b"/>　所不得為者故特書祭名以明其僭若如舊説以再<lb/>
　烝見瀆則古人有時享月薦相距五月不可謂瀆御<lb/>
　廩災乙亥嘗以為未易災之餘則但書有事其誼已<lb/>
　明何必曰嘗故嘗考之他書詩歌載嘗禮舉重祭明<lb/>
　堂位備言魯僭禮樂之事而嘗烝省蜡與大禘並書<lb/>
　蓋四時之祭雖通乎下而等差名品貴賤不同是豈<lb/>
　可以毫髮僭差哉此聖人所以因事以著其罪也<lb/>
十有八年公㑹齊侯于濼公與夫人姜氏遂如齊<pb n="19a"/>　僖十一年書公及夫人姜氏㑹齊侯于陽榖此書公<lb/>
　與夫人姜氏遂如齊及者尊卑之辭公夫人同行者<lb/>
　也與者不相屬之辭公夫人不同行者也夫人之惡<lb/>
　於是乎見<lb/>
夏四月丙子公薨于齊<lb/>
元年三月夫人孫于齊<lb/>
　桓公薨夫人猶避在齊是年三月始歸於魯春秋欲<lb/>
　見其事故因其告至之日而追言其去國之久夫人<pb n="19b"/>　之罪著矣其曰夫人孫于齊而不稱姜氏者承上如<lb/>
　齊文是謂一事而再見故前目而後凡<lb/>
夏單伯送王姬<lb/>
　送王姬當依公穀作逆單伯王卿士而宦於諸侯者<lb/>
　魯有單伯鄭有祭仲陳有女叔皆是又案左傳齊有<lb/>
　王子成父王孫揮鄭有王子伯駢當是時不惟異姓<lb/>
　之臣雖王族亦有宦於諸侯者<lb/>
二年秋七月齊王姬卒<pb n="20a"/>　春秋於齊王姬書之如魯夫人書單伯逆王姬即公<lb/>
　子翬公子遂叔孫僑如之逆女也書王姬歸于齊即<lb/>
　文姜穆姜齊姜之書至也書齊王姬卒即魯夫人之<lb/>
　一切書薨也我魯侯也既為齊逆又為齊歸又為齊<lb/>
　卒而喪之由是觀之孰謂莊公非齊襄之子者<lb/>
三年春王正月溺㑹齊師伐衞<lb/>
　内大夫將不稱帥師者凡九此年溺㑹齊師伐衞十<lb/>
　四年單伯㑹伐宋文三年叔孫得臣㑹伐沈九年公<pb n="20b"/>　子遂㑹救鄭宣十一年公孫歸父㑹伐莒成八年叔<lb/>
　孫僑如㑹伐鄭襄元年仲孫蔑㑹圍彭城十四年叔<lb/>
　孫豹㑹伐秦十六年叔老㑹伐許皆闕文或曰凡大<lb/>
　夫㑹伐不稱帥師者不以師㑹也<lb/>
四年冬公及齊人狩于禚<lb/>
　齊人者齊侯也其不言齊侯者蓋言侯則醜公從之<lb/>
　言人則從公不疑是亦内辭也莊公越禮不顧逺㑹<lb/>
　齊侯以狩猗嗟之刺實作於此觀其末句曰展我甥<pb n="21a"/>　兮蓋為疑辭以諷之也孰謂莊公非齊襄之子者<lb/>
八年春王正月師次于郎以俟陳人蔡人甲午治兵夏<lb/>
師及齊師圍郕郕降于齊師秋師還<lb/>
　師次于郎為一事治兵至師還為一事莊公將㑹齊<lb/>
　圍郕厲兵以出振旅而入樂收滅同姓之惡於己而<lb/>
　歸降郕之利於齊春秋書魯用師蓋未有如是之詳<lb/>
　孰謂莊公非齊襄之子者<lb/>
九年夏公伐齊納子糾<pb n="21b"/>　當依公榖無子字又十六年盟幽當依公羊有公字<lb/>
　三十年次成當依公榖有師字僖十九年盟齊當依<lb/>
　公榖有公字二十九年盟翟泉當依公榖有公字襄<lb/>
　十七年圍防高厚字上當依公穀有齊字以上並左<lb/>
　氏闕文隱三年君氏卒當依公穀作尹氏卒宣十六<lb/>
　年宣榭火當依公穀作宣榭災襄十四年衞侯出奔<lb/>
　齊當依公穀有衎字昭二十一年蔡侯朱出奔楚當<lb/>
　依穀梁作蔡侯東即東國一人闕國字隱六年鄭人<pb n="22a"/>　來渝平當依公穀作輸平成十五年晉侯執曹伯歸<lb/>
　于京師當依公羊作歸之于京師定四年呉入郢當<lb/>
　依公穀作呉入楚他非書法所闗者不録故嘗謂春<lb/>
　秋一經左氏尤多闕誤<lb/>
八月庚申及齊師戰于乾時我師敗績<lb/>
　魯師未有書敗績者誼不係於敗故因削而不書以<lb/>
　示教若乾時之敗莊公本以伐齊納糾已為非誼及<lb/>
　小白既入公乃遂不量力至與齊戰師徒崩喪而子<pb n="22b"/>　糾不免於死為莊公者其罪為如何也誼係於敗故<lb/>
　備書以重其惡<lb/>
十有九年秋公子結媵陳人之婦于鄄遂及齊侯宋公<lb/>
盟<lb/>
　此一章主書本以效莊公失馭臣之柄書單伯逆王<lb/>
　姬則父子之倫絶書夫人姜氏入則夫婦之恩乖書<lb/>
　齊人取子糾殺之則交鄰之誼虧書築郿書新延廏<lb/>
　書城諸防書築臺于郎于薛于秦則君民之道喪結<pb n="23a"/>　諸公子也而任為大夫私媵于陳既不出于君命專<lb/>
　盟于鄄又非有干國論是莊公失馭臣之柄矣故傳<lb/>
　者以莊公為多失道<lb/>
冬齊人宋人陳人伐我西鄙<lb/>
　春秋詳内事故凡書加兵於魯者必言某鄙其言者<lb/>
　見於魯史者也其不言者魯史所不見而事具於彼<lb/>
　國之史者也故哀八年呉伐我不言鄙十一年齊國<lb/>
　書帥師伐我不言鄙事具於彼國之史則其不言者<pb n="23b"/>　本所闕也<lb/>
二十有二年春王正月肆大眚<lb/>
　眚公羊作省案禮記有大省讀音獮由是考之肆大<lb/>
　省猶文十六年書毁泉臺昭十一年書大蒐于比蒲<lb/>
　謂為過眚者非肆者屬事之辭<lb/>
二十有四年八月丁丑夫人姜氏入戊寅大夫宗婦覿<lb/>
用幣<lb/>
　哀姜書入以孟任故也蓋孟任者既已許之為夫人<pb n="24a"/>　且又割臂盟公生子般矣則哀姜胡為而至焉故入<lb/>
　者逆辭也纂辭也有内主之辭也方其時莊公冒喪<lb/>
　納幣二年之間三至齊廷又遇于穀盟于扈越禮不<lb/>
　顧如此其急而齊人有疑如此其緩親逆而不與俱<lb/>
　入既至而覿見有加聖人備書於經則不惟見夫人<lb/>
　之伉而莊公不能正身率禮遂使嗣子受禍㡬至亡<lb/>
　國其是非得失之迹設施於前而成敗吉凶之效驗<lb/>
　於後此春秋所以為聳善抑惡之書見諸行事深切<pb n="24b"/>　著明<lb/>
二十有五年冬公子友如陳<lb/>
　聘禮圖使於朝君親命之宰書幣宰夫具齋人皆公<lb/>
　選命皆廷授幣皆官具春秋之聘則異於是矣國政<lb/>
　多專於大夫出使非由於君命故縣子荅繆公之問<lb/>
　古者大夫束脩之問不出疆埸雖欲哭安得而哭之<lb/>
　今之大夫交政中國雖欲勿哭安得而勿哭其時事<lb/>
　可知也故春秋於外大夫來魯者皆書使書聘各從<pb n="25a"/>　其傳致之辭於自魯出者或以聘行或不以聘行一<lb/>
　書曰如而不與其私交正其本之意也或曰外大夫<lb/>
　以君命來則書不以君命來則不書内大夫以君命<lb/>
　出則不書不以君命出則書其説亦通<lb/>
二十有八年冬築郿<lb/>
　臺囿曰築郿字上下疑有闕文案詩小序言秦襄公<lb/>
　始命有田狩之事園囿之樂是周制非有天子之命<lb/>
　凡田狩遊觀之事皆諸侯所不得為者矧莊公比年<pb n="25b"/>　以來書日食者三大水者二大無麥禾者一告糴者<lb/>
　一有蜚者一不雨者一而築郿新延廏城諸防築臺<lb/>
　于郎于薛于秦城小穀不思所以畏天災恤民隱屢<lb/>
　興工築為其所不當為宜乎春秋備書之以甚其惡<lb/>
三十有二年八月癸亥公薨于路寢<lb/>
元年季子來歸<lb/>
　案左氏傳公及齊侯盟于落姑請復季友齊侯許之<lb/>
　使召諸陳公次于郎以待之季子來歸嘉之也史記<pb n="26a"/>　稱慶父殺子般季友奔陳二年慶父殺閔公季友自<lb/>
　陳與閔公弟申如邾慶父奔莒於是季友奉子申入<lb/>
　立依史記則季子來歸當在閔二年依左氏則季子<lb/>
　元年來歸二年慶父殺閔公季子再以僖公適邾慶<lb/>
　父奔莒復入立之二説不同然以今考之閔公雖立<lb/>
　尚幼慶父夫人當國季友者子般之黨誰為復之假<lb/>
　使來歸既不能消除禍亂臨難苟免何以稱賢以此<lb/>
　推之史記為是但恐經文錯簡誤在此耳<pb n="26b"/>二年夏五月乙酉吉禘于莊公<lb/>
　不稱宫廟而但言莊公者蓋禘祭之禮本以文王為<lb/>
　所出之帝祀之於周公之廟而周公配之故稱宫廟<lb/>
　則疑於莊公可以配文王不稱宫廟則見其獨祭莊<lb/>
　公而但假用其禘之儀制耳言吉又言禘者一事而<lb/>
　兩失禮也<lb/>
秋八月辛丑公薨<lb/>
　春秋諸國統紀卷一<lb/>
</p>

  </div>
            <div>
<head>春秋諸國統紀卷二</head> <lb/>
    <p>
<pb n="1a"/>欽定四庫全書<lb/>
　春秋諸國統紀卷二<lb/>
　　　　　　　　　　　　元　齊履謙　撰<lb/>
魯國第一下<lb/>
　　僖公　　文公　　宣公　　成公<lb/>
　　襄公　　昭公　　定公　　哀公<lb/>
元年十有二月丁巳夫人氏之喪至自齊<lb/>
　夫人氏而不言姜者公不為之喪也既云請而葬之<pb n="1b"/>　復曰不為之喪者蓋僖公於時外示居厚不絶之恩<lb/>
　内乏忠孝惻怛之志而成風在國已稱為夫人其曰<lb/>
　夫人氏之喪者見其皆哀姜之私黨不以為公家之<lb/>
　所與<lb/>
六年夏公會齊侯宋公陳侯衞侯曹伯伐鄭圍新城秋<lb/>
楚人圍許諸侯遂救許冬公至自伐鄭<lb/>
　凡一出而再有事有以前事致者有以後事致者蓋<lb/>
　公或與後事或不與後事與後事則以後事致不與<pb n="2a"/>　後事則但以前事致諸侯遂救許而仍以伐鄭致者<lb/>
　公不與救許也<lb/>
八年秋七月禘于太廟用致夫人<lb/>
　致者三月廟見以禮成婦之名季孫行父如宋致女<lb/>
　即其事也夫人者聲姜也觀其名所以知其人聲姜<lb/>
　之不氏者是不必知其人也以禘禮致夫人瀆莫甚<lb/>
　於此者何為不必知其人夫人之見於經者凡六或<lb/>
　為締禍或為不允或虧於晩節惟聲姜在春秋中獨<pb n="2b"/>　為保其完吉者禘于太廟用致夫人其失禮在事而<lb/>
　不在夫人故不必知其人是亦書法也<lb/>
十年春王正月公如齊<lb/>
　經書諸侯來朝於魯者三十六書公之朝於他國者<lb/>
　齊十四晉二十一楚二夫朝者邦國所以事天子之<lb/>
　名也春秋之時以諸侯而廷見於諸侯是則失禮之<lb/>
　大者春秋欲悉正之則無以紀實而傳信欲並從而<lb/>
　書之則又不足垂訓以示後故聖人於是毎為之内<pb n="3a"/>　辭凡我公之朝皆一書曰如所以起問者見是非其<lb/>
　辭似迂而實盡其事似諱而實彰初非有私於魯也<lb/>
　諸凡言内辭者誼皆倣此<lb/>
二十年春新作南門<lb/>
　新作南門新作雉門及兩觀凡言作者皆志其僭然<lb/>
　雉門兩觀則因災而作其僭在前南門則無所因而<lb/>
　作其僭自此其僭在前而亦謂之作者習而不知以<lb/>
　為非失而不能正以禮是亦創始而已言南門而不<pb n="3b"/>　名其門非一門也<lb/>
二十有六年公子遂如楚乞師公以楚師伐齊取榖<lb/>
　定四年蔡侯以吳子及楚人戰于柏舉不言乞師桓十<lb/>
　四年宋人以齊人蔡人衞人陳人伐鄭不言乞師而<lb/>
　於此獨言乞師者案左氏傳稱東門襄仲臧文仲如<lb/>
　楚見子玉道之以伐齊宋摟荆蠻以殘中國故特書<lb/>
　乞師以甚其惡<lb/>
二十有八年公子買戍衞不卒戍刺之<pb n="4a"/>　買避晉故不卒戍而還魯畏楚故殺子叢以説然春<lb/>
　秋殺大夫不言故此獨言故者罪僖公也盟于齊盟<lb/>
　于薄盟于宋以師伐齊遣兵戍衞妄殺無罪之人其<lb/>
　亦忝周公之裔矣故特書故以甚其惡<lb/>
三十有三年乙巳公薨于小寢<lb/>
二年丁丑作僖公主<lb/>
　作僖公主志僭也諸侯之主一尺天子之主尺有二<lb/>
　寸故左氏傳曰作主非禮也誼自可見春秋凡宫廟<pb n="4b"/>　制作非僭不志<lb/>
三月乙巳及晉處父盟<lb/>
　案左氏傳晉人以公不朝來討公如晉夏四月己巳<lb/>
　晉人使陽處父盟公然適晉不言如反國不書至盟<lb/>
　不稱公處父去氏是皆晉史闕文非魯春秋之所記<lb/>
　或曰内辭也適人之國而與人之人臣盟失正莫甚<lb/>
　焉<lb/>
八月丁卯大事于太廟躋僖公<pb n="5a"/>　大事祫也禮羣廟之主皆升合食於太祖今魯不行<lb/>
　此禮但躋僖公而祀之一説喪制未終新主未當祔<lb/>
　祭故上書躋僖公下書公子遂如齊納幣其失禮並<lb/>
　見<lb/>
四年夏逆婦姜於齊<lb/>
　聲姜自為逆婦也宋蕩伯姬來逆婦杞伯姬來求婦<lb/>
　逆婦姜於齊同為母為子逆然自外來者必明其為<lb/>
　某國某人自内出者則省文可見故或書或不書書<pb n="5b"/>　之以為罪不書以示訓<lb/>
五年三月辛亥葬我小君成風<lb/>
　哀姜以罪誅死雖還其喪而葬之於誼不可以入宗<lb/>
　廟故僖公縁此誼尊成風為夫人以妾亂嫡非所以<lb/>
　正名分尊君父也至其後世宣母敬嬴襄母定姒昭<lb/>
　母齊歸哀母弋氏皆援例以立失禮自成風始也春<lb/>
　秋惟弋氏文獨異説者以為哀未逾年餘並同夫人<lb/>
　書之不没其實而已<pb n="6a"/>六年閏月不告月猶朝于廟<lb/>
　猶者欲已而不已之辭閏月不告月猶朝于廟志不<lb/>
　誠也不郊猶三望僭不能遏也壬午猶繹萬入去籥<lb/>
　大夫强也皆欲已不已之辭<lb/>
九年三月夫人姜氏至自齊<lb/>
　凡夫人如往法皆不書至何為法皆不書至古者婦<lb/>
　人無外事無所見乎春秋故法不書至也此獨書至<lb/>
　者以為得禮則夫人書如者六書㑹者五書歸者一<pb n="6b"/>　書孫者二未有得禮者以為不安於魯經書夫人姜<lb/>
　氏如齊一如常辭則亦未見其不安者此葢錯簡本<lb/>
　當在四年逆婦姜於齊之下而後世傳冩誤屬於此<lb/>
　耳<lb/>
十有五年單伯至自齊<lb/>
　大夫恒出不書至惟見執於大國則書故書單伯至<lb/>
　自齊意如婼至自晉皆所以見仇好之情成事序之<lb/>
　體<pb n="7a"/>十有六年夏五月公四不視朔<lb/>
　謁上曰告臨下曰視閏不告月簡宗廟也四不視朔<lb/>
　厭朝政也<lb/>
秋八月辛未夫人姜氏薨毁泉臺<lb/>
　毁泉臺穀梁氏曰喪不貳事貳事緩喪也以文為多<lb/>
　失道矣昭十一年大蒐於比蒲左氏亦曰君有大喪<lb/>
　國不廢蒐有三年之喪而無一日之慼三傳正相發<lb/>
　明<pb n="7b"/>十有八年春王二月丁丑公薨于臺下<lb/>
冬十月子卒<lb/>
　春秋之法凡未即位之君皆稱子卒則皆名子般子<lb/>
　野未葬而名者也王子猛既葬而名者也皆未即位<lb/>
　之君也子卒不名闕文也<lb/>
元年三月遂以夫人婦姜至自齊<lb/>
　夫人何為或稱婦或不稱婦有姑則稱婦無姑則不<lb/>
　稱婦何為或書氏或不書氏娶於諸侯者書氏娶於<pb n="8a"/>　大夫者不書氏故穆姜稱婦齊姜稱婦齊姜書氏穆<lb/>
　姜不書氏<lb/>
五年秋九月齊髙固來逆子叔姬<lb/>
　一説子叔姬即文十五年齊人來歸者至是髙固逆<lb/>
　為己妻春秋不罪髙固之非禮而著叔姬之不正故<lb/>
　書執書歸書逆書來書之重辭之複其中必有美惡<lb/>
　焉者此類是也莊二十七年莒慶來逆叔姬不詳書<lb/>
　其始末者葢欲因此以明彼也著其不正之甚者爾<pb n="8b"/>八年夏六月公子遂如齊至黄乃復辛巳有事于太廟<lb/>
仲遂卒于垂壬午猶繹萬入去籥<lb/>
　公子遂而曰仲遂者世仲氏也大夫皆世也然其世<lb/>
　有自其身者有不自其身者世自其身故卒曰季友<lb/>
　曰仲遂曰叔肸不自其身故卒曰公子牙奔曰公子<lb/>
　慶父<lb/>
十有五年初稅畝<lb/>
　孟子曰耕者助而不稅助謂借力以耕其公田稅謂<pb n="9a"/>　履畝而收其私穀又案經書初者凡二事初獻六羽<lb/>
　及初稅畝皆志其變法之端為後世鍳故獻羽書初<lb/>
　則禘嘗烝不必書矣稅畝書初則用田賦不必書矣<lb/>
十有八年冬十月壬戌公薨于路寢<lb/>
元年三月作丘甲<lb/>
　傳稱晉作州兵鄭作丘賦經書魯作丘甲當是時去<lb/>
　古日逺諸侯僭恣已極丘乘之法無復先王之制諸<lb/>
　如此類皆假其名誼以為稱號耳其事則但為增立<pb n="9b"/>　軍行傳曰為齊難作丘甲按魯舊有三軍今復増立<lb/>
　丘甲是為四軍矣所以明年有四卿並將<lb/>
六年二月辛巳立武宫<lb/>
　武公成公十一世祖禮記魯公之廟文世室也武公<lb/>
　之廟武世室也雖然魯公之廟自始不毁武公之廟<lb/>
　既毁復立又若桓宫僖宫自始不毁者也煬宫既毁<lb/>
　復立者也魯之廟制備見於此又案二傳獨魯公稱<lb/>
　世室<pb n="10a"/>十有六年公至自會<lb/>
　上言伐鄭此言公至自會傳冩之誤<lb/>
十有七年九月辛丑用郊<lb/>
　因事以享曰用與禘于太廟用致夫人誼同書稱肆<lb/>
　類禮稱類造皆因事以享之謂夫僭莫重於郊故春<lb/>
　秋書之特詳其書三卜不從者一四卜不從者二五<lb/>
　卜不從者一乃免牲者二乃免牛者一乃不郊者二<lb/>
　不郊者一改卜牛者四猶三望者三郊者二用郊者<pb n="10b"/>　一曰改卜牛曰猶三望曰用郊葢魯人之心方將以<lb/>
　是為勤而聖人從而書之用備見當時僭竊不能自<lb/>
　己之意諸凡言僭祭者誼皆倣此<lb/>
十有八年己丑公薨于路寢<lb/>
十有一年春王正月作三軍<lb/>
　古者元侯之國有軍作師以承天子諸侯之國無軍<lb/>
　敎衞以聽元侯故丘甲曰作三軍曰作皆僭作也故<lb/>
　書<pb n="11a"/>十有九年公至自伐齊<lb/>
　凡兵事侵以侵致定六年公至自侵鄭八年公至自<lb/>
　侵齊是也圍以圍致僖二十九年公至自圍許定十<lb/>
　二年公至自圍成是也救以救致襄五年公至自救<lb/>
　陳是也今上書同圍齊下言公至自伐齊是亦傳冩<lb/>
　之誤<lb/>
二十有九年春王正月公在楚<lb/>
　魯公嵗首去在他國者有之莊二十三年在齊文三<pb n="11b"/>　年在晉十四年在晉成十一年在晉襄五年在晉十<lb/>
　三年又在晉皆不書獨此及昭公在乾侯書者皆失<lb/>
　國者也昭公遂死於外襄公非有榮成伯之言亦㡬<lb/>
　於不得入是以唯此二公獨書所在夫諸侯無王故<lb/>
　每嵗必書王以謹始季氏無君故正月必存君以示<lb/>
　誼<lb/>
三十有一年夏六月辛巳公薨于楚宫<lb/>
八年秋蒐于紅<pb n="12a"/>　春秋凡五書蒐昭十一年二十二年定十三年十四<lb/>
　年皆言大蒐此傳亦言大蒐于紅自根牟至於商衞<lb/>
　革車千乗而經無大字者闕文也大蒐者簡車徒也<lb/>
　在他公不書惟書於昭定者當二公在位君不得有<lb/>
　其國而奪於大夫大夫不得専其政而制於陪臣私<lb/>
　邑内畔日虞干戈軍旅困弊名侈實違故屢假蒐田<lb/>
　之禮以聲威於國人狩者意在從禽故書公以斥其<lb/>
　惡蒐者本於耀武故言大以見其夸<pb n="12b"/>十有三年春叔弓帥師圍費<lb/>
　圍費圍成圍鄆圍郈皆内邑也案左氏傳南蒯以費<lb/>
　畔叔弓帥師圍費弗克敗焉而經不書畔者内辭也<lb/>
　上卿為主帥舉大衆圍其城屹然若敵國而經不書<lb/>
　畔者著家臣之强也二者相須其誼乃備<lb/>
十有五年二月癸酉有事于武宫籥入叔弓卒去樂卒<lb/>
事<lb/>
　萬武舞籥文舞萬入去籥樂不盡去也去樂卒事則<pb n="13a"/>　盡去矣古者大夫以君命出聞喪徐行而不反死而<lb/>
　以尸將事又大夫有變當祭不以告書曰有事于武<lb/>
　宫籥入叔弓卒去樂卒事見大夫之益强也<lb/>
三十有一年十有二月己未公薨于乾侯<lb/>
八年從祀先公盜竊寳玉大弓<lb/>
　從猶陪從之從稱先公而不言宫廟者非一公也魯<lb/>
　自昭公去國君不得朝正於廟而季氏主其祭及季<lb/>
　氏更微受制於陪臣而陽虎攝其事然春秋不得而<pb n="13b"/>　書也故於是因寳玉大弓而并及之寳謂龜青純玉<lb/>
　謂璋判白大弓謂弓繡質皆國之分器而藏之宗廟<lb/>
　子孫世守之者然不曰攝而曰從者使若公之在祭<lb/>
　者然為内辭以重著其失也<lb/>
十有五年壬申公薨于髙寢<lb/>
十有二年春用田賦<lb/>
　賦謂兵賦用田賦者計其私田以為兵也與稅畝之<lb/>
　誼略同當是時井地既廢民田不均所謂稅畝田賦<pb n="14a"/>　者殆類秦之實田云傳曰悉索敝賦<lb/>
夏五月甲辰孟子卒<lb/>
　孟子何以不書薨不以夫人之禮卒葬之也既曰夫<lb/>
　人矣何為不以夫人之禮卒葬之昔陳司敗問昭公<lb/>
　知禮乎孔子曰知禮孔子退揖巫馬期而進之曰吾<lb/>
　聞君子不黨君子亦黨乎君娶於吳為同姓謂之吴<lb/>
　孟子君而知禮孰不知禮夫以孟子為夫人昭公之<lb/>
　失也不以夫人之禮卒葬之哀公之過也或書或不<pb n="14b"/>　書書之以為罪不書以示訓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋諸國統紀卷二<lb/>
</p>

  </div>
            <div>
<head>春秋諸國統紀卷三</head> <lb/>
    <p>
<pb n="1a"/>欽定四庫全書<lb/>
　春秋諸國統紀卷三<lb/>
　　　　　　　　　　　　元　齊履謙　撰<lb/>
周王第二<lb/>
　　　　周姬姓其先后稷封邰夏后之衰不窋奔戎<lb/>
　　　　太王去邠居岐文王始興武王克殷而有天<lb/>
　　　　下都于鎬京自武王十二世至平王宜臼東<lb/>
　　　　遷洛邑是謂東周平王四十九年春秋之始<pb n="1b"/>　　平王　桓王　莊王　僖王　惠王　襄王<lb/>
　　頃王　匡王　定王　簡王　靈王　景王<lb/>
　　敬王<lb/>
<hi>隱元十九平四</hi>秋七月天王使宰咺來歸惠公仲子之賵<lb/>
　王朝大夫有爵者則書爵無爵者但書名惟冢宰則<lb/>
　書官書名冢宰而兼三公者則書宰書公而復不書<lb/>
　名有爵則書爵所以視列侯惟冢宰則書官所以重<lb/>
　首相歸下曰賵賵者冒也歸上曰賻賻者傅也<pb n="2a"/>冬十有二月祭伯來<lb/>
　祭國伯爵也直來曰來外諸侯相朝猶為失禮以王<lb/>
　臣而下來廷見於魯其非可知故春秋不言其朝以<lb/>
　正私交之罪雖書王臣事然自魯與接是亦内辭也<lb/>
<hi>隱三十一平五</hi>三月庚戌天王崩<lb/>
　春秋歴十有三王志崩者九平桓惠襄匡定簡靈景<lb/>
　不志者四莊僖頃其一敬王在春秋後然春秋列書<lb/>
　天王崩諸侯卒者凡二十國其世次則一從本史間<pb n="2b"/>　有闕而不書者皆本史遣脱官失其守聖人不妄増<lb/>
　也一以存當時文獻之實一以示後世傳疑之誼<lb/>
夏四月辛卯君氏卒<lb/>
　君氏當依公穀作尹氏葢尹氏武氏仍叔榮叔家父<lb/>
　曰氏曰叔曰父皆世稱也如晉稱趙孟之類世世稱<lb/>
　之故詩有仍叔春秋亦有仍叔詩有家父春秋亦有<lb/>
　家父詩有尹氏春秋終始凡兩書尹氏又案春秋卒<lb/>
　尹氏以見諸卿之世卒王子虎以見公族之世葬劉<pb n="3a"/>　卷以見王臣稱公之僭<lb/>
<hi>桓五三桓十</hi>秋蔡人衞人陳人從王伐鄭<lb/>
　此年蔡人衞人陳人從王伐鄭莊六年王人子突救<lb/>
　衞成元年王師敗績于茅戎一則傷威毁重親屈伐<lb/>
　鄭之師一則兵寡力弱不成救衞之功一則背盟棄<lb/>
　信卒致徐吾之敗文屬事比則周之綱維日就委靡<lb/>
　有不待辨而明者餘事亦多類此宜細推之<lb/>
<hi>桓六四桓十</hi>春正月寔來<pb n="3b"/>　言寔來者承上文也州公一出而私交二國往外曰<lb/>
　遂内來曰寔皆兼事之辭也<lb/>
<hi>桓九七桓十</hi>春紀季姜歸于京師<lb/>
　逆后二祭公來遂逆王后于紀襄十五年劉夏逆王<lb/>
　后于齊一書歸一不書歸書歸者逆而得者也不書<lb/>
　歸者逆而不得者也祭公將逆后于紀不能以王命<lb/>
　自將其書曰祭公來遂逆王后于紀則託魯之意可<lb/>
　見矣<pb n="4a"/>
                    <hi>桓十五三桓二十</hi>三月乙未天王崩<lb/>
<hi>莊三莊六</hi>五月葬桓王<lb/>
　天王之葬魯會者二文九年叔孫得臣如京師葬襄<lb/>
　王昭二十二年叔鞅如京師葬景王不㑹者三此年<lb/>
　葬桓王宣三年葬匡王襄二年葬簡王而亦書者葢<lb/>
　有他國會之禮天子之葬動天下屬諸侯故苟有會<lb/>
　之者則書其不書者皆諸侯之不會者也<lb/>
<hi>莊六莊九</hi>春王正月王人子突救衞<pb n="4b"/>　王朝大夫書爵則無爵書子則無采故須冠王人於<lb/>
　上而繫子突於下<lb/>
<hi>僖八十五惠二</hi>春王正月公會王人齊侯宋公衞侯許男曹<lb/>
伯陳世子款盟于洮<lb/>
　王人會盟其有采邑者因采為氏而稱子其無采邑<lb/>
　者則但稱王人而不名葢王人則可以序諸侯之上<lb/>
　而名氏則不可以登列會之先<lb/>
冬十有二月天王崩<pb n="5a"/>
                    <hi>文五十襄三</hi>王使召伯來會葬<lb/>
　春秋之時王室衰微紀綱法度日以壞亂雖時以禮<lb/>
　接諸侯有出於王命者有不出於王命者有雖出王<lb/>
　命而實非王意者出於王命者書王又書天者是也<lb/>
　不出王命者天王俱不書者是也雖出王命而實非<lb/>
　王意者書王不書天者是也葢春秋之誼雖為之曲<lb/>
　全典敎又必欲不没其實故其書法如此昭七年衞<lb/>
　襄公卒衞齊惡告喪于周且請王命王使成簡公如<pb n="5b"/>　衞追命襄公云云所謂雖出王命而實非王意者魯<lb/>
　桓似之王即周也周者天下之號王者京師之稱故<lb/>
　春秋書周正曰王正周兵曰王師周卿士曰王人<lb/>
<hi>文八十三襄三</hi>秋八月天王崩<lb/>
<hi>文十頃二</hi>及蘇子盟于女栗<lb/>
　王人以采配子即以為爵者其文常施於會盟何為<lb/>
　常施於會盟所以視列侯齊邦君也蘇子之於女栗<lb/>
　劉子之於平丘尹子單子之於伐鄭納王皆是也不<pb n="6a"/>　然一劉文公也何以會於召陵則書子卒但稱名<lb/>
<hi>宣二匡六</hi>冬十月乙亥天王崩<lb/>
<hi>宣十五定十三</hi>夏六月王札子殺召伯毛伯<lb/>
　王季子王札子皆頃王子定王兄弟不曰王子某者<lb/>
　所以别諸王子公羊氏曰王札子者長庶之稱<lb/>
<hi>成五十一定二</hi>冬十有一月己酉天王崩<lb/>
<hi>成八簡三</hi>秋七月天子使召伯來賜公命<lb/>
　自諸侯言之則曰天王自諸臣言之則曰天子誼得<pb n="6b"/>　曰錫私恩曰賜左氏傳僖九年王使宰孔賜齊侯胙<lb/>
　曰天子有事于文武使孔賜伯舅胙齊侯將下拜孔<lb/>
　曰且有後命天子以伯舅耋老加勞賜一級無下拜<lb/>
　其禮文有類此者<lb/>
<hi>襄元四簡十</hi>九月辛酉天王崩<lb/>
<hi>襄二十八靈二十七</hi>十有二月甲寅天王崩<lb/>
<hi>昭二十二景二十五</hi>夏四月乙丑天王崩<lb/>
宋國第三<pb n="7a"/>　　　　宋子姓國紂庶兄微子啓始封十四世至穆<lb/>
　　　　公和入春秋<lb/>
　　穆公　殤公　莊公　閔公　桓公　襄公<lb/>
　　成公　昭公　文公　共公　平公　元公<lb/>
　　景公<lb/>
<hi>隱三穆九</hi>八月庚辰宋公和卒<lb/>
<hi>桓二殤九</hi>春王正月宋督弑其君與夷及其大夫孔父<lb/>
<hi>莊二八莊十</hi>乙酉宋公馮卒<pb n="7b"/>
                    <hi>莊十二閔十</hi>秋八月甲午宋萬弑其君捷及其大夫仇牧<lb/>
<hi>僖九十一桓三</hi>春王三月丁丑宋公御說卒<lb/>
<hi>僖二十一襄十二</hi>十有二月公會諸侯盟于薄釋宋公<lb/>
　盂薄皆宋地凡諸侯見執境外曰歸境内曰釋其曰<lb/>
　釋宋公者葢執而未出境也<lb/>
<hi>僖二十三襄十四</hi>夏五月庚寅宋公兹父卒<lb/>
<hi>文七七成十</hi>夏四月宋公王臣卒　　宋人殺其大夫<lb/>
<hi>文八昭元</hi>宋人殺其大夫司馬宋司城來奔<pb n="8a"/>　春秋稱人以殺大夫者凡六莊二十二年陳人殺其<lb/>
　公子禦冦文七年宋人殺其大夫八年宋人殺其大<lb/>
　夫司馬九年晉人殺其大夫先都晉人殺其大夫士<lb/>
　縠及箕鄭父昭八年陳人殺其大夫公子過殺禦冦<lb/>
　傳但言陳人殺其太子禦冦更不明稱人之㫖殺先<lb/>
　都士縠箕鄭父傳言夷之蒐晉侯將登箕鄭父先都<lb/>
　而使士縠梁益耳將中軍先克曰狐趙之勲不可廢<lb/>
　也從之先克奪蒯得田于堇隂故箕鄭父先都士縠<pb n="8b"/>　梁益耳蒯得作亂九年正月己酉使賊殺先克乙丑<lb/>
　晉人殺先都梁益耳三月甲戌晉人殺箕鄭父士縠<lb/>
　蒯得殺公子過傳言哀公有廢疾三月甲申公子招<lb/>
　公子過殺悼太子偃師而立公子留夏四月辛亥哀<lb/>
　公縊陳公子招歸罪於公子過而殺之宋人殺其大<lb/>
　夫傳言宋成公卒昭公將去羣公子樂豫曰不可公<lb/>
　族公室之枝葉也若去之則本根無所庇廕矣必不<lb/>
　可君其圖之不聽穆襄之族率國人以攻公殺公孫<pb n="9a"/>　固公孫鄭于公宫以上凡四殺大夫皆國亂無政衆<lb/>
　人擅殺之公羊氏曰大夫相殺稱人謂此類也但先<lb/>
　都士縠箕鄭父公子過書名氏者為殺有罪公孫固<lb/>
　公孫鄭不書名氏者為殺無罪此其不同耳然未有<lb/>
　以官書者此則曰司馬司空云者又以見其執國之<lb/>
　重為君之股肱屏翰而意不在於殺大夫也故二卿<lb/>
　書官於前華孫不稱使於後繼書曰宋人弑其君杵<lb/>
　臼則夫人之惡著矣或曰大夫不名非世卿也書官<pb n="9b"/>　世不以罪也是皆夫人専國之效昭公見弑之漸<lb/>
<hi>文十五昭八</hi>三月宋司馬華孫來盟<lb/>
　春秋外臣來盟不稱使者有三髙子來盟魯無君也<lb/>
　屈完來盟楚未服也華孫來盟夫人命也穀梁氏曰<lb/>
　無君之辭也葢得其旨其書官者又以見其為夫人<lb/>
　之黨殺公子卭而代之位者<lb/>
<hi>文十六昭九</hi>冬十有一月宋人弑其君杵臼<lb/>
<hi>成二十二六二</hi>八月壬午宋公鮑卒<pb n="10a"/>
                    <hi>成十五共十三</hi>夏六月宋公固卒<lb/>
<hi>襄三十三平三十</hi>三月甲午宋災宋伯姬卒<lb/>
　宋平以千乗之君而不能救其母於火共姬之於婦<lb/>
　道雖盡而宋平之於子職則虧故書公孫夀季孫行<lb/>
　父二上卿納幣致女不謂不貴晉齊衞三國之人來<lb/>
　媵不謂不尊葬則冠以夫諡不謂不正皆所以重録<lb/>
　伯姬之變深著宋平之罪<lb/>
<hi>昭十十四平四</hi>十有二月甲子宋公成卒<pb n="10b"/>
                    <hi>昭二十二元十二</hi>十有一月己亥宋公佐卒于曲棘<lb/>
齊國第四<lb/>
　　　　齊姜姓國師尚父太公望始封十三世至僖<lb/>
　　　　公祿父入春秋<lb/>
　　僖公　襄公　桓公　孝公　昭公　懿公<lb/>
　　惠公　頃公　靈公　莊公　景公　悼公<lb/>
<hi>隱七五僖十</hi>齊侯使其弟年來聘<lb/>
　凡稱弟者皆本史辭案春秋諸國世卿公族居多君<pb n="11a"/>　之弟稱弟君之子稱公子公子之子稱公孫而弟又<lb/>
　有稱叔季者許叔蔡季是也是皆本史之異辭也春<lb/>
　秋從而弗革以見為國不擇賢之弊公族亂政之由<lb/>
<hi>桓三十二僖二</hi>夏齊侯衞侯胥命于蒲<lb/>
　要言而不㰱血曰胥命或曰盟之有胥命猶會之有<lb/>
　遇皆位均勢敵莫適為主之辭也伯者作則不得為<lb/>
　爾矣故曰春秋美胥命以是為近古<lb/>
<hi>桓十四三僖三十</hi>冬十有二月丁巳齊侯禄父卒<pb n="11b"/>
                    <hi>莊四襄七</hi>六月乙丑齊侯葬紀伯姬<lb/>
　上書楚師滅陳下書葬陳哀公上書紀侯去國下書<lb/>
　齊侯葬紀伯姬皆國滅而為敵所葬彼不言楚人葬<lb/>
　陳哀公者承上文可知又案春秋内女之書葬者三<lb/>
　紀伯姬則齊侯葬之紀叔姬則紀季葬之宋共姬則<lb/>
　魯人葬之是皆吾女之遭人倫之變者故書其本末<lb/>
　之詳如此<lb/>
<hi>莊八二襄十</hi>冬十有一月癸未齊無知弑其君諸兒<pb n="12a"/>
                    <hi>莊九桓元</hi>齊小白入于齊<lb/>
　凡公子取國或書歸或書入書歸者有奉之者也書<lb/>
　入者無奉之者也有奉之者鄭突曹赤是已無奉之<lb/>
　者齊小白許叔是巳<lb/>
九月齊人取子糾殺之<lb/>
　納稱糾殺稱子糾以稱王猛卒稱王子猛同一書法<lb/>
　曰糾曰王猛者筆削之微旨所以惡争奪曰子糾曰<lb/>
　王子猛者記事之常辭所以道名分又案春秋凡兩<pb n="12b"/>　争國者名則俱名爵則俱爵故歸稱突出稱鄭伯奔<lb/>
　稱忽復稱世子<lb/>
<hi>閔元十五桓二</hi>冬齊仲孫來<lb/>
　仲孫湫其不稱使者以省難來非聘事<lb/>
<hi>閔二十六桓二</hi>冬齊髙子來盟<lb/>
　髙傒其不稱使者魯時無君<lb/>
<hi>僖元十七桓二</hi>齊師宋師曹師城邢<lb/>
　時未有伐邢者然則三國之師次於聶北案兵觀釁<pb n="13a"/>　以待事遷國就安以圖存春秋之紀桓師未有善於<lb/>
　此者故城楚丘不言救城縁陵不言救而城邢獨言<lb/>
　救其書法可見<lb/>
秋七月戊辰夫人姜氏薨于夷齊人以歸<lb/>
　自入春秋衞完魯息姑魯允宋與夷陳免鄭忽子儀<lb/>
　齊諸兒宋捷不數十年而弑者九起天王不加誅方<lb/>
　伯不致討人道亡天理滅矣自桓公奮起雖以哀姜<lb/>
　之親猶誅死不赦四十年間而天下諸侯無敢有動<pb n="13b"/>　於惡者葢桓公之功於是為大而聖人稱之以為民<lb/>
　到今受其賜殆亦有取於此云以其尸歸使絶之魯<lb/>
<hi>僖四十桓三</hi>春王正月公㑹齊侯宋公陳侯衞侯鄭伯許男<lb/>
曹伯侵蔡蔡潰遂伐楚次于陘楚屈完來盟于師盟于<lb/>
召陵<lb/>
　屈完不稱使楚未服也屈完來盟文與國佐如師一<lb/>
　也或稱使或不稱使其稱使者服之也其不稱使者<lb/>
　未服之也楚方結盟而退明年滅弦又明年圍許滅<pb n="14a"/>　黄伐徐敗徐于婁林諸侯莫能救以此知楚為未服<lb/>
　也故穀梁氏曰于師前定也于召陵得志乎桓公也<lb/>
　得志者不得志也以桓公得志為僅矣是亦言楚人<lb/>
　之未服也<lb/>
<hi>僖十七三桓四十</hi>冬十有二月乙亥齊侯小白卒<lb/>
<hi>僖十八孝元</hi>狄救齊<lb/>
　案左氏傳稱宋襄以諸侯伐齊殺無虧立孝公而還<lb/>
　然考之於經左氏之言有不可信者無虧者長衞姬<pb n="14b"/>　子即衞出也而衞人與伐左氏之言其不可信一也<lb/>
　狄之救齊是不與孝公也而越明年孝公及狄盟左<lb/>
　氏之言其不可信二也徳莫重於納已孝公於宋襄<lb/>
　之報宜如何哉而曹南之盟齊人不與不惟忘徳背<lb/>
　誼去順從逆而復乘其兵敗讎宋圍緡左氏之言其<lb/>
　不可信三也春秋之法凡公子取國有奉焉曰歸無<lb/>
　奉焉曰入伐而歸之曰納今公子昭一無稱焉左氏<lb/>
　之言其不可信四也桓公管仲屬孝公於宋襄以為<pb n="15a"/>　世子則伐而納之誼也今齊人及戰而經以宋為主<lb/>
　曲宋而直齊左氏之言其不可信五也<lb/>
<hi>僖二十七孝十</hi>夏六月庚寅齊侯昭卒<lb/>
<hi>文十四昭二十</hi>夏五月乙亥齊侯潘卒<lb/>
齊公子商人弑其君舍<lb/>
　案左氏傳昭公弟宻姬子商人驟施於國而多聚士<lb/>
　五月昭公卒舍即位七月乙卯夜商人弑舍而讓元<lb/>
　元曰爾求之久矣我能事爾商人遂自立是為懿公<pb n="15b"/>　又案舍未逾年而稱君者已即位也春秋凡所書未<lb/>
　逾年而稱君者皆已即位也宣十年四月齊侯元卒<lb/>
　冬書齊侯使國佐來聘則是頃公已即位成四年三<lb/>
　月鄭伯堅卒冬書鄭伯伐宋則是悼公已即位<lb/>
<hi>文十八懿四</hi>夏五月戊戌齊人弑其君商人<lb/>
　案左氏傳懿公游于申池閻職僕邴歜㕘乗二人謀<lb/>
　弑公納諸竹中歸舍爵而行齊人立公子元是為惠<lb/>
　公春秋稱人以弑者三此及文十六年宋人弑其君<pb n="16a"/>　杵臼襄三十一年莒人弑其君宻州杵臼則襄夫人<lb/>
　王姬使帥甸攻而殺之商人雖死於閻職邴歜之手<lb/>
　而公子元實受其國二人者一為祖母一為庶兄非<lb/>
　臣子故不以斥其名但曰國人云耳逺之之辭也何<lb/>
　以知元之非臣子也以其曰夫已氏而知之也非臣<lb/>
　子也而猶曰弑其君者各正其名而已名正則是非<lb/>
　定監戒彰<lb/>
<hi>宣十惠十</hi>己巳齊侯元卒<pb n="16b"/>齊崔氏出奔衞<lb/>
　左氏傳齊惠公卒崔杼有寵於惠公髙固畏其逼也<lb/>
　公卒而逐之奔衞書曰崔氏非其罪也且告以族不<lb/>
　以名是不然春秋凡兩書氏尹氏即其世稱而書氏<lb/>
　崔氏即其族大宗强見逐而書氏故穀梁氏曰氏者<lb/>
　舉族而出之之辭也其後崔杼竟以家亂遂致滅宗<lb/>
　之禍豈亦聖人書氏之明驗歟<lb/>
<hi>成九七頃十</hi>秋七月丙子齊侯無野卒<pb n="17a"/>
                    <hi>襄十九八靈二十</hi>秋七月辛卯齊侯環卒<lb/>
<hi>襄二十五莊六</hi>夏五月乙亥齊崔杼弑其君光<lb/>
<hi>哀五十八景五</hi>秋九月癸酉齊侯杵臼卒<lb/>
<hi>哀六悼元</hi>齊陳乞弑其君荼<lb/>
<hi>哀十悼四</hi>三月戊戌齊侯陽生卒<lb/>
　<lb/>
　<lb/>
　<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋諸國統紀卷三<lb/>
</p>

  </div>
            <div>
<head>春秋諸國統紀卷四</head> <lb/>
    <p>
<pb n="1a"/>欽定四庫全書<lb/>
　春秋諸國統紀卷四<lb/>
　　　　　　　　　　　　元　齊履謙　撰<lb/>
晉國第五<lb/>
　　　　晉姬姓國成王弟叔虞始封于唐至子燮遂<lb/>
　　　　稱晉侯十四世至晉侯緡文侯子桓叔桓叔<lb/>
　　　　之孫曲沃武公伐晉侯緡滅之王遂命武公<lb/>
　　　　為晉君武公卒子獻公佹諸立始入春秋<pb n="1b"/>　　獻公　惠公　文公　襄公　靈公　成公<lb/>
　　景公　厲公　悼公　平公　昭公　頃公<lb/>
　　定公<lb/>
<hi>僖二九獻十</hi>虞師晉師滅下陽<lb/>
　春秋罪戎首故雖小國主兵必序於大國之上虞師<lb/>
　晉師滅下陽邾人鄭人伐宋之類皆是也不惟兵也<lb/>
　凡主會主盟皆序於上如齊桓既為侯伯矣而宋猶<lb/>
　有先書者<pb n="2a"/>
                    <hi>僖五十二獻二</hi>冬晉人執虞公<lb/>
　春秋非世卿恒稱人然復有小國稱人自曹莒而下<lb/>
　四夷稱人自吳楚而下弑君稱人自宋襄夫人而下<lb/>
　殺大夫稱人自晉先都而下若晉人執虞公則其稱<lb/>
　人又所謂自我國而略他國之辭又有以見其為君<lb/>
　臣之通稱也諸不在前數誼者皆以此説推之<lb/>
<hi>僖九十六獻二</hi>甲子晉侯佹諸卒<lb/>
<hi>僖十惠元</hi>晉里克弑其君卓及其大夫荀息<pb n="2b"/>　春秋弑君書名不書氏者四衞州吁宋督齊無知宋<lb/>
　萬名其為賊也名氏俱書者十二晉里克楚世子商<lb/>
　臣齊公子商人晉趙盾鄭公子歸生陳夏徴舒齊崔<lb/>
　杼衞寗喜楚公子比許世子止蔡世子般齊陳乞不<lb/>
　以為賊也夫名其為賊我則書其賊不以為賊我則<lb/>
　書其恒稱無襃無貶而是非之理顯然莫能揜故先<lb/>
　儒有謂春秋者性命之文<lb/>
<hi>僖二十四惠十五</hi>晉侯夷吾卒<pb n="3a"/>
                    <hi>僖二十八文四</hi>衞侯出奔楚<lb/>
　失國未有不名者而衞侯獨不名由晉文之逐之也<lb/>
　春秋不以諸侯名諸侯故執君不名為敵所獲不名<lb/>
　所逐不名其名者皆死而不返者也蔡獻舞滕嬰齊<lb/>
　戎嘉是已非死而不返則不名矣今晉文逐衞侯而<lb/>
　立叔武聖人不没其實故衞侯不名於上而叔武稱<lb/>
　子於下上以明晉文之罪下以見叔武之賢或曰此<lb/>
　與文十二年郕伯來奔皆闕文<pb n="3b"/>公朝于王所<lb/>
　此句重出大抵此年事經傳相戾者最多刺公子買<lb/>
　經在楚人救衞前而傳則在後經書執曹伯畀宋人<lb/>
　而傳言分曹衞之田以畀宋人踐土之會經無王人<lb/>
　而傳則載王子虎要言經書衞侯鄭自楚復歸于衞<lb/>
　而傳則稱晉人復衞侯如此句之傳尤為虚妄劉氏<lb/>
　權衡中已嘗略辨之史記言晉侯獻俘于周益明其<lb/>
　不在王所矣<pb n="4a"/>六月衞侯鄭自楚復歸于衞<lb/>
　曹伯襄復歸于曹不言自衞侯衎復歸于衞不言自<lb/>
　鄭伯突入于櫟衞侯朔入于衞亦不言自凡言自者<lb/>
　皆大夫復國辭諸侯而言自則是有不欲其復者此<lb/>
　春秋所以别嫌明疑或曰書曰自楚見楚之未服云<lb/>
壬申公朝于王所<lb/>
　朝王盛典也雖王所非所苟有能朝事者由當備書<lb/>
　之今不書而獨書公者見諸侯之不朝也前乎此會<pb n="4b"/>　温者十國之諸侯也後乎此圍許者亦十國之諸侯<lb/>
　也固非有告命之難期會之失天子在是而不與朝<lb/>
　焉是不臣也或曰晉侯本以諸侯不能朝王故召王<lb/>
　使就諸侯朝今曰諸侯不朝者何也曰此晉文之所<lb/>
　以為譎也欲致王會而為之辭也觀於上下之文則<lb/>
　可見矣<lb/>
衞元咺自晉復歸于衞<lb/>
　大夫不言復入而言復者宋魚石晉欒盈是已歸而<pb n="5a"/>　言復者衞元咺是已皆畔國若伉君之辭也<lb/>
<hi>僖三十文六</hi>衞侯鄭歸于衞<lb/>
　案左氏傳衞侯納玉于王與晉侯皆十㲄王許之秋<lb/>
　乃釋衞侯使賂周歂冶廑殺元咺及子適子儀公入<lb/>
　凡諸侯反國而稱復者有奉之者也不稱復者無奉<lb/>
　之者也有奉之者鄭忽曹襄衞衎是也無奉之者衞<lb/>
　侯鄭是也衞侯歸自晉何言無奉之者以私憤執人<lb/>
　之君納玉而後釋之豈曰奉之云爾<pb n="5b"/>
                    <hi>僖三十二文八</hi>冬十有二月己夘晉侯重耳卒<lb/>
<hi>僖三十三襄元</hi>夏四月辛巳晉人及姜戎敗秦師于殽<lb/>
　杜氏曰姜戎姜姓之戎居晉南鄙戎子駒支之先也<lb/>
　晉人角之諸戎掎之不同陣故言及又案盟不言及<lb/>
　僖三十二年書衞人及狄盟會不言及哀十三年書<lb/>
　公會晉侯及吳子師不言及此書晉人及姜戎皆重<lb/>
　左及也故僖十八年邢人狄人伐衞不言及宣八年<lb/>
　晉師白狄伐秦不言及<pb n="6a"/>
                    <hi>文六襄七</hi>八月乙亥晉侯驩卒<lb/>
<hi>文七靈元</hi>秋八月公會諸侯晉大夫盟于扈<lb/>
　案莊九年書公及齊大夫盟于蔇此書公會諸侯晉<lb/>
　大夫盟于扈皆無君之辭也一則小白在外而未入<lb/>
　一則靈公疑立而不定諸侯不序者散辭也晉無君<lb/>
　諸侯無伯莫與序焉耳<lb/>
<hi>文十二靈六</hi>冬十有二月戊午晉人秦人戰于河曲<lb/>
　春秋書戰有以主及客者齊人伐衞衞人及齊人戰<pb n="6b"/>　是也有以客及主者宋公曹伯衞人邾人伐齊宋師<lb/>
　及齊師戰于甗是也有兩志乎是戰而交為之主者<lb/>
　晉人秦人戰于河曲是也觀其文則罪之差等見矣<lb/>
　不言敗績者勝負均也<lb/>
<hi>文十四靈八</hi>六月公會宋公陳侯衞侯鄭伯許男曹伯晉趙<lb/>
盾癸酉同盟于新城<lb/>
　經書同盟者十有六幽幽新城清丘斷道蟲牢馬陵<lb/>
　蒲戚柯陵虚朾雞澤戲亳城北重丘平丘其載辭若<pb n="7a"/>　曰同救災患同恤禍亂同奬王室同討不服皆天下<lb/>
　之辭所謂公言之也其不書同者若垂隴若澶淵若<lb/>
　祝柯若湨梁若臯鼬或以復讎或以平怨或専自大<lb/>
　夫或志在瀆貨或宋楚主盟或兩國特相盟或侯伯<lb/>
　不與盟皆一國之辭所謂私言之也亦有天下之辭<lb/>
　公言之而不書同者首止寗母洮葵丘牡丘踐土翟<lb/>
　泉七盟是也皆桓文之盛而春秋不書同又有以見<lb/>
　天下之一乎齊晉也故以十六盟視一時之不同者<pb n="7b"/>　則同盟為愈以首止葵丘踐土七盟視他年之同盟<lb/>
　者則不同為盛葢以其有不同者然後書同以别之<lb/>
　既曰無不同矣夫又何同書之有<lb/>
<hi>文十七靈十一</hi>諸侯會于扈<lb/>
　春秋有同盟有私盟有散盟同盟私盟說已見上若<lb/>
　散盟則文七年公會諸侯晉大夫盟于扈文十五年<lb/>
　諸侯盟于扈此年諸侯會于扈則又散會也皆諸侯<lb/>
　自為盟會而無主之者之辭也<pb n="8a"/>
                    <hi>宣二四靈十</hi>秋九月乙丑晉趙盾弑其君夷臯<lb/>
<hi>宣九成七</hi>辛酉晉侯黒臋卒于扈<lb/>
<hi>宣十一景二</hi>秋晉侯會狄于攅函<lb/>
　僖二十年齊人狄人盟于邢三十二年衞人及狄盟<lb/>
　此年晉侯會狄于櫕函會盟同而書法異或來交中<lb/>
　國或兩相欲平或就往會之<lb/>
<hi>成二一景十</hi>六月癸酉季孫行父臧孫許叔孫僑如公孫嬰<lb/>
齊帥師㑹晉郤克衞孫良夫曹公子首及齊侯戰于鞌<pb n="8b"/>齊師敗績<lb/>
　案左氏傳晉自文公蒐于被廬作三軍僖二十八年<lb/>
　増置三行以禦狄故有中行氏清原之蒐復罷三行<lb/>
　更為上下新軍是有五軍矣至是賞鞌之功遂作六<lb/>
　軍郤克將中軍荀首佐之荀庚將上軍士燮佐之欒<lb/>
　書將下軍趙同佐之韓厥將新中軍趙括佐之鞏朔<lb/>
　將新上軍韓穿佐之荀騅將新下軍趙旃佐之其軍<lb/>
　制僣横如此而韓厥趙括鞏朔韓穿荀騅趙旃皆為<pb n="9a"/>　卿矣故春秋於鞌之戰魯書四卿曹書公子首皆前<lb/>
　此所未有也<lb/>
<hi>成十九景十</hi>丙午晉侯獳卒<lb/>
<hi>成十三厲三</hi>春晉侯使郤錡來乞師<lb/>
　晉為主盟徴師於諸侯常事耳而皆不書至是而特<lb/>
　書之者以王人會伐故也竊嘗考之此年春書來乞<lb/>
　師夏劉康公成肅公會伐秦十六年夏書來乞師秋<lb/>
　尹子會伐鄭十七年夏尹子單子再會伐鄭其年九<pb n="9b"/>　月又書來乞師冬單子會伐鄭惟十八年冬書來乞<lb/>
　師後無其事不可考王人會伐何以特書乞師卑王<lb/>
　室也以侯伯之命而至矣始也王人與會而不與盟<lb/>
　其後也與盟而不與伐至是則與伐矣卑王室所以<lb/>
　罪諸侯也定四年會侵楚不書乞師者葢劉子在會<lb/>
　謀之<lb/>
<hi>成十八厲八</hi>庚申晉弑其君州蒲<lb/>
　案左氏傳厲公將作難胥童曰必先三郤遂攻郤氏<pb n="10a"/>　皆尸諸朝胥童以甲刼欒書中行偃書偃遂執厲公<lb/>
　殺胥童正月庚申欒書中行偃使程滑弑厲公葬于<lb/>
　翼東門之外以車一乗公羊氏曰稱國以弑者衆弑<lb/>
　君之辭故殺胥童不稱人而州蒲之死不著其賊之<lb/>
　名氏見其事出於衆而辭不可加之一人吳僚薛比<lb/>
　莒庶其誼亦倣此<lb/>
<hi>襄二悼二</hi>冬仲孫蔑會晉荀罃齊崔杼宋華元衞孫林父曹<lb/>
人邾人滕人薛人小邾人于戚遂城虎牢<pb n="10b"/>　城楚丘不係衞城縁陵不係杞城虎牢不係鄭皆天<lb/>
　下之辭<lb/>
<hi>襄十一悼十一</hi>公會晉侯宋公衞侯曹伯齊世子光莒子邾子<lb/>
滕子薛伯杞伯小邾子伐鄭會于蕭魚<lb/>
　案左氏傳諸侯之師觀兵於鄭東門鄭人使王子伯<lb/>
　駢行成甲戌晉趙武入盟鄭伯冬十月丁亥鄭子展<lb/>
　出盟晉侯十有二月戊寅會于蕭魚出鄭囚禁侵掠<lb/>
　納斥候使叔肸告于諸侯夫召陵之盟楚子實使屈<pb n="11a"/>　完而經不書使蕭魚之會子展實盟晉侯而經不書<lb/>
　盟此二役者觀齊桓之禮楚使晉悼之出鄭囚名雖<lb/>
　可嘉實則未服故其筆削如此於以見春秋之不急<lb/>
　近功不尚夸詐之意或以為春秋美蕭魚之會者其<lb/>
　説非矣<lb/>
<hi>襄十四悼十四</hi>春王正月季孫宿叔老會晉士匄齊人宋人衞<lb/>
人鄭公孫蠆曹人莒人邾人滕人薛人把人小邾人會<lb/>
吳于向夏四月叔孫豹會晉荀偃齊人宋人衞北官括<pb n="11b"/>鄭公孫蠆曹人莒人邾人滕人薛人把人小邾人伐秦<lb/>
　春秋詳世卿故在魯則世卿書卒非世卿不書卒諸<lb/>
　國則凡盟會侵伐世卿書名氏非世卿但書人惟小<lb/>
　國稱人四裔稱人弑君稱人殺大夫稱人自我國而<lb/>
　目他國稱人不用此誼其說各見本章餘並通故向<lb/>
　之會齊人宋人衞人非世卿也伐秦之師齊人宋人<lb/>
　亦非世卿也<lb/>
<hi>襄十五悼十五</hi>冬十有一月癸亥晉侯周卒<pb n="12a"/>
                    <hi>襄十六平元</hi>三月公會晉侯宋公衞侯鄭伯曹伯莒子邾子<lb/>
薛伯杞伯小邾子于湨梁戊寅大夫盟<lb/>
　雞澤之會諸侯皆在而大夫盟則曰叔孫豹及諸侯<lb/>
　之大夫及陳袁僑盟宋之盟諸侯不在而大夫盟亦<lb/>
　曰豹及諸侯之大夫盟未有大夫而不係之諸侯者<lb/>
　大夫而不係之諸侯無君之辭也湨梁之盟是也故<lb/>
　盟有内大夫則必特名内大夫而湨梁之盟不名會<lb/>
　盟異日則必再言地而湨梁之盟不地皆無君之辭<pb n="12b"/>　也<lb/>
<hi>襄十九平四</hi>春王正月諸侯盟于祝柯<lb/>
　案去年冬公會諸侯同圍齊正月諸侯盟于祝柯再<lb/>
　言諸侯者公不與盟也何以知公不與盟以書公至<lb/>
　自伐齊知公不與盟也經書先會而後盟者十一内<lb/>
　再言諸侯者五僖五年以王世子不與故再言諸侯<lb/>
　僖九年以宰周公不與故再言諸侯此年以公不與<lb/>
　故再言諸侯襄二十五年亦以公不與故再言諸侯<pb n="13a"/>　與祝柯同定四年以劉子不與故再言諸侯惟昭十<lb/>
　三年盟于平丘以有劉子不可再言諸侯故曰八月<lb/>
　甲戌同盟于平丘公不與盟皆實録也<lb/>
<hi>襄二十三平八</hi>晉欒盈復入于晉入于曲沃<lb/>
　言復言入者畔而後入者也言入不言復者入而後<lb/>
　畔者也畔而入者宋魚石晉欒盈是已入而畔者鄭<lb/>
　良霄宋樂大心是已<lb/>
晉人殺欒盈<pb n="13b"/>　春秋凡殺公子不稱公子大夫不稱大夫者皆討賊<lb/>
　之辭公子不稱公子衞州吁齊無知是已大夫不稱<lb/>
　大夫晉欒盈鄭良霄是已見殺於他國者陳佗公子<lb/>
　也陳夏徴舒陳孔奐齊慶封大夫也亦皆討賊辭也<lb/>
<hi>昭十十六平二</hi>戊子晉侯彪卒<lb/>
<hi>昭十二昭二</hi>晉伐鮮虞<lb/>
　鮮虞杜氏謂白狄之族在中山者二傳欲附狄晉之<lb/>
　說故或以鮮虞為中國或以為晉同姓國皆非也文<pb n="14a"/>　十年秦伐晉成三年鄭伐許及此年晉伐鮮虞要之<lb/>
　三者皆春秋闕文若舊說以為外秦外鄭外晉則秦<lb/>
　之不通中國鄭之背晉從楚其外已久又何待至此<lb/>
　闕其主帥然後以為外非聖人意也<lb/>
<hi>昭十六昭六</hi>秋八月己亥晉侯夷卒<lb/>
<hi>昭三十頃十四</hi>夏六月庚辰晉侯去疾卒<lb/>
<hi>定十三定十五</hi>晉荀寅士吉射入于朝歌以叛<lb/>
　案士氏之後或别為隨氏或别為范氏荀氏之後荀<pb n="14b"/>　庚荀偃荀吳荀寅别為中行氏荀首荀罃荀躒别為<lb/>
　知氏然而春秋但曰士曰荀並從本氏皆不取其所<lb/>
　别所以傳其為世官云<lb/>
<hi>哀四十一定二</hi>晉人執戎蠻子赤歸于楚<lb/>
　案左氏傳楚圍蠻氏蠻氏潰蠻子赤奔晉隂地楚司<lb/>
　馬起使謂隂地之命大夫士蔑曰晉楚有盟好惡同<lb/>
　之若將不廢寡君之願也不然將通於少習以聽命<lb/>
　士蔑請諸趙孟遂執戎蠻子以畀楚師故春秋執君<pb n="15a"/>　不名名戎蠻子名滕子皆死而不返者也又案書歸<lb/>
　有二誼歸之于者歸自我者也歸于者歸不自我者<lb/>
　也歸自我者彼不受而强致之也歸不自我者有欲<lb/>
　受其歸者也<lb/>
　<lb/>
　<lb/>
　<lb/>
　<pb n="15b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋諸國統紀卷四<lb/>
</p>

  </div>
            <div>
<head>春秋諸國統紀卷五</head> <lb/>
    <p>
<pb n="1a"/>欽定四庫全書<lb/>
　春秋諸國統紀卷五<lb/>
　　　　　　　　　　　　元　齊履謙　撰<lb/>
衞國第六<lb/>
　　　　衞姬姓國武王少弟康叔始封十二世至桓<lb/>
　　　　公完入春秋<lb/>
　　桓公　宣公　惠公　懿公　文公　成公<lb/>
　　穆公　定公　獻公　襄公　靈公　出公<pb n="1b"/>
                    <hi>隱四六桓十</hi>戊申衞州吁弑其君完<lb/>
冬十有二月衞人立晉<lb/>
　經書弑君二十四其弑而自代者不論至為弑君者<lb/>
　所立因遂不討賊有雖討之而不以其罪若晉惠公<lb/>
　夷吾成公黒臋悼公周齊景公杵臼悼公陽生宋莊<lb/>
　公馮文公鮑鄭襄公堅陳成公午此數君即胡氏所<lb/>
　謂幸於禍而忘其讎誘於利而忘其辱者亦非春秋<lb/>
　所與獨衞晉者則異於是石碏得討賊之誼宣公無<pb n="2a"/>　取國之嫌故特書衞人立晉於殺州吁之下見其不<lb/>
　與晉惠齊景宋莊諸公同宋桓公御說亦討賊而後<lb/>
　立然而不書者以其有殺子游之惡故亦不得與衞<lb/>
　晉偕也或曰名宣公而書立惡之也此即納伋之妻<lb/>
　而殺伋者<lb/>
<hi>桓十二宣十九</hi>丙戌衞侯晉卒<lb/>
<hi>莊六二惠十</hi>夏六月衞侯朔入于衞<lb/>
　案左氏傳初衞宣公生伋屬之右公子生夀及朔屬<pb n="2b"/>　夀於左公子宣姜與公子朔搆伋并及夀殺之二公<lb/>
　子故怨惠公桓十六年左公子洩右公子職立公子<lb/>
　黔牟惠公奔齊至是諸侯伐衞納衞侯放公子黔牟<lb/>
　乃即位凡諸侯復國有奉焉稱復歸無奉焉但稱歸<lb/>
　未有稱入者其稱入者皆二君之辭也鄭突以子儀<lb/>
　衞衎以剽衞朔以黔牟皆以二君之辭言之然則孰<lb/>
　與曰皆莫適與也不没其實而已其善其惡為法為<lb/>
　戒則付諸後人是則春秋之敎也<pb n="3a"/>
                    <hi>莊二十五惠三十一</hi>夏五月癸丑衞侯朔卒<lb/>
<hi>莊二十八懿三</hi>春王三月甲寅齊人伐衞衞人及齊人戰衞<lb/>
人敗績<lb/>
　敗者稱師衞獨不稱師者師未敗也其書曰衞人敗<lb/>
　績亦猶鄢陵之稱楚子云<lb/>
<hi>僖二十五文二十五</hi>夏四月癸酉衞侯燬卒<lb/>
<hi>宣九十五成三</hi>冬十月癸酉衞侯鄭卒<lb/>
<hi>成二一穆十</hi>庚寅衞侯遫卒<pb n="3b"/>
                    <hi>成十四定十二</hi>冬十月庚寅衞侯臧卒<lb/>
<hi>襄二十五獻二十九</hi>衞侯入于夷儀<lb/>
　案左氏傳衞孫林父寗殖出衞侯衎衞侯衎奔齊齊<lb/>
　人以郲寄衞侯衞人立公孫剽孫林父寗殖相之以<lb/>
　聽命於諸侯故經書十六年會湨梁十八年同圍齊<lb/>
　二十年盟澶淵二十一年會商任二十二年會沙隨<lb/>
　二十四年會夷儀二十五年會夷儀皆為公孫剽湨<lb/>
　梁之會傳又言荀偃使諸大夫盟髙厚髙厚逃歸於<pb n="4a"/>　是叔孫豹晉荀偃宋向戌衞寗殖鄭公孫蠆小邾之<lb/>
　大夫盟是即孫寗相剽以會諸侯之證今又書衞侯<lb/>
　入于夷儀是衞有二君矣聞之蘇氏曰春秋有一國<lb/>
　而二君者鄭突與儀衞衎與剽是也突衎始終為君<lb/>
　儀之君鄭十有四年剽之君衞十有一年皆既能君<lb/>
　者也故春秋因其實而君之然突之入也以簒衎之<lb/>
　出也以惡儀剽雖國人之所立而突衎在焉非所以<lb/>
　為安也君子不幸而處於此如子臧季札可也不如<pb n="4b"/>　是則亂不止此說是也又案鄭伯突入于櫟則書名<lb/>
　此不書名者闕文也<lb/>
<hi>襄二十九獻三十三</hi>庚午衞侯衎卒<lb/>
<hi>昭七襄九</hi>秋八月戊辰衞侯惡卒<lb/>
<hi>哀二十二靈四</hi>夏四月丙子衞侯元卒<lb/>
蔡國第七<lb/>
　　　　蔡姬姓國文王子叔度始封叔度以罪放其<lb/>
　　　　子蔡仲俾繼其國十四世至宣侯考父入春秋<pb n="5a"/>　　宣公　桓侯　哀侯　穆侯　莊侯　文公<lb/>
　　景公　靈公　平公　悼侯　昭侯<lb/>
<hi>隱八十五宣三</hi>夏六月己亥蔡侯考父卒<lb/>
<hi>桓十七桓二十</hi>夏六月丁丑蔡侯封人卒　癸巳葬蔡桓侯<lb/>
　公羊氏言卒從正葬從主人故春秋凡諸侯卒皆書<lb/>
　其本爵而至葬則無不稱公書其本爵者春秋法也<lb/>
　正也無不稱公者臣子辭也僭也然其僭多自東周<lb/>
　始嘗考之史記晉自武公以上凡十四世皆稱侯至<pb n="5b"/>　武公始稱公衞自武公以上凡再世稱侯六世稱伯<lb/>
　至武公始稱公燕自莊公以上凡十六世皆稱侯至<lb/>
　莊公始稱公曹自繆公以上凡八世皆稱伯至繆公<lb/>
　始稱公惟魯齊宋陳杞鄭秦凡七國自始封遂稱公<lb/>
　而蔡自始封訖于亡皆稱侯左氏傳蔡亦多稱侯若<lb/>
　哀侯穆侯文侯景侯靈侯昭侯凡見於傳者皆是今<lb/>
　經於封人亦書曰侯豈蔡在春秋獨為率由舊章者<lb/>
　故其實録如此<pb n="6a"/>
                    <hi>僖十四九穆二十</hi>冬蔡侯肸卒<lb/>
<hi>宣十七文二十</hi>丁未蔡侯申卒<lb/>
<hi>襄三十九景二十</hi>夏四月蔡世子般弑其君固<lb/>
<hi>昭十一靈十二</hi>夏四月丁巳楚子䖍誘蔡侯般殺之于申<lb/>
<hi>昭二十平八</hi>十有一月辛卯蔡侯廬卒<lb/>
<hi>昭二十三悼二</hi>夏六月蔡侯東國卒于楚<lb/>
<hi>哀四十八昭二</hi>春王二月庚戌盗殺蔡侯申<lb/>
陳國第八<pb n="6b"/>　　　　陳媯姓國舜之孫閼伯之子滿始封是為胡<lb/>
　　　　公十二世至桓公鮑入春秋<lb/>
　　桓公　厲公　莊公　宣公　穆公　共公<lb/>
　　靈公　成公　哀公　惠公　懷公　湣公<lb/>
<hi>桓五十八桓三</hi>春正月甲戌己丑陳侯鮑卒<lb/>
<hi>桓十二厲七</hi>八月壬辰陳侯躍卒<lb/>
<hi>莊元莊九</hi>冬十月乙亥陳侯林卒<lb/>
<hi>莊二十二宣二十一</hi>陳人殺其公子禦冦<pb n="7a"/>　左氏傳作太子禦冦凡殺公子者公子為大夫則稱<lb/>
　大夫冠於公子之上公子不為大夫則但稱公子公<lb/>
　子側公子申公子壬夫公子嘉公子燮公子追舒公<lb/>
　子過公子駟皆為大夫者公子瑕公子比公子禦冦<lb/>
　公子意恢皆不為大夫者鄭三卿皆為大夫而不書<lb/>
　大夫者從盗殺文誼可見也<lb/>
<hi>僖十二五宣四十</hi>冬十有二月丁丑陳侯杵臼卒<lb/>
<hi>僖二十八穆十六</hi>陳侯欵卒<pb n="7b"/>
                    <hi>文十三共十八</hi>夏五月壬午陳侯朔卒<lb/>
<hi>宣十五靈十</hi>癸巳陳夏徴舒弑其君平國<lb/>
<hi>襄四十成二</hi>春王二月己酉陳侯午卒<lb/>
<hi>昭八十五哀三</hi>夏四月辛丑陳侯溺卒<lb/>
<hi>定四十八惠三</hi>春王二月癸巳陳侯吳卒<lb/>
<hi>定八懐四</hi>秋七月戊辰陳侯栁卒<lb/>
鄭國第九<lb/>
　　　　鄭姬姓國宣王母弟友始封三世至莊公寤<pb n="8a"/>　　　　生入春秋<lb/>
　　莊公　厲公　文公　穆公　靈公　襄公<lb/>
　　悼公　成公　僖公　簡公　定公　獻公<lb/>
　　聲公<lb/>
<hi>隱元十二莊二</hi>夏五月鄭伯克段于鄢<lb/>
　伐始于京而勝于鄢不言伐京書其重者也不稱氏<lb/>
　討賊辭也不言出奔書其重者也僅從而勝曰克<lb/>
<hi>隱六十七莊二</hi>鄭人來渝平<pb n="8b"/>　渝當依公穀作輸彼欲而求成於我曰輸我欲而往<lb/>
　平於彼曰暨兩相欲曰及鄭人以王師伐宋宋人使<lb/>
　來告命公將救之使者失辭公怒乃止鄭人來輸平<lb/>
　是彼欲而求成於我也楚子圍宋夏五月楚師將去<lb/>
　申犀稽首於王之馬前曰無畏知死不敢廢王命王<lb/>
　弃言焉王不能荅申叔時僕曰築室反耕者宋必聽<lb/>
　命從之宋人懼使元以病告子反與之盟而告王退<lb/>
　三十里宋及楚平是兩相欲也惟暨齊平左傳誤解<pb n="9a"/>　作燕齊平今以下書叔孫婼如齊涖盟及宋公之弟<lb/>
　辰之事證之是我欲而往平於彼也<lb/>
<hi>桓十一三莊四十</hi>夏五月癸未鄭伯寤生卒<lb/>
<hi>莊二十一厲二十八</hi>夏五月辛酉鄭伯突卒<lb/>
<hi>僖三十二文四十五</hi>夏四月己丑鄭伯捷卒<lb/>
<hi>宣三十二穆二</hi>冬十月丙戌鄭伯蘭卒<lb/>
<hi>宣四靈元</hi>夏六月乙酉鄭公子歸生弑其君夷<lb/>
<hi>成四八襄十</hi>三月壬申鄭伯堅卒<pb n="9b"/>
                    <hi>成六悼二</hi>壬申鄭伯費卒<lb/>
<hi>襄二四成十</hi>六月庚辰鄭伯睔卒<lb/>
<hi>襄七僖五</hi>十有二月公會晉侯宋公陳侯衞侯曹伯莒子邾<lb/>
子于鄬鄭伯髠頑如會未見諸侯丙戌卒于鄵<lb/>
　案左氏傳鄭僖公之為太子也與子罕適晉不禮焉<lb/>
　又與子豐適楚亦不禮焉及將會于鄬子駟相又不<lb/>
　禮焉侍者諫不聽又諌殺之及鄵子駟使賊夜弑僖<lb/>
　公而以瘧疾赴于諸侯簡公嘉生五年奉而立之春<pb n="10a"/>　秋書弑君有三誼有名其為賊者有不名其為賊者<lb/>
　有實弑而書卒者其事則一從本史聖人不得而加<lb/>
　損之故曰春秋之信史也信以傳信疑以傳疑又孔<lb/>
　子嘗曰葢有不知而作之者我無是也<lb/>
<hi>昭十二六簡三十</hi>三月壬申鄭伯嘉卒<lb/>
<hi>昭二十八定十六</hi>夏四月丙戌鄭伯寧卒<lb/>
<hi>定九三獻十</hi>夏四月戊申鄭伯蠆卒<lb/>
曹國第十<pb n="10b"/>　　　　曹姬姓國文王子振鐸始封十二世至桓公<lb/>
　　　　終生入春秋<lb/>
　　桓公　莊公　僖公　昭公　共公　文公<lb/>
　　宣公　成公　武公　平公　悼公　聲公<lb/>
　　靖公　哀公<lb/>
<hi>桓十十五桓五</hi>春王正月庚申曹伯終生卒<lb/>
<hi>莊二十三莊二十八</hi>冬十有一月曹伯射姑卒<lb/>
<hi>莊二十四僖元</hi>赤歸于曹<pb n="11a"/>　史記僖公名夷今案經書曹羈出奔陳赤歸于曹赤<lb/>
　葢僖公名謂之夷者史異聞<lb/>
<hi>僖七昭九</hi>曹伯班卒<lb/>
<hi>文九十五共三</hi>秋八月曹伯襄卒<lb/>
<hi>宣十四三文二十</hi>夏五月壬申曹伯夀卒<lb/>
<hi>成十三宣十七</hi>曹伯廬卒于師<lb/>
<hi>成十六成三</hi>曹伯歸自京師<lb/>
　執君歸則名而曹伯不名執君歸則稱復而曹伯不<pb n="11b"/>　稱復其曰曹伯歸自京師亦猶魯書公至自某葢歸<lb/>
　之善者也或曰不以曹伯同失地之君者尊京師也<lb/>
　亦通<lb/>
<hi>襄十八三成二十</hi>曹伯負芻卒于師<lb/>
<hi>昭十四七武二十</hi>春三月曹伯膝卒<lb/>
<hi>昭十八平四</hi>春王正月曹伯須卒<lb/>
<hi>昭二十悼二</hi>夏曹公孫會自鄸出奔宋<lb/>
　自鄸出奔與華亥自南里宋辰自蕭何皆據邑以畔<pb n="12a"/>　者然春秋自曹以下有本史者若杞滕薛莒邾許凡<lb/>
　七國其世卿惟出奔見殺及好事接魯則名見於經<lb/>
　若其餘會盟侵伐等事或從諸侯或本國専行不分<lb/>
　世卿皆但書曰某人葢以其國小任輕其於時故不<lb/>
　足以為盛衰故春秋不為之詳録云<lb/>
<hi>昭二十七悼九</hi>冬十月曹伯午卒<lb/>
<hi>定八靖四</hi>曹伯露卒<lb/>
秦國第十一<pb n="12b"/>　　　　秦嬴姓國伯翳十九世孫非子始封非子曽<lb/>
　　　　孫秦仲始命有禮樂侍御之好秦仲之孫襄<lb/>
　　　　公始列於諸侯九世至穆公任好始入春秋<lb/>
　　穆公　康公　共公　桓公　景公　哀公<lb/>
　　惠公　悼公<lb/>
<hi>文九康三</hi>秦人來歸僖公成風之襚<lb/>
　成風之喪賵襚者多矣春秋皆削而不書而獨書周<lb/>
　秦者僖公厚於其母生則以夫人之名號尊異之死<pb n="13a"/>　則以夫人之禮秩卒葬之既請於王恩數有加而又<lb/>
　赴告諸侯秦人逺至春秋别嫌疑明是非故王不書<lb/>
　天於前秦則稱人於後其不曰秦伯使某來歸僖公<lb/>
　成風之襚者若曰不出於其君之意云耳僅致其來<lb/>
　之辭也見其為魯人求之<lb/>
<hi>文十八康十二</hi>秦伯罃卒<lb/>
<hi>宣四共四</hi>秦伯稻卒<lb/>
<hi>成十十八桓二</hi>秦伯卒<pb n="13b"/>
                    <hi>昭五十景四</hi>秦伯卒<lb/>
<hi>定九十六哀三</hi>秋秦伯卒<lb/>
<hi>哀三惠九</hi>冬十月癸卯秦伯卒<lb/>
薛國第十二<lb/>
　　　　薛任姓國黄帝苗裔奚仲之後夏封奚仲為<lb/>
　　　　薛侯武王克商復以其胄紹故封春秋隱十<lb/>
　　　　一年稱侯莊三十一年稱伯遂終春秋<lb/>
　　薛伯　獻公　襄公　薛比　惠公<pb n="14a"/>
                    <hi>莊三十一薛伯</hi>夏四月薛伯卒<lb/>
<hi>昭三十一獻</hi>夏四月丁巳薛伯穀卒<lb/>
<hi>定十二襄</hi>春薛伯定卒<lb/>
<hi>定十三伯比元</hi>薛弑其君比<lb/>
<hi>哀十二惠十</hi>夏五月薛伯夷卒<lb/>
　<lb/>
　<lb/>
　<pb n="14b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋諸國統紀卷五<lb/>
</p>

  </div>
            <div>
<head>春秋諸國統紀卷六</head> <lb/>
    <p>
<pb n="1a"/>欽定四庫全書<lb/>
　春秋諸國統紀卷六<lb/>
　　　　　　　　　　　　元　齊履謙　撰<lb/>
杞國第十三<lb/>
　　　　杞姒姓國夏亡湯封夏後於杞周武王克殷<lb/>
　　　　求禹之後得東樓公於杞仍封其故國自東<lb/>
　　　　樓公五世至武公入春秋桓三年書侯莊二<lb/>
　　　　十七年書伯僖二十三年書子文十二年又<pb n="1b"/>　　　　書伯襄二十九年又書子昭六年又書伯遂<lb/>
　　　　終春秋又案公穀杞侯並作紀侯<lb/>
　　武公　靖公　惠公　成公　桓公　孝公<lb/>
　　文公　平公　悼公　僖公　湣公<lb/>
<hi>僖二十三成十八</hi>冬十有一月杞子卒<lb/>
<hi>襄六十桓七</hi>春王三月壬午杞伯姑容卒<lb/>
<hi>襄二十三孝十七</hi>春王三月己巳杞伯匄卒<lb/>
<hi>昭六四文十</hi>春王正月杞伯益姑卒<pb n="2a"/>
                    <hi>昭二十四平十八</hi>秋八月丁酉杞伯郁釐卒<lb/>
<hi>定四二悼十</hi>杞伯成卒于會<lb/>
<hi>哀八九僖十</hi>冬十有二月癸亥杞伯過卒<lb/>
滕國第十四<lb/>
　　　　滕姬姓國文王子錯始封十六世至滕侯入<lb/>
　　　　春秋<lb/>
　　滕侯　宣公　昭公　文公　成公　悼公<lb/>
　　哀公　頃公　隱公<pb n="2b"/>
                    <hi>隱七滕侯</hi>春三月滕侯卒<lb/>
<hi>僖十九五宣七十</hi>春王三月宋人執滕子嬰齊<lb/>
<hi>宣九十一昭四</hi>秋八月滕子卒<lb/>
<hi>成十六五文二十</hi>夏四月辛未滕子卒<lb/>
<hi>昭三十六成三</hi>春王正月丁未滕子原卒<lb/>
<hi>昭二十八悼二十五</hi>秋七月癸巳滕子寧卒<lb/>
<hi>哀四十四頃二</hi>秋八月甲寅滕子結卒<lb/>
<hi>哀十一隱七</hi>秋七月辛酉滕子虞母卒<pb n="3a"/>莒國第十五<lb/>
　　　　莒姒姓國顓帝之後陸終氏産六子一曰樊<lb/>
　　　　武王封其裔兹輿期於莒自兹輿期十世至<lb/>
　　　　莒子入春秋<lb/>
　　莒子　兹丕公　紀公　渠丘公　黎比公<lb/>
　　著丘公　共公<lb/>
<hi>文十八紀八</hi>冬莒弑其君庶其<lb/>
<hi>成十四渠丘公</hi>春王正月莒子朱卒<pb n="3b"/>
                    <hi>襄三十一黎比公</hi>冬十有一月莒人弑其君宻州<lb/>
<hi>昭十四著丘公</hi>秋八月莒子去疾卒<lb/>
邾國第十六<lb/>
　　　　邾曹姓國顓帝之後陸終氏第五子晏安武<lb/>
　　　　王克商封其苗裔曹俠於邾為附庸十二世<lb/>
　　　　至邾子克入春秋<lb/>
　　邾克　子瑣　文公　定公　宣公　悼公<lb/>
　　莊公　隱公<pb n="4a"/>
                    <hi>莊十六子克</hi>冬十有二月邾子克卒<lb/>
<hi>莊二十八子瑣十二</hi>夏四月丁未邾子瑣卒<lb/>
<hi>文十三九文四十</hi>夏五月邾子籧篨卒<lb/>
<hi>成十七定四十</hi>冬十有二月邾子貜且卒<lb/>
<hi>襄十七宣十八</hi>春二月庚子邾子牼卒<lb/>
<hi>昭元四悼十</hi>夏六月丁巳邾子華卒<lb/>
<hi>定三十四莊三</hi>春二月辛卯邾子穿卒<lb/>
許國第十七<pb n="4b"/>　　　　許姜姓國炎帝裔孫伯夷為堯四岳武王封<lb/>
　　　　其苗裔文叔於許十一世至莊公入春秋<lb/>
　　莊公　穆公　僖公　昭公　靈公　悼公<lb/>
　　許男斯　元公<lb/>
<hi>僖四十二穆四</hi>夏許男新臣卒<lb/>
<hi>文五十四僖二</hi>冬十月甲申許男業卒<lb/>
<hi>宣十七昭三十</hi>春王正月庚子許男錫我卒<lb/>
<hi>襄二十六靈四十</hi>秋八月壬午許男寗卒于楚<pb n="5a"/>
                    <hi>昭十九四悼二十</hi>夏五月戊辰許世子止弑其君買<lb/>
<hi>哀十三元</hi>夏許男成卒<lb/>
宿國第十八<lb/>
　　　　宿風姓國伏羲之後世次不可詳考<lb/>
<hi>隱八宿男</hi>夏六月辛亥宿男卒<lb/>
楚國第十九<lb/>
　　　　楚芊姓國重黎之後鬻熊曽孫熊繹始封於<lb/>
　　　　楚蠻以子男之田十七世至武王史記皆不<pb n="5b"/>　　　　著其爵號武王三十五年自立為武王武王<lb/>
　　　　卒子文王熊貲立始入春秋書荆文王卒子<lb/>
　　　　熊囏立五年為弟熊惲弑而代立是為成王<lb/>
　　　　始書楚後二世莊王旅始書卒<lb/>
　　文王　成王　穆王　莊王　共王　康王<lb/>
　　郟敖　靈王　平王　昭王　惠王<lb/>
<hi>僖元二成十</hi>秋楚人伐鄭<lb/>
　案史記成王即位布徳施惠結舊好於諸侯使人獻<pb n="6a"/>　天子天子賜胙曰鎮爾南方夷越之亂無侵中國於<lb/>
　是楚地千里然則楚自此始為列國與周室通矣而<lb/>
　春秋所以改書楚者以此<lb/>
<hi>僖二十一成三十三</hi>秋宋公楚子陳侯蔡侯鄭伯許男曹伯㑹<lb/>
于盂執宋公以伐宋<lb/>
　子者男子之美稱君國之通號故在春秋自五等本<lb/>
　爵之外有以氏配子者髙子季子是也有以采配子<lb/>
　者蘇子劉子是也有以號配子者潞子戎蠻子是也<pb n="6b"/>　有以國配子者楚子吳子是也何以謂之以國配子<lb/>
　由中國進之也夫吳楚僭王久矣而春秋不道也其<lb/>
　恒稱不過曰吳曰荆曰吳人楚人而已柏舉之勝蔡<lb/>
　侯進之黄池之亢魯晉進之此吳之所以始稱子也<lb/>
　盂之張五國進之厥貉之夸四國進之此楚之所以<lb/>
　始稱子也然春秋吳至黄池而終楚則自厥貉以下<lb/>
　歴莊共康郟靈平昭惠凡世更八王中國之霸益衰<lb/>
　諸侯之進楚者日衆極之至於宋之盟合左師以弭<pb n="7a"/>　兵為名而晉楚之從交相見申之會大合十有一國<lb/>
　之師而宋向戌鄭子産皆獻禮焉善乎世之醫氏之<lb/>
　談曰人之一身元氣與客邪相為盛衰非客邪自能<lb/>
　盛衰也由元氣之盛衰以致之也斯言也其得春秋<lb/>
　聖人所以子吳楚之意歟故吳楚一也彼以蠻荒之<lb/>
　禮接之我則書之為蠻荒稱荆稱吳者是也彼以從<lb/>
　諸侯之禮接之我則書之為從諸侯稱楚人吳人者<lb/>
　是也彼以大國之禮接之我則書之為大國稱楚子<pb n="7b"/>　吳子者是也我不以匹夫而擅進退諸侯亂名實也<lb/>
　實録而已<lb/>
<hi>文元十六成四</hi>冬十月丁未楚世子商臣弑其君頵<lb/>
<hi>宣十八三莊二十</hi>楚子旅卒<lb/>
<hi>襄十三一共三十</hi>楚子審卒<lb/>
<hi>襄二十八康十五</hi>楚子招卒<lb/>
<hi>昭元四郟敖</hi>楚子麇卒<lb/>
<hi>昭十一靈十</hi>楚子䖍誘蔡侯般殺之于申<pb n="8a"/>　春秋有以諸侯殺諸侯者矣未若楚子䖍之施不以<lb/>
　恕有以諸侯見殺於諸侯者矣未若蔡侯般之討得<lb/>
　其罪觀其名所以知其人故楚平之誘殺戎蠻與楚<lb/>
　靈之誘殺蔡侯一也或名或不名或誼繫於人則名<lb/>
　以知其人或誼不繫於人則不必名以知其人<lb/>
<hi>昭十三靈十二</hi>楚公子比自晉歸于楚弑其君虔于乾谿<lb/>
蔡侯廬歸于蔡陳侯吳歸于陳<lb/>
　案左氏傳平王即位封陳蔡復遷邑隱太子之子廬<pb n="8b"/>　歸于蔡悼太子之子吳歸于陳桓十一年突歸于鄭<lb/>
　不言爵莊二十四年赤歸于曹不言爵而此獨言爵<lb/>
　者自楚封之故異於突赤入國而後位定者<lb/>
<hi>昭二十六平十三</hi>楚子居卒<lb/>
<hi>哀六十七昭二</hi>楚子軫卒<lb/>
吳國第二十<lb/>
　　　　吳姬姓國周太王長子太伯與弟仲雍避季<lb/>
　　　　歴去之荆蠻自號句吳荆蠻歸之者千餘家<pb n="9a"/>　　　　為吳太伯太伯卒無子仲雍嗣立武王克商<lb/>
　　　　求其後得周章已為吳君别封其弟虞仲為<lb/>
　　　　虞虞在中國吳在蠻夷自太伯五世而得封<lb/>
　　　　十二世晉滅虞虞滅二世而吳始大至夀夢<lb/>
　　　　稱王始入春秋<lb/>
　　夀夢　諸樊　餘祭　夷末　王僚　闔廬<lb/>
　　夫差<lb/>
<hi>襄十二十五夀夢二</hi>吳子乗卒<pb n="9b"/>
                    <hi>襄二十五諸樊十三</hi>吳子遏伐楚門于巢卒<lb/>
<hi>襄二十九餘祭四</hi>閽弑吳子餘祭<lb/>
<hi>昭十五七夷末十</hi>吳子夷末卒<lb/>
<hi>昭二十七僚十二</hi>吳弑其君僚<lb/>
<hi>定十四九闔廬十</hi>吳子光卒<lb/>
諸小國第二十一<lb/>
　　祭　州　隨　鄧　凡　毛　北燕　燕<lb/>
　　穀　郜　巴　小邾　郯　麇　越　厲<pb n="10a"/>　　崇　牟　英　介　葛　於餘丘<lb/>
<hi>隠元</hi>冬十有二月祭伯來<lb/>
<hi>桓八</hi>冬祭公來遂逆王后于紀<lb/>
<hi>莊二十三</hi>春祭叔來聘<lb/>
　　　　祭或稱伯或稱公或稱叔者葢以本封絶滅<lb/>
　　　　世仕王朝食采畿内故其爵不同云<lb/>
<hi>桓七</hi>夏鄧侯吾離來朝<lb/>
　　　　書名未詳<pb n="10b"/>
                    <hi>隱七</hi>冬天王使凡伯來聘戎伐凡伯于楚丘以歸<lb/>
　　　　凡今衞州共城縣是亦本封絶滅食采畿内<lb/>
　　　　者<lb/>
<hi>襄二十九</hi>秋九月齊髙止出奔北燕<lb/>
<hi>昭三</hi>冬北燕伯欵出奔齊<lb/>
<hi>昭六</hi>冬齊侯伐北燕<lb/>
<hi>昭十二</hi>春齊髙偃帥師納北燕伯于陽<lb/>
　　　　燕在於春秋有二此獨言北燕者見其僻逺<pb n="11a"/>　　　　亦以别姞姓燕<lb/>
<hi>桓七</hi>夏穀伯綏來朝<lb/>
　　　　書名未詳<lb/>
<hi>僖二十</hi>夏郜子來朝<lb/>
　　　　或言春秋有二郜來朝者為南郜郜鼎為北<lb/>
　　　　郜葢為宋所滅云<lb/>
諸亡國第二十二<lb/>
　　滅國<pb n="11b"/>　　　紀　譚　遂　下陽　弦　虞　温　黄<lb/>
　　　項　梁　邢　夔　江　六　庸　舒蓼<lb/>
　　　蕭　舒庸　鄫　萊　偪陽　舒鳩　賴<lb/>
　　　州來　巢　徐　沈　頓　胡<lb/>
　　取國<lb/>
　　　戴　舒　須句　根牟　鄟　邿<lb/>
　　遷國<lb/>
　　　陽<pb n="12a"/>　　降國<lb/>
　　　郕　鄣<lb/>
　　入國<lb/>
　　　向　極　滑　鄀　鄅<lb/>
<hi>僖二</hi>夏虞師晉師滅下陽<lb/>
　　　　下陽虢邑不曰號而曰下陽者所以别東虢<lb/>
<hi>僖五</hi>冬晉人執虞公<lb/>
　　　　左氏傳晉滅虢師還館于虞遂襲虞滅之執<pb n="12b"/>　　　　虞公及其大夫井伯以媵秦穆姬而修虞祀<lb/>
　　　　且歸其職貢於王此葢釋虞之所以不言滅<lb/>
　　　　修虞祀若紀季後五廟之類<lb/>
<hi>僖十</hi>春王正月狄滅温温子奔衞<lb/>
　　　　左氏傳狄滅温蘇子無信也蘇子叛王又不<lb/>
　　　　能於狄狄人伐之王不救故滅蘇子奔衞以<lb/>
　　　　温子為蘇子未詳程氏曰蘇子國於温<lb/>
<hi>僖二十六</hi>秋楚人滅夔以夔子歸<pb n="13a"/>　　　　夔子不名者其辭初不服强執以歸<lb/>
<hi>昭三十</hi>冬十有二月吳滅徐徐子章羽奔楚<lb/>
　　　　啖子曰徐子名者初已自服吳子吳子唁而<lb/>
　　　　送之非能自奔又案舊說毁其宗廟曰滅奪<lb/>
　　　　以歸已曰取徙入封内曰遷服為臣虜曰降<lb/>
　　　　得而不居曰入其實等為亡國但亡之事異<lb/>
　　　　所以異辭耳當是時也江南之國楚為大而<lb/>
　　　　弦黄夔江六庸舒蕭賴頓胡之屬介于其境<pb n="13b"/>　　　　既滅其國或執其君在春秋獨為强暴其餘<lb/>
　　　　若極項須句根牟鄟邿則魯滅之譚遂郕鄣<lb/>
　　　　陽萊則齊滅之虢偪陽則晉滅之州來巢徐<lb/>
　　　　則吳滅之滑鄀則秦滅之邢則衞滅之沈則<lb/>
　　　　蔡滅之鄫向則莒滅之鄅則邾滅之舒則徐<lb/>
　　　　滅之温則狄滅之視楚之暴雖若有間至於<lb/>
　　　　侵敗王略陵蔑小寡則其為亂一也惟紀侯<lb/>
　　　　之弃國不守虞公之貪以致亡梁之淫湎自<pb n="14a"/>　　　　取此三國者其庶乎惡有所分矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="14b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋諸國統紀卷六<lb/>
</p>

  </div>
            <div> <lb/>
    <p>
<pb n="1a"/>春秋諸國統紀後序<lb/>
延祐丁巳夏大兄司成君居閒纂春秋統紀凡若干卷<lb/>
客有問者曰大經若春秋自胡氏傳行於世儒者拱嘿<lb/>
朱子嘗曰看春秋且當先從胡氏是來者不復有所作<lb/>
矣及觀統紀剖析淵微發露大中條貫參差指歸攸當<lb/>
其說卓然不蹈前人一句一誼昔云春秋寓王法於魯<lb/>
史又云春秋無襃貶又云治春秋當先治五霸之功罪<lb/>
至於大法大訓葢未有若統紀之能斥言而指明者俾<pb n="1b"/>讀之者思過半矣僕應曰非然夫士之間居退處匪賴<lb/>
聖賢典訓朝夕殆無為也汗漫涉獵而不深潛心思則<lb/>
亦無得於己深潛心思矣苟不筆之於紙則亦不能有<lb/>
以驗夫日新之功此統紀所以作也為㓜而學老而未<lb/>
衰者焉客又曰若然信其功多於前矣夫較瑚璉珪璋<lb/>
之制者無勤於陶鎔追琢凡為陶鎔追琢者先賢也其<lb/>
功盛矣大矣若統紀之作謂有功遺經則可謂功多前<lb/>
人則不可客謝而去因記其說於卷末是年秋九月日<pb n="2a"/>思恭頓首書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="2b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋諸國統紀卷六<lb/>
</p>

  </div>
        </body>
    </text>
</TEI>
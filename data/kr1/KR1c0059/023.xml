<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷二十三</head> <lb/>
    <p>
<pb n="1a"/>
欽定四庫全書<lb/>
　讀詩質疑卷二十三<lb/>
　　　　　　　　　　太僕寺少卿嚴虞惇撰<lb/>
　都人士之什<lb/>
　都人士周人刺衣服無常也古者長民衣服不貳從<lb/>
　容有常以齊其民則民德歸壹傷今不復見古人也<lb/>
　　董氏曰緇衣公孫尼子作也其書曰長民者衣服<lb/>
　　不貳從容有常以齊其民則民德壹詩序盖雜出<lb/>
<pb n="1b"/>
　　於古之遺言也　孔疏左傳襄十四年引詩曰行<lb/>
　　歸于周萬民所望忠也服䖍云逸詩也都人士首<lb/>
　　章有之今韓詩實無此首章時三家列於學官毛<lb/>
　　詩不得立故服以為逸也<lb/>
彼都人士狐裘黄黄其容不改出言有章行歸于周萬<lb/>
民所望<lb/>
　賦也　毛傳彼彼明王也　鄭箋城郭之域曰都于<lb/>
　於也　毛傳周忠信也<lb/>
<pb n="2a"/>
　鄭箋古明王時都人之有士行者冬則衣狐裘黄黄<lb/>
　然其動作容貎既有常言語又有法度文章其所行<lb/>
　要歸於忠信萬民咸瞻望而法傚之疾今不然　孔<lb/>
　疏都邑之士近政化有道先被其徳無道先化其滛<lb/>
　此時奢淫巧偽都邑尤甚故舉古以駁今<lb/>
彼都人士臺笠緇撮彼君子女綢直如髪我不見兮我<lb/>
心不説<lb/>
　賦也　鄭箋臺夫須也　毛詩緇撮緇布冠也　朱<lb/>
<pb n="2b"/>
　註其制小撮其髻而已君子女都人貴家之女也<lb/>
　孔疏綢密也<lb/>
　鄭箋都人之士以䑓皮為笠緇布為冠儉且節也<lb/>
　朱氏曰女則不為華靡其首飾綢直一如髪之本然<lb/>
　亦言其儉素也　鄭箋疾時皆奢滛我不復見今士<lb/>
　女之然者心思之而憂也　張氏曰都人士始論長<lb/>
　民者次論都人之士女一章言長民者故不言女次<lb/>
　章以下統言男女也<lb/>
<pb n="3a"/>
彼都人士充耳琇實彼君子女謂之尹吉我不見兮我<lb/>
心苑結<lb/>
　賦也　毛傳琇美石也　王氏曰以羙石為瑱塞實<lb/>
　其耳也　鄭箋吉讀為姞尹氏姞氏周室昏姻之舊<lb/>
　姓也人見都人之家女咸謂之尹姞之女言有禮法<lb/>
　　毛傳苑猶屈也積也　孔疏節南山曰尹氏太師<lb/>
　常武曰王謂尹氏韓奕曰為韓姞相攸又左傳姞吉<lb/>
　人也后稷之元妃也以此知尹氏吉氏世貴舊姓昏<lb/>
<pb n="3b"/>
　連王室家風不替故人見都人之女有禮法者謂之<lb/>
　尹吉也　李氏曰猶晉之王謝唐之崔盧也<lb/>
彼都人士垂帶而厲彼君子女卷髪如蠆我不見兮言<lb/>
從之邁<lb/>
　賦也　毛傳厲帯之垂者　孔疏禮大帶垂三尺<lb/>
　鄭箋蠆螫蟲也尾末挺然似婦人髪末曲上卷然也<lb/>
　邁行也<lb/>
　王氏曰是不可得見也得見則我從之邁矣思之甚<lb/>
<pb n="4a"/>
　也<lb/>
匪伊垂之帯則有餘匪伊巻之髪則有旟我不見兮云<lb/>
何盱矣<lb/>
　賦也　毛傳旟揚也　朱註盱望也<lb/>
　鄭箋士非故垂此帯也帶於禮自當有餘也女非故<lb/>
　卷此髪也髪於禮自當有旟也　朱註皆自然而非<lb/>
　好為容飾之意今不得而見矣如何而不望之乎<lb/>
　　都人士五章章六句<lb/>
<pb n="4b"/>
　　　虞惇按朱註謂亂離之後人不復見都邑之盛<lb/>
　　　人物之羙而作此詩玩經文無亂離之意故仍<lb/>
　　　主序説行歸于周亦從毛鄭綢直如髮不取鄭<lb/>
　　　性情密緻操行正直之語盖此詩二章以下俱<lb/>
　　　但言服飾不應此章獨言徳性也言從之邁鄭<lb/>
　　　云欲自殺求從古人雖憤時嫉俗亦太傷於激<lb/>
　　　矣漢儒説經多膠滯之見然亦見其樸鈍戇直<lb/>
　　　風俗猶近古不似今人如脂如韋以習熟軟美<lb/>
<pb n="5a"/>
　　　為能事也<lb/>
　采緑刺怨曠也幽王之時多怨曠者也<lb/>
終朝采緑不盈一匊予髪曲局薄言歸沭<lb/>
　毛傳興也自旦及食時為終朝　鄭箋緑王芻也<lb/>
　毛傳兩手曰匊局卷也<lb/>
　鄭箋緑易得之菜也終朝采之而不滿手怨曠之深<lb/>
　憂思不專於事也　蘇氏曰予髪曲局矣庶幾君子<lb/>
　之歸而沭之　毛傳婦人夫不在則不容飾<lb/>
<pb n="5b"/>
終朝采藍不盈一襜五日為期六日不詹<lb/>
　興也　鄭箋藍染草也　毛傳衣蔽前謂之襜詹至<lb/>
　也朱註五日為期去時之約也六日不詹過時而怨<lb/>
　曠也　後漢書劉瑜疏曰天地之性隂陽正紀隔絶<lb/>
　其道則水旱為并詩云五日為期六日不詹怨曠作<lb/>
　歌仲尼所録<lb/>
之子于狩言韔其弓之子于釣言綸之繩<hi>弓音肱</hi>
　賦也　鄭箋之子謂其君子也于往也　朱註理絲<lb/>
<pb n="6a"/>
　綸<lb/>
　朱註君子若歸而往狩耶我則為之韔其弓往釣耶<lb/>
　我則為之理其繩望之切思之深欲無往而不與之<lb/>
　俱也<lb/>
其釣維何維魴及鱮維魴及鱮薄言觀者<hi>者音渚</hi>
　賦也　朱註於其釣而有獲也又将從而觀之愛之<lb/>
　至也<lb/>
　　采緑四章章四句<lb/>
<pb n="6b"/>
　　　虞惇按詩序刺幽王之時多怨曠而鄭以為刺<lb/>
　　　怨曠之婦人譏其欲從君子於外為非禮考詩<lb/>
　　　四章絶無此意也五日為期傳據禮經内則為<lb/>
　　　説云婦人五日一御亦太拘後二章集註殊妙<lb/>
　　　非毛鄭諸家所能及也<lb/>
　黍苖刺幽王也不能膏潤天下卿士不能行召伯之<lb/>
　職焉<lb/>
　　虞惇按國語韋昭注云黍苖道召伯述職勞來諸<lb/>
<pb n="7a"/>
　　侯也召伯召康公之子穆公虎也<lb/>
芃芃黍苖陰雨膏之悠悠南行召伯勞之<lb/>
　興也　毛傳芃芃長大貌悠悠行貌<lb/>
　鄭箋宣王之時使召伯營謝邑以定申伯之國将徒<lb/>
　衆南行悠悠然召伯則能勞來勸説以先之　蘇氏<lb/>
　曰召公之勞行者猶隂雨之膏黍苖哀今不能而思<lb/>
　之也<lb/>
我任我輦我車我牛我行既集蓋云歸哉<hi>牛古音疑後<pb n="7b"/>並同</hi>
　賦也　鄭箋集猶成也<lb/>
　鄭箋營謝轉餫之役有負任者有輓輦者有将車者<lb/>
　有牽傍牛者　邱氏曰召伯知其勞苦憂思故皆呼<lb/>
　而諭之曰俟我南行之功既成蓋云歸哉觧之使説<lb/>
　也　王氏曰召伯之遇役夫如此<lb/>
我徒我御我師我旅我行既集蓋云歸處<lb/>
　賦也　鄭箋召伯營謝邑以兵衆行其士卒有歩行<lb/>
<pb n="8a"/>
　者有御兵車者五百人為旅五旅為師春秋傳曰君<lb/>
　行師從卿行旅從　王氏曰召伯之遇征夫如此<lb/>
肅肅謝功召伯營之烈烈征師召伯成之<lb/>
　賦也　鄭箋肅肅嚴正貌　朱註謝邑名申伯所封<lb/>
　國也　鄭箋營治也烈烈威武貌征行也<lb/>
　鄭箋羙召伯治謝邑則使之嚴正捋師旅行則有威<lb/>
　武也<lb/>
原隰既平泉流既清召伯有成王心則寧<lb/>
<pb n="8b"/>
　賦也　毛傳土治曰平水治曰清<lb/>
　鄭箋召伯營謝邑相其原隰之宜通其水泉之利此<lb/>
　功既成宣王之心則安也　吕氏曰天子子萬姓者<lb/>
　也大臣慮四方者也方伯分一面者也申伯之體勢<lb/>
　不重則無以鎮定南服召穆公身為卿士豈得辭其<lb/>
　憂責哉宣王雖身居九重宵旰之慮固未嘗一日忘<lb/>
　之也必得召公告厥成功而王心始寧焉此真知職<lb/>
　分者也彼幽王近不能察犬戎之禍以復宗周何暇<lb/>
<pb n="9a"/>
　經畧江淮之間乎此詩人所以思古也<lb/>
　　黍苖五章章四句<lb/>
　　　虞惇按此詩傳箋皆以為詠召伯營謝之事而<lb/>
　　　嚴粲詩緝乃以二章為營謝三章為平淮四章<lb/>
　　　以下總言營謝平淮二役今以詩辭玩之恐未<lb/>
　　　然首章芃芃黍苗興義專主召伯而箋云喻宣<lb/>
　　　王以恩澤育養天下亦贅説也集註則云此宣<lb/>
　　　王時之詩與大雅崧高相表裏<lb/>
<pb n="9b"/>
　隰桑刺幽王也小人在位君子在野思見君子盡心<lb/>
　以事之<lb/>
隰桑有阿其葉有難既見君子其樂如何<hi>難乃多反</hi>
　虞惇曰比而興也　朱註隰下濕之處宜桑者也<lb/>
　毛傳阿羙貌難盛貌<lb/>
　蘇氏曰君子之在下如桑之生於隰其長阿然其盛<lb/>
　難然見者無不悦之　虞惇曰詩以隰桑比君子而<lb/>
　桑之阿難可喜又以興人之樂見君子也<lb/>
<pb n="10a"/>
隰桑有阿其葉有沃既見君子云何不樂<lb/>
　比而興也　朱註沃光澤貌<lb/>
隰桑有阿其桑有幽既見君子徳音孔膠<lb/>
　比而興也　毛傳幽黑色也膠固也　王氏曰其徳<lb/>
　音之所及人附離之甚固也<lb/>
　虞惇曰下章之遐不謂矣即所謂徳音也<lb/>
心乎愛矣遐不謂矣中心藏之何日忘之<lb/>
　賦也　鄭箋遐逺也　朱註謂猶告也<lb/>
<pb n="10b"/>
　虞惇曰我心誠愛君子君子豈以逺而不我告乎我<lb/>
　思念君子之心藏之於中無日而忘之也春秋傳鄭<lb/>
　伯享趙孟子産賦隰桑趙孟曰武請受其卒章注云<lb/>
　欲子産之見規誨<lb/>
　　隰桑四章章四句<lb/>
　　　虞惇按此詩前三章毛鄭泥序小人在位君子<lb/>
　　　在野二句殊多支蔓之語後一章朱註云何不<lb/>
　　　遂以告之未知所告何事東萊云詩人欲往告<lb/>
<pb n="11a"/>
　　　賢者則又與思見君子之意不相合今以左傳<lb/>
　　　為據而僭易之<lb/>
　白華周人刺幽后也幽王取申女以為后又得褒姒<lb/>
　而黜申后故下國化之以妾為妻以孽代宗而王弗<lb/>
　能治周人為之作是詩也<lb/>
　　鄭箋申姜姓之國也褒姒褒人所入之女姒其字<lb/>
　　也昔夏之衰有二龍之妖卜藏其漦周厲王發而<lb/>
　　觀之化為𤣥黿童女遇之當宣王時而生女懼而<lb/>
<pb n="11b"/>
　　棄之後褒人有獻而入之幽王幽王嬖之是謂褒<lb/>
　　姒　虞惇按序云周人刺幽后也歐陽氏蘇氏皆<lb/>
　　以為幽后褒姒也程氏曰幽后當作幽王字之誤<lb/>
　　也今據漢書班倢伃傳顔師古注云白華小雅篇<lb/>
　　周人刺幽王黜申后也則后字之上應有闕文其<lb/>
　　曰刺幽后者非也<lb/>
白華菅兮白茅束兮之子之逺俾我獨兮<lb/>
　虞惇曰興也　毛傳白華野菅也已漚為菅　歐陽<lb/>
<pb n="12a"/>
　氏曰之子棄妻斥其夫也<lb/>
　朱註白華以為菅白茅以為束二物至微猶相須為<lb/>
　用何之子逺棄我而使我獨耶　虞惇曰此章下國<lb/>
　之棄妻以菅茅自喻而自傷其窮獨也<lb/>
英英白雲露彼菅茅天歩艱難之子不猶<lb/>
　興也　朱註英英輕明之貌白雲水土輕清之氣當<lb/>
　夜而上騰者也露即其散而下降者也　程氏曰天<lb/>
　歩猶時運也猶如也<lb/>
<pb n="12b"/>
　毛傳露亦有雲言天地之氣無㣲不著無不覆養<lb/>
　程氏曰天道雲蒸露降菅茅皆被其澤今天運艱難<lb/>
　而使之子不善不如雲之潤物也　虞惇曰此章言<lb/>
　之子之逺我由天運始然蓋幽王棄妻立妾下國效<lb/>
　之是天運使然也詩人詞緩意深可謂怨而不怒矣<lb/>
滮池北流浸彼稻田嘯歌傷懐念彼碩人<lb/>
　比也　毛傳滮流貌　鄭箋豐鎬之間水北流　虞<lb/>
　惇曰碩人斥申后也<lb/>
<pb n="13a"/>
　鄭箋池水之澤浸潤稻田使之生殖今㤙澤不通滮<lb/>
　池之不如也　虞惇曰此章言王之寵澤不流下國<lb/>
　無所承仰因已之見棄而思申后之失職所謂小已<lb/>
　之得失其流及上也<lb/>
樵彼桑薪卬烘于煁維彼碩人實勞我心<hi>隔句韻</hi>
　比也　朱註樵採也　鄭箋桑薪薪之善者　毛傳<lb/>
　卬我也烘燎也煁烓竈也　朱註煁無釡之竈可燎<lb/>
　而不可烹飪者也<lb/>
<pb n="13b"/>
　歐陽氏曰桑薪宜爨烹飪而但為燎燭棄妻自傷失<lb/>
　職也　虞惇曰此章亦自傷失職而思申后也<lb/>
鼓鐘于宫聲聞于外念子懆懆視我邁邁<lb/>
　比也　許氏曰懆懆愁不申也　王氏曰邁邁逺我<lb/>
　不顧也<lb/>
　鄭箋王失禮於内而下國聞而化之如鼓鐘于宫而<lb/>
　欲外之不聞不可得也　虞惇曰此章言之子之所<lb/>
　以去我不顧者由上化之使然也<lb/>
<pb n="14a"/>
有鶖在梁有鶴在林維彼碩人實勞我心<lb/>
　比也　毛傳鶖秃鶖也<lb/>
　蘇氏曰鶖鶴皆以魚為食然清濁則有間矣今鶖在<lb/>
　梁而鶴在林鶖則飽而鶴則饑也　歐陽氏曰二物<lb/>
　皆非其所處如妾不宜居正位而妻不宜被逺棄也<lb/>
　　虞惇曰此章言妻妾之失位亦因己而思申后也<lb/>
鴛鴦在梁戢其左翼之子無良二三其徳<hi>隔句韻</hi>
　興也　王氏曰鴛鴦能好其匹雄雌相從不失其性<lb/>
<pb n="14b"/>
　之子二三其徳鴛鴦之不如也<lb/>
有扁斯石履之卑兮之子之逺俾我疷兮<lb/>
　興也　毛傳扁卑貌扁石乘石也王乗車履石疧病<lb/>
　也<lb/>
　蘇氏曰石之扁然下者可施於履之卑而不可施於<lb/>
　貴如人之賤者可以為妾而不可以為主　歐陽氏<lb/>
　曰棄妻指此石常在人下如妾止當在下耳今之子<lb/>
　逺我而進彼使我病也　虞惇曰上章喻妻不可棄<lb/>
<pb n="15a"/>
　此章喻妾不可升皆自傷之辭也漢書劉輔曰腐木<lb/>
　不可以為柱卑人不可以為主亦此意也<lb/>
　　白華八章章四句<lb/>
　　　虞惇按歐陽本義云據序意幽王黜申后而立<lb/>
　　　褒姒致下國化之亦多棄妻而立妾詩人作詩<lb/>
　　　本為下國之人以妾為妻耳毛鄭二家所解終<lb/>
　　　篇不及下國之人妻妾事此其所以失也此説<lb/>
　　　最為得之毛鄭以之子斥幽王碩人指褒姒俱<lb/>
<pb n="15b"/>
　　　非是更以碩人為妖大之人尤曲説也歐陽氏<lb/>
　　　但知之子之非幽王而不知碩人之非褒姒則<lb/>
　　　亦失矣朱集註謂申后被黜而作此詩之子與<lb/>
　　　碩人皆指幽王尤非是衛詩碩人其頎碩人指<lb/>
　　　莊姜此詩碩人正指申后荘姜之失位與申后<lb/>
　　　之見黜畧相似故詩人皆以碩人稱之詩人既<lb/>
　　　惡褒姒決不稱之為碩人而一篇之中既斥王<lb/>
　　　為之子又斥王為碩人於屬文亦無是體也今<lb/>
<pb n="16a"/>
　　　畧採諸家之説而以己見附之又此詩八章集<lb/>
　　　註皆云比也今按首章以菅茅之相須興俾我<lb/>
　　　獨兮二章以雲露之潤物興之子之不猶明是<lb/>
　　　興而非比七章八章亦然今悉訂之<lb/>
　緜蠻微臣刺亂也大臣不用仁心遺忘微賤不肯飲<lb/>
　食教載之故作是詩也<lb/>
　　鄭箋微臣士也古者卿大夫出行士為末介士之<lb/>
　　禄薄或困於資財則當賙贍之幽王之時國亂禮<lb/>
<pb n="16b"/>
　　廢恩薄大不念小尊不恤賤故本其亂而刺之<lb/>
　　程氏曰詩序有後人増入者緜蠻序飲食教載之<lb/>
　　絶不成語非國史之舊也<lb/>
緜蠻黄鳥止于丘阿道之云逺我勞如何飲之食之教<lb/>
之誨之命彼後車謂之載之<lb/>
　毛傳興也緜蠻小鳥貌阿曲阿也　鄭箋後車倅車<lb/>
　也毛傳鳥止於阿人止於仁　鄭箋小鳥知止於丘<lb/>
　之曲阿静安之處而託息焉小臣擇卿大夫有仁厚<lb/>
<pb n="17a"/>
　之徳者而依屬焉至於為末介從而行道路逺矣我<lb/>
　罷勞則卿大夫之恩宜如何渴則予之飲飢則予之<lb/>
　食事未至則豫教之臨事則誨之車敗則命後車載<lb/>
　之　孔疏教誨雖於人無費而無仁心亦不肯也此<lb/>
　大臣之於小臣其義當然<lb/>
緜蠻黄鳥止于丘隅豈敢憚行畏不能趨飲之食之教<lb/>
之誨之命彼後車謂之載之<lb/>
　興也　毛傳隅角也<lb/>
<pb n="17b"/>
緜蠻黄鳥止于丘側豈敢憚行畏不能極飲之食之教<lb/>
之誨之命彼後車謂之載之<lb/>
　興也　鄭箋極至也<lb/>
　　緜蠻三章章八句<lb/>
　　　虞惇按朱註此微賤勞苦而思有所託者為鳥<lb/>
　　　言以自比也玩詩文絶無為鳥言之意以教誨<lb/>
　　　施之於鳥已不可以後車載之豈復有是理乎<lb/>
　　　斯真可以解頥矣<lb/>
<pb n="18a"/>
　瓠葉大夫刺幽王也上棄禮而不能行雖有牲牢<graphic n="KR1776" url="https://raw.githubusercontent.com/kanripo/KR-Gaiji/master/images/KR1776.png" mimeType="image/png"/>
　餼不肯用也故思古之人不以微薄廢禮焉<lb/>
　　鄭箋牛羊豕為牲繫養者曰牢熟曰<graphic n="KR1776" url="https://raw.githubusercontent.com/kanripo/KR-Gaiji/master/images/KR1776.png" mimeType="image/png"/>腥曰餼生<lb/>
　　曰牽　嚴氏曰觀賔之初筵知幽王君臣沈湎淫<lb/>
　　泆崇飲無度故此詩極言簡儉之意以刺之若曰<lb/>
　　誠苟在焉亨瓠燔兎可以為禮何必酒池肉林長<lb/>
　　夜之飲乎而序云有牲牢<graphic n="KR1776" url="https://raw.githubusercontent.com/kanripo/KR-Gaiji/master/images/KR1776.png" mimeType="image/png"/>餼而不肯用失之矣<lb/>
幡幡瓠葉采之亨之君子有酒酌言嘗之<lb/>
<pb n="18b"/>
　賦也　毛傳幡幡瓠葉貌　鄭箋亨熟也熟瓠葉者<lb/>
　以為飲酒之菹也此君子庶人之有賢行者也　王<lb/>
　氏曰嘗其㫖否然後行獻酬之禮<lb/>
　杜氏春秋傳注曰古人不以微薄廢禮雖瓠葉兔首<lb/>
　猶與賔客享之<lb/>
有兔斯首炮之燔之君子有酒酌言獻之<hi>隔句韻平去通韻</hi>
　賦也　孔疏斯此也　蘇氏曰有兔斯首言一兔也<lb/>
<pb n="19a"/>
　　毛傳毛曰炮加火曰燔　鄭箋炮之燔之者将以<lb/>
　為飲酒之羞也飲酒之禮既奏酒於賔乃薦羞　蘇<lb/>
　氏曰獻者主人酌以獻賓也<lb/>
有兔斯首燔之炙之君子有酒酌言酢之<hi>炙古張畧反</hi>
　賦也　毛傳炕火曰炙酢報也　鄭箋報者賔既卒<lb/>
　爵洗而酌主人也凡治兔之宜鮮者毛炮之柔者炙<lb/>
　之乾者燔之<lb/>
有兔斯首燔之炮之君子有酒酌言醻之<lb/>
<pb n="19b"/>
　賦也　毛傳醻道飲也　鄭箋主人既卒酢爵又酌<lb/>
　自飲卒爵復酌以進賔謂之醻<lb/>
　謝氏曰瓠葉以為菹不必嘉蔬兔首以為殽不必異<lb/>
　饌先王之燕賔客惟其誠而已豐以燕賔者魚麗是<lb/>
　也薄以燕賔者瓠葉是也在易鼎之象曰大亨以養<lb/>
　聖賢損之彖曰二簋可用享皆貴誠不貴物也<lb/>
　　瓠葉四章章四句<lb/>
　　　虞惇按首章鄭箋云庶人之賢者農功畢為酒<lb/>
<pb n="20a"/>
　　　以合朋友習禮講道藝酒既成先與父兄室人<lb/>
　　　亨瓠葉而飲之所以急和親親也意㫖殊妙而<lb/>
　　　近於拘詩但取不以薄物廢禮耳不必如此説<lb/>
　　　也有兔斯首鄭云斯白也今俗語斯白之字作<lb/>
　　　鮮蓋齊魯之間方言耳録之以廣異聞<lb/>
　漸漸之石下國刺幽王也戎狄叛之荆舒不至乃命<lb/>
　将率東征役久病在外故作是也<lb/>
　　毛傳荆謂楚也舒舒鳩舒鄝舒庸之屬<lb/>
<pb n="20b"/>
漸漸之石維其高矣山川悠逺維其勞矣武人東征不<lb/>
皇朝矣<lb/>
　賦也　毛傳漸漸高峻貌　鄭箋武人将率也　朱<lb/>
　註皇暇也　歐陽氏曰不皇朝者乆處於外不得朝<lb/>
　見天子也<lb/>
　王氏曰将率逺征戍役不息乃更漸漸之高石長逺<lb/>
　之山川維其勞苦也　劉氏曰漸漸之石維其高矣<lb/>
　者謂所歴之路石皆亷利傷人之足割馬之蹄不可<lb/>
<pb n="21a"/>
　踐履也其髙峻峭拔非攀援不可登也山川悠逺維<lb/>
　其勞矣者其山竆者川斷之也其川盡者山間之也<lb/>
　山川重複逺不可極困以陟降之勞疹以烟嵐之氣<lb/>
　既病且死莫保生還故不皇於朝覲也　蘇氏曰逺<lb/>
　人可以徳懐而不可以力勝武人征之連兵不解宜<lb/>
　其不能服也<lb/>
漸漸之石維其卒矣山川悠逺曷其沒矣武人東征不<lb/>
皇出矣<lb/>
<pb n="21b"/>
　賦也　鄭箋卒崔嵬也謂山巔之末也　毛傳沒盡<lb/>
　也　孔疏言所登歴何時可盡徧也　歐陽氏曰不<lb/>
　皇出者深入險阻之地将不得出也<lb/>
有豕白蹢烝渉波矣月離于畢俾滂沱矣武人東征不<lb/>
皇他矣<lb/>
　賦也　毛傳蹢蹄也　鄭箋烝衆也　毛傳将久雨<lb/>
　則豕進渉水波　孔䟽離歴也　毛傳畢星也月離<lb/>
　陰星則雨<lb/>
<pb n="22a"/>
　張氏曰豕之負塗曵泥其常性也今其足皆白羣渉<lb/>
　波而去水患之多可知　嚴氏曰豕之渉波而見白<lb/>
　蹢久雨停潦故也月離于畢則是又捋雨矣　歐陽<lb/>
　氏曰豕渉波而月離畢雨之驗也征沒者在險阻之中<lb/>
　唯雨是憂不皇及他也履險遇雨征行所尤苦故以<lb/>
　為言　劉氏曰此記征夫逺行之所見也深入蠻夷<lb/>
　之域為山川之所困雨水之所淫戰敵未㨗病疫相<lb/>
　仍救生命之不暇何暇及他事哉　孔疏洪範曰星<lb/>
<pb n="22b"/>
　有好風星有好雨好風者箕也好雨者畢也鄭氏注<lb/>
　風土也為木妃雨木也為金妃故星好焉推此而往<lb/>
　南宫好暘北宫好燠中宫四季好寒是由已所克而<lb/>
　得其妃從其妃之所好故也箕東宫宿也畢西宫宿<lb/>
　也　郝氏曰淫雨則失天時險逺則失地利久役則<lb/>
　失人和君不仁而好戰亡可立待也漸漸之石以下<lb/>
　三詩悽愴哀颯亡國之音也<lb/>
　　漸漸之石三章章六句<lb/>
<pb n="23a"/>
　　　虞惇按鄭氏於此詩箋釋全謬以漸漸之石喻<lb/>
　　　戎狄不可伐以山川悠逺專指荆舒之國以不<lb/>
　　　皇朝矣為不能正荆舒使朝於王以有豕白蹢<lb/>
　　　喻荆舒之君躁疾難制以月離于畢喻荆舒之<lb/>
　　　叛漸由王出皆曲説歐陽氏辨之詳矣維其勞<lb/>
　　　矣箋云勞勞廣濶盖勞與遼同義不皇朝矣今<lb/>
　　　本皆作遑依唐石經及國子監註疏本改正<lb/>
　苕之華大夫閔時也幽王之時西戎東夷交侵中國<lb/>
<pb n="23b"/>
　師旅並起因之以饑饉君子閔周室之将亡傷已逢<lb/>
　之故作是詩也<lb/>
　　陳氏曰此詩其辭簡其情哀周室捋亡不可救矣<lb/>
　　詩人哀之而已<lb/>
苕之華芸其黄矣心之憂矣維其傷矣<lb/>
　朱註比也　毛傳苕陵苕也将落則黄　蘇氏曰言<lb/>
　周室之衰如是華矣<lb/>
苕之華其棄青青知我如此不如無生<lb/>
<pb n="24a"/>
　比也　毛傳華落葉青青然<lb/>
牂羊墳首三星在罶人可以食鮮可以飽<lb/>
　虞惇曰興也　毛傳牂羊牝羊也墳大也　朱註羊<lb/>
　瘠則首大　鄭箋三星心星也　毛傳罶曲梁也寡<lb/>
　婦之笱也　朱註罶中無魚而水静但見三星之光<lb/>
　而已　虞惇曰喻嵗饑民窮百物彫耗也人得苟且<lb/>
　一食足矣無望其飽也<lb/>
　　苕之華三章章四句<lb/>
<pb n="24b"/>
　　　虞惇按鄭以苕之幹喻京師苕之華喻諸夏更<lb/>
　　　援諸華為説穿鑿殊甚卒章牂羊墳首特借以<lb/>
　　　形嵗饑民窮之意非直賦此二物集註云賦也<lb/>
　　　亦非是<lb/>
　何草不黄下國刺幽王也四夷交侵中國背叛用兵<lb/>
　不息視民如禽獸君子憂之故作是詩也<lb/>
何草不黄何日不行何人不将經營四方<lb/>
　興也　朱註草衰則黄　邱氏曰将亦行也<lb/>
<pb n="25a"/>
　孔䟽氣則時經寒燠物則華變死生日月長久征行<lb/>
　不息所以怨也<lb/>
何草不𤣥何人不矜哀我征夫獨為匪民<hi>矜居銀反今讀鰥</hi>
　興也　鄭箋𤣥赤黒色　朱註草既黄而𤣥也無妻<lb/>
　曰矜<lb/>
　鄭箋古者師出不踰時所以厚民之性也從役過時<lb/>
　不得歸此豈獨非民乎<lb/>
<pb n="25b"/>
匪兕匪虎率彼曠野哀我征夫朝夕不暇<hi>野神與反暇音豫</hi>
　賦也　毛傳兕虎野獸也　孔䟽率循也　毛傳曠<lb/>
　空也<lb/>
　朱註征夫非兕非虎何為使之循曠野而朝夕不得<lb/>
　間暇也<lb/>
有芄者狐率彼幽草有棧之車行彼周道<hi>隔句韻</hi>
　興也　邱氏曰芄尾長貌　毛傳棧車役車也<lb/>
<pb n="26a"/>
　蘇氏曰車之行道如狐之循草無有止期也<lb/>
　　何草不黄四章章四句<lb/>
　都人士之什十篇四十二章二百句<lb/>
　<lb/>
　<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷二十三<lb/>
</p>
<p>
</p>
  </div>
</body>
</text>
</TEI>
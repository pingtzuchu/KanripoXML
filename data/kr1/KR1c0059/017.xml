<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷十七</head> <lb/>
    <p>
<pb n="1a"/>
欽定四庫全書<lb/>
　讀詩質疑卷十七<lb/>
　　　　　　　　　　太僕寺少卿嚴虞惇撰<lb/>
　南陔之什<lb/>
　　鄭氏曰南陔白華華黍三篇者鄉飲酒燕禮用焉<lb/>
　　曰笙入立於縣中奏南陔白華華黍是也孔子論<lb/>
　　詩雅頌各得其所時俱在耳篇第當在於此遭戰<lb/>
　　國及秦之世而亡之其義則與衆篇之義合編故<lb/>
<pb n="1b"/>
　　存至毛公為詁訓傳乃分衆篇之義各置於其篇<lb/>
　　端又闕其亡者以見在為數故推改什首遂通耳<lb/>
　　而下非孔子之舊　虞惇按毛公推改什首以見<lb/>
　　在為數初鹿鳴之什附南陔白華華黍於魚麗之<lb/>
　　後次南有嘉魚之什則降由庚崇㐀以下從由儀<lb/>
　　又次鴻雁之什節南山之什谷風之什甫田之什<lb/>
　　魚藻之什皆非孔子之舊矣朱子據儀禮鄉飲酒<lb/>
　　燕禮奏樂之序改正什首以南陔附杕杜後為鹿<lb/>
<pb n="2a"/>
　　鳴之什次白華之什復降魚麗於華黍之下亦與<lb/>
　　六月序之次不相合今按六月序魚麗之後次南<lb/>
　　陔次白華次華黍次由庚次南有嘉魚次崇丘次<lb/>
　　南山有䑓次由儀蓋孔子序詩之次如此故今於<lb/>
　　鹿鳴之什始鹿鳴而終魚麗其次則南陔之什如<lb/>
　　六月之序又其次則彤弓之什祈父之什小旻之<lb/>
　　什北山之什桑扈之什都人士之什蘇氏復南陔<lb/>
　　之什既得之矣而由庚崇丘尚仍毛氏之舊今悉<lb/>
<pb n="2b"/>
　　以六月序為據而改正焉<lb/>
　南陔孝子相戒以養也<lb/>
　　毛傳有其義而亡其辭　孔疏堂上歌者不亡堂<lb/>
　　下笙者即亡　朱註此笙詩也鄉飲酒禮鼓瑟而<lb/>
　　歌鹿鳴四牡皇皇者華然後笙入堂下磬南北面<lb/>
　　立樂南陔白華華黍燕禮亦鼓瑟而歌鹿鳴四牡<lb/>
　　皇華然後笙入立於縣中奏南陔白華華黍南陔<lb/>
　　以下今無以考其名篇之義然曰笙曰樂曰奏而<lb/>
<pb n="3a"/>
　　不言歌則有聲無辭明矣所以知其篇第在此者<lb/>
　　意古經篇題之下必有譜焉如投壺魯鼓薛鼓之<lb/>
　　節而亡之耳　董氏曰笙入者有聲而無詩也蓋<lb/>
　　詩有歌有聲見於詩者歌也寓於樂者聲也以其<lb/>
　　用於鄉人邦國故當時人習其義是以因其事而<lb/>
　　識其聲知其義也然則亡其辭者乃本亡之非失<lb/>
　　亡也　朱氏曰南陔以下逸詩既有聲無詩則樂<lb/>
　　譜也夫子刪詩而係樂譜者何也然則如武宿夜<lb/>
<pb n="3b"/>
　　之類何以不入周頌也　吕氏曰國語叔孫穆子<lb/>
　　聘晉伶簫歌鹿鳴之三鹿鳴三篇旣可與簫相和<lb/>
　　而歌則南陔以下獨不可與笙相和而歌乎必是<lb/>
　　有其詩而亡之也　嚴氏曰樂以人聲為主人聲<lb/>
　　即所歌之辭也若本無其辭則無由有其義序本<lb/>
　　因其辭以知其義後亡其辭惟序之義存焉耳<lb/>
　　郝氏曰儀禮鄉射奏騶虞貍首騶虞有辭也亦云<lb/>
　　奏國語金奏肆夏樊遏渠肆夏即時邁也樊遏為<lb/>
<pb n="4a"/>
　　韶夏即執競也渠為納夏即思文也皆有辭而皆<lb/>
　　曰金奏周禮籥章以籥吹豳詩即七月也籥吹七<lb/>
　　月猶笙吹南陔白華華黍也明堂位祭統升歌清<lb/>
　　廟下管象象即維清也亦曰管是知笙詩固未嘗<lb/>
　　無辭也　虞惇按古言鄭氏云笙詩有聲有辭如<lb/>
　　其有聲無辭宜曰笙調不曰笙詩燕禮升歌鹿鳴<lb/>
　　下管新宫新宫今亡左傳宋公享昭子賦新宫將<lb/>
　　謂管亦有聲無辭乎其謂斯干為新宫者非也笙<lb/>
<pb n="4b"/>
　　詩之亡猶管詩之亡也書曰琴瑟以詠笙鏞以間<lb/>
　　詩曰我有嘉賓鼓瑟吹笙皆有詩也是故升歌三<lb/>
　　終鹿鳴三詩也笙入三終南陔三詩也間歌三終<lb/>
　　魚麗由庚六詩也合樂三終則二南六詩衆聲偕<lb/>
　　作矣於是工告樂正曰正歌備皆謂之歌而可謂<lb/>
　　之有聲無辭乎凡樂四節首節歌也比歌以瑟也<lb/>
　　二節笙也輔笙以磬也三節笙歌相禪也四節鄉<lb/>
　　樂六詩也凡樂四節為詩十八篇皆有聲有辭鼓<lb/>
<pb n="5a"/>
　　瑟鼓琴笙磬同音以雅以南此之謂也然則序所<lb/>
　　謂有其義而亡其辭者遭戰國秦火而亡之非本<lb/>
　　亡也<lb/>
　白華孝子之潔白也<lb/>
　華黍時和嵗豊宜黍稷也<lb/>
　由庚萬物得由其道也<lb/>
　南有嘉魚樂與賢也太平之君子至誠樂與賢者共<lb/>
　之也<lb/>
<pb n="5b"/>
　　朱註此亦燕饗通用之樂　嚴氏曰南有嘉魚南<lb/>
　　山有䑓皆燕賢之樂歌其曰樂與賢者言以樂樂<lb/>
　　之也猶射義言騶虞者樂官備也采蘋者樂循法<lb/>
　　也采蘩者樂不失職也皆以播之樂歌為樂之也<lb/>
南有嘉魚烝然罩罩君子有酒嘉賓式燕以樂<lb/>
　興也　毛傳南江漢之間魚所産也　孔疏嘉善也<lb/>
　鄭箋烝久也　王氏曰烝衆也　毛傳罩籗也　范<lb/>
　氏曰罩罩取之不已也　邱氏曰君子成王也　鄭<lb/>
<pb n="6a"/>
　箋嘉賔賢者也燕飲也<lb/>
　孔疏君子有至誠之心思遲此賢者欲致於朝猶罩<lb/>
　者之願魚也嚴氏曰魚深潛者也群然罩之又罩而<lb/>
　後得之喻賢者隠伏於下必人君勤求而後得之<lb/>
　陸氏曰得賢致酒歡情怡暢故樂　吕氏曰賢才多<lb/>
　寡繫君上之好惡樂與賢則衆多不樂與賢則亦從<lb/>
　而衰少矣君子有酒而嘉賓燕樂之道其樂與賢之<lb/>
　心也<lb/>
<pb n="6b"/>
南有嘉魚烝然汕汕君子有酒嘉賓式燕以衎<lb/>
　興也　毛傳汕樔也　鄭箋樔今之撩罟也　毛傳<lb/>
　衎樂也<lb/>
　陸氏曰君子求賢上籠之如罩下撩之如汕至誠之<lb/>
　道也淮南子罩者抑之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>者舉之為之雖異得魚一<lb/>
　也<lb/>
南有樛木甘瓠纍之君子有酒嘉賓式燕綏之<lb/>
　興也　鄭箋綏安也<lb/>
<pb n="7a"/>
　吕氏曰樛木下垂而美實纍之固結而不可解也<lb/>
　鄭箋君子下其臣故賢者歸往也　嚴氏曰醴酒不<lb/>
　設而穆生去蓋禮貌衰則不能安賢者之心也<lb/>
翩翩者鵻烝然來思君子有酒嘉賓式燕又思<hi>又古音肄後並同來又平去通韻</hi>
　興也　嚴氏曰鵻孝鳥也　孔疏思辭也　鄭箋又<lb/>
　復也<lb/>
　李氏曰賢者群然如鵻之來集也　孔疏嘉賓旣來<lb/>
<pb n="7b"/>
　與之燕而又燕親之甚也　陳氏曰太平之時得賢<lb/>
　未必益於治失賢未必趨於亂是以賢者漸致疎棄<lb/>
　間有勉強與賢者共享其樂亦不能久故惟至誠而<lb/>
　後賢者歸之<lb/>
　　南有嘉魚四章章四句<lb/>
　　　虞惇按南有樛木朱註云此興之取義者翩翩<lb/>
　　　者鵻註云此興之全不取義者詩無不取義之<lb/>
　　　興朱子説未敢從也註又云此亦因所薦之物<lb/>
<pb n="8a"/>
　　　而道逹主人樂賓之意按南有樛木翩翩者鵻<lb/>
　　　恐未必皆所薦之物故亦未敢從南有嘉魚註<lb/>
　　　云嘉魚出沔南之丙穴雖本太冲三都賦然此<lb/>
　　　恐只是嘉羙之義故鄭箋云南方水中有善魚<lb/>
　　　嚴粲亦云下文樛木非木名則嘉魚亦非魚名<lb/>
　　　也君子有酒箋云君子斥時在位者按鳬鷖序<lb/>
　　　太平之君子箋以君子為成王則此序太平之<lb/>
　　　君子亦當指成王詩譜亦云南有嘉魚以下周<lb/>
<pb n="8b"/>
　　　公成王時詩也故今從邱氏説云<lb/>
　崇丘萬物得極其髙大也<lb/>
　南山有䑓樂得賢也得賢則能為邦家立太平之基<lb/>
　矣<lb/>
　　朱註此亦燕饗通用之樂<lb/>
南山有䑓北山有萊樂只君子邦家之基樂只君子萬<lb/>
夀無期<lb/>
　興也　毛傳䑓夫湏也萊草名　鄭箋君子賢人也<lb/>
<pb n="9a"/>
　嚴氏曰無期無窮期也<lb/>
　歐陽氏曰髙山多草木猶大國多賢才　虞惇曰樂<lb/>
　只君子以下皆稱頌賢者之辭所謂羙其徳而祝其<lb/>
　夀也<lb/>
南山有桑北山有楊樂只君子邦家之光樂只君子萬<lb/>
夀無疆<lb/>
　興也<lb/>
南山有杞北山有李樂只君子民之父母樂只君子徳<lb/>
<pb n="9b"/>
音不已<lb/>
　興也　鄭箋不已長見稱頌也<lb/>
南山有栲北山有杻樂只君子遐不眉夀樂只君子徳<lb/>
音是茂<hi>茂音耄</hi>
　興也　鄭箋遐遠也　毛傳眉夀秀眉也<lb/>
南山有枸北山有楰樂只君子遐不黄耉樂只君子保<lb/>
艾爾後<hi>耉古音矩後並同後音户</hi>
　興也　毛傳枸枳枸也楰鼠梓也　孔疏黄老人髪<lb/>
<pb n="10a"/>
　白復黄也　孫氏曰耉面凍梨色如浮垢也　毛傳<lb/>
　保安艾養也<lb/>
　嚴氏曰多舉草木之名喻賢者之多而皆有用也<lb/>
　曹氏曰凡此皆可用之材成王能得之以為用兼收<lb/>
　並蓄巨細不遺國家頼之是以基本堅固事業光華<lb/>
　治安彊盛名譽福禄傳之無窮是可樂也<lb/>
　　南山有臺五章章六句<lb/>
　　　虞惇按魚麗以下諸詩朱子皆以為燕饗通用<lb/>
<pb n="10b"/>
　　　之樂是矣而皆以為無所取義之興則殊不然<lb/>
　　　如此詩南山有臺以序樂得賢之義求之則意<lb/>
　　　味親切而深厚若云無所取義便成贅語矣鄭<lb/>
　　　箋云人君得賢則廣大堅固如南山之有基趾<lb/>
　　　此又别生枝節非詩本義陸佃埤雅更以臺萊<lb/>
　　　桑楊杞李栲杻之屬逐物取義則又矯朱子而<lb/>
　　　失之穿鑿詩人未必如是之繁碎也邦家之基<lb/>
　　　萬夀無期皆指賢人而言諸家以序有為邦家<lb/>
<pb n="11a"/>
　　　立太平之基句遂以為稱頌得賢之效其實非<lb/>
　　　也今正之<lb/>
　由儀萬物之生各得其宜也<lb/>
　　鄭箋由庚崇丘由儀三篇者鄉飲酒燕禮亦用焉<lb/>
　　曰乃間歌魚麗笙由庚歌南有嘉魚笙崇丘歌南<lb/>
　　山有䑓笙由儀亦遭世亂而亡之燕禮又有升歌<lb/>
　　鹿鳴下管新宮新宫亦詩篇名也辭義皆亡無以<lb/>
　　知其篇第之處<lb/>
<pb n="11b"/>
　蓼蕭澤及四海也<lb/>
　　鄭箋九夷八狄七戎六蠻謂之四海　嚴氏曰蓼<lb/>
　　蕭湛露彤弓皆天子諸侯燕饗之樂歌湛露彤弓<lb/>
　　天子燕諸侯蓼蕭則諸侯答天子也　虞惇按詩<lb/>
　　以蓼蕭零露為興正言天子澤及諸侯而詩序辨<lb/>
　　以為臆説淺妄者非也<lb/>
蓼彼蕭斯零露湑兮旣見君子我心寫兮燕笑語兮是<lb/>
以有譽處兮<hi>寫古音湑後並同</hi>
<pb n="12a"/>
　興也　毛傳蓼長大貌蕭蒿也　嚴氏曰諸侯以蕭<lb/>
　草自喻君臣之辭也　曹氏曰湑潤澤貌　鄭箋君<lb/>
　子天子也　毛傳寫輸寫也　朱註譽聲聞也處安<lb/>
　樂也　蘓氏曰諸侯來朝天子推恩以接之無所不<lb/>
　及如零露之於蕭然故其既見天子也莫不思盡其<lb/>
　心之所有以告之天子又申之以燕禮及其燕也極<lb/>
　其笑語之樂而無間　嚴氏曰接之以溫厚故下情<lb/>
　喜悦稱頌天子謂宜有譽有處也有譽則得其名有<lb/>
<pb n="12b"/>
　處則保其位大榮大安也<lb/>
蓼彼蕭斯零露瀼瀼既見君子為龍為光其德不爽夀<lb/>
考不忘<lb/>
　興也　毛傳瀼瀼露蕃貌龍寵也　孔疏為天子寵<lb/>
　遇光榮也　毛傳爽差也<lb/>
　吕氏曰德施之普使遠近大小親疎各稱其分莫不<lb/>
　滿足所謂不爽也　虞惇曰皆諸侯頌羙天子之辭<lb/>
蓼彼蕭斯零露泥泥既見君子孔燕豈弟宜兄宜弟令<lb/>
<pb n="13a"/>
徳夀豈<lb/>
　興也　毛傳泥泥霑濡也　鄭箋孔甚也　毛傳豈<lb/>
　樂弟易也　蘓氏曰兄弟同姓諸侯也<lb/>
　嚴氏曰孔燕燕禮盛也盛燕而又豈弟情文俱至也<lb/>
　　吕氏曰自同姓親者言之四海諸侯咸在其中矣<lb/>
　李氏曰天子於諸侯無不親睦宜其有令善之德夀<lb/>
　而且樂也<lb/>
蓼彼蕭斯零露濃濃既見君子鞗革冲冲和鸞雝雝萬<lb/>
<pb n="13b"/>
福攸同<lb/>
　興也　毛傳濃濃厚貌鞗轡也革轡首也冲冲垂飾<lb/>
　貌　朱註和鸞皆鈴也　毛傳在軾曰和在衡曰鸞<lb/>
　　鄭箋攸所也　朱註同聚也<lb/>
　鄭箋諸侯燕見天子天子必乗車迎於門故云然<lb/>
　孔疏乘是車服屈己之尊降接卑賤恩遇若是故宜<lb/>
　萬福歸聚之　賈誼新書曰言動以紀度則萬福之<lb/>
　所聚也<lb/>
<pb n="14a"/>
　　蓼蕭四章章六句<lb/>
　　　虞惇按朱註諸侯朝於天子天子與之燕以示<lb/>
　　　慈惠故歌此詩按下篇湛露乃天子燕諸侯之<lb/>
　　　詩此詩則諸侯頌羙天子也註以君子為諸侯<lb/>
　　　者非是今從鄭蓼彼蕭斯鄭以為四夷之長亦<lb/>
　　　太拘嚴氏説得之<lb/>
　湛露天子燕諸侯也<lb/>
　　春秋傳諸侯朝正於王王宴樂之於是乎賦湛露<lb/>
<pb n="14b"/>
　　則天子當陽諸侯用命也　虞惇按周禮大宗伯<lb/>
　　以饗燕之禮親四方之賓客上公三饗三食三燕<lb/>
　　侯伯二饗再食再燕子男一饗一食一燕傳曰饗<lb/>
　　以訓共儉燕以示慈惠　申公説天子燕同姓諸<lb/>
　　侯之詩<lb/>
湛湛露斯匪陽不晞厭厭夜飲不醉無歸<lb/>
　興也　毛傳湛湛露盛貌陽日也晞乾也厭厭安也<lb/>
　夜飲私燕也<lb/>
<pb n="15a"/>
　歐陽氏曰湛湛之露潤霑於物非至曙則不乾厭厭<lb/>
　之飲恩被於諸侯非至醉則不止舉其燕私殷勤之<lb/>
　意見天子恩禮諸侯之厚也　鄭箋燕飲之禮宵則<lb/>
　兩階及庭門皆設大燭焉　毛傳宗子將有事則族<lb/>
　人皆侍不醉而出是不親也醉而不出是渫宗也<lb/>
　虞惇按燕禮君曰無不醉賓及卿大夫皆對曰諾敢<lb/>
　不醉所謂不醉無歸也<lb/>
湛湛露斯在彼豐草厭厭夜飲在宗載考<lb/>
<pb n="15b"/>
　興也　毛傳豐茂也夜飲必於宗室　朱註蓋路寝<lb/>
　之屬也　鄭箋載則考成也<lb/>
　歐陽氏曰露之被草如王恩之被諸侯　嚴氏曰燕<lb/>
　禮膳宰具官饌於寢東註寢路寢也草茂則得露多<lb/>
　夜飲在路寢而成禮受恩優渥也　鄭箋同姓諸侯<lb/>
　則成之於庶姓其讓之則止　范氏曰王者天下之<lb/>
　宗諸侯之所主也在宗載考禮成而恩洽也<lb/>
湛湛露斯在彼杞棘顯允君子莫不令徳<lb/>
<pb n="16a"/>
　興也　孔疏顯明允信也　朱註君子諸侯為賓者<lb/>
　也　蘓氏曰露之在草也如將不勝其在木也則能<lb/>
　任之矣將言其無不醉故以豊草言之將言其醉而<lb/>
　不亂故以杞棘言之　朱註令德者飲多而不亂德<lb/>
　足以將之也<lb/>
其桐其椅其實離離豈弟君子莫不令儀<hi>椅古於戈反離音羅儀音俄</hi>
　興也　毛傳離離垂也<lb/>
<pb n="16b"/>
　蘓氏曰桐椅雖實繁而枝不披君子雖飲酒至醉而<lb/>
　終之以禮　孔疏言藴藉自持威儀不至醉亂　曽<lb/>
　氏曰前言厭厭夜飲後言令徳令儀雖過三爵亦可<lb/>
　謂不繼以淫矣　黄氏曰上之所以䋲下者愈寛而<lb/>
　下之所以自䋲者愈嚴君有餘恩臣有餘敬也<lb/>
　　湛露四章章四句<lb/>
　　　虞惇按鄭氏以二章有在宗載考之文遂以二<lb/>
　　　章為燕同姓三章為燕庶姓卒章為燕二王後<lb/>
<pb n="17a"/>
　　　皆衍説也湛湛露斯鄭謂露之在物使柯葉低<lb/>
　　　垂喻諸侯似醉之貌匪陽不晞謂天子賜爵貌<lb/>
　　　變肅敬似露之見日而晞亦為穿鑿今不取又<lb/>
　　　許氏云此詩皆無義興一章以匪不二字興下<lb/>
　　　不無二字二章兩在字相應為興皆無取義蓋<lb/>
　　　自興不取義之説行而六義盡亡故錄歐陽氏<lb/>
　　　蘇氏之說以正之<lb/>
　南陔之什十篇其六篇亡其四篇十七章八十六句<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷十七<lb/>
</p>
<p>
</p>
  </div>
</body>
</text>
</TEI>
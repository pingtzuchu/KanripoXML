<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷八</head> <lb/>
    <p>
<pb n="1a"/>
欽定四庫全書<lb/>
　讀詩質疑卷八<lb/>
　　　　　　　　　　太常寺少卿嚴虞惇撰<lb/>
　齊<lb/>
　　鄭譜曰齊者古少皥之世爽鳩氏之墟周武王伐<lb/>
　　紂封太師吕望於齊是謂齊太公地方百里都營<lb/>
　　邱周公致太平敷定九畿復夏禹之舊制成王用<lb/>
　　周公之法廣大邦國之境而齊受上公之地更方<lb/>
<pb n="1b"/>
　　五百里其封域東至於海西至於河南至於穆陵<lb/>
　　北至於無棣在禹貢青州岱山之隂濰淄之野其<lb/>
　　子丁公嗣位於王官後五世哀公政衰荒淫怠慢<lb/>
　　紀侯譖之於周懿王使烹焉齊人變風始作　孔<lb/>
　　疏變風之作齊衛為先齊哀公當周懿王衛頃公<lb/>
　　當周懿王周本紀云懿王立王室遂衰詩人作刺<lb/>
　　是周衰自懿王始　蘇氏曰太公姜姓本四嶽之<lb/>
　　後既封於齊通工商之業便魚鹽之利民多歸之<lb/>
<pb n="2a"/>
　　故齊為大國　漢書地理志臨甾名營邱故齊詩<lb/>
　　曰子之營兮遭我虖嶩之間兮吳札聞齊之歌曰<lb/>
　　泱泱乎大風也哉其太公乎國未可量也　虞惇<lb/>
　　曰王鄭之後次之以齊王自是變而霸矣<lb/>
　鷄鳴思賢妃也哀公荒淫怠慢故陳賢妃貞女夙夜<lb/>
　警戒相成之道焉<lb/>
鷄既鳴矣朝既盈矣匪鷄則鳴蒼蠅之聲<lb/>
　賦也　朱註古賢妃御於君所將旦之時告其君曰<lb/>
<pb n="2b"/>
　鷄既鳴矣㑹朝之臣既盈矣欲令君早起視朝也然<lb/>
　其實非鷄之鳴乃蒼蠅之聲耳　孔疏常禮鷄鳴而<lb/>
　起賢妃之在君所心常警懼恒恐傷晚故以蠅聲為<lb/>
　鷄鳴書傳説夫人御於君所之禮太師奏鷄鳴於階<lb/>
　下夫人鳴玉佩於房中告去此夫人自警戒不必待<lb/>
　告方起也<lb/>
東方明矣朝既昌矣匪東方則明月出之光<hi>明古彌郎反後並同</hi>
<pb n="3a"/>
　賦也　朱註昌盛也　毛傳見月出之光以為東方<lb/>
　明<lb/>
蟲飛薨薨甘與子同夢㑹且歸矣無庶予子憎<hi>夢古莫滕反後並同</hi>
　賦也　朱註蟲飛將旦而百蟲作也甘樂也<lb/>
　蘇氏曰予豈不欲與子同夢歟然羣臣之㑹於朝者<lb/>
　且欲歸而治其家事是以為之早作　鄭箋無使羣<lb/>
　臣以我故憎惡於子戒之也　孔疏古之夫人配其<lb/>
<pb n="3b"/>
　君子情雖至親亦不忘敬<lb/>
　　鷄鳴三章章四句<lb/>
　　　虞惇按㑹且歸矣朱註云羣臣之㑹於朝者俟<lb/>
　　　君不出將散而歸矣竊意君雖晚朝羣臣無自<lb/>
　　　散而歸之理故今從蘇氏嚴粲詩緝以此詩為<lb/>
　　　直刺荒淫妄説也<lb/>
　還刺荒也哀公好田獵從禽獸而無厭國人化之遂<lb/>
　成風俗習於田獵謂之賢閑於馳逐謂之好焉<lb/>
<pb n="4a"/>
　　虞惇按申公説齊俗好田君子刺之而其篇名謂<lb/>
　　之營營營邱也蓋指其通國之俗而言也<lb/>
子之還兮遭我乎峱之間兮並驅從兩肩兮揖我謂我<lb/>
儇兮<lb/>
　賦也　毛傳還便㨗之貌峱山名從逐也獸三嵗曰<lb/>
　肩儇利也<lb/>
　鄭箋子也我也皆士大夫也俱出田獵而相遭併驅<lb/>
　而逐禽獸子則揖耦我謂我儇譽之也譽之者以報<lb/>
<pb n="4b"/>
　前言還也　孔疏田獵相逢互相稱譽歸説其事以<lb/>
　為戲樂　朱註獵者交錯於道以便㨗輕利相稱譽<lb/>
　而不自知其非也蓋其來必有所自矣<lb/>
子之茂兮遭我乎峱之道兮並驅從兩牡兮揖我謂我<lb/>
好兮<hi>茂古音耄後並同上去通韻</hi>
　賦也　毛傳茂美也<lb/>
子之昌兮遭我乎峱之陽兮並驅從兩狼兮揖我謂我<lb/>
臧兮<lb/>
<pb n="5a"/>
　賦也　毛傳昌盛也　朱註山南曰陽　毛傳狼獸<lb/>
　名　吕氏曰當是時齊以游畋成俗詩人載其馳驅<lb/>
　相逐意氣飛動鬱鬱然見於眉睫之間染其神者深<lb/>
　矣夫豈一朝一夕所能反哉周遷商民三紀之後畢<lb/>
　命猶不敢忘其憂良有以也<lb/>
　　還三章章四句<lb/>
　　　虞惇按漢書地理志引詩云子之營兮遭我乎<lb/>
　　　嶩之間兮顔師古註云毛詩作還齊詩作營嶩<lb/>
<pb n="5b"/>
　　　山名也正義云還韓詩作嫙嫙好貌又陸氏釋<lb/>
　　　文云儇韓詩作婘婘好貌蓋當時經師傳授各<lb/>
　　　有異同如此之類甚多不能悉舉兹以其篇名<lb/>
　　　之異故特志之<lb/>
　著刺時也時不親迎也<lb/>
俟我于著乎而充耳以素乎而尚之以瓊華乎而<hi>華音敷平去通韻</hi>
　賦也　毛傳俟待也　鄭箋我嫁者自謂也　毛傳<lb/>
<pb n="6a"/>
　門屏之間曰著　鄭箋素素絲也素為充耳所以懸<lb/>
　瑱者或名為紞　朱註尚加也　鄭箋瓊華石色似<lb/>
　瓊者縣紞之末所謂瑱也<lb/>
　朱註時不親迎故女至壻門始見其俟已而識其服<lb/>
　飾也　嚴氏曰此設為嫁者之辭<lb/>
俟我于庭乎而充耳以青乎而尚之以瓊瑩乎而<lb/>
　賦也　毛傳瓊瑩石似玉者<lb/>
俟我于堂乎而充耳以黄乎而尚之以瓊英乎而<lb/>
<pb n="6b"/>
　賦也　鄭箋瓊英猶瓊華也<lb/>
　吕氏曰昏禮壻徃婦家親迎既奠雁御輪而先歸俟<lb/>
　於門外婦至壻揖婦以入及寢門揖入升自西階齊<lb/>
　俗不親迎故但行婦至壻家之禮俟于著即昏禮所<lb/>
　謂婦至壻揖婦以入之時也俟于庭庭在大門之内<lb/>
　寢門之外所謂及寢門揖入之時也俟于堂升階而<lb/>
　後至堂所謂升自西階之時也壻道婦入故于著于<lb/>
　庭于堂毎節皆俟之也　漢書地理志齊詩曰俟我<lb/>
<pb n="7a"/>
　于著乎而此亦其舒緩之體也<lb/>
　　著三章章三句<lb/>
　　　虞惇按詩序此刺時不親迎絶無陳古之説而<lb/>
　　　毛鄭皆以為陳古親迎之禮非也尚之以瓊華<lb/>
　　　毛以為佩玉之飾鄭以為縣紞之瑱當從鄭瓊<lb/>
　　　華瓊瑩瓊英詩人潤色之語猶卷耳金罍兕觥<lb/>
　　　之類毛以為士與大夫人君之服之别亦衍説<lb/>
　　　也集註本讀詩記今從之<lb/>
<pb n="7b"/>
　東方之日刺衰也君臣失道男女淫奔不能以禮化<lb/>
　也<lb/>
東方之日兮彼姝者子在我室兮在我室兮履我即兮<lb/>
　虞惇曰比也　毛傳日出東方人君明盛無不照察<lb/>
　也　鄭箋姝美也　朱註履躡也　鄭箋即就也<lb/>
　朱註言躡我之跡而相就也<lb/>
　程氏曰日月明照則物無隐蔽姦慝莫容如朝廷明<lb/>
　於上也今君不明故下有淫昏之行詩人以東方之<lb/>
<pb n="8a"/>
　日刺其當明而昏也　歐陽氏曰在我室兮履我即<lb/>
　兮蓋相邀以奔之辭<lb/>
東方之月兮彼姝者子在我闥兮在我闥兮履我發兮<lb/>
<hi>闥曷韻發月韻本通不必叶</hi>
　比也　毛傳月盛於東方君明於上若日也臣察於<lb/>
　下若月也闥門内也發行也　朱註言躡我而行去<lb/>
　也<lb/>
　　東方之日二章章五句<lb/>
<pb n="8b"/>
　　　虞惇按序有不能以禮化之語毛鄭遂以履為<lb/>
　　　禮謂陳婚姻之正以禮來則就之衍説也集註<lb/>
　　　不解東方之日但以為淫奔之詩今叅歐陽氏<lb/>
　　　及程氏<lb/>
　東方未明刺無節也朝廷興居無節號令不時挈壺<lb/>
　氏不能掌其職焉<lb/>
　　孔疏夏官挈壺氏下士六人挈懸繫之名壺盛水<lb/>
　　噐蓋置箭壺内刻以為節而浮之水上令水漏而<lb/>
<pb n="9a"/>
　　刻下以記晝夜昏明之度數也　虞惇按挈壺氏<lb/>
　　不能掌其職由朝廷興居無節號令不時之故非<lb/>
　　挈壺氏失職也<lb/>
東方未明顛倒衣裳顛之倒之自公召之<lb/>
　賦也　毛傳上曰衣下曰裳自從也<lb/>
　鄭箋禮羣臣之朝别色始入今東方未明而以為明<lb/>
　羣臣促遽顛倒衣裳而朝人又從君所來召之　朱<lb/>
　註蓋猶以為晚也<lb/>
<pb n="9b"/>
東方未晞顛倒裳衣倒之顛之自公令之<hi>令力珍反後同</hi>
　賦也　毛傳晞明之始升也　嚴氏曰令猶召也<lb/>
折柳樊圃狂夫瞿瞿不能辰夜不夙則莫<hi>夜音豫上去通韻</hi>
　興也　毛傳柳柔木也樊藩也圃菜園也　朱註瞿<lb/>
　瞿驚顧貌　毛傳辰時夙早莫晚也<lb/>
　程氏曰折柳為藩非堅固也狂夫知其有限猶瞿然<lb/>
<pb n="10a"/>
　却顧今辰夜之限甚明乃不能知而不早則暮無節<lb/>
　之甚也<lb/>
　　東方未明三章章四句<lb/>
　　　虞惇按毛鄭泥序挈壺氏不能掌其職之語遂<lb/>
　　　云柳木不可以為藩猶狂夫不任挈壺氏之事<lb/>
　　　非也集註從程氏説今仍之不能辰夜辰今本<lb/>
　　　誤作晨<lb/>
　南山刺襄公也鳥獸之行淫乎其妹大夫遇是惡作<lb/>
<pb n="10b"/>
　詩而去之<lb/>
　　虞惇按經文無大夫去之之意序語贅也　春秋<lb/>
　　傳魯桓公十八年公與夫人姜氏如齊齊侯通焉<lb/>
　　公謫之以告夏四月丙子享公使公子彭生乗公<lb/>
　　公薨於車<lb/>
南山崔崔雄狐綏綏魯道有蕩齊子由歸既曰歸止曷<lb/>
又懐止<lb/>
　朱註比也　毛傳南山齊南山也崔崔髙大貌　鄭<lb/>
<pb n="11a"/>
　箋綏綏求匹貌　毛傳蕩平易也齊子文姜也<lb/>
　鄭箋婦人謂嫁曰歸　毛傳懐思也<lb/>
　朱註南山有狐比襄公居髙位行邪行　孔疏文姜<lb/>
　既從此道歸於魯矣襄公何為復思之乎　吕氏曰<lb/>
　此罪襄公也<lb/>
葛屨五兩冠緌雙止魯道有蕩齊子庸止既曰庸止曷<lb/>
又從止<hi>雙古書容反兩蕩雙庸隔句韻</hi>
　比也　朱註兩二屨也緌冠上飾也　毛傳庸用也<lb/>
<pb n="11b"/>
　　朱註從相從也<lb/>
　朱註屨必兩緌必雙物各有耦不可亂也　吕氏曰<lb/>
　葛屨服之賤者冠緌服之貴者貴賤各有耦也屨與<lb/>
　屨為耦雖五兩之多各相耦冠緌之雙自為耦襄公<lb/>
　文姜非其耦也　鄭箋文姜既用此道嫁於魯矣襄<lb/>
　公何復從之為淫泆之行<lb/>
蓺麻如之何衡從其畞取妻如之何必告父母既曰告<lb/>
止曷又鞠止<hi>畞古滿以反後並同</hi>
<pb n="12a"/>
　興也　毛傳蓺樹也衡獵之從獵之　孔疏謂既耕<lb/>
　而東西踐躡概摩之也　鄭箋取妻之禮議於生者<lb/>
　卜於死者此之謂告　吕氏曰鞠養也<lb/>
　吕氏曰此罪魯桓公不能制文姜也<lb/>
析薪如之何匪斧不克取妻如之何匪媒不得既曰得<lb/>
止曷又極止<lb/>
　興也　朱註極窮也<lb/>
　吕氏曰納之不正容有不敢制者魯侯既以正禮納<lb/>
<pb n="12b"/>
　文姜當早裁制之曷為又養其姦而至於極也<lb/>
　　南山四章章六句<lb/>
　　　虞惇按鄭箋以葛屨五兩喻文姜與姪娣及傅<lb/>
　　　姆同處五人為奇而襄公徃從而雙之是謂冠<lb/>
　　　緌雙止穿鑿殊甚不可從<lb/>
　甫田大夫刺襄公也無禮義而求大功不修徳而求<lb/>
　諸侯志大心勞所以求者非其道也<lb/>
無田甫田維莠驕驕無思遠人勞心忉忉<hi>田人驕忉隔<pb n="13a"/>句韻</hi>
　毛傳興也　朱註田耕治之也　毛傳甫大也　朱<lb/>
　註莠害苖之草也　李氏曰驕驕柔且茂也　毛傳<lb/>
　忉忉憂勞也<lb/>
　鄭箋人君欲立功致治必勤身修徳積小以成高大<lb/>
　無徳而勤諸侯徒勞其心耳　蘇氏曰田甫田而力<lb/>
　不給則莠盛思遠人而徳不及則心勞田必自其小<lb/>
　者始小者之有餘而甫田可啟矣思遠人必自近者<lb/>
<pb n="13b"/>
　始近者之既服而遠人自至矣<lb/>
無田甫田維莠桀桀無思遠人勞心怛怛<lb/>
　興也　李氏曰桀桀强立也　毛傳怛怛猶忉忉也<lb/>
婉兮孌兮總角丱兮未幾見兮突而弁兮<hi>上去通韻</hi>
　朱註比也　毛傳婉孌少好貌總角聚兩髦也丱幼<lb/>
　穉也　孔疏凡卒相見謂之突　毛傳弁冠也<lb/>
　鄭箋人君内善其身外脩其徳居無幾何可以立功<lb/>
　猶是童子之突爾成人也　吕氏曰苟由其道而循<lb/>
<pb n="14a"/>
　其序則小者俄而大微者俄而著厥徳修罔覺非計<lb/>
　功求獲者所能與也<lb/>
　　甫田三章章四句<lb/>
　　　虞惇按詩上二章田甫田興思遠人也於六義<lb/>
　　　屬興朱註云比也是田甫田與思遠人皆比矣<lb/>
　　　正未知所比者何事也今從毛傳易之<lb/>
　盧令刺荒也襄公好田獵畢弋而不修民事百姓苦<lb/>
　之故陳古以風焉<lb/>
<pb n="14b"/>
　　孔疏畢噣也掩兎之畢或謂之噣　虞惇按此詩<lb/>
　　大意與還同非陳古以風也<lb/>
盧令令其人美且仁<hi>令力珍反</hi>
　賦也　毛傳盧田犬也　孔疏犬有田犬守犬戰國<lb/>
　策韓國盧天下之駿犬也　毛傳令令纓環聲　蘇<lb/>
　氏曰時人以田獵相尚故聞其聲而美之<lb/>
盧重環其人美且鬈<lb/>
　賦也　毛傳重環子母環也　許氏曰鬈髪好貌<lb/>
<pb n="15a"/>
盧重鋂其人美且偲<lb/>
　賦也　毛傳鋂一環貫二也偲才也<lb/>
　虞惇按國語桓公語管仲曰昔我先君襄公田狩畢<lb/>
　弋不聴國政卑聖侮士而惟女是崇戎車待游車之<lb/>
　裂戎士待陳妾之餘則其荒於禽可知矣<lb/>
　　盧令三章章二句<lb/>
　　　虞惇按首章美且仁毛傳云有美徳而盡其仁<lb/>
　　　愛盖泥序陳古之説也次章鬈鄭箋云讀當為<lb/>
<pb n="15b"/>
　　　權權勇壯也亦非是三章偲才也從傳不從朱<lb/>
　敝笱刺文姜也齊人惡魯桓公微弱不能防閑文姜<lb/>
　使至淫亂為二國患焉<lb/>
　　嚴氏曰按春秋文姜以桓公二年歸魯至十八年<lb/>
　　與桓公如齊齊侯通焉其後文姜獨如齊者五今<lb/>
　　詩言齊子歸止不言與桓公同行是指桓公既薨<lb/>
　　文姜如齊之事　虞惇按詩序辨桓當作莊此詩<lb/>
　　盖刺魯莊公不能制文姜也<lb/>
<pb n="16a"/>
敝笱在梁其魚魴鰥齊子歸止其從如雲<hi>鰥刪韻雲文韻本通不必叶</hi>
　毛傳興也鰥大魚也　孔疏孔叢子衛人釣於河得<lb/>
　鰥魚焉其大盈車是鰥大魚也王肅云魯桓之不能<lb/>
　制文姜若敝笱之不能制大魚也　朱註歸歸齊也<lb/>
　　毛傳如雲盛也　歐陽氏曰言其黨衆盛恣無復<lb/>
　畏忌也<lb/>
敝笱在梁其魚魴鱮齊子歸止其從如雨<lb/>
<pb n="16b"/>
　興也　孔疏鱮鰱也　毛傳如雨多也<lb/>
敝笱在梁其魚唯唯齊子歸止其從如水<lb/>
　興也　鄭箋唯唯行相隨順之貌　毛傳如水衆也<lb/>
　　敝笱三章章四句<lb/>
　　　虞惇按其從如雲鄭箋云文姜初嫁其從者之<lb/>
　　　心意如雲然雲之行順風耳後知魯桓微弱文<lb/>
　　　姜遂淫恣從者亦隨而為惡其説鑿矣今不取<lb/>
　載驅齊人刺襄公也無禮義故盛其車服疾驅於通<lb/>
<pb n="17a"/>
　道大都與文姜淫播其惡於萬民焉<lb/>
　　春秋魯莊公二年夫人姜氏㑹齊侯于䅵四年夫<lb/>
　　人姜氏享齊侯于祝邱五年夫人姜氏如齊師七<lb/>
　　年夫人姜氏㑹齊侯于防冬㑹齊侯于榖<lb/>
載驅薄薄簟茀朱鞹魯道有蕩齊子發夕<hi>夕古祥龠反</hi>
　賦也　毛傳薄薄疾驅聲也簟方文席也車之蔽曰<lb/>
　茀鞹革也諸侯之路車有朱革之質而羽飾發夕自<lb/>
　夕發至旦也<lb/>
<pb n="17b"/>
　蘇氏曰襄公疾驅其車以㑹文姜文姜夕發於魯而徃<lb/>
　會之　鄭箋魯之道路平易文姜發夕由之往會焉曾<lb/>
　無慚耻之色<lb/>
四驪濟濟垂轡瀰瀰魯道有蕩齊子豈弟<lb/>
　賦也　朱註驪馬黑色也　毛傳濟濟美貌垂轡轡<lb/>
　之垂者　錢氏曰瀰瀰柔貌　毛傳豈弟樂易也言<lb/>
　文姜於是樂易然<lb/>
汶水湯湯行人彭彭魯道有蕩齊子翺翔<lb/>
<pb n="18a"/>
　賦也　孔疏汶水名　毛傳湯湯大貌彭彭多貌翺<lb/>
　翔猶彷徉也　蘇氏曰言公與文姜㑹於通道大都<lb/>
　之中而無所愧也<lb/>
汶水滔滔行人儦儦魯道有蕩齊子遊敖<lb/>
　賦也　毛傳滔滔流貌儦儦衆貌<lb/>
　　載驅四章章四句<lb/>
　　　虞惇按齊子豈弟鄭箋云豈讀當為闓弟古文<lb/>
　　　尚書以弟為圛闓開也圛明也謂侵明而行也<lb/>
<pb n="18b"/>
　　　鄭氏好改經字大率如此不可從<lb/>
　猗嗟刺魯莊公也齊人傷魯莊公有威儀技藝然而<lb/>
　不能以禮防閑其母失子之道人以為齊侯之子焉<lb/>
　　申公説魯莊公朝於齊遂及齊大夫狩䅵齊人刺<lb/>
　　之<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<lb/>
　賦也　毛傳猗嗟歎辭昌盛也頎長貌　嚴氏曰抑<lb/>
<pb n="19a"/>
　若揚抑揚中節也　孔疏揚眉揚起也　毛傳蹌巧<lb/>
　趨貌　朱註極道威儀技藝之美所以刺其不能以<lb/>
　禮防閑其母若曰惜乎其獨少此耳　虞惇曰三章<lb/>
　皆以猗嗟發端深致痛惜之意<lb/>
猗嗟名兮美目清兮儀既成兮終日射侯不出正兮展<lb/>
我甥兮<lb/>
　賦也　毛傳目上為名目下為清　鄭箋成備也<lb/>
　朱註侯張布而射之者也正侯之的也　孔疏周禮<lb/>
<pb n="19b"/>
　大射則張皮侯而設鵠賓射則張布侯而畫正　鄭<lb/>
　箋天子五正諸侯三正大夫二正士一正外皆居其<lb/>
　侯中參分之一焉展誠也姊妹之子曰甥容貌技藝<lb/>
　如此誠我齊之甥也言誠者拒時人言齊侯之子<lb/>
　朱註言稱其為齊之甥也而又以明非齊侯之子此<lb/>
　詩人之微辭<lb/>
猗嗟孌兮清揚婉兮舞則選兮射則貫兮四矢反兮以<lb/>
禦亂兮<hi>上去通韻</hi>
<pb n="20a"/>
　賦也　毛傳孌好貌婉眉目好也選齊也　孔疏謂<lb/>
　其善舞齊於樂節也　王氏曰貫貫革也　鄭箋反<lb/>
　復也禮射三而止毎射四矢皆得其故處此之謂復<lb/>
　射必四矢者象其能禦四方之亂也<lb/>
　蘇氏曰君子之於射也將安用之亦以禦亂焉耳今<lb/>
　莊公徒以為技而已　范氏曰射足以禦亂而禮不<lb/>
　足以防滛故深刺之　吕氏曰是詩譏刺之意皆在<lb/>
　言外嗟嘆再三而莊公所大闕者不言可見矣　趙<lb/>
<pb n="20b"/>
　氏春秋傳曰或曰子可以制母乎曰夫死從子通乎<lb/>
　其下况於國君君者人神之主風敎之本也不能正<lb/>
　家如正國何若莊公者哀痛以思父誠敬以事母威<lb/>
　刑以馭下車馬僕從莫不俟命夫人徒往乎夫人之<lb/>
　往也則公威命之不行哀敬之不至耳<lb/>
　　猗嗟三章章六句<lb/>
　齊國十一篇三十四章百四十三句<lb/>
　讀詩質疑卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷十六</head> <lb/>
    <p>
<pb n="1a"/>
欽定四庫全書<lb/>
　讀詩質疑卷十六<lb/>
　　　　　　　　　　太僕寺少卿嚴虞惇撰<lb/>
　小雅大雅<lb/>
　　鄭譜曰小雅大雅者周室居西都豐鎬之時詩也<lb/>
　　始祖后稷由神氣而生有播種之功於民公劉至<lb/>
　　於太王王季厯及千載越異代而别世載其功業<lb/>
　　為天下所歸文王受命武王遂定天下盛徳之隆<lb/>
<pb n="1b"/>
　　大雅之初起自文王至於文王有聲據盛隆而推<lb/>
　　原天命上述祖考之美小雅自鹿鳴至於魚麗先<lb/>
　　其文所以治内後其武所以治外此二雅逆順之<lb/>
　　次要於極賢聖之情著天地之助如此而已矣又<lb/>
　　大雅生民下及卷阿小雅南有嘉魚下及菁菁者<lb/>
　　莪周公成王之時詩也傳曰文王基之武王鑿之<lb/>
　　周公内之謂其道同終始相成比而合之故大雅<lb/>
　　十八篇小雅十六篇為正經其用於樂國君以小<lb/>
<pb n="2a"/>
　　雅天子以大雅然而饗賓或上取燕或下就何者<lb/>
　　天子饗元侯歌肆夏合文王諸侯歌文王合鹿鳴<lb/>
　　諸侯於鄰國之君與天子於諸侯同天子諸侯燕<lb/>
　　羣臣及聘問之賓皆歌鹿鳴合鄉樂此其著略大<lb/>
　　校見在書籍禮樂崩壊不可得詳大雅民勞小雅<lb/>
　　六月之後皆謂之變雅美惡各以其時亦顯善懲<lb/>
　　過正之次也　陸氏曰六月至無羊十四篇是宣<lb/>
　　王之變小雅節南山至何草不黄十四篇前儒申<lb/>
<pb n="2b"/>
　　公毛公皆以為幽王之變小雅民勞至桑柔五篇<lb/>
　　是厲王之變大雅雲漢至常武六篇是宣王之變<lb/>
　　大雅瞻卬及召旻二篇是幽王之變大雅　朱註<lb/>
　　正小雅燕饗之樂也正大雅㑹朝之樂受釐陳戒<lb/>
　　之辭也或歡欣和悦以盡羣下之情或恭敬齋荘<lb/>
　　以發先王之徳辭氣不同音節亦異多周公制作<lb/>
　　時所定也　陳氏曰周家之治至於文武其禮文<lb/>
　　浸以煩縟故周公因一事以作一詩太史録之其<lb/>
<pb n="3a"/>
　　後或舉是事則復歌是詩焉　孔疏變雅雖亦播<lb/>
　　於樂或無算之節所用或隨事類而歌又在制禮<lb/>
　　之後樂不常用也　春秋傳吴季札請觀周樂為<lb/>
　　之歌小雅曰美哉思而不貳怨而不言其周徳之<lb/>
　　衰乎猶有先王之遺民焉為之歌大雅曰廣哉熈<lb/>
　　熈乎曲而有直體其文王之徳乎<lb/>
　小雅鹿鳴之什<lb/>
　　孔疏風及啇魯頌當國為别詩少可以同卷雅頌<lb/>
<pb n="3b"/>
　　篇數既多不可混并故分其篇每十為卷卷首之<lb/>
　　篇則為什長以統餘篇之目　朱註謂之什者猶<lb/>
　　軍法以十人為什也<lb/>
　鹿鳴燕羣臣嘉賔也既飲食之又實幣帛筐篚以將<lb/>
　其厚意然後忠臣嘉賓得盡其心矣<lb/>
　　孔疏案燕禮大夫為賓賔唯一人而云羣臣嘉賓<lb/>
　　者燕禮於客之内立一人為賔使宰夫為主與之<lb/>
　　對行禮其實君設酒殽羣臣皆在君為主羣臣縂<lb/>
<pb n="4a"/>
　　為賓也又燕禮若與四方之賓燕則迎之於大門<lb/>
　　内四方之賓唯迎之為異其燕皆與臣同則此嘉<lb/>
　　賓之中容四方之賔矣故鄉飲酒燕禮注云鹿鳴<lb/>
　　者君與臣下及四方之賓燕講道修徳之樂歌是<lb/>
　　也　朱註於朝曰君臣焉於燕曰賓主焉先王以<lb/>
　　禮使臣之厚也　張氏曰羣臣在位者也嘉賓聘<lb/>
　　而未受禄者也禮仕而未有禄君饋焉曰獻使焉<lb/>
　　曰寡君不純臣之道也　李氏曰饗在廟燕在寢<lb/>
<pb n="4b"/>
　　饗重而燕輕饗則君親獻燕則不親獻　鄭箋飲<lb/>
　　之而有幣酬幣也食之而有幣侑幣也　孔疏飲<lb/>
　　有酬賓送酒之幣食有侑賔勸飽之幣案公食大<lb/>
　　夫禮賓三飯之後云公受宰夫束帛以侑是禮食<lb/>
　　用幣也聘禮云君不親食使大夫朝服致之以侑<lb/>
　　幣又云致饗以酬幣亦如之然則親饗有酬幣矣<lb/>
　　禮惟言饗食之幣不言燕幣燕禮亦當有焉　虞<lb/>
　　惇按周語先王之燕有折俎加豆酬幣宴貨以示<lb/>
<pb n="5a"/>
　　容合好是燕禮亦有酬幣也　學記大學始教皮<lb/>
　　弁祭菜示敬道也宵雅肄三官其始也注宵之言<lb/>
　　小也肄小雅之三謂鹿鳴四牡皇皇者華也此皆<lb/>
　　君臣宴樂相勞苦之詩　朱註儀禮燕禮工歌鹿<lb/>
　　鳴四牡皇皇者華鄉飲酒用樂亦然學記又言宵<lb/>
　　雅肄三是上下通用之樂也豈本為燕羣臣嘉賓<lb/>
　　而作後乃推而用之鄉人也歟　嚴氏曰古者上<lb/>
　　下交而為㤗於鹿鳴諸詩見之<lb/>
<pb n="5b"/>
呦呦鹿鳴食野之苹我有嘉賓鼓瑟吹笙吹笙鼓簧承<lb/>
筐是將人之好我示我周行<hi>上下分韻不必叶</hi>
　興也　朱註呦呦聲之和也　鄭箋苹藾蕭也　朱<lb/>
　註簧笙中之簧也　毛傳吹笙而鼓簧矣　鄭箋承<lb/>
　猶奉也　毛傳筐篚屬所以盛幣帛也　朱註將行<lb/>
　也　毛傳周至行道也<lb/>
　毛傳鹿得苹呦呦然鳴而相呼懇誠發乎中興嘉樂<lb/>
　賓客當有懇誠相招呼以成禮　孔疏人君富有一<lb/>
<pb n="6a"/>
　國位絶羣下禮有饗燕之道公法不得不設忠誠愛<lb/>
　樂實為至少故取懇誠為喻　王氏曰飲食以享之<lb/>
　瑟笙以樂之幣帛以將之庶乎好愛我而示我以至<lb/>
　美之道矣　朱註君臣以嚴為主朝廷以敬為主然<lb/>
　一於嚴敬則情或不通而無以盡其忠告之益故先<lb/>
　王因其飲食聚㑹而制燕饗之禮以通上下之情記<lb/>
　曰私惠不歸徳君子不自留焉葢其所望於羣臣嘉<lb/>
　賓者惟在示我以大道則必不以私惠為徳而自留<lb/>
<pb n="6b"/>
　矣此所以和樂而不滛也歟<lb/>
呦呦鹿鳴食野之蒿我有嘉賓徳音孔昭視民不恌君<lb/>
子是則是傚我有㫖酒嘉賓式燕以敖<hi>平去通韻</hi>
　興也　毛傳蒿菣也　鄭箋孔甚昭明也視示同<lb/>
　朱註恌偷薄也　毛傳敖遊也<lb/>
　鄭箋徳音先王道徳之教也嘉賓之語先王徳教甚<lb/>
　明可以示民使不偷於禮義是乃君子所法傚言其<lb/>
　賢也　孔疏鄉射記古者於旅也語謂禮成樂偹乃<lb/>
<pb n="7a"/>
　可以言語先王之道也　嚴氏曰與之燕飲而遨遊<lb/>
　庶乎從容欵洽而有磨礱浸潤之益也　劉氏曰燕<lb/>
　禮有親疎之義有尊卑之别有長少之序有内外之<lb/>
　分有賓主之位人倫之道無有不備而我嘉賓踐其<lb/>
　禮安其樂誠信感於人心故聞者見者靡不孚而化<lb/>
　之　范氏曰式燕以敖者禮之從容也莊而不至於<lb/>
　矜和而不至於流此其徳之純也<lb/>
呦呦鹿鳴食野之芩我有嘉賓鼓瑟鼓琴鼓瑟鼓琴和<lb/>
<pb n="7b"/>
樂且湛我有㫖酒以燕樂嘉賓之心<lb/>
　興也　毛傳芩草也湛樂之乆燕安也<lb/>
　范氏曰非止養其體娱其外而已所以樂其心也<lb/>
　毛傳夫不能致其樂則不能得其志不能得其志則<lb/>
　嘉賓不能竭其力　范氏曰食之以禮樂之以樂將<lb/>
　之以實求之以誠此所以得其心也賢者豈以飲食<lb/>
　幣帛為悦哉昏姻不備則貞女不行也禮樂不備則<lb/>
　賢者不處也賢者不處則豈得樂而盡其心乎　孔<lb/>
<pb n="8a"/>
　叢子孔子曰於鹿鳴見君臣之有禮也<lb/>
　　鹿鳴三章章八句<lb/>
　　　虞惇按舊說以此為周衰之詩司馬遷曰仁義<lb/>
　　　陵遲鹿鳴刺焉蔡邕曰鹿鳴者周大臣之所作<lb/>
　　　也王道衰大臣知賢者幽隠故弹絃風諫竊意<lb/>
　　　孔子刪詩正樂雅頌各得其所不應以刺詩冠<lb/>
　　　小雅之首自當以序為正國風之闗雎三家亦<lb/>
　　　以為刺詩毛公詩序出而三家絀矣首章示我<lb/>
<pb n="8b"/>
　　　周行鄭箋改示為寘又以周行為周之列位俱<lb/>
　　　非是今從毛<lb/>
　四牡勞使臣之来也有功而見知則説矣<lb/>
四牡騑騑周道倭遲豈不懐歸王事靡盬我心傷悲<lb/>
　賦也　毛傳騑騑行不止之貎周道岐周之道也倭<lb/>
　遲歴遠之貌<lb/>
　嚴氏曰使臣既還文王燕饗以勞之而歌是詩述其<lb/>
　在途之情而設為使臣之自道也　孔疏皆稱其疲<lb/>
<pb n="9a"/>
　苦以勞之　毛傳思歸者私恩也靡盬者公義也傷<lb/>
　悲者情思也　鄭箋無私恩非孝子也無公義非忠<lb/>
　臣也君子不以私害公不以家事辭王事　程氏曰<lb/>
　上不知下之勞則下不自盡其力　范氏曰臣之事<lb/>
　上也必先公而後私君之勞臣也必先恩而後義<lb/>
四牡騑騑嘽嘽駱馬豈不懐歸王事靡盬不遑啟處<hi>此章隔句韻</hi>
　賦也　毛傳嘽嘽喘息之貌馬勞則喘息白馬黒鬛<lb/>
<pb n="9b"/>
　曰駱遑暇啟跪處居也<lb/>
翩翩者鵻載飛載下集于苞栩王事靡盬不遑將父<lb/>
　興也　朱註翩翩飛貌　毛傳鵻夫不也將養也<lb/>
　蘇氏曰夫不祝鳩孝鳥也春秋傳祝鳩氏司徒也謂<lb/>
　其孝故爾是以孝子不獲養而稱焉　朱氏曰使臣<lb/>
　勤勞於外不暇遂其恩私是鵻之不如也　范氏曰<lb/>
　忠臣孝子之行役未嘗不念父母也為君者豈待其<lb/>
　勞苦而自傷哉亦憂其憂如己而已矣此聖人所以<lb/>
<pb n="10a"/>
　感人心也<lb/>
翩翩者鵻載飛載止集于苞杞王事靡盬不遑將母<hi>母滿以反此章盬字不入韻</hi>
　興也　毛傳杞枸檵也<lb/>
駕彼四駱載驟駸駸豈不懐歸是用作歌將母来諗<hi>平上通韻</hi>
　賦也　毛傳駸駸驟貌　鄭箋諗告也<lb/>
　鄭箋君勞使臣述叙其情汝曰我豈不思歸乎誠思<lb/>
<pb n="10b"/>
　歸也故作此詩之歌以養父母之志来告於君也<lb/>
　孔疏臣有勞苦患上不知今探其情以勞之所以為<lb/>
　悦　范氏曰卒章獨言將母者本其恩所起以教愛<lb/>
　也愛母則敬父矣敬父則尊君矣未有愛親而不愛<lb/>
　其君者也<lb/>
　錢氏曰鄉飲酒歌此以其勤王事而念父母有忠孝<lb/>
　之道焉<lb/>
　　四牡五章章五句<lb/>
<pb n="11a"/>
　　　虞惇按翩翩者鵻應從蘇氏傳如鄭箋則與勞<lb/>
　　　使臣之意不相合故不取其云文王率諸侯撫<lb/>
　　　叛國而朝聘乎紂故周公作樂以歌之為後世<lb/>
　　　法者衍説也<lb/>
　皇皇者華君遣使臣也送之以禮樂言逺而有光華<lb/>
　也<lb/>
　　鄭箋臣之出使當揚君之美延譽於四方則不辱<lb/>
　　命也　程氏曰天子遣使四方以觀省風俗采察<lb/>
<pb n="11b"/>
　　善惡訪問疾苦宣道化於天下下國䝉被聲教是<lb/>
　　以光華　曹氏曰燕以遣之禮也歌以樂之樂也<lb/>
　　　嚴氏曰遣使以禮樂歸又勞之體羣臣也<lb/>
皇皇者華于彼原隰駪駪征夫每懐靡及<hi>華音敷隔句韻</hi>
　興也　毛傳皇皇猶煌煌也　孔疏華草木之華也<lb/>
　　毛傳高平曰原下濕曰隰駪駪衆多貌征夫行人<lb/>
　也　王氏曰使臣之行必有上介衆介　朱註懐思<lb/>
<pb n="12a"/>
　也<lb/>
　蘇氏曰煌煌之華生於原隰而不知高下之異臣奉<lb/>
　君命以出毎懐不及事之憂不以逺近險易易其心<lb/>
　亦如華之無不煌煌也　程氏曰慮不能宣上徳逹<lb/>
　下情故毎懐如不及也　嚴氏曰遣使之初預道其<lb/>
　忠勤以勉其能然也　錢氏曰諸使臣皆同此懐故<lb/>
　曰每懐外傳所謂懐和為每懐也　朱註此詩若以<lb/>
　戒夫使臣者而託於自道之辭以發之詩之忠厚如<lb/>
<pb n="12b"/>
　此<lb/>
我馬維駒六轡如濡載馳載驅周爰咨諏<lb/>
　賦也　鄭箋如濡鮮澤也　毛傳忠信曰周　鄭箋<lb/>
　爰於也　朱註咨訪也　孔疏諏聚謀也<lb/>
　程氏曰咨訪使臣之大務　鄭箋見忠信之賢人則<lb/>
　於是訪問求善道也　范氏曰王者遣使於四方教<lb/>
　之以咨諏善道將以廣聪明也夫臣欲助其君之徳<lb/>
　必求賢以自助故臣能從善則可以善君矣臣能聽<lb/>
<pb n="13a"/>
　謀則可以諫君矣<lb/>
我馬維騏六轡如絲載馳載驅周爰咨謀<hi>謀音媒</hi>
　賦也　毛傳如絲調忍也<lb/>
我馬維駱六轡沃若載馳載驅周爰咨度<lb/>
　賦也　朱註沃若猶如濡也<lb/>
我馬維駰六轡既均載馳載驅周爰咨詢<lb/>
　賦也　毛傳隂白雜毛曰駰均調也<lb/>
　春秋傳穆叔如晋晉侯享之金奏肆夏之三不拜工<lb/>
<pb n="13b"/>
　歌文王之三又不拜歌鹿鳴之三三拜韓獻子使行<lb/>
　人問之對曰三夏天子所以享元侯也使臣弗敢與<lb/>
　聞文王兩君相見之樂也臣不敢及鹿鳴君所以嘉<lb/>
　寡君也敢不拜嘉四牡君所以勞使臣也敢不重拜<lb/>
　皇皇者華君教使臣曰必咨於周臣聞之訪問於善<lb/>
　為咨咨親為詢咨禮為度咨事為諏咨難為謀臣獲<lb/>
　五善敢不重拜<lb/>
　國語鹿鳴君之所以嘉先君之好也敢不拜嘉四牡<lb/>
<pb n="14a"/>
　君之所以章使臣之勤也敢不拜章皇皇者華君教<lb/>
　使臣曰每懐靡及諏謀詢度必咨於周敢不拜教臣<lb/>
　聞之曰懐和為每懐咨才為諏咨事為謀咨義為度<lb/>
　咨親為詢忠信為周君况使臣以大禮重之以六徳<lb/>
　敢不重拜<lb/>
　　皇皇者華五章章四句<lb/>
　　　虞惇按每懐靡及毛傳云每雖懷和也謂雖懷<lb/>
　　　中和猶自以為無所及葢本國語懷和為每懷<lb/>
<pb n="14b"/>
　　　之義鄭箋改和為私謂每人懷其私相稽留則<lb/>
　　　於事無所及其説誤矣忠信為周亦本國語朱<lb/>
　　　子從歐陽氏作周徧之周宜仍舊咨謀詢度内<lb/>
　　　外傳微有異同今並載之<lb/>
　棠棣燕兄弟也閔管蔡之失道故作棠棣焉<lb/>
　　孔疏按外傳周文公之詩曰兄弟鬩于墻外禦其<lb/>
　　侮則此詩周公作也内傳富辰曰召穆公思周徳<lb/>
　　之不類紏合宗族于成周而作詩葢棠棣本周公<lb/>
<pb n="15a"/>
　　傷管蔡失道而作之以燕兄弟取其相親召穆公<lb/>
　　見厲王之時兄弟恩疏重歌此周公所作以親之<lb/>
　　故鄭氏答趙商云凡賦詩者或造篇或誦古杜預<lb/>
　　亦云周公作詩召公歌之　王氏曰棠棣之作在<lb/>
　　武王既崩周公誅管蔡之後而為文武治内之篇<lb/>
　　何也夫刑于寡妻至于兄弟以御于家邦此文武<lb/>
　　之行也閔管蔡之失道陳兄弟之恩義故内之於<lb/>
　　文武之正雅以成燕羣臣兄弟朋友之樂歌焉<lb/>
<pb n="15b"/>
　　申公説天子燕兄弟之歌　虞惇按棠棣韓詩序<lb/>
　　作夫栘云夫栘燕兄弟也閔管蔡之失道也<lb/>
棠棣之華鄂不韡韡凡今之人莫如兄弟<lb/>
　興也　毛傳棠棣棣也　鄭箋承華者曰鄂　朱註<lb/>
　不猶豈不也　毛傳韡韡光明也　嚴氏曰凡今之<lb/>
　人縂言朋友妻子也<lb/>
　孔疏華以覆鄂鄂以承華華鄂相覆而光明猶兄弟<lb/>
　相順而榮顯　程氏曰花蕚相依生相親力相承猶<lb/>
<pb n="16a"/>
　人之有兄弟也　蘇氏曰小人好以親為怨而樂從<lb/>
　其疎故此詩每陳朋友之不足恃以告之<lb/>
死喪之威兄弟孔懷原隰裒矣兄弟求矣<lb/>
　賦也　毛傳威畏懷思裒聚也<lb/>
　鄭箋死䘮可怖畏之事惟兄弟之親甚相思念　朱<lb/>
　註至於積尸裒聚原野之間亦惟兄弟為相求　程<lb/>
　氏曰葢甚言兄弟之相恃頼也　李氏曰兄弟之情<lb/>
　尤於死䘮時見之莊子曰以利合者廹窮禍患害相<lb/>
<pb n="16b"/>
　棄也以天合者廹窮禍患害相收也　朱註此詩葢<lb/>
　周公既誅管蔡而作故此章以下專以死喪急難鬭<lb/>
　鬩之事為言其志切其情哀乃處兄弟之變如孟子<lb/>
　所謂其兄關弓而射之則己垂涕泣而道之之意也<lb/>
脊令在原兄弟急難每有良朋况也永歎<lb/>
　興也　毛傳脊令雝渠也飛則鳴行則搖不能自舍<lb/>
　猶兄弟之相救於急難况茲永長也<lb/>
　蘇氏曰人之患難相救不舍斯湏如脊令者惟兄弟<lb/>
<pb n="17a"/>
　也　朱註當此之時雖有良朋不過爲之長嘆息而<lb/>
　已力或不能相及也　吕氏曰疎其所親而親其所<lb/>
　疎此失其本心者也故此詩反覆言朋友之不如兄<lb/>
　弟蓋示以親疎之分使之反循其本也本心既得則<lb/>
　由親及疎秩然有序兄弟既篤而朋友之義亦敦矣<lb/>
　初非薄於朋友也苟雜施而不孫雖曰厚於朋友如<lb/>
　無源之水朝滿夕除胡可保哉　王氏曰古者朋友<lb/>
　之喪則視兄弟視兄弟則急難宼讐何為而不與曰<lb/>
<pb n="17b"/>
　莫不有君而為之臣莫不有父而為之子莫不有師<lb/>
　而為之弟子莫不有兄弟而為之兄弟則吾急難寇<lb/>
　讐所當致力也博矣又推而致之朋友則吾有所不<lb/>
　暇而無禮以節之則吾之憂無窮而人之責無已葢<lb/>
　古之道如此而後世之士猶有以恩望朋友而至於<lb/>
　離絶者矣然則世之致力於朋友者非歟曰勢足以<lb/>
　振之力足以周之而無傷於義則隣里鄉黨不可以<lb/>
　不勉也而况朋友乎<lb/>
<pb n="18a"/>
兄弟鬩于牆外禦其務毎有良朋烝也無戎<hi>務春秋傳作侮戎音汝元儒熊朋来五經説此與常武首章以修我戎並當音汝崧高戎有良翰民勞戎雖小子亦俱訓汝古戎汝同音吴氏改務為䝉非是</hi>
　賦也　毛傳鬩狠也　鄭箋禦禁務侮也　曺氏曰<lb/>
　烝衆也　朱註戎助也<lb/>
　范氏曰兄弟雖内鬩而猶外禦不敗親也　孔疏他<lb/>
　人侵侮之時雖有善友終無相助之事唯兄弟相助<lb/>
<pb n="18b"/>
　耳　王氏曰狠於内非令兄弟也然及其禦侮則雖<lb/>
　有良朋曽不如不令兄弟之為可恃也　嚴氏曰言<lb/>
　兄弟之不令者猶勝朋友之良者也　虞惇按國語<lb/>
　富辰曰兄弟䜛鬩侮人百里註兄弟雖以䜛言相違<lb/>
　狠猶禁禦他人侵侮己者百里諭逺也春秋傳兄弟<lb/>
　雖有小忿不廢懿親<lb/>
喪亂旣平旣安且寕雖有兄弟不如友生<lb/>
　賦也　陳氏曰兄弟之急難相求如此及其既安寧<lb/>
<pb n="19a"/>
　也乃謂兄弟不如友生可乎　蘇氏曰人居平安之<lb/>
　世不知兄弟之可恃而以至親相責望則兄弟常多<lb/>
　過失易以生怨故有以朋友為賢於兄弟者<lb/>
儐爾籩豆飲酒之飫兄弟既具和樂且孺<hi>豆古田故反後同</hi>
　賦也　毛傳儐陳飫私也不脱屨升堂謂之飫　朱<lb/>
　註具俱也　孔疏孺骨肉相親属也<lb/>
　許氏曰雖有陳列籩豆之盛而飲酒醉飽必兄弟具<lb/>
<pb n="19b"/>
　在然後能和樂相親慕也<lb/>
妻子好合如鼔瑟琴兄弟既翕和樂且湛<hi>隔句韻</hi>
　賦也　毛傳翕合也<lb/>
　許氏曰雖妻子好合如瑟琴必兄弟皆翕合然後和<lb/>
　樂可乆也<lb/>
宜爾室家樂爾妻帑是究是圗亶其然乎<hi>家音姑</hi>
　賦也　毛傳帑子亶信也<lb/>
　朱註宜爾室家者兄弟具而後樂且孺也樂爾妻孥<lb/>
<pb n="20a"/>
　者兄弟翕而後樂且湛也兄弟之於人其重如此試<lb/>
　以是究而圖之豈不信其然乎　蘇氏曰凡人思慮<lb/>
　不能及遠常以為兄弟之於我無所損益不知兄弟<lb/>
　之相親乃所以宜室家而樂妻帑者患其淺陋而不<lb/>
　信故使之深思而逺圗之以信其然否也　吕氏曰<lb/>
　告人以兄弟之當親未有不以為然者也茍非是究<lb/>
　是圖實從事於此則亦未有誠知其然者也不誠知<lb/>
　其然則所知者特名焉而已矣　朱註此詩首章略<lb/>
<pb n="20b"/>
　言至親莫如兄弟之意次章乃以意外不測之事言<lb/>
　之以明兄弟之情其切如此三章但言急難則淺於<lb/>
　死喪矣四章則又以情義之甚薄而猶有所不能已<lb/>
　者言之其序若曰不待死喪然後相求但有急難即<lb/>
　當相助不幸至於或有小忿猶必共禦外侮其所以<lb/>
　責之者雖若益輕以約而所以著夫兄弟之義者益<lb/>
　深且切矣五章遂言安寧之後乃謂兄弟不如友生<lb/>
　則是至親反為路人而人道或幾乎息矣故下兩章<lb/>
<pb n="21a"/>
　乃復極言兄弟之恩異形同氣死生苦樂無適而不<lb/>
　相湏之意卒章又申告之使反復窮極而騐其信然<lb/>
　可謂委曲漸次極盡人情矣讀者宜深味之<lb/>
　　棠棣八章章四句<lb/>
　　　虞惇按鄭箋解鄂不韡韡謂不當作拊原隰裒<lb/>
　　　矣謂原隰以聚居之故能定高下之名不如友<lb/>
　　　生謂禮義琢磨則友生急飲酒之飫謂圖非常<lb/>
　　　之事議大疑於堂皆衍説也今多取朱註而以<lb/>
<pb n="21b"/>
　　　諸家叅之<lb/>
　伐木燕朋友故舊也自天子至於庶人未有不湏友<lb/>
　以成者親親以睦友賢不棄不遺故舊則民徳歸厚<lb/>
　矣<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲矧伊人矣不求友生神之<lb/>
聽之終和且平<lb/>
　興也　毛傳丁丁伐木聲　鄭箋嚶嚶兩鳥聲也<lb/>
<pb n="22a"/>
　毛傳幽深也　鄭箋遷徙相視也　毛傳矧况也<lb/>
　朱註以伐木之丁丁興鳥鳴之嚶嚶而言鳥之求友<lb/>
　遂以鳥之求友喻人之不可無友也　鄭箋其鳴之<lb/>
　志似於有友道然求其友聲求其尚在深谷者　毛<lb/>
　傳君子雖遷高位不可以忘其朋友鄭箋鳥尚知居<lb/>
　高木呼其友况是人乎可不求之　蘇氏曰先王不<lb/>
　遺朋友故舊以為非特有人助也鬼神亦將祐之以<lb/>
　和平矣　程氏曰朋友之信恒久不渝可質於神明<lb/>
<pb n="22b"/>
　　邱氏曰伐木者其聲丁丁然空谷響應出於自然<lb/>
　朋友故舊氣類之相從亦如此也故下章以伐木起<lb/>
　興焉　吕氏曰此興之兼賦比者也<lb/>
伐木許許釃酒有藇既有肥羜以速諸父寧適不來微<lb/>
我弗顧於粲洒埽陳饋八簋既有肥牡以速諸舅寧適<lb/>
不来微我有咎<hi>簋音九上去通韻</hi>
　興也　朱註許許衆人共力聲也淮南子舉大木者<lb/>
　呼邪許　孔疏釃酒者或以筐或以草　朱註泲之<lb/>
<pb n="23a"/>
　而去其糟也　毛傳藇美貌羜未成羊也　鄭箋速<lb/>
　召也　朱註諸父朋友之同姓而尊者　毛傳微無<lb/>
　也　鄭箋顧念也　朱註於嘆辭　毛傳粲鮮明貌<lb/>
　　孔疏簋盛黍稷之器也　毛傳天子八簋　朱註<lb/>
　諸舅朋友之異姓而尊者　毛傳咎過也<lb/>
　蘇氏曰伐木至小矣而猶湏友故君子於閒暇酒食<lb/>
　以燕樂之所以求其驩心也　朱註具酒食以樂朋<lb/>
　友寧使彼適有故而不來無使我恩意之不至也<lb/>
<pb n="23b"/>
　李氏曰常人怨生於相責責己而不責人此所以和<lb/>
　平也　孔疏陳饋八簋謂食禮肥羜釃酒謂燕禮燕<lb/>
　言諸父食言諸舅互文也<lb/>
伐木于阪釃酒有衍籩豆有踐兄弟無遠民之失徳乾<lb/>
餱以愆有酒湑我無酒酤我坎坎鼓我蹲蹲舞我迨我<lb/>
暇矣飲此湑矣<hi>暇古音豫後並同平上平去通韻</hi>
　興也　蘇氏曰衍多也　鄭箋踐陳列貌　朱註兄<lb/>
　弟朋友之同儕者無逺皆在也　毛傳餱食也以筐<lb/>
<pb n="24a"/>
　曰釃以藪曰湑　鄭箋酤買也　朱註坎坎擊鼓聲<lb/>
　　毛傳蹲蹲舞貌<lb/>
　蘇氏曰民之失徳也有以乾餱薄物相譴責故君子<lb/>
　於其朋友故舊無所愛者有則湑之無則酤之不以<lb/>
　有無為辭也奏之以鼓重之以舞盡其所以樂之也<lb/>
　　謝氏曰湑我我湑之也酤我我酤之也舞我我舞<lb/>
　之也鼓我我鼓之也　毛傳天子謂同姓諸侯諸侯<lb/>
　謂同姓大夫皆曰父異姓則稱舅國君友其賢臣大<lb/>
<pb n="24b"/>
　夫士友其宗族之仁者兄弟謂父之黨母之黨　邱<lb/>
　氏曰古者人君以嘉禮賓臣者有四焉宗族兄弟也<lb/>
　朋友故舊也孤鄉大夫士也公侯伯子男也其禮之<lb/>
　行也有饗焉有食焉有燕焉饗者烹太牢以飲賓几<lb/>
　設而不倚爵盈而不飲訓恭儉也食者饗禮之中舉<lb/>
　樂以薦牲體焉燕則異於饗食之禮所以示慈恵其<lb/>
　樂無算也取其驩而已其爵無算也取其醉而已然<lb/>
　燕或因祭而餕或因勞而勞或閒暇而㑹中庸曰燕<lb/>
<pb n="25a"/>
　毛所以序齒坊記曰因其酒肉聚其宗族以教民睦<lb/>
　則是祭畢而燕四牡皇華所歌則是因勞而勞伐木<lb/>
　之亂所謂迨我暇矣飲此湑矣則是因閒暇而時㑹<lb/>
　也<lb/>
　　伐木三章章十二句<lb/>
　　　虞惇按蔡邕正交論周徳始衰頌聲既寢伐木<lb/>
　　　有鳥鳴之刺葢闗雎鹿鳴伐木諸篇漢儒皆以<lb/>
　　　為刺詩矣伐木丁丁鄭箋云昔日未居位在農<lb/>
<pb n="25b"/>
　　　之時與友生於山巖伐木孔氏申之云此章追<lb/>
　　　本文王㓜少之時結友之事其説穿鑿不足據<lb/>
　　　也有酒湑我以下鄭云此族人陳王之恩按此<lb/>
　　　乃燕朋友故舊之樂歌宜但陳已之待臣不宜<lb/>
　　　述臣之感已故今亦不取舊分六章章六句集<lb/>
　　　註從劉氏以每章首輙云伐木凡三云伐木知<lb/>
　　　當為三章今仍之<lb/>
　天保下報上也君能下下以成其政臣能歸美以報<lb/>
<pb n="26a"/>
　其上焉<lb/>
　　鄭箋下下謂鹿鳴至伐木皆君所以下臣也臣亦<lb/>
　　宜歸美以崇君之尊而福禄之以答其歌<lb/>
天保定爾亦孔之固俾爾單厚何福不除俾爾多益以<lb/>
莫不庶<hi>上去通韻</hi>
　賦也　鄭箋保安也　朱註爾指君也　虞惇曰爾<lb/>
　其君者稱天以臨之　毛傳單信除開也何福而不<lb/>
　開皆開出以予之　朱註除除舊而生新也　毛傳<lb/>
<pb n="26b"/>
　庻衆也<lb/>
　嚴氏曰使爾每事盡厚則何福不消受也使爾多行<lb/>
　利益則何物不蕃庶也損上益下謂之益曰厚曰益<lb/>
　曰榖皆以俾爾言之祝君之徳也曰除曰庶曰宜曰<lb/>
　興曰増皆以莫不言之祝君之福也天下無徳外之<lb/>
　福歸美之中有責難焉　朱註言天安定我君使之<lb/>
　獲福如此也<lb/>
天保定爾俾爾戩榖罄無不宜受天百禄䧏爾遐福維<lb/>
<pb n="27a"/>
日不足<hi>顧氏曰福字不入韻</hi>
　賦也　朱註戩盡榖善也　毛傳罄盡也　鄭箋遐<lb/>
　逺也<lb/>
　顧氏曰罄無不宜者宜室家宜兄弟宜子孫宜民人<lb/>
　也　朱註爾既有以受天之禄矣天又䧏爾以悠逺<lb/>
　之福天人之際交相與也書曰昭受上帝天其申命<lb/>
　用休意正如此<lb/>
天保定爾以莫不興如山如阜如岡如陵如川之方至<lb/>
<pb n="27b"/>
以莫不増<lb/>
　賦也　鄭箋興盛也　毛傳大陸曰阜大阜曰陵<lb/>
　鄭箋言福禄委積高大也川之方至謂水縱長之時<lb/>
吉蠲為饎是用孝享禴祠烝嘗于公先王君曰卜爾萬<lb/>
夀無疆<hi>平上通韻</hi>
　賦也　毛傳吉善蠲潔也　王氏曰吉言諏曰擇士<lb/>
　之善蠲言齋戒滌濯之潔　毛傳饎酒食也享獻也<lb/>
　春曰祠夏曰禴秋曰嘗冬曰烝　鄭箋公先公也謂<lb/>
<pb n="28a"/>
　后稷至諸盩　朱註先王太王以下也君先公先王<lb/>
　也　毛傳卜予也　鄭箋君曰卜爾者尸嘏主人傳<lb/>
　神辭也　孔疏少牢皇尸命工祝承致多福無疆于<lb/>
　汝孝孫是也　歐陽氏曰非惟天之福我君如此至<lb/>
　於四時豊潔酒食祀其先王先公而神亦䧏之福也<lb/>
　　朱註文王時周未有曰先王者此詩亦武王以後<lb/>
　作也<lb/>
神之弔矣詒爾多福民之質矣日用飲食羣黎百姓徧<lb/>
<pb n="28b"/>
為爾徳<hi>福古方墨反後並同</hi>
　賦也　毛傳弔至也　鄭箋神至者宗廟致敬鬼神<lb/>
　著矣　毛傳詒遺也　程氏曰質實也　朱註質實<lb/>
　無偽日用飲食而已黎黑也黎民猶秦言黔首　毛<lb/>
　傳百姓百官族姓也　鄭箋徧為汝之徳言則而象<lb/>
　之<lb/>
　朱氏曰神䧏多福不惟福爾一身必使民徳歸厚而<lb/>
　為人君之大福也　孔疏人定事治羣下樂徳是為<lb/>
<pb n="29a"/>
　天安定王業使君聖臣賢上下皆善也<lb/>
如月之恒如日之升如南山之夀不騫不崩如松栢之<lb/>
茂無不爾或承<hi>夀荗隔句韻</hi>
　賦也　毛傳恒弦升出也　鄭箋月上弦而就盈日<lb/>
　始出而就明　毛傳騫虧也　朱註承繼也　鄭箋<lb/>
　枝葉茂盛青青相承無衰落也<lb/>
　歐陽氏曰既欲其興盛又欲其永久殷勤反覆縂以<lb/>
　致其愛上之深意<lb/>
<pb n="29b"/>
　　天保六章章六句<lb/>
　　　虞惇按鄭以罄無不宜為羣臣舉事得宜以莫<lb/>
　　　不興為草木暢茂禽獸碩大民之質矣為民事<lb/>
　　　平以禮飲食皆衍説毛傳于公先王公事也亦<lb/>
　　　非是吉蠲鄭箋作吉圭吉圭惟饎葢韓詩説云<lb/>
　　　爾<lb/>
　采薇遣戍役也文王之時西有昆夷之患北有獫狁<lb/>
　之難以天子之命命將率遣戍役以守衛中國故歌<lb/>
<pb n="30a"/>
　采薇以遣之出車以勞還杕杜以勤歸也<lb/>
　　後漢書而羗傳武乙暴虐犬戎宼邉周古公踰梁<lb/>
　　山而避於岐下及子季厯遂伐西落鬼戎太丁之<lb/>
　　時季歴復伐燕京之戎戎人大敗周師後二年周<lb/>
　　人克無余之戎于是太丁命季厯為牧師自是之<lb/>
　　後更伐始呼翳徒之戎皆克之及文王為西伯西<lb/>
　　有昆夷之患北有獫狁之難遂攘戎狄而戍之莫<lb/>
　　不賔服乃率西戎征殷之叛國以事紂　鄭箋此<lb/>
<pb n="30b"/>
　　文王為西伯服事殷之時也昆夷西戎也天子殷<lb/>
　　王也　孔疏玁狁大於西戎出師主伐玁狁故戒<lb/>
　　敇戍役以玁狁為主而畧於西戎也　程氏曰文<lb/>
　　王遣戍役以守衛歌此詩以遣之叙其情而風以<lb/>
　　義當時之事也後世因用之以遣戍役　虞惇按<lb/>
　　皇甫謐帝王世紀文王受命四年周正月丙子朔<lb/>
　　昆夷氏侵周一日三至周之東門文王閉門修徳<lb/>
　　而不與戰尚書傳四年伐犬夷註犬夷昆夷也則<lb/>
<pb n="31a"/>
　　玁狁昆夷為難其在文王時明矣漢書匈奴傳穆<lb/>
　　王之孫懿王王室衰戎狄交侵詩人疾而歌之曰<lb/>
　　靡室靡家獫狁之故豈不日戒玁狁孔棘至懿王<lb/>
　　曽孫宣王興師命將以征伐之詩人美大其功曰<lb/>
　　出車彭彭城彼朔方則又以采薇出車為懿王宣<lb/>
　　王時詩葢秦火之後簡帙散佚經師習傳各有異<lb/>
　　同漢書所載或如棠棣周公作詩召公歌之之類<lb/>
　　未可知然今不可考矣<lb/>
<pb n="31b"/>
采薇采薇薇亦作止曰歸曰歸嵗亦莫止靡室靡家玁<lb/>
狁之故不遑啟居玁狁之故<hi>通章隔句韻下四句亦可平去通韻</hi>
　興也　毛傳作生也　鄭箋莫晚也靡無也　毛傳<lb/>
　玁狁北狄也<lb/>
　程氏曰采薇采薇以薇為遣戌之候也曰歸曰歸深<lb/>
　念歸時在歳暮也　孔疏古者師出不踰時今從仲<lb/>
　春渉冬若不豫告恐一時望還故丁寕歸期定其心<lb/>
<pb n="32a"/>
　也　朱註此設為戍役者之言叙其勤苦悲傷之情<lb/>
　而又風以義也　孔疏叙其中情告之使之懷恩而<lb/>
　怒寇也　程氏曰毒民不由上則人懷敵愾之心矣<lb/>
　　馮氏曰史記匈奴其先祖夏后氏之苖裔也曰淳<lb/>
　維唐虞以上有山戎玁狁葷粥居於北蠻逐水草移<lb/>
　徙毋城郭常處耕田之業其俗寛則隨畜因射獵禽<lb/>
　獸為生業急則人習攻戰以侵伐其天性也晋灼云<lb/>
　堯時曰葷粥周曰玁狁秦曰匈奴　熊氏曰北狄畏<lb/>
<pb n="32b"/>
　暑耐寒又秋氣折膠弓弩可用故秋冬易生侵暴毎<lb/>
　留屯以防之<lb/>
采薇采薇薇亦柔止曰歸曰歸心亦憂止憂心烈烈載<lb/>
饑載渇我戍未定靡使歸聘<hi>前四句隔句韻下兩章同</hi>
　興也　朱註柔始生而弱也　鄭箋烈烈憂貌定止<lb/>
　聘問也<lb/>
　李氏曰始遣戍役之時薇始生其後薇始長而柔又<lb/>
　其後薇始壯而剛見天時之變　范氏曰自作以至<lb/>
<pb n="33a"/>
　于柔未久也已念歸而憂矣　蘇氏曰内憂歸期之<lb/>
　逺而外為饑渴之所困亦甚病矣　孔疏方守北狄<lb/>
　未得止息無人使歸問家安否所以憂也　嚴氏曰<lb/>
　將率受命之日則忘其家此託為自道之辭而勉之<lb/>
　以義也<lb/>
采薇采薇薇亦剛止曰歸曰歸嵗亦陽止王事靡盬不<lb/>
遑啟處憂心孔疚我行不来<hi>疚古音几後並同来疚平上通韻不從叶</hi>
<pb n="33b"/>
　興也　朱註剛既成而剛也　鄭箋十月為陽時坤<lb/>
　用事嫌于無陽故名此月為陽　毛傳疚病也　鄭<lb/>
　箋我戍役自我也来猶反也據家曰來　朱註不來<lb/>
　者竭力致死無還心也<lb/>
彼爾維何維常之華彼路斯何君子之車戎車既駕四<lb/>
牡業業豈敢定居一月三㨗<hi>華音敷</hi>
　興也　毛傳爾華盛貌常常棣也　鄭箋喻將率車<lb/>
　馬服飾之盛　王氏曰路戎路也　鄭笺君子將率<lb/>
<pb n="34a"/>
　也　毛傳業業壯也㨗勝也<lb/>
　朱註戎車既駕而四牡盛矣則何敢以定居乎庶乎<lb/>
　一月之間三戰而三㨗也　王氏曰憂勤之至冀其<lb/>
　功之速成也<lb/>
駕彼四牡四牡騤騤君子所依小人所腓四牡翼翼象<lb/>
弭魚服豈不日戒玁狁孔棘<hi>服蒲北反</hi>
　賦也　毛傳騤騤彊也腓辟也　孔疏戎車者將率<lb/>
　之所依乘戍役之所倚以避患也翼翼閑習也　鄭<lb/>
<pb n="34b"/>
　箋弭弓反末也以象骨飾之助御者解轡紒也　孔<lb/>
　疏魚獸名魚服以魚皮為矢服也　鄭箋戒警棘急<lb/>
　也<lb/>
　程氏曰整車甲修器械日為警備玁狁之難甚急故<lb/>
　也<lb/>
昔我徃矣楊栁依依今我来思雨雪霏霏行道遲遲載<lb/>
渴載饑我心傷悲莫知我哀<lb/>
　賦也　毛傳楊栁蒲栁也遲遲長遠也<lb/>
<pb n="35a"/>
　朱註設為役人預道其歸時之事見其勤勞之甚也<lb/>
　　鄭箋極言其苦以説之　錢氏曰自上言莫知我<lb/>
　哀則知之者深矣　毛傳君子能盡人之情故人忘<lb/>
　其死　范氏曰予于采薇見先王以人道使人後世<lb/>
　則牛羊而已矣　嚴氏曰采薇出車杕杜諸詩周之<lb/>
　所以興也漸漸之石苕之華何草不黄周之所以衰<lb/>
　也　程氏曰古者戍役再朞而還今年春暮行明年<lb/>
　夏代者至復留備秋至過十一月而歸又明年中春<lb/>
<pb n="35b"/>
　至春暮遣次戍者每秋與冬初兩番戍者皆在疆圉<lb/>
　乃今之防秋也<lb/>
　　采薇六章章八句<lb/>
　　　虞惇按一月三㨗箋云侵也伐也戰也説似太<lb/>
　　　拘小人所腓箋云腓當作芘集註云腓猶芘也<lb/>
　　　鄭改腓為芘非訓腓為芘鄭氏好改經文以就<lb/>
　　　已說朱子因其改字即為字訓恐未安今從毛<lb/>
　出車勞還率也<lb/>
<pb n="36a"/>
　　鄭箋遣將率及戍役同歌同時欲其同心也反而<lb/>
　　勞之異歌異日殊尊卑也記曰賜君子小人不同<lb/>
　　日此其義也<lb/>
我出我車于彼牧矣自天子所謂我来矣召彼僕夫謂<lb/>
之載矣王事多難維其棘矣<hi>牧古音墨牧與棘韻来與載平去通韻如車攻五章之例詩人用韻之變格又牧轉平聲為枚棘轉平聲為紀其反亦可通章平去入一韻從顧炎武之說也</hi>
<pb n="36b"/>
　賦也　虞惇曰我設為南仲自我也爾雅郊外曰牧<lb/>
　　鄭箋自從也　虞惇曰天子殷王也文王以天子<lb/>
　之命命南仲而南仲語其軍士以天子命我也　毛<lb/>
　傳僕夫御夫也　鄭箋載装載也<lb/>
　歐陽氏曰南仲為將始駕戎車出至於郊稱奉天子<lb/>
　之命而来遂戒僕夫以趨王事之急也　孔疏葢序<lb/>
　其忠敬以慰勞之<lb/>
我出我車于彼郊矣設此旐矣建彼旄矣彼旟旐斯胡<lb/>
<pb n="37a"/>
不斾斾憂心悄悄僕夫况瘁<hi>郊旐旄平上通韻</hi>
　賦也　毛傳龜蛇曰旐旄干旄也鳥隼曰旟　孔疏<lb/>
　胡何也　毛傳斾斾旒垂貌　董氏曰禮徳車結旌<lb/>
　武車綏旌　鄭箋况兹也<lb/>
　程氏曰旣受命而行有旗章之盛見付與之重憂勞<lb/>
　其事也　鄭箋將率既受命行而憂臨事而懼也僕<lb/>
　夫則兹益憔悴憂其馬之不正　吕氏曰古者出師<lb/>
　以喪禮處之命下之日士皆泣涕　楊氏曰曲禮行<lb/>
<pb n="37b"/>
　前朱雀而後𤣥武左青龍而右白虎師行之法四方<lb/>
　之星各隨其方為左右前後進退有度各司其局則<lb/>
　士無失伍離次矣　陸氏曰禮交龍為旂旂東方也<lb/>
　鳥隼為旟旟南方也熊虎為旗旗西方也龜蛇為旐<lb/>
　旐北方也太常則象天焉環以覆之故繪日月星辰<lb/>
王命南仲往城于方出車彭彭旂旐央央天子命我城<lb/>
彼朔方赫赫南仲玁狁于襄<lb/>
　賦也　蘇氏曰王文王也文王未王而稱王者後世<lb/>
<pb n="38a"/>
　之追稱也　朱註南仲文王之臣時大將也　毛傳<lb/>
　方朔方近玁狁之國也　鄭箋城于方為軍壘以禦<lb/>
　敵也　蘇氏曰彭彭壯盛也　毛傳交龍為旂央央<lb/>
　鮮明也赫赫盛貌襄除也<lb/>
　孔疏旂南仲所建也周禮諸侯載旂軍吏載旗郊野<lb/>
　載旐百官載旟南仲為將專行分得載旂以下或載<lb/>
　旐或載旟也　程氏曰此指元帥之名以顯其功也<lb/>
　城朔方而玁狁之難除禦戎之道守備為本不以攻<lb/>
<pb n="38b"/>
　擊為先　吕氏曰大将傳天子之命以令軍衆于是<lb/>
　車馬壮盛旂旐鮮明威靈氣熖赫然動人矣兵事以<lb/>
　哀敬為本而所尚則威二章之戒懼三章之奮揚並<lb/>
　行而不相悖也<lb/>
昔我徃矣黍稷方華今我来思雨雪載塗王事多難不<lb/>
遑啟居豈不懷歸畏此簡書<hi>華音敷</hi>
　賦也　孔疏方華方生華也塗凍釋而泥塗也　毛<lb/>
　傳簡書戒命也鄰國有急以簡書相告則奔命救之<lb/>
<pb n="39a"/>
　鄭箋黍稷方華朔方之地六月時也以此時始出壘<lb/>
　征伐玁狁因伐西戎至春凍始釋而来反其間未有<lb/>
　休息　劉氏曰王事多難言玁狁雖衰西戎又入也<lb/>
　　嚴氏曰玁狁于襄北方定矣既而西戎復興於是<lb/>
　以簡書就命南仲移師伐之此及下章述南仲承命<lb/>
　西伐之事也　吕氏曰采薇之所謂徃遣戌時也此<lb/>
　詩之所謂徃出師在道時也采薇之所謂来戍畢時<lb/>
　也此詩之所謂来還師在道時也<lb/>
<pb n="39b"/>
喓喓草蟲趯趯阜螽未見君子憂心忡忡既見君子我<lb/>
心則降赫赫南仲薄伐西戎<lb/>
　興也　鄭箋君子斥南仲也<lb/>
　鄭箋近西戎之國聞南仲既征玁狁将伐西戎皆跳<lb/>
　躍而鄉望之如阜螽之聞草蟲鳴焉草蟲鳴晚秋時<lb/>
　也此以其時所見而興之　程氏曰草蟲阜螽其類<lb/>
　相應民心之望王師猶是也兵出衆和四方傒應南<lb/>
　仲之功於此尤盛　朱註薄之為言聊也盖不勞餘<lb/>
<pb n="40a"/>
　力矣<lb/>
春日遲遲卉木萋萋倉庚喈喈采蘩祈祈執訊獲醜薄<lb/>
言還歸赫赫南仲玁狁于夷<lb/>
　賦也　毛傳卉草也　程氏曰訊問也其魁首當訊<lb/>
　問者也醜徒衆也　毛傳夷平也<lb/>
　鄭箋伐西戎以凍釋時反朔方之壘息戍役至此時<lb/>
　而還京師稱羙時物以及其事喜而詳之也執其可<lb/>
　言問所獲之衆以歸當獻之也此時亦伐西戎獨言<lb/>
<pb n="40b"/>
　平玁狁者玁狁大故以為始以為終　輔氏曰但曰<lb/>
　玁狁于夷而已則固不貴乎略地屠城輿師蹀血也<lb/>
　　錢氏曰禦玁狁而伐西戎漢通西南夷以斷匈奴<lb/>
　右臂即是法也孟子曰文王事昆夷惟與西戎連和<lb/>
　乃可以全力制北狄然非薄伐不能要其和也此詩<lb/>
　專為制禦玁狁而以餘力伐西戎以孤玁狁之勢兵<lb/>
　家之勝算也<lb/>
　　出車六章章八句<lb/>
<pb n="41a"/>
　　　虞惇按采薇序云文王以天子之命命将率天<lb/>
　　　子紂也王文王也毛鄭於此詩以王與天子俱<lb/>
　　　為殷王非是朱子不主小序遂以王與天子俱<lb/>
　　　指文王亦非也蘇氏曰王文王也南仲文王之<lb/>
　　　屬紂得命文王而不得命南仲故王得為文王<lb/>
　　　而不得為紂文王未王而稱王者追稱之詞此<lb/>
　　　詩之作葢非文王之世矣此説與序最為合惟<lb/>
　　　以天子命我之我為文王則非是我出我車二<lb/>
<pb n="41b"/>
　　　句毛以為出車就馬於牧地鄭以為先出戎車<lb/>
　　　乃召将率則歐陽氏已駁之朱子云前軍已至<lb/>
　　　牧而後軍猶在郊亦未知然否疑郊牧亦是通<lb/>
　　　言不必如此之拘也喓喓草蟲以下六句歐陽<lb/>
　　　氏以國風草蟲之詩有之遂以為室家思念之<lb/>
　　　語而朱子從之今玩下文赫赫南仲詞氣奮揚<lb/>
　　　恐非閨中之語且其室家無端而作薄伐西戎<lb/>
　　　之想殊亦無謂杕杜女心傷止乃勞還役之詞<lb/>
<pb n="42a"/>
　　　以此施於将率則不荘今仍主舊説<lb/>
　杕杜勞還役也<lb/>
有杕之杜有晥其實王事靡盬繼嗣我日曰月陽止女<lb/>
心傷止征夫遑止<hi>杜盬隔句韻</hi>
　興也　毛傳晥實貌　吕氏曰杜有實秋冬之交也<lb/>
　　鄭箋嗣續也　李氏曰以日繼日無休息也　鄭<lb/>
　箋十月為陽遑暇也<lb/>
　鄭箋序其男女之情以悦之陽月而思望之者以初<lb/>
<pb n="42b"/>
　時云嵗亦莫止　朱註此時可以暇矣曷為而不歸<lb/>
　哉<lb/>
有杕之杜其葉萋萋王事靡盬我心傷悲卉木萋止女<lb/>
心悲止征夫歸止<lb/>
　興也　邱氏曰萋萋新葉也　吕氏曰葢春將暮矣<lb/>
　　朱註歸止言可以歸也<lb/>
陟彼北山言采其杞王事靡盬憂我父母檀車幝幝四<lb/>
牡痯痯征夫不逺<hi>母滿以反</hi>
<pb n="43a"/>
　興也　吕氏曰杞可食春已暮矣　毛傳檀車役車<lb/>
　也幝幝敝貌痯痯罷貌<lb/>
　鄭箋杞非食菜也而升北山采之託有事以望君子<lb/>
　也　朱註車敝矣馬罷矣征夫之歸當不逺矣<lb/>
匪載匪來憂心孔疚期逝不至而多為恤卜筮偕止㑹<lb/>
言近止征夫邇止<hi>疚音几近古音記崧髙鄭箋云如彼記之子之記恤質韻質為支微齊佳之入聲平上去入通韵</hi>
<pb n="43b"/>
　賦也　鄭箋載装載也　毛傳逝往恤憂也　鄭箋<lb/>
　偕俱會合也<lb/>
　朱註征夫不装載而來憂之固甚病矣况歸期已過<lb/>
　而猶不至則使我多為憂恤也　鄭箋逺行不必如<lb/>
　期室家之情以期望之或卜之或筮之合言于繇為<lb/>
　近征夫於今近耳　孔疏言汝室家念汝如是也<lb/>
　范氏曰以卜筮終之思之切而無所不為也出車勞<lb/>
　率故美其功杕杜勞衆故極其情先王以已之心為<lb/>
<pb n="44a"/>
　人之心故能曲盡其情使民忘其死以忠於上也<lb/>
　嚴氏曰詩四章皆不言戍歸之事惟述其未歸之時<lb/>
　室家思望之切如此則今日之歸其樂為何如所以<lb/>
　深慰勞之也<lb/>
　　杕杜四章章七句<lb/>
　魚麗美萬物盛多能備禮也文武以天保以上治内<lb/>
　采薇以下治外始於憂勤終於逸樂故美萬物盛多<lb/>
　可以告於神明矣<lb/>
<pb n="44b"/>
　　朱註此燕饗通用之樂歌<lb/>
魚麗于罶鱨鯊君子有酒旨且多<lb/>
　賦也　毛傳麗厯也罶曲梁也寡婦之笱也鱨揚也<lb/>
　鯊鮀也<lb/>
　李氏曰寡婦之笱而獲鱨鯊見物之盛多也　孔疏<lb/>
　酒美而魚又多能備禮也　蘇氏曰古之仁人交萬<lb/>
　物有道取之有時用之有節則草木鳥獸繁殖無有<lb/>
　求而不得君子於是及其閒暇為酒醴以燕樂之既<lb/>
<pb n="45a"/>
　旨且多無所不備也　黄氏曰萬物盛多而舉魚以<lb/>
　微者言之也詩人言萬物不得其性則曰魚在在藻<lb/>
　言豊年之兆則曰衆維魚矣亦此意也　毛傳古者<lb/>
　不風不暴不行火草木不折不芟斧斤不入山林豺<lb/>
　祭獸然後殺獺祭魚然後漁鷹隼擊然後罻羅設是<lb/>
　以天子不合圍諸侯不掩羣大夫不麛不卵士不隠<lb/>
　塞庶人不數罟罟必四寸然後入澤梁故山不童澤<lb/>
　不涸鳥獸魚鱉皆得其所然<lb/>
<pb n="45b"/>
魚麗于罶魴鱧君子有酒多且旨<lb/>
　賦也　毛傳鱧鮦也<lb/>
　鄭箋酒多而此魚又美也<lb/>
魚麗于罶鰋鯉君子有酒旨且有<hi>有音以</hi>
　賦也　毛傳鰋鮎也<lb/>
物其多矣維其嘉矣<lb/>
　賦也<lb/>
物其旨矣維其偕矣<hi>平上通韵下章同</hi>
<pb n="46a"/>
　賦也　蘇氏曰偕齊也<lb/>
　吕氏曰物雖嘉旨然陸産不如水産之盛澤物不如<lb/>
　山物之蕃猶未可以言偕也<lb/>
物其有矣維其時矣<hi>顧夢麟曰此三章復與前三章各相叶</hi>
　賦也　吕氏曰物雖盛多而偕有必適當其時然後<lb/>
　盡善所謂時者不專為用之之時也苟非國家閑暇<lb/>
　内外無故則物雖盛不能全其樂矣　蘇氏曰多則<lb/>
<pb n="46b"/>
　患其不嘉旨則患其不齊有則患其不時多而能嘉<lb/>
　旨而能齊有而能時言曲全也　朱註按儀禮鄉飲<lb/>
　酒及燕禮前樂旣畢皆間歌魚麗笙由庚歌南有嘉<lb/>
　魚笙崇丘歌南山有臺笙由儀間代也言一歌一吹<lb/>
　也然則此六者葢一時之詩而皆為燕享賓客上下<lb/>
　通用之樂<lb/>
　　魚麗六章三章章四句三章章二句<lb/>
　　　虞惇按正義以君子有酒旨絶句且多二字為<lb/>
<pb n="47a"/>
　　　句言酒既旨美魚復衆多下三章還覆上三章<lb/>
　　　首章且多四章云物其多矣二章且旨五章云<lb/>
　　　物其㫖矣三章且有六章云物其有矣明是𦂳<lb/>
　　　疊上文謂之物者皆指魚也朱子以有酒為句<lb/>
　　　旨且多為句言酒旨而又多似不如舊説為善<lb/>
　　　又註云此即燕饗所薦之羞而極道其美且盛<lb/>
　　　也按詩中錯舉鱨鯊魴鱧鰋鯉未必皆所薦之<lb/>
　　　羞推之南有嘉魚南有樛木翩翩者鵻亦以為<lb/>
<pb n="47b"/>
　　　所薦之羞則殊不可通今不取<lb/>
　鹿鳴之什十篇五十五章三百一十五句<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷十六<lb/>
</p>
<p>
</p>
  </div>
</body>
</text>
</TEI>
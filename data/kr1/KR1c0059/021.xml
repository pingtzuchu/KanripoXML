<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷二十一</head> <lb/>
    <p>
<pb n="1a"/>
欽定四庫全書<lb/>
　讀詩質疑卷二十一<lb/>
　　　　　　　　　　太僕寺少卿嚴虞惇撰<lb/>
　北山之什<lb/>
　北山大夫刺幽王也役使不均已勞於從事而不得<lb/>
　養其父母焉<lb/>
陟彼北山言采其杞偕偕士子朝夕從事王事靡盬憂<lb/>
我父母<hi>上去通韻</hi>
<pb n="1b"/>
　興也　毛傳偕偕强壯貌士子有王事者也<lb/>
　孔疏采杞非可食之物勞役非賢者之事<lb/>
溥天之下莫非王土率土之濵莫非王臣大夫不均我<lb/>
從事獨賢<lb/>
　賦也　毛傳溥大率循濵涯也賢勞也<lb/>
　鄭箋土廣矣臣衆矣何求而不得何使而不行而王<lb/>
　不均平獨使我從事乎自苦之辭　朱註不斥王而<lb/>
　曰大夫不曰獨勞而曰獨賢詩人之忠厚也<lb/>
<pb n="2a"/>
四牡彭彭王事傍傍嘉我未老鮮我方將旅力方剛經<lb/>
營四方<lb/>
　賦也　毛傳彭彭不得息也傍傍不得已也　鄭箋<lb/>
　嘉鮮皆善也　毛傳將壯也　朱註旅膂同　陳氏<lb/>
　曰此所謂獨賢也<lb/>
或燕燕居息或盡瘁事國或息偃在牀或不已于行<lb/>
　賦也　毛傳燕燕安息貌<lb/>
　李氏曰此以下皆言役使不均也<lb/>
<pb n="2b"/>
或不知叫號或慘慘劬勞或棲遲偃仰或王事鞅掌<lb/>
　賦也　孔疏不知叫號者居家閒逸不知上有呼召<lb/>
　也鞅掌煩勞失容也<lb/>
或湛樂飲酒或慘慘畏咎或出入風議或靡事不為<hi>議魚賀反為音譌平去通韻</hi>
　賦也　王氏曰出入風議者親信而優游也<lb/>
　劉氏曰以彼為賢耶則國事待我而集以我為賢耶<lb/>
　則厚禄居彼為多<lb/>
<pb n="3a"/>
　　北山六章三章章六句三章章四句<lb/>
　無將大車大夫悔將小人也<lb/>
　　鄭箋幽王之時小人衆多賢者與之從事反見譖<lb/>
　　害自悔與小人並<lb/>
無將大車祗自塵兮無思百憂祗自疷兮<hi>宋劉彝曰疷當作□音民</hi>
　虞惇曰比而興也　鄭箋將猶扶進也　孔疏大車<lb/>
　平地任載之車駕牛者也祗適也　毛傳疷病也<lb/>
<pb n="3b"/>
　孔疏大車比小人言無扶進此小人也　嚴氏曰君<lb/>
　子推輓小人小人既進則譖害於君子如人推輓大<lb/>
　車大車既進則塵汚於人也小人害君子則可憂多<lb/>
　端君子自悔而言事已至此亦不必更思之是我自<lb/>
　取其病悔無及也<lb/>
無將大車維塵冥冥無思百憂不出于熲<hi>平上通韻</hi>
　比而興也　朱註冥冥昏晦也熲耿同小明也在憂<lb/>
　中耿耿然不能出也<lb/>
<pb n="4a"/>
　荀子曰君人者不可以不慎取人匹夫者不可以不<lb/>
　慎取友友者所以相友也道不同何以相友也均薪<lb/>
　施火火就燥平地注水水流濕夫類之相從也如此<lb/>
　之著也詩曰無將大車維塵冥冥言無與小人處也<lb/>
無將大車維塵雝兮無思百憂祗自重兮<hi>平去通韻</hi>
　比而興也　鄭箋雝猶蔽也重猶累也<lb/>
　嚴氏曰塵雝蔽則小人之勢盛矣是其始將之之過<lb/>
　也可憂多端亦不必更思之是我自累也<lb/>
<pb n="4b"/>
　　無將大車三章章四句<lb/>
　　　虞惇按此詩以將大車喻任小人祗自塵喻任<lb/>
　　　小人之害無思百憂乃自悔之辭故當從比而<lb/>
　　　興也毛鄭之說亦未見其為確然者今更參嚴<lb/>
　　　氏詩緝意較明顯朱註云此行役勞苦而憂思<lb/>
　　　者之作直以將大車為行役竊未然将大車不<lb/>
　　　可即指行役而無思百憂亦未見有行役之意<lb/>
　　　不若且從舊説之為得矣　又按顧氏詩本音<lb/>
<pb n="5a"/>
　　　曰祗自疷兮宋劉彞云疷當作□病也唐人避<lb/>
　　　太宗諱凡字從民者皆省而為氏今人書昬為<lb/>
　　　昏猶其遺法也張參五經文字愍字下云縁廟<lb/>
　　　諱偏旁凖式省從氏凡汦昏之類皆從氏又□<lb/>
　　　字下云莫巾反禮記作琘是其例也按說文亦<lb/>
　　　本無疷字今本作疷者誤也<lb/>
　小明大夫悔仕於亂世也<lb/>
明明上天照臨下土我征徂西至于艽野二月初吉載<lb/>
<pb n="5b"/>
離寒暑心之憂矣其毒太苦念彼共人涕零如雨豈不<lb/>
懐歸畏此罪罟<lb/>
　賦也　毛傳艽野荒逺之地初吉朔日也　孔疏離<lb/>
　歴也　邱氏曰共人賢而不仕者也　毛傳罟網也<lb/>
　　孔疏上天照臨下土之國使無幽不燭品物咸亨<lb/>
　王者察理天下之事使無屈不伸勞逸得所今王不<lb/>
　能然使我行役逺荒淹久不歸毒苦之甚　邱氏曰<lb/>
　賢者久不得歸於是悔仕念彼不仕之友閑居自樂<lb/>
<pb n="6a"/>
　欲似之而不得故涕零如雨　王氏曰又自傷仕於<lb/>
　亂世欲去而畏罹罪不敢歸也<lb/>
昔我徃矣日月方除曷云其還嵗聿云莫念我獨兮我<lb/>
事孔庶心之憂矣憚我不暇念彼共人睠睠懐顧豈不<lb/>
懐歸畏此譴怒<hi>暇音豫</hi>
　賦也　毛傳除除陳生新也　孔疏謂二月中也<lb/>
　毛傳憚勞也　朱註身獨而事衆是以勤勞而不暇<lb/>
　也<lb/>
<pb n="6b"/>
昔我徃矣日月方奥曷云其還政事愈蹙嵗聿云莫采<lb/>
蕭穫菽心之憂矣自貽伊戚念彼共人興言出宿豈不<lb/>
懐歸畏此反覆<lb/>
　賦也　毛傳奥煖也蹙促也　蘇氏曰出宿不安寢<lb/>
　也　鄭箋反覆謂不以正道見罪<lb/>
　董氏曰蕭所以祭菽所以畜嵗莫不得有備故憂之<lb/>
　　鄭箋冐亂世而仕自遺此憂悔仕之辭　虞惇按<lb/>
　詩三章曰罪罟曰譴怒曰反覆岌岌乎有憂讒畏譏<lb/>
<pb n="7a"/>
　之心非僅傷久於逺役也下章告其同列曰正直是<lb/>
　與葢所以諷切之<lb/>
嗟爾君子無恒安處靖共爾位正直是與神之聼之式<lb/>
榖以女<lb/>
　賦也　朱註君子僚友也　王氏曰靖静也　邱氏<lb/>
　曰榖禄也　朱註以猶與也<lb/>
　吕氏曰上三章皆悔仕亂世厭於勞役欲安處休息<lb/>
　而不可得故每章有懐歸之嘆至是知不可去矣則<lb/>
<pb n="7b"/>
　又戒其僚友之在朝者曰嗟爾君子無恒欲安處也<lb/>
　當靖共爾位惟正直之人是助則神將佑女以福禄<lb/>
　矣　蘇氏曰有久勞於外則必有久安於内者矣故<lb/>
　告之使無以安處為常<lb/>
嗟爾君子無恒安息靖共爾位好是正直神之聼之介<lb/>
爾景福<lb/>
　賦也　鄭箋介助也　毛傳景大也<lb/>
　　小明五章三章章十二句二章章六句<lb/>
<pb n="8a"/>
　　　虞惇按鄭箋名篇曰小明者言幽王自小其明<lb/>
　　　也據詩但述征行勞苦畏於得罪不敢懐歸乃<lb/>
　　　大夫悔仕之辭絶無幽王自小其明之意葢名<lb/>
　　　篇曰小明以别於大雅之大明耳若如鄭說則<lb/>
　　　小旻小宛又何取義乎歐陽氏辨之詳矣念彼<lb/>
　　　共人鄭云靖共爾位以待賢者之君朱云指僚<lb/>
　　　友之處者玩下文豈不懐歸則共人正指不仕<lb/>
　　　之人不若邱氏説為善也後章嗟爾君子朱註<lb/>
<pb n="8b"/>
　　　得之今更參吕氏鄭箋疵纇不足據也<lb/>
　鼓鐘刺幽王也<lb/>
　　虞惇按韓詩及申培說皆以詩為刺昭王鄭康成<lb/>
　　中候握河注云昭王時鼓鐘之詩作孔氏曰鄭時<lb/>
　　未見毛詩依三家為説也歐陽氏又云考詩書史<lb/>
　　記皆無幽王東廵之事則不得作樂於淮上矣當<lb/>
　　闕其所未詳<lb/>
鼓鐘將將淮水湯湯憂心且傷淑人君子懐允不忘<lb/>
<pb n="9a"/>
　賦也　孔疏鼓擊也古者作樂必先擊鐘所謂金奏<lb/>
　也　陸氏曰將將聲也　吕氏曰禹貢淮水出桐柏<lb/>
　山東㑹於泗沂而東入海　陸氏曰湯湯流盛也<lb/>
　朱註允信也<lb/>
　王氏曰幽王鼓鐘淮水之上為流連之樂久而忘反<lb/>
　聞者憂傷而思古之君子不能忘也　毛傳用樂不<lb/>
　與徳比賢者為之憂傷<lb/>
鼓鐘喈喈淮水湝湝憂心且悲淑人君子其徳不囘<lb/>
<pb n="9b"/>
　賦也　毛傳喈喈猶將將也湝湝猶湯湯也囘邪也<lb/>
鼓鐘伐鼛淮有三洲憂心且妯淑人君子其徳不猶<lb/>
　賦也　毛傳鼛大鼓也三洲淮上地妯動也猶若也<lb/>
　　蘇氏曰始言湯湯水盛也中言湝湝水流也終言<lb/>
　三洲水落而洲見也言幽王之乆於淮上也　董氏<lb/>
　曰其地逺其役久則民怨而音變悽苦之氣貫金石<lb/>
　入陶匏故聞之者憂傷而心動也　孔疏念古之善<lb/>
　人君子其用禮樂不若今王之失所也<lb/>
<pb n="10a"/>
鼓鐘欽欽鼓瑟鼓琴笙磬同音以雅以南以籥不僣<hi>平去通韻</hi>
　賦也　孔疏欽欽亦鐘聲也磬石磬也琴瑟在堂笙<lb/>
　磬在下同音言和也　鄭箋同音者謂堂上堂下八<lb/>
　音克諧　朱註僣亂也雅二雅也南二南也籥籥舞<lb/>
　也三者皆不僣也<lb/>
　蘇氏曰幽王之不徳豈其樂非古歟樂則是而人則<lb/>
　非也<lb/>
<pb n="10b"/>
　　鼓鐘四章章五句<lb/>
　　　虞惇按毛傳以幽王鼓其淫樂以示諸侯鄭箋<lb/>
　　　以幽王作先王之樂於淮上為失禮二說相戾<lb/>
　　　今以末章論之箋義為長以雅以南毛傳云為<lb/>
　　　雅為南也舞四夷之樂大徳廣所及也東夷之<lb/>
　　　樂曰昧南夷之樂曰任西夷之樂曰株離北夷<lb/>
　　　之樂曰禁以為籥舞鄭箋云雅萬舞也萬也南<lb/>
　　　也籥也三舞不僣言進退之旅也周樂尚武故<lb/>
<pb n="11a"/>
　　　謂萬舞為雅雅正也籥舞文樂也孔氏申之云<lb/>
　　　以為雅樂之萬舞以為南樂之夷舞以為羽籥<lb/>
　　　之翟舞葢皆以南為南夷之樂矣後漢書陳忠<lb/>
　　　傳詩云以雅以南韎任株離今詩無此文葢齊<lb/>
　　　魯之詩有之集註本蘇氏以南為二南鄭樵程<lb/>
　　　大昌俱主其說更援季扎觀樂之象箾南籥文<lb/>
　　　王世子之胥鼓南以力駁南夷之說之謬信而<lb/>
　　　可徵今從之<lb/>
<pb n="11b"/>
　楚茨刺幽王也政煩賦重田萊多荒饑饉降喪民卒<lb/>
　流亡祭祀不饗故君子思古焉<lb/>
　　申公說農事既成乃祭宗廟燕及王族之詩　孔<lb/>
　　疏言古之明王能政簡歛輕田疇墾闢年有豐穰<lb/>
　　時無災厲下民則安土樂業祭祀則鬼神歆饗以<lb/>
　　明今不然故刺之　嚴氏曰楚茨信南山甫田大<lb/>
　　田四篇皆述古事形容其田野修治年榖豐穰祭<lb/>
　　祀禮樂燕飲威儀言之反覆而不厭者葢詩人遐<lb/>
<pb n="12a"/>
　　想太平之盛田家之樂恨不生乎其時所以傷今<lb/>
　　而思古也<lb/>
楚楚者茨言抽其棘自昔何為我藝黍稷我黍與與我<lb/>
稷翼翼我倉既盈我庾維億以為酒食以饗以祀以妥<lb/>
以侑以介景福<hi>侑古音以福方墨反平上入通韻</hi>
　賦也　毛傳楚楚茨棘貌　鄭箋茨蒺藜也　毛傳<lb/>
　抽除也　鄭箋與與翼翼蕃廡貌　毛傳露積曰庾<lb/>
　十萬曰億　鄭箋饗獻也　毛傳妥安坐也侑勸也<lb/>
<pb n="12b"/>
　　鄭箋伐除蒺藜與棘者古人何乃勤苦為此乎我<lb/>
　将藝黍稷焉古者先王之政以農為本隂陽和風雨<lb/>
　時則萬物成萬物成則倉庾充滿矣於是以黍稷為<lb/>
　酒食獻之以祀先祖既又迎尸使處神坐而食之為<lb/>
　其嫌不飽祝以主人之辭勸之所以助孝子受大福<lb/>
　也　王氏曰古之明王黍稷成倉庾實其成民如此<lb/>
　然後可以致力於鬼神　虞惇按少牢饋食禮尸升<lb/>
　筵祝主人皆拜妥尸尸答拜遂坐尸告飽祝侑曰皇<lb/>
<pb n="13a"/>
　尸未實侑尸又食主人不言拜侑尸又三飯所謂以<lb/>
　妥以侑也　朱氏曰此章主酒食言<lb/>
濟濟蹌蹌絜爾牛羊以徃烝嘗或剥或亨或肆或将祝<lb/>
祭于祊祀事孔明先祖是皇神保是饗孝孫有慶報以<lb/>
介福萬夀無疆<hi>亨古普郎反枋古音方慶古音羗後並同平上通韻</hi>
　賦也　毛傳濟濟蹌蹌言有容也　鄭箋冬祭曰烝<lb/>
　秋祭曰嘗剥解剥其皮也　毛傳亨飪之也肆陳也<lb/>
<pb n="13b"/>
　　鄭箋将進也　毛傳祊廟門内也　鄭箋孔甚也<lb/>
　　朱註明備也著也　毛傳皇大保安也　朱註孝<lb/>
　孫主祭者也<lb/>
　孔疏古之明王其助祭之臣威儀蹌蹌濟濟然甚皆<lb/>
　敬慎乃鮮潔所祀之牛羊為烝嘗之祭周禮祭祀之<lb/>
　聫事司徒奉牛司馬奉羊六牲各有司也既潔此牲<lb/>
　其治之亦各有職或解剥之者或烹煮之者或肆其<lb/>
　骨體於俎者或奉持而進之者　鄭箋孝子不知神<lb/>
<pb n="14a"/>
　之所在故使祝博求之平生門内之旁待賔客之處<lb/>
　祀禮於是甚明故先祖精氣歸暀之其神安而享其<lb/>
　祭祀　孔疏本其生存謂之祖言其精氣謂之神神<lb/>
　既歆饗之故令孝孫有慶賜之事報之以大福使得<lb/>
　萬年之夀無疆竟也　王氏曰凡祭祼鬯求諸隂焫<lb/>
　蕭求諸陽索祭祝於祊求於隂陽之間夫遊魂為變<lb/>
　無不之無不在求之不可一所故祝祭於祊而祀事<lb/>
　孔明也　朱氏曰此章主牛羊言祝祭於祊以下始<lb/>
<pb n="14b"/>
　行祀禮<lb/>
執爨踖踖為俎孔碩或燔或炙君婦莫莫為豆孔庶為<lb/>
賔為客獻酬交錯禮儀卒度笑語卒獲神保是格報以<lb/>
介福萬夀攸酢<hi>去入通韻</hi>
　賦也　毛傳爨饔爨廪爨也　朱註踖踖敬也俎所<lb/>
　以載牲體也碩大也　鄭箋燔燔肉也炙炙肝也皆<lb/>
　從獻之俎也　吕氏曰為俎孔碩謂薦熟也或燔或<lb/>
　炙謂從獻也　孔疏特牲主人獻尸賔長以肝從主<lb/>
<pb n="15a"/>
　婦獻尸兄弟以燔從　鄭箋君婦后也凡嫡妻稱君<lb/>
　婦事舅姑之稱也　毛傳莫莫清静而敬至也豆内<lb/>
　羞庶羞也　孔疏天官九嬪贊后薦徹豆籩是后夫<lb/>
　人主供籩豆也庶衆也　朱註賔客筮而戒之使助<lb/>
　祭者也　鄭箋主人酌賔曰獻賔飲主人曰酢主人<lb/>
　又自飲酌賔曰醻至旅而爵交錯以徧　毛傳東西<lb/>
　為交邪行為錯　鄭箋卒盡也　毛傳度法度也<lb/>
　鄭箋古者於旅也語　朱註獲得其宜也　鄭箋格<lb/>
<pb n="15b"/>
　來酢報也<lb/>
　孔疏執爨有俯仰之容君婦有清静之徳俎豆肥羙<lb/>
　獻酬得法以事鬼神鬼神安之報以多福　虞惇按<lb/>
　此章言俎豆燔炙及獻酬之事　坊記子曰七日戒<lb/>
　三日齋承一人焉以為尸過之者趨走以致敬也醴<lb/>
　酒在室醍酒在堂澄酒在下示民不淫也尸飲三衆<lb/>
　賔飲一示民有上下也因其酒肉聚其宗族以教民<lb/>
　睦也故堂上觀乎室堂下觀乎上詩云禮儀卒度笑<lb/>
<pb n="16a"/>
　語卒獲<lb/>
我孔熯矣式禮莫愆工祝致告徂賚孝孫苾芬孝祀神<lb/>
嗜飲食卜爾百福如幾如式既齊既稷既匡既勅永錫<lb/>
爾極時萬時億<hi>熯愆孫平上通韻</hi>
　賦也　鄭箋我我孝孫也　朱註熯竭也　董氏曰<lb/>
　式用也　毛傳善其事曰工賚予也　鄭箋苾芬馨<lb/>
　香也卜予也　毛傳幾期式法也　王氏曰齊整也<lb/>
　　毛傳稷疾也　王氏曰匡正也　蘇氏曰勅戒也<lb/>
<pb n="16b"/>
　　陳氏曰極中也<lb/>
　蘇氏曰禮行既久筋力竭矣而式禮莫愆敬之至也<lb/>
　於是祭将畢祝致神意以嘏主人曰爾飲食芳潔故<lb/>
　報爾以福禄使其來如幾其多如法爾禮容莊敬将<lb/>
　事敏疾誠正慎固故報爾以中和應萬物而不匱言<lb/>
　各隨其事而報之以其類也　嚴氏曰不言錫福而<lb/>
　言錫極者建其有極則五福備也　鄭箋此皆嘏辭<lb/>
　之意　孔疏少牢嘏辭云皇尸命工祝承致多福無<lb/>
<pb n="17a"/>
　疆於汝孝孫來汝孝孫使汝受禄於天宜稼於田眉<lb/>
　夀百年勿替引之是大夫之嘏辭也天子嘏辭無以<lb/>
　言之永錫爾極時萬時億是其辭之畧　虞惇曰此<lb/>
　章祝致神意告主人使受嘏也<lb/>
禮儀既備鐘鼓既戒孝孫徂位工祝致告神具醉止皇<lb/>
尸載起鼓鐘送尸神保聿歸諸宰君婦廢徹不遲諸父<lb/>
兄弟備言燕私<hi>平上去通韻告字不入韻</hi>
　賦也　鄭箋戒戒諸在廟中者以祭禮畢也徂位孝<lb/>
<pb n="17b"/>
　孫徃位堂下西面立也致告祝傳尸意告利成也具<lb/>
　皆也　朱註皇尸者尊稱之也　鄭箋鼓鐘尸出入<lb/>
　奏肆夏也神安歸者歸於天也　錢氏曰諸宰膳夫<lb/>
　及其屬也　鄭箋廢去也諸宰徹去諸饌君婦籩豆<lb/>
　而已不遲以疾為敬也　孔疏燕私燕而盡其私恩<lb/>
　也<lb/>
　鄭箋尸節神者也神醉而尸謖送尸而神歸祭祀畢<lb/>
　歸賔客之俎同姓則留與之燕所以尊賔客親骨肉<lb/>
<pb n="18a"/>
　也　孔疏此受嘏之後言祭畢告利成送尸徹饌與<lb/>
　同姓燕之事　朱註鬼神無形醉而歸者誠敬之至<lb/>
　如見之也　李氏曰尸在廟門外則疑於臣故送迎<lb/>
　尸皆廟門為斷　孔疏特牲告利成云主人出立於<lb/>
　戸外西南少牢告利成云主人出立於阼階上西面<lb/>
　是尊者出稍逺也孝孫徂位明逺於大夫故知至堂<lb/>
　下也特牲告利成即云尸謖祝前主人降少牢祝告<lb/>
　利成即云祝入尸謖主人降此二者皆祝告主人以<lb/>
<pb n="18b"/>
　利成是致尸意也孝子之事尸有尊親及賔客之義<lb/>
　命當由尊者出讓當從賔客來禮畢義由於尸非主<lb/>
　人所當先發故知祝告主人以利成也利養也言孝<lb/>
　子之養禮畢周禮膳夫云凡王祭祀賔客則徹王之<lb/>
　胙俎胙俎最尊也其餘則其屬徹之矣特牲少牢皆<lb/>
　云祝執其俎以出是祭畢賔客歸之俎也特牲云祝<lb/>
　命徹胙俎豆籩設於東序下注云設於東序下亦将<lb/>
　私燕也是祭末為燕私之事同姓則留與之燕也<lb/>
<pb n="19a"/>
樂具入奏以綏後禄爾殽既将莫怨具慶既醉既飽小<lb/>
大稽首神嗜飲食使君夀考孔惠孔時維其盡之子子<lb/>
孫孫勿替引之<hi>奏古則故友後並同奏禄去入通韻</hi>
　賦也　毛傳綏安将行也　鄭箋大小猶長㓜也惠<lb/>
　順也　毛傳替廢引長也<lb/>
　鄭箋燕而祭時之樂復皆入奏以安後日之福禄骨<lb/>
　肉歡而君之福禄安也　朱註於祭既受禄矣故以<lb/>
　燕為将受後禄而安之也爾殽既進與燕之人無有<lb/>
<pb n="19b"/>
　怨者而皆歡慶醉飽稽首而言曰向者之祭神既嗜<lb/>
　君飲食矣是以使君夀且考也又言君之祭祀甚順<lb/>
　於禮甚得其時無所不盡子子孫孫當不廢而引長<lb/>
　之也　孔疏上云備言燕私故此章即陳燕私之事<lb/>
　祭在廟燕在寝燕祭不同樂而云具入者歌詠雖異<lb/>
　樂器則同故皆入也神嗜飲食以下是慶辭也　吕<lb/>
　氏曰楚茨極言祭祀事神受福之節致詳致備所以<lb/>
　推明先王致力於民者盡則致力於神者詳觀其威<lb/>
<pb n="20a"/>
　儀之盛物品之豐所以交神明逮羣下至於受福無<lb/>
　疆者非徳盛政修何以致之　孔叢子孔子曰於楚茨<lb/>
　見孝子之思祭也<lb/>
　　楚茨六章章十二句<lb/>
　　　虞惇按朱註此詩述公卿有田禄者力於農事<lb/>
　　　以奉宗廟之祭不主序陳古之說下信南山甫<lb/>
　　　田大田意略同未詳何據五章鼓鐘送尸註云<lb/>
　　　尸出入奏肆夏也肆夏是天子之禮毛鄭主思<lb/>
<pb n="20b"/>
　　　古明王故引周禮為説朱子主公卿奉祭則不<lb/>
　　　當仍肆夏之文郊特牲大夫之奏肆夏也由趙<lb/>
　　　文子始也是卿大夫不得奏肆夏矣今仍舊說<lb/>
　信南山刺幽王也不能修成王之業疆理天下以奉<lb/>
　禹功故君子思古焉<lb/>
　　劉氏曰天下之土昔為水之所汨禹决九川距四<lb/>
　　海濬畎澮距川暨稷奏庶艱食蒸民乃粒萬邦作<lb/>
　　乂弼成五服至於五千是田法成於禹稷久矣夏<lb/>
<pb n="21a"/>
　　道衰而公劉紹興后稷之業商道廢而太王王季<lb/>
　　緒理公劉之遺文武既有天下周公輔成王廣五<lb/>
　　服為九服推后稷之法以踐禹功遂成畎澮於天<lb/>
　　下至於幽王政煩賦重田萊多荒饑饉降喪民卒<lb/>
　　流亡畎畝之政不修是以夫間之遂不距於溝畛<lb/>
　　下之溝不距於洫涂下之洫不距於澮道下之澮<lb/>
　　不距於川路下之川不距於海是所謂不能修成<lb/>
　　王之業疆理天下以奉禹功也疆理者川自六鄉<lb/>
<pb n="21b"/>
　　而距於海路自荒服而達於畿之謂也　申公説<lb/>
　　王者勸農而禱祀之詩<lb/>
信彼南山維禹甸之畇畇原隰曾孫田之我疆我理南<lb/>
東其畝<hi>平去通韻畝滿以反</hi>
　賦也　董氏曰南山終南山也　毛傳甸治也畇畇<lb/>
　墾辟貌曾孫成王也　孔疏曾重也自曾祖以至無<lb/>
　窮皆得稱曾孫　毛傳疆畫經界也理分地理也<lb/>
　王氏曰疆者為之大界理者定其溝塗<lb/>
<pb n="22a"/>
　孔疏信乎彼南山之野得成平田可種殖者本禹之<lb/>
　所治也今畇畇然原隰墾闢則又曾孫成王所田之<lb/>
　正經界之疆分土宜之理隨勢之便南東其畝逺修<lb/>
　禹之功焉　劉氏曰其遂東入於溝則其畝南矣其<lb/>
　遂南入於溝則其畝東矣　王氏曰言信彼者見幽<lb/>
　王之時王政衰矣不明乎得失之迹者聞有道先王<lb/>
　之事則疑其不能如彼故也　朱氏曰将言原隰墾<lb/>
　闢之事故推其始自禹盡力溝洫然後后稷播種之<lb/>
<pb n="22b"/>
　功可施是農功自禹始也禹貢咸則三壌成賦中邦<lb/>
　則邱甸之法亦始於禹矣　鄭箋六十四井為甸甸<lb/>
　方八里居一成之中成方十里出兵車一乗以為賦<lb/>
　法　孔疏孫毓曰禹平水土除洪水之災當此之時<lb/>
　未及丘甸其田也且井邑丘甸出於周法虞夏之制<lb/>
　未有聞焉而謂禹亦丘甸之者據論語禹盡力乎溝<lb/>
　洫是與周禮匠人井間有洫同也臯陶謨濬畎澮距<lb/>
　川是與匠人同間有澮專達於川同也是丘甸之法<lb/>
<pb n="23a"/>
　禹之所為也　徐氏曰周禮百畝為夫夫間有遂深<lb/>
　廣各二尺遂上有徑十夫為井井間有溝深廣各四<lb/>
　尺溝上有畛百夫有洫深廣各八尺洫上有涂千夫<lb/>
　有澮廣二尋深二仞澮上有道萬夫有川大水通流<lb/>
　非人力所治故不載其廣深焉遂之水達於溝溝達<lb/>
　於洫以次而達於川以資畜洩備旱潦凡地西北髙<lb/>
　東南下水避髙而就下南東其畝者或東或南順地<lb/>
　勢及水之所趨也　春秋傳先王疆理天下物土之<lb/>
<pb n="23b"/>
　宜而布其利故詩曰我疆我理南東其畝<lb/>
上天同雲雨雪雰雰益之以霡霂既優既渥既霑既足<lb/>
生我百穀<lb/>
　賦也　朱註同雲雲一色也　毛傳雰雰雪貌小雨<lb/>
　曰霡霂<lb/>
　鄭箋隂陽和風雨時冬有積雪春而益之以小雨潤<lb/>
　澤則饒洽　陸氏曰三農之事雪欲盛而徧故言雰<lb/>
　雰雨欲小而潤故言霡霂<lb/>
<pb n="24a"/>
疆埸翼翼黍稷彧彧曾孫之穡以為酒食畀我尸賔夀<lb/>
考萬年<hi>彧古于逼反</hi>
　賦也　毛傳埸畔也　朱註翼翼整飭貌　毛傳彧<lb/>
　彧茂盛貌　鄭箋歛穫曰穡畀與也以黍稷為酒食<lb/>
　至祭祀則以畀尸與賔尊尸與賔所以敬神也<lb/>
　劉氏曰隂陽和萬物遂而人心懽恱以奉宗廟則神<lb/>
　降之福故夀考萬年也　邱氏曰與尸謂獻熟食并<lb/>
　酌齊獻尸是也與賔謂助祭之賔酌齊獻尸尸因酌<lb/>
<pb n="24b"/>
　以酢賔并祭畢燕同姓於寢是也此祭始終用酒食<lb/>
　之事<lb/>
中田有廬疆埸有瓜是剥是菹獻之皇祖曾孫夀考受<lb/>
天之祜<hi>瓜音孤平上通韻</hi>
　賦也　鄭箋中田田中也　曹氏曰菹淹菜也<lb/>
　蘇氏曰田中為廬以便田事疆埸種瓜以盡地利<lb/>
　孔疏古者宅在都邑田於外野農時則出而就田湏<lb/>
　有廬舍於田中種榖於畔上種瓜所以便地也瓜新<lb/>
<pb n="25a"/>
　熟獻於天子剥削淹漬以為菹以供祭祀　鄭箋獻<lb/>
　於先祖者貴四時之異物順孝子之心也　後漢書<lb/>
　注春秋井田記人受田百畝公田十畝廬舎在内貴<lb/>
　人也公田次之重公也私田在外賤私也　邱氏曰<lb/>
　公田百畝内除二十畝為八家治田之廬　錢氏曰<lb/>
　自穪以上皆稱祖不言穪者據逺以該近<lb/>
祭以清酒從以騂牡享于祖考執其鸞刀以啓其毛取<lb/>
其血膋<hi>平上通韻</hi>
<pb n="25b"/>
　賦也　鄭箋清𤣥酒也酒鬱鬯五齊三酒也　毛傳<lb/>
　騂牡周尚赤也鸞刀刀有鸞者　鄭箋膋脂膏也<lb/>
　鄭箋祭之禮先以鬱鬯降神然後迎牲享于祖考納<lb/>
　亨時也毛以告純血以告殺膋以升臭合之黍稷實<lb/>
　之於蕭合馨香也　劉氏曰王躬執鸞刀以啓牲耳<lb/>
　之毛豆薦其血蕭爇其膋　虞惇按祭義祭之日君<lb/>
　牽牲既入廟門麗於碑卿大夫祖而毛牛尚耳鸞刀<lb/>
　以刲取膟膋乃退執其鸞刀乃卿大夫之事非王親<lb/>
<pb n="26a"/>
　殺也　郊特牲周人尚臭灌用鬯臭鬱合鬯臭隂達<lb/>
　於淵泉灌以圭璋用玉氣也既灌然後迎牲致隂氣<lb/>
　也蕭合黍稷臭陽達於墻屋故既奠然後焫蕭合羶<lb/>
　薌凡祭慎諸此魂氣歸於天形魄歸於地故祭求諸<lb/>
　隂陽之義也<lb/>
是烝是享苾苾芬芬祀事孔明先祖是皇報以介福萬<lb/>
夀無疆<hi>平上通韻</hi>
　賦也　毛傳烝進也　董氏曰苾苾芬芬香氣上達<lb/>
<pb n="26b"/>
　也　呉氏曰一章疆理修二章雨雪時三章黍稷盛<lb/>
　四章菜菹具五章犠牲備六章祀事成也<lb/>
　　信南山六章章六句<lb/>
　　　虞惇按維禹甸之甸治也毛傳為正鄭箋則推<lb/>
　　　原其制之所自起也朱註云此詩大指畧與楚<lb/>
　　　茨同<lb/>
　甫田刺幽王也君子傷今而思古焉<lb/>
　　申公說農事既成祀田祖而并犒農夫之詩　嚴<lb/>
<pb n="27a"/>
　　氏曰甫田述徹法興甿秋報春祈及省耕納稼之<lb/>
　　事<lb/>
倬彼甫田嵗取十千我取其陳食我農人自古有年今<lb/>
適南畝或耘或耔黍稷薿薿攸介攸止烝我髦士<lb/>
　賦也　毛傳倬明貌　孔䟽甫大也　朱註十千公<lb/>
　田所取之數也一成之田九萬畝公取十千畝九一<lb/>
　之法也陳陳粟也　吕氏曰今今盛王時也　毛傳<lb/>
　耘除草也耔雝本也　朱註薿薿茂盛貌　王氏曰<lb/>
<pb n="27b"/>
　介助止息也　毛傳烝進髦俊也<lb/>
　嚴氏曰幽王政繁賦重故詩人思古什一之法　鄭<lb/>
　箋嵗取十千於井田之法則一成之數也九夫為井<lb/>
　井税一夫其田百畝井十為通通稅十夫其田千畝<lb/>
　通十為成成方十里成稅百夫其田萬畝所謂十千<lb/>
　也上地榖畝一鍾倉廪有餘取其陳以食農人所以<lb/>
　紓官之積滯亦使民愛存新榖自古豐年之法如此<lb/>
　　蘇氏曰一成之田嵗取萬畝以供國用又取其陳<lb/>
<pb n="28a"/>
　積以時發歛以助農夫之乏困此自古有年之法也<lb/>
　　朱註積之久而有餘於是存其新而散其舊以食<lb/>
　農人所謂補不足助不給也　朱氏曰今適南畝省<lb/>
　耕也　吕氏曰周王親適南畝見農夫散布田野或<lb/>
　耘或耔黍稷薿然而盛乃相助而休息之又於其間<lb/>
　進其髦俊者以勞勉之古者士出於農而工商不與<lb/>
　焉管仲曰農之子恒為農野處而不暱其秀民之能<lb/>
　為士者必足頼也　毛傳治田得榖俊士以進　孔<lb/>
<pb n="28b"/>
　疏倉廩實知禮節豐年多獲故髦士得進　蘇氏曰<lb/>
　進其髦俊者如漢寵力田之類歟　漢書食貨志后<lb/>
　稷始甽田以二耜為耦廣尺深尺為甽長終畝一畝<lb/>
　三甽一夫三百甽而播種於甽中苖生葉以上稍耨<lb/>
　壠草因壝其土以附苖根故其詩曰或芸或芓黍稷<lb/>
　儗儗芸除草也芓附根也言苖稍壯每耨輙附根比<lb/>
　盛暑壠盡而根深能風與旱故薿薿而盛　虞惇曰<lb/>
　三代有補助之法無賒貸之法畜積有餘則發其陳<lb/>
<pb n="29a"/>
　以濟農夫之困乏先王所謂損上益下勸農力本之<lb/>
　道也春秋時始有施舍己責之事而陳氏遂以家量<lb/>
　貸公量收取齊國其後王安石泥周禮國服之息剏<lb/>
　行青苖新法而天下幾亂葢自三代而下有賒貸而<lb/>
　無補助矣<lb/>
以我齊明與我犧羊以社以方我田既臧農夫之慶琴<lb/>
瑟擊鼓以御田祖以祈甘雨以介我稷黍以穀我士女<lb/>
　賦也　朱註齊粢同曲禮稷曰明粢　鄭箋犧羊純<lb/>
<pb n="29b"/>
　色之羊也　毛傳社后土也方迎四方氣於郊也<lb/>
　鄭箋御迎也　毛傳田祖先嗇也　鄭箋介助也<lb/>
　毛傳榖善也<lb/>
　鄭箋以潔粢豐盛與純色之羊秋祭社與四方為五<lb/>
　榖成熟報其功也田事巳善則慶賜農夫謂大蜡之<lb/>
　時勞農以休息之也年不順成則八蜡不通至孟春<lb/>
　月又設樂以迎祭先嗇謂郊後始耕也求甘雨佑助<lb/>
　我禾稼我當以養士女也周禮曰凡國祈年於田祖<lb/>
<pb n="30a"/>
　吹幽雅擊土鼓以樂田畯　王氏曰作樂以御田祖<lb/>
　農事終則有始也介黍稷以榖士女樂嵗士女多頼<lb/>
　也　朱氏曰上五句言報成之祭下五句言祈年之<lb/>
　祭　孔疏社者五土之神能生萬物者以古之有大<lb/>
　功者配之祭法曰共工氏之覇九州也其子曰后土<lb/>
　能平九州故祀以為社句龍職主土地故謂其官為<lb/>
　后土死以配神社而祭之曲禮曰天子祭四方嵗徧<lb/>
　注謂祭五官之神於四郊也句芒在東祝融后土在<lb/>
<pb n="30b"/>
　南蓐收在西𤣥冥在北是也祀在秋而并言四方者<lb/>
　葢常祀嵗徧此秋成報功總祭之也社為隂祀其犧<lb/>
　用純黒色其方祀則各以其方之色也周禮大司馬<lb/>
　羅弊致禽以祀祊注祊當為方秋田主祭四方報成<lb/>
　萬物詩曰以社以方是報祭四方在仲秋也郊特牲<lb/>
　注先嗇若神農春官籥章注田祖始耕田者謂神農<lb/>
　也祖始也始教造田謂之田祖先為稼穡謂之先嗇<lb/>
　神其農業謂之神農名殊而實同也<lb/>
<pb n="31a"/>
曾孫來止以其婦子饁彼南畝田畯至喜攘其左右嘗<lb/>
其㫖否禾易長畝終善且有曾孫不怒農夫克敏<hi>右有俱音以敏古音每後同</hi>
　賦也　鄭箋饁饋也田畯司嗇也　蘇氏曰攘取也<lb/>
　　毛傳易治也長畝竟畝也敏疾也<lb/>
　孔疏王者非特為民報祭祈年又親循畎畝以勸之<lb/>
　　朱氏曰王者省耕見農夫之婦子以酒食饋於南<lb/>
　畝見田畯徃來其間喜而攘取左右之饋以嘗其㫖<lb/>
<pb n="31b"/>
　否見禾之易治竟畝如一知其終善而且多　吕氏<lb/>
　曰此言省耕之時王者在上耕者在下田畯徃來其<lb/>
　間勸勞而撫摩之熈然其若一家也不曰喜而曰不<lb/>
　怒者若不敏於農則怒矣葢喜怒欣戚專在於農也<lb/>
曾孫之稼如茨如梁曾孫之庾如坻如京乃求千斯倉<lb/>
乃求萬斯箱黍稷稻梁農夫之慶報以介福萬夀無疆<lb/>
　賦也　鄭箋稼禾也謂有藁者也茨屋葢也　毛傳<lb/>
　梁車梁也　鄭箋庾露積榖也坻水中髙地也　毛<lb/>
<pb n="32a"/>
　傳京髙丘也　朱註箱車箱也<lb/>
　吕氏曰溥天之下莫非王土凡土所生者皆曾孫之<lb/>
　稼也　鄭箋禾稼委積於是求千倉以處之萬車以<lb/>
　載之言年豐收入踰前也　朱氏曰黍稷稻梁既無<lb/>
　所不有農夫相與慶於下謂此皆君賜也何以報之<lb/>
　神助君以福至萬年之永乃所以為報也　錢氏曰<lb/>
　此承上章農夫克敏而預期其秋成大有終歸恩於<lb/>
　上也<lb/>
<pb n="32b"/>
　　甫田四章章十句<lb/>
　　　虞惇按我取其陳二句鄭箋云倉廪有餘民得<lb/>
　　　賒貰取食之此説非也三代有補助而無賒貸<lb/>
　　　王介甫疑周禮國服之息一語新法幾亂天下<lb/>
　　　經學之誤流毒如此立言不可不慎倬彼甫田<lb/>
　　　鄭以甫為夫云太古以丈夫税田曾孫來止一<lb/>
　　　章鄭改攘為饟喜為饎云成王出觀農事親與<lb/>
　　　后世子行亦鑿説也攸介攸止二句鄭以介為<lb/>
<pb n="33a"/>
　　　舍云於廬舍及所止息處以道藝相講肄亦屬<lb/>
　　　迂濶曾孫之稼鄭云上古稅法近者納總逺者<lb/>
　　　納粟米説亦褊陋皆不取朱集註此述公卿有<lb/>
　　　田禄者力於農事以奉方社田祖之祭而卒章<lb/>
　　　末二句云此皆頼農夫之慶而得之是宜報以<lb/>
　　　介福使之萬夀無疆也以萬夀無疆頌農夫恐<lb/>
　　　於理未安朱子説詩有極疎脱者此其類也<lb/>
　大田刺幽王也言矜寡不能自存焉<lb/>
<pb n="33b"/>
　　孔疏此亦思古之詩序不言者承上篇而畧之也<lb/>
　　　申公説農夫報上之詩　錢氏曰周禮春官籥<lb/>
　　章職云凡國祈年於田祖龡豳雅擊土鼓以樂田<lb/>
　　畯朱子疑楚茨信南山甫田大田四詩為豳雅何<lb/>
　　氏為之説曰此篇及甫田二詩篇中皆言田祖故<lb/>
　　禮用以迎年於田祖也又皆稱田畯故禮吹之於<lb/>
　　籥以樂田畯也似於理為近矣<lb/>
大田多稼既種既戒既備乃事以我覃耜俶載南畝播<lb/>
<pb n="34a"/>
厥百榖既庭且碩曾孫是若<hi>上去通韻稼字不入韻</hi>
　賦也　孔疏種擇其種也　朱註戒飭其具也　毛<lb/>
　傳覃利也　許氏曰耜耒端木也　孔疏俶始載事<lb/>
　也　毛傳庭直也　鄭笺碩大若順也<lb/>
　鄭箋大田謂地肥羙可墾耕多為稼可以授民者也<lb/>
　将稼者必先相地之宜而擇其種季冬命民出五種<lb/>
　計耦耕事修耒耜具田器此之謂戒是既備矣至孟<lb/>
　春土長冐橛陳根可㧞而事之　蘇氏曰取其利耜<lb/>
<pb n="34b"/>
　而始事於南畝既耕而播之其耕之也勤而種之也<lb/>
　時故苖之生者皆條直而茂大以順王之所欲　吕<lb/>
　氏曰大田多稼總言之也既種既戒以下至於卒章<lb/>
　自始及末以次陳之也<lb/>
既方既皁既堅既好不稂不莠去其螟螣及其蟊賊無<lb/>
害我田穉田祖有神秉畀炎火<hi>火音毁上去通韻</hi>
　賦也　鄭箋方房也謂孚甲始生而未合時也　毛<lb/>
　傳實未堅者曰皁稂童梁也莠似苖者也食心曰螟<lb/>
<pb n="35a"/>
　食葉曰螣食根曰蟊食節曰賊　許氏曰穉㓜禾也<lb/>
　　陸氏曰秉執持也<lb/>
　鄭箋盡生房矣盡成實矣盡堅熟矣盡齊好矣而無<lb/>
　稂莠擇種之善民力之專時氣之和所致之　孔疏<lb/>
　蟲災禾穉者偏甚故願田祖之神持此四蟲付與炎<lb/>
　火使自消亡　吕氏曰此禱辭也<lb/>
有渰萋萋興雨祈祈雨我公田遂及我私彼有不穫穉<lb/>
此有不斂穧彼有遺秉此有滯穗伊寡婦之利<hi>平去通<pb n="35b"/>韻</hi>
　賦也　毛傳渰雲興貌　朱註萋萋盛貌　毛傳祈<lb/>
　祈徐也　朱註公田者方里而井井九百畝中為公<lb/>
　田八家皆私百畝而同養公田也　孔疏穧禾之鋪<lb/>
　而未束者秉刈禾之把也滯穗滯漏之禾穗也<lb/>
　王氏曰雲欲盛盛則多雨雨欲徐徐則入土　鄭箋<lb/>
　古者隂陽和風雨時其來祈祈然而不暴疾其民之<lb/>
　心先公後私願天雨於公田因及私田民怙君徳䝉<lb/>
<pb n="36a"/>
　其餘惠也百榖既多種同齊熟收刈遽促力所不足<lb/>
　而有不穫不斂遺秉滯穗故聼矜寡取之以為利<lb/>
　朱註此見其豐成有餘而不盡取又與鰥寡共之葢<lb/>
　既足為不費之恵而亦不棄於地也　李氏曰矜寡<lb/>
　孤獨民之窮而無告者地官遺人門闗之委積以養<lb/>
　老孤則官自有常餼矣在上有常餼在下有遺秉滯<lb/>
　穗此所以各得其所也　漢書蕭望之曰爰及矜人<lb/>
　哀此鰥寡上惠下也雨我公田遂及我私下急上也<lb/>
<pb n="36b"/>
曾孫來止以其婦子饁彼南畝田畯至喜來方禋祀以<lb/>
其騂黑與其黍稷以享以祀以介景福<lb/>
　賦也　朱註精意以享謂之禋　鄭箋騂騂牲也黑<lb/>
　黝牲也　吕氏曰來南方則用騂牡來北方則用黑<lb/>
　牡　劉氏曰王以其西成乃出郊省民之斂　孔疏<lb/>
　時耕者皆以其婦子同饁彼農人於南畝之中田畯<lb/>
　既至喜樂其勤故得成穫王之來則又於四方之神<lb/>
　禋敬而潔祀焉以其牲或赤或黑與其黍稷之粢盛<lb/>
<pb n="37a"/>
　以獻以祀神饗之而報以大福所以常得年豐也<lb/>
　朱註四方各用其方色之牲言騂黑者舉南北以見<lb/>
　其餘也<lb/>
　　大田四章二章章八句二章章九句<lb/>
　　　虞惇按鄭箋俶載南畝俶讀為熾載讀為菑康<lb/>
　　　成喜改字以就已説不可從也以其騂黑畧從<lb/>
　　　鄭氏朱註此詩為農夫之辭以頌羙其上若以<lb/>
　　　答前篇之意竊意曾孫主祭之稱農夫稱公上<lb/>
<pb n="37b"/>
　　　為曾孫恐未安亦未知朱子何所據也<lb/>
　瞻彼洛矣刺幽王也思古明王能爵命諸侯賞善罰<lb/>
　惡焉<lb/>
瞻彼洛矣維水泱泱君子至止福禄如茨韎韐有奭以<lb/>
作六師<hi>首二句無韻合三章為韻猶東山之首二句也</hi>
　毛傳興也　王氏曰洛水名東都之所在也　毛傳<lb/>
　泱泱深廣貌　孔疏君子諸侯也　鄭箋爵命為福<lb/>
　賞賜為禄如茨喻多也　毛傳韎韐茅蒐染草也<lb/>
<pb n="38a"/>
　孔疏韎韐韠也用茅蒐之草染之其草色赤也奭赤<lb/>
　貌　朱註韠合韋為之周官所謂韋弁服也　王氏<lb/>
　曰周官凡有兵事韋弁服左傳所謂韎韋之跗注是<lb/>
　也　朱註作起也　毛傳天子六軍　李氏曰天子<lb/>
　六鄉六遂當十二軍而止六軍葢六鄉為正軍六遂<lb/>
　為副卒也<lb/>
　王氏曰瞻彼洛矣者思古之明王見其地而不見其<lb/>
　人也　鄭箋洛水泱泱喻古明王恩澤深廣也君子<lb/>
<pb n="38b"/>
　至止謂來受爵命者也<lb/>
瞻彼洛矣維水泱泱君子至止鞞琫有珌君子萬年保<lb/>
其家室<lb/>
　興也　毛傳鞞容刀鞞也琫上飾珌下飾也天子玉<lb/>
　琫而珧珌諸侯盪琫而璆珌大夫鐐琫而鏐珌士珕<lb/>
　琫而珕珌　王氏曰既爵命之又賜予備物如此<lb/>
　劉氏曰天子尊賢樂善非徒爵命其一身又将世其<lb/>
　子孫俾克安於封土焉<lb/>
<pb n="39a"/>
瞻彼洛矣維水泱泱君子至止福禄既同君子萬年保<lb/>
其家邦<lb/>
　興也　朱註同猶聚也<lb/>
　嚴氏曰當是之時朝覲㑹同四海來假爵賞征伐自<lb/>
　天子出何其盛也今泱泱之水猶昔也而盛事不可<lb/>
　得見矣故傷而思之<lb/>
　　瞻彼洛矣三章章六句<lb/>
　　　虞惇按朱註此天子㑹諸侯於東都以講武事<lb/>
<pb n="39b"/>
　　　而諸侯羙天子之詩葢本魯詩說也今按韎韐<lb/>
　　　乃将率之服非天子所御保其家邦亦非頌羙<lb/>
　　　天子之辭故今從毛鄭但鄭以諸侯世子除三<lb/>
　　　年之喪服士服而來亦太拘又以韎韐為祭服<lb/>
　　　之韠不若朱註之以為戎服也毛傳云洛宗周<lb/>
　　　溉浸水也此據周禮職方氏雍州其浸渭洛之<lb/>
　　　文然洛水出京兆上洛西山其流尚㣲而東都<lb/>
　　　之洛正天子㑹諸侯之處諸家俱云是東都之<lb/>
<pb n="40a"/>
　　　洛故易之<lb/>
　裳裳者華刺幽王也古之仕者世禄小人在位則讒<lb/>
　諂並進棄賢者之類絶功臣之世焉<lb/>
　　孔疏古者有世禄復有世位世禄者直食其先人<lb/>
　　之禄而不居其位不賢尚當然子若復賢則居父<lb/>
　　位矣　陳氏曰小人在位欲引進其私人故不使<lb/>
　　賢者之後復居位而棄絶之<lb/>
裳裳者華其葉湑兮我覯之子我心寫兮我心寫兮是<lb/>
<pb n="40b"/>
以有譽處兮<lb/>
　興也　毛傳裳裳猶堂堂也湑盛貌　劉氏曰之子<lb/>
　賢者功臣之子孫也<lb/>
　陳氏曰華葉上下相承而俱茂猶賢者前後相繼而<lb/>
　榮顯　朱註夫能使見者悦樂之如此則其有譽處<lb/>
　宜矣<lb/>
裳裳者華芸其黄矣我覯之子維其有章矣維其有章<lb/>
矣是以有慶矣<lb/>
<pb n="41a"/>
　興也　毛傳芸黄之盛也　朱註章文章也　蘇氏<lb/>
　曰其文粲然如華之盛也　朱註有文章斯有福慶<lb/>
　矣<lb/>
裳裳者華或黄或白我覯之子乗其四駱乗其四駱六<lb/>
轡沃若<lb/>
　興也　朱註言其車馬威儀之盛<lb/>
左之左之君子宜之右之右之君子有之維其有之是<lb/>
以似之<hi>宜音俄左宜平上通韻右有俱音以</hi>
<pb n="41b"/>
　賦也　鄭箋君子斥其先人也多才多藝有禮於朝<lb/>
　有功於國　朱氏曰言其先世之君子才全徳備以<lb/>
　左之則無所不宜以右之則無所不有是以其子孫<lb/>
　肖似之而如此也<lb/>
　朱氏曰此詩羙賢者之類功臣之世徳譽文章威儀<lb/>
　之盛似其先人以見不可廢絶之意葢周之先王於<lb/>
　國之子弟盡其教養之方故其成就若此雖更幽厲<lb/>
　之衰而不忘也　孔叢子孔子曰於裳裳者華見賢<lb/>
<pb n="42a"/>
　者世保其禄也<lb/>
　　裳裳者華四章章六句<lb/>
　　　虞惇按裳裳者華二句鄭以華喻君葉喻臣又<lb/>
　　　以我覯之子為古之明王其說多駁而不純不<lb/>
　　　足取也朱註此天子羙諸侯之詩葢以答瞻彼<lb/>
　　　洛矣也則又鑿空之說無所依據諸家唯讀詩<lb/>
　　　記為善今從之<lb/>
　北山之什十篇四十六章三百三十四句<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷三十一</head> <lb/>
    <p>
<pb n="1a"/>
欽定四庫全書<lb/>
　讀詩質疑卷三十一<lb/>
　　　　　　　　　　太僕寺少卿嚴虞惇撰<lb/>
　商頌<lb/>
　　鄭箋曰商者契所封之地有娀氏之女名簡狄者<lb/>
　　吞鳦卵而生契堯之末年舜舉為司徒有五教之<lb/>
　　功乃賜姓而封之世有官守十四世至湯受命伐<lb/>
　　夏桀定天下後世有中宗高宗此三王有受命中<lb/>
<pb n="1b"/>
　　興之功時有作詩頌之者商徳之壞武王伐紂乃<lb/>
　　以陶唐氏火正閼伯之墟封紂兄微子為宋公代<lb/>
　　武庚為商後其封域在禹貢徐州泗濵西及豫州<lb/>
　　盟豬之野自後政衰散亡商之禮樂七世至戴公<lb/>
　　時當宣王大夫正考父校商之名頌十二篇於周<lb/>
　　太師以那為首歸以祀其先王孔子録詩之時得<lb/>
　　五篇而已乃列之以備三頌著為後王之義監三<lb/>
　　代之成功法莫大於是矣問者曰列國政衰則變<lb/>
<pb n="2a"/>
　　風作宋何獨無乎曰有焉乃不録之王者之後時<lb/>
　　王所客也巡守述職不陳其詩亦示無貶黜客之<lb/>
　　義又問曰周太師何由得商頌曰周用六代之樂<lb/>
　　故有之　歐陽氏曰詩始終於周而録商頌何也<lb/>
　　曰聖人之意存一頌而有三益焉大商祖之徳一<lb/>
　　也予紂之不憾二也明武王周公之心三也曷為<lb/>
　　大商祖之徳曰頌具矣曷為予紂之不憾曰憫廢<lb/>
　　矣曷為明武王周公之心曰存商矣　蘇氏曰商<lb/>
<pb n="2b"/>
　　詩駿發而嚴厲蓋商人之風俗如此　朱氏曰史<lb/>
　　記宋襄公修行仁義欲為盟主其大夫正考父美<lb/>
　　之追道契湯高宗之所以興作商頌蓋本韓詩之<lb/>
　　説諸儒多惑之者今考商頌五篇皆天子之事非<lb/>
　　宋所宜有且其辭古奥亦不類周世之文而國語<lb/>
　　閔馬父之言亦與今序合韓詩太史公之説謬矣<lb/>
　那祀成湯也微子至於戴公其間禮樂廢壊有正考<lb/>
　甫者得商頌十二篇於周之太師以那為首<lb/>
<pb n="3a"/>
　　鄭箋禮樂廢壞者君怠於政不修祭祀朝聘養賢<lb/>
　　待賓之事有司忘其禮之儀制樂師失其聲之曲<lb/>
　　折由是散亡也自正考甫至孔子之時又無七篇<lb/>
　　矣正考甫孔子之先也其祖弗甫何以有宋而授<lb/>
　　厲公　孔疏自微子至戴公凡十君戴公當宣王<lb/>
　　時世本云宋涽公生弗甫何弗甫何生宋父宋父<lb/>
　　生正考甫正考甫生孔父嘉為宋司馬華督殺之<lb/>
　　而絶其世子木金父降為士木金父生祁父祁父<lb/>
<pb n="3b"/>
　　生防叔奔魯為防大夫防叔生伯夏伯夏生叔梁<lb/>
　　紇叔梁紇生仲尼則正考甫是孔子七世祖<lb/>
猗與那與置我鞉鼓奏鼓簡簡衎我烈祖湯孫春假綏<lb/>
我思成鞉鼓淵淵嘒嘒管聲既和且平依我磬聲於赫<lb/>
湯孫穆穆厥聲庸鼓有斁萬舞有奕我有嘉客亦不夷<lb/>
懌自古在昔先民有作温恭朝夕執事有恪顧予烝嘗<lb/>
湯孫之將<hi>猗那一句中自為韻</hi>
　賦也　毛傳猗歎辭那多也　王氏曰美商之樂歎<lb/>
<pb n="4a"/>
　而多之也　朱註置陳也　鄭箋鞉鼓鞉與鼓也<lb/>
　孔疏鞉鼓之小者　鄭箋簡簡和大也　毛傳衎樂<lb/>
　也　鄭箋烈祖成湯也　歐陽氏曰湯孫主祭之時<lb/>
　王也　朱註假格也　鄭箋綏安也安我所思而成<lb/>
　之謂神明來格也　王氏曰淵淵深也嘒嘒細也<lb/>
　鄭箋磬玉磬也　歐陽氏曰於赫湯孫於赫湯之孫<lb/>
　也　毛傳大鐘曰庸斁斁然盛也　鄭箋萬舞干舞<lb/>
　也　朱註奕奕然有次序也　朱註嘉客先代之後<lb/>
<pb n="4b"/>
　來助祭者也　毛傳夷悦也恪敬也　蘇氏曰將奉<lb/>
　也<lb/>
　蘇氏曰記曰商人尚聲臭味未成滌蕩其聲樂三闋<lb/>
　然後出迎牲故其祀成湯也取其所置鞉與鼓而奏<lb/>
　之以作樂以樂其烈祖成湯而湯孫奏此樂而薦之<lb/>
　以安我所思而成之人也於是鞉鼓管籥作於堂下<lb/>
　其聲依堂上之玉磬無相奪倫者至九獻之後鐘鼓<lb/>
　交作萬舞陳於庭而祭祀畢矣於時王者之後皆來<lb/>
<pb n="5a"/>
　助祭無不和悦者　朱註自古在昔先民有作温恭<lb/>
　朝夕執事有恪言恭敬之道古人所行不可忘也<lb/>
　虞惇曰言古人無不恭敬以臨事故今此之祭亦不<lb/>
　敢不恭敬也　蘇氏曰湯其尚顧予烝嘗哉此湯孫<lb/>
　之所奉者庶幾其顧之也　歐陽氏曰詩人述商王<lb/>
　祀其先祖成湯美其樂舞及其助祭諸侯與其執事<lb/>
　之臣皆由商王之能將其事也　孔疏王制曰天子<lb/>
　賜伯子男樂則以鞉將之鞉所以節樂是樂由鞉成<lb/>
<pb n="5b"/>
　也學記曰鼓無當於五聲五聲不得不和是樂之所<lb/>
　成在於鼔也　鄭箋禮記曰齋之日思其居處思其<lb/>
　笑語思其志意思其所樂思其所嗜齋三日乃見其<lb/>
　所為齋者祭之日入室僾然必有見乎其位周旋出<lb/>
　户肅然必有聞乎其容聲出户而聼愾然必有聞乎<lb/>
　其歎息之聲此之謂思成　蔡氏曰所謂有其誠則<lb/>
　有其神也　國語閔馬父曰昔正考父校商之名頌<lb/>
　十二篇於周太師以那為首其輯之亂曰自古在昔<lb/>
<pb n="6a"/>
　先民有作温恭朝夕執事有恪先聖王之傳恭猶不<lb/>
　敢專稱曰自古古曰在昔昔曰先民<lb/>
　　那一章二十二句<lb/>
　　　虞惇按置我鞉鼔毛鄭皆以置為植謂湯既受<lb/>
　　　命作濩樂改夏之制始植我鞉鼓故詩人歎美<lb/>
　　　之歐陽氏駁之云鞉非植鼓乃貫而搖之則置<lb/>
　　　之為植非也作樂是湯之一事鞉鼔是樂之一<lb/>
　　　器詩人頌湯不應遺大而舉小也湯孫奏假毛<lb/>
<pb n="6b"/>
　　　以湯孫為成湯鄭以湯孫為太甲按烈祖祀中<lb/>
　　　宗之詩殷武祀高宗之詩皆曰湯孫則知湯孫<lb/>
　　　不獨太甲也凡自太甲以下至於紂皆可稱湯<lb/>
　　　孫若以湯孫即成湯謂湯善為人子孫則一詩<lb/>
　　　之中方以湯為烈祖又以湯為湯孫詞理不倫<lb/>
　　　凡歐陽氏之説俱得之矣<lb/>
　烈祖祀中宗也<lb/>
　　鄭箋中宗殷王太戊湯之𤣥孫也有桑穀之異懼<lb/>
<pb n="7a"/>
　　而修徳殷道復興故表顯之號為中宗　孔疏禮<lb/>
　　王者祖有功宗有徳不毁其廟匡衡以為殷中宗<lb/>
　　周成宣王皆以時毁古文尚書説經稱中宗明其<lb/>
　　廟宗而不毁貢禹説王者宗有徳廟不毁宗而復<lb/>
　　毁非尊徳之義也劉歆亦言王制天子七廟三昭<lb/>
　　三穆與太祖而七七者其正法數也宗不在此數<lb/>
　　中宗變也苟有功徳則宗之故殷太甲曰太宗太<lb/>
　　戊曰中宗武丁曰高宗宗廟皆不毁鄭氏言殷六<lb/>
<pb n="7b"/>
　　廟者據其正者而言也契為始祖湯為受命王各<lb/>
　　立其廟與親廟四故六此六者不毁至於中興之<lb/>
　　主有徳則宗之宗無常數故不數二宗之廟也<lb/>
嗟嗟烈祖有秩斯祜申錫無疆及爾斯所既載清酤賚<lb/>
我思成亦有和羮既戒既平鬷假無言時靡有爭綏我<lb/>
眉壽黄耉無疆約軧錯衡八鸞鶬鶬以假以享我受命<lb/>
溥將自天降康豐年穰穰來假來饗降福無疆顧予烝<lb/>
嘗湯孫之將<hi>平上通韻羮字言字不入韻不必叶</hi>
<pb n="8a"/>
　賦也　鄭箋烈祖成湯也　毛傳秩常也申重也<lb/>
　鄭箋爾爾中宗也　朱註斯此所處也　毛傳酤酒<lb/>
　賚賜也　鄭箋和羮者五味調腥熟得節也　朱註<lb/>
　戒夙戒也平和平也　毛傳鬷總假大也　鄭箋約<lb/>
　軧轂飾也錯衡文衡也鸞在鑣四馬則八鸞鶬鶬聲<lb/>
　之和也　蘇氏曰溥廣將大也<lb/>
　蘇氏曰嗟乎我烈祖成湯有秩秩之福可以申錫於<lb/>
　無疆以及於爾中宗之所　孔疏故我今祀之既載<lb/>
<pb n="8b"/>
　清酒於尊酌以祼獻神明賜我所思而得成也　李<lb/>
　氏曰有清酒又有和羮如是可以盡其至誠矣　吕<lb/>
　氏曰儀禮載祭祀燕享每始言羮定蓋以羮熟為節<lb/>
　然後行禮定即戒平之謂也既載清酤亦有和羮言<lb/>
　祭之始也　歐陽氏曰執事之臣總無喧嘩又不交<lb/>
　侵其職位以見在廟之人皆肅恭而舉動得禮所以<lb/>
　神明錫以眉壽黄耉之福　朱註載清酤而既與我<lb/>
　以思成矣及進和羮而肅敬之至則又安我以眉壽<lb/>
<pb n="9a"/>
　黄耉之福也約軧錯衡八鸞鶬鶬者助祭之諸侯乗<lb/>
　是車以假以享於祖宗之廟也　曹氏曰諸侯助祭<lb/>
　者如此是我之受命大得萬國之歡心以事先王也<lb/>
　　李氏曰故自天降之以康寧使享豐年得備物而<lb/>
　祭神靈歆饗而降之福也　歐陽氏曰上云以享者<lb/>
　諸侯來助致享於神也下云來饗者神來至而歆饗<lb/>
　之也　朱註假之而祖考來假享之而祖考來饗則<lb/>
　降福無疆矣　王氏曰祀中宗而曰湯孫者有天下<lb/>
<pb n="9b"/>
　以湯故也<lb/>
　　烈祖一章二十二句<lb/>
　　　虞惇按序云祀中宗之詩而朱子以為祀成湯<lb/>
　　　之樂詩序辨云此詩未見其為祀中宗者然則<lb/>
　　　又何以見其必為祀成湯也鬷假朱子從中庸<lb/>
　　　作奏格鄭箋以為諸侯總至於廟升堂齊一今<lb/>
　　　按黄耇無疆以上是言主祭之人約軧錯衡以<lb/>
　　　下乃言助祭之諸侯不應於此先言諸侯之總<lb/>
<pb n="10a"/>
　　　至也經傳引詩互有異同亦不必改從奏格鄭<lb/>
　　　以亦有和羮喻諸侯有和順之徳者亦衍説也<lb/>
　𤣥鳥祀高宗也<lb/>
　　鄭箋高宗殷王武丁中宗𤣥孫之孫也有雊雉之<lb/>
　　異懼而修徳殷道復興故亦表顯之號為高宗<lb/>
　　書大傳武丁側身修行三年之後諸侯以重譯來<lb/>
　　朝者六國<lb/>
天命𤣥鳥降而生商宅殷土芒芒古帝命武湯正域彼<lb/>
<pb n="10b"/>
四方方命厥后奄有九有商之先后受命不殆在武丁<lb/>
孫子武丁孫子武王靡不勝龍旂十乗大糦是承邦畿<lb/>
千里維民所止肇域彼四海四海來假來假祁祁景員<lb/>
維河殷受命咸宜百禄是何<hi>乎上通韻</hi>
　賦也　毛傳𤣥鳥鳦也春分𤣥鳥降　朱註宅居也<lb/>
　　毛傳芒芒大貌　朱註古昔也帝上帝也　鄭箋<lb/>
　武湯有威武之徳者成湯也　虞惇按史記湯曰吾<lb/>
　甚武號為武王　朱註正治也　李氏曰域疆域也<lb/>
<pb n="11a"/>
　　王氏曰王制注殷湯更制中國方三千里之界分<lb/>
　為九州而建千七百七十三國所謂正域彼四方也<lb/>
　　毛傳九有九州也武丁高宗也　孔疏武丁孫子<lb/>
　言武丁善為人之子孫也　毛傳勝任也　朱註龍<lb/>
　旂交龍之旂諸侯所建也　鄭箋十乗二王後及八<lb/>
　州大國也大糦黍稷也　孔疏承奉也　毛傳畿疆<lb/>
　也　鄭箋止居也　朱註肇開也　鄭箋假至也祁<lb/>
　祁衆多也　毛傳景大員均何任也<lb/>
<pb n="11b"/>
　鄭箋有娀氏女簡狄為高辛次妃鳦遺卵簡狄吞之<lb/>
　而生契為堯司徒有功封商堯知其後將興又錫其<lb/>
　姓焉自契至湯八遷始居亳之殷地而受命國日以<lb/>
　廣大芒芒然湯之受命由契之功故本其天意　嚴<lb/>
　氏曰契封於商後因以為一代之號生商謂生契也<lb/>
　生契所以生商也　蘇氏曰契十四世而至於湯始<lb/>
　受天命以正四方之疆域四方之君罔不受命遂奄<lb/>
　九州而有之其後世世受天命無有危殆以至武丁<lb/>
<pb n="12a"/>
　之為孫子以武徳王天下無所不勝是以諸侯建龍<lb/>
　旂乗車奉黍稷以來助祭　鄭箋王畿千里之内其<lb/>
　民居安然後正天下之經界言其為政自内及外天<lb/>
　下既䝉王之政令諸侯皆來朝覲貢獻其至也祁祁<lb/>
　然衆多　蘇氏曰其大而均如衆水之赴河咸曰殷<lb/>
　受天命天下莫不宜之宜其能荷天禄也　朱氏曰<lb/>
　天命𤣥鳥降而生商推契之所以生本於天命也古<lb/>
　帝命武湯原湯之所以興亦本於天命也　錢氏曰<lb/>
<pb n="12b"/>
　自武丁孫子以下皆贊武丁中興之功也　李氏曰<lb/>
　詩祀高宗而稱武丁者周人以諱事神自周而前固<lb/>
　未嘗諱也殷武之詩曰奮伐荆楚易曰高宗伐鬼方<lb/>
　三年克之湯有武徳而高宗繼之所謂武王靡不勝<lb/>
　也惟其威武如此故諸侯莫不助祭於京師也高宗<lb/>
　之為政自内而及外先王畿而後四海王肅曰殷道<lb/>
　衰四夷來侵至高宗然後以四海為竟域故曰肇域<lb/>
　彼四海也　虞惇按書序自契至成湯八遷孔氏云<lb/>
<pb n="13a"/>
　契居商昭明居砥石相土居商丘湯居亳見經傳者<lb/>
　四其四未聞夢麟顧氏云按相土生昌若昌若生曹<lb/>
　圉曹圉生冥竹書夏少康十一年使商侯冥治河帝<lb/>
　杼十三年商侯冥死於河中間計三十四年冥生振<lb/>
　竹書作子亥蓋振名子亥字也實始遷殷計三十七<lb/>
　年為有易之君綿臣所殺振生微微字上甲殺綿臣<lb/>
　而興於殷微生報丁報丁生報乙報乙生報丙報丙<lb/>
　生主壬主壬生主癸主癸生天乙是為湯竹書帝孔<lb/>
<pb n="13b"/>
　甲九年殷侯復歸商邱上距微殺綿臣之歲凡一百<lb/>
　三年不知所謂殷侯者何名也自歸商邱之後又二<lb/>
　十五年實成湯為商侯之元年於是復自商邱遷於<lb/>
　亳書序所謂八遷者契始居商一也昭明居砥石二<lb/>
　也相土居商邱三也冥離商邱往治河四也子亥遷<lb/>
　殷五也孔甲時復歸商邱六也及湯自商邱遷亳不<lb/>
　過七遷耳然古今相傳皆謂偃師穀熟皆湯所都而<lb/>
　景亳則湯㑹諸侯之處是為三亳皇甫謐云穀熟為<lb/>
<pb n="14a"/>
　南亳湯所都也䝉為北亳亦曰景亳湯所受命也偃<lb/>
　師為西亳盤庚所遷也果湯曾都二亳則信有八遷<lb/>
　矣然二亳遷居之先後經傳無文嚴氏謂湯自南亳<lb/>
　遷西亳而顧氏從之愚以為不然按逸齋補傳云書<lb/>
　序曰湯始居亳從先王居湯實帝嚳之後先王帝嚳<lb/>
　也帝嚳都在今偃師則湯始居西亳從先王之舊也<lb/>
　孟子曰湯居亳與葛為鄰葛故國在今拱州之寧陵<lb/>
　而北亳即拱州之考城是湯次居北亳故使亳衆為<lb/>
<pb n="14b"/>
　之耕也其最後居南亳即今南京之穀熟也三亳皆<lb/>
　湯所居謐論南北二亳是矣謂西亳為盤庚所遷考<lb/>
　之未精也書言盤庚遷於殷殷以溵水得名古溵水<lb/>
　縣今陳州之商水縣也亦近南京書序言盤庚五遷<lb/>
　將治亳殷孔安國云殷者亳之别名則盤庚所遷亦<lb/>
　南亳或北亳耳謂盤庚遷偃師者誤也又盤庚篇先<lb/>
　王不常厥邑于今五邦孔氏注湯遷亳仲丁遷囂河<lb/>
　亶甲居相祖乙居耿并盤庚遷都殷為五邦蔡氏曰<lb/>
<pb n="15a"/>
　以下文不承于古攷之盤庚之前當自有五邦史記<lb/>
　言祖乙遷邢或祖乙兩遷也顧氏據竹書云祖乙二<lb/>
　年圯於耿自耿遷於庇歴祖辛開甲祖丁皆居庇及<lb/>
　南庚二年遷於奄歴陽甲而盤庚自奄遷於北䝉曰<lb/>
　殷所謂五邦者合囂相耿庇奄而言也自相以下皆<lb/>
　在河北至盤庚始遷河南書所謂惟涉河以民遷是<lb/>
　也按史記惟言仲丁遷隞河亶甲居相祖乙居邢與<lb/>
　竹書小異鄭康成王肅皆云湯自商遷亳五邦者數<lb/>
<pb n="15b"/>
　商亳囂相耿為五也愚謂此説得之自盤庚遷殷實<lb/>
　上甲微舊蹟因更號曰殷其後歴小乙至武丁又四<lb/>
　世至庚丁皆都殷及庚丁之子武乙始去殷遷河北<lb/>
　焉<lb/>
　　𤣥鳥一章二十二句<lb/>
　　　虞惇按詩序𤣥鳥祀高宗也鄭箋云祀當為祫<lb/>
　　　祫合也古者君喪三年既畢禘於其廟而後祫<lb/>
　　　祭於太祖明年春禘於羣廟自此之後五年而<lb/>
<pb n="16a"/>
　　　載殷祭一禘一祫孔疏云知祀當為祫者以經<lb/>
　　　上述𤣥鳥生商及成湯受命若四時常祭不應<lb/>
　　　逺頌上祖故知當為祫今按詩雖述契與成湯<lb/>
　　　而大㫖仍歸頌髙宗以髙宗能繼湯中興故推<lb/>
　　　原其先祖之徳而後及於髙宗此立言之次也<lb/>
　　　序不言祫而經又無祫祭之文鄭氏説不可為<lb/>
　　　據朱註但云祭祀宗廟之樂不主高宗今按武<lb/>
　　　王靡不勝明是頌高宗之詩殷之他君非所宜<lb/>
<pb n="16b"/>
　　　稱仍當以序為正天命𤣥鳥毛鄭異説毛於生<lb/>
　　　民亦不取姜嫄履跡之事説已見前今從鄭<lb/>
　長發大禘也<lb/>
　　孔疏祭法殷人禘嚳而郊㝠此經陳洪水之時已<lb/>
　　有將王之兆𤣥王政教大行相土威服海外至於<lb/>
　　成湯受天明命誅除元惡王有天下又得賢臣為<lb/>
　　之輔佐此皆天之所祐故美之而歌此詩　朱註<lb/>
　　序以為此大禘之詩蓋祭其祖之所自出而以其<lb/>
<pb n="17a"/>
　　祖配也蘇氏云大禘之祭所及者逺故其詩歴言<lb/>
　　商之先后又及其卿士伊尹蓋與祭於禘者也商<lb/>
　　書曰茲予大享於先王爾祖其從與享之是禮也<lb/>
　　豈其起於商之世歟今按大禘不兼羣廟之主此<lb/>
　　宜為祫祭之詩　朱氏曰禘者祭始祖所自出之<lb/>
　　帝而以始祖配之故商人禘嚳而郊冥祖契而宗<lb/>
　　湯此詩若為禘祭則當但言帝嚳耳今乃不及嚳<lb/>
　　而由契以至於湯其非禘祭可知蓋祫者合羣廟<lb/>
<pb n="17b"/>
　　已毁未毁之主而祭於太祖之廟也今由契至湯<lb/>
　　凡十四君此詩該首尾而言之其為祫祭之詩無<lb/>
　　疑矣<lb/>
濬哲維商長發其祥洪水芒芒禹敷下上方外大國是<lb/>
疆幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>既長有娀方將帝立子生商<lb/>
　賦也　毛傳濬深也　鄭箋哲智長乆也　毛傳洪<lb/>
　大也　鄭箋方四方也　孔疏京師為内諸夏為外<lb/>
　疆界也　毛傳幅廣也<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>均也　朱註有娀契之母<lb/>
<pb n="18a"/>
　家也　毛傳將大也　孔疏帝上帝也<lb/>
　鄭箋深智乎維商家之世徳也乆發見其禎祥矣<lb/>
　孔疏帝堯之末有大水芒芒然禹平治水土以正四<lb/>
　方畫九州之境界令中國廣大均平既長逺矣於時<lb/>
　有娀氏始大天為立其女之子而使之生商謂上天<lb/>
　祐契使賢而造商國也<lb/>
𤣥王桓撥受小國是達受大國是達率履不越遂視既<lb/>
發相土烈烈海外有截<lb/>
<pb n="18b"/>
　賦也　毛傳𤣥王契也　朱註𤣥鳥降而生故曰𤣥<lb/>
　王王者追尊之號也　蘇氏曰桓武也　毛傳撥治<lb/>
　也　朱註達通也　毛傳履禮也　朱註發應也<lb/>
　毛傳相土契之孫也　鄭箋截整齊也<lb/>
　蘇氏曰契之為人武而能治授之以國政無不能達<lb/>
　　王氏曰謂隨所受大小能達其道也　鄭箋達其<lb/>
　教令使其民循禮不得踰越乃遂省視之教令則盡<lb/>
　行也　朱氏曰契敷教於百姓不親五品不遜之時<lb/>
<pb n="19a"/>
　故不得不以桓武撥治之　鄭箋相土居夏后之世<lb/>
　承契之業入為王官之伯出長諸侯其威武烈烈然<lb/>
　四海之外率服截爾整齊矣　虞惇按契為司徒而<lb/>
　五教行所謂率履不越遂視既發也竹書帝相十五<lb/>
　年商侯相土作乗馬遂遷於商邱<lb/>
帝命不違至于湯齊湯降不遲聖敬日躋昭假遲遲上<lb/>
帝是祗帝命式于九圍<lb/>
　賦也　朱註降猶生也　毛傳不遲疾也躋升也<lb/>
<pb n="19b"/>
　朱註遲遲乆也　鄭箋祗敬也　朱註式法也　毛<lb/>
　傳九圍九州也　孔疏分天下為九若規圍然<lb/>
　蘇氏曰商之先祖既有明徳天命未嘗去之至於湯<lb/>
　而王業成與天命㑹焉　朱註湯之生也應期而降<lb/>
　適當其時其聖敬又日躋升以至昭假於天乆而不<lb/>
　息惟上帝是敬故帝命之以為法於九州也　孔疏<lb/>
　上陳𤣥王相土商興之所由此下皆述成湯興之事<lb/>
　也<lb/>
<pb n="20a"/>
受小球大球為下國綴旒何天之休不競不絿不剛不<lb/>
柔敷政優優百禄是遒<lb/>
　賦也　毛傳球玉也　王氏曰小球大球小國大國<lb/>
　所贄之瑞也　鄭箋綴猶結也旒旗之垂者　孔疏<lb/>
　何荷也　毛傳絿急也優優和也遒聚也<lb/>
　蘇氏曰湯既受命臨朝㑹挈持下國如旌旗之綴旒<lb/>
　焉　李氏曰諸侯皆心繫於我所以能負荷天福也<lb/>
　　孔疏又述湯之性行不爭競不急躁不大剛猛不<lb/>
<pb n="20b"/>
　大柔弱敷陳政教優優而和美故百禄聚而歸之<lb/>
受小共大共為下國駿厖何天之龍敷奏其勇不震不<lb/>
動不戁不竦百禄是總<hi>厖古莫工反平上通韻</hi>
　賦也　王氏曰小共大共小國大國所共之貢也<lb/>
　毛傳駿大厖厚也　董氏曰齊詩作駿□謂馬也<lb/>
　鄭箋龍寵也　毛傳戁恐竦懼也<lb/>
　朱氏曰譬之於馬馬之任重必以力聖人任天下之<lb/>
　重亦必以武徳能任天下之重則有以荷天之寵矣<lb/>
<pb n="21a"/>
　　李氏曰陳進其勇不震驚不搖動不戁恐不竦懼<lb/>
　毅然以天下自任百禄所以總而歸之　顧氏曰苟<lb/>
　非大受之人驟而當天下之重任鮮不恐懼而失其<lb/>
　守者此不動心之所以養勇也升陑伐夏創未有之<lb/>
　事而不疑可謂天錫之勇矣　胡氏曰上章言政事<lb/>
　此章言武功也<lb/>
武王載斾有䖍秉鉞如火烈烈則莫我敢曷苞有三蘖<lb/>
莫遂莫達九有有截韋顧既伐昆吾夏桀<hi>去入通韻</hi>
<pb n="21b"/>
　賦也　毛傳武王湯也斾旗也　朱註䖍敬也　王<lb/>
　氏曰曷猶誰何也　毛傳苞本也　朱註蘖旁生萌<lb/>
　蘖也一本而生三蘖本則夏桀也蘖則韋也顧也昆<lb/>
　吾也<lb/>
　孔疏上述湯之進勇此述其勇之事　鄭箋武王建<lb/>
　斾持鉞興師誅有罪其威勢如猛火之炎熾誰敢禦<lb/>
　我　蘇氏曰湯載斾秉鉞以征不義桀與三蘖皆不<lb/>
　能遂其惡而天下截然歸商於是遂伐韋顧既克之<lb/>
<pb n="22a"/>
　則以伐昆吾夏桀焉　鄭箋韋豕韋彭姓也顧昆吾<lb/>
　皆己姓也三國皆黨於桀　朱註初伐韋次伐顧次<lb/>
　伐昆吾乃伐夏桀當時用師之序如此　孔疏鄭語<lb/>
　云祝融其後八姓己姓昆吾顧温則夏滅之矣彭姓<lb/>
　豕韋則商滅之矣又云豕韋為商伯此已滅之又得<lb/>
　為商伯者伐之不滅其國子孫得更興為伯也左傳<lb/>
　昭十八年二月乙卯周毛得殺毛伯過萇宏曰毛得<lb/>
　必亡是昆吾稔之日也昆吾與桀同日誅則桀亦以<lb/>
<pb n="22b"/>
　乙夘日亡也故檀弓注云桀以乙夘日亡<lb/>
昔在中葉有震且業允也天子降予卿士實維阿衡實<lb/>
左右商王<hi>衡户郎反降予今本作降于非是</hi>
　賦也　毛傳葉世也業危也　鄭箋阿倚衡平也伊<lb/>
　尹湯所依倚而取平故以為官名<lb/>
　孔疏昔在中間之世成湯之前商國嘗震動而危怖<lb/>
　矣至於成湯乃有聖徳信也上天子而愛之下大賢<lb/>
　之人予之使為卿士此卿士實維伊尹為阿衡之官<lb/>
<pb n="23a"/>
　佐助我成湯克桀而有天下也<lb/>
　　長發七章一章八句四章章七句一章九句一章<lb/>
　　六句<lb/>
　　　虞惇按序云長發大禘也鄭箋云大禘郊祭天<lb/>
　　　也郊是祭天禘是祭宗廟混禘於郊此鄭氏説<lb/>
　　　經之誤朱子以此為祫祭之詩當從之𤣥王桓<lb/>
　　　撥鄭云感黒帝而生子故謂契為𤣥王孔氏正<lb/>
　　　義又引太微五帝之精以殷祖出於黑帝汁光<lb/>
<pb n="23b"/>
　　　紀皆讖緯之説不足慿也苞有三蘖鄭云天豐<lb/>
　　　大三正之後亦非是允也天子朱子以天子為<lb/>
　　　成湯今從孔氏<lb/>
　殷武祀高宗也<lb/>
　　申公説祀高宗之樂蓋帝乙之世武丁親盡當祧<lb/>
　　以其中興功高存而不毁特新其廟稱為高宗而<lb/>
　　祀之故作此歌<lb/>
撻彼殷武奮伐荆楚冞入其阻裒荆之旅有截其所湯<lb/>
<pb n="24a"/>
孫之緒<lb/>
　賦也　毛傳撻疾意也殷武殷王武丁也荆楚荆州<lb/>
　之楚國也　鄭箋冞冒也　許氏曰阻險也　毛傳<lb/>
　裒聚也　鄭箋所猶處也　朱註湯孫高宗也<lb/>
　鄭箋殷道衰而楚人叛高宗撻然奮揚威武出兵伐<lb/>
　之冒入其險阻克其軍率而俘其士衆所伐之處國<lb/>
　邑皆服其罪更自勅整截然齊一是乃湯孫之功業<lb/>
　也　許氏曰高宗中興之初以伐荆楚為大蓋蠻夷<lb/>
<pb n="24b"/>
　猾夏聖人所憂四夷來王盛徳所及故作頌者特言<lb/>
　之　虞惇按孔氏正義云周有天下始封熊繹為楚<lb/>
　子若武丁之世不知楚君何人今考史記楚世家楚<lb/>
　之先出自帝顓頊髙陽至重黎為高辛火正謂之祝<lb/>
　融其後有陸終生六子長曰昆吾三曰彭祖昆吾彭<lb/>
　祖氏當夏商之時故左傳楚子曰昔我皇祖伯父昆<lb/>
　吾而長發言韋顧既伐昆吾夏桀則知殷之所伐荆<lb/>
　楚蓋即昆吾氏也又史記索隱陸終娶鬼方之妹則<lb/>
<pb n="25a"/>
　鬼方者乃荆楚之黨惡也易曰高宗伐鬼方三年克<lb/>
　之正與此詩相表裏　嚴氏曰解頤新語云或者謂<lb/>
　周成王始封熊繹於荆至春秋魯僖公元年始有楚<lb/>
　號遂疑商時未有荆楚欲假此以實韓詩宋襄公之<lb/>
　説不知荆自帝嚳九州已有荆州之名矣至禹貢分<lb/>
　别山川則荆及衡陽惟荆州乃在南即荆楚也荆岐<lb/>
　既旅至於荆山乃在西蓋雍州之荆非荆州之荆也<lb/>
　詩人以有二荆故以荆楚别荆岐耳既自古有荆孰<lb/>
<pb n="25b"/>
　謂周封熊繹始有荆哉<lb/>
維女荆楚居國南鄉昔有成湯自彼氐羌莫敢不來享<lb/>
莫敢不來王曰商是常<hi>平上通韻</hi>
　賦也　鄭箋氐羌夷狄國在西方者也享獻也世見<lb/>
　曰王<lb/>
　蘇氏曰既克之則告之曰爾雖逺亦居吾國之南耳<lb/>
　昔成湯之世雖氐羌之逺猶莫敢不來朝曰此商之<lb/>
　常禮也况女荆楚曷敢不至哉　王氏曰氐羌之種<lb/>
<pb n="26a"/>
　漢世猶存其居在秦隴之西　虞惇按竹書成湯即<lb/>
　位之次年氐羌來賓又八年初巡狩定獻令<lb/>
天命多辟設都于禹之績歲事來辟勿于禍適稼穡匪<lb/>
解<hi>去入通韻</hi>
　賦也　毛傳辟君也　鄭箋多辟衆諸侯也來辟猶<lb/>
　來王也　毛傳適過也<lb/>
　蘇氏曰荆楚既服天命諸夏之君凡建國於禹迹者<lb/>
　咸以嵗事來見於王以祈王之不譴曰予稼穡匪解<lb/>
<pb n="26b"/>
　庶可以免咎矣　朱註言荆楚既平諸侯畏服也<lb/>
　李氏曰夷狄率服則天下無事所先者農事而已<lb/>
　曹氏曰書益稷弼成五服至於五千州十有二師外<lb/>
　薄四海咸建五長是諸侯設都之地皆禹之績也<lb/>
天命降監下民有嚴不僭不濫不敢怠遑命于下國封<lb/>
建厥福<hi>平去通韻遑字不入韻</hi>
　賦也　朱註監視嚴畏也僭賞之差也濫刑之過也<lb/>
　　鄭箋遑暇也　毛傳封大也<lb/>
<pb n="27a"/>
　吕氏曰天視自我民視天聽自我民聽天命之降監<lb/>
　皆在下民則下民亦有嚴矣　朱氏曰高宗能畏敬<lb/>
　天人賞必當功罰必當罪兢兢不敢迨遑故能命下<lb/>
　國之諸侯而大建商家之福此美高宗體天人之心<lb/>
　以賞罰諸侯也<lb/>
商邑翼翼四方之極赫赫厥聲濯濯厥靈壽考且寧以<lb/>
保我後生<lb/>
　賦也　毛傳商邑京師也　朱註翼翼整飭也　鄭<lb/>
<pb n="27b"/>
　箋極中也　孔疏赫赫顯盛也聲聲問也濯濯光明<lb/>
　也靈威靈也後生後嗣子孫也<lb/>
　鄭箋商邑之禮俗翼翼然可則傚乃四方之中正也<lb/>
　　朱註赫赫濯濯言高宗中興之盛如此壽考且寧<lb/>
　云者蓋高宗之享國五十有九年　朱氏曰此美高<lb/>
　宗能正都邑為天下之本福及子孫也<lb/>
陟彼景山松栢丸丸是斷是遷方斵是䖍松桷有梴旅<lb/>
楹有閑寢成孔安<lb/>
<pb n="28a"/>
　賦也　孔疏景山大山也　毛傳丸丸易直也遷徙<lb/>
　也　朱註方正也　毛傳䖍敬也　朱氏曰桷椽也<lb/>
　　毛傳梴長貌　鄭箋旅衆也　孔疏閑大也　朱<lb/>
　註寢廟中之寢也<lb/>
　謝氏曰登彼景山而選材取松柏之易直者斷之遷<lb/>
　之以繩墨取方正而斵削之惟謹又以松為屋椽有<lb/>
　梴然而長以松柏為衆楹有閑然而大　輔氏曰材<lb/>
　植之美規模之壯此高宗之神之所安也言其有以<lb/>
<pb n="28b"/>
　當之矣　朱註此蓋特為百世不遷之廟不在三昭<lb/>
　三穆之數既成始祔而祭之之詩也<lb/>
　　殷武六章三章章六句二章章七句一章五句<lb/>
　　　虞惇按湯孫之緒鄭以湯孫為太甲非也自太<lb/>
　　　甲以下皆可稱湯孫那與烈祖皆云湯孫之將<lb/>
　　　亦不指太甲此詩頌高宗之功當指高宗為是<lb/>
　　　天命多辟以下鄭皆云責楚之辭亦非是<lb/>
　商頌五篇十六章一百五十四句<lb/>
<pb n="29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷三十</head> <lb/>
    <p>
<pb n="1a"/>
欽定四庫全書<lb/>
　讀詩質疑卷三十<lb/>
　　　　　　　　　　太僕寺少卿嚴虞惇撰<lb/>
　魯頌<lb/>
　　鄭譜曰魯者少昊摯之墟也國中有大庭氏之庫<lb/>
　　則大庭氏亦居兹乎昔周公歸政成王封其元子<lb/>
　　伯禽於魯其封域在禹貢徐州大野䝉羽之野自<lb/>
　　後政衰國事多廢十九世至僖公當周惠王襄王<lb/>
<pb n="1b"/>
　　時而遵伯禽之法養四種之馬牧於坰野尊賢禄<lb/>
　　士修泮宫守禮教僖十六年會諸侯於淮遂伐淮<lb/>
　　夷二十年新作南門修姜嫄之廟復魯舊制未徧<lb/>
　　而薨國人美其功季孫行父請命於周而作頌初<lb/>
　　成王以周公有太平制典法之勲命魯郊祭天三<lb/>
　　望如天子之禮故孔子録其詩之頌同於王者之<lb/>
　　後問者曰列國作詩未有請於周者行父請之何<lb/>
　　也曰周尊魯巡守述職不陳其詩至於臣頌君功<lb/>
<pb n="2a"/>
　　樂周室之聞是以行父請焉　孔疏比雖名為頌<lb/>
　　而體實國風非告神之歌也　朱註魯頌之辭僭<lb/>
　　矣夫子猶録之者蓋其體固列國之風未純乎天<lb/>
　　子之頌也其所頌者又皆有先王禮樂教化之遺<lb/>
　　焉夫子魯人固不得而削也然因其實而著之而<lb/>
　　是非得失自有不可掩者亦春秋之法也　王氏<lb/>
　　曰周頌之辭約約所以為嚴美盛徳故也魯頌之<lb/>
　　辭侈侈所以為誇徳不足故也　許氏曰魯頌之<lb/>
<pb n="2b"/>
　　異於商周者有四商周天下頌之魯國人頌之一<lb/>
　　也商周以告神明而魯用以燕樂二也商周子孫<lb/>
　　頌其先魯臣下頌其君三也商周多事實魯多頌<lb/>
　　禱之辭四也　虞惇按困學記聞云商周之頌皆<lb/>
　　以告神明太史公曰成王作頌推已懲艾悲彼家<lb/>
　　難至魯頌始為溢美之言所謂善頌善禱者非商<lb/>
　　周之體也後世作頌傚魯而近諛又下矣<lb/>
　駉頌僖公也僖公能遵伯禽之法儉以足用寛以愛<lb/>
<pb n="3a"/>
　民務農重穀牧於坰野魯人尊之於是季孫行父請<lb/>
　命於周而史克作是頌<lb/>
　　鄭箋季孫行父季文子也史克魯史也　孔疏僖<lb/>
　　公名申莊公子閔公卒季友立之當周惠王襄王<lb/>
　　時舒瑗云魯不合作頌故每篇言頌名生於不足<lb/>
　　也<lb/>
駉駉牡馬在坰之野薄言駉者有驈有皇有驪有黄以<lb/>
車彭彭思無疆思馬斯臧<lb/>
<pb n="3b"/>
　賦也　毛傳駉駉腹幹肥張也坰逺野也邑外曰郊<lb/>
　郊外曰野野外曰林林外曰坰驪馬白跨曰驈黄白<lb/>
　曰皇純黒曰驪黄騂曰黄彭彭有力有容也　鄭箋<lb/>
　臧善也鄭箋馬牧於坰野者避民居與良田也周禮<lb/>
　以官田牛田賞田牧田任逺郊之地坰之牧地水草<lb/>
　既美牧人又良飲食得其時則自肥健　孔疏薄言<lb/>
　駉者有何馬也乃有驈有皇有驪有黄用之以駕車<lb/>
　則彭彭然　鄭箋僖公思遵伯禽之法反覆思之無<lb/>
<pb n="4a"/>
　有竟已乃至於思馬斯善多其所及廣博　朱註此<lb/>
　言僖公牧馬之盛由其立心之逺衞文公秉心塞淵<lb/>
　而騋牝三千亦此意也　顧氏曰魯僖公儉以足用<lb/>
　寛以愛民務農重穀而有駉牧之盛衛文公布衣帛<lb/>
　冠務材訓農通商惠工而有騋牝之多然則古之馬<lb/>
　政皆本於田功吾未見廏有肥馬野有餓莩而能國<lb/>
　者也　毛傳諸侯六閑馬四種有良馬有戎馬有田<lb/>
　馬有駑馬　孔疏校人之法以馬二百一十六匹為<lb/>
<pb n="4b"/>
　一廏每廏為一閑諸侯四種其三種别為一閑駑一<lb/>
　種而分三閑也朝祀所乘為良馬征伐所乘為戎馬<lb/>
　田路駕田馬駑馬給宫中之役　張氏曰思馬斯臧<lb/>
　良馬也臧者言其徳思馬斯才戎馬也才者言其用<lb/>
　陳於禮者尚徳用於戰者尚才思馬斯作田馬也謂<lb/>
　習其動作之節思馬斯徂駑馬也言足以行而已是<lb/>
　謂四種之馬<lb/>
駉駉牡馬在坰之野薄言駉者有騅有駓有騂有騏以<lb/>
<pb n="5a"/>
車伾伾思無期思馬斯才<lb/>
　賦也　毛傳蒼白雜毛曰騅黄白雜毛曰駓赤黄曰<lb/>
　騂蒼祺曰騏伾伾有力也　王氏曰無期久也　朱<lb/>
　註才材力也<lb/>
駉駉牡馬在坰之野薄言駉者有驒有駱有駵有雒以<lb/>
車繹繹思無斁思馬斯作<lb/>
　賦也　毛傳青驪驎曰驒白馬黒鬛曰駱赤身黒鬛<lb/>
　曰駵黒身白鬛曰雒繹繹善走也　鄭箋斁厭也<lb/>
<pb n="5b"/>
　朱註作奮起也<lb/>
駉駉牡馬在坰之野薄言駉者有駰有騢有驔有魚以<lb/>
車袪袪思無邪思馬斯徂<hi>騢古音胡邪音徐</hi>
　賦也　毛傳隂白雜毛曰駰彤白雜毛曰騢豪骭曰<lb/>
　驔二目白曰魚袪袪强健也　鄭箋徂行也<lb/>
　吕氏曰僖公修牧馬之政以誠心行之故言思無疆<lb/>
　思無期思無斁思無邪而馬之所以臧才作徂者其<lb/>
　效也古之賢君誠心以行善政其效皆若此非獨牧<lb/>
<pb n="6a"/>
　馬而已　蘇氏曰孔子曰詩三百一言以蔽之曰思<lb/>
　無邪昔之為詩者則未必知此也孔子讀詩至此而<lb/>
　有會於其心是以取之蓋斷章云爾<lb/>
　　駉四章章八句<lb/>
　有駜頌僖公君臣之有道也<lb/>
有駜有駜駜彼乘黄夙夜在公在公明明振振鷺鷺于<lb/>
下鼓咽咽醉言舞于胥樂兮<hi>上去通韻未句合三章為韻猶周南之麟趾也</hi>
<pb n="6b"/>
　興也　毛傳駜馬肥彊貌　孔疏四馬曰乘黄黄馬<lb/>
　也　朱註明明辨治也　毛傳振振羣飛貌咽咽鼓<lb/>
　節也　朱註胥相也<lb/>
　毛傳馬肥强則能升高進逺臣彊力則能安國　嚴<lb/>
　氏曰自早逮夜在於公家其在公家則修明職事言<lb/>
　忠勤也　李氏曰在公明明事上盡職也僖公於是<lb/>
　燕之以禮樂羣臣之來者如振鷺之修潔而有威儀<lb/>
　也　鄭箋與之飲酒以鼓節之咽咽然至於無算爵<lb/>
<pb n="7a"/>
　則又起舞以盡其歡君臣於是則皆喜樂也　虞惇<lb/>
　曰有駜有駜喻臣之能盡力也臣盡力以忠其上君<lb/>
　致禮以遇其下可謂君臣有道矣<lb/>
有駜有駜駜彼乘牡夙夜在公在公飲酒振振鷺鷺于<lb/>
飛鼓咽咽醉言歸于胥樂兮<lb/>
　興也　鄭箋鷺于飛喻羣臣飲酒醉欲退也　毛傳<lb/>
　言臣有餘敬而君有餘惠<lb/>
有駜有駜駜彼乘駽夙夜在公在公載燕自今以始歲<lb/>
<pb n="7b"/>
其有君子有穀貽孫子于胥樂兮<lb/>
　興也　毛傳青驪曰駽　鄭箋載則也　毛傳有有<lb/>
　年也　鄭箋穀善貽遺也君臣安樂則隂陽和而有<lb/>
　豐年其善道可以遺子孫也　朱註頌禱之辭也<lb/>
　　有駜三章章九句<lb/>
　　　虞惇按此詩之義毛鄭為善但鄭以有駜二句<lb/>
　　　為僖公用臣先致其禄食以在公明明為明徳<lb/>
　　　明義則屬衍説振振鷺鷺于下云潔白之士羣<lb/>
<pb n="8a"/>
　　　集於朝孔氏申之云在外賢士競來事君則似<lb/>
　　　以夙夜在公為在朝之臣以振振鷺為新來之<lb/>
　　　士宜歐陽氏以為妄生枝節也朱註云此燕飲<lb/>
　　　而頌禱之辭有駜二句不言取興之義振振鷺<lb/>
　　　但喻舞者之容意蓋不主序説也<lb/>
　泮水頌僖公能修泮宫也<lb/>
　　禮器魯人將有事於上帝必先有事於頖宫　申<lb/>
　　公説僖公作泮宫而落其成史克頌禱之辭　蘇<lb/>
<pb n="8b"/>
　　氏曰此詩言既作泮宫遣將出兵以克淮夷閟宫<lb/>
　　言公子奚斯作新廟考於春秋其事皆不載世有<lb/>
　　以是疑二詩之妄者予嘗辨之泮宫魯之學也閟<lb/>
　　宫魯之廟也自魯先君而有之矣僖公因其舊而<lb/>
　　新之是以不見於春秋至於淮夷之功予亦疑焉<lb/>
　　然詩固有之式固爾猶淮夷卒獲有所未獲而欲<lb/>
　　終之則其所獲尚少也自僖公至於孔子八世事<lb/>
　　之小者容有失之其大者未有不録也今此詩之<lb/>
<pb n="9a"/>
　　言甚美而大則君臣之辭歟而孔子録之可乎曰<lb/>
　　維可之是以録之録其所可而去其所不可此孔<lb/>
　　子之所以為詩也　虞惇按先儒多以此為頌伯<lb/>
　　禽之詩以伯禽征淮夷見於書之費誓而僖公時<lb/>
　　未嘗伐淮夷有功也考春秋僖公十三年從齊桓<lb/>
　　公會於鹹為淮夷之病杞也十六年又從齊桓公<lb/>
　　會於淮為淮夷之病鄫也淮夷在徐州之域最近<lb/>
　　於魯詩人因修泮宫而祝其君有平淮夷之功以<lb/>
<pb n="9b"/>
　　繼伯禽之烈詩通篇皆頌禱之辭非必實有此事<lb/>
　　也<lb/>
思樂泮水薄采其芹魯侯戾止言觀其旂其旂茷茷鸞<lb/>
聲噦噦無小無大從公于邁<hi>旂音芹水止隔句韻</hi>
　賦而興也　毛傳泮水泮宫之水也天子辟廱諸侯<lb/>
　泮宫　鄭箋芹水菜也　李氏曰茷茷飛揚也　朱<lb/>
　註噦噦和也　鄭箋邁行也<lb/>
　鄭箋魯人思樂僖公修泮宫之水復伯禽之法而往<lb/>
<pb n="10a"/>
　觀之采其芹焉辟廱者築土雝水之外圓如璧四方<lb/>
　來觀者均也泮之言半也半水者蓋東西門以南通<lb/>
　水北無也天子諸侯宫異制因形然我采水之芹見<lb/>
　僖公來至於泮宫我則觀其旂茷茷然鸞和之聲噦<lb/>
　噦然　孔疏言車服得宜行趨中節也　李氏曰國<lb/>
　人無長幼皆從公而往見國人從公之樂也　鄭箋<lb/>
　言僖公賢君人樂見之　黄氏曰魯人之樂泮水非<lb/>
　樂乎泮水也樂乎僖公之賢而人材所賴以長養成<lb/>
<pb n="10b"/>
　就也　朱氏曰一章樂其來而至也二章樂其至而<lb/>
　教也三章樂其教畢而燕也　孔疏魯人作詩而自<lb/>
　稱其君為魯侯者因其請王而作示僖公之徳為四<lb/>
　方所則非獨魯人頌之也<lb/>
思樂泮水薄采其藻魯侯戾止其馬蹻蹻其馬蹻蹻其<lb/>
音昭昭載色載笑匪怒伊教<hi>平上去通韻</hi>
　賦而興也　孔疏藻水草也　毛傳蹻蹻强盛也<lb/>
　鄭箋音徳音也　毛傳色温潤也<lb/>
<pb n="11a"/>
　蘇氏曰僖公之至泮宫好其顔色和其笑語未嘗有<lb/>
　所怒也教之而已　王氏曰此洪範所謂而康而色<lb/>
　者也夫然後能教也<lb/>
思樂泮水薄采其茆魯侯戾止在泮飲酒既飲旨酒永<lb/>
錫難老順彼長道屈此羣醜<lb/>
　賦而興也　毛傳茆鳬葵也　鄭箋難老壽考也<lb/>
　朱註長道猶大道也　毛傳醜衆也<lb/>
　孔疏魯侯在泮召先生君子與之行飲酒之禮既飲<lb/>
<pb n="11b"/>
　此美酒而得其宜則天長與之以難老之福故能順<lb/>
　仁義之長道以屈羣衆也　蘇氏曰苟無其人雖有<lb/>
　其道不能從也苟無其道雖有其衆不能服也是以<lb/>
　願公之難老也　朱註此章以下皆頌禱之辭<lb/>
穆穆魯侯敬明其徳敬慎威儀維民之則允文允武昭<lb/>
假烈祖靡有不孝自求伊祜<lb/>
　賦也　朱註烈祖周公魯公也　鄭箋祜福也<lb/>
　朱氏曰此章專頌僖公之徳為下服淮夷張本也<lb/>
<pb n="12a"/>
明明魯侯克明其徳既作泮宫淮夷攸服矯矯虎臣在<lb/>
泮獻馘淑問如臯陶在泮獻囚<hi>服蒲北反馘古音國</hi>
　賦也　鄭箋矯矯武貌馘所格者之左耳也淑善也<lb/>
　　朱註問訊囚也　鄭箋囚所虜獲者<lb/>
　鄭箋僖公能明其徳修泮宫而徳化行於是伐淮夷<lb/>
　所以能服也既伐淮夷而反在泮宫使武臣獻馘又<lb/>
　使善聽獄之吏如臯陶者獻囚言所伐有功所任得<lb/>
　其人　孔疏王制天子將出征受成于學出征執有<lb/>
<pb n="12b"/>
　罪反釋奠於學以訊馘告　司馬氏曰古人受成獻<lb/>
　馘莫不在學欲其先禮義後勇力也　朱註此詩人<lb/>
　因魯侯之在泮而願其有是功也　朱氏曰此下四<lb/>
　章皆言服淮夷之事而歸功於學校也<lb/>
濟濟多士克廣徳心桓桓于征狄彼東南烝烝皇皇不<lb/>
吳不揚不告于訩在泮獻功<lb/>
　賦也　鄭箋多士謂虎臣及如臯陶之屬也　毛傳<lb/>
　桓桓威武貌　王氏曰狄逖也攘而逖之也　孔疏<lb/>
<pb n="13a"/>
　淮夷在魯之東南　鄭箋烝烝進也　李氏曰皇皇<lb/>
　大也　鄭箋吳譁也訩訟也無以爭訟之事告于治<lb/>
　訟之官者<lb/>
　朱註烝烝皇皇盛也不吳不揚肅也不告于訩師克<lb/>
　而和不爭功也　李氏曰人心為血氣所使一有毫<lb/>
　髪之利則忿而爭心於是乎隘矣惟徳心克廣故其<lb/>
　征伐有逖逺淮夷之功既盛且肅未嘗爭訟惟在泮<lb/>
　獻功而已　孔疏美其軍旅齊整又能克捷<lb/>
<pb n="13b"/>
角弓其觩束矢其搜戎車孔博徒御無斁既克淮夷孔<lb/>
淑不逆式固爾猶淮夷卒獲<lb/>
　賦也　蘇氏曰觩弓健貌　毛傳五十矢為束　鄭箋<lb/>
　搜勁疾也　朱註博廣大也　鄭箋斁厭也徒行者<lb/>
　御車者皆敬其事無厭倦也　毛傳式用也　蘇氏<lb/>
　曰猶道也<lb/>
　蘇氏曰僖公兵戎精繕士卒競勸故能克淮夷甚順<lb/>
　軍法而善無有違逆更勉之使益固其道庶幾淮夷<lb/>
<pb n="14a"/>
　可盡得也<lb/>
翩彼飛鴞集于泮林食我桑黮懐我好音憬彼淮夷來<lb/>
獻其琛元龜象齒大賂南金<lb/>
　興也　毛傳鴞惡聲之鳥也黮桑實也　鄭箋懐歸<lb/>
　也　李氏曰憬覺悟也　毛傳琛寳也元龜尺二寸<lb/>
　賂遺也南謂荆揚也　鄭箋荆揚之州貢金三品<lb/>
　鄭箋鴞常惡鳴今來止於泮水之木食其桑黮為此<lb/>
　之故故改其鳴歸就我以善音喻人感於徳則化也<lb/>
<pb n="14b"/>
　　孔疏淮夷來魯國獻其琛寳其所獻之物是大龜<lb/>
　象齒又廣賂我南方之金是皆修泮宫所致<lb/>
　　泮水八章章八句<lb/>
　　　虞惇按永錫難老鄭氏引王制八十月告存九<lb/>
　　　十日有秩非是順彼長道非道路之道屈此羣<lb/>
　　　醜亦不指淮夷鄭於此為誤餘得之<lb/>
　閟宫頌僖公能復周公之宇也<lb/>
　　蘇氏曰詩所謂居常與許復周公之宇者人之所<lb/>
<pb n="15a"/>
　　以願之而其實則未能也而遂以為頌其能復周<lb/>
　　公之宇是以知此詩之序蓋後世之所増而非孔<lb/>
　　氏之舊也<lb/>
閟宫有侐實實枚枚赫赫姜嫄其徳不回上帝是依無<lb/>
災無害彌月不遲是生后稷降之百福黍稷重穋稙穉<lb/>
菽麥奄有下國俾民稼穡有稷有黍有稻有秬奄有下<lb/>
土纘禹之緒<lb/>
　賦也　朱註閟深閉也　毛傳先妣姜嫄之廟在周<lb/>
<pb n="15b"/>
　孟仲子曰是禖宫也侐清静也　蘇氏曰實實鞏固<lb/>
　也　毛傳枚枚礱密也先種曰稙後種曰穉　鄭箋<lb/>
　奄猶覆也　毛傳緒業也<lb/>
　孔疏作者將美僖公追述逺祖上陳姜嫄后稷至於<lb/>
　大王文武爰及成王封建之辭魯公受賜之命著其<lb/>
　所以有魯之由　蘇氏曰魯以周公故得立姜源之<lb/>
　廟僖公修而新之　鄭箋赫赫乎顯著姜嫄也其徳<lb/>
　貞正不回邪天用是馮依之而生后稷其任之又無<lb/>
<pb n="16a"/>
　災害不坼不副終十月而生子不遲晚既生后稷天<lb/>
　又多與之福以五穀蓋覆天下使民知稼穡之道民<lb/>
　賴其功堯時洪水為災民不粒食禹平水土后稷乃<lb/>
　教播種於是天下大有故曰繼禹之事也<lb/>
后稷之孫實維大王居岐之陽實始翦商至於文武纘<lb/>
大王之緒致天之届于牧之野無貳無虞上帝臨女敦<lb/>
商之旅克咸厥功王曰叔父建爾元子俾侯于魯大啓<lb/>
爾宇為周室輔<hi>平上通韻</hi>
<pb n="16b"/>
　賦也　鄭箋翦斷也　朱註届極也　鄭箋虞度也<lb/>
　敦治旅衆咸同也　毛傳王成王也　鄭箋叔父周<lb/>
　公也元子伯禽也啓開也　毛傳宇居也<lb/>
　鄭箋大王自豳徙居岐陽四方之民咸歸往之於是<lb/>
　而有王迹是翦商之始　孔疏文王武王繼大王之<lb/>
　業於時商家暴虐天命已極武王乃致天之誅于牧<lb/>
　野之地　鄭箋民皆樂武王之如是故勸之無有貳<lb/>
　心無復計度天視䕶女至則克勝　朱註克商之舉<lb/>
<pb n="17a"/>
　輔佐之臣咸有功而周公亦與焉者也　鄭箋故封<lb/>
　魯公以為周分後大開爾居為我周家之輔謂封以<lb/>
　方七百里欲其彊於衆國<lb/>
乃命魯公俾侯于東錫之山川土田附庸周公之孫莊<lb/>
公之子龍旂承祀六轡耳耳春秋匪解享祀不忒皇皇<lb/>
后帝皇祖后稷享以騂犧是饗是宜降福既多周分皇<lb/>
祖亦其福女<hi>犧古許何反宜魚何反</hi>
　賦也　鄭箋東東藩魯國也　朱註附庸猶屬城也<lb/>
<pb n="17b"/>
　小國不能自達於天子附於大國者也　毛傳周公<lb/>
　孫莊公子僖公也　鄭箋交龍為旂　朱註耳耳柔<lb/>
　從也　孔疏春秋錯舉四時也　鄭箋皇皇后帝天<lb/>
　也　毛傳騂赤犧純也　鄭箋皇祖伯禽也<lb/>
　鄭箋既告周分以封伯禽之意乃䇿命伯禽使為君<lb/>
　於東加賜之以山川土田及附庸令專統之　張氏<lb/>
　曰山川使主其祭土田使有其賦附庸使廣其封<lb/>
　金氏曰土謂城邑塲圃牧地菜地之類田謂諸侯一<lb/>
<pb n="18a"/>
　同之田孟子所謂周公封於魯為方百里者是也山<lb/>
　川附庸與凡土地周禮所謂封疆方五百里禮記所<lb/>
　謂魯境七百里者是也　孔疏至於今日僖公車建<lb/>
　交龍之旂承奉宗廟祭祀所乘四馬其六轡耳耳然<lb/>
　四時無有懈怠所獻所祀不有差忒　鄭箋成王以<lb/>
　周公功大命魯郊祭天亦配之以君祖后稷其牲用<lb/>
　赤牛純色與天子同天亦饗之宜之多予之福　孔<lb/>
　疏周公與伯禽亦其福女僖公矣　朱註此章以後<lb/>
<pb n="18b"/>
　皆言僖公致敬郊廟而神降之福國人稱願之如此<lb/>
　也　禮記明堂位曰成王以周公有勲勞於天下封<lb/>
　周公於曲阜地方七百里革車千乘命魯公世世祀<lb/>
　周公以天子之禮樂是以魯君孟春乘大路載弧䪅<lb/>
　旂十有二旒日月之章祀帝於郊配以后稷天子之<lb/>
　禮也季夏六月以禘禮祀周公於太廟祭統曰昔者<lb/>
　周公旦有勲勞於天下周公既没成王康王追念周<lb/>
　公之所以勲勞者而欲尊魯故賜之以重祭外祭則<lb/>
<pb n="19a"/>
　郊社是也内祭則大嘗禘是也夫大嘗禘升歌清廟<lb/>
　下而管象朱干玉戚以舞大武八佾以舞大夏此天<lb/>
　子之樂也康周公故以賜魯也子孫纂之至於今不<lb/>
　廢禮運曰孔子曰魯之郊禘非禮也周公其衰矣杞<lb/>
　之郊也禹也宋之郊也契也是天子之事守也故天<lb/>
　子祭天地諸侯祭社稷　虞惇按春秋自隱桓而下<lb/>
　未有書郊禘者至僖公八年書禘於太廟三十一年<lb/>
　書四卜郊然則魯之郊禘自僖公始也明堂位祭統<lb/>
<pb n="19b"/>
　皆漢儒所撰其言成王賜魯公以天子禮樂蓋亦未<lb/>
　可盡信矣<lb/>
秋而載嘗夏而楅衡白牡騂剛犧尊將將毛炰胾羮籩<lb/>
豆大房萬舞洋洋孝孫有慶俾爾熾而昌俾爾壽而臧<lb/>
保彼東方魯邦是常不虧不崩不震不騰三壽作朋如<lb/>
岡如陵<lb/>
　賦也　鄭箋載始也　朱註嘗秋祭名　鄭箋秋嘗<lb/>
　而言始者秋物新成尚之也　孔疏楅衡設横木於<lb/>
<pb n="20a"/>
　牛角以楅之為其觝觸人也周禮封人凡祭飾其牛<lb/>
　牲設其楅衡是也　朱註秋將嘗而夏福衡夙戒也<lb/>
　　毛傳白牡周公牲也騂剛魯公牲也　孔疏白牡<lb/>
　殷牲也周公死有王禮嫌不敢與文武同魯公諸侯<lb/>
　無所嫌故從周制也犧尊尊為犧形也將將盛美也<lb/>
　　毛傳毛炰豚也　孔疏爓去其毛而炰之封人祭<lb/>
　祀有毛炰之豚是也　毛傳胾切肉也羮太羮鉶羮<lb/>
　也　孔疏太羮太古之羮煑肉汁不和盛之於豋鉶<lb/>
<pb n="20b"/>
　羮肉汁之有菜和者盛之鉶器故曰鉶羮　毛傳大<lb/>
　房半體之俎也　孔疏足下有跗如堂房然明堂位<lb/>
　俎有虞氏以梡夏后氏以嶡殷以椇周以房俎　鄭<lb/>
　箋萬舞干舞也　毛傳洋洋衆多也　孔疏孝孫僖<lb/>
　公也熾盛也　毛傳震動騰乘也　鄭箋三壽三卿<lb/>
　也岡陵取堅固也　嚴氏曰有壽考之三卿與作朋<lb/>
　友皆如岡陵之固祝其君臣同慶也　虞惇按李善<lb/>
　文選注三壽三老也蔡邕獨斷曰天子事三老毛詩<lb/>
<pb n="21a"/>
　曰三壽作朋<lb/>
公車千乘朱英緑縢二矛重弓公徒三萬貝胄朱綅烝<lb/>
徒増増戎狄是膺荆舒是懲則莫我敢承俾爾昌而熾<lb/>
俾爾壽而富黄髮台背壽胥與試俾爾昌而大俾爾耆<lb/>
而艾萬有千歲眉壽無有害<hi>弓音肱綅字不入韻</hi>
　賦也　毛傳千乘大國之賦也朱英矛飾也縢繩也<lb/>
　　孔疏縢約也謂約之以繩矛酋矛也　鄭箋二矛<lb/>
　重弓備折壊也兵車之法左人持弓右人持矛中人<lb/>
<pb n="21b"/>
　御　朱註徒步卒也　鄭箋萬二千五百人為軍大<lb/>
　國三軍合三萬七千五百人言三萬者舉成數也<lb/>
　毛傳貝胄胄貝飾也朱綅以朱綅綴之　孔疏綅綫<lb/>
　也　鄭箋烝進也　毛傳增増衆也膺當也　孔疏<lb/>
　楚一名荆舒其與國也　鄭箋懲艾承禦也　朱註<lb/>
　僖公嘗從齊桓公伐楚故以此美之　毛傳黄髪台<lb/>
　背皆壽徴也胥相也壽而相與試謂講氣力不衰倦<lb/>
　也　鄭箋眉壽秀眉亦壽徴也<lb/>
<pb n="22a"/>
　蘇氏曰此言僖公治其軍旅繕其車甲器械以攘戎<lb/>
　狄故其民無不欲其昌大壽考而託之以為安也<lb/>
　孔疏司馬法成方十里出革車一乘計魯方七百里<lb/>
　而云千乘者坊記云制國不過千乘是地雖廣大以<lb/>
　千乘為限也司馬法兵車一乘甲士三人步卒七十<lb/>
　二人計千乘法當七萬五千人與公徒三萬之數不<lb/>
　合禮天子六軍出自六鄉萬二千五百家為鄉萬二<lb/>
　千五百人為軍周禮凡起徒役無過家一人家出一<lb/>
<pb n="22b"/>
　人是鄉為一軍諸侯三軍亦出自三鄉公徒三萬者<lb/>
　自謂鄉之所出非此千乘之衆也云公車千乘自謂<lb/>
　計地出兵非彼三軍之事也　蘇氏曰大國之賦適<lb/>
　滿千乘苟盡用之是舉國而行也故其用之也大國<lb/>
　三軍次國二軍而已<lb/>
泰山巖巖魯邦所詹奄有龜䝉遂荒大東至於海邦淮<lb/>
夷來同莫不率從魯侯之功<lb/>
　賦也　孔疏泰山魯之望也　朱註詹瞻同　毛傳<lb/>
<pb n="23a"/>
　龜䝉二山也　鄭箋荒奄也大東極東也海邦近海<lb/>
　之國也<lb/>
　朱氏曰願其有功如此也<lb/>
保有鳬繹遂荒徐宅至于海邦淮夷蠻貊及彼南夷莫<lb/>
不率從莫敢不諾魯侯是若<hi>繹宅貊韻邦又與從韻</hi>
　賦也　毛傳鳬繹二山也宅居也　鄭箋諾應辭也<lb/>
　　毛傳若順也<lb/>
　蘇氏曰龜䝉鳬繹魯之四山其餘則東南勢相連屬<lb/>
<pb n="23b"/>
　可以服從之國也<lb/>
天錫公純嘏眉壽保魯居常與許復周公之宇魯侯燕<lb/>
喜令妻壽母宜大夫庶士邦國是有既多受祉黄髪兒<lb/>
齒<lb/>
　賦也　毛傳常許魯南鄙西鄙也　顧氏曰管子小<lb/>
　匡篇反其侵地常潛蓋即此常也　鄭箋許許田也<lb/>
　魯朝宿之邑　孔疏桓元年鄭伯以璧假許田　鄭<lb/>
　箋燕燕飲也　朱註令妻令善之妻壽母壽考之母<lb/>
<pb n="24a"/>
　也僖公娶於齊曰聲姜母曰成風　鄭箋有常有也<lb/>
　　孔疏兒齒齒落更生細者壽徴也<lb/>
　蘇氏曰常許魯之故地而未復者也此三章言僖公<lb/>
　懐柔逺方至於淮海蠻貊之國莫不服從而願其壽<lb/>
　考以復魯之侵地宜其室家臣庶以保有其所服從<lb/>
　之國也<lb/>
徂來之松新甫之栢是斷是度是尋是尺松桷有舄路<lb/>
寢孔碩新廟奕奕奚斯所作孔曼且碩萬民是若<lb/>
<pb n="24b"/>
　賦也　毛傳徂來新甫二山也　孔疏斷斬度量也<lb/>
　　毛傳八尺曰尋桷榱也舄大貌路寢正寢也　鄭<lb/>
　箋新廟姜嫄之廟也　孔疏奚斯公子魚也　鄭箋<lb/>
　作者教䕶屬功課章程也曼修廣也<lb/>
　蘇氏曰僖公上為神之所福内為國人之所安外為<lb/>
　鄰國之所懐於是修舊起廢治其宫室寢廟以順萬<lb/>
　民之望焉<lb/>
　　閟宫九章五章章十七句<hi>内第四章脫一句</hi>二章章八句<lb/>
<pb n="25a"/>
　　二章章十句<lb/>
　　　虞惇按此詩有周公之孫莊公之子其為頌僖<lb/>
　　　公無疑而考之春秋僖公之時如所謂膺戎狄<lb/>
　　　懲荆舒服淮夷荒徐宅皆無事實可據孟子云<lb/>
　　　戎狄是膺荆舒是懲周公方且膺之則膺戎狄<lb/>
　　　懲荆舒乃周公之事於僖公無與也於是説者<lb/>
　　　紛紛或以此詩非孔子所録或以此為祝願其<lb/>
　　　君之辭然而周公膺之孟子之言決不為妄而<lb/>
<pb n="25b"/>
　　　詩又僖公之詩則將何從宋王文憲公柏嘗言<lb/>
　　　閟宫之詩蓋有錯簡三章土田附庸之下辭氣<lb/>
　　　未終血脈不貫當以公車千乘以下九句接此<lb/>
　　　為一章蓋第一節説姜嫄后稷第二節説大王<lb/>
　　　文王武王第三節説周公伯禽而公車九乘九<lb/>
　　　句説戎狄是膺正與孟子之言相合以後乃敘<lb/>
　　　僖公則倫序整而文義完既不害其為僖公之<lb/>
　　　詩亦不妨以為伯禽之事此説最為得之王氏<lb/>
<pb n="26a"/>
　　　更欲以泰山巖巖二章移周公之孫之前元儒<lb/>
　　　金履祥氏更欲以公車干乘置王曰叔父之上<lb/>
　　　則篇章更置太多不若從舊之為善矣今亦不<lb/>
　　　敢必以為然姑識於此　又按居常與許鄭箋<lb/>
　　　云常或作嘗在薛之旁魯莊公三十一年築臺<lb/>
　　　於薛是歟六國時齊有孟嘗君食邑於薛愚意<lb/>
　　　改常為嘗不免牽合以孟嘗食邑於薛而云嘗<lb/>
　　　在薛旁尤屬附會顧大韶氏引管子小匡篇反<lb/>
<pb n="26b"/>
　　　其侵地常潛為証確有明文應從之新廟奕奕<lb/>
　　　朱註但云僖公所修之廟毛傳以為閔公之廟<lb/>
　　　今從鄭箋　又按新廟奕奕奚斯所作奚斯乃<lb/>
　　　作廟非作頌也而韓詩曰奚斯作魯頌班固王<lb/>
　　　延壽皆云奚斯頌魯揚雄法言亦曰正考甫嘗<lb/>
　　　晞尹吉甫公子奚斯嘗晞正考甫蓋皆襲韓詩<lb/>
　　　之誤而考之不詳先儒固已辨之矣　又按此<lb/>
　　　詩舊分八章章至三十八句多寡不倫故朱子<lb/>
<pb n="27a"/>
　　　改分九章而云四章内有脱句今據王魯齋所<lb/>
　　　定移公車千乘九句於土田附庸之下合為一<lb/>
　　　章則當分十章章句既均文義亦順又無脱簡<lb/>
　　　雖毛鄭復起不易斯言矣故今依周書考定武<lb/>
　　　成例録王氏所分章句於後方云<lb/>
　魯頌四篇二十四章二百四十三句<lb/>
　　宋王文憲公改定魯頌閟宫章句<lb/>
閟宫有侐實實枚枚赫赫姜嫄其徳不回上帝是依無<lb/>
<pb n="27b"/>
災無害彌月不遲是生后稷降之百福黍稷重穋稙穉<lb/>
菽麥奄有下國俾民稼穡有稷有黍有稻有秬奄有下<lb/>
土纘禹之緒<lb/>
后稷之孫實維大王居岐之陽實始翦商至於文武纘<lb/>
大王之緒致天之届于牧之野無貳無虞上帝臨女敦<lb/>
商之旅克咸厥功王曰叔父建爾元子俾侯于魯大啓<lb/>
爾宇為周室輔<lb/>
乃命魯公俾侯于東錫之山川土田附庸公車千乘朱<lb/>
<pb n="28a"/>
英緑縢二矛重弓公徒三萬貝胄朱綅烝徒増増戎狄<lb/>
是膺荆舒是懲則莫我敢承<lb/>
周公之孫莊公之子龍旂承祀六轡耳耳春秋匪解享<lb/>
祀不忒皇皇后帝皇祖后稷享以騂犧是饗是宜降福<lb/>
既多周公皇祖亦其福女<lb/>
秋而載嘗夏而楅衡白牡騂剛犧尊將將毛炰胾羮籩<lb/>
豆大房萬舞洋洋孝孫有慶俾爾熾而昌俾爾壽而臧<lb/>
保彼東方魯邦是常<lb/>
<pb n="28b"/>
不虧不崩不震不騰三壽作朋如岡如陵俾爾昌而熾<lb/>
俾爾壽而富黄髪台背壽胥與試俾爾昌而大俾爾耆<lb/>
而艾萬有千歲眉壽無有害<lb/>
泰山巖巖魯邦所詹奄有龜䝉遂荒大東至于海邦淮<lb/>
夷來同莫不率從魯侯之功<lb/>
保有鳬繹遂荒徐宅至于海邦淮夷蠻貊及彼南夷莫<lb/>
不率從莫敢不諾魯侯是若<lb/>
天錫公純嘏眉壽保魯居常與許復周公之宇魯侯燕<lb/>
<pb n="29a"/>
喜令妻壽母宜大夫庶士邦國是有既多受祉黄髪兒<lb/>
齒<lb/>
徂來之松新甫之栢是斷是度是尋是尺松桷有舄路<lb/>
寢孔碩新廟奕奕奚斯所作孔曼且碩萬民是若<lb/>
　　閟宫十章二章章十七句二章章十三句二章章<lb/>
　　十二句二章章八句二章章十句<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷三十<lb/>
</p>
<p>
</p>
  </div>
</body>
</text>
</TEI>
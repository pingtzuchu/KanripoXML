<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷二十四上</head> <lb/>
    <p>
<pb n="1a"/>
欽定四庫全書<lb/>
　讀詩質疑卷二十四上<lb/>
　　　　　　　　　　太僕寺少卿嚴虞惇撰<lb/>
　大雅文王之什<lb/>
　文王文王受命作周也<lb/>
　　歐陽氏曰周自后稷以來積功累仁至於文王威<lb/>
　　徳並著國自此大武王因之遂滅商有天下是以<lb/>
　　盛徳為天所相而興周者自文王始也故序但言<lb/>
<pb n="1b"/>
　　受命作周不言受命稱王也　虞惇按周書無逸<lb/>
　　曰文王受命惟中身厥享國五十年武成曰我文<lb/>
　　考文王克成厥勲誕膺天命惟九年大統未集是<lb/>
　　文王受命之事也帝王世紀云文王即位四十二<lb/>
　　年歳在鶉火文王於是更為受命之元年始稱王<lb/>
　　矣史記周本紀西伯蓋即位五十年其囚羑里蓋<lb/>
　　益易之八卦為六十四卦詩人道西伯蓋受命之<lb/>
　　年稱王而斷虞芮之訟後十年而崩是文王稱王<lb/>
<pb n="2a"/>
　　改元之事也歐陽氏以文王未甞稱王改元故著<lb/>
　　論以辨之而於詩本義亦極詆毛鄭之妄然謂文<lb/>
　　王未甞稱王是矣而謂文王未甞受命改元則非<lb/>
　　也書泰誓惟十有三年春說者曰此武王即位之<lb/>
　　十三年也今按大戴禮文王十五而生武王是武<lb/>
　　王少文王十四歳也文王世子文王九十七而終<lb/>
　　武王九十三而終是文王之終武王已八十三武<lb/>
　　王以八十四即位至九十三而終即位僅十年不<lb/>
<pb n="2b"/>
　　得以十三年伐紂則所謂十三年者蓋據文王受<lb/>
　　命改元之年數之武王未甞有十三年也文王受<lb/>
　　命改元故書有九年大統未集之語若謂文王未<lb/>
　　甞改元則文王即位共五十年何得云九年也鄭<lb/>
　　氏赤雀丹書之說出於讖緯不足為據若受命改<lb/>
　　元以經史推校無可疑者司馬温公稽古錄云文<lb/>
　　王為諸侯四十二年更稱元年又云武王即位四<lb/>
　　年克商克商七年而崩夀九十三皆與經傳合稱<lb/>
<pb n="3a"/>
　　王之事六經無明文書西伯戡黎既稱西伯其非<lb/>
　　稱王可知先儒云文王未王而稱王者史臣追尊<lb/>
　　之辭游氏云紂在上而文王稱王是二天子也觀<lb/>
　　泰誓三篇稱文王為文考至武成柴望然後稱文<lb/>
　　考為文王則可知矣斯言得之矣　國語文王大<lb/>
　　明緜兩君相見之樂也　申公說周公追述文王<lb/>
　　之徳明周家所以受命而伐商者作詩歌奏於清<lb/>
　　廟受釐陳戒之時以訓嗣王也　吕氏曰按吕氏<lb/>
<pb n="3b"/>
　　春秋周公旦乃作詩曰文王在上於昭于天周雖<lb/>
　　舊邦其命維新以繩文王之徳熟味此詩信非周<lb/>
　　公不能作也<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右<hi>時右平上通韻</hi>
　賦也　毛傳在上在民上也於歎辭昭見也顯光也<lb/>
　不顯顯也不時時也陟升也　鄭箋在察也<lb/>
　鄭箋文王初為西伯有功於民其徳著見於天故天<lb/>
<pb n="4a"/>
　命之以為王使君天下也　王氏曰周受封自后稷<lb/>
　則其邦舊矣至文王而天命之肇造區夏則其命新<lb/>
　矣　朱注文王在上而昭於天則周之徳豈不顯乎<lb/>
　周雖舊邦而命維新則帝之命豈不時乎　孔疏文<lb/>
　王升接天下接人常觀察上帝之意隨其左右之宜<lb/>
　順而行之所謂聖人與天地合徳也　蘇氏曰聖人<lb/>
　先天而天弗違後天而奉天時與天如一故也詩於<lb/>
　天人之際多以陟降言之<lb/>
<pb n="4b"/>
亹亹文王令聞不已陳錫哉周侯文王孫子文王孫子<lb/>
本支百世凡周之士不顯亦世<hi>上去通韻</hi>
　賦也　毛傳亹亹勉也　鄭箋令善也聞聲聞也陳<lb/>
　敷錫施也　毛傳哉載也侯維也本本宗也支支子<lb/>
　也　鄭箋勉勉乎不倦文王之勤用明徳也其善聲<lb/>
　聞日見稱頌無止時也　朱註文王非有勉也純亦<lb/>
　不已而人見其亹亹也其徳不已則令聞亦不已<lb/>
　蘇氏曰由文王敷恩恵之施於民而民載之是以鍾<lb/>
<pb n="5a"/>
　美于子孫適為天子而庶為諸侯其祚無不百世者<lb/>
　　嚴氏曰文王惟知錫民而錫民者乃所以錫子孫<lb/>
　也不特子孫之盛如此凡周之臣子皆光明俊偉其<lb/>
　徳甚顯亦世世相傳與周匹休焉此文王徳澤之逺<lb/>
　也　春秋傳詩曰陳錫載周能施也杜氏注文王布<lb/>
　陳大利以賜天下故能載行周道福流子孫<lb/>
世之不顯厥猶翼翼思皇多士生此王國王國克生維<lb/>
周之楨濟濟多士文王以寧<lb/>
<pb n="5b"/>
　賦也　鄭箋猶謀也　毛傳翼翼恭敬也思辭也<lb/>
　吕氏曰皇美也　毛傳楨榦也濟濟多威儀也　鄭<lb/>
　箋周之臣既世世光明其為君謀事忠敬翼翼然<lb/>
　歐陽氏曰美哉衆多之賢士生於周王之國為楨榦<lb/>
　之臣而文王用之遂以安寧周邦也　劉氏曰濟濟<lb/>
　多士本由文王教化陶範而後生而文王之國又待<lb/>
　多士濟濟以安寧焉猶人勤於菑田反以自養樂於<lb/>
　植材反以自庇　嚴氏曰生此王國天生之也王國<lb/>
<pb n="6a"/>
　克生文王教化作成之也<lb/>
穆穆文王於緝熈敬止假哉天命有商孫子商之孫子<lb/>
其麗不億上帝既命侯于周服<lb/>
　賦也　朱註穆穆深逺之意　孔疏於歎辭　歐陽<lb/>
　氏曰緝續熈廣也　蘇氏曰假大也　毛傳麗數也<lb/>
　　孔疏不億不止於億也　鄭箋周服周之九服也<lb/>
　歐陽氏曰穆穆然文王之徳於此乎續而廣之敬慎<lb/>
　不墜大哉天命乃使之有商之孫子商之孫子數甚<lb/>
<pb n="6b"/>
　衆多而上帝乃命之為周諸侯由商失徳而天奪之<lb/>
　周有世徳而天與之天之予奪惟徳所在而已　鄭<lb/>
　箋言衆之不如徳也　朱氏曰穆穆以盛徳氣象言<lb/>
　敬則指其徳之實也緝者緝此敬熈者熈此敬此聖<lb/>
　徳之極致聖學之極功凡所以昭於天聞於人皆由<lb/>
　不已其敬致然也　嚴氏曰形諸外者皆其根諸中<lb/>
　者表裏一始終一也　黄氏曰敬止者敬於其所當<lb/>
　止所謂敬厥止也<lb/>
<pb n="7a"/>
侯服于周天命靡常殷士膚敏祼将于京厥作祼将常<lb/>
服黼冔王之藎臣無念爾祖<lb/>
　賦也　毛傳殷士殷侯也膚美敏疾也祼灌鬯也周<lb/>
　人尚臭将行也　朱註京周京也　董氏曰黼黼裳<lb/>
　也　孔疏冬官繢人白與黒謂之黼　毛傳冔殷冠<lb/>
　也夏曰收周曰冕　鄭箋王成王也　毛傳藎進也<lb/>
　無念念也　孔疏爾祖文王也<lb/>
　王氏曰商之孫子而侯於周則天命靡常故也天常<lb/>
<pb n="7b"/>
　命商使有九有之師矣今侯服於周所謂靡常也故<lb/>
　商之子孫其為士而膚美敏疾者皆祼将於周京以<lb/>
　助周祭也　董氏曰常服者不變其服存商制也<lb/>
　朱註先代之後統承先王脩其禮物作賓於王家時<lb/>
　玉不敢變而亦所以為戒也於是呼王之藎臣而告<lb/>
　之曰得無念爾祖文王之徳乎蓋以戒王而不敢斥<lb/>
　言也　漢書劉向曰孔子論詩至於殷士膚敏祼将<lb/>
　于京喟然歎曰大哉天命善不可不傳於子孫是以<lb/>
<pb n="8a"/>
　富貴無常不如是則王公何以戒慎民萌何以勸勉<lb/>
　蓋傷微子之事周而痛殷之亡也　孔疏宗廟之祭<lb/>
　以祼為主於禮王正祼后亞祼則祼将主人之事而<lb/>
　云助行祼者天官小宰凡祭祀贊祼将之事注云又<lb/>
　從太宰助王是祼将之事有臣助之矣<lb/>
無念爾祖聿修厥徳永言配命自求多福殷之未喪師<lb/>
克配上帝宜鑒于殷駿命不易<lb/>
　賦也　毛傳聿述永長也　鄭箋師衆也　毛傳駿<lb/>
<pb n="8b"/>
　大也　孔疏不易言難也<lb/>
　李氏曰成王欲念爾祖則在乎述修厥徳而已能修<lb/>
　徳則可以長配天命而福祿自來矣　蘇氏曰既告<lb/>
　之使修文王之徳又告之以殷之未失衆也其君皆<lb/>
　能配天及其末世違天以敗故今當以為鑒而不可<lb/>
　忽於天命之難保也　吕氏曰命之去留視師之喪<lb/>
　否大學所謂得衆則得國失衆則失國也<lb/>
命之不易無遏爾躬宣昭義問有虞殷自天上天之載<lb/>
<pb n="9a"/>
無聲無臭儀刑文王萬邦作孚<hi>躬字韻未詳孚古音浮後同問天臭孚俱平去通韻</hi>
　賦也　毛傳遏止義善也　孔疏問聞也　鄭箋有<lb/>
　又也　毛傳虞度載事也　朱註儀象也　毛傳刑<lb/>
　法孚信也<lb/>
　歐陽氏曰知天命之不易無使天命至爾躬而止當<lb/>
　布明善聞常虞度殷之所以廢興者而折之於天也<lb/>
　　吕氏曰凡欲配天命者當法天然天無聲臭之可<lb/>
<pb n="9b"/>
　求苟儀刑文王則天徳全而萬邦於是作孚矣　朱<lb/>
　氏曰文王與天為一法文王即所以法天也　真氏<lb/>
　曰周至成王再世耳周公已憂其命之不延無遏爾<lb/>
　躬猶堯之告舜曰天祿永終也古君臣更相告戒不<lb/>
　諱危亡如此　朱註此詩於天人之際興亡之理丁<lb/>
　寧反覆至深切矣故立之樂官因以為天子諸侯朝<lb/>
　㑹之樂蓋将以戒後世之君臣而又以昭先王之徳<lb/>
　於天下國語所謂兩君相見之樂特舉一端而言耳<lb/>
<pb n="10a"/>
　　文王七章章八句<lb/>
　　　虞惇按大雅三十一篇毛鄭與朱子大㫖畧同<lb/>
　　　所異者訓釋字句耳如文王在上宜從毛在民<lb/>
　　　之上不當云文王既没其神在上也觀先言於<lb/>
　　　昭于天而後言其命維新則可知矣陳錫哉周<lb/>
　　　宜從鄭敷恩恵之施不當云上帝敷錫也觀左<lb/>
　　　傳國語兩引陳錫載周則可知矣思皇多士宜<lb/>
　　　從朱毛鄭以皇為天云願天多生賢人者非也<lb/>
<pb n="10b"/>
　　　駿命不易宜從朱鄭云天之大命不可改易者<lb/>
　　　亦非也惟緝熈敬止毛鄭與朱子皆以熈為光<lb/>
　　　明止為語助愚意緝熈為光明則學有緝熈于<lb/>
　　　光明復作何解止為語助則大學之敬止何以<lb/>
　　　有止仁止孝之說故今採歐陽氏黄氏說正之<lb/>
　　　侯于周服亦從鄭不從朱<lb/>
　大明文王有明徳故天復命武王也<lb/>
　　申公說周公述文武受命之功以訓嗣王也<lb/>
<pb n="11a"/>
明明在下赫赫在上天難忱斯不易維王天位殷適使<lb/>
不挾四方<hi>平去通韻</hi>
　賦也　朱註明明徳之明也赫赫命之顯也　毛傳<lb/>
　忱信也殷適殷之正適也　朱氏曰挾挾而有之也<lb/>
　朱註将陳文武受命故言在下者有明明之徳則在<lb/>
　上者有赫赫之命去就無常善則得之此天之所以<lb/>
　難忱而為君之所以不易　鄭箋令紂居天位又殷<lb/>
　之正適以其為惡乃棄絶之使不得有四方是天命<lb/>
<pb n="11b"/>
　靡常惟徳是予耳言此者厚美周也　嚴氏曰此泛<lb/>
　言天人之理以著殷亡之由為文武受命張本也<lb/>
摰仲氏任自彼殷商來嫁于周曰嬪于京乃及王季維<lb/>
徳之行大任有身生此文王<lb/>
　賦也　毛傳摰國名仲中女也任姓也　朱註殷商<lb/>
　殷商之諸侯也　毛傳嬪婦也　朱註京周京也<lb/>
　鄭箋及與也　毛傳王季太王子文王父也身重也<lb/>
　　鄭箋重謂懐孕也<lb/>
<pb n="12a"/>
　鄭箋摰國中女曰大任從殷商之畿内嫁為婦於周<lb/>
　之京配王季而與之共行仁義之徳同志意也　朱<lb/>
　註将言文王之聖而本其所從來者如此葢曰自其<lb/>
　父母而已然矣　列女傳大任端一誠荘惟徳之行<lb/>
　及其娠文王目不視惡色耳不聽淫聲口不出敖言<lb/>
　生文王而明聖君子謂大任為能胎教　孔疏成湯<lb/>
　之初以商為號及盤庚後為殷曰殷商者取前後二<lb/>
　號而言之　虞惇曰此章言大任生文王之事<lb/>
<pb n="12b"/>
維此文王小心翼翼昭事上帝聿懐多福厥徳不回以<lb/>
受方國<lb/>
　賦也　鄭箋翼翼恭慎貌昭明也　蘇氏曰懐來也<lb/>
　　毛傳回違也　鄭箋方國四方來附之國也<lb/>
　李氏曰文王小心恭慎明事上帝遂能懐來百福葢<lb/>
　惟其徳不回邪所以朝諸侯受方國也　朱氏曰聖<lb/>
　人之徳敬為大聖人之敬上與天心合下與人心合<lb/>
　故事天則多福集之治人則方國附之　朱註此章<lb/>
<pb n="13a"/>
　言文王之徳<lb/>
天監在下有命既集文王初載天作之合在洽之陽在<lb/>
渭之涘文王嘉止大邦有子<lb/>
　賦也　毛傳集就也　朱註載年也　毛傳合配也<lb/>
　洽水名　吕氏曰榖梁傳水北曰陽　毛傳涘厓也<lb/>
　嘉美也　朱註大邦莘國也<lb/>
　朱註将陳武王伐商之事故又推其本　蘇氏曰天<lb/>
　監視文王之徳大命既集於周故於文王之始載為<lb/>
<pb n="13b"/>
　之作配於洽渭之間　王氏曰洽之陽渭之涘莘國<lb/>
　所在也　孔疏名山大川皆有靈氣　鄭箋天為文<lb/>
　王生配於氣勢之處使必有賢才謂生太姒文王聞<lb/>
　太姒之賢則美之曰大邦有子可以為妃乃求昏<lb/>
　虞惇曰此下三章言太姒配文王生武王之事<lb/>
大邦有子俔天之妹文定厥祥親迎于渭造舟為梁不<lb/>
顯其光<hi>子妹渭上去通韻</hi>
　賦也　毛傳俔磬也　孔疏磬譬也　鄭箋太姒之<lb/>
<pb n="14a"/>
　賢尊之如天之有女弟也　朱註文禮祥吉也　鄭<lb/>
　箋問名之後卜而得吉則以禮定其吉祥謂納幣也<lb/>
　　朱註造作梁橋也　孔疏作船於水比之而加版<lb/>
　於上以通行者即今之浮橋也　毛傳不顯顯也<lb/>
　鄭箋賢女配聖人得其宜故偹禮也迎太姒而更為<lb/>
　梁者欲其昭著示後世敬昏禮也　毛傳賢聖之配<lb/>
　王基始於是造舟然後可以顯其光輝天子造舟諸<lb/>
　侯維舟大夫方舟士特舟　孔疏六禮親迎為重公<lb/>
<pb n="14b"/>
　羊説天子至庶人娶皆當親迎造舟周制也文王敬<lb/>
　重昏事始作而用之後世以文王所用遂制為天子<lb/>
　之法<lb/>
有命自天命此文王于周于京纘女維莘長子維行篤<lb/>
生武王保右命爾爕伐大商<hi>天與莘韻上六句三句一截</hi>
　賦也　毛傳纘繼也莘太姒國也長子長女也右助<lb/>
　爕和也<lb/>
　鄭箋天将命文王君天下於周之京則使莘國之長<lb/>
<pb n="15a"/>
　女太姒繼太任之女事配文王維徳之行　蘇氏曰<lb/>
　其徳積厚遂生武王天復保佑而命之使爕和伐商<lb/>
　之事　嚴氏曰保安之佑助之而命之以伐商以順<lb/>
　而動因天人之所欲是之謂爕伐　孔疏上言迎得<lb/>
　太姒此言其能與文王行徳生聖子以克殷也　朱<lb/>
　氏曰有太任為之母復有太姒為之婦故曰纉言女<lb/>
　徳之有繼也既生文王於前又生武王於後故曰篤<lb/>
　言天命之匪解也其伐商也上以順乎天下以應乎<lb/>
<pb n="15b"/>
　人故曰爕言無慚徳也　范氏曰太姜炎帝之後太<lb/>
　任太昊之後太姒大禹之後太姒生十子武王周公<lb/>
　皆聖人也其餘皆為顯諸侯徧於天下太姒之徳也<lb/>
殷商之旅其㑹如林矢于牧野維予侯興上帝臨女無<lb/>
貳爾心<hi>隔句韻興字韻未詳</hi>
　賦也　毛傳如林衆也矢陳也　孔疏牧野紂南郊<lb/>
　地名　鄭箋侯諸侯也臨視也女斥武王也貳疑也<lb/>
　朱氏曰紂陳其師旅㑹合如林之盛而我周家以諸<lb/>
<pb n="16a"/>
　侯而興起蓋有天人之助　蘇氏曰紂之衆維武王<lb/>
　是為無不欲武王興者曰上帝臨女矣無疑不克紂<lb/>
　也　孔疏衆人樂勸武王惟恐不戰天與人勸所以<lb/>
　能克　吕氏曰紂以天子之威如林之衆來戰武王<lb/>
　方眇然自諸侯而起茍較强弱計衆寡其心必疑貳<lb/>
　矣然當是時武王一心以奉天討若上帝實臨之何<lb/>
　敢有計較之私哉曰上帝臨女無貳爾心蓋設為勉<lb/>
　之之辭以形容武王奉天討之非得已也　孔疏武<lb/>
<pb n="16b"/>
　成曰甲子昧爽受率其旅若林周本紀云紂發兵七<lb/>
　十萬人拒武王武王使師尚父以大卒馳紂師紂師<lb/>
　雖衆皆無戰心欲武王之亟入皆倒戈以戰開武王<lb/>
　泰誓曰師乃鼓譟前歌後舞格於上天下地咸曰孜<lb/>
　孜無怠是衆心樂勸武王也　朱註此及下章言武<lb/>
　王伐紂之事<lb/>
牧野洋洋檀車煌煌駟騵彭彭維師尚父時維鷹揚凉<lb/>
彼武王肆伐大商㑹朝清明<lb/>
<pb n="17a"/>
　賦也　毛傳洋洋廣也煌煌明也駵馬白腹曰騵<lb/>
　孔疏彭彭强也　朱註師尚父太公望為太師號尚<lb/>
　父也　毛傳鷹揚如鷹之飛揚也凉佐肆疾也　朱<lb/>
　註㑹朝㑹戰之朝也<lb/>
　鄭箋戰地寛廣不用權詐兵車鮮明馬又强盛則暇<lb/>
　且整太公佐武王為上将天期已至合兵伐商書牧<lb/>
　誓曰時甲子昧爽王朝至於商郊牧野乃誓　孔疏<lb/>
　三代乗馬各從正色而周不純檀弓言戎事乗騵盖<lb/>
<pb n="17b"/>
　因武王所乗遂為一代常法王肅云以甲子昧爽與<lb/>
　紂戰不崇朝而殺紂天下乃大清明無復濁亂　輔<lb/>
　氏曰君有明徳則天有明命有王季文王則有太任<lb/>
　太姒有王季太任則有文王有文王太姒則有武王<lb/>
　有武王之君則有太公之臣讀大明之詩當知天人<lb/>
　夫婦父子君臣之際安危治亂廢興存亡之機如影<lb/>
　響形聲之相似皆非茍然也<lb/>
　　大明八章四章章六句四章章八句<lb/>
<pb n="18a"/>
　　　虞惇按大雅之大明小雅之小明鄭氏皆為之<lb/>
　　　說其曰大明者二聖相承明徳日以廣大故曰<lb/>
　　　大明小明者幽王自小其明也大明於理無害<lb/>
　　　小明則偏矣爕伐大商引國語合位三五之文<lb/>
　　　亦屬衍說長子維行鄭說是不易維王從朱維<lb/>
　　　予侯興從吕㑹朝清明從王肅<lb/>
　緜文王之興本由太王也<lb/>
　　申公說周報太王周公述其事以訓嗣王之詩<lb/>
<pb n="18b"/>
　　朱註詩一章言在豳二章言至岐三章言定宅四<lb/>
　　章言授田居民五章言作宗廟六章言治宫室七<lb/>
　　章言立門社八章言至文王而服混夷九章遂言<lb/>
　　文王受命之事<lb/>
緜緜𤓰瓞民之初生自土沮漆古公亶父陶復陶穴未<lb/>
有家室<lb/>
　朱註比也　毛傳緜緜不絶貌　孔疏大曰𤓰小曰<lb/>
　瓞瓞瓝也　朱註𤓰之近本初生者常小其蔓不絶<lb/>
<pb n="19a"/>
　至末而後大也　毛傳民周民也自用土居也　孔<lb/>
　疏沮漆二水名在豳地　毛傳古公豳公也古言久<lb/>
　也亶父字也或殷以名言質也　孔疏太王追號為<lb/>
　王不稱王而稱公者本其生時之事　許氏曰陶瓦<lb/>
　噐竈也復重窟也　孔疏穴土室也　毛傳室内曰<lb/>
　家<lb/>
　鄭箋后稷帝嚳之胄封於邰其後公劉失職遷豳居<lb/>
　沮漆之地子孫衰小如𤓰之瓞歴世緜緜然至太王<lb/>
<pb n="19b"/>
　而徳盛得民心而生王業故本周之興云於沮漆也<lb/>
　　毛傳陶其土而復之陶其壤而穴之未有寝廟亦<lb/>
　未敢有家室　鄭箋此本其在豳時也　蘇氏曰太<lb/>
　王始猶處於復穴未有家室之盛及遷於岐周而後<lb/>
　大興焉<lb/>
古公亶父來朝走馬率西水滸至于岐下爰及姜女聿<lb/>
來胥宇<lb/>
　賦也　蘇氏曰朝早也　毛傳率循也滸水厓也姜<lb/>
<pb n="20a"/>
　女太王妃太姜也　鄭箋聿遂也　毛傳胥相宇居<lb/>
　也<lb/>
　孔疏古公避狄之難其來以早朝之時疾走其馬循<lb/>
　西方水厓漆沮之側東行而至岐山之下　鄭箋於<lb/>
　是與其妃太姜來相可居者著太姜之賢知也　吕<lb/>
　氏曰來朝走馬形容初遷之時畧地相宅精神風采<lb/>
　也或以為避惡早且疾則豈杖䇿而去雍容之氣象<lb/>
　哉　荘子讓王篇太王亶父居豳狄人攻之事之皮<lb/>
<pb n="20b"/>
　帛犬馬珠玉而不受狄人之所求者土地也太王亶<lb/>
　父曰與人之兄居而殺其弟與人之父居而殺其子<lb/>
　吾不忍也子皆勉居矣為吾臣與為狄人臣奚以異<lb/>
　吾聞之不以所用養害所養杖䇿而去民相連而從<lb/>
　之遂成國於岐山之下　呉越春秋古公去邠處岐<lb/>
　周居三月成城郭一年成邑二年成都而民五倍其<lb/>
　初<lb/>
周原膴膴堇荼如飴爰始爰謀爰契我龜曰止曰時築<lb/>
<pb n="21a"/>
室于兹<lb/>
　賦也　朱註周地名　鄭箋廣平曰原周原在岐山<lb/>
　之南　毛傳膴膴美也　孔疏堇烏頭也　毛傳荼<lb/>
　苦菜也　鄭箋飴餳也　孔疏契所以灼龜儀禮所<lb/>
　謂楚焞是也　鄭箋時是也<lb/>
　鄭箋周原之地膴膴然肥美其所生菜雖有性苦者<lb/>
　甘如飴也此地将可居於是始與豳人之從已者謀<lb/>
　謀從又契灼其龜而卜之卜又從矣則曰可止居於<lb/>
<pb n="21b"/>
　是可築室家於此定民心也<lb/>
廼慰廼止廼左廼右廼疆廼理廼宣廼畆自西徂東周<lb/>
爰執事<hi>上去通韻</hi>
　賦也　毛傳慰安也　孔疏止定也　蘇氏曰左右<lb/>
　東西列之也疆畫經界也理分土宜也宣道溝洫也<lb/>
　　朱註畆治田疇也周徧也　毛傳爰於也<lb/>
　王氏曰既築室于兹矣乃勞來其臣民而慰之乃安<lb/>
　集其臣民而止之　鄭箋乃開地置邑左右而處之<lb/>
<pb n="22a"/>
　乃疆理其經界乃耕治其田畆於是從西而往東之<lb/>
　人皆徧於執事競出力也　孔疏言築室耕田無不<lb/>
　勸樂也　何氏曰自此至七章先民事而次宗廟先<lb/>
　宗廟而及宫室門社經綸之次第也<lb/>
乃召司空乃召司徒俾立室家其繩則直縮版以載作<lb/>
廟翼翼<lb/>
　賦也　毛傳司空掌營國邑司徒掌徒役之事召之<lb/>
　使立室家之位處俾使也　朱註繩所以為直也縮<lb/>
<pb n="22b"/>
　束也　鄭箋載上下相承也<lb/>
　毛傳君子将營宫室宗廟為先廐庫為次居室為後<lb/>
　　曹氏曰俾立室家者定其規模而已若其營作則<lb/>
　先從廟始　鄭箋繩者營其廣輪方制之正也既正<lb/>
　則以索縮其築版上下相承而起廟成嚴顯翼翼然<lb/>
　　王氏曰乃者繼事之辭民居既奠乃事營作先王<lb/>
　之重民如此<lb/>
捄之陾陾度之薨薨築之登登削屢馮馮百堵皆興鼛<lb/>
<pb n="23a"/>
鼓弗勝<lb/>
　賦也　毛傳捄虆也　孔疏謂捄土於虆也　毛傳<lb/>
　陾陾衆也　鄭箋度猶投也　蘇氏曰薨薨衆聲也<lb/>
　　毛傳登登用力聲也　蘇氏曰削屢重復削治也<lb/>
　　李氏曰馮馮聲之堅也　鄭箋五版為堵興起也<lb/>
　　毛傳鼛大鼓也長一丈二尺<lb/>
　王氏曰既作廟矣於是營宫室焉　鄭箋築墻者桴<lb/>
　聚壤土盛之以虆投諸版中　蘇氏曰用力築之築<lb/>
<pb n="23b"/>
　之既成而削之其聲馮馮然堅也　鄭箋百堵同時<lb/>
　而起鼛鼓不能止之使休息周禮曰以鼛鼓鼓役事<lb/>
　　毛傳言勸事樂功也<lb/>
廼立臯門臯門有伉廼立應門應門将将廼立冢土戎<lb/>
醜攸行<hi>平去通韻</hi>
　賦也　毛傳王之郭門曰臯門王之正門曰應門伉<lb/>
　髙貌将将嚴正也冢土大社也戎大醜衆也<lb/>
　孔疏郭門者宫之外郭之門正門朝門也内為寝門<lb/>
<pb n="24a"/>
　一曰路門明堂位曰庫門天子臯門雉門天子應門<lb/>
　魯以諸侯而作庫雉則諸侯無臯應故以臯應為王<lb/>
　門之名　朱註太王之時未有制度特作二門其名<lb/>
　如此及周有天下遂尊以為天子之門而諸侯不得<lb/>
　立焉大社亦太王所立後取其制以為天子之法<lb/>
　王氏曰宗廟宫室内事也自内以及外故於卒言立<lb/>
　冡土也　毛傳起大事動大衆必先有事乎社而後<lb/>
　出謂之宜<lb/>
<pb n="24b"/>
肆不殄厥愠亦不隕厥問柞棫抜矣行道兊矣混夷駾<lb/>
矣維其喙矣<hi>去入通韻</hi>
　賦也　毛傳肆故今也　蘇氏曰殄絶也　毛傳愠<lb/>
　恚隕墜也　鄭箋小聘曰問柞櫟也棫白桵也　孔<lb/>
　疏拔拔然生柯葉也　毛傳兊成蹊也　孔疏混夷<lb/>
　犬夷也　毛傳駾突也　朱註喙息也<lb/>
　陳氏曰太王雖不能殄絶混夷之愠怒亦不隕墜其<lb/>
　聲問之好俟我之植木拔而遂茂行道兊而成蹊疆<lb/>
<pb n="25a"/>
　理葺治則混夷疾奔而逺我矣　朱註太王始至岐<lb/>
　下之時林木深阻人物鮮少其後生齒漸繁歸附日<lb/>
　衆則木拔道通混夷畏之奔突竄服唯其喙息而已<lb/>
　言徳盛而混夷自服也蓋已為文王之時矣　吕氏<lb/>
　曰軍國之容雖備然太王未敢輕用其民也故不敢<lb/>
　殄絶所愠之夷狄亦不隕厥聘問之禮葢寒暑之節<lb/>
　龍蛇之蟄未有不積而能施不屈而能伸者也重以<lb/>
　王季三以文王畜之可謂厚矣然猶有樂天之事焉<lb/>
<pb n="25b"/>
　至於王業光大而不可掩郊闗之内鬱鬱葱葱輪蹄<lb/>
　輻湊則混夷不待攘斥自奉頭鼠竄之不暇此固天<lb/>
　時人事之所必至也此章總叙周家王業積施屈伸<lb/>
　之理始於太王而終於文王者如此　鄭箋太王避<lb/>
　狄文王伐混夷成道興國其志一也<lb/>
虞芮質厥成文王蹶厥生予曰有疏附予曰有先後予<lb/>
曰有奔奏予曰有禦侮<hi>上去通韻</hi>
　賦也　朱註虞芮二國名質正也　毛傳成平也<lb/>
<pb n="26a"/>
　朱註蹶動而疾也生猶起也　吕氏曰予予文王也<lb/>
　　毛傳率下親上曰疏附相道前後曰先後喻徳宣<lb/>
　譽曰奔奏武臣折衝曰禦侮<lb/>
　毛傳虞芮之君相與争田久而不平乃相謂曰西伯<lb/>
　仁人也盍往質焉乃相與朝周入其竟則耕者讓畔<lb/>
　行者讓路入其邑男女異路頒白不提挈入其朝士<lb/>
　讓為大夫大夫讓為卿二國之君感而相謂曰我等<lb/>
　小人不可以履君子之庭乃相讓以其所争田為閒<lb/>
<pb n="26b"/>
　田而退天下聞之而歸者四十餘國　鄭箋虞芮之<lb/>
　質平而文王之王業大所以致然者由有疏附先後<lb/>
　奔奏禦侮之臣力也　吕氏曰文王王業雖成而謙<lb/>
　退不敢居歸功於輔佐之臣曰我無以致此是皆諸<lb/>
　臣之力也　蘇氏曰太王肇基王迹至文王猶國於<lb/>
　岐山之下其地甚狹其後克宻須而居岐渭之間既<lb/>
　克崇然後渉渭作都於豐拓地漸廣服從之國亦衆<lb/>
　三分天下有其二然其政猶行於西南而已未及東<lb/>
<pb n="27a"/>
　北也其後虞芮之訟既平其旁聞之相率而歸者四<lb/>
　十餘國東北既集文王於是受命　虞惇曰文王蹶<lb/>
　厥生者文王於是始受命也史記諸侯聞之曰西伯<lb/>
　蓋受命之君明年伐犬戎明年伐宻須明年敗耆國<lb/>
　諸侯皆朝於周所謂文王蹶厥生也　輔氏曰已上<lb/>
　三篇皆周公作以戒成王之詩文王則專美文王之<lb/>
　徳大明追述王季太任文王太姒以及武王之徳緜<lb/>
　又追述太王太姜之徳而其意則葢歴叙先王積累<lb/>
<pb n="27b"/>
　徳業之盛以見成王之任大責重不可不謹戒而保<lb/>
　守之也<lb/>
　　緜九章章六句<lb/>
　　　虞惇按此詩申公說作八章而削去卒章今據<lb/>
　　　左傳昭公二年季武子賦緜之卒章杜氏注以<lb/>
　　　晉侯比文王以韓宣子比四臣則緜之有卒章<lb/>
　　　其傳舊矣柞棫拔矣四句鄭箋誤亦不隕厥問<lb/>
　　　朱註作聲聞之聞今從鄭予曰有疏附箋註俱<lb/>
<pb n="28a"/>
　　　云予詩人自予也今從吕氏讀詩記意更精自<lb/>
　　　土沮漆漢書地理志作自杜沮漆顔師古注云<lb/>
　　　齊詩作自杜言公劉避狄而來居杜與漆沮之<lb/>
　　　地也今仍毛詩之舊<lb/>
　棫樸文王能官人也<lb/>
　　郝氏曰人官有能物曲有利養之盡其材故取之<lb/>
　　備其官官之當其人故用之得其宜能官人而治<lb/>
　　道畢矣<lb/>
<pb n="28b"/>
芃芃棫樸薪之槱之濟濟辟王左右趣之<hi>趣倉九反</hi>
　興也　毛傳芃芃木盛貌　孔疏樸叢生而樸屬也<lb/>
　　毛傳槱積也濟濟多威儀也　鄭箋辟君也君王<lb/>
　謂文王也　毛傳趣趨也<lb/>
　毛傳山木盛茂萬民得而薪之賢人衆多國家得用<lb/>
　蕃興　歐陽氏曰芃芃然棫樸茂盛採之以備薪槱<lb/>
　喻文王養育賢才官之以充列位而王威儀濟濟然<lb/>
　左右之臣趨而事之見君臣之盛也　孔疏賢人在<lb/>
<pb n="29a"/>
　朝各司其職左右輔助而疾趨之是其能官人也<lb/>
濟濟辟王左右奉璋奉璋峩峩髦士攸宜<lb/>
　賦也　鄭箋璋璋瓉也　毛傳峩峩盛壮也髦俊也<lb/>
　　鄭箋祭祀之禮王祼以圭瓉諸臣助之亞祼以璋<lb/>
　瓉奉璋之儀峩峩然故今俊士之所宜也　歐陽氏<lb/>
　曰言在宗廟則奉璋助祭皆髦俊之士　孔疏冬官<lb/>
　玉人云大璋中璋邊璋皆璋瓉也郊特牲云灌以圭<lb/>
　璋故知璋是璋瓉祭之用瓉惟灌為然天官内宰職<lb/>
<pb n="29b"/>
　云大祭祀后祼獻則賛是王行初祼后行亞祼而祭<lb/>
　統云君執圭瓉祼尸大宗伯執璋瓉亞祼者或后有<lb/>
　故不與則大宗伯攝之小宰云凡祭祀賛祼将之事<lb/>
　然則太宰助王祼小宰又助之是助行祼事非獨一<lb/>
　人也又小宰注云唯人道宗廟有祼天地大神至尊<lb/>
　不祼莫稱焉則此奉璋助祼者祭宗廟也<lb/>
淠彼涇舟烝徒楫之周王于邁六師及之<lb/>
　興也　毛傳淠舟行貌　鄭箋涇水名烝衆也　毛<lb/>
<pb n="30a"/>
　傳楫櫂也　鄭箋于往邁行也　毛傳六師六軍也<lb/>
　天子六軍<lb/>
　孔疏淠然涇水之舟烝徒以楫櫂之周王往行征伐<lb/>
　則六師與之俱進　陳氏曰汲汲然追而及之不待<lb/>
　戒命而至也　歐陽氏曰王所官之人入宗廟居軍<lb/>
　旅皆可用文武之材各任其事也　王氏曰奉璋文<lb/>
　事卿大夫之職征伐武事将帥之職　虞惇按春秋<lb/>
　繁露云左右奉璋此文王之郊也六師及之此文王<lb/>
<pb n="30b"/>
　之伐崇也以是見文王之先郊而後伐也<lb/>
倬彼雲漢為章于天周王壽考遐不作人<lb/>
　興也　毛傳倬大也雲漢天河也遐逺也　朱註作<lb/>
　人謂鼓舞變化之<lb/>
　歐陽氏曰雲漢在上為天之文章猶賢人在朝為國<lb/>
　之光采　陳氏曰聖人久於其道而天下化成所謂<lb/>
　夀考作人也　鄭箋文王是時九十餘矣故云夀考<lb/>
追琢其章金玉其相勉勉我王綱紀四方<lb/>
<pb n="31a"/>
　虞惇曰比也　毛傳追雕也金曰雕玉曰琢　鄭箋<lb/>
　章文章也　毛傳相質也　朱註勉勉猶不已也<lb/>
　鄭箋網罟張之為綱理之為紀<lb/>
　王氏曰文王作人外則使有文内則使有質　邱氏<lb/>
　曰有雕琢之文金玉之質表裏如一所以為賢　吕<lb/>
　氏曰所以綱紀四方維持而不墜者皆勉勉作人之<lb/>
　效也　何氏曰文王勞於作人逸於任人勉勉我王<lb/>
　作人之不倦也既得人以任四方之事而已不與焉<lb/>
<pb n="31b"/>
　但持其綱紀而已所謂綱紀四方也<lb/>
　　棫樸五章章四句<lb/>
　　　虞惇按此詩五章總以官人為主首章芃芃棫<lb/>
　　　樸鄭云祭天積薪以燎之葢牽於次章之奉璋<lb/>
　　　也次章左右奉璋正指助祭之事而毛傳但云<lb/>
　　　半圭曰璋此則當從鄭氏其四章以下鄭但主<lb/>
　　　文王之為政不主官人殊與序義不合末章追<lb/>
　　　琢其章二句正承上作人而言而傳箋集註俱<lb/>
<pb n="32a"/>
　　　指文王之身均失之矣<lb/>
　旱麓受祖也周之先祖世修后稷公劉之業太王王<lb/>
　季申以百福干祿焉<lb/>
　　虞惇按百福干祿不成語蓋講師附益之文<lb/>
瞻彼旱麓榛楛濟濟豈弟君子干祿豈弟<lb/>
　興也　毛傳旱山名麓山足也　孔疏榛栗屬楛荆<lb/>
　屬　毛傳濟濟衆多也　孔疏豈樂弟易也　朱註<lb/>
　君子文王也　毛傳干求也<lb/>
<pb n="32b"/>
　程氏曰瞻彼旱山之草木得麓之氣濟濟茂盛興周<lb/>
　家豈弟之君子承其先祖豈弟之道所以興盛受福<lb/>
　也　嚴氏曰麓承山之氣者也其山髙大則麓之得<lb/>
　氣也深厚峯巒回合之所庇雲雨潤澤之所漸故草<lb/>
　木濟濟然而茂盛　李氏曰君子有樂易之徳非以<lb/>
　求祿也然究其得祿之道亦惟臻是樂易而已所謂<lb/>
　異乎人之求之也　朱氏曰旱麓無意於榛楛而榛<lb/>
　楛自生之以其地之美也君子無意於福祿而福祿<lb/>
<pb n="33a"/>
　自歸之以其徳之盛也<lb/>
瑟彼玉瓉黄流在中豈弟君子福祿攸降<hi>降户工反</hi>
　興也　鄭箋瑟鮮潔貌　毛傳玉瓉圭瓉也　鄭箋<lb/>
　以圭為柄黄金為勺青金為外朱其中央黄流秬鬯<lb/>
　也　孔疏釀秬黍為酒擣鬱金煮而和之使芬芳條<lb/>
　鬯也鬱金黄色酒在器流動故謂之黄流　鄭箋攸<lb/>
　所降下也<lb/>
　程氏曰縝宻温潤之玉瓉其中所盛必黄流也豈弟<lb/>
<pb n="33b"/>
　君子則福祿所降矣　朱註明寶器不薦於䙝味而<lb/>
　黄流不酌於瓦缶則知盛徳必享於祿夀而福澤不<lb/>
　降於淫人<lb/>
鳶飛戾天魚躍于淵豈弟君子遐不作人<lb/>
　興也　鄭箋鳶鴟類　朱註戾至也<lb/>
　孔疏其上則鳶飛至天而遊翔其下則魚躍于淵而<lb/>
　喜樂是道被飛潜萬物得所化之明察故也　謝氏<lb/>
　曰猶所謂魚川泳而鳥雲飛上下自然各得其性也<lb/>
<pb n="34a"/>
　詩人言如此氣象周家作人似之　李氏曰抱朴子<lb/>
　曰鳶之在下無力及至乎上聳身直翅而已然後知鳶<lb/>
　飛更不用力亦如魚躍之怡然自得也王者作人鼓<lb/>
　之舞之使各盡其才亦不知其所以然而然也　吕<lb/>
　氏曰作人之盛至於如鳶飛魚躍非積累薫陶久且<lb/>
　熟者不能然其來蓋有自矣此序所謂受祖也<lb/>
清酒既載騂牡既備以享以祀以介景福<hi>福方墨反上去入通韻</hi>
<pb n="34b"/>
　賦也　孔疏清酒潔清之酒也載載於尊也　朱註<lb/>
　備全具也<lb/>
　鄭箋祭祀之事先為清酒其次擇牲故舉二者　毛<lb/>
　傳言年豐畜碩祀所以得福　李氏曰古人奉牲醴<lb/>
　以告所謂馨香無讒慝也如此則降之以福　朱註<lb/>
　承上章言有豈弟之徳則祭必受福也　吕氏曰先<lb/>
　祖遺子孫之業莫大於人材故上言作人此章以報<lb/>
　祀繼之<lb/>
<pb n="35a"/>
瑟彼柞棫民所燎矣豈弟君子神所勞矣<lb/>
　興也　程氏曰瑟茂宻貌　鄭箋燎熂燎除其旁草<lb/>
　養治之使無害也　毛傳勞佑助也<lb/>
　孔疏上言祭以助福此言得福之事柞棫所以得茂<lb/>
　者正以為民所熂燎君子所以得福者正以為神所<lb/>
　勞來<lb/>
莫莫葛藟施于條枚豈弟君子求福不回<hi>平上通韻</hi>
　興也　朱註莫莫盛貌　許氏曰枚幹也　朱註回<lb/>
<pb n="35b"/>
　邪也<lb/>
　鄭箋葛也藟也延蔓於木之枝本而茂盛喻子孫依<lb/>
　緣先人之功業而起　李氏曰君子之求福無所回<lb/>
　邪唯承其先祖之道以致之而已　朱氏曰詩人咏<lb/>
　文王之徳而必曰豈弟何也蓋豈焉而樂弟焉而易<lb/>
　文王之徳一太和元氣之流行而於其燕居之時有<lb/>
　春生而無秋殺有陽舒而無隂慘此所以能作興天<lb/>
　下之材綱紀天下之治不惟歛福於一身而又有以<lb/>
<pb n="36a"/>
　敷是福於子孫臣民也歟<lb/>
　　旱麓六章章四句<lb/>
　　　虞惇按此詩以受祖為義言周家受先祖之道<lb/>
　　　而申之以福祿詩六章意旨甚明毛鄭過泥序<lb/>
　　　太王王季百福干祿之語遂以豈弟君子為指<lb/>
　　　太王王季二章瑟彼玉瓉更援孔叢子王季九<lb/>
　　　命作伯以功徳受圭瓉之賜以實之其説誤矣<lb/>
　　　國語單穆公曰旱麓之榛楛殖故君子得以易<lb/>
<pb n="36b"/>
　　　樂干祿焉若夫山林匱竭林麓散亡藪澤肆既<lb/>
　　　民力彫盡君子将險哀之不暇而何易樂之有<lb/>
　　　此亦賦詩斷章不得據以釋瞻彼旱麓之義鄭<lb/>
　　　箋又以榛楛濟濟喻周民豐樂鳶飛戾天喻惡<lb/>
　　　人逺去魚躍于淵喻民喜得所皆屬曲說朱子<lb/>
　　　不主序受祖之說因百福干祿一語遂斥序為<lb/>
　　　紕繆而力排之亦偏滯之見也惟以君子為文<lb/>
　　　王者得之<lb/>
<pb n="37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑巻二十四上<lb/>
<pb n="38a"/>
欽定四庫全書<lb/>
　讀詩質疑卷二十四下<lb/>
　　　　　　　　　　太僕寺少卿嚴虞惇撰<lb/>
　思齊文王所以聖也<lb/>
思齊大任文王之母思媚周姜京室之婦太姒嗣徽音<lb/>
則百斯男<lb/>
　賦也　毛傳齊荘媚愛也周姜太姜也京室王室也<lb/>
　大姒文王之妃也　鄭箋徽羙也<lb/>
<pb n="38b"/>
　鄭箋常思莊敬者大任也乃文王之母又常思愛大<lb/>
　姜之德而勤行之故能為京室之婦言徳行純備故<lb/>
　生聖子也　王氏曰為人母盡母道為人婦盡婦道<lb/>
　大任也　蘇氏曰周家比世皆有賢妃而大姒又能<lb/>
　繼大任之德音無妬忌之行以母百男此文王所以<lb/>
　能全其聖也　毛傳大姒十子衆妾則宜百子也<lb/>
　孔疏史記管蔡世家武王同母兄弟十人長伯邑考<lb/>
　次武王發次管叔鮮次周公旦次蔡叔度次曹叔振<lb/>
<pb n="39a"/>
　鐸次郕叔武次霍叔處次康叔封次耼叔季載　朱<lb/>
　氏曰春秋傳管蔡郕霍魯衞毛耼郜雍曹滕畢原豊<lb/>
　郇文之昭也並伯邑考武王為十八人然此特見於<lb/>
　書傳者耳亦可以見其多也<lb/>
惠于宗公神罔時怨神罔時恫刑于寡妻至于兄弟以<lb/>
御于家邦<hi>三句一韻妻弟平上自為韻</hi>
　賦也　鄭箋惠順也　孔疏宗公宗廟先公也時是<lb/>
　也　毛傳恫痛也刑法也寡妻適妻也　孔疏適妻<lb/>
<pb n="39b"/>
　惟一故言寡　毛傳御迎也<lb/>
　朱註文王上有聖母所以成之者逺内有賢妃所以<lb/>
　助之者深故能順於先公而鬼神歆之無怨恫者其<lb/>
　儀法内施於閨門而至于兄弟以御於家邦也　蘇<lb/>
　氏曰文王上順其先公推其心以事天地百神而無<lb/>
　有怨痛下治其室家推其道以御宗族邦國而無有<lb/>
　不順　張氏曰言接神人各得其道也　吕氏曰毫<lb/>
　髪不愧於隠㣲然後近者孚故神罔怨恫乃可以刑<lb/>
<pb n="40a"/>
　寡妻也　朱氏曰孝感於鬼神而教行於家國皆積<lb/>
　盛致然也此言其德之所施者如此<lb/>
雝雝在宫肅肅在廟不顯亦臨無射亦保<hi>上去通韻</hi>
　賦也　毛傳雝雝和也肅肅敬也　朱註不顯幽隠<lb/>
　之處也　毛傳射厭也　歐陽氏曰保守也<lb/>
　朱註文王在閨門之内則極其和在宗廟之中則極<lb/>
　其敬雖居幽隠亦常若有臨之者雖無厭斁亦常有<lb/>
　所守焉其純亦不已如是　許氏曰此聖人之自強<lb/>
<pb n="40b"/>
　不息也　吕氏曰聖人神人之主也上章神人孚格<lb/>
　可謂得為主之道矣欲求所以孚格者當於此章觀<lb/>
　之<lb/>
肆戎疾不殄烈假不瑕不聞亦式不諌亦入<hi>此與下章韻未詳</hi>
　賦也　毛傳肆故今也戎大疾害殄絶也　歐陽氏<lb/>
　曰烈光也　毛傳假大也　陳氏曰瑕玷也　朱註<lb/>
　式法也<lb/>
<pb n="41a"/>
　吕氏曰大難羑里之囚是也昆夷玁狁則其餘也文<lb/>
　王之德雖遭大難而不失其聖光大而不可毁缺也<lb/>
　　孔疏文王聖德生知無假學習不聞人之道説亦<lb/>
　自合於法不待臣之諌諍亦自入於道動應規矩性<lb/>
　與天合也　輔氏曰不聞亦式從心所欲不踰矩也<lb/>
　不諌亦入不思不勉從容中道也<lb/>
肆成人有德小子有造古之人無斁譽髦斯士<lb/>
　賦也　鄭箋成人謂大夫士也小子弟子也　毛傳<lb/>
<pb n="41b"/>
　造為也　李氏曰古之人指文王也　毛傳斁厭也<lb/>
　譽名髦俊也<lb/>
　李氏曰文王之德如此故士皆化之　王氏曰周之<lb/>
　成人皆有成德小子有所造為進於善也　錢氏曰<lb/>
　文王教育人材沒世不倦不特當時化之雖今此之<lb/>
　譽髦亦皆其無斁之心所造就而成之者也　吕氏<lb/>
　曰聖人流澤萬世者莫大於作人所以續天地生生<lb/>
　之大德也故此詩以是終焉文王之無斁孔子之誨<lb/>
<pb n="42a"/>
　人不倦其心一也<lb/>
　　思齊五章二章章六句三章章四句<lb/>
　　　虞惇按此篇鄭箋多繆如以宗公為大臣言文<lb/>
　　　王咨於大臣順而行之以在宫為辟雍言羣臣<lb/>
　　　助文王養老以無射之射為射言無射才亦得<lb/>
　　　居位以烈假為厲假言厲惡害人者自化以不<lb/>
　　　聞為有仁義而不得聞逹以不諫為有孝悌而<lb/>
　　　不能諫諍皆曲説也卒章古之人無斁毛鄭不<lb/>
<pb n="42b"/>
　　　指文王朱註指文王而即以成人二句為譽髦<lb/>
　　　斯士則古之人字斯字俱為贅義矣今畧採錢<lb/>
　　　澄之田間詩學訂之又鄭氏作四章章六句朱<lb/>
　　　子從毛氏分五章今仍之<lb/>
　皇矣美周也天監代殷莫若周周世世修徳莫若文王<lb/>
　　申公説詩叙太王太伯王季之徳以及文王伐<lb/>
　　宻伐崇之事　朱註一章二章言天命太王三章<lb/>
　　四章言天命王季五章六章言天命文王伐宻七<lb/>
<pb n="43a"/>
　　章八章言天命文王伐崇<lb/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅<lb/>
　賦也　毛傳皇大也鄭箋臨視也　程氏曰赫威明也<lb/>
　　毛傳莫定也二國夏殷也四國四方之國也　鄭箋獲<lb/>
　得也　程氏曰究尋也　鄭箋度謀也耆老也式用也<lb/>
　　毛傳廓大也　朱註此謂岐周也　毛傳宅居也<lb/>
<pb n="43b"/>
　孔疏大哉天之照臨赫然甚著知殷紂之虐乃監察<lb/>
　四方欲得聖人為主使安定下民維此夏商二國其<lb/>
　政既不得民心矣　蘇氏曰天乃究度四國將擇其<lb/>
　可者與之然於殷紂猶須假而養之至其老而不變<lb/>
　憎其所用為惡者寖大乃眷然西顧見周德之可依<lb/>
　而以岐周之地與之為居宅焉言天之非私周也<lb/>
　李氏曰書曰天惟五年須暇之子孫所謂上帝耆之<lb/>
　也上帝仁愛人君自非大無道者皆欲扶持而安全<lb/>
<pb n="44a"/>
　之惟其乆而無悛心此天之所以眷顧周也<lb/>
作之屏之其菑其翳修之平之其灌其栵啟之辟之其<lb/>
檉其椐攘之剔之其<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>其柘帝遷明德串夷載路天立<lb/>
厥配受命既固<hi>柘古之恕反屏與平韻辟與剔韻德與配韻通章隔句韵亦平去去入通韻</hi>
　賦也　孔疏作攻作之也屏除也<lb/>
　菑自斃曰翳　程氏曰修平皆治之使疏宻正直得<lb/>
　宜也　毛傳灌叢生也栵栭也　程氏曰啟辟芟除<lb/>
<pb n="44b"/>
　也　毛傳檉河桞也据樻也　程氏曰攘剔穿剔去<lb/>
　其繁冗使長成也　毛傳<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>山桑也　朱註<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>柘皆<lb/>
　羙材可為弓榦又可蠶也　毛傳串習也　程氏曰<lb/>
　夷平也<lb/>
　陳氏曰此本周作宅之始太王之初也　蘇氏曰太<lb/>
　王之徙於岐周也伐山刋木而居之帝依其明德而<lb/>
　遷焉四方之民習其道路夷其險阻而歸之来者載<lb/>
　路而不絶　程氏曰故天以其德之可配天而立之<lb/>
<pb n="45a"/>
　使王其受命堅固而不易也<lb/>
帝省其山柞棫斯拔松栢斯兑帝作邦作對自太伯王<lb/>
季維此王季因心則友則友其兄則篤其慶載錫之光<lb/>
受禄無喪奄有四方<hi>友音以上去入通韻</hi>
　賦也　歐陽氏曰省視也山岐山也　毛傳兑易直<lb/>
　也對配也　鄭箋作邦興周國也作配生明君也<lb/>
　歐陽氏曰太伯太王之長子王季之兄也　毛傳善<lb/>
　兄弟曰友　程氏曰錫予也　毛傳䘮亡奄大也<lb/>
<pb n="45b"/>
　鄭箋天既顧文王乃和其國之風雨使其山樹木茂<lb/>
　盛言非徒養其民人而已既為立之國又為生賢君<lb/>
　是乃自太伯王季時則然矣太伯讓於王季而文王<lb/>
　起　孔疏太伯見王季之生文王知天命之必在王<lb/>
　季故去而適吳太王没而不返而後國傳於王季周<lb/>
　道大興　朱註以太伯避季則季疑於不友故特言<lb/>
　王季之友其兄乃因心自然無待勉強既受太伯之<lb/>
　讓益修其德以厚周家之慶而與其兄以讓德之光<lb/>
<pb n="46a"/>
　猶曰彰其知人之明不為徒讓也其德如是故能受<lb/>
　天禄而不失至於文武而覆有天下也　孔疏太伯<lb/>
　以王季為賢故讓之若王季不賢則讓功不顯由季<lb/>
　有賢德見太伯為知人逹命名傳之後世是載錫之<lb/>
　光也<lb/>
維此王季帝度其心貊其德音其德克明克明克類克<lb/>
長克君王此大邦克順克比比于文王其德靡悔既受<lb/>
帝祉施于孫子<hi>心音一韻類比悔祉子上去一韻明君<pb n="46b"/>邦不入韻</hi>
　賦也　孔疏度揆也貊清靜也　朱註明察是非也<lb/>
　類分善惡也　邱氏曰比親也　朱註比于至于也<lb/>
　　鄭箋施延也<lb/>
　朱註上帝開度王季之心又清靜其德音而王季之<lb/>
　德有此六者至於文王其德尤無遺恨是以受天福<lb/>
　禄延及子孫也　春秋傳心能制義曰度德正應和<lb/>
　曰莫照臨四方曰明勤施無私曰類教誨不倦曰長<lb/>
<pb n="47a"/>
　賞慶刑威曰君慈和徧服曰順擇善而從曰比<lb/>
帝謂文王無然畔援無然歆羡誕先登于岸宻人不恭<lb/>
敢距大邦侵阮徂共王赫斯怒爰整其旅以按徂旅以<lb/>
篤于周祜以對于天下<lb/>
　賦也　劉氏曰畔疆畔也　程氏曰援攀援也歆欲<lb/>
　之動也羡愛慕也　王氏曰登岸猶渉川而濟難也<lb/>
　　孔疏宻宻須氏姞姓之國也　張氏曰阮國名徂<lb/>
　徃也共阮之邑也　程氏曰按遏也　朱註徂旅宻<lb/>
<pb n="47b"/>
　師之徃共者也　鄭箋祜福對答也<lb/>
　朱註設為天命文王之辭　程氏曰天謂文王無黨<lb/>
　援以為強無貪欲而妄動惟是所先者濟天下於險<lb/>
　難盖使之順天伐罪也於是有宻人不恭拒我大邦<lb/>
　之命侵阮直至共之地文王赫然而怒整師以遏徂<lb/>
　共之衆救亂安人以厚周家之福以答天下望周之<lb/>
　心此文王征伐之始也　吕氏曰文王以無心得天<lb/>
　下雖赫怒用師皆出於無心也畔援歆羡則有心者<lb/>
<pb n="48a"/>
　也文王之心與斯民速濟乎大難而已　孔疏文王<lb/>
　上應天意下順人心非恃強貪羡妄伐宻也<lb/>
依其在京侵自阮疆陟我髙岡無矢我陵我陵我阿無<lb/>
飲我泉我泉我池度其鮮原居岐之陽在渭之將萬邦<lb/>
之方下民之王<lb/>
　賦也　程氏曰依馮也　孔疏京周所都也　毛傳<lb/>
　矢陳也　鄭箋大陵曰阿鮮善也　毛傳將側也<lb/>
　鄭箋方猶鄉也<lb/>
<pb n="48b"/>
　吕氏曰用兵必有根本之地文王馮依京都以為三<lb/>
　軍之鎮遂興師從阮疆而出以侵宻　鄭箋於是登<lb/>
　山脊而望之兵無敢當其陵及阿者無敢飲於其泉<lb/>
　及池者此以德攻不以衆也　錢氏曰既入其境則<lb/>
　岡陵池泉皆我所有既奪其險阻復據其水泉不與<lb/>
　宻戰而宻自困　蘇氏曰文王既克宻須於是相其<lb/>
　髙原而徙都焉所謂程邑也及其克崇乃徙居於豊<lb/>
　　孔疏地在岐山之南渭水之側背山跨水營建國<lb/>
<pb n="49a"/>
　都為萬邦之所趨向下民之所歸徃　嚴氏曰伐崇<lb/>
　有訊馘伐肆之事而宻不言者盖師次其境宻人即<lb/>
　服不待戰也　虞惇按吕氏春秋宻須之民自縛其<lb/>
　主而與文王　劉氏曰文王伐宻而作程邑伐崇而<lb/>
　作豊邑方其伐之討罪而已未嘗先有作邑之心也<lb/>
　自常情觀之必謂貪其土地矣詩人知其心之無私<lb/>
　故伐宻伐崇皆以帝命發之<lb/>
帝謂文王予懐明德不大聲以色不長夏以革不識不<lb/>
<pb n="49b"/>
知順帝之則帝謂文王詢爾仇方同爾兄弟以爾鉤援<lb/>
與爾臨衝以伐崇墉<hi>漢書伏湛傳引詩作同爾弟兄兄字入韻</hi>
　賦也　朱註懐眷念也　毛傳夏大革更也　鄭箋<lb/>
　則法也詢謀也怨耦曰仇仇方謂旁國諸侯為暴亂<lb/>
　者<lb/>
　朱註兄弟與國也　毛傳鉤援鉤梯也所以鉤引上<lb/>
　城者臨臨車衝衝車也　孔疏臨在上臨下者衝從<lb/>
<pb n="50a"/>
　旁衝突者皆攻城之具也　朱註崇國名　毛傳墉<lb/>
　城也　鄭箋時崇侯虎倡紂為無道罪尤大<lb/>
　朱註上帝眷念文王之明德不暴著其形迹不作聰<lb/>
　明而順天理故又命之以伐崇　吕氏曰聲以色聲<lb/>
　音與笑貌也夏以革侈大與變革也不大聲以色則<lb/>
　不事外飾矣不長夏以革則不縱私欲矣此明德之<lb/>
　實也　金氏曰不大聲以色則不言而信不動而化<lb/>
　不長夏以革凡事不自髙不自大不輕改作不識不<lb/>
<pb n="50b"/>
　知則全不用私智也　李氏曰文王行所無事所以<lb/>
　與天同德天之所怒文王亦怒之故命之以伐崇之<lb/>
　事　程氏曰謀爾為仇之方率爾兄弟之國以爾攻<lb/>
　伐之具以伐為仇之崇言文王之德如此而天下有<lb/>
　昏惡之甚不能化者謀而伐之則天下皆善而王業<lb/>
　成　吕氏曰文王德不形而功無跡與天同體而已<lb/>
　雖興兵伐崇莫非順帝之則而非我也　後漢書伏<lb/>
　湛曰文王受命而征伐五國必先詢之同姓然後謀<lb/>
<pb n="51a"/>
　於羣臣加占蓍龜以定行事故謀則成卜則吉戰則<lb/>
　勝其詩曰帝謂文王詢爾仇方同爾弟兄　史記崇<lb/>
　侯虎譖西伯於紂紂囚西伯於羑里西伯之臣閎夭<lb/>
　之徒求羙女竒物善馬獻紂紂乃赦西伯賜之弓矢<lb/>
　鈇鉞得専征伐曰譖西伯者崇侯虎也西伯歸三年<lb/>
　伐崇侯虎而作豊邑<lb/>
臨衝閑閑崇墉言言執訊連連攸馘安安是類是禡是<lb/>
致是附四方以無侮臨衝茀茀崇墉仡仡是伐是肆是<lb/>
<pb n="51b"/>
絶是忽四方以無拂<hi>禡古音暮上去去入通韻</hi>
　賦也　程氏曰閑閑徐緩也　毛傳言言髙大也<lb/>
　鄭箋訊問也執所生得者訊問之　王氏曰連連屬<lb/>
　而弗絶也　毛傳馘獲也軍法不服者殺而獻其左<lb/>
　耳曰馘　程氏曰安安不輕暴也　鄭箋類也禡也<lb/>
　師祭也　孔疏王制天子將出類於上帝禡於所征<lb/>
　之地類禮依郊祀為之禡祭造軍法者盖黄帝及蚩<lb/>
　尤也　王氏曰致致其至也附使之附也　毛傳茀<lb/>
<pb n="52a"/>
　茀強盛也　王氏曰仡仡壯也　鄭箋肆犯突也<lb/>
　孔疏絶殄也　毛傳忽滅也　朱註拂戾也<lb/>
　朱註文王伐崇之初緩攻徐戰告祀羣神以致附來<lb/>
　者而四方莫不畏服及終不服則縱兵以滅之而四<lb/>
　方無不順從也　孔疏文王德足撫民威足除惡四<lb/>
　方畏服無敢違戾此天所以用文武代殷也　春秋<lb/>
　傳文王聞崇德亂而伐之軍三旬而不降退修教而<lb/>
　復伐之因壘而降　歐陽氏曰詩人述侵宻伐崇皆<lb/>
<pb n="52b"/>
　先言帝謂者古人舉事必稱天以臨之如所謂天討<lb/>
　有罪肅將天威也侵宻而外患息乃定邑居伐崇而<lb/>
　威德著則四方服詩人推大祖宗之功德其先後固<lb/>
　有次第也<lb/>
　　皇矣八章章十二句<lb/>
　　　虞惇按鄭以二國為殷紂及崇侯四國為宻阮<lb/>
　　　徂共非也崇侯不得與殷紂並言其邑名徂訓<lb/>
　　　徃阮徂共亦不得與宻共舉惟毛傳及朱註得<lb/>
<pb n="53a"/>
　　　之又以串夷即混夷天立厥配為大姒亦非也<lb/>
　　　釋路為應傳無明文以厥配為大姒於上下文<lb/>
　　　不相䝉而朱註亦主此説惟歐陽本義得之誕<lb/>
　　　先登於岸鄭以岸為獄朱以岸為道之極皆非<lb/>
　　　也平獄訟固屬細事造道之極亦與本章伐宻<lb/>
　　　事不相恊依其在京一章當從鄭不長夏以革<lb/>
　　　讀詩記得之其他畧從朱註而參以他説云<lb/>
　　　其政不獲朱子從毛傳作政唐石經從鄭箋作<lb/>
<pb n="53b"/>
　　　正今從毛以篤于周祜今本無于字今増入者<lb/>
　　　從唐石經及國子監註疏本也<lb/>
　靈䑓民始附也文王受命而民樂有其靈德以及鳥<lb/>
　獸昆蟲焉<lb/>
　　竹書啇紂三十七年周作辟廱四十年周作靈䑓<lb/>
　　　鄭箋天子有靈䑓者所以觀祲象察氣之妖祥<lb/>
　　也文王受命而作邑於豊立靈䑓春秋傳曰公既<lb/>
　　視朔遂登觀臺以望而書雲物為備故也　蘇氏<lb/>
<pb n="54a"/>
　　曰文王克崇而都豐豐鎬之間民始附之於是作<lb/>
　　靈臺焉靈之言善也　説苑積恩為愛積愛為仁<lb/>
　　積仁為靈靈臺之所以為靈者積仁也　劉氏曰<lb/>
　　文王之臺名靈臺至周有天下遂以為天子之臺<lb/>
　　而諸侯别名觀臺矣　申公説文王遷都於豐作<lb/>
　　靈臺以齊七政奏辟廱周公述之以訓嗣王也<lb/>
經始靈臺經之營之庻民攻之不日成之<lb/>
　賦也　毛傳經度之也　蘇氏曰靈善也　毛傳四<lb/>
<pb n="54b"/>
　方而髙曰臺　鄭箋營表其位也　毛傳攻作也<lb/>
　朱註不日不終日也<lb/>
　鄭箋文王應天命度始靈臺之基趾經理之營表之<lb/>
　衆民則築作不設期日而成之悦文王之德勸其事<lb/>
　忘已勞也　朱氏曰臺而謂之靈神之也曷為乎神<lb/>
　之以其不終日而成也　李氏曰民謂其䑓曰靈臺<lb/>
　非文王自名之也　吕氏曰文王之作靈臺主於望<lb/>
　氛祲觀民俗察天人之意因以疏瀹精神節宣勞逸<lb/>
<pb n="55a"/>
　盖一弛一張無非事也國語曰先王之為䑓榭也榭<lb/>
　不過講軍實臺不過望氛祥故榭度於大卒之居䑓<lb/>
　度於臨觀之髙其所不奪穯地其為不匱財用其事<lb/>
　不煩官業其日不廢時務瘠磽之地於是乎為之城<lb/>
　守之木於是乎用之官僚之暇於是乎臨之四時之<lb/>
　隙於是乎成之其言得之矣<lb/>
經始勿亟庻民子來王在靈囿麀鹿攸伏<hi>囿古音肄伏古蒲北反平去入通韻</hi>
<pb n="55b"/>
　賦也　鄭箋亟急也　邱氏曰子來猶子為父來也<lb/>
　　毛傳囿所以域養禽獸也天子百里諸侯四十里<lb/>
　　孔疏囿沼言靈者於臺下為囿沼因臺為名　毛<lb/>
　　傳麀牝也　鄭箋攸所也<lb/>
　鄭箋度始靈臺之基趾非有急成之意衆民各以子<lb/>
　成父事而來攻之　朱註文王心恐煩民戒令勿亟<lb/>
　而民心樂之如子趨父事不召自來也　陳氏曰勿<lb/>
　亟者愛民之仁子來者事上之義　鄭箋文王親至<lb/>
<pb n="56a"/>
　靈囿視牝鹿所逰伏之處言愛物也　趙岐孟子注<lb/>
　曰文王在此囿中麀鹿懐任安其所而伏不驚動也<lb/>
麀鹿濯濯白鳥翯翯王在靈沼於牣魚躍<hi>上入通韻</hi>
　賦也　嚴氏曰濯濯潔白貎　毛傳翯翯肥澤也沼<lb/>
　池也牣滿也<lb/>
　鄭箋鳥獸肥盛喜樂靈沼之水魚盈滿其中皆跳躍<lb/>
　言得其所也　韓詩説文王聖德上及飛鳥下及魚<lb/>
　鼈　鄒氏曰麀鹿之在囿不知囿之為囿亦如遊於<lb/>
<pb n="56b"/>
　山林魚鼈之在沼不知沼之為沼亦如相忘於江湖<lb/>
　自非文王之德及於飛潛豈能若此　朱氏曰能使<lb/>
　鳥獸魚鼈得遂其性者文王之靈德也古者鳯凰麒<lb/>
　麟皆在郊棷龜龍在宫沼其餘鳥獸之卵胎皆可俯<lb/>
　而闚亦如是也<lb/>
虡業維樅賁鼔維鏞於論鼓鐘於樂辟廱<lb/>
　賦也　孔疏懸鐘磬者兩端有植木其上有横木<lb/>
　毛傳植者曰虡横者曰栒業大版也　孔疏栒上加<lb/>
<pb n="57a"/>
　大版刻之㨗業如鋸齒為之飾也　毛傳樅崇牙也<lb/>
　　孔疏業上懸鐘磬處以采色為大牙其状樅樅然<lb/>
　也　毛傳賁大鼓也鏞大鐘也　孔疏於此虡業之<lb/>
　上懸鼔鐘而撃之觀其和否也　鄭箋論之言倫也<lb/>
　　朱註辟璧通廱澤也　孔疏辟廱天子之學大射<lb/>
　行禮之處也　毛傳水旋丘如璧曰辟廱以節觀者<lb/>
　　鄭箋文王立靈臺而知民之歸附作靈囿靈沼而<lb/>
　知鳥獸之得所以為聲音之道與政通故合樂以詳<lb/>
<pb n="57b"/>
　之於得其倫理乎鼔與鐘也於喜樂乎諸在辟廱者<lb/>
　言感於中和之至　孔疏治世之音安以樂故在辟<lb/>
　廱之内聞者莫不喜樂是和之至也　嚴氏曰此與<lb/>
　下章述辟廱作樂之事盖文王既逰囿沼遂於辟廱<lb/>
　作樂也　吕氏曰或疑靈臺之詩叙臺池苑囿與民<lb/>
　同樂不應及於辟廱學校不知三代人君與士大夫<lb/>
　甚親逰宴之<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御征行之扈衞無徃不與髦俊俱焉<lb/>
　樂正司業父師司成則樂者固學士之所常隸也夫<lb/>
<pb n="58a"/>
　豈有二事哉　朱氏曰王制天子曰辟廱諸侯曰泮<lb/>
　宫説者以為辟廱大射行禮之處也水旋丘如璧以<lb/>
　節觀者泮宫諸侯鄉射之宫也其水半之蓋東西門<lb/>
　以南通水北無也故振鷺之詩曰振鷺于飛于彼西<lb/>
　廱廱澤也蓋即旋丘之水而其學即所謂澤宫也蓋<lb/>
　先王之學與今不同孟子曰序者射也則學蓋有以<lb/>
　射為主者矣蘇氏引莊周言文王有辟廱之樂遂以<lb/>
　辟廱亦為樂名而曰古人以樂教胄子則未知學以<lb/>
<pb n="58b"/>
　樂而得名歟樂以學而得名歟是又以為習樂之所<lb/>
　也張子亦曰辟廱古無此名其制蓋始於此及周有<lb/>
　天下遂以名天子之學而諸侯不得立焉記所謂魯<lb/>
　人將有事於上帝必先有事於泮宫者蓋射以擇士<lb/>
　云爾也　孔疏鄭氏説王制小學在公宫之左大學<lb/>
　在郊天子曰辟廱諸侯曰頖宫辟廱即大學也靈臺<lb/>
　一篇之詩有靈臺有靈囿有靈沼有辟廱是辟廱及<lb/>
　三靈皆同處在郊矣王制所陳是殷制其周制則大<lb/>
<pb n="59a"/>
　學在國然大學在國而辟廱仍在郊何則囿沼魚鳥<lb/>
　所萃終不可在國也辟廱是學之名耳不必常以大<lb/>
　學為辟廱也周立三代之學虞庠在國之西郊是周<lb/>
　以虞庠為辟廱矣韓詩説辟廱者天子之學圎如璧<lb/>
　壅之以水言辟廱者取其雍和也所以教天下春射<lb/>
　秋饗尊事三老五更在南方七里之内立明堂於中<lb/>
　五經之文所藏處蓋以茅草取潔清也左氏説天子<lb/>
　靈䑓在太廟之中壅之靈沼謂之辟廱諸侯有觀䑓<lb/>
<pb n="59b"/>
　亦在廟中若以靈臺辟廱同在西郊則與明堂宗廟<lb/>
　皆異處矣按大戴禮盛德篇云明堂外水名曰辟廱<lb/>
　政穆篇云大學明堂之東序也盧植禮記注云明堂<lb/>
　即太廟也太廟上可以望氣故謂之靈臺中可以序<lb/>
　昭穆故謂之太廟圓之以水似璧故謂之辟廱蔡邕<lb/>
　月令論云取其宗廟之清貎則曰清廟取其正室之<lb/>
　貎則曰太廟取其堂則曰明堂取其四門之學則曰<lb/>
　太學取其周水圓如璧則曰辟廱頴子容春秋釋例<lb/>
<pb n="60a"/>
　云太廟有八名其體一也肅然清静謂之清廟行禘<lb/>
　祫序昭穆謂之太廟告朔行政謂之明堂行饗射養<lb/>
　國老謂之辟廱占雲物望氛祥謂之靈臺其四門之<lb/>
　學謂之太學其中室謂之太室總謂之宫賈逵服䖍<lb/>
　注左傳亦云靈臺在太廟明堂之中凡此諸儒皆以<lb/>
　廟學明堂靈臺為一鄭知皆異處者袁凖正論云明<lb/>
　堂宗廟太學禮之大物也事義不同各有所為明堂<lb/>
　大朝諸侯講禮之處宗廟享鬼神歳覲之宫辟廱大<lb/>
<pb n="60b"/>
　射養孤之處太學衆學之居靈臺望氣之觀清廟訓<lb/>
　儉之室制度既殊方所亦異世之論者合為一體取<lb/>
　詩書放逸之文而附致之失之逺矣然則辟廱靈臺<lb/>
　雖非一處而皆在郊其明堂太廟固不得合為一處<lb/>
　也<lb/>
於論鼓鐘於樂辟廱鼉鼓逢逢矇瞍奏公<lb/>
　賦也　毛傳鼉魚屬逢逢和也有眸子而無見曰矇<lb/>
　無眸子曰瞍公事也<lb/>
<pb n="61a"/>
　吕氏曰樂者矇瞍之事也聞鼉鼓之聲知矇瞍方奏<lb/>
　其事也前三章樂文王有臺池鳥獸之樂也後二章<lb/>
　樂文王有鐘鼔之樂也皆述民樂之辭也　錢氏曰<lb/>
　辟廱論樂乃文王制作之大者而文王之德業亦莫<lb/>
　大於興賢育才故詩人申言之以歎其盛其樂不専<lb/>
　在鐘鼓而樂鐘鼓之在辟廱也<lb/>
　　靈臺五章章四句<lb/>
　　　虞惇按此詩朱子分四章二章章六句二章章<lb/>
<pb n="61b"/>
　　　四句毛鄭分五章章四句今据國語椒舉引詩<lb/>
　　　止於麀鹿攸伏盖全舉前二章之文若首章六<lb/>
　　　句則末二句在第二章於引詩文氣不叶又第<lb/>
　　　二章平去入通韻正是每章一韻不必以一韻<lb/>
　　　分兩章不若仍舊為善至毛傳云神之精明者<lb/>
　　　稱靈又云靈道行於囿沼皆求詩之過畧之可<lb/>
　　　也<lb/>
　下武繼文也武王有聖德復受天命能昭先王之功<lb/>
<pb n="62a"/>
　焉<lb/>
下武維周世有哲王三后在天王配于京<lb/>
　賦也　鄭箋下猶後也　蘇氏曰武迹也　鄭箋哲<lb/>
　知也　毛傳三后太王王季文王也王武王也　鄭<lb/>
　箋京鎬京也<lb/>
　蘇氏曰先王既没而其迹垂於後世不絶者惟周為<lb/>
　盛也　鄭箋周家世有明知之王三后既沒登假精<lb/>
　氣在天矣武王又能配行其道於京所謂纘太王王<lb/>
<pb n="62b"/>
　季文王之緒也<lb/>
王配于京世徳作求永言配命成王之孚<hi>孚音浮</hi>
　賦也　蘇氏曰作起也　鄭箋孚信也<lb/>
　李氏曰武王之所以配三后者以其作求先世之德<lb/>
　而繼之也　陳氏曰三后之孚於民久矣而王道未<lb/>
　成也武王能配天之命然後成王者之信　嚴氏曰<lb/>
　王者之德業莫大於信信則天下心服而王矣後世<lb/>
　以詐力取天下盖有僅成王業者而不能成王孚故<lb/>
<pb n="63a"/>
　世祚不長不足以永配天命也　錢氏曰王配于京<lb/>
　配三后也永言配命配天也三后以天之心為心故<lb/>
　没而精神在天武王以三后之心為心故配三后實<lb/>
　所以配命永言者長存此配命之心不敢一毫有戾<lb/>
　於天也<lb/>
成王之孚下土之式永言孝思孝思維則<lb/>
　賦也　鄭箋王道尚信則天下以為法勤行之　李<lb/>
　氏曰下土之所以為式者以武王之孝而民則之故<lb/>
<pb n="63b"/>
　也　朱氏曰武王既成王業天下咸法則之亦法其<lb/>
　孝思而已蓋求世德而成王孚孝思之至孰大於是<lb/>
　　王氏曰繼其志述其事是謂永言孝思<lb/>
媚兹一人應侯順德永言孝思昭哉嗣服<lb/>
　賦也　鄭箋媚愛也一人武王也　毛傳侯維也<lb/>
　鄭箋服事也<lb/>
　朱註天下皆愛戴武王以為天子而所以應之維以<lb/>
　順德是武王能長言孝思而明哉其嗣先王之事也<lb/>
<pb n="64a"/>
　　李氏曰順德者孝也武王盡孝道於上而天下應<lb/>
　之以順德所謂天子之孝刑于四海也<lb/>
昭兹來許繩其祖武於萬斯年受天之祜<lb/>
　賦也　朱註来後世也許猶所也　蘇氏曰繩約也<lb/>
　　毛傳武迹也<lb/>
　蘇氏曰武王昭其孝於後世使約其祖武而行故能<lb/>
　荷天禄而不替也　朱氏曰後王之孝思如武王則<lb/>
　無不受福也<lb/>
<pb n="64b"/>
受天之祜四方來賀於萬斯年不遐有佐<lb/>
　賦也　鄭箋遐逺也　孔疏佐助也<lb/>
　李氏曰繩祖武而受天祜祖考之心即天之心也受<lb/>
　天祜而四方賀天之心即民之心也　黄氏曰大孝<lb/>
　之至通於神明光於四海得萬國之歡心所以受天<lb/>
　祜而四方賀也　虞惇曰若此豈不逺有佐助乎蓋<lb/>
　求世德而永孝思其得天人之效如此<lb/>
　　下武六章章四句<lb/>
<pb n="65a"/>
　　　虞惇按下武之義朱集註云未詳或云下當作<lb/>
　　　文言文王武王造周也此説未知所據大要改<lb/>
　　　經文以就已説吾無取毛傳武繼也五章繩其<lb/>
　　　祖武毛又云武迹也字同訓異亦未安或以為<lb/>
　　　武王之武功或以為奏大武之樂皆不若蘇氏<lb/>
　　　説為善永言配命鄭箋云此為武王之言尤非<lb/>
　　　是或疑詩有成王字當為康王以後之詩則集<lb/>
　　　註固已辨之矣<lb/>
<pb n="65b"/>
　文王有聲繼伐也武王能廣文王之聲卒其伐功也<lb/>
　　　孔疏上四章言文王之事下四章言武王繼之<lb/>
　　武王君天下服四方定鎬京詒善謀所施之事皆<lb/>
　　繼伐之功故言繼伐以總之　孫氏曰按書傳文<lb/>
　　王七年五伐有伐宻須犬夷黎䢴崇　蘇氏曰繼<lb/>
　　文者言繼其文德繼伐者兼言其武功也　許氏<lb/>
　　曰此詩為武王都鎬京而作文王伐崇而作豊武<lb/>
　　王克商而都鎬美作都而推言征伐武王之克商<lb/>
<pb n="66a"/>
　　皆以繼文王之功故曰繼伐也<lb/>
文王有聲遹駿有聲遹求厥寜遹觀厥成文王烝哉<hi>末句八章合一韻猶周南之麟趾也</hi>
　賦也　鄭箋聲令聞也遹述駿大也　毛傳烝君也<lb/>
　　蘇氏曰文王之所以有聲者能述大其先人之聲<lb/>
　也凡求其所以安觀其所以成無非述之者此文王<lb/>
　之所以為君也　孔疏孔子閒居曰三代之王必先<lb/>
　其令聞言有善可聞於外是為有聲矣先人之聲長<lb/>
<pb n="66b"/>
　之使大安民成民皆述行其道而増廣之君哉者得<lb/>
　君人之道也<lb/>
文王受命有此武功既伐于崇作邑于豊文王烝哉<lb/>
　賦也　鄭箋武功謂伐四國及崇之功也作邑者徙<lb/>
　都於豊以應天命　孔疏武功非特伐崇而已受命<lb/>
　之後所伐邗耆宻須混夷之屬皆是也而伐崇之功<lb/>
　最大其伐最後故特言之為作邑張本言功成乃作<lb/>
　邑也<lb/>
<pb n="67a"/>
築城伊淢作豐伊匹匪棘其欲遹追來孝王后烝哉<hi>元熊朋來曰匪棘其欲欲禮記引詩作猶當從之猶孝平去通韻不從叶</hi>
　賦也　毛傳淢成溝也　孔疏淢洫同韓詩深池也<lb/>
　　鄭箋方十里曰成成間有溝廣深各八尺　毛傳<lb/>
　匹配也　鄭箋棘急來勤也<lb/>
　鄭箋文王受命築豐邑之城大小適與成偶大於諸<lb/>
　侯小於天子之制此非以急成已之欲欲廣都邑乃<lb/>
<pb n="67b"/>
　述追先人勤孝之行進其業也　蘇氏曰自其克崇<lb/>
　作豐而王業成故以王后名之　孔疏上言作邑於<lb/>
　豐此述作豐之制　馮氏曰文王遷豐城方十里四<lb/>
　面共四十里也所謂大於諸侯小於天子者周禮匠<lb/>
　人營國方九里盖封建上公之制天子之城則方十<lb/>
　二里四面共四十八里也<lb/>
王公伊濯維豐之垣四方攸同王后維翰王后烝哉<lb/>
　賦也　朱註公功也　毛傳濯光大也翰榦也<lb/>
<pb n="68a"/>
　鄭箋豐邑既成又垣之立宫室天下同心而歸之為<lb/>
　之榦者正其政教定其法度　許氏曰文王功業浸<lb/>
　以廣大築豐之垣而四方皆來歸之以文王為楨榦<lb/>
　也　顧氏曰以上言文王遷豐之事<lb/>
豐水東注維禹之績四方攸同皇王維辟皇王烝哉<lb/>
　賦也　毛傳皇大也　鄭箋辟君也<lb/>
　鄭箋昔禹治洪水使豐水入渭東注於河豐邑在豐<lb/>
　水之西鎬京在豐水之東　蘇氏曰豐水之所以東<lb/>
<pb n="68b"/>
　注者禹之功也四方之所以歸周者武王維君也武<lb/>
　王之於文王則王業益大故稱皇王　嚴氏曰以武<lb/>
　王之功配禹皆除害濟民也　朱註此武王未作鎬<lb/>
　京時也<lb/>
鎬京辟廱自西徂東自南自北無思不服皇王烝哉<lb/>
　賦也　毛傳武王作邑於鎬京　劉氏曰以諸侯之<lb/>
　朝覲四夷之來王非豐邑之可容也故越豐水之東<lb/>
　作鎬京焉　鄭箋武王於鎬京行辟廱之禮四方皆<lb/>
<pb n="69a"/>
　感化其德心無不歸服者　朱註無思不服心服也<lb/>
　　張氏曰靈䑓辟廱文王之學也至此始為天子之<lb/>
　學矣當武王作鎬京辟廱之時天下無思不服於此<lb/>
　尤見王業之成也　劉氏曰都鎬而先建學首善之<lb/>
　地教化之原也　説苑聖王修禮文設庠序陳鐘鼓<lb/>
　天子辟廱諸侯泮宫所以行德化詩曰自西自東自<lb/>
　南自北無思不服此之謂也　何氏曰左傳周景王<lb/>
　曰我自夏以后稷魏邰苪岐畢吾西土也及武王克<lb/>
<pb n="69b"/>
　商蒲姑商奄吾東土也巴濮楚鄧吾南土也肅愼燕<lb/>
　亳吾北土也蓋周自西土興近者先被其化其後漸<lb/>
　及於東故曰自西自東周自文王化行江漢其後乃<lb/>
　漸及於北故曰自南自北此立言之序也<lb/>
考卜維王宅是鎬京維龜正之武王成之武王烝哉<lb/>
　賦也　鄭箋考猶稽也稽疑之法必契灼龜而卜之<lb/>
　宅居也<lb/>
　鄭箋武王卜居是鎬京龜則出吉兆正之武王遂居<lb/>
<pb n="70a"/>
　之修三后之德以伐紂定天下成龜兆之占功莫大<lb/>
　於此　吕氏曰言武王稽天命宅鎬京定都以為天<lb/>
　下君也<lb/>
豐水有芑武王豈不仕詒厥孫謀以燕翼子武王烝哉<lb/>
<hi>平上通韻</hi>
　興也　嚴氏曰仕官之也　毛傳燕安也　嚴氏曰<lb/>
　翼輔翼也　吕氏曰孫與子互文也<lb/>
　嚴氏曰豐水以潤澤生芑喻養成人材也武王豈有<lb/>
<pb n="70b"/>
　不仕之以官者言用之無遺材也武王之官人材蓋<lb/>
　欲傳其孫之謀而燕安輔翼其子耳聖人為子孫計<lb/>
　莫大於人材所謂敷求哲人俾輔於爾後嗣也繼伐<lb/>
　之詩而言人材者見創業垂統之可繼子孫頼之也<lb/>
　　輔氏曰每章言烝哉者不獨歎美無已之意又以<lb/>
　示後世子孫使知必如文武之為然後於君天下為<lb/>
　宜也　顧氏曰以上言武王遷鎬之事　朱註此詩<lb/>
　以武功稱文王至於武王則曰皇王維辟無思不服<lb/>
<pb n="71a"/>
　而已蓋文王造其始武王續而終之無難也又以見<lb/>
　文王之文非不足於武而武王之有天下非以力取<lb/>
　之也<lb/>
　　文王有聲八章章五句<lb/>
　　　虞惇按鄭譜此以上為文武時詩此詩後二章<lb/>
　　　舉武王之諡則知非武王時詩也大要正雅文<lb/>
　　　王之什十篇皆歌頌文王武王之德而其詩則<lb/>
　　　成王周公時作也朱子説得之王后烝哉鄭云<lb/>
<pb n="71b"/>
　　　變諡言王后者非其盛事不以義諡亦曲説末<lb/>
　　　章豐水有芑嚴粲詩緝為善詩人毎以芑喻人<lb/>
　　　材於小雅采芑可騐也且於上章建學行禮相<lb/>
　　　聨合更不煩改仕為事也陳澔禮記集註亦主<lb/>
　　　此為説今從之<lb/>
　文王之什十篇六十六章四百一十四句<lb/>
　<lb/>
　讀詩質疑卷二十四下<lb/>
</p>
<p>
</p>
  </div>
</body>
</text>
</TEI>
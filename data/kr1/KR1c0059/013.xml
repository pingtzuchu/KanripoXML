<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷十三</head> <lb/>
    <p>
<pb n="1a"/>
欽定四庫全書<lb/>
　讀詩質疑卷十三<lb/>
　　　　　　　　　　太僕寺少卿嚴虞惇撰<lb/>
　檜<lb/>
　　鄭譜曰檜者古髙辛氏火正祝融之墟在禹貢豫<lb/>
　　州外方之北滎陂之南居溱洧之間祝融氏名黎<lb/>
　　其後八姓唯妘姓檜者處其地焉其國北鄰於虢<lb/>
　　周夷王厲王之時檜公不務政事而好絜衣服大<lb/>
<pb n="1b"/>
　　夫去之檜之變風始作　蘇氏曰周衰檜為鄭桓<lb/>
　　公所滅其世次㣲不傳故其作詩之時世不可得<lb/>
　　而知也　顧氏曰膝薛之無詩微也虢檜皆為鄭<lb/>
　　滅而虢獨無詩陳蔡皆列春秋之㑹盟而蔡獨無<lb/>
　　詩有司失其傳爾　虞惇曰檜滅於西周之終天<lb/>
　　下無王也曹滅於春秋之終天下無霸也亂極則<lb/>
　　思治故終之以豳<lb/>
　羔裘大夫以道去其君也國小而迫君不用道好絜<lb/>
<pb n="2a"/>
　其衣服逍遥遊燕而不能自强於政治故作是詩也<lb/>
羔裘逍遥狐裘以朝豈不爾思勞心忉忉<lb/>
　賦也　蘇氏曰緇衣羔裘諸侯之朝服錦衣狐裘其<lb/>
　朝天子之服也檜君以朝服燕而以朝天子之服朝<lb/>
　　許氏曰服其服尸其位而已　毛傳國無政令使<lb/>
　我心勞<lb/>
　范氏曰所事唯在衣服之間則其怠於政治可知矣<lb/>
　此賢人所以去也夫臣之事君言不用而去之不得<lb/>
<pb n="2b"/>
　已也其心豈舎君哉故憂之而傷悼也<lb/>
羔裘翺翔狐裘在堂豈不爾思我心憂傷<lb/>
　賦也　毛傳堂公堂也<lb/>
羔裘如膏曰出有曜豈不爾思中心是悼<lb/>
　賦也　孔疏如膏光澤也<lb/>
　嚴氏曰凡人憂勞戒懼則不暇於外飾禹惡衣文王<lb/>
　卑服衞文大布之衣是也檜君絜其衣服逍遥暇豫<lb/>
　而一無所為是偷安嵗月坐而待亡也能無中心之<lb/>
<pb n="3a"/>
　悼哉<lb/>
　　羔裘三章章四句<lb/>
　　　虞惇按毛傳狐裘不言色玉藻狐裘黄衣以裼<lb/>
　　　之又曰君衣狐白裘錦衣以裼之又曰君子狐<lb/>
　　　青裘豹褎𤣥綃衣以裼之是狐裘非一色也於<lb/>
　　　禮狐白裘最貴故為朝天子之服鄭箋云大蜡<lb/>
　　　而息民則有黄衣狐裘檜君以朝服燕祭服朝<lb/>
　　　今云錦衣狐裘朝天子之服者從蘇氏説也<lb/>
<pb n="3b"/>
　素冠刺不能三年也<lb/>
　　鄭箋喪禮子為父父卒為母皆三年<lb/>
庶見素冠兮棘人欒欒兮勞心慱慱兮<lb/>
　賦也　毛傳庶幸也素冠練冠也棘急也　朱註喪<lb/>
　事欲其總總爾哀遽之狀也　毛傳欒欒瘠貎慱慱<lb/>
　憂勞也　鄭箋憂不得見是人也<lb/>
　孔疏禮三年之喪至朞而練至祥乃除練後常服此<lb/>
　冠故為練冠也　張氏曰不能三年至期而除則未<lb/>
<pb n="4a"/>
　始用練冠　鄭箋時人皆解緩無三年之恩於其父<lb/>
　母而廢其喪禮故覬幸一見素冠急於哀戚之人形<lb/>
　貎欒欒然膄瘠也　輔氏曰庶見素冠而繼之以棘<lb/>
　人欒欒言服與情之相稱也不然服於外而忘於内<lb/>
　則亦何以為哉<lb/>
庶見素衣兮我心傷悲兮聊與子同歸兮<lb/>
　賦也　毛傳素冠故素衣　朱註同歸者愛慕之辭<lb/>
　也<lb/>
<pb n="4b"/>
庶見素韠兮我心藴結兮聊與子如一兮<lb/>
　賦也　朱註韠蔽膝也以韋為之冕服謂之韍其餘<lb/>
　曰韠韠從裳色素衣素裳則素韠矣藴結思之不解<lb/>
　也　錢氏曰如一守而不變也<lb/>
　毛傳子夏三年之喪畢見於夫子援琴而絃衎衎而<lb/>
　樂作而曰先王制禮不敢不及夫子曰君子也閔子<lb/>
　騫三年之喪畢見於夫子援琴而絃切切而哀作而<lb/>
　曰先王制禮不敢過也夫子曰君子也子路曰敢問<lb/>
<pb n="5a"/>
　何謂也夫子曰子夏哀已盡能引而致之於禮故曰<lb/>
　君子也閔子騫哀未盡能自割以禮故曰君子也夫<lb/>
　三年之喪賢者之所輕不肖者之所勉<lb/>
　　素冠三章章三句<lb/>
　　　虞惇按毛以素冠為練冠鄭以素冠為大祥之<lb/>
　　　冠王肅孫毓皆以箋説為長而朱子從之惟東<lb/>
　　　萊讀詩記則從毛今按宰我謂鑽遂改火期可<lb/>
　　　已矣公孫丑曰為期之喪猶愈於己乎大抵不<lb/>
<pb n="5b"/>
　　　能三年者皆服一嵗服唯其不能三年是以嗟<lb/>
　　　傷不見既練之冠若除喪之縞冠雖使短喪其<lb/>
　　　除喪亦必服之不必庶見之也若云喪禮始終<lb/>
　　　無韠遂以三章素韠為疑則二章之素衣於禮<lb/>
　　　亦無文禮朝服緇衣素裳無素衣既衣可從裳<lb/>
　　　則韠亦可從裳不必援喪服小記為難也故今<lb/>
　　　仍從毛二章與子同歸毛以為歸已之家鄭以<lb/>
　　　為歸彼之家觀其居處説皆太拘今不取<lb/>
<pb n="6a"/>
　隰有萇楚疾恣也國人疾其君之淫恣而思無情慾<lb/>
　者也<lb/>
隰有萇楚猗儺其枝夭之沃沃樂子之無知<lb/>
　毛傳興也萇楚銚弋也猗儺柔順也夭少也　嚴氏<lb/>
　曰沃沃生意盛也<lb/>
　吕氏曰萇楚枝條柔弱至於長而牽蔓葢如人之多<lb/>
　欲者矣反思始茁其牙未有牽蔓之時生意沃然可<lb/>
　愛此所謂赤子之心也此檜君未有知識未有室家<lb/>
<pb n="6b"/>
　之時也曰無知無家無室者葢疾其君之多慾故其<lb/>
　辭過而激<lb/>
　蘇氏曰君子幸其少而柔和不樂其有知而恣也<lb/>
隰有萇楚猗儺其華夭之沃沃樂子之無家<lb/>
　興也　毛傳家室家也<lb/>
隰有萇楚猗儺其實夭之沃沃樂子之無室<lb/>
　興也<lb/>
　　隰有萇楚三章章四句<lb/>
<pb n="7a"/>
　　　虞惇按樂子之無知鄭云知匹也非是陸璣草<lb/>
　　　木疏云萇楚其枝莖弱過一尺引蔓於草上而<lb/>
　　　鄭云始生正直及其長大不妄尋蔓草木亦非<lb/>
　　　也朱註政煩賦重人不堪其苦歎不如草木之<lb/>
　　　無知葢本申培説也又云子指萇楚也萇楚可<lb/>
　　　言無知不得言無家室有狐之之子註亦即指<lb/>
　　　狐狐無衣裳萇楚無家室説皆未可通今取吕<lb/>
　　　氏説<lb/>
<pb n="7b"/>
　匪風思周道也國小政亂憂及禍難而思周道焉<lb/>
匪風發兮匪車偈兮顧瞻周道中心怛兮<lb/>
　虞惇曰興也　毛傳發飄風也偈疾驅也　朱註周<lb/>
　道適周之道也　毛傳怛傷也<lb/>
　蘇氏曰匪風也而發發然匪車也而偈偈然言惡政<lb/>
　之及民也　嚴氏曰反顧昔曰周道之盛心自傷怛<lb/>
　傷今而思古也　漢書王吉傳詩云匪風發兮匪車<lb/>
　偈兮説曰是非古之風也發發者是非古之車也偈<lb/>
<pb n="8a"/>
　偈者葢傷之也<lb/>
匪風飄兮匪車嘌兮顧瞻周道中心弔兮<hi>平上去通韻</hi>
　興也　毛傳廻風曰飄嘌無節度也弔傷也<lb/>
誰能亨魚溉之釡鬵誰將西歸懐之好音<lb/>
　興也　毛傳溉滌也鬵釡屬　鄭箋檜在周之東<lb/>
　朱註誰能亨魚乎有則我願為之溉其釡鬵誰將西<lb/>
　歸乎有則我願慰之以好音　吕氏曰言有能興周<lb/>
　道者則已將歸之也　程氏曰魚人所欲善政人所<lb/>
<pb n="8b"/>
　思　毛傳亨魚煩則碎治民煩則散知亨魚則知治<lb/>
　民矣　吕氏曰匪風下泉思周道之詩獨作於曹檜<lb/>
　何也曰政出天子則强不陵弱各得其所政出諸侯<lb/>
　則徴發之煩共億之困侵伐之暴唯小國偏受其害<lb/>
　所以睠懐宗周為獨切也戰國時房喜謂韓王曰大<lb/>
　國惡有天子而小國利之以此二詩騐之益信<lb/>
　　匪風三章章四句<lb/>
　　　虞惇按匪風發兮匪車偈兮毛公與漢書王吉<lb/>
<pb n="9a"/>
　　　傳正相合集註過於簡㨗遂失取興之義今叅<lb/>
　　　用蘇氏毛公亨魚之説亦非詩本義而意㫖殊<lb/>
　　　妙故附録之<lb/>
　檜國四篇十二章四十五句<lb/>
　<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷十三<lb/>
</p>
<p>
</p>
  </div>
</body>
</text>
</TEI>
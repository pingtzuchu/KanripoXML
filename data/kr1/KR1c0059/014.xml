<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷十四</head> <lb/>
    <p>
<pb n="1a"/>
欽定四庫全書<lb/>
　讀詩質疑卷十四<lb/>
　　　　　　　　　　太僕寺少卿嚴虞惇撰<lb/>
　曹<lb/>
　　鄭譜曰曹者禹貢兖州陶丘之北地名周武王既<lb/>
　　定天下封弟叔振鐸於曹今曰濟隂定陶是也其<lb/>
　　封域在雷夏菏澤之野昔堯嘗遊成陽死而葬焉<lb/>
　　舜漁於雷澤民俗始化其遺風重厚多君子務稼<lb/>
<pb n="1b"/>
　　穡薄衣食以致畜積夾於魯衞之間又寡於患難<lb/>
　　末時富而無敎乃更驕侈十一世當周惠王時政<lb/>
　　衰昭公好奢而任小人曹之變風始作<lb/>
　蜉蝣刺奢也昭公國小而迫無法以自守好奢而任<lb/>
　小人將無所依焉<lb/>
　　嚴氏曰奢則國必敝刺奢而言衣裳楚楚者舉一<lb/>
　　端也<lb/>
蜉蝣之羽衣裳楚楚心之憂矣於我歸處<lb/>
<pb n="2a"/>
　毛傳興也蜉蝣渠畧也朝生夕死楚楚鮮明貎<lb/>
　鄭箋昭公之朝其羣臣皆小人也徒整飾其衣裳不<lb/>
　知死亡之無日如渠畧然　朱註此喻人之玩細娱<lb/>
　而忘逺慮者也　吕氏曰賢者憂其君之將亡曰儻<lb/>
　無所依其於我歸處乎　嚴氏曰見當時在位無一<lb/>
　可依仗者葢慘然以亡國為憂也<lb/>
蜉蝣之翼采采衣服心之憂矣於我歸息<hi>服蒲北反</hi>
　興也　朱註采采華飾也<lb/>
<pb n="2b"/>
蜉蝣掘閱麻衣如雪心之憂矣於我歸説<lb/>
　興也　孔疏掘閲掘地而出形容鮮閱也　鄭箋麻<lb/>
　衣深衣也諸侯朝則朝服夕則深衣　毛傳如雪鮮<lb/>
　絜也　鄭箋説舎息也<lb/>
　吕氏曰曹君方修絜衣服志氣揚揚而賢者已憫之<lb/>
　如亡國喪家之人可哀也哉<lb/>
　　蜉蝣三章章四句<lb/>
　　　虞惇按詩以蜉蝣之羽興衣裳之楚楚而朱註<lb/>
<pb n="3a"/>
　　　則全篇皆指蜉蝣似於於我歸處未可通也毛<lb/>
　　　傳蜉蝣猶有羽翼以自修飾則似反以昭公不<lb/>
　　　能修飾衣服為不如蜉蝣失詩意矣今從箋<lb/>
　候人刺近小人也共公逺君子而近小人焉<lb/>
彼候人兮何戈與祋彼其之子三百赤芾<lb/>
　虞惇曰賦也　毛傳候人道路送迎賔客者何揭也<lb/>
　祋殳也　朱註之子指小人也　毛傳芾韠也一命<lb/>
　緼芾黝珩再命赤芾黝珩三命赤芾葱珩大夫以上<lb/>
<pb n="3b"/>
　赤芾乗軒<lb/>
　孔疏賢者之官不過候人是逺君子也服赤芾者三<lb/>
　百人是近小人也諸侯之制大夫五人今三百赤芾<lb/>
　愛小人過度也　春秋傳晉文公入曹數之以其不<lb/>
　用僖負羈而乗軒者三百人也且曰獻狀<lb/>
維鵜在梁不濡其翼彼其之子不稱其服<lb/>
　興也　毛傳鵜洿澤水鳥也　蘇氏曰梁魚梁　嚴<lb/>
　氏曰鵜之在梁猶小人在髙位也<lb/>
<pb n="4a"/>
維鵜在梁不濡其咮彼其之子不遂其媾<hi>顧氏詩本音咮古音注媾古音故</hi>
　興也　毛傳咮喙也媾厚也　張氏曰不稱其寵厚<lb/>
　也<lb/>
薈兮蔚兮南山朝隮婉兮孌兮季女斯飢<hi>薈蔚婉孌一句中自為韻</hi>
　比也　毛傳薈蔚雲興貎隮升也婉少貎孌好貎<lb/>
　蘇氏曰小人朋黨相援並進於朝如山之升雲薈蔚<lb/>
<pb n="4b"/>
　而上君子守道困窮於下如幼弱之女雖有飢寒之<lb/>
　患而婉孌自保不妄從人季女者無求於人而人之<lb/>
　所當求也<lb/>
　　候人四章章四句<lb/>
　　　虞惇按彼候人兮二句正言曹君之用小人而<lb/>
　　　朱子以為興非也維鵜在梁毛傳誤不遂其媾<lb/>
　　　季女斯飢鄭箋誤今俱正之　又按唐太學博<lb/>
　　　士施士丏説詩云梁人取魚梁也鵜自合求魚<lb/>
<pb n="5a"/>
　　　不合於人梁上取其魚譬之人自無善事攘人<lb/>
　　　之美者如鵜在人梁上也此説見朱子韓昌黎<lb/>
　　　集註附載之<lb/>
　鳲鳩刺不壹也在位無君子用心之不壹也<lb/>
　　虞惇按詩意言君子用心之壹而序云刺不壹者<lb/>
　　刺曹之無此君子也<lb/>
鳲鳩在桑其子七兮淑人君子其儀一兮其儀一兮心<lb/>
如結兮<lb/>
<pb n="5b"/>
　興也　毛傳鳲鳩秸鞠也　孔疏如結心不放也<lb/>
　毛傳鳲鳩之養其子朝從上下暮從下上平均如一<lb/>
　也君子執義一則用心固　陳氏曰君子動容貎斯<lb/>
　逺暴慢正顔色斯近信出辭氣斯逺鄙倍其見於威<lb/>
　儀動作之間者有常度矣豈故為是拘拘者哉葢和<lb/>
　順積中而英華發外由其威儀一於外而其心之如<lb/>
　結於内者從可知也　説苑尸鳩之所以養七子者<lb/>
　一心也君子之所以理萬物者一儀也<lb/>
<pb n="6a"/>
鳲鳩在桑其子在梅淑人君子其帯伊絲其帯伊絲其<lb/>
弁伊騏<lb/>
　興也　毛傳在梅飛在梅也　鄭箋帯大帯也大帯<lb/>
　用素絲有雜色飾焉　毛傳弁皮弁也騏騏文也<lb/>
　朱註言有常度不差忒也<lb/>
　孔疏鳲鳩在桑而子異木者子自飛去母常不移也<lb/>
　　蘇氏曰帯伊絲矣而弁不騏則為充於下而不充<lb/>
　於上上下有一不充則不一矣君子之行無不充足<lb/>
<pb n="6b"/>
　故周旋反復視之如一夫無一不然者一之至也徳<lb/>
　未充而求其一不可得也既充矣而求其有一不然<lb/>
　亦不可得也<lb/>
鳲鳩在桑其子在棘淑人君子其儀不忒其儀不忒正<lb/>
是四國<lb/>
　興也　朱註忒差也　朱氏曰由其身之修故化有<lb/>
　以行於國<lb/>
鳲鳩在桑其子在榛淑人君子正是國人正是國人胡<lb/>
<pb n="7a"/>
不萬年<lb/>
　興也　鄭箋能長人則人欲其夀考　朱氏曰由其<lb/>
　國之治故福有以裕於身<lb/>
　蘇氏曰鳲鳩在桑而已其子則不可常也以其愛之<lb/>
　宜其無所不從然而從其在梅則失其在棘從其在<lb/>
　棘則失其在榛是以居一以俟之而無不及者此得<lb/>
　一之要也<lb/>
　　鳲鳩四章章六句<lb/>
<pb n="7b"/>
　下泉思治也曹人疾共公侵刻下民不得其所憂而<lb/>
　思明王賢伯也<lb/>
　　嚴氏曰鄭之褰裳思大國之見正齊桓未霸也曹<lb/>
　　共之時晉文霸矣襄王命之為侯伯而下泉顧思<lb/>
　　明王賢霸何耶文之於曹執其君分其田以私憾<lb/>
　　而欲甘心焉後乃僅以貨免文寜能帖曹乎下泉<lb/>
　　愧木𤓰矣<lb/>
冽彼下泉浸彼苞稂愾我寤歎念彼周京<hi>隔句韻</hi>
<pb n="8a"/>
　虞惇曰比也　毛傳冽寒也下泉泉下流也　朱註<lb/>
　苞叢生也　毛傳稂童梁也　許氏曰愾太息也<lb/>
　孔疏周京周之京師也<lb/>
　朱註寒泉下浸苞稂見傷喻王室陵遲小國困弊也<lb/>
　　孔疏念周京者思古明王也有明王則無此困矣<lb/>
冽彼下泉浸彼苞蕭愾我寤歎念彼京周<lb/>
　比也　毛傳蕭蒿也　朱註京周猶周京也<lb/>
冽彼下泉浸彼苞蓍愾我寤歎念彼京師<lb/>
<pb n="8b"/>
　比也　朱註蓍筮草也　孔疏京大師衆也公羊傳<lb/>
　天子之居必以大衆言之<lb/>
芃芃黍苗隂雨膏之四國有王郇伯勞之<lb/>
　興也　毛傳芃芃美貎　孔疏有王有從王之事也<lb/>
　　毛傳郇伯郇侯也　鄭箋文王之後為周伯治諸<lb/>
　侯有功　孔疏勞者以恩徳勞來之傷今之不然也<lb/>
　　毛傳諸侯有事二伯述職<lb/>
　錢氏曰明王在上四國共禀一尊又有方伯以時廵<lb/>
<pb n="9a"/>
　省之隂雨之膏非下泉之冽也黍苗之芃非苞稂之<lb/>
　浸也此周京之所以盛也　孔叢子孔子曰於下泉<lb/>
　見亂世之思明君也　程氏易傳曰剥上九諸陽消<lb/>
　剥已盡獨上九一爻尚存如碩大之果不見食將有<lb/>
　復生之理上九亦變則純隂矣然陽無可盡之理變<lb/>
　於上則生於下無間可容息也隂道極盛其亂可知<lb/>
　亂極自當思治故衆心願戴於君子君子得輿也詩<lb/>
　匪風下泉所以居變風之終也　陳氏曰亂極而不<lb/>
<pb n="9b"/>
　治變極而不正則天理滅人道絶矣聖人於變風之<lb/>
　極係之以思治之詩以示循環之理言亂之可治變<lb/>
　之可正也　吕氏曰匪風下泉雖皆思周道之詩然<lb/>
　匪風作於東遷之前此一時也下泉作於齊桓之後<lb/>
　此又一時也　王氏曰檜亡東遷之始也曹亡春秋<lb/>
　之終也夫子刪詩繫曹檜於國風之後檜之卒章曰<lb/>
　思周道也傷天下之無王也曹之卒章曰思治也傷<lb/>
　天下之無伯也<lb/>
<pb n="10a"/>
　　下泉四章章四句<lb/>
　　　虞惇按苞稂之稂鄭改為凉正義云草木見有<lb/>
　　　名凉者未知鄭何據也四國有王朱云四國既<lb/>
　　　有王矣語意殊晦今從舊<lb/>
　曹國四篇十五章六十八句<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷十四<lb/>
</p>
<p>
</p>
  </div>
</body>
</text>
</TEI>
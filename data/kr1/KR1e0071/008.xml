<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋胡傳附録纂疏卷六</head> <lb/>
    <p>
<pb n="1a"/>
欽定四庫全書<lb/>
　春秋胡傳附録纂疏卷六<lb/>
　　　　　　　　　　　　元　汪克寛　撰<lb/>
　　　桓公下<lb/>
<hi>庚桓王十辰九年</hi>十有一年<hi>齊僖三十晉緍四衛宣十八蔡桓十四鄭荘四十三卒曹荘公射姑元年陳厲六杞靖三宋莊九秦岀于三楚武四十</hi>春正月齊人衛人鄭人盟于<lb/>
惡曹<lb/>
　盟㑹皆君臣之禮故微者之盟㑹不志於春秋凡春<lb/>
<pb n="1b"/>
　秋所志必有君與貴大夫居其間者也<hi>鹿上之盟三國皆書人齊</hi>
　<hi>之盟清丘同盟四國皆書人翟泉之盟七國皆書人蜀之盟十有一國皆書人澶淵之㑹十有二國皆書</hi>
　<hi>人未必皆微者苟皆㣲者則不書于經矣</hi>惡曹之盟即三國之君矣既不<lb/>
　以道興師為郎之戰又結怨固黨為惡曹之盟故前<lb/>
　書其爵而以來戰著罪後書此盟而以奪爵示貶<hi>陳氏</hi>
　<hi>曰此郎之諸侯也曷為戰稱君盟稱人凡一後而再見者但人之略之也鄭敗王師齊滅后之母家衛亦</hi>
　<hi>抗子突以自立其無王甚矣自有參盟莫甚於惡曹故略之也愚按前書齊人伐山戎後書齊侯來獻戎</hi>
　<hi>㨗則知伐戎者齊侯也上書㑹楚公子嬰齊于蜀下書及楚人盟於蜀則知盟蜀者楚公子嬰齊也十二</hi>
<pb n="2a"/>
　<hi>月書齊侯衛侯鄭伯戰郎正月書齊人衛人鄭人盟惡曹以比事之法求之則三國之貶稱人可知矣</hi>
夏五月癸未鄭伯寤生卒<hi>荘公也在位四十三年左傳初祭封人仲足有寵於荘公荘公賜為卿為公娶鄧曼生昭公故祭仲立之</hi>
　鄭荘公志殺其弟使餬<hi>音胡說文寄食</hi>其口於四方自以為<lb/>
　保國之計得也然身沒未幾<hi>平聲</hi>而世嫡出奔庶孽奪<lb/>
　正公子五爭兵革不息<hi>見詩出其東門小序孔䟽是年忽奔衛突歸于鄭一爭也</hi>
　<hi>十五年突出奔蔡忽復歸二爭也十七年忽弑子亹立三爭也十八年齊人殺亹立子儀四爭也荘十四</hi>
　<hi>年傳貶殺子儀納厲公五爭也</hi>忽儀亹突之際其禍<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    <hi>七感反</hi>矣亂之<lb/>
<pb n="2b"/>
　初生也起於一念之不善後世則而象之至於兄弟<lb/>
　相殘國内大亂民人思保其室家而不得不亦酷乎<lb/>
　有國者所以必循天理而不可以私欲滅之也荘公<lb/>
　之事可以為永鍳矣<hi>髙氏曰昭公不終於位五世兵革不息自入春秋考荘公之心</hi>
　<hi>慮知其積非必有愆殃矣陳氏曰春秋之初罪莫甚於鄭荘宋魯齊衛次之而父子兄弟之禍亦莫甚於</hi>
　<hi>此五國者是可為不臣者之戒矣</hi>
秋七月𦵏鄭荘公<hi>髙氏曰鄭忽既立不待五月而𦵏其父是生亂階</hi>九月宋人<lb/>
執鄭祭仲<hi>祭側界反此書執之始左傳宋雍氏女於鄭荘公曰雍姞生厲公雍氏宗有寵於宋荘公<pb n="3a"/>故誘祭仲而執之曰不立突将死亦執厲公而求賂焉祭仲與宋人盟以厲公歸而立之公羊傳祭仲者何鄭相也穀梁傳宋人者宋公也其曰人何也貶之也祭仲死君難臣道也今立惡而黜正惡祭仲也</hi>
　祭仲鄭相<hi>去聲</hi>也見執於宋使出其君而立不正罪較<lb/>
　然矣何以不名命大夫也<hi>陸氏曰諸國大夫王賜之畿内邑為號令歸國者皆</hi>
　<hi>書族書字同於王大夫鄭祭仲魯單伯陳女叔是也</hi>命大夫而稱字非賢之也<lb/>
　乃尊王命貴正卿大祭仲之罪以深責之也<hi>通㫖祭仲以命</hi>
　<hi>大夫而稱字深責之也或以仲為名者誤矣按鄭詩刺荘公不聴祭仲之諫而其詞曰将仲子兮又曰仲</hi>
　<hi>可懷也為此詩者豈斥其國相之名乎是知仲之為字無疑矣陳氏曰祭仲以命大夫専廢置君曷為從</hi>
<pb n="3b"/>
　<hi>其恒稱而不名春秋之褒貶名號不足以盡意則見於辭書曰宋人執鄭祭仲突歸於鄭鄭忽出奔衛其</hi>
　<hi>為辭也詳矣</hi>其意若曰以天子命大夫為諸侯相而執其<lb/>
　政柄事權重矣固将下庇其身而上使其君保安富<lb/>
　尊榮之位也今乃至於見執廢絀<hi>與黜同</hi>其君而立其<lb/>
　非所立者不亦甚乎任之重者責之深祭仲無所逃<lb/>
　其罪矣春秋美惡不嫌同辭突之書名則本非有國<lb/>
　由祭仲立之也若忽則以世嫡之正至於見逐不能<lb/>
　立乎其位貴賤之分<hi>扶問反</hi>亡矣凡此類抑揚其詞皆<lb/>
<pb n="4a"/>
　仲尼親筆非國史所能與<hi>音預</hi>而先儒或以從赴告<lb/>
　而書者殊誤矣<hi>杜氏曰突不稱公子從告昭公不稱爵鄭人賤之以名赴</hi>或曰孔<lb/>
　父賢而書名則曰禮之大節也今此則名其君於下<lb/>
　而字其臣於上何以異乎曰春秋者輕重之權衡也<lb/>
　變而不失其正之謂權常而不過於中之謂正宋殤<lb/>
　孔父道其常<hi>苟子君子道其常</hi>祭仲昭公語其變惟可與權<lb/>
　者其知之矣<hi>僖十九年𫝊執之是非决於稱人與稱爵孫氏曰宋人宋公也執人權臣廢嫡</hi>
　<hi>立庶以亂於鄭故奪其爵○啖氏曰公羊以廢君為賢不可為訓劉氏曰公羊謂祭仲知權若果知權宜</hi>
<pb n="4b"/>
　<hi>效死勿聴使宋人知雖殺祭仲猶不得鄭宋誠能以力殺鄭忽則不待執仲而知之如力不能而夸為大</hi>
　<hi>言何故聴之又不能是則若强許焉還至其國而背之執突而殺之可也黜君以行權亂臣賊子孰不能</hi>
　<hi>為此者乎髙氏曰仲就執而突歸忽出則是仲納突而逐忽矣詩刺祭仲謂之權臣而公羊因以為可與</hi>
　<hi>權豈不異哉</hi>
突歸于鄭<hi>穀梁傳曰突賤之也曰歸易辭也程子傳突不稱公子不可以有國也</hi>
　突不稱公子絶之也小白入于齊則曰齊小白突歸<lb/>
　于鄭何以不稱鄭突乎以小白繋<hi>古詣反</hi>之齊者明桓<lb/>
　公之宜有齊也不以突繋之鄭者正厲公不當立也<lb/>
<pb n="5a"/>
　突不當立何以書歸於鄭乎春秋書歸有二義一易<lb/>
　<hi>去聲</hi>詞也<hi>此年突歸荘二十四年赤歸曹僖二十八年三十年衛鄭歸成十六年曹伯歸昭十三年</hi>
　<hi>楚比歸</hi>一順詞也<hi>僖二十八年曹伯歸襄二十六年衛侯歸昭十三年蔡侯廬陳侯吳歸哀</hi>
　<hi>八年邾子益歸</hi>其書入亦有二義一難詞也<hi>桓十五年許叔荘九年齊小白</hi>
　<hi>襄二十五年衛侯昭元年莒去疾二十二年王猛入王城二十六年天王入成周</hi>一逆詞也<lb/>
　<hi>桓十五年鄭伯突荘六年衛侯朔哀六年齊陽生</hi>突以庶奪正固為不順矣<lb/>
　然内則權臣許之立外則大國為之援<hi>于眷反</hi>而世子<lb/>
　忽之才不能以自固也則其歸無難故榖梁子曰歸<lb/>
<pb n="5b"/>
　易詞也<hi>髙郵孫氏曰歸易辭也以歸為善則鄭突楚比果善乎以入為惡則許叔稱字果惡乎劉</hi>
　<hi>氏曰突内因强臣之力赤外援戎狄之衆以奪其嫡而禍其宗皆有不仁之心姦桀之材春秋所惡也専</hi>
　<hi>治突則祭仲不明専治赤則戎不見故挈其上而易其下其罪一施之所以絶禍本禁首惡也陳氏曰小</hi>
　<hi>白陽生稱齊去疾展輿稱莒皆爭國也突弗係之鄭赤弗係之曹則簒辭也通㫖或問祭足立厲公尹氏</hi>
　<hi>立子朝經書各不同何也曰祭仲書字見任事之重尹氏書世見得政之乆王與侯其子各不同矣○劉</hi>
　<hi>氏曰公羊曰其言歸何順祭仲也非也若仲之為者春秋之亂臣也如何順之乎愚按公羊謂歸者出入</hi>
　<hi>無惡入者出入惡復歸者出惡歸無惡復入者出無惡入有惡然突歸鄭赤歸曹不可謂無惡許叔入許</hi>
　<hi>天王入成周不可謂出入惡鄭忽曹襄出無惡魚石欒盈出入有惡則其説不可通矣難易逆順之説為</hi>
<pb n="6a"/>
　<hi>是</hi>
鄭忽出奔衛<hi>此書奔之始穀梁傳世子忽也其名失國也程子傳忽國氏正也不能有其位故不</hi>
　<hi>爵</hi>忽以國氏正也出奔而名不能君也<hi>張氏曰忽不能有其位而</hi>
　<hi>制於權臣其立其奔皆不由已是以不爵也趙氏曰鄭忽曹羈未踰年出奔但書名不書爵不能嗣先君</hi>
　<hi>也莒展雖踰年不書爵其罪大也</hi>攷於詩有女同車刺無大國之助<lb/>
　也山有扶蘇所美非美然也蘀兮君弱臣强不唱而<lb/>
　和<hi>去聲</hi>也狡<hi>古夘/反</hi>童不能與賢臣圖事權臣擅命也<hi>並見</hi>
　<hi>小序</hi>夫以狡童目其君聖人猶録其詩所以見<hi>音現</hi>忽之<lb/>
<pb n="6b"/>
　失國亦其自取非獨仲之罪矣或曰詩人刺忽之不<lb/>
　昏于齊至於見逐欲固其位者必待大國之援<hi>夫聲</hi>乎<lb/>
　曰此獨為<hi>去聲</hi>鄭忽言也如忽之為人茍無大援則不<lb/>
　能立爾<hi>劉氏曰使忽近君子逺小人與賢者圖事則固良子矣宋雖無道奚憚祭仲雖强奚恤陳</hi>
　<hi>氏曰鄭忽身為冢嗣而廢立自權臣不可以言子矣故書奔昉於此州公如曹紀侯大去其國未可以言</hi>
　<hi>奔必若忽而後可以言奔爾</hi>若夫志士仁人卓然有以自立者進<lb/>
　退之權在我矣鄭自五霸之後益以侵削他日子産<lb/>
　相<hi>去聲</hi>焉馳詞執禮以當晉楚至於壞<hi>音怪</hi>諸侯之館垣<lb/>
<pb n="7a"/>
　<hi>襄三十一年子産相鄭伯如晉晉侯以魯䘮故未之見也子産使盡壞其館之垣而納車馬焉</hi>却逆<lb/>
　女之公子於野<hi>昭元年楚公子圍聘於鄭且娶於公孫叚氏将入館鄭人惡之使行人子</hi>
　<hi>羽與之言乃館於外既聘将以衆逆子産患之使子羽辭曰以敝邑𥚹小不足以容從者請墠聴命</hi>皆<lb/>
　變其常度以晉楚之强卒莫能屈亦待大國之助乎<lb/>
　然則仲見脅忽出奔咸其自取焉爾春秋書法如此<lb/>
　欲人自强<hi>上聲</hi>於為善也<hi>愚按春秋之初惟鄭最强與齊為黨假王命以伐宋詐戰</hi>
　<hi>而取三師入郕入許戰勝攻取雖以天子之尊率諸侯之兵造于城下亦棄甲曵兵不敢與敵而桓王且</hi>
　<hi>親集矢於其肩奈何其没末乆而世嫡之重為鄰國之所逐矣亦猶齊桓之霸號令天下幾於改物而柩</hi>
<pb n="7b"/>
　<hi>方在殯四鄰謀動其國家也忽之昏庸狂愎勢孤援寡才不足以君國權不足以馭臣威不足以攝鄰曽</hi>
　<hi>何足深責哉○陸氏曰公羊謂忽何以名春秋伯子男一也辭無所貶按前後例伯子男皆殊稱非一也</hi>
　<hi>又鄭伯爵也若稱子何闗爵乎劉氏曰杜氏云鄭人賤之故名赴夫春秋之褒貶仲尼盖自謂丘有罪焉</hi>
　<hi>豈専從赴而已乎</hi>
柔㑹宋公陳侯蔡叔盟于折<hi>折之設反又音舌大夫㑹諸侯盟始於此杜氏曰柔魯大夫未賜族通例蔡叔諸侯之兄弟稱字陳氏曰柔者何以大夫㑹諸侯盟於是始也故貶之至公子結不貶矣永嘉吕氏曰以大夫與諸侯盟此不待貶絶而自見者也故内大夫帥師自無駭始内大夫與諸侯盟自柔始自無駭帥師而後有翬有公子慶父公子友公孫兹公孫敖公子遂公孫歸父之帥師甚則季孫行父臧<pb n="8a"/>孫許叔孫僑如公孫嬰齊四卿相帥師矣自柔㑹盟而後有公子結公孫敖季孫行父公子遂臧孫許仲孫蔑仲孫貜仲孫何忌之及諸侯盟甚則叔孫州仇仲孫何忌二卿及邾子盟句繹矣家氏曰以大夫盟諸侯强國行之則為伉弱國行之則為僣末流之敝大夫因是而外交强國以脅制其君此其權輿也愚按翬始帥師㑹伐鄭不稱公子今柔始㑹諸侯盟以穀梁溺㑹伐衛例之亦安知非貶也禮樂征伐自大夫出豈非世變之大者乎</hi>公㑹宋公于夫鍾<hi>夫音扶鍾公作童杜氏曰夫鍾郕也</hi>冬十有二月公<lb/>
㑹宋公于闞<hi>闞口暫反杜氏曰闞魯地在東平須昌縣東南愚按今東平路壽張縣有古闞城</hi>
　臣與宋公盟于折君與宋公㑹于夫鍾于闞于虚<hi>去魚</hi>
　<hi>反</hi>于龜皆存而不削何其詞費<hi>芳未反</hi>也曰盟者春秋<lb/>
<pb n="8b"/>
　所惡<hi>焉故反</hi>而屢盟以長<hi>展兩/反</hi>亂<hi>詩小雅巧言君子屢盟亂世用長</hi>㑹<lb/>
　者諸侯所不得而數<hi>色角反下同</hi>㑹以厚疑聖人皆存而<lb/>
　不削於以見<hi>音現</hi>屢盟而卒叛數㑹而卒離其事可謂<lb/>
　著明矣是故春秋之志在於天下為公講信修睦不<lb/>
　以㑹盟為可恃也<hi>家氏曰二年之間兩盟四㑹惟宋之故春秋一經書盟㑹未有若是</hi>
　<hi>頻數者也髙氏曰公委宗社人民而六出與宋㑹盖憾鄭忽而欲定突是以不憚屈辱力為鄭請宋亦數</hi>
　<hi>與公㑹皆非為國為民其罪均耳辛桓王二已十年</hi>十有二年<hi>齊僖三十一晉緡五衛宣十九卒蔡桓十五鄭厲公突元年曹荘二<pb n="9a"/>陳厲七卒杞靖四宋荘十秦出子四楚武四十一</hi>春正月○夏六月壬寅公㑹<lb/>
杞侯莒子盟于曲池<hi>杞公穀作紀曲池公作敺蛇左傳平紀莒也杜氏曰曲池魯地魯國汶陽縣北有曲水亭愚按今屬東平路汶上縣程子謂杞侯皆當作紀隠二年紀莒盟于宻是時紀謀齊難故魯桓與之盟莒以援之耳</hi>秋七月丁亥公㑹宋公燕人盟于榖丘<hi>燕音烟後同杜氏曰燕人南燕大夫穀丘宋地張氏曰南燕姞姓國漢屬束郡今滑州胙城縣穀丘在今應天府穀熟縣愚按今屬河南府路歸徳府臨川吳氏曰左氏以為魯欲平宋鄭然此盟必是魯宋燕三國别有他事相要約非為鄭賂之事盟也因是耳盟與宋公相見而為鄭致請焉</hi>○八月壬辰陳侯躍卒<lb/>
<hi>厲公也在位七年子完不嗣弟林是為荘公杜氏曰不書𦵏魯不㑹</hi>○公㑹宋公于虚<hi>虚去<pb n="9b"/>魚反公作郯</hi>冬十有一月公㑹宋公于龜<hi>左傳公欲平宋鄭秋公及宋公盟于句瀆之責宋成未可知也故又㑹于虚冬又㑹于龜杜氏曰虚龜皆宋地張氏曰宋納突於鄭求賂而後使之入及突入國之後不能責其償言遂成釁隙桓公欲平宋之急屈已往来宋地與之為㑹不知人之心不親非屢盟數㑹之所能回也故春秋詳書以譏之髙氏曰用見宋益疎公而公强從之不已祇自辱也愚按桓公屢至宋地强宋公之從而不已固為屈辱然二盟四㑹皆以㑹宋為詞則是宋公有志於㑹盟矣盖宋之所以㑹魯者将以求賂於鄭而魯之所以㑹宋者将以為鄭免其賂是以卒不能降心以相從也魯桓憾忽於郎之戰幸鄭荘之卒欲求好於厲公而以恩結之厲公簒忽特欲反忽之所為而求善於魯以為之援耳</hi>丙戌<lb/>
公㑹鄭伯盟于武父<hi>左傳宋公辭平故與鄭伯盟于武父杜氏曰武父鄭地陳留濟陽縣<pb n="10a"/>東北有武父城愚按今屬濟南路張氏曰公自龜還遽㑹鄭伯而謀伐之與人交之道忠信誠慤本乎中則有不期合而合者非有是心則其相與也不過以利合而一旦爭小利則相視忽如仇敵然桓公之見棄於宋而盟鄭其離合正如是春秋詳書之以見王政不行諸侯放恣魯桓宋荘鄭厲皆以簒國而立交政盟㑹紛紛離合惟利是視煩盟潰信祇以長亂王法之所必誅也襄陵許氏曰王迹既熄霸統未興諸侯自擅無所禀命觀隠十年見兵革之亂也桓十一年十二年見盟㑹之亂也霸統興而諸侯有所懼無復此亂矣是以君子不得已而與桓文永嘉吕氏曰突簒而書爵者其大臣君之其國人君之諸侯亦與之㑹盟春秋從而君之從其實也</hi>○丙戌衛侯晉卒<hi>宣公也在位十九年子朔嗣是為惠公榖梁僖再稱曰决日義也陳氏曰再書日以衛晉之卒也</hi>○十有二月及鄭師伐宋丁未戰于宋<lb/>
<pb n="10b"/>
<hi>左傳遂帥師而伐宋戰焉宋無信也君子曰苟信不繼盟無益也詩曰君子屢盟亂是用長無信也公羊傳戰不言伐此其言伐何嫌與鄭人戰也何以不言師敗績内不言戰言戰乃敗矣</hi>
　既書伐宋又書戰于宋者責賂于鄭而無厭<hi>杜氏曰宋以立</hi>
　<hi>厲公多責賂於鄭鄭人不堪</hi>屢盟于魯而無信者宋也二國聲其<lb/>
　罪以致討故書曰伐夫宋人之罪則固可伐矣然取<lb/>
　其賂以立督者魯桓也資其力以簒國者鄭突也<hi>王氏</hi>
　<hi>箋義桓弑隠馮弑殤突簒忽桓受賂於宋宋責胳於鄭斯惡同而罪均者也</hi>無諸已然後<lb/>
　可以非諸人春秋之義用賢治不肖不以亂易亂也<lb/>
<pb n="11a"/>
　<hi>穀梁昭四春秋之義用貴治賤用賢治不肖不以亂治亂</hi>故又書曰戰于宋来戰<lb/>
　者罪在彼戰于郎是也徃戰者罪在内戰于宋是也<lb/>
　<hi>孫氏曰此公及鄭伯伐宋也不言公諱之也地以宋則宋與戰可知不與公及鄭伯伐宋故以魯鄭自戰</hi>
　<hi>為文髙氏曰内没公而稱及鄭不爵而稱師均其罪也陳氏曰前稱公後稱及前稱鄭伯後稱師略之也</hi>
　<hi>於是欲平宋鄭期嵗之間㑹于折于夫鍾于闞于穀丘于虚于龜而宋辭平遂舎宋而㑹鄭師以伐宋戰</hi>
　<hi>焉戰不言伐有不與戰則言伐如僖十八年宋曹衛邾伐齊而宋及齊戰于甗是也未始有不與戰者而</hi>
　<hi>亦言伐則甚伐者也曰戰于宋薄宋之罪也張氏曰兵法曰爭恨小故不忍憤怒謂之憤兵兵憤者敗魯</hi>
　<hi>桓鄭突此役是也臨川吳氏曰宋荘貪得鄭賂之多而不許魯桓之請鄭突遂忘宋立已之恩與魯結黨</hi>
<pb n="11b"/>
　<hi>為伐戰之舉魯桓棄屢㑹屢盟之好乃與舊怨之鄭興兵以仇舊好之宋交道之翻覆不常在匹夫猶不</hi>
　<hi>可况國君乎愚按桓平宋鄭不從而至於伐戰宣平郯莒不肯而至於伐取皆不能反已而求其本也○</hi>
　<hi>啖氏曰穀梁曰不言與鄭戰恥不和也不知省文之義故云耳按此後魯常與鄭和公羊傳義是也劉氏</hi>
　<hi>曰公羊云内不言戰言戰乃敗矣非也若曰内不言敗言戰則敗矣可也壬桓王二午十一年</hi>十有三年<hi>齊僖三十二晉緡六衛惠公朔元年蔡桓十六鄭厲二曹荘三陳荘公林元年杞靖五宋荘十一秦出子五楚武四十二</hi>春二月公㑹紀侯鄭伯己已<lb/>
及齊侯宋公衛侯燕人戰齊師宋師衛師燕師敗績<hi>穀梁傳其言及者由内及之也其曰戰者由外言之也戰稱人敗稱師重衆也其不地於紀也左傳大崩曰敗績杜<pb n="12a"/>氏曰師徒撓敗若汨岸崩山䘮其功績</hi>
　左氏以為鄭與宋戰<hi>左傳宋多責賂於鄭鄭不堪命故以紀魯及齊與宋衛燕戰</hi>
　公羊以為宋與魯戰<hi>公羊傳不地近也近乎圍也何氏曰魯親戰龍門兵攻城池</hi>
　榖梁以為紀與齊戰趙匡攷據經文内兵則以紀為<lb/>
　主而先於鄭外兵則以齊為主而先於宋獨取榖梁<lb/>
　之説<hi>趙氏曰據經文内兵以紀為主外兵以齊為主若實為宋鄭戰何得主齊紀乎盖齊以三國之</hi>
　<hi>師伐紀欲滅之公與鄭救之而勝也不然紀懼滅之不暇豈敢主兵而助鄭乎</hi>盖齊紀者世<lb/>
　讎也<hi>公羊荘四齊哀享乎周紀侯譛之於襄公九世矣</hi>齊人合三國以攻紀<lb/>
<pb n="12b"/>
　魯鄭援<hi>去聲</hi>紀而與戰<hi>臨川吳氏曰昔鄭荘助齊謀紀者也魯桓數數為鄭㑹宋繼又</hi>
　<hi>同鄭伐宋鄭厲徳魯故助魯救紀而反其父之所為</hi>戰而不地於紀也不然紀<lb/>
　懼滅亡不暇何敢将<hi>去聲</hi>兵越國助魯鄭以增怨乎齊<lb/>
　為無道恃强凌弱此以紀為主何也彼為無道加兵<lb/>
　於已必有引咎責躬之事禮義辨喻之文猶不得免<lb/>
　焉則亦固其封疆效死以守<hi>本孟子</hi>上訴諸天子下告<lb/>
　諸方伯連率與鄰國之諸侯其必有伸之者矣不如<lb/>
　是而憤然與戰豈已亂之道乎力同度<hi>待洛反</hi>徳動則<lb/>
<pb n="13a"/>
　相<hi>去聲</hi>時<hi>左傳隠十一度徳而處之量力而行之相時而動</hi>小國讎大國而幸<lb/>
　勝焉禍之始也息伐鄭而亡<hi>同上息侯伐鄭鄭伯與戰于竟息師大敗而還</hi>
　<hi>君子是以知息之将亡也不度徳不量力不親親不徵辭不察有罪犯五不韙而以伐人其䘮師也不亦</hi>
　<hi>宜乎</hi>鄭勝蔡而懼<hi>襄八鄭子國子耳侵蔡獲蔡公子爕鄭人皆喜唯子産不順曰小國無文</hi>
　<hi>徳而有武功禍莫大焉</hi>蔡大敗<hi>必邁/反</hi>楚而滅<hi>定四蔡侯呉子唐侯伐楚戰于柏舉</hi>
　<hi>楚師敗績哀元楚子圍蔡蔡人男女以辨使疆于江汝之間</hi>今紀人不度徳不量<lb/>
　力不徴詞輕與齊戰而為之援者弑君之賊簒國之<lb/>
　人也不能保其國自此戰始矣春秋以紀為主省徳<lb/>
<pb n="13b"/>
　相時自治之意也<hi>永嘉吕氏日紀以重亡之國而獲戰勝之功此可喜也齊以大國之</hi>
　<hi>威而畜必報之憾甚可懼也桓公之所以為紀謀者既無以為保紀之道而徒挾鄭以戰幸而勝齊彼将</hi>
　<hi>謂可固紀矣而不知所以促紀之亡者在此役也迨夫紀懼亡之不給然後為黄之盟求以安紀亦晩矣</hi>
　<hi>○趙氏曰左氏云宋責賂於鄭且責賂小事止當二國自不和無庸諸侯為戰也公羊云曷為後日恃外</hi>
　<hi>也得紀侯鄭伯然後能為日也按先㑹而後日成㑹而後戰也恃外有何義乎又曰何以不地近也盖不</hi>
　<hi>地者有紀都也無他義劉氏曰左傳云云不書所戰後也若宋鄭相怨為此戰鄭當序紀上宋當序齊上</hi>
　<hi>何故反顛倒乎公雖不及其㑹期而及其戰期自當舉戰地何故反没戰地乎公羊云近故不地則郎之</hi>
　<hi>戰非為近也而曰郎猶可以地不亦誣乎</hi>
<pb n="14a"/>
三月𦵏衛宣公<lb/>
　𦵏自内録也既與衛人戰曷為𦵏宣公怨不棄義怒<lb/>
　不廢禮<hi>左傳僖二十七有齊怨不廢䘮紀禮也臨川吳氏曰二月己巳之戰齊紀為敵怨衛助齊</hi>
　<hi>滅紀魯為紀禦齊魯衛非敵怨也故不廢㑹𦵏之禮</hi>是知古人以𦵏為重也禮<lb/>
　䘮在殯孤無外事<hi>穀梁僖九</hi>衛宣未𦵏朔乃即戎已為失<lb/>
　禮又不稱子是以吉服從金革之事其為惡大矣<hi>本徐</hi>
　<hi>邈杜氏曰宣公未𦵏惠公稱侯以接鄰國非禮也陳氏曰凡君在䘮恒稱子衛宣未𦵏而稱衛侯不以居</hi>
　<hi>䘮之禮出也張氏曰朔與兄伋夀爭國者志於立乎其位忘哀戚之心故未𦵏稱爵</hi>凡此類據<lb/>
<pb n="14b"/>
　事直書年月具存而惡自見<hi>音現</hi>也<hi>趙氏曰凡諸侯在䘮而有境外之事</hi>
　<hi>以䘮行者稱子以吉行者稱爵志惡之淺深也愚按春秋在䘮而出預㑹盟征伐及遣使鄰國者有十此</hi>
　<hi>年衛恵㑹戰紀僖九年宋襄㑹葵丘二十五年衛成㑹洮二十八年陳共㑹温三十三年晉襄敗秦于殽</hi>
　<hi>宣十年齊頃使國佐聘成二年宋共衛定伐鄭四年鄭悼伐許定四年陳懷㑹召陵侵楚是也然宋襄衛</hi>
　<hi>成陳共懷皆稱子則見其未易吉服其罪猶可末减此年衛恵稱爵㑹戰則以吉服從戎其罪益甚矣然</hi>
　<hi>戰紀非朔主兵故直書而惡自見晉襄敗秦則忘恩背惠墨纕絰而以詐取勝衛朔尤甚故不稱爵而以</hi>
　<hi>㣲者紀之宋共衛定未𦵏而已越𦵏期齊頃鄭悼雖已𦵏而未踰年但直書而罪惡著矣</hi>
夏大水<hi>張氏曰隂盛之災王氏曰經書水災者九而桓居其二荘居其三是大水之災二公居三之二<pb n="15a"/>矣豈桓公積惡不悛荘公釋讎不復怨氣藴結有以致之歟</hi>○秋七月○冬十月<lb/>
<hi>癸桓王二未十二年</hi>十有四年<hi>齊僖三十三卒晉緡七衛惠二蔡桓十七鄭厲三曹荘四陳荘二杞靖六宋荘十二秦出子六楚武四十三</hi>春正月公㑹鄭伯于曹<hi>左傳㑹于曹曹人致餼禮也杜氏曰以曹地曹與㑹臨川吳氏曰前年魯鄭同救紀而敗齊衛之師盖虞齊衛之報怨也故為㑹以謀之曹素與魯協故魯㑹鄭於其地王氏曰公於鄭突比之至矣十二年屢㑹以平宋鄭而不克則為武父之盟為宋之伐十三年偕紀侯之戰今又㑹于曹同惡相濟明矣</hi>○無氷<hi>公羊傳記異也穀梁傳時燠也</hi>
　按豳風七月周公陳王業之詩也其詞曰二之日鑿<lb/>
　氷冲冲三之日納于凌<hi>力證反</hi>隂四之日其蚤獻羔祭<lb/>
<pb n="15b"/>
　韭<hi>朱子傳鑿氷取氷於山也沖沖鑿氷之意納藏也藏氷所以備暑也凌隂氷室也蚤蚤朝也獻羔祭</hi>
　<hi>韭而後啟之月令仲春獻羔開氷先薦寢廟是也</hi>周官凌人之職頒氷於夏<lb/>
　<hi>凌人掌氷正嵗十有二月令斬氷夏頒氷掌事</hi>其藏之也固隂沍寒於是乎<lb/>
　取其出之也賔食䘮祭於是乎用藏之周用之徧<hi>左傳</hi>
　<hi>昭四申豐曰云云則冬無愆陽夏無伏隂春無凄風秋無苦雨雷出不震無菑霸電癘疾不降民不夭札</hi>
　<hi>七月之卒章藏氷之道也</hi>亦理隂陽天地之一事也今在仲冬之<lb/>
　月燠而無氷<hi>何氏曰周之正月夏之十一月法當堅氷無氷者温也張氏曰隂不能成物之</hi>
　<hi>災髙氏曰凡不宜無曰無</hi>則政治縱弛不明之所致也<hi>劉向洪範傳豫恒燠</hi>
<pb n="16a"/>
　<hi>若此政事舒緩紀綱縱弛善惡不明賞罰不行之象周失之舒秦失之急故周衰無寒嵗秦滅無燠年</hi>
　故書于策夫春秋所載皆經邦大訓而書法若此其<lb/>
　察於四時寒暑之變詳矣<hi>通㫖春秋極謹天變如無氷李梅實六鷁退飛無麥</hi>
　<hi>苗鸜鵒来巢之類以今觀之其事若甚小然春秋一一書之則不可謂小事矣永嘉吕氏曰古者藏氷發</hi>
　<hi>氷所以節陽氣之盛也夫陽氣在天地間譬猶火之著於物也故常有以解之十二月陽氣藴伏錮而未</hi>
　<hi>發其盛在下則納氷於地中至二月四陽作蟄蟲起陽始用事則亦始啟氷而廟薦之及四月陽氣卑達</hi>
　<hi>隂氣将絶則氷於是大發食肉之禄老病䘮浴氷無不及是以四時無愆陽伏隂凄風苦雨故夫藏氷發</hi>
　<hi>氷者爕調之一事也春秋之書無氷不獮志常燠之異而亦以見備暑之無其備也或謂開氷而書無氷</hi>
<pb n="16b"/>
　<hi>豈有建寅之月遽開氷乎春秋所書螽蝝李梅實隕霜之類皆據目前之災異而志之豈必待開氷而後</hi>
　<hi>書無乎或者又援大無麥禾之例謂嵗終㑹計而後書大無麥禾猶開氷而後書無氷也不知大無麥禾</hi>
　<hi>與書大有年為一類謂嵗終㑹計而後知也開氷之事亦可與㑹於嵗終者比乎愚按此年正月書無氷</hi>
　<hi>成元年二月書無氷襄二十八年書春無氷則知因陽盛氣燠而隨時以紀之苟以發氷而知無氷則當</hi>
　<hi>常以二月而不在正月矣若曰或藏氷無氷而書無或發氷無氷而書無抑何紀事之錯亂乎</hi>
夏五<hi>公羊傳夏五者何無閒焉爾穀梁傳孔子曰聴逺音者聞其疾而不聞其舒望逺者察其貌而不察</hi>
　<hi>其形立乎定哀以指隠桓隠桓之日逺矣夏五傳疑也杜氏曰不書月闕文</hi>
　夏五傳疑也疑而不益見聖人之慎也故其自言曰<lb/>
<pb n="17a"/>
　吾猶及史之闕文也<hi>括蒼趙氏曰史闕文傳記不備不敢參以已意如夏五郭公之</hi>
　<hi>類也</hi>其語人曰多聞闕疑慎言其餘則寡尤<hi>朱子曰疑而不闕則</hi>
　<hi>流於謬妄</hi>而世或以私意改易古書者有矣<hi>東坡蘇氏曰宋咸以私意</hi>
　<hi>改周易五經數十去處多見其不知量也</hi>盍亦視此為鍳可也然則春秋<lb/>
　何以謂之作曰其義則㫁<hi>丁亂反</hi>自聖心或筆或削明<lb/>
　聖人之大用其事則因舊史有可損而不能益也<hi>隠二</hi>
　<hi>年傳或本據舊史因之而不能益或先儒傳授承誤而不敢增也孫氏曰舊史有闕孔子必刋正之夏五</hi>
　<hi>無月此後人傳之脱漏耳</hi>
<pb n="17b"/>
鄭伯使其弟語來盟<hi>語穀作禦左傳鄭子人来尋盟且修曹之㑹穀梁傳諸侯之尊弟兄不得以屬通其弟云者以其来我舉其責者也来盟前定也前定之盟不日程子傳使来盟盟前定矣與髙子不同</hi>
　來盟稱使則前定之盟也<hi>臨川吳氏曰正月魯鄭二君㑹曹而未盟故鄭伯使</hi>
　<hi>弟語来魯與公盟也</hi>其不稱使如楚屈完齊髙子則權在二子<lb/>
　盟不盟特未定也諸侯之弟兄例以字通而書名者<lb/>
　罪其有寵愛之私非友于之義也<hi>髙氏曰將命者大夫之事不可使弟</hi>
　<hi>語為子人氏實違君命其寵任之盖有自来矣来盟于我彼欲之之辭也涖盟於彼我欲之之辭也鄭魯</hi>
<pb n="18a"/>
　<hi>同惡而屢盟可惡之甚也蘇氏曰凡外大夫来盟於魯内大夫涖盟於他國皆盟其君也愚按春秋書来</hi>
　<hi>盟者六鄭語衛孫良夫皆前定之盟也髙子屈完宋華孫皆未定之盟也杞子則君自来其盟亦非前定</hi>
　<hi>者也大夫因聘而盟則先書聘而後書及盟非聘而特来結盟則但書来盟然皆所以著大夫之敵君也</hi>
秋八月壬申御廩災<hi>公羊傳御廩者粢盛委之所藏也御廪災何以書記災也</hi>
　門觀災而新作則書御廪粢盛<hi>音成</hi>之所藏<hi>杜氏曰御廩公所親</hi>
　<hi>耕以奉粢盛之倉臨川吳氏曰君之在車與御者最相親近故君所親近之人謂之御御史御妻之類是</hi>
　<hi>也君所親用之物亦謂之御後世所謂御食御書御藥之類及此御廪是也御廪者以貯人君躬耕籍田</hi>
　<hi>之米専供宗廟之粢盛而不敢他用者髙氏曰御廪災此皆不得奉其宗廟之祥也君躬耕夫人獻穜稑</hi>
<pb n="18b"/>
　<hi>以供粢盛而災焉咎在君夫人矣宗廟鬼神之怒兆見於此</hi>其新必矣何以不書<lb/>
　營宫室以宗廟為先<hi>曲禮君子将營宫室宗廟為先廐庫為次居室為後</hi>重本<lb/>
　也御廪災而新則不書常事也<hi>據世室新宫亳社皆不書新作</hi>以為<lb/>
　常事而不書垂教之意深矣知其説者然後知有國<lb/>
　之急務為政之先後雖勤於工築而民不怨勞<hi>如文王以</hi>
　<hi>民力為靈䑓而民歡樂之之類</hi>與妄興土木困民力以自奉者異矣<lb/>
　<hi>妄興土木如秦皇漢武之類愚按宫廟志災者六御廪西宫新宫亳社譏不能戒謹而致災也雉門兩觀</hi>
　<hi>桓宫僖宫譏其非禮而宜災也○趙氏曰穀梁云御廪之災不志按此乃大故何得不志</hi>
<pb n="19a"/>
乙亥嘗<hi>公羊傳常事不書譏甞也穀梁傳其志何也以為唯未易災之餘而甞也志不敬也天子親耕以供粢盛王后親蠶以供祭服國非無良農工女也以為人之所盡事其祖襧不若以已所自親者也</hi>
　嘗祭時事之常則何以書志不時與不敬也春秋紀<lb/>
　事用周月而以八月嘗則不時也<hi>杜氏曰先其時亦過也</hi>御廪<lb/>
　災於壬申而嘗以乙亥是不改卜而供未易災之餘<lb/>
　則不敬也<hi>范氏曰用火災之餘以祭宗廟乃不敬之大者也</hi>禮以時為大施<lb/>
　於事則不時禮以敬為本𤼵於心則不敬故書<hi>孫氏曰嘗</hi>
　<hi>秋祭也周八月夏六月也不時而甞與以災之餘而甞不恭甚矣張氏曰有御廪災之變以先格王正厥</hi>
<pb n="19b"/>
　<hi>事之誠心必遇災而懼未可遽有事於祖考况周之八月未當時祭何為汲汲以四日之間遽舉嘗祭乎</hi>
　<hi>特書以責其茍簡蔑裂奉宗廟之不誠且不敬也王氏曰秋甞以物成而薦新為義夏之六月物未西成</hi>
　<hi>未可嘗也周官時享前期十日帥執事而卜日誓戒今壬申乙亥相距四日不卜不戒非獨不警天變而</hi>
　<hi>褻慢其祖亦其矣聖人明書二日豈無意乎○趙氏曰左氏曰書不害也按八月嘗非時也又以災之餘</hi>
　<hi>而祭譏不敬也非為不害而書公羊曰不如勿甞而已按有災當警懼修飭而改卜何得便闕先君之祀</hi>
　<hi>乎又曰祭統云成王追念周公賜之重祭郊社禘嘗是也按郊禘天子之禮社與嘗諸侯所自有撰禮者</hi>
　<hi>見春秋書甞社以為郊禘同遂妄言耳又曰王制云礿則不禘禘則不甞當則不烝烝則不礿此為見春</hi>
　<hi>秋經前後祭祀唯有烝甞禘三種所以云耳愚按郊禘諸侯之所不當祭故孔子云魯之郊禘非禮也嘗</hi>
<pb n="20a"/>
　<hi>社諸侯之常祭故春秋一書甞譏以災餘之米供粢盛四書社皆以日食大水鼔用牲之非禮而志之不</hi>
　<hi>書祭社以為常事也漢儒因中庸以郊社禘嘗並言又見春秋書郊社禘嘗故傅㑹以為皆僣禮然春秋</hi>
　<hi>書烝書嘗豈以嘗獨為重祭而烝非重祭乎嘗而謂之大春秋何以不書大乎纂例辨之當矣</hi>
冬十有二月丁巳齊侯禄父卒<hi>僖公也在位三十三年子諸兒嗣是為襄公</hi>
○宋人以齊人蔡人衛人陳人伐鄭<hi>公蔡人在衛人下以一國用諸侯之師於是始左傳宋人以諸侯伐鄭報宋之戰也焚渠門入及大逵伐東郊取牛首以大宫之椽歸為盧門之椽公羊傳以者何行其意也穀梁傳以者不以者也民者君之本也使人以其死非正也程子傳凡諸侯之國甲兵有制皆統乎天子乃敢私用之與私為之用以伐人國大亂之道也他書以某師皆倣此</hi>
<pb n="20b"/>
　師而曰以者能左右<hi>並如字</hi>之以行己意也<hi>左傳凡師能左右之</hi>
　<hi>曰以杜氏曰謂進退在已何氏曰以已從人曰行言四國行宋意也四國本不起兵當分别之故加以也</hi>
　<hi>通㫖齊桓晉文戰勝天下威服諸侯固能左右諸侯之師非以弱假强故不言以</hi>宋怨鄭突<lb/>
　之背<hi>蒲昧反</hi>己故以四國伐鄭魯怨齊人之侵已故以<lb/>
　楚師伐齊<hi>僖二十六</hi>蔡怨囊瓦之拘已故以吳子伐楚<hi>定四</hi>
　蔡弱於吳魯弱於楚宋以蔡衛陳敵而弱於齊<hi>永嘉吕氏</hi>
　<hi>曰以者非其本意而為人所以之稱四國本無意於伐鄭者宋以之也楚本無意於伐齊者魯以之也吳</hi>
　<hi>子本無意於戰楚而戰楚者蔡侯以之也春秋書擅征伐皆惡之而况以人之兵伐人之國哉</hi>乃用<lb/>
<pb n="21a"/>
　其師以行已意故特書曰以列國之兵有制皆統乎<lb/>
　天子而敢私用之與私為之用以伐人國大亂之道<lb/>
　也<hi>薛氏曰四國不守王法而甘為宋用其罪同也</hi>故榖梁子曰以者不以者<lb/>
　也<hi>范氏曰本非所得制今得以之也陳氏曰伐未有言以者其言以何用諸侯之師於是始也束遷之</hi>
　<hi>後諸侯雖㑹伐非一國之志也則㑹者序爵而已矣雖王兵也而小國序大國之上亦非一國之志也以</hi>
　<hi>一國而用諸侯之師於是始上無天子下無方伯有以一國而用諸侯之師此伯之所由興也伯者之令</hi>
　<hi>行於天下自是無書以者矣書以者必中國用外域者也張氏曰鄭突頼宋之力得入簒國歸而肯其賂</hi>
　<hi>宋人因此與為仇讎魯桓平之宋人不從鄭遂與魯伐宋為丁末之戰宋以突入用其寵而背之且至見</hi>
<pb n="21b"/>
　<hi>伐積其憤怒乞師於齊蔡陳衛盖師雖四國之賦而左右死生惟宋人之為聴比於平日諸侯各帥其師</hi>
　<hi>以伐人者不同故書以夫宋不反其黨庶孽狗貨賂之失而擅用列國之兵以泄其私忿四國輕以兵假</hi>
　<hi>人而使之逞志其罪皆不可勝誅也劉氏曰書宋人以齊人則足以知宋人者宋公也書晉人及姜戎則</hi>
　<hi>足以知晉人者晉侯也宋公殘人之國而毁其宗廟晉侯背父之殯而覆人之師其罪一也王氏曰宋公</hi>
　<hi>以私忿而用四國之兵四國合黨而惟宋公之用諸侯之兵聴命於一國昉於此故五國之君皆貶人之</hi>
　<hi>王氏箋義入人之國毁人之祖廟不道之甚故皆惡而貶之入而書伐鄭亦有罪致其伐耳永嘉吕氏口</hi>
　<hi>齊方有䘮而㑹伐惡之甚者矣○愚按或謂言以者用彼師伐戰而已不交鋒盖泥於左傳紀柏舉事皆</hi>
　<hi>吳楚自戰故云爾盖蔡師㣲弱故不詳録也夫苟不自交鋒則非能左右之之謂矣况傳稱宋以太宫椽</hi>
<pb n="22a"/>
　<hi>歸為盧門之椽經書魯取穀則非不交鋒之驗也甲桓王二十申三年崩</hi>十有五年<hi>齊襄公諸兒元年晉緡八衛惠三蔡桓十八鄭厲四曹荘五陳荘三杞靖七宋荘十三秦武公元年楚武四十四</hi>春二月天王使家父來求車<lb/>
<hi>左傳非禮也諸侯不貢車服天子不私求財公羊傳何以書譏何譏爾王者無求求車非禮也穀梁傳古者諸侯時獻於天子以其國之所有故有辭讓而無徴求求車非禮也求全甚矣</hi>
　遣使需索之謂求<hi>説文求索也</hi>王畿千里租税所入足以<lb/>
　充費<hi>芳未反</hi>不至於有求四方諸侯各有職貢不至於<lb/>
　來求<hi>何氏曰王者畿内千里租稅足以供費四方各以其職來貢足以尊榮當以至亷無為率先天</hi>
<pb n="22b"/>
　<hi>下不當求求則諸侯貪大夫鄙士庶盗竊</hi>以喪事而求貨財已為不可况<lb/>
　車服乎經於求賻<hi>隠三</hi>求車求金<hi>文九</hi>皆書曰求垂後戒<lb/>
　也<hi>愚按賻因䘮事而求且諸侯所當歸也車則非諸侯所當歸矣然猶服御之物也金則直為貪利爾</hi>
　<hi>世愈降而失愈甚頃王之周又非桓王之周矣</hi>夫上有好<hi>去聲</hi>者下必有甚焉<lb/>
　者矣王者有求下觀而化諸侯必将有求以利其國<lb/>
　大夫必将有求以利其家士庶人必将有求以利其<lb/>
　身皇皇焉唯恐不足未至於簒弑奪攘則不厭<hi>去聲</hi>矣<lb/>
　<hi>本孟子</hi>古之君人者必昭儉徳以臨照百官尊卑登降<lb/>
<pb n="23a"/>
　各有度數<hi>左傳桓二臧哀伯曰云云</hi>示等威明貴賤民志既定之<lb/>
　後<hi>禮記辨上下定民志</hi>皆安其分<hi>扶問反</hi>而無求兵刑寝矣及侈<lb/>
　心一動莫為防制必至於亢<hi>苦浪反</hi>不衷<hi>昭二十二無亢不衷</hi>官<lb/>
　失徳亷恥道䘮<hi>去聲</hi>寵賂日章淪於危亡而後止也觀<lb/>
　春秋所書則見王室衰亂之由而知興衰撥亂之説<lb/>
　矣<hi>張氏曰古者諸侯有功則車服以庸盖王之五路自同姓以下其用之皆有等差非諸侯所得而私</hi>
　<hi>為况可以天子之尊而下求於列國乎天子畿内租税所入足以待諸侯諸侯九貢亦無有以車供王室</hi>
　<hi>之用者上越禮以求之下違法以供之則示貪風於天下開賄道於邦國其失自上非小故也故特書示</hi>
<pb n="23b"/>
　<hi>譏家父為大夫而無所正救奉使侯國自取辱命之罪見矣臨川吳氏曰車重器也天子可以之錫下諸</hi>
　<hi>侯不可以之供上也俠當貢之物諸侯不供而天子乏用猶不當遣使以私求况諸侯不當貢之物而可</hi>
　<hi>求乎哉家氏曰求之為言下之人冇求於上也不足者求之有餘者也上之於下不以求言也今以萬乗</hi>
　<hi>之尊而徵需猥及於不禀命之諸侯始之求賻猶曰諸侯不賻天子求之以愽之也繼而求車繼而求金</hi>
　<hi>非所當求而求見成周號令不行於當時而遜辭以有求非特責王深責諸侯之無王也髙氏曰桓無王</hi>
　<hi>豈獨桓受其貶天王之惡亦大矣弑逆不誅又數聘之又命大夫有求不王甚矣</hi>
三月乙未天王崩<hi>桓王也在位二十三年世子佗嗣位是為荘王荘三年始書𦵏趙氏曰此後荘王僖王不書崩見王室不告魯之不赴著諸侯之不臣也</hi>○夏四月已巳𦵏齊僖<lb/>
<pb n="24a"/>
公<hi>王氏曰桓負大惡王非唯不討而八年之間三遣使来聘恩禮厚矣今王崩来赴魯無奔䘮㑹𦵏之事齊僖之存干戈嵗尋卒則㑹𦵏如禮比事以觀不貶而惡自見</hi>○五月鄭伯突出奔蔡<lb/>
<hi>公羊穀梁傳突何以名奪正也程子傳避祭仲而出非國人出之也</hi>
　按左氏祭<hi>側界反</hi>仲専鄭伯患之使其壻雍糾殺之雍<lb/>
　姬知之以告仲仲殺雍糾公出奔蔡是祭仲逐之也<lb/>
　沒而不書其義何也陸淳曰<hi>微㫖</hi>逐君之臣其罪易<hi>去聲</hi>
　知也君而見逐其惡甚矣聖人之教在乎端本清源<lb/>
　故凡諸侯之奔皆不書所遂之臣而以自奔為名<hi>名微</hi>
<pb n="24b"/>
　<hi>㫖作文</hi>所以警乎人君其説是也<hi>杜氏曰諸侯奔亡為廹逐而茍免非自出</hi>
　<hi>也經以自奔為文責其不能自固啖氏曰或曰臣出其君而其罪不彰無乃掩姦乎曰出君之罪史氏知</hi>
　<hi>之也春秋舉王綱正君則而治道興矣陳氏曰春秋之法茍其道足以失國雖有權臣亦以自致之文書</hi>
　<hi>之是故鄭祭仲殺雍糾而突出衛孫林父殺子蟜子伯子皮而衎出燕大夫殺外嬖而欵出書奔而已矣</hi>
　夫君實有國而出於臣乃其自取焉耳本正而天下<lb/>
　之事理矣<hi>張氏曰聖人之大寳曰位盖天子至尊而諸侯次之聖賢貴於得位以其足以恢𢎞</hi>
　<hi>斯道潤澤斯民是以謂之寳其次中才之主茍能制節謹度用賢愛民自足以守其社稷何至位南面之</hi>
　<hi>尊秉一國之權而為臣民之所逐哉故凡為國君而失位出奔皆以自出書之所以罪其自失也書爵不</hi>
<pb n="25a"/>
　<hi>名者辜輕惡淺其位為未絶突以庶孽奪嫡初與權臣比而簒位又與其親戚謀殺之為反覆盗賊之計</hi>
　<hi>以自取亡書名絶之也髙氏曰前年蔡從宋伐鄭突曷為奔蔡曰宋人以蔡伐鄭而蔡聴命焉蔡之於突</hi>
　<hi>實無憾○愚按春秋書君出奔者十有二鄭突衛朔燕欵蔡朱莒展輿邾益皆書名啖氏所謂君奔例書</hi>
　<hi>名言其失地非復諸侯也鄭忽曹羈莒展輿不稱爵者忽羈未成君展輿雖踰年而以弑立不可稱爵也</hi>
　<hi>衛鄭不名則以叔父稱而位未絶也衛衎位已絶而不名者著衎之立以正非突朔之比而剽之簒實逆</hi>
　<hi>非如忽黔牟可以兩君言之也郕朱儒不名小國紀録簡畧耳</hi>
鄭世子忽復歸于鄭<hi>公羊𫝊其稱世子復正也穀梁𫝊反正也程子𫝊稱世子本當立者不能保其位故不爵鄭人謂之狡童又曰狂童恣行其不肖可知</hi>
<pb n="25b"/>
　忽嘗嗣位君其國歸而獨稱世子<hi>杜氏曰忽嘗居君位故今還以復其</hi>
　<hi>位之例為文稱世子者父卒而不能自君鄭人亦不君之劉氏曰忽之出無鄭者也而又不得稱子則忽</hi>
　<hi>之可以君國者無幾矣春秋别嫌疑明是非以謂忽雖不能君國嘗為君之世子矣世子者必命於天子</hi>
　<hi>者也若偏庶因亂得逐而奪之則天下之奸臣縱矣故正其名子之繼世深惡亂臣賊子之意也薛氏曰</hi>
　<hi>突書鄭伯已成君也忽書世子明突之不當得位也項氏曰突雖不正而國人君之忽雖正嫡而國人不</hi>
　<hi>以為君也陳氏折衷稱世子以正忽之反正以反突之不正</hi>則亡其君位明矣其<lb/>
　稱復歸者謂既絶而復歸也<hi>陸氏曰復歸之正者莫過於鄭忽髙氏曰不曰</hi>
　<hi>復歸則無以知其嘗有國復歸者又異於常之歸復入者又難於常之入也</hi>然諸侯失國<lb/>
<pb n="26a"/>
　出奔歸而稱復則可<hi>愚按復者還反其舊之謂國本其所有不幸失國而去今得復</hi>
　<hi>其國而歸也故鄭忽曹襄衛鄭衛衎皆稱復歸衛鄭之再歸與曹負芻之歸不稱復者衛鄭戕本祓而不</hi>
　<hi>悛負芻簒冢嫡而幸免其復皆非義也</hi>大夫失位出奔歸而稱復則不<lb/>
　可古者諸侯世國大夫不世官<hi>劉氏曰復歸有君臣之異以其世也故可</hi>
　<hi>言復可言復而不得言復者奪其國之意也以其不世也故不可言復不可言復而言復者効其竊取位</hi>
　<hi>之意也</hi>或曰復厭詞也<hi>張氏曰忽自十一年五月庄公卒而立至九月奔衛五年于外</hi>
　<hi>乃得復歸不從衛侯朔衎之例稱爵乃稱世子者忽之所以得歸者以其嘗為世子也所以不稱鄭伯者</hi>
　<hi>以其不能君也愚按前先書突歸而繼書忽奔者以忽之出由突之入也此先書突奔而繼書忽歸者明</hi>
<pb n="26b"/>
　<hi>忽之歸由突之出也忽與突之强弱見矣突之歸不係國而忽稱世子嫡庶之名分辨矣○劉氏曰公羊</hi>
　<hi>謂復歸者出惡歸無惡如忽之奔盖有不得已亦何乎惡乎又曰歸者出入無惡突之簒國何故出入無惡</hi>
許叔入于許<hi>穀梁傳許叔許之貴者也莫宜乎許叔其曰入何也其歸之道非所以歸也</hi>
　許大<hi>音泰</hi>岳之裔<hi>杜氏曰大岳神農之後堯四岳也</hi>先王建國迫於齊<lb/>
　鄭不得奉其社稷<hi>隠十一年魯及齊鄭入許許荘公奔衛鄭悉有許之土地而使許荘</hi>
　<hi>公之弟許叔居許東偏以奉其祭祀是年鄭亂許叔度鄭之力不能與已爭故自入其國而君之也</hi>未<lb/>
　聞可滅之罪也則當伸大義以直詞上告諸天王下<lb/>
　赴諸方伯求復其國糞除宗廟<hi>昭三十一公曰将使歸糞除宗祧愚按糞</hi>
<pb n="27a"/>
　<hi>掃也亦作拚聘禮既拚以俟</hi>孰能與之爭今乃因亂竊入則非復<lb/>
　國之義故書入於許<hi>范氏曰許國之貴莫過許叔叔之宜立又無與二而進無王命</hi>
　<hi>退非父授故不書歸</hi>入云者難詞也<hi>劉氏曰稱入何難也何難焉鄭亂而後入也陸氏曰</hi>
　<hi>本無位則稱入陳氏曰許叔稱字以是為宜入也是故未有書字者雖公子也弗謂公子此其曰許叔所</hi>
　<hi>以别有罪也髙氏曰叔無罪書名則入簒者無辨家氏曰許叔之入入之善者也衛朔之入鄭突之入入</hi>
　<hi>之惡者也</hi>
公㑹齊侯于艾<hi>艾公作鄗榖作蒿左謀定許也張氏曰入許之役鄭荘以壤地相接欲兼并之故糾合齊魯之力而同伐既入之後齊魯讓而不受乃與鄭人今鄭不能有齊魯又為之謀以定許叔之位此<pb n="27b"/>許之所以復存也髙氏曰魯嘗為齊絶襄新立復通好自是與文姜有鳥獸之行而彭生之禍兆於此矣故以齊侯為主</hi>○邾人牟人葛人來朝<hi>杜氏曰牟國在泰山牟縣葛國在梁國寧陵縣東北張氏曰牟國今登州牟平縣葛古葛伯國今拱州寧陵縣愚按牟平縣今屬益都路寧海州寧陵縣今屬河南府路歸徳府</hi>
　公羊曰皆何以稱人夷狄之也<hi>何氏曰桓行惡而三人俱朝事之三人為</hi>
　<hi>衆衆足責故並貶之孫氏曰皆㣲國之君賤其相與朝弑逆之人貶之也朱氏曰朝非微者之禮</hi>其<lb/>
　狄之何天王崩不奔喪而相率朝弑君之賊也<hi>堇子曰為</hi>
　<hi>天王崩而相朝故貶劉氏曰滕薛之旅見也與邾牟葛為異滕薛之貶輕而邾牟葛之貶重何也天王崩</hi>
<pb n="28a"/>
　<hi>魯與三國未嘗奔問弔贈修臣子之職而方沛然以朝禮自處其義上僣是所以責之重也陳氏曰朝未</hi>
　<hi>有書人者旅見非邦交之舊自參以上甚矣凡朝不勝譏莫甚於自參以上故貶人之張氏曰朝桓多矣</hi>
　<hi>春秋獨於滕貶子榖鄧名之邾牟葛人之盖滕子先諸國而朝榖鄧自逺而至邾牟葛以諸侯之貴旅見</hi>
　<hi>於惡人之朝以事天子之禮事亂臣賊子故特貶三者以示法其餘從同同蜀杜氏曰聖人不與諸侯之</hi>
　<hi>朝桓獨来則損其爵二國則貶而名三國則人而賤之盖三國班見所以人之也杜元凱以為附庸世子</hi>
　<hi>安有三國同時遣世子耶劉氏曰世子不當稱君朝凡書世子朝皆貶也不應没其名</hi>
秋九月鄭伯突入于櫟<hi>左傳鄭伯因櫟人殺檀伯而遂居櫟公羊傳櫟者何鄭之邑曷為不言入於鄭末言爾易為不言忽之出奔言忽為君之㣲也程子傳突非正也忽既恣行故國人君之諸侯<pb n="28b"/>助之書爵所以成居正者已不能保則人取之矣書入以見義不容也杜氏曰櫟鄭别都在河南陽翟縣張氏曰今屬潁昌府愚按今汴梁路鈞州陽翟縣</hi>
　經于厲公復國削而不書獨書入于櫟何也<hi>髙氏曰前曰歸</hi>
　<hi>恃宋與仲今曰入宋怒而仲不納亦見其義不容也</hi>夫制邑之死虢君<hi>左隠元制巖邑</hi>
　<hi>也虢叔死焉</hi>共城之叛大叔<hi>同上太叔将襲鄭子封伐京京叛太叔叚叚入于鄢公伐</hi>
　<hi>諸鄢太叔出奔共</hi>皆荘公所親戒也今又城櫟而寘子元焉<lb/>
　使昭公不立<hi>國語櫟人實使鄭子不得其位</hi>何謀國之誤也衛有蒲<lb/>
　戚而出獻公<hi>杜氏曰莆寗殖邑戚孫林父邑左襄十四衛獻公戒孫文子寗惠子食日旰不</hi>
<pb n="29a"/>
　<hi>召二子怒公使子蟜子伯子皮與孫子盟孫子殺之公出奔齊</hi>楚有陳蔡不羮<hi>音郎</hi>而<lb/>
　叛棄疾末大必折有國之害也<hi>左昭十一楚子城陳蔡不羮使棄疾為蔡</hi>
　<hi>公王問于巾無宇對曰鄭荘公城櫟而寘子元焉使昭公不立臣聞五大不在邉鄭京櫟實殺曼伯宋蕭</hi>
　<hi>亳實殺子㳺齊渠丘實殺無知衛蒲戚實出獻公由是觀之則害于國末大必折尾大不掉君所知也十</hi>
　<hi>三年楚公子棄疾帥陳蔡不羮許葉之師以入楚蔡公使殺太子禄五月癸亥王縊丙辰棄疾即位</hi>
　故夫子行乎季孫曰古者家不藏甲邑無百雉之城<lb/>
　遂墮三都以張公室<hi>見史記孔子世家</hi>於厲公復國削而不<lb/>
　書者若曰既入于櫟則其國已復矣<hi>薛氏曰櫟者鄭之大都也入于</hi>
<pb n="29b"/>
　<hi>櫟言将逼鄭也鄭忽反矣突因櫟以有鄭忽浸㣲而不見矣春秋因忽浸㣲而不見以著大都之害閔忽</hi>
　<hi>之無臣子而不足以有立也張氏曰書櫟所以見大都耦國既入于此則鄭國之命已制於突與入共國</hi>
　<hi>都無以異特書入于櫟而畧其入國者所以謹亂之所由生也按傳十七年髙渠彌弑昭公立子亹十八</hi>
　<hi>年齊人弑亹祭仲逆鄭子於陳而立之荘十四年傅瑕殺鄭子及其二子而納厲公春秋止書鄭伯突入</hi>
　<hi>于櫟而忽亹儀之事皆不書者以見忽亹儀之為君末矣而不足紀也</hi>於以明居重馭<lb/>
　輕强幹弱枝以身使臂之義為天下與來世之鍳也<lb/>
　為國者可不謹於禮乎春秋此義皆小康之事衰世<lb/>
　之意也<hi>木訥趙氏曰諸侯再入不至於國惟鄭突入櫟衛侯入夷儀而已鄭突名而衛衎不名衎</hi>
<pb n="30a"/>
　<hi>書復歸於衛而突不書歸於鄭此正與不正之辨也衛衎之出國果其國也林父逐之而立剽不正也突</hi>
　<hi>之出位固非其位乃簒也突入櫟将迫兄而出之謀再簒也衎自夷儀入春秋書之以明衎之當有衛也</hi>
　<hi>突入鄭不書明突不當有鄭也家氏曰鄭有君而突自外竊入亦書鄭伯此因舊史之已書而存之以示</hi>
　<hi>戒魯桓與突同惡相濟出師輔簒至於再三故魯史崇突而卑忽以鄭伯書春秋因之以示戒程子所謂</hi>
　<hi>以戒居正之不能保也壮二十一年𫝊突歸於鄭之後其出奔蔡入于櫟皆以名書猶繫于爵雖簒而實</hi>
　<hi>君雖君而實簒不沒其實也</hi>
冬十有一月公㑹宋公衛侯陳侯于袲伐鄭<hi>宋公上公有齊侯袲昌氏反公作侈杜氏曰袲宋地在沛國相縣西南鄭氏曰亳州愚按今屬河南府路</hi>
<pb n="30b"/>
　左氏曰将納厲公也弗克而還<hi>永嘉吕氏曰或疑宋既責賂於突而伐鄭</hi>
　<hi>不當又納突遂謂伐突救忽然魯桓方與突伐宋亦不當㑹宋伐突忽奔於衞而袲之㑹則衛與焉突奔</hi>
　<hi>蔡而曹之㑹蔡與焉謂衛不應伐忽以納突則蔡亦不應伐突以救忽春秋諸侯之離合不常可勝辨哉</hi>
　<hi>但據經伐鄭二字則突在櫟忽在鄭為伐忽明矣</hi>榖梁曰地而後伐疑辭非<lb/>
　<hi>責也</hi>其疑也昭公與突之是非邪正亦明矣<hi>劉氏曰春秋亂世以</hi>
　<hi>不正討正以不義伐義者衆故非所當納者奪之名所以别白黑</hi>然昭公雖正其才<lb/>
　不足以君一國之人復歸於鄭日以㣲弱厲公雖簒<lb/>
　其智足以結四鄰之援既入於櫟日以盛强諸侯不<lb/>
<pb n="31a"/>
　顧是非而計其强弱始疑於輔正終變而與邪榖梁<lb/>
　所謂非其疑者非其疑於為義而果於為不義相與<lb/>
　連兵動衆納簒國之公子也<hi>張氏曰魯桓宋荘衞朔皆以不正得國其為突</hi>
　<hi>謀乃水流濕火就燥獨陳侯疑之爾然寡不勝衆所以疑而遂合也王氏曰突之未出也宋欲有所責故</hi>
　<hi>嘗伐之突而既出也宋懼無所得故求納之始宋不和而公以鄭伐宋乃突已奔而公與宋伐鄭向者相</hi>
　<hi>戾之深今也相用之固豈無自而然哉盖以正繼正禮之常諸侯無所求以亂易亂國之釁諸侯有所責</hi>
　<hi>故利其亂幸其危貪其賄黨其邪自突入櫟公與宋公三㑹諸侯而再伐鄭無他賄故也</hi>故詳書<lb/>
　其㑹地而後言伐以譏之也<hi>杜氏曰先行㑹禮而後伐王氏曰四國㑹於宋</hi>
<pb n="31b"/>
　<hi>之袲則宋主兵矣宋荘與突始恩中讎今又主兵納之是得為以常徳立武者乎陳氏曰㑹伐㑹盟㑹救</hi>
　<hi>㑹侵皆前定之辭也未前定則書㑹于某而後伐㑹于某而後盟㑹于某而後救㑹于某而後侵若棐林</hi>
　<hi>重丘牡丘召陵是也前定周欲也未前定繼事也愚按此于袲伐鄭榖梁以為非其疑棐林伐鄭榖梁以</hi>
　<hi>為著其美盖于袲所以納以孽奪正之人而棐林所以討從楚侵宋之罪故不同爾此書公㑹三國之君</hi>
　<hi>修㑹禮於袲然後伐鄭見其先疑而後决也宣元年書四國之君㑹晉師於棐林伐鄭見諸侯皆從晉師</hi>
　<hi>以討有罪也文相似而實不同也召陵侵楚雖非疑辭然𫝊稱劉文公合諸侯于召陵謀伐楚則是不協</hi>
　<hi>而謀之矣經書㑹于召陵侵楚譏之也若夫襄五年㑹城棣改陳不書㑹城棣十八年㑹魯濟同伐齊不</hi>
　<hi>書㑹魯濟二十五年㑹夷儀伐齊不書伐齊盖救陳圍齊美其有恤患討罪之實故皆不書㑹夷儀受賂</hi>
<pb n="32a"/>
　<hi>而縱大惡是以不書伐也乙荘王酉元年</hi>十有六年<hi>齊襄二晉緡九衛惠四蔡桓十九鄭厲五昭公忽元年曹荘六陳荘四杞靖八宋荘十四秦武二楚武四十五</hi>春正月公㑹宋公蔡侯衛侯于曹<hi>左𫝊謀伐鄭也孫氏曰未能納突故復㑹張氏曰於此又邀蔡黨益張矣</hi>夏四月公㑹宋公衛<lb/>
侯陳侯蔡侯伐鄭<hi>程子傳突善結諸侯故皆為之致力屢伐鄭也</hi>
　春正月㑹于曹蔡先於衛夏四月伐鄭衛先於蔡王<lb/>
　制諸侯之爵次其後先固有序矣<hi>王制王者之制禄爵公侯伯子男凡</hi>
　<hi>五等</hi>在周官大司馬設儀辨位以等邦國<hi>周禮注等猶等差也辨别</hi>
<pb n="32b"/>
　<hi>也别尊卑之位大宗伯以九儀之命正邦國之位</hi>猶天建地設不可亂也及<lb/>
　春秋時禮制既亡伯者以意之向背為升降<hi>公羊昭十二春</hi>
　<hi>秋之信史也其序則齊桓晉文</hi>諸國以勢之强弱相上下<hi>左傳成三衛在晉不</hi>
　<hi>得為次國注春秋時以强弱為大小故衛雖侯爵亦為小國通㫖諸侯朝㑹序列以爵之尊卑則名正以</hi>
　<hi>國之大小則實亂</hi>蔡嘗先衛今序陳下者先儒以為後至也<lb/>
　<hi>杜氏曰蔡常在衛上今序陳下盖後至</hi>以至之先後易其序是以利率<lb/>
　人而不要<hi>於遥反</hi>諸禮也豈所以定民志乎後世有以<lb/>
　醲<hi>厚也</hi>賞<hi>前馬援傳明/主醲於用賞</hi>誘人之趨事赴功<hi>如商鞅立二丈之木於國</hi>
<pb n="33a"/>
　<hi>都南門募民能徙至北門者予五十金之類</hi>以重罰沮人之奉公守正<hi>如趙</hi>
　<hi>髙持鹿獻二世曰馬也二世笑曰丞相誤耶問左右或黙或言髙隂中諸言鹿者以法之類</hi>意亦<lb/>
　如此大亂之所由生也則儀位以為階<hi>檃揉易大傳</hi>春秋<lb/>
　防㣲杜漸尤嚴於名分<hi>抉問反</hi>考其所書意自見<hi>音現</hi>矣<lb/>
　<hi>家氏曰自去冬迄今夏三書公㑹再書伐鄭不間以他事誅宋魯之輔簒而干正也髙氏曰春與曹謀而</hi>
　<hi>曹人不從今又與陳同伐盖突善結諸侯故也宋初伐突期於服突而已不期忽之歸也突奔而忽歸則</hi>
　<hi>不利於宋故宋又連年伐忽而納突鄭之亂宋實為之故以宋首惡也張氏曰自鄭突入國之後即比魯</hi>
　<hi>而仇宋及其出奔乃能使魯與宋自冬及夏志力伐鄭所謂善結也衛朔與母搆兄奸惡之雄因同惡之</hi>
<pb n="33b"/>
　<hi>合陵蔡而居其上王政不行霸者未作小人恃强衆陵寡弱如此及桓文之興而後少抑馬吕氏曰㑹曹</hi>
　<hi>蔡先衛伐鄭衛先蔡盖當時諸侯皆以一切强弱目前利害為先後不復用周班也愚按蔡衛皆姬姓侯</hi>
　<hi>爵而或先或後者率以私意為進退也故此年㑹曹先衛伐鄭先祭而盟踐土㑹宋㑹召陵侵楚蔡又先</hi>
　<hi>衛㑹虢衛又先蔡紛更不一故㑹鄄盟幽侵蔡㑹首止圖新城㑹鹹盟牡丘㑹淮盟新城㑹棐林盟蜀襄</hi>
　<hi>五年㑹戚㑹鄬則陳先于衛從王伐鄭宋以四國伐鄭㑹于袲此年伐鄭㑹宋㑹虢㑹召陵則衛先于陳</hi>
　<hi>此年伐鄭伐衛納朔次郎㑹北杏盟齊㑹盂圍宋盟翟泉㑹虢則以陳先蔡從王伐鄭宋以四國伐鄭㑹</hi>
　<hi>温襄二十四年伐鄭㑹宋㑹申再伐吳㑹召陵敗雞父則又以蔡先陳是皆先後之無常無非霸者以意</hi>
　<hi>之向背為升降也又其甚者許以男而先曹伯淮之㑹則又先邢侯莒邾以子而先薛伯杞伯矣齊桓以</hi>
<pb n="34a"/>
　<hi>侯而先宋公則曰主盟也晉霸而後㑹盟亦以侯而先宋公則亦曰主盟也然自晉霸之後齊亦以侯而</hi>
　<hi>先宋公矣齊世子光盟雞澤至㑹柤皆序小邾子之下世子未誓以皮帛繼子男是也然伐鄭戍虎牢之</hi>
　<hi>役則序滕子薛伯杞柏之上亳城比蕭魚之役則序莒邾之上夫以世子誓于天子而攝其君則下其君</hi>
　<hi>之禮一等亦宜序薛伯杞伯之下况齊光未誓於天子乎據傳於戍虎牢之役謂齊太子光先至於師故</hi>
　<hi>長於滕亳北之役謂齊太子光宋向戌先至於鄭門于東門則亦以至之先後易其序耳嗟夫春秋之時</hi>
　<hi>王政不綱典禮廢壊諸侯放恣惟力是視不復以爵之貴賤計崇卑而専以國之强弱相上下矣是故隠</hi>
　<hi>公之時滕薛朝魯而爭長此猶皆侯爵也桓公之時魯以周班後鄭而鄭有郎之戰則已不計爵次矣馴</hi>
　<hi>致春秋季世宋虢之魯楚以蠻夷而爭晉先挿春秋之終吳且爭長於黄池而主㑹矣雖然春秋於諸侯</hi>
<pb n="34b"/>
　<hi>爵次之紊亂從主㑹者之所為而不革者所以彰其失也宋虢先晉黄池以兩伯言之所以抑其强也宋</hi>
　<hi>虢黄池待貶絶以見罪惡其餘從主㑹者之所為不貶絶以見罪惡</hi>
秋七月公至自伐鄭<hi>此致伐之始左傳以飲至之禮也榖梁傳其致何也危之也程子傳不惟告廟又以見勒勞於鄭突也</hi>
　伐鄭則致罪之也曷為罪之以納突也諸侯失國諸<lb/>
　侯納之正也伐鄭以納突非正也故書至以罪桓之<lb/>
　上無王法恣為不義而莫之禁也<hi>范氏曰桓公再助簒伐正危殆之甚</hi>
　<hi>喜得全歸故志之髙郵孫氏曰重其兩伐正而納簒故危之也臨川呉氏曰公至常事書者皆譏也家氏</hi>
<pb n="35a"/>
　<hi>曰自去年十一月㑹伐師未及息今年正月又㑹四月又伐歴三時之乆乃歸暴師一年為是逆理悖常</hi>
　<hi>之事桓之惡亦稔矣</hi>
冬城向<hi>向失亮反左傳書時也啖氏曰下有十一月則此乃十月也縱是同月亦今之九月農功未畢不可興役愚按凡書城未有繋月者盖城築之事非可月成也然周之十月十一月皆農收之時盖戒事於此而以春正月畢工則無妨農之病矣杜預以謂閏六月水星可在十一月而正盖為左傳文餙之耳</hi>○十<lb/>
有一月衛侯朔出奔齊<hi>左傳初衛宣公烝於夷姜生急子屬諸右公子為之娶於齊而美公娶之生壽及朔屬夀於左公子夷姜縊宣姜與公子朔搆急子公使諸齊使盗待諸莘将殺之夀子告之使行不可曰棄父之命惡用子矣有無父之國則可也乃行飲以酒夀子載其旌以先盗殺之急子至曰我之<pb n="35b"/>求也此何罪又殺之二公子怨惠公立公子黔牟惠公奔齊公羊傳朔何以名得罪於天子也榖梁傳朔之名惡也天子召而不往也陳氏曰衛人立黔牟而後奔則其但書奔何以為自失國也春秋之法茍其道足以失國雖有簒公子亦以自致之文書之也故蔡人立東國而朱出郕人立君而朱儒出皆書奔而已矣張氏曰朔立已五年二公子逐之必因其凌蔑天子周室欲討而後得以行其志所以荘六年王人子突救衛公羊之説必有所傳矣愚按公榖皆云衛朔獲罪於天子今考左傳衛朔之復入放黔牟於周則黔牟之立天子與有力焉不然二公子怨朔奚待五年而逐之哉丙荘王戌二年</hi>十有七年<hi>齊襄三晉緡十衛惠五黔牟元年蔡桓二十卒鄭厲六昭二曹荘七陳荘五杞靖九宋荘十五秦武三楚武四十六</hi>春正月丙辰公㑹齊侯紀侯盟于<lb/>
<pb n="36a"/>
黄<hi>左傳平齊紀且謀衛故也杜氏曰黄齊地張氏曰公十三年㑹紀敗齊以益其怨今乃盟之豈足以釋憾又欲納朔一動而二失也王氏曰黄紀地後屬齊愚按今□陽路登州黄縣紀魯之姻國而衛朔在齊故齊欲納朔而魯欲平紀也然二年之後齊遽遷紀三邑六年之後魯卒㑹齊納朔則非紀之削弱盟不足恃而齊魯之强弱亦具見矣</hi>○二月丙午公㑹邾儀父盟于趡<hi>㑹公榖作及趡翠軌反左傳㝷蔑之盟也杜氏曰趡魯地臨川吳氏曰隠元年及邾盟蔑七年而隱公渝盟伐邾桓公八年又伐邾魯邾不通好十有餘年至桓十五年邾同牟葛朝魯既朝之後二國欲尋蔑盟而平其再伐之怨故邾来魯地受盟而公與之盟也髙氏曰趡我地彼来而我及之也與蔑之盟同愚按下書伐邾則趡盟不待貶而惡自見矣隱桓皆盟邾而背盟皆以宋故以國君之重而其心無所適主尚足貴乎</hi>○夏五月丙午<lb/>
<pb n="36b"/>
及齊師戰于奚<hi>公闕夏字奚榖作郎此齊魯交兵之始左傳齊人侵魯疆疆吏来告公曰疆場之事慎守其一而備其不虞事至而戰又何謁焉穀梁傳内諱敗舉其可道者不言及之者為内諱也杜氏曰奚魯地臨川呉氏曰此齊師来侵魯境而魯與之戰也盟黄未幾而齊来侵境平紀之信豈可恃乎王氏箋義不言及者主名疆吏得公命與戰微者故不書髙氏曰不書敗盖魯敗也愚按或謂此公戰諱不言公竊考明年公㑹齊候于樂則齊魯之怨未深其非公與戰明矣故知戰奚乃内之微者而戰宋戰乾時戰井陘則公及而諱之也亦猶盟宿乃内之微者而盟幽盟齊盟翟泉盟處父則諱公也筆削之㫖當連上下文并前後事跡觀之執一例則拘矣</hi>○六月丁丑蔡侯封人卒<hi>桓侯也在位二十年弟獻舞立是為哀公</hi>秋八月蔡季自陳歸于蔡<hi>左傳蔡人名蔡季于陳蔡季自陳歸于蔡蔡人嘉之</hi>
<pb n="37a"/>
　<hi>也穀梁傳蔡季蔡之貴者也自陳陳有奉焉爾</hi>
　季字也<hi>啖氏曰蔡侯之弟歸而合義故字之愚按諸侯之兄弟例稱字蔡叔許叔蔡季紀季是也</hi>
　<hi>許叔懼於鄭紀季廹於齊故以難而書入此則蔡人召之順且易故曰歸然皆無罪是以稱字蔡叔以國</hi>
　<hi>君之弟出㑹盟無譏貶故亦稱字衛叔武則以攝君故不稱字而曰衛子</hi>歸順詞<hi>髙郵孫氏曰是</hi>
　<hi>可歸而歸也則歸者善也</hi>蔡季之去以道而去者也其歸以禮而<lb/>
　歸者也公子不去國季何以去權也既歸何以不有<lb/>
　國獻舞立矣<hi>何氏曰蔡侯封人無子季次當立封人欲立獻舞而疾季季辟之陳封人卒反</hi>
　<hi>歸奔䘮無怨心故賢而字之</hi>若季者劉敞所謂智足以與權而不<lb/>
<pb n="37b"/>
　亂力足以得國而不居逺而不携邇而不廹者也是<lb/>
　以見貴於春秋<hi>劉氏曰蔡季之去其國與秦伯之弟鍼無異鍼以富懼誅季以賢見疑俱</hi>
　<hi>不得安其身而季為顯矣永嘉吕氏曰突歸於鄭則名之赤歸於曹則名之以其爭國也蔡季歸於蔡則</hi>
　<hi>不名以其非爭國也言其終不為君也張氏曰返國於危疑之際考之書法惟蔡季為善以其潔身而去</hi>
　<hi>一無爭心念念宗國聞召即歸能逺禍於未然不悻悻以為髙其去就合宜故春秋貴之家氏曰蔡季之</hi>
　<hi>歸與閔元年季子来歸義同皆字而書歸褒也獻舞失國之君蔡季讓國之賢春秋於二人之賢否具見</hi>
　<hi>書法而說左氏者乃謂季獻舞為一人愚竊惑焉</hi>
癸巳塟蔡桓侯<lb/>
<pb n="38a"/>
　啖助曰蔡桓何以稱侯盖蔡季之賢知請諡也<hi>周禮職䘮</hi>
　<hi>掌諸侯之䘮凡其丧祭詔其號注號謂諡號啖氏曰五等諸侯本國臣子皆稱之曰公𦵏既不請王命因</hi>
　<hi>而私諡為公從而書之以見非禮唯蔡桓稱侯盖蔡季告王請諡王之策書則云諡曰某侯故特書之明</hi>
　<hi>得禮也陸氏曰按左傳史記世本蔡之諸君皆諡為侯經皆稱公者以其私諡與僣同也惟桓侯請諡王</hi>
　<hi>之策書則云諡曰某諸侯史國史因而紀之故春秋特書之髙氏曰春秋因褒見貶舉一是則衆非可知</hi>
　人亦多愛其君者莫能愛君以禮而季能行之此賢<lb/>
　者所以異於衆人也<hi>劉氏曰諸侯莫有能正死生之禮者桓侯之賢又未有聞於春</hi>
　<hi>秋則桓侯非賢而蔡季請之可知矣云云</hi>或曰塟未有不稱公者其稱侯<lb/>
<pb n="38b"/>
　傳失之耳<hi>杜氏曰稱侯盖謬誤</hi>臣子之於君極其尊而稱之禮<lb/>
　也<hi>徐邈曰塟者臣子之事皆以公配諡此稱侯盖蔡臣之失禮</hi>其説誤矣孔子疾<lb/>
　子路使門人為臣子曰無臣而為有臣吾誰欺欺天<lb/>
　乎<hi>朱子注子路之意實尊聖人而不知所以尊也</hi>曽子疾革而易簀曰吾得<lb/>
　正而斃<hi>音幣</hi>焉斯已矣<hi>檀弓曽子寢疾病樂正子春坐於牀下曽元曽申坐于足童子</hi>
　<hi>隅坐而執燭童子曰華而睆大夫之簀與子春曰止曽子聞之瞿然曰呼曰華而睆大夫之簀與曽子曰</hi>
　<hi>然斯季孫之賜也我未之能易也元起易簀曽元曰夫子之病革不可以變幸而至於旦請敬易之曽子</hi>
　<hi>曰爾之愛我也不如彼君子之愛人也以徳細人之愛人也以姑息吾何求哉吾得正而斃焉斯已矣舉</hi>
<pb n="39a"/>
　<hi>扶而易之反席未安而没</hi>故終而必安於正人子不以非所得而<lb/>
　加之於父是為孝人臣不以非所得而加之於君是<lb/>
　為忠極其尊而稱之不正之大者而可以為禮哉<hi>論語</hi>
　<hi>生事之以禮死塟之以禮祭之以禮朱子注人之欲孝其親心雖無窮而分則有限得為而不為與不得</hi>
　<hi>為而為之均為不孝所謂以禮者為其所得為者而已矣</hi>或曰魯君生而稱公亦<lb/>
　非禮乎曰生而稱公為虛位禮之文也没而繫<hi>音計</hi>諡<lb/>
　為定名禮之實也春秋諸侯雖伯子男塟皆稱公志<lb/>
　其失禮之實為後世戒欲其以正終也其垂訓之義<lb/>
<pb n="39b"/>
　大矣<hi>陸氏曰侯伯子男之國稱其君曰公臣子之辭也謚不得云公者諡王所賜也劉氏曰稱其本</hi>
　<hi>爵者誄之於天子者也愚按近世仕於時者其親友僕𨽻皆以其未得官爵為稱謂暨其死也銘旌墓誌</hi>
　<hi>止稱所得官爵此所謂生而稱者為虛位没而稱者為定名也</hi>
及宋人衛人伐邾<hi>左傳宋志也杜氏曰邾宋爭彊魯從宋志背趡之盟襄陵許氏曰正月與齊為黄之盟而五月戰焉二月與邾為趡之盟而八月伐之張氏曰桓公春與齊邾盟既而戰奚伐邾並見於一年之中反顧前日刑牲詔神棄如敝屣瀆信而不仁甚矣王氏曰隱元年盟蔑七年伐邾春秋已罪其失信今春與邾盟秋又及宋衛稱兵無信尤甚矣况桓非隱之比乎</hi>○冬十月朔日有食之<lb/>
<hi>穀梁傳不言日食既朔也髙氏曰無王十有五年而日再食盖若始而終也○趙氏曰左氏云不書日官失之<pb n="40a"/>非也史官豈不知朔及每月甲子乎何待日官日御哉丁莊王亥三年</hi>十有八年<hi>齊襄四晉緡十一衛惠六黔牟二蔡哀侯獻舞元年鄭厲七子亹元年曹莊八陳莊六杞靖十宋莊十六秦武四楚武四十七</hi>春王正月<lb/>
　是年桓公已終復<hi>扶又反下同</hi>書王者春秋之時諸侯放<lb/>
　恣弑君簒國者已列於㑹則不復致討故魯宣殺惡<lb/>
　及視以取國賂齊請㑹而𫝊<hi>去聲</hi>曰㑹於平州以定公<lb/>
　位<hi>宣元</hi>曹伯負芻殺太子自立<hi>成十/三</hi>見執於晉<hi>成十五</hi>而<lb/>
　曹人請之曰若為有罪則君列諸㑹矣<hi>成十六</hi>孔子為<lb/>
<pb n="40b"/>
　<hi>于偽反</hi>此懼作春秋於十八年復書王者明弑君之賊<lb/>
　雖身已没而王法不得赦也<hi>范氏曰此年書王以王法終治桓之罪</hi>又<lb/>
　據桓十五年天王崩至是新君嗣立三年之䘮畢矣<lb/>
　明弑君之賊雖在前朝而古今之惡一也然則簒弑<lb/>
　者不容於天地之間身無存没時無古今皆得討而<lb/>
　不赦聖人之法嚴矣已列於㑹而不致討可乎故曰<lb/>
　春秋成而亂臣賊子懼<hi>髙郵孫氏曰正月有王桓公之終也弑君之賊無可赦之</hi>
　<hi>理不見誅於一時當見誅於嵗月不見誅於其生當見誅於其死不見誅於終身當見誅於萬世王氏曰</hi>
<pb n="41a"/>
　<hi>桓公立十八年而傳嗣易世非不久也王朝之討不加三遣使下聘而追錫之命豈唯桓無王而周亦不</hi>
　<hi>能自王矣故聖人始終以王法治之愚按此年正月書王誅桓公之終身無王也明年錫命王不稱天譏</hi>
　<hi>天王之卒於不王也殺君之賊身無存没時無古今皆得討而不赦故漢之王莽殺平帝魏之司馬昭弑</hi>
　<hi>髙貴鄉公唐之韋后弑中宗之類前史皆隱其迹而朱子於通鑑綱目必正其大惡之名使其罪暴白於</hi>
　<hi>萬世豈非竊取春秋之義乎</hi>
公㑹齊侯于濼<hi>濼廬篤反又音洛杜氏曰濼水在濟南歴城縣西北入齊愚按今屬濟南路</hi>
公與夫人姜氏遂如齊<hi>公無與字左𫝊公将有行遂與姜氏如齊申繻曰女有家男有室無相瀆也謂之有禮易此必敗公㑹齊侯于濼遂及文姜如齊穀梁傳濼之㑹不言及夫人何也以夫人之<pb n="41b"/>伉弗稱數也程子傳人雖不能無欲然當有以制之無以制之而惟欲之從則人道廢而入於禽獸矣</hi>
　與者許可之詞<hi>楊氏辨要與之為言許也</hi>曰與者罪在公也<hi>范氏曰實</hi>
　<hi>驕伉而不制故不言及陸氏曰婦人從夫者也何夫人之伉公失為夫之道也劉氏曰不言及而言與猶</hi>
　<hi>匹夫匹婦之相與云爾</hi>按齊詩惡<hi>去聲</hi>魯桓微弱不能防閑文姜<lb/>
　使至淫亂為二國患<hi>蔽笱小序</hi>而其詞曰敝笱<hi>古口反</hi>在梁<lb/>
　其魚唯唯齊子歸止其後<hi>才周反</hi>如水言公於齊姜委<lb/>
　曲順從若水從地無所不可<hi>笱取魚器齊人以敝笱不能制大魚比桓公不</hi>
　<hi>能防閑文姜也</hi>故為亂者文姜而春秋罪桓公治其本也易<lb/>
<pb n="42a"/>
　曰夫夫婦婦而家道正<hi>家人彖𫝊</hi>夫不夫則婦不婦矣<hi>永嘉</hi>
　<hi>吕氏曰古人制禮尺寸不敢踰毫釐不敢越者夫豈强拂人之情性而以繁文末節為尚哉經國家定禍</hi>
　<hi>亂而杜未然也泉水載衛女思歸而不可得載馳許穆夫人欲歸唁其兄而義不可夫人之適其國父母</hi>
　<hi>在則有歸寧既終則大夫行聘問而已古人之制禮也嚴矣違此者未有不敗公之與夫人如齊是夫而</hi>
　<hi>不能夫也夫者以知帥人者也知不足以帥人而可謂之夫乎</hi>乾者夫道也以乘御<lb/>
　為才<hi>小畜下卦乾九三夫象乾彖傳時乘六龍以御天</hi>坤者婦道也以順乘<lb/>
　為事<hi>坤文言曰妻道也又坤彖傳以順承天</hi>易著於乾坤述其理春秋<lb/>
　施於桓公見<hi>音現</hi>其用<hi>孫氏曰濼之㑹夫人在是也不言公及夫人㑹夫人之行甚矣</hi>
<pb n="42b"/>
　<hi>不可言及也不可言及公弗能制也王氏曰言遂如齊見夫人由濼而往也薛氏曰不言及而言與何公</hi>
　<hi>不能制乎内而遂與之如齊曰與抗也齊侯虎狼也實等鳥獸之行齊魯之間非一日也以禮相見猶不</hi>
　<hi>保其無變況親與為非禮而又私狎之也張氏曰濼之㑹不言夫人者夫人不與行㑹禮也如齊不言及</hi>
　<hi>而言與者夫人抗也以見夫不夫婦不婦進退制於夫人也凡事之異於常者禍之所從起觀公與夫人</hi>
　<hi>如齊之書則見其違男女之常經而禍亂之所從生聖人謹禮於微慮患於早之意不可不察也臨川呉</hi>
　<hi>氏曰此行公往㑹齊侯爾夫人欲同往公不能制濼㑹禮畢夫人又欲從齊侯至齊夫婦既同出公不可</hi>
　<hi>獨反國故遂與之同如齊也愚按與之為言乃黨與匹敵之義而不相屬之辭也故以尊及卑曰及以此</hi>
　<hi>及彼曰及皆及者為主僖公及夫人姜氏㑹齊侯于陽榖以公及夫人夫人不敢専行也傳稱王奪子禽</hi>
<pb n="43a"/>
　<hi>祝跪與詹父田又曰陳公子完與顓孫奔齊曰與則匹敵而無彼此尊卑之别也桓公與夫人姜氏如齊</hi>
　<hi>若曰夫人專行而公從之也易曰夫子制義從婦㓙也桓公不能制義而從文姜以往其咎可知矣春秋</hi>
　<hi>以文為褒貶豈不信哉○趙氏曰公羊曰何以不言及夫人夫人外也夫人外者何内辭也其實夫人外</hi>
　<hi>公也按聖人設教不應如此煩碎愚按公羊經脱與字故辭費耳</hi>
夏四月丙子公薨於齊丁酉公之䘮至自齊<hi>左傳公及文姜如齊齊侯通焉公謫之以告齊侯享公使公子彭生乗公公薨於車魯人告於齊曰寡君畏君之威不敢寧居来修舊好禮成而不反無所歸咎惡於諸侯請以彭生除之齊人殺彭生公羊傳夫人譛公齊侯怒與之飯酒於其出使公子彭生送之於其乗焉搚幹而殺之穀梁傳其地於外也薨稱公舉上也</hi>
<pb n="43b"/>
　魯公弑而薨者則以不地見<hi>音現</hi>其弑<hi>隱公閔公</hi>今書桓公<lb/>
　薨于齊豈不沒其實乎前書公與夫人姜氏如齊後<lb/>
　書夫人孫<hi>音遜</hi>于齊去<hi>上聲</hi>其姓氏而莊公不書即位則<lb/>
　其實亦明矣<hi>趙氏曰在外薨不言有故無故皆當書其地朱子語孔子直書義在其中云公</hi>
　<hi>㑹齊侯於某公與夫人姜氏如齊公薨於齊公之䘮至自齊夫人孫于齊此等顯然在目雖無傳亦可曉</hi>
　<hi>張氏曰春秋書魯君見弑之例有二在内則不書地以存其實在外則不容不書其地而以上下文之特</hi>
　<hi>異者見之此先書公與夫人姜氏如齊而明年書夫人孫于齊則桓公之不得其死昭然矣石氏曰其以</hi>
　<hi>䘮致痛之也蜀杜氏曰仁者為國之本三綱五常所由出也禮者人倫之本君臣上下所由正也隱将授</hi>
<pb n="44a"/>
　<hi>桓而弑之非仁也適鄰國而以夫人行非禮也始以不仁而立終以非禮而亡春秋以為甚惡也通㫖問</hi>
　<hi>桓公弑逆凡魯國之人皆宜與之絶齊人惡之宜矣春秋何以諱之曰公薨于齊又曰塟我君桓公哉此</hi>
　<hi>與名之曰幽厲雖孝子慈孫百世不能改孟子斷桀紂為匹夫之意異矣曰春秋於隱不書塟於桓不書</hi>
　<hi>王諸侯来朝而黜其爵冡宰来聘而書其名若此類治桓之罪嚴矣豈特與名為幽厲指為匹夫比乎齊</hi>
　<hi>人以私殺桓非以賊討之也其曰塟我君桓公又以見天王方伯魯臣子之罪矣非聖人誰能修之髙氏</hi>
　<hi>曰桓弑立不免見殺於人天理亦不僣矣春秋不以討賊書者齊襄殺之非討弑隱之罪不以賊討所以</hi>
　<hi>絶无已之亂也濼之㑹不書夫人出以遂如齊見之䘮至不書夫人入以孫於齊見之不與其出不與其</hi>
　<hi>入聖人之意微矣</hi>
<pb n="44b"/>
秋七月○冬十有二月己丑塟我君桓公<hi>趙氏曰塟稱我君而後舉諡臣子之敬辭也不然則恐涉他國之君而近于不敬矣</hi>
　公羊曰賊未討何以書塟讎在外也穀梁子曰讎在<lb/>
　外者不責踰國而討于是也<hi>范氏曰時齊强大非臣子所能討陸氏曰賊在</hi>
　<hi>異國故可塟陳氏曰見殺於他邦雖讎不復書塟</hi>夫桓公之讎在齊則外也<lb/>
　隱公之讎在魯則内也在外者不責其踰國固有任<lb/>
　之者矣<hi>上有天子下有方伯連帥討賊之責不在於魯也</hi>在内者討于是此<lb/>
　春秋之法也故十八年書王而桓公書塟惟可與權<lb/>
<pb n="45a"/>
　者其知之矣<hi>通㫖桓公薨於齊賊未討而書塟何也桓公弑君之賊其討宜也然齊人自以</hi>
　<hi>其私憤殺之非討其弑君之罪又聖人於魯事有君臣之義難以明著其罪也但書其塟而桓之罪顯矣</hi>
　<hi>如蔡般弑君父之賊也楚䖍誘討兩皆書名亦此意也家氏曰桓簒國之賊魯臣子不能為隠復讎今死</hi>
　<hi>於鄰國受斃豔妻自其身而言固為不幸自天討而言與州吁之死於陳陳佗之死於蔡殆无以異春秋</hi>
　<hi>誅姜氏𦵏桓公明桓公之死與隠異也愚按春秋君弑而書𦵏者有九衛桓齊襄陳靈則賊已討者已鄭</hi>
　<hi>僖齊悼則經不書弑者也蔡景之𦵏徧刺天下之諸侯也許悼之𦵏不使止為弑父也蔡靈讎在外而亦</hi>
　<hi>弑逆之賊與魯桓同楚䖍之殞於比亦猶齊諸兒之殞於無知也蔡昭讎在内賊已討而賊微不書且以</hi>
　<hi>蔡昭背楚誑呉應受斃于盗賊也聖人之書法如化工之生物其筆削无不適於天理之當然也或者乃</hi>
<pb n="45b"/>
　<hi>謂桓公之塟魯人但以殺彭生為賊已討夫賊不討而不塟孔子削之也非謂魯人不𦵏也茍謂臣子塟</hi>
　<hi>之即書於經則晉欒書塟厲公于翼東門之外齊崔杼塟莊公于士孫之里何以不書塟耶</hi>
　<lb/>
　<lb/>
　<lb/>
　<lb/>
　<lb/>
　春秋胡傳附録纂疏卷六<lb/>
</p>
<p>
</p>
  </div>
</body>
</text>
</TEI>
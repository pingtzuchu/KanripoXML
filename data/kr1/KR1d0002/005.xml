<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周禮卷第五<lb/>
春官宗伯第三　鄭氏註<lb/>
惟王建國辨方正位體國經野設官分職以<lb/>
爲民極乃立春官宗伯使帥其屬而掌邦禮<lb/>
以佐王和邦國<hi>禮謂曲禮五吉凶賔軍嘉其别三十有六鄭司農云宗伯主禮之官故書堯典曰帝曰咨四岳有能典朕三禮僉曰伯夷帝曰俞咨伯汝作秩宗宗官又主鬼神故國語曰使名姓之後能知四時之生犧牲之物玉帛之類采服之宜彞器之量次主之度屏攝之位壇場之所上下之神祇氏姓之所出而率舊典者爲之宗春秋<pb n="1b"/>禘于大廟躋僖公而傳曰夏父弗忌爲宗人又曰使宗人釁夏獻其禮禮特牲曰宗人升自西階視壷濯及豆籩然則唐虞歷三代以宗官典國之禮與其祭祀漢之大常是也</hi>
禮官之屬大宗伯卿一人小宗伯中大夫二<lb/>
人肆師下大夫四人上士八人中士十有六<lb/>
人旅下士三十有二人府六人史十有二人<lb/>
胥十有二人徒百有二十人<hi>肆猶陳也肆師佐宗伯陳列祭祀之位及牲器粢盛</hi>
鬱人下士二人府一人史一人徒八人<hi>鬱鬱金香<pb n="2a"/>草宜以和鬯○鬱於物反</hi>
鬯人下士二人府一人史一人徒八人<hi>鬯釀秬爲酒芬香條暢於上下也秬如黑黍一稃二米○鬯勑亮反秬其許反李其虚反稃音孚</hi>
雞人下士一人史一人徒四人<lb/>
司尊彞下士二人府四人史二人胥二人徒<lb/>
二十人<hi>彞亦尊也鬱鬯曰彞彞法也言爲尊之法也</hi>
司凡筵下士二人府二人史一人徒八人<hi>筵亦席也鋪陳曰筵藉之曰席然其言之筵席通矣○鋪普呉反又音孚</hi>
<pb n="2b"/>
天府上士一人中士二人府四人史二人胥<lb/>
二人徒二十人<hi>府物所藏言天者尊此所藏若天物然</hi>
典瑞中士二人府二人史二人胥一人徒十<lb/>
人<hi>瑞節信也典瑞若今符璽郎</hi>
典命中士二人府二人史二人胥一人徒十<lb/>
人<hi>命謂王遷秩羣臣之書</hi>
司服中士二人府二人史一人胥一人徒十<lb/>
人<lb/>
<pb n="3a"/>
典祀中士二人下士四人府二人史二人胥<lb/>
四人徒四十人<lb/>
守祧奄八人女祧毎廟二人奚四人<hi>逺廟曰祧周爲文王武王廟遷主藏焉奄如今之宦者女祧女奴有才知者天子七廟三昭三穆奚女奴也○祧他堯反奄於檢反劉於驗反爲于僞反知音智昭上招反</hi>
世婦毎宮卿二人下大夫四人中士八人女<lb/>
府二人女史二人奚十有六人<hi>世婦后宮官也王后六宮漢始太長秋詹事中少府大僕亦用士八人女府女史女奴有才知者○少詩照反</hi>
<pb n="3b"/>
內宗凡內女之有爵者<hi>內女王同姓之女謂之內宗有爵其嫁於大夫及士者凡無常數之言</hi>
外宗凡外女之有爵者<hi>外女王諸姑姊妹之女謂之外宗</hi>
冢人下大夫二人中士四人府二人史四人<lb/>
胥十有二人徒百有二十人<hi>冢封土爲丘瓏象冢而爲之</hi>
墓大夫下大夫二人中士八人府二人史四<lb/>
人胥二十人徒二百人<hi>墓冢塋之地孝子所思慕之處○塋音營</hi>
職喪上士二人中士四人下士八人府二人<lb/>
<pb n="4a"/>
史四人胥四人徒四十人<hi>職主也</hi>
大司樂中大夫四人<hi>大司樂樂官之長</hi>
樂師下大夫四人上士八人下士十有六人<lb/>
府四人史八人胥八人徒八十人<lb/>
大胥中士四人小胥下士八人府二人史四<lb/>
人徒四十人<hi>胥有才知之稱禮記文王世子曰小樂正學干大胥佐之○稱尺證反</hi>
大師下大夫二人小師上士四人瞽矇上瞽<lb/>
<pb n="4b"/>
四十人中瞽百人下瞽百有六十人眡瞭三<lb/>
百人府四人史八人胥十有二人徒百有二<lb/>
十人<hi>凡樂之歌必使瞽矇爲焉命其賢知者以爲大師小師晉杜蒯云曠也大師也眡讀如虎眡之眡瞭目明者鄭司農云無目眹謂之瞽有目眹而無見謂之矇有目無眸子謂之瞍○矇音蒙眡音視瞭音了明也杜如字又音屠蒯苦怪反眹直忍反瞍素口反無目也字林云目有眹無珠子也</hi>
典同中士二人府一人史一人胥二人徒二<lb/>
十人<hi>同隂律也不以陽律名官者因其先言耳書曰協時月正日同律度量衡大師<pb n="5a"/>職曰執同律以聽軍聲</hi>
磬師中士四人下士八人府四人史二人胥<lb/>
四人徒四十人<lb/>
鍾師中士四人下士八人府二人史二人胥<lb/>
六人徒六十人<lb/>
笙師中士二人下士四人府二人史二人胥<lb/>
一人徒十人<lb/>
鎛師中士二人下士四人府二人史一人胥<lb/>
<pb n="5b"/>
二人徒二十人<hi>鎛如鍾而大〇鎛音博</hi>
韎師下士二人府一人史一人舞者十有六<lb/>
人徒四十人<hi>鄭司農說以明堂位曰韎東夷之樂讀如味食飲之味杜子春讀韎爲菋荎著之菋玄謂讀如韎韐之韎○韎莫拜反又音妹味如字菋莫戒反又音味荎直基反又音姪著直居反又張慮反韐古治反</hi>
旄人下士四人舞者衆寡無數府二人史二<lb/>
人胥二人徒二十人<hi>旄旄牛尾舞者所持以指麾</hi>
籥師中士四人府二人史二人胥二人徒二<lb/>
<pb n="6a"/>
十人<hi>籥舞者所吹春秋宣八年壬午猶繹萬入去籥傳曰去其有聲者廢其無聲者詩云左手執籥右手秉翟○籥餘若反去起呂反</hi>
籥章中士二人下士四人府一人史一人胥<lb/>
二人徒二十人<hi>籥章吹籥以爲詩章</hi>
鞮鞻氏下士四人府一人史一人胥二人徒<lb/>
二十人<hi>鞻讀爲屨鞮屨四夷舞者所屝也今時倡蹋鼓沓行者自有屝○鞮丁兮反履也鞻九具反鞮革履也鞻者靲鞻屝房味反蹋徒臘反沓他荅反</hi>
典庸器下士四人府四人史二人胥八人徒<lb/>
<pb n="6b"/>
八十人<hi>庸功也鄭司農云庸器有功者鑄器銘其功春秋傳曰以所得於齊之兵作林鍾而銘魯功焉</hi>
司干下士二人府二人史二人徒二十人<hi>干舞者所持謂楯也春秋傳曰萬者何干舞也○楯食允反</hi>
大卜下大夫二人卜師上士四人卜人中士<lb/>
八人下士十有六人府二人史二人胥四人<lb/>
徒四十人<hi>問龜曰卜大卜卜筮官之長</hi>
龜人中士二人府二人史二人工四人胥四<lb/>
<pb n="7a"/>
人徒四十人<hi>工取龜攻龜</hi>
菙氏下士二人史一人徒八人<hi>燋焌用荆菙之類○菙時髓反燋哉灼反焌音俊又子寸反</hi>
占人下士八人府一人史二人徒八人<hi>占蓍龜之卦兆吉凶○蓍音尸</hi>
簭人中士二人府一人史二人徒四人<hi>問蓍曰筮其占易</hi>
占夢中士二人史二人徒四人<lb/>
<pb n="7b"/>
眡祲中士二人史二人徒四人<hi>祲隂陽氣相侵漸成祥者魯史梓愼云吾見赤黑之祲○祲子鴆反李且衽反</hi>
大祝下大夫二人上士四人<hi>大祝祝官之長</hi>
小祝中士八人下士十有六人府二人史四<lb/>
人胥四人徒四十人<lb/>
喪祝上士二人中士四人下士八人府二人<lb/>
史二人胥四人徒四十人<lb/>
甸祝下士二人府一人史一人徒四人<hi>甸之言田<pb n="8a"/>也田狩之祝○甸音電後不音者同</hi>
詛祝下士二人府一人史一人徒四人<hi>詛謂祝之使沮敗也○詛側慮反祝之又反</hi>
司巫中士二人府一人史一人胥一人徒十<lb/>
人<hi>司巫巫宫之長</hi>
男巫無數女巫無數其師中士四人府二人<lb/>
史四人胥四人徒四十人<hi>巫能制神之處位次主者</hi>
大史下大夫二人上士四人<hi>大史史官之長</hi>
<pb n="8b"/>
小史中士八人下士十有六人府四人史八<lb/>
人胥四人徒四十人<lb/>
馮相氏中士二人下士四人府二人史四人<lb/>
徒八人<hi>馮乘也相視也世登髙臺以視天文之次序天文屬大史月令曰乃命大史守典奉法司天日月星辰之行宿離不貸○馮音憑相息亮反宿息就反一音夙離力計反貸吐得反或音二</hi>
保章氏中士二人下士四人府二人史四人<lb/>
徒八人<hi>保守也世守天文之變</hi>
<pb n="9a"/>
內史中大夫一人下大夫二人上士四人中<lb/>
士八人下士十有六人府四人史八人胥四<lb/>
人徒四十人<lb/>
外史上士四人中士八人下士十有六人胥<lb/>
二人徒二十人<lb/>
御史中士八人下士十有六人其史百有二<lb/>
十人府四人胥四人徒四十人<hi>御猶侍也進也其史百有二十人以掌贊書人多也</hi>
<pb n="9b"/>
巾車下大夫二人上士四人中士八人下士<lb/>
十有六人府四人史八人工百人胥五人徒<lb/>
五十人<hi>巾猶衣也巾車車官之長○巾如字又居覲反衣於旣反</hi>
典路中士二人下士四人府二人史二人胥<lb/>
二人徒二十人<hi>路王之所乘車</hi>
車僕中士二人下士四人府二人史二人胥<lb/>
二人徒二十人<lb/>
司常中士二人下士四人府二人史二人胥<lb/>
<pb n="10a"/>
四人徒四十人<hi>司常主王旌旗</hi>
都宗人上士二人中士四人府二人史四人<lb/>
胥四人徒四十人<hi>都謂王子弟所封及公卿所食邑</hi>
家宗人如都宗人之數<hi>家謂大夫所食采邑</hi>
凡以神士者無數以其藝爲之貴賤之等<hi>以神士者男巫之俊有學問才知者藝謂禮樂射御書數髙者爲上士次之爲中士又次之爲下士</hi>
大宗伯之職掌建邦之天神人鬼地示之禮<lb/>
<pb n="10b"/>
以佐王建保邦國<hi>建立也立天神地祇人鬼之禮者謂祀之祭之享之禮吉禮是也保安也所以佐王立安邦國者主謂凶禮賔禮軍禮嘉禮也自吉禮於上承以立安邦國者互以相成明尊鬼神重人事○示音祇下神示地示之例皆倣此下卷亦然享許丈反凡後不音者同</hi>以吉禮事邦國之鬼神示<hi>事謂祀之祭之享之故書吉或爲吿杜子春云書爲吿禮者非是當爲吉禮書亦多爲吉禮吉禮之别十有二</hi>以禋祀祀昊天上帝以實柴祀日月<lb/>
星辰以槱燎祀司中司命飌師雨師<hi>禋之言煙周人尙臭煙氣之臭聞者槱積也詩曰芃芃棫樸薪之槱之三祀皆積柴實牲體焉或有玉帛<pb n="11a"/>燔燎而升煙所以報陽也鄭司農云昊天天也上帝玄天也昊天上帝樂以雲門實柴實牛柴上也故書實柴或爲賔柴司中三能三階也司命文昌宮星風師箕也雨師畢也玄謂昊天上帝冬至於圎丘所祀天皇大帝星謂五緯辰謂日月所會十二次司中司命文昌第五第四星或曰中能上能也祀五帝亦用實柴之禮云○禋音因又音煙槱羊九反燎良召反飌音風芃薄工反又房逢反棫音域樸音卜能他來反下同圜于權反</hi>以<lb/>
血祭祭社稷五祀五嶽以貍沈祭山林川澤<lb/>
以疈辜祭四方百物<hi>不言祭地此皆地祇祭地可知也隂祀自血起貴氣臭也社稷土穀之神有德者配食焉共工氏之子曰句龍食於社有厲山氏之子曰<pb n="11b"/>柱食於稷湯遷之而祀棄故書祀作禩疈爲罷鄭司農云禩當爲祀書亦或作祀五祀五色之帝於王者宮中曰五祀罷辜披磔牲以祭若今時磔狗祭以止風玄謂此五祀者五官之神在四郊四時迎五行之氣於四郊而祭五德之帝亦食此神焉少昊氏之子曰重爲句芒食於木該爲蓐收食於金脩及熈爲玄㝠食於水顓頊氏之子曰黎爲祝融后土食於火土五嶽東曰岱宗南曰衡山西曰華山北曰恒山中曰嵩髙山不見四竇者四竇五嶽之匹或省文祭山林曰埋川澤曰沈順其性之舍藏疈疈牲胷也疈而磔之謂磔禳及蜡祭郊特牲曰八蜡以記四方四方年不順成八蜡不通以謹民財也又曰蜡之祭也主先嗇而祭司嗇也祭百種以報嗇也饗農及郵表畷禽獸仁之至義之盡也○貍亡皆<pb n="12a"/>反又莫拜反沈如字又直䕃反疈孚逼反一又方麥反共音恭句古侯反下同厲如字本或作烈禩音祀罷如字又芳皮反磔張格反食此音嗣下食宗族同少昊詩照反下少昊同重直龍反該古來反蓐音辱不見賢遍反此內不音者同竇音獨夲亦作瀆下同省所景反磔攘如羊反蜡士詐反種章勇反郵有牛反畷音綴井田閒道左思呉都賦云畛畷無數又陟劣反</hi>以肆獻祼享先王以饋食享先王以<lb/>
祠春享先王以禴夏享先王以甞秋享先王<lb/>
以烝冬享先王<hi>宗廟之祭有此六享肆獻祼饋食在四時之上則是祫也褅也肆者進所解牲體謂薦孰時也獻獻醴謂薦血腥也祼之言灌灌以鬱鬯謂始獻尸<pb n="12b"/>求神時也郊特牲曰魂氣歸于天形魄歸于地故祭所以求諸隂陽之義也殷人先求諸陽周人先求諸隂灌是也祭必先灌乃後薦腥薦孰於祫逆言之者與下共文明六享俱然祫言肆獻祼禘言饋食者著有黍稷互相備也魯禮三年喪畢而祫於大祖明年春禘於羣廟自爾以後率五年而再殷祭一祫一禘○肆他歷反解骨體祼古亂反禴餘若反烝之承反祫戶夾反率五音律又音類</hi>以凶禮哀邦國之憂<hi>哀謂救患分烖凶禮之别有五</hi>以喪禮哀死亡<hi>哀謂親者服焉䟽者含襚○含戶暗反襚音遂</hi>以荒禮哀凶札<hi>荒人物有害也曲禮曰歲凶年穀不登君膳不祭肺馬不食穀馳道不除祭事不縣大夫不食梁士飲酒不樂札讀爲截謂疫厲○<pb n="13a"/>札如字又音截縣音玄</hi>以弔禮哀禍烖<hi>禍烖謂遭水火宋大水魯莊公使人弔焉曰天作淫雨害於粢盛如何不弔廏焚孔子拜郷人爲火來者拜之士一大夫再亦相弔之道○爲于僞反下荀偃爲同</hi>以禬禮哀圍敗<hi>同盟者合會財貨以更其所喪春秋襄三十年冬會于澶淵宋烖故是其類○禬戸外反又古外反更音庚下同喪息浪反澶善然反</hi>以恤禮哀寇亂<hi>恤憂也鄰國相憂兵作於外爲寇作於內爲亂</hi>以賔禮親邦國<hi>親謂使之相親附賔禮之别有八</hi>
春見曰朝夏見曰宗秋見曰覲冬見曰遇時<lb/>
見曰會殷見曰同<hi>此六禮者以諸侯見王爲文六服之內四方以時分<pb n="13b"/>來或朝春或宗夏或覲秋或遇冬名殊禮異更遞而徧朝猶朝也欲其來之早宗尊也欲其尊王覲之言勤也欲其勤王之事遇偶也欲其若不期而俱至時見者言無常期諸侯有不順服者王將有征討之事則旣朝覲王爲壇於國外合諸侯而命事焉春秋傳曰有事而會不協而盟是也殷猶衆也十二歲王如不巡守則六服盡朝朝禮旣畢王亦爲壇合諸侯以命政焉所命之政如王巡守殷見四方四時分來終歲則徧○曰朝直遙反注下不出者皆同遞音弟徧音遍下同猶朝張遙反</hi>時聘曰問殷覜曰<lb/>
視<hi>時聘者亦無常期天子有事乃聘之焉竟外之臣旣非朝歲不敢瀆爲小禮殷覜謂一服朝之歲以朝者少諸侯乃使卿以大禮衆聘焉一服朝在元年七年十一年○覜他<pb n="14a"/>弔反又他堯反竟音境</hi>以軍禮同邦國<hi>同謂威其不恊僭差者軍禮之别有五○僭子念反差初佳反又初宜反</hi>大師之禮用衆也<hi>用其義勇</hi>
大均之禮恤衆也<hi>均其地政地守地職之賦所以憂民</hi>大田之<lb/>
禮簡衆也<hi>古者因田習兵閱其車徒之數</hi>大役之禮任衆也<lb/>
<hi>築宮邑所以事民力强弱</hi>大封之禮合衆也<hi>正封疆溝塗之固所以合聚其民○疆居良反</hi>以嘉禮親萬民<hi>嘉善也所以因人心所善者而爲之制嘉禮之别有六</hi>以飲食之禮親宗族兄弟<hi>親者使之相親人君有食宗族飲酒之禮所以親之也文王世子曰族食世降一等大傳曰繫之以姓而<pb n="14b"/>弗别綴之以食而弗殊百世而昏姻不通者周道然也〇别彼列反</hi>以昏冠之<lb/>
禮親成男女<hi>親其恩成其性○冠古亂反</hi>以賔射之禮親<lb/>
故舊朋友<hi>射禮雖王亦立賔主也王之故舊朋友爲世子時共在學者天子亦有友諸侯之義武王誓曰我友邦冢君是也司寇職有議故之辟議賔之辟</hi>以饗<lb/>
燕之禮親四方之賔客<hi>賔客謂朝聘者</hi>以脤膰之禮<lb/>
親兄弟之國<hi>脤膰社稷宗廟之肉以賜同姓之國同福禄也兄弟有共先王者魯定公十四年天王使石尙來歸脤○脤上忍反膰音煩</hi>以賀慶之禮<lb/>
親異姓之國<hi>異姓王昏姻甥舅</hi>以九儀之命正邦國<lb/>
<pb n="15a"/>
之位<hi>毎命異儀貴賤之位乃正春秋傳曰名位不同禮亦異數</hi>壹命受職<lb/>
<hi>始見命爲正吏謂列國之士於子男爲大夫王之下士亦一命鄭司農云受職治職事○見命如字下士相見同</hi>再命受服<hi>鄭司農云受服受祭衣服爲上士玄謂此受玄冕之服列國之大夫再命於子男爲卿卿大夫自玄冕而下如孤之服王之中士亦再命則爵弁服</hi>三命受位<hi>鄭司農云受下大夫之位玄謂此列國之卿始有列位於王爲王之臣也王之上士亦三命</hi>四命受器<hi>鄭司農云受祭器爲上大夫玄謂此公之孤始得有祭器者也禮運曰大夫具官祭器不假聲樂皆具非禮也王之下大夫亦四命</hi>五命賜則<hi>鄭司農云則者法也出爲子男玄謂則地未成國之<pb n="15b"/>名王之下大夫四命出封加一等五命賜之以方百里二百里之地者方三百里以上爲成國王莽時以二十五成爲則方五十里合今俗說子男之地獨劉子駿等識古有此制焉</hi>六命賜官<hi>鄭司農云子男入爲卿治一官也玄謂此王六命之卿賜官者使得自置其臣治家邑如諸侯春秋襄十八年冬晉侯以諸侯圍齊荀偃爲君禱河旣陳齊侯之罪而曰曾臣彪將率諸侯以討焉其官臣偃實先後之○彪甫休反先悉薦反下先時同後胡豆反</hi>七命賜國<hi>王之卿六命出封加一等者鄭司農云出就侯伯之國</hi>八命作牧<hi>謂侯伯有功德者加命得專征伐於諸侯鄭司農云一州之牧王之三公亦八命</hi>九命作伯<hi>上公有功德者加命爲二伯得征五侯九<pb n="16a"/>伯者鄭司農云長諸侯爲方伯</hi>以玉作六瑞以等邦國<hi>等猶齊等也</hi>王執鎭圭<hi>鎭安也所以安四方鎭圭者蓋以四鎭之山爲瑑飾圭長尺有二寸○瑑直轉反</hi>公執桓圭<hi>公二王之後及王之上公雙植謂之桓桓宮室之象所以安其上也桓圭蓋亦以桓爲瑑飾圭長九寸</hi>侯執信圭伯執<lb/>
躬圭<hi>信當爲身聲之誤也身圭躬圭蓋皆象以人形爲瑑飾文有麤縟耳欲其愼行以保身圭皆長七寸○信音身縟音辱行下孟反</hi>子執穀璧男執蒲<lb/>
璧<hi>穀所以養人蒲爲席所以安人二玉蓋或以穀爲飾或以蒲爲瑑飾璧皆徑五寸不執圭者未成國也</hi>以禽作六摯以等諸臣<hi>摯之言至所執以自<pb n="16b"/>致○摯音至夲或作贄</hi>孤執皮帛卿執羔大夫執鴈士<lb/>
執雉庶人執鶩工商執雞<hi>皮帛者束帛而表以皮爲之飾皮虎豹皮帛如今璧色繒也羔小羊取其羣而不失其類鴈取其候時而行雉取其守介而死不失其節鶩取其不飛遷雞取其守時而動曲禮曰飾羔鴈者以繢謂衣之以布而又畫之者自雉以下執之無飾士相見之禮卿大夫飾摯以布不言繢此諸侯之臣與天子之臣異也然則天子之孤飾摯以虎皮公之孤飾摯以豹皮與此孤卿大夫士之摯皆以爵不以命數凡摯無庭實○鶩音木介音界繢胡對反衣於旣反與音餘</hi>以玉作<lb/>
六器以禮天地四方<hi>禮謂始吿神時薦於神坐書曰周公植璧秉圭<pb n="17a"/>是也○植音值又時力反</hi>以蒼璧禮天以黃琮禮地以靑<lb/>
圭禮東方以赤璋禮南方以白琥禮西方以<lb/>
玄璜禮北方<hi>此禮天以冬至謂天皇大帝在北極者也禮地以夏至謂神在崐崘者也禮東方以立春謂蒼精之帝而大昊句芒食焉禮南方以立夏謂赤精之帝而炎帝祝融食焉禮西方以立秋謂白精之帝而少昊蓐收食焉禮北方以立冬謂黑精之帝而顓頊玄㝠食焉禮神者必象其類璧圜象天琮八方象地圭銳象春物初生半圭曰璋象夏物半死琥猛象秋嚴半璧曰璜象冬閉藏地上無物唯天半見○琮才宗反璋音章琥音虎璜音黄崑音昆崙魯門反</hi>皆有牲幣各放其器之色<lb/>
<pb n="17b"/>
<hi>幣以從爵若人飲酒有酬幣○放方往反</hi>以天産作隂德以中禮<lb/>
防之以地産作陽德以和樂防之<hi>鄭司農云隂德謂男女之情天性生而自然者過時則奔隨先時則血氣未定聖人爲制其中令民三十而娶女二十而嫁以防其淫泆令無失德情性隱而不露故謂之隂德陽德謂分地利以致富富者之失不驕奢則吝嗇故以和樂防之樂所以滌蕩邪穢道人之正性者也一說地産謂土地之性各異若齊性舒緩楚性急悍則以和樂防其失令無失德樂所以移風易俗者也此皆露見於外故謂之陽德陽德隂徳不失其正則民和而物各得其理故曰以諧萬民以致百物玄謂天産者動物謂六牲之屬地産者植物謂九穀之屬隂德隂氣在人<pb n="18a"/>者隂氣虚純之則劣故食動物作之使動過則傷性制中禮以節之陽德陽氣在人者陽氣盈純之則躁故食植物作之使靜過則傷性制和樂以節之如是然後隂陽平情性和而能育其類○爲制于僞反</hi>以禮樂合天地之化百物之<lb/>
産以事鬼神以諧萬民以致百物<hi>禮濟虚樂損盈竝行則四者乃得其和能生非類曰化生其種曰産○種章勇反</hi>凡祀大神享<lb/>
大鬼祭大示帥執事而卜日宿眡滌濯涖玉<lb/>
鬯省牲鑊奉玉齍詔大號治其大禮詔相王<lb/>
之大禮<hi>執事諸有事於祭者宿申戒也滌濯漑祭器也玉禮神之王也始涖之祭<pb n="18b"/>又奉之鑊烹牲器也大號六號之大者以詔大祝以爲祝辭治猶簡習也豫簡習大禮至祭當以詔相王羣臣禮爲小禮故書涖作直鄭司農讀爲涖涖視也○省息井反後省牲鑊皆同鑊戶郭反齍音咨下同詔相息亮反後詔相皆放此</hi>若王不與祭<lb/>
祀則攝位<hi>王有故代行其祭事○與音預下同</hi>凡大祭祀王后<lb/>
不與則攝而薦豆籩徹<hi>薦徹豆籩王后之事</hi>大賔客則<lb/>
攝而載果<hi>載爲也果讀爲祼代王祼賔客以鬯君無酌臣之禮言爲者攝酌獻耳拜送則王也鄭司農云王不親爲主○果音祼小宗伯職放此</hi>朝覲會同<lb/>
則爲上相大喪亦如之王哭諸侯亦如之<hi>相詔<pb n="19a"/>王禮也出接賔曰擯入詔禮曰相相者五人卿爲上擯大喪王后及世子也哭諸侯者謂薨於國爲位而哭之檀弓曰天子之哭諸侯也爵弁絰䊷衣○䊷側其反</hi>王命諸<lb/>
侯則儐<hi>儐進之也王將出命假祖廟立依前南郷儐者進當命者延之命使登內史由王右以策命之降再拜稽首登受策以出此其略也諸侯爵禄其臣則於祭焉〇假音格至也依於豈反郷許亮反</hi>國有大故則旅上帝及四望<lb/>
<hi>故謂凶烖旅陳也陳其祭事以祈焉禮不如祀之備也上帝五帝也鄭司農云四望日月星海玄謂四望五嶽四鎭四瀆</hi>王大封則先吿后土<hi>后土土神也黎所食者</hi>乃頒祀于邦國都家郷邑<hi>頒讀爲班班其所當祀及<pb n="19b"/>其禮都家之郷邑謂王子弟及公卿大夫所食采地○頒音班</hi>
小宗伯之職掌建國之神位右社稷左宗廟<lb/>
<hi>庫門內雉門外之左右故書位作立鄭司農云立讀爲位古者立位同字古文春秋經公即位爲公即立</hi>兆五帝於四郊四望四類亦如之<hi>兆爲壇之營域五帝蒼曰靈威仰大昊食焉赤曰赤熛怒炎帝食焉黃曰含樞紐黃帝食焉白曰白招拒少昊食焉黑曰汁光紀顓頊食焉黄帝亦於南郊鄭司農云四望道氣出入四類三皇五帝九皇六十四民咸祀之玄謂四望五嶽四鎭四竇四類日月星辰運行無常以氣類爲之位兆日於東郊兆月與風師於西郊兆司中司命於南郊兆雨師於北郊○<pb n="20a"/>仰如字又五郎反熛必消反樞昌朱反紐女九反拒居禹反汁音叶又子集反</hi>兆山<lb/>
川丘陵墳衍各因其方<hi>順其所在</hi>掌五禮之禁令<lb/>
與其用等<hi>用等牲器尊卑之差鄭司農云五禮吉凶軍賔嘉</hi>辨廟祧<lb/>
之昭穆<hi>祧遷主所藏之廟自始祖之後父曰昭子曰穆〇昭常遥反</hi>辨吉<lb/>
凶之五服車旗宮室之禁<hi>五服王及公卿大夫士之服</hi>
三族之別以辨親䟽其正室皆謂之門子掌<lb/>
其政令<hi>三族謂父子孫人屬之正名喪服小記曰親親以三爲五以五爲九正室適子也將代父當門者也政令謂役守之事○適丁歷反</hi>毛六牲辨其名<lb/>
<pb n="20b"/>
物而頒之于五官使共奉之<hi>毛擇毛也鄭司農云司徒主牛宗伯主雞司馬主馬及羊司寇主犬司空主豕○毛六戚如字又莫報反</hi>辨六齍<lb/>
之名物與其用使六宮之人共奉之<hi>齍讀爲粢六粢謂六穀黍稷稻梁麥苽○苽音孤</hi>辨六彞之名物以待果將<lb/>
<hi>六彞雞彞鳥彞斝彞黃彞虎彞蜼彞果讀爲祼○斝音假又音嫁蜼音誄又以水反</hi>辨<lb/>
六尊之名物以待祭祀賔客<hi>待者有事則給之鄭司農云六尊獻尊象尊壺尊著尊大尊山尊○獻素何反著直略反大音泰</hi>掌衣服車<lb/>
旗宮室之賞賜<hi>王以賞賜有功者書曰車服以庸</hi>掌四時祭<lb/>
<pb n="21a"/>
祀之序事與其禮<hi>序事卜日省牲視滌濯饔爨之事次序之時</hi>若<lb/>
國大貞則奉玉帛以詔號<hi>號神號幣號鄭司農云大貞謂卜立君卜大封</hi>大祭祀省牲眡滌濯祭之日逆齍省鑊<lb/>
告時于王吿備于王<hi>逆齍受饎人之盛以入省鑊視亨腥孰時薦陳之晚早備謂饌具〇饎昌志反亨普庚反又普孟反</hi>凡祭祀賔客以時<lb/>
將瓚果<hi>將送也猶奉也祭祀以時奉而授王賔客以時奉而授宗伯天子圭瓚諸侯璋瓉○瓚才但反</hi>詔相祭祀之小禮凡大禮佐大宗<lb/>
伯<hi>小禮羣臣之禮</hi>賜卿大夫士爵則儐<hi>賜猶命也儐之如命諸侯<pb n="21b"/>之儀春秋文元年天王使毛伯來錫公命傳曰錫者何賜也命者何加我服也</hi>小祭<lb/>
祀掌事如大宗伯之禮大賔客受其將幣之<lb/>
齎<hi>謂所齎來貢獻之財物〇齎子兮反</hi>若大師則帥有司而立<lb/>
軍社奉主車<hi>有司大祝也王出軍必先有事於社及遷廟而以其主行社主曰軍社遷主曰祖春秋傳曰軍行祓社釁鼓祝奉以從曾子問曰天子巡守以遷廟主行載于齊車言必有尊也書曰用命賞于祖不用命戮于社社之主蓋用石爲之奉謂將行○祓孚物反從才用反齊車側皆反</hi>若軍將有事則與祭有司<lb/>
將事于四望<hi>軍將有事將與敵合戰也鄭司農云則與祭謂軍祭表禡軍社<pb n="22a"/>之屬小宗伯與其祭事玄謂與祭有司謂大祝之屬蓋司馬之官實典焉○與音預注則與與其祭與祭與執事同</hi>若大甸則帥有司而饁獸于郊<lb/>
遂頒禽<hi>甸讀曰田有司大司馬之屬饁饋也以禽饋四方之神於郊郊有羣臣之兆頒禽謂以予羣臣詩傳曰禽雖多擇取三十焉其餘以予大夫士以習射於澤宮而分之○甸音田出注下甸役同饁于輒反</hi>大烖及執事禱祠于上<lb/>
下神示<hi>執事大祝及男巫女巫也求福曰禱得求曰祠讄曰禱爾于上下神祇鄭司農云小宗伯與執事共禱祠〇讄音誄</hi>王崩大肆以秬鬯渳<hi>鄭司農云大肆大浴也杜子春讀渳爲泯以秬鬯浴尸玄謂大肆始陳尸伸之○渳亡婢反又<pb n="22b"/>音泯</hi>及執事涖大斂小斂帥異族而佐<hi>執事大祝之屬涖臨也親斂者蓋事官之屬爲之喪大記曰小斂衣十九稱君大夫士一也大斂君百稱大夫五十稱士三十稱異族佐斂䟽者可以相助○斂力驗反下及注同稱尺證反</hi>縣<lb/>
衰冠之式于路門之外<hi>制色宜齊同○縣音玄衰七雷反</hi>及<lb/>
執事眡葬獻器遂哭之<hi>執事蓋梓匠之屬至將葬獻明器之材又獻素獻成皆於殯門外王不親哭有官代之</hi>卜葬兆甫竁亦如之<lb/>
<hi>兆墓塋域甫始也鄭大夫讀竁皆爲穿杜子春讀竁爲毳皆謂葬穿壙也今南陽名穿地爲竁聲如腐脃之脃○竁昌絹反又昌銳反又音穿</hi>旣葬詔相喪祭之<lb/>
<pb n="23a"/>
禮<hi>喪祭虞祔也檀弓曰葬日虞弗忍一日離也是日也以虞易奠卒哭曰成事是日也以吉祭易喪祭明日祔于祖父○離力知反</hi>成葬而祭墓爲位<hi>成葬丘巳封也天子之冢蓋不一日而畢位壇位也先祖形體託於此地祀其神以安之冢人職曰大喪旣有日請度甫竁遂爲之尸</hi>凡王之會同軍旅甸役<lb/>
之禱祠肄儀爲位<hi>肄習也故書肄爲肆儀爲義杜子春讀肆當爲肄義爲儀若今時肄司徒府也小宗伯主其位</hi>國有禍烖則亦如之<hi>謂有所禱祈</hi>凡天地之大烖類社稷宗廟則爲位<hi>禱祈禮輕類者依其正禮而爲之</hi>凡國之大禮佐大宗伯凡小<lb/>
<pb n="23b"/>
禮掌事如大宗伯之儀<lb/>
肆師之職掌立國祀之禮以佐大宗伯<hi>佐助也</hi>
立大祀用玉帛牲牷立次祀用牲幣立小祀<lb/>
用牲<hi>鄭司農云大祀天地次祀日月星辰小祀司命巳下玄謂大祀又有宗廟次祀又有社稷五祀五嶽小祀又有司中風師雨師山川百物○牷音全</hi>以歲時序<lb/>
其祭祀及其祈珥<hi>序第次其先後大小故書祈爲幾杜子春讀幾當爲祈珥當爲餌玄謂祈當爲進禨之禨珥當爲衈禨衈者釁禮之事雜記曰成廟則釁之饔人舉羊升屋自中中屋南面刲羊血流于前乃降門夾室皆用雞其衈皆於屋下割雞用<pb n="24a"/>當門夾室中室然則是禨謂羊血也小子職曰掌珥于社稷祈于五祀是也亦謂其宮兆始成時也春秋僖十九年夏邾人執鄫子用之傳曰用之者何蓋叩其鼻以衈社也〇祈及注禨同巨旣反或巨依反珥而志反注衈同刲苦圭反</hi>大祭祀展犧牲<lb/>
繫于牢頒于職人<hi>展省閱也職讀爲樴樴可以繫牲者此職人謂充人及監門人○職之弋反又音弋注樴同監古銜反</hi>凡祭祀之卜日宿<lb/>
爲期詔相其禮眡滌濯亦如之<hi>宿先卜祭之夕</hi>祭之<lb/>
日表齍盛吿絜展器陳吿備及果築䰞相治<lb/>
小禮誅其慢怠者<hi>粢六穀也在器曰盛陳陳列也果築䰞者所築䰞以<pb n="24b"/>祼也故書表爲剽剽表皆謂徽識也鄭司農云築煮築香草煮以爲鬯〇果古亂反下同䰞音煮相息亮反下相其禮及注同剽芳遙反識式志反又昌志反</hi>掌兆中廟<lb/>
中之禁令<hi>兆壇塋域</hi>凡祭祀禮成則吿事畢大賔<lb/>
客涖筵几築䰞<hi>此王所以禮賔客</hi>贊果將<hi>酌鬱鬯授大宗伯載祼</hi>大朝覲佐儐<hi>爲承儐</hi>共設匪罋之禮<hi>設於賔客之館公食大夫禮曰若不親食使大夫以侑幣致之豆實實于罋簋實實于筐匪其筐字之誤與禮不親饗則以酬幣致之或者匪以致饗〇罋於貢反食音嗣下同誤與音餘下侯與同</hi>饗食授祭<hi>授賔祭肺</hi>與祝侯禳于畺及郊<hi>侯禳小祝<pb n="25a"/>職也畺五百里逺郊百里近郊五十里</hi>大喪大渳以鬯則築鬻<lb/>
<hi>築香草煑以爲鬯以浴尸香草鬱也</hi>令外內命婦序哭<hi>序使相次秩</hi>
禁外內命男女之衰不中灋者且授之杖<hi>外命男六郷以出也內命男朝廷卿大夫士也其妻爲外命女喪服爲夫之君齊衰不杖內命女王之三夫人以下不中法違升數與裁制者鄭司農云三日授子杖五日授大夫杖七日授士杖此舊說也喪大記曰君之喪三日子夫人杖五日旣殯授大夫世婦杖無七日授士杖文玄謂授杖日數王喪依諸侯與七日授士杖四制云〇衰七雷反中丁仲反爲夫于僞反下爲取同</hi>凡師甸用牲于社宗則爲位<hi>社軍社也<pb n="25b"/>宗遷主也尙書傳曰王升舟入水鼓鍾亞觀臺亞將舟亞宗廟亞故書位爲涖杜子春云涖當爲位書亦或爲位宗謂宗廟○甸音田下大甸同</hi>類造上帝封于<lb/>
大神祭兵于山川亦如之<hi>造猶即也爲兆以類禮即祭上帝也類禮依郊祀而爲之者封謂壇也大神社及方嶽也山川蓋軍之所依止大傳曰牧之野武王之大事也旣事而退柴於上帝祈于社設奠於牧室〇造七報反</hi>凡師不<lb/>
功則助牽王車<hi>助助大司馬也故書功爲工鄭司農工讀爲功古者工與功同字謂師無功肆師助牽之恐爲敵所得</hi>凡四時之大甸獵祭<lb/>
表貉則爲位<hi>貉師祭也貉讀爲十百之百於所立表之處爲師祭造軍法者<pb n="26a"/>禱氣勢之增倍也其神蓋蚩蚘或曰黄帝○貉莫駕反又音陌後表貉皆同蚘音尤</hi>甞<lb/>
之日涖卜來歲之芟<hi>芟芟草除田也古之始耕者除田種穀甞者甞新穀此芟之功也卜者問後歲宜芟不詩云載芟載柞其耕澤澤○芟色銜反柞側百反</hi>
獮之日涖卜來歲之戒<hi>秋田爲獮始習兵戒不虞也卜者問後歲兵寇之備○獮思淺反</hi>社之日涖卜來歲之稼<hi>社祭土爲取財焉卜者問後歲稼所宜</hi>若國有大故則令國人祭<hi>大故謂水旱凶荒所令祭者社及禜酺○禜音詠酺音蒲又音步</hi>歲時之祭祀亦<lb/>
如之<hi>月令仲春命民社此其一隅</hi>凡卿大夫之喪相其禮<lb/>
<pb n="26b"/>
<hi>相其適子</hi>凡國之大事治其禮儀以佐宗伯<hi>治謂如今毎事者更奏白王禮也故書儀爲義鄭司農云義讀爲儀古者書儀但爲義今時所謂義爲誼</hi>凡國之小事治其禮儀而掌其事如宗伯<lb/>
之禮<lb/>
鬱人掌祼器<hi>祼器謂彞及舟與瓉</hi>凡祭祀賔客之祼事<lb/>
和鬱鬯以實彞而陳之<hi>築鬱金煑之以和鬯酒鄭司農云鬱草名十葉爲貫百二十貫爲築以煑之鐎中停於祭前鬱爲草若蘭〇鐎子遥反</hi>凡祼<lb/>
玉濯之陳之以贊祼事<hi>祼王謂圭瓚璋瓚</hi>詔祼將之<lb/>
<pb n="27a"/>
儀與其節<hi>節謂王奉玉送祼早晏之時</hi>凡祼事沃盥大喪<lb/>
之渳共其肆器<hi>肆器陳尸之器喪大記曰君設大盤造冰焉大夫設夷盤造冰焉士併瓦盤無冰設牀襢策有枕此之謂肆器天子亦用夷盤○造七報反下同併薄冷反襢章善反又音但笫側几反</hi>及葬共其祼器遂貍之<hi>遣奠之彞與瓚也貍之於祖廟階閒明奠終於此○貍亡皆反遣棄載反</hi>大祭祀與<lb/>
量人受舉斝之卒爵而飲之<hi>斝受福之嘏聲之誤也王酳尸尸嘏王此其卒爵也少牢饋食禮主人受嘏詩懷之卒爵執爵以興出宰夫以籩受嗇黍主人甞之乃還獻祝此鬱人受王之卒爵亦王出房時也必與量人者鬱人贊祼尸量人<pb n="27b"/>制從獻之脯㸋事相成○斝嘏竝古雅反酳俟吝反㸋音煩</hi>
鬯人掌共秬鬯而飾之<hi>秬鬯不和鬱者飾之謂設巾</hi>凡祭<lb/>
祀社壝用大罍<hi>壝謂委土爲墠壇所以祭也大罍瓦罍○壝唯癸反罍音雷或郎追反墠音善</hi>禜門用瓢齎<hi>禜謂營酇所祭門國門也春秋傳曰日月星辰之神則雪霜風雨之不時於是乎禜之山川之神則水旱疫癘之不時於是乎禜之魯莊二十五年秋大水鼓用牲于門故書瓢作剽鄭司農讀剽爲瓢杜子春讀齎爲粢瓢謂瓠蠡也粢盛也玄謂齎讀爲齊取甘瓠割去柢以齊爲尊○禜音詠齎在兮反又音資酇作管反剽匹召反蠡力兮反或郎戈反柢音帝</hi>廟用脩凡山川四<lb/>
<pb n="28a"/>
方用蜃凡祼事用槪凡疈事用散<hi>祼當爲埋字之誤也故書蜃或爲謨杜子春云謨當爲蜃書亦或爲蜃蜃水中蜃也鄭司農云脩謨槪散皆器名玄謂廟用脩者謂始禘時自饋食始脩蜃概散皆漆尊也脩讀曰卣卣中尊謂獻象之屬尊者彞爲上罍爲下蜃畫爲蜃形蚌曰合漿尊之象槪尊以朱帶者無飾曰散○脩羊久反又音由祼音埋槪古愛反疈孚逼反散素旱反下同獻素何反蚌步項反曰合音含</hi>
大喪之大渳設斗共其釁鬯<hi>斗所以沃尸也釁尸以鬯酒使之香美者鄭司農云釁讀爲徽○斗音主</hi>凡王之齊事共其秬鬯<lb/>
<hi>給淬浴○淬七內反</hi>凡王弔臨共介鬯<hi>以尊適卑曰臨春秋傳曰照臨<pb n="28b"/>弊邑鄭司農云鬯香草王行弔喪被之故曰介玄謂曲禮曰摰天子鬯王至尊介爲執致之以禮於鬼神與檀弓曰臨諸侯畛於鬼神曰有天王某父此王適四方舍諸侯祖廟祝吿其神之辭介於是進鬯〇𬒳普皮反又皮寄反爲執于僞反與音餘畛之忍反致也</hi>
雞人掌共雞牲辨其物<hi>物謂毛色也辨之者陽祀用騂隂祀用黝○黝於糾反</hi>大祭祀夜嘑旦以<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官<hi>夜夜漏未盡雞鳴時也呼旦以警起百官使夙興○嘑火呉反<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>古弔反</hi>凡國之大賔客會<lb/>
同軍旅喪紀亦如之凡國事爲期則吿之時<lb/>
<hi>象雞知時也吿其有司主事者少牢曰宗人朝服北面白請祭期主人曰比於子宗人曰<pb n="29a"/>旦明行事告時者至此且明而吿之○比毗志反</hi>凡祭祀面禳釁共<lb/>
其雞牲<hi>釁釁廟之屬釁廟以羊門夾室皆用雞鄭司農云面禳四面禳也釁讀爲徽〇禳如羊反</hi>
司尊彞掌六尊六彞之位詔其酌辨其用與<lb/>
其實<hi>位所陳之處酌泲之使可酌各異也用四時祭祀所用亦不同實鬱及醴齊之屬〇泲子禮反下同齊才計反下除齊語齊人竝同</hi>春祠夏禴祼用雞<lb/>
彞鳥彞皆有舟其朝踐用兩獻尊其再獻用<lb/>
兩象尊皆有罍諸臣之所昨也秋甞冬烝祼<lb/>
<pb n="29b"/>
用斝彞黃彞皆有舟其朝獻用兩著尊其饋<lb/>
獻用兩壷尊皆有罍諸臣之所昨也凡四時<lb/>
之閒祀追享朝享祼用虎彞蜼彞皆有舟其<lb/>
朝踐用兩大尊其再獻用兩山尊皆有罍諸<lb/>
臣之所昨也<hi>祼謂以圭瓚酌鬱鬯始獻尸也后於是以璋瓚酌亞祼郊特牲曰周人尙臭灌用鬯臭鬱合鬯臭隂達於淵泉灌以圭璋用玉氣也旣灌然後迎牲致隂氣也朝踐謂薦血腥酌醴始行祭事后於是薦朝事之豆籩旣又酌獻其變朝踐爲朝獻者尊相因也朝獻謂尸卒食王酳之再獻者王酳尸之後后酌亞獻諸臣爲賔又次后酌<pb n="30a"/>盎齊備卒食三獻也於后亞獻內宗薦加豆籩其變再獻爲饋獻者亦尊相因饋獻謂薦孰時后於是薦饋食之豆籩此凡九酌王及后各四諸臣一祭之正也以今祭禮特牲少牢言之二祼爲奠而尸飲七矣王可以獻諸臣祭統曰尸飲五君洗玉爵獻卿是其差也明堂位曰灌用玉瓉大圭爵用玉琖加用璧角璧散又鬱人職曰受舉斝之卒爵而飲之則王酳尸以玉爵也王酳尸用玉爵而再獻者用璧角璧散可知也雞彞鳥彞謂刻而畫之爲雞鳳皇之形皆有舟皆有罍言春夏秋冬及追享朝享有之同昨讀爲酢字之誤也諸臣獻者酌罍以自酢不敢與王之神靈共尊鄭司農云舟尊下臺若今時承槃獻讀爲犧犧尊飾以翡翠象尊以象鳳皇或曰以象骨飾尊明堂位曰犧象周尊也春秋傳曰犧<pb n="30b"/>象不出門尊以祼神罍臣之所飲也詩曰缾之罄矣維罍之恥斝讀爲稼稼彞畫禾稼也黃彞黃目尊也明堂位曰夏后氏以雞彞殷以斝周以黃目爾雅曰彞卣罍器也著尊者著略尊也或曰著尊著地無足明堂位曰著殷尊也壷者以壷爲尊春秋傳曰尊以魯壷追享朝享謂禘祫也在四時之閒故曰閒祀蜼讀曰蛇虺之虺或讀爲公用射隼之隼大尊大古之瓦尊山尊山罍也明堂位曰泰有虞氏之尊也山罍夏后氏之尊故書踐作餞杜子春云餞當爲踐玄謂黃目以黃金爲目郊特牲曰黃目鬱氣之上尊也黃者中也目者氣之淸明者也言酌於中而淸明於外追享謂追祭遷廟之主以事有所請禱朝享謂朝受政於廟春秋傳曰閏月不吿朔猶朝于廟蜼禺屬印鼻而長尾山罍亦刻而畫之爲<pb n="31a"/>山雲之形○兩獻素何反下汁獻同斝音稼著直略反蜼音誄又以水反兩大音泰盎烏浪反琖莊産反酢才洛反卣音酉又音由禺音遇又音隅卬魚丈反又五剛反下同</hi>凡<lb/>
六彞六尊之酌鬱齊獻酌醴齊縮酌盎齊涗<lb/>
酌凡酒脩酌<hi>故書縮爲數齊爲齍鄭司農云獻讀爲儀儀酌有威儀多也涗酌者涗拭勺而酌也脩酌者以水洗勺而酌也齍讀皆爲齊和之齊杜子春云數當爲縮齊讀皆爲粢玄謂禮運曰玄酒在室醴醆在戸粢醍在堂澄酒在下以五齊次之則醆酒盎齊也郊特牲曰縮酌用茅明酌也醆酒涗于淸汁獻涗于醆酒猶明淸與醆酒于舊澤之酒也此言轉相泲成也獻讀爲摩莎之莎齊語聲之誤也煑鬱和秬鬯以醆酒摩莎泲<pb n="31b"/>之出其香汁也醴齊尤濁和以明酌泲之以茅縮去滓也盎齊差淸和以淸酒泲之而巳其餘三齊泛從醴緹沈從盎凡酒謂三酒也脩讀如滌濯之滌滌酌以水和而泲之今齊人命浩酒曰滌明酌酌取事酒之上也澤讀曰醳明酌淸酒醆酒泲之皆以舊醳之酒凡此四者祼用鬱齊朝用醴齊饋用盎齊諸臣自酢用凡酒唯大事于大廟備五齊三酒○獻素何反又音儀涗舒銳反一音雪脩酌直歷反數音朔下同齊和胡卧反醆莊産反粢才計反緹音體澤音亦</hi>大喪存奠彞<hi>存省也謂大遣時奠者朝夕乃徹也</hi>
大旅亦如之<hi>旅者國有大故之祭也亦存其奠彞則陳之不即徹</hi>
司几筵掌五几五席之名物辨其用與其位<lb/>
<pb n="32a"/>
<hi>五几左右玉彫彤漆素五席莞藻次蒲熊用位所設之席及其處○彤徒冬反莞音官又音丸</hi>凡大朝覲大饗射凡封國命諸侯王位設<lb/>
黼依依前南郷設莞筵紛純加繅席畫純加<lb/>
次席黼純左右玉几<hi>斧謂之黼其繡白黑采以絳帛爲質依其制如屏風然於依前爲王設席左右有几優至尊也鄭司農云紛讀爲豳又讀爲和粉之粉謂白繡也純讀爲均服之均純縁也繅讀爲藻率之藻次席虎皮爲席書顧命曰成王將崩命大保芮伯畢公等被冕服憑玉几玄謂紛如綬有文而狹者繅席削蒲蒻展之編以五采若今合歡矣畫謂雲氣也次席桃枝席有次列成文者〇依於豈反下同鄉許亮反下<pb n="32b"/>同純章允反又之閏反又音均下同豳彼貧反縁恱絹反率音律下同馮皮冰反</hi>祀<lb/>
先王昨席亦如之<hi>鄭司農云昨席於主階設席王所坐也玄謂昨讀曰酢謂祭祀及王受酢之席尸卒食王酳之卒爵祝受之又酌授尸尸酢王於是席王於戶內后諸臣致爵乃設席</hi>諸侯祭祀席蒲筵繢純加莞席<lb/>
紛純右彫几<hi>繢畫文也不莞席加繅者繅柔礝不如莞淸堅又於鬼神宜○繢胡內反礝如兖反</hi>昨席莞筵紛純加繅席畫純筵國<lb/>
賔于牖前亦如之左彤几<hi>昨讀亦曰酢鄭司農云禮記國賔老臣也爲布筵席於牖前玄謂國賔諸侯來朝孤卿大夫來聘後言几者使不蒙如也朝者<pb n="33a"/>彫几聘者彤几</hi>甸役則設熊席右漆几<hi>謂王甸有司祭表貉所設席○甸音田</hi>凡喪事設葦席右素几其柏席用萑<lb/>
黼純諸侯則紛純毎敦一几<hi>喪事謂凡奠也萑如葦而細者鄭司農云柏席迫地之席葦居其上或曰柏席載黍稷之席玄謂柏椁字磨滅之餘椁席藏中神坐之席也敦讀曰燾燾覆也棺在殯則椁燾卽窆則加見皆謂覆之周禮雖合葬及同時在殯皆異几體實不同祭於廟同几精氣合○柏音椁又音迫萑音丸敦音導藏才浪反</hi>凡吉事變几凶事仍几<hi>故書仍爲乃鄭司農云變几變更其質謂有飾也乃讀爲仍仍因也因其質謂無飾也爾雅曰儴仍因也書顧命曰翌日</hi>
<pb n="33b"/>
<pb n="33b"/>
<hi>西序大玉夷玉天球河圖在東序胤之舞衣大貝鼓鼓在西房兊之戈和之弓垂之竹矢在東房此其行事見於經○鎭珍忍反又音珍瑱他見反鼖扶云反兊徒外反</hi>凡官<lb/>
府郷州及都鄙之治中受而藏之以詔王察<lb/>
羣吏之治<hi>察察其當黜陟者鄭司農云治中謂其治職簿書之要○中丁仲反下同</hi>上春釁寶鎭及寶器<hi>上春孟春也釁謂殺牲以血血之鄭司農云釁讀爲徽或曰釁鼓之釁</hi>凡吉凶之事祖廟之中沃盥<lb/>
執燭<hi>吉事四時祭也凶事后王喪朝于祖廟之奠○盥音管</hi>季冬陳玉<lb/>
以貞來歲之媺惡<hi>問事之正曰貞問歲之美惡謂問於龜大卜職大貞<pb n="34a"/>之屬陳玉陳禮神之玉凡卜筮實問於鬼神龜筮能出其卦兆之占耳龜有天地四方則玉有六器者與言陳者旣事藏之不必貍之也鄭司農云貞問也易曰師貞丈人吉問於丈人國語曰貞於陽卜〇與音餘</hi>若遷寶則奉之<hi>奉猶送也</hi>若祭<lb/>
天之司民司禄而獻民數穀數則受而藏之<lb/>
<hi>司民軒轅角也司禄文昌第六星或曰下能也禄之言穀也年穀登乃後制禄祭此二星者以孟冬旣祭之而上民榖之數於天府〇數穀數上所主反下所具反下能他來反</hi>
典瑞掌玉瑞玉器之藏辨其名物與其用事<lb/>
設其服飾<hi>人執以見曰瑞禮神曰器瑞符信也服飾服玉之飾謂繅藉〇藏才<pb n="34b"/>浪反見賢遍反下同藉在夜反下同</hi>王晉大圭執鎭圭繅藉五<lb/>
采五就以朝日<hi>繅有五采文所以薦玉木爲中榦用韋衣而畫之就成也王朝日者示有所尊訓民事君也天子常春分朝日秋分夕月覲禮曰拜日於東門之外故書鎭作瑱鄭司農云晉讀爲搢紳之搢謂挿之於紳帶之閒若帶劒也瑱讀爲鎭玉人職曰大圭長三尺杼上終葵首天子服之鎭圭尺有二寸天子守之繅讀爲藻率之藻五就五帀也一帀爲一就○韋衣於旣反杼除汝反</hi>公執桓圭侯執信<lb/>
圭伯執躬圭繅皆三采三就子執穀璧男執<lb/>
蒲璧繅皆二采再就以朝覲宗遇會同于王<lb/>
<pb n="35a"/>
<hi>三采朱白蒼二采朱緑也鄭司農云以圭璧見于王覲禮曰侯氏入門右坐奠圭再拜稽首侯氏見于天子春曰朝夏曰宗秋曰覲冬曰遇時見曰會殷見曰同○信音身</hi>諸<lb/>
侯相見亦如之<hi>鄭司農云亦執圭璧以相見故邾隱公朝於魯春秋傳曰邾子執玉髙其容仰</hi>瑑圭璋璧琮繅皆二采一就以覜<lb/>
聘<hi>璋以聘后夫人以琮享之也大夫衆來曰覜寡來曰聘鄭司農云瑑有圻鄂瑑起○瑑直轉反覜他弔反圻魚斤反鄂魚各反</hi>四圭有邸以祀天旅上<lb/>
帝<hi>鄭司農云於中央爲璧圭著其四面一玉俱成爾雅曰邸本也圭本著於璧故四圭有邸圭末四出故也或說四圭有邸有四角也邸讀爲抵欺之抵上帝玄天玄謂祀天夏<pb n="35b"/>正郊天也上帝五帝所郊亦猶五帝殊言天者尊異之也大宗伯職曰國有大故則旅上帝及四望○邸丁禮反又音帝著直略反</hi>兩圭有邸以祀地旅四<lb/>
望<hi>兩圭者以象地數二也僢而同邸祀地謂所祀於北郊神州之神○僢昌絹反邸音帝</hi>祼圭有瓚以肆先王以祼賔客<hi>鄭司農云於圭頭爲器可以挹鬯祼祭謂之瓚故詩曰䘏彼玉瓚黃流在中國語謂之鬯圭以肆先王灌先王祭也玄謂肆解牲體以祭因以爲名爵行曰祼漢禮瓚槃大五升口徑八寸下有槃口徑一尺○肆如字又他歷反䘏音瑟又作邲</hi>圭璧以祀日月星辰<hi>圭其邸爲璧取殺於上帝○殺色界反下同</hi>璋邸射以祀山川以造<lb/>
<pb n="36a"/>
贈賔客<hi>璋有邸而射取殺於四望鄭司農云射剡也○射食亦反造七報反剡以冉反</hi>土圭以致四時日月封國則以土地<hi>以致四時日月者度其景至不至以知其行得失也冬夏以致日春秋以致月土地猶度地也封諸侯以土圭度日景觀分寸長短以制其域所封也鄭司農說以玉人職曰土圭尺有五寸以致日以土地以求地中故謂之土圭○度待洛反下度地度日同中如字</hi>珍圭<lb/>
以徵守以恤凶荒<hi>杜子春云珍當爲鎭書亦或爲鎭以徵守者以徵召守國諸侯若今時徵郡守以竹使符也鎭者國之鎭諸侯亦一國之鎭故以鎭圭徵之也凶荒則民有逺志不安其土故以鎭圭鎭安之玄謂珍圭王使之瑞節制大小當與琬琰<pb n="36b"/>相依王使人徵諸侯憂凶荒之國則授之執以往致王命焉如今時使者持節矣恤者闓府庫振救之凡瑞節歸又執以反命○守手又反使之所吏反下皆同闓音開</hi>牙璋<lb/>
以起軍旅以治兵守<hi>鄭司農云牙璋瑑以爲牙牙齒兵象故以牙璋發兵若今時以銅虎符發兵玄謂牙璋亦王使之瑞節兵守用兵所守若齊人戍遂諸侯戌周</hi>璧羨以起度<hi>鄭司農云羨長也此璧徑長尺以起度量玉人職曰璧羨度尺以爲度玄謂羨不圜之貌蓋廣徑八寸袤一尺○袤音茂</hi>駔圭璋璧琮<lb/>
琥璜之渠眉䟽璧琮以斂尸<hi>鄭司農云駔外有捷盧也駔讀爲駔疾之駔䟽讀爲沙謂圭璋璧琮琥璜皆爲開渠爲眉瑑沙除以歛尸令汁得流去也<pb n="37a"/>玄謂以斂尸者於大斂焉加之也駔讀爲組與組馬同聲之誤也渠眉玉飾之溝瑑也以組穿聮六玉溝瑑之中以斂尸圭在左璋在首琥在右璜在足璧在背琮在腹蓋取象方明神之也䟽璧琮者通於天地○駔音祖斂力驗反</hi>穀圭以和難以聘<lb/>
女<hi>穀圭亦王使之瑞節穀善也其飾若粟文然難仇讎和之者若春秋宣公及齊侯平莒及郯晉侯使瑕嘉平戎于王其聘女則以納徵焉○難乃旦反郯音談</hi>琬圭以<lb/>
治德以結好<hi>琬圭亦王使之瑞節諸侯有德王命賜之及諸侯使大夫來聘旣而爲壇會之使大夫執以命事焉大行人職曰時聘以結諸侯之好鄭司農云琬圭無鋒芒故治德以結好○好呼報反</hi>琰圭以易行以除慝<hi>琰圭亦王<pb n="37b"/>使之瑞節鄭司農云琰圭有鋒芒傷害征伐誅討之象故以易行除慝易惡行令爲善者以此圭責讓喻告之也玄謂除慝亦於諸侯使大夫來覜旣而使大夫執而命事於壇大行人職曰殷覜以除邦國之慝○行下孟反慝吐得反</hi>大祭祀大旅凡<lb/>
賔客之事共其玉器而奉之<hi>玉器謂四圭祼圭之屬</hi>大<lb/>
喪共飯玉含玉贈玉<hi>飯玉碎玉以雜米也含玉柱左右齻及在口中者雜記曰含者執璧將命則是璧形而小耳贈玉蓋璧也贈有束帛六幣璧以帛○飯扶晩反含戸暗反柱張注反齻音顚</hi>凡玉器出則共奉之<hi>玉器出謂王所好賜也奉之送以往逺則送於使者</hi>
<pb n="38a"/>
典命掌諸侯之五儀諸臣之五等之命<hi>五儀公侯伯子男之儀五等謂孤以下四命三命再命一命不命也或言儀或言命互文也故書儀作義鄭司農義讀爲儀</hi>上公九命爲伯其國家宮室車<lb/>
旗衣服禮儀皆以九爲節侯伯七命其國家<lb/>
宮室車旗衣服禮儀皆以七爲節子男五命<lb/>
其國家宮室車旗衣服禮儀皆以五爲節<hi>上公謂王之三公有德者加命爲二伯二王之後亦爲上公國家國之所居謂城方也公之城蓋方九里宮方九百步侯伯之城蓋方七里宮方七百步子男之城蓋方五里宮方五百<pb n="38b"/>歩大行人職則有諸侯圭藉冕服建常樊纓貳車介牢禮朝位之數焉○樊步干反</hi>王<lb/>
之三公八命其卿六命其大夫四命及其出<lb/>
封皆加一等其國家宮室車旗衣服禮儀亦<lb/>
如之<hi>四命中下大夫也出封出畿內封於八州之中加一等襃有德也大夫爲子男卿爲侯伯其在朝廷則亦如命數耳王之上士三命中士再命下士一命</hi>凡諸侯<lb/>
之適子誓於天子攝其君則下其君之禮一<lb/>
等未誓則以皮帛繼子男<hi>誓猶命也言誓者明天子旣命以爲之嗣樹子不易也春秋桓九年曹伯使其世子射姑來朝行國君之禮是也公之子如侯<pb n="39a"/>伯而執圭侯伯之子如子男而執璧子男之子與未誓者皆次小國之君執皮帛而朝會焉其賔之皆以上卿之禮焉○適丁歷反射音亦</hi>公之孤四命以皮<lb/>
帛眡小國之君其卿三命其大夫再命其士<lb/>
壹命其宮室車旗衣服禮儀各眡其命之數<lb/>
侯伯之卿大夫士亦如之子男之卿再命其<lb/>
大夫壹命其士不命其宮室車旗衣服禮儀<lb/>
各眡其命之數<hi>視小國之君者列於卿大夫之位而禮如子男也鄭司農云九命上公得置孤卿一人春秋傳曰列國之卿當小國之君固周制也玄謂王制曰大<pb n="39b"/>國三卿皆命於天子下大夫五人上士二十七人次國三卿二卿命於天子一卿命於其君下大夫五人上士二十七人小國二卿皆命於其君下大夫五人上士二十七人</hi>
司服掌王之吉凶衣服辨其名物與其用事<lb/>
<hi>用事祭祀視朝甸凶弔之事衣服各有所用</hi>王之吉服祀昊天上<lb/>
帝則服大裘而冕祀五帝亦如之享先王則<lb/>
衮冕享先公饗射則鷩冕祀四望山川則毳<lb/>
冕祭社稷五祀則希冕祭羣小祀則玄冕<hi>六服同冕者首飾尊也先公謂后稷之後大王之前不窋至諸盩饗射饗食賔客與諸侯射也<pb n="40a"/>羣小祀林澤墳衍四方百物之屬鄭司農云大裘羔裘也衮卷龍衣也鷩禆衣也毳罽衣也玄謂書曰予欲觀古人之象日月星辰山龍華蟲作繢宗彞藻火粉米黼黻希繡此古天子冕服十二章舜欲觀焉華蟲五色之蟲繢人職曰鳥獸蛇雜四時五色以章之謂是也希讀爲絺或作黹字之誤也王者相變至周而以日月星辰畫於旌旗所謂三辰旂旗昭其明也而冕服九章登龍於山登火於宗彞尊其神明也九章初一曰龍次二曰山次三曰華蟲次四曰火次五曰宗彞皆畫以爲繢次六曰藻次七曰粉米次八曰黼次九曰黻皆希以爲繡則衮之衣五章裳四章凡九也鷩畫以雉謂華蟲也其衣三章裳四章凡七也毳畫虎蜼謂宗彞也其衣三章裳二章凡五也希刺粉米無畫也其衣一章裳二章</hi>
<pb n="40b"/>
<pb n="40b"/>
<hi>服斬衰齊衰</hi>凡弔事弁絰服<hi>弁絰者如爵弁而素加環絰論語曰羔裘玄冠不以弔絰大如緦之絰其服錫衰緦衰疑衰諸侯及卿大夫亦以錫衰爲弔服喪服小記曰諸侯弔必皮弁錫衰則變其冠耳喪服舊說以爲士弔服素委貌冠朝服此近庶人弔服而衣猶非也士當事弁絰疑衰變其裳以素耳國君於其臣弁絰他國之臣則皮弁大夫士有朋友之恩亦弁絰故書弁作<graphic n="KR2645" url="https://raw.githubusercontent.com/kanripo/KR-Gaiji/master/images/KR2645.png" mimeType="image/png"/>/鄭司農<graphic n="KR2645" url="https://raw.githubusercontent.com/kanripo/KR-Gaiji/master/images/KR2645.png" mimeType="image/png"/>讀爲弁弁而加環絰環絰即弁絰服</hi>凡喪爲天王斬衰爲王后齊衰<hi>王后小君也諸侯爲之不杖期爲去聲下同</hi>王爲三公六卿錫衰爲諸侯緦<lb/>
衰爲大夫士疑衰其首服皆弁絰<hi>君爲臣服弔服也鄭<pb n="41a"/>司農云錫麻之滑易者十五升去其半有事其布無事其縷緦亦十五升去其半有事其縷無事其布疑衰十四升衰玄謂無事其縷哀在內無事其布哀在外疑之言擬也擬於吉○易以豉反去起呂反下同</hi>大札大荒大烖素服<hi>大札疫病也大荒饑饉也大烖水火爲害君臣素服縞冠若晉伯宗哭梁山之崩</hi>公之服自<lb/>
衮冕而下如王之服侯伯之服自鷩冕而下<lb/>
如公之服子男之服自毳冕而下如侯伯之<lb/>
服孤之服自希冕而下如子男之服卿大夫<lb/>
之服自玄冕而下如孤之服其凶服加以大<lb/>
<pb n="41b"/>
功小功士之服自皮弁而下如大夫之服其<lb/>
凶服亦如之其齊服有玄端素端<hi>自公之衮冕至卿大夫之玄冕皆其朝聘天子及助祭之服諸侯非二王後其餘皆玄冕而祭於巳雜記曰大夫冕而祭於公弁而祭於巳士弁而祭於公冠而祭於已大夫爵弁自祭家廟唯孤爾其餘皆玄冠與士同玄冠自祭其廟者其服朝服玄端諸侯之自相朝聘皆皮弁服此天子日視朝之服喪服天子諸侯齊斬而巳卿大夫加以大功小功士亦如之又加緦焉士齊有素端者亦爲札荒有所禱請變素服言素端者明異制鄭司農云衣有襦裳者爲端玄謂端者取其正也士之衣袂皆二尺二寸而屬幅是廣袤等也其袪尺二寸大夫已上侈<pb n="42a"/>之侈之者蓋半而益一焉半而益一則其袂三尺三寸袪尺八寸○其齊側皆反注士齊同襦音儒屬音燭廣古曠反</hi>凡大祭祀大賔客共其衣服<lb/>
而奉之<hi>奉猶送也送之於王所</hi>大喪共其復衣服斂衣<lb/>
服奠衣服廞衣服皆掌其陳序<hi>奠衣服今坐上魂衣也故書廞爲淫鄭司農云淫讀爲廞廞陳也玄謂廞衣服所藏於椁中○斂力驗反廞虚今反</hi>
典祀掌外祀之兆守皆有域掌其禁令<hi>外祀謂所祀於四郊者域兆表之塋域</hi>若以時祭祀則帥其屬而脩<lb/>
除徵役于司隷而役之<hi>屬其屬胥徒也脩除芟埽之徵召也役之<pb n="42b"/>作使之</hi>及祭帥其屬而守其厲禁而蹕之<hi>鄭司農云遮列禁人不得令入○蹕音畢</hi>
守祧掌守先王先公之廟祧其遺衣服藏焉<lb/>
<hi>廟謂大祖之廟及三昭三穆遷主所藏曰祧先公之遷主藏于后稷之廟先王之遷主藏于文武之廟遺衣服大歛之餘也故書祧作濯鄭司農濯讀爲祧此王者之宮而有先公謂大王以前爲諸侯</hi>若將祭祀則各以其服授尸<hi>尸當服卒者之上服以象生時</hi>其廟則有司脩除之其祧則守祧<lb/>
<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊之<hi>廟祭此廟也祧祭遷主有司宗伯也脩除<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊互言之有司恒主脩除守<pb n="43a"/>祧恒主<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊鄭司農云<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>讀爲幽幽黑也堊/白也爾雅曰地謂之<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>牆謂之堊○<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>於糾反又音幽堊烏路反或烏洛反</hi>旣祭則藏其隋與衣服<hi>鄭司農云隋謂神前所沃灌器名玄謂隋尸所祭肺脊黍稷之屬藏之以依神○隋許恚反又相恚反</hi>
世婦掌女宮之宿戒及祭祀比其具<hi>女宮刑女給宮中事者宿戒當給事豫吿之齊戒也比次也具所濯槪及粢盛之爨鄭司農比讀爲庀庀具也○比毗志反下同又匹氏反</hi>詔王后之禮事<hi>薦徹之節</hi>帥六<lb/>
宮之人共齍盛<hi>帥世婦女御○齍音咨下同</hi>相內外宗之<lb/>
<pb n="43b"/>
禮事<hi>同姓異姓之女有爵佐后者</hi>大賔客之饗食亦如之<lb/>
<hi>比帥詔相其事同</hi>大喪比外內命婦之朝莫哭不敬<lb/>
者而苛罰之<hi>苛譴也○莫音暮下同苛胡何反</hi>凡王后有<graphic n="KR3914" url="https://raw.githubusercontent.com/kanripo/KR-Gaiji/master/images/KR3914.png" mimeType="image/png"/>
事於婦人則詔相<hi>鄭司農云謂爵婦人玄謂拜拜謝之也喪大記曰夫人亦拜寄公夫人於堂上</hi>凡內事有達於外官者世婦掌<lb/>
之<hi>主通之使相共授</hi>
內宗掌宗廟之祭祀薦加豆籩<hi>加爵之豆籩故書爲籩豆鄭司農云謂婦人所薦杜子春云當爲豆籩</hi>及以樂徹則佐傳豆<lb/>
<pb n="44a"/>
籩<hi>佐傳佐外宗〇傳直專反</hi>賔客之饗食亦如之王后有<lb/>
事則從大喪序哭者<hi>次序外內宗及命婦哭位○從才用反</hi>哭<lb/>
諸侯亦如之凡卿大夫之喪掌其弔臨<hi>王后弔臨諸侯而巳是以言掌卿大夫云</hi>
外宗掌宗廟之祭祀佐王后薦玉豆眡豆籩<lb/>
及以樂徹亦如之<hi>視視其實</hi>王后以樂羞齍則贊<lb/>
<hi>贊猶佐也</hi>凡王后之獻亦如之<hi>獻獻酒于尸</hi>王后不與<lb/>
則贊宗伯<hi>后有故不與祭宗伯攝其事</hi>小祭祀掌事賔客<lb/>
<pb n="44b"/>
之事亦如之<hi>小祭祀謂在宫中</hi>大喪則敘外內朝莫<lb/>
哭者哭諸侯亦如之<hi>內內外宗及外命婦</hi>
冢人掌公墓之地辨其兆域而爲之圖先王<lb/>
之葬居中以昭穆爲左右<hi>公君也圖謂畫其地形及丘壟所處而藏之先王造塋者昭居左穆居右夾處東西</hi>凡諸侯居左右以前<lb/>
卿大夫士居後各以其族<hi>子孫各就其所出王以尊卑處其前後而亦併昭穆</hi>凡死於兵者不入兆域<hi>戰敗無勇投諸塋外以罰之</hi>凡有功者居前<hi>居王墓之前處昭穆之中央</hi>以爵等爲<lb/>
<pb n="45a"/>
丘封之度與其樹數<hi>别尊卑也王公曰丘諸臣曰封漢律曰列侯墳髙四丈關內侯以下至庶人各有差</hi>大喪旣有日請度甫竁遂<lb/>
爲之尸<hi>甫始也請量度所始竁之處地爲尸者成葬爲祭墓地之尸也鄭司農云旣有日旣有葬日也始竁時祭以吿后上冢人爲之尸○度待洛反注量度同</hi>及竁<lb/>
以度爲丘隧共喪之窆器<hi>隧羨道也度丘與羨道廣袤所至窆器下棺豐碑之屬喪大記曰凡封用綍去碑負引君封以衡大夫以咸○窆彼驗反又補鄧反去起呂反咸古鹹反</hi>及葬言鸞車象人<hi>鸞車巾車所飾遣車也亦設鸞旗鄭司農云象人謂以芻爲人言言問其不如法度者玄謂言猶語也語之者吿當<pb n="45b"/>行若於生存者於是巾車行之孔子謂爲芻靈者善謂爲俑者不仁非作象人者不殆於用生人乎</hi>及窆執斧以涖<hi>臨下棺也○涖音利</hi>遂入藏凶器<lb/>
<hi>凶器明器</hi>正墓位蹕墓域守墓禁<hi>位謂丘封所居前後也禁所爲塋限</hi>凡祭墓爲尸<hi>祭墓爲尸或禱祈焉鄭司農云爲尸冢人爲尸</hi>凡諸<lb/>
侯及諸臣葬於墓者授之兆爲之蹕均其禁<lb/>
墓大夫掌凡邦墓之地域爲之圖<hi>凡邦中之墓地萬民所葬也</hi>令國民族葬而掌其禁令<hi>族葬各從其親</hi>正其<lb/>
位掌其度數<hi>位謂昭穆也度數爵等之大小</hi>使皆有私地域<lb/>
<pb n="46a"/>
<hi>古者萬民墓地同處分其地使各有區域得以族葬後相容</hi>凡爭墓地者<lb/>
聽其獄訟<hi>爭墓地相侵區域</hi>帥其屬而巡墓厲居其<lb/>
中之室以守之<hi>厲塋限遮列處鄭司農云居其中之室有官幸在墓中</hi>
職喪掌諸侯之喪及卿大夫士凡有爵者之<lb/>
喪以國之喪禮涖其禁令序其事<hi>國之喪禮喪服士喪旣夕士虞今存者其餘則亡事謂小歛大斂葬也</hi>凡國有司以王命<lb/>
有事焉則詔贊主人<hi>有事謂舍襚贈賵之屬詔贊者以吿主人佐其受之鄭司農云凡國謂諸侯國有司謂王有司也以王命有事職喪主詔贊王人玄謂凡<pb n="46b"/>國有司有司從王國以王命往○賵芳鳳反</hi>凡其喪祭詔其號治<lb/>
其禮<hi>鄭司農云號謂諡號玄謂吿以牲號齍號之屬當以祝之</hi>凡公有司<lb/>
之所共職喪令之趣其事<hi>令令其當共物者給事之期也有司或言公或言國言國者由其君所來居其官曰公謂王遣使奉命有贈之物各從其官出職喪當催督也</hi>
周禮卷第五<lb/>
</p>
<p>
</p>
  </div>
</body>
</text>
</TEI>
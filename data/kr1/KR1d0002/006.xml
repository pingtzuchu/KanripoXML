<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周禮卷第六<lb/>
春官宗伯下　鄭氏註<lb/>
大司樂掌成均之灋以治建國之學政而合<lb/>
國之子弟焉<hi>鄭司農云均調也樂師主調其音大司樂主受此成事巳調之樂玄謂董仲舒云成均五帝之學成均之法者其遺禮可法者國之子弟公卿大夫之子弟當學者謂之國子文王世子曰於成均以及取爵於上尊然則周人立此學之宮</hi>凡<lb/>
有道者有德者使敎焉死則以爲樂祖祭於<lb/>
瞽宗<hi>道多才藝者德能躬行者若舜命䕫典樂敎胄子是也死則以爲樂之祖神而<pb n="1b"/>祭之鄭司農云瞽樂人樂人所共宗也或曰祭於瞽宗祭於廟中明堂位曰瞽宗殷學也泮宮周學也以此觀之祭於學宮中○泮音判</hi>以樂德敎國子中和<lb/>
祗庸孝友<hi>中猶忠也和剛柔適也祗敬庸有常也善父母曰孝善兄弟曰友</hi>
以樂語敎國子興道諷誦言語<hi>興者以善物喻善事道讀曰導導者言古以剴今也倍文曰諷以聲節之曰誦發端曰言荅述曰語○興許應反道音導諷方鳳反剴古愛反倍音佩</hi>以樂舞敎國子舞雲門大<lb/>
卷大咸大㲈大夏大濩大武<hi>此周所存六代之樂黃帝曰雲門大卷黄帝能成名萬物以明民共財言其德如雲之所出民得以有族類大咸咸池堯<pb n="2a"/>樂也堯能襌均刑法以儀民言其德無所不施大㲈舜樂也言其德能紹堯之道也大夏禹樂也禹治水傳土言其德能大中國也大濩湯樂也湯以寛治民而除其邪言其德能使天下得其所也大武武王樂也武王伐紂以除其害言其德能成武功〇大皆音泰又如字卷音權又眷勉反㲈上昭反濩戶故反共音恭禪時戰反傅音孚或音附</hi>以六<lb/>
律六同五聲八音六舞大合樂以致鬼神示<lb/>
以和邦國以諧萬民以安賔客以說逺人以<lb/>
作動物<hi>六律合陽聲者也六同合隂聲者也此十二者以銅爲管轉而相生黃鍾爲首其長九寸各因而三分之上生者益一分下生者去一焉國語曰律所以立均出度<pb n="2b"/>也古之神瞽考中聲而量之以制度律均鍾言以中聲定律以律立鍾之均大合樂者謂徧作六代之樂以冬日至作之致天神人鬼以夏日至作之致地祇物鬽動物羽臝之屬虞書云䕫曰戛擊鳴球搏拊琴瑟以詠祖考來格虞賔在位羣后德讓下管鼗鼓合止柷敔笙鏞以閒鳥獸蹌蹌簫韶九成鳳皇來儀夔又曰於子擊石拊石百獸率舞庶尹允諧此其於宗廟九奏效應〇説音恱去起呂反度待洛反鬽眉冀反臝力果反下同</hi>乃<lb/>
分樂而序之以祭以享以祀<hi>分謂各用一代之樂</hi>乃奏<lb/>
黃鍾歌大呂舞雲門以祀天神<hi>以黄鍾之鍾大呂之聲爲均者黄鍾陽聲之首大吕爲之合奏之以祀天神尊之也天神謂五帝及日月星辰也王<pb n="3a"/>者又各以夏正月祀其所受命之帝於南郊尊之也孝經說曰祭天南郊就陽位是也</hi>
乃奏大蔟歌應鍾舞咸池以祭地示<hi>大蔟陽聲第二應鍾爲之合咸池大咸也地示所祭於北郊謂神州之神及社稷○蔟七豆反</hi>乃奏<lb/>
姑洗歌南呂舞大㲈以祀四望<hi>姑洗陽聲第三南呂爲之合四望五嶽四鎭四竇此言祀者司中司命風師雨師或亦用此樂與○竇音獨與音餘</hi>
乃奏蕤賔歌函鍾舞大夏以祭山川<hi>蕤賔陽聲第四函鍾爲之合函鍾一名林鍾〇蕤人誰反函胡南反</hi>乃奏夷則歌小呂<lb/>
舞大濩以享先妣<hi>夷則陽聲第五小呂爲之合小呂一名中呂先妣姜<pb n="3b"/>嫄也姜嫄履大人跡感神靈而生后稷是周之先母也周立廟自后稷爲始祖姜嫄無所妃是以特立廟而祭之謂之閟宮閟神之○中音仲亦如字妃音配</hi>乃奏無射<lb/>
歌夾鍾舞大武以享先祖<hi>無射陽聲之下也夾鍾爲之合夾鍾一名圜鍾先祖謂先王先公○射音亦夾古洽反圜于權反</hi>凡六樂者文<lb/>
之以五聲播之以八音<hi>六者言其均皆待五聲八音乃成也播之言被也故書播爲藩杜子春云藩當爲播讀如后稷播百穀之播○被皮寄反</hi>凡六<lb/>
樂者一變而致羽物及川澤之示再變而致<lb/>
臝物及山林之示三變而致鱗物及丘陵之<lb/>
<pb n="4a"/>
示四變而致毛物及墳衍之示五變而致介<lb/>
物及土示六變而致象物及天神<hi>變猶更也樂成則更奏也此謂大蜡索鬼神而致百物六奏樂而禮畢東方之祭則用大蔟姑洗南方之祭則用蕤賔西方之祭則用夷則無射北方之祭則用黃鍾爲均焉毎奏有所感致和以來之凡動物敏疾者地示髙下之甚者易致羽物旣飛又走川澤有孔竅者蛤蟹走則遲墳衍孔竅則小矣是其所以舒疾之分土示原隰及平地之神也象物有象在天所謂四靈者天地之神四靈之知非德至和則不至禮運曰何謂四靈麟鳳龜龍謂之四靈龍以爲畜故魚鮪不淰鳳以爲畜故鳥不矞麟以爲畜故獸不狘龜以爲畜故人情不失〇蜡士嫁<pb n="4b"/>反易以豉反竅苦弔反蛤古荅反分扶問反知音智畜許又反下同鮪于軌反淰音審矞休律反狘休越反</hi>凡樂圜鍾爲宮黃鍾爲角大蔟爲<lb/>
徵姑洗爲羽靁鼓靁鼗孤竹之管雲和之琴<lb/>
瑟雲門之舞冬日至於地上之圜丘奏之若<lb/>
樂六變則天神皆降可得而禮矣凡樂函鍾<lb/>
爲宮大蔟爲角姑洗爲徵南呂爲羽靈鼓靈<lb/>
鼗孫竹之管空桑之琴瑟咸池之舞夏日至<lb/>
於澤中之方丘奏之若樂八變則地示皆出<lb/>
<pb n="5a"/>
可得而禮矣凡樂黃鍾爲宮大呂爲角大蔟<lb/>
爲徵應鍾爲羽路鼓路鼗隂竹之管龍門之<lb/>
琴瑟九德之歌九㲈之舞於宗廟之中奏之<lb/>
若樂九變則人鬼可得而禮矣<hi>此三者皆禘大祭也天神則主北辰地祇則主崐崘人鬼則主后稷先奏是樂以致其神禮之以玉而祼焉乃後合樂而祭之大傳曰王者必禘其祖之所自出祭法曰周人禘嚳而郊稷謂此祭天圜丘以嚳配之圜鍾夾鍾也夾鍾生於房心之氣房心爲大辰天帝之明堂函鍾林鍾也林鍾生於未之氣未坤之位或曰天社在東井輿鬼之外天社地神也黃鍾生於虚危之氣虚危<pb n="5b"/>爲宗廟以此三者爲宮用聲類求之天宮夾鍾隂聲其相生從陽數其陽無射無射上生中呂中呂與地宮同位不用也中呂上生黃鍾黃鍾下生林鍾林鍾地宮又不用林鍾上生大蔟大蔟下生南呂南呂與無射同位又不用南呂上生始洗地宮林鍾林鍾上生大蔟大蔟不生南呂南呂上生姑洗人宮黃鍾黃鍾下生林鍾林鍾地宮又辟之林鍾上生大蔟大蔟下生南呂南呂與天宮之陽同位又辟之南呂上生姑洗姑洗南呂之合又辟之姑洗下生應鍾應鍾上生㽔賔蕤賔地宮林鍾之陽也又辟之蕤賔上生大呂凡五聲宮之所生濁者爲角淸者爲徵羽此樂無商者祭尙柔商堅剛也鄭司農云雷鼓雷鼗皆謂六面有革可擊者也雲和地名也靈鼓靈鼗四面路鼓路鼗兩面九德之歌春秋傳所<pb n="6a"/>謂水火金木土穀謂之六府正德利用厚生謂之三事六府三事謂之九功九功之德皆可歌也謂之九歌也玄謂雷鼓雷鼗八面靈鼓靈鼗六面路鼓路鼗四面孤竹竹特生者孫竹竹枝根之未生者隂竹生於山北者雲和空桑龍門皆山名九㲈讀當爲大韶字之誤〇角如字古音鹿徵張里反下同靁音雷九㲈依字九音大諸書所引皆依字崐崘各依字讀祼古亂反嚳苦篤反大辰音泰輿音餘辟音避下同</hi>凡樂事大祭<lb/>
祀宿縣遂以聲展之<hi>叩聽其聲具陳次之以知完不〇縣音玄下放此</hi>王出入則令奏王夏尸出入則令奏肆夏<lb/>
牲出入則令奏昭夏<hi>三夏皆樂章名</hi>帥國子而舞<hi>當用<pb n="6b"/>舞者帥以徃</hi>大饗不入牲其他皆如祭祀<hi>大饗饗賔客也不入牲牲不入亦不奏昭夏也其他謂王出入賔客出入亦奏王夏肆夏</hi>大射王<lb/>
出入令奏王夏及射令奏騶虞<hi>騶虞樂章名在召南之卒章王射以騶虞爲節○騶側留反</hi>詔諸侯以弓矢舞<hi>舞謂執弓挾矢揖讓進退之儀○挾子協反又音協</hi>王大食三宥皆令奏鍾鼓<lb/>
<hi>大食朔月月半以樂宥食時也宥猶勸也〇宥音又</hi>王師大獻則令奏<lb/>
愷樂<hi>大獻獻捷於祖愷樂獻功之樂鄭司農說以春秋晉文公敗楚於城濮傳曰振旅愷以入于晉</hi>凡日月食四鎭五嶽崩大傀異烖諸<lb/>
<pb n="7a"/>
侯薨令去樂<hi>四鎭山之重大者謂揚州之會稽靑州之沂山幽州之醫無閭冀州之霍山五嶽岱在兖州衡在荆州華在豫州嶽在雍州恒在幷州傀猶怪也大怪異烖謂天地竒變若星辰奔霣及震裂爲害者去樂藏之也春秋傳曰壬午猶繹萬入去籥萬言入則去者不入藏之可知○傀九靡反舊音怪字林公回反李杜回反會古外反霣于敏反</hi>大札大凶大烖大臣死凡國之大憂令<lb/>
弛縣<hi>札疫癘也凶凶年也烖水火也弛釋下之若今休兵鼓之爲○札側八反又音截</hi>凡建國禁其淫聲過聲凶聲慢聲<hi>淫聲若鄭衞也過聲失哀樂之節凶聲亡國之聲若桑閒濮上慢聲惰慢不恭</hi>大喪涖廞樂<lb/>
<pb n="7b"/>
器<hi>涖臨也廞興也臨笙師鎛師之屬興樂器也興謂作之也○廞許金反興許應反後放此鎛音博</hi>及葬藏樂器亦如之<lb/>
樂師掌國學之政以敎國子小舞<hi>謂以年幼少時敎之舞內則曰十三舞勺成童舞象二十舞大夏〇勺章略反</hi>凡舞有帗舞有<lb/>
羽舞有皇舞有旄舞有干舞有人舞<hi>故書皇作䍿鄭司農云帗舞者全羽羽舞者析羽皇舞者以羽冒覆頭上衣飾翡翠之羽旄舞者氂牛之尾干舞者兵舞人舞者手舞社稷以帗宗廟以羽四方以皇辟廱以旄兵事以干星辰以人舞䍿讀爲皇書亦或爲皇玄謂帗析五采繒今靈星舞子持之是也皇雜五采羽如鳳<pb n="8a"/>皇色持以舞人舞無所執以手袖爲威儀四方以羽宗廟以人山川以干旱暵以皇○帗音拂䍿音皇析星歷反氂音毛又音來又音狸暵呼旦反</hi>敎樂儀行以肆<lb/>
夏趨以采薺車亦如之環拜以鍾鼓爲節<hi>敎樂儀敎王以樂出入於大寢朝廷之儀故書趨作跢鄭司農云跢當作趨書亦或爲趨肆夏采薺皆樂名或曰皆逸詩謂人君行步以肆夏爲節趨疾於步則以采薺爲節若今時行禮於大學罷出以鼓陔爲節環謂旋也拜直拜也玄謂行者謂於大寢之中趨謂於朝廷爾雅曰堂上謂之行門外謂之趨然則王出旣服至堂而肆夏作出路門而采薺作其反入至應門路門亦如之此謂步迎賔客王如有車出之事登車於大寢西階之前反降於<pb n="8b"/>阼階之前尙書傳曰天子將出撞黃鍾之鍾右五鍾皆應入則撞蕤賔之鍾左五鍾皆應大師於是奏樂○趨淸須反薺徐私反跢倉付反陔改才反撞直江反</hi>凡射王<lb/>
以騶虞爲節諸侯以貍首爲節大夫以采蘋<lb/>
爲節士以采蘩爲節<hi>騶虞采蘋采蘩皆樂章名在國風召南唯貍首在樂記射義曰騶虞者樂官備也貍首者樂會時也采蘋者樂循法也采蘩者樂不失職也是故天子以備官爲節諸侯以時會爲節卿大夫以循法爲節士以不失職爲節鄭司農說以大射禮曰樂正命大師曰奏貍首閒若一大師不興許諾樂正反位奏貍首以射貍首曾孫○蘋音頻蘩音煩</hi>凡樂掌其序事治其樂政<hi>序事<pb n="9a"/>次序用樂之事</hi>凡國之小事用樂者令奏鐘鼓<hi>小事小祭祀之事</hi>凡樂成則吿備<hi>成謂所奏一竟書曰簫韶九成燕禮曰大師告于樂正曰正歌備</hi>詔來瞽皐舞<hi>鄭司農云瞽當爲鼓皐當爲告呼擊鼓者又吿當舞者持鼓與舞俱來也鼓字或作瞽詔來瞽或曰來勑也勑爾瞽率爾衆工奏爾悲誦肅肅雍雍毋怠母凶玄謂詔來瞽詔視瞭扶瞽者來入也皐之言號吿國子當舞者舞○瞭音了</hi>及徹帥學士而歌徹<hi>學士國子也鄭司農云謂將徹之時自有樂故帥學士而歌徹玄謂徹者歌雍雍在周頌臣工之什</hi>令相<hi>令視瞭扶工鄭司農云告當相瞽師者言當罷也瞽師盲者皆有相道之者故師冕見及階曰階也<pb n="9b"/>及席曰席也皆坐曰某在斯某在斯曰相師之道與○相息亮反</hi>饗食諸侯<lb/>
序其樂事令奏鐘鼓令相如祭之儀燕射帥<lb/>
射夫以弓矢舞<hi>射夫衆耦也故書燕爲舞帥爲率射夫爲射矢鄭司農云舞當爲燕率當爲帥射矢書亦或爲射夫○食音嗣下注䟽食同凡饗食放此</hi>樂出<lb/>
入令奏鐘鼓<hi>樂出入謂笙歌舞者及其器</hi>凡軍大獻敎愷<lb/>
歌遂倡之<hi>故書倡爲昌鄭司農云樂師主倡也昌當爲倡書亦或爲倡○倡昌亮反</hi>凡喪陳樂器則帥樂官<hi>帥樂官往陳之</hi>及序哭亦<lb/>
如之<hi>哭此樂器亦帥之</hi>凡樂官掌其政令聽其治訟<lb/>
<pb n="10a"/>
<hi>○治直吏反</hi>
大胥掌學士之版以待致諸子<hi>鄭司農云學士謂卿大夫諸子學舞者版籍也今時郷戶籍世謂之戶版大胥主此籍以待當召聚學舞者卿大夫之諸子則案此籍以召之漢大樂律曰卑者之子不得舞宗廟之酎除吏二千石到六百石及關內侯到五大夫子先取適子髙七尺巳上年二十到年三十顔色和順身體脩治者以爲舞人與古用卿大夫子同義〇版音板酎直救反適丁歷反</hi>春入學舍<lb/>
采合舞<hi>春始以學士入學宮而學之合舞等其進退使應節奏鄭司農云舍采謂舞者皆持芬香之采或曰古者士見於君以雉爲摯見於師以菜爲摯菜直謂䟽食菜羮<pb n="10b"/>之菜或曰學者皆人君卿大夫之子衣服采飾舍采者減損解釋盛服以下其師也月令仲春之月上丁命樂正習舞釋采仲丁又命樂正入學習樂玄謂舍即釋也采讀爲菜始入學必釋菜禮先師也菜蘋蘩之屬○舍音釋采音菜䟽所居反</hi>秋頒學合<lb/>
聲<hi>春使之學秋頒其才藝所爲合聲亦等其曲折使應節奏○折之設反</hi>以六<lb/>
樂之會正舞位<hi>大同六樂之節奏正其位使相應也言爲大合樂習之〇爲于僞反</hi>以序出入舞者<hi>以長幼次之使出入不紕錯○紕匹毗反</hi>比<lb/>
樂官<hi>比猶校也杜子春云次比樂官也鄭大夫讀比爲庀庀具也録具樂官○比如字又毗志反次比也庀匹婢反</hi>展樂器<hi>展謂陳數之○數所主反</hi>凡祭祀<lb/>
<pb n="11a"/>
之用樂者以鼓徵學士<hi>擊鼓以召之文王世子曰大昕鼓徵所以警衆</hi>序宮中之事<lb/>
小胥掌學士之徵令而比之觵其不敬者<hi>比猶校也不敬謂慢期不時至也觵罰爵也詩云兕觵其觩○觵古橫反</hi>巡舞列而<lb/>
撻其怠慢者<hi>撻猶抶也抶以荆扑○撻吐達反抶勑乙反扑普卜反</hi>正<lb/>
樂縣之位王宮縣諸侯軒縣卿大夫判縣士<lb/>
特縣辨其聲<hi>樂縣謂鍾磬之屬縣於筍虡者鄭司農云宮縣四面縣軒縣去其一面判縣又去其一面特縣又去其一面四面象宮室四面有牆故謂之宮縣軒縣三<pb n="11b"/>面其形曲故春秋傳曰請曲縣繁纓以朝諸侯之禮也故曰唯器與名不可以假人玄謂軒縣去南面辟王也判縣左右之合又空北面特縣縣於東方或於階閒而巳○筍息允反虡音巨去起呂反下同繁步干反辟音避</hi>凡縣鍾磬半爲堵全<lb/>
爲肆<hi>鍾磬者編縣之二八十六枚而在一虡謂之堵鍾一堵磬一堵謂之肆半之者謂諸侯之卿大夫士也諸侯之卿大夫半天子之卿大夫西縣鍾東縣磬士亦半天子之士縣磬而巳鄭司農云以春秋傳曰歌鍾二肆○堵丁古反</hi>
大師掌六律六同以合隂陽之聲陽聲黃鍾<lb/>
大蔟姑洗蕤賔夷則無射隂聲大呂應鍾南<lb/>
<pb n="12a"/>
呂函鍾小呂夾鍾皆文之以五聲宮商角徵<lb/>
羽皆播之以八音金石土革絲木匏竹<hi>以合隂陽之聲者聲之隂陽各有合黃鍾子之氣也十一月建焉而辰在星紀大呂丑之氣也十二月建焉而辰在玄枵大蔟寅之氣也正月建焉而辰在娵訾應鍾亥之氣也十月建焉而辰在析木姑洗辰之氣也三月建焉而辰在大梁南呂酉之氣也八月建焉而辰在壽星蕤賔午之氣也五月建焉而辰在鶉首林鍾未之氣也六月建焉而辰在鶉火夷則申之氣也七月建焉而辰在鶉尾中呂巳之氣也四月建焉而辰在實沈無射戌之氣也九月建焉而辰在大火夾鍾卯之氣也二月建焉而辰在降婁辰與建交錯貿處如表裏然是<pb n="12b"/>其合也其相生則以隂陽六體爲之黄鍾初九也下生林鍾之初六林鍾又上生大蔟之九二大蔟又下生南呂之六二南呂又上生姑洗之九三姑洗又下生應鍾之六三應鍾又上生蕤賔之九四蕤賔又上生大呂之六四大呂又下生夷則之九五夷則又上生夾鍾之六五夾鍾又下生無射之上九無射又上生中呂之上六同位者象夫妻異位者象子母所謂律取妻而呂生子也黃鍾長九寸其實一籥下生者三分去一上生者三分益一五下六上乃一終矣大呂長八寸二百四十三分寸之一百四大蔟長八寸夾鍾長七寸二千一百八十七分寸之千七十五姑洗長七寸九分寸之一中呂長六寸萬九千六百八十三分寸之萬二千九百七十四蕤賔長六寸八十一分寸之二十六林鍾長六寸<pb n="13a"/>夷則長五寸七百二十九分寸之四百五十一南呂長五寸三分寸之一無射長四寸六千五百六十一分寸之六千五百二十四應鍾長四寸二十七分寸之二十文之者以調五聲使之相次如錦繡之有文章播猶揚也揚之以八音乃可得而觀之矣金鍾鎛也石磬也土塤也革鼓鼗也絲琴瑟也木柷敔也匏笙也竹管簫也○匏白交反枵虚驕反娵子揄反訾子斯反降戶江反貿音茂取七喻反塤虚袁反</hi>敎六詩曰風曰<lb/>
賦曰比曰興曰雅曰頌<hi>敎敎瞽矇也風言賢聖治道之遺化也賦之言鋪直鋪陳今之政敎善惡比見今之失不敢斥言取比類以言之興見今之美嫌於媚䛕取善事以喻勸之雅正也言今之正者以爲後世法頌之言誦也容也誦今之德廣<pb n="13b"/>以美之鄭司農云古而自有風雅頌之名故延陵季子觀樂於魯時孔子尙幼未定詩書而曰爲之歌邶鄘衞曰是其衞風乎又爲之歌小雅大雅又爲之歌頌論語曰吾自衞反魯然後樂正雅頌各得其所時禮樂自諸侯出頗有謬亂不正孔子正之曰比曰興比者比方於物也興者託事於物〇興虚應反鋪普呉反又音孚爲之于僞反下同邶步內反</hi>
以六德爲之夲<hi>所敎詩必有知仁聖義忠和之道乃後可敎以樂歌</hi>以<lb/>
六律爲之音<hi>以律視其人爲之音知其宜何歌子貢見師乙而問曰賜也聞樂歌各有宜若賜者宜何歌此問人性也本人之性莫善於律</hi>大祭祀帥瞽<lb/>
登歌令奏擊拊<hi>擊拊瞽乃歌也故書拊爲付鄭司農云登歌歌者在堂也<pb n="14a"/>付字當爲拊書亦或爲拊樂或當擊或當拊登歌下管貴人聲也玄謂拊形如鼓以韋爲之著之以穅○拊音撫</hi>下管播樂器令奏鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    <hi>鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>管乃作也特言管者貴人氣也鄭司農云下管吹管者在堂下<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>小鼓也先擊小鼓乃擊大鼓小鼓爲大鼓先引故曰<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                        <graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>讀爲道引之引玄謂/鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>猶言擊<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>詩云應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>縣鼓〇<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>音胤引音胤</hi>大饗亦如之大射帥瞽而歌射節<hi>射節王歌騶虞</hi>
大師執同律以聽軍聲而詔吉凶<hi>大師大起軍師兵書曰王者行師出軍之日授將弓矢士卒振旅將張弓大呼大師吹律合音商則戰勝軍士强角則軍擾多變失士心宮則軍和士卒同心徵則將急數怒軍士勞羽則兵弱少威明<pb n="14b"/>鄭司農說以師曠曰吾驟歌北風又歌南風南風不競多死聲楚必無功○將子匠反卒子忽反呼火故反數所角反</hi>大喪帥瞽而廞作匶諡<hi>廞興也興言王之行謂諷誦其治功之詩故書廞爲淫鄭司農云淫陳也陳其生時行迹爲作諡○行下孟反下同</hi>凡國之瞽矇正焉<hi>從大師之政敎</hi>
小師掌敎鼓鼗柷敔塤簫管弦歌<hi>敎敎瞽矇也出音曰鼓鼗如鼓而小持其柄揺之旁耳還自擊塤燒土爲之大如鴈卵簫編小竹管如今賣飴餳所吹者弦謂琴瑟也歌依詠詩也鄭司農云柷如漆筩中有椎敔木虎也塤六空管如篪六空玄謂管如篴而小併兩而吹之今大予樂官有焉○筩音動椎直追反空音孔箎<pb n="15a"/>音馳<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>音狄併薄冷反</hi>大祭祀登歌繫拊<hi>亦自有拊擊之佐大師令奏鄭司農云拊者擊石</hi>下管擊應鼓<hi>應鼙也應與<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>及朔皆小鼓也其所用别未聞</hi>徹歌<hi>於有司徹而歌雍</hi>大饗亦如之大喪與廞<lb/>
<hi>從大師○與音預</hi>凡小祭祀小樂事鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    <hi>如大師鄭/司農云<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    小鼓名</hi>掌六樂聲音之節與其和<hi>和錞于〇和去聲錞音淳</hi>
瞽矇掌播鼗柷敔塤簫管弦歌<hi>播謂發揚其音</hi>諷誦<lb/>
詩世奠繫鼓琴瑟<hi>諷誦詩謂闇讀之不依詠也故書奠或作帝鄭司農云諷誦詩主誦詩以刺君過故國語曰瞍賦矇誦謂詩也杜子春云帝讀爲定其字爲奠<pb n="15b"/>書亦或爲奠世奠繫謂帝繫諸侯卿大夫世本之屬是也小史主次序先王之世昭穆之繫述其德行瞽矇主誦詩幷誦世繫以戒勸人君也故國語曰敎之世而爲之昭明德而廢幽昏焉以怵懼其動玄謂諷誦詩主謂廞作柩諡時也諷誦王治功之詩以爲諡世之面定其繫謂書於世本也雖不歌猶鼓琴瑟以播其音美之〇奠音定繫戶計反注同刺七賜反瞍素口反怵勑律反</hi>掌九德六詩之歌以役大師<lb/>
<hi>役爲之使</hi>
眡瞭掌凡樂事播鼗擊頌磬笙磬<hi>視瞭播鼗又擊磬磬在東方曰笙笙生也在西方曰頌頌或作庸庸功也大射禮曰樂人宿縣于阼階東笙磬<pb n="16a"/>西面其南笙鍾其南鎛皆南陳又曰西階之西頌磬東面其南鍾其南鎛皆南陳○頌衆家不音當依字或音容</hi>掌大師之縣<hi>大師當縣則爲之</hi>凡樂事<lb/>
相瞽<hi>相謂扶工○相息亮反</hi>大喪廞樂器大旅亦如之<lb/>
<hi>旅非常祭於時乃興造其樂器</hi>賔射皆奏其鍾鼓<hi>擊<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>以奏之其登歌大師自奏之</hi>鼜愷獻亦如之<hi>愷獻獻功愷樂也杜子春讀鼜爲憂戚之戚謂戒守鼓也擊鼓聲疾數故曰戚○鼜音戚數音朔</hi>
典同掌六律六同之和以辨天地四方隂陽<lb/>
之聲以爲樂器<hi>陽聲屬天隂聲屬地天地之聲布於四方爲作也故書同<pb n="16b"/>作銅鄭司農云陽律以竹爲管隂律以銅爲管竹陽也銅隂也各順其性凡十二律故大師職曰執同律以聽軍聲玄謂律述氣者也同助陽宣氣與之同皆以銅爲之</hi>凡聲<lb/>
髙聲䃂正聲緩下聲肆陂聲散險聲斂達聲<lb/>
贏微聲韽回聲衍侈聲筰弇聲鬱薄聲甄厚<lb/>
聲石<hi>故書䃂作硍杜子春讀䃂爲鏗鎗之鏗髙謂鍾形容髙也韽讀爲闇不明之闇筰讀爲行扈唶唶之唶石如磬石之聲鄭大夫讀䃂爲衮冕之衮陂讀爲人短罷之罷韽讀爲鶉䳺之䳺鄭司農云鍾形下當蹕正者不髙不下鍾形上下正傭玄謂髙鍾形大上上大也髙則聲上藏衮然旋如裹正謂上下直正則聲緩無所動下謂鍾形大下下大也<pb n="17a"/>下則聲出去放肆陂讀爲險陂之陂陂謂偏侈陂則聲離散也險謂偏弇也險則聲斂不越也達謂其形微大也達則聲有餘若大放也微謂其形微小也韽讀爲飛鉆涅韽之韽韽聲小不成也回謂其形微圜也回則其聲淫衍無鴻殺也侈謂中央約也侈則聲迫筰出去疾也弇謂中央寛也弇則聲鬱勃不出也甄讀爲甄燿之甄甄猶掉也鍾微薄則聲掉鍾大厚則如石叩之無聲○䃂古本反或胡本反陂彼義反韽音闇又於瞻反又於貪反又於感反侈昌氏反又式氏反筰側百反弇音掩又於驗反甄音震硍音艱又苦耕反鏗苦耕反鎗初衡反唶側百反罷皮買反或作矲音同桂林之閒謂人短爲矲韽烏南反䠋婢李反又孚葵反或蒲年反傭勑龍反形大音泰下同鉆張林反又其廉反涅乃結反<pb n="17b"/>殺色介反約如字掉徒弔反又奴較反</hi>凡爲樂器以十有二律<lb/>
爲之數度以十有二聲爲之齊量<hi>數度廣長也齊量侈弇之所容○齊才計反廣古曠反長直亮反</hi>凡和樂亦如之<hi>和謂調其故器也</hi>
磬師掌敎擊磬擊編鍾<hi>敎敎視瞭也磬亦編於鍾言之者鍾有不編不編者鍾師擊之杜子春讀編爲編書之編</hi>敎縵樂燕樂之鍾磬<lb/>
<hi>杜子春讀縵爲怠慢之慢玄謂縵讀爲縵錦之縵謂雜聲之和樂者也學記曰不學操縵不能安弦燕樂房中之樂所謂隂聲也二樂皆敎其鍾磬○縵莫半反又音慢操七曹反</hi>
<pb n="18a"/>
凡祭祀奏縵樂<lb/>
鍾師掌金奏<hi>金奏擊金以爲奏樂之節金謂鍾及鎛</hi>凡樂事以<lb/>
鍾鼓奏九夏王夏肆夏昭夏納夏章夏齊夏<lb/>
族夏祴夏驁夏<hi>以鍾鼓者先擊鍾次擊鼓以奏九夏夏大也樂之大歌有九故書納作內杜子春云內當爲納祴讀爲陔鼓之陔王出入奏王夏尸出入奏肆夏牲出入奏昭夏四方賔來奏納夏臣有功奏章夏夫人祭奏齊夏族人侍奏族夏客醉而出奏陔夏公出入奏驁夏肆夏詩也春秋傳曰穆叔如晉晉侯享之金奏肆夏三不拜工歌文王之三又不拜歌鹿鳴之三三拜曰三夏天子所以享元侯也使臣不敢與聞肆夏與</hi>
<pb n="18b"/>
射王奏騶虞諸侯奏貍首卿大夫奏采蘋士<lb/>
奏采蘩<hi>鄭司農云騶虞聖獸</hi>掌鼙鼓縵樂<hi>鼓讀如莊王鼓之鼓玄謂作縵樂擊鼙以和之○和胡卧反</hi>
笙師掌敎龡竽笙塤籥簫篪篴管舂牘應雅<lb/>
以敎祴樂<hi>敎敎視瞭也鄭司農云竽三十六簧笙十三簧篪七空舂牘以竹大五六寸長七尺短者一二尺其端有兩空髤畫以兩手築地應長六尺五寸其中有椎雅狀如漆筩而弇口大二圍長五尺六寸以羊韋鞔之有兩紐䟽畫杜子春讀篴爲蕩滌之滌今時所吹五空竹<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>玄謂籥如篴三空祴樂祴夏之樂牘應雅敎其舂者謂以築地笙</hi>
<pb n="19a"/>
射王奏騶虞諸侯奏貍首卿大夫奏采蘋士<lb/>
奏采蘩<hi>鄭司農云騶虞聖獸</hi>掌鼙鼓縵樂<hi>鼓讀如莊王鼓之鼓玄謂作縵樂擊鼙以和之○和胡卧反</hi>
笙師掌敎龡竽笙塤籥簫篪篴管舂牘應雅<lb/>
以敎祴樂<hi>敎敎視瞭也鄭司農云竽三十六簧笙十三簧篪七空舂牘以竹大五六寸長七尺短者一二尺其端有兩空髤畫以兩手築地應長六尺五寸其中有椎雅狀如漆筩而弇口大二圍長五尺六寸以羊韋鞔之有兩紐䟽畫杜子春讀篴爲蕩滌之滌今時所吹五空竹篴玄謂籥如篴三空祴樂祴夏之樂牘應雅敎其舂者謂以築地笙<pb n="19b"/>師敎之則三器在庭可知矣賔醉而出奏祴夏以此三器築地爲之行節明不失禮〇龡昌垂反竽音于牘音獨空音孔髤香牛反或七利反鞔莫于反</hi>凡祭祀饗射<lb/>
共其鍾笙之樂<hi>鍾笙與鍾聲相應之笙</hi>燕樂亦如之大<lb/>
喪廞其樂器及葬奉而藏之<hi>廞興也興謂作之奉猶送也</hi>
大旅則陳之<hi>陳於饌處而巳不涖其縣</hi>
鎛師掌金奏之鼓<hi>謂主擊晉鼓以奏其鍾鎛也然則擊鎛者亦視瞭也</hi>
凡祭祀鼓其金奏之樂饗食賔射亦如之軍<lb/>
大獻則鼓其愷樂凡軍之夜三鼜皆鼓之守<lb/>
<pb n="20a"/>
鼜亦如之<hi>守鼜備守鼓也鼓之以鼖鼓杜子春云一夜三擊備守鼜也春秋傳所謂賔將趨者音聲相似〇鼖扶云反趨左傳作棷莊九反</hi>大喪廞其樂<lb/>
器奉而藏之<lb/>
韎師掌敎韎樂祭祀則帥其屬而舞之<hi>舞之以東夷之舞</hi>大饗亦如之<lb/>
旄人掌敎舞散樂舞夷樂<hi>散樂野人爲樂之善者若今黄門倡矣自有舞夷樂四夷之樂亦皆有聲歌及舞</hi>凡四方之以舞仕者<lb/>
屬焉凡祭祀賔客舞其燕樂<lb/>
<pb n="20b"/>
籥師掌敎國子舞羽龡籥<hi>文舞有持羽吹籥者所謂籥舞也文王世子曰秋冬學羽籥詩云左手執籥右手秉翟</hi>祭祀則鼔羽籥之<lb/>
舞<hi>鼓之者恒爲之節</hi>賔客饗食則亦如之大喪廞其<lb/>
樂器奉而藏之<lb/>
籥章掌土鼓豳籥<hi>杜子春云土鼓以瓦爲匡以革爲兩面可擊也鄭司農云豳籥豳國之地竹豳詩亦如之玄謂豳籥豳人吹籥之聲章明堂位曰土鼓蒯桴葦籥伊耆氏之樂〇豳彼貧反蒯苦對反又苦壞反桴音孚</hi>中春晝擊土鼓<lb/>
龡豳詩以逆暑<hi>豳詩豳風七月也吹之者以籥爲之聲七月言寒暑之事<pb n="21a"/>迎氣歌其類也此風也而言詩詩揔名也迎暑以晝求諸陽○中音仲下同</hi>中秋<lb/>
夜迎寒亦如之<hi>迎寒以夜求諸隂</hi>凡國祈年于田祖<lb/>
龡豳雅擊土鼓以樂田畯<hi>祈年祈豐年也田祖始耕田者謂神農也豳雅亦七月也七月又有于耜舉趾饁彼南畝之事是亦歌其類謂之雅者以其言男女之正鄭司農云田畯古之先敎田者爾雅云畯田夫也〇樂音洛畯音俊饁于輒反</hi>
國祭蜡則龡豳頌擊土鼓以息老物<hi>故書蜡爲𧖟杜子春云𧖟當爲蜡郊特牲曰天子大蜡八伊耆氏始爲蜡歲十二月而合聚萬物而索饗之也蜡之祭也主先嗇而祭司嗇也黃衣黄冠而祭息田夫也旣蜡而收民息巳玄謂十<pb n="21b"/>二月建亥之月也求萬物而祭之者萬物助天成歲事至此爲其老而勞乃祀而老息之於是國亦養老焉月令孟冬勞農以休息之是也豳頌亦七月也七月又有穫稻作酒躋彼公堂稱彼兕觵萬壽無疆之事是亦歌其類也謂之頌者以其言歲終人功之成○索色白反爲其于僞反勞力報反</hi>
鞮鞻氏掌四夷之樂與其聲歌<hi>四夷之樂東方曰韎南方曰任西方曰株離北方曰禁詩云以雅以南是也王者必作四夷之樂一天下也言與其聲歌則云樂者主於舞○任音壬</hi>祭祀則龡而歌之燕亦如<lb/>
之<hi>吹之以管籥爲之聲</hi>
<pb n="22a"/>
典庸器掌藏樂器庸器<hi>庸器伐國所獲之器若崇鼎貫鼎及以其兵物所鑄銘也</hi>及祭祀帥其屬而設筍虡陳庸器<hi>設筍虡視瞭當以縣樂器焉陳功器以華國也杜子春云筍讀爲博選之選橫者爲筍從者爲鐻○選胥兖反從子容反鐻音距今作虡</hi>饗食賔射亦如之大喪<lb/>
廞筍虡<hi>廞興也興謂作之</hi>
司干掌舞器<hi>舞器羽籥之屬</hi>祭祀舞者旣陳則授舞<lb/>
器旣舞則受之<hi>旣巳也受取藏之</hi>賔饗亦如之大喪<lb/>
廞舞器及葬奉而藏之<lb/>
<pb n="22b"/>
大卜掌三兆之灋一曰玉兆二曰瓦兆三曰<lb/>
原兆<hi>兆者灼龜發於火其形可占者其象似玉瓦原之舋鏬是用名之焉上古以來作其法可用者有三原原田也杜子春云玉兆帝顓頊之兆瓦兆帝堯之兆原兆有周之兆〇舋許靳反又音問依字作璺玉之坼也龜文似之</hi>其經兆之體皆<lb/>
百有二十其頌皆千有二百<hi>頌謂繇也三法體繇之數同其名占異耳百二十毎體十繇體有五色又重之以墨坼也五色者洪範所謂曰雨曰濟曰圛曰蟊曰剋○繇直又反坼勑白反濟節細反圛音亦蟊音濛又莫遘反</hi>掌三易<lb/>
之灋一曰連山二曰歸藏三曰周易<hi>易者揲蓍變易<pb n="23a"/>之數可占者也名曰連山似山出內氣也歸藏者萬物莫不歸而藏於其中杜子春云連山宓戲歸藏黄帝○揲時設反</hi>其經卦皆八其別皆六十有<lb/>
四<hi>三易卦别之數亦同其名占異也毎卦八别者重之數○重直龍反</hi>掌三夢<lb/>
之灋一曰致夢二曰觭夢三曰咸陟<hi>夢者人精神所寤可占者致夢言夢之所至夏后氏作焉咸皆也陟之言得也讀如王德翟人之德言夢之皆得周人作焉杜子春云觭讀爲竒偉之竒其字直當爲竒玄謂觭讀如諸戎掎之掎掎亦得也亦言夢之所得殷人作焉○觭居綺反注掎同又紀宜反又其宜反陟如字或音得</hi>其經運十其别九十<hi>運或爲緷當爲煇是視祲所掌十煇也王<pb n="23b"/>者於天日也夜有夢則晝視日旁之氣以占其吉凶凡所占者十煇毎煇九變此術今亡〇緷胡本反又音運又音徽煇音運祲子鴆反</hi>以邦事作龜之八命<lb/>
一曰征二曰象三曰與四曰謀五曰果六曰<lb/>
至七曰雨八曰瘳<hi>國之大事待蓍龜而決者有八定作其辭於將卜以命龜也鄭司農云征謂征伐人也象謂災變雲物如衆赤鳥之屬有所象似易曰天垂象見吉凶春秋傳曰天事恒象皆是也與謂予人物也謀謂謀議也果謂事成與不也至謂至不也雨謂雨不也瘳謂疾瘳不也玄謂征亦云行巡守也象謂有所造立也易曰以制器者尙其象與謂所與共事也果謂以勇決爲之若呉伐楚楚司馬子魚卜戰令龜曰鮒<pb n="24a"/>也以其屬死之楚師繼之尙大克之吉是也〇瘳勑留反鮒音附左傳作魴</hi>以八<lb/>
命者贊三兆三易三夢之占以觀國家之吉<lb/>
凶以詔救政<hi>鄭司農云以此八事命卜筮蓍龜參之以夢故曰以八命者贊三兆三易三夢之占春秋傳曰筮襲於夢武王所用玄謂贊佐也詔告也非徒占其事吉則爲否則止又佐明其繇之占演其意以視國家餘事之吉凶凶則吿王救其政〇演以善反</hi>凡國大貞卜立君卜大封則眡髙作龜<hi>卜立君君無冢適卜可立者卜大封謂竟界侵削卜以兵征之若魯昭元年秋叔弓帥師疆鄆田是也視髙以龜骨髙者可灼處示宗伯也大事宗伯涖卜卜用龜之腹骨骨近足者其<pb n="24b"/>部髙鄭司農云貞問也國有大疑問於蓍龜作龜謂鑿龜令可爇也玄謂貞之爲問問於正者必先正之乃從問焉易曰師貞丈人吉作龜謂以火灼之以作其兆也春灼後左夏灼前左秋灼前右冬灼後右士喪禮曰宗人受十人龜示髙涖卜受視反之又曰十人坐作龜○適丁歷反竟音境鄆音運令力呈反</hi>大祭祀則眡髙命龜<lb/>
<hi>命龜吿龜以所卜之事不親作龜者大祭祀輕於大貞也士喪禮曰宗人即席西面坐命龜</hi>凡小事涖卜<hi>代宗伯</hi>國大遷大師則貞龜<hi>正龜於卜位也士喪禮曰十人抱龜燋先奠龜西南是也又不親命龜亦大遷大師輕於大祭祀也○燋哉約反</hi>凡旅陳龜<hi>陳龜於饌處也士喪禮曰十人先奠龜于西塾<pb n="25a"/>上南首是也不親貞龜亦以卜旅祭非常輕於大遷大師</hi>凡喪事命龜<hi>重喪禮次大祭祀也士喪禮則筮宅卜日天子卜葬兆凡大事大卜陳龜貞龜命龜視髙其他以差降焉</hi>
卜師掌開龜之四兆一曰方兆二曰功兆三<lb/>
曰義兆四曰弓兆<hi>開開出其占書經兆百二十體此言四兆者分之爲四部若易之二篇書金縢曰開籥見書是謂與其云方功義弓之名未聞○與音餘</hi>凡<lb/>
卜事眡髙<hi>示涖卜也</hi>揚火以作龜致其墨<hi>揚猶熾也致其墨者孰灼之明其兆</hi>凡卜辨龜之上下左右隂陽以授<lb/>
<pb n="25b"/>
命龜者而詔相之<hi>所卜者當各用其龜也大祭祀喪事大卜命龜則大貞小宗伯命龜其他卜師命龜卜人作龜卜人作龜則亦辨龜以授卜師上仰者也下俯者也左左倪也右右倪也隂後弇也陽前弇也詔相告以其辭及威儀〇辨如字又皮勉反倪五計反弇於檢反</hi>
龜人掌六龜之屬各有名物天龜曰靈屬地<lb/>
龜曰繹屬東龜曰果屬西龜曰靁屬南龜曰<lb/>
獵屬北龜曰若屬各以其方之色與其體辨<lb/>
之<hi>屬言非一也色謂天龜玄地龜黃東龜靑西龜白南龜赤北龜黑龜俯者靈仰者繹<pb n="26a"/>前弇果後弇獵左倪靁右倪若是其體也東龜南龜長前後在陽象經也西龜北龜長左右在隂象緯也天龜俯地龜仰東龜前南龜卻西龜左北龜右各從其耦也杜子春讀果爲臝○繹音亦果魯火反注臝同靁力胄反又如字</hi>凡取龜用秋時攻<lb/>
龜用春時各以其物入于龜室<hi>六龜各異室也秋取龜及萬物成也攻治也治龜骨以春是時乾解不發傷也○解佳買反</hi>上春釁龜<lb/>
祭祀先卜<hi>釁者殺牲以血之神之也鄭司農云祭祀先卜者卜其日與其牲玄謂先卜始用卜筮者言祭言祀尊焉天地之也世本作曰巫咸作筮卜未聞其人也是上春者夏正建寅之月月令孟冬云釁祠龜策相互矣秦以十月建亥爲歲首則月令秦世<pb n="26b"/>之書亦或欲以歲首釁龜耳〇釁許靳反</hi>若有祭事則奉龜以往<lb/>
<hi>奉猶送也送之所當於卜</hi>旅亦如之喪亦如之<lb/>
菙氏掌共燋契以待卜事<hi>杜子春云燋讀爲細目燋之燋或曰如薪樵之樵謂所爇灼龜之木也故謂之燋契謂契龜之鑿也詩云爰始爰謀爰契我龜玄謂士喪禮曰楚焞置于燋在龜東楚焞即契所用灼龜也燋謂炬其存火○菙時髓反燋哉約反又粗堯反一哉益反焞吐敦反又徒敦反</hi>凡卜以明火爇燋<lb/>
遂龡其焌契以授卜師遂役之<hi>杜子春云明火以陽燧取火於日焌讀爲英俊之俊書亦或爲俊玄謂焌讀如戈鐏之鐏謂以契柱燋火而吹之也<pb n="27a"/>契旣然以授卜師用作龜也役之使助之○焌音俊又存悶反鐏存悶反柱張主反</hi>
占人掌占龜以八簭占八頌以八卦占簭之<lb/>
八故以眡吉凶<hi>占人亦占簭言掌占龜者筮短龜長主於長者以八筮占八頌謂將卜八事先以筮筮之言頌者同於龜占也以八卦占筮之八故謂八事不卜而徒筮之也其非八事則用九筮占人亦占焉〇簭音筮</hi>凡卜簭君占體<lb/>
大夫占色史占墨卜人占坼<hi>體兆象也色兆氣也墨兆廣也坼兆舋也體有吉凶色有善惡墨有大小坼有微明尊者視兆象而巳卑者以次詳其餘也周公卜武王占之曰體王其無害凡卜象吉色善墨大坼明則逢吉</hi>凡卜簭<lb/>
<pb n="27b"/>
旣事則繫幣以比其命歲終則計其占之中<lb/>
否<hi>杜子春云繫幣者以帛書其占繫之於龜也玄謂旣卜筮史必書其命龜之事及兆於策繫其禮神之幣而合藏焉書曰王與大夫盡弁開金縢之書乃得周公所自以爲功代武王之說是命龜書○繫音係比毗志反一必履反中下仲反</hi>
簭人掌三易以辨九簭之名一曰連山二曰<lb/>
歸藏三曰周易九簭之名一曰巫更二曰巫<lb/>
咸三曰巫式四曰巫目五曰巫易六曰巫比<lb/>
七曰巫祠八曰巫參九曰巫環以辨吉凶<hi>此九<pb n="28a"/>巫讀皆當爲筮字之誤也更謂筮遷都邑也咸猶僉也謂筮衆心歡不也式謂筮制作法式也目謂事衆筮其要所當也易謂民衆不說筮所改易也比謂筮與民和比也祠謂筮牲與日也參謂筮御與右也環謂筮可致師不也○巫皆音筮比毗志反</hi>凡國之<lb/>
大事先簭而後卜<hi>當用卜者先筮之即事有漸也於筮之凶則止不卜</hi>
上春相簭<hi>相謂更選擇其蓍也蓍龜歲易者與○相息亮反</hi>凡國事<lb/>
共簭<lb/>
占夢掌其歲時觀天地之會辨隂陽之氣<hi>其歲時今歲四時也天地之會建厭所處之日辰隂陽之氣休王前後○厭於琰反王于況反</hi>
<pb n="28b"/>
以日月星辰占六夢之吉凶<hi>日月星辰謂日月之行及合辰所在春秋昭三十一年十一月辛亥朔日有食之是夜也晉趙簡子夢童子倮而轉以歌旦而日食占諸史墨對曰六年及此月也吳其入郢乎終亦弗克入郢必以庚辰日月在辰尾庚午之日日始有適火勝金故弗克此以日月星辰占夢者其術則今八會其遺象也用占夢則亡○倮魯火反郢以井反適直革反</hi>一曰正夢<hi>無所感動平安自夢</hi>二曰噩夢<hi>杜子春云噩當爲驚愕之愕謂驚愕而夢○噩五各反</hi>三<lb/>
曰思夢<hi>覺時所思念之而夢○覺古孝反</hi>四曰寤夢<hi>覺時道之而夢○寤五故反</hi>五曰喜夢<hi>喜說/而夢</hi>六曰懼夢<hi>恐懼而夢</hi>季冬<lb/>
<pb n="29a"/>
聘王夢獻吉夢于王王拜而受之<hi>聘問也夢者事之祥吉凶之占在日月星辰季冬日窮于次月窮于紀星廻于天數將幾終於是發幣而問焉若休慶之云爾因獻羣臣之吉夢於王歸美焉詩云牧人乃夢衆維魚矣旐維旟矣此所獻吉夢○幾如字</hi>乃舍萌于四方以贈惡夢<hi>杜子春讀萌爲明又云其字當爲明明謂<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>疫也謂歲竟逐疫置四方書亦或爲明玄謂舍讀爲釋舍萌猶釋采也古書釋采釋奠多作舍字萌菜始生也贈送也欲以新善去故惡○舍音釋萌亡耕反去起呂反</hi>遂令始難<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>疫<hi>令令方相氏也難謂執兵以有難卻也方相氏蒙熊皮黃金四目玄衣朱裳執戈揚盾帥百隷爲之<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>疫癘鬼也故書難或爲<pb n="29b"/>儺杜子春儺讀爲難問之難其字當作難月令季春之月命國儺九門磔禳以畢春氣仲秋之月天子乃儺以達秋氣季冬之月命有司大儺旁磔出土牛以送寒氣○難乃多反或乃旦反注以意求之磔陟百反</hi>
眡祲掌十煇之灋以觀妖祥辨吉凶<hi>妖祥善惡之徽鄭司農云煇謂日光<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>/也○煇音運<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>音氣</hi>一曰祲二曰象三曰<lb/>
鑴四曰監五曰闇六曰瞢七曰彌八曰敘九<lb/>
曰隮十曰想<hi>故書彌作迷隮作資鄭司農云祲隂陽氣相侵也象者如赤鳥也䥴謂日旁氣四面反郷如煇狀也監雲氣臨日也闇日月食也瞢日月瞢曹無光也彌<pb n="30a"/>者白虹彌天也敘者雲有次序如山在日上也隮者升氣也想者煇光也玄謂鑴讀如童子佩鑴之鑴謂日旁氣刺日也監冠珥也彌氣貫日也隮虹也詩云朝隮于西想雜氣有似可形想○鑴許規反又思隨反或下圭反瞢亡鄧反隮子兮反郷許亮反煇音運虹音洪又古巷反</hi>掌安宅敘降<hi>宅居也降下也人見妖祥則不安主安其居處也次序其凶禍所下謂禳移之</hi>正歲則行事<hi>占夢以季冬贈惡夢此正月而行安宅之事所以順民</hi>歲終則弊其事<hi>弊斷也謂計其吉凶然否多少○弊必世反</hi>
大祝掌六祝之辭以事鬼神示祈福祥求永<lb/>
<pb n="30b"/>
貞一曰順祝二曰年祝三曰吉祝四曰化祝<lb/>
五曰瑞祝六曰筴祝<hi>永長也貞正也求多福歷年得正命也鄭司農云順祝順豐年也年祝求永貞也吉祝祈福祥也化祝弭災兵也瑞祝逆時雨寧風旱也筴祝逺罪疾也○六祝之秀反後除太祝宗祝諸官皆同逺于萬反</hi>掌六祈以<lb/>
同鬼神示一曰類二曰造三曰禬四曰禜五<lb/>
曰攻六曰說<hi>祈嘄也謂爲有災變號呼吿神以求福天神人鬼地祇不和則六癘作見故以祈禮同之故書造作竈杜子春讀竈爲造次之造書亦或爲造造祭於祖也鄭司農云類造禬禜攻說皆祭名也類祭于上帝詩曰是類是禡爾雅曰是類是禡師<pb n="31a"/>祭也又曰乃立冢土戎醜攸行爾雅曰起大事動大衆必先有事乎社而後出謂之宜故曰大師宜于社造于祖設軍社類上帝司馬法曰將用師乃吿于皇天上帝日月星辰以禱于后土四海神祇山川冢社乃造于先王然後冢宰徵師于諸侯曰某國爲不道征之以某年某月某日師至某國禜日月星辰山川之祭也春秋傳曰日月星辰之神則雪霜風雨之不時於是乎禜之山川之神則水旱癘疫之災於是乎禜之玄謂類造加誠肅求如志禬禜吿之以時有災變也攻說則以辭責之禜如日食以朱絲縈杜攻如其鳴鼓然董仲舒救日食祝曰炤炤大明瀐滅無光柰何以隂侵陽以卑侵尊是之謂說也禬未聞焉造類禬榮皆有牲攻說用幣而巳○造七報反禬古外反又音會禜音詠嘄音叫又音<pb n="31b"/>禱爲于僞反號戸羔反呼火故反見賢遍反炤章揺反瀐子廉反</hi>作六辭以<lb/>
通上下親䟽逺近一曰祠二曰命三曰誥四<lb/>
曰會五曰禱六曰誄<hi>鄭司農云祠當爲辭謂辭令也命論語所謂爲命禆諶草創之誥謂康誥盤庚之誥之屬也盤庚將遷于殷誥其世臣卿大夫道其先祖之善功故曰以通上下親䟽逺近會謂王官之伯命事於會胥命于蒲主爲其命也禱謂禱於天地社稷宗廟主爲其辭也春秋傳曰鐵之戰衞太子禱曰曾孫蒯聵敢昭吿皇祖文王烈祖康叔文祖襄公鄭勝亂從晉午在難不能治亂使鞅討之蒯聵不敢自佚備持矛焉敢吿無絕筋無破骨無面夷無作三祖羞大命不敢請佩玉不敢愛若此之屬誄謂<pb n="32a"/>積累生時德行以賜之命主爲其辭也春秋傳曰孔子卒哀公誄之曰閔天不淑不憖遺一老俾屏余一人以在位嬛嬛予在疚嗚呼哀哉尼父無自律此皆有文雅辭令難爲者也故大祝官主作六辭或曰誄論語所謂誄曰禱爾于上下神祇杜子春云誥當爲吿書亦或爲吿玄謂一曰祠者交接之辭春秋傳曰古者諸侯相見號辭必稱先君以相接辭之辭也會謂會同盟誓之辭禱賀慶言福祚之辭晉趙文子成室晉大夫發焉張老曰美哉輪焉美哉奐焉歌於斯哭於斯聚國族於斯文子曰武也得歌於斯哭於斯聚國族於斯是全要領以從先大夫於九京也北面再拜稽首君子謂之善頌善禱是禱之辭〇會如字憖魚覲反嬛求營反京音原</hi>辨六號一曰神號二曰鬼<lb/>
<pb n="32b"/>
號三曰示號四曰牲號五曰齍號六曰幣號<lb/>
<hi>號謂尊其名更爲美稱焉神號若云皇天上帝鬼號若云皇祖伯某祇號若云后土地祇幣號若玉云嘉玉幣云量幣鄭司農云牲號謂犧牲皆有名號曲禮曰牛曰一元大武豕曰剛鬣羊曰柔毛雞曰翰音粢號謂黍稷皆有名號也曲禮曰黍曰香合粱曰香萁稻曰嘉䟽少牢饋食禮曰敢用柔毛剛鬣士虞禮曰敢用潔牲剛鬣香合○齍音咨稱尺證反</hi>
辨九祭一曰命祭二曰衍祭三曰炮祭四曰<lb/>
周祭五曰振祭六曰擩祭七曰絕祭八曰繚<lb/>
祭九曰共祭<hi>杜子春云命祭祭有所主命也振祭振讀爲愼禮家讀振爲振<pb n="33a"/>旅之振擩祭擩讀爲虞芮之芮鄭司農云衍祭羨之道中如今祭殤無所主命周祭四面爲坐也炮祭燔柴也爾雅曰祭天曰燔柴擩祭以肝肺菹擩鹽醢中以祭也繚祭以手從肺本循之至于末乃絶以祭也絕祭不循其本直絕肺以祭也重肺賤肝故初祭絕肺以祭謂之絕祭至祭之末禮殺之後但擩肝鹽中振之擬之若祭狀弗祭謂之振祭特牲饋食禮曰取菹擩于醢祭于豆閒郷射禮曰取肺坐絕祭郷飲酒禮曰右取肺左卻手執本坐弗繚右絶末以祭少牢曰取肝擩于鹽振祭玄謂九祭皆謂祭食者命祭者玉藻曰君若賜之食而君客之則命之祭然後祭是也衍字當爲延炮字當爲包聲之誤也延祭者曲禮曰客若降等執食興辭主人興辭於客然後客坐主人延客祭是也包猶兼也兼祭<pb n="33b"/>者有司曰宰夫贊者取白黑以授尸尸受兼祭于豆祭是也周猶徧也徧祭者曲禮曰殽之序徧祭之是也振祭擩祭本同不食者擩則祭之將食者旣擩必振乃祭也絕祭繚祭亦本同禮多者繚之禮略者絕則祭之共猶授也王祭食宰夫授祭孝經說曰共綏執授○衍音延炮百交反又白交反擩而泉反一而劣反繚音了共音恭芮人劣反又而歲反執食音嗣</hi>辨九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>一曰稽首二曰頓首三曰空首<lb/>
四曰振動五曰吉<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>六曰凶<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>七曰竒<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>八<lb/>
曰襃<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>九曰肅<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>以享右祭祀<hi>稽首拜頭至地也頓首拜頭叩地也空首拜頭至手所謂拜手也吉拜拜而後稽顙謂齊衰不杖以下者言吉者此<pb n="34a"/>殷之凶拜周以其拜與頓首相近故謂之吉拜云凶拜稽顙而後拜謂三年服者杜子春云振讀爲振鐸之振動讀爲哀慟之慟竒讀爲竒偶之竒謂先屈一膝今雅拜是也或云竒讀曰倚倚拜謂持節持㦸拜身倚之以拜鄭大夫云動讀爲董書亦或爲董振董以兩手相擊也竒拜謂一拜也襃讀爲報報拜再拜是也鄭司農云襃拜今時持節拜是也肅拜但俯下手今時撎是也介者不拜故曰爲事故敢肅使者玄謂振動戰栗變動之拜書曰王動色變一拜荅臣下拜再拜拜神與尸享獻也謂朝獻饋獻也右讀爲侑侑勸尸食而拜〇<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>音拜下同稽音啓動如字又音董又音洞今俀人拜以兩手相擊蓋古之遺法竒紀宜反襃音報右音又勸也撎於至反即今之揖</hi>凡大禋祀肆享祭<lb/>
<pb n="34b"/>
示則執明水火而號祝<hi>明水火司烜所共日月之氣以給烝享執之如以六號祝明此圭潔也禋祀祭天神也肆享祭宗廟也故書祇爲祊杜子春云祊當爲祇○烜況彼反祊必庚反</hi>隋釁逆牲逆尸令鐘鼓右亦<lb/>
如之<hi>隋釁謂薦血也凡血祭曰釁旣隋釁後言逆牲容逆鼎右讀亦當爲侑○隋許規反又思悲反後同</hi>來瞽令皐舞<hi>皐讀爲卒噑呼之噑來嘷者皆謂呼之入○皐音噑戶髙反又戶報反卒子忽反呼火故反</hi>相尸禮<hi>延其出入詔其坐作〇相息亮反</hi>旣祭令徹大喪始崩以肆鬯渳尸相<lb/>
飯贊斂徹奠<hi>肆鬯所爲陳尸設鬯也鄭司農云渳尸以鬯浴尸○渳彌爾反<pb n="35a"/>飯扶晚反斂力驗反</hi>言甸人讀禱付練祥掌國事<hi>鄭司農云甸人主設復梯大祝主言問其具梯物玄謂言猶語也禱六辭之屬禱也甸人喪事代王受眚災大祝爲禱辭語之使以禱於藉田之神也付當爲祔祭於先王以祔後死者掌國事辨護之○付音附梯他兮反語魚據反</hi>國有大故天烖彌祀社<lb/>
稷禱祠<hi>大故兵寇也天烖疫癘水旱也彌猶徧也徧祀社稷及諸所禱旣則祠之以報焉</hi>大師宜于社造于祖設軍社類上帝國<lb/>
將有事于四望及軍歸獻于社則前祝<hi>鄭司農說設軍社以春秋傳曰所謂君以師行祓社釁鼓祝奉以從者也則前祝大祝自前祝也玄<pb n="35b"/>謂前祝者王出也歸也將有事於此神大祝居前先以祝辭告之○祓芳弗反</hi>大會<lb/>
同造于廟宜于社過大山川則用事焉反行<lb/>
舍奠<hi>用事亦用祭事吿行也王人職有宗祝以黄金勺前馬之禮是謂過大山川與曾子問曰凡吿必用牲幣反亦如之○舎音釋一音赦與音餘</hi>建邦國先告<lb/>
后士用牲幣<hi>后土社神也</hi>禁督逆祀命者<hi>督正也正王之所命諸侯之所祀有逆者則刑罰焉</hi>頒祭號于邦國都鄙<hi>祭號六號</hi>
小祝掌小祭祀將事侯禳禱祠之祝號以祈<lb/>
福祥順豐年逆時雨寧風旱彌烖兵逺辠疾<lb/>
<pb n="36a"/>
<hi>侯之言候也候嘉慶祈福祥之屬禳禳卻凶咎寧風旱之屬順豐年而順爲之祝辭逆迎也彌讀曰敉敉安也○彌音敉逺于萬反</hi>大祭祀逆齍盛送逆尸<lb/>
沃尸盥贊隋贊徹贊奠<hi>隋尸之祭也奠奠爵也祭祀奠先徹後反言之者明所佐大祝非一</hi>凡事佐大祝<hi>唯大祝所有事</hi>大喪贊渳<lb/>
<hi>故書渳爲攝杜子春云當爲渳渳謂浴尸</hi>設熬置銘<hi>銘今書或作名鄭司農云銘書死者名於旌今謂之柩士喪禮曰爲銘各以其物亡則以緇長半幅赬末長終幅廣三寸書名于末曰某氏某之柩竹杠長三尺置于西階上重木置于中庭參分庭一在南粥餘飯盛以二鬲縣于重幂用葦席取銘置干重杜子春云熬謂重也檀弓曰銘明旌也<pb n="36b"/>以死者爲不可别故以其旗識之愛之斯録之矣敬之斯盡其道焉爾重主道也殷主綴重焉周主徹重焉奠以素器以主人有哀素之心也玄謂熬者棺旣蓋設於其旁所以惑蚍蜉也喪大記曰熬君四種八筐大夫三種六筐士二種四筐加魚腊焉士喪禮曰熬黍稷各二筐有魚腊饌于西坫南又曰設熬旁一筐乃塗○熬五羔反杠音江重直龍反粥之六反又音育盛音成鬲音歷别彼列反</hi>及葬設道齎之奠分禱<lb/>
五祀<hi>杜子春云齎當爲粢道中祭也漢儀毎街路輒祭玄謂齎猶送也送道之奠謂遣奠也分其牲體以祭五祀吿王去此宫中不復反故興祭祀也王七祀祀五者司命大厲平生出入不以吿○齎音咨遣棄戰反</hi>大師掌釁祈號祝<hi>鄭司農云<pb n="37a"/>釁謂釁鼓也春秋傳曰君以軍行祓社釁鼓祝奉以從</hi>有寇戎之事則<lb/>
保郊祀于社<hi>故書祀或作禩鄭司農云謂保守郊祭諸祀及社無令寇侵犯之杜子春讀禩爲祀書亦或爲祀玄謂保祀互文郊社皆守而祀之彌烖兵○禩音祀</hi>
凡外內小祭祀小喪紀小會同小軍旅掌事<lb/>
焉<lb/>
喪祝掌大喪勸防之事<hi>鄭司農云勸防引柩也杜子春云防當爲披玄謂勸猶倡帥前引者防謂執披備傾戲〇披彼寄反戲音虧</hi>及辟令啓<lb/>
<hi>鄭司農云辟謂除菆塗椁也令啓謂喪祝主命役人開之也檀弓曰天子之殯也菆塗龍<pb n="37b"/>輴以椁加斧于椁上畢塗屋天子之禮也○菆才官反楯勑倫反</hi>及朝御匶<lb/>
乃奠<hi>鄭司農云朝謂將葬朝於祖考之廟而後行則喪祝爲御柩也檀弓曰喪之朝也順死者之孝心也其哀離其室也故至於祖考之廟而後行殷朝而殯於祖周朝而遂葬故春秋傳曰凡夫人不殯於廟不祔于姑則弗致也晉文公卒將殯于曲沃就宗廟晉宗廟在曲沃故曰曲沃君之宗也又曰丙午入于曲沃丁未朝于武宮玄謂乃奠朝廟奠○朝直遥反離力智反</hi>及祖飾棺乃載遂御<hi>鄭司農云祖謂將葬祖於庭象生時出則祖也故曰事死如事生禮也檀弓曰飯於牖下小斂於戶內大斂於阼殯於客位祖於庭葬於墓所以即逺也祖時喪祝主飾棺乃載遂御之喪祝爲柩車御<pb n="38a"/>也或謂及祖至祖廟也玄謂祖爲行始飾棺設柳池紐之屬其序載而後飾旣飾當還車郷外喪祝御之御之者執翿居前卻行爲節度○飯扶晩反郷許亮反</hi>及葬御<lb/>
匶出宮乃代<hi>喪祝二人相與更也</hi>及壙說載除飾<hi>鄭司農云壙謂穿中也說載下棺也除飾去棺飾也四歰之屬令可舉移安錯之玄謂除飾便其窆爾周人之葬牆置歰○說吐活反又詩恱反去起呂反歰所甲反錯七故反便婢面反窆彼驗反</hi>小喪亦如之掌喪祭祝號<hi>喪祭虞也檀弓曰葬日虞不忍一日離也是日也以虞易奠卒哭曰成事是日也以吉祭易喪祭</hi>王弔則<lb/>
與巫前<hi>鄭司農云喪祝與巫以桃厲執戈在王前檀弓曰君臨臣喪以巫祝桃茢<pb n="38b"/>執戈惡之也所以異於生也春秋傳曰楚人使公親禭公使巫以桃茢先祓殯楚人弗禁旣而悔之君臨臣喪之禮故悔之○厲音例記作茢黍苕穰也音例亦音列</hi>掌勝<lb/>
國邑之社稷之祝號以祭祀禱祠焉<hi>勝國邑所誅討者社稷者若亳社是矣存之者重神也蓋奄其上而棧其下爲北牖</hi>凡卿大夫<lb/>
之喪掌事而斂飾棺焉<lb/>
甸祝掌四時之田表貉之祝號<hi>杜子春讀貉爲百爾所思之百書亦或爲禡貉兵祭也甸以講武治兵故有兵祭詩曰是類是禡爾雅曰是類是禡師祭也玄謂田者習兵之禮故亦禡祭禱氣埶之十百而多獲○貉音禡甸以音田下同</hi>
<pb n="39a"/>
舍奠于祖廟禰亦如之<hi>舍讀爲釋釋奠者吿將時田若將征伐鄭司農云禰父廟○舍音釋下同</hi>師甸致禽于虞中乃屬禽及<lb/>
郊饁獸舍奠于祖禰乃斂禽禂牲禂馬皆掌<lb/>
其祝號<hi>師甸謂起大衆以田也致禽於虞中使獲者各以其禽來致于所表之處屬禽别其種類饁饋也以所獲獸饋於郊薦于四方羣兆入又以奠于祖禰薦旦吿反也斂禽謂取三十入腊人也杜子春云稠禱也爲馬禱無疾爲田禱多獲禽牲詩云旣伯旣禱爾雅曰旣伯旣禱馬祭也玄謂禂讀如伏誅之誅今侏大字也爲牲祭求肥充爲馬祭求肥健○屬音燭饁于輒反禂音誅一音禱別彼列反侏音誅</hi>
<pb n="39b"/>
詛祝掌盟詛類造攻說禬禜之祝號<hi>八者之辭皆所以告神明也盟詛主於要誓大事曰盟小事曰詛</hi>作盟詛之載辭以<lb/>
敘國之信用以質邦國之劑信<hi>載辭爲辭而載之於策坎用牲加書于其上也國謂王之國邦國諸侯國也質正也成也文王脩德而虞芮質厥成鄭司農云載辭以春秋傳曰使祝爲載書</hi>
司巫掌羣巫之政令若國大旱則帥巫而舞<lb/>
雩<hi>雩旱祭也天子於上帝諸侯於上公之神鄭司農云魯僖公欲焚巫尪以其舞雩不得雨○尪烏黄反</hi>國有大烖則帥巫而造巫恒<hi>杜子春云<pb n="40a"/>司巫帥巫官之屬會聚常處以待命也玄謂恒久也巫久者先巫之故事造之當案視所施爲</hi>祭祀則共匰主及道布及蒩館<hi>杜子春云蒩讀爲鉏匰器名主謂木主也道布新布三尺也鉏藉也館神所館止也書或爲蒩館或爲租飽或曰布者以爲席也租飽茅裹肉也玄謂道布者爲神所設巾中霤禮曰以功布爲道布屬干几也蒩之言藉也祭食有當藉者館所以承蒩謂若今筐也主先匰蒩後館互言之者明共主以匰共蒩以筐大祝取其主蒩陳之器則退也士虞禮曰苴刌茅長五寸實于筐饌于西坫上又曰祝盥取苴降洗之升入設于几東席上東縮○匰音丹蒩鉏並子都反藉去聲租音緅又音卷飽音苞又音弭刌音忖</hi>凡祭事守瘞<hi>瘞謂若祭地祇</hi>
<pb n="40b"/>
<pb n="40b"/>
<hi>及惡夢皆是也其行必由堂始巫與神通言當東則東當西則西可近則近可逺則逺無常數○矰音曾</hi>春招弭以除疾病<hi>招招福也杜子春讀弭如彌兵之彌玄謂弭讀爲敉字之誤也敉安也安凶禍也招敉皆有祀衍之禮〇彌與弭同</hi>王弔<lb/>
則與祝前<hi>巫祝前王也故書前爲先鄭司農云爲先非是也</hi>
女巫掌歲時祓除釁浴<hi>歲時祓除如今三月上巳如水上之類釁浴謂以香薰草藥沐浴○巳音祀</hi>旱暵則舞雩<hi>使女巫舞旱祭崇隂也鄭司農云求雨以女巫故檀弓曰歲旱繆公召縣子而問焉曰吾欲暴巫而奚若曰天則不雨而望之愚婦人無乃巳䟽乎〇暵呼旱反</hi>若王后弔則與祝前<lb/>
<pb n="41a"/>
<hi>女巫與祝前后如王禮</hi>凡邦之大烖歌哭而請<hi>有歌者有哭者冀以悲哀感神靈也</hi>
大史掌建邦之六典以逆邦國之治掌灋以<lb/>
逆官府之治掌則以逆都鄙之治<hi>典則亦法也逆迎也六典八法八則冢宰所建以治百官大史又建焉以爲王迎受其治也大史日官也春秋傳曰天子有日官諸侯有日御日官居卿以底日禮也日御不失日以授百官于朝居猶處也言建六典以處六卿之職</hi>凡辨灋者攷焉不信者刑之<lb/>
<hi>謂邦國官府都鄙以法爭訟來正之者○攷音考</hi>凡邦國都鄙及萬<lb/>
<pb n="41b"/>
民之有約劑者藏焉以貳六官六官之所登<lb/>
<hi>約劑要盟之載辭及劵書也貳猶副也藏法與約劑之書以爲六官之副其有後事六官又登焉</hi>若約劑亂則辟灋不信者刑之<hi>謂抵冒盟誓者辟法者考案讀其然不○辟婢亦反又芳益反</hi>正歲年以序事頒之<lb/>
于官府及都鄙<hi>中數曰歲朔數曰年中朔大小不齊正之以閏若今時作曆日矣定四時以次序授民時之事春秋傳曰閏以正時時以作事事以厚生生民之夲於是乎在○數所主反</hi>頒吿朔于邦國<hi>天子班朔于諸侯諸侯藏之祖廟至朔朝于廟吿而受行之鄭司農云頒讀爲班班布也以十二月朔布吿天下諸侯故<pb n="42a"/>春秋傳曰不書日官失之也</hi>閏月詔王居門終月<hi>門謂路寢門也鄭司農云月令十二月分在靑陽明堂緫章玄堂左右之位唯閏月無所居居于門故於文王在門謂之閏</hi>大祭祀與執事卜日<hi>執事大卜之屬與之者當視墨</hi>戒及宿之日與羣執事讀禮書而協事<hi>協合也合謂習録所當共之事也故書協作叶杜子春云叶協也書亦或爲協或爲汁</hi>祭<lb/>
之日執書以次位常<hi>謂校呼之敎其所當居之處</hi>辨事者<lb/>
攷焉不信者誅之<hi>謂扺冒其職事</hi>大會同朝覲以書<lb/>
協禮事<hi>亦先習録之也</hi>及將幣之日執書以詔王<hi>將送<pb n="42b"/>也詔王告王以禮事</hi>大師抱天時與大師同車<hi>鄭司農云大出師則大史主抱式以知天時處吉凶史官主知天道故國語曰吾非瞽史焉知天道春秋傳曰楚有雲如衆赤鳥夾日以飛楚子使問諸周大史大史主天道玄謂瞽即大師大師瞽官之長○與大音泰式音勑俗音如字焉於䖍反</hi>大遷國抱灋以前<lb/>
<hi>法司空營國之法也抱之以前當先王至知諸位處○先悉薦反</hi>大喪執灋<lb/>
以涖勸防<hi>鄭司農云勸防引六紼</hi>遣之日讀誄<hi>遣謂祖廟之庭大奠將行時也人之道終於此累其行而讀之大師又帥瞽廞之而作諡瞽史知天道使共其事言王之誄諡成於天道〇遣棄戰反</hi>凡喪事攷焉<hi>爲有得失</hi>小<lb/>
<pb n="43a"/>
喪賜諡<hi>小喪卿大夫也</hi>凡射事飾中舍筭執其禮事<lb/>
<hi>舍讀曰釋鄭司農云中所以盛筭也玄謂設筭於中以待射時而取之中則釋之鄉射禮曰君國中射則皮豎中於郊則閭中於竟則虎中大夫兕中士鹿中天子之中未聞〇舍音釋盛音成中則釋丁仲反竟音境</hi>
小史掌邦國之志奠繫世辨昭穆若有事則<lb/>
詔王之忌諱<hi>鄭司農云志謂記也春秋傳所謂周志國語所謂鄭書之屬是也史官主書故韓宣子聘于魯觀書大史氏繫世謂帝繫世本之屬是也小史主定之瞽矇諷誦之先王死日爲忌名爲諱故書奠爲帝杜子春云帝當爲奠奠讀爲定書帝亦或<pb n="43b"/>爲奠玄謂王有事祈祭於其廟〇奠音定繫戶計反</hi>大祭祀讀禮灋史<lb/>
以書敘昭穆之俎簋<hi>讀禮法者大史與羣執事史此小史也言讀禮法者小史敘俎簋以爲節故書簋或爲几鄭司農云几讀爲軌書亦或爲簋古文也大祭祀小史主敘其昭穆以其主定繫世祭祀史主敘其昭穆次其俎簋故齊景公疾欲誅於祝史玄謂俎簋牲與黍稷以書次之校比之○昭之遥反或音韶比毗志反</hi>大喪<lb/>
大賔客大會同大軍旅佐大史凡國事之用<lb/>
禮灋者掌其小事卿大夫之喪賜諡讀誄<hi>其讀誄亦以大史賜諡爲節事相成</hi>
<pb n="44a"/>
馮相氏掌十有二歲十有二月十有二辰十<lb/>
日二十有八星之位辯其敘事以會天位<hi>歲謂大歲歲星與日同次之月斗所建之辰樂說說歲星與日常應大歲月建以見然則今曆大歲非此也歲日月辰星宿之位謂方面所在辯其敘事謂若仲春辯秩東作仲夏辯秩南譌仲秋辯秩西成仲冬辯在朔易會天位者合此歲日月辰星宿五者以爲時事之候若今曆日大歲在某月某日某甲朔日直某也國語曰王合位于三五孝經說曰故勑以天期四時節有晩早趣勉趣時無失天位皆由此術云○馮音慿相息亮反譌五和反直音值</hi>冬夏致日春秋致月以辯四時之敘<hi>冬至日在<pb n="44b"/>牽牛景丈三尺夏至日在東井景尺五寸此長短之極極則氣至冬無愆陽夏無伏隂春分日在婁秋分日在角而月弦於牽牛東井亦以其景知氣至不春秋冬夏氣皆至則是四時之敘正矣</hi>
保章氏掌天星以志星辰日月之變動以觀<lb/>
天下之遷辨其吉凶<hi>志古文識識記也星謂五星辰日月所會五星有贏縮圜角日有薄食暈珥月有虧盈朓側匿之變七者右行列舍天下禍福變移所在皆見焉〇識音志又音試朓他了反晦而月見西方匿女力反又吐則反朔而月見東方曰側匿</hi>以星土辨九州之地所封封域皆有分<lb/>
<pb n="45a"/>
星以觀妖祥<hi>星土星所主土也封猶界也鄭司農說星土以春秋傳曰參爲晉星商主大火國語曰歲之所在則我有周之分野之屬是也玄謂大界則曰九州州中諸國中之封域於星亦有分焉其書亡矣堪輿雖有郡國所入度非古數也今其存可言者十二次之分也星紀吳越也玄枵齊也娵訾衞也降婁魯也大梁趙也實沈晉也鶉首秦也鶉火周也鶉尾楚也壽星鄭也大火宋也析木燕也此分野之妖祥主用客星彗孛之氣爲象○分扶問反參所林反娵子須反訾子斯反降戶江反彗似歲反又息遂反孛音佩</hi>以十有二歲之相觀天下之妖祥<hi>歲謂太歲歲星與日同次之月斗所建之辰也歲星爲陽右行於天大歲爲隂左行於地十二歲而小周<pb n="45b"/>其妖祥之占甘氏歲星經其遺象也鄭司農云大歲所在歲星所居春秋傳曰越得歲而呉伐之必受其凶之屬是也〇相息亮反</hi>以五雲之物辨吉凶水<lb/>
旱降豐荒之祲象<hi>物色也視日旁雲氣之色降下也知水旱所下之國鄭司農云以二至二分觀雲色靑爲蟲白爲喪赤爲兵荒黑爲水黃爲豐故春秋傳曰凡分至啓閉必書雲物爲備故也故曰凡此五物以詔救政</hi>以十有二風察<lb/>
天地之和命乖别之妖祥<hi>十有二辰皆有風吹其律以知和不其道亡矣春秋襄十八年楚師伐鄭師曠曰吾驟歌北風又歌南風南風不競多死聲楚必無功是時楚師多凍其命乖别審矣</hi>凡此五物者以詔救政<lb/>
<pb n="46a"/>
訪序事<hi>訪謀也見其象則當豫爲之備以詔王救其政且謀今歲天時占相所宜次序其事</hi>
內史掌王之八枋之灋以詔王治一曰爵二<lb/>
曰禄三曰廢四曰置五曰殺六曰生七曰予<lb/>
八曰奪<hi>大宰旣以詔王內史又居中貳之〇枋兵病反</hi>執國灋及國<lb/>
令之貳以攷政事以逆會計<hi>國法六典八法八則</hi>掌敘<lb/>
事之灋受納訪以詔王聽治<hi>敘六敘也納訪納謀於王也六敘六曰以敘聽其情</hi>凡命諸侯及孤卿大夫則策命之<lb/>
<pb n="46b"/>
<hi>鄭司農說以春秋傳曰王命內史興父策命晉侯爲侯伯策謂以簡策書王命其文曰王謂叔父敬服王命以綏四國糾逖王慝晉侯三辭從命受策以出</hi>凡四方之<lb/>
事書內史讀之<hi>若今尙書入省事</hi>王制禄則贊爲之<lb/>
以方出之<hi>贊爲之爲之辭也鄭司農云以方出之以方版書而出之上農夫食九人其次食八人其次食七人其次食六人下農夫食五人庶人在官者其禄以是爲差諸侯之下士視上農夫禄足以代其耕也中士倍下士上士倍中士下大夫倍上士卿四大夫禄君十卿禄杜子春云方直謂今時牘也玄謂王制曰王之三公視公侯卿視伯大夫視子男元士視附庸</hi>賞賜亦如之內史掌書王命遂<lb/>
<pb n="47a"/>
貳之<hi>副寫藏之</hi>
外史掌書外令<hi>王令下畿外</hi>掌四方之志<hi>志記也謂若魯之春秋晉之乘楚之檮杌</hi>掌三皇五帝之書<hi>楚靈王所謂三墳五典</hi>
掌達書名于四方<hi>謂若堯典禹貢達此名使知之或曰古曰名今曰字使四方知書之文字得能讀之</hi>若以書使于四方則書其令<lb/>
<hi>書王令以授使者</hi>
御史掌邦國都鄙及萬民之治令以贊冢宰<lb/>
<hi>王所以治之令冢宰掌王治</hi>凡治者受灋令焉<hi>爲書寫其治之法令<pb n="47b"/>來受則授之</hi>掌贊書<hi>王有命當以書致之則贊爲辭若今尙書作詔文</hi>凡<lb/>
數從政者<hi>自公卿以下至胥徒凡數及其見在空缺者鄭司農讀言掌贊書數書數者經禮三百曲禮三千法度皆在玄以爲不辭故改之云○數所主反</hi>
巾車掌公車之政令辨其用與其旗物而等<lb/>
敘之以治其出入<hi>公猶官也用謂祀賔之屬旗物大常以下等敘之以封同姓異姓之次敘</hi>王之五路一曰玉路錫樊纓十有<lb/>
再就建大常十有二斿以祀<hi>王在焉曰路玉路以玉飾諸末錫馬面當盧刻金爲之所謂鏤錫也樊讀如鞶帶之鞶謂今馬大帶也鄭司農云纓謂當<pb n="48a"/>胷士喪禮下篇曰馬纓三就禮家說曰纓當胸以削革爲之三就三重三匝也玄謂纓今馬鞅玉路之樊及纓皆以五采罽飾之十二就就成也太常九旗之畫日月者正幅爲縿斿則屬焉○錫音陽樊步干反斿音留鞶步干反重直龍反罽居例反縿所銜反又所廉反屬音燭</hi>金路鉤樊纓九就建大旂以賔同姓以<lb/>
封<hi>金路以金飾諸末鉤婁頷之鉤也金路無錫有鉤亦以金爲之其樊及纓以五采罽飾之而九成大旂九旗之畫交龍者以賔以會賔客同姓以封謂王子母弟率以功德出封雖爲侯伯其畫服猶如上公若魯衞之屬其無功德各以親䟽食采畿內而巳故書鉤爲拘杜子春讀爲鉤○旂其依反賔如字又方刃反頷戶感反率音律又音類</hi>象路<lb/>
<pb n="48b"/>
朱樊纓七就建大赤以朝異姓以封<hi>象路以象飾諸末象路無鉤以朱飾勒而巳其樊及纓以五采罽飾之而七成大赤九旗之通帛以朝以日視朝異姓王甥舅</hi>革路龍勒條纓五就建大白以即<lb/>
戎以封四衞<hi>革路鞔之以革而漆之無他飾龍駹也以白黑飾韋雜色爲勒條讀爲絛其樊及纓以絛絲飾之而五成不言樊字蓋脫爾以此言絛知玉路金路象路飾樊纓皆不用金玉象矣大白殷之旗猶周大赤蓋象正色也即戎謂兵事四衞四方諸侯守衞者蠻服以內○龍如字又音尨條他刀反鞔莫于反</hi>木路前樊鵠<lb/>
纓建大麾以田以封蕃國<hi>木路不輓以革漆之而巳前讀爲緇<pb n="49a"/>翦之翦翦淺黑也木路無龍勒以淺黑飾韋爲樊鵠色飾韋爲纓不言就數飾與革路同大麾不在九旗中以正色言之則黑夏后氏所建田四時田獵蕃國謂九州之外夷服鎭服蕃服杜子春云鵠或爲結○前依注作翦子踐反鵠戶篤反</hi>王后之五路<lb/>
重翟錫面朱緫厭翟勒面繢緫安車彫面鷖<lb/>
緫皆有容蓋<hi>重翟重翟雉之羽也厭翟次其羽使相迫也勒面謂以如王龍勒之韋爲當面飾也雕者畫之不龍其韋安車坐乘車凡婦人車皆坐乘故書朱緫爲䌆鷖或作繄鄭司農云錫馬面錫䌆當爲緫書亦或爲緫鷖讀爲鳧鷖之鷖鷖緫者靑黑色以繒爲之緫著馬勒直兩耳與兩鑣容謂幨車山東謂之裳幃或曰潼容玄謂朱緫繢緫<pb n="49b"/>其施之如鷖緫車衡輨亦宜有焉繢畫文也蓋如今小車蓋也皆有容有蓋則重翟厭翟謂蔽也重翟后從王祭祀所乘厭翟后從王賔饗諸侯所乘安車無蔽后朝見於王所乘謂去飾也詩國風碩人曰翟蔽以朝謂諸侯夫人始來乘翟蔽之車以朝見於君盛之也此翟蔽蓋厭翟也然則王后始來乘重翟乎○重直龍反緫作動反厭於涉反繢戶對反鷖烏兮反又烏計反乘繩證反下同或如字䌆戚云檢字林蒼雅及說文皆無此字衆家亦不見有音者李音兵廢反著直略反鑣表驕反幨昌廉反潼音同輨音管一胡瞎反蔽音弗一必世反去飾起呂反下去戈去毛同</hi>翟車貝面組緫有握<lb/>
<hi>翟車不重不厭以翟飾車之側爾貝面具飾勒之當面也有握則此無蓋矣如今軿車是<pb n="50a"/>也后所乘以出桑○握音屋又烏學反軿薄經反</hi>輦車組輓有翣羽<lb/>
蓋<hi>輦車不言飾后居宮中從容所乘但漆之而巳爲輇輪人輓之以行有翣所以禦風塵以羽作小蓋爲翳日也故書翣爲䭷杜子春云當爲翣書亦或爲○組音祖輓音晚翣所甲反從七容反輇市專反翳烏帝反䭷竝音獵䭷或音毛</hi>王之喪車<lb/>
五乘木車蒲蔽犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>尾櫜䟽飾小服皆䟽<hi>木車不漆者鄭司農云蒲蔽謂蠃蘭車以蒲爲蔽天子喪服之車漢儀亦然犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>以犬皮爲覆笭故書䟽爲揟杜子春讀揟爲沙玄謂蔽車旁禦風塵者犬白犬皮旣以皮爲覆笭又以其尾爲戈㦸之弢麤布飾二物之側爲之縁若攝服云服讀爲菔小菔刀劒短兵之衣此<pb n="50b"/>始遭喪所乘爲君之道尙微備姦臣也書曰以虎賁百人逆子釗亦爲備焉○乘繩證反
                        <graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>莫歷反櫜音羔又姑道反蠃魯火反又音果笭力丁反又音冷揟思如反弢吐刀反縁恱絹反菔音服賁音奔釗古堯反又音昭</hi>素車棼蔽犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>素飾小<lb/>
服皆素<hi>素車以白土堊車也棼讀爲薠薠麻以爲蔽其<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>服以素繒爲縁此卒哭所乘爲君之道益著在車可以去戈㦸○棼音蕡堊烏路反又烏洛反薠音蕡</hi>薻車<lb/>
薻蔽鹿淺<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>革飾<hi>故書藻作<graphic n="KR2072" url="https://raw.githubusercontent.com/kanripo/KR-Gaiji/master/images/KR2072.png" mimeType="image/png"/>杜子春<graphic n="KR2072" url="https://raw.githubusercontent.com/kanripo/KR-Gaiji/master/images/KR2072.png" mimeType="image/png"/>讀爲華藻之藻直謂華藻也玄謂薻水草蒼色以蒼土堊車以蒼繒爲蔽也鹿淺<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>以鹿夏皮爲覆笭又以所治去毛者縁之此旣練所乘○<graphic n="KR2072" url="https://raw.githubusercontent.com/kanripo/KR-Gaiji/master/images/KR2072.png" mimeType="image/png"/>音緫又音藻又倉會反</hi>駹車雚蔽然<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>髤<lb/>
<pb n="51a"/>
飾<hi>故書駹作龍髤爲杜子春云龍讀爲駹讀爲桼垸之桼直謂髤桼也玄謂駹車邊側有桼飾也雚細葦席也以爲蔽者漆則成籓即吉也然果然也髤赤多黑少之色韋也此大祥所乘○雚音丸髤香求反音次桼音七垸胡翫反</hi>漆車藩蔽豻<lb/>
<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>雀飾<hi>漆車黑車也藩今時小車藩桼席以爲之豻胡犬雀黑多赤少之色韋也此禫所乘○豻五旦反禫直感反</hi>服車五乘孤乘夏篆卿乘<lb/>
夏縵大夫乘墨車士乘棧車庶人乘役車<hi>服車服事者之車故書夏篆爲夏縁鄭司農云夏赤也縁縁色或曰夏篆篆讀爲圭瑑之瑑夏篆轂有約也玄謂夏篆五采畫轂約也夏縵亦五采畫無瑑爾墨車不畫也棧車不革輓<pb n="51b"/>而漆之役車方箱可載在器以共役○篆直轉反縵莫干反棧才産反又仕板反約如字又於貌反</hi>凡良車散車不在等者其用無常<hi>給遊燕及恩惠之賜不在等者謂若今輜車後戶之屬作之有功有沽〇散素旱反輜側其反沽音古</hi>凡車之出入歲終則會之<hi>計其完敗多少</hi>凡賜闕<lb/>
之<hi>完敗不計</hi>毀折入齎于職幣<hi>計所傷敗入其直杜子春云齎讀爲資資謂財也乘官車毀折者入財以償繕治之直○齎音咨償時讓反</hi>大喪飾<lb/>
遣車遂廞之行之<hi>廞興也謂陳駕之行之使人以次舉之以如墓也遣車一曰鸞車○遣弃戰反</hi>及葬執蓋從車持旌<hi>從車隨柩路持蓋與<pb n="52a"/>旌者王平生時車建旌雨則有蓋今蜃車無蓋執而隨之象生時有也所執者銘旌○從才用反</hi>及墓嘑啓關陳車<hi>關墓門也車貳車也士喪禮下篇曰車至道左北面立東上</hi>小喪共匶路與其飾<hi>柩路載柩車也飾棺飾也</hi>
歲時更續共其弊車<hi>故書更續爲受讀杜子春云受當爲更讀當爲續更續更受新共其弊車歸其故弊車也玄謂俱受新耳更易其舊續續其不任用共其弊車巾車旣更續之取其弊車共於車人材或有中用之○弊婢世反任音壬</hi>大祭<lb/>
祀鳴鈴以應雞人<hi>雞人主呼旦鳴鈴以和之聲且警衆必使鳴鈴者車有和鸞相應和之象故書鈴或作軨杜子春云當爲鈴○和胡卧反下同警音景軨音零<pb n="52b"/>又音領</hi>
典路掌王及后之五路辨其名物與其用說<lb/>
<hi>用謂將有朝祀之事而駕之鄭司農云說謂舍車也春秋傳曰雞鳴而駕日中而說用謂所宜用○說書銳反注及下同</hi>若有大祭祀則出路贊駕說<lb/>
<hi>出路王當乘之贊駕說贊僕與趣馬也○趣倉口反</hi>大喪大賔客亦如<lb/>
之<hi>亦出路當陳之鄭司農說以書顧命曰成王崩康王旣陳先王寶器又曰大路在賔階面贅路在阼階面先路在左塾之前次路在右塾之前漢朝上計律陳屬車於庭故曰大喪大賔客亦如之○贅章銳反屬音燭</hi>凡會同軍旅弔于四方<lb/>
<pb n="53a"/>
以路從<hi>王出於事無常王乘一路典路以其餘路從行亦以華國○從才用反</hi>
車僕掌戎路之萃廣車之萃闕車之萃苹車<lb/>
之萃輕車之萃<hi>萃猶副也此五者皆兵車所謂五戎也戎路王在軍所乘也廣車橫陳之車也闕車所用補闕之車也苹猶屏也所用對敵自蔽隱之車也輕車所用馳敵致師之車也春秋傳曰公喪戎路又曰其君之戎分爲二廣則諸侯戎路廣車也又曰帥斿闕四十乘孫子八陳有苹車之陳又曰馳車千乘五者之制及萃數未盡聞也書曰武王戎車三百兩故書苹作平杜子春云苹車當爲軿車其字當爲萃書亦或爲萃○萃七內反下同廣古曠反苹薄經反又薄田反輕遣政反陳直刃反屏并領反又薄經<pb n="53b"/>反軿薄經反</hi>凡師共革車各以其萃<hi>五戎者共其一以爲王優尊者所乘也而萃各從其元焉</hi>會同亦如之<hi>巡守及兵車之會則王乘戎路乘車之會王雖乘金路猶共以從不失備也</hi>大喪廞革車<hi>言興革車則遣車不徒戎路廣闕苹輕皆有焉</hi>大射共三乏<hi>鄭司農云乏讀爲匱乏之乏</hi>
司常掌九旗之物名各有屬以待國事日月<lb/>
爲常交龍爲旂通帛爲旜雜帛爲物熊虎爲<lb/>
旗鳥隼爲旟龜蛇爲旐全羽爲旞析羽爲旌<lb/>
<hi>物名者所畫異物則異名也屬謂徽識也大傳謂之徽號今城門僕射所被及亭長著絳<pb n="54a"/>衣皆其舊象通帛謂大赤從周正色無飾雜帛者以帛素飾其側白殷之正色全羽析羽皆五采繫之於旞旌之上所謂注旄於干首也凡九旗之帛皆用絳○旜之然反隼息允反旟音餘旐音兆旞音遂識式志反又音志又昌志反</hi>及國之大閱贊<lb/>
司馬頒旗物王建大常諸侯建旂孤卿建旜<lb/>
大夫士建物師都建旗州里建旟縣鄙建旐<lb/>
道車載旞斿車載旌<hi>仲冬敎大閱司馬主其禮自王以下治民者旗畫成物之象王畫日月象天明也諸侯畫交龍一象其升朝一象其下復也孤卿不畫言奉王之政敎而巳大夫士雜帛言以先王正道佐職也師都六郷六遂大夫也謂之師都<pb n="54b"/>都民所聚也畫熊虎者郷遂出軍賦象其守猛莫敢犯也州里縣鄙郷遂之官互約言之鳥隼象其勇捷也龜蛇象其扞難辟害也道車象路也王以朝夕燕出入斿車木路也王以田以鄙全羽析羽五色象其文德也大閱王乘戎路建大常焉玉路金路不出○閱音恱難乃旦反辟音避</hi>皆畫其象焉官府各象其事州里<lb/>
各象其名家各象其號<hi>事名號者徽識所以題别衆臣樹之於位朝各就焉覲禮曰公侯伯子男皆就其旂而立此其類也或謂之事或謂之名或謂之號異外內也三者旌旗之細也士喪禮曰爲銘各以其物亡則以緇長半幅赬末長終幅廣三寸書名於末此蓋其制也徽識之書則云某某之事某某之名某某之號今大閱禮象<pb n="55a"/>而爲之兵凶事若有死事者亦當以相别也杜子春云畫當爲書玄謂畫畫雲氣也異於在國軍事之飾○亡音無</hi>凡祭祀各建其旗<hi>王祭祀之車則玉路</hi>會<lb/>
同賔客亦如之置旌門<hi>賔客朝覲宗遇王乘金路巡守兵車之會王乘戎路皆建其大常掌舍職曰爲帷宮設旌門</hi>大喪共銘旌<hi>銘旌王則大常也士喪禮曰爲銘各以其物</hi>建廞車之旌及葬亦如之<lb/>
<hi>葬云建之則行廞車解說之○說吐活反</hi>凡軍事建旌旗及致民<lb/>
置旗弊之<hi>始置旗以致民民至仆之誅後至者○弊婢世反又薄計反仆薄北反一音赴</hi>甸亦如之凡射共獲旌<hi>獲旌獲者所持旌○甸音田獲<pb n="55b"/>如字一胡霸反</hi>歲時共更旌<hi>取舊子新</hi>
都宗人掌都祭祀之禮凡都祭祀致福于國<lb/>
<hi>都或有山川及因國無主九皇六十四民之祀王子弟則立其祖王之廟其祭祀王皆賜禽焉主其禮者警戒之糾其戒具其來致福則帥而以造祭僕</hi>正都禮與其<lb/>
服<hi>禁督其違失者服謂衣服及宮室車旗</hi>若有寇戎之事則保<lb/>
羣神之壝<hi>守山川丘陵墳衍之壇域○壝唯癸反又欲鬼反</hi>國有大<lb/>
故則令禱祠旣祭反命于國<hi>令令都之有司也祭謂報塞也反命還白王○禱丁老反一丁報反塞西代反</hi>
<pb n="56a"/>
家宗人掌家祭祀之禮凡祭祀致福<hi>大夫采地之所祀與都同若先王之子孫亦有祖廟</hi>國有大故則令禱祠反命<lb/>
祭亦如之<hi>以王命令禱祠歸白王於獲福又以王命令祭之還又反命</hi>掌<lb/>
家禮與其衣服宮室車旗之禁令<hi>掌亦正也不言寇戎保羣神之壝則都家自保之都宗人所保者謂王所祀明矣</hi>
凡以神仕者掌三辰之灋以猶鬼神示之居<lb/>
辨其名物<hi>猶圖也居謂坐也天者羣神之精日月星辰其著位也以此圖天神人鬼地祇之坐者謂布祭衆寡與其居句孝經說郊祀之禮曰燔燎掃地祭牲繭栗或象<pb n="56b"/>天酒旗坐星廚倉具黍稷布席極敬心也言郊之布席象五帝坐禮祭宗廟序昭穆亦又有似虚危則祭天圜丘象北極祭地方澤象后妃及社稷之席皆有明法焉國語曰古者民之精爽不攜貳者而又能齊肅中正其知能上下比義其聖能光逺宣朗其明能光照之其聦能聽徹之如是則神明降之在男曰覡在女曰巫是之使制神之處位次主而爲之牲器時服巫旣知神如此又能居以天法是以聖人用之今之巫祝旣闇其義何明之見何法之行正神不降或於淫厲苟貪貨食遂誣人神令此道滅痛矣○居句紀慮反下紀具反繭工典反齊側皆反知音智覡胡歷反又胡隔反</hi>以冬日至致天<lb/>
神人鬼以夏日至致地示物鬽以禬國之凶<lb/>
<pb n="57a"/>
荒民之札喪<hi>天人陽也地物隂也陽氣升而祭鬼神隂氣升而祭地祇物鬽所以順其爲人與物也致人鬼於祖廟致物鬽於墠壇蓋用祭天地之明日百物之神曰鬽春秋傳曰螭鬽魍魎杜子春云禬除也玄謂此禬讀如潰癕之潰○鬽眉秘反禬胡對反又戶外反札側八反又音截墠音善螭勑知反</hi>
周禮卷第六<lb/>
<pb n="57b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周禮卷第一<lb/>
天官冢宰第一　鄭氏註<lb/>
惟王建國<hi>建立也周公居攝而作六典之職謂之周禮營邑於土中七年致政成王以此禮授之使居雒邑治天下司徒職曰日至之景尺有五寸謂之地中天地之所合也四時之所交也風雨之所會也隂陽之所和也然則百物阜安乃建王國焉〇雒音洛本作洛景京領反下皆同</hi>辨方正位<hi>辨別也鄭司農云別四方正君臣之位君南面臣北面之屬玄謂考工匠人建國水地以縣置𣙗以縣視以景爲規識日岀之景與日入之景晝參諸日中之景夜考之極星以正朝夕是別四方召誥曰越三日戊申<pb n="1b"/>太保朝至于雒卜宅厥旣得卜則經營越三日庚戌太保乃以庶殷攻位於雒汭越五日甲寅位成正位謂此定宮廟〇辨方免反又平勉反别彼列反縣音玄𣙗魚列反竝下同</hi>
體國經野<hi>體猶分也經謂爲之里數鄭司農云營國方九里國中九經九緯左祖右社面朝後市野則九夫爲井四井爲邑之屬是也〇朝直遥反</hi>設官分職<lb/>
<hi>鄭司農云置冢宰司徒宗伯司馬司宼司空各有所職而百事舉</hi>以爲民極<lb/>
<hi>極中也令天下之人各得其中不失其所〇令力呈反</hi>乃立天官冢宰<lb/>
使帥其屬而掌邦治以佐王均邦國<hi>掌主也邦治王所以治邦國也佐猶助也鄭司農云邦治謂揔六官之職也故大宰職曰掌建邦之六典<pb n="2a"/>以佐王治邦國六官皆揔屬於冢宰故論語曰君薨百官揔已以聽於冢宰言冢宰於百官無所不主爾雅曰冢大也冢宰大宰也〇治直吏反注邦治下治官皆同後皆不音大宰音泰後放此</hi>治官之屬大宰卿一人小宰中大夫<lb/>
二人宰夫下大夫四人上士八人中士十有<lb/>
六人旅下士三十有二人<hi>變冢言大進退異名也百官揔焉則謂之冢列職於王則稱大冢大之上也山頂曰冢旅衆也下士治衆事者自大宰至旅下士轉相副貳皆王臣也王之卿六命其大夫四命士以三命而下爲差</hi>府六人<lb/>
史十有二人<hi>府治藏史掌書者凡府史皆其官長所自辟除〇藏才浪反下<pb n="2b"/>同長丁丈反下皆同辟必亦反</hi>胥十有二人徒百有二十人<lb/>
<hi>此民給徭役者若今衞士矣胥讀如諝謂其有才知爲什長〇胥思敘反又思餘反下皆同徭音遥</hi>
宮正上士二人中士四人下士八人府二人<lb/>
史四人胥四人徒四十人<hi>正長也宮正主宮中官之長</hi>
宮伯中士二人下士四人府一人史二人胥<lb/>
二人徒二十人<hi>伯長也</hi>
膳夫上士二人中士四人下士八人府二人<lb/>
<pb n="3a"/>
史四人胥十有二人徒百有二十人<hi>膳之言善也今時美物曰珍膳膳夫食官之長也鄭司農以詩說之曰仲允膳夫</hi>
庖人中士四人下士八人府二人史四人賈<lb/>
八人胥四人徒四十人<hi>苞之言苞也裹肉曰苞苴賈主市買知物賈〇庖扶交反賈音古又音嫁下放此苴子餘反物賈音嫁</hi>
內饔中士四人下士八人府二人史四人胥<lb/>
十人徒百人<hi>饔割亨煎和之稱內饔所主抂內〇饔於容反亨普庚反稱尺正反</hi>
<pb n="3b"/>
外饔中士四人下士八人府二人史四人胥<lb/>
十人徒百人<hi>外饔所主在外</hi>
亨人下士四人府一人史二人胥五人徒五<lb/>
十人<hi>主爲外內饔煑肉者○亨普庚反爲于僞反</hi>
甸師下士二人府一人史二人胥三十人徒<lb/>
三百人<hi>郊外曰甸師猶長也甸師主共野物官之長○甸田遍反共音恭下皆同</hi>
獸人中士四人下士八人府二人史四人胥<lb/>
四人徒四十人<lb/>
<pb n="4a"/>
䱷人中士二人下士四人府二人史四人胥<lb/>
三十人徒三百人<hi>○䱷音魚本又作魚亦作䰻同又音御</hi>
鼈人下士四人府二人史二人徒十有六人<lb/>
腊人下士四人府二人史二人徒二十人<hi>腊之言夕也〇腊音昔</hi>
醫師上士二人下士四人府二人史二人徒<lb/>
二十人<hi>醫師衆醫之長</hi>
食醫中士二人<hi>食有和齊藥之類○和胡卧反齊才計反</hi>
<pb n="4b"/>
疾醫中士八人<lb/>
瘍醫下士八人<hi>瘍創癕也○瘍音羊創初良反</hi>
獸醫下士四人<hi>獸牛馬之屬</hi>
酒正中士四人下士八人府二人史八人胥<lb/>
八人徒八十人<hi>酒正酒官之長</hi>
酒人奄十人女酒三十人奚三百人<hi>奄精氣閉藏者今謂之宦人月令仲冬其器閎以奄女酒女奴曉酒者古者從坐男女没入縣官爲奴其少才知以爲奚今之侍史官婢或曰奚宦女○奄於檢反</hi>
<pb n="5a"/>
漿人奄五人女漿十有五人奚百有五十人<lb/>
<hi>女漿女奴曉漿者</hi>
凌人下士二人府二人史二人胥八人徒八<lb/>
十人<hi>凌冰室也詩云二之日鑿冰沖沖三之日納于凌隂〇凌力證反或力升反</hi>
籩人奄一人女籩十人奚二十人<hi>竹曰籩女籩女奴之曉籩者</hi>
醢人奄一人女醢二十人奚四十人<hi>醢豆實也不謂之豆此主醢豆不盡于醢也女醢女奴曉醢者〇醢呼在反盡津忍反</hi>
<pb n="5b"/>
醯人奄二人女醯二十人奚四十人<hi>女醯女奴曉醯者〇醯呼西反</hi>
鹽人奄二人女鹽二十人奚四十人<hi>女鹽女奴曉鹽</hi>
幂人奄一人女幂十人奚二十人<hi>以巾覆物曰幂女幂女奴曉幂者〇幂莫歷反</hi>
宮人中士四人下士八人府二人史四人胥<lb/>
八人徒八十人<lb/>
掌舍下士四人府二人史四人徒四十人<hi>舍行<pb n="6a"/>所解止之處○解佳賣反</hi>
幕人下士一人府二人史二人徒四十人<hi>幕帷覆上者</hi>
掌次下士四人府四人史二人徒八十人<hi>次自脩正之處</hi>
大府下大夫二人上士四人下士八人府四<lb/>
人史八人賈十有六人胥八人徒八十人<hi>大府爲王治藏之長若今司農矣</hi>
<pb n="6b"/>
玉府上士二人中士四人府二人史二人工<lb/>
八人賈八人胥四人徒四十有八人<hi>工能攻玉者</hi>
內府中士二人府一人史二人徒十人<hi>內府主良貨賄藏在內者</hi>
外府中士二人府一人史二人徒十人<hi>外府主泉藏在外者</hi>
司會中大夫二人下大夫四人上士八人中<lb/>
士十有六人府四人史八人胥五人徒五十<lb/>
<pb n="7a"/>
人<hi>會大計也司會主天下之大計計官之長若今尙書○會古外反注同尙音常</hi>
司書上士二人中士四人府二人史四人徒<lb/>
八人<hi>司書主計會之簿書</hi>
職內上士二人中士四人府四人史四人徒<lb/>
二十人<hi>職內主入也若今之泉所入謂之少內○少詩照反</hi>
職歲上士四人中士八人府四人史八人徒<lb/>
二十人<hi>主歲計以歲斷〇斷丁亂反</hi>
職幣上士二人中士四人府二人史四人賈<lb/>
<pb n="7b"/>
四人胥二人徒二十人<lb/>
司裘中士二人下士四人府二人史四人徒<lb/>
四十人<lb/>
掌皮下士四人府二人史四人徒四十人<lb/>
內宰下大夫二人上士四人中士八人府四<lb/>
人史八人胥八人徒八十人<hi>內宰宮中官之長</hi>
內小臣奄上士四人史二人徒八人<hi>奄稱士異其賢</hi>
閽人王宮毎門四人囿游亦如之<hi>閽人司昏晨以啓閉<pb n="8a"/>者刑人墨者使守門囿御苑也游離宮也</hi>
寺人王之正內五人<hi>寺之言侍也詩云寺人孟子正內路寢</hi>
內豎倍寺人之數<hi>豎未冠者之官名</hi>
九嬪<hi>嬪婦也昏義曰古者天子后立六宮三夫人九嬪二十七世婦八十一御妻以聽天下之內治以明章婦順故天下內和而家理也不列夫人于此官者夫人之於后猶三公之於王坐而論婦禮無官職○嬪符眞反</hi>
世婦<hi>不言數者君子不苟於色有婦德者充之無則闕</hi>
女御<hi>昏義所謂御妻御猶進也侍也</hi>
<pb n="8b"/>
女祝四人奚八人<hi>女祝女奴曉祝事者</hi>
女史八人奚十有六人<hi>女史女奴曉書者</hi>
典婦功中士二人下士四人府二人史四人<lb/>
工四人賈四人徒二十人<hi>典主也典婦功者主婦人絲枲功官之長</hi>
典絲下士二人府二人史二人賈四人徒十<lb/>
有二人<lb/>
典枲下士二人府二人史二人徒二十人<hi>〇枲<pb n="9a"/>絲里反</hi>
內司服奄一人女御二人奚八人<hi>內司服主宮中裁縫官之長有女御者以衣服進或當於王廣其禮使無色過○縫奉容反又扶用反</hi>
縫人奄二人女御八人女工八十人奚三十<lb/>
人<hi>女工女奴曉裁縫者〇縫扶用反</hi>
染人下士二人府二人史二人徒二十人<hi>○染如豔反又而險反</hi>
追師下士二人府一人史二人工二人徒四<lb/>
<pb n="9b"/>
人<hi>追治玉石之名〇追丁回反</hi>
屨人下士二人府一人史一人工八人徒四<lb/>
人<lb/>
夏采下士四人史一人徒四人<hi>夏采夏翟羽色禹貢徐州貢夏翟之羽有虞氏以爲緌後世或無故染鳥羽象而用之謂之夏采〇夏戶雅反注同翟雉名采如字翟音狄緌如誰反</hi>
大宰之職掌建邦之六典以佐王治邦國一<lb/>
曰治典以經邦國以治官府以紀萬民二曰<lb/>
<pb n="10a"/>
敎典以安邦國以敎官府以擾萬民三曰禮<lb/>
典以和邦國以統百官以諧萬民四曰政典<lb/>
以平邦國以正百官以均萬民五曰刑典以<lb/>
詰邦國以刑百官以糾萬民六曰事典以富<lb/>
邦國以任百官以生萬民<hi>大曰邦小曰國邦之所居亦曰國典常也經也法也王謂之禮經常所秉以治天下也邦國官府謂之禮法常所守以爲法式也常者其上下通名擾猶馴也統猶合也詰猶禁也書曰度作詳刑以詰四方任猶倳也生猶養也鄭司農云治典冢宰之職故立其官曰使帥其屬而掌邦治以佐王均邦國敎<pb n="10b"/>典司徒之職故立其官曰使帥其屬而掌邦敎以佐王安擾邦國禮典宗伯之職故立其官曰使帥其屬而掌邦禮以佐王和邦國政典司馬之職故立其官曰使帥其屬而掌邦政以佐王平邦國刑典司宼之職故立其官曰使帥其屬而掌邦禁以佐王刑邦國此三時皆有官唯冬無官又無司空以三隅反之則事典司空之職也司空之篇亡小宰職曰六曰冬官其屬六十掌邦事○擾而小反諧戶皆反詰起一反馴似倫反度待洛反倳側吏反下同</hi>以八灋治官府一曰官屬以舉邦治二<lb/>
曰官職以辨邦治三曰官聮以會官治四曰<lb/>
官常以聽官治五曰官成以經邦治六曰官<lb/>
<pb n="11a"/>
灋以正邦治七曰官刑以糾邦治八曰官計<lb/>
以弊邦治<hi>百官所居曰府弊斷也鄭司農云官屬謂六官其屬各六十若今博士大史大宰大祝大樂屬大常也小宰職曰以官府之六屬舉邦治一曰天官其屬六十是也官職謂六官之職小宰職曰以官府之六職辨邦治一曰治職二曰敎職三曰禮職四曰政職五曰刑職六曰事職官聮謂國有大事一官不能獨共則六官共舉之聮讀爲連古書連作聮聮謂連事通職相佐助也小宰職曰以官府之六聮合邦治一曰祭祀之聮事二曰賔客之聮事三曰喪荒之聮事四曰軍旅之聮事五曰田役之聮事六曰斂弛之聮事官常謂各自領其官之常職非連事通職所共也官成謂官府之成事品式也小<pb n="11b"/>宰職曰以官府之八成經邦治一曰聽政役以比居二曰聽師田以簡稽三曰聽閭里以版圖四曰聽稱責以傅别五曰聽禄位以禮命六曰聽取予以書契七曰聽賣買以質劑八曰聽岀入以要會官法謂職所主之法度官職主祭祀朝覲會同賔客者則皆自有其法度小宰職曰以法掌祭祀朝覲會同賔客之戒具官刑謂司刑所掌墨辠劓辠宮辠刖辠殺辠也官計謂三年則大計羣吏之治而誅賞之玄謂官刑司宼之職五刑其四曰官刑上能糾職官計謂小宰之六計所以斷羣吏之治○灋古法字聮音連弊必世反又蒲計反斷丁亂反下同弛尸氏反比毗志反稽古奚反傅音附别彼列反劑子隨反要於妙反後不音者放此朝直遥反凡言朝覲皆同辠古罪字劓魚冀反刖音月</hi>以八則<lb/>
<pb n="12a"/>
治都鄙一曰祭祀以馭其神二曰灋則以馭<lb/>
其官三曰廢置以馭其吏四曰禄位以馭其<lb/>
士五曰賦貢以馭其用六曰禮俗以馭其民<lb/>
七曰刑賞以馭其威八曰田役以馭其衆<hi>都之所居曰鄙則亦法也典法則所用異異其名也都鄙公卿大夫之采邑王子弟所食邑周召毛聃畢原之屬在畿內者祭祀其先君社稷五祀法則其官之制度廢猶退也退其不能者舉賢而置之禄若今月奉也位爵次也賦口率出泉也貢功也九職之功所稅也禮俗昏姻喪紀舊所行也鄭司農云士謂學士○馭魚慮反采音菜聃乃甘反奉符用反率<pb n="12b"/>音類又音律</hi>以八柄詔王馭羣臣一曰爵以馭其<lb/>
貴二曰禄以馭其富三曰予以馭其幸四曰<lb/>
置以馭其行五曰生以馭其福六曰奪以馭<lb/>
其貧七曰廢以馭其罪八曰誅以馭其過<hi>柄所秉執以起事者也詔吿也助也爵謂公侯伯子男卿大夫士也詩云誨爾序爵言敎王以賢否之第次也班禄所以富臣下書曰凡厥正人旣富方穀幸謂言行偶合於善則有以賜予之以勸後也生猶養也賢臣之老者王有以養之成王封伯禽於魯曰生以養周公死以爲周公後是也五福一曰壽奪謂臣有大罪沒入家財者六極四曰貧廢猶放也舜<pb n="13a"/>殛鯀于羽山是也誅責讓也曲禮曰齒路馬有誅凡言馭者所以敺之內之於善○行下孟反殛紀力反鯀古本反敺起俱反</hi>以八統詔王馭萬民一曰<lb/>
親親二曰敬故三曰進賢四曰使能五曰保<lb/>
庸六曰尊貴七曰達吏八曰禮賔<hi>統所以合牽以等物也親親若堯親九族也敬故不慢舊也晏平仲久而敬之賢有善行也能多才藝者保庸安有功者尊貴尊天下之貴者孟子曰天下之達尊者三曰爵也德也齒也祭義曰先王之所以治天下者五貴有德貴貴貴老敬長慈幼達吏察舉勤勞之小吏也禮賔賔客諸侯所以示民親仁善鄰</hi>以九職任萬民一曰三農生九<lb/>
<pb n="13b"/>
穀二曰園圃毓草木三曰虞衡作山澤之材<lb/>
四曰藪牧養蕃鳥獸五曰百工飭化八材六<lb/>
曰商賈阜通貨賄七曰嬪婦化治絲枲八曰<lb/>
臣妾聚斂䟽材九曰閒民無常職轉移執事<lb/>
<hi>任猶倳也鄭司農云三農平地山澤也九穀黍稷秫稻麻大小豆大小麥入材珠曰切象曰瑳玉曰琢石曰磨木曰刻金曰鏤革曰剥羽曰析閒民謂無事業者轉移爲人執事若今傭賃也玄謂三農原隰及平地九穀無秫大麥而有梁苽樹果蓏曰圃園其樊也虞衡掌山澤之官主山澤之民者澤無水曰藪牧牧田在逺郊皆畜牧之地行曰商處曰賈阜<pb n="14a"/>盛也金玉曰貨布帛曰賄嬪婦人之美稱也堯典曰釐降二女嬪于虞臣妾男女貧賤之稱晉惠公卜懷公之生曰將生一男一女男爲人臣女爲人妾生而名其男曰圉女曰妾及懷公質於秦妾爲宦女焉䟽材百草根實可食者䟽不熟曰饉○圃布古反毓古育字蕃扶元反飭音勑賈音古閒音閑秫音述瑳七何反琢陟角反鏤婁豆反爲人于僞反傭音容賃女鴆反苽音孤彫胡也蓏力果反畜許又反又許六反稱尺證反下同圉魚呂反養馬曰圉質諸二反䟽不色居反菜也饉其靳反</hi>以九賦斂財賄一<lb/>
曰邦中之賦二曰四郊之賦三曰邦甸之賦<lb/>
四曰家削之賦五曰邦縣之賦六曰邦都之<lb/>
<pb n="14b"/>
賦七曰關市之賦八曰山澤之賦九曰幣餘<lb/>
之賦<hi>財泉穀也鄭司農云邦中之賦二十而稅一各有差也幣餘百二之餘玄謂賦口率岀泉也今之筭泉民或謂之賦此其舊名與郷大夫以歲時登其夫家之衆寡辨其可任者國中自七尺以及六十野自六尺以及六十有五皆征之遂師之職亦云以徵其財征皆謂此賦也邦中在城郭者四郊去國百里邦甸二百里家削三百里邦縣四百里邦都五百里此平民也關市山澤謂占會百物幣餘謂占賣國中之斥幣皆末作當增賦者若今賈人倍筭矣自邦中以至幣餘各入其所有穀物以當賦泉之數毎處爲一書所待異也〇削所敎反幣婢世反又必世反名與音餘郷大夫劉音香處昌慮反後可以意<pb n="15a"/>求</hi>以九式均節財用一曰祭祀之式二曰賔<lb/>
客之式三曰喪荒之式四曰羞服之式五曰<lb/>
工事之式六曰幣帛之式七曰芻秣之式八<lb/>
曰匪頒之式九曰好用之式<hi>式謂用財之節度荒凶年也羞飲食之物也工作器物者幣帛所以贈勞賔客者芻秣養牛馬禾穀也鄭司農云匪分也頒讀爲班布之班謂班賜也玄謂王所分賜羣臣也好用燕好所賜予○喪如字芻初倶反頒音班好呼報反勞力報反</hi>以九貢致邦國之用一曰祀<lb/>
貢二曰嬪貢三曰器貢四曰幣貢五曰材貢<lb/>
<pb n="15b"/>
六曰貨貢七曰服貢八曰斿貢九曰物貢<hi>嬪故書作賔鄭司農云祀貢犧牲包茅之屬賔貢皮帛之屬器貢宗廟之器幣貢繡帛材貢木材也貨貢珠貝自然之物也服貢祭服斿貢羽毛物貢九州之外各以其所貴爲摰肅愼氏貢楛矢之屬是也玄謂嬪貢絲枲器貢銀鐵石磬丹漆也幣貢玉馬皮帛也材貢櫄幹栝柏篠簜也貨貢金玉龜貝也服貢絺紵也斿讀如囿游之游斿貢燕好珠璣琅玕也物貢雜物魚鹽橘柚○嬪音頻又音賔斿音由摯音至楛音戸櫄勑倫反榦古旦反栝古活反篠西了反簜大黨反</hi>以九兩繫邦國之民一曰牧以<lb/>
地得民二曰長以貴得民三曰師以賢得民<lb/>
<pb n="16a"/>
四曰儒以道得民五曰宗以族得民六曰主<lb/>
以利得民七曰吏以治得民八曰友以任得<lb/>
民九曰藪以富得民<hi>兩猶耦也所以協耦萬民繫聮綴也牧州長也九州各有封域以居民也長諸侯也一邦之貴民所仰也師諸侯師氏有德行以敎民者儒諸侯保氏有六藝以敎民者宗繼別爲大宗收族者鄭司農云主謂公卿大夫世世食采不絕民稅薄利之玄謂利讀如上思利民之利謂以政敎利之吏小吏在郷邑者友謂同井相合耦耡作者孟子曰郷田同井出入相友守望相助疾病相扶持則百姓親睦藪亦有虞掌其政令爲之厲禁使其地之民守其材物以時入于王府頒其餘於萬民富謂<pb n="16b"/>藪中材物〇繫音計耡音助</hi>正月之吉始和布治于邦國<lb/>
都鄙乃縣治象之灋于象魏使萬民觀治象<lb/>
挾日而斂之<hi>正月周之正月吉謂朔日大宰以正月朔日布王治之事於天下至正歲又書而縣于象魏振木鐸以徇之使萬民觀焉小宰亦帥其屬而往皆所以重治法新王事也凡治有故言始和者若改造云爾鄭司農云象魏闕也故魯災季桓子御公立于象魏之外命藏象魏曰舊章不可忘從甲至甲謂之挾日凡十日○縣音玄挾子協反</hi>乃施典于邦國而建其牧立其監設其參<lb/>
傅其伍陳其殷置其輔<hi>乃者更申敕之以侯伯有功德者加命作<pb n="17a"/>州長謂之牧所謂八命作牧者監謂公侯伯子男各監一國書曰王啓監厥亂爲民參謂卿三人伍謂夫夫五人鄭司農云殷治律輔爲民之平也玄謂殷衆也謂衆士也王制諸侯上士二十七人其中士下士各居其上之三分輔府史庶人在官者〇參七南反傅音附監古衘反爲于僞反</hi>乃施則于都鄙而建其長立其<lb/>
兩設其伍陳其殷置其輔<hi>長謂公卿大夫王子弟食采邑者兩謂兩卿不言三卿者不足于諸侯鄭司農云兩謂兩丞</hi>乃施灋于官府<lb/>
而建其正立其貳設其攷陳其殷置其輔<hi>正謂冢宰司徒宗伯司馬司宼司空也貳謂小宰小司徒小宗伯小司馬小司宼小司空也考<pb n="17b"/>成也佐成事者謂宰夫卿師肆師軍司馬士師也司空亡未聞其考</hi>凡治以典<lb/>
待邦國之治以則待都鄙之治以灋待官府<lb/>
之治以官成待萬民之治以禮待賔客之治<lb/>
<hi>成八成禮賔禮也</hi>祀五帝則掌百官之誓戒與其具<lb/>
脩<hi>祀五帝謂四郊及明堂誓戒要之以刑重失禮也明堂位所謂各揚其職百官廢職服大刑是其辭之略也具所當共脩掃除糞洒〇要一遥反糞弗運反洒色賣反</hi>前<lb/>
期十日帥執事而卜日遂戒<hi>前期前所諏之日也十日容散齊七日致齊三日執事宗伯大卜之屬旣卜又戒百官以始齊○諏子須反謀也散西但<pb n="18a"/>反齊側皆反下同</hi>及執事眡滌濯<hi>執事初爲祭事前祭日之夕滌濯謂漑祭器及甑甗之屬〇眡音視後皆同滌直歷反漑古愛反甗魚善反</hi>及納亨<lb/>
贊王牲事<hi>納亨納牲將吿殺謂郷祭之晨旣殺以授亨人凡大祭祀君親牽牲大夫贊之〇亨普庚反郷許亮反</hi>及祀之日贊玉幣爵之事<lb/>
<hi>日旦明也玉幣所以禮神玉與幣各如其方之色爵所以獻齊酒不用玉爵尙質也三者執以從王至而授之〇齊才計反</hi>祀大神示亦如之<hi>大神示謂天地○示音祇</hi>享先王亦如之贊玉凡玉爵<hi>玉几所以依神天子左右玉几宗廟獻用玉爵</hi>大朝覲會同贊玉幣玉獻玉几<lb/>
<pb n="18b"/>
玉爵<hi>助王受此四者時見曰會殷見曰同大會同或於春朝或於秋覲舉春秋則冬夏可知玉幣諸侯享幣也其合亦如小行人所合六幣云玉獻獻國珍異亦執玉以致之玉几王所依也立而設凡優尊者王爵王禮諸侯之酢爵王朝諸侯立依前南面其禮之於阼階上○見賢遍反下同酢音昨依於豈反</hi>大喪贊贈玉含玉<hi>助王爲之也贈玉旣窆所以送先王含玉死者口實天子以玉雜記曰舍者執璧將命曰寡君使某含則諸侯含以璧鄭司農云含玉璧琮○舍戶暗反後同窆彼驗反又補贈反</hi>作<lb/>
大事則戒于百官贊王命<hi>助王爲敎令春秋傳曰國之大事在祀與戎</hi>王眡治朝則贊聽治<hi>治朝在路門外羣臣治事之朝王視<pb n="19a"/>之則助王平斷</hi>眡四方之聽朝亦如之<hi>謂王巡守在外時〇守音狩</hi>凡邦之小治則冢宰聽之待四方之賔客<lb/>
之小治<hi>大事決於王小事冢宰專平</hi>歲終則令百官府各<lb/>
正其治受其會<hi>正正處也會大計也〇會古外反要會會計之會放此餘當以意求之</hi>聽其致事而詔王廢置<hi>平其事來至者之功狀而奏白王</hi>三歲則大計羣吏之治而誅賞之<hi>事久則聽之大無功不徒廢必罪之大有功不徒置必賞之鄭司農云三載考績</hi>
小宰之職掌建邦之宮刑以治王宮之政令<lb/>
<pb n="19b"/>
凡宮之糾禁<hi>杜子春云宮皆當爲官玄謂宮刑在王宮中者之刑建明布吿之糾猶割也察也若今御史中丞○宮刑鄭如字杜作官</hi>掌邦之六典八<lb/>
灋八則之貳以逆邦國都鄙官府之治<hi>逆迎受之鄭司農云貳副也</hi>執邦之九貢九賦九式之貳以均<lb/>
財節邦用以官府之六敘正羣吏一曰以敘<lb/>
正其位二曰以敘進其治三曰以敘作其事<lb/>
四曰以敘制其食五曰以敘受其會六曰以<lb/>
敘聽其情<hi>敘秩次也謂先尊後卑也治功狀也食禄之多少情爭訟之辭</hi>以<lb/>
<pb n="20a"/>
官府之六屬舉邦治一曰天官其屬六十掌<lb/>
邦治大事則從其長小事則專達二曰地官<lb/>
其屬六十掌邦敎大事則從其長小事則專<lb/>
達三曰春官其屬六十掌邦禮大事則從其<lb/>
長小事則專達四曰夏官其屬六十掌邦政<lb/>
大事則從其長小事則專達五曰秋官其屬<lb/>
六十掌邦刑大事則從其長小事則專達六<lb/>
曰冬官其屬六十掌邦事大事則從其長小<lb/>
<pb n="20b"/>
事則專達<hi>大事從其長若庖人內外饔與膳夫共王之食小事專達若宮人掌舍各爲一官六官之屬三百六十象天地四時日月星辰之度數天道備焉前此者成王作周官其志有述天授位之義故周公設官分職以法之</hi>以官府之六職<lb/>
辨邦治一曰治職以平邦國以均萬民以節<lb/>
財用二曰敎職以安邦國以寧萬民以懷賔<lb/>
客三曰禮職以和邦國以諧萬民以事鬼神<lb/>
四曰政職以服邦國以正萬民以聚百物五<lb/>
曰刑職以詰邦國以糾萬民以除盜賊六曰<lb/>
<pb n="21a"/>
事職以富邦國以養萬民以生百物<hi>懷亦安也賔客來共其委積所以安之聚百物者司馬主九畿職方制其貢各以其所有○委於僞反下賙委同積子賜反</hi>以官府之六聮合邦治一曰祭祀<lb/>
之聮事二曰賔客之聮事三曰喪荒之聮事<lb/>
四曰軍旅之聮事五曰田役之聮事六曰斂<lb/>
弛之聮事凡小事皆有聮<hi>鄭司農云大祭祀大宰贊玉幣司徒奉牛牲宗伯視滌濯涖玉鬯省牲鑊奉玉齍司馬羞魚牲奉馬牲司宼奉明水火大喪大宰贊贈玉含玉司徒帥六郷之衆庶屬其六紖宗伯爲上相司馬平士大夫司宼前王此<pb n="21b"/>所謂官聮杜子春弛讀爲施玄謂荒政弛力役及國中貴者賢者服公事者老者疾者皆舍不以力役之事奉牲者其司空奉豕與〇弛尸氏反劉本作施音弛涖音利鬯勑亮反齍音資屬其音燭紖音胤又音引相息亮反豕與音餘</hi>以官府之八成<lb/>
經邦治一曰聽政役以比居二曰聽師田以<lb/>
簡稽三曰聽閭里以版圖四曰聽稱責以傅<lb/>
別五曰聽禄位以禮命六曰聽取予以書契<lb/>
七曰聽賣買以質劑八曰聽出入以要會<hi>鄭司農云政謂軍政也役謂發兵起徒役也比居謂伍籍也比地爲伍因內政寄軍令以伍籍<pb n="22a"/>發軍起役者平而無遺脫也簡稽士卒兵器簿書簡猶閱也稽猶計也合也合計其士之卒伍閱其兵器爲之要簿也故遂人職曰稽其人民簡其兵器國語曰黃池之會呉陳其兵皆官師擁鐸拱稽版戶籍圖地圖也聽人訟地者以版圖決之司書職曰邦中之版土地之圖稱責謂貸予傅別謂劵書也聽訟責者以劵書決之傅傅著約束於文書別別爲兩兩家各得一也禮命謂九賜也書契符書也質劑謂市中平賈今時月平是也要會謂計最之簿書月計曰要歲計曰會故宰夫職曰歳終則令羣吏正歲會月終則令正月要傅別故書作傅辨鄭大夫讀爲符別杜子春讀爲傅別玄謂政謂賦也凡其字或作政或作正或作征以多言之宜從征如孟子交征利云傅別謂爲大手書於一札中字別之書<pb n="22b"/>契謂出予受入之凡要凡簿書之最目獄訟之要辭皆曰契春秋傳曰王叔氏不能舉其契質劑謂兩書一札同而別之長曰質短曰劑傅别質劑皆今之劵書也事異異其名耳禮命禮之九命之差等○政役音征又如字比毗志反傅音附別彼列反要會古外反凡要會會計之字皆放此著直略反賈音嫁月平音病</hi>以聽官府之六計<lb/>
弊羣吏之治一曰廉善二曰廉能三曰廉敬<lb/>
四曰廉正五曰廉灋六曰廉辨<hi>聽平治也平治官府之計有六事弊斷也旣斷以六事又以廉爲本善善其事有辭譽也能政令行也敬不解于位也正行無傾邪也法守法不失也辨辨然不疑惑也杜子春云廉辨或爲廉端○平治平<pb n="23a"/>聲</hi>以灋掌祭祀朝覲會同賔客之戒具軍旅<lb/>
田役喪荒亦如之<hi>法謂其禮法也戒具戒官有事者所當共</hi>七事<lb/>
者令百官府共其財用治其施舍聽其治訟<lb/>
<hi>七事謂先四如之者三也施舍不給役者七事故書爲小事杜子春云當爲七事書亦爲七事○共音恭後以意求之治其平聲</hi>凡祭祀贊王幣爵之事<lb/>
祼將之事<hi>又從大宰助王也將送也祼送送祼謂贊王酌鬱鬯以獻尸謂之祼祼之言灌也明不爲飲主以祭祀唯人道宗廟有祼天地大神至尊不祼莫稱焉凡鬱鬯受祭之啐之奠之〇祼古亂反爲于僞反稱尺證反啐寸對反</hi>凡賔客贊祼<lb/>
<pb n="23b"/>
凡受爵之事凡受幣之事<hi>唯祼助宗伯其餘皆助大宰王不酌賔客而有受酢大宗伯職曰大賔客則攝而載祼</hi>喪荒受其含襚幣<lb/>
玉之事<hi>春秋傳曰口實曰含衣服曰襚凶荒有幣玉者賔客所賙委之禮○禭音遂賙音周</hi>月終則以官府之敘受羣吏之要<hi>主毎月之小計</hi>贊冡宰受歲會歲終則令羣吏致事<hi>使齎歲盡文書來至若今上計〇齎子兮反上時掌反下同</hi>正歲帥治官之屬<lb/>
而觀治象之灋徇以木鐸曰不用灋者國有<lb/>
常刑<hi>正歳謂夏之正月得四時之正以出敎令者審也古者將有新今必奮木鐸以<pb n="24a"/>警衆使明聽也木鐸木舌也文事奮木鐸武事奮金鐸〇夏戶雅反後放此</hi>乃退<lb/>
以宮刑憲禁于王宮<hi>憲謂表縣之若今新有法令云</hi>令于百<lb/>
官府曰各脩乃職攷乃灋待乃事以聽王命<lb/>
其有不共則國有大刑<hi>乃猶女也</hi>
宰夫之職掌治朝之灋以正王及三公六卿<lb/>
大夫羣吏之位掌其禁令<hi>治朝在路門之外其位司士掌焉宰夫察其不如儀○朝直遥反後皆同</hi>敘羣吏之治以待賔客之<lb/>
令諸臣之復萬民之逆<hi>恒次敘諸吏之職事三者之來則應使辨<pb n="24b"/>理之鄭司農云復請也逆迎受王命者宰夫主諸臣萬民之復逆故詩人重之曰家伯維宰玄謂復之言報也反也反報於王謂於朝廷奏事自下而上曰逆逆謂上書</hi>掌百<lb/>
官府之徵令辨其八職一曰正掌官灋以治<lb/>
要二曰師掌官成以治凡三曰司掌官灋以<lb/>
治目四曰旅掌官常以治數五曰府掌官契<lb/>
以治藏六曰史掌官書以贊治七曰胥掌官<lb/>
敘以治敘八曰徒掌官令以徵令<hi>別異諸官之八職以備王之徵召所爲正辟於治官則冡宰也治要若歲計也師辟小宰宰夫也治凡若月計<pb n="25a"/>也司辟上士中士治目若今日計也旅辟下士也治數毎事多少異也治藏藏文書及器物贊治若今起文書草治敘次序官中如今侍曹伍伯傳吏朝也徵令趨走給召呼〇藏才浪反注治藏同别彼列反辟於音譬下皆同傳直專反</hi>掌治灋以攷百<lb/>
官府羣都縣鄙之治乘其財用之出入凡失<lb/>
財用物辟名者以官刑詔冡宰而誅之其足<lb/>
用長財善物者賞之<hi>羣都諸采邑也六遂五百家爲鄙五鄙爲縣言縣鄙而六郷州黨亦存焉乘猶計也財泉穀也用貨賄也物畜獸也辟名詐爲書以空作見文書與實不相應也官刑在司宼五刑第四者〇辟名芳石反又芳益反畜許又反見<pb n="25b"/>賢遍反</hi>以式灋掌祭祀之戒具與其薦羞從大<lb/>
宰而眡滌濯<hi>薦脯醢也羞庶羞內羞</hi>凡禮事贊小宰比<lb/>
官府之具<hi>比校次之〇比如字又毗志反</hi>凡朝覲會同賔客<lb/>
以牢禮之灋掌其牢禮委積膳獻飲食賔賜<lb/>
之飱牽與其陳數<hi>牢禮之法多少之差及其時也三牲牛羊豕具爲一牢委積謂牢米薪芻給賔客道用也膳獻禽羞俶獻也飲食燕饗也鄭司農云飱夕食也春秋傳曰飱有陪鼎牽牲牢可牽而行者春秋傳曰餼牽竭矣玄謂飱客始至所致禮凡此禮陳數存可見者唯有行人掌客及聘禮公食大夫〇委於僞反積子賜反此二字相<pb n="26a"/>連皆同飲於鴆反注同食音嗣注飲食公食同飱音孫俶昌六反</hi>凡邦之弔<lb/>
事掌其戒令與其幣器財用凡所共者<hi>弔事弔諸侯諸臣幣所用賻也器所致明器也凡喪始死弔而含襚葬而賵贈其閒加恩厚則有賻焉春秋譏武氏子來求賻○賻音附賵孚仲反</hi>大喪小喪掌小官之<lb/>
戒令帥執事而治之<hi>大喪王后世子也小喪夫人以下小官士也其大官則冡宰掌其戒令治謂共辨〇辨簿莧反</hi>三公六卿之喪與職<lb/>
喪帥官有司而治之凡諸大夫之喪使其旅<lb/>
帥有司而治之<hi>旅冡宰下士</hi>歲終則令羣吏正歲<lb/>
<pb n="26b"/>
會月終則令正月要旬終則令正日成而以<lb/>
攷其治治不以時舉者以吿而誅之<hi>歲終自周季冬正猶定也旬十日也治不時舉謂違時令失期會○期會如字</hi>正歲則以灋<lb/>
警戒羣吏令脩宮中之職事<hi>警敕戒之言鄭司農云正歲之正月以法戒敕羣吏</hi>書其能者與其良者而以吿于上<lb/>
<hi>良猶善也上謂小宰大宰也鄭司農云若今時舉孝廉賢良方正茂才異等</hi>
宮正掌王宮之戒令糾禁<hi>糾猶割也察也</hi>以時比宮<lb/>
中之官府次舍之衆寡<hi>時四時比校次其人之在否官府之在宮<pb n="27a"/>中者若膳夫玉府內宰內史之屬次諸吏直宿若今部署諸廬者舍其所居寺〇比方履反又毗志反注下竝同</hi>爲之版以待<hi>鄭司農云爲官府次舍之版圖也待待比也玄謂版其人之名籍待待戒令及比</hi>夕擊柝而比之<hi>夕莫也莫行夜以比直宿者爲其有解惰離部署鄭司農云柝戒守者所擊也易曰重門擊柝以待暴客春秋傳曰魯擊柝聞於邾〇柝吐各反莫音暮行下孟反爲于僞反下注皆同離力智反</hi>國有故則令宿其比亦如之<hi>鄭司農云故謂禍災令宿宿衞王宮春秋傳曰忘守必危況有災乎玄謂故凡非常也文王世子曰公有出疆之政庶子以公族之無事者守於公宮正室守大廟諸父守貴宮貴室諸子諸孫守下宮下室<pb n="27b"/>此謂諸侯也王之庶子職掌國子之倅國有大事則帥國子而致於大子唯所用之者令宿之事蓋亦存焉○守手又反又音手下文同倅七內反</hi>辨外內而時禁<lb/>
<hi>鄭司農云分別外人內人禁其非時岀入</hi>稽其功緒糾其德行<hi>稽猶考也計也功吏職也緒其志業○行下孟反</hi>幾其出入均其稍食<lb/>
<hi>鄭司農云幾其岀入若今時宮中有罪禁止不得岀亦不得入及無引籍不得入宮司馬殿門也玄謂幾荷其衣服持操及䟽數者稍食禄稟○荷呼何反又音何操七曹反數音朔稟彼錦反</hi>去其淫怠與其竒衺之民<hi>民宫中吏之家人也淫放濫也怠解慢也竒衺譎觚非常○去起呂反竒音羇又去宜反衺似嗟反譎古穴反</hi>
<pb n="28a"/>
會其什伍而敎之道藝<hi>五人爲伍二伍爲什會之者使之輩作輩學相勸帥且寄宿衞之令鄭司農云道謂先王所以敎道民者藝謂禮樂射御書數○會如字注同</hi>月終則會其稍食歲終則會其行事<hi>行事吏職也</hi>凡邦之大事令于王宮之官府次舍無<lb/>
去守而聽政令<hi>使居其處待所爲</hi>春秋以木鐸脩火<lb/>
禁<hi>火星以春岀以秋入因天時而以戒</hi>凡邦之事蹕宮中廟中<lb/>
則執燭<hi>鄭司農讀火絕之云禁凡邦之事蹕國有事王當出則宮正主禁絕行者若今時衞士塡街蹕也宮中廟中則執燭宮正主爲王於宮中廟中執燭玄謂事祭事也<pb n="28b"/>邦之祭社稷七祀於宮中祭先公先王於廟中隷僕掌蹕止行者宮正則執燭以爲明春秋傳曰有大事於大廟又曰有事於武宮</hi>大喪則授廬舍辨其親<lb/>
䟽貴賤之居<hi>廬倚廬也舍堊室也親者貴者居倚廬䟽者賤者居堊室雜記曰大夫居廬士居堊室○倚於綺反</hi>
宮伯掌王宮之士庶子凡在版者<hi>鄭司農云庶子宿衞之官版名籍也以版爲之今時郷戶籍謂之戶版玄謂王宮之士謂王宮中諸吏之適子也庶子其支庶也○適下歷反</hi>掌其政令行其秩敘作其徒<lb/>
役之事<hi>秩禄稟也敘才等也作徒役之事大子所用</hi>授八次八舍<lb/>
<pb n="29a"/>
之職事<hi>衞王宮者必居四角四中於徼候便也鄭司農云庶子衞王宮在內爲次在外爲舍玄謂次其宿衞所在舍其休沐之處○徼古弔反便婢面反</hi>若邦有<lb/>
大事作宮衆則令之<hi>謂王宮之士庶子於邦有大事或選當行</hi>月<lb/>
終則均秩歲終則均敘以時頒其衣裘掌其<lb/>
誅賞<hi>頒讀爲班班布也衣裘若今賦冬夏衣</hi>
膳夫掌王之食飲膳羞以養王及后世子<hi>食飯也飲酒漿也膳牲肉也羞有滋味者凡養之具大略有四〇食音嗣注及下食用公食同飯扶萬反</hi>凡王之饋食用六穀膳用六牲飲用六<lb/>
<pb n="29b"/>
淸羞用百有二十品珍用八物醬用百有二<lb/>
十罋<hi>進物於尊者曰饋此饋之盛者王舉之饌也六牲馬牛羊豕犬雞也羞出於牲及禽獸以備滋味謂之庶羞公食大夫禮內則下大夫十六上大夫二十其物數備焉天子諸侯有其數而物未得盡聞珍謂淳熬淳母炮豚炮牂擣珍漬熬肝膋也醬謂醯醢也王舉則醢人共醢六十罋以五齏七醢七菹三臡實之醯人共齏菹醯物六十罋鄭司農云羞進也六穀稌黍稷粱麥苽苽彫胡也六淸水漿醴䣼醫酏〇罋屋貢反饌仕眷反盡津忍反淳之純反下同熬五刀反母莫胡反炮步交反牂作郎反膋力彫反齏作西反臡奴兮反又耳齊反稌音杜又他古反苽古呉反䣼力羊反醫於美反又於計反酏以支反</hi>
<pb n="30a"/>
王日一舉鼎十有二物皆有俎<hi>殺牲盛饌曰舉王日一舉以朝食也后與王同庖鼎十有二牢鼎九陪鼎三物謂牢鼎之實亦九俎</hi>以樂侑<lb/>
食膳夫授祭品甞食王乃食<hi>侑猶勸也祭謂刌肺脊也禮飲食必祭示有所先品者每物皆甞之道尊者也○刌寸本反</hi>卒食以樂徹<lb/>
于造<hi>造作也鄭司農云造謂食之故所居處也巳食徹置故處</hi>王齊日三<lb/>
舉<hi>鄭司農云齊必變食</hi>大喪則不舉大荒則不舉大札<lb/>
則不舉天地有烖則不舉邦有大故則不舉<lb/>
<hi>大荒凶年大札疫癘也天烖日月晦食地烖崩動也大故宼戎之事鄭司農云大故刑殺<pb n="30b"/>也春秋傳曰司宼行戮君爲之不舉〇札側八反又音截大死曰札烖音災爲于僞反</hi>
王燕食則奉膳贊祭<hi>燕食謂日中與夕食奉膳奉朝之餘膳所祭者牢肉</hi>凡王祭祀賔客食則徹王之胙俎<hi>膳夫親徹胙俎胙俎最尊也其餘則其屬徹之賔客食而王有胙俎王與賔客禮食主人飲食之俎皆爲胙俎見於此矣〇見賢遍反</hi>凡王之稍事設薦脯醢<hi>鄭司農云稍事謂非日中大舉時而閒食謂之稍事膳夫主設薦脯醢玄謂稍事有小事而飲酒○閒古莧反</hi>王燕飲酒則爲獻主<hi>鄭司農云主人當獻賔則膳夫代王爲主君不敵臣也燕義曰使宰夫爲獻主臣莫敢與君亢禮</hi>掌后及世子<lb/>
<pb n="31a"/>
之膳羞<hi>亦主其饌之數不饋之耳</hi>凡肉脩之頒賜皆掌之<lb/>
<hi>鄭司農云脩脯也</hi>凡祭祀之致福者受而膳之<hi>致福謂諸臣祭祀進其餘肉歸胙于王鄭司農云膳夫受之以給王膳</hi>以摯見者亦<lb/>
如之<hi>鄭司農云以羔鴈雉爲摯見者亦受以給王膳〇見賢遍反</hi>歲終則<lb/>
會唯王及后世子之膳不會<hi>不會計多少優尊者其頒賜諸臣則計之〇會古外反</hi>
庖人掌共六畜六獸六禽辨其名物<hi>六畜六牲也始養之曰畜將用之曰牲春秋傳曰十日曰牲鄭司農云六獸麋鹿熊麕野豕兔六禽鴈鶉<pb n="31b"/>鷃雉鳩鴿玄謂獸人冬獻狼夏獻麋又內則無熊則六獸當有狼而熊不屬六禽於禽獻及六摯宜爲羔豚犢麛雉鴈凡鳥獸未孕曰禽司馬職曰大獸公之小禽私之〇畜許又反麕居倫反麞也鶉音純鷃於諫反鴿古合反麛音迷鹿子</hi>凡其死生鱻<lb/>
薧之物以共王之膳與其薦羞之物及后世<lb/>
子之膳羞<hi>凡計數之薦亦進也備品物曰薦致滋味乃爲羞王言薦者味以不褻爲尊鄭司農云鮮謂生肉薧謂乾肉〇鱻悉然反薧苦老反</hi>共祭祀之好<lb/>
羞<hi>謂四時所爲膳食若荆州之䱹魚靑州之蟹胥雖非常物進之孝也○好呼報反䱹側雅反蟹戶買反胥息徐反蟹醬也</hi>共喪紀之庶羞賔客之禽<lb/>
<pb n="32a"/>
獻<hi>喪紀喪事之祭謂虞祔也禽獻獻禽於賔客獻古文爲獸杜子春云當爲獻</hi>凡<lb/>
令禽獻以灋授之其出入亦如之<hi>令令獸人也禽獸不可久處賔客至將獻之庖人乃令獸人取之必書所當獻之數與之及其來致禽亦以此書校數之至于獻賔客又以此書付使者展而行之掌客乘禽於諸侯各如其命之數聘禮乘禽於客日如其饔餼之數士中日則二雙○使所吏反乘繩證反下同</hi>凡用<lb/>
禽獻春行羔豚膳膏香夏行腒鱐膳膏臊秋<lb/>
行犢麛膳膏腥冬行鱻羽膳膏羶<hi>用禽獻謂煎和之以獻王鄭司農云膏香牛脂也以牛脂和之腒乾雉鱐乾魚膏臊豕膏也以豕膏和之杜子<pb n="32b"/>春云膏臊大膏膏腥豕膏也鮮魚也羽鴈也膏羶羊脂也玄謂膏腥雞膏也羔豚物生而肥犢與麛物成而充腒鱐暵熱而乾魚鴈水涸而性定此八物者得四時之氣尤盛爲人食之弗勝是以用休廢之脂膏煎和膳之牛屬司徒土也雞屬宗伯木也犬屬司㓂金也羊屬司馬火也○腒其居反鱐所留反臊素刀反腥音星羶書然反和胡卧反下文同暵呼旱反</hi>歲終則會唯王及后之膳禽不會<hi>膳禽四時所膳禽獻加世子可以會之</hi>
內饔掌王及后世子膳羞之割亨煎和之事<lb/>
辨體名肉物辨百品味之物<hi>割肆解肉也亨煑也煎和齊以<pb n="33a"/>五味體名脊脅肩臂臑之屬肉物胾燔之屬百品味庶羞之屬言百舉成數〇亨普庚反下同肆託歷反齊才細反胾側吏反膰音燔</hi>王舉則陳其鼎俎以<lb/>
牲體實之<hi>取於鑊以實鼎取於鼎以實俎實鼎曰脀實俎曰載○脀職升反</hi>
選百羞醬物珍物以俟饋<hi>先進食之時恒選擇其中御者</hi>共<lb/>
后及世子之膳羞<hi>膳夫掌之是乃共之</hi>辨腥臊羶香之<lb/>
不可食者牛夜鳴則庮羊泠毛而毳羶犬赤<lb/>
股而躁臊鳥皫色而沙鳴貍豕盲眡而交睫<lb/>
腥馬黑脊而般臂螻<hi>腥臊羶香可食者是别其不可食者則所謂者<pb n="33b"/>皆臭味也泠毛毛長緫結也皫失色不澤美也沙澌也交睫腥腥當爲星聲之誤也肉有如米者似星般臂臂毛有文鄭司農云庮朽木臭也螻螻蛄臭也杜子春云盲眡當爲望視〇庮音由徐餘柳反病也泠音零又郎年反躁早到反皫芳表反沙如字又所嫁反貍音鬱盲亡亮反眡音視睫音接般音班螻音樓又音漏澌音西蛄音姑</hi>凡宗廟<lb/>
之祭祀掌割亨之事凡燕飲食亦如之凡掌<lb/>
共羞脩刑膴胖骨鱐以待共膳<hi>掌共共當爲具羞庶羞也脩鍛脯也胖如脯而腥者鄭司農云刑膴謂夾脊肉或曰膺肉也骨鱐謂骨有肉者玄謂刑鉶羹也膴䐑肉大臠所以祭者骨牲體也鱐乾魚〇共羞依注音具膴火呉反又凶武</hi>
<pb n="34a"/>
<pb n="35a"/>
事<hi>獻謂酌其長帥</hi>凡小喪紀陳其鼎俎而實之<hi>謂喪事之奠祭</hi>
亨人掌共鼎鑊以給水火之齊<hi>鑊所以煑肉及魚腊之器旣孰乃脀于鼎齊多少之量〇齊才細反注同</hi>職外內饔之爨亨煑<lb/>
辨膳羞之物<hi>職主也爨今之竈主於其竈煑物</hi>祭祀共大羹<lb/>
鉶羹賔客亦如之<hi>大羹肉湆鄭司農云大羹不致五味也鉶羹加鹽菜矣○湆去及反</hi>
甸師掌帥其屬而耕耨王藉以時入之以共<lb/>
<pb n="35b"/>
齍盛<hi>其屬府史胥徒也耨芸芓也王以孟春躬耕帝藉天子三推三公五推卿諸侯九推庶人終於千畝庶人謂徒三百人藉之言借也王一耕之而使庶人芸芓終之齍盛祭祀所用穀也粢稷也穀者稷爲長是以名云在器曰盛〇耨乃豆反齍音資芓音子又音兹推出誰反又他回反</hi>祭祀共蕭茅<hi>鄭大夫云蕭字或爲莤莤讀爲縮束茅立之祭前沃酒其上酒滲下去若神飲之故謂之縮縮浚也故齊桓公責楚不貢苞茅王祭不共無以縮酒杜子春讀爲蕭蕭香蒿也玄謂詩所云取蕭祭脂郊特牲云蕭合黍稷臭陽達於墻屋故旣薦然後<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>蕭合馨香合馨香者是蕭之謂也茅以共祭之苴亦以縮酒苴以藉祭縮酒泲酒也醴齊縮酌○莤所六反浚荀閏反焫如恱反苴音租又子餘<pb n="36a"/>反藉在夜反泲子禮反齊才細反</hi>共野果蓏之薦<hi>甸在逺郊之外郊外曰野果桃李之屬蓏瓜<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>之屬〇蓏力果反瓞大結反</hi>喪事代王受眚<lb/>
烖<hi>粢盛者祭祀之主也今國遭大喪若云此黍稷不馨使鬼神不逞于王旣殯大祝作禱辭授甸人使以禱藉田之神受眚烖弭後殃○青生景反</hi>王之同姓有<lb/>
辠則死刑焉<hi>鄭司農云正同姓有罪當刑者斷其獄於甸師之官也文王世子曰公族有死罪則磬於甸人又曰公族無宮刑獄成致刑于甸人又曰公族無宫刑不踐其類也刑于隱者不與國人慮兄弟○斷丁亂反踐音翦</hi>帥其徒以薪<lb/>
蒸役外內饔之事<hi>役爲給役也木大曰薪小曰蒸</hi>
<pb n="36b"/>
獸人掌罟田獸辨其名物<hi>罟罔也以罔搏所當田之獸</hi>冬<lb/>
獻狼夏獻麋春秋獻獸物<hi>狼膏聚麋膏散聚則温散則涼以救時之苦也獸物凡獸皆可獻也及狐狸</hi>時田則守罟<hi>備獸觸攫〇攫倶縛反</hi>及弊田令禽注于虞中<hi>弊仆也仆而田止鄭司農云弊田謂春火弊夏車弊秋羅弊冬徒弊虞中謂虞人釐所田之野及弊田植虞旗於其中致禽而珥焉獸人主令田衆得禽者置虞人所立虞旗之中當以給四時社廟之祭故曰春獻禽以祭社夏獻禽以享禴秋獻禽以祀祊冬獻禽以享烝又曰大獸公之小禽私之公之謂輸之於虞中珥焉者取左耳以致功若斬首折馘故春秋傳曰以數軍實〇弊如字又蒲<pb n="37a"/>計反注之樹反仆普卜反又音赴釐音來植直吏反又時力反珥如志反祊音方</hi>凡<lb/>
祭祀喪紀賔客共其死獸生獸<hi>共其完者</hi>凡獸入<lb/>
于腊人<hi>當乾之</hi>皮毛筋骨入于玉府<hi>給作器物</hi>凡田<lb/>
獸者掌其政令<lb/>
䱷人掌以時䱷爲梁<hi>月令季冬命漁師爲梁鄭司農云梁水偃也偃水爲關空以笱承其空詩曰敝笱在梁〇偃於建反空音孔下同</hi>春獻王鮪<lb/>
<hi>王鮪鮪之大者月令季春薦鮪于寢廟</hi>辨魚物爲鱻薧以共王<lb/>
膳羞<hi>鮮生也薧乾也〇薧苦老反</hi>凡祭祀賔客喪紀共其<lb/>
<pb n="37b"/>
魚之鱻薧凡<graphic n="KR3829" url="https://raw.githubusercontent.com/kanripo/KR-Gaiji/master/images/KR3829.png" mimeType="image/png"/>者掌其政令凡䱷征入于玉<lb/>
府<hi>鄭司農云漁征漁者之租稅漁人主收之入于玉府</hi>
鼈人掌取互物<hi>鄭司農云互物謂有甲㒼胡龜鼈之屬〇互戶故反㒼莫干反</hi>以時簎魚鼈龜蜃凡貍物<hi>蜃大蛤鄭司農/云簎謂以<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>刺泥中搏取之貍物龜鼈之屬自貍藏伏於泥中者玄謂貍物亦謂鱴刀含漿之屬〇簎勑角反蜃上軫反于云鰌類貍莫皆反<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>音义</hi>春獻鼈蜃秋獻龜魚<lb/>
<hi>此其出在淺處可得之時魚亦謂自貍藏</hi>祭祀共蠯蠃蚳以授醢<lb/>
人<hi>蠃螔蝓鄭司農云蠯蛤也杜子春云蠯蜯也蚳蛾子國語曰蟲舍蚳蝝○蠯薄佳反<pb n="38a"/>又父幸反蠃郎戈反蚳直其反蚍蜉子螔音夷蝓音由又音榆蜯蒲項反又蒲杏反蛾宜綺反舎音捨蝝恱全反</hi>掌凡邦之簎事<lb/>
腊人掌乾肉凡田獸之脯腊膴胖之事<hi>大物解肆乾之謂之乾肉若今涼州烏翅矣薄析曰脯捶之而施薑桂曰鍜脩腊小物全乾〇肆勑歷反捶之蘂反</hi>凡祭祀共豆脯薦脯膴胖凡腊物<hi>脯非豆實豆當爲羞聲之誤也鄭司農云膴膺肉鄭大夫云胖讀爲判杜子春讀胖爲版又云膴胖皆謂夾脊肉又云禮家以胖爲半體玄謂公食大夫禮曰庶羞皆有大者此據肉之所擬祭者也又引有司曰主人亦一魚加膴祭于其上此據主人擬祭者膴與大亦一也<pb n="38b"/>內則曰麋鹿田豕麕皆有胖足相參正也大者胾之大臠膴者魚之反覆膴又詁曰大二者同矣則是膴亦䐑肉大臠胖宜爲脯而腥胖之言片也析肉意也禮固有腥腍爓雖其有爲孰之皆先制乃亨〇豆音羞胖普半反又音版夾古洽反食音嗣麕京倫反覆芳服反腍而甚反爓徐廉反亨普庚反</hi>賔客喪紀共其脯腊凡乾<lb/>
肉之事<lb/>
周禮卷第一<lb/>
<pb n="39a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周禮卷第十<lb/>
秋官司宼下　鄭氏註<lb/>
布憲掌憲邦之刑禁正月之吉執旌節以宣<lb/>
布于四方而憲邦之刑禁以詰四方邦國及<lb/>
其都鄙達于四海<hi>憲表也謂縣之也刑禁者國之五禁所以左右刑罰者司宼正月布刑于天下正歲又縣其書于象魏布憲於司宼布刑則以旌節出宣令之於司宼縣書則亦縣之于門閭及都鄙邦國刑者王政所重故屢丁寧焉詰謹也使四方謹行之爾雅曰九夷八蠻六戎五狄謂之四海○詰起吉反縣音玄</hi>凡邦之大<lb/>
<pb n="1b"/>
事合衆庶則以刑禁號令<lb/>
禁殺戮掌司斬殺戮者凡傷人見血而不以<lb/>
吿者攘獄者遏訟者以吿而誅之<hi>司猶察也察此四者告於司宼罪之也斬役戮謂吏民相斬相殺相戮者傷人見血見血乃爲傷人耳鄭司農云攘獄者距當獄者也遏訟者遏止欲訟者也玄謂攘猶卻也卻獄者言不受也</hi>
禁暴氏掌禁庶民之亂暴力正者撟誣犯禁<lb/>
者作言語而不信者以告而誅之<hi>民之好爲侵陵稱詐謾誕此三者亦刑所禁也力正以力强得正也○橋居表反謾武諫反一亡半反</hi>凡<lb/>
<pb n="2a"/>
國聚衆庶則戮其犯禁者以徇凡奚隷聚而<lb/>
出入者則司牧之戮其犯禁者<hi>奚隷女奴男奴也其聚出入有所使</hi>
野廬氏掌達國道路至于四畿<hi>達謂巡行通之使不陷絕也去王城五百里曰畿○行下孟反</hi>比國郊及野之道路宿息<lb/>
井樹<hi>比猶校也宿息廬之屬賔客所宿及晝止者也井共飲食樹爲蕃蔽</hi>若有<lb/>
賔客則令守涂地之人聚柝之有相翔者則<lb/>
誅之<hi>守涂地之人道所岀廬宿旁民也相翔猶昌翔觀伺者也鄭司農云聚柝之聚<pb n="2b"/>擊柝以宿衛之也有姦人相翔於賔客之側則誅之不得令宼盜賔客○柝音託令平聲</hi>
凡道路之舟車轚互者敘而行之<hi>舟車轚互謂於迫隘處也車有轘轅坻閣舟有砥柱之屬其過之者使以次敘之○轚音計又古的反隘烏賣反轘戶關反坻之爾反又都禮反</hi>凡有節者及有爵者至則<lb/>
爲之辟<hi>辟辟行人亦使守涂地者</hi>禁野之橫行徑踰者<hi>皆爲防姦也橫行妄由田中徑踰射邪趨疾越隄渠也○射食亦反邪似嗟反</hi>凡國之<lb/>
大事比脩除道路者<hi>比校治道者名若今次金敘大功</hi>掌凡<lb/>
道禁<hi>禁謂若今絕蒙大巾持兵杖之屬</hi>邦之大師則令埽道<lb/>
<pb n="3a"/>
路且以幾禁行作不時者不物者<hi>不時謂不夙則莫者也不物謂衣服操持非此常人也幾禁之者備姦人內賊及反閒○莫音暮操七曹反</hi>
蜡氏掌除骴<hi>曲禮四足死者曰漬故書骴作脊鄭司農云脊讀爲漬謂死人骨也月今曰掩骼埋胔骨之尚有肉者也及禽獸之骨皆是○蜡淸預反骴似賜反漬胔同又作㱴骼古百反</hi>凡國之大祭祀令州里除不蠲禁<lb/>
刑者任人及凶服者以及郊野大師大賔客<lb/>
亦如之<hi>蠲讀如吉圭惟饎之圭圭絜也刑者黥劓之屬任人司圜所收敎罷民也凶服服衰絰也此所禁除者皆爲不欲見人所薉惡也〇蠲古玄反舊音圭饎昌志反罷<pb n="3b"/>音皮衰七雷反薉紆廢反</hi>若有死於道路者則令埋而置<lb/>
楬焉書其日月焉縣其衣服任器于有地之<lb/>
官以待其人<hi>有地之官主此地之吏也其人其家人也鄭司農云楬欲令其識取之今時楬櫫是也有地之官有部界之吏今時郷亭是也〇楬音竭</hi>掌凡國<lb/>
之骴禁<hi>禁謂孟春掩骼埋胔之屬</hi>
雍氏掌溝瀆澮池之禁凡害於國稼者春令<lb/>
爲阱擭溝瀆之利於民者秋令塞阱杜擭<hi>溝瀆澮田閒通水者也池謂陂障之水道也害於國稼謂水潦及禽獸也阱穿地爲<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>所以禦<pb n="4a"/>禽獸其或超踰則陷焉世謂之陷阱擭柞鄂也堅地阱淺則設柞鄂於其中秋而杜塞阱擭收刈之時爲其陷害人也書粊誓曰<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>乃擭敜乃阱時秋也伯禽以出師征徐戎〇阱在性反擭胡化反<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>七豔反柞才伯反又在/洛反鄂五格反又五各反粊音袐<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>音杜敜乃協反</hi>禁山之爲苑澤之沈者<hi>爲其就禽獸魚鼈自然之居而害之鄭司農云不得擅爲苑囿於山也澤之沈者謂毒魚水蟲之屬○苑紆阮反</hi>
萍氏掌國之水禁<hi>水禁謂水中害人之處及入水捕魚鼈不時</hi>幾<lb/>
酒<hi>苛察沽買過多及非時者</hi>謹酒<hi>使民節用酒也書酒誥曰有政有事無彞酒</hi>
禁川游者<hi>備波洋卒至沈溺也○洋音翔又音羊卒寸忽反</hi>
<pb n="4b"/>
司寤氏掌夜時<hi>夜時謂夜晚早若今甲乙至戌</hi>以星分夜以<lb/>
詔夜士夜禁<hi>夜士主行夜徼候者如今都候之屬○行下孟反徼古弔反</hi>
禦晨行者禁宵行者夜遊者<hi>備其遭宼害及謀非公事禦亦禁也謂遏止之無刑法也晨先明也宵定昏也書曰宵中星虛春秋傳曰夜中星隕如雨○先悉薦反</hi>
司烜氏掌以夫遂取明火於日以鑒取明水<lb/>
於月以共祭祀之明齍明燭共明水<hi>夫遂陽遂也鑒鏡屬取水者世謂之方諸取日之火月之水欲得隂陽之絜氣也明燭以照饌陳明水以<pb n="5a"/>爲玄酒鄭司農云夫發聲明齍謂以明水滫滌粢盛黍稷○夫方符反或音符齍音資</hi>
凡邦之大事共墳燭庭燎<hi>故書墳爲蕡鄭司農云蕡燭麻燭也玄謂墳大也樹於門外曰大燭於門內曰庭燎皆所以照衆爲明○墳扶云反燎力召反蕡扶云反</hi>中春以木鐸脩火禁于國中<hi>爲季春將岀火也火禁謂用火之處及備風燥○中音仲</hi>軍旅脩火禁邦若屋誅則<lb/>
爲明竁焉<hi>鄭司農云屋誅謂夷三族無親屬收葬者故爲葬之也三夫爲屋一家田爲一夫以此知三家也玄謂屋讀如其刑剭之剭剭誅謂所殺不於市而以適甸師氏者也明竁若今楬頭明書其罪法也司烜掌明竁則罪人夜葬與○竁昌絹反剭音屋<pb n="5b"/>又音握與音餘</hi>
條狼氏掌執鞭以趨辟王岀入則八人夾道<lb/>
公則六人侯伯則四人子男則二人<hi>趨辟趨而辟行人若今卒辟車之爲也孔子曰富而可求雖執鞭之士吾亦爲之言士之賤也○趨七須反辟婢亦反又音避卒子忽反辟車必亦反</hi>凡誓執鞭以趨於前<lb/>
且命之誓僕右曰殺誓馭曰車轘誓大夫曰<lb/>
敢不關鞭五百誓師曰三百誓邦之大史曰<lb/>
殺誓小史曰墨<hi>前謂所誓衆之行前也有司讀誓辭則大言其刑以警所<pb n="6a"/>誓也誓者謂岀軍及將祭祀時也岀軍之誓誓左右及馭則書之甘誓備矣郊特牲說祭祀之誓曰十之日王立于澤親聽誓命受敎諫之義也車轘謂車裂也師樂師也大史小史主禮事者鄭司農云誓大夫曰敢不關謂不關於君也玄謂大夫自受命以出則其餘事莫不復請○轘戶串反一音環大音泰行戸剛反復音服請音情</hi>
脩閭氏掌比國中宿互柝者與其國粥而比<lb/>
其追胥者而賞罰之<hi>國中城中也粥養也國所游養謂羨卒也追逐宼也胥讀爲偦故書互爲巨鄭司農云宿謂宿衛也巨當爲互謂行馬所以障互禁止人也柝謂行夜擊柝○比毗志反粥音育追如字又張類反偦音胥又息呂反</hi>禁徑<lb/>
<pb n="6b"/>
踰者與以兵革趨行者與馳騁於國中者<hi>皆爲其惑衆</hi>邦有故則令守其閭互唯執節者不幾<lb/>
<hi>令者令其閭內之閭胥里宰之屬</hi>
㝠氏掌設弧張<hi>
                        <graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>張罿罦之屬所以扃絹禽獸○㝠音覓罿昌容反又上凶反罦音浮扃古熒反絹古犬反一古縣反下同</hi>爲阱擭以攻猛獸<lb/>
以靈鼓<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>之<hi>靈鼓六面鼓<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>之使驚/趨阱擭○<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>丘于反</hi>若得其<lb/>
獸則獻其皮革齒須備<hi>鄭司農云須直謂頥下須備謂搔也○搔音爪</hi>
<pb n="7a"/>
庶氏掌除毒蠱以攻說禬之嘉草攻之<hi>毒蠱蟲物而病害人者賊律曰敢蠱人及敎令者弃市攻說祈名祈其神求去之也嘉草藥物其狀未聞攻之謂燻之鄭司農云禬除也玄謂此禬讀如潰癕之潰〇庶章預反蠱音古禬音潰令力呈反去起呂反燻許云反</hi>凡<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>蠱則令之比之<hi>使爲之又校次之</hi>
穴氏掌攻蟄獸各以其物火之<hi>蟄獸熊羆之屬冬藏者也將攻之必先燒其所食之物於穴外以誘出之乃可得之</hi>以時獻其珍異<lb/>
皮革<lb/>
<pb n="7b"/>
翨氏掌攻猛鳥各以其物爲媒而掎之<hi>猛鳥鷹隼之屬置其所食之物於絹中鳥來下則掎其脚〇掎居綺反隼息允反</hi>以時獻<lb/>
其羽翮<hi>○翮戶革反</hi>
柞氏掌攻草木及林麓<hi>林人所養者山足曰麓○柞側百反麓音鹿</hi>夏日至令刊陽木而火之冬日至令剥隂<lb/>
本而水之<hi>刋剥互言耳皆謂斫去次地之皮生山南爲陽木生山北爲隂木火之水之則使其肄不生○刋苦干反肄以四反</hi>若欲其化也則春秋<lb/>
變其水火<hi>化猶生也謂時以種榖也變其水火者乃所火則水之所水則火之<pb n="8a"/>則其土和美</hi>凡攻木者掌其政令<hi>除木有時</hi>
薙氏掌殺草春始生而萌之夏日至而夷之<lb/>
秋繩而芟之冬日至而耜之<hi>故書萌作甍杜子春云甍當爲萌謂耕反其萌牙書亦或爲萌玄謂萌之有以玆其斫其生者夷之以鈎鎌迫地芟之也若今取茭矣含實曰繩芟其繩則實不成孰耜之以耜測凍土剗之○繩以證反芟所銜反甍音萌玆其音基鉏也鎌音廉茭音交剗初産反</hi>若欲其化也則以<lb/>
水火變之<hi>謂以火燒其所芟萌之草巳而水之則其土亦和美矣月令季夏燒薙行水利以殺草如以熱湯是其一時著之</hi>掌凡殺草之政令<lb/>
<pb n="8b"/>
硩蔟氏掌覆夭鳥之巢<hi>覆猶毀也夭鳥惡鳴之鳥若鴞<graphic n="KR4188" url="https://raw.githubusercontent.com/kanripo/KR-Gaiji/master/images/KR4188.png" mimeType="image/png"/>○覆芳復反夭音妖鴞于驕反<graphic n="KR4188" url="https://raw.githubusercontent.com/kanripo/KR-Gaiji/master/images/KR4188.png" mimeType="image/png"/>音服</hi>以方書十日之號十有二辰<lb/>
之號十有二月之號十有二歲之號二十有<lb/>
八星之號縣其巢上則去之<hi>方版也日謂從甲至癸辰謂從子至亥月謂從娵至荼歲謂從攝提格至赤奮若星謂從角至軫夭鳥見此五者而去其詳未聞○縣音玄娵子須反荼音餘又音舒又音徒</hi>
翦氏掌除蠹物以攻禜攻之以莽草熏之<hi>蠹物穿食人器物者蟲魚亦是也攻禜祈名莽草藥物殺蟲者以熏之則死故書蠹爲櫜杜子<pb n="9a"/>春云櫜當爲蠹○蠹丁故反禜音詠莽亡蕩反櫜古毛反</hi>凡庶蠱之事<hi>庶除毒蟲者蠱蠹之類或熏以莽草則去○庶章預反</hi>
赤<graphic n="KR3772" url="https://raw.githubusercontent.com/kanripo/KR-Gaiji/master/images/KR3772.png" mimeType="image/png"/>氏掌除牆屋以蜃炭攻之以灰洒毒之<lb/>
<hi>洒灑也除牆屋者除蟲豸藏逃其中者蜃大蛤也擣其炭以坋之則走淳之以灑之則死故書蜃爲晨鄭司農云晨當爲蜃書亦或爲蜃○蜃市軫反洒色買反又霜寄反豸直氏反坋蒲悶反淳之純反</hi>凡隙屋除其貍蟲<hi>貍蟲䗪肌蛷之屬〇貍莫皆反又莫拜反䗪章夜反蛷音求</hi>
蟈氏掌去鼃黽焚牡蘜以灰洒之則死<hi>牡蘜蘜不<pb n="9b"/>華者齊魯之閒謂鼃爲蟈黽耿黽也蟈與耿黽尤怒鳴爲聒人耳去之〇去起呂反鼃戶媧反黽莫幸反蘜弓六反</hi>以其煙被之則凡水蟲無聲<hi>杜子春云假令風從東方來則於水東面爲煙令煙西行被之水上〇被皮義反</hi>
壷涿氏掌除水蟲以炮土之鼓<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>之以焚石<lb/>
投之<hi>水蟲狐蜮之屬故書炮作泡杜子春讀炮爲苞有苦葉之苞玄謂燔之炮之炮炮土之鼓瓦鼓也焚石投之使驚去</hi>若欲殺其神則以牲橭午<lb/>
貫象齒而沈之則其神死淵爲陵<hi>神謂水神龍罔象故書橭爲梓午爲五杜子春云梓當爲橭橭讀爲枯枯榆木名書或爲樗又云五貫當爲午<pb n="10a"/>貫〇橭音怙又讀爲枯亦音姑山榆也梓音子樗勑居反</hi>
庭氏掌射國中之夭鳥若不見其鳥獸則以<lb/>
救日之弓與救月之矢夜射之<hi>不見鳥獸謂夜來鳴呼爲怪者獸狐狼之屬鄭司農云救日之弓救月之矢謂日月食所作弓矢玄謂日月之食隂陽相勝之變也於日食則射大隂月食則射大陽與〇射食亦反呼喚故反大音泰下同</hi>
若神也則以大隂之弓與枉矢射之<hi>神謂非鳥獸之聲若或叫乎宋大廟譆譆出出者大隂之弓救月之弓枉矢救日之矢與不言救月之弓與救日之矢者互言之救日用枉矢則救月以恒矢可知也〇譆許其反岀本作詘</hi>
<pb n="10b"/>
銜枚氏掌司嚻<hi>察嚻讙者爲其聒亂在朝者之言語〇嚻五羔反讙呼九反</hi>國之大祭祀令禁無嚻<hi>令令主祭祀者</hi>軍旅田役<lb/>
令銜枚<hi>爲其言語以相誤</hi>禁嘂呼歎嗚於國中者行<lb/>
歌哭於國中之道者<hi>爲其惑衆相感動嗚吟也○嘂音叫</hi>
伊耆氏掌國之大祭祀共其杖咸<hi>咸讀爲函老臣雖杖於朝事鬼神尚敬去之有司以此函藏之旣事乃授之○去起呂反</hi>軍旅授有<lb/>
爵者杖<hi>别吏卒且以扶尊者將軍杖鉞○别彼烈反</hi>共王之齒杖<lb/>
<hi>王之所以賜老者之杖鄭司農云謂年七十當以王命受杖者今時亦命之爲王杖玄謂<pb n="11a"/>王制曰五十杖於家六十杖於郷七十杖於國八十杖於朝</hi>
大行人掌大賔之禮及大客之儀以親諸侯<lb/>
<hi>大賔要服以內諸侯大客謂其孤卿○要於遥反</hi>春朝諸侯而圖天<lb/>
下之事秋覲以比邦國之功夏宗以陳天下<lb/>
之謨冬遇以協諸侯之慮時會以發四方之<lb/>
禁殷同以施天下之政<hi>此六事者以王見諸侯爲文圖比陳協皆考績之言王者春見諸侯則圖其事之可否秋見諸侯則比其功之髙下夏見諸侯則陳其謀之是非冬見諸侯則合其慮之異同六服以其朝歲四時分來更迭如此而徧時會<pb n="11b"/>即時見也無常期諸侯有不順服者王將有征討之事則旣朝王命爲壇於國外合諸侯而發禁命事焉禁謂九伐之法殷同即殷見也王十二歲一巡守若不巡守則殷同殷同者六服盡朝旣朝王亦命爲壇於國外合諸侯而命其政政謂邦國之九法殷同四方四時分來歲終則徧矣九伐九法皆抂司馬職司馬法曰春以禮朝諸侯圖同事夏以禮宗諸侯陳同謀秋以禮覲諸侯比同功冬以禮遇諸侯圖同慮時以禮會諸侯施同政殷以禮宗諸侯發同禁○朝直遙反比毗志反見竝賢遍反</hi>時聘以結諸侯<lb/>
之好殷覜以除邦國之慝<hi>此二事者亦以王見諸侯之臣使來者爲文也時聘者亦無常期天子有事諸侯使大夫來聘親以禮見之禮而遣之所以結<pb n="12a"/>其恩好也天子無事則巳殷頫謂一服朝之歲也慝猶惡也一服朝之歲五服諸侯皆使卿以聘禮來覜天子天子以禮見之命以政禁之事所以除其惡行○好呼報反覜通弔反慝吐得反</hi>閒問以諭諸侯之志歸脤以交諸侯<lb/>
之福賀慶以贊諸侯之喜致禬以補諸侯之<lb/>
烖<hi>此四者王使臣於諸侯之禮也閒問者閒歲一問諸侯謂存省之屬諭諸侯之志者諭言語諭書名其類也交或往或來者也<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>助也致禬凶禮之弔禮禬禮也𥙷諸侯烖有若春秋澶淵之會謀歸宋財○閒去聲脤上忍反禬音會澶市然反</hi>以九儀辨<lb/>
諸侯之命等諸臣之爵以同邦國之禮而待<lb/>
<pb n="12b"/>
其賔客<hi>九儀謂命者五公侯伯子男也爵者四孤卿大夫士也</hi>上公之<lb/>
禮執桓圭九寸繅藉九寸冕服九章建常九<lb/>
斿樊纓九就貳車九乘介九人禮九牢其朝<lb/>
位賔主之閒九十歩立當車軹擯者五人廟<lb/>
中將幣三享王禮再祼而酢饗禮九獻食禮<lb/>
九舉岀入五積三問三勞諸侯之禮執信圭<lb/>
七寸繅藉七寸冕服七章建常七斿樊纓七<lb/>
就貳車七乘介七人禮七牢朝位賔主之間<lb/>
<pb n="13a"/>
七十歩立當前疾擯者四人廟中將幣三享<lb/>
王禮壹祼而酢饗禮七獻食禮七舉出入四<lb/>
積再問再勞諸伯執躬圭其他皆如諸侯之<lb/>
禮諸子執穀璧五寸繅藉五寸冕服五章建<lb/>
常五斿樊纓五就貳車五乘介五人禮五牢<lb/>
朝位賔主之閒五十歩立當車衡擯者三人<lb/>
廟中將幣三享王禮壹祼不酢饗禮五獻食<lb/>
禮五舉出入三積壹問壹勞諸男執蒲璧其<lb/>
<pb n="13b"/>
他皆如諸子之禮<hi>繅藉以五采韋衣板若奠玉則以藉之冕服著冕所服之衣也九章者自山龍以下七章者自華蟲以下五章者自宗彞以下也常旌旗也斿其屬幓垂者也樊纓馬飾也以罽飾之每一處五采備爲一就就成也貳副也介輔已行禮者也禮大禮饔餼也三牲備爲一牢朝位謂大門外賔下車及王車出迎所立處也王始立六門內交擯三辭乃乘車而迎之齊僕爲之節上公立當軹侯伯立當疾子男立當衡王立當軫與廟受命祖之廟也饗設盛禮以飲賔也問問不恙也勞謂苦倦之也皆有禮以幣致之故書祼作果鄭司農云車軹軹也三享三獻也祼讀爲灌再灌再飲公也而酢報飲王也舉舉樂也出入五積謂饋之芻米也前疾謂駟馬車轅前胡下垂柱地者玄<pb n="14a"/>謂三享皆束帛加璧庭實惟國所有朝士儀曰奉國地所出重物而獻之明臣職也朝先享不言朝者朝正禮不嫌有等也王禮王以鬱鬯禮賔也鬱人職曰凡祭祀賔客之祼事和鬱鬯以實彞而陳之禮者使宗伯攝酌圭瓚而祼王旣拜送爵又攝酌璋瓚而祼后又拜送爵是謂再祼再祼賔乃酢王也禮侯伯一祼而酢者祼賔賔酢王而巳后不祼也禮子男一祼不酢者祼賔而巳不酢王也不酢之禮聘禮禮賔是與九舉舉牲體九飯也出入謂從來訖去也毎積有牢禮米禾芻薪凡數不同者皆降殺〇繅音藻藉在夜反斿音留下同樊畔干反乘繩證反軹之氏反或居氏反擯必刃反祼古亂反食禮音嗣積子賜反勞去聲信音申後信圭同衣版於旣反著丁略反屬章玉反幓音杉罽居例反齊側皆<pb n="14b"/>反與音餘飲於鴆反恙羊尚反柱張矩反飯扶晩反</hi>凡大國之孤執皮<lb/>
帛以繼小國之君岀入三積不問壹勞朝位<lb/>
當車前不交擯廟中無相以酒禮之其他皆<lb/>
眡小國之君<hi>此以君命來聘者也孤尊旣聘享更自以其贄見執束帛而巳豹皮表之爲飾繼小國之君言次之也朝聘之禮毎一國畢乃前不交擯者不使介傳辭交于王之擯親自對擯者也廟中無相介皆入門西上而立不前相禮者聘之介是與以酒禮之酒謂齊酒也和之不用鬱鬯耳其他謂貳車及介牢禮賔主之閒擯者將幣祼酢饗食之數〇相息亮反又息丈反見賢遍反下壹見同齊才計反</hi>凡諸侯之<lb/>
<pb n="15a"/>
卿其禮各下其君二等以下及其大夫士皆<lb/>
如之<hi>此亦以君命來聘者也所下其君者介與朝位賔主之閒也其餘則自以其爵聘義曰上公七介侯伯五介子男三介是謂使卿之聘之數也朝位則上公七十歩侯伯五十歩子男三十歩與</hi>邦畿方千里其外方五百里謂<lb/>
之侯服歲壹見其貢祀物又其外方五百里<lb/>
謂之甸服二歲壹見其貢嬪物又其外方五<lb/>
百里謂之男服三歲壹見其貢器物又其外<lb/>
方五百里謂之采服四歲壹見其貢服物又<lb/>
<pb n="15b"/>
其外方五百里謂之衛服五歲壹見其貢材<lb/>
物又其外方五百里謂之要服六歲壹見其<lb/>
貢貨物<hi>要服蠻服也此六服去王城三千五百里相距方七千里公侯伯子男封焉其朝貢之歲四方各四分趨四時而來或朝春或宗夏或覲秋或遇冬祀貢者犧牲之屬故書嬪作頻鄭司農云嬪物婦人所爲物也爾雅曰嬪婦也玄謂嬪物絲枲也器物尊彞之屬服物玄纁絺纊也材物八材也貨物龜貝也</hi>九州之外謂之蕃<lb/>
國世壹見各以其所貴寶爲摯<hi>九州之外夷服鎭服蕃服也曲禮曰其在東夷北狄西戎南蠻雖大曰子春秋傳曰𣏌伯也以夷禮故曰子然則九<pb n="16a"/>州之外其君皆子男也無朝貢之歲父死子立及嗣王即位乃一來耳各以其所貴寶爲摯則蕃國之君無執玉瑞者是以謂其君爲小賔臣爲小客所貴寶見傳者若犬戎獻白狼白鹿是也其餘則周書王會備焉○見賢遍反傳直戀反一如字</hi>王之所以<lb/>
撫邦國諸侯者歲徧存三歲徧覜五歲徧省<lb/>
七歲屬象胥諭言語協辭命九歲屬瞽史諭<lb/>
書名聽聲音十有一歲達瑞節同度量成牢<lb/>
禮同數器脩灋則十有二歲王巡守殷國<hi>撫猶安也存頫省者王使臣於諸侯之禮所謂閒問也歲者巡守之明歲以爲始也屬猶聚也<pb n="16b"/>自五歲之後遂閒歲徧省也七歲省而召其象胥九歲省而召其瞽史皆聚於天子之宮敎習之也故書協辭命作叶詞命鄭司農云象胥譯官也叶當爲汁詞當爲辭書或爲叶辭命玄謂胥讀爲諝王制曰五方之民言語不通耆慾不同達其志通其慾東方曰寄南方曰象西方曰狄鞮北方曰譯此官正爲象者周始有越重譯而來獻是因通言語之官爲象胥云諝謂象之有才知者也辭命六辭之命也瞽樂師也史大史小史也書名書之字也古曰名聘禮曰百名以上至十一歲又徧省焉度丈尺也量豆區釜也數器銓衡也法八法也則八則也達同成脩皆謂齎其法式行至則齊等之也成平也平其僭踰者也王巡守諸侯會者各以其時之方書曰遂覲東后是也其殷國則四方四時分來如平時<pb n="17a"/>○屬章束反譯音亦汁之十反叶也又音協諝思敘反耆市志反鞮丁兮反重直龍反知咅智齎子兮反</hi>凡諸侯之王事辨其位正其等協其<lb/>
禮賔而見之<hi>王事以王之事來也詩云莫敢不來王孟子曰諸侯有王○賔一云應言擯</hi>若有大喪則詔相諸侯之禮<hi>詔相左右敎告之也○相息亮反</hi>若有四方之大事則受其幣聽其<lb/>
辭<hi>四方之大事謂國有兵宼諸侯來告急者禮動不虛皆有贄幣以崇敬也受之以其事入告王也聘禮曰若有言則以束帛如享禮</hi>凡諸侯之邦交歲相<lb/>
問也殷相聘也世相朝也<hi>小聘曰問殷中也久無事又於殷朝<pb n="17b"/>者及而相聘也父死子立曰世凡君即位大國朝焉小國聘焉此皆所以習禮考義正刑一德以尊天子也必擇有道之國而就脩之鄭司農說殷聘以春秋傳曰孟僖子如齊殷聘是也</hi>
小行人掌邦國賔客之禮籍以待四方之使<lb/>
者<hi>禮籍名位尊卑之書使者諸侯之臣使來者也○使色吏反後同</hi>令諸侯<lb/>
春入貢秋獻功王親受之各以其國之籍禮<lb/>
之<hi>貢六服所貢也功考績之功也秋獻之若今計支書斷於九月其舊法</hi>凡諸<lb/>
侯入王則逆勞于畿<hi>鄭司農云入王朝於王也故春秋傳曰宋公不<pb n="18a"/>王又曰諸侯有王王有巡守</hi>及郊勞眡館將幣爲承而擯<lb/>
<hi>眡館致館也承猶丞也王使勞賔於郊致館於賔至將幣使宗伯爲上擯皆爲之丞而擯之</hi>凡四方之使者大客則擯小客則受其幣<lb/>
而聽其辭<hi>擯者擯而見之王使得親言也受其幣者受之以入告其所爲來之事</hi>使適四方協九儀賔客之禮朝覲宗遇會<lb/>
同君之禮也存覜省聘問臣之禮也<hi>適之也協合也</hi>
達天下之六節山國用虎節土國用人節澤<lb/>
國用龍節皆以金爲之道路用旌節門關用<lb/>
<pb n="18b"/>
符節都鄙用管節皆以竹爲之<hi>此謂邦國之節也達之者使之四方亦皆齎法式以齊等之也諸侯使臣行覜聘則以金節授之以爲行道之信也虎人龍者自其國象也道路謂郷遂大夫也都鄙者公之子弟及卿大夫之采地之吏也凡邦國之民逺出至他邦他邦之民若來入由國門者門人爲之節由關者關人爲之節其以徵令及家徙郷遂大夫及采地吏爲之節皆使人執節將之以達之亦有期以反節管節如今之竹使符也其有商者通之以符節如門關門關者與市聮事節可同也亦所以異於畿內也凡節有天子法式存於國</hi>成六瑞王用瑱圭公用<lb/>
桓圭侯用信圭伯用躬圭子用穀璧男用蒲<lb/>
<pb n="19a"/>
璧<hi>成平也瑞信也皆朝見所執以爲信〇瑱劉吐電反案王執鎭圭宜音鎭</hi>合六<lb/>
幣圭以馬璋以皮璧以帛琮以錦琥以繡璜<lb/>
以黼此六物者以和諸侯之好故<hi>合同也六幣所以享也五等諸侯享天子用璧享后用琮其大各如其瑞皆有庭實以馬若皮皮虎豹皮也用圭璋者二王之後也二王後尊故享用圭璋而特之禮器曰圭璋特義亦通於此其於諸侯亦用璧琮耳子男於諸侯則享用琥璜下其瑞也凡二王後諸侯相享之玉大小各降其瑞一等及使卿大夫覜聘亦如之○琮才宗反琥音虎璜音黃好呼報反</hi>若國<lb/>
札喪則令賻補之若國凶荒則令賙委之若<lb/>
<pb n="19b"/>
國師役則令槁禬之若國有福事則令慶賀<lb/>
之若國有禍烖則令哀弔之凡此五物者治<lb/>
其事故<hi>故書賻作傅槁爲槀鄭司農云賻補之謂賻喪家補助其不足也若今時一室二尸則官與之棺也槀當爲槁謂槁師也玄謂師役者國有兵宼以匱病者也使鄰國合會財貨以與之春秋定五年夏歸粟於蔡是也宗伯職曰以禬禮哀圍敗禍烖水火〇槁苦報反槀古老反</hi>及其萬民之利害爲一書其禮<lb/>
俗政事敎治刑禁之逆順爲一書其悖逆暴<lb/>
亂作慝猶犯令者爲一書其札喪凶荒厄貧<lb/>
<pb n="20a"/>
爲一書其康樂和親安平爲一書凡此五物<lb/>
者每國辨異之以反命于王以周知天下之<lb/>
故<hi>慝惡也猶圖也</hi>
司儀掌九儀之賔客擯相之禮以詔儀容辭<lb/>
令揖讓之節<hi>出接賔曰擯入贊禮曰相以詔者以禮告玉</hi>將合諸<lb/>
侯則令爲壇三成宮旁一門<hi>合諸侯謂有事而會也爲壇于國外以命事宮謂壝土以爲牆處所謂爲壇壝宮也天子春帥諸侯拜日於東郊則爲壇於國東夏禮日於南郊則爲壇於國南秋禮山川丘陵於西郊則爲壇於國西冬禮月四<pb n="20b"/>瀆於北郊則爲壇於國北旣拜禮而還加方明於壇上而祀焉所以敎尊尊也覲禮曰諸侯覲於天子爲宮方三百歩四門壇十有二尋深四尺是也王巡守殷國而同則其爲宮亦如此與鄭司農云三成三重也爾雅曰丘一成爲敦丘再成爲陶丘三成爲昆侖丘謂三重○壝唯癸反與音餘敦音頓又都門反</hi>詔王儀南郷見諸侯<lb/>
土揖庶姓時揖異姓天揖同姓<hi>謂王旣祀方明諸侯上介皆奉其君之旂置于宮乃詔王升壇諸侯皆就其旂而立諸公中階之前北面東上諸侯東階之東西面北上諸伯西階之西東面北上諸子門東北面東上諸男門西北面東上王揖之者定其位也庶姓無親者也土揖推手小下之也異姓昏姻也時揖平推手也衛<pb n="21a"/>將軍文子曰獨居思仁公言言義其聞詩也一日三復白圭之玷是南宮縚之行也夫子信其仁以爲異姓謂妻之也天揖推手小舉之○復音服或芳服反玷丁簟反縚吐刀反行下孟反</hi>及其擯之各以其禮公於上等侯伯於<lb/>
中等子男於下等<hi>謂執玉而前見於王也擯之各以其禮者謂擯公者五人侯伯四人子男三人也上等中等下等者謂所奠玉處也壇三成深四尺則一等一尺也壇十有二尋方九十六尺則堂上二丈四尺毎等丈二尺與諸侯各於其等奠玉降拜升成拜明臣禮也旣乃升堂授王玉</hi>其將幣亦如之其禮亦<lb/>
如之<hi>將幣享也禮謂以鬱鬯祼之也皆於其等之上</hi>王燕則諸侯毛<lb/>
<pb n="21b"/>
<hi>謂以須髮坐也朝事尊尊上爵燕則親親上齒鄭司農云謂老者在上也老者二毛故曰毛</hi>凡諸公相爲賔<hi>謂相朝也</hi>主國五積三問皆三<lb/>
辭拜受皆旅擯再勞三辭三揖登拜受拜送<lb/>
<hi>賔所停止則積閒闊則問行道則勞其禮皆使卿大夫致之從來至去數如此也三辭辭其以禮來於外也積問不言登受之於庭也鄭司農云旅讀爲旅於大山之旅謂九人傳辭相授於上下竟問賔從末上行介還受上傳之玄謂旅讀爲鴻臚之臚臚陳之也賔之介九人使者七人皆陳擯位不傳辭也賔之上介岀請使者則前對位皆當其末擯焉三揖謂庭中時也拜送送使者○旅如字又音臚力於反</hi>主君郊勞交擯<lb/>
<pb n="22a"/>
三辭車逆拜辱三揖三辭拜受車送三還再<lb/>
拜<hi>主君郊勞備三勞而親之也鄭司農云交擯三辭謂賔主之擯者俱三辭也車逆主人以車迎賔於館也拜辱賔拜謝辱也玄謂交擯者各陳九介使傳辭也車逆拜辱者賔以主君親來乘車岀舍門而迎之若欲逺就之然見之則下拜迎謝其自屈辱來也至去又出車若欲逺送然主君三還辭之乃再拜送之也車送迎之節各以其等則諸公九十歩立當車軹也三辭重者先辭辭其以禮來於外後辭辭升堂</hi>致館亦如之<lb/>
<hi>館舍也使大夫授之君又以禮親致焉</hi>致飱如致積之禮<hi>俱使大夫禮同也飱食也小禮曰飱大禮曰饔餼○飱素尊反</hi>及將幣交擯三辭<lb/>
<pb n="22b"/>
車逆拜辱賔車進荅拜三揖三讓每門止一<lb/>
相及廟唯上相入賔三揖三讓登再拜授幣<lb/>
賔拜送幣每事如初賔亦如之及出車送三<lb/>
請三進再拜賔三還三辭吿辟<hi>鄭司農云交擯擯者交也賔車進荅拜賔上車進主人乃荅其拜也及出車送三請主人三請留賔也三進進隨賔也賔三還三辭告辟賔三還辭謝言巳辟去也玄謂旣三辭主君則乘車出大門而迎賔見之而下拜其辱賔車乃前下荅拜也三揖者相去九十歩楫之使前也至而三讓讓入門也相謂主君擯者及賔之介也謂之相者於外傳辭耳入門當以禮詔侑也介紹而傳<pb n="23a"/>命者君子於其所尊不敢質敬之至也毎門止一相彌相親也君入門介拂闑大夫中棖與闑之閒士介拂棖此爲介鴈行相隨也止之者絕行在後耳賔三揖三讓讓升也登再拜授幣授當爲受主人拜至且受玉也毎事如初謂享及有言也賔當爲儐謂以鬱鬯禮賔也上於下曰禮敵者曰儐禮器曰諸侯相朝灌用鬱鬯無籩豆之薦謂此朝禮畢儐賔也三請三進請賔就車也主君每一請車一進欲逺送之也三還三辭主君一請者賔亦一還一辭○賔拜音擯下賔使者同辟音避又薄歷反棖直庚反</hi>致饔餼還<lb/>
圭饗食致贈郊送皆如將幣之儀<hi>此六禮者惟饗食速賔耳其餘主君親往親往者賔爲主人主人爲賔君如有故不親饗食則使大夫以酬幣<pb n="23b"/>侑幣致之鄭司農云還圭歸其玉也故公子重耳受飱反璧玄謂聘以圭璋禮也享以璧琮財也巳聘而還圭璋輕財而重禮贈送以財旣贈又送至干郊○還音環又音旋食音嗣凡饗食皆同</hi>賔之拜禮拜饔餼拜饗食<hi>鄭司農云賔之拜禮者因言賔所當拜者之禮也所當拜者拜饔餼拜饗食玄謂賔將去就朝拜謝此三禮三禮禮之重者也賔旣拜主君乃至館贈之去又送之于郊</hi>賔繼主君皆如<lb/>
主國之禮<hi>鄭司農云賔繼主君復主人之禮費也故曰皆如主國之禮玄謂繼主君者儐主君也儐之者主君郊勞致館饔餼還圭贈郊送之時也如其禮者謂玉帛皮馬也有饌陳之積者不如也若饗食主君及燕亦速焉○費芳味反</hi>諸侯諸伯<lb/>
<pb n="24a"/>
諸子諸男之相爲賔也各以其禮相待也如<lb/>
諸公之儀<hi>賔主相待之儀與諸公同也饔餼饗食之禮則有降殺</hi>諸公<lb/>
之臣相爲國客<hi>謂相聘也</hi>則三積皆三辭拜受<hi>受者受之於庭也侯伯之臣不致積</hi>及大夫郊勞旅擯三辭拜辱<lb/>
三讓登聽命下拜登受賔使者如初之儀及<lb/>
退拜送<hi>登聽命賔登堂也賔當爲儐勞用束帛儐用束錦侯伯之臣受勞於庭</hi>
致館如初之儀<hi>如郊勞也不儐耳侯伯之臣致館于庭不言致飱者君於聘大夫不致飱也聘禮曰飱不致賔不拜</hi>及將幣旅擯三辭拜逆<lb/>
<pb n="24b"/>
客辟三揖毎門止一相及廟唯君相入三讓<lb/>
客登拜客三辟授幣下出每事如初之儀<hi>客辟逡巡不荅拜也唯君相入客臣也相不入矣拜主君拜客至也客三辟三退負序也毎事享及有言也○逡七旬反</hi>及禮私面私獻皆再拜稽首君<lb/>
荅拜<hi>禮以醴禮客私面私覿也旣覿則或有私獻者鄭司農云說私面以春秋傳曰楚公子弃疾見鄭伯以其良馬私面</hi>岀及中門之外問君客再<lb/>
拜對君拜客辟而對君問大夫客對君勞客<lb/>
客再拜稽首君荅拜客趨辟<hi>中門之外即大門之內也問君<pb n="25a"/>曰君不恙乎對曰使臣之來寡君命臣于庭問大夫曰二三子不恙乎對曰寡君命使臣于庭二三子皆在勞客曰道路悠逺客甚勞勞介則曰二三子甚勞問君客再拜對者爲敬愼也○甚勞如字</hi>致饔餼如勞之禮饗食還圭如將<lb/>
幣之儀<hi>饗食亦謂君不親而使大夫以幣致之</hi>君館客客辟介<lb/>
受命遂送客從拜辱于朝<hi>君館客者客將去就省之盡殷勤也遂送君拜以送客○從才用反</hi>明日客拜禮賜遂行如入之<lb/>
積<hi>禮賜謂乘禽君之加惠也如入之積則三積從來至去○乘繩證反下乘皮同</hi>凡<lb/>
侯伯子男之臣以其國之爵相爲客而相禮<lb/>
<pb n="25b"/>
其儀亦如之<hi>爵卿也大夫也士也</hi>凡四方之賔客禮儀<lb/>
辭命餼牢賜獻以二等從其爵而上下之<hi>上下猶豐殺也</hi>凡賔客送逆同禮<hi>謂郊勞郊送之屬</hi>凡諸侯之<lb/>
交各稱其邦而爲之幣以其幣爲之禮<hi>幣享幣也於大國則豐於小國則殺主國禮之如其豐殺謂賄用束紡禮用玉帛乘皮及贈之屬○稱尺證反紡芳往反</hi>凡行人之儀不朝不夕不正其主<lb/>
面亦不背客<hi>謂擯相傳辭時也不正東郷不正西郷常視賔主之前却得兩郷之而巳○朝如字又直遥反背音佩郷許亮反</hi>
<pb n="26a"/>
行夫掌邦國傳遽之小事媺惡而無禮者凡<lb/>
其使也必以旌節雖道有難而不時必達<hi>傳遽若今時乘傳騎驛而使者也美福慶也惡喪荒也此事之小者無禮行夫主使之道有難謂遭疾病他故不以時至也必達王命不可廢也其大者有禮大小行人使之有故則介傳命不嫌不達○傳張戀反遽其庶反使色吏反難乃旦反</hi>居於其國則<lb/>
掌行人之勞辱事焉使則介之<hi>使謂大小行人也故書曰夷使鄭司農云夷使使於四夷則行夫主爲之介玄謂夷發聲○焉音夷</hi>
環人掌送逆邦國之通賔客以路節達諸四<lb/>
<pb n="26b"/>
方<hi>通賔客以常事往來者也路節旌節也四方圻上</hi>舍則授館令聚<lb/>
柝有任器則令環之<hi>令令野廬氏也鄭司農云四方人有任器者則環人主令殉環守之○殉音循</hi>凡門關無幾送逆及疆<hi>鄭司農云門關不得苛留環人也玄謂環人送逆之則賔客岀入不見幾○苛音何又呼何反</hi>
象胥掌蠻夷閩貉戎狄之國使掌傳王之言<lb/>
而諭說焉以和親之<hi>謂蕃國之臣來覜聘者○閩亡巾反又音文貉亡百反使所吏反</hi>若以時入賔則協其禮與其辭言<lb/>
傳之<hi>以時入賔謂其君以世一見來朝爲賔者○見賢遍反</hi>凡其岀入<lb/>
<pb n="27a"/>
送逆之禮節幣帛辭令而賔相之<hi>從來至去皆爲擯而詔侑其禮儀○賔音擯下同相息亮反</hi>凡國之大喪詔相國客<lb/>
之禮儀而正其位<hi>客謂諸侯使臣來弔者</hi>凡軍旅會同<lb/>
受國客幣而賔禮之<hi>謂諸侯以王有軍旅之事使臣奉幣來問</hi>凡<lb/>
作事王之大事諸侯次事卿次事大夫次事<lb/>
上士下事庶子<hi>作使也鄭司農云王之大事諸侯使諸侯執大事也次事卿使卿執其次事也次事使大夫次事使上士下事使庶子</hi>
掌客掌四方賔客之牢禮餼獻飲食之等數<lb/>
<pb n="27b"/>
與其政治<hi>政治邦新殺禮之屬</hi>王合諸侯而饗禮則具<lb/>
十有二牢庶具百物備諸侯長十有再獻<hi>饗諸侯而用王禮之數者以公侯伯子男盡在是兼饗之莫敵用也諸侯長九命作伯者也獻公侯以下如其命數○敵丁歷反</hi>王巡守殷國則國君膳以<lb/>
牲犢令百官百牲皆具從者三公眡上公之<lb/>
禮卿眡侯伯之禮大夫眡子男之禮士眡諸<lb/>
侯之卿禮庶子壹眡其大夫之禮<hi>國君者王所過之國君也犢繭栗之犢也以膳天子貴誠也牲孕天子不食也祭帝不用也凡賔客則皆角尺<pb n="28a"/>令者掌客令主國也百牲皆具言無有不具備</hi>凡諸侯之禮上公五<lb/>
積皆眡飱牽三問皆脩羣介行人宰史皆有<lb/>
牢飱五牢食四十簠十豆四十鉶四十有二<lb/>
壷四十鼎簋十有二牲三十有六皆陳饔餼<lb/>
九牢其死牢如飱之陳牽四牢米百有二十<lb/>
筥醯醢百有二十罋車皆陳車米眡生牢牢<lb/>
十車車秉有五籔車禾眡死牢牢十車車三<lb/>
秅芻薪倍禾皆陳乘禽日九十雙殷膳大牢<lb/>
<pb n="28b"/>
以及歸三饗三食三燕若弗酌則以幣致之<lb/>
凡介行人宰史皆有飱饔餼以其爵等爲之<lb/>
牢禮之陳數唯上介有禽獻夫人致禮八壷<lb/>
八豆八籩膳大牢致饗大牢食大牢卿皆見<lb/>
以羔膳大牢侯伯四積皆眡飱牽再問皆脩<lb/>
飱四牢食三十有二簠八豆三十有二鉶二<lb/>
十有八壷三十有二鼎簋十有二腥二十有<lb/>
七皆陳饔餼七牢其死牢如飱之陳牽三牢<lb/>
<pb n="29a"/>
米百筥醯醢百罋皆陳米三十車禾四十車<lb/>
芻薪倍禾皆陳乘禽日七十雙殷膳大牢三<lb/>
饗再食再燕凡介行人宰史皆有飱饔餼以<lb/>
其爵等爲之禮唯上介有禽獻夫人致禮八<lb/>
壷八豆八籩膳大牢致饗大牢卿皆見以羔<lb/>
膳特牛子男三積皆眡飱牽壹問以脩飱三<lb/>
牢食二十有四簠六豆二十有四鉶十有八<lb/>
壷二十有四鼎簋十有二牲十有八皆陳饔<lb/>
<pb n="29b"/>
餼五牢其死牢如飱之陳牽二牢米八十筥<lb/>
醯醢八十罋皆陳米二十車禾三十車芻薪<lb/>
倍禾皆陳乘禽日五十雙壹饗壹食壹燕凡<lb/>
介行人宰史皆有飱饔餼以其爵等爲之禮<lb/>
唯上介有禽獻夫人致禮六壷六豆六籩膳<lb/>
眡致饗親見卿皆膳特牛<hi>積皆視飱牽謂所共如飱而牽牲以往不殺也不殺則無鉶鼎簠簋之實其米實于筐豆實實于罋其設筐陳干楹內罋陳于楹外牢陳于門西車米禾芻薪陳于門外壷之有無未聞三問皆脩脩脯也上公三問皆<pb n="30a"/>脩下句云羣介行人宰史皆有牢君用脩而臣有牢非禮也蓋著脫字失處且誤耳飱客始至致小禮也公侯伯子男飱皆餁一牢其餘牢則腥食者其庶羞美可食者也其設蓋陳于楹外東西不過四列簠稻梁器也公十簠堂上六西夾東夾各二也侯伯八簠堂上四西夾東夾各二子男六簠堂上二西夾東夾各二豆菹醢器也公四十豆堂上十六西夾東夾各十二侯伯三十二豆堂上十二西夾東夾各十子男二十四豆堂上十二西夾東夾各六禮器曰天子之豆二十有六諸公十有六諸侯十有二上大夫八下大夫六以聘禮差之則堂上之數與此同鉶羹器也公鉶四十二侯伯二十八子男十八非衰差也二十八書或爲二十四亦非也其於衰公又當三十於言又爲無施禮之大數鉶少於豆<pb n="30b"/>推其衰公鉶四十二宜爲三十八蓋近之矣則公鉶堂上十八西夾東夾各十侯伯堂上十二西夾東夾各八子男堂上十西夾東夾各四壷酒器也其設於堂夾如豆之數鼎牲器也簋黍稷器也鼎十有二者餁一牢正鼎九與陪鼎三皆設于西階前簋十二者堂上八西夾東夾各二合言鼎簋者牲與黍稷俱食之主也牲當爲腥聲之誤也腥謂腥鼎也於侯伯云腥二十有七其故腥字也諸侯禮盛腥鼎有鮮魚鮮腊毎牢皆九爲列設于阼階前公腥鼎三十六腥四牢也侯伯腥鼎二十七腥三牢也子男腥鼎十八腥二牢也皆陳陳列也飱門內之實備于是矣亦有車米禾芻薪公飱五牢米二十車禾三十車侯伯四牢米禾皆二十車子男三牢米十車禾二十車芻薪皆倍其禾饔餼旣相見致大禮也<pb n="31a"/>大者旣兼飱積有生有腥有孰餘又多也死牢如飱之陳亦餁一牢在西餘腥在東也牽生牢也陳于門西如積也米横陳于中庭十爲列毎筥半斛公侯伯子男黍梁稻皆二行公稷六行侯伯稷四行子男二行醯醢夾碑從陳亦十爲列醯在碑東醢在碑西皆陳於門內者於公門內之陳也言車者衍字耳車米載米之車也聘禮曰十斗曰斛十六斗曰籔十籔曰秉每車秉有五籔則二十四斛也禾稾實并刈者也聘禮曰四秉曰筥十筥曰稯十稯曰秅每車三秅則三十稯也稯猶束也米禾之秉筥字同數異禾之秉手把耳筥讀爲棟梠之梠謂一穧也皆陳横陳門外者也米在門東禾在門西芻薪雖取數于禾薪從米芻從禾也乘禽乘行羣處之禽謂雉鴈之屬於禮以雙爲數殷中也中又致膳示念<pb n="31b"/>賔也若弗酌謂君有故不親饗食燕也不饗則以酬幣致之不食則以侑幣致之凡介行人宰史衆臣從賔者也行人主禮宰主貝史主書皆有飱饔餼尊其君以及臣也以其爵等爲之牢禮之數陳爵卿也則飱二牢饔餼五牢大夫也則飱大牢饔餼三牢士也則飱少牢饔餼大牢也此降小禮豐大禮也以命數則參差難等略於臣用爵而已夫人致禮助君養賔也籩豆陳于戸東壷陳于東序凡夫人之禮皆使下大夫致之於子男云膳視致饗言夫人致善於小國君以致饗之禮則是不復饗也饗有壷洒卿皆見者見于賔也旣見之又膳之亦所以助君養賔也卿見又膳此聘禮卿大夫勞賔餼賔之類與於子男云親見卿皆膳特牛見讀如卿皆見之見言卿於小國之君有不故造館見者故造館見<pb n="32a"/>者乃致膳鄭司農說牽云牲可牽行者也故春秋傳曰餼牽竭矣秅讀爲秅秭麻荅之秅〇鉶音刑牲三十牲音星下牲十有八受牲禮同罋烏弄反籔素口反又色縷反秅丁故反或丈加反食音嗣下同見賢遍反注下除相見見讀皆同餁而甚反夾碑上古洽反下如字在庭之中央也衰初危反差初佳反陪鼎音裴行戶剛反下皆同從子容反稾古老反并必政反又必盈反稯子工反梠音呂穧才計反參初林反差初宜反勞老報反秭音姊又祖禮反</hi>凡諸侯之卿大夫士爲國客則如其<lb/>
介之禮以待之<hi>言其特來聘問待之禮如其爲介時也然則聘禮凡所以禮賔是亦禮介</hi>凡禮賔客國新殺禮凶荒殺禮札喪<lb/>
<pb n="32b"/>
殺禮禍烖殺禮在野在外殺禮<hi>皆爲國省用愛費也國新新建國也凶荒無年也禍烖新有兵宼水火也</hi>凡賔客死致禮以喪<lb/>
用<hi>死則主人爲之具而殯矣喪用者饋奠之物</hi>賔客有喪唯芻稍<lb/>
之受<hi>不受饗食饗食加也喪謂父母死也客則又有君焉芻給牛馬稍人稟也其正禮飱饗餼主人致之則受○稍所敎反舊踈詔反</hi>遭主國之喪不受<lb/>
饗食受牲禮<hi>牲亦當爲腥聲之誤也有喪不忍煎亨正禮飱饔餼當孰者腥致之也○煎子然反又子賤反</hi>
掌訝掌邦國之等籍以待賔客<hi>等九儀之差數</hi>若將<lb/>
<pb n="33a"/>
有國賔客至則戒官脩委積與士逆賔于疆<lb/>
爲前驅而入<hi>官謂牛人羊人舍人委人之屬士訝士也旣戒乃出迎賔</hi>及<lb/>
宿則令聚柝<hi>令令野廬氏</hi>及委則致積<hi>以王命致于賔</hi>至<lb/>
于國賔入館次于舍門外待事于客<hi>次如今官府門外更衣處待事于客通其所求索〇索色白反</hi>及將幣爲前驅<hi>道之以如朝</hi>至于朝詔其位入復及退亦如之<hi>鄭司農云詔其位告客以其位處也入復客入則掌訝岀復其故位也客退復入迎爲之前驅至于館也玄謂入復者入告王以客至也退亦如之如其爲前驅〇退復扶又反</hi>凡賔客<lb/>
<pb n="33b"/>
之治令訝訝治之<hi>賔客之治謂欲正其貢賦理國事也以告訝訝爲如朝而理之○爲于僞反</hi>凡從者出則使人道之<hi>從者凡介以下也人其屬胥徒也使道賔客之從者營護之〇從才用反</hi>及歸送亦如之<lb/>
<hi>如之者送至於竟如其前驅聚柝待事之屬</hi>凡賔客諸侯有卿訝<lb/>
卿有大夫訝大夫有士訝士皆有訝<hi>此謂朝覲聘問之日王所使迎賔客于館之訝</hi>凡訝者賔客至而往詔相其<lb/>
事而掌其治令<hi>○相息亮反</hi>
掌交掌以節與幣巡邦國之諸侯及其萬民<lb/>
<pb n="34a"/>
之所聚者道王之德意志慮使咸知王之好<lb/>
惡辟行之<hi>節以爲行信幣以見諸侯也咸皆也辟讀如辟忌之辟使皆知王之所好者而行之知王所惡者辟而不爲○好呼報反惡烏路反辟音避</hi>使和諸<lb/>
侯之好<hi>有欲相與脩好者則爲和合之</hi>達萬民之說<hi>說所喜也達者達之于王若其國君〇說音恱</hi>掌邦國之通事而結其交好<lb/>
<hi>通事謂朝覲聘問也</hi>以諭九稅之利九禮之親九牧之<lb/>
維九禁之難九戎之威<hi>諭吿曉也九稅所稅民九職也九禮九儀之禮九牧九州之牧九禁九法之禁九戎九伐之戎〇難乃旦反</hi>
<pb n="34b"/>
掌察<hi>闕</hi>
掌貨賄<hi>闕</hi>
朝大夫掌都家之國治<hi>都家王子弟公卿及大夫之采地也主其國治者平理其來文書於朝者</hi>日朝以聽國事故以告其君<lb/>
長<hi>國事故天子之事當施於都家者也告其君長使知而行之也君謂其國君長其卿大夫也○長丁丈反</hi>國有政令則令其朝大夫<hi>使以告其都家之吏</hi>凡都家之治於國者必因其朝大夫然後<lb/>
聽之唯大事弗因<hi>謂以小事文書來者朝大夫先平理之乃以告有司<pb n="35a"/>也大事者非朝大夫所能平理</hi>凡都家之治有不及者則誅<lb/>
其朝大夫<hi>不及謂有稽殿之○殿都練反</hi>在軍旅則誅其有<lb/>
司<hi>有司都司馬家司馬</hi>
都則<hi>闕</hi>
都士<hi>闕</hi>
家士<hi>闕</hi>
周禮卷第十<lb/>
<pb n="35b"/>
<pb n="35b"/>
</p>
<p>
</p>
  </div>
</body>
</text>
</TEI>
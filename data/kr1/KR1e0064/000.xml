<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋諸傳㑹通</head>
    <p>
<pb n="1a"/>
欽定四庫全書　　　　經部五<lb/>
　春秋諸傳㑹通　　　　春秋類<lb/>
　　提要<lb/>
　　　　<hi>臣</hi>等謹按春秋諸傳㑹通二十四卷元李亷撰亷字行<lb/>
　　　　簡廬江人明楊士竒東里集云亷於至正壬午以春<lb/>
　　　　秋舉於鄉擢陳祖仁榜進士官至信豐令遇㓂<lb/>
　　　　亂守節死時南北道梗未及旌褒明初修元史時<lb/>
　　　　故交無在當路者有司又不知採録以聞故<lb/>
<pb n="1b"/>
　　　　史竟遺之則亷實忠義之士非以空言説經<lb/>
　　　　者矣此書以諸家之説薈萃成編自序謂先<lb/>
　　　　左氏事之案也次公榖傳經之始也次三傳<lb/>
　　　　注専門也次疏義釋所疑也總之以胡氏貴<lb/>
　　　　乎斷也陳張並列擇其長也又備采諸儒成<lb/>
　　　　説及他傳記畧加疏剔于異同是非始末之<lb/>
　　　　際毎究心焉然是編雖以胡氏為主而駁正<lb/>
　　　　殊多又參考諸家並能掇其長義一事之疑<lb/>
<pb n="2a"/>
　　　　一辭之異皆貫串全經以折衷之如謂仲子<lb/>
　　　　非嫡隠公不得謂之攝齊桓之霸基于僖襄<lb/>
　　　　三桓之盛兆于魯僖不書呉敗越夫椒責其<lb/>
　　　　不能復讐書葬昭公罪魯不以季氏為逆書<lb/>
　　　　葬劉文公罪畿内諸侯之僭書築蛇淵囿責<lb/>
　　　　定公受女樂而荒持論俱明白正大總論百<lb/>
　　　　餘條權衡事理尤得比事屬辭之㫖故<lb/>
　欽定春秋傳説彚纂多採録焉亷自序題至正九年己<lb/>
<pb n="2b"/>
　　　　丑又稱讀經三十年竊第南歸叨録劇司乃<lb/>
　　　　成是書考元史陳祖仁榜在順帝至正二年<lb/>
　　　　亷于鄉舉之嵗即登進士第而通籍頗晚閉<lb/>
　　　　户著書故得潛心古義不同于科舉之學也<lb/>
　　　　乾隆四十二年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
春秋㑹通原序<lb/>
傳春秋者三家左氏事詳而義疎公榖義精而事略有<lb/>
不能相通兩漢專門各守師說至唐啖趙氏始合三家<lb/>
所長務以通經為主陸氏纂集已為小成宋河南程夫<lb/>
子始以廣大精㣲之學發明奥義真有以得筆削之心<lb/>
而深有取於啖趙良有以也髙宗紹興初武夷胡氏進<lb/>
講篤意此經於是承詔作傳事案左氏義取公榖之精<lb/>
大綱本孟子主程氏而集大成矣方今取士用三傳及<lb/>
<pb n="3b"/>
胡氏誠不易之法也然四家之外如陳氏後傳張氏集<lb/>
注皆為全書學者所當考而孫氏之發㣲劉氏之意林<lb/>
權衡吕氏之集解與其餘諸家之議論亦不可以不究<lb/>
但汗漫紛雜有非初學所能備閲者余讀經三十年竊<lb/>
第南歸叨録劇司心勞力耗舊所記憶大懼荒落而又<lb/>
竊觀近來書肆所刋此經類傳雖多或源委之不備或<lb/>
去取之莫别不能無憾於是不揆謭陋盡取諸傳㑹稡<lb/>
成編先左氏事之案也次公榖傳經之始也次杜氏何<lb/>
<pb n="4a"/>
氏范氏三傳専門也次疏義釋所疑也總之以胡氏貴<lb/>
乎斷也陳張並列擇所長也而又備采諸儒成說及諸<lb/>
傳記略加梳剔於異同是非始末之際毎究心焉謂之<lb/>
春秋諸傳㑹通藏之家塾以備遺忘訓子弟耳非敢與<lb/>
學者道也邇年頗有傳寫者弗克禁而豐城掲恭廼取<lb/>
而刻之梓亟欲止之則已成功矣書來求序拒之弗可<lb/>
且念其力之勤而費之重也姑識於卷端與我同志尚<lb/>
加訂正焉至正九年己丑七月朔後學廬陵李㢘謹書<lb/>
<pb n="5a"/>
春秋㑹通凡例<lb/>
　一所編諸傳止以左氏公羊氏榖梁氏胡氏陳氏張<lb/>
　　氏六家為主盖六家皆全書故也<lb/>
　一左氏專用杜預注公羊專用何休注榖梁專用范<lb/>
　　甯注及正義與疏並不參用他說庶不誤引用<lb/>
　一程子及諸家說多附見謹案之下盖以無全傳難<lb/>
　　並列也<lb/>
　一所編本欲並見諸傳異同故凡繫釋經無大舛僻<lb/>
<pb n="5b"/>
　　者皆錄其有倍禮傷義决不可從者略疏於謹案<lb/>
　　下而辯之<lb/>
　一其三傳有難繫於經文下而有闗於經者别為附録<lb/>
　　庶不紊雜經注<lb/>
　一其三傳義理異同者略疏其是非於謹案下大率<lb/>
　　多以胡氏為主皆依先儒成說並不敢臆斷<lb/>
　一此經大槩在屬詞比事故於例之異同事之首尾<lb/>
　　或辭同而事異或事異而辭同皆通經提掇大意<lb/>
<pb n="6a"/>
　　使前後貫通一事之疑一字之異皆發明之並用<lb/>
　　先儒議論<lb/>
　一所編諸傳務欲撮其精要故未免裁翦刪削然所<lb/>
　　去皆浮詞至於確實之語無一字敢棄其注疏中<lb/>
　　間有一句一字之精者亦采錄無遺<lb/>
　一經中地名人名等有闗經義者注之餘不錄<lb/>
　一經傳中制度合考究者並詳考於謹案下<lb/>
<pb n="7a"/>
春秋諸傳序<lb/>
　　晉杜預左氏傳序<lb/>
春秋者魯史記之名也記事者以事繫日以日繫月以<lb/>
月繫時以時繫年所以記逺近别同異也故史之所記<lb/>
必表年以首事年有四時故錯舉以為所記之名也周<lb/>
禮有史官掌邦國四方之事達四方之志諸侯亦各有<lb/>
國史大事書之於策小事簡牘而已孟子曰楚謂之檮<lb/>
杌晉謂之乗而魯謂之春秋其實一也韓宣子適魯見<lb/>
<pb n="7b"/>
易象與魯春秋曰周禮盡在魯矣吾乃今知周公之徳<lb/>
與周之所以王韓子所見盖周之舊典禮經也周徳既<lb/>
衰官失其守上之人不能使春秋昭明赴告䇿書諸所<lb/>
記注多違舊章仲尼因魯史䇿書成文考其真偽而志<lb/>
其典禮上以遵周公之遺制下以明将來之法其敎之<lb/>
所存文之所害則刋而正之以示勸戒其餘則皆即用<lb/>
舊史史有文質辭有詳略不必改也故傳曰其善志又<lb/>
曰非聖人孰能脩之盖周公之志仲尼從而明之左丘<lb/>
<pb n="8a"/>
明受經於仲尼以為經者不刋之書也故傳或先經以<lb/>
始事或後經以終義或依經以辨理或錯經以合異随<lb/>
義而發其例之所重舊史遺文略不盡舉非聖人所修<lb/>
之要故也身為國史躬覽載籍必廣記而備言之其文<lb/>
緩其㫖逺将令學者原始要終尋其枝葉究其所窮優<lb/>
而柔之使自求之饜而飫之使自趨之若江河之浸膏<lb/>
澤之潤渙然冰釋怡然理順然後為得也其發凡以言<lb/>
例皆經國之常制周公之垂法史書之舊章仲尼從而<lb/>
<pb n="8b"/>
脩之以成一經之通體其㣲顯闡幽裁成義類者皆據<lb/>
舊例而發義指行事以正襃貶諸稱書不書先書故書<lb/>
不言不稱書曰之類皆所以起新舊發大義謂之變例<lb/>
然亦有史所不書即以為義者此盖春秋新意故傳不<lb/>
言凡曲而暢之也其經無義例因行事而言則傳直言<lb/>
其歸趣而已非例也故發傳之體有三而為例之情有<lb/>
五一曰㣲而顯文見於此而起義在彼稱族尊君命舍<lb/>
族尊夫人梁亡城緣陵之類是也二曰志而晦約言示<lb/>
<pb n="9a"/>
制推以知例參㑹不地與謀曰及之類是也三曰婉而<lb/>
成章曲從義訓以示大順諸所諱辟璧假許田之類是<lb/>
也四曰盡而不汙直書其事具文見意丹楹刻桷天王<lb/>
求車齊侯獻㨗之類是也五曰懲惡而勸善求名而亡<lb/>
欲盖而章書齊豹盗三叛人名之類是也推此五體以<lb/>
尋經傳觸類而長之附於二百四十二年行事王道之<lb/>
正人倫之紀備矣或曰春秋以錯文見義若如所論則<lb/>
經當有事同文異而無其義也先儒所傳皆不其然答<lb/>
<pb n="9b"/>
曰春秋雖以一字為襃貶然皆須數句以成言非如八<lb/>
卦之爻可錯綜為六十四也固當依傳以為斷古今言<lb/>
左氏春秋者多矣今其遺文可見者十數家大體轉相<lb/>
祖述進不成為錯綜經文以盡其變退不守丘明之傳<lb/>
於丘明之傳有所不通皆沒而不說而更膚引公羊榖<lb/>
梁適足自亂預今所以為異專脩丘明之傳以釋經經<lb/>
之條貫必出於傳傳之義例總歸諸凡推變例以正褒<lb/>
貶簡二傳而去異端盖丘明之志也其有疑錯則備論<lb/>
<pb n="10a"/>
而闕之以俟後賢然劉子駿創通大義賈景伯父子許<lb/>
恵卿皆先儒之美者也末有潁子嚴者雖淺近亦復名<lb/>
家故特舉劉賈許潁之違以見同異分經之年與傳之<lb/>
年相附比其義類各随而解之名曰經傳集解又别集<lb/>
諸例及地名譜第歴數相與為部凡四十部十五卷皆<lb/>
顯其異同從而釋之名曰釋例将令學者觀其所聚異<lb/>
同之說釋例詳之也或曰春秋之作左傳及榖梁無明<lb/>
文說者以仲尼自衛反魯脩春秋立素王丘明為素臣<lb/>
<pb n="10b"/>
言公羊者亦云黜周而王魯危行言孫以辟當時之害<lb/>
故㣲其文隠其義公羊經止獲麟而左氏經終孔丘卒<lb/>
敢問所安荅曰異乎余所聞仲尼曰文王既沒文不左<lb/>
兹乎此制作之本意也歎曰鳳鳥不至河不出圗吾已<lb/>
矣夫盖傷時王之政也麟鳳五靈王者之嘉瑞也今麟<lb/>
出非其時虚其應而失其歸此聖人所以為感也絶筆<lb/>
於獲麟之一句者所感而起固所以為終也曰然則春<lb/>
秋何始於魯隠公荅曰周平王東周之始王也隠公讓<lb/>
<pb n="11a"/>
國之賢君也考乎其時則相接言乎其位則列國本乎<lb/>
其始則周公之祚𦙍也若平王能祈天永命紹開中興<lb/>
隠公能宏宣祖業光啟王室則西周之美可尋文武之<lb/>
迹不墜是故因其歴數附其行事采周之舊以㑹成王<lb/>
義垂法将來所書之王即平王也所用之歴即周正也<lb/>
所稱之公即魯隠也安在其黜周而王魯乎子曰如有<lb/>
用我者吾其為東周乎此其義也若夫制作之文所以<lb/>
章往考來情見乎辭言高則㫖逺辭約則義㣲此理之<lb/>
<pb n="11b"/>
常非隠之也聖人包周身之防既作之後方復隠諱以<lb/>
辟患非所聞也子路欲使門人為臣孔子以為欺天而<lb/>
云仲尼素王丘明素臣又非通論也先儒以為制作三<lb/>
年文成致麟既已妖妄又引經以至仲尼卒亦又近誣<lb/>
據公羊經止獲麟而左氏小邾射不在三叛之數故余<lb/>
以為感麟而作作起獲麟則文止于所起為得其實至<lb/>
於反袂拭面稱吾道窮亦無取焉<lb/>
　　漢何休公羊傳序<lb/>
<pb n="12a"/>
昔者孔子有云吾志在春秋行在孝經此二學者聖人<lb/>
之極致治世之要務也傳春秋者非一本據亂而作其<lb/>
中多非常異義可怪之論說者疑惑至有倍經任意反<lb/>
傳違戾者其勢雖問不得不廣是以講誦師言至于百<lb/>
萬猶有不解時加釀嘲辭援引他經失其句讀以無為<lb/>
有甚可閔笑者不可勝記也是以治古學貴文章者謂<lb/>
之俗儒至使賈逵緣隙奮筆以為公羊可奪左氏可興<lb/>
恨先師觀聴不決多随二創此世之餘事斯豈非守文<lb/>
<pb n="12b"/>
持論敗績失據之過哉余竊悲之久矣往者略依胡母<lb/>
生條例多得其正故遂隠括使就繩墨焉<lb/>
　　晉范甯榖梁傳序<lb/>
昔周道衰陵乾綱絶紐禮壊樂崩彝倫攸斁弑逆簒盗<lb/>
者國有淫縱破義者比肩是以妖災因釁而作民俗染<lb/>
化而遷隂陽為之愆度七曜為之盈縮川嶽為之崩竭<lb/>
鬼神為之疵厲故父子之恩缺則小弁之刺作君臣之<lb/>
禮廢則桑扈之諷興夫婦之道絶則谷風之篇奏骨肉<lb/>
<pb n="13a"/>
之親離則角弓之怨彰君子之路塞則白駒之詩賦天<lb/>
垂象見吉凶聖作訓紀成敗欲人君戒慎厥行増脩徳<lb/>
政盖誨爾諄諄聴我藐藐履霜堅氷所由者漸四夷交<lb/>
侵華戎同貫幽王以暴虐見禍平王以㣲弱東遷征伐<lb/>
不由天子之命號令出自權臣之門故兩觀表而臣禮<lb/>
亡朱干設而君權䘮下陵上替僣逼理極天下蕩蕩王<lb/>
道盡矣孔子覩滄海之横流廼喟然而歎曰文王既沒<lb/>
文不在兹乎言文王之道䘮興之者在已於是就太師<lb/>
<pb n="13b"/>
而正雅頌因魯史而脩春秋列黍離於國風齊王徳於<lb/>
邦君所以明其不能復雅政化不足以被羣后也於時<lb/>
則接乎隠公故因兹以托始該二儀之化育賛人道之<lb/>
幽變舉得失以彰黜陟明成敗以著勸誡拯頹綱以繼<lb/>
三五鼔芳風以扇遊塵一字之襃寵踰華衮之贈片言<lb/>
之貶辱過市朝之撻徳之所助雖賤必申義之所抑雖<lb/>
貴必屈故附勢匿非者無所逃其罪潜徳獨運者無所<lb/>
隠其名信不易之宏軌百王之通典也先王之道既宏<lb/>
<pb n="14a"/>
麟感化而來應因事備而終篇故絶筆於斯年成天下<lb/>
之事業定天下之邪正莫善於春秋春秋之傳有三而<lb/>
為經之㫖一臧否不同襃貶殊致盖九流分而㣲言隠<lb/>
異端作而大義乖左氏以鬻拳兵諌為愛君文公納幣<lb/>
為用禮榖梁以衛輒拒父為尊祖不納子糾為内惡公<lb/>
羊以祭仲廢君為行權妾母稱夫人為合正以兵諌為<lb/>
愛君是人主可得而脅也以納幣為用禮是居䘮可得<lb/>
而㛰也以拒父為尊祖是為子可得而叛也以不納子<lb/>
<pb n="14b"/>
糾為内惡是仇讎可得而容也以廢君為行權是神器<lb/>
可得而闚也以妾母為夫人是嫡庶可得而齊也若此<lb/>
之類傷敎害義不可强通者也凡傳以通經為主經以<lb/>
必當為理夫至當無二而三傳殊說庸得不棄其所滯<lb/>
擇善而從乎既不俱當則固容俱失若至言幽絶擇善<lb/>
靡從庸得不並舍以求宗據理以通經乎雖我之所是<lb/>
理或未當安可以得當之難而自絶於希通哉而漢興<lb/>
以來瓌望碩儒各信所習是非紛錯凖裁靡定故有父<lb/>
<pb n="15a"/>
子異同之論石渠分爭之說廢興由於好惡盛衰繼之<lb/>
辨訥斯盖非通方之至理誠君子之所歎息也左氏艶<lb/>
而富其失也誣榖梁清而婉其失也短公羊辨而裁其<lb/>
失也俗若能富而不誣清而不短裁而不俗則深於其<lb/>
道者也故君子之於春秋沒身而已矣升平之末嵗次<lb/>
大梁先君北蕃廻軫頓駕於吴乃帥門生故吏我兄弟<lb/>
子姪研講六籍次及三傳左氏則有服杜之注公羊則<lb/>
有何嚴之訓釋榖梁傳者雖近十家皆膚淺末學不經<lb/>
<pb n="15b"/>
師匠辭理典據既無可觀又引左氏公羊以解此傳文<lb/>
義違反斯害也已於是乃商略名例敷陳疑滯博示諸<lb/>
儒同異之說昊天不弔大山其頽匍匐墓次死亡無日<lb/>
日月逾邁跂及視息乃與二三學士及諸子弟各記所<lb/>
識并言其意業未及終嚴霜夏墜從弟彫落二子泯沒<lb/>
天實䘮予何痛如之今撰諸子之言各記姓名名曰春<lb/>
秋榖梁傳集解<lb/>
　　程子序<lb/>
<pb n="16a"/>
天之生民必有出類之才起而君長之治之而争奪息<lb/>
道之而生養遂敎之而倫理明然後人道立天道成地<lb/>
道平二帝而上聖賢世出随時有作順乎風氣之宜不<lb/>
先天以開人必因時而立政暨乎三王迭興三重既偹<lb/>
子丑寅之建正忠質文之更尚人道備矣天道周矣聖<lb/>
人既不復作有天下者雖欲倣古之迹亦私意妄為而<lb/>
已事之謬秦至以建亥為正道之悖漢專以智力持世<lb/>
豈復知先王之道也夫子當周之末以聖人之不復作<lb/>
<pb n="16b"/>
也順天應時之治不復有也於是作春秋為百王不易<lb/>
之大法所謂考諸三王而不謬建諸天地而不悖質諸<lb/>
鬼神而無疑百世以俟聖人而不惑者矣先儒之論曰<lb/>
游夏不能賛一辭辭不待賛也言不能與于斯耳斯道<lb/>
也惟顔子嘗聞之矣行夏之時乗殷之輅服周之冕樂<lb/>
則韶舞此其凖的也後世以史視春秋謂襃善貶惡而<lb/>
已至於經世之大法則不知也春秋大義數十其義雖<lb/>
大炳如日星乃易見也惟其㣲辭奥義時措從宜者為<lb/>
<pb n="17a"/>
難知也或抑或縱或子或奪或進或退或㣲或顯而得<lb/>
乎義理之安文質之中寛猛之宜是非之公乃制事之<lb/>
權衡揆道之模範也夫觀百物然後識化工之神聚衆<lb/>
材然後知作室之用於一事一義而欲窺聖人之用心<lb/>
非上知不能也故學春秋者必優游涵泳黙識心通然<lb/>
後能造其㣲也後王知春秋之義則雖非禹湯尚可以<lb/>
法三代之治自秦而下其學不傳予悼夫聖人之志不<lb/>
得明于後世也故作傳以明之俾後之人通其文而求<lb/>
<pb n="17b"/>
其義得其意而法其用則三代可復也是傳也雖未能<lb/>
拯聖人之藴奥庶幾學者得其門而入矣有宋崇寧二<lb/>
年癸未四月乙亥河南程頤正叔序<lb/>
　　宋胡安國傳序<lb/>
古者列國各有史官掌記時事春秋魯史耳仲尼就加<lb/>
筆削乃史外傳心之要典也而孟氏發明宗㫖目為天<lb/>
子之事者周道衰㣲乾綱解紐亂臣賊子接迹當世人<lb/>
欲肆而天理滅矣仲尼天理之所在不以為己任而誰<lb/>
<pb n="18a"/>
可五典弗惇已所當敘五禮弗庸已所當秩五服弗章<lb/>
已所當命五刑弗用已所當討故曰文王既沒文不在<lb/>
兹乎天之將䘮斯文也後死者不得與于斯文也天之<lb/>
未䘮斯文也匡人其如予何聖人以天自處斯文之興<lb/>
䘮在己而由人乎哉故曰我欲載之空言不如見諸行<lb/>
事之深切著明也空言獨能載其理行事然後見其用<lb/>
是故假魯史以寓王法撥亂世反之正敘先後之倫而<lb/>
典自此可惇秩上下之分而禮自此可庸有徳者必襃<lb/>
<pb n="18b"/>
而善自此可勸有罪者必貶而惡自此可懲其志存乎<lb/>
經世其功配於抑洪水膺戎狄放龍蛇驅虎豹其大要<lb/>
則皆天子之事也故曰知我者其惟春秋乎罪我者其<lb/>
惟春秋乎知孔子者謂此書遏人欲于横流存天理於<lb/>
既滅為後世慮至深逺也罪孔子者謂無其位而託二<lb/>
百四十二年南面之權使亂臣賊子禁其欲而不得肆<lb/>
則戚矣是故春秋見諸行事非空言比也公好惡則發<lb/>
乎詩之情酌古今則貫乎書之事興常典則體乎禮之<lb/>
<pb n="19a"/>
經本忠恕則𨗳乎樂之和著權制則盡乎易之變百王<lb/>
之法度萬世之準繩皆在此書故君子以謂五經之有<lb/>
春秋猶法律之有斷例也學是經者信窮理之要矣不<lb/>
學是經而處大事决大疑能不惑者鮮矣自先聖門人<lb/>
以文學名科如游夏尚不能賛一辭盖立義之精如此<lb/>
去聖既逺欲因遺經窺測聖人之用豈易能乎然世有<lb/>
先後人心之所同然一爾苟得其所同然者雖越宇宙<lb/>
若見聖人親炙之也而春秋之權度在我矣近世推隆<lb/>
<pb n="19b"/>
王氏新說案為國是獨於春秋貢舉不以取士庠序不<lb/>
以設官經筵不以進讀斷國論者無所折衷天下不知<lb/>
所適人欲日長天理日消其效使夷狄亂華莫之遏也<lb/>
噫至此極矣仲尼親手筆削撥亂反正之書亦可以行<lb/>
矣天縱聖學崇信是經乃於斯時奉承詔㫖輒不自揆<lb/>
謹述所聞為之說以獻雖㣲辭奥義或未貫通然尊君<lb/>
父討亂賊闢邪說正人心用夏變夷大法略具庶幾聖<lb/>
王經世之志小有補云<lb/>
<pb n="20a"/>
　　胡氏進春秋傳表<lb/>
伏觀春秋二百四十二年其行事備矣仲尼因事屬辭<lb/>
深切著明非五經比也本夫周室東遷禮樂征伐自諸<lb/>
侯出及平王末年王迹既熄故春秋作於隠公之初逮<lb/>
荘僖而下五霸迭興假仁義而行以推戴宗周為天下<lb/>
之共主號令征伐莫敢不從其文則史官稱述無制作<lb/>
之法其義則以尊周為名而仲尼固曰丘竊取之矣霸<lb/>
徳既衰諸侯放恣政在大夫専權自用官及失徳寵賂<lb/>
<pb n="20b"/>
益張然後陪臣執國命呉楚制諸夏皆馴致其道是以<lb/>
至此極耳仲尼徳配天地明並日月自以無位與時道<lb/>
不行於天下也制春秋之義見諸行事垂訓方來雖祖<lb/>
述憲章工循堯舜文武之道而改法創制不襲虞夏商<lb/>
周之迹盖洪水滔天下民昬墊與簫韶九成百獸率舞<lb/>
並載于虞書大木斯㧞與嘉禾合穎鄙我周邦與六服<lb/>
承徳同垂乎周史此上世帝王紀事之例至春秋則凡<lb/>
慶瑞之符禮文常事皆削而不書而災異之變政事闕<lb/>
<pb n="21a"/>
失則悉書之以示後世使鑑觀天人之理有恐懼祇肅<lb/>
之意若事斯語若書諸紳若列諸座右若几杖盤盂之<lb/>
有銘有戒乃史外傳心之要典于以反身日加修省及<lb/>
其既久積善成徳上下與天地同流自家刑國措之天<lb/>
下則麟鳳在郊龜龍遊沼其道亦可馴致之也故始于<lb/>
隠公終於獲麟而以天道終焉比于闗雎之應而能事<lb/>
畢矣書火于秦賴諸儒口相傳授及漢初興張子房為<lb/>
韓滅秦以明春秋復讎之義三老董公請漢為義帝發<lb/>
<pb n="21b"/>
丧以暴項羽弑君之惡下逮武宣之世時君信重其書<lb/>
學士大夫誦說用以斷獄決事雖萬目未張而大綱克<lb/>
正過於春秋之時其效亦可見矣粤自熙寧崇尚釋老<lb/>
蒙荘之學以虛無為宗而不要義理之實殆及崇寧曲<lb/>
加防禁由是用事者以災異之變政事闕失則黙不敢<lb/>
言而慶瑞之符與禮文常事則詠歌賛誦洋洋乎盈耳<lb/>
是與春秋正相反也侈心益縱至汴京失守舉族北遷<lb/>
豈不痛哉陛下天錫勇智聖徳日新嗣承寳位于三綱<lb/>
<pb n="22a"/>
九法淪斁之後發於獨斷崇信是經将以撥亂世反之<lb/>
正聖王之志既自得之又命臣下有能誦習其書者使<lb/>
訓明其義而臣以荒蕪末學榮奉詔㫖輒不自揆罄竭<lb/>
所聞修成春秋傳三十卷十餘萬言上之御府恭惟肅<lb/>
将天討之餘萬幾之暇特留宸念時賜省覽取自聖裁<lb/>
鑑天人休咎之符覈賞罰是非之實懋檢身之盛徳恢<lb/>
至治之逺圖式敘邦經永康國步<lb/>
　　宋樓鑰陳氏後傳序略<lb/>
<pb n="22b"/>
春秋後傳左氏章指二書故中書舍人止齋陳公<hi>傅良</hi>
之所著也春秋之學不明久矣先儒以例言春秋者切<lb/>
切然以為一言不差有不同者則曰變例公之書不然<lb/>
深究經㫖詳閲世變盖有所謂隠桓荘閔之春秋有所<lb/>
謂僖文宣成之春秋有所謂襄昭定哀之春秋始焉猶<lb/>
知有天子之命王室猶甚威重自霸者之令行諸侯不<lb/>
復知有王矣桓公之後齊不競而晉霸文公既亡晉不<lb/>
競而楚霸悼公再霸而又衰楚興而復㣲吴出而盟諸<lb/>
<pb n="23a"/>
夏於越入吴而春秋終矣自杜征南以來謂平王東周<lb/>
之始王隠公遜國之賢君其說甚詳而公以為不為平<lb/>
王亦不為隠公而為桓王其說為有據依又其大節目<lb/>
如諸侯改元前所未有齊魯諸大國比數世間有世而<lb/>
無年至記厲王奔彘始有紀年古者諸侯無私史乗與<lb/>
檮杌春秋皆東遷之史也書齊鄭盟于石門以志諸侯<lb/>
之合書盟于鹹以志諸侯之散是春秋之終始也隠桓<lb/>
荘之際惟鄭多特筆襄昭定哀之際惟齊多特筆諸侯<lb/>
<pb n="23b"/>
專征而後千乗之國有弑君者矣大夫專将而後百乗<lb/>
之家有弑君者矣宋魯衛陳蔡為一黨齊鄭為一黨公<lb/>
㑹齊鄭於中丘而後諸侯之師衡行於天下辠莫甚於<lb/>
鄭荘宋魯齊衛次之而父子兄弟之禍亦莫甚於五國<lb/>
是可為不臣者之戒矣齊桓公卒鄭遂朝楚夏之變夷<lb/>
鄭為亂階侵蔡遂伐楚以志齊桓之霸侵陳遂侵宋以<lb/>
志楚荘之霸足以見夷夏之盛衰矣書公孫兹帥師書<lb/>
公孫敖帥師書公子季友卒習見三家之所從始首止<lb/>
<pb n="24a"/>
之盟鄭伯逃歸不盟則書以其背夏盟也厲之役鄭伯<lb/>
逃歸不書盖逃楚也夷夏之辨嚴矣自隠而下春秋治<lb/>
在諸侯自文而下治在大夫有天下之辭有一國之辭<lb/>
有一人之辭于干戈無不貶于玉帛之使則從其爵勸<lb/>
懲著矣文十年而狄秦又三十年而狄鄭又五十餘年<lb/>
而狄晉狄鄭猶可也狄晉甚矣貶不於甚則於事端餘<lb/>
實錄而已矣此皆先儒所未發至僖之三十一年四卜<lb/>
郊不從乃免牲猶三望極言魯之用天子禮樂以明堂<lb/>
<pb n="24b"/>
位之言為不然惠公始乞郊而不當用僖公始作頌而<lb/>
以郊為夸舉祝鮀之言為證此尤為前所未聞也若左<lb/>
氏或以為非為經而作惟公以為著其不書以見春秋<lb/>
之所書者皆左氏之力章㫖一書首尾專發此意昔人<lb/>
以杜征南為丘明忠臣然多曲從其說非忠也公之章<lb/>
㫖謂君子曰者盖博採善言禮也者盖據史舊文非必<lb/>
皆合于春秋或曰後人増益之或曰後人依倣之或以<lb/>
凡例義淺而不取或以例非左氏之意盖愛而知其惡<lb/>
<pb n="25a"/>
者乃所以為忠也又言荘公元年至七年及十九年以<lb/>
後訖終篇多無傳疑有佚墜公之求於傳者詳矣嗚呼<lb/>
與止齋游前後三十年不得卒業於其門既興殄瘁之<lb/>
悲而後得二書其間尚欲質疑而不可得此所以撫卷<lb/>
三歎而不能自已也開禧三年冬至日四明樓鑰序<lb/>
<pb n="26a"/>
讀春秋綱領<lb/>
　孔子曰天下有道禮樂征伐自天子出天下無道禮<lb/>
　樂征伐自諸侯出自諸侯出盖十世希不失矣自大<lb/>
　夫出五世希不失矣陪臣執國命三世希不失矣天<lb/>
　下有道則政不在大夫天下有道則庶人不議　又<lb/>
　曰文王既沒文不在兹乎　又曰如有用我者吾其<lb/>
　為東周乎<lb/>
　　　案此孔子脩春秋之本㫖也<lb/>
<pb n="26b"/>
　子曰齊一變至於魯魯一變至於道　又曰我欲觀<lb/>
　夏道是故之把而不足徴也我欲觀殷道是故之宋<lb/>
　而不足徴也我觀周道幽厲傷之吾舍魯何適矣魯<lb/>
　之郊禘非禮也周公其衰矣<lb/>
　　　案此孔子假魯史以寓王法之意也<lb/>
　孟子曰世衰道㣲邪說暴行有作臣弑其君者有之<lb/>
　子弑其父者有之孔子懼作春秋春秋天子之事也<lb/>
　是故孔子曰知我者其惟春秋乎罪我者其惟春秋<lb/>
<pb n="27a"/>
　乎　又曰王者之迹熄而詩亡詩亡然後春秋作晉<lb/>
　之乗楚之檮杌魯之春秋一也其事則齊桓晉文其<lb/>
　文則史孔子曰其義則丘竊取之矣<lb/>
　　　案此孟子發明孔子脩經之大㫖也<lb/>
　顔淵問為邦子曰行夏之時乗殷之輅服周之冕樂<lb/>
　則韶舞子張問十世可知也子曰殷因于夏禮所損<lb/>
　益可知也周因於殷禮所損益可知也<lb/>
　　　案此孔子修春秋之大用也<lb/>
<pb n="27b"/>
　史記曰孔子脩春秋筆則筆削則削游夏不能賛一<lb/>
　辭　王通曰春秋之於王道是輕重之權衡曲直之<lb/>
　繩墨也　邵子曰春秋孔子之刑書也　程子曰春<lb/>
　秋聖人之用聖人之用全在此書猶法律之有斷例<lb/>
　也乃窮理之要　又曰春秋以何為凖無如中庸欲<lb/>
　知中庸無如權何謂權義也時也　又曰後世以史<lb/>
　視經謂襃善貶惡而已至于經世之大法則不知也<lb/>
　<hi>餘見程子序</hi>
<pb n="28a"/>
　　　案此諸家發明孔子脩經之大㫖也<lb/>
　易泰卦曰内陽而外隂内君子而外小人　坤上六<lb/>
　文言曰為其嫌於無陽也故稱龍焉　否上九曰傾<lb/>
　否先否後喜象曰否終則傾何可長也　剝上九曰<lb/>
　碩果不食君子得輿<lb/>
　　　案此春秋尊君抑臣外四夷存中國之意也<lb/>
　書皋陶謨曰天命有徳五服五章哉天討有罪五刑<lb/>
　五用哉孟子曰為天吏則可以伐之矣　書康誥曰<lb/>
<pb n="28b"/>
　人有小罪非眚乃惟終自作不典式爾有厥罪小乃<lb/>
　不可不殺　舜典曰罰弗及嗣賞延于世宥過無大<lb/>
　刑故無小<lb/>
　　　案此春秋公賞罰嚴恕之意也<lb/>
　子曰齊桓公正而不譎晉文公譎而不正　又曰管<lb/>
　仲相桓公一匡天下民到於今受其賜　又曰管仲<lb/>
　之器小哉　孟子曰五霸桓公為盛　又曰五伯假<lb/>
　之也　又曰五伯三王之罪人也今之諸侯五伯之<lb/>
<pb n="29a"/>
　罪人也　又曰仲尼之徒無道桓文之事者　又曰<lb/>
　管仲得君如彼其専也行乎國政如彼其久也功烈<lb/>
　如彼其卑也　邵子曰五霸者功之首罪之魁也春<lb/>
　秋之間有功者未有大於四國有過者亦未有大於<lb/>
　四國不先治五霸之功過則事無統理而不得聖人<lb/>
　之心矣<lb/>
　　　案此春秋子奪霸者之大意也<lb/>
　禮運子曰大道之行也與三代之英丘未之逮也而<lb/>
<pb n="29b"/>
　有志焉大道之行也天下為公選賢與能講信脩睦<lb/>
　故人不獨親其親不獨子其子是謂大同今大道既<lb/>
　隠天下為家各親其親各子其子大人世及以為禮<lb/>
　城郭溝池以為固禮義以為紀禹湯文武成王周公<lb/>
　由此其選也此六君子者未有不謹於禮者也以著<lb/>
　其義以考其信刑仁講讓示民有常是謂小康孟子<lb/>
　曰春秋無義戰彼善於此則有之矣<lb/>
　　　案此春秋志大道待衰世之㣲意也<lb/>
<pb n="30a"/>
　子曰必也正名乎　又曰自古皆有死民無信不立<lb/>
　又曰道千乗之國敬事而信節用而愛人使民以時<lb/>
　又曰畏天命畏大人　又曰逺人不服則脩文徳以<lb/>
　來之　又曰俎豆之事則聞之矣軍旅之事未之學<lb/>
　也　又曰興滅國繼絶世天下之民歸心焉　又曰<lb/>
　季氏八佾是可忍也孰不可忍也　又曰禘自既灌<lb/>
　而往者吾不欲觀之矣　陳恒弑簡公孔子沐浴而<lb/>
　朝請討之　又曰祿之去公室五世矣政逮於大夫<lb/>
<pb n="30b"/>
　四世矣故夫三桓之子孫㣲矣<lb/>
　　　案此數條皆春秋正名分謹盟誓畏天愛民討<lb/>
　　　賊慎戰明禮樂之大義也<lb/>
　趙子曰春秋綴敘之體有三凡即位崩薨卒𦵏朝聘<lb/>
　盟㑹此常典所當載也故悉書之随其邪正而加襃<lb/>
　貶此其一也祭祀㛰姻賦稅軍旅蒐狩皆國之大事<lb/>
　亦所當載也其合禮者夫子脩經之時悉皆不書所<lb/>
　謂常事也其非者及合於變之正者乃取書之而増<lb/>
<pb n="31a"/>
　損其文以寄襃貶此二事也慶瑞災異及執殺奔放<lb/>
　逃叛歸入納立如此並非常之事亦史䇿所當載夫<lb/>
　子因之而加襃貶焉此其三也此述作之大凡也<lb/>
　　　案趙子此條論夫子脩經之大凡頗詳要故著<lb/>
　　　於此<lb/>
　胡氏曰春秋大率所書事同則辭同後人因謂之例<lb/>
　然有事同辭異者盖各有義非可例拘也又有重疊<lb/>
　言者如征伐盟㑹之類盖欲成書勢須如此不可事<lb/>
<pb n="31b"/>
　事各求異義但一字有異或上下文異則義須别又<lb/>
　辭同者正例也辭異則其例變矣正例非聖人莫能<lb/>
　立變例非聖人莫能裁惟窮理精義以學春秋者於<lb/>
　例中見法例外通類也<lb/>
　　　案胡氏此條論春秋正變之例<lb/>
　胡氏曰左氏釋經雖簡而博通諸史敘事尤詳能令<lb/>
　百代之下頗見本末其有功於春秋為多公榖釋經<lb/>
　義皆宻考其源流必有端緒非曲說所能及啖趙謂<lb/>
<pb n="32a"/>
　三傳所記本皆不謬義則口傳未形竹帛後代學者<lb/>
　妄加附益轉相傳授寖失其真故事多迂誕理或舛<lb/>
　駮其言信矣然則學者於三傳忽焉而不習則無以<lb/>
　知經習焉而不察擇焉而不精則春秋之宏意大㫖<lb/>
　簡易明白者汨於僻說愈晦而不顯矣<lb/>
　　　案胡氏此條論三傳取舍之義<lb/>
</p>
<p>
</p>
  </div>
</body>
</text>
</TEI>
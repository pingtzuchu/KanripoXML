<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋會通卷二</head>
    <p>
<pb n="1a"/>
欽定四庫全書<lb/>
　春秋會通卷二　　　　　元　李廉　撰<lb/>
　　隱公<lb/>
五年春公矢魚于棠<hi>左氏矢作觀陳也棠濟上邑</hi>左氏<hi>公將如棠觀魚臧僖伯諌</hi>
　<hi>曰凡物不足以講大事其材不足以備器用則君不舉焉故春蒐夏苗秋獮冬狩皆於農隙以講事也若</hi>
　<hi>夫山林川澤之實器用之資皂𨽻之事官司之守非君所及也公曰吾將略地焉遂徃陳而觀之書曰公</hi>
　<hi>矢魚于棠非禮也且言逺地也</hi>公羊<hi>譏逺也公曷爲逺而觀魚登來之也百金之魚公張之登來之</hi>
　<hi>者何美大之之詞也注恥公去南面之位下與百姓爭利匹夫無異故諱使若以逺觀爲譏也登音得</hi>
<pb n="1b"/>
　榖梁<hi>常事曰視非常曰觀禮尊不親小事卑不尸大功魚卑者之事也公觀之非正也</hi>胡氏<lb/>
　<hi>齊景公問晏子曰吾何脩而可以比於先王觀也對曰天子適諸侯曰廵守諸侯朝於天子曰述職無非</hi>
　<hi>事者春省耕而補不足秋省歛而助不給是故諸侯非王事則不出非民事則不出今隱公慢棄國政逺</hi>
　<hi>事逸遊是縱欲而不能自克以禮特書觀魚譏之也</hi>張氏<hi>周公戒成王曰毋滛于觀于逸葢兢兢業</hi>
　<hi>業非禮不動然後足以治國而正人春秋特書所以示人君當遵禮循法以隱公為戒也</hi>
　　　<hi>案觀例二觀魚則以縱欲爲譏觀社則以㑹祀爲貶皆舉動之妄也</hi>
夏四月葬衞桓公胡氏<hi>衛亂是以緩魯徃會故書聖人存而弗削者弑逆之賊討矣諡</hi>
　<hi>法辟土服逺曰桓失位而見弑何以爲桓衞本侯爵何以稱公見臣子不請於王而私自諡爾程氏曰正</hi>
<pb n="2a"/>
　<hi>終大事也死而加之不正之諡知忠孝者不忍爲也春秋於邦君薨正以王法而書卒貶不臣順之諸侯</hi>
　<hi>也至於葬則從其私諡而稱公罪不忠孝之臣子也</hi>
　　　<hi>案程子私諡之說本啖子春秋諸國皆稱公獨蔡桓稱侯蓋告王請諡故特書之明得禮也</hi>
秋衞師入郕<hi>郕公羊作盛</hi>左氏<hi>衞之亂也郕人侵衞故衞師入郕注將卑師衆但稱師此</hi>
　<hi>史之常也</hi>糓梁<hi>入者内/弗受也</hi>胡氏<hi>稱師紀其用衆而立義不同有矜其盛而稱師者如齊師</hi>
　<hi>宋師曹師城邢之類是也有著其暴而稱師者楚滅陳蔡公子棄疾主兵而稱師之類是也有惡其無名</hi>
　<hi>不義而稱師者次于郎以俟陳蔡之類是也衞宣繼州吁暴亂之後不施德政固本恤民而毒衆臨戎入</hi>
　<hi>人之國失君道矣書衞師入郕著其暴也</hi>張氏<hi>凡繼亂而立者必有懲艾革弊之政憤悱圖治之思</hi>
<pb n="2b"/>
　<hi>而後可以保國而圖終宣公遭大亂而得位既葬踰時首擅興兵以脩怨爲事則知其無安國固本之志</hi>
　<hi>矣</hi>
　　　<hi>案帥師例公羊曰將尊師衆稱某率師將尊師少稱將將卑師衆稱師將卑師少稱人君將不</hi>
　　　<hi>言率師書其重者也胡氏取之而又發書師之三例然後春秋之義明甚何氏又發功惡有大</hi>
　　　<hi>小之說曰將尊師衆而有功小將卑師少而有功大將卑師少而無功爲惡小將卑師衆而無</hi>
　　　<hi>功爲惡大疏者曰蔡衞陳從王稱人而行義是其功大公孫敖救徐稱率師而無功其惡大雖</hi>
　　　<hi>亦可取然不可以遍通於諸例也○又案郕之事書於經者四考其始末一入於衛再入於齊</hi>
　　　<hi>鄭既而降於齊又七十一年而奔魯春秋不復書矣夫以文昭之懿受甸伯之爵而廹脅於諸</hi>
<pb n="3a"/>
　　　<hi>侯如此春秋抑強扶弱之書安得不重感乎齊鄭猶可也衞郕兄弟之國而若是甚矣</hi>
九月考仲子之宫初獻六羽左氏<hi>公問羽數於衆仲對曰天子用八諸侯用</hi>
　<hi>六大夫四士二夫舞所以節八音而行八風故自八以下公從之於是初獻六羽始用六佾也</hi>公羊<lb/>
　<hi>桓未君則曷爲祭仲子隱爲桓立故爲也桓祭其母也初者何始也譏始僭諸公</hi>榖梁<hi>考者何成之也</hi>
　<hi>成之爲夫人也初始也穀梁子曰舞夏天子八諸公六諸侯四初獻六羽始僭樂矣尸子曰舞夏自天子</hi>
　<hi>至諸侯皆用八初獻六羽始厲樂矣注言時諸侯僭侈皆用八魯於是能自减降而用六</hi>胡氏<hi>考者</hi>
　<hi>始成而祀也其稱仲子者惠公欲以愛妾爲夫人隱公欲以庶弟爲嫡子聖人以爲諸侯不再娶於禮無</hi>
　<hi>二嫡孟子入惠公之廟仲子無祭享之所爲别立宫以杞之非禮也故因其來賵而正名之曰仲子之賵</hi>
<pb n="3b"/>
　<hi>因其考宫而正名之曰仲子之宫而夫人衆妾之分定矣隱公攝讓之實明矣桓公篡弑之罪昭矣凡宫</hi>
　<hi>廟非忐灾失禮不書六羽者六佾也佾者干羽之總稱羽以象文德干以象武功婦人無武事則獨奏文</hi>
　<hi>樂故謂之羽初者事之始魯僭天子禮樂舊矣是成王過賜而伯禽受之非也用祀周公已爲非禮其後</hi>
　<hi>羣公皆僭用焉仲子以别宫故不敢同羣廟而降用六羽書初獻者明前此用八之僭也</hi>
　　　<hi>案適妾稱號例胡氏曰存則以氏係姓以姓係號没則以諡係號以姓係諡者夫人也存不穪</hi>
　　　<hi>號沒不稱氏單舉姓字者妾也仲子之例是矣成風敬嬴定姒齊歸皆妾母而全用夫人之禮</hi>
　　　<hi>直書以貶之也哀公母姒氏卒蓋以有子則廟廟則書卒葬無貶也昭公娶孟子則以同姓而</hi>
　　　<hi>諱之也○又案妾廟例陳氏曰古者妾祔於妾祖姑無妾祖姑則易牲而祔於女君别廟非禮</hi>
<pb n="4a"/>
　　　<hi>也穀梁曰禮庶子爲君爲其母築宫使公子主其祭於子祭於孫止何休曰禮妾廟子死則廢</hi>
　　　<hi>䘮服小記曰慈母與妾母不世祭是也然則妾廟子死尚不祭矧子未君之時而爲之立廟乎</hi>
　　　<hi>○又案六羽左氏尸子程氏胡氏皆以爲魯舊僭八佾則用六爲善惟公穀皆以爲諸公六諸</hi>
　　　<hi>侯四則用六爲僭張氏主公穀說以爲周禮諸公諸侯之禮節度數各有等舞必有之此說似</hi>
　　　<hi>是然伯子男以下益殺則不可通矣故當從左氏也○又案書初例二初獻六羽復正之初也</hi>
　　　<hi>初稅畝變古之初也○又案書獻例三獻者下奉上之詞尊宗廟也獻㨗亦書獻者以其躬來</hi>
　　　<hi>誇示抑之也○又案書宫例武煬言立此不言立者何氏以爲武煬非禮故特書立此不言立</hi>
　　　<hi>者得變禮其說非是葢因考宫而書則别立之罪自見矣</hi>
<pb n="4b"/>
　　附録<hi>公羊稱公說</hi>公羊<hi>天子三公稱公王者之後稱公其餘大國稱侯小國稱伯子男</hi>
　　<hi>天子三公者何天子之相也自陕而東者周公主之自陕而西者召公主之一相處乎内</hi>
邾人鄭人伐宋左氏<hi>宋人取邾田邾人告鄭請伐宋曰請君釋憾於宋敝邑爲道鄭人以</hi>
　<hi>王師會之伐宋入其郛以報東門之役宋人來告命公聞其入郛將救之問於使者曰師何及對曰未及</hi>
　<hi>國公怒乃止</hi>公羊<hi>注小國序上者/主會也穀梁同</hi>胡氏<hi>案左氏則主兵者邾也故雖附庸小</hi>
　<hi>國序乎鄭之上凡班序上下以國之大小從禮之常也而會盟征伐以主者先因事之變也</hi>
　　　<hi>案主兵例桓十三年齊先宋僖二年虞先晉皆以小國序大國之上非主兵而小國叙大國之</hi>
　　　<hi>上則伯者爲之如莊十六年許男滑伯文十四年許男曹伯成十五年邾子杞伯襄十年齊世</hi>
<pb n="5a"/>
　　　<hi>子光之類是也州吁伐鄭而宋主兵衛圍戚而齊國夏主兵春秋討黨賊之法也</hi>
螟公羊<hi>何以書記災也注災者有害於民物隨事而至者先是隱公張百金之魚設苛令急法以禁民</hi>
　<hi>之所致</hi>榖梁<hi>蟲災也甚則/月不甚則時</hi>胡氏<hi>蟲食苗心曰螟國以民爲本民以食爲天春秋</hi>
　<hi>書螟記災也聖人以是爲國之大事也故書</hi>
　　　<hi>案螟例三隱此年及八年九月莊六年秋</hi>
冬十有二月辛巳公子彄卒左氏<hi>臧僖伯卒公曰叔父有憾於寡人寡人弗</hi>
　<hi>敢忘葬之加一等</hi>胡氏<hi>以公羊三世考之則所傳聞之世也而書日見恩禮之厚矣</hi>
宋人伐鄭圍長葛<hi>此書圍之始</hi>左氏<hi>報入郛/之役也</hi>公羊<hi>邑不言圍言圍疆也</hi>
<pb n="5b"/>
　榖梁<hi>伐國不言圍邑此言圍何久之也注古者師出不踰時重民命愛民財今乃暴師經年僅而後</hi>
　<hi>克無仁隱之心有貪利之行故圍伐兼舉以明之</hi>胡氏<hi>圍者繯其城邑絶其徃來之使禁其樵採</hi>
　<hi>之途城守不下至經年而不解誅亂討賊可也長葛鄭邑何罪乎書圍於此而書取於後宋人之惡彰矣</hi>
　陳氏<hi>伐國不言圍邑自僖以前則書之春秋之初猶以圍邑爲重也</hi>
　　　<hi>案伐國圍邑四而有二例伐鄭圍長葛伐宋圍緡皆著其暴也齊侯伐鄭圍新城則又以著其</hi>
　　　<hi>無貪地之心詞同而義異矣或曰外伐之圍邑僅四魯一國而被伐圍邑亦四何也趙子曰内</hi>
　　　<hi>事詳故悉書外事不告則不書矣</hi>
六年春鄭人來輸平<hi>輸左氏經作渝</hi>左氏<hi>鄭人來渝平更成也注渝變也公之未立</hi>
<pb n="6a"/>
　<hi>戰於狐壤爲鄭所執逃歸怨鄭鄭伐宋公欲救宋宋使失詞公怒而止忿宋則欲厚鄭鄭因此而來故曰</hi>
　<hi>更成</hi>公羊<hi>輸平者何猶隳成也何言乎隳成敗其成也曰吾成敗矣吾與鄭人末有成也</hi>榖梁<lb/>
　<hi>輸者墮也平之爲言以道成也來輸平者不果成也注春秋前魯與鄭平四年翬與宋伐鄭故來絶魯壞</hi>
　<hi>前平也</hi>胡氏<hi>輸者納也平者成也鄭人曷爲納成於魯以利相結解怨釋仇離宋魯之黨也公之</hi>
　<hi>未立與鄭人戰于狐壤止焉故元年及宋盟宿四年遇清其秋會師伐鄭即魯宋爲黨與鄭有舊怨明矣</hi>
　<hi>五年鄭人伐宋入其郛宋來告命使者失詞鄭伯知其適有用間可乘之隙也是以來納成耳然則善之</hi>
　<hi>乎曰平者解怨釋仇固所善也輸平者以利相結則在所貶矣曷爲知其相結之以利也後此鄭伯使宛</hi>
　<hi>來歸祊而魯入其地會鄭人伐宋得郜及防而魯又取其二邑是知輸平者以利相結乃貶之也故特稱</hi>
<pb n="6b"/>
　<hi>輸平以明有國者必正其義不謀其利杜亡國敗家之本也</hi>陳氏<hi>平不書必闗於天下之故然後</hi>
　<hi>書書鄭渝平以志諸侯之合書及鄭平以志諸侯之散是春秋之所始終也据傳明年宋及鄭平宣七年</hi>
　<hi>鄭及晉平文十六年及齊平襄二十年及莒平皆不書</hi>
　　　<hi>案輸平三傳不同公羊以爲此即言狐壤之戰諱敗獲而書輸平已爲無据穀梁以爲魯舊與</hi>
　　　<hi>鄭平至此而絶又與後日歸祊會鄭之事不合要之皆非的論胡氏魯與鄭有舊怨之說本杜</hi>
　　　<hi>氏納成之說本臨江劉氏蓋鄭莊之納成非有講信脩睦之心而深爲合黨敵宋之計是以不</hi>
　　　<hi>憚屈已求和於魯魯亦溺於利欲之私陷其術中而不悟是以盟宿遇清之好一變而爲取郜</hi>
　　　<hi>取防之仇矣○又案平例五胡氏曰輸平者惡鄭之以利相結也宋楚平皆書人者惡華元子</hi>
<pb n="7a"/>
　　　<hi>反之檀也暨齊平者惡魯之附夷狄而得平也及齊及鄭平者惡魯之侵犯大國而急於平也</hi>
　　　<hi>此說固然然春秋之平而不書者多矣何獨書此要必兼陳氏之說方備外平莒及郯不過平</hi>
　　　<hi>怨之平爾</hi>
夏五月辛酉公會齊侯盟于艾<hi>泰山牟縣東南有艾山</hi>左氏<hi>始平于齊</hi>
　<hi>也注春秋前魯與齊不平今棄惡結好</hi>陳氏<hi>春秋之初宋魯衛陳蔡一黨也齊鄭一黨也於是鄭</hi>
　<hi>始平魯鄭方交惡於王而亟平齊魯將以合諸侯焉爾</hi>
　　　<hi>案齊大師之後受地于王方百里者五東方之國莫大焉自帥尚父十二世至釐公已稱東州</hi>
　　　<hi>之小伯然是時宋亦以先代之後爵居上公方與魯爲好未可間也故假鄭以求魯魯一溺於</hi>
<pb n="7b"/>
　　　<hi>輸平之利再徇於于艾之盟三誘於祊田之歸四惑於不王之告而魯與齊鄭之交固矣他日</hi>
　　　<hi>齊伯之成謂其始此故陳氏之說不爲無見○又案書公會齊侯盟者四艾齊僖小伯之初也</hi>
　　　<hi>柯與扈齊桓圖伯之初也于黄齊景爭伯之初也春秋皆書會明齊志也柯獨不書日信齊桓</hi>
　　　<hi>也</hi>
秋七月左氏<hi>注雖無事而書首月具四時以成嵗</hi>公羊<hi>春秋雖無事首時遇則書首時過則</hi>
　<hi>何以書春秋編年四時具然後爲年注首始也過歴也歴一時無事則書其始月有事不月者人道正則</hi>
　<hi>天道定矣</hi>胡氏<hi>四德備而後爲乾一德不備則乾道熄矣四時具而後成嵗一時不具則歳功虧矣</hi>
　<hi>書時又書月者時天時也月王月也書時又書月見天人之理合也</hi>
<pb n="8a"/>
　　　<hi>案無事書春正月者二十四自隱元年始書夏四月者十有一自桓九年始書秋七月者十七</hi>
　　　<hi>自隱六年始書冬十月者十一自桓元年始莊二十二年書夏五月蓋本有事而闕之也案程</hi>
　　　<hi>子曰有事則道在事無事則存天時王朔</hi>
冬宋人取長葛公羊<hi>外取邑不志此何以志久也穀梁同</hi>胡氏<hi>宋人恃強圍邑久役</hi>
　<hi>大衆取非所有其罪著矣在王朝不能施九伐之威在列國不能脩連帥之職鄭人土地天子所命先祖</hi>
　<hi>所受不能保有而失之是上無天王下無方伯而鄭亦無君也宋人强取以王法言不可勝誅以天理言</hi>
　<hi>不善之積著矣初穆公屬國於與夷使其子馮出居于鄭殤公既立忌馮而伐鄭不亦逆天理乎春秋序</hi>
　<hi>宋主兵以殤公之罪重也明年鄭人報宋序邾爲首以鄭伯之罪輕也至是宋又舉兵伐鄭而圍其邑肆</hi>
<pb n="8b"/>
　<hi>行暴虐不善之積已著而不可解矣其見殺於亂臣豈一朝一夕之故哉</hi>張氏<hi>鄭荘委長葛於宋稔</hi>
　<hi>禍長惡而宋卒受蹙國䘮師之報矣</hi>
七年春王三月叔姬歸于紀左氏<hi>注叔姬伯姬之娣也至是歸者待年於父</hi>
　<hi>母國不與嫡俱行也</hi>公羊<hi>注媵賤而書者後爲嫡終有賢行紀/侯爲齊所滅紀季以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入齊叔姬歸</hi>
　<hi>之能處隱約全竟婦道故重録之</hi>榖梁<hi>注不與嫡俱/行非禮也</hi>胡氏<hi>非夫人也何以書不</hi>
　<hi>與嫡俱行則非禮之常也眉山蘇轍謂書叔姬賢之也賢而得書亦春秋之法也</hi>
　　　<hi>案胡氏前說主左氏穀梁後說主公羊陳氏說同伯姬下</hi>
滕侯卒左氏<hi>不書名未同盟也</hi>胡氏<hi>何以不葬怠於禮弱其君而不會也卒自外録不卒</hi>
<pb n="9a"/>
　<hi>非外也葬自内録不葬非内也</hi>
　　　<hi>案公羊以爲㣲國不名穀梁以爲滕用狄道自無名皆無据之言也</hi>
　　附録<hi>公羊同號同詞例</hi>公羊<hi>滕㣲國則稱侯何不嫌也貴賤不嫌同號美惡不嫌同詞</hi>
　　<hi>注若齊亦稱侯滕亦稱侯㣲者亦稱人貶亦稱人皆有起文貴賤不嫌同號也若繼體君即位繼弑</hi>
　　<hi>君亦稱即位皆有起文美惡不嫌同詞也滕本子爵㣲國所以稱侯而卒者春秋王魯託隱以爲始</hi>
　　<hi>受命王滕子先朝隱春秋褒之以禮嗣子得以禮祭故穪侯也</hi>
　　　<hi>案滕本子爵之說恐非</hi>
夏城中丘<hi>中丘在琅琊臨沂縣東北</hi>左氏<hi>書不/時也</hi>公羊<hi>何以書以重書也注以功重也</hi>
<pb n="9b"/>
　<hi>言當稍稍完補至令大壊然後城之猥苦百姓空虛國家與始作城無異</hi>榖梁<hi>城爲保民爲之也民</hi>
　<hi>衆城小則益城益城無極凡城之志皆譏也注保民以德不以城也</hi>胡氏<hi>程氏曰飬民之道在愛其</hi>
　<hi>力民力足則生飬遂教化行風俗美故爲政以民力爲重也春秋凡用民必書其所興作不時害義固爲</hi>
　<hi>罪矣雖時且義亦書見勞民爲重事也城中丘使民不以時非人君之心也凡書城者完舊也書築者創</hi>
　<hi>始也</hi>
　　　<hi>案春秋書内城二十三以夏城者七以春城者四不時之罪尤大也其餘雖時亦書者勞民也</hi>
　　附録<hi>城築例</hi>左氏<hi>大都不過三國之一邑無百雉之城制也凡土功龍見而戒事火見</hi>
　　<hi>而制用水昬正而栽日至而畢時也</hi>胡氏<hi>城者禦暴安民之所而城有制役有時魯城費城郈</hi>
<pb n="10a"/>
　　<hi>而復墮焉則越禮而非制矣隱公城中丘城郎而皆以夏則妨農務而非時矣城不踰制役不違時</hi>
　　<hi>又當分財用平板榦稱畚築程土物議逺邇略基址揣厚薄仭溝洫具餱糧度有司量功命日不愆</hi>
　　<hi>于素然後爲之可也況失其時制無愛飬斯民之意者其罪之輕重見矣</hi>
　　　<hi>案胡氏所引分財用已下見左宣十一年楚蔿艾獵城沂傳</hi>
齊侯使其弟年來聘左氏<hi>齊侯使夷仲年來聘結艾之盟也注凡聘皆使卿執玉帛</hi>
　<hi>以相存問</hi>公羊<hi>其稱弟何母弟稱弟母兄稱兄注别同母者質家親親明當親厚異於羣公子也</hi>
　榖梁<hi>諸侯之尊弟兄不得以屬通其弟云者以其來接於我舉其貴者也</hi>胡氏<hi>兄弟先公之子</hi>
　<hi>不稱公子貶也書盟書帥師而稱兄弟者罪其有寵愛之私書出奔書歸而稱兄弟者責其薄友恭之義</hi>
<pb n="10b"/>
　<hi>年者齊僖公母弟也程氏謂先儒説母弟者蓋緣禮有立嫡子同母弟之文其曰同母蓋爲嫡耳非以爲</hi>
　<hi>加親也此義不明久矣僖公私其同母異於他弟施及其子猶與適等而襄公絀之遂成簒弑之禍故聖</hi>
　<hi>人於年來聘特變文書弟以示貶焉桓十四年鄭語來盟成十年黑背帥師皆罪其私也書云于弟弗念</hi>
　<hi>天顯乃弗克恭厥兄兄亦不念鞠子哀大不友于弟天惟與我民彛大泯亂襄二十年陳光奔楚而穪弟</hi>
　<hi>不念鞠子哀昭二十年盜殺衛縶而稱兄其亦不念天顯矣昭元年秦鍼定十年宋辰皆責其薄也仁人</hi>
　<hi>於兄弟絶偏係之私篤友恭之誼人倫正而天理存春秋以訓天下與來世之意也</hi>張氏<hi>親親之道</hi>
　<hi>尊其位重其禄非賢則不及以政齊僖因艾之盟遽遣使于魯以結好忘君臣之大義植同列之私黨而</hi>
　<hi>又使其弟交政鄰國以啟後日無知之禍</hi>
<pb n="11a"/>
　　　<hi>案春秋齊之聘魯五年之再來齊僖糾合之時也歸父之來晉襄未定之時也國佐之來齊頃</hi>
　　　<hi>有志於叛晉也慶封之來齊景初立而有志於爭伯也皆出於私情矣然春秋之初齊尢加禮</hi>
　　　<hi>於魯至桓既伯僖七年公子友如齊之後魯使之聘齊者二十二而齊聘僅三至焉亦可以觀</hi>
　　　<hi>世道矣○又案春秋書弟十四書兄一齊年鄭語衞黑背皆罪其私主陸氏陳光秦鍼宋辰衞</hi>
　　　<hi>縶皆罪其薄主榖梁衞鱄佞夫皆可入陳光之例陳昭先稱公子而後稱弟亦以陳侯有寵愛</hi>
　　　<hi>之私而致之也獨叔肸稱弟賢之也葢以其善處兄弟之變者也公羊左氏同母之說程子力</hi>
　　　<hi>辨之而陸氏亦曰聖人之教雖及兄弟之子猶引而進之安有異母即見疎外乎餘見叔肸下</hi>
秋公伐邾左氏<hi>宋及鄭平盟于宿秋公伐邾爲宋討也注公距宋而與鄭平欲以鄭爲援今鄭</hi>
<pb n="11b"/>
　<hi>復與宋盟故懼而伐邾欲以求宋故曰爲宋討</hi>胡氏<hi>宋人先取邾田故邾人入其郛魯與儀父則元</hi>
　<hi>年盟于蔑矣邾人何罪可聲特託爲詞說以伐之耳經之書伐非主兵者皆有言可執見伐者皆有罪可</hi>
　<hi>討也傳曰欲加之罪何患無詞魯爲宋討非義甚矣而稱伐邾所謂欲加之罪者也而不知渝蔑之盟不</hi>
　<hi>待貶而自見矣</hi>張氏<hi>夫和大者所以恤小既平宋鄭則邾宋之睚眦亦可和矣親此而虐彼苟欲恱</hi>
　<hi>宋而忘蔑之盟子曰小人比而不周此足以見書爲宋討邾之旨矣</hi>
　　　<hi>案内兵之伐國僅二十而書公伐邾者六書大夫伐邾者八止書伐邾者一夫邾在魯之宇下</hi>
　　　<hi>而陵弱侵小之兵史不絶書如此甚矣魯之失政也</hi>
冬天王使凡伯來聘<hi>凡伯周卿士凡國伯爵榖梁曰凡氏伯字上大夫也自此王聘之始</hi>
<pb n="12a"/>
　公羊<hi>注書者喜之也古者諸侯有較徳殊風異行天子聘問之當北面稱臣受之於太廟所以尊王</hi>
　<hi>命歸美於先君不敢以已當之</hi>榖梁<hi>聘問也聘諸/侯非正也</hi>胡氏<hi>案周禮行人王有時聘以</hi>
　<hi>結諸侯之好間問以諭志而榖梁子何以獨言聘諸侯非正也古者諸侯於天子比年一小聘三年一大</hi>
　<hi>聘五年一朝故天子亦有聘問之禮焉隱公即位未嘗書遣使如周則未嘗聘也亦不書公如京師則是</hi>
　<hi>未嘗朝也一不朝則貶其爵再不朝則削其地刑則不舉遣使聘焉其斯以爲不正乎天王失威福之柄</hi>
　<hi>矣</hi>
　　　<hi>案春秋書王聘魯七始於此而終於宣十年凡伯南季仍子家父皆不過大夫猶可也宰周公</hi>
　　　<hi>以三公之重王季子以介弟之尊而下聘禮益凟矣隱僖之得聘猶可也以宰糾而聘桓以季</hi>
<pb n="12b"/>
　　　<hi>子而聘宣寵篡弑矣</hi>
　　附録<hi>王聘例○周禮天子時聘以結諸侯之好殷頫以除邦國之慝間問以諭諸侯之志歸脤</hi>
　　<hi>以交諸侯之福故榖梁之說范寗未詳而趙子亦曰王政行也天子使使聘諸侯所以洽恩惠考政</hi>
　　<hi>典也然胡氏獨取榖梁者葢周禮乃古者王室親諸侯之常典而榖梁氏則深究夫春秋王聘之失</hi>
　　<hi>不可非也</hi>
戎伐凡伯于楚丘以歸左氏<hi>初戎朝周凡伯弗賓凡伯還戎伐于楚丘以歸楚丘</hi>
　<hi>衞地</hi>榖梁<hi>國而曰伐此一人而曰/伐何大天子之命也</hi>胡氏<hi>一人而曰伐見其以徒衆也以</hi>
　<hi>歸易詞于楚丘見衞不救王臣之患以歸者罪凡伯失節不能死於位也</hi>
<pb n="13a"/>
　　　<hi>案榖梁以戎爲衞其說無据不可從○又案胡氏引說詳見國語單襄過陳條下</hi>
八年春宋公衞侯遇于垂<hi>垂即犬丘衛地</hi>左氏<hi>齊侯將平宋衞於鄭有㑹期宋</hi>
　<hi>公以幣請於衛請先相見衛侯許之故遇于犬丘</hi>陳氏<hi>特相遇不書書宋衞將以爲參盟也</hi>張氏<lb/>
　<hi>簡禮相見以謀事也</hi>
　　　<hi>案垂之遇左氏以爲宋衞有怨於鄭而齊欲平之葢鄭之怨衛因公孫滑宋之怨鄭因公子馮</hi>
　　　<hi>其說似有据然考之於經後此瓦屋止二國參盟而不及鄭十年入鄭伐戴之師又二國爲黨</hi>
　　　<hi>以仇鄭則宋衞此謀葢有志於從齊黨而無意於釋鄭憾也齊僖亦不過假此以求諸侯耳豈</hi>
　　　<hi>真有平怨之本心歟</hi>
<pb n="13b"/>
三月鄭伯使宛來歸祊庚寅我入祊<hi>祊公榖作邴</hi>左氏<hi>鄭伯請釋</hi>
　<hi>泰山之祀祀周公以泰山之祊易許田三月宛來歸祊不祀泰山也注宛不書氏未賜族</hi>公羊<hi>其言</hi>
　<hi>入何難也其日何難也注以歸後乃日言時重難不可即入至此日乃入也</hi>榖梁<hi>名宛所以貶鄭</hi>
　<hi>伯惡予地也入者内弗受也日入惡入者也</hi>胡氏<hi>周制六年五服一朝故于天子之郊有朝宿之</hi>
　<hi>地又六年王乃時廵諸侯各朝于方岳故於泰山之旁有湯沐之邑成王以周公有大勲故特賜之許田</hi>
　<hi>爲朝宿之地宣王以鄭伯母弟懿親故特賜之祊田爲湯沐之邑祊近魯許鄰鄭各以近者相易何以不</hi>
　<hi>可乎用是見鄭有無君之心而謂天王不復能廵守矣用是見鄭有無親之心而敢與人以先祖所受之</hi>
　<hi>邑矣其言我入祊者祊非我有也入者不順之辭義不可入而強入之也</hi>陳氏<hi>曷爲謂之來歸五年</hi>
<pb n="14a"/>
　<hi>鄭伯始朝王不禮焉鄭有志於叛王而合諸侯渝平歸祊皆遜辭也糾合之道也</hi>
　　　<hi>案祊許之易其謀始於輸平之時然不過借以固魯之好而未敢及許也至是歸祊以祀周公</hi>
　　　<hi>為辭者葢隱然致易許之請而隱公猶未許其易也鄭莊委分地以合黨而不吝所謂將欲取</hi>
　　　<hi>之必固與之者也隱公不察其深謀詭計而溺於一祊之入故于防中丘之會不能不徇之而</hi>
　　　<hi>敗宋入許陷於大惡而不悟使隱公不死尚不能久有許況桓公不義之立鄭伯適投其間而</hi>
　　　<hi>前日之謀盡行矣春秋所書不越數端而鄭之奸情備見先儒謂鄭莊小人之雄信哉○又案</hi>
　　　<hi>湯沐之邑何氏以爲四井為邑邑方二里東方二州四百二十國凡為邑廣四十里袤四十二</hi>
　　　<hi>里取足舍止共槀榖是則諸侯皆有矣范氏以為諸侯有大功德於王室者京師有朝宿之邑</hi>
<pb n="14b"/>
　　　<hi>泰山有湯沐之邑所以供祭祀也其餘則否胡氏從范說爲是○又案来歸例除咺来歸賵及</hi>
　　　<hi>内女來歸外書來歸者五鄭祊衛俘之來以利而來也鄆讙石尚之來以禮而來也要之皆自</hi>
　　　<hi>外至而非勉強之文其善惡則不同矣季子來歸著國人之喜也</hi>
夏六月己亥蔡侯考父卒<hi>桓侯封人立</hi>○辛亥宿男卒胡氏<lb/>
　<hi>周人有諱禮故凡赴皆不以名經書其終雖五伯強國莫不以名者是仲尼筆之也赴不以名而書名者</hi>
　<hi>與魯通也已通而不名者舊史失之爾未通而名者有所證矣蓋諸侯生則不名死則名之别於天子示</hi>
　<hi>尊卑之等禮之中也</hi>
秋七月庚午宋公齊侯衛侯盟于瓦屋<hi>瓦屋周地</hi>左氏<hi>齊人卒平</hi>
<pb n="15a"/>
　<hi>宋衞于鄭秋會于温盟于瓦屋以釋東門之役禮也冬齊侯使來告成三國公使衆仲對曰君釋三國之</hi>
　<hi>圖以鳩其民君之惠也敢不承受君之明德</hi>榖梁<hi>外盟不日此其日何諸侯之参盟於是始故謹</hi>
　<hi>而日之也誥誓不及五帝盟詛不及三王交質子不及二伯注宋序齊上王爵也世道交喪盟詛滋彰非</hi>
　<hi>可以經世軌訓故存日以記惡蓋春秋之始也</hi>胡氏<hi>程氏曰宋為主盟與鄭絶也大道隱而家天下</hi>
　<hi>然後有誥誓忠信薄而人心疑然後有詛盟盟詛煩而約劑亂然後有交質子至是傾危之俗成民不立</hi>
　<hi>矣春秋革薄從忠於參盟書日謹其始也周官設司盟掌盟載之法凡邦國有疑則請盟於會同聴命於</hi>
　<hi>天子亦聖人待衰世之意耳德又下衰諸侯放恣其屢盟也不待會同其私約也不繇天子口血未乾而</hi>
　<hi>渝盟者有矣其末至於交質子猶有不信者焉春秋謹參盟善胥命美蕭魚之會以信待人而不疑也蓋</hi>
<pb n="15b"/>
　<hi>有志於天下為公之世凡此類亦變周制矣</hi>陳氏<hi>諸侯初參盟也有參盟則有主盟三國成而東</hi>
　<hi>諸侯之交盛矣</hi>張氏<hi>春秋之初皆離會之盟至此則三君共要質于神以示明信然宋殤王者之後</hi>
　<hi>齊僖東方大國衞亦北州大國也正可因此爲講信脩睦之事成鳩民息肩之圖而明年會防之後伐宋</hi>
　<hi>取邑視今日盟誓之言不復顧忌比諸小人平時指天日為誓他日臨小利害不一引手救反擠之又下</hi>
　<hi>石者正相似也嗚呼春秋於瓦屋之盟列數三君而又書日以謹之所以傷世變之甚也</hi>
　　　<hi>案瓦屋之盟左氏以為齊卒平宋衞于鄭而鄭不與何也蓋宋衞忿鄭之謀未息故也大抵列</hi>
　　　<hi>國之忿爭皆以強弱為進退齊最強宋衞次之鄭則小國也傳曰宋衞實難鄭何能為則宋衞</hi>
　　　<hi>之所畏者在齊而不在鄭矣故瓦屋之盟宋衞雖屈於齊而終不與鄭平也程子曰與鄭絶也</hi>
<pb n="16a"/>
　　　<hi>其說精矣然鄭莊固挟齊以自強齊僖亦資鄭以糾合故瓦屋雖以王爵尊宋而明年宋公不</hi>
　　　<hi>王之罪又發於鄭人是齊僖陽尊宋衞而隂固鄭黨宋衞不悟而僖襄之小伯桓公之創伯皆</hi>
　　　<hi>原於此矣○又案外盟書日止此○又案陳氏以瓦屋鄟陵皆為參盟</hi>
八月葬蔡宣公○九月辛卯公及莒人盟于浮來<hi>浮公榖作包杜曰紀邑張氏曰莒地有浮來山</hi>左氏<hi>以成紀好也注二年紀莒盟密為魯故今公尋之故曰成紀好</hi>
　胡氏<hi>莒小國人㣲者而公與之盟故特言及以譏失禮且明非大夫之罪也屈千乗之尊下與小國</hi>
　<hi>之大夫盟太卑可踰非謙德矣</hi>張氏<hi>特書公及以著非莒人之敢敵諸侯公蓋自失人君之體也</hi>
　　　<hi>案春秋書公及人盟二浮來及蜀是也榖梁曰可言公及人不可言公及大夫然則公及齊大</hi>
<pb n="16b"/>
　　　<hi>夫盟蔇何得云不可杜氏例以為㣲者不嫌敵公侯故直穪公然髙傒處父大國貴卿猶以伉</hi>
　　　<hi>尊為諱今乃直書不諱乎公羊又以為實莒子而書人者隱公不肖僅能使㣲者随從之皆無</hi>
　　　<hi>据之言也獨趙子曰莒小國若不書公則嫌乎非公屈禮以盟其卑以病公也此說是矣故胡</hi>
　　　<hi>氏從之若蜀之盟則上書公子下書楚人其貶明甚不可與此例論也又公及齊人狩禚公榖</hi>
　　　<hi>皆以為人齊侯以人公此又變例爾</hi>
螟○冬十有二月無駭卒<hi>駭榖梁作侅</hi>左氏<hi>羽父請諡與族公命以字為展</hi>
　<hi>氏注公孫之子以王父字為氏無駭公子展之孫也</hi>胡氏<hi>無駭書名未賜族也諸侯之子為大夫則</hi>
　<hi>稱公子其孫也為大夫則稱公孫公孫之子與異姓之臣未賜族而身為大夫則稱名無駭俠之類是也</hi>
<pb n="17a"/>
　<hi>已賜族而使之世為大夫則稱族如仲孫叔孫季孫之類是也古者置卿必求賢德不以世官春秋之初</hi>
　<hi>猶為近古故無駭與俠皆書名爾其後官人以世無不賜之族或以字或以諡或以官或以邑而先王之</hi>
　<hi>禮亡矣至於三家専魯六卿分晉諸侯失國出奔相繼職此由也案禮天子寰内諸侯世其祿而不嗣然</hi>
　<hi>則諸侯所置大夫嗣其位而不易豈禮也哉</hi>
　　　<hi>案春秋書無侅俠季友仲遂之卒實因卿大夫之告終以謹世變所以著無侅俠之未賜族不</hi>
　　　<hi>為薄而季友仲遂之恩過於厚過厚若隆於恩而廢禮生亂恒必由之不可不考也公榖以為</hi>
　　　<hi>罪無駭入極而貶之又以為隱不成為君故不爵大夫皆無据</hi>
九年春天王使南季來聘<hi>南氏季字</hi>張氏<hi>隱公十年之間宰咺凡伯南季三至</hi>
<pb n="17b"/>
　<hi>魯庭以魯為周公之胄而欲親之也公不明尊王之義以正其國於是諸侯相效而王靈竭臣子則象而</hi>
　<hi>篡弑萌矣此春秋詳書王使之意也</hi>
　　　<hi>案胡氏曰春秋書天王來聘者七錫命者三賵葬者四則問於他邦及齊晉秦楚之大國可知</hi>
　　　<hi>矣書公如京師者一朝于王所者二卿大夫如京師者五會葬者二舉魯一國則天下諸侯之</hi>
　　　<hi>不臣可知矣</hi>
三月癸酉大雨震電庚辰大雨雪<hi>杜氏以為經當有霖字</hi>左氏<hi>書時</hi>
　<hi>失也凡雨自三日以徃爲霖平地尺為大雪</hi>公羊<hi>震電何以書記異也何異爾不時也大雨雪何</hi>
　<hi>以書記異也何異爾俶甚也注月令二月雷乃發聲</hi>榖梁<hi>志疏數也八日之間再有大變隂陽錯行</hi>
<pb n="18a"/>
　<hi>故謹而日之也雨月志正也</hi>胡氏<hi>震電者陽精之發雨雪者隂氣之凝周三月夏之正月雷未可</hi>
　<hi>以出電未可以見而大震電此陽失節也雷已出電已見則雪不當復降而大雨雪此隂氣縱也隂陽運</hi>
　<hi>動有常而無忒凡失其度人為感之也今陽失節而隂氣縱公子翬之讒兆矣鍾巫之難萌矣春秋灾異</hi>
　<hi>必書雖不言其事應而事應具存惟明於天人相感之際則見聖人所書之意矣</hi>
　　　<hi>案春秋書雨二此年及僖三年六月雨是也書震二此年及僖十五年震夷伯廟是也書大雨</hi>
　　　<hi>雪二此年及僖十年冬是也雨雪一桓八年冬是也</hi>
　　附録公羊<hi>注凡災異一日者日歴日者月歴月者時歴時者加自文為異</hi>
俠卒公羊<hi>吾大夫之未命者也</hi>榖梁<hi>所俠也不書氏隱不爵大夫也注所者俠之氏</hi>
<pb n="18b"/>
夏城郎<lb/>
　　　<hi>案襄陵許氏曰七年城中丘而伐邾今城郎而後伐宋公不務崇德脩政以戒蕭牆而念外人之</hi>
　　　<hi>有非干時動衆恃城保國亦己末矣○又案郎魯近邑在髙平方與縣東南隱之元年費伯已</hi>
　　　<hi>城之矣至此年復城而桓十年三國之伐來戰于此莊八年陳蔡之俟亦次于此十年齊宋以</hi>
　　　<hi>兵窺魯又宿師于此則郎豈非魯之要地乎厥後築臺于郎築郎囿想皆在此始也猶有警懼</hi>
　　　<hi>之心終也遂為逰觀之地矣</hi>
秋七月○冬公會齊侯于防<hi>防魯地公羊作邴</hi>左氏<hi>宋公不王鄭伯為王</hi>
　<hi>左卿士以王命伐宋宋以入郛之役怨公不告命公怒絶宋使秋鄭人以王命來告伐宋會于防謀伐宋</hi>
<pb n="19a"/>
　<hi>也</hi>榖梁<hi>會者外為/主焉爾</hi>胡氏<hi>周官行人有時會以發四方之禁此謂非時而合諸侯以</hi>
　<hi>禁止天下之不義也列國何爲有此名故凡書會皆譏也謂非王事相聚會爾据左氏稱鄭以王命來告</hi>
　<hi>則謂之非王事可乎曰以王命討宋而聽征討之禁於王都雖召陵之舉不是及矣始則私相會為謀於</hi>
　<hi>防中則私相盟為師期於鄧終則乗敗人而深為利取二邑歸諸已奉王命討不庭者果如是乎經之書</hi>
　<hi>會書伐而不異其文以此</hi>
　　　<hi>案經書公特會齊侯八防嬴讙艾濼城濮平州夾谷是也</hi>
十年春王二月公會齊侯鄭伯于中丘○夏翬帥師會<lb/>
齊人鄭人伐宋左氏<hi>會于中丘盟于鄧為師期五月羽父先會齊侯鄭伯伐宋</hi>胡氏<lb/>
<pb n="19b"/>
　<hi>翬不氏先期也始而會宋以伐鄭固請而行今而會鄭以伐宋先期而徃不待鍾巫之變知其有無君之</hi>
　<hi>心矣故去其公子以戒兵柄之下移制之於未亂也</hi>陳氏<hi>曷為會稱君伐稱人略之也春秋舉重一</hi>
　<hi>役而再有事不悉書苟再見必前目而後凡也一役而再見但人之者略之也</hi>張氏<hi>程氏曰三國先</hi>
　<hi>遣將致伐齊鄭稱人非卿也</hi>
六月壬戌公敗宋師于菅辛未取郜辛巳取防左氏<hi>六月</hi>
　<hi>戊申公會齊侯鄭伯于老桃壬戌公敗宋于菅庚午鄭師入郜辛未歸于我庚辰鄭師入防辛巳歸于我</hi>
　<hi>君子謂鄭莊公可謂正矣以王命討不庭不貪其土以勞王爵正之體也</hi>公羊<hi>取邑不日此何以日</hi>
　<hi>一月而再取甚之也</hi>榖梁<hi>不正其乘敗人而深為利/取二邑故謹而日之也</hi>胡氏<hi>夫諸侯分</hi>
<pb n="20a"/>
　<hi>邑非其有而取之盜也内小惡直書而不隱其不言戰而言敗敗者爲主彼戰而此敗之也皆陳曰戰詐</hi>
　<hi>戰曰敗</hi>陳氏<hi>蔽罪於魯也春秋嚴義利之辨苟以為利書吾取而已是故郜防書取譏不在鄭也</hi>
　<hi>濟西書取汶陽書取邾田書取譏不在晉也必若鄭伯欲易許田然後可以言來歸焉爾</hi>
　　　<hi>案左氏所載事則是義則非○又案内兵書取十八惟郜防須句書日○又案魯敗外師凡八</hi>
　　　<hi>而敗宋者三菅乗丘鄑也</hi>
　　附録<hi>内惡例案公羊曰内大惡諱此其言甚之何春秋録内而略外於外大惡書小惡不書於</hi>
　　<hi>内大惡諱小惡書注明取邑為小惡一月再取小惡中甚者耳故胡氏曰内大惡其辭婉小惡直書</hi>
　　<hi>而不隱如成公取鄟襄公取邿昭公取鄫皆覆人之邦而絶其嗣亦書曰取所謂婉辭也</hi>
<pb n="20b"/>
秋宋人衞人入鄭宋人蔡人衞人伐戴鄭伯伐敢之<hi>戴公</hi>
　<hi>榖作載國也</hi>左氏<hi>蔡衞郕不會王命秋鄭師猶在郊宋衞入鄭蔡人從之伐戴鄭伯圍戴克之取</hi>
　<hi>三師焉</hi>胡氏<hi>稱伐稱取兼之也或疑鄭人兵力不能取戴兼三國之師非矣什圍伍攻正也以寡</hi>
　<hi>覆衆竒也莊公蓋嘗克叔叚敗王師困州吁而入許能以竒勝可知矣故駐師於郊多方以誤之也四國</hi>
　<hi>已鬬起乗其弊一舉而兼之卞莊子之術也然孟子曰善戰者服上刑稱伐取者其以莊公殘民之甚當</hi>
　<hi>此刑矣</hi>
　　　<hi>案公榖皆以為鄭伯因三國之力以取戴其書取者易也然三國既與鄭仇必無與鄭共事之</hi>
　　　<hi>理戴既受三國之伐則必與鄭為黨故程子以為鄭戴合攻盡取三國之衆此說為當胡氏以</hi>
<pb n="21a"/>
　　　<hi>為一舉而兼四國恐過</hi>
冬十月壬午齊人鄭人入郕<hi>郕公作盛</hi>左氏<hi>討違王/命也</hi>公羊<hi>注日</hi>
　<hi>者盛魯同姓於隱篇再見入者明當憂録之</hi>榖梁<hi>日入惡/入者也</hi>胡氏<hi>程氏謂宋本以公子</hi>
　<hi>馮在鄭故二國交惡春秋不見其為王討也王臣不行王師不出矯假以逞私忿耳此說據經為合若討</hi>
　<hi>違王命則不書入矣入者不順之詞也若以為難詞則齊鄭大國於討郕何難哉</hi>
　　　<hi>案鄭莊假王命之事自隱之元年以王師虢師伐衞則猶為卿士也至三年有交質之惡周人</hi>
　　　<hi>卑虢公政矣六年鄭始朝周而不見禮八年夏虢公忌父始作卿士於周而鄭又以齊朝王九</hi>
　　　<hi>年然後有宋公不王之師而傳曰鄭伯為王左卿士豈非雨朝之後周復用之而鄭伯所以周</hi>
<pb n="21b"/>
　　　<hi>旋王室不過爲矯假報復之私初非有夾輔之誠也十一年之入許傳又曰君謂許不共亦假</hi>
　　　<hi>飾之詞也卒之敗宋入郕入許納馮之後志得意满而有繻葛之戰矣故諸傳惟程氏得之左</hi>
　　　<hi>氏得其事而不究其情是為鄭伯之所欺也</hi>
十有一年春滕侯薛侯來朝<hi>諸侯朝魯之始</hi>左氏<hi>滕侯薛侯來朝爭長公使</hi>
　<hi>羽父請於薛侯曰周之宗盟異姓爲後君若辱貺寡人願以滕君為請乃長滕侯</hi>公羊<hi>諸侯來曰</hi>
　<hi>朝大夫來曰聘其兼言之何㣲國也</hi>榖梁<hi>天子無事諸侯相朝正也考禮脩德所以尊天子也諸侯</hi>
　<hi>來朝時正也犆言同時也累數皆至也</hi>胡氏<hi>孔子曰邦君為兩君之好有反坫周禮行人凡諸侯</hi>
　<hi>之邦交殷相聘世相朝也然謂之殷則得中而不過謂之世則終諸侯之世而一朝其為禮亦節矣周衰</hi>
<pb n="22a"/>
　<hi>典制大壞無禮義之交惟強弱之視或來朝而不報其禮或屢徃而不納以歸無合於中聘世朝之制矣</hi>
　<hi>且列國於天子述所職者蓋闕如也而自相朝聘可乎凡大國來聘小國來朝一切書而不削皆所以示</hi>
　<hi>譏滕薛二君不特言者又譏旅見也非天子不旅見諸侯偃然受之而不辭亦以見隱公之志荒矣</hi>
　　　<hi>案凡諸侯朝犆言之若榖伯鄧侯同時偕至而朝禮不同日也累數之若今滕薛及邾牟葛同</hi>
　　　<hi>日行禮也同日旅見惟天子可受之諸侯不當然也○又案滕之來朝五此年及桓二年文十</hi>
　　　<hi>二襄六哀二惟此年書侯餘皆書子義見桓二年○又案謝氏曰是時伐戴入郕小國受難甚</hi>
　　　<hi>矣故二國懼而入朝○又案吕氏曰天下禍機常萌於盛滿之時</hi>
夏公會鄭伯于時來<hi>公縠上有五月字時來公羊作祁黎</hi>左氏<hi>謀伐許也</hi>
<pb n="22b"/>
秋七月壬午公及齊侯鄭伯入許左氏<hi>公會齊侯鄭伯伐許庚辰𫝊于</hi>
　<hi>許瑕叔盈以鄭伯之旗蝥弧登周麾而呼曰君登矣鄭師畢登壬午遂入許許莊公奔衞齊侯以許讓公</hi>
　<hi>公曰君謂許不共故從君討之許既伏其罪矣雖君有命寡人弗敢與聞乃與鄭人鄭伯使許大夫百里</hi>
　<hi>奉許叔以居許東偏曰天禍許國而假手于我寡人寡人惟是一二父兄不能共億其敢以許自為功乎</hi>
　<hi>吾子其奉許叔以撫柔此民也若寡人得沒于地天其以禮悔禍于許無寧兹許公復奉其社稷帷我鄭</hi>
　<hi>國之有請謁焉如舊昬媾其能降以相從也無滋他此族實偪處此以與鄭國爭此土也寡人之使吾子處</hi>
　<hi>不惟許國之爲亦聊以固吾圉也君子謂鄭莊公於是乎有禮禮經國家定社稷序民人利後嗣者也許</hi>
　<hi>無刑而伐之服而舍之度德而處之量力而行之相時而動母累後人可謂知禮矣</hi>公羊<hi>注入例時</hi>
<pb n="23a"/>
　<hi>此日者危録隱公也</hi>胡氏<hi>書會則伐許本鄭志也書及則入許公所欲也隱公即位十有一年天王</hi>
　<hi>遣使來聘者再而未嘗朝于京師罪一也平王崩不奔喪會葬至使武氏子來求賻罪二也禮樂征伐自</hi>
　<hi>天子出而擅興兵甲爲宋而伐邾爲鄭而伐宋罪三也山川土田各有封守上受之天王下傳之先祖而</hi>
　<hi>取郜及防入祊易許罪四也今又入人之國而逐其君罪五也凡此五不韙者人臣之大惡隱公兼而有</hi>
　<hi>之然則不善之殃豈特始於惠成於桓而隱之積亦不可得而掩矣使隱公為國以禮而自強於善豈有</hi>
　<hi>鍾巫之難乎</hi>陳氏<hi>宋不王鄭以王命討之於是入郕又入許取宋蔡衞三師焉夫以王命討不庭</hi>
　<hi>顧因以爲暴許無君者十有五年甚矣鄭之專也於是許莊公奔衞不書非其罪也</hi>
　　　<hi>案春秋一事而始書會後書及惟此年及桓元年垂越之會盟皆所以著内外之志也桓十二</hi>
<pb n="23b"/>
　　　<hi>年會武父至伐宋則書及例與此同桓十六年會晉夏伐鄭則仍書會非獨魯之所欲矣此可</hi>
　　　<hi>以見書法之謹也○又案臨江劉氏曰公之不得其終以徳薄而多大功慮淺而數得志也備</hi>
　　　<hi>其四境禍反在内可不哀歟○又案許姜姓大岳之裔在潁昌長社與鄭爲鄰鄭莊併吞之志</hi>
　　　<hi>久矣特以三國共伐難於專利故外假存許之義内結許人之心而又使公孫獲以鈐制許叔</hi>
　　　<hi>則許固鄭之内臣矣未幾莊公薨許叔因鄭亂以入許於是鄭許之釁復啟然齊桓既伯許七</hi>
　　　<hi>從於會盟三從於征伐許之事齊尚謹齊之救許亦至則雖有楚人之圍鄭人寖無能為也及</hi>
　　　<hi>晉伯已後許專心事楚無復中國之顧故晉文圍以諸侯晉襄伐以三國悼有荀罃之伐平有</hi>
　　　<hi>荀偃之侵以區區之鄭一歳而再用兵于許春秋雖狄鄭而許亦不能以自存矣故成十五年</hi>
<pb n="24a"/>
　　　<hi>以後一遷于葉再遷于夷又遷于白羽又遷于容城越二年而滅於鄭游連之手是則今日之</hi>
　　　<hi>入許乃後日滅許之開端也然首謀在鄭書公以及母乃春秋惡黨惡之誅歟○又案黎淳引</hi>
　　　<hi>十一年入許事以破左氏入許田之說劉質夫不從</hi>
冬十有一月壬辰公薨左氏<hi>初仲子生而有文在其手曰爲魯夫人故仲子歸我</hi>
　<hi>生桓公而惠公薨隱公立而奉之至是羽父請殺使桓公將以求太宰公曰爲其少故也吾將授之矣</hi>
　<hi>營莵裘吾將老焉羽父懼反譖公于桓公而請弑之賊十一月公祭鍾巫齊于社圃館于寪氏壬辰羽父使</hi>
　<hi>殺公于寪氏立桓公而討寪氏有死者不書葬不成喪也</hi>公羊<hi>春秋君弑賊不討不書葬以爲無臣</hi>
　<hi>子也不地不忍言也</hi>胡氏<hi>致隱讓國立不以正惠公之罪也致桓弑君幾不早斷隱公之失也旣有</hi>
<pb n="24b"/>
　<hi>讒人交亂其間憂虞之象著矣而曰吾將老焉是猶豫留時辨之弗早辨也其及也冝隱公見弑魯史舊</hi>
　<hi>文必以實書其曰公薨不地者仲尼親筆也蓋不書弑示臣子於君父有隱避其惡之禮不書地示臣子</hi>
　<hi>於君父有不没其實之忠不書葬示臣子於君父有討賊復讎之義非聖人莫能修之謂此類也夫賊不</hi>
　<hi>討讐不復而不書葬則服不除寢苫枕戈無時而終事也以此法討罪至嚴矣</hi>
　　　<hi>案魯十二公惟隱閔二公薨不書地不書葬皆弑也子般子赤亦然子野未踰年之君不書葬</hi>
　　　<hi>無子則不廟也桓公亦遇弑而書葬者賊在外譏不專於臣子也○又案隱公立十一年自六</hi>
　　　<hi>年以前黨於宋自六年以後黨於齊鄭原其即位雖以次當立然本非惠公之命而出於諸大</hi>
　　　<hi>夫之扳已故元年盟儀父其秋盟宋二年盟戎四年遇清春秋皆書及蓋隱欲結諸國以自安</hi>
<pb n="25a"/>
　　　<hi>也雖然自安而大夫之專迭見於無駭翬帥師之時矣輸平以後隱漸得志故伐邾而忘蔑之</hi>
　　　<hi>信伐宋而棄宿之盟入祊入許無所不至而有寪氏之禍使隱公初立上請王命則長幼之義</hi>
　　　<hi>自明君臣之分自定又何必屈已於諸侯委權於大夫以成後日之變哉杜氏以爲讓國之賢</hi>
　　　<hi>君吾未之見也</hi>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋會通卷二<lb/>
</p>
<p>
</p>
  </div>
</body>
</text>
</TEI>
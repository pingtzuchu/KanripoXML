<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋㑹通卷十六</head>
    <p>
<pb n="1a"/>
欽定四庫全書<lb/>
　春秋㑹通卷十六　　　　　元　李廉　撰<lb/>
　　成公<hi>名黑肱諡法安民立政曰成在位十八年</hi>左氏<hi>疏魯世家云成公宣公之子穆姜所</hi>
　　　<hi>生宣公薨成公立周定王十七年</hi>元年春王正月公即位○二月辛酉葬我君宣<lb/>
公○無冰左氏<hi>注周二月今之十二月而無冰書冬温</hi>公羊<hi>注尚書曰豫恒燠若京房</hi>
　<hi>傳曰當寒而温倒賞也是時成公㓜少季孫行父專權而委任之所致</hi>榖梁<hi>終時無冰則志此未</hi>
　<hi>終時而言無冰何也終無冰矣加之寒之詞也</hi>胡氏<hi>寒極而無冰者常燠也案洪範傳曰豫常燠若</hi>
<pb n="1b"/>
　<hi>此政事舒緩紀綱縱弛之象成公㓜弱政在三家公室不張其象己見故當涸隂沍寒而常燠應之古者</hi>
　<hi>日在北陸而藏冰獻羔而啓朝之禄位賔食喪祭冰皆與焉此亦夑調愆伏之一事也今既寒而燠遂廢</hi>
　<hi>凌人之職然策書所載皆經邦大訓人有㣲而不登其姓名事有小而不記其本末雨雹冰雪何以悉書</hi>
　<hi>天人一理也萬物一氣也觀於隂陽寒暑之變以察其消息盈虛此制治於未亂慎於㣲之意也每慎於</hi>
　<hi>㣲然後王事備矣</hi>
　　　<hi>案經書無冰三惟此書在三月之上則二月也正義曰竟春無冰則書今此月寒最其此月無</hi>
　　　<hi>冰則終無冰矣榖梁曰加之寒之詞也范注曰此月既是常寒之月又如加甚常年過此無則</hi>
　　　<hi>終無復冰矣二説皆是</hi>
<pb n="2a"/>
三月作丘甲左氏<hi>為齊難故作丘甲注周禮小司徒及司馬法九夫為井四井為邑四邑為</hi>
　<hi>丘丘十六井出戌馬一匹牛三頭四丘為甸甸六十四井出長轂一乗戎馬四匹牛十二頭甲士三人歩</hi>
　<hi>卒七十二人戈楯具此甸所賦今魯使丘出之譏重斂故書䟽暫為之非終用故不書初</hi>公羊<hi>譏何</hi>
　<hi>譏爾譏始丘使也注甲鎧也譏始使丘民作鎧也謂不辨能否以丘責甲故譏之矣</hi>榖梁<hi>作為也丘</hi>
　<hi>為甲也丘甲國之事也丘作甲非正也丘作甲之為非正何也古者立國家百官具農工皆有職以事上</hi>
　<hi>古者有四民有士民有商民有農民有工民夫甲非人人之所能為也丘作甲非正也</hi>胡氏<hi>作丘</hi>
　<hi>甲益兵也古者四<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>為甸地方八里旁加一里為成所取於民者出長轂一乗此司馬法一成之賦也為</hi>
　<hi>齊難作丘甲益兵備敵重困農民非為國之道其曰作者不宜作也唐太宗問李靖楚廣與周制如何靖</hi>
<pb n="2b"/>
　<hi>曰周制一乗步卒七十二人甲士三人以二十五人為一甲凡三甲共七十五人然則一丘所出十有八</hi>
　<hi>人積四丘而具一乗耳今作丘甲是一甸之中共百人為兵矣則未知其所作者三甸而増一乗乎毎乗</hi>
　<hi>而増一甲乎魯至昭公時嘗蒐於紅革車千乗則計甸而增乗未可知也楚人二廣之法一乗至用百有</hi>
　<hi>五十人則魯每乗而增一甲亦未可知也賦雖不同其實皆為益兵其數皆增三之一耳先儒或言甲非</hi>
　<hi>人人之所能為又以為丘出甸賦加四倍者誤矣</hi>
　　　<hi>案此條惟胡氏得之蓋司馬法舊制四丘出三甲三甲為七十五人今四丘出四甲四甲為百</hi>
　　　<hi>人四丘六十四井五百一十二家也公榖之說固無足取杜氏則又太過豈有一丘十六井一</hi>
　　　<hi>百二十八家而使之出一乗之賦哉且信如杜說則亦當曰作丘乗不當曰作丘甲矣故胡氏</hi>
<pb n="3a"/>
　　　<hi>不取○案范例作例六直云作者三作僖公主作丘甲作三軍新作三新作南門新延廏新作</hi>
　　　<hi>雉門也然延廏不書作</hi>
夏臧孫許及晉侯盟于赤棘<hi>赤棘晉地</hi>左氏<hi>聞齊將出楚師夏盟于赤棘冬</hi>
　<hi>臧宣叔令脩賦繕完具守備曰齊楚結好我新與晉盟晉楚爭盟齊師必至雖晉人伐齊楚必救之是齊</hi>
　<hi>楚同我也知難而有備乃可以逞</hi>胡氏<hi>初宣公謀以晉人去三桓歸父為是見逐而奔齊矣今季</hi>
　<hi>孫當國恨齊人之立宣公納歸父又懼晉侯之或見討也故徃結此盟赤棘晉地也其稱及魯所欲也盟</hi>
　<hi>非春秋所貴而惡屢盟者非惟長亂亦國用民力所難給也成公即位之初方經大故未有施舍已責逮</hi>
　<hi>鰥寡救乏困之事也為齊難既作<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>甲矣聞將出楚師又逺與晉尋盟豈固本保邦之道乎書及晉侯盟</hi>
<pb n="3b"/>
　<hi>于赤棘非特備齊懼晉蓋三桓懐忿懟君父之心將有事於齊而汲汲欲之者罪可知矣</hi>
秋王師敗績于茅戎<hi>茅公榖並作貿</hi>左氏<hi>晉侯使瑕嘉平戎于王單襄公如晉拜成</hi>
　<hi>劉康公徼戎將遂伐之叔服曰背盟而欺大國必敗不聽敗績于徐吾氏</hi>榖梁<hi>不言戰莫之敢敵也</hi>
　<hi>為尊者諱敵不諱敗為親者諱敗不諱敵尊尊親親之義也注尊謂王親謂魯</hi>胡氏<hi>程氏曰王師於</hi>
　<hi>諸侯不言敗諸侯不可敵王也於夷狄不言戰夷狄不能抗王也不可敵不能抗者理也其敵其抗王道</hi>
　<hi>之失也桓王伐鄭兵敗身傷而經不書敗存君臣之義立天下之防也劉康公邀戎伐之敗績於徐吾氏</hi>
　<hi>而經不書戰辨華夷之分立中國之防也是皆聖人筆削非魯史之舊文矣其書敗績于茅戎者言自敗</hi>
　<hi>也其自反亦至矣</hi>
<pb n="4a"/>
　　　<hi>案此條左氏得之公榖以為王師討晉而晉敗之於貿戎之地其說無据不可取</hi>
冬十月附録榖梁<hi>冬十月季孫行父秃晉郤克眇衞孫良夫跛曹公子手僂同時而聘于齊</hi>
　　<hi>齊使秃者御秃者使眇者御眇者使跛者御跛者使僂者御僂者蕭同姪子處臺上而笑之聞於客</hi>
　　<hi>客不說而去相與立胥閭而語移日不解齊人有知之者曰齊之患必自此始矣注榖梁釋經無横</hi>
　　<hi>發傳者疑脫季孫行父如齊六字䟽郤克眇左氏作跛未知孰是</hi>
二年春齊侯伐我北鄙左氏<hi>齊侯伐我北鄙圍龍頃公之嬖人盧蒲就魁門焉龍</hi>
　<hi>人囚之殺而膊諸城上齊侯親鼔士陵城取龍遂南侵及巢<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
                    </hi>胡氏<hi>初魯事齊謹甚雖昜世而聘㑹</hi>
　<hi>不絶也及與晉侯盟於斷道而後怨隙成再盟于赤棘而後伐吾北鄙齊侯之興是役非義矣魯人為鞌</hi>
<pb n="4b"/>
　<hi>之戰豈義乎同曰憤兵務相報復而彼此皆無善者則亦不待貶絶而罪自見矣</hi>
　　　<hi>案此齊之弱魯第四役也自齊懿公之後齊兵不至魯者二十年於是再見</hi>
夏四月丙戌衞孫良夫帥師及齊師戰于新築衞師敗<lb/>
績<hi>丙戌五月一日新築衞地</hi>左氏<hi>衞侯使孫良夫石稷甯相向禽將侵齊與齊師遇石子欲還孫子曰</hi>
　<hi>不可以師伐人遇其師而還將謂君何若知不能則如無出今既遇矣不如戰也新築人仲叔于奚救孫</hi>
　<hi>桓子桓子是以免既衞人賞之以邑辭請曲縣繁纓以朝許之仲尼聞之曰惜也不如多與之邑唯器與</hi>
　<hi>名不可以假人君之所司也孫桓子還不入遂如晉乞師臧宣叔亦如晉乞師皆主郤獻子晉侯許之七</hi>
　<hi>百乗郤子曰此城濮之賦也有先君之明先大夫之肅故㨗克於先大夫無能為役請八百乗許之</hi>胡<lb/>
<pb n="5a"/>
　氏<hi>齊師侵虐而以衞主此戰何也衞侯初與晉同盟于斷道矣又使世子臧與晉同伐齊矣又使孫良</hi>
　<hi>夫石稷將侵齊矣及與齊師遇石稷欲還良夫不可故齊師雖侵虐而以衞主之也春秋善解紛貴逺怨</hi>
　<hi>而惡以兵刃相接故書法如此</hi>陳氏<hi>衞書大夫帥師於是始大夫强也良夫世為卿至林父出其君</hi>
　<hi>以反是故雖孔達不言帥師必若良夫而後言帥師</hi>張氏<hi>昜曰師左次無咎凡戰而不能勝者聖人</hi>
　<hi>立全師愛民之法所以重民命而存國體也良夫不從石稷之言必進而戰致敗君衆幾於喪身辱國此</hi>
　<hi>春秋所以辠良夫而以為新築之戰主也</hi>
六月癸酉季孫行父臧孫許叔孫僑如公孫嬰齊帥師<lb/>
㑹晉郤克衞孫良夫曹公子首及齊侯戰于鞌齊師敗<lb/>
<pb n="5b"/>
績<hi>首公作手</hi>左氏<hi>晉郤克將中軍士燮佐上軍欒書將下軍韓厥為司馬以救魯衞臧宣叔逆晉師且</hi>
　<hi>道之季文子帥師㑹之師從齊師于莘至於靡笄之下齊侯使請戰曰子以君師辱於敝邑不腆敝賦詰</hi>
　<hi>朝請見對曰晉與魯衞兄弟也來告曰大國朝夕釋憾於敝邑之地寡君不忍使羣臣請於大國無令輿</hi>
　<hi>師淹於君地能進不能退君無所辱命齊侯曰大夫之許寡人之願也若其不許亦將見也齊髙固入晉</hi>
　<hi>師桀石以投人曰欲勇者賈余餘勇癸酉師陳於鞌邴夏御齊侯逢丑父為右晉解張御郤克齊侯曰余</hi>
　<hi>姑翦滅此而後朝食不介馬而馳之郤克傷於矢流血及屨未絶鼔音曰余病矣張侯曰自始合而矢貫</hi>
　<hi>余手及肘余折以御左輪朱殷豈敢言病吾子忍之師之耳目在吾旗鼓進退從之此車一人殿之可以</hi>
　<hi>集事若之何其以病敗君之大事也擐甲執兵固即死也病未及死吾子勉之左并轡右援枹而鼓馬逸</hi>
<pb n="6a"/>
　<hi>不能止師從之齊師敗績逐之三周華不注韓厥從齊侯逢丑父與公易位將及華泉驂絓於木而止韓</hi>
　<hi>厥執縶馬前再拜稽首奉觴加璧以進曰寡君使羣臣為魯衞請曰無令輿師䧟入君地下臣不幸屬當</hi>
　<hi>戎行無所逃隱敢告不敏攝官承乏丑父使公下如華泉取飲齊侯免韓厥獻丑父郤獻子將戮之呼曰</hi>
　<hi>自今無有代其君任患者有一於此將為戮乎郤子曰人不難以死免其君我戮之不祥赦之以勸事君</hi>
　<hi>者乃免之齊侯免求丑父三入三出遂自徐關入晉師從齊師入自<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>輿擊馬陘注首命於國備於禮成</hi>
　<hi>為卿也故書</hi>公羊<hi>曹無大夫公子手何以書憂内也注魯舉四大夫不舉重者惡内多虚國家悉</hi>
　<hi>出用兵也</hi>榖梁<hi>其日或曰日其戰也或曰日其悉也曹無大夫以吾之四大夫在焉舉其貴者也</hi>
　胡氏<hi>大國三軍次國二軍魯雖大國而四卿並將是四軍也當此時舊制猶存尺地皆公室之土也</hi>
<pb n="6b"/>
　<hi>一民皆公室之兵也上卿行父與僑如嬰齊各帥一軍㑹戰而臧孫許如晉乞師又逆晉師為之道本不</hi>
　<hi>將兵特徃來晉魯兩君之間預謀議耳成公初立主㓜國危為季孫一怒掃竟内興師而四卿並出肆其</hi>
　<hi>憤欲雖無人乎成公之側有不恤也然後政自季氏出矣將稱元帥略其副屬詞之體也而四卿皆書者</hi>
　<hi>豈特為詳内録哉堅冰之戒亦明矣經之大例受伐者為主而此以四國及之者以一笑之㣲殘民毒衆</hi>
　<hi>幾獲其君而怒猶未怠焚雍門之<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>侵車東至海故以四國主之為憤兵之大戒見諸行事深切著明矣</hi>
　　　<hi>案春秋列書將佐始此自此以後昭十年伐莒書三卿哀二年伐邾書三卿成六年侵宋書二</hi>
　　　<hi>卿定八年侵衞書二卿陳氏曰書四卿是各自帥也自文之季年而無使介至是而無將佐魯</hi>
　　　<hi>三家之勢成矣於是衞未有大夫將書良夫曹無大夫書公子首而賞鞌之功晉於是有六卿</hi>
<pb n="7a"/>
　　　<hi>征伐在大夫不獨魯也</hi>
秋七月齊侯使國佐如師己酉及國佐盟于袁婁<hi>鞌與袁婁並齊地不知逺近榖梁緜地五百里甚言之耳袁榖作爰</hi>左氏<hi>齊侯使賔媚人賂以紀甗玉磬與地不可</hi>
　<hi>則聽客之所為賔媚人致賂晉人不可曰必以蕭同叔子為質而使齊之封内盡東其畆對曰蕭同叔子</hi>
　<hi>非他寡君之母也若以匹敵則亦晉君之母也吾子布大命於諸侯而曰必質其母以為信其若王命何</hi>
　<hi>且是以不孝令也詩曰孝子不匱永錫爾類若以不孝令於諸侯其無乃非徳類也乎先王疆理天下物</hi>
　<hi>土之宜而布其利故詩曰我疆我理南東其畆今吾子疆理諸侯而曰盡東其畆而已唯吾子戎車是利</hi>
　<hi>無顧土宜其無乃非先王之命也乎反先王則不義何以為盟主其晉實有闕四王之王也樹徳而濟同</hi>
<pb n="7b"/>
　<hi>欲焉五伯之霸也勤而撫之以役王命今吾子求合諸侯以逞無疆之欲詩曰布政優優百禄是遒子實</hi>
　<hi>不優而棄百禄諸侯何害焉不然寡君之命使臣則有辭矣曰子以君師辱於敝邑不腆敝賦以犒從者</hi>
　<hi>畏君之震師徒橈敗吾子惠徼齊國之福不泯其社稷使繼舊好唯是先君之敝器土地不敢愛子又不</hi>
　<hi>許請收合餘燼背城借一敝邑之幸亦云從也況其不幸敢不唯命是聽魯衛諌曰齊疾我矣其死亡者</hi>
　<hi>皆親暱也子若不許讎我必甚唯子則又何求子得其國寶我亦得地而紓於難其榮多矣齊晉亦惟天</hi>
　<hi>所授豈必晉晉人許之對曰羣臣帥賦輿以為魯衞請若苟有以藉口而復於寡君君之惠也敢不唯命</hi>
　<hi>是聽禽鄭自師逆公秋七月晉師及齊國佐盟于袁婁使齊人歸我汶陽之田公㑹晉師于上鄍賜三帥</hi>
　<hi>先路三命之服司馬司空輿師候正亞旅皆受一命之服</hi>公羊<hi>國佐揖而去之郤克眣魯衞之使使</hi>
<pb n="8a"/>
　<hi>以其辭而為之請然後許之逮于爰婁而與之盟注逮及也追及國佐於爰婁也</hi>榖梁<hi>鞌去國五</hi>
　<hi>百里爰婁去國五十里一戰緜地五百里焚雍門之<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>侵車東至海君子聞之曰夫甚甚之辭焉齊有以</hi>
　<hi>取之也齊之有以取之何也敗衞師于新築侵我北鄙敖郤獻子齊有以取之也爰婁在師之外郤克曰</hi>
　<hi>反魯衞之侵地以紀候之甗來以蕭同姪子之母為質使耕者皆東其畆然後與子盟國佐曰反魯衞之</hi>
　<hi>侵地以紀侯之甗來則諾以蕭同姪子之母為質則是齊侯之母也齊侯之母猶晉君之母也使耕者盡</hi>
　<hi>東其畆則是終土齊也不可請一戰一戰不克請再再不克請三三不克請四四不克請五五不克舉國</hi>
　<hi>而授於是而與之盟</hi>胡氏<hi>齊國佐如師與楚屈完來一也然陘之役則曰來盟于師盟於召陵鞌之</hi>
　<hi>戰則曰及國佐盟于袁婁何也荆楚暴横慿陵諸夏齊桓公仗義聲罪致討威行江漢之上不待加兵而</hi>
<pb n="8b"/>
　<hi>楚人帖服其書來盟于師者楚人自服而求盟也盟于召陵者桓公退舍禮與之盟也在春秋時斯為善</hi>
　<hi>矣若夫爰婁則異於是齊雖侵虐未若荆楚之暴也諸國大夫含憤積怒欲雪一笑之恥至於殺人盈野</hi>
　<hi>非有擊强扶弱之心國佐如師將以賂免非服之也晉大夫又不以聽命使齊人盡東其畆而以蕭同叔</hi>
　<hi>子為質夫蕭同叔子齊君之母也則亦悖矣由是國子不可請合餘燼背城借一揖而去之郤克使魯衞</hi>
　<hi>之使以其詞為之請逮乎爰婁而與之盟則汲汲欲盟者晉也故反以晉人及之若此類見曲直之繩墨</hi>
　<hi>矣是故制敵莫如仗義天下莫大於理而强有力不與焉亦可謂深切著明矣</hi>張氏<hi>齊國治臨淄去</hi>
　<hi>雒陽東千八百里縣西有袁婁</hi>
　　　<hi>案此條三傳說略同公羊序事與榖梁相出入但以使齊為臧孫許及郤克斮丑父等小不合</hi>
<pb n="9a"/>
　　　<hi>又左氏作蕭同叔子以為同叔蕭君之字其子齊君之母也此說得之公羊作蕭同姪子以蕭</hi>
　　　<hi>同為國名姪子者蕭同君姪娣之子嫁於齊生頃公榖梁作蕭同姪子之母以為蕭國也同姓</hi>
　　　<hi>也姪子字也其母更嫁齊惠公生頃公楚人滅蕭隨母在齊其說無据○又案陳氏曰屈完不</hi>
　　　<hi>言使而國佐言使屈完不言使而退盟之於召陵以禮於楚子國佐言使而進盟之於袁婁以</hi>
　　　<hi>偪齊君桓公之所不敢而四國之臣敢為之甚矣鞌戰之忿也餘見僖四年</hi>
八月壬午宋公鮑卒左氏<hi>宋文公卒始厚葬用蜃炭益車馬始用殉重器備椁有四</hi>
　<hi>阿棺有翰檜君子謂華元樂舉於是乎不臣臣治煩去惑者也是以伏死而爭今二子者君生則縱其惑</hi>
　<hi>死又益其侈是棄君於惡也何臣之為</hi>
<pb n="9b"/>
庚寅衛侯速卒<hi>速公作遫</hi>左氏<hi>衛穆公卒晉三子自役弔焉</hi>
取汶陽田<hi>漢魯國汶鄉縣顔師古曰即汶陽田今兖州泗水縣東南有汶陽故城</hi>左氏<hi>注晉</hi>
　<hi>使齊還魯故書取不以好得故不言歸</hi>公羊<hi>汶陽田者何/鞌之賂也</hi>胡氏<hi>汶陽之田本魯</hi>
　<hi>田也取者得非其有之稱不曰復而謂之取何也恃大國兵力一戰勝齊得其故壞而不請於天王以正</hi>
　<hi>疆理則取之不以其道與得非其有奚異乎然則冝奈何考於建邦土地之圖若在封域之中則先王所</hi>
　<hi>錫先祖所受經界世守不可亂矣不然侵小得之春秋固有興滅國繼絶世之義必有處也魯在戰國時</hi>
　<hi>地方五百里而孟氏語慎子曰如有王者作在所損乎在所益乎經於復其故田而書取所損益可知矣</hi>
　　　<hi>案汶陽田侵於齊乆矣一反於曹沬之盟再復於鞌之戰又失於韓穿之來言直至孔子為政</hi>
<pb n="10a"/>
　　　<hi>然後有鄆讙龜隂之歸鄆讙龜隂左氏亦曰汶陽之田也</hi>
冬楚師鄭師侵衞十有一月公㑹楚公子嬰齊于蜀<hi>蜀魯地</hi>左氏<hi>宣公使求好於楚莊王卒宣公薨不克作好公即位受盟于晉㑹晉伐齊衛人不行使于楚而</hi>
　<hi>亦受命於晉從於伐齊故楚令尹子重為陽橋之師役以救齊將起師子重曰君弱羣臣不如先大夫</hi>
　<hi>衆而後可乃大户己責逮鰥救乏赦罪悉師王卒盡行彭名御戎蔡景公為左許靈公為右二君弱皆强</hi>
　<hi>冠之冬楚師侵衞遂侵我師于蜀使臧孫徃辭楚侵及陽橋孟孫請徃賂之以執斲執鍼織絍皆百人公</hi>
　<hi>衡為質以請盟楚人許平</hi>榖梁<hi>楚無大夫其曰公子何也嬰齊亢也䟽屈完特稱名氏非正例椒與</hi>
　<hi>冝申不稱名氏非大夫例今稱公子是貴於同大夫之文</hi>胡氏<hi>二國稱師著其衆也侵衞則書侵我</hi>
<pb n="10b"/>
　<hi>師于蜀致賂納質没而不書非諱也書其重者則莫重乎其以中國諸侯降班失列下與夷狄之大夫㑹</hi>
　<hi>也季孫行父為國上卿當使其君尊榮其民免於侵陵之患而危辱至此特起於忿忮肆其褊心而不知</hi>
　<hi>制之以禮也書曰必有忍乃其有濟懲忿窒慾徳之修也不忮不求行之善也躬自厚而薄責於人逺怨</hi>
　<hi>之方也季孫忿忮弗能懲也而辱逮君父不亦僣乎故春秋史外傳心之要典也考其行事深切著明於</hi>
　<hi>以反求諸已則亦知戒矣</hi>陳氏<hi>凡吾君㑹諸侯則有大夫得穪其大夫苟無諸侯則不以大夫敵吾</hi>
　<hi>君是故莒無大夫則曰莒人齊有大夫則曰齊大夫及髙傒盟及處父盟始以大夫敵吾君矣皆不言公</hi>
　<hi>以是為齊晉之譏則諱公焉耳此其曰公㑹楚公子嬰齊是公自與嬰齊夷也於楚之㑹盂公後諸侯至</hi>
　<hi>於楚之㑹宋公亦後諸侯至魯猶重從楚也公與嬰齊夷楚何譏焉不足為公諱焉爾是故自屈完以來</hi>
<pb n="11a"/>
　<hi>楚大夫皆無氏族也而書公子自嬰齊始</hi>
　　　<hi>案公特㑹外大夫止此一事陳氏得之</hi>
丙申公及楚人秦人宋人陳人衞人鄭人齊人曹人邾<lb/>
人薛人鄫人盟于蜀左氏<hi>十一月公及楚公子嬰齊蔡侯許男秦右大夫說宋華元</hi>
　<hi>陳公孫寧衞孫良夫鄭公子去疾及齊國之大夫盟于蜀卿不書匱盟也於是乎畏晉而竊與楚盟故曰</hi>
　<hi>匱盟蔡侯許男不書乗楚車也謂之失位楚師及宋公衡逃歸是行也晉辟楚畏其衆也君子曰衆之不</hi>
　<hi>可以已也大夫為政猶以衆克況明君而善用其衆乎注齊在鄭下非卿匱乏也傳例曰卿不書匱盟也</hi>
　<hi>則楚卿於是始與中國等自此以下楚卿不書皆貶惡也</hi>公羊<hi>此楚公子嬰齊也其稱人何得一貶</hi>
<pb n="11b"/>
　<hi>焉爾</hi>榖梁<hi>楚其稱人何也於是而後公得其所也㑹與盟同月則地㑹不地盟不同月則地㑹地盟</hi>
　<hi>此其地㑹地盟何也以公得其所申其事也今之屈向之驕也注公得其所謂楚稱人申其事謂地㑹地</hi>
　<hi>盟</hi>胡氏<hi>盟而魯與必先書公尊内也次書主盟者衆所推也此書公及楚人則知主盟者楚也諸</hi>
　<hi>國皆卿何以稱人楚僣稱王春秋黜之比諸夷狄晉雖不競猶主夏盟諸侯苟能任仁賢脩政事保固疆</hi>
　<hi>圉要結隣好同心擇義堅事晉室荆楚雖大何畏焉今乃西向服從而與之盟不亦恥乎古者用夏服夷</hi>
　<hi>未聞服於夷者也乃是之從亦為不善擇矣經於魯君盟㑹不信則諱公而不書不臣則諱公而不書棄</hi>
　<hi>中國從夷狄則諱公而不書蜀之盟棄晉從楚書公不諱何也事同而既貶則從同同正始之義也從荆</hi>
　<hi>楚而與盟既諱公於僖十九年齊之盟矣是以於此不諱而人諸國之大夫以見意也</hi>陳氏<hi>曷為</hi>
<pb n="12a"/>
　<hi>貶稱人楚大夫初㑹盟也是故諸侯之大夫復不序晉大夫初㑹盟則不言公楚大夫初㑹盟則其言公</hi>
　<hi>何公固與嬰齊夷矣無足諱焉爾</hi>
　　　<hi>案楚専主中國之盟莫盛於此以楚成之强所得者陳蔡鄭許四國而已而宋之盟止書諸侯</hi>
　　　<hi>商臣之暴所得者陳蔡鄭宋四國而已而厥貉之次止書蔡雖以莊王之盛而辰陵之盟亦不</hi>
　　　<hi>過陳蔡二國從之今蜀之盟諸侯從之者十一國晉不敢爭其後四十三年然後晉楚之從交</hi>
　　　<hi>相見又八年楚靈求諸侯于晉皆蜀之役啓之也春秋安得不重貶之哉一㑹一盟前不書嬰</hi>
　　　<hi>齊之名氏無以見楚之强後不貶諸國無以見中國之弱惟貶諸國之卿不得不貶楚貶楚及</hi>
　　　<hi>諸國則不諱公可也胡氏陳氏說得之榖梁以為前書嬰齊者嬰齊之伉後書楚人者嬰齊能</hi>
<pb n="12b"/>
　　　<hi>自降以從盟故春秋於㑹蜀不諱公疑其說之誤矣○又案列人諸國之大夫者惟翟泉澶淵</hi>
　　　<hi>及此三役翟泉諱公不書澶淵没魯大夫不書惟此書公○又案合此一年之事觀之晉蓋竭</hi>
　　　<hi>力以事齊故無力以制楚勝齊之得小而縱楚之害大矣</hi>
　　附録左氏<hi>楚之討陳夏氏也莊王欲納夏姬申公巫臣曰不可王乃止子反欲取之巫臣</hi>
　　<hi>曰是不祥人也子反亦止王以予連尹襄老襄老死於邲巫臣使道焉曰歸吾聘女又使自鄭召之</hi>
　　<hi>巫臣聘諸鄭及共王即位將為陽橋之役使屈巫聘于齊且告師期巫臣以夏姬奔晉因郤至以臣</hi>
　　<hi>於晉晉人使為邢大夫子反請以重幣錮之王曰止為巫臣教吴通晉張本</hi>左氏<hi>晉侯使鞏</hi>
　　<hi>朔獻齊㨗于周王弗見使單襄公辭焉曰兄弟甥舅侵敗王略王命伐之告事而已不獻其功所以</hi>
<pb n="13a"/>
　　<hi>敬親暱禁滛慝也今叔父克遂有功于齊而不使命卿鎮撫王室而鞏伯實來夫齊甥舅之國而大</hi>
　　<hi>師之後也寧不亦滛縱其欲以怒叔父抑豈不可諫誨士莊伯不能對餘見莊三十一年</hi>
三年春王正月公㑹晉侯宋公衞侯曹伯伐鄭左氏<hi>諸侯</hi>
　<hi>伐鄭次于伯牛討邲之役也遂東侵鄭鄭公子偃帥師禦之使東鄙覆諸鄤敗諸<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>輿皇戌如楚獻㨗注</hi>
　<hi>宋衞未葬而稱爵以接鄰國非禮也</hi>胡氏<hi>夫討邲之役則復怨勦民非觀釁也遂東侵則潜師掠境</hi>
　<hi>非以律也覆而敗諸則専用詐謀非正勝也度彼參此皆無善也略而不紀勝負㣲也晉侯稱爵而以伐</hi>
　<hi>書何也初為是役必以鄭之從楚也附蠻夷擾中國則盟主有詞于伐耳宋衞未葬曷為稱爵背殯越竟</hi>
　<hi>以吉禮從金革之事也</hi>
<pb n="13b"/>
　　　<hi>案此邲之後晉再伐鄭而不服也</hi>
辛亥葬衞穆公○二月公至自伐鄭○甲子新宫災三<lb/>
日哭左氏<hi>注三年喪畢宣公神主新入廟故謂之新宫書三日哭善得禮䟽檀弓曰有焚其先人之</hi>
　<hi>室則三日哭也</hi>公羊<hi>宣宫曷為謂之新宫不忍言也/三日哭禮也何以書紀災也</hi>榖梁<hi>迫近</hi>
　<hi>不敢稱諡恭也其辭恭且哀以成公為無譏矣</hi>胡氏<hi>廟災而哭禮也得禮為常事則何以書緱氏劉</hi>
　<hi>絢曰新宫者宣宫也不曰宣宫者神主未遷也知然者丹楹刻桷皆稱桓宫此不舉諡故知其未遷也宫</hi>
　<hi>成而主未入遇災而哭何禮哉宣公薨至是二十有八月緩於遷主可知矣言災則不恭之致亦自見矣</hi>
　<hi>此說據經為合先人之室蓋嘗寢於斯食於斯㑹族屬於斯其居處笑語之所在皆可想也事死如事生</hi>
<pb n="14a"/>
　<hi>故有焚其室則哭之禮神主未遷而哭於人情何居</hi>
　　　<hi>案此條諸傳皆以為得禮惟胡氏不合</hi>
乙亥葬宋文公胡氏<hi>案左氏始厚葬數其葬之月則信然矣文公之卒國家安靖曷為越</hi>
　<hi>禮逾時逮乎七月而後克襄事哉故知華元樂舉之棄君於惡而益其侈無疑矣宋公在殯而離㳄出竟</hi>
　<hi>從金革之事此非有所不忍於死者特欲誇耀滛侈無知之人耳春秋據事直書而其失自見</hi>
夏公如晉左氏<hi>拜汶陽之田</hi>張氏<hi>汶陽之田特書曰取足以見疆埸之令不出於王矣</hi>
　<hi>今為取田而徃拜賜晉偃然受之後日韓穿之來言亦足以見私情之納侮也</hi>
　　　<hi>案成公朝晉者四三年四年十年四年不見敬十年見止張氏所謂納侮者信矣惟十八年悼</hi>
<pb n="14b"/>
　　　<hi>公即位之朝無譏焉</hi>
鄭公子去疾帥師伐許左氏<hi>許恃楚而不事鄭鄭子良伐許</hi>陳氏<hi>鄭初書大</hi>
　<hi>夫將也</hi>張氏<hi>晉方怒鄭之不服其為國未有底止也乃怒許之不事已而動大衆以伐之特書大</hi>
　<hi>夫専伐之辠所以見其興兵之不度徳量力也</hi>
公至自晉胡氏<hi>宣公薨至是三年之喪畢矣宜入朝京師見天子受王命然後歸而即政可也</hi>
　<hi>嗣守社稷之重而不朝于周以拜汶陽田之故而徃朝于晉其行事亦悖矣此春秋所為作也公行多不</hi>
　<hi>致其書公至自晉何其至也必有以也</hi>
秋叔孫僑如帥師圍棘左氏<hi>取汶陽之田棘不服故圍之</hi>公羊<hi>棘者汶陽</hi>
<pb n="15a"/>
　<hi>之不服邑也其言圍之何不聽也注不言叛者為内諱</hi>胡氏<hi>復故地而民不聽至於命上將用大</hi>
　<hi>師環其邑而攻之何也魯於是時初税畆作<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>甲稅役日益重矣棘雖復歸故國所以不願為之民也歟</hi>
　<hi>成公不知薄賦斂輕力役脩徳政以來之而肆其兵力雖得之亦必失之矣</hi>
　　　<hi>案春秋内叛書圍者七始於此昭十三圍費二十六圍成定六圍鄆十年圍郈圍費十二圍成</hi>
大雩○晉郤克衞孫良夫伐廧咎如<hi>廧公作將榖作牆</hi>左氏<hi>討赤</hi>
　<hi>狄之餘焉廧咎如潰上失民也</hi>
冬十有一月晉侯使荀庚來聘衞侯使孫良夫來聘丙<lb/>
午及荀庚盟丁未及孫良夫盟左氏<hi>晉候使荀庚來聘且尋盟衞侯使孫</hi>
<pb n="15b"/>
　<hi>良夫來聘且尋盟公問諸臧宣叔曰中行伯之於晉也其位在三孫子之於衞也位為上卿將誰先對曰</hi>
　<hi>次國之上卿當大國之中中當其下下當其上大夫小國之上卿當大國之下卿中當其上大夫下當其</hi>
　<hi>下大夫上下如是古之制也衞在晉不得為次國晉為盟主其將先之丙午盟晉丁未盟衞禮也注荀庚</hi>
　<hi>尋赤棘良夫尋宣七年之盟</hi>公羊<hi>此聘也其言盟何聘而言盟者尋舊盟也注惡二國既脩禮相</hi>
　<hi>聘不能相親信反復相疑故不舉重連聘而言之䟽春秋之義舉重略輕若來盟則不言聘而言盟今言</hi>
　<hi>聘言盟嫌其生事故曰尋舊盟也</hi>榖梁<hi>其日公也來聘而求盟不言及者以國與之也不言其人</hi>
　<hi>亦以國與之也不言求兩欲之也</hi>胡氏<hi>劉敞曰諸侯有聘無盟聘禮也盟非禮也庚與良夫不務</hi>
　<hi>引其君當道而生事專命為非禮不信以干先王之典故不係於國以見其遂事之辱非人臣之操此説</hi>
<pb n="16a"/>
　<hi>然也其言及者公與之盟而不言公見二卿之抗也盟者春秋所惡於惡之中又有惡焉此類是矣</hi>
　　　<hi>案聘而遂盟之始於此此例五此年荀庚良夫十一年郤犫襄七年林父十五年向戍其皆書</hi>
　　　<hi>日一則以别於㣲者一則以别於前定也榖梁䟽曰前定之盟不日則此非前定可知矣又曰</hi>
　　　<hi>卑者之盟不日則此非卑者可知矣以非前定則知其生事以非卑者則知其抗公此所以與</hi>
　　　<hi>來盟稱使之書法不同也若公羊注意以為二子聘盟兩受命似與胡氏不合</hi>
鄭伐許左氏<hi>注不書將帥告詞略䟽賈逵曰不稱將帥夷狄之鄭小國與大國爭諸侯仍伐許故</hi>
　<hi>刺其無知也杜氏不從者以鄭比年三伐許前後並無貶不應偏刺此事也</hi>公羊<hi>注惡鄭襄公與</hi>
　<hi>楚同心數侵伐諸夏自此之後兵革數起夷狄比周故夷秋之</hi>榖梁<hi>注鄭從楚伐衞之喪又叛諸侯</hi>
<pb n="16b"/>
　<hi>之盟故狄之䟽不於伐喪貶者其罪不積不足以成惡鄭既伐喪背盟一年之中再加兵於許故於此夷</hi>
　<hi>狄之</hi>胡氏<hi>稱國以伐外之也晉楚爭鄭鄭兩事焉及邲之敗於是乎專意事楚不通中華晉雖加兵</hi>
　<hi>終莫之聽也至此一歳再伐許甚矣夫所利在晉則從晉人所利在楚則從楚人而不擇於義之可否以</hi>
　<hi>為去就其所以異於夷者幾希況又馮弱犯寡一歳之中而再動干戈於鄰國不既甚乎春秋之法知利</hi>
　<hi>而不知義者則外之所以懲惡也以為告詞略而從告乃實録耳一字襃貶義安在也</hi>陳氏<hi>狄鄭</hi>
　<hi>也其外之何楚之伯鄭人為之也由齊桓以來爭鄭於楚桓公卒鄭始朝楚諸夏之即于楚鄭為亂階也</hi>
　<hi>至辰陵鄭帥諸夏而事楚矣敗晉于邲盟十四國之君大夫于蜀皆鄭為之是故外秦而後外鄭㣲秦鄭</hi>
　<hi>中國無左衽矣</hi>
<pb n="17a"/>
　　　<hi>案經中國而狄之者三文十年狄秦成三年狄鄭昭十二年狄晉</hi>
　　附録左氏<hi>是年晉作六軍齊侯朝于晉</hi>
　　　<hi>案史記齊世家曰頃公十一年晉初置六軍頃公朝晉欲尊王景公景公不敢當晉世家亦云</hi>
四年春宋公使華元來聘左氏<hi>通嗣君也注宋共公初即位</hi>
　　　<hi>案經書宋聘魯始此終春秋宋聘魯四此年及八年華元襄十五年向戌昭十二年華定</hi>
三月壬申鄭伯堅卒<hi>壬申二月二十八日</hi>把伯來朝左氏<hi>歸叔姬故也注</hi>
　<hi>將出叔姬先修禮朝魯言其故</hi>
夏四月甲寅臧孫許卒○公如晉左氏<hi>公如晉晉侯見公不敬季文子</hi>
<pb n="17b"/>
　<hi>曰晉侯必不免詩曰敬之敬之天惟顯思命不易哉夫晉侯之命在諸侯矣可不敬乎</hi>
葬鄭襄公○秋公至自晉左氏<hi>公至自晉欲求成於楚而叛晉季文子曰不可</hi>
　<hi>晉雖無道未可叛也國大臣睦而邇於我諸侯聽焉未可以貳史佚之志有之曰非我族類其心必異楚</hi>
　<hi>雖大非吾族也其肯字我乎公乃止</hi>
冬城鄆<hi>魯西邑東郡廪<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>有鄆城公作運</hi>左氏<hi>注公欲叛晉故城而為備䟽魯有二鄆此西鄆</hi>
　<hi>也成十六年傳晉人執季文子公待于鄆即此</hi>
鄭伯伐許左氏<hi>冬鄭公孫申帥師疆許田許人敗諸展陂鄭伯伐許取鉏任泠敦之田晉欒書</hi>
　<hi>將中軍救許伐鄭取汜祭楚子反救鄭鄭伯與許男訟焉子反不能決也</hi>公羊<hi>注未逾年君穪伯者</hi>
<pb n="18a"/>
　<hi>時樂成君位親自伐許故如其意以著其惡</hi>胡氏<hi>前此鄭襄公伐許既狄之矣今悼公又伐許乃</hi>
　<hi>復稱爵何也䘮未逾年以吉禮從金革之事則忘親矣稱爵非美詞所以著其惡也</hi>
　　　<hi>案鄭自隠十一年入許之後鄭許世讎至此凡書於經者又四侵伐矣然据左氏所記則邲戰</hi>
　　　<hi>之役鄭許首如楚蜀之役許乗楚車是許與鄭皆南向事楚者鄭方從楚何得如此晉楚之救</hi>
　　　<hi>不書於經事未可信也</hi>
五年春王正月把叔姬來歸榖梁<hi>婦人之義嫁曰歸反曰來歸</hi>胡氏<lb/>
　<hi>春秋於内女其歸其出録之詳者男女居室人之大倫也父母之心人皆有之而不能為之擇家與室則</hi>
　<hi>夫婦之道苦淫僻之罪多矣王法所重人倫之本録之詳也為世戒也</hi>張氏<hi>嫁不書蓋嫁時把伯</hi>
<pb n="18b"/>
　<hi>未為君也嫁而得罪夫家書曰來歸雖諸侯之尊當謝不教而受之也</hi>
仲孫蔑如宋左氏<hi>報華元也</hi>
夏叔孫僑如㑹晉荀首于榖<hi>首公羊作秀榖齊地</hi>左氏<hi>晉荀首如齊逆女故</hi>
　<hi>宣伯餫諸榖注運糧饋之敬大國也</hi>
梁山崩<hi>梁山在馮翊夏陽縣北</hi>左氏<hi>梁山崩晉侯召伯宗謀之絳人日山有朽壊而崩可若何</hi>
　<hi>國主山川故山崩川竭君為之不舉降服乗縵徹樂出次祝幣史辭以禮焉如此而已伯宗以告而從之</hi>
　公羊<hi>河上之山也何以書記異也何異爾大也梁山崩壅河三日不流外異不書此何以書為天下</hi>
　<hi>記異也注自是後六十年間弑君十四亡國三十二溴梁之盟徧刺天下大夫</hi>榖梁<hi>注晉望也不言</hi>
<pb n="19a"/>
　<hi>晉者名山大澤不以封也許慎曰山者陽位君象也象君權壊</hi>胡氏<hi>梁山韓國也詩曰奕奕梁山言</hi>
　<hi>其奕然髙大為韓國之鎮也後為晉所滅書而不係國者為天下記異是以不言晉也左氏載絳人之語</hi>
　<hi>於禮文備矣而未記其實也徒舉其文而無實以先之何足以弭災變乎</hi>
秋大水張氏<hi>山崩大水隂盛之徴</hi>
冬十有一月己酉天王崩<hi>定王也宣三年即位在位二十一年簡王立</hi>
十有二月己丑公㑹晉侯齊侯宋公衞侯鄭伯曹伯邾<lb/>
子把伯同盟于蟲牢<hi>蟲牢鄭地</hi>左氏<hi>許靈公愬鄭伯於楚六月鄭悼公如楚訟不勝</hi>
　<hi>楚人執皇戌及子國故鄭伯歸使公子偃請成于晉秋鄭伯及晉趙同盟于垂棘冬同盟于蟲牢鄭服也</hi>
<pb n="19b"/>
　<hi>宋公子圍龜為質于楚而歸華元享之曰習攻華氏宋公殺之諸侯謀復㑹宋公使向為人辭以子靈之</hi>
　<hi>難</hi>公羊<hi>注約備/强楚</hi>胡氏<hi>案左氏鄭服也鄭服則何以書同盟天王崩赴告已及在諸侯</hi>
　<hi>之䇿矣以所聞先後而奔喪禮也而九國諸侯㑹盟不廢故特書同盟以見其皆不臣春秋惡盟誓於惡</hi>
　<hi>之中又有惡焉者此類是也</hi>
　　　<hi>案此條胡氏主泰山孫氏○又案鄭自邲戰後皆從楚至此始從晉而晉人不能明尊王之義</hi>
　　　<hi>以示之汲汲於要之以盟誓此所以竟不能服楚雖再救而卒無功也</hi>
六年春王正月公至自㑹○二月辛巳立武宫左氏<hi>季文</hi>
　<hi>子以鞌之功立武宫非禮也聽於人以救其難不可以立武立武由己非由人也注魯人自鞌之功至今</hi>
<pb n="20a"/>
　<hi>無患故築武軍又作先君武公宫以告成事欲以示後世䟽服䖍云鞌之戰禱武公以求勝故立其宫杜</hi>
　<hi>氏不從</hi>公羊<hi>武宫者何武公之宫也立者不冝立也立武宫非禮也注臧孫許伐齊有功故立武</hi>
　<hi>宫</hi>胡氏<hi>武宫武公之宫立武宫非禮也喪事即逺有進而無退宫廟即逺有毁而無立故二昭二</hi>
　<hi>穆與大祖而五者諸侯之廟制也曰考廟曰王考廟曰皇考廟皆月祭焉曰顯考廟曰祖考廟享嘗乃止</hi>
　<hi>去祖為壇去壇為墠壇墠有禱則祭無禱乃止去墠為鬼諸侯之祭法也武公至是歴世十一其毁已乆</hi>
　<hi>而輙立焉非即逺有終之意故特書曰立立者不冝立也</hi>
　　　<hi>案春秋書此年立武宫定元年立煬宫皆非禮也胡氏所引用乃王制及祭法之文三傳同以</hi>
　　　<hi>為非禮而明堂位曰魯公之廟文世室也武公之廟武世室也蓋漢儒習見魯國之舊制而不</hi>
<pb n="20b"/>
　　　<hi>知其僣耳臨江劉氏曰乆矣夫其以僣為典也○又案魯有魯公廟為世室百世不毁而又立</hi>
　　　<hi>武宫煬宫又桓宫僖宫至哀公時猶存是魯五廟之外又有五廟也典禮之壊至於如此</hi>
　　附録<hi>何氏廟制</hi>公羊<hi>注禮天子諸侯立五廟受命始封之君立一廟至於子孫過髙祖不</hi>
　　<hi>得復立廟周家祖有功尊有徳立后稷文武廟至於子孫自髙祖已下而七廟天子卿大夫三廟元</hi>
　　<hi>士二廟諸侯之卿大夫比元士二廟諸侯之士一廟䟽禮天子五廟者据正禮通諸上代而言之祭</hi>
　　<hi>法云王立七廟者据周制言耳祭法適士二廟天子元士及諸侯卿大夫也官師一廟諸侯中士也</hi>
　　<hi>一廟者考廟王考無廟而祭之</hi>
取鄟<hi>鄟附庸國</hi>左氏<hi>言易/也</hi>榖梁<hi>鄟國也䟽變滅言取明魯取之易又惡鄟不備也</hi>胡<lb/>
<pb n="21a"/>
　　<hi>鄟㣲國也書取者滅之也滅而書取為君隱也</hi>
　　　<hi>案鄟為㣲國左氏榖梁同公羊以為邾邑不係之邾諱亟也者非春秋内滅國書取者三此年</hi>
　　　<hi>取鄟襄十三取邿昭四年取鄫皆諱詞也胡氏曰項亦國也其書滅者以僖公在㑹季孫所為</hi>
　　　<hi>故直書其事而不隱也此春秋尊君抑臣以辨上下謹於㣲之意也人倫之際差之亳釐繆以</hi>
　　　<hi>千里故仲尼特立此義以示後世臣子使以道事君而無朋附權臣之惡也</hi>
衞孫良夫帥師侵宋左氏<hi>晉伯宗夏陽說衞良夫甯相鄭人伊雒之戎陸渾蠻氏侵</hi>
　<hi>宋以其辭㑹也</hi>
夏六月邾子來朝○公孫嬰齊如晉左氏<hi>子叔聲伯如晉命伐宋</hi>
<pb n="21b"/>
　　　<hi>案成公之編大夫如晉三此年嬰齊行父十一年行父</hi>
壬申鄭伯費卒<hi>悼公也</hi>左氏<hi>春鄭伯如晉拜成授玉于東楹之東士貞伯曰鄭伯其死</hi>
　<hi>乎視流而行速</hi>
秋仲孫蔑叔孫僑如帥師侵宋左氏<hi>孟獻子叔孫宣伯侵宋晉命也</hi>胡<lb/>
　氏<hi>魯遣二卿為主將動大衆焉有事於宋而以侵書者潜師侵掠無名之意蓋陋之也於衞孫良夫亦</hi>
　<hi>然上三年嘗㑹宋衞同伐鄭矣㳄年宋使華元來聘通嗣君矣又㳄年魯使仲孫蔑報華元矣是年冬鄭</hi>
　<hi>伯背楚求成於晉而魯衞與宋又同盟于蟲牢矣今而有事於宋上卿授鉞大衆就行而師出無名可乎</hi>
　<hi>故特書侵以罪之也左氏載此師晉命也後二年宋來納幣詣伯姬焉則此師為晉而舉非魯志明矣兵</hi>
<pb n="22a"/>
　<hi>戎有國之重事邦交人道之大倫聽命於人不得已焉將能立乎春秋所以罪之也</hi>
　　　<hi>案春秋凡奉伯主之命或為伯主而興師者皆書侵此年二卿侵宋十年衞黑背侵鄭左皆曰</hi>
　　　<hi>晉命也襄二十四年羯侵齊定六年公侵鄭八年二卿侵衞左皆曰晉故也蓋本非有怨但屈</hi>
　　　<hi>於不得已故亦無志於深入但淺侵其境歟魯宋自莊十年以後並無交兵之事僅見於此</hi>
楚公子嬰齊帥師伐鄭左氏<hi>楚子重伐鄭鄭從晉故也</hi>胡氏<hi>荆楚僣號穪王</hi>
　<hi>聖人比諸夷狄而不赦者大一統以存周使明著於君臣之義也鄭能背夷即華是改過遷善出幽谷而</hi>
　<hi>遷喬木也嬰齊為是帥師又因其䘮而伐之不義甚矣經所以深惡之也書卿帥師伐鄭於文無貶詞何</hi>
　<hi>以知其深惡楚也下書樂武子帥師救鄭則知之矣凡書救者未有不善之而伐者之罪著矣</hi>陳氏<lb/>
<pb n="22b"/>
　<hi>楚初書大夫將也</hi>
　　　<hi>案嬰齊伐鄭二此年及七年</hi>
冬季孫行父如晉左氏<hi>晉人謀去故絳諸大夫皆曰必居郇瑕氏之地沃饒而近盬國</hi>
　<hi>利君樂不可失也韓獻子曰不可郇瑕氏土薄水淺其惡易覯不如新田土厚水深居之不疾有汾澮以</hi>
　<hi>流其惡且民從教十世之利也夫山澤林盬國之寶也國饒則民驕佚近寶公室乃貧不可謂樂公說從</hi>
　<hi>之夏晉遷于新田季文子如晉賀遷也</hi>
晉欒書帥師救鄭左氏<hi>欒書救鄭與楚師遇於繞角楚師還晉師遂侵蔡楚公子申公</hi>
　<hi>子成以中息之師救蔡禦諸桑隧趙同趙括欲戰武子將許之知莊子范文子韓獻子諌曰不可吾來救</hi>
<pb n="23a"/>
　<hi>鄭楚師去我吾遂至於此是遷戮也戮而不已又怒楚師戰必不克雖克不令成師以出而敗楚之二縣</hi>
　<hi>何榮之有焉乃遂還於是軍帥之欲戰者衆或謂欒武子曰聖人與衆同欲是以濟事子之佐十一人其</hi>
　<hi>不欲戰者三人而已欲戰者可謂衆矣武子曰善鈞從衆夫善衆之主也三卿為主可謂衆矣從之不亦</hi>
　<hi>可乎</hi>胡氏<hi>案左氏武子遂還則無功也亦何善之有口此春秋之所以善欒書也兩軍相加兵刅既</hi>
　<hi>接折馘執俘計功受賞此非仁人之心王者之事故舞干而苖格者舜也因壘而崇降者文也㳄于陘而</hi>
　<hi>屈完服者齊桓也㑹蕭魚而鄭不叛者晉悼也武子之能不遷戮而知還也亦庻幾哉</hi>
七年春王正月鼷鼠食郊牛角改卜牛鼷鼠又食其角<lb/>
乃免牛左氏<hi>䟽釋獸李巡曰鼱鼩鼠一名鼷鼠孫炎曰有螫毒者蓋如今鼠狼</hi>公羊<hi>䟽鼷</hi>
<pb n="23b"/>
　<hi>鼠鼠中之㣲者京房傳曰祭天不慎鼷鼠食郊牛角</hi>榖梁<hi>不言日急辭也過有司也郊牛日展觓角</hi>
　<hi>而知傷展道盡矣其所以備災之道不盡也又有繼之辭也其緩辭也曰亡乎人矣非人之所能為也所</hi>
　<hi>以免有司之過也乃者亡乎人之辭也免牲者為之緇衣纁裳有司𤣥端奉送至于南郊免牛亦然免牲</hi>
　<hi>不曰不郊免牛亦然注復食乃知國無賢君天災之爾</hi>胡氏<hi>榖梁子曰郊牛日展觓角而知傷展</hi>
　<hi>道盡矣其所以備灾之道不盡也改卜牛鼷鼠又食其角則亡乎人矣非人之所能為也所以免有司之</hi>
　<hi>過也有司免過則變異也其應云何許翰曰小害大下賊上食而又食三桓子孫相繼之象也宣公有虞</hi>
　<hi>三桓之志至成始弗戒矣理或然也</hi>
　　　<hi>案郊說詳見僖三十一年鼷鼠食三此年定十五年哀元年趙子曰上元二年避兵㑹稽時有</hi>
<pb n="24a"/>
　　　<hi>水旱疫癘之苦至明年而牛災有小鼠能噬牛纔傷皮膚無有不死者</hi>
呉伐郯<hi>呉在吴郡今平江府郯已姓國少昊之後漢屬東海郡今屬下邳</hi>左氏<hi>呉伐郯郯成季</hi>
　<hi>文子曰中國不振旅蠻夷入伐而莫之或恤無弔者也夫有上不弔其誰不受亂吾亡無日矣</hi>公羊<lb/>
　<hi>注呉國見者罕與中國交至升平乃見故因始見以漸進䟽楚始見書州名今呉當以揚州言之不以州</hi>
　<hi>稱以漸進者也</hi>胡氏<hi>稱國以伐狄之也呉本大伯之後以族屬言則周之伯父也何以狄之為其僣</hi>
　<hi>天子之大號也案國語云命圭有命固曰呉伯不曰呉王然則呉本伯爵也後雖益熾浸與中國㑹盟進</hi>
　<hi>而書爵不過曰子亦不以本爵與之故紀於禮書曰四夷雖大皆曰子此春秋之法仲尼之制也而以為</hi>
　<hi>不敢擅進退諸侯亂名實者誤矣</hi>
<pb n="24b"/>
　　　<hi>案呉自大伯奔呉五世至周章而武王克殷因封之呉又十四世至壽夢而始大僣稱王此即</hi>
　　　<hi>壽夢之二年也蓋成公二年楚申公巫臣奔晉求通呉以罷楚於是呉兵始及上國矣此為書</hi>
　　　<hi>呉之始終春秋書伐郯伐陳入州來入郢滅州來滅巢滅徐戰長岸雞父皆書國雖㑹鍾離㑹</hi>
　　　<hi>善道㑹柤㑹向㑹鄫㑹橐臯亦書國惟襄五年于戚始書呉人襄十二年始書呉子卒二十九</hi>
　　　<hi>年始書呉子以聘至栢舉書子已同於中國至黄池書子則主諸侯之詞矣後七世而亡於越</hi>
　　附録左氏<hi>鄭子良相成公以如晉朝且拜師</hi>
夏五月曹伯來朝<hi>宣公</hi>○不郊猶三望左氏<hi>注書不郊間有事</hi>榖<lb/>
　梁<hi>注春免牛夏乃三望故又云不郊也</hi>胡氏<hi>呉郡朱長文曰禮天子有四望諸侯則祭境内山川</hi>
<pb n="25a"/>
　<hi>而已魯當祭泰山泰山魯之境也禮所得祭故不書三望僣天子禮是以書之其說是矣楚子軫言三代</hi>
　<hi>命祀祭不越望而曰江漢沮漳楚之望非也楚始受封濵江之國漢水沮漳豈其境内哉此亦據後世并</hi>
　<hi>兼封略言之爾</hi>
秋楚公子嬰齊帥師伐鄭公㑹晉侯齊侯宋公衞侯曹<lb/>
伯莒子邾子把伯救鄭八月戊辰同盟于馬陵<hi>馬陵衞地</hi>左<lb/>
　氏<hi>子重伐鄭師于汜諸侯救鄭鄭共仲侯羽軍楚師囚鄖公鍾儀獻諸晉八月同盟于馬陵尋蟲牢之</hi>
　<hi>盟且莒服故也晉人以鍾儀歸囚諸軍府</hi>胡氏<hi>楚人軍旅數起頻言伐鄭以其背已而從諸夏也與</hi>
　<hi>莊之欲討徵舒而入陳者異矣書大夫之名氏書帥師書伐而無貶詞者所謂不待貶絶而罪自見者也</hi>
<pb n="25b"/>
　<hi>晉合八國之君親徃救鄭則攘夷狄安中國之師也欲著其善故特書救鄭以美之言救則楚罪益明而</hi>
　<hi>鄭能背夷即華善亦著矣前此晉遣上將諸國不與焉至此則其君自行而㑹合諸國則楚人暴横慿陵</hi>
　<hi>諸夏之勢益張亦可見矣故盟于馬陵而書同盟者同病楚也</hi>
　　　<hi>案晉景公之編書同盟者五惟此盟無譏焉則以二救之善也欒武子之徳在民其此時也夫</hi>
　　　<hi>若非此二舉則盟蜀之後晉之伯業䘮矣惜乎蟲牢不能謹於義于蒲不能謹於信是以馬陵</hi>
　　　<hi>雖善而竟不能復文襄之業也然彼善於此君子猶取之</hi>
公至自㑹○呉入州來<hi>州來淮南下蔡縣今屬壽州</hi>左氏<hi>楚圍宋之役師還子</hi>
　<hi>重請取申吕以為賞田王許之申公巫臣曰不可此申吕所以邑也是以為賦以御北方若取之是無申</hi>
<pb n="26a"/>
　<hi>吕也晉鄭必至于漢王乃止子重是以怨巫臣子反欲取夏姬巫臣止之遂取以行子反亦怨之及共王</hi>
　<hi>即位子重子反殺巫臣之族巫臣自晉遺二子書曰爾以讒慝貪惏事君而多殺不辜余必使爾罷於奔</hi>
　<hi>命以死巫臣請使於呉晉侯許之呉子夀夢說之乃通呉於晉以兩之一卒適呉舎偏兩之一焉與其射</hi>
　<hi>御教呉乗車教之戰陳教之叛楚寘其子狐庸焉使為行人於呉呉始伐楚伐巢伐徐子重奔命馬陵之</hi>
　<hi>㑹呉入州來子重自鄭奔命子重子反於是乎一歲七奔命蠻夷屬於楚者呉盡取之是以始大通呉於</hi>
　<hi>上國</hi>張氏<hi>僣王而病中國亦晉有以啟之矣</hi>
　　　<hi>案昭十三年呉滅州來</hi>
冬大雩榖梁<hi>雩不月而時非之也冬無為雩也</hi>
<pb n="26b"/>
衞孫林父出奔晉左氏<hi>衞定公惡孫林父冬林父奔晉衞侯如晉晉反戚焉注戚林父</hi>
　<hi>邑林父奔晉戚隨屬晉晉反之</hi>
八年春晉侯使韓穿來言汶陽之田歸之于齊左氏<hi>晉侯</hi>
　<hi>使韓穿來言汶陽之田歸之于齊季文子餞之私焉曰大國制義以為盟主是以諸侯懐徳畏討無有貳</hi>
　<hi>心謂汶陽之田敝邑之舊也而用師於齊使歸諸敝邑今有二命曰歸諸齊信以行義義以成命小國所</hi>
　<hi>望而懐也信不可知義無所立四方諸侯其誰不解體詩曰女也不爽士貳其行士也罔極二三其徳七</hi>
　<hi>年之中一予一奪二三孰甚焉伯主將徳是以而二三之其何以長有諸侯乎詩曰猶之未逺是用大簡</hi>
　<hi>行父懼晉之不逺猶而失諸侯也是以敢私言之</hi>公羊<hi>來言者何内詞也脅我使我歸之也曷為</hi>
<pb n="27a"/>
　<hi>使我歸之鞌之戰齊師大敗齊侯歸弔死視疾七年不飲酒不食肉晉侯聞之曰嘻奈何使人之君七年</hi>
　<hi>不飲酒不食肉請皆反其所取侵地</hi>榖梁<hi>于齊緩詞也不使盡我也䟽釋此與歸之于京師同皆緩</hi>
　<hi>詞也以緩詞言之者諱不使制命於我也</hi>胡氏<hi>汶陽之田本魯田也魯人恃大國之威以兵力脅齊</hi>
　<hi>得其故地而不正疆理於天王則取之不以其道也郤克戰勝令於齊曰反魯衞之侵地齊既從之今復</hi>
　<hi>有命俾歸諸齊則歸之不以其道也而齊人貪得晉有二命穿也列卿無所諫止皆罪矣來言者緩詞也</hi>
　<hi>歸之于者易詞也為國以禮者無憚於强而魯侯㣲弱遂以歸齊而不能保罪亦見矣</hi>
　　　<hi>案此條左氏穀梁胡氏皆貶晉惟公羊何氏以為善晉之義齊者失之張氏曰前此取汶陽田</hi>
　　　<hi>出於晉命矣不曰使來言又嘗為把取成矣不曰使來言蓋歸所當得取所當有皆義也制命</hi>
<pb n="27b"/>
　　　<hi>以義伯主之常事也今汶陽之歸徇私而不公比强而陵弱反已成之制命而自亂之故書來</hi>
　　　<hi>言以見其不得為制命書歸之于以著其不當予而晉與魯之辠咸見矣常山劉氏曰歸之于</hi>
　　　<hi>者歸不以道與執衞侯歸之京師同義</hi>
晉欒書帥師侵蔡左氏<hi>晉欒書侵蔡遂侵楚獲申驪六年楚師之還也晉侵沈獲沈子</hi>
　<hi>揖初從知范韓也君子曰從善如流冝哉是行也鄭伯將㑹晉師門于許東門大獲焉</hi>張氏<hi>許氏</hi>
　<hi>曰侵蔡報伐鄭也大國爭衡小國受敗春秋所矜也</hi>
公孫嬰齊如莒左氏<hi>聲伯如莒逆也注因聘而逆</hi>
宋公使華元來聘左氏<hi>聘共姬也注穆姜女成公姊妹為宋共公夫人</hi>
<pb n="28a"/>
夏宋公使公孫壽來納幣左氏<hi>禮也注宋公無主昬者自命之故穪使也</hi>公<lb/>
　羊<hi>納幣不書此何以書録伯姬也注伯姬賢所以殊於衆女隱三年傳昬禮不稱主人此稱使者宋公</hi>
　<hi>無母自命之也</hi>胡氏<hi>納幣不書此何以書公孫壽卿也納幣使卿非禮也禮不可略亦不可過惟其</hi>
　<hi>稱而已矣略則輕大倫過則溺私愛宋公之請伯姬魯侯之嫁其女皆致其厚者也而不知越禮逾制豈</hi>
　<hi>所以重大昬之禮哉經悉書之為後法也</hi>
晉殺其大夫趙同趙括左氏<hi>晉趙嬰通于趙莊姬原屏放諸齊嬰曰我在故欒氏</hi>
　<hi>不作我亡吾二昆其憂哉趙莊姬為趙嬰之亡故譛于晉侯曰原屏將為亂欒郤為徴晉討趙同趙括武</hi>
　<hi>從姬氏畜于公宫以其田與祁奚韓厥言於公曰成季之勲宣孟之忠而無後為善者其懼矣乃立武而</hi>
<pb n="28b"/>
　<hi>反其田焉</hi>胡氏<hi>案左氏則同括無罪為莊姬所譛而欒郤害之也故稱國以殺而不去其官以見晉</hi>
　<hi>之失政刑矣</hi>
　　附録<hi>史記稱有屠㟁賈者有寵於靈公此時為司㓂追論趙盾弑君之事誅趙氏公孫杵臼取</hi>
　　<hi>他兒代武死程嬰匿武於山中居十五年因晉侯疾韓厥乃請立武與左氏不合未詳孰是</hi>
秋七月天子使召伯來賜公命<hi>賜公榖皆作錫</hi>左氏<hi>召桓公來賜公命注</hi>
　<hi>諸侯即位天子賜以命圭與之合瑞天子天王王者之通稱</hi>公羊<hi>其稱天子何元年春王正月正</hi>
　<hi>也其餘皆通矣</hi>榖梁<hi>禮有受命無來錫命錫命非正也曰天子何也曰見一稱也注天王天子王者</hi>
　<hi>之通稱自此已上未有言天子者今言天子是更見一稱</hi>胡氏<hi>諸侯嗣立而入見則有賜已脩聘禮</hi>
<pb n="29a"/>
　<hi>而來朝則有賜能敵王所愾而獻功則有賜成公即位服喪已畢而不入見既更五服一朝之歳矣而不</hi>
　<hi>如京師又未甞敵王所愾而有功也何為來賜命乎召伯者縣内諸侯為王卿士者也來賜公命罪邦君</hi>
　<hi>之不王譏天子之僣賞也臨諸侯曰天王君天下曰天子蓋一人之通稱</hi>
　　　<hi>案此條公榖趙氏皆作錫惟左氏作賜胡氏雖作賜而義亦與錫同左氏雖作賜而義亦與文</hi>
　　　<hi>元年毛伯錫命同惟臨江劉氏曰錫命者爵也有加而賜所謂賜命也古者制三公一命卷若</hi>
　　　<hi>有加則賜也不過九命㳄國之君不過七命小國五命故賜者謂有加也以義觀之錫命者其</hi>
　　　<hi>世世相襲衮不廢矣賜命者服過其爵所以章有徳也成公未有大功明徳而服過其爵譏僣</hi>
　　　<hi>賞也其說似與諸家不合姑存於此○又案左公榖皆作天子諸家亦從之然三家雖經文作</hi>
<pb n="29b"/>
　　　<hi>天子而義亦與天王同何休曰仁義合者稱王又王者取天下歸徃也天子者爵稱也聖人受</hi>
　　　<hi>命皆天所生故謂天子或言天王或言天子皆相通也楊士勛曰衆人卑故稱母子貴者取貴</hi>
　　　<hi>稱故稱天子入春秋以來唯取仁義之稱未表繫天子之尊故曰更見一稱也是天王與天子</hi>
　　　<hi>無異義矣若何休又以為文公年長故稱天王今成公㓜少當須如父教子未當錫也是以為</hi>
　　　<hi>之張義而言天子賈逵又以為畿内稱王諸夏稱天王夷狄稱天子皆迂謬不可從啖子又以</hi>
　　　<hi>子字為誤未詳是否魯不朝而王賜之非正也而杜氏以八年乃來為緩其失甚矣○又案天</hi>
　　　<hi>子之見經者三十有二稱天王者二十有五稱王者六稱天子者一</hi>
冬十月癸卯把叔姬卒○晉侯使士燮來聘叔孫僑如<lb/>
<pb n="30a"/>
㑹晉士燮齊人邾人伐郯左氏<hi>晉士燮來聘言伐郯也以其事呉故公賂之請</hi>
　<hi>緩師文子不可曰君命無貳失信不立禮無加貨事無二成君後諸候是寡君不得事君也燮將復之季</hi>
　<hi>孫懼使宣伯帥師㑹伐郯</hi>胡氏<hi>案左氏伐郯以其事呉故當其時既不能救及其既成豈獲已也而</hi>
　<hi>又率諸國伐之何義乎前書來聘下書㑹伐晉侯之為盟主可見矣魯既知其不可從大國之令而不敢</hi>
　<hi>違其不能立亦可知矣</hi>
　　　<hi>案聘而後言伐其不能以大義令諸侯與厲公乞師之舉無異矣</hi>
衞人來媵左氏<hi>媵共姬禮也凡諸侯嫁女同姓媵之異姓則否</hi>胡氏<hi>媵者何諸侯有三歸</hi>
　<hi>嫡夫人行則姪娣從二國來媵亦以姪娣從凡一娶九女所以廣繼嗣三國來媵非禮也夫以禮制欲則</hi>
<pb n="30b"/>
　<hi>治以欲敗禮則亂而諸侯一娶十有二女則以欲敗禮矣備書三國以明逾制為後戒也</hi>
　　　<hi>案公榖皆以為詳伯姬而録之未知是否</hi>
九年春王正月把伯來逆叔姬之喪以歸左氏<hi>請之也把叔姬</hi>
　<hi>卒為把故也逆叔姬為我也</hi>胡氏<hi>把叔姬一女子而四書于䇿何也春秋慎男女之配重大昬之</hi>
　<hi>禮以是為人倫之本也夷考把叔姬之行雖不若宋共姬亦不至如鄫季姬之越禮也把伯初來朝魯然</hi>
　<hi>後卒之卒而復逆其喪豈非叔姬本不應出故魯人得以義責之使復歸葬乎聖人詳録始卒欲為後鑑</hi>
　<hi>使得有終而無弊也</hi>
公㑹晉侯齊侯宋公衞侯鄭伯曹伯莒子把伯同盟于<lb/>
<pb n="31a"/>
蒲<hi>蒲衞地</hi>左氏<hi>為歸汶陽之田故諸侯貳於晉晉人懼㑹于蒲以尋馬陵之盟季文子謂范文子曰</hi>
　<hi>徳則不競尋盟何為范文子曰勤以撫之寛以待之堅彊以御之明神以要之柔服而伐貳徳之㳄也是</hi>
　<hi>行也將始㑹呉呉人不至</hi>胡氏<hi>夫盟非固結之本也衞獻公言於甯喜求復國喜曰必子鮮在不然</hi>
　<hi>必敗小邾射以句繹來奔曰使季路要我吾無盟夫信在言前者不言而自喻誠在令外者不令而自行</hi>
　<hi>晉初下令於齊反魯衞之侵地而齊不敢違者以其順也齊既從之魯君親徃拜其賜矣復有二命俾歸</hi>
　<hi>諸齊一與一奪信不可知無惑乎諸侯之解體也晉人不知反求諸已惇信明義以補前行之愆而又欲</hi>
　<hi>刑牲㰱血要質鬼神以御之是從事於末而不知本矣特書同盟以罪晉也</hi>
　　　<hi>案此盟如胡氏之意則惡其反覆而書同者也自蟲牢馬陵于蒲三盟中國之勢稍振然蟲牢</hi>
<pb n="31b"/>
　　　<hi>鄭服而不能明於尊王之義已不足以駕楚馬陵両救雖足以協列國之心而伐郯之舉不足</hi>
　　　<hi>以令諸侯汶陽之歸不足以固諸侯於是鄭魯皆有叛意矣執鄭伐鄭止公盟公紛紛如是卒</hi>
　　　<hi>至㑹𤨏澤而與楚成㑹鍾離而借呉援晉伯不足言矣</hi>
公至自㑹○二月伯姬歸于宋夏季孫行父如宋致女<lb/>
晉人來媵左氏<hi>季文子如宋致女復命公享之賦韓奕注女嫁三月又使大夫隨加聘問謂之</hi>
　<hi>致女所以致成婦禮篤昬姻之好</hi>公羊<hi>未有言致女者此其/言致女何録伯姬也</hi>胡氏<hi>致女</hi>
　<hi>者何女既嫁三月而廟見則成婦矣而後父母使人安之故謂之致也常事爾何以書致女使卿非禮也</hi>
　<hi>經有因襃以見貶者初獻六羽之類是也亦有因貶以見襃者致女來媵之類是也伯姬賢行著於家故</hi>
<pb n="32a"/>
　<hi>致女使卿特厚其嫁遣之禮賢名聞於逺故諸國爭媵信其無姤忌之行程氏以為一女子之賢尚聞於</hi>
　<hi>諸侯況君子哉或曰魯女雖賢豈能聞於逺乎曰古者庻女與非敵者則求為媵固為之擇賢小君則諸</hi>
　<hi>侯之賢女自當聞矣</hi>
秋七月丙子齊侯無野卒○晉人執鄭伯晉欒書帥師<lb/>
伐鄭左氏<hi>楚人以重賂求鄭鄭伯㑹楚公子成于鄧秋鄭伯如晉晉人討其貳於楚也執諸銅鞮欒</hi>
　<hi>書伐鄭鄭人使伯蠲行成晉人殺之楚子重侵陳以救鄭</hi>胡氏<hi>穪人而執者既不以王命又不歸諸</hi>
　<hi>京師則非伯討也殺伯蠲不書者既執其君矣則行人為輕亦不足紀也楚子重侵陳與處父救江何異</hi>
　<hi>削而不書者鄭亦有罪焉耳夫背夷即華正也今以重賂故又與楚㑹則是惟利之從而不要諸義也故</hi>
<pb n="32b"/>
　<hi>鄭無可救之善楚不得有能救之名</hi>
　　　<hi>案此條穀梁以為不言戰以鄭伯也注言欒書以鄭伯伐鄭君臣交兵病莫大焉故為親者諱</hi>
　　　<hi>疾經無此意</hi>
　　附録<hi>榖梁諱例</hi>榖梁<hi>為尊者諱恥為賢者諱過為親者諱疾</hi>
冬十有一月葬齊頃公○楚公子嬰齊帥師伐莒庚申<lb/>
莒潰楚人入鄆<hi>庚申月十八日鄆公作運莒别邑</hi>左氏<hi>晉侯使申公巫臣如呉假道于</hi>
　<hi>莒與渠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>公立于池上曰城已惡莒子曰僻陋在夷其孰以我為虞對曰夫狡焉思啟封疆以利社稷者</hi>
　<hi>何國蔑有唯然故多大國矣唯或思或縱也勇夫重閉況國乎冬楚子重自陳伐莒圍渠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>渠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>城惡衆</hi>
<pb n="33a"/>
　<hi>潰奔莒戊申楚入渠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>莒人囚楚公子平楚人曰勿殺吾歸而俘莒人殺之楚師圍莒莒城亦惡庚申莒</hi>
　<hi>潰楚遂入鄆莒無備故也君子曰恃陋而不設備罪之大者也莒恃其陋而不修城郭浹辰之間楚克其</hi>
　<hi>三都無備也夫</hi>胡氏<hi>孟子曰鑿斯池也築斯城也與民守之效死而民弗去則是可為也夫鑿池築</hi>
　<hi>城者為國之備所謂事也效死而民弗去為國之本所謂政也莒恃其陋不修城郭浹辰之間楚克其三</hi>
　<hi>都信無備矣然兵至而民逃其上不能使民效死而不去則昧於為國之本也雖隆莒之城何益乎故經</hi>
　<hi>於莒潰特書日以謹之者以明城郭溝池重門擊柝皆守邦之末務必以固本安民為政之急耳</hi>陳<lb/>
　氏<hi>此嬰齊也向也於㑹蜀稱嬰齊於盟稱人今也於伐莒稱嬰齊於入鄆稱人一人之身俄而進退焉</hi>
　<hi>春秋之於楚無所不盡其辭也莊王之篇圍滅無貶詞莊王卒春秋志楚强而已矣是故於栢舉戰稱人</hi>
<pb n="33b"/>
　<hi>奔稱囊瓦</hi>
　　　<hi>案范氏例潰有四而榖梁之發傳有三僖四年蔡潰昭二十九年鄆潰傳曰潰之為言上下不</hi>
　　　<hi>相得也文三年沈潰同此例矣此莒潰則曰大夫潰莒而之楚惡之故謹而日之注者以為莒</hi>
　　　<hi>大夫帥衆叛君而從楚故變文書日以見惡此說雖若無据然或有所傳不可盡廢</hi>
秦人白狄伐晉左氏<hi>諸侯貳故也</hi>胡氏<hi>經所謹者華夷之辨也晉嘗與白狄伐秦</hi>
　<hi>秦亦與白狄伐晉族類不復分矣其稱人貶詞也武王伐商庸蜀𦍑髳㣲盧彭濮皆與焉豈亦不謹乎除</hi>
　<hi>天下之殘賊而出民水火之中雖蠻夷戎狄以義驅之可也中國友邦自相侵伐已為不義又與非我族</hi>
　<hi>類者共焉不亦甚乎晉既失信復聽婦人讒說殺其世臣而諸侯皆貳秦狄交攻比事以觀深切著明矣</hi>
<pb n="34a"/>
鄭人圍許左氏<hi>示晉不急君也是則公孫申謀之曰我出師以圍許為將改立君者而紓晉使</hi>
　<hi>晉必歸君</hi>張氏<hi>君在外而興師以復怨大臣之罪也</hi>
城中城<hi>中城魯邑在東海廩丘縣東南</hi>左氏<hi>書時也注長歴推此年閏十二月傳下有十二月知</hi>
　<hi>此城在閏十一月水昬正之時</hi>榖梁<hi>城中城者/非外民也</hi>胡氏<hi>經世安民視道之得失不倚城</hi>
　<hi>郭溝池以為固也榖梁謂凡城之誌皆譏其說是矣莒雖恃陋不設備至使楚人入鄆苟有令政使民效</hi>
　<hi>死而不潰冦亦豈能入也城非春秋所貴而書城中城其為儆守益㣲矣王公設險以守其國非歟曰百</hi>
　<hi>雉之城七里之郭設險之大端也謹於禮以為國辨尊卑分貴賤明等威異物采凡所以杜絶陵僣限隔</hi>
　<hi>上下者乃體險之大用也獨城郭溝池之足恃乎</hi>
<pb n="34b"/>
　　　<hi>案經書城中城二又見定六年</hi>
　　附録左氏<hi>晉侯觀于軍府見鍾儀問之曰南冠而縶者誰也有司對曰鄭人所獻楚囚也</hi>
　　<hi>召而弔之問其族曰泠人也與之琴操南音公曰君王何如對曰非小人之所得知也固問之對曰</hi>
　　<hi>其為大子也師保奉之以朝于嬰齊而夕于側也不知其他公語范文子文子曰楚囚君子也君盍</hi>
　　<hi>歸之使合晉楚之成公從之使歸求成冬十二月楚子使公子辰如晉報鍾儀之使請修好結成十</hi>
　　<hi>年春晉侯使糴茷如楚報大宰子商之使也</hi>
　<lb/>
　春秋㑹通卷十六<lb/>
</p>
<p>
</p>
  </div>
</body>
</text>
</TEI>
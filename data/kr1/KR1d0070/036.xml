<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳氏禮記集說補正卷三十六</head> <lb/>
    <p>
<pb n="1a"/>
欽定四庫全書<lb/>
　陳氏禮記集說補正卷三十六<lb/>
　　　　　　　　　　頭等侍衛納喇性德撰<lb/>
　　　儒行<lb/>
衣逢掖之衣集說鄭氏云逢猶大也大掖之衣䟽曰謂<lb/>
肘掖之所寛大故鄭云大袂襌衣<lb/>
　竊案此引註䟽是矣然猶未詳眀也案䟽庶人襌衣<lb/>
　袂二尺二寸袪尺二寸禮大夫以上其服侈袂侈之<lb/>
<pb n="1b"/>
　者半而益一袂三尺三寸祛尺八寸朝祭之服必表<lb/>
　裏不襌夫子著襌衣與庶人同其袂大與庶人異哀<lb/>
　公以其大袂襌衣異於士大夫常服故怪而問之集<lb/>
　說不眀其故䟽矣又案臣朝于君應著朝服而著常<lb/>
　服者孔子自衛初還哀公館之非是常朝故衣冠異<lb/>
　也<lb/>
儒有席上之珍以待聘夙夜強學以待問集說吕氏曰<lb/>
席上之珍自貴而待賈者也徳之可貴者人必禮之學<lb/>
<pb n="2a"/>
之博者人必問之<lb/>
　竊案方氏云席所以藉物曲禮執玉有藉席以藉之<lb/>
　則所藉之物居上故謂之席上晏氏云君子比徳于<lb/>
　玉故稱珍方其蔵用於身則玊韞扵匵中及其待時<lb/>
　而動則珍陳于席上故曰席上之珍以待聘日出而<lb/>
　作夙而學是日未出先衆人而有作也日入而息夜<lb/>
　而學是日既入後衆人而未息也席上之珍則其徳<lb/>
　可貴夙夜强學則其道可尊二者有師道焉故曰待<lb/>
<pb n="2b"/>
　聘待問此觧甚切集說取吕氏雖無不合而于席上<lb/>
　及夙夜未之明也<lb/>
儒有衣冠中集說中猶正也論語曰君子正其衣冠方<lb/>
氏曰言衣之在身冠之在首皆中於禮<lb/>
　竊案衣冠中者乃得中之中不乖于衆不流于俗即<lb/>
　上文其服也郷之謂陳氏以中為正方氏本張子作<lb/>
　之仲反者皆非也<lb/>
儒有居處齋難集說鄭氏曰齋難齋荘可畏難也<lb/>
<pb n="3a"/>
　竊案張子云齊者齊荘難者恭慎其難其慎也陸氏<lb/>
　云難猶戒也洗心曰齊防患曰難晏氏云齊荘而不<lb/>
　敢易此于本文似可通矣然齊難二字究難觧恐難<lb/>
　字為荘字傳寫之訛耳<lb/>
鷙蟲攫搏不程勇者引重鼎不程其力集說方氏云鷙<lb/>
猛之蟲當攫搏之不程量其勇而後徃此况儒者勇足<lb/>
以犯難而無頋也引重鼎不程其力又以况儒者材足<lb/>
以任事而有所勝也<lb/>
<pb n="3b"/>
　竊案此有四說二說以喻言二說以實言鄭氏云程<lb/>
　猶量也搏猛引重不量勇力堪之與否當之則徃晏<lb/>
　氏云暴虎者尚勇而不尚義人皆以為勇吾則不程<lb/>
　計其勇扛鼎者尚力而不尚徳人皆以為力吾則不<lb/>
　程計其力先儒謂遇鷙猛即攫搏之見重鼎即引之<lb/>
　不程量堪當如是則一勇之夫豈儒者之事哉胡氏<lb/>
　云鷙蟲攫搏雖猛引重雖有力然不敢與儒者較量<lb/>
　勇力此二說雖相反皆以實言者也孔氏云攫搏引<lb/>
<pb n="4a"/>
　鼎喻儒者艱難之事遇則行之不豫度量也吕氏云<lb/>
　鷙蟲攫搏不程勇者自反而縮千萬人吾徃矣其勇<lb/>
　也非慮勝而後徃也引重鼎不程其力仁之為器重<lb/>
　舉者莫能勝其自任也不知其力之不足也張子云<lb/>
　與俛焉日有孳孳不知年數之不足斃而後已同義<lb/>
　于問道亦然當事亦然如子路者亦無媿於此矣此<lb/>
　三說與方氏說皆以喻言者也諸家之說皆可通胡<lb/>
　氏尤當若鄭氏則謬矣<lb/>
<pb n="4b"/>
流言不極集說流言出于人之毁禮義不諐故不極極<lb/>
猶終也言不終為所毁也又引方氏云流言不免于聞<lb/>
必止之以智也詎可窮而極乎<lb/>
　竊案陳氏所引方說又與其說不同愚謂兩說皆非<lb/>
　也葢流言之來本自無根如管叔流言以謗周公下<lb/>
　文聞流言不信是也昔人云止謗莫如自修又云有<lb/>
　其事不可辨也無其事不必辨也此非不極之謂乎<lb/>
　鄭氏云不極不問所從出亦通張子謂不深思極慮<lb/>
<pb n="5a"/>
　過矣<lb/>
不斷其威不習其謀集說不㫁其威者言其威容不可<lb/>
得而挫折也不習其謀者言其謀必可成不待嘗試而<lb/>
後見于用也<lb/>
　竊案方氏云威無所屈人不能斷而絶之謀有所定<lb/>
　已不必習而成之此集說所同也張子云斷為剛斷<lb/>
　之斷不斷不習言威常著謀常足不臨時旋安排也<lb/>
　張說較優<lb/>
<pb n="5b"/>
雖危起居竟信其志集說危起居謂因事中傷之也信<lb/>
音申信其志謂志不可奪也<lb/>
　竊案起居猶詩言啓處危起居者言讒人危之使不<lb/>
　得動止自由也然能自信其志不為利害所惑信如<lb/>
　字不必作申字讀注䟽又以下句猶字連志字而云<lb/>
　終能伸已之志謀尤謬<lb/>
陳言而伏静而正之上弗知也麤而翹之又不急為也<lb/>
集説吕氏曰陳言而伏者入告嘉謀而順之于外也静<lb/>
<pb n="6a"/>
而正之者將順其美匡捄其惡常在于未形也故曰上<lb/>
弗知也方氏曰靜而正之者隱進之也麤而翹之者眀<lb/>
告之也靜而正之既不見知然後麤而翹之然亦緩而<lb/>
不失節故曰不急為也<lb/>
　竊案二說不同吕氏以順美捄惡常于未形故上弗<lb/>
　知方氏以為上弗見知此說近是晏氏又謂陳言而<lb/>
　伏者其言雖顯而其身則隠所謂伏其身而不見也<lb/>
　則在未仕者言與先儒異<lb/>
<pb n="6b"/>
世治不輕世亂不沮集說方氏曰世治而徳常見重故<lb/>
曰不輕世亂而志常自若故曰不沮應氏曰治不輕進<lb/>
若伯夷不仕于武王亂不退沮若孔子歴聘於諸國<lb/>
　竊案士處治世而士貴則不免有輕揚自喜之意是<lb/>
　世貴士而我反不自貴也處于亂世而士賤則不免<lb/>
　沮喪自棄之心是世賤士而我亦自賤也儒者於貴<lb/>
　士之世愈不肯自輕其身於賤士之世亦不忍自沮<lb/>
　其志故時有治亂而其特立獨行能常貴而不賤王<lb/>
<pb n="7a"/>
　肅云不自輕不自沮是也方應二說未善<lb/>
博學以知服集說博學知服即博文約禮之謂<lb/>
　竊案馬氏謂服如中庸服膺之服方氏謂學雖博苟<lb/>
　不服而行之則亦聖讀而庸行故集說兼約禮言之<lb/>
　陸氏吕氏又于博學以知句絶而以服字属下近文<lb/>
　章謂博學以知則有本也服近文章則有文也吳氏<lb/>
　亦云服近如衣服服之而常近身也猶曰被服儒術<lb/>
　云爾舊以服字属之上句者非此亦一說姑存之<lb/>
<pb n="7b"/>
雖分國如錙銖不臣不仕集說言人君好賢雖分其國<lb/>
以禄賢者視之如錙銖之輕猶不臣不仕也<lb/>
　竊案分國如錙銖分國以人君言如錙錙以儒<lb/>
　者言猶伊尹禄之以天下弗顧繋馬千駟弗視之<lb/>
　意故鄭注云君分國以禄之視之輕如錙銖集說謂<lb/>
　人君好賢而視分國猶錙銖之輕恐非<lb/>
並立則樂相下不厭集說並立爵位相等也相下以尊<lb/>
位相讓而已處其下也<lb/>
<pb n="8a"/>
　竊案鄭注並立謂同仕朋友故集說本而言之如此<lb/>
　然未必當也葢君子進修必資朋友相與講習不可<lb/>
　離羣索居故並立則樂有以成其徳至于相下而不<lb/>
　厭也貴賤皆然豈必以仕言哉或以立字為疑當如<lb/>
　舊說作立朝之立為確不知立徳立言立功立身皆<lb/>
　立也此並立承上合志同方營道同術来則為立身<lb/>
　立徳無疑矣下文立義亦是一證<lb/>
聞流言不信其行本方立義集說方即術也流言惡聲<lb/>
<pb n="8b"/>
之傳播也聞之不信不以為實也其行本方立義謂所<lb/>
本者必方正所立者必得其宜也<lb/>
　竊案集說從注䟽以不信句㫁其行属下本方立義<lb/>
　吴氏本韓文其行属上句而引論語聴其言而信其<lb/>
　行為證雖聞流言毁其行而已不以其行為信如此<lb/>
　也兩說俱通更詳之<lb/>
　<lb/>
　陳氏禮記集説補正卷三十六<lb/>
</p>
<p>
</p>
  </div>
</body>
</text>
</TEI>
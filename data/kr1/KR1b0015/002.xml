<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五誥解卷二</head>
    <p>
<pb n="1a"/>
欽定四庫全書<lb/>
　五誥解卷二　　　　　　　宋　楊簡　撰<lb/>
酒誥<lb/>
王若曰明大命于妹邦<lb/>
　妹邦紂所都今因餘民所居使康叔昭天之大命也<lb/>
　無失徳則為昭明<lb/>
乃穆考文王肇國在西土厥誥毖庶邦庶士越少正御<lb/>
事朝夕曰祀兹酒<lb/>
<pb n="1b"/>
　毖者致謹戒慮庶邦謂鄰國諸侯心悅誠服而聽命<lb/>
　者文王告諭戒愼之及于庶士越及也少正其次者<lb/>
　御事其下者朝夕諄諄告曰惟祀乃用酒<lb/>
惟天降命肇我民惟元祀<lb/>
　古始惟大祀用酒小祀猶不用酒<lb/>
天降威我民用大亂喪德亦罔非酒惟行越小大邦用<lb/>
喪亦罔非酒惟辜文王誥敎小子有正有事無彞酒越<lb/>
庶國飲惟祀德將無醉<lb/>
<pb n="2a"/>
　老成蒙被文王徳化自不酣酒惟後生小子亦有正<lb/>
　長有御事每告戒之使無常飲酒及屬後之庶國咸<lb/>
　戒以惟祀乃飲雖祀飲必以徳將無醉<lb/>
惟曰我民迪小子惟土物愛厥心臧聰聽祖考之彝訓<lb/>
越小大德小子惟一<lb/>
　文王惟曰我民但施行於後生小子意謂老成已無<lb/>
　慮惟小子尚可慮惟教小子使藝黍稷惟土物愛則<lb/>
　其心善矣臧善也今農民大體朴質此其騐也使小<lb/>
<pb n="2b"/>
　子聰聽祖考之彝訓及凡小德大德必當使之存一<lb/>
　無得二三文王能使後生小子皆純一不可二三此<lb/>
　一徳雖大而徳不容有二不純一於善則變為惡矣<lb/>
妹土嗣爾股肱純其藝黍稷奔走事厥考厥長肇牽車<lb/>
牛遠服賈用孝養厥父母厥父母慶自洗腆致用酒<lb/>
　康叔及羣臣善心固純一妹土之人亦當嗣繼爾股<lb/>
　肱羣臣之純善種藝黍稷奔走事父兄農事畢乃始<lb/>
　牽牛服賈以孝養父母父母有慶事則躬自洗潔腆<lb/>
<pb n="3a"/>
　厚用酒以養<lb/>
庶士有正越庶伯君子其爾典聽朕敎爾大克羞耇惟<lb/>
君爾乃飲食醉飽丕惟曰爾克永觀省作稽中德<lb/>
　因誥康叔而庶士之正長與大夫之庶伯長在焉因<lb/>
　顧而言曰爾則常聼朕教矣羞耇養老也爾謂康叔<lb/>
　養先者君之職也養老則宜使之飲食醉飽是惟養<lb/>
　老用酒明其餘則不可也我大思惟曰惟爾能永永<lb/>
　觀省於己也作行也稽考也中徳修身治國惟本中<lb/>
<pb n="3b"/>
　徳堯舜三王惟𫝊中徳何謂中徳人心自善自正自<lb/>
　明自神惟起意則差則偏則倚則失中平平庸庸惟<lb/>
　無動乎意則無不中由此而行曰作慮其或昏而差<lb/>
　不覺起意生過故常考察之曰稽康叔有中徳則禮<lb/>
　樂刑政庶務咸熈中即一即彜即忱即丕則即宅心<lb/>
　即天道<lb/>
爾尚克羞饋祀爾乃自介用逸兹乃允惟王正事之臣<lb/>
　因前言祀兹酒此併明孝祀孔子曰所重民食喪祭<lb/>
<pb n="4a"/>
　祭禮發於孝孝心無所不通即中德可以感人善心<lb/>
兹亦惟天若元德永不忘在王家<lb/>
　能從上所訓則有元德天必順若在王家亦永不忘<lb/>
　爾德也元徳即中德之純全者<lb/>
王曰封我西土棐徂邦君御事小子尚克用文王敎不<lb/>
腆于酒故我至于今克受殷之命<lb/>
　棐輔也徂徃也腆厚也西土之鄰國服從者為輔棐<lb/>
　之邦我西土徃昔輔棐邦君下至於御事小子尚克<lb/>
<pb n="4b"/>
　遵用文王教不厚酒故我至於今克受殷命其本原<lb/>
　因不腆于酒也道二是與非而已矣常情而觀腆酒<lb/>
　似無大害然自古惟祀乃用酒列聖維持無敢寛縱<lb/>
　者以能昏人為滛為縱皆酒發之能不腆酒則不昏<lb/>
　不縱不滛而為善為正為治萬善隨之故克受天命<lb/>
王曰封我聞惟曰在昔殷先哲王迪畏天顯小民經徳<lb/>
秉哲自成湯咸至于帝乙成王畏相惟御事厥棐有恭<lb/>
不敢自暇自逸矧曰其敢崇飲<lb/>
<pb n="5a"/>
　天顯福善禍滛甚明然天視自我民視天聽自我民<lb/>
　聽民之所欲天必從之民之所惡天必棄之故殷哲<lb/>
　先王畏之也迪者行其所畏也非空言而不行故曰<lb/>
　迪畏經謂絲之經直而無二經之一言說出徳性甚<lb/>
　明哲明也明者人心所自有惟多昏故為非僻今能<lb/>
　秉執明哲常明不昏則徳性常明哲即徳即天即合<lb/>
　小民之心咸皆也自湯至帝乙皆成王道皆畏輔相<lb/>
　大臣置咸字于中者古文之常惟哲王乃畏相畏相<lb/>
<pb n="5b"/>
　即文王之敬忌即經德秉哲雖御事凡輔棐小臣皆<lb/>
　恭敬不敢自暇逸矧敢崇飲<lb/>
越在外服侯甸男衛邦伯越在内服百僚庶尹惟亞惟<lb/>
服宗工越百姓里居罔敢湎于酒不惟不敢亦不暇惟<lb/>
助成王德顯越尹人祗辟<lb/>
　前言御事厥棐小官故此又言百僚庶尹宗工尊官<lb/>
　老成有徳餘亞次皆所服從宗工必不腆于酒皆助<lb/>
　成王徳至於顯著及尹人皆祗敬法辟前已言庶尹<lb/>
<pb n="6a"/>
　而此又言尹人者總宗工而言也言百姓里居者與<lb/>
　尹人皆祗法也餘亞次可知也<lb/>
我聞亦惟曰在今後嗣王酣身厥命罔顯于民祗保越<lb/>
怨不易誕惟厥縱淫泆于非彞用燕喪威儀民罔不衋<lb/>
傷心惟荒腆于酒不惟自息乃逸厥心疾狠不克畏死<lb/>
辜在商邑越殷國滅無罹弗惟徳馨香祀登聞于天誕<lb/>
惟民怨庶羣自酒腥聞在上故天降喪于殷罔愛于殷<lb/>
惟逸天非虐惟民自速辜<lb/>
<pb n="6b"/>
　上文既言殷先哲王之罔敢崇飲及臣工之罔敢湎<lb/>
　于酒此又引紂之以酒亡國為康叔明其大戒也嗣<lb/>
　王謂紂也謂之今後嗣王者紂雖亡而其事若在目<lb/>
　前也紂以沉湎為樂則終身于酣飲而已其所施之<lb/>
　命令亦如醉語囈語罔能以明顯之德及於民也保<lb/>
　者守而不遷之意紂以罔顯之命施于民保守于心<lb/>
　下民皆怨咨而紂猶不知改易也誕大也紂以剛愎<lb/>
　之性大縱其淫泆恣為亂常之事習而安焉喪其威<lb/>
<pb n="7a"/>
　儀所謂望之不似人君也紂之所以至此者以不知<lb/>
　明命也明命即道心失其道心則無所不至矣其端<lb/>
　甚微可不戒哉民見紂之荒腆于酒也其心衋傷怨<lb/>
　之至而傷心也其所以傷心者以其荒腆不息惟圖<lb/>
　自暇逸也推其疾狠之心不畏亡國死喪之戚實見<lb/>
　商王有罪雖滅亡而無所憂也上言商邑下言殷國<lb/>
　互文見意言有罪在商邑之王其究乃喪其國也夫<lb/>
　國之所以能乆長者以馨香之徳上聞也今下民疾<lb/>
<pb n="7b"/>
　怨之聲羣以荒酒之罪聞于上天使天欲不降喪其<lb/>
　何愛于殷而任其荒逸乎又言天非虐待于殷民心<lb/>
　既去自速其辜也天視自我民視觀兹益信<lb/>
王曰封予不惟若兹多誥古人有言曰人無於水監當<lb/>
於民監<lb/>
　不惟若兹多誥言上文所述殷先哲王後嗣王之事<lb/>
　非徒述其成事以垂訓誨而已欲康叔實體于身念<lb/>
　念不忘也水監以别状貎不若監于民以占向背夫<lb/>
<pb n="8a"/>
　民心疾狠願殷國之滅亡而天之降喪曽無所顧愛<lb/>
　則民情當監宜古人之垂戒也監字有照視意鑑字<lb/>
　亦從監古人比心如鑑則可以察物無遺當於民監<lb/>
　言此心無私曲無偏執惟以下民為監視也<lb/>
今惟殷墜厥命我其可不大監撫于時<lb/>
　今殷既墜命果如民言則我其可不大監于民以撫<lb/>
　于時時是也此也意指今天下也<lb/>
予惟曰汝劼毖殷獻臣<lb/>
<pb n="8b"/>
　劼有用力之意毖致謹當竭力謹慮戒諭殷之賢獻<lb/>
　之臣殷獻臣湏當收用而漸染紂化其勢恐不能全<lb/>
　免于酒故必劼毖之<lb/>
侯甸男衛矧太史友内史友越獻臣百宗工矧惟爾事<lb/>
服休服采矧惟若疇圻父薄違農父若保宏父定辟矧<lb/>
汝剛制于酒厥或誥曰羣飲汝勿佚盡執拘以歸于周<lb/>
予其殺又惟殷之迪諸臣惟工乃湎于酒勿庸殺之姑<lb/>
惟敎之<lb/>
<pb n="9a"/>
　侯甸男衛鄰國交際至於殷獻臣及鄰國邦交尚宜<lb/>
　劼毖況于本國之太史内史君之所友及賢獻之臣<lb/>
　百宗工侯國之尊官皆近君之臣士民儀表其可不<lb/>
　劼毖乎又況爾御事或服休美之事或服采而多事<lb/>
　皆有官君子其可不劼毖乎又況於爾之朋儔圻父<lb/>
　司馬征伐違道農父司徒順若保民宏父司空審定<lb/>
　法辟皆所以治人者可不求自治而或不劼毖乎汝<lb/>
　既剛制於酒厥或告曰有羣飲汝勿致其逃佚盡拘<lb/>
<pb n="9b"/>
　執以歸于周予其殺以其間有大臣故歸周歟又有<lb/>
　習殷之舊惟殷之行迪行也此殷諸臣非大官或湎<lb/>
　於酒則勿殺之姑教之若前言殷獻臣収用者則不<lb/>
　在此例<lb/>
有斯明享乃不用我教辭惟我一人弗恤弗蠲乃事時<lb/>
同于殺<lb/>
　周公所以誅管蔡者用此義也立君為民不可用私<lb/>
　情<lb/>
<pb n="10a"/>
王曰封汝典聽朕毖勿辯乃司民湎于酒<lb/>
　毖謂致謹之教也辯即徧音勿容司民之官皆湎于<lb/>
　酒康叔遵誥必不至司民徧湎于酒<lb/>
梓材<hi>案梓材篇解永樂大典原闕</hi>
</p>
<p>
</p>
  </div>
</body>
</text>
</TEI>
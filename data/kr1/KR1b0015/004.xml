<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五誥解卷四</head>
    <p>
<pb n="1a"/>
欽定四庫全書<lb/>
　五誥解卷四　　　　　　　宋　楊簡　撰<lb/>
洛誥<lb/>
周公拜手稽首曰朕復子明辟<lb/>
　復即孟子有復於王者之復周禮宰夫待諸臣之復<lb/>
　大僕掌諸侯之逆復復謂奏事也辟君也明辟稱成<lb/>
　王尊敬之辭<lb/>
王如弗敢及天基命定命予乃𦙍保大相東土其基作<lb/>
<pb n="1b"/>
民明辟<lb/>
　初議遷都成王如弗敢遽然蓋幼沖之年其質又謙<lb/>
　柔也周公於是繼承贊輔大相東土王自此基始作<lb/>
　民明辟矣成王初親政即天初命定都即定命也人<lb/>
　事所成即天命王如弗敢及天基命之時而遂定其<lb/>
　命有疑貳未敢之意<lb/>
予惟乙卯朝至于洛師<lb/>
　即召誥乙卯周公朝至于洛時召公已命庶殷攻位<lb/>
<pb n="2a"/>
　有衆故曰師<lb/>
我卜河朔黎水我乃卜澗水東瀍水西惟洛食我又卜<lb/>
瀍水東亦惟洛食伻來以圖及獻卜<lb/>
　召誥序曰成王在豐欲宅洛邑使召公先相宅則知<lb/>
　是已卜河朔黎水不吉矣此篇方稱我卜河朔黎水<lb/>
　乃叙及已前事召誥曰太保朝至于洛卜宅厥既得<lb/>
　卜則經營乃以庶殷攻位于洛汭則已卜澗瀍之間<lb/>
　洛水之北矣而此乃曰我乃卜澗水東瀍水西惟洛<lb/>
<pb n="2b"/>
　食者亦叔前事也周公使召公往卜亦可言我也孔<lb/>
　安國曰我使人卜河北黎水不吉又卜澗瀍之間孔<lb/>
　意亦謂使召公爾鄭康成謂殷民懷土憚遷故先卜<lb/>
　河朔黎水不吉乃卜洛顧氏亦用其說按史記武王<lb/>
　初定洛邑而洛誥周公先卜河朔黎水者公未敢遽<lb/>
　違殷民懷土之情歟孔安國謂卜必先墨畫龜然後<lb/>
　灼之兆順食墨又卜瀍水東將定下都遷殷頑民遣<lb/>
　使以所卜地圖及獻所卜吉兆來告成王簡據洛誥<lb/>
<pb n="3a"/>
　之文則又卜瀍水東其召公併卜歟或周公至洛而<lb/>
　併卜歟或周公至洛而始卜歟然皆本于周公之命<lb/>
　也伻使也書序云成王欲宅洛邑使召公先相宅作<lb/>
　召誥召公既相宅周公往營成周使來告卜作洛誥<lb/>
　成周既成遷殷頑民周公以王命誥作多士觀書序<lb/>
　及書未見王城成周之為二左氏乃有王城成周之<lb/>
　殊孔子作經必不如左氏之數更其辭以為文而已<lb/>
　蓋周初瀍水東西皆曰成周至春秋時始分瀍西之<lb/>
<pb n="3b"/>
　城曰王城瀍東之城曰成周孔子因魯史而書昭公<lb/>
　三十二年敬王使富辛與石張如晉請城成周曰昔<lb/>
　成王合諸侯城成周以為東都然則瀍水之東成王<lb/>
　周公之時已城之矣杜預云子朝之亂其餘黨多在<lb/>
　王城敬王畏之徙都成周周紀或為東周說韓王曰<lb/>
　西周故天子之國多名噐重寳<lb/>
王拜手稽首曰公不敢不敬天之休來相宅其作周匹<lb/>
休公既定宅伻來來視予卜休恒吉我二人共貞公其<lb/>
<pb n="4a"/>
以予萬億年敬天之休拜手稽首誨言<lb/>
　周公雖歸政而成王尊敬不替曰匹休又曰我二人<lb/>
　共貞亦相與有成之意也休美也恒乆也可長乆故<lb/>
　吉王請公誨以言<lb/>
周公曰王肇稱殷禮祀于新邑咸秩無文予齊百工伻<lb/>
從王于周予惟曰庶有事今王即命曰記功宗以功作<lb/>
元祀惟命曰汝受命篤弼丕視功載乃汝其悉自敎工<lb/>
孺子其朋孺子其朋其往無若火始燄燄厥攸灼敘弗<lb/>
<pb n="4b"/>
其絶<lb/>
　公曰王始舉盛禮祀于新邑其舊文所無者亦皆秩<lb/>
　而祀之肇始也稱舉也殷盛也予整齊百工使從王<lb/>
　于周予惟曰庶有施行之事意其必善而今王即百<lb/>
　工而命曰當記功于宗廟以功作元祀意謂功徳積<lb/>
　累其大者得列于元祀盤庚曰爾祖其從與享之謂<lb/>
　配享也又命曰汝受命篤志弼我其意嚮篤厚如此<lb/>
　今我大閲視爾記功載籍而所記者乃悉汝所自教<lb/>
<pb n="5a"/>
　之官皆汝私人受教於汝者非我所齊百工也於是<lb/>
　周公乃訓責成王曰孺子其有朋黨乎孺子惟與爾<lb/>
　朋徃乎無若火始燄燄其所灼已有次叙而弗能止<lb/>
　絶乎其朋雖未至於姦惡而與周公異趣矣此放逸<lb/>
　之漸不可長也<lb/>
厥若彞及撫事如予惟以在周工徃新邑伻嚮即有僚<lb/>
明作有功惇大成裕汝永有辭<lb/>
　彞平常也其平常無事時及臨事時皆當如我在周<lb/>
<pb n="5b"/>
　時百工也蓋此百工皆齊周公所精擇不可棄也今<lb/>
　徃新邑使嚮有官僚者即就用之明察其有功而作<lb/>
　之作進用也宜惇厚寛大以成寛裕之徳蓋慮成王<lb/>
　不知周公所齊百工之善而輕苛責之故教王寛厚<lb/>
　有容則永有譽<lb/>
公曰已汝惟沖子惟終汝其敬識百辟享亦識其有不<lb/>
享享多儀儀不及物惟曰不享惟不役志于享凡民惟<lb/>
曰不享惟事其爽侮<lb/>
<pb n="6a"/>
　周公知成王未明曉知其必為百辟諸侯所惑羣臣<lb/>
　多周公所擇而諸侯皆仍其舊雖文王武王徳化丕<lb/>
　變而滅國五十知不可訓誨者亦多罪不至於滅者<lb/>
　亦未皆誠心於善故有享上多儀而誠不及物者易<lb/>
　曰言有物謂誠實也儀不及於誠謂之實不享上可<lb/>
　也以其不用心志于享心不享上儀雖享上凡民皆<lb/>
　曰不享此等不誠之人明明是相侮是謂爽侮周公<lb/>
　善形容小人情狀謂此等人惟専事爽侮今俗謂之<lb/>
<pb n="6b"/>
　對面相侮弄蓋邪正之分率於誠不誠見之凡民皆<lb/>
　知豈王者而不知<lb/>
乃惟孺子頒朕不暇聽朕敎汝于棐民彝汝乃是不蘉<lb/>
乃時惟不永哉篤敘乃正父罔不若予不敢廢乃命汝<lb/>
徃敬哉兹予其明農哉彼裕我民無遠用戾<lb/>
　孺子惟頒賜朕不暇聽朕教汝輔民彝性之道汝乃<lb/>
　若是不明是不永哉言天命必不永也輔民彝之道<lb/>
　公與成王講之熟矣君天下者厥職輔民彝性而已<lb/>
<pb n="7a"/>
　無他事也歸政以來必申明素教而成王復有未明<lb/>
　故又言民有常性本善惟上之人左右之使善者知<lb/>
　所勸惡者知所懲而已今成王所記功乃自教之官<lb/>
　雖非姦惡然非周公所齊百工周公所用者成王所<lb/>
　不記則善者亦無所勸姦惡有可進之萌則民之常<lb/>
　性將亂矣王者當輔之今反亂之正父正人之老成<lb/>
　者故司馬曰圻父司徒曰農父司空曰宏父亦明老<lb/>
　成周公所用多老成汝宜篤意叙用之凡正父無不<lb/>
<pb n="7b"/>
　順予也若順也言與周公同道正父亦不敢廢汝命<lb/>
　乃汝也君命臣行義也正父必遵義恐成王有疑畏<lb/>
　正父或不從命故周公云汝徃新邑敬哉兹予其辨<lb/>
　明篤切哉農厚也篤厚也即洪範農用八政之農彼<lb/>
　正父能寛裕我民汝無遠之而與之乖戾<lb/>
王若曰公明保予沖子公稱丕顯徳以予小子揚文武<lb/>
烈奉答天命和恒四方民居師惇宗將禮稱秩元祀咸<lb/>
秩無文惟公徳明光于上下勤施于四方旁作穆穆迓<lb/>
<pb n="8a"/>
衡不迷文武勤敎予沖子夙夜毖祀王曰公功棐迪篤<lb/>
罔不若時<lb/>
　若順也自殷周以來開端多用王若曰足以明順道<lb/>
　而亦有别於更端特異其辭之義後言退即辟于周<lb/>
　則知成王方至洛邑而言故更端曰公明保予沖子<lb/>
　謂公保䕶我教誨明白故曰明保公所稱說者大顯<lb/>
　徳也以用也見於施行也以予小子順文武之徳而<lb/>
　揚其烈以此奉答天命恒乆乆和四方民故能使衆<lb/>
<pb n="8b"/>
　心安定師衆也居者止而不去也衆心不離也惇厚<lb/>
　宗廟及禮將及也稱舉元祀有秩序不亂雖舊典無<lb/>
　文於義當祀者咸次叙祀之惟公徳明光于上下蓋<lb/>
　習聞公素講而用其言自古諸賢習聞徳有明光之<lb/>
　説而不知實有明光者此明徳之光惟可自覺誠自<lb/>
　信如日月如水鑑無所思為而光明畢照然則奚止<lb/>
　至于上下亦臨照四方也衡平也迓迎也言將平也<lb/>
　予沖子惟夙夜致謹祭祀毖致謹也其餘皆公之所<lb/>
<pb n="9a"/>
　為公之功也此一節惟深感謝周公之功徳教誨良<lb/>
　乆又曰公之功在乎棐輔我迪行篤切無不若是時<lb/>
　是也兹周公責切篤至成王心服言公素教無不如<lb/>
　此<lb/>
王曰公予小子其退即辟于周命公後四方迪亂未定<lb/>
于宗禮亦未克敉公功迪將其後監我士師工誕保文<lb/>
武受民亂爲四輔<lb/>
　命公後者為周公立後謂封伯禽於魯也言予小子<lb/>
<pb n="9b"/>
　徃洛邑即當行封建之禮蓋以公之去留為重也四<lb/>
　方雖已迪治其亂而周之宗禮不定則無以垂法後<lb/>
　世恐公之大功亦未能敉寧也公惟以典禮為治垂<lb/>
　于後世以為士衆建功者之監則可大保我文武治<lb/>
　民之輔佐矣四輔舊說為四維之輔惟周公足以當<lb/>
　之周公作官禮史不詳其何時以書考之當在洛邑<lb/>
　告成之後也<lb/>
王曰公定予徃己公功肅將祗歡公無困哉我惟無斁<lb/>
<pb n="10a"/>
其康事公勿替刑四方其世享<lb/>
　王既留公以定禮又言公能成其前功則執事皆知<lb/>
　祗歡而相與以有成也言祗歡而先以肅將言涖事<lb/>
　以敬舍敬無以集事也公無困哉漢書作公無困我<lb/>
　言公母以我而告困也困者倦勤于事之意成王所<lb/>
　以受周公忠誨者祗在無斁周公所以儀型四方者<lb/>
　止在弗替蓋成王能知周公之心體備于身君以無<lb/>
　斁為本下有弗替之功是君臣之極盛也其世享承<lb/>
<pb n="10b"/>
　上命公後而言<lb/>
周公拜手稽首曰王命予來承保乃文祖受命民越乃<lb/>
光烈考武王𢎞朕恭孺子來相宅其大惇典殷獻民亂<lb/>
爲四方新辟作周恭先<lb/>
　周公既承王命因上述祖考之徳祈王開基于後世<lb/>
　也民為文王受命之民惡可不思惠保乎武王末受<lb/>
　命其所以貽于後王者以能充夫我恭敬之心以保<lb/>
　民為輔相也王今相宅既定將考定典禮撫殷遺民<lb/>
<pb n="11a"/>
　為四方新主矣其所以承先業裕後昆者不外乎恭<lb/>
　蓋堯舜所以為後世帝王之法者惟以恭為本故周<lb/>
　公屢以為言<lb/>
曰其自時中乂萬邦咸休惟王有成績予旦以多子越<lb/>
御事篤前人成烈答其師作周孚先<lb/>
　周公良乆而再言故書曰自是居土中而乂治多子<lb/>
　謂周公比肩在朝諸賢及小官御事因前人已成之<lb/>
　烈而篤守之以此答其衆師衆也篤者篤守前人之<lb/>
<pb n="11b"/>
　徳故能守其成烈而不失也惟篤其徳故以之答其<lb/>
　衆心所望為周孚信之先因前者成王疑周公故此<lb/>
　言孚以黙感成王之心王今信矣及孚先助明公心<lb/>
　以堅王心<lb/>
考朕昭子刑乃單文祖徳伻來毖殷乃命寧<lb/>
　刑法也單盡也觀朕所以昭示子之法乃盡文祖徳<lb/>
　使王來新邑致謹于殷地殷民則天命寧矣毖致謹<lb/>
　也即禹克艱臯陶兢兢之意<lb/>
<pb n="12a"/>
予以秬鬯二卣曰明禋拜手稽首休享予不敢宿則禋<lb/>
于文王武王<lb/>
　周禮有鬰鬯有秬鬯秬黒黍黒黍為鬯酒秬鬯不和<lb/>
　鬰金者卣中尊不用鬰鬯周公以臣禮降等歟惟以<lb/>
　精明禋祀不在牲物上言篤前人成烈又曰單文祖<lb/>
　徳繼言此明禋于文王武王又曰不敢宿又曰休享<lb/>
　言致其善享即前言告成王之善善善無二孔子曰<lb/>
　孝弟之至通於神明光于四海無所不通周公明禋<lb/>
<pb n="12b"/>
　文武用堅明訓凡祀必先齋今公不敢宿亦敬也聖<lb/>
　人心常精一雖不齋如齋他人則不可繼言惠篤叙<lb/>
　無有遘自疾則知禋文武實堅明訓㫖<lb/>
惠篤敘無有遘自疾萬年厭于乃徳殷乃引考王伻殷<lb/>
乃承敘萬年其永觀朕子懷徳<lb/>
　公告王當惠順篤志凡百有叙而無亂無自搆成其<lb/>
　疾也使萬年厭足于汝徳言洪徳備足流澤萬年則<lb/>
　此新邑之殷乃長乆有成引長也考成也王當使殷<lb/>
<pb n="13a"/>
　之臣民奉承有叙不亂至于萬年朕子謂伯禽常與<lb/>
　成王同處故公因及之意謂公老矣不復永懷王徳<lb/>
　惟朕子永懷王徳<lb/>
戊辰王在新邑烝祭歲文王騂牛一武王騂牛一王命<lb/>
作册逸祝册惟告周公其後王賔殺禋咸格王入太室<lb/>
祼王命周公後作册逸誥在十有二月惟周公誕保文<lb/>
武受命惟七年<lb/>
　春秋魯文公十三年公羊𫝊曰周公拜乎前魯公拜<lb/>
<pb n="13b"/>
　乎後曰生以養周公死以為周公主禮祭必有賓祭<lb/>
　禮君牽牲周禮冢宰賛王牲事意者賓其周公乎自<lb/>
　王賓殺禋至逸告正祭行事也咸格謂凡與祭者畢<lb/>
　至也孔安國曰自戊辰以下史所終述<lb/>
</p>
<p>
</p>
  </div>
</body>
</text>
</TEI>
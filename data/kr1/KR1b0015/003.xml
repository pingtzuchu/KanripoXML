<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五誥解卷三</head>
    <p>
<pb n="1a"/>
欽定四庫全書<lb/>
　五誥解卷三　　　　　　　宋　楊簡　撰<lb/>
召誥<lb/>
惟二月既望越六日乙未王朝歩自周則至于豐惟太<lb/>
保先周公相宅越若來三月惟丙午朏越三日戊申太<lb/>
保朝至于洛卜宅厥既得卜則經營越三日庚戌太保<lb/>
乃以庶殷攻位于洛汭越五日甲寅位成若翼日乙卯<lb/>
周公朝至于洛則達觀于新邑營越三日丁巳用牲于<lb/>
<pb n="1b"/>
郊牛二<lb/>
　郊特牲后稷配天不用羊豕祀天無雜<lb/>
越翼日戊午乃社于新邑牛一羊一豕一<lb/>
　祭法厲山氏之有天下也其子曰農能殖百穀夏之<lb/>
　衰也周棄繼之故祀以為稷共工氏之霸九有也其<lb/>
　子曰后土能平九州故祀以為社郊特牲云社稷太<lb/>
　牢孔安國云社稷共牢而王制云天子社稷各一牛<lb/>
　而此社于新邑牛一羊一豕一先儒謂祭社必及稷<lb/>
<pb n="2a"/>
　荀子曰社祭社稷祭稷王制雖漢儒所成當亦有所<lb/>
　據依豈古昔自有異禮歟<lb/>
越七日甲子周公乃朝用書命庶殷侯甸男邦伯厥既<lb/>
命殷庶庶殷丕作太保乃以庶邦冢君出取幣乃復入<lb/>
錫周公曰拜手稽首旅王若公誥告庶殷越自乃御事<lb/>
嗚呼皇天上帝改厥元子兹大國殷之命惟王受命無<lb/>
彊惟休亦無彊惟恤嗚呼曷其奈何弗敬<lb/>
　冢君即邦伯言冢君則諸侯不皆用幣禮從長伯耳<lb/>
<pb n="2b"/>
　禮不主於貨錫周公者以公攝政也曰拜手稽首旅<lb/>
　王若公東坡云旅如庭實旅百之旅孔安國云召公<lb/>
　指戒成王而以衆殷諸侯自乃御事為辭謙也周禮<lb/>
　太祝辨九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>注云空首即拜手頭至手稽首頭至地<lb/>
　又有頓首頭叩地簡思頓首有至意稽有乆義若拜<lb/>
　手不至地於心未盡敬頓首至地稽首至地乆也越<lb/>
　及也自御事而上包言公卿大夫矣元子謂天子指<lb/>
　紂也敬之一言實為治道之大堯舜曰欽哉禹曰克<lb/>
<pb n="3a"/>
　艱湯則慄慄文王則翼翼武王則夙夜祇懼周公曰<lb/>
　無逸臯陶曰兢兢業業益曰儆戒無虞伊尹曰欽厥<lb/>
　止又曰其難其慎召公與周公熟講治道惟此一言<lb/>
　而已矣人心即道心惟放逸則失之以敬治道心為<lb/>
　治之大<lb/>
天既遐終大邦殷之命兹殷多先哲王在天越厥後王<lb/>
後民兹服厥命<lb/>
　殷先哲王及厥後王後民皆服天命無違皆言不為<lb/>
<pb n="3b"/>
　無道故不違天<lb/>
厥終智藏瘝在<lb/>
　賢知者隱藏瘝病者在位謂之瘝者今俗言人有不<lb/>
　善曰有病痛<lb/>
夫知保抱攜持厥婦子以哀籲天徂厥亡出執<lb/>
　夫意謂皆也夫人皆知保抱攜持其婦子哀痛呼天<lb/>
　其徂往亡逃而出境者則執之<lb/>
嗚呼天亦哀于四方民其眷命用懋王其疾敬德<lb/>
<pb n="4a"/>
　用懋謂太王王季文王武王懋即敬德周公行即歸<lb/>
　政故召公勉成王敬徳<lb/>
相古先民有夏天迪從子保面稽天若今時既墜厥命<lb/>
今相有殷天迪格保面稽天若今時既墜厥命今沖子<lb/>
嗣則無遺壽耇曰其稽我古人之德矧曰其有能稽謀<lb/>
自天<lb/>
　迪行也行則通不行則阻礙而不通天行從順如愛<lb/>
　其子而保安之也夏殷哲王面觀天象思所以順若<lb/>
<pb n="4b"/>
　之天因乎人人君順天故天所子曰天子格至也來<lb/>
　也行之使無屯蹇又來保安之天迪格保即從子保<lb/>
　更易其辭爾其義同也旣用老成人又稽古人之徳<lb/>
　况曰其有能稽諸天蓋言思謀順天則法天道而行<lb/>
　則不識不知純誠清明大矣哉<lb/>
嗚呼有王雖小元子哉其丕能諴于小民今休王不敢<lb/>
後用顧畏于民碞王來紹上帝自服于土中旦曰其作<lb/>
大邑其自時配皇天毖祀于上下其自時中乂王厥有<lb/>
<pb n="5a"/>
成命治民今休王先服殷御事比介于我有周御事節<lb/>
性惟日其邁王敬作所不可不敬徳<lb/>
　諴者言足以咸感小民本乎誠德也民信之今善矣<lb/>
　王不敢後者不敢怠惰勤於徳也用顧畏于民碞者<lb/>
　民愚而神撫我則后虐我則讎可畏如碞險王能畏<lb/>
　之也服者有所自也今邑於洛洛居地之中王今來<lb/>
　土中服行徳政自此紹承上帝矣又引周公言為証<lb/>
　天道無他正而已矣孔子曰人者天地之心人不放<lb/>
<pb n="5b"/>
　逸無作好無作惡則可以配天毖者致謹也上下包<lb/>
　天神地示羣神人鬼孔子曰所重民食喪祭祭禮觀<lb/>
　人之敬孝敬孝者即道心故治務重祭也時是也自<lb/>
　是居中乂治天命於是成王治民合于善矣御事亦<lb/>
　羣臣通稱王先服殷御事之心近能介助于我有周<lb/>
　御事聽命服勞矣比近也邁往也往近也亦行也意<lb/>
　謂殷士尚爾况王乎<lb/>
我不可不監于有夏亦不可不監于有殷我不敢知曰<lb/>
<pb n="6a"/>
有夏服天命惟有歴年我不敢知曰不其延惟不敬厥<lb/>
徳乃早墜厥命我不敢知曰有殷受天命惟有歴年我<lb/>
不敢知曰不其延惟不敬厥徳乃早墜厥命今王嗣受<lb/>
厥命我亦惟兹二國命嗣若功王乃初服嗚呼若生子<lb/>
罔不在厥初生自貽哲命<lb/>
　四不敢知言其可畏之甚恐懼之辭也今王嗣受命<lb/>
　當嗣其功功者正也道也若辭也凡人事所成皆曰<lb/>
　天命天命明哲皆人自修致之故曰自貽<lb/>
<pb n="6b"/>
今天其命哲命吉凶命歴年知今我初服宅新邑肆惟<lb/>
王其疾敬徳王其徳之用祈天永命<lb/>
　今天知我初親政事命哲命吉凶命歴年皆自此始<lb/>
　也肆故也故王當疾敬徳王用徳則天命永乆祈天<lb/>
　永命只在敬徳<lb/>
其惟王勿以小民淫用非彝亦敢殄戮用乂民若有功<lb/>
其惟王位在徳元小民乃惟刑用于天下越王顯上下<lb/>
勤恤其曰我受天命丕若有夏歴年式勿替有殷歴年<lb/>
<pb n="7a"/>
欲王以小民受天永命<lb/>
　彝常也滛逸而過也王勿以小民過作失常之罪遂<lb/>
　敢於殄戮用此嚴刑治民也召公恐成王心中或作<lb/>
　此見故言及此以防其未然天立君以司牧斯民王<lb/>
　視之宜如子不得已用刑豈敢作怒舜御衆以寛罪<lb/>
　疑惟輕孔子曰不教而殺謂之虐曽子曰上失其道<lb/>
　民散乆矣周世世修徳徳化流行而嗣王勤修徳教<lb/>
　亦不可後若欲有功惟在王居徳之元元者徳之至<lb/>
<pb n="7b"/>
　徳之大必配天斯為徳元王在徳元則天下之民乃<lb/>
　則象而儀刑之也越及也及王徳譽彰顯凡上下君<lb/>
　臣皆當謹而無怠恤民而無暴我受天命當如有夏<lb/>
　歴年之數又勿替有殷歴年之數式又也更也仲虺<lb/>
　之誥云式商受命盤庚云式敷民徳君奭云我式克<lb/>
　至于今日休多方云天惟式教我用休畢命云式化<lb/>
　厥訓立政云式敬爾由獄又曰兹式有愼其義皆又<lb/>
　也更也車有較有式車之前上一橫木曰較下一横<lb/>
<pb n="8a"/>
　木曰式平時手撫較致敬則手至式式第二橫木故<lb/>
　有再義即又也更也天視自我民視天聽自我民聽<lb/>
　天永命因于小民小民離則天命去矣<lb/>
拜手稽首曰予小臣敢以王之讎民百君子越友民保<lb/>
受王威命明徳<lb/>
　召公言讎民欲王之恐懼大誥黜殷威命也王非從<lb/>
　威實用明徳王黜殷而亂定即天命保受王威命明<lb/>
　徳在民臣爾羣臣勤恤小民民臣協順則永保無違<lb/>
<pb n="8b"/>
王末有成命王亦顯我非敢勤惟恭奉幣用供王能祈<lb/>
天永命<lb/>
　明德不失則王終有成命成者無虧也王徳譽亦顯<lb/>
　我非敢勤極其謙卑也因奉幣供王賛王能祈天永<lb/>
　命上既稱王則繼言祈天永命即謂主也公稱王能<lb/>
　祈天永命即所以勉王<lb/>
</p>
<p>
</p>
  </div>
</body>
</text>
</TEI>
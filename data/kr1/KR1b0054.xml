<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>洪範正論</head>
    <p>
<pb n="1a"/>欽定四庫全書　　　　　經部二<lb/>
　洪範正論　　　　　　　書𩔖<lb/>
　　提要<lb/>
　　　　<hi>臣</hi>等謹案洪範正論五卷<lb/>
　　　國朝胡渭撰渭有禹貢錐指已著録此書大㫖<lb/>
　　　　以禹之治水本於九疇故首言鯀堙洪水繼<lb/>
　　　　言禹乃嗣興終言天乃錫禹則洪範為體而<lb/>
　　　　禹貢為用互相推闡其義乃彰然大㫖主於<lb/>
<pb n="1b"/>　　　　𤼵明奉若天道之理非鄭樵禹貢洪範相為<lb/>
　　　　表裏之說惟以九州次序分配五行者比也<lb/>
　　　　其辨証前人之説如謂漢人專取灾祥推衍<lb/>
　　　　五行穿鑿附㑹事同讖緯其病一洛書本文<lb/>
　　　　即五行五事至五福六極十二字惟敬用農<lb/>
　　　　用十八字為禹所加與危微精一之心法同<lb/>
　　　　㫖初一次二至次九不過是次第名色亦非<lb/>
　　　　龜文所有龜之有文如木石之文又如魯夫<lb/>
<pb n="2a"/>　　　　人公子友有文在手之𩔖宋儒創為黒白之<lb/>
　　　　㸃方圓之體九十之位變書而為圖以至九<lb/>
　　　　數十數劉牧蔡季通紛紜更定其病二又洪<lb/>
　　　　範原無錯簡而王栢胡一桂等任意改竄其<lb/>
　　　　病三皆切中舊說之失葢渭經術湛深學問<lb/>
　　　　有根柢故所論一軌於理漢儒附㑹之談宋<lb/>
　　　　儒變亂之論能一掃而廓清之云乾隆四十<lb/>
　　　　四年八月恭校上<lb/>
<pb n="2b"/>　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>原序<lb/>
洪範一書如日月之麗天有目者所共覩而問有晦肓<lb/>
否塞者則先儒之曲説為之害也五亊本於五行庶徴<lb/>
本於五事不過以雨𤾉燠寒風之時不時驗貌言視聽<lb/>
思之敬不敬而漢儒五行傳專主災異其所言貌之不<lb/>
恭厥極惡等事固已乖矣而又推廣言之曰妖曰孽曰<lb/>
旤曰痾曰眚曰沴復援春秋及漢亊以實之以瞽史矯<lb/>
誣之説亂彛倫攸叙之經害一也洛書之本文具在洪<lb/>
<pb n="3b"/>範劉歆之言非妄而宋儒乃創為白黒之點方圖之體<lb/>
九十之位則書也而變為圖矣且謂範之理可通於易<lb/>
故劉牧易數鉤𨼆以九位為河圖十位為洛書而蔡元<lb/>
定兩易其名害二也洪範元無錯簡而宋儒任意改竄<lb/>
移庶徴王省惟嵗以下為五紀之傳移皇極斂時五福<lb/>
至其作汝用咎及三德惟辟作福以下並為五福六極<lb/>
之傳害三矣愚為是解非敢撥棄舊詁而逞吾臆見也<lb/>
去其不正者以就其正者而聖人之意得矣自甲申迄<lb/>
<pb n="4a"/>己丑芟緐補闕辨誤析疑纂成五卷名之曰洪範正論<lb/>
徳清胡渭<lb/>
</p>

  </div>
            <div>
<head>洪範正論卷一</head> <lb/>
    <p>
<pb n="1a"/>欽定四庫全書<lb/>
　洪範正論卷一<lb/>
　　　　　　　　　　　　　　徳清胡渭撰<lb/>
　洪範<lb/>
　　孔氏<hi>安國</hi>傳曰洪大範法也言天地之大法孔氏<lb/>
　　<hi>穎達</hi>正義曰此經開源於首覆更演説非復一問<lb/>
　　一答之勢必是箕子自為之也𤼵首二句記被問<lb/>
　　之年自王乃言至彝倫攸叙王問之辭自箕子乃<lb/>
<pb n="1b"/>　　言至彞倫攸叙言禹得九疇之由自初一曰至威<lb/>
　　用六極言禹第叙九疇之次自一五行已下箕子<lb/>
　　更條説九疇之義此條説者當時亦以對王更復<lb/>
　　退而修撰定其文辭使成典教耳蘇氏<hi>軾</hi>曰天以<lb/>
　　是道畀禹而傳至於箕子不可使自我而絶也以<lb/>
　　武王而不傳則天下無復可傳者矣故為箕子者<lb/>
　　傳道可仕則不可蔡氏<hi>沈</hi>曰漢志云禹治洪水錫<lb/>
　　洛書法而陳之洪範是也史記武王克殷訪問箕<lb/>
<pb n="2a"/>　　子以天道箕子以洪範陳之案篇内曰而曰汝者<lb/>
　　箕子告武王之辭意洪範𤼵之於禹箕子推演増<lb/>
　　益以成篇歟<lb/>
　　　王氏<hi>樵</hi>尚書日記曰人心惟危四語聖學傳心<lb/>
　　　之妙而未及政事之詳水火金木土穀惟修數<lb/>
　　　語善政養民之要而未及心源事目之備洪範<lb/>
　　　一篇性命政事大綱細目兼該全備信乎唐虞<lb/>
　　　以來授受之微言也以丹書四言武王齋戒而<lb/>
<pb n="2b"/>　　　受之則其受此於箕子也可知嗚呼後之人其<lb/>
　　　可以易而讀之也哉<lb/>
　　　書序武王勝殷殺受立武庚以箕子歸作洪範<lb/>
　　　吕伯恭云以字不可不深求箕子言我罔為臣<lb/>
　　　僕是無仕周之意以之歸者武王也林少穎云<lb/>
　　　以箕子歸者武王將屈已而問焉故致敬盡禮<lb/>
　　　而奉之以歸非執俘而歸也按春秋凡書以歸<lb/>
　　　皆執俘之辭故林有此辯<lb/>
<pb n="3a"/>　　　少穎又云洪範實謨體也史官傳録之時偶不<lb/>
　　　以謨名篇耳鄭康成以此篇為訓體按虞夏之<lb/>
　　　書有典謨商書則有訓誥而無典謨鄭義較長<lb/>
　　　然禹貢洪範之𩔖亦各隨事以名篇豈必斤斤<lb/>
　　　相配為某體某體耶<lb/>
　　　郝氏<hi>敬</hi>尚書辨解云箕子與文王並囚文王衍<lb/>
　　　易箕子衍範其志同也故夫子贊明夷以文王<lb/>
　　　箕子並列議論自好然觀演傳中曰而曰汝皆<lb/>
<pb n="3b"/>　　　指武王言乃對面敷陳之辭非先時之著述也<lb/>
　　　依孔疏退而撰定為是<lb/>
　　　丹書顓帝之所作也武王初未之聞其後乃受<lb/>
　　　之於太公周之易𧰼藏魯太師氏而列國無之<lb/>
　　　昭二年韓宣子聘魯始得就觀洪範亦猶是也<lb/>
　　　箕子没於朝鮮向非武王之訪則洪範之學於<lb/>
　　　是乎絶矣<lb/>
惟十有三祀王訪于箕子<lb/>
<pb n="4a"/>　傳曰此年四月歸宗周先告武成次問天道正義曰<lb/>
　箕子商人故傳記引此篇者皆云商書曰是箕子自<lb/>
　作明矣林氏<hi>之竒</hi>曰惟十有三祀者武王即位之十<lb/>
　三年也此篇箕子所録故傳記皆以為商書然史官<lb/>
　啟而藏之則不以為商書而以為周書王訪于箕子<lb/>
　就而問之也孟子曰故將大有為之君必有所不召<lb/>
　之臣欲有謀焉則就之武王將欲大有為於天下故<lb/>
　就而訪箕子葢其尊徳樂道之誠出於中心之固然<lb/>
<pb n="4b"/>　也夏氏<hi>僎</hi>曰此篇雖箕子之言實周史所録也武王<lb/>
　奉箕子歸周必為之館舍今欲問道故不敢召從王<lb/>
　所而徃就箕子館舍問之所以重道也<lb/>
　　孔傳云商曰祀箕子稱祀不忘本蓋以篇首二句<lb/>
　　亦箕子本文故據爾雅釋天夏曰嵗商曰祀周曰<lb/>
　　年唐虞曰載以立斯義先儒皆遵其説太原閻若<lb/>
　　璩百詩著尚書古文疏證以為唐虞純稱載不待<lb/>
　　論若商必曰祀何無逸周公告成王凡中宗髙宗<lb/>
<pb n="5a"/>　　祖甲之享國及罔或克夀者皆稱年乎周公稱髙<lb/>
　　宗三年不言參諸論語戴記俱然宣和博古圖録<lb/>
　　商兄癸卣銘曰惟王九祀周己酉方彝銘曰惟王<lb/>
　　一祀周亦稱祀大甲元祀惟梅氏書而劉歆真古<lb/>
　　文仍是元年疑年祀古通稱不盡若爾雅之拘也<lb/>
　　渭按此辯甚覈頃更以逸周書考之柔武解云惟<lb/>
　　王元祀大開武解維王一祀小開武解維王二祀<lb/>
　　寳典解酆謀解維王三祀大匡解文政解維十有<lb/>
<pb n="5b"/>　　三祀此皆在武王之世至成開解則云成王九年<lb/>
　　疑七年周公制禮之後始改稱耳然金縢篇云既<lb/>
　　克商二年又云周公居東二年則成王初服已稱<lb/>
　　年周書未可盡信也通稱不拘義為長矣<lb/>
　　又按商祀周年之説相沿已久乍聞新義未必信<lb/>
　　從不若直以稱周紀年及兩王字斷為周史更定<lb/>
　　之辭非箕子本文之為確也何以言之律厯志引<lb/>
　　武成曰二月既死霸粤五日甲子咸劉商王紂周<lb/>
<pb n="6a"/>　　之二月商之正月也紂享國已更進一年金氏通<lb/>
　　鑑前編於戊寅紂三十二祀書商亡而以己卯周<lb/>
　　武王十三祀二月甲子為紂死之日夫紂一日不<lb/>
　　死則商一日不亡雖己夘開嵗止五日亦商王紂<lb/>
　　之年也安得書商亡於戊寅以余考之周之二月<lb/>
　　乃商之正月紂在位實三十三祀箕子豈忍以抔<lb/>
　　土未乾而遽絶其紀年哉其文必不稱新王之年<lb/>
　　可知也箕子嘗言商其淪喪我罔為臣僕故下文<lb/>
<pb n="6b"/>　　自稱曰我稱武王曰汝曰而依然比肩事主之體<lb/>
　　不少屈焉苟一則曰王二則曰王去臣僕又幾何<lb/>
　　哉而區區以祀之一字自表其孤忠亦末矣故知<lb/>
　　篇首序事為周史更定之文也<lb/>
　　黄文叔云箕子居周已二年熟觀武王以為可以<lb/>
　　傳道而後武王敢問焉史記克商後二年問箕子<lb/>
　　天道後二年為十三年今按漢律厯志引書序曰<lb/>
　　惟十有一年伐紂大誓八百諸侯㑹還歸二年乃<lb/>
<pb n="7a"/>　　遂伐紂克殷以箕子歸十三年也故洪範篇曰惟<lb/>
　　十有三祀王訪于箕子此據劉歆三統厯與古文<lb/>
　　泰誓上同是武王以十三年克殷即於其年問天<lb/>
　　道若待克殷後二年始問不應若是之遲且箕子<lb/>
　　既義不臣於周便當去之朝鮮必不留滯至二年<lb/>
　　之久可知也宋世家亦言武王既克殷訪問箕子<lb/>
　　並無後二年之説孔傳云是年四月歸宗周告武<lb/>
　　成後即問天道確不可易<lb/>
<pb n="7b"/>　　孔疏書傳云武王釋箕子之囚箕子不忍周之釋<lb/>
　　走之朝鮮武王聞之因以朝鮮封之箕子既受周<lb/>
　　之封不得無臣禮故於十三祀來朝武王因其朝<lb/>
　　而問洪範案此序云勝殷以箕子歸明既釋其囚<lb/>
　　即以之歸不令其走去而後來朝也又朝鮮去周<lb/>
　　路將萬里聞其所在然後封之受封乃朝必厯年<lb/>
　　矣不得仍在十三祀也宋世家云既作洪範武王<lb/>
　　乃封箕子於朝鮮得其實也<lb/>
<pb n="8a"/>　　微子傳云微圻内國名子爵為紂卿士正義云鄭<lb/>
　　𤣥以為微與箕俱在圻内孔雖不言箕亦當圻内<lb/>
　　也按圻與畿同微箕為圻内之采地無疑而以子<lb/>
　　為爵則非蓋天子之大夫雖有縣内諸侯之稱而<lb/>
　　實無五等之號鄭康成注王制云殷爵三等公侯<lb/>
　　伯也異畿内謂之子是微子箕子不在三等爵之<lb/>
　　列也周制爵有五等春秋祭伯凡伯之𩔖公羊以<lb/>
　　為天子之大夫穀梁以為寰内之諸侯蓋祭凡采<lb/>
<pb n="8b"/>　　地伯乃五十之字也唯杜預注左傳以祭凡為國<lb/>
　　而伯為爵耳其祭公州公周公則又三公之公而<lb/>
　　非五等之公也詩小雅棸子内史鄭箋曰内史中<lb/>
　　大夫也孔疏曰棸子以子配氏若曽子閔子然蓋<lb/>
　　棸亦采地子者男子之美稱非五等之子爵也春<lb/>
　　秋自文公以後書蘓子尹子單子劉子蘇尹單劉<lb/>
　　皆采地其稱子與棸子義同夫微子箕子亦猶是<lb/>
　　也<lb/>
<pb n="9a"/>　　朱氏<hi>鶴齡</hi>尚書埤傳云箕地未詳按左傳晉人敗<lb/>
　　狄於箕注太原陽邑縣有箕城或是箕子所封<lb/>
　　明嘉靖中有豐熙者撰古書世學<hi>靳人云豐坊偽撰託名父熙</hi>
　　言其曽大父河南布政使慶得箕子朝鮮本以藏<lb/>
　　於家其書自神農政典至微子止後附洪範一篇<lb/>
　　此附㑹左傳而為説耳厯代求書之詔所不能得<lb/>
　　而慶乃得之不以獻諸朝廷而藏之家何邪至其<lb/>
　　所謂神農政典者尤為誕妄按繫辭傳上古結繩<lb/>
<pb n="9b"/>　　而治後世聖人易之以書契上古謂包犧神農後<lb/>
　　世聖人則黄帝也許氏説文序亦云黄帝之史倉<lb/>
　　頡始造書契然則神農時尚未有書安得有政典<lb/>
　　邪是又因近世之偽三墳而附㑹其説也<lb/>
王乃言曰嗚呼箕子惟天隂隲下民相協厥居我不知<lb/>
其彝倫攸叙<hi>陸氏經典釋文隲之逸反相息亮反渭按史記宋世家隲作定協作和</hi>
　傳曰隲定也天不言而黙定下民是助合其居使有<lb/>
　常生之資正義曰相助也協和也此問答皆言乃者<lb/>
<pb n="10a"/>　以天道之大沈吟乃問思慮乃答宣八年公羊傳曰<lb/>
　乃緩辭也林氏曰天下既為周矣而箕子猶以殷圻<lb/>
　内之封爵見稱於武王蓋不臣於周也真氏<hi>徳秀</hi>曰<lb/>
　彝倫者治天下之常理先後本末各有自然之叙君<lb/>
　師治教之責於是乎屬而我則未知常理之次叙焉<lb/>
　此所以問箕子也王氏<hi>充耘</hi>曰天隂隲下民是無形<lb/>
　聲可驗故武王不知彝倫之所叙者何由<lb/>
　　武王且不臣箕子而稱其殷之封爵箕子豈反願<lb/>
<pb n="10b"/>　　臣於武王而與天下共奉新君之號哉罔為臣僕<lb/>
　　之言安在自靖自獻之心謂何稱王為周史更定<lb/>
　　之辭益明矣<lb/>
　　林少穎云隲之訓定無所經見難以取信案爾雅<lb/>
　　隲升也方言曰魯衞之間謂升隲則隲之訓升其<lb/>
　　來尚矣漢五行志舉此言而應劭之註以隲訓升<lb/>
　　蓋取諸此今按隲訓升雖有根據然施之於此經<lb/>
　　作黙升下民義頗迂晦觀史記宋世家以隲為定<lb/>
<pb n="11a"/>　　則隲之訓定本尚書古文説不必從爾雅<lb/>
　　隂隲下民相協厥居以惟天二字貫下兩句皆屬<lb/>
　　天故史記云武王問天道陳季立<hi>第</hi>欲以隂隲屬<lb/>
　　天相協屬君非也凡有血氣者必有爭心民之聚<lb/>
　　族而居也不得其所欲則爭爭則不和不和則亂<lb/>
　　亂則靡有定矣故武王言天生下民欲和且定之<lb/>
　　當必有常道以治之顧我不知其先後緩急之序<lb/>
　　何如耳下文九疇之目即彝倫自一至九即攸叙<lb/>
<pb n="11b"/>　　然此處武王只泛言未嘗有洪範在其意中也<lb/>
　　彝倫只是常道若作五倫解反於九疇不切顧氏<lb/>
　　<hi>炎武</hi>日知録曰彝倫者天地人之常道如下所謂<lb/>
　　五行五事八政五紀皇極三徳稽疑庶徵五福六<lb/>
　　極皆在其中不止孟子之言人倫而已能盡其性<lb/>
　　以至能盡人之性盡物之性則可以贊天地之化<lb/>
　　育而彝倫叙矣<lb/>
　　王氏日記云常説以九疇彝倫為一物非也九疇<lb/>
<pb n="12a"/>　　乃人君治天下之大法所以叙彝倫者也彝倫乃<lb/>
　　生民所具之常理為九疇之所叙者也渭按王説<lb/>
　　非是洪範乃治天下之大法大法即九疇九疇即<lb/>
　　天地人之常道故曰彝倫攸叙不必以民之秉彝<lb/>
　　為彝倫也<lb/>
　　東萊書説云武王豈真不知哉云不知者蓋真見<lb/>
　　聖學之無窮也東齋集傳云彝倫指洪範九疇竊<lb/>
　　意箕子在商濳心九疇之學殷滅武王恐其學不<lb/>
<pb n="12b"/>　　傳故訪而問之且退託於不知以𤼵其言渭按二<lb/>
　　説皆非聖人至誠無偽豈有既已知之而陽為不<lb/>
　　知之理蓋天道無形無聲其隂隲下民之意既不<lb/>
　　可知而周官外史所掌三皇五帝之書及左史倚<lb/>
　　相之所讀當時雖具在却無如九疇之明備者故<lb/>
　　武王以問箕子箕子以天道之示人莫顯於洛書<lb/>
　　而禹之所第尤為明備故特舉以告武王要非武<lb/>
　　王意中先有一九疇而故廋辭以探取之也許白<lb/>
<pb n="13a"/>　　雲云武王惟知箕子之有道未必豫知箕子有洪<lb/>
　　範之𫝊此説最妙彝倫攸叙重在叙字尤重在攸<lb/>
　　字蓋上古之書大抵隨時因事以立訓未有其目<lb/>
　　無所闕而其序不可易如天錫之洛書禹第之九<lb/>
　　疇者武王誠欲聞所未聞故曰我不知其彝倫攸<lb/>
　　叙若退託便非聖人氣𧰼<lb/>
箕子乃言曰我聞在昔鯀陻洪水汨陳其五行帝乃震<lb/>
怒不畀洪範九疇彝倫攸斁鯀則殛死禹乃嗣興天乃<lb/>
<pb n="13b"/>錫禹洪範九疇彝倫攸叙<hi>釋文鯀工本反陻音因汨工忽反行户更反畀必二反徐甫至反斁多路反徐同路反殛紀力反錫星厯反</hi>
　傳曰陻塞汨亂也治水失道亂陳其五行畀與斁敗<lb/>
　也疇𩔖也嗣繼也天與禹洛出書神龜負文而出列<lb/>
　于背有數至于九禹遂因而第之以成九𩔖常道所<lb/>
　以次叙正義曰水是五行之一水性下流鯀反塞之<lb/>
　失水之性水失其道則五行皆失矣易繫辭云河出<lb/>
　圖洛出書聖人則之九𩔖各有文字即是書也而云<lb/>
<pb n="14a"/>　天乃錫禹知此天與禹者即是洛書也漢書五行志<lb/>
　劉歆以為伏羲繼天而王河出圖則而畫之八卦是<lb/>
　也禹治洪水賜洛書法而陳之洪範是也先達共為<lb/>
　此説林氏曰箕子將陳彞倫之叙於是推本其所自<lb/>
　來言鯀之所以失其叙禹之所以得其叙者然後厯<lb/>
　陳九疇之目也吕氏<hi>祖謙</hi>曰箕子言我聞在昔蓋得<lb/>
　於遺言大訓非臆説也黄氏<hi>度</hi>曰鯀治水而懷襄愈<lb/>
　甚此為震怒之實吳氏<hi>澄</hi>曰洛書不出於鯀治水之<lb/>
<pb n="14b"/>　時而出於禹治水之時是天不畀鯀而以錫禹也王<lb/>
　氏<hi>充耘</hi>曰九疇非始於禹如卜筮起於伏羲作厯始<lb/>
　於黄帝堯舜以來皆從事五事以修身皆用刑賞威<lb/>
　福以為治豈待禹而後有乎蓋聖人迭興立法創制<lb/>
　先後錯出而無倫至此叙為九章而聖人治天下之<lb/>
　大法首尾完具粲然如指諸掌則自禹始耳故曰洛<lb/>
　出書而九疇叙<lb/>
　　或問洪範九疇果即是洛書箕子何以不著其名<lb/>
<pb n="15a"/>　　曰禹受洛書作洪範九疇當時五尺童子無不知<lb/>
　　之言天錫禹則其為洛書明矣故不復著也又問<lb/>
　　顧命所陳何以有河圖而無洛書曰劉歆云洪範<lb/>
　　降及於殷箕子在父師位而典之則洛書本文亦<lb/>
　　必存焉克殷之後此物當歸於周然顧命所陳皆<lb/>
　　天府之大寳器洛書非天府所掌故不得與河圖<lb/>
　　並陳也<lb/>
　　水土平而洛書出先天而天弗違也洛書出而九<lb/>
<pb n="15b"/>　　疇叙後天而奉天時也記曰清明在躬氣志如神<lb/>
　　耆欲將至有開必先天降時雨山川出雲此之謂<lb/>
　　也聖人在上天不愛道地不愛寳又何疑焉<lb/>
　　龜負洛書經無其事孔傳乃魏晉間人託名於安<lb/>
　　國其襲緯書無疑然洛書見易繫辭傳决非誕妄<lb/>
　　當時必有一物載之以出是龜非龜不足深辨<lb/>
　　張衡斥緯書為妖妄其作東京賦曰龍圖授羲龜<lb/>
　　書畀姒疑别有所據但詞賦之言亦未必一一審<lb/>
<pb n="16a"/>　　擇然天地間異事頗有魏志明帝青龍四年張掖<lb/>
　　有寳石負圖狀像靈龜文字告命粲然著明水經<lb/>
　　注引車頻秦書苻堅建元十二年髙陸縣民穿井<lb/>
　　得龜長二尺六寸背文負八卦古字由是推之則<lb/>
　　龜負洛書未可斷以為必無也歐陽公不信圖書<lb/>
　　曽子固曰以非所習見則果於以為不然是以天<lb/>
　　地萬物之變為可盡於耳目之所及亦可謂過矣<lb/>
　　斯真通人之言林少穎輩見不及此<lb/>
<pb n="16b"/>　　世風衰薄間有作偽之事如三國吳孫皓時鄱陽<lb/>
　　歴陵山石文理成字凡二十<hi>楚九州渚吳九州都揚州字作天子四世</hi>
　　<hi>治太平始</hi>乃人以朱書石作之言天下當太平唐武太<lb/>
　　后臨朝武承嗣使鑿白石為文凡八字<hi>聖母臨人永昌帝業</hi>
　　以獻稱𫉬之於洛水太后命其石曰寳圖林少穎<lb/>
　　有見於此𩔖故不信九疇為洛書之文其言曰帝<lb/>
　　怒不畀洪範九疇彝倫攸斁猶所謂天奪其魄也<lb/>
　　天乃錫禹洪範九疇彝倫攸叙猶所謂天誘其衷<lb/>
<pb n="17a"/>　　也豈有物以予奪其間邪趙汝楳易雅亦宗此説<lb/>
　　謂天錫禹九疇不過如天錫王勇智天錫公純嘏<lb/>
　　之𩔖熊朋來説畧同至明初王禕祖述其意反覆<lb/>
　　數千言極論禹無受洛書之事而據繫辭傳以為<lb/>
　　河圖洛書皆伏羲所則以作易<hi>揚雄覈靈賦曰大易之始河序龍馬</hi>
　　<hi>洛貢龜書禕説葢取諸此</hi>不思伏羲之世結繩而治黄帝始易<lb/>
　　之以書契伏羲時安得有書名邪且如所謂天誘<lb/>
　　其衷天錫勇智者則自古聖王皆然人人可作九<lb/>
<pb n="17b"/>　　疇奚必待禹而始作邪前此聖王未有九疇至禹<lb/>
　　而始陳之豈非洛書之文有以開其先邪少穎輩<lb/>
　　以末世之偽而疑上古之真故有此過論東都事<lb/>
　　畧杜鎬傳王欽若勸真宗為祥瑞以鎮服四夷真<lb/>
　　宗疑焉因問鎬河出圖洛出書果何事鎬遽對曰<lb/>
　　此不過以神道設教耳其言與欽若闇合真宗意<lb/>
　　遂决是猶曹丕簒漢而以為舜禹之事當亦如此<lb/>
　　也鎬之言不惟成君之惡且大得罪於聖人矣<lb/>
<pb n="18a"/>　　正義云禹既第之當有成法可傳盡人知之而武<lb/>
　　王獨問箕子者五行志曰聖人行其道而寳其真<lb/>
　　降及於殷箕子在父師之位而典之周既克殷以<lb/>
　　箕子歸周武王親虚已而問焉言箕子典其事故<lb/>
　　武王特問之其義或當然也渭按九疇之書藏諸<lb/>
　　王府非邦國之所有故彝倫攸叙武王實有所不<lb/>
　　知然當時沈吟而問念天道幽遠而難知唯箕子<lb/>
　　大賢始能通曉故舉以為言乃泛問天道非意中<lb/>
<pb n="18b"/>　　先有一洪範而欲傳箕子之絶學也箕子思慮而<lb/>
　　答亦以天道之示人無有顯著於九疇者因舉以<lb/>
　　告武王非恐絶學之不傳見武王來訪即欲以是<lb/>
　　傳之也兩乃字寫當時問答之神最宜體㑹<lb/>
　　孔疏云自古以來得九疇者惟有禹耳未聞餘人<lb/>
　　有得之者也若人皆得之鯀獨不得可言天帝怒<lb/>
　　鯀餘人皆不得獨言天怒鯀者以禹由治水有功<lb/>
　　故天賜之鯀亦治水而天不與以鯀禹俱是治水<lb/>
<pb n="19a"/>　　父不得而子得之所以彰禹之聖當於天心故舉<lb/>
　　鯀以彰禹也渭按此解亦善欲言禹錫九疇先舉<lb/>
　　鯀以相形非謂洛書世所常有鯀必當受之也草<lb/>
　　廬數語洒然入妙辭不費而意已盡<lb/>
　　吕伯恭云堯舜之時彝倫未嘗斁也止於鯀身言<lb/>
　　之耳邵氏<hi>寳</hi>簡端録云彝倫攸斁説者謂鯀之世<lb/>
　　其失也誣謂鯀之身其失也滯渭按天不畀鯀洪<lb/>
　　範九疇則九疇之目與序不明便是彝倫攸斁天<lb/>
<pb n="19b"/>　　錫禹洪範九疇則九疇之目與序悉明便是彝倫<lb/>
　　攸叙只就洛書出不出上説不必泥鯀禹之身亦<lb/>
　　不可以屬堯之天下也<lb/>
初一曰五行次二曰敬用五事次三曰農用八政次四<lb/>
曰協用五紀次五曰建用皇極次六曰乂用三徳次七<lb/>
曰明用稽疑次八曰念用庶徵次九曰嚮用五福威用<lb/>
六極<hi>釋文嚮許亮反許兩反渭按威史記作畏漢書五行志同</hi>
　傳曰此已上禹所第叙農厚也正義曰此禹所第叙<lb/>
<pb n="20a"/>　不知洛書本有幾字五行志悉載此一章乃云凡此<lb/>
　六十五字皆洛書本文計天言簡要必無次第之數<lb/>
　上傳云禹因而第之則孔以第是禹之所為初一曰<lb/>
　等二十七字必是禹加之也其敬用農用等一十八<lb/>
　字大劉及顧扶以為龜背先有總三十八字小劉以<lb/>
　為敬用等亦禹所第叙其龜文惟有二十字並無明<lb/>
　據未知孰是故兩存焉五福六極所以共為一者蓋<lb/>
　以龜文福極相近一處故禹第之總為一疇也曽氏<lb/>
<pb n="20b"/>　<hi>鞏</hi>曰五行者行乎三才萬物之間也故初一曰五行<lb/>
　其在人為五事故次二曰敬用五事五事敬則身修<lb/>
　矣身修然後可以出政故次三曰農用八政政必協<lb/>
　天時故次四曰協用五紀修身出政協天時不可以<lb/>
　不有常也常者大中而已矣故次五曰建用皇極立<lb/>
　中以為常而未能適變則猶之執一也故次六曰乂<lb/>
　用三徳所以適變也能適變則人治極矣極人治而<lb/>
　不敢絶天下之疑故次七曰明用稽疑稽疑者盡之<lb/>
<pb n="21a"/>　於人神也人治極而通於神明者盡然猶未敢自信<lb/>
　也必參吾之得失於天故次八曰念用庶徵徵有休<lb/>
　咎則得失之驗於天者可知矣猶以為未盡也故次<lb/>
　九曰嚮用五福威用六極福極之在民皆吾有以致<lb/>
　之故又以攷己之得失於民也凡此九者皆人君之<lb/>
　道其言不可雜而其序不可亂也朱子曰用者人所<lb/>
　有事也凡用皆主人君而言王氏<hi>柏</hi>曰用之上一字<lb/>
　極其精非聖人孰能語此渭按五行獨不言用正義<lb/>
<pb n="21b"/>　云五行萬物之本天地百物莫不用之不嫌非用也<lb/>
　薛士龍云五行天産之物非人之所能為也其不言<lb/>
　用待八者之用而五行乃用也二説皆未當愚竊謂<lb/>
　天生五材民並用之其降為五味𤼵為五色徵為五<lb/>
　聲者亦夫人而用之也惟五行之秀氣鍾為五事者<lb/>
　則凡民不能用惟聖賢能用之洪範為君天下者設<lb/>
　故禹於五行不言用而五事始言用敬用五事精於<lb/>
　用五行者也<lb/>
<pb n="22a"/>　　顧氏名彪大劉名焯小劉名炫皆隋人陳季立以<lb/>
　　大劉為向小劉為歆豈孔疏亦未之讀耶天地之<lb/>
　　文理當簡要炫謂洛書本文惟二十字是為得之<lb/>
　　許慎説文解字序云倉頡之初作書蓋依𩔖𧰼形<lb/>
　　故謂之文其後形聲相益即謂之字字者言孳乳<lb/>
　　而浸多也然則文與字不同文之㸃畫少字之㸃<lb/>
　　畫多洛書之文蓋與倉頡初制相𩔖左傳仲子有<lb/>
　　文在手曰為魯夫人成季唐叔有文在手曰友曰<lb/>
<pb n="22b"/>　　虞正義曰石經古文虞作□魯作□手文容或似<lb/>
　　之朱子論九疇亦云古字畫少恐或有模様觀於<lb/>
　　此言可以悟洛書成文之理矣<lb/>
　　東陽陳氏<hi>大猷</hi>曰或問晦菴以洛書有竒偶之數<lb/>
　　自一至九而無文字馬融及二劉顧氏皆以為文<lb/>
　　字而多少不同諸説孰是曰衆言殽亂折諸聖以<lb/>
　　經文詳之謂之洛書則必有書謂之天乃錫禹洪<lb/>
　　範九疇則必有九疇錫之矣如朱氏之説洛書止<lb/>
<pb n="23a"/>　　有其數而無其文則經何以言錫九疇今以洛書<lb/>
　　之數按之五居數之中固可知其皇極矣然天一<lb/>
　　陽數居於下知其為水可也何以知其為五行地<lb/>
　　二隂數居於西南何以知其為五事天三陽數居<lb/>
　　於東何以知其為八政乎意其必有文書如馬融<lb/>
　　所謂從五行至六極者見於各數之下禹乃從而<lb/>
　　𩔖之歟然則圖書之事果有他物可以證乎曰是<lb/>
　　不待逺求顧自未之思耳夫鳥獸之羽毛草木之<lb/>
<pb n="23b"/>　　英華文章燦然條理秩然豈待人刻畫而後爾哉<lb/>
　　亦造化之所自成耳此猶曰是形有種類也至若<lb/>
　　文石之中固有山川草木鳥獸之形又豈人力所<lb/>
　　筆而後成哉天地之間有此理則有此𧰼如魯仲<lb/>
　　子生而有文在其手秦之仆石起而有文漢之蟲<lb/>
　　食柳葉而成文古今此𩔖非一世俗之震死者背<lb/>
　　上徃徃有篆書以述其罪道家多能辨之又筲箕<lb/>
　　仙寫為詩詞以言禍福皆耳目所親接者况聖人<lb/>
<pb n="24a"/>　　出而天不愛道圖書呈祥圖之與書其體一耳既<lb/>
　　能有圖亦能有書又何異邪陳氏此論頗見達識<lb/>
　　然以五行五事等二十字為見於各數之下則是<lb/>
　　竒偶之㸃乃洛書所真有猶未離乎鉤隱啟䝉之<lb/>
　　説也且此二十字果見於各數之下則九疇之序<lb/>
　　天已定之矣更何煩禹之次第邪東序之河圖已<lb/>
　　亡其𧰼不傳而洛書本文則具載於洪範劉歆之<lb/>
　　説理無可疑馬融亦無所異而鄭康成易注引春<lb/>
<pb n="24b"/>　　秋緯云河圖有九篇洛書有六篇則以洛書為帝<lb/>
　　王録紀興亡之數而非九疇之所自出矣怪誕不<lb/>
　　經莫此為甚然猶不離乎文字也東晉初安國傳<lb/>
　　出云龜文有數至于九書之為數造端於此北周<lb/>
　　盧辯注大戴禮於明堂九室下云法龜文也實本<lb/>
　　孔傳然隋人説此經不從鄭亦不從孔仍用劉歆<lb/>
　　之説唐人義疏壹遵斯軌訖無異議逮宋之中葉<lb/>
　　有偽龍圖者出焉託名陳希夷始為竒白偶黒之<lb/>
<pb n="25a"/>　　㸃而以墨絲聮絡於其間纍纍如貫珠劉牧效之<lb/>
　　著易數鉤隱圖亦作此狀而以太一九宫為河圖<lb/>
　　五行生成為洛書謂天所錫者唯五行餘八疇皆<lb/>
　　禹推演而得之審如所言則經當云天錫禹洪範<lb/>
　　五行安得謂之九疇邪時又有偽闗子明易傳<hi>後山</hi>
　　<hi>叢談云阮逸所撰</hi>言龜背之文九前一後三左七右四前<lb/>
　　左二前右八後左六後右朱子信之以劉牧為非<lb/>
　　命蔡季通草易學啟䝉遂兩易其名而以五合為<lb/>
<pb n="25b"/>　　河圖九宫為洛書又用劉歆經緯表裏之説謂易<lb/>
　　可通於範範可通於易範之綱數四十有五合乎<lb/>
　　洛書其子目五十有五合乎河圖<hi>五行五五事五八政八五紀五</hi>
　　<hi>皇極一三徳三稽疑七庶徵十福極十一共五十有五</hi>為説彌巧去經彌逺<lb/>
　　志箕子之學者其可不亟為掃除以纂遺經之墜<lb/>
　　緒乎<lb/>
　　朱子曰初一次二此讀<hi>音豆</hi>也全讀<hi>如字</hi>則是以一二<lb/>
　　為次第不見洛書本文又不見聖人法𧰼之義故<lb/>
<pb n="26a"/>　　後人至以此章總為洛書本文皆為句讀<hi>音豆</hi>不明<lb/>
　　也又曰一五行者次第之辭與前章異後倣此渭<lb/>
　　按朱子亦知洛書當為文字而非竒白偶黒之㸃<lb/>
　　遂改九宫圖為一二三四五六七八九等字以應<lb/>
　　書之名義差勝於啟䝉吳幼清又以初一次二等<lb/>
　　皆禹叙九疇之辭而演傳九章之首一至九等字<lb/>
　　為洛書之本文與朱子相反然無論㸃與字向使<lb/>
　　洛書止有此數禹何以知一之為五行二之為五<lb/>
<pb n="26b"/>　　事乎又何以知九之兼福極乎故惟小劉説最確<lb/>
　　且敬用等十八字乃大禹之心法與危微精一同<lb/>
　　㫖決非洛書本文不徒以天言理當簡要而損其<lb/>
　　字數也或曰子取小劉之説亦以意斷之耳在經<lb/>
　　亦有可證者乎曰有漢石經九章之首重列五行<lb/>
　　五事八政五紀皇極三徳稽疑庶徵五福六極乃<lb/>
　　洛書之本文也惟其本文止於此故演傳不著敬<lb/>
　　用等字此理易見讀者顧未之察耳孔疏並列二<lb/>
<pb n="27a"/>　　劉之説不能決其誰是今就演傳證之而小劉之<lb/>
　　説彌確近代諸儒紛紛推測可一槩掃却真如披<lb/>
　　雲霧而覩青天也<lb/>
　　洛書之出絶無而僅有者也陳氏所謂文石有山<lb/>
　　川草木鳥獸之狀者則仍是種𩔖固然世所習見<lb/>
　　不一而足非洛書之比惟魏青龍中張掖柳谷所<lb/>
　　出石圖可以證洛書成文非必無之事又徧閲史<lb/>
　　志以平常木石而忽成文字者徃徃有之雖辭意<lb/>
<pb n="27b"/>　　淺近不若九疇之精微而文字天成不由乎手筆<lb/>
　　其理則一也天地萬物之變非耳目所能盡大抵<lb/>
　　如此又何疑於洛書且夫劉歆之説陳摶之圖均<lb/>
　　非得之目擊也文字之形與竒耦之數均之為怪<lb/>
　　異也而漢世近古則疑之叔季偽撰則信之安在<lb/>
　　其為定論乎述而不作信而好古則莫如從孔疏<lb/>
　　之為得矣<lb/>
　　真西山云五行者天之所生以養乎人者也其氣<lb/>
<pb n="28a"/>　　運於天而不息其材用於世而不匱其理則賦於<lb/>
　　人而為五常以天道言莫大於此故居九疇之首<lb/>
　　五事天之所賦而具於人者貌之恭言之從視之<lb/>
　　明聽之聰思之睿皆形色中天性之本然也必以<lb/>
　　敬用之則能保其本然之性不以敬用之則貌必<lb/>
　　慢言必悖視聽則昏且塞思慮則粗淺而本然之<lb/>
　　性喪矣五者治心治身之要以人事言莫切於此<lb/>
　　王魯齋云五行者天地隂陽之氣也人禀五行之<lb/>
<pb n="28b"/>　　氣以成形五行之靈𤼵於五事而人生動靜之用<lb/>
　　也人孰無是用而能敬其用者鮮矣夫敬者涵動<lb/>
　　靜徹表裏貫始終為一心之存亡此心敬則卓然<lb/>
　　為一身之主而四支百骸皆有所聽命而供其役<lb/>
　　此聖道之大原修身之大本也故經曰敬用五事<lb/>
　　蓋敬則五徳之體凝然五徳之用粲然不敬則五<lb/>
　　徳之體昏矣五徳之用亂矣敬之一字貫此心之<lb/>
　　主宰皇極之樞要歟<lb/>
<pb n="29a"/>　　敬漢五行志作羞師古曰羞進也今按説文篆肅<lb/>
　　也从支苟㑹意籒作篆隸遂譌為羞以形相似也<lb/>
　　師古不知其誤乃以進訓羞進用五事成何語邪<lb/>
　　五行傳注張晏曰農食之本食為八政首故以農<lb/>
　　為名也師古非之改從孔訓而魯齋復用其説曰<lb/>
　　非農以為食之原則八疇皆廢矣故謂此八政皆<lb/>
　　農之用此謬解也按字書濃醲皆訓厚其字从農<lb/>
　　音亦同疑古字農或通作濃醲故一訓厚也<lb/>
<pb n="29b"/>　　陳氏云其數錯綜而條理不亂是謂紀胡士行曰<lb/>
　　恊者以人事合天時也與蔡傳意同天時即五紀<lb/>
　　人事指八政也陳夀翁云民政既舉則欽天授時<lb/>
　　有不可後推步占驗以人合天故五紀居八政之<lb/>
　　次薛士龍謂協與協時月正日之協同以厯數協<lb/>
　　上四者各無舛差故五紀曰協用此説恐非蓋厯<lb/>
　　數與上四者並列而為五若謂以厯數協嵗月日<lb/>
　　星辰則不可言協用五紀矣<lb/>
<pb n="30a"/>　　朱子云洪範一篇首尾都歸皇極上去前四疇是<lb/>
　　結裹箇皇極後四疇是維持這皇極蔡傳本此或<lb/>
　　疑朱子以九宫之數為洛書五居中故特尊皇極<lb/>
　　殆非經㫖然吾觀箕子申明九疇惟皇極一章丁<lb/>
　　寧反覆三致意焉則蔡傳自不可易不得謂九疇<lb/>
　　平列無所重輕也<lb/>
　　王介甫云皇極以立本三徳以趨時渭按乂訓治<lb/>
　　謂治人也王者先自治而後治人故乂次於建孔<lb/>
<pb n="30b"/>　　子曰可與立未可與權建用皇極者道之立也乂<lb/>
　　用三徳者道之權也<lb/>
　　明用稽疑即至誠前知之道蓋必有洗心之學齊<lb/>
　　戒神明之徳而後問焉以言其受命也如嚮不然<lb/>
　　枯莖朽甲豈能知人之吉凶乎<lb/>
　　庶徵無地不有無時不然念用云者蓋欲建極之<lb/>
　　君兢兢業業不敢一日有滿假之心易大傳云其<lb/>
　　出入以度外内使知懼无有師保如臨父母此之<lb/>
<pb n="31a"/>　　謂也漢儒休咎之説恐未足以語此<lb/>
　　薛士龍曰福極者蓋其成效之見於民而存亡治<lb/>
　　亂禍福之所分者也故於福則嚮之於極則威之<lb/>
　　曰嚮曰威者蓋在人君之心有所避就以為激勸<lb/>
　　而兢兢業業以制生民之命者也漢孔氏言天之<lb/>
　　所以嚮勸人用五福所以威沮人用六極以嚮威<lb/>
　　為天之所為大失其㫖朱子曰福極通天下人民<lb/>
　　而言蓋人主不以一身為福極而以天下為福極<lb/>
<pb n="31b"/>　　民皆仁夀堯舜之福也民皆鄙天桀紂之極也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洪範正論卷一<lb/>
</p>

  </div>
            <div>
<head>洪範正論巻二</head> <lb/>
    <p>
<pb n="1a"/>欽定四庫全書<lb/>
　洪範正論巻二<lb/>
　　　　　　　　　　　　　　徳清胡渭撰<lb/>
一五行一曰水二曰火三曰木四曰金五曰土<lb/>
　傳曰五行以下箕子所陳正義曰五行先後以微著<lb/>
　為次水最微為一火漸著為二木形實為三金體固<lb/>
　為四土質大為五王氏<hi>安石</hi>曰五行也者成變化而<lb/>
　行鬼神徃來乎天地之間而不窮者也是故謂之行<lb/>
<pb n="1b"/>　林氏曰自此而下皆箕子歴陳九疇之名廣九疇之<lb/>
　義使先王治天下之大法昭然在目可以舉而措之<lb/>
　事業者也武王於此必復有所𤼵問如子張何謂五<lb/>
　美之𩔖及箕子録其語以成書畧去繁文以就簡要<lb/>
　耳<lb/>
　　日記云一五行以下一二等字漢石經無之渭按<lb/>
　　漢石經者桓帝延熹中蔡邕所書立於太學者也<lb/>
　　古文尚書終東漢之世不得立然則邕所書者伏<lb/>
<pb n="2a"/>　　生之今文也而無一二等字漢書儒林傳曰孔氏<lb/>
　　有古文尚書孔安國以今文字讀之起其家授都<lb/>
　　尉朝而司馬遷亦從安國問故遷書載堯典禹貢<lb/>
　　微子洪範金縢多古文説然則宋世家所載洪範<lb/>
　　乃壁中真古文也而亦無一二等字今文古文皆<lb/>
　　無獨唐人注疏本有之其故何哉蓋穎逹義疏就<lb/>
　　梅賾所獻古文本為之<hi>東晉時豫章内史梅賾獻孔安國古文尚書傳</hi>故<lb/>
　　經有不同也傳云龜文有數至於九正與其經符<lb/>
<pb n="2b"/>　　合宋人從而附㑹之或以為竒白偶黑之㸃或以<lb/>
　　為一二三四之字劉牧當之以五合闗子明易之<lb/>
　　以九宫謬種流傳衆言淆亂而洛書之本文晦矣<lb/>
　　原其弊實列數至九之説有以啟之也推尋箕子<lb/>
　　之意蓋以前一節惟述禹第九疇之言而洛書之<lb/>
　　本文有幾字未及詳也故於演傳之首特掲五行<lb/>
　　等二十字以明之若一二等字則前節已具箕子<lb/>
　　何為複舉之哉然則小劉之説雖聖人復起亦無<lb/>
<pb n="3a"/>　　以易之矣<lb/>
　　九疇子目疑是當時之訓詁為洪範之學者遞相<lb/>
　　傳授以迄於殷而箕子述之以告武王不然文獻<lb/>
　　無徵恐箕子亦不能次第臚列如此也<lb/>
　　水火金木土者六府孔修之序也木火土金水者<lb/>
　　四時相生之序也木金火水土者五徳相勝之序<lb/>
　　也而洪範皆有異故知其先後以微著為次云<lb/>
　　漢書五行志以天一至天五為五行之生數地六<lb/>
<pb n="3b"/>　　至地十為五行之成數説本劉歆歆特據繫辭傳<lb/>
　　以釋左氏水妃火牡之義意不在洪範然水一火<lb/>
　　二木三金四土五之數實本此章而志載歆説洪<lb/>
　　範之後復有二語曰河圖洛書相為經緯八卦九<lb/>
　　章相為表裏此宋世紛紛附㑹所自來也范諤昌<lb/>
　　傳偽龍圖以五合為羲皇重定地上生成之位劉<lb/>
　　牧宗之著易數鉤隱圖以五生數列上位五成數<lb/>
　　列下位合為一圖名之曰洛書遂若洪範五行止<lb/>
<pb n="4a"/>　　得其半而有待於易傳之補綴何其謬也孔子曰<lb/>
　　在天成𧰼在地成形又曰乾知大始坤作成物五<lb/>
　　行之氣行乎天材質成乎地陽倡而不和陰和而<lb/>
　　不倡五行無地生天成之理也以此説易尚不可<lb/>
　　况洪範乎且五行之先後以微著為次不因數而<lb/>
　　起如必泥天一地二之數以水屬天以火屬地則<lb/>
　　五事八政五紀三徳五福六極皆有一曰二曰之<lb/>
　　文亦將以一三五七屬天二四六八屬地耶歆以<lb/>
<pb n="4b"/>　　洛書為文字最有功於經而五行生成則失之一<lb/>
　　言之謬貽誤千載可不慎與<lb/>
　　禹告成功曰六府孔修而無五行之名六府者水<lb/>
　　火金木土榖也各有官掌之故謂之府蔡墨所謂<lb/>
　　木正火正金正水正土正田正者是也及禹第九<lb/>
　　疇初一曰五行而以食為八政之首食即穀也然<lb/>
　　不得與五行並列矣蓋自上古以來皆設六府之<lb/>
　　官至禹受命而一變故甘誓聲有扈之罪亦曰威<lb/>
<pb n="5a"/>　　侮五行五行之名於是乎著而六府之號隱矣<lb/>
水曰潤下火曰炎上木曰曲直金曰從革土爰稼穡<hi>釋文炎榮鉗反上時掌反又如字</hi>
　傳曰潤下炎上言其自然之本性木可以揉曲直金<lb/>
　可以改更種曰稼斂曰穡土可以種可以斂正義曰<lb/>
　揉曲直者為器有須曲直也可更改者可銷鑄以為<lb/>
　器也言其可為人用之意由此而觀水則潤下可用<lb/>
　以灌溉火則炎上可用以炊㸑亦可知也四者即水<lb/>
<pb n="5b"/>　火木金之本性其稼穡以人事為名非是土之本性<lb/>
　變曰言爰以言其異也蔡氏曰潤下者潤而又下也<lb/>
　炎上者炎而又上也曲直者曲而又直也從革者從<lb/>
　而又革也稼穡者稼而又穡也稼穡不可以為性故<lb/>
　不曰曰而曰爰爰於也於是稼穡而已非所以名也<lb/>
　　王介甫云水言潤則火燥土溽木敷金斂可知也<lb/>
　　火言炎則水洌土蒸木温金清可知也水言下火<lb/>
　　言上則木左金右土中央可知也木言曲直則土<lb/>
<pb n="6a"/>　　圜金方火鋭水平可知也金言從革則木變土化<lb/>
　　水因火革可知也土言稼穡則水之井洫火之㸑<lb/>
　　冶木金之為械器可知也所謂木變者何灼之而<lb/>
　　為火爛之而為土此之謂變所謂土化者何能熯<lb/>
　　能潤能敷能斂此之謂化所謂水因者何因甘而<lb/>
　　甘因苦而苦因蒼而蒼因白而白此之謂因所謂<lb/>
　　火革者何革生以為熟革柔以為剛革剛以為柔<lb/>
　　此之謂革金亦能化而命之曰從革者何可以圜<lb/>
<pb n="6b"/>　　可以平可以鋭可以曲直然非火革之則不能自<lb/>
　　化也故命之曰從革也渭按王氏此義如説卦之<lb/>
　　廣𧰼雖未必皆聖人之意而亦未嘗背於理視彼<lb/>
　　拘而鮮通者有鵬鷃之别矣<lb/>
　　張子正䝉曰水火氣也故炎上潤下與陰陽升降<lb/>
　　土不得而制焉木金者土之華實也其性有水火<lb/>
　　之雜故木之為物水漬則生火然而不離也蓋得<lb/>
　　土之浮華於水火之變也金之為物得火之精於<lb/>
<pb n="7a"/>　　土之燥得水之精於土之濡故水火相得而不害<lb/>
　　爍之反流而不耗蓋得土之精實於水火之際也<lb/>
　　木曰曲直能既曲而反申也金曰從革一從革而<lb/>
　　不能自反也土者物之所以成始而成終也地之<lb/>
　　質也化之終也水火之所以升降物兼體而不遺<lb/>
　　也<hi>朱子云張子此説一字不可増減</hi>
　　陳氏<hi>櫟</hi>纂疏云自潤下而下皆二意水能潤能下<lb/>
　　火能炎能上金從而又能革從從所鍛制革又可<lb/>
<pb n="7b"/>　　革而為他而其堅剛之資依舊自在故與曲直等<lb/>
　　俱成雙字炎上上字當上聲潤下下字當去聲<lb/>
　　土無所不生而五穀乃人生所不可一日無者故<lb/>
　　特就穀土言之曰土爰稼穡按禹貢九州有厥土<lb/>
　　厥田之别蓋萬物自生者謂之土庶土交正是也<lb/>
　　人所耕藝以得穀者謂之田田為穀土咸則三壤<lb/>
　　是也土亦可埏埴以為器非不切於民用然終不<lb/>
　　如稼穡之為急故畧彼而言此<lb/>
<pb n="8a"/>　　鄭氏云此五行即六府也蓋指生民日用之利而<lb/>
　　言之玉氏讀書管見云五行非泛論造化指五材<lb/>
　　言之乃養民之六府耳此言深得經㫖劉向説洪<lb/>
　　範五行專主災異以為田獵不宿飲食不享出入<lb/>
　　不節奪民農時及有姦謀則木不曲直棄法律逐<lb/>
　　功臣殺太子以妾為妻則火不炎上作宫室飾臺<lb/>
　　榭内淫亂犯親戚侮父兄則稼穡不成好戰攻輕<lb/>
　　百姓飾城郭侵邊境則金不從革簡宗廟不禱祠<lb/>
<pb n="8b"/>　　廢祭祀逆天時則水不潤下漢志於五者之後又<lb/>
　　各摭其事應以實之此皆穿鑿附㑹之説非經㫖<lb/>
　　也今一槩不取<lb/>
潤下作鹹炎上作苦曲直作酸從革作辛稼穡作甘<hi>釋文鹹音咸</hi>
　正義曰指其體則稱曰致其𩔖則言作下五事庶徵<lb/>
　言曰作者義亦然也又曰此章所演文有三重第一<lb/>
　言其名次第二言其性體第三言其氣味蘇氏曰五<lb/>
<pb n="9a"/>　行之所作不可勝言所可言者聲色臭味而已人之<lb/>
　用是四者惟味為急故舉味以見其餘邵氏<hi>寳</hi>曰言<lb/>
　味則聲色臭在其中矣有理焉而不言者蓋於五事<lb/>
　見之五事人也五行天也天人一理也<lb/>
　　口之於味目之於色耳之於聲鼻之於臭皆人頼<lb/>
　　五行之所作以為養者也而味為最急五味入於<lb/>
　　口充於藏腑滋於營衛而達於肌膚平時則可以<lb/>
　　養人之生有疾則可以活人之命天地之大徳莫<lb/>
<pb n="9b"/>　　盛於此故特舉五味言之<lb/>
　　五味之所以養人者粒食之外有二道焉一是膳<lb/>
　　羞周官食醫職云凡和春多酸夏多苦秋多辛冬<lb/>
　　多鹹調以滑甘左氏昭二十年晏子曰和如羮焉<lb/>
　　水火醯醢鹽梅以烹魚肉燀之以薪齊之以味濟<lb/>
　　其不及以洩其過君子食之以平其心是也一是<lb/>
　　藥物瘍醫職云凡藥以酸養骨以辛養筋以鹹養<lb/>
　　脉以苦養氣以甘養肉以滑養竅是也王介甫云<lb/>
<pb n="10a"/>　　鹹可用以耎苦可用以堅酸可用以收辛可用以<lb/>
　　散甘可用以緩氣堅則壯故苦可以養氣脉耎則<lb/>
　　和故鹹可以養脉骨收則強故酸可以養骨筋散<lb/>
　　則不攣故辛可以養筋肉緩則不壅故甘可以養<lb/>
　　肉堅之而後可以耎收之而後可以散欲緩則用<lb/>
　　甘不欲則弗用也古之養生治疾者必先通乎此<lb/>
　　不通乎此而能已人之疾者蓋寡矣<lb/>
　　不曰水作鹹而曰潤下作鹹不曰火作苦而曰炎<lb/>
<pb n="10b"/>　　上作苦是古人文字近便承接之法讀者不可以<lb/>
　　辭而害意潤下等十字仍當作水火木金土五字<lb/>
　　㸔内經素問岐伯曰木生酸火生苦土生甘金生<lb/>
　　辛水生鹹其明證也葢五行在天之氣陽變陰合<lb/>
　　絪緼於太虚之中降生庶物千彚萬狀不可窮極<lb/>
　　或一物自為一味或一物而兼數味甚至有五味<lb/>
　　具備如本草所稱五味子者惟其材質未定故遇<lb/>
　　物成味無所不作若在地之五材則囿於一物安<lb/>
<pb n="11a"/>　　能如此變化此雖好學深思心知其意而終莫能<lb/>
　　言其所以然也嗚呼非知天地之化育者其孰能<lb/>
　　與於此<lb/>
　　或問就近承接之文法它書亦有可證者乎曰有<lb/>
　　之杜預注左𫝊降生五味云謂金味辛木味酸水<lb/>
　　味鹹火味苦土味甘皆由隂陽風雨而成是物之<lb/>
　　味皆成於天之氣也至𤼵為五色則云辛色白酸<lb/>
　　色青鹹色黒苦色赤甘色黄夫味之辛者豈能成<lb/>
<pb n="11b"/>　　白酸者豈能成青乎是辛酸鹹苦甘五字仍當作<lb/>
　　金木水火土五字㸔也徵為五聲則云白聲商青<lb/>
　　聲角黑聲羽赤聲徵黄聲宫夫色之白者豈能成<lb/>
　　商青者豈皆成角乎是白青黑赤黄五字亦仍當<lb/>
　　作金木水火土五字㸔也蓋不欲重舉五行字面<lb/>
　　遂頂針説下然亦無害於義昧者不察遂以為色<lb/>
　　生於味聲生於色耳<lb/>
　　先儒説此節泥潤下炎上等字面皆以五材為五<lb/>
<pb n="12a"/>　　味所由成故其説膠滯膚淺多乖謬而不可通孔<lb/>
　　𫝊云鹹水鹵所生苦焦氣之味酸木實之性辛金<lb/>
　　之氣甘生於百穀正義釋之曰水性本甘久浸其<lb/>
　　地變而為鹵鹵味乃鹹説文云鹵西方鹹地東方<lb/>
　　謂之斥禹貢海濱廣斥是海浸其旁地使之鹹也<lb/>
　　月令冬云其味鹹其臭朽是也火性炎上焚物則<lb/>
　　焦焦是苦氣月令夏云其臭焦其味苦苦為焦味<lb/>
　　故云焦氣之味也臭之曰氣在口曰味木生子實<lb/>
<pb n="12b"/>　　其味多酸五果之味雖殊其為酸一也是木實之<lb/>
　　性然也月令春云其味酸其臭羶是也金之在火<lb/>
　　别有腥氣非苦非酸其味近辛故辛為金之氣味<lb/>
　　月令秋云其味辛其臭腥是也穀乃土之所生故<lb/>
　　甘為土之味月令中央云其味甘其臭香是也夏<lb/>
　　元肅云五味必言作者水之𤼵源未嘗鹹也流而<lb/>
　　至海凝結既久而鹹之味成則鹹者潤下之所作<lb/>
　　火之始炎未嘗苦也炎炎不已焦灼既久而苦之<lb/>
<pb n="13a"/>　　味成則苦者炎上之所作木之初生金之始鑛土<lb/>
　　之始稼穡亦然已上諸説皆以在地之五材能作<lb/>
　　五味今按左傳昭元年醫和曰天有六氣降生五<lb/>
　　味𤼵為五色徵為五聲六氣隂陽風雨晦明也分<lb/>
　　為四時序為五節<hi>六氣之化分而序之則成四時得五行之節</hi>是天之<lb/>
　　六氣即五行之氣也<hi>史記軒轅治五氣集解王肅曰五行之氣</hi>又二十<lb/>
　　五年子太叔曰生其六氣用其五行<hi>謂天生之天用之</hi>氣<lb/>
　　為五味𤼵為五色章為五聲正義曰五行之氣入<lb/>
<pb n="13b"/>　　人之口為五味𤼵見於目為五色章徹於耳為五<lb/>
　　聲是味聲色皆出於天之五氣非在地五材之所<lb/>
　　為也五臭為鼻之所欲者香而已視色聲又緩故<lb/>
　　左傳不言臭穎達見其不言臭遂認六氣為五臭<lb/>
　　而謂羶焦香腥朽乃五味所由成夫氣者味色聲<lb/>
　　臭之原也天之氣豈即物之臭乎謬極矣<lb/>
　　素問六氣臟𧰼論云天食人以五氣地食人以五<lb/>
　　味五氣入鼻藏於心肺五味入口藏於腸胃夫氣<lb/>
<pb n="14a"/>　　云入鼻則五氣當即是五臭故王氷注素問曰五<lb/>
　　氣者臊氣湊肝焦氣湊心香氣湊脾腥氣湊肺腐<lb/>
　　氣湊腎也以氣為臭僅見於此然醫和之所謂六<lb/>
　　氣顯指陰陽風雨晦明六者皆天之氣豈可謂或<lb/>
　　香或羶腥或焦朽哉即月令之言五臭春羶夏焦<lb/>
　　季夏香秋腥冬朽亦謂其時所尚者在此物非謂<lb/>
　　春氣羶夏氣焦季夏氣香秋氣腥冬氣朽也儒書<lb/>
　　與醫不同説洪範者自當依經𫝊以立義不可䦨<lb/>
<pb n="14b"/>　　入醫書也<lb/>
　　本草凡草木蔬果鳥獸蟲魚之𩔖皆各有其味可<lb/>
　　以養生可以療病審如孔義則鹹惟海水酸惟木<lb/>
　　實而他物之鹹酸者皆不在其數矣苦惟火之餘<lb/>
　　燼辛惟金在冶之氣則當食苦者必以火燼當食<lb/>
　　辛者必以爍金而堇荼薑桂之屬反不得為苦辛<lb/>
　　矣甘惟田中所生之穀則凡植物動物之甘者皆<lb/>
　　不必用矣謂海物與水俱鹹可也若百果之甘苦<lb/>
<pb n="15a"/>　　者或兼酸味或先酸後甘則有之矣何云味雖殊<lb/>
　　而為酸一乎藥味之苦者多矣豈皆火焚之餘乎<lb/>
　　五辛之味皆出於土豈鑠金之氣所為乎種種紕<lb/>
　　繆不可殫述夏氏謂五行之初未成五味久之而<lb/>
　　後變為其味總不離乎二孔之見故欲知五味所<lb/>
　　由成必當於天氣求之而在地之五材斷不能觸<lb/>
　　物成味如本草之所云也夫天道幽逺而難知五<lb/>
　　行之作五味自箕子𫝊之則然也後未有能言其<lb/>
<pb n="15b"/>　　所以然者也聖人不我欺篤信焉而已矣於其所<lb/>
　　不能言者而強為之説則鑿矣<lb/>
　　或問百果草木之實嵗各一熟豈五行之氣嵗嵗<lb/>
　　為之味乎曰非也經特言太初造物之始五味各<lb/>
　　有所屬耳若既有種𩔖則其味一成而不變自生<lb/>
　　自結造物者無所事於其間矣然吾觀一嵗之中<lb/>
　　凡百果草木之實收有豐歉味有美惡恐亦五行<lb/>
　　之偏勝所致内經有司天六氣之運實至理所存<lb/>
<pb n="16a"/>　　不可以不察也<lb/>
　　九章之中惟五事庶徵可與五行相配餘皆無涉<lb/>
　　劉向并以配五福又於五咎徵外増一恒隂以配<lb/>
　　六極之弱真可供一笑也<lb/>
二五事一曰貌二曰言三曰視四曰聽五曰思<hi>釋文貌本亦作䫉視常止反徐市止反思如字徐息吏反</hi>
　正義曰貌舉身之大名言是口之所出視是目之所<lb/>
　見聽是耳之所聞思是心之所慮蔡氏曰貌言視聽<lb/>
<pb n="16b"/>　思者五事之序也貌澤水也言揚火也視散木也聽<lb/>
　收金也思通土也王氏<hi>樵</hi>曰人者天地之心五行之<lb/>
　秀氣也故水火木金土之氣凝而為貌言視聽思之<lb/>
　質<lb/>
　　東坡書𫝊曰人之生也五事皆具而未能用也自<lb/>
　　其始孩而貌知恭見其父母匍匐而就之擎跽而<lb/>
　　禮之是貌恭者先成也稍長而知其語以達其意<lb/>
　　故言從者次之於是始有識别而目乃知物之美<lb/>
<pb n="17a"/>　　惡耳乃知事之然否於是而致其思無所不至故<lb/>
　　視明聽聰而思睿者又次之蔡𫝊云人始生則形<lb/>
　　色具矣既生則聲音𤼵矣而後能視而後能聽而<lb/>
　　後能思也説本蘇氏日記駮之曰蘇蔡以𤼵用先<lb/>
　　後立説但嬰兒之能言則有在視聽之後者矣以<lb/>
　　聲音為言殆又不可既生而聲音𤼵如之何從作<lb/>
　　乂邪此説良是然蘇氏據醫經五藏所屬之五行<lb/>
　　以配五事其先後之義未明也故復就嬰兒𤼵用<lb/>
<pb n="17b"/>　　以曉之今蔡氏既遵朱子而五事之序一如上章<lb/>
　　五行之序則先後之義了然矣何為復舉始生既<lb/>
　　生以支離其説哉蓋蘇朱二義不可和㑹而蔡氏<lb/>
　　乃兼用之宜其齟齬而不相入也<lb/>
　　以始生之胚胎説貌以既生墮地之後説言視聽<lb/>
　　則言未必在視聽之前不若皆以始生言之之為<lb/>
　　愈也孔子曰精氣為物游魂為變子産曰物生始<lb/>
　　化曰魄既生魄陽為魂此皆就胚胎言之魄者精<lb/>
<pb n="18a"/>　　之所為也隂也水之屬也始化曰魄其五藏九竅<lb/>
　　百骸之形畧具是為貌既生魄而魂附之魂者氣<lb/>
　　之所為也陽也火之屬也<hi>釋氏四大之説以氣為火</hi>口之所以<lb/>
　　能言者於是乎在黄勉齋<hi>幹</hi>云精濕而氣燥精實<lb/>
　　而氣虚精沈而氣浮故精為貌而氣為言此説是<lb/>
　　也乆之而魂益昌盛木之𤼵榮滋長也而目之所<lb/>
　　以能視者具矣又久之而魄更堅強金之凝結沈<lb/>
　　重也而耳之所以能聽者全矣若夫心者神明之<lb/>
<pb n="18b"/>　　舍也樂祁曰心之精爽是謂魂魄蓋魂魄分屬貌<lb/>
　　言視聽而總㑹於心土之居中央而分王乎四季<lb/>
　　也故能思者備焉此説仍依五行微著之序與朱<lb/>
　　子不相背馳其理似長於蘇蔡而貌澤言揚視散<lb/>
　　聽收思通之義亦於斯可見矣<lb/>
　　陳師凱蔡𫝊旁通曰精之潤澤者為貌如水之浸<lb/>
　　潤故屬水氣之𤼵揚者為言如火之炎上故屬火<lb/>
　　又貌者精之榮也故為水言者心之聲也故為火<lb/>
<pb n="19a"/>　　目内實而精散於色故屬木色之華彩者莫如木<lb/>
　　也耳内虚而氣接於聲故屬金聲之逺聞者莫如<lb/>
　　金也故木實則色茂眼實則視廣金虚則聲揚耳<lb/>
　　虚則聽收心者思之體思者心之用也五事之有<lb/>
　　思猶五行之有土也水火木金皆不可無土貌言<lb/>
　　視聽皆不可無思故論語云貌思恭言思忠視思<lb/>
　　明聽思聰思於貌言視聽無所不在土於水火木<lb/>
　　金亦無所不有故以思屬土<lb/>
<pb n="19b"/>　　孔疏云木有華葉故貌屬木言之決斷若金之斬<lb/>
　　割故言屬金火外光故視屬火水内明故聽屬水<lb/>
　　土安靜而萬物生心思慮而萬事成故思屬土謂<lb/>
　　東方震為足足所以動容貌也西方兑為口口出<lb/>
　　言也南方離為目目視物也北方坎為耳耳聽聲<lb/>
　　也中在内猶思在心也此皆據漢志以為説漢志<lb/>
　　本劉歆劉歆本伏生尚書大𫝊其義蓋取易八卦<lb/>
　　之方位東西南北四正卦以為木金火水之序以<lb/>
<pb n="20a"/>　　配洪範之貌言視聽而坤土寄王於西南其位實<lb/>
　　在中央遂以配思也兊口言離目視坎耳聽取義<lb/>
　　頗切惟以震足為貌之動未免牽強<lb/>
　　蘇子由云人之身蓄為五藏𤼵為五事以應五行<lb/>
　　脾之𤼵為貌而主土肺之𤼵為言而主金肝之𤼵<lb/>
　　為視而主木腎之𤼵為聽而主水心之𤼵為思而<lb/>
　　主火自黄帝以來言之詳矣醫者舍此無以治病<lb/>
　　今按子由説本醫經言屬金聽屬水與漢志同日<lb/>
<pb n="20b"/>　　記云木藏曰肝而𤼵竅於目水藏曰腎而𤼵竅於<lb/>
　　耳金藏曰肺而𤼵竅於口耳目口道家謂之三要<lb/>
　　以其為精氣神之門戸也心為火藏用事於中百<lb/>
　　體之君也而其官則思脾為土藏運化萬物餘藏<lb/>
　　之母也於五事當屬貌觀佛家言四大以毛髮爪<lb/>
　　齒皮肉筋骨髓腦垢色皆歸於地地即土也則貌<lb/>
　　當屬土矣此其理之不容有二者也<lb/>
　　朱子語録吳人傑云貌是水言是火視是木聽是<lb/>
<pb n="21a"/>　　金思是土與庶徵之序相脗合可見以五行之序<lb/>
　　配五事蔡本於朱朱本於吳前此未有也王天與<lb/>
　　曰伏生漢志多牽強蘇氏雖有據亦未順洪範之<lb/>
　　序唯吳蔡説五行五事庶徴皆順<lb/>
　　五事配五行經無明文説者謂五事不本五行可<lb/>
　　也謂五事之序不必依五行之序亦可也從漢志<lb/>
　　貌木言金視火聽水思土之説可也從醫經貌土<lb/>
　　言金視木聽水思火之説亦可也然五徵之配五<lb/>
<pb n="21b"/>　　事經固有明文矣肅乂哲謀聖吾知其為貌言視<lb/>
　　聽思之所作也若雨之何以應貌𤾉之何以應言<lb/>
　　燠之何以應視寒之何以應聽風之何以應思則<lb/>
　　茫然不知其故雖先儒於肅乂狂僭等十字比物<lb/>
　　連𩔖曲為之説而反覆推尋終無確然不易之理<lb/>
　　其可信以為是乎唯五徵之配五行差明於五事<lb/>
　　之所配雨吾知其為水易象坎為水為雲為雨可<lb/>
　　證也雨與肅相應則貌之屬水焉必也𤾉吾知其<lb/>
<pb n="22a"/>　　為火易象離為日為火可證也𤾉與乂相應則言<lb/>
　　之屬火焉必也巽為木位東南於時為燠木性温<lb/>
　　和雖隆冬按之亦不冷故春秋雨木氷為災則燠<lb/>
　　者木之𩔖也燠應哲則視之屬木焉必也金體嚴<lb/>
　　凝雖盛夏按之亦不熱故乾位西北為金為寒為<lb/>
　　氷則寒者金之𩔖也寒應謀則聽之屬金焉必也<lb/>
　　土者五行之冲氣居中央而分王乎四季風行於<lb/>
　　雨𤾉寒燠之間亦如之故風與土為𩔖風應思則<lb/>
<pb n="22b"/>　　思之屬土焉必也故五事依五行之序則五徵皆<lb/>
　　順從漢志醫經之説則五徵有不可曉者朱子所<lb/>
　　以獨有取乎斗南之説也或難余衆言殽亂折諸<lb/>
　　聖今子以一家之言折羣儒之謬然則朱子既聖<lb/>
　　矣乎余曰朱子雖未入聖域而其言深合乎聖人<lb/>
　　之意是亦聖人之徒也中庸曰百世以俟聖人而<lb/>
　　不惑孟子曰聖人復起必從吾言吾於朱子亦云<lb/>
　　林少穎云五行自為五行五事自為五事以至八<lb/>
<pb n="23a"/>　　政五紀已下各自為疇而不可以附㑹先儒既以<lb/>
　　五行配五事故其論五事之序或以為合於五勝<lb/>
　　或以為合於五常要皆是附㑹之辭林氏之持論<lb/>
　　如此愚竊謂五行之理有可以相通者五事庶徵<lb/>
　　也其不可以相通者八政五紀皇極三徳稽疑福<lb/>
　　極也庶徵之配五事經有明文後之學者因其有<lb/>
　　可通而悉欲通之非也因其有不可通者而遂謂<lb/>
　　無一之可通亦非也林氏之言未免膠柱而鼓瑟<lb/>
<pb n="23b"/>　　矣<lb/>
貌曰恭言曰從視曰明聽曰聰思曰睿<hi>釋文睿恱嵗反</hi>
　正義曰恭從明聰睿即是敬用之事吕氏曰此形色<lb/>
　天性之善也謂之曰者本然之體非有所待如水曰<lb/>
　潤下之𩔖也有貌則有恭貌本恭不恭則非所謂貌<lb/>
　矣餘亦然<lb/>
　　貌言視聽思者烝民之所謂物孟子之所謂形色<lb/>
　　也恭從明聰睿者烝民之所謂則孟子之所謂天<lb/>
<pb n="24a"/>　　性也孔子曰非禮勿視非禮勿聽非禮勿言非禮<lb/>
　　勿動動即貌勿者心之所為也故曰視思明聽思<lb/>
　　聰貌思恭言思忠孔孟與尹吉甫之言後先一揆<lb/>
　　其精於洪範之學如此<lb/>
　　貌有動容之意與言視聽同言視聽不但指口目<lb/>
　　耳則貌亦非但指其身可知也曲禮曰坐如尸立<lb/>
　　如齊玉藻曰趨以采齊行以肆夏周還中規折還<lb/>
　　中矩又曰足容重手容恭目容端口容止聲容靜<lb/>
<pb n="24b"/>　　頭容直氣容肅立容徳色容莊周禮保氏養國子<lb/>
　　以道乃教之六儀一曰祭祀之容二曰賓客之容<lb/>
　　三曰朝廷之容四曰喪紀之容五曰軍旅之容六<lb/>
　　曰車馬之容凡此𩔖皆貌之恭也<lb/>
　　從者順理成章之謂也詩曰維號斯言有倫有脊<lb/>
　　又曰出言有章易曰言有序論語曰言中倫皆所<lb/>
　　謂從也曾子曰出辭氣斯逺鄙倍矣葢倍則不順<lb/>
　　理鄙則不成章故君子戒之<lb/>
<pb n="25a"/>　　明者觀人之詳聰者聽言之審也非徒辨色别聲<lb/>
　　之謂曽子固云古之人主前旒蔽明黈纊塞聰非<lb/>
　　塗其耳目也亦不用之於小且近所以養其聰明<lb/>
　　也養其聰明者蓋將用之於大且逺夫天下至廣<lb/>
　　不可以家至户察人能用其聰明於大且逺者得<lb/>
　　其要也昔舜治天下欲無蔽於諸侯百官則詢四<lb/>
　　岳欲無蔽於四岳則闢四門欲無蔽於四門則明<lb/>
　　四目達四聰者舜不任其視聽而因人之視聽以<lb/>
<pb n="25b"/>　　為聰明也不自用其聰明而因之於人者此君道<lb/>
　　固天道天聰明自我民聰明是也<lb/>
　　日記以思曰睿為思無邪非也無邪别是一義睿<lb/>
　　則通微之謂也蓋理之至者不可以耳目求不可<lb/>
　　以言語𫝊唯思為能通之雖所思一出於正而不<lb/>
　　能通乎微猶弗思也荀子曰思之思之鬼神通之<lb/>
　　揚子曰濳天而天濳地而地其睿之謂乎<lb/>
　　己之貌使人視之而可畏可象是曰恭己之言使<lb/>
<pb n="26a"/>　　人聽之而有倫有脊是曰從人之貌已視之而知<lb/>
　　其邪正是曰明人之言已聽之而知其是非是曰<lb/>
　　聰當貌思貌當言思言當視思視當聽思聽而能<lb/>
　　通乎微以致其恭從明聰是曰睿<lb/>
恭作肅從作乂明作哲聰作謀睿作聖<hi>釋文哲之舌反徐丁列反又之世反渭按哲史記作智</hi>
　正義曰此章所演亦為三重第一言其所名第二言<lb/>
　其所用第三言其所致吕氏曰改曰為作用工之地<lb/>
<pb n="26b"/>　各由其本然而修之以成徳也林氏曰孟子曰形色<lb/>
　天性也惟聖人然後可以踐形貌言視聽思必皆以<lb/>
　敬用者此蓋踐形之學也恭從明聰睿蓋學所以踐<lb/>
　形也肅乂哲謀聖則可以踐形而治天下國家之本<lb/>
　立矣陳氏曰自恭而充之齊一清整而能肅自從而<lb/>
　充之理當人服而能又自明而充之洞達立决而能<lb/>
　哲自聰而充之審善定計而能謀自睿而充之則無<lb/>
　所不通而能聖<lb/>
<pb n="27a"/>　　觀二章所演俱作三重枝枝相對葉葉相當益信<lb/>
　　五事序本五行林氏謂不可通真謬論也<lb/>
　　君子正其衣冠尊其瞻視儼然人望而畏之則可<lb/>
　　謂恭作肅矣孟子曰動容周旋中禮者盛徳之至<lb/>
　　也堯之允恭舜之温恭文王之懿恭孔子之恭而<lb/>
　　安是也蓋至是而作肅之能事始畢<lb/>
　　書曰聖有謨訓明徵定保詩曰訏謨定命逺猶辰<lb/>
　　告易曰君子居其室出其言善則千里之外應之<lb/>
<pb n="27b"/>　　此所謂從作乂也<lb/>
　　孔子曰視其所以觀其所由察其所安李克謂魏<lb/>
　　文侯曰居視其所親富視其所與達視其所舉窮<lb/>
　　視其所不為貧視其所不取此皆觀人之法也臯<lb/>
　　陶之稱帝堯曰知人則哲能官人何憂乎驩兠何<lb/>
　　遷乎有苗何畏乎巧言令色孔壬其作哲之極功<lb/>
　　乎<lb/>
　　易大𫝊云將叛者其辭慙中心疑者其辭枝吉人<lb/>
<pb n="28a"/>　　之辭寡躁人之辭多誣善之人其辭游失其守者<lb/>
　　其辭屈孟子曰詖辭知其所蔽淫辭知其所陷邪<lb/>
　　辭知其所離遁辭知其所窮此皆知言之道也詩<lb/>
　　曰謀夫孔多是用不集諺曰築舍道旁三年不成<lb/>
　　以聽之不聰故爾聽既聰矣則將如舜之好問好<lb/>
　　察執其兩端用其中於民何謀之不𫉬哉故曰聰<lb/>
　　作謀<lb/>
　　孔𫝊云睿通於微於事無不通謂之聖周子通書<lb/>
<pb n="28b"/>　　曰無思本也思通用也㡬動於彼誠動於此無思<lb/>
　　而無不通為聖人不思則不能通微不睿則不能<lb/>
　　無不通是則無不通生於通微通微生於思故思<lb/>
　　者聖功之本而吉凶之幾也<lb/>
　　小旻之五章曰國雖靡止或聖或否民雖靡膴或<lb/>
　　哲或謀或肅或艾五事之徳見於它經者惟此而<lb/>
　　已<lb/>
　　魯昭公之習儀以亟漢成帝之尊嚴若神恭之末<lb/>
<pb n="29a"/>　　也不可以作肅祝鮀之佞嗇夫之利口從之似也<lb/>
　　不可以作乂離朱之目足以察秋毫之末明之小<lb/>
　　者也不可以作哲師曠之耳能識南風之死聲聰<lb/>
　　之小者也不可以作謀思莫切乎貌言視聽游心<lb/>
　　六合之内窮髙逺而測深厚思之蕩而無用者非<lb/>
　　睿也不可以作聖故中庸曰慎思論語曰近思易<lb/>
　　曰君子思不出其位<lb/>
　　五行之氣凝為五材潤下以資溉濯炎上以供炊<lb/>
<pb n="29b"/>　　㸑曲直從革以備宫室械器稼穡以充粒食皆生<lb/>
　　民之所用而不可一日無者雖聖人亦不能不用<lb/>
　　子罕曰天生五材民並用之廢一不可是也至於<lb/>
　　降生五味徵為五色章為五聲達為五臭所以給<lb/>
　　口目耳鼻之養者凡民莫不用之聖人亦豈能去<lb/>
　　之哉然聖人終不以為用也何也五材與味色聲<lb/>
　　臭皆氣之麤者也其賦於人清明粹美不離乎氣<lb/>
　　質而亦不雜乎氣質者有理存焉豈徒甘味恱色<lb/>
<pb n="30a"/>　　娛聲别臭云爾哉語其本然之則曰恭曰從曰明<lb/>
　　曰聰曰睿語其成徳之功作肅作乂作哲作謀作<lb/>
　　聖此修身之要治天下國家之本聖人之所用而<lb/>
　　不敢斯須不敬者也凡民莫不有貌言視聽然其<lb/>
　　所辨者秪在味色聲臭之間至於恭從明聰雖固<lb/>
　　有之而不能盡其才肅乂哲謀亦可以有為而卒<lb/>
　　不能成其徳故曰惟聖人然後可以踐形敬用五<lb/>
　　事精於用五行者也故五行不言用而於五事乎<lb/>
<pb n="30b"/>　　見之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洪範正論卷二<lb/>
</p>

  </div>
            <div>
<head>洪範正論巻三</head> <lb/>
    <p>
<pb n="1a"/>欽定四庫全書<lb/>
　洪範正論巻三<lb/>
　　　　　　　　　　　　　　徳清胡渭撰<lb/>
三八政一曰食二曰貨三曰祀四曰司空五曰司徒六<lb/>
曰司寇七曰賓八曰師<lb/>
　正義曰此用於民緩急而為次也食貨祀賔師指事<lb/>
　為之名三卿舉官為名者三官所主事多若以一字<lb/>
　為名則所掌不盡故舉官名以見義貨者金玉布帛<lb/>
<pb n="1b"/>　之總名林氏曰一曰食者務農重穀之政也如井田<lb/>
　補助之𩔖是也二曰貨者阜通貨財之政也如懋遷<lb/>
　有無化居之𩔖是也三曰祀者報本反始之政也社<lb/>
　稷宗廟山川百神以至公卿大夫士庶莫不祭其先<lb/>
　之𩔖是也四曰司空者度土居民之政也如辨方正<lb/>
　位體國經野使士農工商各得其所之𩔖是也五曰<lb/>
　司徒者教民之政也如學校選舉之𩔖是也六曰司<lb/>
　寇者立法懲奸之政也如五刑之屬是也七曰賓者<lb/>
<pb n="2a"/>　交際酬酢之政也如冠昬喪祭鄉飲相見之𩔖是也<lb/>
　八曰師者寓兵於農以修武備之政如鄉遂教閲之<lb/>
　法是也陳氏<hi>師凱</hi>曰八政皆為民而設王氏<hi>樵</hi>曰八<lb/>
　政唐虞則屬之九官成周則謂之六典而在禹則謂<lb/>
　之六府三事者也<lb/>
　　農者厚也聖人養民之心有加而無己九功惟叙<lb/>
　　九叙惟歌戒之用休董之用威勸之以九歌俾勿<lb/>
　　壞此農用八政之道也<lb/>
<pb n="2b"/>　　蘇氏曰周禮建六官主八政食貨則天官祀賔則<lb/>
　　春官師則夏官司空則冬官司徒則地官司寇則<lb/>
　　秋官朱子曰此八政是箇大綱天下之事其大者<lb/>
　　已該備於此如周禮一書只是箇八政而已然虞<lb/>
　　夏之制與周禮不同先儒謂六官自古有之堯設<lb/>
　　天地四時之官羲和掌天地仲叔分主四時堯典<lb/>
　　乃命羲和注云天官稷也<hi>稷田正</hi>地官司徒也分命<lb/>
　　仲叔注云春為秩宗夏為司馬秋為士冬為共工<lb/>
<pb n="3a"/>　　通稷與司徒是六官之名也<hi>見周禮疏</hi>至夏則始名六<lb/>
　　卿甘誓乃召六卿是也鄭康成注尚書大𫝊云夏<lb/>
　　六卿者后稷司徒秩宗司馬作士共工也<hi>鄭又云秩宗舜</hi>
　　<hi>時官也初堯冬官為共工舜舉禹治水改名司空以命之後復為共工與虞堯初天官為稷至試舜</hi>
　　<hi>謂之百揆舜又命禹為之此段亦見周禮疏</hi>殷六卿則曲禮疏云大宰<lb/>
　　司徒司馬司空司士司寇也周之六卿見周禮曰<lb/>
　　天官冢宰地官司徒春官宗伯夏官司馬秋官司<lb/>
　　寇冬官司空虞夏之制不可得詳必準之以周官<lb/>
<pb n="3b"/>　　而後其政可得而言焉<lb/>
　　司空堯官僉曰伯禹作司空是也劉向説苑云堯<lb/>
　　之時舜為司徒契為司馬禹為司空<hi>文子淮南子並同</hi>舜<lb/>
　　命九官分司空之職為二命垂共工益作朕虞不<lb/>
　　知何時又合為司空馬融注書序云咎單為湯司<lb/>
　　空疑亦因於夏蓋此八政之名禹敘洛書後所定<lb/>
　　乃登王位遂以為一代之制故此稱司空司空與<lb/>
　　司徒司寇皆夏官名也今按司空之職不止於度<lb/>
<pb n="4a"/>　　地居民<hi>書周官曰司空掌邦土居四民</hi>凡平水土治溝洫修道塗<lb/>
　　利器用營城郭宫室皆其職也是皆切於民政者<lb/>
　　一居字不足以盡之故特舉其官<lb/>
　　崔靈恩曰堯置天地四時之官舜改地官曰司徒<lb/>
　　秋官為士冬官為司空春官為秩宗<hi>見杜氏通典</hi>今按<lb/>
　　舜命契曰汝作司徒孟子亦云舜使契為司徒是<lb/>
　　司徒實虞官也司徒之職亦不止敷五教王制曰<lb/>
　　司徒修六禮以節民性明七教以興民徳齊八政<lb/>
<pb n="4b"/>　　以防淫一道徳以同俗養耆老以致孝恤孤獨以<lb/>
　　逮不足上賢以崇徳簡不肖以絀惡其所主事多<lb/>
　　一教字不足以盡之故亦特舉其官<lb/>
　　舜命臯陶作士不知何時改為司寇疑亦是夏制<lb/>
　　<hi>鄭言夏之六卿秋官仍名士恐非</hi>司寇之職不止於刑獄如詰姦<lb/>
　　慝平暴亂皆其職也一刑字不足以盡之故亦特<lb/>
　　舉其官<lb/>
　　六官而獨舉其三疏義甚確蓋官所主事多而皆<lb/>
<pb n="5a"/>　　切於民政一字不足以盡之則舉其官司空司徒<lb/>
　　司寇是也官所主事多而切於民政者惟一二則<lb/>
　　指言其事天官之食貨秩宗之祀賓司馬之師是<lb/>
　　也諸儒説此條司空主民居司徒主教司寇主刑<lb/>
　　則經以一字盡之曰居曰教曰刑可矣何必變例<lb/>
　　稱官邪林解亦未免此失當分别觀之<lb/>
　　陳壽翁云八政在唐虞時食貨合為一而稷掌之<lb/>
　　粒烝民而遷有無是也此本周禮賈疏稷為天官<lb/>
<pb n="5b"/>　　之説夫稷田正也而謂之天官殊未可曉然吾觀<lb/>
　　禹曰予暨稷播奏庶艱食鮮食懋遷有無化居日<lb/>
　　知録云化者貨也古化貨二字多通用然則化即<lb/>
　　是貨棄為后稷既播穀又懋遷食貨二者皆其所<lb/>
　　掌無疑也王制冢宰以三十年之通制國用量入<lb/>
　　以為出而周禮冢宰之屬又有大府内府外府職<lb/>
　　幣典絲典枲等職蓋自古食貨之事皆掌於天官<lb/>
　　堯試舜名天官稷曰百揆舜亦以命禹百揆者度<lb/>
<pb n="6a"/>　　百事也其職最為繁重而其切於民政者莫如食<lb/>
　　貨故特舉二事而不稱其官漢書食貨志曰洪範<lb/>
　　八政一曰食二曰貨食謂農殖嘉穀可食之物貨<lb/>
　　謂布帛可衣及金刀龜貝所以分財布利通有無<lb/>
　　者也二者生民之本是為政首禹貢荆揚貢金三<lb/>
　　品𫝊曰金銀銅也史記平準書虞夏之幣金為三<lb/>
　　等或黄或白或赤珠玉為器飾寳藏而不為貨然<lb/>
　　則八政之所謂貨者亦惟布帛與金錢龜貝耳<lb/>
<pb n="6b"/>　　舜典修五禮𫝊云吉凶賔軍嘉之禮疏云古今之<lb/>
　　禮或殊而以周之五禮為此五禮者以帝王相承<lb/>
　　事有損益後代之禮亦當是前代禮也且歴驗此<lb/>
　　經亦有五事此篇𩔖于上帝吉也如喪考妣凶也<lb/>
　　羣后四朝賓也大禹謨云汝徂征軍也堯典云女<lb/>
　　于時嘉也五禮之事並見於經知與後世不異也<lb/>
　　然則虞夏時固有五禮矣祀於五禮屬吉祭先祖<lb/>
　　曰祠禴烝嘗祭外神曰置社<hi>大夫以下成羣立社曰置社</hi>五祀<lb/>
<pb n="7a"/>　　<hi>户竈中霤門行</hi>八蜡<hi>先嗇司嗇農郵表畷貓虎坊水庸</hi>皆報本反始人治<lb/>
　　之大者故食貨之後即繼以祀賓則兼五禮而言<lb/>
　　如儀禮十七篇所載冠昬喪祭鄉飲射士相見之<lb/>
　　𩔖皆有賓主以成其禮是也正義云民不徃來則<lb/>
　　無相親之好故賓為七説賓字甚當蔡𫝊云禮諸<lb/>
　　侯逺人此乃朝廷之禮非所以厚民也宗伯所掌<lb/>
　　自五禮而外尚有樂律天文寳器車服史巫卜筮<lb/>
　　之屬皆統於其職然惟祀賔為切於民政故特舉<lb/>
<pb n="7b"/>　　二事而不稱其官<lb/>
　　郯子言其祖少皥氏以鳥名官曰鴡鳩氏司馬也<lb/>
　　是上世已有司馬之官矣唐虞時天官曰稷地官<lb/>
　　司徒春官秩宗秋官士冬官司空或曰共工唯無<lb/>
　　夏官之名説苑云堯時契為司馬禮記疏引鄭康<lb/>
　　成云祝融為堯司馬皆不見於經𫝊未可據信舜<lb/>
　　命臯陶作士曰蠻夷猾夏寇賊姦宄故蔡𫝊謂此<lb/>
　　以士官兼兵刑之事周禮分為夏秋兩官是虞亦<lb/>
<pb n="8a"/>　　無司馬也伏生夏𫝊云司馬在前𦙍征𫝊云仲康<lb/>
　　命𦙍侯掌王六師為大司馬杜氏通典云卨𤣥孫<lb/>
　　之子微為夏司馬則司馬乃夏后氏之官兵刑分<lb/>
　　職不自周始矣今準周禮言之司馬掌九伐之灋<lb/>
　　及九州之險固五兵之械器牧圉之馬政王制又<lb/>
　　言司馬辨論官材而定其爵禄是司馬之職甚多<lb/>
　　而唯四時講武最切於民政故特舉一事曰師而<lb/>
　　不稱其官<hi>使夏不分兵刑為二官則師已具在司寇中不得别為一政矣此理甚明</hi>古<lb/>
<pb n="8b"/>　　者寓兵於農處則為比閭族黨州鄉行則為伍兩<lb/>
　　卒旅師軍春蒐夏苗秋獮冬狩皆於農隙講武事<lb/>
　　以習坐作進退步伐擊刺之法而後可以禦寇盜<lb/>
　　備非常故八政以師終焉<lb/>
　　箕子演疇多於子目之下更敷暢其義唯八政五<lb/>
　　紀五福六極但列其子目而不復更有所論説故<lb/>
　　宋人以為有錯簡移庶徵王省惟嵗至則以風雨<lb/>
　　繫厯數之下移皇極斂時五福至其作汝用咎繫<lb/>
<pb n="9a"/>　　考終命之下移三徳惟辟作福至民用僭忒繫六<lb/>
　　曰弱之下以是為得古經之正唯八政則更無可<lb/>
　　移遂以為元有闕文噫洪範至此幾割裂無完膚<lb/>
　　矣痛哉日知録云近有謂得朝鮮本尚書於洪範<lb/>
　　八政之末添多五十二字者按元王惲中堂事記<lb/>
　　中統二年髙麗世子植來朝宴於中書省問曰𫝊<lb/>
　　聞汝邦有古文尚書及海外異書荅曰與中國不<lb/>
　　殊是知此五十二字者亦偽撰也蓋以八政有闕<lb/>
<pb n="9b"/>　　文即有補五十二字者出矣此宋人過疑經文之<lb/>
　　遺患也<lb/>
四五紀一曰嵗二曰月三曰日四曰星辰五曰厯數<hi>渭按厯史記作歴</hi>
　林氏曰前所言者先王所以厚民之政然政事之施<lb/>
　不可不本於天時堯典咨汝羲暨和朞三百六旬有<lb/>
　六日以閏月定四時成嵗允釐百工庶績咸熙是也<lb/>
　一曰嵗者蘇氏謂嵗星所次是也嵗星日行千七百<lb/>
<pb n="10a"/>　二十八分度之百四十五每嵗歴一辰十二嵗一周<lb/>
　天者也二曰月者月行於天日十三度十九分度之<lb/>
　七一月一周天者也三曰日者日之行於天日一度<lb/>
　一嵗而一周天者也四曰星辰者嵗日月之所行也<lb/>
星者二十八宿東方角亢氐房心尾箕七十五度南方<lb/>
　井鬼柳星張翼軫一百十二度西方奎婁胃昴畢觜<lb/>
　參八十度北方斗牛女虚危室壁九十八度四分度<lb/>
　之一是也辰者日月所㑹之次其次十有二正月㑹<lb/>
<pb n="10b"/>　於娵訾二月㑹於降婁是也星辰之行與天左旋一<lb/>
　日而一周一月而移一辰一嵗而復初者也五曰厯<lb/>
　數者推數於厯以候日月星辰之行度而定時成嵗<lb/>
　也嵗日月星辰四者其節各有盈縮進退遲速長短<lb/>
　之不同故必以厯數而齊其行度然後各當其道而<lb/>
　無所差舛於其間則百官皆得其職萬事各得其序<lb/>
　而厚民之政於是而畢矣<lb/>
　　一曰嵗唯林氏從蘇𫝊作嵗星解為是<hi>黄度書説同</hi>孔<lb/>
<pb n="11a"/>　　疏云一曰嵗從冬至以及明年冬至為一嵗所以<lb/>
　　紀四時也二曰月從朔至晦大月三十日小月二<lb/>
　　十九日所以紀一月也三曰日從夜半以至明日<lb/>
　　夜半周十二辰為一日所以紀一日也以嵗為一<lb/>
　　朞以月為三十日以日為十二時則即是推步之<lb/>
　　所成侵下厯數部位矣蓋嵗月日星辰四者皆在<lb/>
　　天之象嵗嵗星月太隂日太陽乃七政之三皆右<lb/>
　　旋而有進退遲速之不同者也星辰則二十八宿<lb/>
<pb n="11b"/>　　分為十二次皆經星之與天為體而為嵗月日之<lb/>
　　所躔者也唯林氏得其解薛士龍云星五星也辰<lb/>
　　經星也蔡傳云嵗者序四時也月者定晦朔也日<lb/>
　　者正躔度也星經星緯星也並謬<lb/>
　　國語伶州鳩對景王曰昔武王伐殷嵗在鶉火日<lb/>
　　在析木之津月在天駟辰在斗柄星在天黿漢律<lb/>
　　厯志釋此文曰武王克殷以箕子歸十三年也自<lb/>
　　文王受命而至此十三年嵗亦在鶉火故𫝊曰嵗<lb/>
<pb n="12a"/>　　在鶉火師初𤼵以殷十一月戊子日在析木箕七<lb/>
　　度故𫝊曰日在析木是夕也月在房五度房為天<lb/>
　　駟故𫝊曰月在天駟後三日得周正月辛夘朔合<lb/>
　　辰在斗前一度斗柄也故𫝊曰辰在斗柄明日壬<lb/>
　　辰䢅星始見<hi>師古曰䢅古辰字也其字從臼臼音居玉反</hi>癸巳武王始<lb/>
　　𤼵丙午巡師戊午度于孟津明日己未冬至䢅星<lb/>
　　與婺女伏歴建星及牽牛至于婺女天黿之首故<lb/>
　　𫝊曰星在天黿此述劉歆三統厯也韋昭注國語<lb/>
<pb n="12b"/>　　曰嵗嵗星也從栁九度至張十七度為鶉火謂武<lb/>
　　王始𤼵師東行時嵗星在張十三度天駟房星也<lb/>
　　謂戊子日月宿房五度津天漢也從尾十度至斗<lb/>
　　十一度為析木其間為漢津謂戊子日日宿箕七<lb/>
　　度辰日月之㑹謂周正月辛夘朔於殷為十二月<lb/>
　　夏為十一月是日月合辰斗前一度星辰星也天<lb/>
　　黿次名一曰𤣥枵從須女八度至危十五度為天<lb/>
　　黿謂周正月二日壬辰辰星始見三日癸巳武王<lb/>
<pb n="13a"/>　　𤼵行二十八日戊午度孟津距戊子三十一日二<lb/>
　　十九日己未晦冬至辰星在須女伏天黿之首也<lb/>
　　今按劉歆韋昭於千嵗之下以厯術推伶州鳩之<lb/>
　　言無一不脗合真所謂可坐而致東坡以一曰嵗<lb/>
　　為嵗星亦從此得來其下文州鳩所稱五位即嵗<lb/>
　　月日辰星也先辰後星與洪範小異者何蓋辰在<lb/>
　　斗柄之辰字己該二十八宿五紀之四者備矣而<lb/>
　　星在天黿專指五緯之辰星<hi>嵗星日行十二分度之一十二嵗而周天</hi>
<pb n="13b"/>　　<hi>辰星日行一度一嵗而周天故首言嵗終言辰月令季冬之月口窮于次月窮于紀星回于天謂日</hi>
　　<hi>月與辰星俱㑹于𤣥枵也</hi>辰水星天黿水位以其為顓頊之所<lb/>
　　建姬氏之自出也特舉而言之别是一義故星次<lb/>
　　辰之後宋儒據此遂以五紀星辰之中兼有緯星<lb/>
　　則誤矣然則堯典之所謂日月星辰與洪範同乎<lb/>
　　否乎曰同日月星即七政也辰則二十八星分十<lb/>
　　二次為七政之所舍者也洪範於五緯獨言嵗星<lb/>
　　以其餘無闗於定時成嵗也然嵗實緯星舉一可<lb/>
<pb n="14a"/>　　以槩其餘故曰同也<lb/>
　　周禮馮相氏掌十有二嵗鄭注云嵗謂太嵗嵗星<lb/>
　　與日同次之月斗所建之辰樂説説嵗星與日常<lb/>
　　應太嵗月建以見然則今厯太嵗非此也王氏詳<lb/>
　　説曰在天有嵗星在地有太嵗嵗星右行太嵗左<lb/>
　　行在斗曰星紀在女曰𤣥枵在危曰娵訾在奎曰<lb/>
　　降婁在胃曰大梁在畢曰實沈在井曰鶉首在栁<lb/>
　　曰鶉火在軫曰鶉尾在氐曰壽星在心曰大火在<lb/>
<pb n="14b"/>　　箕曰析木此所謂嵗星右行在寅曰攝提格在夘<lb/>
　　曰單閼在辰曰執徐在巳曰大荒落在午曰敦牂<lb/>
　　在未曰協洽在申曰涒灘在酉曰作噩在戌曰掩<lb/>
　　茂在亥曰大淵獻在子曰困敦在丑曰赤奮若此<lb/>
　　所謂太嵗左行左行者謂自東而南自南而西自<lb/>
　　西而北右行者謂自北而西自西而南自南而東<lb/>
　　至於日月之行猶是也天道左旋而經星從之日<lb/>
　　體右轉而嵗星從之故日行北陸為冬西陸為春<lb/>
<pb n="15a"/>　　南陸為夏東陸為秋然嵗星在天一嵗行一辰率<lb/>
　　百四十四嵗而跳一辰若再跳則厯又改矣春秋<lb/>
　　保乾圖曰三百年斗厯改憲者以此<lb/>
　　朱子語録曰天道與日月五星皆是左旋天道日<lb/>
　　一周天而常過一度日一日一周天起度端終度<lb/>
　　端故比天道常不及一度月行不及天十三度有<lb/>
　　竒今人却云日行遲月行速此錯説也但厯家以<lb/>
　　右旋為説取其易見日月之度爾又曰如何見得<lb/>
<pb n="15b"/>　　三百六十五度甚麽人去量來只是天行得過處<lb/>
　　為度天之過處便是日之退處又曰進數為順天<lb/>
　　而左退數為逆天而右厯家以進數難筭只以退<lb/>
　　數筭之故謂之右行且曰日行遲月行疾此乃截<lb/>
　　法其實非右行也横渠云天左旋處其中者順之<lb/>
　　少遲則反右矣此説最好<hi>按横渠説本隋書厯志</hi>
　　董氏<hi>鼎</hi>曰朱子云天無體二十八宿便是體二十<lb/>
　　八宿之行即天行也是以謂之經星猶機絲之有<lb/>
<pb n="16a"/>　　經一定而不動而日月五星緯乎其中所以分晝<lb/>
　　夜而列四時無非順天而成造化也故自地面而<lb/>
　　觀其運行則皆東升西没繞地而左旋自天度而<lb/>
　　考其次舍則日月五星獨以漸而東為逆天而右<lb/>
　　轉蓋由其行不及天而次舍日以退然舍雖退而<lb/>
　　行未嘗不進也退雖逆而進未嘗不順也於天雖<lb/>
　　逆而右轉於地則未嘗不順而左旋也<lb/>
　　蔡傳説堯典咨汝羲暨和節曰天體至圓周圍三<lb/>
<pb n="16b"/>　　百六十五度四分度之一繞地左旋常一日一周<lb/>
　　而過一度日麗天而少遲故日行一日亦繞地一<lb/>
　　周而在天為不及一度積三百六十五日九百四<lb/>
　　十分日之二百三十五而與天㑹是一嵗日行之<lb/>
　　數也月麗天而尤遲一日常不及天十三度十九<lb/>
　　分度之七積二十九日九百四十分日之四百九<lb/>
　　十七<hi>七當作九</hi>而與日㑹十二㑹得全日三百四十八<lb/>
　　餘分之積又五千九百八十八如日法九百四十<lb/>
<pb n="17a"/>　　而一得六不盡三百四十八通計得日三百五十<lb/>
　　四九百四十分日之二百<hi>當作三百</hi>四十八是一嵗月<lb/>
　　行之數也嵗有十二月月有三十日三百六十者<lb/>
　　一嵗之常數也故日與天㑹而多五日九百四十<lb/>
　　分日之二百三十五者為氣盈月與日㑹而少五<lb/>
　　日九百四十分日之五百九十二者為朔虚合氣<lb/>
　　盈朔虚而閏生焉故一嵗閏率則十日九百四十<lb/>
　　分日之八百二十七三嵗一閏則三十二日九百<lb/>
<pb n="17b"/>　　四十分日之六百單一五嵗再閏則五十四日九<lb/>
　　百四十分日之三百七十五十有九嵗七閏則氣<lb/>
　　朔分齊是為一章也故三年而不置閏則春之一<lb/>
　　月入於夏而時漸不定矣子之一月入於丑而嵗<lb/>
　　漸不成矣積之之久至於三失閏則春皆入夏而<lb/>
　　時全不定矣十二失閏子皆入丑嵗全不成矣其<lb/>
　　名實乖戾寒暑反易農桑庶務皆失其時故必以<lb/>
　　此餘日置閏月於其間然後四時不差而嵗功得<lb/>
<pb n="18a"/>　　成也<lb/>
　　閻氏<hi>若璩</hi>尚書古文疏證曰蔡𫝊余不病其言理<lb/>
　　而病其言數厯尤數之大者帝曰咨汝羲暨和一<lb/>
　　節純用朱子訂𫝊既非堯厯亦非宋厯蓋從孔穎<lb/>
　　達疏採來儘亦明析然猶未若授時時憲二厯之<lb/>
　　精密也余因以二厯之理與數補註堯典其辭曰<lb/>
　　論其理天周之度嵗周之日皆三百六十有五而<lb/>
　　又有餘分自今嵗冬至距來嵗冬至為一朞歴三<lb/>
<pb n="18b"/>　　百六十五日而日行一周凡四周積千四百六十<lb/>
　　則餘一日析而四之則四分之一也經言有六日<lb/>
　　者舉其成數也自正月朔日至十二月晦日為一<lb/>
　　嵗得三百五十四日而十二晦朔終焉朱子云合<lb/>
　　氣盈朔虚而閏生蓋一嵗有二十四氣假如一月<lb/>
　　約計三十日則宜十五日交一節氣矣然朞三百<lb/>
　　六十五日零二十五刻分配二十四氣則不止於<lb/>
　　三百六十故必十五日零二時五刻為一節三十<lb/>
<pb n="19a"/>　　日零五時二刻為兩節所謂氣盈也月之合朔二<lb/>
　　十九日半則月不能為三十日之數積十二月三<lb/>
　　百六十日計之内虚五日零六時三刻是為朔虚<lb/>
　　故每嵗常六箇月小止得三百五十四日也氣盈<lb/>
　　於三百六十日之外有五日零三時朔虚於三百<lb/>
　　六十日之内有五日零六時三刻則一嵗之間大<lb/>
　　約多出十日零八時三嵗則多出三十二日有竒<lb/>
　　所以置閏也三嵗而一閏即以閏月計之亦不須<lb/>
<pb n="19b"/>　　三十二日有竒故置閏之法其先則三年一閏者<lb/>
　　三繼以兩年一閏者一續又三年一閏者二繼又<lb/>
　　兩年一閏者一如是經七閏然後氣朔分齊是為<lb/>
　　一章也論其數天周三百六十五度二十五分七<lb/>
　　十五秒嵗周三百六十五日二十四刻二十五分<lb/>
　　而日與天㑹月一日不及天一十三度三十六分<lb/>
　　八十七秒五十微積二十九日五十三刻五分九<lb/>
　　十三秒而月與日會十二㑹通計得日三百五十<lb/>
<pb n="20a"/>　　四日三十六刻七十一分一十六秒是一嵗月行<lb/>
　　之數日與天㑹而多五日二十四刻二十五分為<lb/>
　　氣盈月與日㑹而少五日六十三刻二十八分八<lb/>
　　十四秒為朔虚合氣盈朔虚共得十日八十七刻<lb/>
　　五十三分八十四秒為一嵗閏率三嵗一閏則三<lb/>
　　十二日六十二刻六十一分五十二秒五嵗再閏<lb/>
　　則五十四日三十七刻六十九分二十秒十有九<lb/>
　　嵗七閏則二百六日六十三刻二十二分九十六<lb/>
<pb n="20b"/>　　秒蓋不用積年日法而以實測得之豈不較勝於<lb/>
　　訂傳之本正義者哉<lb/>
　　呉氏<hi>亨夀</hi>曰嵗無定日閏有定法朞閏嵗三字為<lb/>
　　此一節之大要朞者一嵗之足日也嵗者一嵗之<lb/>
　　省日也閏者補三嵗之省日湊為三嵗之足日也<lb/>
　　數言明潔了當可作古注讀<lb/>
　　五紀專為八政而設説五紀而忘却八政即非經<lb/>
　　㫖今試就八政之協於五紀者言之七月之首章<lb/>
<pb n="21a"/>　　曰三之日于耜四之日舉趾同我婦子饁彼南𤱔<lb/>
　　其七章曰九月築場圃十月納禾稼晝爾于茅宵<lb/>
　　爾索綯亟其乘屋其始播百穀國語虢文公曰古<lb/>
　　者大史順時[瓜*見]土陽癉憤盈土氣震𤼵農祥晨正<lb/>
　　<hi>農祥房星也</hi>日月底於天廟<hi>天廟營室也</hi>土乃脉𤼵先時九<lb/>
　　日大史告稷曰自今至於初吉<hi>初吉二月朔日也</hi>陽氣俱<lb/>
　　烝土膏其動弗震弗渝脉其滿眚穀乃不殖稷以<lb/>
　　告王曰史帥陽官以命我司事曰距今九日土其<lb/>
<pb n="21b"/>　　俱動王其祗祓監農不易月令季夏之月土潤溽<lb/>
　　暑大雨時行燒薙行水利以殺草如以熱湯可以<lb/>
　　糞田疇可以美土疆孟冬之月命有司循行積聚<lb/>
　　無有不斂仲冬之月農有不收藏積聚者取之不<lb/>
　　詰此食政也七月之三章曰八月載績載𤣥載黄<lb/>
　　我朱孔陽為公子裳漢食貨志冬民既入婦人同<lb/>
　　巷相從夜績女工一月得四十五日月令仲秋之<lb/>
　　月易闗市來商旅納貨賄以便民事此貨政也詩<lb/>
<pb n="22a"/>　　傳春曰祠夏曰禴秋曰嘗冬曰烝月令春祀戸夏<lb/>
　　祀竈季夏祀中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>秋祀門冬祀行郊特牲嵗十二<lb/>
　　月蜡合聚萬物而索饗之又黄衣黄冠而祭以息<lb/>
　　田夫周禮籥章中春晝擊土鼓龡豳詩以逆暑中<lb/>
　　秋夜迎寒亦如之此祀政也月令孟春之月命司<lb/>
　　空曰時雨將降下水上騰循行國邑周視原野修<lb/>
　　利隄防道達溝瀆開通道路毋有障塞命工師令<lb/>
　　百工審五庫之量金鐵皮革筋角齒羽箭幹脂膠<lb/>
<pb n="22b"/>　　丹漆毋或不良百工咸理監工日號毋悖于時毋<lb/>
　　或作為淫巧以蕩上心考工記弓人凡為弓冬析<lb/>
　　幹而春液角夏治筋而秋合三材寒奠體氷析灂<lb/>
　　左傳凡土功龍見而戒事火見而致用水昏正而<lb/>
　　栽日至而畢國語先王之教曰雨畢而除道水涸<lb/>
　　而成梁<hi>九月雨畢十月水涸</hi>清風至而修城郭宫室<hi>謂火見之後建</hi>
　　<hi>亥之初</hi>此司空之政也周禮鄉大夫正月之吉受教<lb/>
　　灋于司徒退而頒之于其鄉吏三年則大比攷其<lb/>
<pb n="23a"/>　　徳行道藝而興賢者能者以禮禮賓之州長正月<lb/>
　　之吉各屬其州之民而讀灋若以嵗時祭祀州社<lb/>
　　亦如之春秋以禮㑹民而射於州序黨正及四時<lb/>
　　之孟月吉日則屬民而讀邦灋春秋祭禜亦如之<lb/>
　　國索鬼神而祭祀則以禮屬民而飲酒于序以正<lb/>
　　齒位此司徒之政也孟秋之月鷹乃祭鳥用始行<lb/>
　　戮命有司修法制繕囹圄具桎梏禁止姦慎罪邪<lb/>
　　務搏執審斷決獄訟必端平戮有罪嚴斷刑仲秋<lb/>
<pb n="23b"/>　　之月命有司申嚴百刑斬殺必當毋或枉橈枉橈<lb/>
　　不當反受其殃季秋之月乃趣獄刑毋留有罪周<lb/>
　　禮布憲掌憲邦之刑禁正月之吉執旌節以宣布<lb/>
　　于四方此司寇之政也中春之月媒氏令㑹男女<lb/>
　　有賓焉士昬禮云主人如賓服迎于門外是也嵗<lb/>
　　十二月國索鬼神而祭祀州長以禮屬民而飲酒<lb/>
　　于序有賓焉禮運云仲尼與於蜡賓是也此賓政<lb/>
　　也春蒐夏苗秋獮冬狩皆於農隙以講事三年而<lb/>
<pb n="24a"/>　　治兵入而振旅歸而飲至以數軍實此師政也聖<lb/>
　　人取法天地因時以出政凡此𩔖見於經傳者不<lb/>
　　可勝數而秦火之後載籍淪亡其無所考者尚多<lb/>
　　也聊舉一隅用資三反<lb/>
　　觀堯命羲和之辭知古之所以推步日月星辰者<lb/>
　　為治厯故也其所以汲汲於治厯者以敬授人時<lb/>
　　允釐百工故也洪範八政之下次以五紀先之以<lb/>
　　嵗月日星辰而終之以厯數正與堯典意同夏小<lb/>
<pb n="24b"/>　　正豳風七月及吕氏月令因物候以紀人功察中<lb/>
　　星而視斗柄雖去古稍逺要不失此意惟周官有<lb/>
　　馮相保章二職以占候為事頗涉乎妖祥降及春<lb/>
　　秋梓慎裨竈之流以十二分野日月五星躔離之<lb/>
　　度占歴國之吉凶蓋其説滋多於是矣洎乎戰國<lb/>
　　臯唐甘石之書流播於人間大抵皆禨祥禍福之<lb/>
　　説漢承其弊分天文厯法為二科京房翊奉諸人<lb/>
　　以占候之術自鳴於時妖祥之驗寖多而授時之<lb/>
<pb n="25a"/>　　令廢矣宣城梅文鼎定九精於推步深得堯典之<lb/>
　　㫖嘗著天文論以闢分野星占之謬嵗己巳與余<lb/>
　　相見於京師晨夕過從論此義甚悉然可為知者<lb/>
　　道難與俗人言也<lb/>
　　疇之切於皇極者莫如五事而經顧次皇極於八<lb/>
　　政五紀之後者何也修己治人無二理也中庸曰<lb/>
　　能盡其性則能盡人之性能盡人之性則能盡物<lb/>
　　之性又曰誠者非自成己而已也所以成物也茍<lb/>
<pb n="25b"/>　　不能成物則其所以成己者亦有所未至故五事<lb/>
　　既修必因時以立政使萬物各得其所而後皇極<lb/>
　　可建也<lb/>
　<lb/>
　<lb/>
　<lb/>
　<lb/>
　洪範正論卷三<lb/>
</p>

  </div>
            <div>
<head>洪範正論卷四</head> <lb/>
    <p>
<pb n="1a"/>欽定四庫全書<lb/>
　洪範正論卷四<lb/>
　　　　　　　　　　　　　　徳清胡渭撰<lb/>
五皇極皇建其有極斂時五福用敷錫厥庶民惟時厥<lb/>
庶民于汝極錫汝保極<lb/>
　正義曰汝者箕子汝王也蘇氏曰至而無餘之謂極<lb/>
　林氏曰自五行至五紀即聖人所以建皇極者非是<lb/>
　於數者之外别有皇極吕氏曰錫者上下之通稱如<lb/>
<pb n="1b"/>　師錫帝曰禹錫𤣥圭皆下錫上之謂蔡氏曰皇君建<lb/>
　立也極猶北極之極至極之義標準之名中立而四<lb/>
　方之所取正焉者也言人君當盡人倫之至父子則<lb/>
　極其親夫婦則極其别兄弟則極其愛而天下之為<lb/>
　父子夫婦兄弟者皆於此取則焉以至一事一物之<lb/>
　接一言一動之發無不極其義理之當然而無一毫<lb/>
　過不及之差則極建矣極者福之本福者極之效極<lb/>
　之所集福之所集也人君集福於上非厚其身而已<lb/>
<pb n="2a"/>　用敷其福以與庶民使人觀感而化所謂敷錫也當<lb/>
　時庶民亦皆於君之極與之保守不敢失墜所謂錫<lb/>
　保也言皇極君民所以相與者如此也<lb/>
　　朱子皇極辨曰自孔氏傳訓皇極為大中而諸儒<lb/>
　　皆祖其說余獨嘗以經之文義語脈求之而有以<lb/>
　　知其必不然也葢皇者君之稱也極者至極之義<lb/>
　　標準之名常在物之中央而四方望之以取正者<lb/>
　　也故以極為在中之準的則可而便訓極為中則<lb/>
<pb n="2b"/>　　不可若北辰之為天極脊棟之為屋極其義皆然<lb/>
　　而禮所謂民極詩所謂四方之極者於皇極之義<lb/>
　　為尤近顧今之說者既誤於此而并失於彼是以<lb/>
　　其說展轉迷謬而終不能以自明也即如舊說姑<lb/>
　　亦無問其他但即經文而讀皇為大讀極為中則<lb/>
　　夫所謂惟大作中大則受之為何等語乎今以余<lb/>
　　說推之則人君以眇然之身履至尊之位四方輻<lb/>
　　湊面内而環觀之自東而望者不過此而西也自<lb/>
<pb n="3a"/>　　南而望者不過此而北也此天下之至中也既居<lb/>
　　天下之至中則必有天下之絶徳而後可以立至<lb/>
　　極之標準故必順五行敬五事以修其身厚八政<lb/>
　　協五紀以齊其政然後至極之標準卓然有以立<lb/>
　　乎天下之至中使夫面内而環觀者莫不於是而<lb/>
　　取則焉語其仁則極天下之仁而天下之為仁者<lb/>
　　莫能加也語其孝則極天下之孝而天下之為孝<lb/>
　　者莫能尚也是則所謂皇極者也由是而權之以<lb/>
<pb n="3b"/>　　三徳審之以卜筮驗其休咎於天考其禍福於人<lb/>
　　如挈裘領豈有一毛之不順哉又曰是書也原於<lb/>
　　天之所錫禹雖其茫昧幽眇有不可得而知者然<lb/>
　　箕子所以言之而告武王者則已備矣顧其詞之<lb/>
　　宏深奥雅若有未易言者然嘗試虚心平氣而再<lb/>
　　三反覆焉則亦坦然明白而無一字之可疑但先<lb/>
　　儒未嘗深求其意而不察乎人君所以修身立道<lb/>
　　之本是以誤訓皇極為大中又見其詞多為含洪<lb/>
<pb n="4a"/>　　寛大之言因復誤認中為含糊茍且不分善惡之<lb/>
　　意殊不知極雖居中而非有取乎中之義且中之<lb/>
　　為義又以其無過不及至精至當而無有毫髮之<lb/>
　　差亦非如所指之云也乃以誤認之中為誤訓之<lb/>
　　極不謹乎至嚴至宻之體而務為至寛至廣之量<lb/>
　　其弊將人君不知修身以立政而墮於漢元帝之<lb/>
　　優游唐代宗之姑息卒至於是非顛倒賢否貿亂<lb/>
　　而禍敗隨之尚何斂福錫民之可望哉<lb/>
<pb n="4b"/>　　王氏讀書管見曰皇建其有極是以身立教以其<lb/>
　　至極而無以復加則謂之極以其無過不及則謂<lb/>
　　之中以其至當而不可易則又謂之至善其名殊<lb/>
　　其實一而已<lb/>
　　胡士行云人受天地之中以生能者養之以福不<lb/>
　　能者敗以取禍福非極外物也聖人先㑹此極則<lb/>
　　福斂於聖人矣故曰斂時五福又云極本民所有<lb/>
　　也民不能有賴君之教而有遂以此極為君之極<lb/>
<pb n="5a"/>　　極率性之道也不為堯存不為桀亡聖非豐愚非<lb/>
　　嗇也特凡民有之而不能有其有必有聖人焉立<lb/>
　　之此修道之教也<lb/>
　　漢五行志曰皇君也極中也朱子訓皇本此而中<lb/>
　　不從其訓然極之義不可以為中而四方之中實<lb/>
　　謂之極極訓中亦未為謬但認中為含糊茍且不<lb/>
　　分善惡之意則差之千里耳誠不可以無辨<lb/>
　　先儒皆以錫福為教人朱子語録云斂福錫民豈<lb/>
<pb n="5b"/>　　别有福以錫之只取則於此各正其身順理而行<lb/>
　　則為福也此亦是教人意教字不為誤但説得顢<lb/>
　　頇不甚分明愚竊謂此章自斂時五福至其作汝<lb/>
　　用咎即夫子舉直錯諸枉能使枉者直之意教只<lb/>
　　就舉錯上説非尋常一切訓告啓發之謂也福雖<lb/>
　　有五而錫福之福經意主富而言周官太宰云禄<lb/>
　　以馭其富二孔以錫之福為與之爵禄是也金吉<lb/>
　　甫曰五福皆係於天而人之所可勉者唯好徳而<lb/>
<pb n="6a"/>　　已錫福雖係於人主而人主所可錫者亦唯富而<lb/>
　　已此論最妙<lb/>
　　皇極之所以建者具在前四疇故此章只以一句<lb/>
　　了却建極而下文則暢言錫福以中庸言之建極<lb/>
　　乃修身道立之事而錫福則取人以身之事也身<lb/>
　　不修無以為取人之準身既修而取人之不慎使<lb/>
　　小人得與於其間則已建之極終不可保富鄭公<lb/>
　　弼常言天子無職事惟辨君子小人而進退之乃<lb/>
<pb n="6b"/>　　為天子之職此建極之君所以唯錫福為兢兢而<lb/>
　　不使小人得徼幸無望之福以亂我已治之天下<lb/>
　　也嗚呼建極不易保極尤難天位葢其艱哉<lb/>
　　敷錫是上錫下錫保是下錫上故蔡傳云君民所<lb/>
　　以相與者如此葢爵禄惟君子不及小人則天下<lb/>
　　皆知所勸懲而以皇之極為極是建極之君得保<lb/>
　　斯極而終有之者乃民之所與也故曰錫汝保極<lb/>
　　此句當重㸔錫福正為保極計保極所以終建極<lb/>
<pb n="7a"/>　　之事故箕子反覆言之非於建極之外别添此一<lb/>
　　段議論也<lb/>
凡厥庶民無有淫朋人無有比徳惟皇作極<hi>釋文比毗志反</hi>
　蔡氏曰淫朋邪黨也人有位之人比徳私相比附也<lb/>
　言庶民與有位之人無淫朋比徳者惟君為之極而<lb/>
　使之有所取正耳重言君不可以不建極也<lb/>
　　夏元肅云民必言淫朋人必言比徳者葢謂之淫<lb/>
　　朋則若羣不逞之徒謂之比徳則若漢之南北部<lb/>
<pb n="7b"/>　　唐之牛李然<lb/>
　　大禹言丹朱之惡曰朋淫于家此所謂淫朋乃庶<lb/>
　　民之有才無徳而終罹于咎者非謂閭巷之小人<lb/>
　　三三五五鬬雞走狗六博蹋鞠以酒食相徵逐者<lb/>
　　也凡士之羣居終日言不及義好行小慧者乃淫<lb/>
　　朋也不但此也街談巷議彈射臧否剖析毫釐擘<lb/>
　　肌分理所好生毛羽所惡成創痏者皆淫朋也處<lb/>
　　士横議如田巴毁五帝罪三王呰五覇於稷下一<lb/>
<pb n="8a"/>　　旦而服千人者亦淫朋也天下而無事也天下而<lb/>
　　有事此輩即以其所長為寇盜之嚆矢矣孟子曰<lb/>
　　上無禮下無學賊民興此日之賊民即平日之淫<lb/>
　　朋也人主可不戒哉<lb/>
　　徳有凶有吉故比亦繫之徳比徳者凶徳也東萊<lb/>
　　集說云淫朋之惡易見至於比徳茍相比為善何<lb/>
　　以不可葢比則私也雖為善而非皇極矣將徳字<lb/>
　　㸔在好一邉恐非經㫖且相比為善即非皇極此<lb/>
<pb n="8b"/>　　言似指東漢黨錮及宋洛蜀朔諸人然諸人雖不<lb/>
　　能大公無我而皆有忠君愛國之心要之皆君子<lb/>
　　也茍以此等為比徳則當時小人之指以為朋黨<lb/>
　　而錮且殺之者不為誣罔矣吾恐後世之姦邪欲<lb/>
　　空人之國而去其君子者反得藉此言為口實故<lb/>
　　不取而仍加辨焉比徳只是在位之同惡相濟者<lb/>
　　不用深求也<lb/>
凡厥庶民有猷有為有守汝則念之不協于極不罹于<lb/>
<pb n="9a"/>咎皇則受之而康而色曰予攸好徳汝則錫之福時人<lb/>
斯其惟皇之極<hi>釋文罹馬力馳反又來多反好呼報反渭按罹史記作離</hi>
　正義曰不協于極不罹于咎謂未為大善亦無惡行<lb/>
　是中人已上可勸勉者取其所長棄瑕録用也王氏<lb/>
　<hi>安石</hi>曰詩云載色載笑匪怒伊教而康而色之謂蔡<lb/>
　氏曰此言庶民也有猷有謀慮者有為有施設者有<lb/>
　守有操守者是三者君之所當念也念之者不忘之<lb/>
　也帝念哉之念不協于極不罹于咎所謂中人也進<lb/>
<pb n="9b"/>　之則可與為善棄之則流於惡君之所當受也受之<lb/>
　者不拒之也歸斯受之之受念之受之隨其才而輕<lb/>
　重以成就之也福者爵禄之謂茍以為非是則於下<lb/>
　文于其無好徳汝雖錫之福其作汝用咎為不通矣<lb/>
　　朱子曰有猷有為如可以託孤寄命有守如臨大<lb/>
　　節而不可奪若漢霍光雖有猷有為只是無所守<lb/>
　　王氏日記云有猷如子貢有為如子路有守如原<lb/>
　　憲愚謂此庶民三者兼備殆非尋常人物得百里<lb/>
<pb n="10a"/>　　之地而君之皆能以朝諸侯有天下是有猷有為<lb/>
　　行一不義殺一不辜而得天下不為也是有守即<lb/>
　　如伊尹伐夏救民是有猷有為其在畎畝之中一<lb/>
　　介不取三聘始就是有守及其相太甲也顛覆典<lb/>
　　刑則放之處仁遷義則歸之志安社稷始終無他<lb/>
　　心亦足以見其守故曰惟尹躬暨湯咸有一徳一<lb/>
　　徳即有守也其根本在樂堯舜之道霍光何足以<lb/>
　　語此<lb/>
<pb n="10b"/>　　陳氏<hi>龍正</hi>學言曰有守是徳有為是才才之中又<lb/>
　　分猷為二種葢人有思慮者未必能揮霍能揮霍<lb/>
　　者未必能精詳合猷為而其才始備渭按有徳者<lb/>
　　必有才有才者不必有徳不協于極葢有猷有為<lb/>
　　而不克有守者曰予攸好徳而惟皇之極則進於<lb/>
　　有守矣埤傳云庶民淫朋非無才者所能也三代<lb/>
　　以下布衣任俠之雄作氣勢結私交植黨行權以<lb/>
　　立强於時者荀悅之所謂三游而自皇極之主視<lb/>
<pb n="11a"/>　　之皆有猷有為者也棄之於下則為淫朋敗徳之<lb/>
　　徒收之於上則為奉職首公之士聖王在位鼓舞<lb/>
　　之以功名程課之以實效使猷為者進於有守由<lb/>
　　是人無廢才國無死黨風俗正而大化成矣愚謂<lb/>
　　此等有才者初亦未為淫朋故曰不罹于咎惟棄<lb/>
　　之於下則彼將憤其才之不見用而相激為淫朋<lb/>
　　作好作惡以罹于咎猶方榖之正人上不能使之<lb/>
　　好徳則必陷於罪也凡厥庶民無有淫朋亦惟皇<lb/>
<pb n="11b"/>　　極之主誘掖奬勸使猷為者進於有守耳不然不<lb/>
　　協於極豈能終不罹于咎哉<lb/>
　　上古之才徳出於一中古之才徳分為二惟其出<lb/>
　　於一也故皋陶陳九徳不復言才而八元八愷謂<lb/>
　　之才子亦不復言徳葢以才者徳之用徳者才之<lb/>
　　體也中古之人或有徳而無才或有才而無徳於<lb/>
　　是分為二世遂以徳為無用之物才為濟惡之具<lb/>
　　而不知其非也文言以仁禮義智為四徳徳豈無<lb/>
<pb n="12a"/>　　用之物孟子云為不善非才之罪則才非濟惡之<lb/>
　　具也其所以無才者氣為之拘也其所以無徳者<lb/>
　　欲為之累也然徳與才雖無善惡之分而有本末<lb/>
　　之辨本可以兼末末不可以兼本故孔子曰有徳<lb/>
　　者必有言有言者不必有徳仁者必有勇勇者不<lb/>
　　必有仁此即皇極貴徳之㫖也<lb/>
　　此節只分兩等有猷有為有守乃攸好徳而協于<lb/>
　　極者聖賢之徒也不罹于咎曰予攸好徳此中人<lb/>
<pb n="12b"/>　　之可勸勉者陳師凱蔡傳旁通分作三等謂念之<lb/>
　　者是中人以上受之者是中人自謂好徳者是中<lb/>
　　人以下此說支離不可從<lb/>
　　念之二字内含錫福意當說得鄭重夏書曰念兹<lb/>
　　在兹釋兹在兹名言兹在兹允出兹在兹正此念<lb/>
　　之之謂然亦非徒記憶而已也孔傳云汝則念敘<lb/>
　　録之敘録二字補得好吾猶嫌其輕葢古之用人<lb/>
　　者非有資格之可限積歲月以取貴也茍其人而<lb/>
<pb n="13a"/>　　為聖賢則匹夫之賤可舉而加之上位如舜發於<lb/>
　　畎畞伊尹舉於莘野傅說舉於版築膠鬲舉於魚<lb/>
　　鹽太公望舉於釣叟即此所謂有猷有為有守汝<lb/>
　　則念之者也以次敘録乃下文受之一輩人葢念<lb/>
　　之者當徵庸為卿士而受之者但可備師尹之闕<lb/>
　　與其僚屬耳<lb/>
　　難者曰上既知野有遺賢曷不即徵庸而姑念之<lb/>
　　乎余曰舊徳老成在位未可輕易而一官一職又<lb/>
<pb n="13b"/>　　非所以處賢者故有待於他日與見賢而不能舉<lb/>
　　舉而不能先者異矣<lb/>
　　陳大猷云皇則受之與上汝則念之正是對而互<lb/>
　　文或言汝或言皇猶或言于汝極而又言惟皇作<lb/>
　　極同王天與云而康而色辨傳皆以民言於兩而<lb/>
　　字未協而汝也盍依孔注皆指武王言言汝康和<lb/>
　　汝色俯就誘掖之則人感發無隱於君曰我所好<lb/>
　　在徳則君迎其善意而錫之福也二說並當中人<lb/>
<pb n="14a"/>　　可與為善故委曲加之教誨下此一等非惡即弱<lb/>
　　不可與為善而且罹于咎矣教誨亦不屑豈復有<lb/>
　　進用之望聖人之所錫福只於中等截住最為謹<lb/>
　　嚴而說者以含𢎞寛大為皇極之所尚豈不謬哉<lb/>
　　善機萌動形而為言曰予攸好徳正秦誓所謂其<lb/>
　　心好之不啻若自其口出者故聖人樂得而進用<lb/>
　　之林氏乃云未必有好徳之實朱子辨傳亦云雖<lb/>
　　未必出於中心之實人君亦當因其自名而與之<lb/>
<pb n="14b"/>　　以善審爾則言不由衷與巧言令色之徒相去無<lb/>
　　㡬聖人豈復與之哉時是也是人即指曰予攸好<lb/>
　　徳者或轉屬他人非是葢自謂好徳雖好之而猶<lb/>
　　未能實得之也惟皇之極則協于極矣<lb/>
　　蔡傳云禄亦福也上文指福之全體而言此則為<lb/>
　　福之一端而言是說亦未盡善葢惟斂時五福是<lb/>
　　全體敷錫便指富之一端但隱而未露耳五福自<lb/>
　　富而外非人君所能錫前已詳言之矣<lb/>
<pb n="15a"/>　　以攸好徳致富則二福臻矣富則居移氣養移體<lb/>
　　其康寧可知由是以介壽由是以令終即謂敷錫<lb/>
　　之福兼五福亦無不可也或曰富者豈必無疾憂<lb/>
　　凶短折乎曰此必非好徳所致也茍以徳受爵禄<lb/>
　　則既富方穀實有可兼致餘福之理雖不必盡然<lb/>
　　而其理則固有之也<lb/>
無虐煢獨而畏髙明人之有能有為使羞其行而邦其<lb/>
昌凡厥正人既富方穀汝弗能使有好于而家時人斯<lb/>
<pb n="15b"/>其辜于其無好徳汝雖錫之福其作汝用咎<hi>釋文無虐馬本作亡侮煢岐扄反畏如字徐云鄭音威行如字徐下孟反渭按虐煢獨史記作侮鰥寡</hi>
　林氏曰人之有能有為汝則當有以奬勸之使進其<lb/>
　行於朝廷之上則邦家賴之其將至於昌盛矣茍其<lb/>
　好徳則不以其勢之煢獨而虐之茍其無好徳則不<lb/>
　以其勢之髙明而畏之蔡氏曰此言有位者也羞進<lb/>
　也正人如康誥所謂惟厥正人者富禄之也穀善也<lb/>
　黄氏曰正人長官也陳氏曰煢獨謂孤寒寡援者髙<lb/>
<pb n="16a"/>　明謂勢位尊顯者渭按正人即有能有為者羞其行<lb/>
　則既富方穀矣人主不能迎其善機而導之使好徳<lb/>
　則彼必將陷於罪而為無好徳之人如是而猶錫之<lb/>
　福則驕奢淫佚無所不至福之適所以禍之也故曰<lb/>
　其作汝用咎夫既不好徳何以錫之福大抵以髙明<lb/>
　而畏之耳舜舉十六族不虐煢獨也去四凶不畏髙<lb/>
　明也反是則比徳盈朝而皇極壞矣<lb/>
　　煢獨髙明並指在位者言揚雄解嘲云髙明之家<lb/>
<pb n="16b"/>　　鬼瞰其室即此髙明二字之義單寒之子獨行踽<lb/>
　　踽無親知有氣力者為之奥援便是煢獨非必窮<lb/>
　　民無告也陳解至確蔡氏畫首句為一節謂結上<lb/>
　　庶民起下在位之人只因錯解煢獨二字耳今細<lb/>
　　玩無虐至其昌數句的是一氣說下且明與昌為<lb/>
　　韻豈可畫斷時人斯其辜即無好徳矣就一人身<lb/>
　　上説旁通欲分此節為三段非也<lb/>
　　陳壽翁云正人有四說唯引康誥正人者為安今<lb/>
<pb n="17a"/>　　按康誥惟厥正人越小臣諸節疏云正人若周官<lb/>
　　三百六十職正官之首小臣諸節謂正人之下非<lb/>
　　長官之身及為官行文書有符令之印者也正人<lb/>
　　作此解於既富之義亦合若孔傳以正為正直則<lb/>
　　是其人乃協于極者豈復陷於罪戾而為無好徳<lb/>
　　之人耶且作康誥時去陳範不逺其語言文字自<lb/>
　　當一例正人為庶官之長無疑也<lb/>
　　古者一官之長皆謂之正南正重司天北正黎司<lb/>
<pb n="17b"/>　　地五行之官有木正火正金正水正土正而稷為<lb/>
　　田正左傳虞思為陶正滕侯為卜正周禮天官之<lb/>
　　屬有宫正酒正凡此𩔖皆康誥與洪範所謂正人<lb/>
　　者正人即後文之師尹尹亦正也<lb/>
　　有能如求之藝有為如由之果但言能為而不及<lb/>
　　其守是亦才有餘而徳不足葢官職繁多如必擇<lb/>
　　有守者而任之則官不勝其闕矣故不言守有才<lb/>
　　者必能了官事第恐不能無愧於爾室耳故必人<lb/>
<pb n="18a"/>　　君使之好徳於其家而後不至陷於罪也若有守<lb/>
　　則無煩慮此矣<lb/>
　　民人二節意主於錫福然其中亦有教誨處皇則<lb/>
　　受之而康而色及此使有好于而家是也而家之<lb/>
　　而亦指武王<lb/>
　　庶民疏逺其受而教之者必能好徳而後錫之福<lb/>
　　茍無好徳則不錫也若在位髙明之家植黨孔固<lb/>
　　者即無好徳人主亦或畏而錫之福矣故箕子於<lb/>
<pb n="18b"/>　　上文不言而獨於此節言之<lb/>
　　正人皆智效一官能效一職者由是而上則躋之<lb/>
　　於公卿輔弼之列矣小知易大受難茍無徳而錫<lb/>
　　之福則必有覆餗之凶棟橈之懼故箕子深以為<lb/>
　　戒<lb/>
　　聖人在上其公卿輔弼之臣必皆才全徳備者也<lb/>
　　此但為正人言之故有能有為即羞其行而欲登<lb/>
　　之於輔弼則必俟其好徳而後重錫之福否則不<lb/>
<pb n="19a"/>　　敢濫也<lb/>
　　無好徳而錫之福漢宣帝之於霍氏是也霍氏一<lb/>
　　門貴盛黨與滿朝正所謂髙明之家宣帝實畏之<lb/>
　　故重封累爵以稔其惡使能用曲突徙薪之說霍<lb/>
　　氏豈至有赤族之禍耶其作汝用咎非獨臣之罪<lb/>
　　君亦與有過焉<lb/>
　　上節言錫福庶民承前庶民無淫朋說此節言錫<lb/>
　　福在位之人承前人無比徳說葢淫朋比徳之有<lb/>
<pb n="19b"/>　　無全係錫福之當否信乎保極之要道惟在舉直<lb/>
　　錯諸枉而已朱子皇極辨欠分别民人不如蔡傳<lb/>
　　之精細壽翁云三徳疇人頗僻民僭<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>其證甚明<lb/>
　　魏用九品中正之法以取人其弊至於下品無髙<lb/>
　　門上品無寒士虐煢獨而畏髙明莫此為甚故其<lb/>
　　時士多淫朋朝皆比徳卒附師昭以移魏祚晉重<lb/>
　　王謝唐重崔盧一門之内朱輪華轂者動數十人<lb/>
　　其間雖有名徳而亂臣賊子亦往往出其中此皆<lb/>
<pb n="20a"/>　　人主畏髙明而濫錫福之弊也有天下者可不三<lb/>
　　復箕疇以塞朋黨之源杜亂賊之漸哉<lb/>
　　益稷篇帝曰庶頑讒說若不在時侯以明之撻以<lb/>
　　記之書用識哉欲並生哉工以納言時而颺之格<lb/>
　　則承之庸之否則威之聖人于無好徳者不輕為<lb/>
　　棄絶如此然曰庸曰威其道不離乎舉錯格則錫<lb/>
　　之福否則非但不錫福而且威之以刑豈若後世<lb/>
　　人主優柔姑息者之所為乎<lb/>
<pb n="20b"/>　　其作汝用咎箕子所以戒武王者至矣黄文叔云<lb/>
　　商世家之患已作盤庚具乃貝玉先惡于民紂草<lb/>
　　竊姦宄脅權相滅皆世家也故箕子作汝用咎之<lb/>
　　戒為武王言之今按箕子所陳者皆萬世人君治<lb/>
　　天下之大法非一時補偏救敝之術也黄氏議論<lb/>
　　雖好終落第二義<lb/>
　　庶民攸好徳即錫之福則在野者有所觀感而淫<lb/>
　　朋絶矣正人無好徳終不錫之福則在位者知所<lb/>
<pb n="21a"/>　　懲戒而比徳消矣故下文遂引敷言以明錫汝保<lb/>
　　極之效<lb/>
無偏無陂遵王之義無有作好遵王之道無有作惡遵<lb/>
王之路無偏無黨王道蕩蕩無黨無偏王道平平無反<lb/>
無側王道正直㑹其有極歸其有極<hi>釋文陂音祕舊本作頗音普多反好呼報反惡烏路反平婢緜反渭按陂史記作頗</hi>
　王氏<hi>安石</hi>曰無偏言乎其所居無黨言乎其所與以<lb/>
　所居者無偏故能所與者無黨故曰無偏無黨以所<lb/>
<pb n="21b"/>　與者無黨故能所居者無偏故曰無黨無偏蕩蕩言<lb/>
　其大平平言其治大而治終於正直而王道成矣林<lb/>
　氏曰偏謂偏於己黨謂黨於人張氏曰天下有公好<lb/>
　惡不必作也作則非公矣蔡氏曰㑹者合而來也歸<lb/>
　者來而至也此章葢詩之體所以使人吟詠而得其<lb/>
　性情者也夫歌詠以叶其音反覆以致其意戒之以<lb/>
　私而懲創其邪思訓之以極而感發其善性諷詠之<lb/>
　間恍然而悟悠然而得忘其傾斜狹小之念達乎公<lb/>
<pb n="22a"/>　平正大之理人欲消熄天理流行㑹極歸極有不知<lb/>
　其所以然而然者其功用深切與周禮大師教以六<lb/>
　詩者同一機而尤要者也後世此意不傳皇極之道<lb/>
　其不明於天下也宜哉金氏曰王義王道王路即皇<lb/>
　極所以為教蕩蕩平平正直即皇極所以為體反覆<lb/>
　互文以贊詠形容之爾傅子駿云此章乃古詩韻語<lb/>
　與箕子前後書文不同王文憲是之<lb/>
　　唐書藝文志開元十四年𤣥宗以洪範無偏無頗<lb/>
<pb n="22b"/>　　聲不協詔改為無偏無陂<lb/>
　　顧氏<hi>炎武</hi>唐韻正曰周禮肆師治其禮儀以佐宗<lb/>
　　伯注故書儀為義鄭司農云義讀為儀古者書儀<lb/>
　　但為義洪适隸釋云周禮注儀義二字古皆音莪<lb/>
　　以今考之漢孔耽神祠碑感慕詩人蓼蓼者儀並<lb/>
　　以儀為莪也衛尉卿衡方碑感衛人之凱風悼蓼<lb/>
　　義之勤勞司隸校尉魯峻碑悲蓼義之不報痛昊<lb/>
　　天之靡嘉並以義為莪也吳才老韻補儀牛何反<lb/>
<pb n="23a"/>　　周禮注儀作義古皆音俄詩汎彼柏舟在彼中河<lb/>
　　髧彼兩髦實維我儀之死矢靡他又九十其儀其<lb/>
　　新孔嘉其舊如之何菁菁者莪在彼中阿既見君<lb/>
　　子樂且有儀又飲酒孔嘉維其令儀又其告維何<lb/>
　　籩豆静嘉朋友攸攝攝以威儀又慎爾出話敬爾<lb/>
　　威儀無不柔嘉又辟爾為徳俾臧俾嘉淑慎爾止<lb/>
　　不愆于儀穆天子傳黄澤謡黄之池其馬歕沙皇<lb/>
　　人威儀管子弟子職相切相磋各長其儀劉向說<lb/>
<pb n="23b"/>　　苑食則有節飲則有儀往則有文來則有嘉揚雄<lb/>
　　太𤣥經陽氣汜施不偏不頗物與爭訟各遵其儀<lb/>
　　皆作俄音自中山王文木賦載重雪而梢勁風將<lb/>
　　等於二儀始與枝雌知斯為韻<lb/>
　　渭按義從我得聲故古音莪本與頗協唐韻義在<lb/>
　　去聲五寘音宜寄切與頗不協故必改陂讀曰祕<lb/>
　　始與義協陂亦在寘部音彼義切古音則義與平<lb/>
　　聲歌戈為韻明皇顧未之考耳<lb/>
<pb n="24a"/>　　道路者歸極之所由也無偏陂無作好惡就民人<lb/>
　　言言各去其私心惟王道是遵也後六句主王道<lb/>
　　言蕩平正直極言其道之易遵使之鼔舞勸相日<lb/>
　　趨於極而不倦也遵是初就道㑹歸有極則至於<lb/>
　　是而不遷矣或云前後只反覆咏嘆無淺深之别<lb/>
　　非也<lb/>
　　偏黨作好惡是朋比之根柢今皆無之則民人悉<lb/>
　　協于極而天下之淫朋比徳於是乎絶矣<lb/>
<pb n="24b"/>　　舜皋賡歌及孟子所引夏諺皆句句用韻皇極之<lb/>
　　敷言亦然葢虞夏之間詩體如此敷言非大禹所<lb/>
　　作即係夏臣文字箕子為父師而典之故述之以<lb/>
　　告武王傳子駿以為古書韻語良是<lb/>
　　保極之道惟在進君子退小人而其事最難偶進<lb/>
　　一小人則衆君子將無以自立如姤一陰生於下<lb/>
　　不至於為剥為坤而不止皋陶曰知人則哲惟帝<lb/>
　　其難之故雖建極之君亦必以錫福小人為戒也<lb/>
<pb n="25a"/>　　葢小人得志能蠱惑君心則五事之敬者必斁又<lb/>
　　變亂舊章則八政之舉者必隳而皇極之已建者<lb/>
　　亦終不能保而有之矣此無好徳而錫之福箕子<lb/>
　　重以為戒而欲天下之民人共絶其朋比以入於<lb/>
　　無偏無黨之域也<lb/>
曰皇極之敷言是彛是訓于帝其訓凡厥庶民極之敷<lb/>
言是訓是行以近天子之光曰天子作民父母以為天<lb/>
下王<hi>釋文近附近之近</hi>
<pb n="25b"/>　王氏<hi>安石</hi>曰道之本出於天其在我為徳皇極我與<lb/>
　庶民所同然也故我訓於帝則民訓於我矣林氏曰<lb/>
　范内翰云守之足以為彛推之足以為訓著為典則<lb/>
　而不易是彛也發號施令下告於庶民使無淫朋比<lb/>
　徳是訓也蔡氏<hi>元定</hi>曰敷衍也皇極之敷言即上文<lb/>
　無偏無陂以下之言也反覆推衍故謂之敷言是天<lb/>
　下之常經而古今之大訓皆天理之自然葢天所錫<lb/>
　禹者所謂于帝其訓也王氏<hi>充耘</hi>曰曰皇極之敷言<lb/>
<pb n="26a"/>　以下葢更端以總結一章之大㫖上言人君立教一<lb/>
　本於天此言庶民歸極則歸功於君君代天立教但<lb/>
　知有天而已庶民因君以復其性但知有君而已<lb/>
　　此節兩曰字夏元肅皆以為更端之辭蔡傳以前<lb/>
　　曰為起語辭後曰為民之辭今玩其文義前曰當<lb/>
　　從夏後曰當從蔡<lb/>
　　蔡季通以無偏無陂以下為敷言集傳遂舍師説<lb/>
　　而從父説息關余氏疑其非然自斂時五福至其<lb/>
<pb n="26b"/>　　作汝用咎皆箕子戒武王之辭曰汝曰而皆指武<lb/>
　　王也非所以訓民人蔡説確不可易<lb/>
　　皇極二字洛書本文也大禹第叙之曰建用皇極<lb/>
　　而已皇極二字之義則未之明也自敷言作而反<lb/>
　　覆紬繹其義始明是天不言而敷言代為之言也<lb/>
　　故曰于帝其訓<lb/>
　　光即光被四表之光建極之君其光華無逺弗届<lb/>
　　但庶民不能化其偏黨以近之耳是訓是行即是<lb/>
<pb n="27a"/>　　近天子之光不必云雖千萬里之逺如威顔咫尺<lb/>
　　也<lb/>
　　蔡傳云言民而不言人者舉小以見大也葢化行<lb/>
　　自貴者始言庶民則在位之人可知天子作民父<lb/>
　　母以為天下王在庶民為稱誦之辭在箕子則有<lb/>
　　責成之意葢必至是而後為庶民于汝極錫汝保<lb/>
　　極也豈易易哉<lb/>
　　攸好徳則錫之福好民之所好也無好徳則不錫<lb/>
<pb n="27b"/>　　之福惡民之所惡也故曰天子作民父母王者徃<lb/>
　　也天下之所歸徃也㑹其有極歸其有極則天下<lb/>
　　皆歸徃矣故曰以為天下王<lb/>
六三徳一曰正直二曰剛克三曰柔克平康正直彊弗<lb/>
友剛克燮友柔克沈濳剛克髙明柔克<hi>釋文克馬云勝也燮息協反渭按濳左傳史記並作漸</hi>
　傳曰燮和也林氏曰三徳者聖人所以臨機制變稱<lb/>
　物平施以為皇極之用而權其輕重也胡安定云聖<lb/>
<pb n="28a"/>　人既由中道而治天下又慮夫執中無權猶執一也<lb/>
　故用三徳所以隨時制宜以歸安寧之域也故皇極<lb/>
　則見聖人之道三徳則見聖人之權范内翰云不剛<lb/>
　不柔曰正直正直者中徳也剛克謂剛勝柔也柔克<lb/>
　謂柔勝剛也如經云威克厥愛愛克厥威之克繼以<lb/>
　沈濳剛克髙明柔克者葢所以抑其過引其不及而<lb/>
　歸之於中也陳氏曰平康正直如唐虞待於變之民<lb/>
　周家待二南之俗是也彊弗友剛克如舜待四凶周<lb/>
<pb n="28b"/>　待三監是也燮友柔克如湯武漢髙光唐太宗撫新<lb/>
　附之民是也張氏曰遇平康則正直為中遇彊弗友<lb/>
　則剛克為中遇燮友則柔克為中此所謂時中也蔡<lb/>
　氏曰聖人撫世酬物因時制宜三徳乂用陽以舒之<lb/>
　隂以斂之執其兩端用其中於民所以納天下民俗<lb/>
　於皇極者葢如此王氏<hi>充耘</hi>曰剛克糾之以猛所謂<lb/>
　惟辟作威是也柔克待之以寛所謂惟辟作福是也<lb/>
　渭按杜元凱注左傳云沈濳猶滯溺也髙明猶亢爽<lb/>
<pb n="29a"/>　也言各當以剛柔勝已本性乃能成全此實洪範之<lb/>
　本義<lb/>
　　三徳雖平列意重在剛克柔克葢正直前章之所<lb/>
　　有惟剛克柔克之義未備故復有此疇觀下文詳<lb/>
　　言剛克柔克而繼之以作福作威則其意可見<lb/>
　　正直者王道之本體剛柔適得其中惟宜用之於<lb/>
　　平康之世放勲曰勞之來之匡之直之輔之翼之<lb/>
　　使自得之又從而振徳之舜典曰夔命汝典樂教<lb/>
<pb n="29b"/>　　胄子直而温寛而栗剛而無虐簡而無傲大禹謨<lb/>
　　曰戒之用休董之用威勸之以九歌俾勿壞此皆<lb/>
　　平康正直之治也<lb/>
　　林少穎云先儒之論謂地雖柔亦有剛能出金石<lb/>
　　天為剛徳亦有柔克不干四時喻臣當執剛以正<lb/>
　　君君亦當執柔以納臣此說迂囘而難通而謂臣<lb/>
　　當執剛君當執柔殊失經㫖葢經之言三徳皆謂<lb/>
　　人君之徳也必以剛屬於臣柔屬於君此則周漢<lb/>
<pb n="30a"/>　　之季世所以致危亡之禍也孔氏此説葢本於寗<lb/>
　　嬴之言耳左傳文五年晉陽處父聘于衛反過寗<lb/>
　　寗嬴從之及溫而還其妻問之嬴曰以剛商書曰<lb/>
　　沈漸<hi>仕廉反</hi>剛克髙明柔克夫子壹之其不沒乎天<lb/>
　　為剛徳猶不干時况在人乎葢言處父一於用剛<lb/>
　　而不知髙明柔克之道是以知其不沒耳天為剛<lb/>
　　徳以下則又推衍其義非所以釋洪範者也孔氏<lb/>
　　乃引以為證誤矣惟杜元凱之説則得之今按林<lb/>
<pb n="30b"/>　　氏駮孔而依杜其説甚當以沈濳髙明二句為抑<lb/>
　　其過引其不及而歸之於中亦得經㫖但下文又<lb/>
　　申言之曰剛克以御彊弗友然患其過而為亢也<lb/>
　　於是從而沈濳之葢抑其過而歸之於中也柔克<lb/>
　　以御燮友然患其不及而為懦也於是從而髙明<lb/>
　　之葢引其不及而歸之於中也夫曰從而沈濳之<lb/>
　　從而髙明之則沈濳髙明四字作工夫説不作本<lb/>
　　性説全乖杜意而於經之文義亦不協不可用也<lb/>
<pb n="31a"/>　　東萊集説云上二句治之也下二句教之也蔡傳<lb/>
　　云克治友順也彊弗友剛克以剛克剛也燮友柔<lb/>
　　克以柔克柔也沈濳剛克以剛克柔也髙明柔克<lb/>
　　以柔克剛也正直之用一而剛柔之用四也陳壽<lb/>
　　翁云蔡傳習俗之偏以彊燮言氣稟之過以沈濳<lb/>
　　髙明言三徳一經而四權四權之中其二政以治<lb/>
　　之其二教之自治也三說相承皆以下二句為王<lb/>
　　者教人自治之道今按三徳皆屬建極之君與民<lb/>
<pb n="31b"/>　　人無涉若以下二句為教之自治則剛柔轉屬民<lb/>
　　人殊失經㫖克訓治尤非范内翰云不剛不柔曰<lb/>
　　中徳語本商頌非無剛柔也剛柔不相勝而各得<lb/>
　　其中是為正直易屢稱剛中柔中茍非剛柔則何<lb/>
　　以見其為中邪左傳仲尼曰寛以濟猛猛以濟寛<lb/>
　　政是以和因引詩以不剛不柔為和之至和即中<lb/>
　　也七分剛三分柔是為剛勝七分柔三分剛是為<lb/>
　　柔勝今但云以剛治以柔治則剛克柔克初無異<lb/>
<pb n="32a"/>　　於正直亦何以見其為道之權邪王氏書疑云沈<lb/>
　　濳者柔善也髙明者剛善也彊弗友剛惡者也燮<lb/>
　　友柔惡者也以燮友為柔惡而柔克以治之僻且<lb/>
　　悖矣<lb/>
　　林氏引范内翰說有云三徳須用之當其宜平康<lb/>
　　之世治之以中徳於彊弗順之世則治之以剛徳<lb/>
　　於和順之世則治之以柔徳吕刑曰刑罰世輕世<lb/>
　　重謂刑新國用輕典刑亂國用重典刑平國用中<lb/>
<pb n="32b"/>　　典<hi>周禮大司寇文</hi>亦隨時而用之也此亦大概比方說世<lb/>
　　字不可太泥邵氏簡端録謂當兼地與人說良是<lb/>
　　葢世統天下而言之地以一方言人以一身言太<lb/>
　　平之世為平國宜用正直矣然亦有彊弗友者非<lb/>
　　治之以剛克不可舜投四凶以禦魑魅皋陶施象<lb/>
　　刑以懲蠻夷寇賊是也亦有燮友者非治之以柔<lb/>
　　克不可舜咨十有二牧曰柔逺能邇庶頑讒説格<lb/>
　　則承之庸之是也亂之方興為亂國如文王當殷<lb/>
<pb n="33a"/>　　之末世伐宻伐崇剛克也然六州歸附之衆則惠<lb/>
　　鮮懷保之是亦用柔克矣亂之初平為新國如武<lb/>
　　王克商有大賚而善人是富柔克也及命康叔治<lb/>
　　紂之餘民則曰罰蔽彛用其義刑義殺是亦用剛<lb/>
　　克矣聖人撫世酬物因時制宜妙用存乎一心不<lb/>
　　可泥世輕世重之說謂平國無剛克柔克而新國<lb/>
　　無剛克亂國無柔克也故必兼地與人言之而其<lb/>
　　義始備<lb/>
<pb n="33b"/>　　平康之世用正直如無疾之人養之以膏粱自可<lb/>
　　延年而益壽彊燮二種則如有疾之人非以藥石<lb/>
　　治之不可一是實證宜用瀉大黄芒硝之𩔖剛克<lb/>
　　也一是虚證宜用補參苓耆术之𩔖柔克也若仍<lb/>
　　用膏粱則必増劇矣故平康之世亦有時用剛克<lb/>
　　柔克譬如生平無疾之人一旦忽遇沉痾安得不<lb/>
　　以藥石治之哉<lb/>
　　彊弗友剛克燮友柔克其説可謂盡矣而必繼之<lb/>
<pb n="34a"/>　　以沈濳剛克髙明柔克者何葢洪範垂訓為萬世<lb/>
　　人君法用之者不必皆聖人也如漢文帝宋仁宗<lb/>
　　是沈濳一邊人漢明帝唐太宗是髙明一邊人沈<lb/>
　　濳者性偏於柔遇彊弗友者自以為盡法矣而猶<lb/>
　　未免失之柔髙明者性偏於剛遇燮友者自以為<lb/>
　　能容矣而猶未免失之剛故臨事必察其性之所<lb/>
　　偏而矯之以歸於中徳即後人佩韋佩弦之意或<lb/>
　　謂此二句乃王者自治之道亦非自治在建極前<lb/>
<pb n="34b"/>　　一層此乂用三徳只就治人説<lb/>
　　求也退故進之由也兼人故退之是夫子教由求<lb/>
　　以自治之方沉濳剛克髙明柔克乃王者自用剛<lb/>
　　克柔克以矯其徳性之偏使治人之道剛柔適得<lb/>
　　其中也舊説謂天下之人有沉濳者王者教之自<lb/>
　　治以剛克有髙明者王者教之自治以柔克非是<lb/>
　　剛克中有許多等級柔克中亦有許多等級蔡傳<lb/>
　　引執其兩端用其中於民以説此經最有妙理如<lb/>
<pb n="35a"/>　　舜去四凶若加以大辟便太重止於罷黜又太輕<lb/>
　　惟投諸四裔乃剛克而得其中柔克倣此沈濳者<lb/>
　　含容巽順常患其失之寛故須以剛勝髙明者發<lb/>
　　揚蹈厲常患其失之猛故須以柔勝上二句是因<lb/>
　　人而施下二句是量己而用<lb/>
　　東萊云彊弗友謂暴很而不能從者則以刑法治<lb/>
　　之燮友謂順從其政治者則以爵賞旌勸之其意<lb/>
　　亦以剛克為威柔克為福耕野説本此以剛柔為<lb/>
<pb n="35b"/>　　威福上下文方得融洽<lb/>
惟辟作福惟辟作威惟辟玉食臣無有作福作威玉食<lb/>
臣之有作福作威玉食其害于而家凶于而國人用側<lb/>
頗僻民用僭忒<hi>釋文辟徐補亦反頗普多反僻匹亦反僭子念反忒他得反</hi>
　正義曰為臣無得有作福作威玉食言政當一統權<lb/>
　不可分也臣之作福作威謂秉國之權勇畧震主者<lb/>
　也人謂在位小臣華氏曰周官八柄馭羣臣爵禄予<lb/>
　生皆作福也置奪廢誅皆作威也林氏曰箕子論聖<lb/>
<pb n="36a"/>　人宰制天下之權可謂盡之矣然聖人所以用其權<lb/>
　者必在乎賞刑名器之間故繼之以惟辟作福言所<lb/>
　以爵賞人者必出於人君之所褒崇而不可假於臣<lb/>
　下者也假於臣下則福之柄下移矣若齊之田氏是<lb/>
　也惟辟作威言所以刑戮人者必出於人君之所裁<lb/>
　制而不可假於臣下者也假於臣下則威之柄下移<lb/>
　矣若宋之子山是也惟辟玉食言人主之名器所以<lb/>
　尊崇萬乗之勢者亦不可以假於臣下也曰玉食則<lb/>
<pb n="36b"/>　凡乗輿服御之不可假人者皆在其中矣假於臣下<lb/>
　則上下陵僭如季氏之八佾三家之雍徹是也此三<lb/>
　者茍繫於人君之所操持則威福在已名分謹嚴故<lb/>
　有以操縱予奪以用此三徳其或假於臣下則權勢<lb/>
　下移紀綱紊亂其何以操此三徳以為皇極之用哉<lb/>
　善夫介甫之說曰皇極者君與臣民之所共由者也<lb/>
　三徳者君之所獨任而臣民不得僭焉者也此實至<lb/>
　當之論葢大中之道人之所同有為君者茍不能以<lb/>
<pb n="37a"/>　先知覺後知以先覺覺後覺而與斯民共之則人將<lb/>
　淫朋比徳而自棄於小人之域此國家之所以亂也<lb/>
　威福名器人主之利勢茍不能執之於一已使臣下<lb/>
　得而僭焉則人民化之亦將側頗僻僭忒矣此亦國<lb/>
　家所由以亂也二者雖殊同歸於亂惟聖人能以皇<lb/>
　極經綸之大經而與斯民共之又以三徳宰制天下<lb/>
　之大權而總攬於己二者並行而不相悖則斯民必<lb/>
　將相率而歸於大中至正之域此堯舜禹湯文武之<lb/>
<pb n="37b"/>　治所以巍巍煌煌歴萬世而不可企及也陳氏<hi>師凱</hi>
　曰大夫之家諸侯之國而謂之而家而國葢王者一<lb/>
　統天下諸侯大夫不敢有其室雖寄治於諸侯大夫<lb/>
　其實無非天子之家國也渭按辟謂天子或兼諸侯<lb/>
　非也臣謂王朝之卿士五等之諸侯也人謂師尹及<lb/>
　諸侯之大夫民謂邦畿列國之庶民也<lb/>
　　說此章者上下節俱有權字上節是經權之權下<lb/>
　　節是權柄之權不可混而為一<lb/>
<pb n="38a"/>　　王介甫云作福柔克之事作威剛克之事也有其<lb/>
　　權必有禮以章其别故曰惟辟玉食也禮所以定<lb/>
　　其位權所以固其政下僭禮則上失位下侵權則<lb/>
　　上失政失位失政人所以亂也<lb/>
　　刑賞是勸懲之常法得剛柔之中所謂正直也威<lb/>
　　乃刑之峻者剛勝於柔福乃賞之懋者柔勝於剛<lb/>
　　故先儒不以剛柔為威福而以剛克柔克為威福<lb/>
　　日記云本言權不可下移必并玉食言之者權必<lb/>
<pb n="38b"/>　　以禮章其别玉食者王禮也上下之分也下之與<lb/>
　　上異名而同愛故服布素者愛士之簪組服士之<lb/>
　　簪組者愛公卿之劍佩服公卿之劍佩者愛王者<lb/>
　　之冕旒王者居人可愛之地惟有徳以下其心有<lb/>
　　權以定其志故人相安於分義而莫敢踰越不然<lb/>
　　誰無出分之慕哉故為人上者必端本必建極以<lb/>
　　不二之權行兼三之徳則天下受其造就之福矣<lb/>
　　釋詁辟君也天子諸侯之通稱詩曰相維辟公諸<lb/>
<pb n="39a"/>　　侯也載見辟王天子也故王肅曰辟君也不言王<lb/>
　　者關諸侯也諸侯於國得專賞罰諸家皆用其說<lb/>
　　以陽虎執桓子證害于而家季氏逐昭公證凶于<lb/>
　　而國愚竊謂洪範一書箕子皆為武王言之曰汝<lb/>
　　曰而皆指武王辟不當兼諸侯而言且作福作威<lb/>
　　惟天子有之使諸侯亦得作威福則禮樂征伐自<lb/>
　　諸侯出何以為有道之世乎王制曰諸侯賜弓矢<lb/>
　　然後征賜鈇鉞然後殺賜圭瓚然後為鬯命之教<lb/>
<pb n="39b"/>　　然後為學葢諸侯雖有政以治其國而實奉行天<lb/>
　　子之法度禮樂征伐皆天子之威福諸侯不得擅<lb/>
　　作也至於玉食則惟普天率土悉主悉臣故四海<lb/>
　　九州之美味皆得享之諸侯非但分不當然恐力<lb/>
　　亦未必能致也孔子曰天無二日民無二王使諸<lb/>
　　侯得作威福則大一統之治安在王肅此説最為<lb/>
　　悖謬當深黜之唯陳氏旁通得經意<lb/>
　　與人言曰汝曰而猶自稱曰我或曰吾也而康而<lb/>
<pb n="40a"/>　　色之而既指武王則而家而國之而亦當指武王<lb/>
　　家雖屬大夫而天子實建之是亦天子之家也國<lb/>
　　雖屬諸侯而天子實開之是亦天子之國也故箕<lb/>
　　子對武王曰而家而國害于而家謂害自大夫起<lb/>
　　也子頺之樂禍叔帶之召戎莽卓之簒漢八王之<lb/>
　　亂普是也凶于而國謂凶自諸侯生也洛表之距<lb/>
　　繻葛之戰呉楚七國之反河北藩鎮之横是也凶<lb/>
　　害皆王室受之故箕子以戒武王諸家乃以為戒<lb/>
<pb n="40b"/>　　臣之辭非也玉食雖輕於威福然魁柄既移則天<lb/>
　　下之物力亦必歸焉若漢之董賢選物上第皆歸<lb/>
　　私室非細故也故連𩔖及之<lb/>
　　司馬文正<hi>光</hi>云誅一不善而天下不善者皆懼故<lb/>
　　謂之威賞一有功而天下之有功者皆喜故謂之<lb/>
　　福人主必聰明剛斷然後能收威福之柄蘇文忠<lb/>
　　<hi>軾</hi>云欲威福不移乎下莫若舍己而從衆衆之所<lb/>
　　是我則為之衆之所非我則去之夫衆未有不公<lb/>
<pb n="41a"/>　　而人君者天下公議主也如此則威福將安歸乎<lb/>
　　不然違衆而用己己之耳目終不能徧天下要必<lb/>
　　有資之於人愛憎喜怒各行其私而讒邪之說行<lb/>
　　矣然後從而賞罰之雖名為人主之威福而其實<lb/>
　　左右之私也姦人竊其威福而鬻之於外則權與<lb/>
　　人主侔矣渭按司馬公以聰明剛斷為收威福之<lb/>
　　道固也然或自用其聰明自恃其剛斷而以一己<lb/>
　　之好惡為賞罰則威福非天下之公必有從而竊<lb/>
<pb n="41b"/>　　之者矣威福之柄移於大臣而與邇臣圖之則威<lb/>
　　福即移於邇臣移於邇臣而與小臣圖之則威福<lb/>
　　即移於小臣王室陵夷朝廷多難而惟諸侯是依<lb/>
　　則威福之柄遂移於諸侯不至於大夫僭禮樂陪<lb/>
　　臣竊國命不止故人主之大權一落不復收不可<lb/>
　　不慎之於始也唯建極之君公聽並觀以天下之<lb/>
　　好惡為賞罰爵人於朝與士共之刑人於市與衆<lb/>
　　棄之如此則雖有姦雄亦無所容其盜弄而宗社<lb/>
<pb n="42a"/>　　有無疆之休矣故吾以為東坡之論賢於涑水云<lb/>
　　皇建其有極修己之事畢矣以下皆治人之事而<lb/>
　　進君子退小人為最急苟無好徳而錫之福則淫<lb/>
　　朋比徳偏黨成風而皇極之體壞矣其次莫如總<lb/>
　　攬權勢不使下移苟臣而有作福作威玉食則害<lb/>
　　家凶國僭竊相承而皇極之用隳矣故二疇獨丁<lb/>
　　寧反覆不厭其辭之繁也<lb/>
　<lb/>
<pb n="42b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洪範正論卷四<lb/>
</p>

  </div>
            <div>
<head>洪範正論卷五</head> <lb/>
    <p>
<pb n="1a"/>欽定四庫全書<lb/>
　洪範正論卷五<lb/>
　　　　　　　　　　　　　　徳清胡渭撰<lb/>
七稽疑擇建立卜筮人乃命卜筮<lb/>
　傳曰龜曰卜蓍曰筮蘇氏曰知卜筮者天下不為少<lb/>
　矣擇謂擇其賢者卜筮必命此人不使不立者占也<lb/>
　吕氏曰聖人占卜假蓍龜以寓其神蓍龜者至公無<lb/>
　私之物必擇卜筮之人其至公無私與之無間然後<lb/>
<pb n="1b"/>　可以通乎蓍龜林氏曰卜筮天所示也人事盡而後<lb/>
　可以求之天故必皇極建三徳乂至於有疑然後盡<lb/>
　人謀而斷之卜筮茍人事不盡而惟卜筮是拘雖吉<lb/>
　何補故龜筮稽疑必在皇極三徳之後不可驟語也<lb/>
　又曰春秋時卜徒父史墨之𩔖皆列國建立之官則<lb/>
　命以卜筮餘人不得卜筮古之制也<lb/>
　　纂傳朱子曰龜歲久則靈蓍生百年亦物之神靈<lb/>
　　者卜筮問鬼神以蓍龜神靈之物故假之以驗其<lb/>
<pb n="2a"/>　　卦兆卜法以明火爇柴灼龜為兆筮法以四十九<lb/>
　　蓍分掛揲扐凡十有八變而卦成<lb/>
曰雨曰霽曰蒙曰驛曰克曰貞曰悔凡七卜五占用二<lb/>
衍忒<hi>釋文霽子細反蒙武工反徐亡鉤反驛音亦</hi>
　正義曰雨霽蒙驛克者灼龜為兆其璺坼形狀有五<lb/>
　種是卜兆之常法也衍忒者謂卜筮皆當衍其義極<lb/>
　其變黄氏曰潤澤曰雨清明曰霽㝠晦曰蒙踈散曰<lb/>
　驛錯襲曰克吕氏曰兆有定體卦有定辭自其有變<lb/>
<pb n="2b"/>　動之差而天下之至變生焉故善卜筮者必自其差<lb/>
　忒而推衍之<lb/>
　　正義說文云霽雨止也霽似雨止則雨似雨下鄭<lb/>
　　𤣥曰霽如雨止者雲在上也雺聲近蒙詩云零雨<lb/>
　　其濛則濛是闇之義故以雺為兆蒙是隂闇也圛<lb/>
　　即驛也故以為兆氣落驛不連屬落驛希踈之意<lb/>
　　也雨霽既相對則蒙驛亦相對故驛為落驛氣不<lb/>
　　連屬則雺為氣連蒙闇也王肅云圛霍驛消減如<lb/>
<pb n="3a"/>　　雲隂雺天氣下地不應闇㝠也其意如孔言鄭𤣥<lb/>
　　以圛為明言色澤光明也雺者氣澤鬱鬱㝠㝠也<lb/>
　　自以明闇相對異於孔也克謂兆相交錯王肅云<lb/>
　　兆相侵入葢兆為二坼其坼相交也鄭𤣥曰克者<lb/>
　　如雨氣色相侵入卜筮之事體用難明故先儒各<lb/>
　　以意說未知孰得其本今之用龜其兆横者為土<lb/>
　　立者為木斜向徑者為金背徑者為火因兆而細<lb/>
　　曲者為水不知與此五者同異如何此五兆不言<lb/>
<pb n="3b"/>　　一曰二曰者灼龜所遇無先後也今按近世諸儒<lb/>
　　說五兆者大抵不離乎孔氏而黄文叔摘取二字<lb/>
　　尤為簡切故特著之<lb/>
　　蔡傳云雨者如雨其兆為水霽者開霽其兆為火<lb/>
　　蒙者蒙昧其兆為木驛者絡驛不屬其兆為金克<lb/>
　　者交錯有相勝之意其兆為土按以五兆配五行<lb/>
　　起自後世非古法也孔疏但舉今法以相况曰不<lb/>
　　知同異如何未嘗以稽疑之五兆分配五行也周<lb/>
<pb n="4a"/>　　禮占人疏亦云兆之墨縱横其形體象如金木水<lb/>
　　火土凡卜欲作墨之時灼龜之四足依四時而灼<lb/>
　　之其兆直上向背者為木兆直下向足者為水兆<lb/>
　　邪向背者為火兆邪向下者為金兆横者為土兆<lb/>
　　此亦舉今法以相况未嘗以雨霽蒙驛克相配蔡<lb/>
　　傳率爾附㑹殊覺鹵莽<lb/>
　　周禮卜師掌開龜之四兆一曰方兆二曰功兆三<lb/>
　　曰義兆四曰弓兆鄭康成注云方功義弓之名未<lb/>
<pb n="4b"/>　　聞而鄭鍔薛季宜各為之解𩔖多附㑹唯黄文叔<lb/>
　　云方功義弓璺坼之象龜䇿傳首足俯仰開趻葢<lb/>
　　其餘法此言大意己得龜之體兆古今名數不同<lb/>
　　在夏商為雨霽蒙驛克在周為方功義弓在漢為<lb/>
　　首足俯仰開趻其同異不知如何龜書已亡無所<lb/>
　　考證闕疑焉可也<lb/>
　　周禮占人掌占龜凡卜簭君占體大夫占色史占<lb/>
　　墨卜人占坼體即大卜所謂經兆之體百有二十<lb/>
<pb n="5a"/>　　者也鄭注云體兆象色兆氣墨兆廣坼兆璺賈疏<lb/>
　　云就兆中視其氣似有雨及雨止之象等是為色<lb/>
　　據兆之正璺<hi>一本作釁</hi>處為兆廣正璺旁有竒罅者為<lb/>
　　兆璺今按墨訓兆廣義終未備獨洛誥惟洛食傳<lb/>
　　云卜必先墨畫龜然後灼之兆順食墨疏云食此<lb/>
　　墨畫之處墨字之義始明其占之之法則鄭云體<lb/>
　　有吉凶色有善惡墨有大小坼有微明凡卜象吉<lb/>
　　色善墨大坼明則逢吉鄭鍔曰君尊大夫卑卜史<lb/>
<pb n="5b"/>　　又卑其所占者宜有大小詳畧君占其大臣占其<lb/>
　　小禮所當然所以各占其一而君視其大體周公<lb/>
　　為武王卜曰體王其罔害是也漢文帝自代來卜<lb/>
　　得大横繇曰大横庚庚余為天王夏啓以光大横<lb/>
　　者龜文之正横是其體也由是觀之葢經兆之體<lb/>
　　即横邪向背之形參伍以變而為百有二十者也<lb/>
　　雨霽蒙驛克則大卜之所謂色也大横者體之正<lb/>
　　也庚庚者色之明也占體但得其粗畧故必兼視<lb/>
<pb n="6a"/>　　其色之善惡而後吉凶以定墨視其所畫之食與<lb/>
　　否坼則正兆旁之竒罅也<lb/>
　　沈氏<hi>括</hi>夢溪筆談曰古之卜者皆有繇辭周禮三<lb/>
　　兆其頌皆千有二百如鳯凰于飛和鳴鏘鏘間於<lb/>
　　兩社為公室輔專之渝攘公之羭一薰一蕕十年<lb/>
　　尚猶有臭如魚竀尾衡流而方羊裔焉大國滅之<lb/>
　　將亡闔門塞竇乃自後踰大横庚庚予為天王夏<lb/>
　　啟以光之𩔖是也今此書亡矣漢人尚視其體今<lb/>
<pb n="6b"/>　　人雖視其體而專以五行為主三代舊術莫有傳<lb/>
　　者<lb/>
　　日記項氏云人但知内卦為貞外卦為悔不知其<lb/>
　　何説也王介甫謂静為貞動為悔亦臆之而已此<lb/>
　　占家之事惟京氏易謂發為貞静為悔則合於筮<lb/>
　　法葢占家以内卦為用事謂問者之來意也外卦<lb/>
　　為直事謂禍福之決也來意方發專一之至故謂<lb/>
　　之貞外卦既成禍福始定故有悔焉葢卦有元亨<lb/>
<pb n="7a"/>　　利貞故取貞字為主爻有吉凶悔吝故取悔字為<lb/>
　　決也愚謂八卦成列因而重之皆一貞而八悔貞<lb/>
　　者正而固也悔者動而變也故内一為貞外八為<lb/>
　　悔貞悔之名自夏商而已有元亨利貞吉凶悔吝<lb/>
　　乃周易所繫之辭豈貞悔之名所由出乎<lb/>
　　朱子語録云貞悔不止一説如六十四卦則内卦<lb/>
　　為貞外卦為悔如揲蓍成卦則本卦為貞之卦為<lb/>
　　悔蔡傳宗之曰内卦為貞外卦為悔左傳蠱之貞<lb/>
<pb n="7b"/>　　風其悔山是也又有以遇卦為貞之卦為悔國語<lb/>
　　貞屯悔豫皆八是也程伯圭<hi>珌</hi>云貞屯悔豫皆八<lb/>
　　葢初與四五凡三爻皆變也初與五用九變四用<lb/>
　　六變其不變者二三上在兩卦皆為八國語韋昭<lb/>
　　注亦内外卦之說與蔡傳不合今按貞屯悔豫朱<lb/>
　　子以本卦屯為貞之卦豫為悔故其筮法三爻變<lb/>
　　則占本卦及之卦之彖辭據司空季子之占兩建<lb/>
　　侯以立法也此猶可通獨皆八二字則其義有不<lb/>
<pb n="8a"/>　　可通者葢惟純坤六爻不變乃可謂皆八若屯之<lb/>
　　豫則本卦初四五皆變有九有六之卦四亦是七<lb/>
　　安得云貞屯悔豫皆八乎愚於此終未能豁然<lb/>
　　普語公子親筮之曰尚有普國得貞屯悔豫皆八<lb/>
　　<hi>韋注内曰貞外曰悔震下坎上屯坤下震上豫得此兩卦震在屯為貞在豫為悔八謂震兩隂爻在</hi>
　　<hi>貞在悔皆不動故曰皆八謂爻無為也</hi>筮史占之皆曰不吉閉而不<lb/>
　　通<hi>震動遇坎坎為險阻閉塞不通</hi>爻無為也司空季子曰吉是在<lb/>
　　易皆利建侯不有普國以輔王室安能建侯我命<lb/>
<pb n="8b"/>　　筮曰尚有普國筮告我曰利建侯得國之務也吉<lb/>
　　孰大焉此傳與注初讀之尚有疑焉近又嘗深思<lb/>
　　之而得其解按春秋傳凡言筮所得卦必曰遇某<lb/>
　　之某如遇觀之否則占觀六四爻辭遇大有之睽<lb/>
　　則占大有九三爻辭是也而此獨不然曰得貞屯<lb/>
　　悔豫故韋注以為得此兩卦震在屯為貞在豫為<lb/>
　　悔解甚明確或云本卦屯為貞之卦豫為悔非也<lb/>
　　信如所釋則當曰遇屯之豫矣其專言震者何也<lb/>
<pb n="9a"/>　　長子主器有侯象公子筮得國志在建侯故獨有<lb/>
　　取乎震也其曰貞屯悔豫皆八者韋注以為兩卦<lb/>
　　震二隂皆不變然所得無之卦筮史概云爻無為<lb/>
　　司空季子亦占二彖則似兩卦六爻皆不變而此<lb/>
　　獨言震二隂者欲成乎其為君喜震體之不變也<lb/>
　　古者占大事不嫌再三金縢連卜三龜易有初筮<lb/>
　　原筮原再也猶原蠶之原得國大事公子用原筮<lb/>
　　故既遇屯又遇豫也昭七年衛人筮立君亦用原<lb/>
<pb n="9b"/>　　筮其占亦皆主震初筮元遇屯其彖曰利建侯再<lb/>
　　筮孟縶遇屯之比曰盤桓利居貞利建侯縶足不<lb/>
　　良弱行史朝以利居貞當之曰弱足者居而以利<lb/>
　　建侯屬元遂立靈公由是觀之貞屯悔豫其為再<lb/>
　　筮得兩卦而非遇屯之豫益明矣<lb/>
　　林少穎云五行五事八政五紀三徳五福六極此<lb/>
　　皆其毎疇之名各有定數故必以一曰二曰言之<lb/>
　　至於稽疑庶徵所列卜筮休咎之目則非其疇之<lb/>
<pb n="10a"/>　　本數故但以曰言之而不加一二三四五於其上<lb/>
　　此其立言之體也<lb/>
　　諸家皆以衍訓推忒訓變王肅以卜五占用斷句<lb/>
　　而衍忒專屬筮不通之甚王介甫以衍為吉忒為<lb/>
　　凶亦支離難曉唯東萊說近是與孔疏合東齋集<lb/>
　　傳云七者卜筮之大凡而其變則無窮皆當推衍<lb/>
　　以極其變卜之變在經兆之體百有二十其頌千<lb/>
　　有二百體色墨坼方功義弓之𩔖筮之變如老陽<lb/>
<pb n="10b"/>　　變為少隂老隂變為少陽一卦變為六十四卦六<lb/>
　　十四卦可變為四千九十六卦之𩔖此即東萊之<lb/>
　　意也劉執中<hi>彛</hi>云推衍其義以知差忒忒指人事<lb/>
　　而言蔡傳從之與孔吕之說小異<lb/>
立時人作卜筮三人占則從二人之言<lb/>
　傳曰善鈞從衆卜筮各三人正義曰從二人之言者<lb/>
　三人為善既鈞故從衆也若三人之内賢智不等雖<lb/>
　少從賢不從衆也善鈞從衆成六年左傳文林氏曰<lb/>
<pb n="11a"/>　案儀禮士喪禮云凡卜日卜人先奠龜西塾上有席<lb/>
　楚焞置于燋在龜東族長涖卜宗人之于門西占者<lb/>
　三人在其南以是知古者將卜必立三人也<lb/>
　　少穎又云周官大卜掌三兆之法一曰王兆二曰<lb/>
　　瓦兆三曰原兆掌三易之法一曰連山二曰歸藏<lb/>
　　三曰周易是卜筮俱有三法將卜筮並建三人使<lb/>
　　各以其法占之而視其吉凶多寡以為從違者也<lb/>
　　劉執中曰九疇者夏書也周未受命豈有三代占<lb/>
<pb n="11b"/>　　筮之人乎君也卿士也庶民也三人占之當從衆<lb/>
　　矣此說非也古之論三兆三易不得以為夏商周<lb/>
　　也杜子春曰玉兆帝顓頊之兆瓦兆帝堯之兆原<lb/>
　　兆周之兆連山伏羲之易歸藏黄帝之易周易神<lb/>
　　農之易葢自有卜筮以來相𫝊有三法故其所占<lb/>
　　必歴三人不可改也按林氏據杜子春說以證三<lb/>
　　人各占一代之法然周易為神農之易矣而原兆<lb/>
　　則杜亦以為周之兆也此豈箕子前所有乎故石<lb/>
<pb n="12a"/>　　林九峯皆非之葢用一人占恐其或有私見而所<lb/>
　　占未當二人則一吉一凶將安所適從唯用三人<lb/>
　　則皆吉皆凶固無論已若一凶二吉則行之為之<lb/>
　　一吉二凶則静而不作是為善鈞從衆未必兼用<lb/>
　　三代之法而三人各占其一也<lb/>
　　孔疏云經惟言三占從二何知不一法而三占而<lb/>
　　云三法並用者金縢云乃卜三龜一習吉儀禮士<lb/>
　　喪卜葬占者三人貴賤俱用三龜知卜筮並用三<lb/>
<pb n="12b"/>　　代法也<hi>士喪禮筮者旅占卒注旅衆也謂掌連山歸藏周易者又卜日占者三人注掌玉兆</hi>
　　<hi>原兆瓦兆者也</hi>今按金縢傳以三龜為三王之龜故此疏<lb/>
　　以玉兆瓦兆原兆當之原兆乃周法武王時恐未<lb/>
　　必有易曰初筮告再三瀆瀆則不告詩曰我龜既<lb/>
　　厭不我告猶葢古之卜筮元有至再至三者故聖<lb/>
　　人舉以為戒唯大事則再三亦不厭其瀆周公卜<lb/>
　　武王之疾天下事無有大於此者故連卜三龜以<lb/>
　　定其吉凶非兼用三兆之法也若夫士喪卜日其<lb/>
<pb n="13a"/>　　事頗小何必更歴三龜占者三人只是一龜而三<lb/>
　　占非三人各占一龜也<lb/>
　　貞屯悔豫皆八筮史占之皆曰不吉司空季子曰<lb/>
　　吉韋昭以為筮史以連山歸藏占司空季子以周<lb/>
　　易占故其言不同愚謂占必三人古之制也如果<lb/>
　　兼用三易則筮史之中當必有用周易者豈待司<lb/>
　　空季子用之乎此説亦謬不可從<lb/>
汝則有大疑謀及乃心謀及卿士謀及庶人謀及卜筮<lb/>
<pb n="13b"/>　傳曰將舉事而汝則有大疑先盡汝心以謀慮之次<lb/>
　及卿士衆民然後卜筮以決之王氏<hi>安石</hi>曰周官有<lb/>
　大事衆庶得至外朝與羣臣以序進而天子親問焉<lb/>
　林氏曰汝則有大疑若周官所謂凡國大貞卜立君<lb/>
　大封則皆國之大事而未決者吕氏曰大疑如盤庚<lb/>
　之遷都成王之誅管蔡是也<lb/>
　　周禮大卜之職凡國大貞<hi>貞問也</hi>卜立君卜大封則<lb/>
　　眡髙作龜國大遷大師則貞龜此林吕二說所從<lb/>
<pb n="14a"/>　　出也<lb/>
　　左傳昭七年衛人筮立元<hi>靈公名</hi>遇屯史朝占之曰<lb/>
　　其繇曰利建侯弗從何為遂立靈公此卜立君之<lb/>
　　事也衛為狄所滅文公東徙渡河齊桓公封之於<lb/>
　　楚丘其詩曰望楚與堂景山與京降觀于桑卜云<lb/>
　　其吉終焉允臧此卜大封之事也盤庚既遷于亳<lb/>
　　殷綏爰有衆曰非敢違卜用宏茲賁緜之三章言<lb/>
　　太王之遷岐曰爰始爰謀爰契我龜曰止曰時築<lb/>
<pb n="14b"/>　　室于兹此皆卜大遷之事也周公相成王將黜殷<lb/>
　　作大誥曰今卜并吉肆朕誕以爾東征左傳狐偃<lb/>
　　言於晉侯曰求諸侯莫如勤王使卜偃卜之曰吉<lb/>
　　遇黄帝戰于阪泉之兆筮之遇大有之睽曰戰克<lb/>
　　而王響吉孰大焉此皆卜大師之事也經所謂大<lb/>
　　疑者此𩔖是也其他事之小者疑亦須卜然不用<lb/>
　　謀於衆亦或筮而不卜或卜而不筮非必二者兼<lb/>
　　用也<lb/>
<pb n="15a"/>　　孔疏鄭𤣥云卿士六卿掌事者然則謀及卿士以<lb/>
　　卿為首耳其大夫及士亦在焉以下惟言庶人明<lb/>
　　大夫及士寄卿文以見之矣周禮小司寇掌外朝<lb/>
　　之政以致萬民而詢焉一曰詢國危二曰詢國遷<lb/>
　　三曰詢立君是有大疑而詢衆也又曰小司寇以<lb/>
　　叙進而問焉是謀及之也謀及庶人必是大事若<lb/>
　　小事不必詢於萬民或謀及庶人在官者耳<lb/>
　　夫子之贊易曰人謀鬼謀百姓與能乃心卿士庶<lb/>
<pb n="15b"/>　　人人謀也卜筮鬼謀也必先之以人謀而後可與<lb/>
　　鬼謀夏書曰官占惟先蔽志昆命於元龜其是之<lb/>
　　謂乎<lb/>
汝則從龜從筮從卿士從庶民從是之謂大同身其康<lb/>
彊子孫其逢吉<lb/>
　髙氏曰舜之襌禹朕志先定詢謀僉同龜筮協從此<lb/>
　大同也故歴數在躬啓能敬承成王宅洛周召營相<lb/>
　四方和㑹卜惟洛食此大同也故卜年八百終過其<lb/>
<pb n="16a"/>　歴身其康彊子孫逢吉可知矣朱子曰心者人之神<lb/>
　明其虚靈知覺無異於鬼神雖龜筮之靈不至踰於<lb/>
　人故自此以下必以人謀為首然鬼神無心而人有<lb/>
　欲人之謀慮未必盡無適莫之私故自此以下皆以<lb/>
　龜筮為主<lb/>
汝則從龜從筮從卿士逆庶民逆吉<lb/>
　傳曰三從二逆中吉亦可舉事吕氏曰五省之中三<lb/>
　從二逆從之理多吉之所在也然於三從之中必龜<lb/>
<pb n="16b"/>　筮皆從乃可葢龜筮無心之物既已皆從它雖有逆<lb/>
　卿士庶民或者别有私心未可知也如盤庚遷都心<lb/>
　已無疑卜稽如台獨卿士庶民懷居而不肻遷何妨<lb/>
　於吉<lb/>
　　孔疏此與下二事皆是三從二逆除龜筮以外有<lb/>
　　汝與卿士庶民分三者各為一從二逆嫌其貴賤<lb/>
　　有異從逆或殊故三者各以有一從為主見其為<lb/>
　　吉同也方論得吉以從者為主故次言卿士從言<lb/>
<pb n="17a"/>　　庶民從而退汝則於下也<lb/>
卿士從龜從筮從汝則逆庶民逆吉<lb/>
　傳曰君臣不同決之卜筮亦中吉吕氏曰此與周公<lb/>
　管蔡之事同當時成王未知民亦罔不反曰艱大獨<lb/>
　在朝大臣與二公及卜筮知之其事終於吉也<lb/>
庶民從龜從筮從汝則逆卿士逆吉<lb/>
　傳曰民與上異心亦卜筮以決之正義曰庶民既衆<lb/>
　以衆情可否亦得上敵於君故老子云聖人無常心<lb/>
<pb n="17b"/>　以百姓之心為心是也又曰不言四從一逆者吉可<lb/>
　知不假言之也四從之内雖龜筮相違亦為吉以其<lb/>
　從者多也若三從之内龜筮相違雖不如龜筮俱從<lb/>
　猶勝下龜筮相違二從三逆也王氏<hi>樵</hi>曰正義以人<lb/>
　與龜筮平言故曰三從二逆蔡氏以發謀之人配龜<lb/>
　筮言故曰人一從而龜筮不違<lb/>
汝則從龜從筮逆卿士逆庶民逆作内吉作外凶<lb/>
　傳曰二從三逆龜筮相違故可以祭祀冠婚不可以<lb/>
<pb n="18a"/>　出師征伐正義曰此二從三逆以汝與龜為二從耳<lb/>
　卿士庶民設有一從亦是二從凶吉亦同故不復設<lb/>
　文同可知也若然汝卿士庶民皆逆龜筮並從則亦<lb/>
　是二從三逆而經無文者若君與臣民皆逆本自不<lb/>
　問卜矣何有龜從筮從之理也朱子曰龜筮一從一<lb/>
　違本不可以舉事但筮短龜長又尊者之謀配合故<lb/>
　内事則可外事則凶蔡氏曰有龜從筮逆而無筮從<lb/>
　龜逆者龜尤聖人所重也故禮記大事卜小事筮傳<lb/>
<pb n="18b"/>　謂筮短龜長是也自夫子贊易極著蓍卦之徳蓍重<lb/>
　而龜書不傳云<lb/>
　　孔疏案周禮筮人國之大事先筮而後卜鄭𤣥曰<lb/>
　　於筮之凶則止何有筮逆龜從及龜筮俱違者崔<lb/>
　　靈恩以為筮用三代之占若三占之俱主凶則止<lb/>
　　不卜即鄭注周禮筮凶則止是也若三占二逆一<lb/>
　　從凶猶不決雖有筮逆猶得更卜故此有筮逆龜<lb/>
　　從之事曲禮云卜筮不相襲鄭云卜不吉則又筮<lb/>
<pb n="19a"/>　　筮不吉則又卜是謂瀆龜筮周禮太卜小事筮大<lb/>
　　事卜應筮而又用卜應卜而又用筮及國之大事<lb/>
　　先筮後卜不吉之後更作卜筮如此之等是為相<lb/>
　　襲皆據吉凶分明不可重為卜筮若吉凶未决於<lb/>
　　事尚疑者則得更為卜筮僖二十五年晉侯卜納<lb/>
　　王得阪泉之兆曰吾不堪也公曰筮之遇大有之<lb/>
　　睽又哀九年晉趙鞅卜救鄭遇水適火又筮之遇<lb/>
　　泰之需之類是也周禮既先筮後卜而春秋時先<lb/>
<pb n="19b"/>　　卜後筮者不能依禮故也<lb/>
　　日知録曰古人求神之道不止一端故卜筮並用<lb/>
　　而終以龜為主周禮言凡國之大事先簭而後卜<lb/>
　　注當用卜者先簭之即事有漸也於簭之凶則止<lb/>
　　不卜然而洪範有龜從筮逆則知古人固不拘乎<lb/>
　　此也大卜掌三兆之法其經兆之體皆百有二十<lb/>
　　其頌皆千有二百故傳曰筮短龜長<hi>左傳晉獻公將以驪姬為</hi>
　　<hi>夫人卜之不吉筮之吉卜人曰筮短龜長不如從長注物生而後有象象而後有滋滋而後有數龜</hi>
<pb n="20a"/>　　<hi>象筮數故象長數短曲禮正義曰凡物初生則有象去初既近且包羅萬形故為長數是終末去初</hi>
　　<hi>既逺推尋事數始能求象故以為短也</hi>自漢以下文帝代來猶有大<lb/>
　　横之兆蓺文志有龜書五十三卷夏龜二十六卷<lb/>
　　南龜書二十八卷巨龜三十六卷雜龜十六卷而<lb/>
　　後則無聞唐之李華遂有廢龜之論矣<lb/>
龜筮共違于人用静吉用作凶<lb/>
　吕氏曰汝與臣民皆從而龜筮皆違則是於理必有<lb/>
　未盡静而不為則吉動為則凶矣此義至精微雖天<lb/>
<pb n="20b"/>　下舉以為然不知又自有不然者<lb/>
　　蔡傳云義之所當為而不為者非數之所能知也<lb/>
　　義之所不當為而為者亦非數之所能知也非義<lb/>
　　不占非疑不占非疑而占謂之侮非義而占謂之<lb/>
　　欺<lb/>
　　吴幼清云天下之事卿士庶民皆不可而猶有吉<lb/>
　　者葢自古未之有也使箕子之說行後世人君將<lb/>
　　有棄卿士忽庶民而惟龜筮之從邪説異議得以<lb/>
<pb n="21a"/>　　乗間而入天下自此多事矣此葢商俗尚鬼習聞<lb/>
　　其説遂信不移雖箕子之賢不能拔於流俗也草<lb/>
　　廬説經徃徃有賢智之過而此説尤為紕繆夫子<lb/>
　　之贊易也曰探賾索隱鉤深致逺以定天下之吉<lb/>
　　凶成天下之亹亹者莫大乎蓍龜又曰人謀鬼謀<lb/>
　　百姓與能謂其可以斷天下之疑也大禹之稽疑<lb/>
　　豈别有所指而箕子以卜筮附㑹之邪使箕子而<lb/>
　　溺於流俗何以為箕子<lb/>
<pb n="21b"/>　　鄱陽董氏<hi>鼎</hi>曰舜命禹曰朕志先定詢謀僉同鬼<lb/>
　　神其依龜筮協從葢所謂官占惟先蔽志昆命于<lb/>
　　元龜若此言謀及乃心卿士庶民然後及卜筮亦<lb/>
　　初不以卜筮為先也事之可否固已黙成於胸中<lb/>
　　而人謀又協矣猶有待於鬼神不敢率意而行故<lb/>
　　卜之此見聖人謹重之至亦所以示於民使之信<lb/>
　　從其事而不懼於惑也若人謀未從惟龜是聽誠<lb/>
　　有如吳氏所慮矣然天下之事有我所欲為而人<lb/>
<pb n="22a"/>　　不恱有人所欲為而已不從者皆當於卜筮決之<lb/>
　　葢人則有欲而卜筮無私筮猶出於人而龜純乎<lb/>
　　天矣此稽疑一疇尤以龜為重非茫無厎止而一<lb/>
　　聽於卜也<lb/>
　　有大疑焉我以為不可作而龜筮協從則吾心之<lb/>
　　明有未至也我以為可作而龜筮共違或龜從筮<lb/>
　　逆則吾心之明有未至也吾心之明有未至則皇<lb/>
　　極之建與不建猶未可知也故必人心之所向黙<lb/>
<pb n="22b"/>　　契乎蓍龜而後可謂與鬼神合其吉凶天且弗違<lb/>
　　者矣故曰汝則從龜從筮從卿士從庶民從是之<lb/>
　　謂大同身其康彊子孫其逢吉聖人之心無窮必<lb/>
　　至於是而後無憾而即安豈若世俗之卜筮役志<lb/>
　　於趨避而所占在一事之静作哉何草廬之見不<lb/>
　　及此也<lb/>
八庶徵曰雨曰𤾉曰燠曰寒曰風曰時<hi>釋文𤾉音陽</hi>
　傳曰雨以潤物𤾉以乾物燠以長物寒以成物風以<lb/>
<pb n="23a"/>　動物各以其時所以為衆驗林氏曰雨𤾉燠寒風者<lb/>
　隂陽之氣運於天地之間徃來相盪屈伸相感有此<lb/>
　五者之變雨與𤾉對寒與燠對風行於四者之間皆<lb/>
　天地之所以化育萬物者也<lb/>
　　輯録問八庶徵曰時林氏取蔡氏<hi>元度</hi>説謂是歲月<lb/>
　　日之時自五者來備而下所以申言雨𤾉寒燠風<lb/>
　　之義自王省惟歲而下所以申言曰時之義某竊<lb/>
　　謂此時字當如孔氏各以其時之説為長林氏徒<lb/>
<pb n="23b"/>　　見雨𤾉燠寒風五者並列而為六則遂以此時字<lb/>
　　為贅不知古人之言如此𩔖者多矣且仁義禮智<lb/>
　　是為四端加一信字則為五常非仁義禮智之外<lb/>
　　别有所謂信也故某以為時之在庶徵猶信之在<lb/>
　　五常不知是否先生曰林氏之説只與古説無異<lb/>
　　但謂有以歲而論其時與不時者有以日而論其<lb/>
　　時與不時者可更推之舊説謂五者以時至但下<lb/>
　　文休徵為時咎徵為恒不應獨舉休徵且方目庶<lb/>
<pb n="24a"/>　　徵何得遽言時耶<lb/>
　　渭按曰時之時即歲月日時之時但此句兼有不<lb/>
　　時意無易即時易則不時矣來備以叙時也是為<lb/>
　　休徵極備極無不時也是為咎徵孔林之説元不<lb/>
　　誤但引而不發耳<lb/>
五者來備各以其叙庶草蕃廡一極備凶一極無凶<hi>釋文蕃音煩廡無甫反徐莫柱反</hi>
　傳曰廡豐也正義曰雨多則澇雨少則旱是極備亦<lb/>
<pb n="24b"/>　凶極無亦凶也其餘四者皆然王氏<hi>安石</hi>曰庶草者<lb/>
　物之尤微而莫養又不知自養也而猶蕃廡則萬物<lb/>
　得其養皆可知也雨極備則為常雨𤾉極備則為常<lb/>
　𤾉風極備則為常風燠極無則為常寒寒極無則為<lb/>
　常燠此饑饉疫癘之所由作也故曰凶蔡氏曰備者<lb/>
　無闕少也叙者應節候也雨屬水𤾉屬火燠屬木寒<lb/>
　屬金風屬土五事本於五行庶徵本於五事其條理<lb/>
　次第相為貫通有秩然而不可紊亂者也<lb/>
<pb n="25a"/>　　吳斗南云易以坎為水北方之卦也又曰雨以潤<lb/>
　　之則雨為水矣離為火南方之卦也又曰日以晅<lb/>
　　之則𤾉為火矣小明之詩首章云我征徂西二月<lb/>
　　初吉三章云昔我徃矣日月方燠夫以二月為燠<lb/>
　　則燠之為春為木明矣漢志引狐突金寒之言顔<lb/>
　　師古謂金行在西故謂之寒則寒之為秋為金明<lb/>
　　矣陳壽翁云雨𤾉燠寒吳氏引證其為水火木金<lb/>
　　甚當風之屬土獨闕其證當以莊子風生於土囊<lb/>
<pb n="25b"/>　　之口及大塊噫氣其名為風證之風為土氣豈不<lb/>
　　章章明矣乎今案木燠金寒不必逺引它事木之<lb/>
　　為物可以取火雖隆冬按之亦煖金之為物最易<lb/>
　　生水雖盛夏按之亦凉分配燠寒至確陳氏以大<lb/>
　　塊噫氣證風之屬土得從來所未有簡端録以陳<lb/>
　　説為非今按禮記孔子曰地載神氣神氣風霆風<lb/>
　　霆流行庶物露生而山有風門風穴見於方志則<lb/>
　　風實地之所出且土為沖氣故風行於四者之間<lb/>
<pb n="26a"/>　　二義固可相兼也<lb/>
曰休徵曰肅時雨若曰乂時𤾉若曰哲時燠若曰謀時<lb/>
寒若曰聖時風若曰咎徵曰狂恒雨若曰僭恒𤾉若曰<lb/>
豫恒燠若曰急恒寒若曰蒙恒風若<hi>釋文豫羊庶反徐又云舒</hi>
　傳曰休徵敘美行之驗咎徵敘惡行之驗正義曰鄭<lb/>
　王本豫作舒鄭云舉遲也王肅云舒惰也皆言若者<lb/>
　其所致者皆順其所行故言若也蔡氏曰狂妄僭差<lb/>
　豫怠急迫蒙昧也在天為五行在人為五事五事修<lb/>
<pb n="26b"/>　則休徵各以𩔖應之五事失則咎徵各以𩔖應之自<lb/>
　然之理也然必曰某事得則某休徵應某事失則某<lb/>
　咎徵應則亦膠固不通而不足與語造化之妙矣天<lb/>
　人之際未易言也失得之機應感之微非知道者孰<lb/>
　能識之哉<lb/>
　　纂傳李氏曰狂則蕩故恒雨若僭則亢故恒𤾉若<lb/>
　　豫則解緩故恒燠若急則縮栗故恒寒若蒙則㝠<lb/>
　　其心思故恒風若朱子曰庶徵若不細心體識如<lb/>
<pb n="27a"/>　　何㑹見得如漢儒之説有某事必有某應固難盡<lb/>
　　信但古人意精宻只於五事上體察是有此理如<lb/>
　　王荆公又都不説感應只以若字作譬喻説則人<lb/>
　　君亦不必警戒矣如漢儒之説固不可如荆公全<lb/>
　　不相闗之説尤不可渭按荆公説庶徵便是天變<lb/>
　　不足畏之謬種何可以為訓<hi>荆公嘗謂祖宗不足法天變不足畏人言</hi>
　　<hi>不足恤</hi>
　　林少穎云漢儒不知聖人所以念用庶徵者必有<lb/>
<pb n="27b"/>　　其本徒見洪範之書有肅時雨若乂時𤾉若之𩔖<lb/>
　　則謂貌言視聽思果足以致五氣之順序故其為<lb/>
　　説則以謂貌之不恭是謂不肅厥咎狂厥罰常雨<lb/>
　　時則有服妖龜孽雞禍下體生上之痾青眚青祥<lb/>
　　言之不從是謂不乂厥咎僭厥罰常𤾉時則有詩<lb/>
　　妖介蟲之孽犬禍口舌之痾白眚白祥以至視也<lb/>
　　聽也思也皆然且以春秋及漢時災異之變附㑹<lb/>
　　而為之説其大意則以謂人君欲戒懼以答天變<lb/>
<pb n="28a"/>　　惟自省於五事以𩔖求天意而已故雨不時則修<lb/>
　　貌𤾉不時則修言燠不時則修視寒不時則修聽<lb/>
　　風不時則修思隨其隂陽之變而思所以應之其<lb/>
　　説苛細薄澆尤為穿鑿甚矣漢儒不揣其本而徒<lb/>
　　齊其末也夫應天以實不以文所謂實者至誠之<lb/>
　　謂所謂文者不必犧牲玉帛凡有所修飾於外者<lb/>
　　皆文也今言災異之應不言至誠可以達上穹之<lb/>
　　意此則膚淺之論其末流遂至於矯誣上天而為<lb/>
<pb n="28b"/>　　王莽之所為海内塗炭歴數十年而不能定此蓋<lb/>
　　應天不以實之弊也渭按五徵之配五事經有明<lb/>
　　文不可謂漢儒之附㑹也惟服妖詩妖以下誠為<lb/>
　　蛇足服妖近貌詩妖近言猶可通也龜孽犬旤之<lb/>
　　𩔖不更迂乎至修貌修言等説亦與箕子意合而<lb/>
　　林氏謂應天不以實何也古人所謂修貌者必出<lb/>
　　於至誠豈徒為王莽之所為乎林氏此言非但不<lb/>
　　信漢儒并不信箕子矣<lb/>
<pb n="29a"/>　　東齋集傳云人主之行事與天地相為流通故行<lb/>
　　有善惡則氣各以𩔖而應然感應之理非謂行此<lb/>
　　一事即有此一應也纂註西山蔡氏曰君即五者<lb/>
　　之應以察吾五事之得失一事得則五事從休徵<lb/>
　　無不應矣一事失則五事違咎徵無不應矣鯀陻<lb/>
　　洪水水失其性爾而五行為之汨陳以是理也漢<lb/>
　　儒不得其意而事為之説驗之於古則鑿而不經<lb/>
　　推之將來則膠而不應渭按此二説懲漢儒之膠<lb/>
<pb n="29b"/>　　固而務為圓通然亦未為至論茍一事得則五事<lb/>
　　從而休徵無不應一事失則五事違而咎徵無不<lb/>
　　應則上文數句已足包此意矣箕子又何必以五<lb/>
　　徵配五事而歴歴數之乎葢五徵之本雖在一心<lb/>
　　而五氣之應各有所主譬如元氣既虧為邪氣所<lb/>
　　乗則五藏俱不得安然其發而為病也則必有一<lb/>
　　藏之證先見於外醫者必先以此藏之藥治之而<lb/>
　　後它藏可徐理也恒雨修貌恒𤾉修言之説亦不<lb/>
<pb n="30a"/>　　為誤宋儒欲求圓通而更失之鶻突與漢儒説經<lb/>
　　之弊何異二五之為十耶<lb/>
　　王魯齋謂一念之差則五事皆失却無五徵俱見<lb/>
　　於一時之理故五徵不可各配以一事今按五者<lb/>
　　之來一極備則一極無恒雨無𤾉恒𤾉無雨而肅<lb/>
　　與乂俱失矣恒燠無寒恒寒無燠而哲與謀俱失<lb/>
　　矣其或恒雨恒𤾉與恒燠恒寒並至則肅乂哲謀<lb/>
　　盡失矣加之以恒風豈非五徵一時俱見乎且王<lb/>
<pb n="30b"/>　　省以歲計卿士以月計則一歲之中數月之間有<lb/>
　　一恒必失二時有二恒必失四時五徵並見不足<lb/>
　　竒也合而言之統乎一心分而言之各有其應箕<lb/>
　　子豈欺我哉<lb/>
　　朱子雖從吴斗南之説以五事分配五行如初疇<lb/>
　　之序而後人未之深信故於五徵之分配卒不能<lb/>
　　了然於心此無他就肅乂狂僭等以求雨𤾉燠寒<lb/>
　　風相配之義終覺迂晦徒勞辭費也惟知貌之為<lb/>
<pb n="31a"/>　　水言之為火視之為木聽之為金思之為土則水<lb/>
　　雨火𤾉木燠金寒土風確不可移其相配之義不<lb/>
　　煩言而自解矣或曰五事分配五行經無明文朱<lb/>
　　子所言果即箕子之意乎曰天地之化育惟聖人<lb/>
　　能贊之亦惟聖人能知之自大賢以下不能也即<lb/>
　　如醫書云肝屬木心屬火脾屬土肺屬金腎屬水<lb/>
　　亦未嘗言其所以然也然而四時之正脈春弦夏<lb/>
　　鉤秋毛冬石則固與五藏相應矣其以藥治病則<lb/>
<pb n="31b"/>　　某味入肝經某味入肺經投之而輒效五藏之所<lb/>
　　屬豈不深切著明矣乎五事之配五行亦猶是也<lb/>
　　如必欲言其所以然則身何以有貌口何以能言<lb/>
　　目何以能視耳何以能聽心何以能思世未有能<lb/>
　　言其所以然者也而况於五事之配五行乎况於<lb/>
　　肅乂哲謀聖之配雨𤾉燠寒風乎孔子曰黙而識<lb/>
　　之屈子曰道可受兮而不可傳莊子曰可以言論<lb/>
　　者物之粗也可以意致者物之精也然則天地之<lb/>
<pb n="32a"/>　　化育聖人亦黙識其意而已不可以口耳傳諸人<lb/>
　　也而學者乃欲言聖人之所不能言其可得乎五<lb/>
　　徵之配五事自箕子以來未有能言其所以然者<lb/>
　　也聖人之言如是必不吾欺也吾篤信焉而已矣<lb/>
　　以己之所不識而疑聖人之言不足信乃驅率經<lb/>
　　文以就我鶻突之説其為愚且悖也孰甚焉<lb/>
曰王省惟歲卿士惟月師尹惟日歲月日時無易百穀<lb/>
用成乂用明俊民用章家用平康日月歲時既易百穀<lb/>
<pb n="32b"/>用不成乂用昬不明俊民用微家用不寧<lb/>
　正義曰師衆也尹正也衆正官之吏謂卿士之下有<lb/>
　正官大夫與其同𩔖之官為長周禮大司樂為樂官<lb/>
　之長大卜為卜官之長此之𩔖也曽氏曰此章之所<lb/>
　言皆念用庶徵也休咎之徵各象其事任其事者王<lb/>
　也共其事者卿士也師尹也則庶徵之來王與卿士<lb/>
　師尹當省其所以致之者所謂念用庶徵也王計一<lb/>
　歲之徵而省之卿士計一月之徵而省之師尹計一<lb/>
<pb n="33a"/>　日之徵而省之所省多者其任責重所省少者其任<lb/>
　責輕其所處之分然也王與卿士師尹所省歲月日<lb/>
　三者之時無易言各順其叙則百穀用成乂用明俊<lb/>
　民用章家用平康也王與卿士師尹所省日月歲三<lb/>
　者之時既易言各違其敘則百穀用不成乂用昬不<lb/>
　明俊民用微家用不寧也蔡氏曰歲月日以尊卑為<lb/>
　徵也王者之失得其徵以歲卿士之失得其徵以月<lb/>
　師尹之失得其徵以日葢雨𤾉燠寒風五者之休咎<lb/>
<pb n="33b"/>　有繫一歲之利害有繫一月之利害有繫一日之利<lb/>
　害各以其大小言也休徵言歲月日者總於大也咎<lb/>
　徵言日月歲者著其小也黄氏曰或云自王省惟歲<lb/>
　已下當屬五紀脱簡在此非也五紀㑹歲月日星以<lb/>
　起歴數而立天道庶徵序歲月日時以成歲功而驗<lb/>
　休祥事辭雖相涉而其用不同俊民用章者隨小大<lb/>
　登顯之家用平康卿大夫有家者各保其禄位和平<lb/>
　而安康也陳氏<hi>櫟</hi>曰此曰字葢更端而言庶徵之候<lb/>
<pb n="34a"/>　卿士師尹不言省蒙上文也<lb/>
　　林少穎云蘇氏見上文論五事與五氣相應其義<lb/>
　　已備遂以此論歲月日星為五紀之文簡編脱誤<lb/>
　　於此其文當在五曰歴數之後蘇氏多欲改易經<lb/>
　　文以就己意此𩔖是也夫九疇雖别而為九其實<lb/>
　　更相經緯以發明治天下之大法今以其有歲月<lb/>
　　日星遂以為當屬於五紀之下則上文肅時雨若<lb/>
　　亦當屬於五事之下皇極斂時五福亦當屬於五<lb/>
<pb n="34b"/>　　福之下如此則九疇不相為用渙然而離矣豈箕<lb/>
　　子之本意哉又曰諸儒之論此皆以為王者所省<lb/>
　　職大而畧如歲之總日月卿士師尹之所省職小<lb/>
　　而詳如日月之運行以成歲王與卿士師尹各得<lb/>
　　其職則百穀用成云云王與卿士師尹各失其職<lb/>
　　則百穀用不成云云其説如此則是君臣之間取<lb/>
　　象於歲月日之繁簡以為圖治之道與上文休咎<lb/>
　　之文全為隔異則可以歸之五紀矣渭按林氏駮<lb/>
<pb n="35a"/>　　二孔之説甚當但又謂此節乃驗其時以考隂陽<lb/>
　　之垂象則似以歲為歲星月太隂日太陽而非箕<lb/>
　　子之本意矣蓋欲以王省惟歲三句與下庶民惟<lb/>
　　星作一例㸔故有此誤<lb/>
　　陳氏蔡傳旁通云王者統卿士卿士統師尹如歲<lb/>
　　統月月統日故王者之省念以歲計之卿士以月<lb/>
　　計之師尹以日計之職任愈卑則省念愈詳師尹<lb/>
　　上之於卿士卿士上之於王天子反躬自省視吾<lb/>
<pb n="35b"/>　　之五事失得如何或有大旱淫雨愆陽伏隂之災<lb/>
　　關一歲之利害者王曰是吾之咎也一月之間隂<lb/>
　　陽不和卿士則曰是吾之咎也未及一月以日計<lb/>
　　之而亦為災害者師尹則曰是吾之咎也葢災害<lb/>
　　之大者則上屬於君其次則係於大臣其次則係<lb/>
　　於羣臣上下之間交相儆戒不敢有一毫忽天之<lb/>
　　心則必和氣致祥休慶駢集歲月日時無所變易<lb/>
　　而稼穡事功人才家國無不各順其宜矣其或翫<lb/>
<pb n="36a"/>　　月愒日昏迷天象災眚薦至若罔聞知自下至上<lb/>
　　互為欺蔽積日至月積月成歲師尹不致其憂卿<lb/>
　　士不疚其心天子不能反躬修徳遂使日月至歲<lb/>
　　變其時若百度皆廢休咎所致有如此者可不謹<lb/>
　　哉此説發明蔡傳更為朗暢師尹上之卿士卿士<lb/>
　　上之於王即周官日計月要歲㑹之意君省略而<lb/>
　　以其大者自任則初無自恕之心臣省詳而其所<lb/>
　　任者小則亦未嘗不以其大者責難於君也上言<lb/>
<pb n="36b"/>　　歲月日下言日月歲只是互文以備義蔡説亦善<lb/>
　　葢休徵惟一歲皆然差足以自慰咎徵則雖一日<lb/>
　　之變亦必儆戒也既盡也如日有食之既既易謂<lb/>
　　五者之來盡易也陳氏謂無易乃君臣屢省所致<lb/>
　　既易乃君臣不省所致屢省則休徵惟取其大者<lb/>
　　故先歲次月次日不省則積日而月積月而歲以<lb/>
　　致五者皆易故先日次月次歲此義尤精諸家所<lb/>
　　不及<lb/>
<pb n="37a"/>　　時即曰時之時無易五者之來各以其敘也既易<lb/>
　　即一極備一極無也百穀以田功言之乂以朝政<lb/>
　　言之俊民以無位者言之家以有位者言之百穀<lb/>
　　用成則三農各安其業而歲收豐矣乂用明則府<lb/>
　　修事和而善政無不舉矣俊民用章則有猷有為<lb/>
　　皆錫之福而淫朋絶矣家用平康則正人皆有好<lb/>
　　于而家而髙明者無擅作威福之害矣時之無易<lb/>
　　則四者有然其或既易則四者反是天人相與之<lb/>
<pb n="37b"/>　　際捷於影響可不念哉<lb/>
　　無易既易是舉兩頭盡處説中間尚有不易而或<lb/>
　　易及易而不盡易者當以分數消息之<lb/>
　　五事者修身之要出政之本也五事修則其所以<lb/>
　　治天下國家者亦皆各得其宜五事不修則其所<lb/>
　　以治天下國家者亦皆不得其理故上文既言休<lb/>
　　咎之徵各繫之五事而於此復舉四者以見五事<lb/>
　　之所措其有關於生民之休戚國家之治亂又如<lb/>
<pb n="38a"/>　　此也箕子本意是因庶徵以知五事之得失并知<lb/>
　　此四者之得失其根源皆在人主之一心蔡傳謂<lb/>
　　四者之得休徵所感四者之失咎徵所感則未免<lb/>
　　倒置矣<lb/>
庶民惟星星有好風星有好雨日月之行則有冬有夏<lb/>
月之從星則以風雨<hi>釋文好呼報反</hi>
　傳曰箕星好風畢星好雨日月之行冬夏各有常度<lb/>
　月經於箕則多風月經於畢則多雨正義曰詩云月<lb/>
<pb n="38b"/>　離于畢俾滂沱矣是離畢則多雨其文見於經經箕<lb/>
　則多風傳記無其事鄭𤣥引春秋緯云月離於箕則<lb/>
　風揚沙作緯在孔君之後以前必有此説孔依用之<lb/>
　也林氏曰日冬則南夏則北月五星皆隨之故有冬<lb/>
　有夏併月日而言之也日亦有從星之時而不言者<lb/>
　鄭康成云日之從星不可見故也陳氏<hi>櫟</hi>曰庶民惟<lb/>
　星本當在師尹惟日之下但其取徵不同故又發此<lb/>
　義而續見吳氏曰庶民惟星民自占候以為旱潦之<lb/>
<pb n="39a"/>　備也邵氏曰日月四時皆有常道經文舉冬夏以見<lb/>
　春秋耳渭按此條經意若曰王及卿士師尹之所省<lb/>
　有如此矣若庶民則何所省乎亦省之於星而已夫<lb/>
　星各有所好有好風者有好雨者而日月之行則冬<lb/>
　夏各有其道苟月失其常度而從好風之星則必有<lb/>
　恒風從好雨之星則必有恒雨當於未至之先豫為<lb/>
　之備也草廬之説良勝諸家<lb/>
　　此節所稱日月是在天之象與上文不同君象日<lb/>
<pb n="39b"/>　　臣象月則民之象星審矣故孔云星民象遂以日<lb/>
　　月之行有常度為君臣之政治大小各有常法以<lb/>
　　月之失道從星所好為政教之失常以從民欲葢<lb/>
　　即大禹謨所謂違道以干百姓之譽者亦甚有理<lb/>
　　至蔡傳云以月之常行而從星之異好以卿士師<lb/>
　　尹之常職而從民之異欲則其從民者非以狥民<lb/>
　　也審如所言則月之從星為常行而非失道矣與<lb/>
　　二孔不合西山説此條曰王卿士師尹其得失驗<lb/>
<pb n="40a"/>　　之於歲月日若庶民之得失則在君所謂百姓有<lb/>
　　過在予一人故此以庶民省之於星以騐其安與<lb/>
　　不安而已又曰雨𤾉燠寒風既徵於貌言視聽思<lb/>
　　又以所職大小别之以歲月日又以民之安否參<lb/>
　　之於星於以見皇極之君視履考祥如此之周旋<lb/>
　　而不敢忽也此説勝集傳九峰胡不用家訓而顧<lb/>
　　自為説耶然庶民惟星𦂳承上文省字來今乃云<lb/>
　　庶民不能自省而君代為之省未免迂曲恐非經<lb/>
<pb n="40b"/>　　意不若草廬之説直捷而確當也葢極備極無皆<lb/>
　　騐之於既來之後不若使民自占候而豫為之備<lb/>
　　則饑饉疫癘之患可以不作此王者念用庶徵之<lb/>
　　極致也<lb/>
　　客有難余者曰庶民不學豈能知星乎余曰古之<lb/>
　　所謂庶民非必農工商賈之流不解文義者也凡<lb/>
　　士之伏處田間者皆庶民也一鄉一邑豈無知星<lb/>
　　者乎夕候而朝語之傳聞於國中即可豫為之備<lb/>
<pb n="41a"/>　　其與患至而圖之者相去逺矣<lb/>
　　林少穎云星有好風星有好雨即孟堅所謂月去<lb/>
　　中道移而東北入箕則多風移而西入畢則多雨<lb/>
　　葢以其失中道東西故也唐孔氏於經箕多風以<lb/>
　　為傳記無其事豈未見天文志歟<lb/>
　　閻氏尚書古文疏證曰天官書天文志並云軫為<lb/>
　　車主風葢軫車之象也與㢲同位為風車動行疾<lb/>
　　似之蔡傳誤作雨孫武子亦云箕壁翼軫四宿者<lb/>
<pb n="41b"/>　　風起之日也<lb/>
　　渭按天官書軫亦好風星占云東井好風雨壁翼<lb/>
　　與箕軫皆主風起然則好風者非獨箕好雨者非<lb/>
　　獨畢也且列宿各有性情豈止好風雨哉當必有<lb/>
　　好𤾉好燠好寒者矣古星占之書多不傳遂無可<lb/>
　　考耳漢志云日之南北失節晷過而長為常寒退<lb/>
　　而短則常燠此語尚有疏漏處夫日之南北失節<lb/>
　　而月行隨之則月亦必有所離之宿矣其星好燠<lb/>
<pb n="42a"/>　　故多燠其星好寒故多寒也燠寒豈日之所為哉<lb/>
　　亦星之所好為之耳漢志云月出陽道則旱風是<lb/>
　　好風兼有好𤾉矣古人之言毎舉一隅以待三反<lb/>
　　拘而鮮通者不能得其意也<lb/>
　　漢書天文志曰日有中道月有九行中道者黄道<lb/>
　　一曰光道光道北至東井去北極近南至牽牛去<lb/>
　　北極逺東至角西至婁去極中夏至至於東井北<lb/>
　　近極故晷短立八尺之表而晷景長尺五寸八分<lb/>
<pb n="42b"/>　　冬至至於牽牛逺極故晷長立八尺之表而晷景<lb/>
　　長丈三尺一寸四分春秋分日至婁角去極中而<lb/>
　　晷中立八尺之表而晷景長七尺三寸六分此日<lb/>
　　去極逺近之差晷景長短之制也月有九行者黒<lb/>
　　道二出黄道北赤道二出黄道南白道二出黄道<lb/>
　　西青道二出黄道東立春春分月東從青道立秋<lb/>
　　秋分西從白道立冬冬至北從黒道立夏夏至南<lb/>
　　從赤道然用之一決房中道青赤出陽道白黒出<lb/>
<pb n="43a"/>　　隂道沈氏<hi>括</hi>夢溪筆談曰厯法天有黄赤二道日<lb/>
　　月有九道此皆强名而已非實有也亦猶天之有<lb/>
　　三百六十五度天何嘗有度以日行三百六十五<lb/>
　　日而一朞强謂之度以步日月五星行次而已日<lb/>
　　之所由謂之黄道南北極之中度最均處謂之赤<lb/>
　　道月行黄道之南謂之朱道行黄道之北謂之黒<lb/>
　　道行黄道之東謂之青道行黄道之西謂之白道<lb/>
　　黄道内外各四并黄道為九日月之行有遲有速<lb/>
<pb n="43b"/>　　難可以一術御也故因其合散分為數段毎段以<lb/>
　　一色名之欲以别算位而已如算法用赤籌黒籌<lb/>
　　以别正負之數厯家不知其意遂以為實有九道<lb/>
　　甚可嗤也<lb/>
　　漢志又云日陽也陽用事則日進而北晝進而長<lb/>
　　陽勝故為温暑隂用事則日退而南晝退而短隂<lb/>
　　勝故為凉寒也若日之南北失節晷過而長為常<lb/>
　　寒退而短為常燠月失節度而妄行出陽道則旱<lb/>
<pb n="44a"/>　　風出隂道則隂雨林氏深取其義而申言之曰日<lb/>
　　月之麗於天所歴有常度則雨𤾉寒燠風各以時<lb/>
　　至無有失節如或所歴之度有過有不及而為南<lb/>
　　北之盈縮則寒燠之氣必有愆所行之道或彼或<lb/>
　　此而為東西之附麗則風雨之氣必有過差矣<lb/>
　　尚書古文疏證曰按洪範篇自有傳註月之從星<lb/>
　　則以風雨皆承上文箕畢二星來無易説者近代<lb/>
　　西人穆尼閣著天文實用篇專測各方風雨其法<lb/>
<pb n="44b"/>　　以太隂為主五星衝照之而風雨生焉是月之從<lb/>
　　星又非盡貼經星言歴歴騐而不爽甚矣理之至<lb/>
　　者不以中外國人而有間義之奥者亦必越數千<lb/>
　　年而盡顯露也渭按舜在璿璣玉衡以齊七政七<lb/>
　　政者日月五星也月之所從豈止經星而無緯星<lb/>
　　哉古星占之書亡逸説洪範者但據傳記之所有<lb/>
　　以為言耳穆尼閣占法葢出於古仲尼曰天子失<lb/>
　　官學在四夷不得以西學而外之也列代史志亦<lb/>
<pb n="45a"/>　　有月五星陵犯之占<lb/>
　　月之從星本由失道故則以風雨當專主恒風恒<lb/>
　　雨孔傳云月經箕多風經畢多雨多即恒也𤾉燠<lb/>
　　寒倣此<lb/>
　　漢天文志云經星常宿伏見早晚邪正存亡虚實<lb/>
　　闊陿及五星所行合散犯守陵歴鬬食彗孛飛流<lb/>
　　日月薄蝕迅雷風祅怪雲變氣此皆隂陽之精其<lb/>
　　本在地而上發於天者也政失於此則變見於彼<lb/>
<pb n="45b"/>　　猶景之象形鄉<hi>讀曰響</hi>之應聲是以明君覩之而寤<lb/>
　　飭身正事思其咎謝則禍除而福至自然之符也<lb/>
　　由是觀之則王之當省者多矣而洪範獨舉雨𤾉<lb/>
　　燠寒風以為言即占星亦惟候此五者葢五星陵<lb/>
　　鬬彗孛飛流日月薄蝕之𩔖或數歲而有之或數<lb/>
　　月而有之以此為省則儆戒亦無㡬矣惟五者日<lb/>
　　日有之非時則恒觸目動心隨事修救真所謂念<lb/>
　　兹在兹釋兹在兹者矣此堯舜兢兢業業之心法<lb/>
<pb n="46a"/>　　而皇極之所以永建為萬世無疆之休也<lb/>
　　宋人改竄洪範經文最可恨而蘇氏以王省惟歲<lb/>
　　已下為五紀之傳頗覺近理故張無垢葉石林洪<lb/>
　　容齋等皆從之而實非也五紀主推步所以定八<lb/>
　　政之時令庶徵主占候所以騐五事之得失雖同<lb/>
　　有歲月日星之文而其用迴乎不同安得混而為<lb/>
　　一耶<lb/>
九五福一曰夀二曰富三曰康寧四曰攸好徳五曰考<lb/>
<pb n="46b"/>終命<lb/>
　林氏曰五福六極皆統天下之人而言之蔡氏曰五<lb/>
　福以福之急緩為先後渭按五福六極皆天之所為<lb/>
　非人之所設也其斂時敷錫之道具在皇極章中故<lb/>
　此但列其目而不言其用極則福之反耳<lb/>
　　一夀傳云百二十年疏云人之大期百年為限世<lb/>
　　有長夀至百二十年者故傳以最長者言之此説<lb/>
　　非也使必百二十而後為夀則天下之夀者無㡬<lb/>
<pb n="47a"/>　　矣林氏云夀不必百二十年止是終其天命而不<lb/>
　　中道夭也此説又非殤子亦終天所命豈可謂之<lb/>
　　夀邪左傳三老凍餒注云百年為上夀七十為中<lb/>
　　夀五十為下夀此説近是秦穆公謂蹇叔曰中夀<lb/>
　　爾墓之木拱矣時蹇叔年七十也夀對短折而言<lb/>
　　故五十亦可以為夀新安王氏云上夀百歲中夀<lb/>
　　八十下夀六十此據孔傳以短為未六十故五十<lb/>
　　不得為夀亦通<lb/>
<pb n="47b"/>　　二富傳曰財豐備林氏云不必然足於衣食是富<lb/>
　　也蔡氏云富者有廩禄非是此與既富方穀之富<lb/>
　　不同彼富專屬有位者此則統天下之人而言之<lb/>
　　自天子以至於庶人各有其所為富<lb/>
　　三康寧傳云無疾病林氏云康寧者孫元忠以謂<lb/>
　　形康而心寧也康無疾寧無憂兼二者言之勝舊<lb/>
　　解<lb/>
　　四攸好徳傳云所好者徳福之道疏云好徳者天<lb/>
<pb n="48a"/>　　使之然是為福也林氏云攸好徳所好者徳也攸<lb/>
　　好二字略讀斷妙得經意葢人生必有所嗜好口<lb/>
　　之於味目之於色耳之於聲鼻之於臭四肢之於<lb/>
　　安佚皆其所好也有人焉所好不在此等而獨在<lb/>
　　於徳是為攸好徳徳者何仁義禮智是也詩云民<lb/>
　　之秉彛好是懿徳徳即已之所得乎天者非好賢<lb/>
　　之謂也<lb/>
　　五考終命傳云各成其長短之命以自終不横夭<lb/>
<pb n="48b"/>　　考終命對凶死而言横夭即凶死蔡氏以短折為<lb/>
　　横夭非也簡端録云終盡也命者所得於天也堯<lb/>
　　舜百年孔子七十顔子三十二均為盡其所得於<lb/>
　　天也此説甚善林氏云吕吉甫曰考所謂父母全<lb/>
　　而生之子全而歸之者也曾子有疾啟手足而曰<lb/>
　　吾知免夫此考終命者也考成其終則無虧矣或<lb/>
　　以終其天年為考終誤矣如此則與夀何異今按<lb/>
　　吕説即不凶死而終其天年之意林以夀為終其<lb/>
<pb n="49a"/>　　天年故云考終命非終其天年之謂此僻論也不<lb/>
　　可從曾子云得正而斃孟子云盡其道而死此攸<lb/>
　　好徳而考終命者也人之無好徳而不凶死者多<lb/>
　　矣不必如曽孟之所言而後為考終命也<lb/>
　　新安王氏云盡其道而死者正命也是為考終楚<lb/>
　　人執解揚將殺之揚曰下臣𫉬考死又何求葢死<lb/>
　　生命也死而合義亦考終命而非凶年未六十死<lb/>
　　以正命雖考終不得謂之夀故夀一福也考終命<lb/>
<pb n="49b"/>　　又一福也渭按死而合義乃攸好徳而不得其死<lb/>
　　者亦是凶不可謂考終命更有夀而不考終命者<lb/>
　　莊子云單豹巖居而水飲行年七十有嬰兒之色<lb/>
　　而虎食之此其證也故夀與考終命各自為一福<lb/>
　　陳大猷曰人莫不好生惡死夀則生之長者四代<lb/>
　　皆尚齒故五福夀為先雖夀不可無以養其生故<lb/>
　　富次之夀且富或不免於憂患則身心不安故康<lb/>
　　寧又次之形康心寧安之至也夀富康寧而不好<lb/>
<pb n="50a"/>　　徳則老而不死為富不仁作偽心勞何足貴哉攸<lb/>
　　好徳則心逸日休自求多福福之本實在此其福<lb/>
　　大矣故好徳又次之考成也諸福備矣必成其正<lb/>
　　命則全而歸之順受其正然後為福之至使年雖<lb/>
　　夀而死非正命雖夀何補非福矣故考終命終焉<lb/>
　　此之五福即皇極疇之五福五福以攸好徳為根<lb/>
　　本五福之目雖至第九疇而列而五福之根本則<lb/>
　　已於第五疇而基曰予攸好徳汝則錫之福是也<lb/>
<pb n="50b"/>　　好徳則必得其夀為世耉老無徳而夀罔之生也<lb/>
　　好徳則得禄而富無徳而富怨之府也好徳則心<lb/>
　　廣體胖無入不自得無徳則小人長戚戚非安也<lb/>
　　至於考終命又未有不由徳而能戰兢以全歸者<lb/>
　　諸福固必本於好徳而好徳又豈非本於建皇極<lb/>
　　哉<lb/>
　　金吉甫云攸好徳者學問之事而以為福者人生<lb/>
　　而惡弱昬愚者多矣今其氣禀清明知徳義之美<lb/>
<pb n="51a"/>　　而樂之豈非福之大者若使此心昬庸所好非徳<lb/>
　　雖夀富安逸所謂飽暖逸居而無教秖以荒亡戕<lb/>
　　賊近於禽獸何足以為福哉故攸好徳者所以總<lb/>
　　夀富康寧而以保其考終者也渭按先儒之論五<lb/>
　　福皆以攸好徳為福之本此在王者錫福之道君<lb/>
　　子自求之志誠有然者若末章之意只是平列其<lb/>
　　目而無所重輕如必於五者之中挈攸好徳為主<lb/>
　　則君子而不得福者有之矣顔囘之夭原憲之貧<lb/>
<pb n="51b"/>　　冉耕之疾司馬牛之憂仲由之不得其死豈皆無<lb/>
　　好徳者哉議論雖髙實非經㫖<lb/>
六極一曰凶短折二曰疾三曰憂四曰貧五曰惡六曰<lb/>
弱<hi>釋文折時設反又之舌反</hi>
　蘇氏曰六極之極窮也苦也與孟子使我至於此極<lb/>
　也同林氏曰張晦之<hi>名景宋初人</hi>云福有五而極有六其<lb/>
　義相反不必數之相敵五福曰夀曰考終命六極曰<lb/>
　凶短折此一極而反二福也五福曰富六極曰貧此<lb/>
<pb n="52a"/>　一極反一福也五福曰康寧六極曰疾曰憂五福曰<lb/>
　攸好徳六極曰惡曰弱此二極而反一福也葢亦各<lb/>
　盡其意而已漢儒必以六極配五福故於福之一極<lb/>
　無所麗而附㑹之説生焉殆所謂不知而作也蔡氏<lb/>
　曰六極以極之重輕為先後<lb/>
　　一凶短折傳云動不遇吉短未六十折未三十疏<lb/>
　　云動不遇吉者解凶也傳以夀為百二十年短者<lb/>
　　半之為未六十折又半為未三十鄭𤣥以為凶短<lb/>
<pb n="52b"/>　　折皆是夭枉之名未齔曰凶未冠曰短未㛰曰折<lb/>
　　漢書五行志云傷人曰凶禽獸曰短草木曰折一<lb/>
　　曰凶夭是也兄喪弟曰短父喪子曰折並與孔不<lb/>
　　同今按凶反考終命短折反夀乃不易之義孔以<lb/>
　　凶為動不遇吉鄭云未齔曰凶皆非也後二説與<lb/>
　　洪範無涉張晦之謂凶乃死於征戰與刑戮者黄<lb/>
　　文叔云畏厭溺皆是愚謂單豹虎食宋共姬火焚<lb/>
　　之𩔖亦凶也<lb/>
<pb n="53a"/>　　纂註王氏<hi>炎</hi>曰比干死刑仇牧死亂狼瞫死戰亦<lb/>
　　凶乎楚執普解揚揚曰下臣𫉬考死又何求死而<lb/>
　　合義雖不斃牖下非凶也此説辨已見前髙朗令<lb/>
　　終君子之常也不幸而不得其死是亦凶而不可<lb/>
　　謂考終命也<hi>論語有兩不得其死羿奡小人也仲由君子也</hi>
　　二疾三憂傳云常有疾苦多所憂是也林氏云疾<lb/>
　　者疫癘之謂按疫癘乃一時天行不正之氣非乆<lb/>
　　即愈不足以為極經所謂疾葢經年病患及體中<lb/>
<pb n="53b"/>　　之有廢疾者莊子言有隂陽之患有人事之患葢<lb/>
　　疾者隂陽之患而憂者人事之患也舜不順於父<lb/>
　　母如窮人無所歸文王之明夷仲尼之旅人皆憂<lb/>
　　也<lb/>
　　四貧傳云困於財也王介甫云富貴人所欲貧賤<lb/>
　　人所惡而福極不言貴賤何也曰五福者自天子<lb/>
　　至庶人皆可使慕而嚮六極亦皆可使畏而逺若<lb/>
　　貴賤則有常分矣使自公侯至庶人皆慕貴欲其<lb/>
<pb n="54a"/>　　至而不欲賤之在已則陵犯篡奪何有終窮詩曰<lb/>
　　實命不猶葢王者之世欲賤者之安其賤如此王<lb/>
　　新野非之曰不言貴欲人之安於賤則獨不欲使<lb/>
　　人安於貧乎黄氏日抄云三代之法貴者始富言<lb/>
　　富則知其貴所謂禄以馭其富也然則小民皆不<lb/>
　　得富矣論語既庶則富之孟子曰民可使富此何<lb/>
　　説乎纂疏載顧氏<hi>臨</hi>曰不言貴雖以嚴分然貴未<lb/>
　　必為福賤未必為禍故桀紂貴為天子而不得其<lb/>
<pb n="54b"/>　　死顔回原憲到今稱之此説較勝獨陳夀翁云五<lb/>
　　福通天下而言故不言貴深得經㫖要當以此為<lb/>
　　定義然天下之人貴者絶少不貴亦何害於事若<lb/>
　　衣食困乏則無以為生矣貴賤實不足以為福極<lb/>
　　故經不言不必引桀紂顔原以為證也<lb/>
　　簡端録云富可以通乎上下用天之道分地之利<lb/>
　　謹身節用以養父母此庶人之富庶人之福也士<lb/>
　　大夫以上由是而推若貴則天所設以理天職而<lb/>
<pb n="55a"/>　　治天民天下不能皆貴也安得列而為福耶此五<lb/>
　　福之所以有富而無貴也此説更好<lb/>
　　世人以多子為福無後為禍而洪範亦不言何也<lb/>
　　其義猶之乎貴賤也華封人之祝堯曰願聖人富<lb/>
　　夀多男子堯曰多男子則多累是多子不足以為<lb/>
　　福也而况又有不肖者雜生乎其間貽父母憂乎<lb/>
　　兄弟之子猶子也己無子而立之以為繼嗣使享<lb/>
　　祀不絶亦可矣何遽為禍此其所以不言也昌黎<lb/>
<pb n="55b"/>　　先生慰孟東野失子詩曰有子與無子禍福未可<lb/>
　　原魚子滿母腹一一欲誰憐細腰不自乳舉族成<lb/>
　　孤鰥䲭梟啄母腦母死子始翻蝮蛇生子時坼裂<lb/>
　　腸與肝好子雖云好未還恩與勤惡子不可説䲭<lb/>
　　梟蝮蛇然有子且勿喜無子固勿歎然則多子與<lb/>
　　無後誠不足以當福極矣<lb/>
　　五惡六弱傳云醜陋尩劣疏云尩劣並是弱事為<lb/>
　　筋力弱亦為志氣弱鄭𤣥云愚懦不毅曰弱言其<lb/>
<pb n="56a"/>　　志氣弱也張晦之曰人有醜陋而好徳尩劣而立<lb/>
　　事豈可以為極乎惡者凶惡之謂弱者懦弱之謂<lb/>
　　人情惡則兇無所不至弱則懦而無立故此二者<lb/>
　　皆滅徳之道也王介甫曰惡者小人之剛也弱者<lb/>
　　小人之柔也葢茍非好徳則為惡與弱矣東萊書<lb/>
　　説云人之所以不能自彊為善或牽引入於惡而<lb/>
　　不能自拔者皆懦而無立者耳故弱居六極之終<lb/>
　　大抵為善主於剛萬惡之源主於弱惡弱皆以氣<lb/>
<pb n="56b"/>　　稟言𦂳對攸好徳此後人勝前人處也<lb/>
　　五福六極是兩頭盡處中間尚有一等非福非極<lb/>
　　者四十以上未及六十不可謂夀亦不可謂短折<lb/>
　　衣食粗給不可謂富亦不可謂貧偶然病患暫時<lb/>
　　煩惱不可謂康寧亦不可謂疾憂不協於極不罹<lb/>
　　於咎不可謂攸好徳亦不可謂惡弱不能養生以<lb/>
　　盡年如湛酒溺色之𩔖不可謂考終命亦不可謂<lb/>
　　之凶也<lb/>
<pb n="57a"/>　　疏云五行傳有致極之文無致福之事鄭𤣥依書<lb/>
　　傳云凶短折思不睿之罰疾視不明之罰憂言不<lb/>
　　從之罰貧聽不聰之罰惡貌不恭之罰弱皇不極<lb/>
　　之罰反此而云王者思睿則致夀聽聰則致富視<lb/>
　　明則致康寧言從則致攸好徳貌恭則致考終命<lb/>
　　所以然者不獨行運氣性相感以義言之以思睿<lb/>
　　則無壅神安而保命故夀若蒙則不通殤神夭性<lb/>
　　所以短折也聽聰則謀當所求而㑹故致富違而<lb/>
<pb n="57b"/>　　失計故貧也視明照了性得而安寧不明以擾神<lb/>
　　而疾也言從由於徳故好者徳也不從而無徳所<lb/>
　　以憂耳貌恭則容儼形美而成性以終其命容毁<lb/>
　　故致惡也不能為大中所以弱也此亦孔所不同<lb/>
　　焉渭按鄭依書傳謂伏生尚書大傳也向歆之説<lb/>
　　本於伏生其以五事配福極支離穿鑿無一可通<lb/>
　　曉人付之一笑不足置辨也<lb/>
　　五福六極皆天之所為非人之所設也且統天下<lb/>
<pb n="58a"/>　　之人而言之不專主人君而漢儒以為五事敬不<lb/>
　　敬之所致安國傳頗能埽除而穎達復存鄭説張<lb/>
　　晦之曰上之人使民舒泰則各盡其夀樂業則各<lb/>
　　得其富無疾憂所以康寧知禮遜所以攸好徳不<lb/>
　　死於征戰不陷於形戮所以考終命其或死於征<lb/>
　　戰陷於形戮則凶短折隂陽不調則疾多失其所<lb/>
　　則憂賦斂繁食貨乏則貧禮教失風俗壞則惡而<lb/>
　　弱福極之柄全在君而已此皆以皇極章斂時錫<lb/>
<pb n="58b"/>　　福之道言之非此章之正義也葢經於福極但列<lb/>
　　其目而嚮用威用之意全在言外今乃斷歸人事<lb/>
　　而忘其為出乎天命則謬矣<lb/>
　　林氏云董仲舒曰堯舜行徳則民仁夀桀紂行暴<lb/>
　　則民鄙夭夫仁夀鄙夭雖若制之於天非人力所<lb/>
　　能為也然堯舜之世則民仁夀非其生而皆仁夀<lb/>
　　也堯舜之治天下彛倫攸敘休徵時至則不期於<lb/>
　　仁夀而自仁夀也桀紂之世則民鄙夭非其生而<lb/>
<pb n="59a"/>　　鄙夭也桀紂之治天下彛倫攸斁咎徵相仍則不<lb/>
　　期於鄙夭而自鄙夭也故仁夀鄙夭雖本於天而<lb/>
　　君實制其命故易之論天地曰鼓萬物而不與聖<lb/>
　　人同憂言天地之於物仁夀鄙夭任其自爾無所<lb/>
　　容心至於聖人則有憂患於其間故能裁成輔相<lb/>
　　以立生民之命嚮用五福威用六極此聖人之憂<lb/>
　　患也渭按林氏此論雖亦歸重人主而未嘗不推<lb/>
　　本於天立言庶㡬無弊以福極為天地之無心嚮<lb/>
<pb n="59b"/>　　威為聖人之憂患則可謂能鉤其𤣥矣<lb/>
　　人之福極皆出於天命所謂莫之為而為莫之致<lb/>
　　而至者也君相雖云造命豈能舉天下之人錫之<lb/>
　　福而去其極但王者嚮威之心觀民以考已則固<lb/>
　　欲其有福而無極耳葢至誠無息之道薰蒸透徹<lb/>
　　使太和之氣充塞於宇宙則天之所以生人者當<lb/>
　　必福多而極少百年累洽誠有是理然天地之大<lb/>
　　人猶有所憾博施濟衆堯舜其猶病諸何則心無<lb/>
<pb n="60a"/>　　窮而力有限也禹箕之意亦唯欲建極之君常存<lb/>
　　此嚮威之心欽欽焉不敢一日稍自縱逸耳原不<lb/>
　　限定天下之人皆有福而無極然後為無愧於敷<lb/>
　　錫之治也<lb/>
　<lb/>
　<lb/>
　<lb/>
　<lb/>
<pb n="60b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洪範正論卷五<lb/>
</p>

  </div>
        </body>
    </text>
</TEI>
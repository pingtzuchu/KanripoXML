<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷三</head>
    <p>
<pb n="1a"/>
欽定四庫全書<lb/>
　周易窺餘卷三　　　　宋　鄭剛中　撰<lb/>
上經<hi>小畜至否</hi>
䷈<hi>乾下巽上</hi>
小畜亨宻雲不雨自我西郊<lb/>
彖曰小畜柔得位而上下應之曰小畜健而巽剛中而<lb/>
志行乃亨宻雲不雨尚徃也自我西郊施未行也<lb/>
　畜之為卦有容而相得之意陽雖説隂其健常在也<lb/>
<pb n="1b"/>
　非巽以馴之未易得陽之情其可畜哉故卦以健巽<lb/>
　成體而以二五之剛中相應為志亨夫小畜小畜大<lb/>
　也既畜大矣安得為小曰以隂畜陽力常不勝畜之<lb/>
　不固陽亦自如但衆陽悦隂上下應之隂得其位故<lb/>
　為所畜然終不能使陽止也是故名之曰小畜以卦<lb/>
　求之三陽上進巽當其路固可以有制然順入之體<lb/>
　能如艮之力乎大抵陽氣上騰隂固包之二氣亨而<lb/>
　後雨李鼎祚謂升天為雲墜地為雨故不雨為尚徃<lb/>
<pb n="2a"/>
　盖言陽方徃而施未行也雖然隂盛則雲宻一隂而<lb/>
　曰宻雲者以隂得其位爾乾道在西北又自二至四<lb/>
　乃兊體故曰西郊虞翻謂二變應五故志行乃亨崔<lb/>
　憬曰四互居兊西郊之象<lb/>
象曰風行天上小畜君子以懿文德<lb/>
　小畜大畜本又作蓄盖有積蓄之義君子積德以文<lb/>
　為先及其至也篤實輝光所畜深厚然後為大畜之<lb/>
　象未至而小畜之莫先于文德不曰畜而曰懿者盖<lb/>
<pb n="2b"/>
　揚子所謂浸以光大也風行于地則顯著而及物行<lb/>
　天上則妙其美而未動其施未行之時乎以懿文德<lb/>
　宜矣或曰坤為文小畜乃乾巽合體何以為文曰小<lb/>
　畜以巽成卦巽東南也考工記曰東方謂之青南方<lb/>
　謂之赤青與赤謂之文觀此無惑乎小畜之象也虞<lb/>
　翻曰坤為文乾為德離為明乾離照坤故懿文德謂<lb/>
　離者翻謂互體坤謂四也<lb/>
初九復自道何其咎吉<lb/>
<pb n="3a"/>
象曰復自道其義吉也<lb/>
九二牽復吉<lb/>
象曰牽復在中亦不自失也<lb/>
　乾陽物也其性剛健下非其位也四雖以一隂得位<lb/>
　而力不能勝所謂陽者必復乎上而後已故于初二<lb/>
　兩爻皆以復為言集𫝊謂小畜履之反初本在上二<lb/>
　本在五三本在四是則陽肯久居下乎初之復也四<lb/>
　為之應所謂復自道也自道而復于義為吉何咎之<lb/>
<pb n="3b"/>
　有二之復五本不應也然以履卦考之五固嘗在下<lb/>
　為隂所乗今雖在上又為隂所畜其與二盖同志也<lb/>
　故牽而復之牽云者以二受畜漸深故其助之力也<lb/>
　二陽相挽患在過中過中則失矣二五在上下兩卦<lb/>
　之中無過中之失故曰牽復在中亦不自失也嗚呼<lb/>
　大非小之所能包陽非隂之所能制君子于此惟其<lb/>
　當而已矣集傳謂巽為繩為股艮為手牽復也<lb/>
九三輿説輻夫妻反目<lb/>
<pb n="4a"/>
象曰夫妻反目不能正室也<lb/>
　小畜惟九三受畜最近三者陽之極與上為應在㢲<lb/>
　女之位故象以夫妻為義九三動而應上則自二至<lb/>
　四有震體震為車故有取于輿三今不動則是震毁<lb/>
　而輿説輻矣三説四不動為四所畜而不得前反與<lb/>
　其室相視而乖戾故曰夫妻反目雖然三説四而不<lb/>
　進若上九動而應之猶不至是惟下不進而上不應<lb/>
　故夫妻反目而輿説輻不正室之咎可不畏哉輻讀<lb/>
<pb n="4b"/>
　如福本亦作輹讀如復然輻與輹不同也考工記曰<lb/>
　轂也者以為利轉也輻也者以為直指也牙也者以<lb/>
　為固抱也三材不失職謂之完盖輪之總要也輹則<lb/>
　車下横木故先儒謂車下縛故敗輻則轂无所慿車<lb/>
　不可行敗輹則縛之可以復進易于小畜曰説輻于<lb/>
　大畜曰説輹考兩卦夫妻反目與中无尤之義固自<lb/>
　有輕重説者為俱有車説之文故輻輹不分又惑于<lb/>
　左氏説輻之字便謂可以通用非矣按杜預謂震為<lb/>
<pb n="5a"/>
　車者謂歸妹之上六有震體大畜自五以下其互體<lb/>
　亦震也由是知預所用乃大畜之文九家易曰四互<lb/>
　體離離為目也離既不正五引而上三引而下故反<lb/>
　目也輿以輪成車夫以妻成室今以婦乗夫其道逆<lb/>
　故不能正室<lb/>
六四有孚血去惕出无咎<lb/>
象曰有孚惕出上合志也<lb/>
　卦以一隂係衆陽勢已不敵初則自道而復二又以<lb/>
<pb n="5b"/>
　牽而復一隂勢孤力弱覺不能止始有傷害之懼又<lb/>
　二動從五則自二至四有坎體為血為加憂然四居<lb/>
　正得位上承于五五孚信之二五復位而坎毁兹血<lb/>
　之所以去而惕之所以出也故曰有孚惕出上合志<lb/>
　也孰謂不得乎君而可以有為乎六爻惟四五言有<lb/>
　孚者義盖如此渙之上九曰血去逖出諸家皆以逖<lb/>
　為逺害獨易傳謂其血去其惕出盖以逖為惕與小<lb/>
　畜同也然上九乃出渙之時去害欲逺如易文字為<lb/>
<pb n="6a"/>
　逖義為逺為當又小畜象言惕出而不言血去易傳<lb/>
　謂惕出則血去可知與渙上九之象止言渙其血而<lb/>
　不言逖出各舉其一以見去害之義同也虞翻曰孚<lb/>
　謂五豫坎為血為惕惕憂也震為出變成小畜坎象<lb/>
　不見故血去惕出得位承五故无咎也<lb/>
九五有孚攣如富以其鄰<lb/>
象曰有孚攣如不獨富也<lb/>
　或問九五以鄰而富乎曰陽實為富隂虚為貧與五<lb/>
<pb n="6b"/>
　鄰者四也四安能畜五象曰有孚攣如不獨富也用<lb/>
　是知富在五不以自裕故用以推其鄰爾何則四為<lb/>
　小畜之主而力常患于不足五雖居尊而志亦係于<lb/>
　隂聖人于是忘吾富有之資錫予同心之助使誠信<lb/>
　固結然後協力以御天下之衆善𩔖皆由是進而為<lb/>
　用矣泰之六四謙之六五皆曰不富以其隣泰固别<lb/>
　有義謙與小畜文異而意近似謙不自富而能成人<lb/>
　君之業者以其鄰也小畜五雖富而能以其富用諸<lb/>
<pb n="7a"/>
　鄰也各以本爻推之可見虞翻曰五貴稱富九家易<lb/>
　曰五以四隂為財與下三陽共之不獨富也李鼎祚<lb/>
　解鄰謂四也攣如謂連接其鄰集傳謂攣體而合為<lb/>
　其俱在㢲也<lb/>
上九既雨既處尚德載婦貞厲月幾望君子征凶<lb/>
象曰既雨既處德積載也君子征凶有所疑也<lb/>
　小畜不雨而曰既雨者謂上九也上九固止九三所<lb/>
　以見畜之成既成則隂陽和而无所爭矣此安處之<lb/>
<pb n="7b"/>
　時也雖然以隂畜陽以婦畜夫必積累而後成其積<lb/>
　也如車之載有加而不自知雖柔巽之體所尚在德<lb/>
　畜必有道要之月幾望隂道滿乃婦貞厲之時苟不<lb/>
　安靜于既雨之後畜之不已則隂可疑矣為君子止<lb/>
　而不進可也不以為疑而猶進焉凶之道也虞翻謂<lb/>
　應在三坎水零為雨又曰坎為輪載積在上故尚德<lb/>
　載皆謂上動也坎月離日日月對象故月幾望集傳<lb/>
　曰巽隂德也而在上陽反載之矣<lb/>
<pb n="8a"/>
䷉<hi>兑下乾上</hi>
履虎尾不咥人亨<lb/>
彖曰履柔履剛也説而應乎乾是以履虎尾不咥人亨<lb/>
剛中正履帝位而不疚光明也<lb/>
　或問履何以成卦曰履成乎六三也曰柔履剛履虎<lb/>
　尾不咥人亨彖謂六三乎曰然曰易何以于六三又<lb/>
　曰眇能視跛能履履虎尾咥人凶曰凡易以彖言者<lb/>
　一卦之義也以爻言者一爻之義也履上天下澤成<lb/>
<pb n="8b"/>
　卦之體在六三又九四履乾之末為上卦之尾三在<lb/>
　下承乾之後正虎尾也履虎之尾宜見咥然兊以和<lb/>
　説上應乾剛雖履危而不見害故象謂不咥人亨此<lb/>
　通一卦以為言也若止論爻則三以不正之位踐九<lb/>
　二而迫九四必見咥矣此據一爻以為言也柔履剛<lb/>
　者以柔藉剛鼎祚易所謂坤藉乾故乾履之也帝位<lb/>
　謂五也諸卦以九居五者多矣獨此言履帝位者履<lb/>
　禮也禮以名分為本履之五所遇剛中而正禮之尊<lb/>
<pb n="9a"/>
　位莫大乎此雖然陽得位矣以亢自居而不知下濟<lb/>
　之道則為九五之病惟光明而不疚然後盡履之善<lb/>
　光明者下濟之道也虞翻謂五坎為疚病乾為大明<lb/>
　五履帝位坎象不見故不疚而光明謂五坎者以四<lb/>
　三兩爻已有坎象<lb/>
象曰上天下澤履君子以辨上下定民志<lb/>
　民志之不定由上下之不辨上下之辨如天之與澤<lb/>
　髙卑不至于无限則民志定矣維持此道者莫如禮<lb/>
<pb n="9b"/>
　履者禮也故君子觀履之象<lb/>
初九素履徃无咎<lb/>
𧰼曰素履之徃獨行願也<lb/>
　素乃平素之素非色素之素也何則九以陽剛有為<lb/>
　之才在下未達蓄德積行是乃平素所履及其進也<lb/>
　能不改其素何咎之有聖人有憂之者恐禄位移人<lb/>
　本志變化蹈危歴險亦何所不有此易所以含至戒<lb/>
　于初爻也雖然初无應也怠者不能修忌者畏人修<lb/>
<pb n="10a"/>
　无應而行隨者必寡惟君子特立為善不改其度顧<lb/>
　吾所以自信于心者苟遂其欲則已矣何恤乎人之<lb/>
　從違乎故象申之曰素履之徃獨行願也鼎祚易謂<lb/>
　應在巽為白故素履<lb/>
九二履道坦坦幽人貞吉<lb/>
象曰幽人貞吉中不自亂也<lb/>
　説文坦為安廣雅坦為平坦坦者安平之謂也六三<lb/>
　之為履下乗剛上為剛所踐所以見履道之危且難<lb/>
<pb n="10b"/>
　也而二以柔道處寛裕不自投于險迫之地凡向之<lb/>
　所謂危難者今皆无有豈不坦坦然自適乎雖然二<lb/>
　之位如此向使躁人處之則利欲汨于外夸跂動于<lb/>
　中途雖坦而心實亂矣其能吉乎故曰幽人貞吉中<lb/>
　不自亂也履卦上下皆陽今有取于幽人者所以為<lb/>
　躁動之戒於初言素于二言幽則聖人豈以浮僞為<lb/>
　禮乎六爻惟九二言履道固自有意虞翻曰二失位<lb/>
　變成震為道為大塗故履道坦坦訟時二在坎獄中<lb/>
<pb n="11a"/>
　故稱幽人之正得位震出兊説幽人喜笑故貞吉也<lb/>
六三眇能視跛能履履虎尾咥人凶武人為于大君<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　眇不至瞽盖幾于髣髴尚可視也然不足以有明矣<lb/>
　跛不至廢盖類于踸踔尚可履也然不足以與行矣<lb/>
　六三體隂居陽盖眇而能視者以柔乗剛盖跛而能<lb/>
　履者又藉剛而接其尾置身虎喙安得不遭其咥雖<lb/>
<pb n="11b"/>
　然六三自取之也使其以柔靜當位物何能傷惟忘<lb/>
　已之弱而志欲為剛故履危而禍至猶武人之為大<lb/>
　君也武人智不明才不逺自尊大而不量其力鮮不<lb/>
　及者然易不言其凶者盖與跛眇虎咥𩔖見之也大<lb/>
　君凡率衆臨下者皆是不必謂人主也五者人主之<lb/>
　位也聖人將于六三有武人為大君之象故于彖先<lb/>
　言剛中正履帝位所以為六三之辨集傳載諸儒説<lb/>
　最備虞仲翔謂坤為虎又艮為虎馬融兊為虎郭璞<lb/>
<pb n="12a"/>
　兊艮為虎謂坤者坤交乾也其文𤣥黄天地之文也<lb/>
　謂艮者寅位也在天文尾為虎艮也謂兊者庚辛西<lb/>
　方也龍德所衝亦兊也具此二象先儒並傳之而集<lb/>
　傳主兊然易象无窮象隨義改要當以三象隨卦求<lb/>
　之則可如履卦當以坤為虎虞説可用也盖坤三與<lb/>
　乾剛相交自四以上三爻皆乾三履其後故謂之虎<lb/>
　尾兊為口則咥之象然以柔説承之宜咥而不咥也<lb/>
　謂履之兊為虎口則可而不可謂虎之尾矣侯果曰<lb/>
<pb n="12b"/>
　互體有離巽離為目巽為股體俱非正跛眇之象鼎<lb/>
　祚易謂三變成乾武人為大君之象<lb/>
九四履虎尾愬愬終吉<lb/>
象曰愬愬終吉志行也<lb/>
　四居乾坤之交虎尾也而又近君近君盖天威咫尺<lb/>
　之地而五以剛決在上為四者豈不懼乎雖然此以<lb/>
　分言也以德言之五雖剛然光明而不疚四雖逼然<lb/>
　處下而自卑君臣之間久而相得則四之志行矣故<lb/>
<pb n="13a"/>
　曰終吉盖以事君之志畏懼有加則久而後𫉬也何<lb/>
　休注公羊傳愬愬驚懼也馬本作虩虩以爻求之四<lb/>
　動成震震之辭曰震來虩虩盖謂驚懼也與愬愬義<lb/>
　同而字異震彖曰震來虩虩恐致福也亦終吉之意<lb/>
　乎虞翻曰體與下絶四多懼故愬愬變體坎得位承<lb/>
　五應初故終吉象曰志行也侯果曰愬愬恐懼也履<lb/>
　乎兊主履虎尾也逼近至尊故恐懼以其恐懼故終<lb/>
　吉也執乎樞宻故志行也<lb/>
<pb n="13b"/>
九五夬履貞厲<lb/>
象曰夬履貞厲位正當也<lb/>
　履有夬之象夬兊在上為決柔之卦今雖二體相易<lb/>
　為履其決物之剛不變也不變其剛故言夬履履剛<lb/>
　而夬乃其位之當然聖人志光明而憂太過故有貞<lb/>
　厲之戒虞翻曰謂三上已變體夬象故夬履四變五<lb/>
　在坎中也為上所乗故貞厲象曰位正當也午寶曰<lb/>
　夬決也居中履正為履貴主萬方所履一決于前恐<lb/>
<pb n="14a"/>
　決失正恒懼危厲故曰夬履貞厲位正當也<lb/>
上九視履考祥其旋元吉<lb/>
象曰元吉在上大有慶也<lb/>
　詩曰不能旋反易曰反復其道旋與復其義一也然<lb/>
　履之上九以旋為吉復之上六以復為迷何哉王弼<lb/>
　曰復之上六最處復後是迷者也履則異乎是履者<lb/>
　進履之卦也進而極其至猶行者之極其所不可以<lb/>
　不旋盖天下之理動必有靜出則當反若務外逐物<lb/>
<pb n="14b"/>
　一意于行顛沛險危所不能保非謂反乎禮者也吉<lb/>
　凶之祥于是乎可考矣其旋元吉見于上九者厥有<lb/>
　㫖矣虞翻曰應在三三視上上視三故曰視履此盖<lb/>
　為三有離象也盧氏曰王者履禮于上則萬方有慶<lb/>
　于下<lb/>
䷊<hi>乾下坤上</hi>
泰小徃大來吉亨<lb/>
彖曰泰小徃大來吉亨則是天地交而萬物通也上下<lb/>
<pb n="15a"/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　有一言足以該否泰之理曰小大徃來是也隂為小<lb/>
　陽為大小不徃大不來小徃大來泰之所以吉亨也<lb/>
　彖申明吉亨之道不在于它凡天地隂陽君子小人<lb/>
　數者皆小徃而大來則泰至矣泰者通也泰來則萬<lb/>
　物通其在人則志同道長者通之義也雖然易曰君<lb/>
　子道長小人道消雜卦則曰君子道長小人道憂何<lb/>
<pb n="15b"/>
　也曰泰于隂陽言其理雜卦于夬決言其事夬而決<lb/>
　之此小人有憂後慮乃其情也君子不然壯女既進<lb/>
　二隂在下則已佩聖人遯尾之戒矣此君子小人之<lb/>
　辨也虞翻曰乾息坤反否也坤隂絀外為小徃乾陽<lb/>
　信内稱大來天地交萬物通故吉亨何妥曰天地交<lb/>
　而萬物通此明天道泰也夫泰之為道本以通生萬<lb/>
　物若天氣上騰地氣下降各自閉塞不能相交則萬<lb/>
　物無由得生明萬物生由天地交也上下交而其志<lb/>
<pb n="16a"/>
　同此明人事泰也上之與下猶君之與臣君臣相交<lb/>
　感乃可以濟養民也天地以氣通君臣以志同也内<lb/>
　陽外隂内健外順此明天道也隂陽之名就爻為語<lb/>
　健順之稱指卦為言順而隂居外故曰小徃健而陽<lb/>
　在内故曰大來崔憬曰内君子外小人此明人事也<lb/>
　陽為君子在内健于行事隂為小人在外順以聽命<lb/>
象曰天地交泰后以財成天地之道輔相天地之宜以<lb/>
左右民<lb/>
<pb n="16b"/>
　有天地之道然後有天地之宜能裁成然後可以輔<lb/>
　相民則由其道用其宜者也易曰天地節而四時成<lb/>
　由是知天地之道不能無過過則失其節矣財如裁<lb/>
　所以制其過故鄭康成謂裁節也聖人能裁成其道<lb/>
　則隂陽各得其宜因其宜而輔相之民咸用其利矣<lb/>
　且如六氣之運此天地之道也淫則生疾財而成之<lb/>
　則可以致其中五土之所生此天地之宜違則失性<lb/>
　輔而相之則可以致其和中和致萬物育而吾民之<lb/>
<pb n="17a"/>
　生不偏矣非左右助之而何財成所謂範圍而不過<lb/>
　輔相所謂曲成而不遺左右民則舉而措之者皆是<lb/>
　也雖然此天地交泰無不通之時也尚何事于裁成<lb/>
　而輔相之曰否而未泰天地循環之理可待也時既<lb/>
　已泰天地之道有過而已成能其間所以有望于聖<lb/>
　人焉夫君之事天猶子之于父也成其道相其宜其<lb/>
　于天有繼體為治之義故稱后諸卦之象稱先王后<lb/>
　者主人君為言非若君子可以上下通稱也稱先王<lb/>
<pb n="17b"/>
　自比始稱后自泰始虞翻曰后君也隂升乾位坤女<lb/>
　主故稱后坤富稱財守位以人聚人以財故曰成天<lb/>
　地之道<lb/>
初九拔茅茹以其彚征吉<lb/>
象曰拔茅征吉志在外也<lb/>
　論語曰譬諸草木區以别矣盖草木之生必以區自<lb/>
　别茅之為草其根相連抜其一則根茹相牽以起與<lb/>
　它草之各有區者不同也故以象三陽之進繫辭曰<lb/>
<pb n="18a"/>
　茅之為物薄而用可重也初九陽爻之始士之有德<lb/>
　而未有位者如之士有位則戒于朋比初方始進不<lb/>
　嫌于引𩔖彚者𩔖也善𩔖偕進安得不吉大抵治亂<lb/>
　非一君子一小人所能獨成必協力同心共濟其事<lb/>
　然後治亂各隨效以著也或曰泰既内君子而外小<lb/>
　人今拔茅彚征又曰志在外何也曰此謂出處非彖<lb/>
　所謂内外也進非其時則君子入而處時之交泰則<lb/>
　君子出而仕又三陽外各有應入處為内則仕進為<lb/>
<pb n="18b"/>
　外矣天地相交萬物猶奮出孰謂君子而欲入處乎<lb/>
　虞翻曰巽為茅艮為手又曰震為征得位應四故征<lb/>
　吉謂有巽艮者盖以否言為否泰反其𩔖也<lb/>
九二包荒用馮河不遐遺朋亡得尚于中行<lb/>
象曰包荒得尚于中行以光大也<lb/>
　包荒用馮河不遐遺朋亡四者皆九二主泰用人之<lb/>
　道六五以柔順居尊下應于二故二得以主泰用人<lb/>
　然同志相交凡二之得盡其才六五之功也夫小徃<lb/>
<pb n="19a"/>
　大來之時安能使天下无小人惟消而在外使不至<lb/>
　害君子足矣况彼荒而不治者勇而不中者其可盡<lb/>
　棄聖人慮其然故于九二示其戒也荒者怠惰弗修<lb/>
　之謂也能包而容之亦或為勤馮河者强暴勇前之<lb/>
　謂也能取而用之亦或可使惟如是故中養不中而<lb/>
　天下无不通之人矣雖然包荒用馮河可以為仁矣<lb/>
　苟推之不廣近者得而逺者遺之猶未足以為治故<lb/>
　戒之以不遐遺用人之廣可以為賢矣苟行之不公<lb/>
<pb n="19b"/>
　黨與立而私意勝亦不足以為治故戒之以朋亡具<lb/>
　是四者兹九二所以得尚于中行六五中行之主言<lb/>
　二所為如是為其主之所尊尚也人臣而為主之所<lb/>
　尊尚豈不光大哉象于四者止言包荒而不及其餘<lb/>
　者盖象于易文徃徃不全載也虞翻曰在中包荒也<lb/>
　變成坎為河震為足乾為逺二五易位故得尚于中<lb/>
　行以光大也二五易位為光大者翻謂二動成離故<lb/>
　也又互體兊在坎上虎馮河之象<lb/>
<pb n="20a"/>
九三无平不陂无徃不復艱貞无咎勿恤其孚于食有<lb/>
福<lb/>
象曰无徃不復天地際也<lb/>
　乾之復也自下而上九三居其先坤之復也自上而<lb/>
　下六四居其先泰極而變則陽復其位九三先進上<lb/>
　矣三之未進則自三至五為震之坦途進與上六相<lb/>
　易則上體為艮下體為兊山澤為不平之象此平陂<lb/>
　徃復之義也際者兩相際也陽際隂隂復際陽而皆<lb/>
<pb n="20b"/>
　非其所時无止分无常則二氣必復其位九三適當<lb/>
　其際豈不艱乎有為之之理而為之不易故以艱云<lb/>
　艱非不可為也苟能知泰道之欲盈思否閉之將至<lb/>
　深憂逺慮力以正道距小人雖艱无咎矣然于食有<lb/>
　福猶未可保也故又必待于勿恤其孚何則孚者信<lb/>
　之應乎彼者也若三隂之復下皆其中心之所願六<lb/>
　四動則五上皆隨之自可不戒而孚九三當變革之<lb/>
　時以一身塞羣隂之路使衆志允從固大善有如不<lb/>
<pb n="21a"/>
　應利害迫之其中一動小人懐姦以入天禄其可得<lb/>
　而食是必守之以正斷之以誠勿以孚不孚為念而<lb/>
　決不移此于食有福之道周公伊尹所以任天下之<lb/>
　重也宋衷曰地平極則險陂天道極則還復鼎祚易<lb/>
　謂二之五得正在坎中故艱貞坎為憂故勿恤集傳<lb/>
　謂兊為口三陽為福<lb/>
六四翩翩不富以其鄰不戒以孚<lb/>
象曰翩翩不富皆失實也不戒以孚中心願也<lb/>
<pb n="21b"/>
　翩翩下飛之意説文謂翩翩為聨翩則是下飛而牽<lb/>
　聨者此三隂俱下之象也陽實而富隂虚而貧使三<lb/>
　隂富且實彼固各安其所惟其不富故與其鄰翩翩<lb/>
　而欲下也同欲相濟六四之動不但以其已又且以<lb/>
　其鄰不但以其鄰又且允孚而不待戒非以得其心<lb/>
　之所願欲而然歟雖然隂道雖乏固常與陽相應資<lb/>
　以為實矣今三陽各上行所謂隂者遂皆失實此其<lb/>
　所以翩翩也下卦之意備于九三上卦之意該于六<lb/>
<pb n="22a"/>
　四兩爻乃隂陽徃復變易之首虞翻曰二五變時四<lb/>
　體離飛故翩翩坤虚无陽故不富兊西震東故稱其<lb/>
　隣三隂乗陽不得之應象曰皆失實也不戒以孚謂<lb/>
　坤邑人不戒故使二升五信來孚邑故不戒以孚二<lb/>
　上體坎中正象曰中心願也與比邑人不戒同義也<lb/>
六五帝乙歸妹以祉元吉<lb/>
象曰以祉元吉中以行願也<lb/>
　此爻專以五下二為義不可以三隂翩翩者求之夫<lb/>
<pb n="22b"/>
　上下交泰人君所同願也然不能以虚下下則所願<lb/>
　不可得願之不得不能以中行之也中以行願者其<lb/>
　若帝乙乎集傳引京房所載湯嫁妹之辭謂湯為帝<lb/>
　乙易傳引多士自湯至于帝乙罔不明德恤祀而疑<lb/>
　于史記天乙祖乙之名謂未知孰是然司馬遷所紀<lb/>
　自成湯太丁至帝乙紂凡三十世中間猶有小乙武<lb/>
　乙固非一王又酒誥之畏相多方之明德慎罰皆曰<lb/>
　自成湯至于帝乙要皆舉商之始終世為言用是考<lb/>
<pb n="23a"/>
　之帝乙非成湯明矣晉卜救鄭陽虎筮之遇泰之需<lb/>
　曰㣲子啟帝乙之元子也虎固以帝乙為紂父與史<lb/>
　記合杜預因之可互見无疑以柔居尊以五應二人<lb/>
　主保泰任賢之道與帝乙歸妹同故取以為義泰自<lb/>
　二上至四兊體也兊為少女自五下至三震體也震<lb/>
　為長男男上女下此歸妹之義自古帝王有女必下<lb/>
　嫁不可為有京房之辭遂以帝乙為成湯也易取去<lb/>
　周近世為言故稱帝乙虞翻謂震為帝帝乙紂父也<lb/>
<pb n="23b"/>
　九家易曰五下二而得中正故言中以行願<lb/>
上六城復于隍勿用師自邑告命貞吝<lb/>
象曰城復于隍其命亂也<lb/>
　累土為城下者為隍故虞翻謂隍城下溝盖衆力所<lb/>
　成也人聽上之命始肯出其力復城于隍則是土圮<lb/>
　而復堙衆不輸其力所以號令其下者亂矣此泰極<lb/>
　之戒也文王于豐嘗為臺為沼臺盖城之𩔖沼則隍<lb/>
　之比文王豈驅民為是哉經之營之成於不日故序<lb/>
<pb n="24a"/>
　詩者謂之民始附盖上下志同之時也泰極則反是<lb/>
　矣尚可用衆乎當是時雖以正道告命其所親猶吝<lb/>
　也大抵泰極乃勤儉保邦之日非勞民興役之時漢<lb/>
　髙必于天下初定治宫室不使後世為之者慮其以<lb/>
　泰為之也惟聖人居安思危君臣一德使天下之心<lb/>
　常欲人君有臺沼之樂天下之力常為人君有臺沼<lb/>
　之勤如是則泰可保而衆可用城隍之復非所患矣<lb/>
　虞翻謂否艮為城坤為積土今泰反否乾壊為土艮<lb/>
<pb n="24b"/>
　城不見故城復于隍又坤為邑震為言兊為口故自<lb/>
　邑告命九家易謂否巽為命交在泰上故其命亂<lb/>
䷋<hi>坤下乾上</hi>
否之匪人不利君子貞大徃小來<lb/>
彖曰否之匪人不利君子貞大徃小來則是天地不交<lb/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　立天之道曰隂與陽立地之道曰柔與剛立人之道<lb/>
<pb n="25a"/>
　曰仁與義否閉之時反隂陽剛柔之理失上下相交<lb/>
　之正尚安得有人道乎故曰否之匪人言天地之道<lb/>
　如是非人道所能獨立也然天地不交止于萬物不<lb/>
　通而已矣天地之位猶在也上下不交則天下无邦<lb/>
　國矣其能為人道耶否泰之反也所不同者于泰曰<lb/>
　上下交而其志同否則曰天下无邦泰曰内健而外<lb/>
　順否則曰内柔而外剛各取其甚者言之也集傳曰<lb/>
　乾坤不交震反成艮艮者萬物之終故曰萬物不通<lb/>
<pb n="25b"/>
　也坤在上為邦在下為邑上下不交坤反于下故曰<lb/>
　天下无邦<lb/>
象曰天地不交否君子以儉德辟難不可營以禄<lb/>
　處已之道約已自損勿靡好爵可也不然鮮不及矣<lb/>
　虞翻曰君子謂乾坤為營乾為禄難謂坤為弑君故<lb/>
　以儉德辟難巽為入伏乾為逺艮為山體遯𧰼謂辟<lb/>
　難逺遯入山故不可營以禄營或為榮儉或作險<lb/>
初六拔茅茹以其彚貞吉亨<lb/>
<pb n="26a"/>
象曰拔茅貞吉志在君也<lb/>
　拔茅茹以其彚否泰兩卦見之在泰象君子之進進<lb/>
　貴不失道故曰征吉在否象君子之退退貴不失德<lb/>
　故曰貞亨推泰之所以行則否之所以守也進與退<lb/>
　君子必引其𩔖泰之初九否之初六引其𩔖者也二<lb/>
　與三皆視以去就此拔茅之義也或問泰之拔茅所<lb/>
　以進也止謂之吉否之拔茅所以退也反謂之亨何<lb/>
　也曰退而不失正是乃復亨之道也又問泰之初九<lb/>
<pb n="26b"/>
　曰志在外否之初六曰志在君何也曰交泰之時君<lb/>
　子未嘗擇事惟務進出而已若乃否閉之時外无可<lb/>
　為者所不能忘于心者吾君而已矣志在君約已儉<lb/>
　德守正以待至于九四則志行復亨之時乎九家易<lb/>
　曰隂志在下欲承君也荀爽曰彚合體同包集𫝊謂<lb/>
　震為蕃鮮兩卦有震體故皆以茅為象李鼎祚曰巽<lb/>
　為草木陽爻為木隂爻為草初六隂爻草茅之象然<lb/>
　泰初九陽爻而曰茅者鼎祚以為九動也<lb/>
<pb n="27a"/>
六二包承小人吉大人否亨<lb/>
象曰大人否亨不亂羣也<lb/>
　六體隂柔而居二盖小人之得位而猶未至于失中<lb/>
　者也苟于君子遽有燥濕之忌廣已造大在君子固<lb/>
　不幸小人亦速敗而已惟能包而未敢異承而居其<lb/>
　下此所以為小人之吉小人吉則君子否矣否固當<lb/>
　遯有如未能守中而不過居正而不邪常使善惡之<lb/>
　𩔖不雜則君子處六二之道也乃若樂包承之柔寖<lb/>
<pb n="27b"/>
　至亂羣而俱化則亦安能反否而亨乎或曰陽包隂<lb/>
　可也以小人而包君子何哉曰三隂黨盛君子之勢<lb/>
　孤為其所包宜也見包而羣不亂雖否而道復亨非<lb/>
　大人不可坤衆為羣荀爽曰小人謂二也<lb/>
六三包羞<lb/>
象曰包羞位不當也<lb/>
　不安于義雖小人不能无羞但其欲動于中利甘于<lb/>
　外惡濕居下容忍以自欺所謂包羞者如此六三以<lb/>
<pb n="28a"/>
　隂柔不正之質居過分不中之位否已告極泰道將<lb/>
　興方且乗君子之器藏匿盖覆謂人莫之見是以辱<lb/>
　至而身不知乃若君子中有毫髮之歉人未必知而<lb/>
　念咎省愆自克不恕所以行成而身益光伊尹有一<lb/>
　民不被其澤其心愧耻若撻于市用此道也荀爽謂<lb/>
　卦為否隔今以不正與陽相承違義失正是可羞集<lb/>
　傳謂三四相易巽成離離目動羞也<lb/>
九四有命无咎疇離祉<lb/>
<pb n="28b"/>
象曰有命无咎志行也<lb/>
　師卦曰大君有命否卦于九四言有命何也曰九四<lb/>
　之命君命也師告成功報錫之寵不可不明言其自<lb/>
　君故曰大君有命九四居大臣之位盖得君而有為<lb/>
　者人君制命于上而付大臣行之所以見委任之專<lb/>
　此九四所以得言有命也惟九四之命禀之于君九<lb/>
　五之命付之于四上下相交否之所以嚮革也事君<lb/>
　至于是則志行而衆麗于福非但一已復亨而已尚<lb/>
<pb n="29a"/>
　何咎耶九家易謂巽為命受五之命以據三隂故无<lb/>
　咎疇𩔖也謂隂𩔖皆受九四之福荀爽謂志行于羣<lb/>
　隂<lb/>
九五休否大人吉其亡其亡繫于苞桑<lb/>
象曰大人之吉位正當也<lb/>
　危者保其安者也亡者有其存者也休天下之否否<lb/>
　雖暫息未至于傾也九五位正當否已休息又能以<lb/>
　苞桑危亡之念繼繼于心則進而傾否矣孔穎達謂<lb/>
<pb n="29b"/>
　桑根深而固考鴟鴞徹彼桑土之詩齊東謂根為土<lb/>
　桑土桑根也鴟鴞取茅為巢以桑根纒綿之以備風<lb/>
　雨而堅固其室繫于苞桑是亦有纒綿堅固之義夫<lb/>
　居聖人之位得聖人之時已反否為泰而苞桑之念<lb/>
　猶不可一日忘易之為戒如何哉陸績曰苞本也言<lb/>
　其堅固不亡如以巽繩繫也李鼎祚曰案其亡其亡<lb/>
　近死之嗟也其與幾同幾者近也九五居否之時下<lb/>
　包六二二互坤艮艮山坤地地上即田也五互巽木<lb/>
<pb n="30a"/>
　田上有木莫過于桑故曰其亡其亡繫于苞桑言五<lb/>
　二包繫根深蒂固若山之堅如地之厚者也雖遭危<lb/>
　亂物莫能害矣<lb/>
上九傾否先否後喜<lb/>
象曰否終則傾何可長也<lb/>
　否極雖傾要當有助其勢而傾之者然後其傾可盡<lb/>
　何則小人難退蔓草易滋否傾之理在時而傾否之<lb/>
　力在人也屯之上六非不極也而六无陽剛濟難之<lb/>
<pb n="30b"/>
　才方且乗馬班如此非能致其力者故終无以變也<lb/>
　若上九則陽剛有餘因否之傾而覆之易為力矣曰<lb/>
　先否後喜何也盖言否則知喜之為泰言喜則知否<lb/>
　之為憂聖人以憂天下為先而不以事之可喜者怠<lb/>
　其意儻謂否極當變不以為憂安知否終而不復乎<lb/>
　于上九言喜然後知聖人憂在其先也侯果曰傾為<lb/>
　覆也否窮則傾矣傾猶否故先否也傾畢則通故後<lb/>
　喜也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷一</head>
    <p>
<pb n="1a"/>
欽定四庫全書<lb/>
　周易窺餘卷一　　　　宋　鄭剛中　撰<lb/>
上經<hi>乾至蒙</hi>
䷀<hi>乾下乾上</hi>
乾元亨利貞<lb/>
初九潛龍勿用<lb/>
九二見龍在田利見大人<lb/>
九三君子終日乾乾夕惕若厲无咎<lb/>
<pb n="1b"/>
九四或躍在淵无咎<lb/>
九五飛龍在天利見大人<lb/>
上九亢龍有悔<lb/>
用九見羣龍无首吉<lb/>
彖曰大哉乾元萬物資始乃統天雲行雨施品物流形<lb/>
大明終始六位時成時乘六龍以御天乾道變化各正<lb/>
性命保合太和乃利貞首岀庶物萬國咸寧<lb/>
象曰天行健君子以自彊不息<lb/>
<pb n="2a"/>
潛龍勿用陽在下也<lb/>
見龍在田德施普也<lb/>
終日乾乾反復道也<lb/>
或躍在淵進无咎也<lb/>
飛龍在天大人造也<lb/>
亢龍有悔盈不可久也<lb/>
用九天德不可為首也<lb/>
文言曰元者善之長也亨者嘉之㑹也利者義之和也<lb/>
<pb n="2b"/>
貞者事之幹也<lb/>
君子體仁足以長人嘉㑹足以合禮利物足以和義貞<lb/>
固足以幹事君子行此四德者故曰乾元亨利貞<lb/>
初九曰潜龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潛龍也<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
<pb n="3a"/>
博而化易曰見龍在田利見大人君德也<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也知至至之可與㡬也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德修業欲及時也故无<lb/>
<pb n="3b"/>
咎<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩夲乎天者親上夲乎地者親下則各從其𩔖也<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
潛龍勿用下也<lb/>
見龍在田時舍也<lb/>
<pb n="4a"/>
終日乾乾行事也<lb/>
或躍在淵自試也<lb/>
飛龍在天上治也<lb/>
亢龍有悔窮之災也<lb/>
乾元用九天下治也<lb/>
潛龍勿用陽氣潛藏<lb/>
見龍在田天下文明<lb/>
終日乾乾與時偕行<lb/>
<pb n="4b"/>
或躍在淵乾道乃革<lb/>
飛龍在天乃位乎天德<lb/>
亢龍有悔與時偕極<lb/>
乾元用九乃見天則<lb/>
乾元者始而亨者也利貞者性情也乾始能以美利利天<lb/>
下不言所利大矣哉大哉乾乎剛健中正純粹精也六爻<lb/>
發揮旁通情也時乘六龍以御天也雲行雨施天下平也<lb/>
君子以成德為行日可見之行也潛之為言也隱而未<lb/>
<pb n="5a"/>
見行而未成是以君子弗用也<lb/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
夫大人者與天地合其德與日月合其明與四時合其<lb/>
<pb n="5b"/>
序與鬼神合其吉凶先天而天弗違後天而奉天時天<lb/>
且弗違而況于人乎況于鬼神乎<lb/>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
人乎<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
<pb n="6a"/>
彖曰至哉坤元萬物資生乃順承天坤厚載物德合无<lb/>
疆含𢎞光大品物咸亨牝馬地類行地无疆柔順利貞<lb/>
君子攸行先迷失道後順得常西南得朋乃與𩔖行東<lb/>
北喪朋乃終有慶安貞之吉應地无疆<lb/>
象曰地𫝑坤君子以厚德載物<lb/>
初六履霜堅氷至<lb/>
𧰼曰履霜堅氷隂始凝也馴致其道至堅氷也<lb/>
六二直方大不習无不利<lb/>
<pb n="6b"/>
𧰼曰六二之動直以方也不習无不利地道光也<lb/>
六三含章可貞或從王事无成有終<lb/>
象曰含章可貞以時發也或從王事知光大也<lb/>
六四括囊无咎无譽<lb/>
象曰括囊无咎慎不害也<lb/>
六五黄裳元吉<lb/>
象曰黄裳元吉文在中也<lb/>
上六龍戰于野其血𤣥黄<lb/>
<pb n="7a"/>
𧰼曰龍戰于野其道窮也<lb/>
用六利永貞<lb/>
𧰼曰用六永貞以大終也<lb/>
文言曰坤至柔而動也剛至静而德方後得主而有常<lb/>
含萬物而化光坤道其順乎承天而時行<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
不早辨也易曰履霜堅冰至蓋言順也<lb/>
<pb n="7b"/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
天地變化草木蕃天地閉賢人隱易曰括囊无咎无譽<lb/>
蓋言謹也<lb/>
君子黄中通理正位居體美在其中而暢于四支發于<lb/>
事業美之至也<lb/>
<pb n="8a"/>
隂疑于陽必戰為其嫌于无陽也故稱龍焉猶未離其<lb/>
𩔖也故稱血焉夫𤣥黄者天地之雜也天𤣥而地黄<lb/>
䷂<hi>震下坎上</hi>
屯元亨利貞勿用有攸往利建侯<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　屯難也而有大亨之道亨可致也而非貞不可故曰<lb/>
　屯元亨利貞此人與萬物之所同也剛柔交屯之所<lb/>
<pb n="8b"/>
　以為難然使剛柔已亨何難之有惟剛柔始交二氣<lb/>
　爭而未平犯難者復冐險而動此卦之所以為屯也<lb/>
　剛柔交謂臨之九二上為九五臨之六五下為六二<lb/>
　陰陽交互而成非特如此下卦震也震因坤與乾交<lb/>
　一索而得九又荀爽謂屯本純坎初升二二降初是<lb/>
　皆剛柔之交坎震既合動乎險中屯道乃成雷雨則<lb/>
　取坎震生物之象也雷雨滿盈天地之間物隨之以<lb/>
　生然造化㝠昧之初隂陽分功勾曲抑遏形色欲陳<lb/>
<pb n="9a"/>
　而未著崔憬所謂萌芽于寒冰之日其在人則天下<lb/>
　多事之時也人君苟孑然孤立泰然自任則何以濟<lb/>
　膠擾之緒不敢康寧建侯自輔是乃濟屯之策出屯<lb/>
　之道也或問勿用有攸往不曰勿利何也曰勿用有<lb/>
　攸往則往必有害矣又曰利在建侯聖人經綸之自<lb/>
　可用人而岀屯焉用往又問建侯何以必于草昧之<lb/>
　時曰陽剛履初貴方下賤天下參差昧晦未知適從<lb/>
　能建侯分治則各有所附矣故貴賤履位賢不肖得<lb/>
<pb n="9b"/>
　情聖人之道光明盛大如日月之麗乎天在下者如<lb/>
　百穀草木之麗乎土此乃離明之𧰼草昧之反虞翻<lb/>
　謂坎水流坤雷雨滿盈之象集𫝊謂四為諸侯五在<lb/>
　上四正位分民而治建侯也<lb/>
象曰雲雷屯君子以經綸<lb/>
　觀雲雷之象知險難之理經而綸之所以求岀乎屯<lb/>
　也經者常也綸者理也失其常理天下所以屯君子<lb/>
　經綸之使復其常理而已艮為手經綸之象集𫝊謂<lb/>
<pb n="10a"/>
　屯自臨變離為絲坎為輪綸也<lb/>
初九磐桓利居貞利建侯<lb/>
𧰼曰雖磐桓志行正也以貴下賤大得民也<lb/>
　初以陽剛之才下下之德濟屯有餘然不可急也急<lb/>
　則猶治絲而棼之所以為經綸者紊矣故利磐桓磐<lb/>
　桓而事安逸則不可磐桓而建侯則志行正兹其所<lb/>
　以利考之于卦屯與豫皆云利建侯比云建萬國親<lb/>
　諸侯者比言其𫝑豫言其情屯言其時比以一陽御<lb/>
<pb n="10b"/>
　衆隂九五得位而不可以獨立其建侯者𫝑當然也<lb/>
　雷出地而奮羣隂說隨施之在上則諸侯從王之義<lb/>
　此而建侯順其情也屯則以陽下隂動乎險中廣資<lb/>
　自輔以俟大亨非建侯不可兹非其時乎所以初九<lb/>
　爻再取彖辭申之虞翻謂震起坎止動乎險中故磐<lb/>
　桓荀爽曰磐桓者動而退也陽從二動而居初雖磐<lb/>
　桓得其正陽從二者爽謂屯自重坎來也<lb/>
六二屯如邅如乘馬班如匪寇婚媾女子貞不字十年<lb/>
<pb n="11a"/>
乃字<lb/>
象曰六二之難乘剛也十年乃字反常也<lb/>
　乘馬班如先儒讀乘作平去両聲易傳集傳皆讀如<lb/>
　有馬借人乗之之乘集𫝊謂乾變震為作足之馬震<lb/>
　為足乘馬也仍引春秋𫝊班馬之聲杜氏曰班别也<lb/>
　謂二欲應五故與馬别唯易𫝊謂班分之馬異處也<lb/>
　夫四馬為乗古以乗計馬又鄭康成謂馬牝為乘則<lb/>
　乗當讀如百乘千乘之乘二與五有婚姻相應之好<lb/>
<pb n="11b"/>
　欲往從之匹馬而行初廹之不得去故班如班當讀<lb/>
　如班師之班謂還而分布之按晉邢伯告中行伯曰<lb/>
　有班馬之聲杜預謂夜遯馬不相見班别也然分而<lb/>
　異處思羣而鳴不害班别之義六二邅如而還以馬<lb/>
　分布之故知其非一馬當作去聲讀乗无疑也女子<lb/>
　十年乃字字妊也九家易謂隂陽道正乃能長養二<lb/>
　見廹于初雖能守正然十年而後字此豈隂陽之常<lb/>
　道哉在屯故反常如此十年取其成數如十年勿用<lb/>
<pb n="12a"/>
　十年不克征之𩔖<lb/>
六三即鹿无虞惟入于林中君子㡬不如舍往吝<lb/>
象曰即鹿无虞以從禽也君子舍之往吝窮也<lb/>
　虞度也與中孚虞吉之虞同中孚初欲應四四以近<lb/>
　五畏滿盈而絶𩔖使初不虞度而進彼不我接是謂<lb/>
　往窮矣惟審慮在先故動不妄屯之三本與上應也<lb/>
　然上不應已苟无虞度之慮遽往即之是謂即鹿无<lb/>
　虞異乎中孚之吉矣坎為水互艮有山初不計慮鹿<lb/>
<pb n="12b"/>
　已在外唯知入于林中蹈山水之險安得不窮君子<lb/>
　則不然虞而見其微則舍鹿而不顧矣舍當讀如取<lb/>
　舍之舍虞翻軰多以鹿為五謂三妄動而求五也今<lb/>
　以為上六者蓋鹿之為物善求其𩔖上者三之𩔖也<lb/>
　三知上為可親而不知屯難之世雖所親未必不往<lb/>
　吝又况居震之極動不以正者耶翻又謂坎為藂木<lb/>
　坤為兕虎震為麋鹿為驚走三變禽走入于林中之<lb/>
　象崔憬曰君子逆知往則吝窮也<lb/>
<pb n="13a"/>
六四乘馬班如求婚媾往吉无不利<lb/>
象曰求而往明也<lb/>
　欲得乎君必先求其𩔖六四一爻盡之矣四大臣之<lb/>
　位也大臣之濟屯得其𩔖則志同道合可以相與輔<lb/>
　成其君初蓋四之配志同道合然猶乗馬班如者盖<lb/>
　初以陽剛之賢磐桓未肯輕進須四下求之故曰求<lb/>
　婚媾求而皆往則无不利故曰往吉无不利非見善<lb/>
　明者能之乎象所以稱其明也四五易位復成震往<lb/>
<pb n="13b"/>
　之象下得初九之配上承九五之君皆陽也明之象<lb/>
　崔憬謂四比于五五下求之為婚媾是亦一義<lb/>
九五屯其膏小貞吉大貞凶<lb/>
象曰屯其膏施未光也<lb/>
　屯其膏者膏澤未下于民也夫聖人无尊位與有尊<lb/>
　位而无一德之臣為助者膏澤皆不能下屯之九五<lb/>
　既有其位六二為正應又有其臣又謂屯其膏者盖<lb/>
　二欲應已初為之冦乗馬班如婚姻未遂此其所以<lb/>
<pb n="14a"/>
　屯也雖然居中守正以剛明為屯者不求頓革積小<lb/>
　而大正之膏當下逹夫坎水也人君施于上則下皆<lb/>
　膏潤故九五以膏為義曰屯其膏施未光者盖膏澤<lb/>
　下則其施光矣<lb/>
上六乘馬班如泣血漣如<lb/>
象曰泣血漣如何可長也<lb/>
　屯難之時有才以自拔者為上无才而能資人以濟<lb/>
　者次之上六内既无才外復无應不知圖之于蚤而<lb/>
<pb n="14b"/>
　彷徨于屯極之後雖乗馬何之耶泣血漣如盖顛之<lb/>
　已甚也九家易曰上六乘陽故班如體坎為血虞翻<lb/>
　謂乘陽故不可長集𫝊謂上之三成兩離漣如之象<lb/>
䷃<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
<pb n="15a"/>
則不告瀆蒙也蒙以養正聖功也<lb/>
　險在内出而之外則險可避也出而之外止而不進<lb/>
　險復臨之蒙之所以為蒙也蒙為昧而不明合艮與<lb/>
　坎以見内險外止所以為蒙昧不明之象然蒙得所<lb/>
　發不失其所謂時中則蒙亨矣集𫝊謂屯九五大亨<lb/>
　五反為二以亨道行此蓋為反屯為蒙屯之五為蒙<lb/>
　之二則所謂以亨行得其時中者也推而在人當可<lb/>
　亨之時發其蒙使不失中者理皆如此發蒙之道彼<lb/>
<pb n="15b"/>
　求而我應之非求彼也故曰匪我求童蒙童蒙求我<lb/>
　求我之道不可瀆也竭其精誠若卜筮然一問而孚<lb/>
　則師逸而功倍苟意瀆誠懈叩之雖數吾弗告矣故<lb/>
　曰初筮告再三瀆瀆則不告凡此皆二五相應之道<lb/>
　故志應剛中彖所以申明之雖然再三瀆瀆則不告<lb/>
　謂蒙瀆而我不告也彖乃謂瀆蒙何哉曰瀆不可以<lb/>
　彼此分也謂再三則蒙之道瀆也蓋五以蒙而求發<lb/>
　二應蒙而發之俱為蒙也若誠心不專設問不一師<lb/>
<pb n="16a"/>
　勞无功蒙之道顧不瀆耶干寳曰屯為物之始生蒙<lb/>
　為物之稺然則養正何貴于蒙歟曰離朱不可以索<lb/>
　𤣥珠也人之生初无不正機心既萌嚮之所謂正者<lb/>
　始𡵨而他故正與邪皆自蒙而分蒙而得養則作聖<lb/>
　之功在是矣箕子謂睿作聖睿盖蒙之反也崔憬曰<lb/>
　初筮謂六五求决於二虞翻曰我謂二也陸績曰艮<lb/>
　為少男<lb/>
象曰山下出泉蒙君子以果行育德<lb/>
<pb n="16b"/>
　山下之泉初雖未逹及盈科而進則萬折必東放乎<lb/>
　海而後已學者有得于此則不舍晝夜篤行而自力<lb/>
　矣若乃流之不清與夫涸之可待者皆源之不養學<lb/>
　者又當觀此而育德使其不躁進妄動惟委蛇曲折<lb/>
　以通為主然後為功坎艮合體固有躁動之戒存乎<lb/>
　其間也<lb/>
初六發蒙利用刑人用說桎梏以往吝<lb/>
象曰利用刑人以正法也<lb/>
<pb n="17a"/>
　隂柔在下所見蔽塞非强梗以害治者君子發而悟<lb/>
　之可也何遽用刑乎易之意謂發之不悟更陷于惡<lb/>
　非小懲之无以為小人之福此刑之由用然用之不<lb/>
　于初六而于其後則禁之晚矣冝往吝也故利用刑<lb/>
　人與發蒙俱見于𥘉爻李鼎祚謂震足艮手互與坎<lb/>
　連故稱桎梏𥘉動成兌坎象毁說之象<lb/>
九二包蒙吉納婦吉子克家<lb/>
象曰子克家剛柔接也<lb/>
<pb n="17b"/>
　二以剛德為蒙之主衆隂所歸也衆歸之而有所决<lb/>
　擇則傷矣今也居中而容衆則凡以蒙至者吾皆弗<lb/>
　拒故曰包蒙吉包蒙謂包而无所擇此二主蒙之道<lb/>
　也隂順而來我容而受之有納婦之義主蒙者如是<lb/>
　則道尊而下說隨故曰納婦吉納婦謂隂得所託此<lb/>
　二亨蒙之德也夫五以蒙道付二乃能包蒙而納婦<lb/>
　譬之父子之間可謂克家之子矣又坎為中男二以<lb/>
　陽剛居中中男之象也非特如此以爻言之二者九<lb/>
<pb n="18a"/>
　也五者六也以二應五是下以剛上接也以位言之<lb/>
　五君也二臣也君求于臣是上以柔下接也剛柔上<lb/>
　下交際之間志同道合豈不家齊而國治哉虞翻曰<lb/>
　二應五據初包養四隂故包蒙震長子主器納婦故<lb/>
　子克家<lb/>
六三勿用取女見金夫不有躬无攸利<lb/>
象曰勿用取女行不順也<lb/>
　或問六三之金夫謂九二耶上九耶曰謂九二也何<lb/>
<pb n="18b"/>
　以知之曰二居坎體為中男上九艮體為少男坎艮<lb/>
　同出于乾皆可謂之金夫然六三于二為近于上為<lb/>
　逺三不正而且蒙其所見必溺于近豈非見二納婦<lb/>
　于旁故貪利苟就迷暗失理遂至忘上九之正應屈<lb/>
　其身而下從之可謂行之不順是女也其可取乎使<lb/>
　女子而有逺見則以三趨上不為不正自内之外不<lb/>
　為不順潔身于此以待男之下我尚安得謂之不有<lb/>
　躬乎聖人亦不至有勿取之戒矣雖然在姤之辭亦<lb/>
<pb n="19a"/>
　曰勿用取女謂女壯也故欲繋于金柅以金為柅者<lb/>
　為其性之堅剛可以止隂之進也以壯女猶不能勝<lb/>
　金柅之牽則六三不正之女而往見金夫何利之有<lb/>
　故曰无攸利李鼎祚易金夫謂二也初動成兌故稱<lb/>
　女失位乗剛故行不順<lb/>
六四困蒙吝<lb/>
象曰困蒙之吝獨逺實也<lb/>
　二以陽剛主蒙羣隂趨之四在諸爻去陽再遠故曰<lb/>
<pb n="19b"/>
　逺實陽實隂虚逺實則隂无所得而蒙益甚矣初與<lb/>
　三于九二上下比之五與二為正應又上亦有陽其<lb/>
　逺實者獨六四而已兹其所以困孔頴逹謂六四既<lb/>
　不近二又不近上故云獨逺實<lb/>
六五童蒙吉<lb/>
象曰童蒙之吉順以巽也<lb/>
　受教者固欲其順然順特受道之體而已苟順而不<lb/>
　入蒙亦无自而悟惟順而入然後德日起而聰明有<lb/>
<pb n="20a"/>
　加故曰童蒙之吉順以巽也荀爽謂此成王任周召<lb/>
　之爻集𫝊謂五求二成坤二往資五成巽巽順之𧰼<lb/>
上九擊蒙不利為冦利禦冦<lb/>
象曰利用禦冦上下順也<lb/>
　發蒙于初者為其未逹也包蒙于二者為其嚮善也<lb/>
　擊蒙于終者為其怙亂也發蒙者冝用柔故以初六<lb/>
　包蒙者冝用中故以九二擊蒙者冝用剛故以上九<lb/>
　雖然九而居上剛之過也以剛過之才用之以禦冦<lb/>
<pb n="20b"/>
　則蒙昧怙亂者知所懼此人心所以皆順嚮以剛過<lb/>
　之才而為冦則昏迷不悛因蒙為惡此人心所共怒<lb/>
　蒙卦上九乃禍福吉凶之分故聖人戒之虞翻曰體<lb/>
　艮為手五變上動成坎而逆乘陽故不利為冦下坎<lb/>
　為冦艮為山登山備下順有師𧰼故利禦冦大抵坎<lb/>
　為盗三上易位則坎毁非冦之利不必求象如翻之<lb/>
　詳也<lb/>
</p>
<p>
</p>
  </div>
</body>
</text>
</TEI>
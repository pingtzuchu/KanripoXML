<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷十三</head>
    <p>
<pb n="1a"/>
欽定四庫全書<lb/>
　周易窺餘卷十三　　　　宋　鄭剛中　撰<lb/>
下經<hi>漸至旅</hi>
䷴<hi>艮下巽上</hi>
漸女歸吉利貞<lb/>
彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
　乾坤變而為巽艮交而為漸交謂否六三進為六四<lb/>
<pb n="1b"/>
　九四下為九三也進為六四女歸乎外也下為九三<lb/>
　男下於女也六處三非正也進居四為上體之下得<lb/>
　位而正矣九處四非正也下居三為下體之上亦得<lb/>
　位而正矣男女位皆得正獨以女歸為言者取漸之<lb/>
　義在女不在男也漸之進以止為本以順行之進雖<lb/>
　不急而日入于進如女之歸也進能如女之歸此其<lb/>
　所以吉雖然漸之成卦以六四之進得位而彖乃謂<lb/>
　其位剛中者何哉剛中謂五不謂四也或問此女進<lb/>
<pb n="2a"/>
　也何與乎九五之位曰進得位往有功者謂男女正<lb/>
　也進以正可以正邦者謂君臣正也人之道莫先乎<lb/>
　男女推男女正家之道則君臣正邦之道也聖人取<lb/>
　九五剛中之德以足男女正位之義故曰進以正可<lb/>
　以正邦也其位剛得中也大抵男女正者所以原其<lb/>
　始君臣正者所以要其終皆不過乎位而已先儒剛<lb/>
　中之位或以為六四或以為九三曰六四者謂其進<lb/>
　而得位也曰九三者謂其在一卦三陽之中也然以<lb/>
<pb n="2b"/>
　六謂剛以三為中豈理也哉集傳曰内止靜外巽順<lb/>
　其動不窮也動言三四動動而止所以不窮大抵其<lb/>
　進鋭者其退速退速蓋不窮之反也唯動而愈出者<lb/>
　是謂不窮<lb/>
象曰山上有木漸君子以居賢德善俗<lb/>
　孔子曰如有用我者三年有成則後之求善俗者其<lb/>
　可遽乎居賢德謂久任賢德之人不求之以遽使彼<lb/>
　得盡其才下皆安其政而信之然後俗可善也善俗<lb/>
<pb n="3a"/>
　之道如山之有木順其性而生養之則日入于蕃大<lb/>
　而弗之覺苟賢德不得所居遷徙流轉失其所謂美<lb/>
　成之久則雖有牛山之木不能成矣此君子所以觀<lb/>
　漸也先儒謂乾四之坤為艮為居以陽善隂故以居<lb/>
　賢德善俗也<lb/>
初六鴻漸于干小子厲有言无咎<lb/>
象曰小子之厲義无咎也<lb/>
　漸互體有離離為飛鳥故六爻皆以鴻為象以其識<lb/>
<pb n="3b"/>
　去就之義進退之時也又李鼎祚謂鴻隨陽鳥喻女<lb/>
　從夫故言于女歸之漸漸之初所處窮下在已未能<lb/>
　有為在上莫之援助此君子自信小人謗傷之日初<lb/>
　不敢妄動漸于水涯其自處善矣小人既忽人之㣲<lb/>
　賤又恐其進而不止與已爭也遂厲而有言然其有<lb/>
　言者小子而已初亦何傷哉故曰小子之厲義无咎<lb/>
　也艮為少男故有小子之稱不必指名一爻出而有<lb/>
　言則艮之小子也坎為水干者水之湄漸于干之象<lb/>
<pb n="4a"/>
　二動而厲已成兑兑為口有言之象<lb/>
六二鴻漸于磐飲食衎衎吉<lb/>
象曰飲食衎衎不素飽也<lb/>
　中正之臣遇中正之君然後可以有為然進不以漸<lb/>
　上意未孚則小人得以危之六二懐中正之德自干<lb/>
　而進不為不漸也進漸則德美著而上意信一旦相<lb/>
　得如磐石之安矣飲食衎衎此其時也飲食宴樂見<lb/>
　于需飲食衎衎言于磐蓋需暇平定則飲食可以將<lb/>
<pb n="4b"/>
　禮意而相和説此安富尊榮孝弟忠信之所由君子<lb/>
　不素餐之道先儒以承三應五為不素飽者為陽爻<lb/>
　實也艮為山石二動成兑兑為口飲食之象又為説<lb/>
　衎衎之象<lb/>
九三鴻漸于陸夫征不復婦孕不育凶利禦寇<lb/>
象曰夫征不復離羣醜也婦孕不育失其道也利用禦<lb/>
寇順相保也<lb/>
　爾雅髙平為陸始漸于干進而之磐之陸進而漸髙<lb/>
<pb n="5a"/>
　得位之象也居艮之極上復无應可以止矣又復進<lb/>
　焉失漸之義所以有不復不育之凶不復不育蓋言<lb/>
　貪進苟合則行藏失據邪正錯雜不能成實德也何<lb/>
　則隂陽相好也隂陽皆正則各從其應隂陽偏立无<lb/>
　偶而相近比此亂之所由九三六四其有焉九三上<lb/>
　无應而親四六四下无應而比三三務進而妄動故<lb/>
　征不可還四失守去而私交故孕不可育雖然三在<lb/>
　艮體初與二乃其羣類也三若止而不出能與其類<lb/>
<pb n="5b"/>
　相保非但于理為順雖外患可禦也故曰利禦寇不<lb/>
　然則凶之道冦陽者隂也四隂在外臨坎坎為盗三<lb/>
　不動以陽剛止于前坤以二隂助于下无不利矣聖<lb/>
　人之戒戒三之行也先儒謂三動坤順坎象不見故<lb/>
　利禦冦<lb/>
六四鴻漸于木或得其桷无咎<lb/>
象曰或得其桷順以巽也<lb/>
　鴻漸于干卑之所也于磐于陸則漸髙矣于木則又<lb/>
<pb n="6a"/>
　髙矣木雖髙然山木之枝非水鳥所安如得其桷則<lb/>
　庶乎其可安也四雖髙然上下兩陽非六所安苟能<lb/>
　順以巽如鴻得桷則无咎也説文秦曰榱周曰椽齊<lb/>
　魯曰桷蓋木之方大可為榱桷者非樛曲之枝故可<lb/>
　安也象又取順巽以足六四无咎之義大抵為務進<lb/>
　履危之戒李鼎祚曰四居巽木爻隂位正桷直之象<lb/>
九五鴻漸于陵婦三嵗不孕終莫之勝吉<lb/>
象曰終莫之勝吉得所願也<lb/>
<pb n="6b"/>
　漸于陵則又髙矣孟子為髙必因丘陵因丘陵可以<lb/>
　為髙則陵猶非髙之極矣五君爻也然猶不極其髙<lb/>
　者君道貴中九五以中正之道為漸之主所以不敢<lb/>
　極也夫下有中正之臣助吾有為者人君之願也上<lb/>
　有中正之君得行其志者人臣之願也上下之願有<lb/>
　時乎不得者必有不正者間乎其中三四是也二五<lb/>
　欲合而三四間之所以三嵗不孕雖然中正之道物<lb/>
　豈能終勝之哉三四既變二五相應君臣志遂而美<lb/>
<pb n="7a"/>
　實成矣巽為髙艮山在下陵之象離為大腹三四易<lb/>
　位則離毁故不孕三嵗雖閲時淹久之喻然五由四<lb/>
　之二二由三之五皆歴三爻亦其象也<lb/>
上九鴻漸于陸其羽可用為儀吉<lb/>
象曰其羽可用為儀吉不可亂也<lb/>
　上九復于陸子夏傳孔頴逹李鼎祚皆謂上九九三<lb/>
　各處一卦之上故皆言陸陸者髙之頂也集傳于叢<lb/>
　説亦主其言謂漸至上九亢矣是以上反而之三然<lb/>
<pb n="7b"/>
　後安處惟安定胡先生謂徧觀經文无髙頂曰陸之<lb/>
　文字當為逵蓋字之誤逵雲路也言鴻之飛髙至于<lb/>
　雲路其羽翎毛質可以為表儀故易𫝊獨然其説引<lb/>
　爾雅九逹謂之逵今當以逵為正蓋諸卦象物者多<lb/>
　矣未有重復者夫鴻之義同也至于干于磐于陸義<lb/>
　不可同也亦猶需之義同也至于郊于沙于泥義不<lb/>
　可同也爻隨體變義隨爻變上九豈得與九三俱漸<lb/>
　陸哉鳥之羽皆有用而各有所取雉羽取其采鷺羽<lb/>
<pb n="8a"/>
　取其白鴻鴈之羽取其知時自磐而上雖于鴻為漸<lb/>
　髙而非其所安至于升雲路而髙翔次序有列所以<lb/>
　為鴻者邈乎其不可及矣此非馴致之效歟故取其<lb/>
　羽用以為儀則君子進退去就之志亦孰得而亂之<lb/>
　可觀以為法矣干寳曰有德而可愛有儀而可象故<lb/>
　曰其羽可用為儀<lb/>
䷵<hi>兑下震上</hi>
歸妹征凶无攸利<lb/>
<pb n="8b"/>
彖曰歸妹天地之大義也天地不交而萬物不興歸妹<lb/>
人之終始也説以動所歸妹也征凶位不當也无攸利<lb/>
柔乗剛也<lb/>
　反艮為震反巽為兑艮與巽為漸震與兑為歸妹漸<lb/>
　以中二爻升降而得位故六爻皆正歸妹以中二爻<lb/>
　升降而情通故六爻皆不正歸妹漸之反也聖人于<lb/>
　歸妹取其情而已故合以為卦然男女情勝則流故<lb/>
　不當位无攸利之戒著焉易傳曰卦有男女配合之<lb/>
<pb n="9a"/>
　義者四咸恒漸歸妹也考之于經恒者男女之位亦<lb/>
　天地之位也咸者男女之情亦天地之義也義者感<lb/>
　會之宜也男女之情既于咸見之而復以為歸妹者<lb/>
　咸者止而説歸妹者動而説止而説故咸亨然猶以<lb/>
　貞為利也則説以動者安得不征凶乎妹者少女之<lb/>
　稱二十而嫁故少之不必專以九女嬖娣為説也少<lb/>
　女歸長男是以説説者動之因也説以動隂陽相交<lb/>
　此為子為父為婦為母之道人之所終推之天地乃<lb/>
<pb n="9b"/>
　上下相交萬物之所由興起也雖然分不可踰常不<lb/>
　可變男女之位如之何而不正哉取婚姻之義交感<lb/>
　之情則震兑為夫婦之端于此而又動焉凶之道也<lb/>
　動而凶則无攸利矣天下固有權一時之宜不以正<lb/>
　動而得其利者男女之動不正則以柔乗剛无往而<lb/>
　能利故彖曰征凶位不當也无攸利柔乘剛也乾天坤<lb/>
　地三四升降天地相交之義故虞翻謂震東兑西離<lb/>
　南坎北此卦最備四時謂有坎離者互體也此四時<lb/>
<pb n="10a"/>
　終始之象也崔憬曰中四爻皆失位易傳曰初與上<lb/>
　雖當隂陽之位而陽在下隂在上亦不當位也<lb/>
象曰澤上有雷歸妹君子以永終知敝<lb/>
　有始必有終終則敝此天下之常理也欲永終而不<lb/>
　敝在于知其敝使之常新而已天下之不能圖惟厥<lb/>
　終者皆為其不知敝也然君子必觀象于歸妹者何<lb/>
　哉澤上之雷一時隂陽相感之義過則已矣顧豈常<lb/>
　哉亦猶男女以説而動此婚姻感會之情其久逺之<lb/>
<pb n="10b"/>
　道不在是也久逺不敝在乎正位故守正者所以永<lb/>
　終欲永終而不守其正是不知敝自敝也復相棄背<lb/>
　常在于華色衰落之後顧有不正而无敝者耶歸妹<lb/>
　霜降候也干寳曰雷薄于澤八月九月将藏之時也<lb/>
　君子象之故不敢恃一時之虞而有将來之慮<lb/>
初九歸妹以娣跛能履征吉<lb/>
象曰歸妹以娣以恒也跛能履吉相承也<lb/>
　卦之有兑蓋取于少女初在兑下少女之娣也女雖<lb/>
<pb n="11a"/>
　少正嫡也初雖賢无正應也无應于正則不可以有<lb/>
　行故為跛然從長以歸亦足以説故跛能履此非失<lb/>
　禮而違訓乃歸妹之常道也是以征吉征吉謂以常<lb/>
　道從嫡而行則吉也初以正動已吉從三承四又正<lb/>
　而吉故象曰吉相承也大抵有賢德在下未能有為<lb/>
　而能從人以正道進者類此虞氏謂初在三下動而<lb/>
　應四故稱歸妹以娣集傳謂震為足兑折其左跛也<lb/>
　從三有應跛能履也<lb/>
<pb n="11b"/>
九二眇能視利幽人之貞<lb/>
象曰利幽人之貞未變常也<lb/>
　跛能履眇能視併見于履之六三歸妹以跛眇分于<lb/>
　初九九二兩爻者蓋初與二同體初以无應從三而<lb/>
　動以征為吉故曰跛能履二雖有應以上下未正守<lb/>
　常約已故曰眇能視大體同也歸妹自泰來其成卦<lb/>
　在三四兩爻六三婦也九四夫也初與二皆從三承<lb/>
　四而二則有應未著所以相親者猶未明初九言歸<lb/>
<pb n="12a"/>
　妹以娣而于二不言者以同體故言于初以見之也<lb/>
　夫二之與五雖不正位然二以賢德處内守常不渝<lb/>
　則五将下之矣故曰利幽人之貞集傳謂初動二不<lb/>
　動成坎坎為隠伏女在窈窕幽間之象李鼎祚易謂<lb/>
　震上兑下離目不正故眇能視<lb/>
六三歸妹以須反歸以娣<lb/>
象曰歸妹以須未當也<lb/>
　須待也集傳引陸震之説天文織女貴須女賤謂賤<lb/>
<pb n="12b"/>
　女為須豈有待寵之意耶六三以隂居陽為説之首<lb/>
　而亟趨于動使有正應則六三行矣奈何居不當位<lb/>
　動不以正故上莫之應急售无應退而須之此女之<lb/>
　賤者然无凶咎者以能反歸而以娣進也二者三之<lb/>
　娣反歸以娣五為正應三庶乎可以塞未當之羞也<lb/>
　集傳曰六三既曰所歸妹又曰須何也自變卦言泰<lb/>
　四之三成兑兑者震所歸之妹也自爻位言三无所<lb/>
　歸須也故曰曲而當安定胡先生引春秋隠二年書<lb/>
<pb n="13a"/>
　伯姬歸于紀至七年書叔姬歸于紀當二年伯姬歸<lb/>
　紀之時其年尚㓜少故待年于魯國待年亦須之義<lb/>
　而于六三爻義不合<lb/>
九四歸妹愆期遲歸有時<lb/>
象曰愆期之志有待而行也<lb/>
　四居動始而无正應歸妹而愆期者也然則與六三<lb/>
　之歸妹以須同歟曰不同也六三居説處極歸而不<lb/>
　售蓋女之自賤者也九四居動處隂靜以待時蓋女<lb/>
<pb n="13b"/>
　之自重者也女之嫁猶男之仕豈能使人必售哉自<lb/>
　處有道雖遲何愧故曰遲歸有時象又曰愆期之志<lb/>
　有待而行也謂待男而行也愆期非四之過而待時<lb/>
　守已實四之美德大抵女歸以仲春震者仲春之月<lb/>
　而四不得其偶愆期也初動從三然後四得其應遲<lb/>
　歸有待之象叔姬之歸施之九四則爻義合矣<lb/>
六五帝乙歸妹其君之𬒮不如其娣之袂良月㡬望吉<lb/>
象曰帝乙歸妹不如其娣之袂良也其位在中以貴行<lb/>
<pb n="14a"/>
也<lb/>
　五者君位六者女象六五帝之妹也帝妹在五帝以<lb/>
　妹下嫁之女乃下于長男此爻蓋明雖王姬之尊猶<lb/>
　不敢失婦道而自驕也與泰之六五同也由是知帝<lb/>
　妹以謙降為德而不以禮容為飾禮容之飾歸者娣<lb/>
　嬖而已袂蓋衣之為禮容者也故曰其君之袂不如<lb/>
　娣之袂良夫小君以中為位以貴而行下主羣嬖隂<lb/>
　道盛矣使其不自謙降猶修飾冶容與下爭寵則妬<lb/>
<pb n="14b"/>
　忌僣侈隂道盛極将如月之盈矣故曰月㡬望吉坎<lb/>
　月離日震東兑西日月相對望之象三動成乾乾為<lb/>
　良帝乙之辨見泰卦<lb/>
上六女承筐无實士刲羊无血无攸利<lb/>
象曰上六无實承虚筐也<lb/>
　士者上六之夫上六隂虚處非其所蓋女歸之窮筐<lb/>
　篚不實之象婦人之職與其夫相與供祭祀者也婦<lb/>
　持虚筐夫欲刲羊實之復不得其血祭祀之道闕然<lb/>
<pb n="15a"/>
　矣三非上之正應以刲羊言者蓋三亦隂虚不能宰<lb/>
　制所以見婦不婦夫不夫无一可也鼎祚易謂震為<lb/>
　筐兑為羊離為刀坎為血三四復位坎象不見故无<lb/>
　血集傳曰震兑夫婦也而曰士女言夫婦之道不成<lb/>
　也春秋傳載史蘇之占士刲羊亦无<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>也女承筐亦<lb/>
　无貺也<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>音荒<lb/>
䷶<hi>離下震上</hi>
豐亨王假之勿憂宜日中<lb/>
<pb n="15b"/>
彖曰豐大也明以動故豐王假之尚大也勿憂宜曰中<lb/>
宜照天下也日中則昃月盈則食天地盈虚與時消息<lb/>
而况于人乎况于鬼神乎<lb/>
　豐自泰來泰之九二升至九四為豐而成明動之象<lb/>
　故曰豐亨王假之假之為言至也豐大也以大故亨<lb/>
　也王業之大非王者不能至也既至于大則惟憂畏<lb/>
　為可保蓋盈虚消息不可恃以為常而日昃之離人<lb/>
　君所當戒也憂畏之道當如何常使如日之中而不<lb/>
<pb n="16a"/>
　昃則可以勿憂矣集傳謂離下有伏坎為加憂離見<lb/>
　坎伏勿憂也何則物盛則有蔽塞之患蔽塞則无豐<lb/>
　大之功人君之德如日正中光明不虧然後羣目向<lb/>
　之亦皆趨乎盛大之域此豐之所以為亨卦之大體<lb/>
　也析而論之豐之所以大者以其動而明崔憬曰明<lb/>
　則見微動則成務是也蓋動而不明則妄行顛錯至<lb/>
　于失理明而不動則有才不施无以成功兩者一偏<lb/>
　不足以成大此明以動所以能豐而離之體所以在<lb/>
<pb n="16b"/>
　震之内也大者王之所尚照天下者王之所宜二者<lb/>
　皆恐其太過大而過于大必損照而過于照必虧故<lb/>
　昃食之戒彖申于後日之昃月之食此盈虚消息之<lb/>
　數大而天地幽而鬼神猶所不免而况于人惟聖人<lb/>
　以道御之故盛大之業光明而常新不然大其可窮<lb/>
　邪或問鬼神盈虚之道如何可見曰所謂鬼神蓋理<lb/>
　之在幽㣲者人則顯而明蓋言消息之理幽明均有<lb/>
　不必拘泥靈變之鬼神而以著于跡者為消息也鼎<lb/>
<pb n="17a"/>
　祚易謂五動之正則四變成離離日中當五在坎中<lb/>
　為憂宜日中則體兩離照天下也五息成乾為盈四<lb/>
　消入坤為虚四變離日過中則昃月盈以乾四動則<lb/>
　食又乾為神坤為鬼集𫝊又曰明動不已未有能保<lb/>
　其大者保此道者其唯中乎故曰日中則昃月盈則<lb/>
　食<lb/>
象曰雷電皆至豐君子以折獄致刑<lb/>
　折獄所以屈服其辭非明不可致刑所以抵人于罪<lb/>
<pb n="17b"/>
　非威不可離所以為明震所以為威也合二體而皆<lb/>
　至焉君子觀之則折獄致刑之象也又豐亨之時治<lb/>
　已極于盛大非但妨功害成之人在所當禁而輕聼<lb/>
　斷忽人情亦聖人之所戒故折獄致刑于豐言之荀<lb/>
　爽曰隂據不正奪陽之位故折獄致刑蓋謂二也虞<lb/>
　氏謂噬嗑四失正三以兑折之折獄之象朱震曰雷<lb/>
　電皆至萬物豐大之時豐則生訟故君子法其威明<lb/>
　並用以治刑獄電明照也所以折獄雷威怒也所以<lb/>
<pb n="18a"/>
　致刑折獄者以正折其不正初二三正也而二有伏<lb/>
　坎為獄不明則枉者不伸致刑者刑其不正而已四<lb/>
　五不正也兑為刑殺不威則小人不懼噬嗑其明在<lb/>
　上君子在上之事也故為明罰飭法豐用明在下君<lb/>
　子在下之事也故為折獄致刑<lb/>
初九遇其配主雖旬无咎往有尚<lb/>
象曰雖旬无咎過旬災也<lb/>
　旬均也故荀爽本旬作均大抵勢不兩大兩大必爭<lb/>
<pb n="18b"/>
　爭則有咎兩大不爭者惟初九九四為然蓋豐以離<lb/>
　震成卦初離之始也以明為德而其用在動四震之<lb/>
　始也以動為功而其本在明兩爻勢均力敵相須而<lb/>
　不可以相无者也然離震既均敵震能獨為主乎曰<lb/>
　離自内之外意在于動四者動之主與初雖不相應<lb/>
　初往趨之勢均力敵受而不爭兹其所以為配主又<lb/>
　九四自泰之九二來主豐惟初與之勢均力敵故曰<lb/>
　雖旬无咎徃有尚也蓋過于均則偏勝之患生是以<lb/>
<pb n="19a"/>
　災鼎祚易謂四在震為主四失位則變成坤坤數十<lb/>
　四上之五成離坎離為日句之象坎為災體大過故<lb/>
　過旬災謂體大過者互體有兑巽也<lb/>
六二豐其蔀日中見斗往得疑疾有孚𤼵若吉<lb/>
象曰有孚𤼵若信以發志也<lb/>
　以陽遇陽彼此皆明故初與四徃則有尚以隂遇隂<lb/>
　彼此皆闇故二與五往則有疑夫豐亨之時六二以<lb/>
　隂居隂則在我者已无所見豐其蔀者欲求其應則<lb/>
<pb n="19b"/>
　在彼者又无所𤼵日中見斗者也蔀者曖障之物斗<lb/>
　者昏見之星漢志曰斗為帝車運動四旁五在震位<lb/>
　有斗車之象然迷東西者斗柄指天而悟六二居曖<lb/>
　昧不明之中先已為東西所迷趨而求正乃見非時<lb/>
　之斗以疑病矣雖然二中正也而五為正應以中正<lb/>
　自信久而不變則上下交孚嚮之蒙昧者皆𤼵矣豈<lb/>
　不吉哉聖人為此象蓋使人知中正之道非隂柔所<lb/>
　能久蔽也虞氏謂豐有噬嗑之變噬嗑離上震下互<lb/>
<pb n="20a"/>
　體有坎艮坎北方也鼎祚易謂艮為斗斗見于離日<lb/>
　中之謂叢説謂震巽為草莽上與坤交有蔀之象<lb/>
九三豐其沛日中見沬折其右肱无咎<lb/>
象曰豐其沛不可大事也折其右肱終不可用也<lb/>
　虞氏謂日在雲下為沛然以蔀類求之則沛作斾王<lb/>
　弼曰幡幔者是也安定胡先生謂沛繋于旗竿旌旗之<lb/>
　垂也義亦為斾皆掩蔽光明之謂三居離而過中是<lb/>
　自豐其掩蔽比蔀有加矣九家易謂沫斗杓後小星<lb/>
<pb n="20b"/>
　馬薛皆謂輔星日中見沬蓋言所見之愈不明也何<lb/>
　則三以志應上六既逺且隂而又離體之明已昃故<lb/>
　沫日見夫日中之斗雖不足以指迷然比杓後之小<lb/>
　明猶愈矣問者曰三有陽剛之性而反比二隂為不<lb/>
　足何哉曰二中正也惟與中正相應故久而後可以<lb/>
　𤼵志三不中也與上既不以中正相得故動而至于<lb/>
　折肱不可用矣夫眇猶能視跛猶能履折肱未必不<lb/>
　可小用然不可以大事是終不可用焉三自取如是<lb/>
<pb n="21a"/>
　尚誰咎哉虞謂上之三入坎雲下故見沬在噬嗑折<lb/>
　艮入兑艮為肱之象<lb/>
九四豐其蔀日中見斗遇其夷主吉<lb/>
象曰豐其蔀位不當也日中見斗幽不明也遇其夷主<lb/>
吉行也<lb/>
　二爻豐其蔀謂六二日中見斗謂五也四爻豐其蔀<lb/>
　謂九四日中見斗亦謂五也何以言之二四俱以隂<lb/>
　闇原自蔽障有震巽草木交蔽之義故皆曰豐其蔀<lb/>
<pb n="21b"/>
　二應五者也四承五者也五以隂柔得位无以指二<lb/>
　四之迷故皆曰日中見斗雖然二與五為正應所望<lb/>
　于應者不足以相照二亦奈何哉守其中正以俟誠<lb/>
　信之感𤼵庶乎可以濟豐矣四則不然與初雖不相<lb/>
　應亦其等夷且在應位趍而嚮之明動相資助上足<lb/>
　以有為此其所以吉且初向四則四為主四向初則<lb/>
　初為主所謂相須不可以相无者也然初謂四則曰<lb/>
　配主四謂初則曰夷主者蓋四在隂位有配之義此<lb/>
<pb n="22a"/>
　蓋以位言也初與四二陽同德乃其等爾此蓋以爻<lb/>
　言也四得初同進而在震體故曰吉行<lb/>
六五來章有慶譽吉<lb/>
象曰六五之吉有慶也<lb/>
　九四自泰來而成豐四自來也既至四矣五屈己下<lb/>
　之四與五共天位交相有為此五來之也九居四猶<lb/>
　人臣含晦其美者非人主有以來之則含而不𤼵五<lb/>
　乃能以豐亨之主來四以謙虚之德是謂來章兹其<lb/>
<pb n="22b"/>
　所以有慶譽也或問五不來二而來四者二與五不<lb/>
　相應也四五固非相應聖人于六五一爻專取下賢<lb/>
　之義也又五下四則六爻皆正隂陽俱得其偶慶譽<lb/>
　之所由生也互體兑為説為口慶譽之象鼎祚易謂<lb/>
　五動得正則二來應之又曰五動成乾乾為慶<lb/>
上六豐其屋蔀其家闚其户闃其无人三嵗不覿凶<lb/>
象曰豐其屋天際翔也闚其户闃其无人自藏也<lb/>
　豐其屋者上六以髙亢自居之象蔀其家者上六以<lb/>
<pb n="23a"/>
　隂闇自蔽之象闚其户闃其无人者上六既以髙自<lb/>
　絶以闇自蔽雖其所親亦弗之與謂九三也故三嵗<lb/>
　不覿謂歴時久而三弗徃應也非三絶之也上六豐<lb/>
　蔀掩蔽自晦藏之咎也居豐之極无致豐之道有凶<lb/>
　如此皆其自取也翔王肅本作祥孟喜謂天降以惡<lb/>
　祥是亦一義集傳如飛鳥務上翔于天際豈復能降<lb/>
　哉翔之義也藏古本多作戕馬融王肅謂自傷殘也<lb/>
　鼎祚易謂四動坤為闔户三隠伏坎中故閴其无人<lb/>
<pb n="23b"/>
　又謂震木數三故稱三嵗曰隠伏坎中者謂五降四<lb/>
　則三在坎中也集𫝊又謂上動成離離為飛鳥乾為<lb/>
　天在外卦之際天際翔也又乾為三嵗自四歴三爻<lb/>
　三嵗之象<lb/>
䷷<hi>艮下離上</hi>
旅小亨旅貞吉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣㦲<lb/>
<pb n="24a"/>
　旅之所以成卦者何也以卦自否來否之六三升為<lb/>
　五是在内者出而之外否之九五降為三是在上者<lb/>
　止而在下卦之所以為旅也旅謂失其所也旅而失<lb/>
　所雖盡其道可以小亨而已有小亨之理而旅不以<lb/>
　正未必能亨也故曰旅小亨旅貞吉柔得中乎外而<lb/>
　順乎剛此以六五一爻為言也止而麗乎明此合離<lb/>
　艮兩體為言亦以見九三雖降而猶不失其正也小<lb/>
　亨貞吉之道其在兹乎夫旅外則不免于順剛順剛<lb/>
<pb n="24b"/>
　而柔過其中不可也五之于剛雖上下順之而守其<lb/>
　中道則所以為五者无歉矣旅順剛則不免于有所<lb/>
　麗有所麗而非其所託不可也艮之體止而麗乎明<lb/>
　則所以託人者不至于失已矣内守其中外得所麗<lb/>
　非大人知時義者未易臻此其夫子在旅之爻乎姚<lb/>
　信曰否卦三五交易去其本體故曰客旅蜀才曰否<lb/>
　三之五柔得中于外上順于剛九五降三降不失正<lb/>
　止而麗乎明所以小亨貞吉<lb/>
<pb n="25a"/>
象曰山上有火旅君子以明慎用刑而不留獄<lb/>
　折獄用刑以明為本故雷電噬嗑雷電豐皆有刑獄<lb/>
　之象為其體有離震離明震威故也若旅之離則與<lb/>
　艮合无震威之象而乃亦以刑獄為言者蓋失所之<lb/>
　謂旅小人失所在外繋而不動又上有剛明者臨之<lb/>
　刑獄也君子觀山火之象則宜察所為之情又山上<lb/>
　之火雖髙且明然亦不以留照盡用察秋毫為功其<lb/>
　在獄也得其情則已矣尚可留哉雖然反賁為旅賁<lb/>
<pb n="25b"/>
　亦有離艮而象謂无敢折獄者賁火在内君子自明<lb/>
　之象也離為明坎為獄三不動坎不成不留獄也<lb/>
初六旅𤨏𤨏斯其所取災<lb/>
象曰旅𤨏𤨏志窮災也<lb/>
　旅雖窮能固窮猶可小亨也惟以隂柔在下不自振<lb/>
　㧞所為𤨏𤨏招憂取咎矣諸卦无應者始為窮旅卦<lb/>
　獨初有應而反得失所之災何也蓋初居艮體上雖<lb/>
　有援我以止而不能前四居離體性不就下彼方亢<lb/>
<pb n="26a"/>
　而不肯接有應不相及此旅志之所以取災窮不災<lb/>
　者无有也陸績曰𤨏𤨏小也艮為小石故曰旅𤨏𤨏<lb/>
　虞氏曰坎為災艮手為取集傳曰艮為小動而之四<lb/>
　復成艮小之又小𤨏𤨏也<lb/>
六二旅即次懐其資得童僕貞<lb/>
象曰得童僕貞終无尤也<lb/>
　中正之于人无所不利用之于旅其利博矣即次懐<lb/>
　資得童僕是也旅即次則其身安懐資則其用利得<lb/>
<pb n="26b"/>
　童僕貞則其助力以爻考之二者中正之位居之則<lb/>
　安旅雖失所猶可就次舍此即次之象也五不應二<lb/>
　二无所資然能守中正以待之是猶有貨貝而不自<lb/>
　暴不害其為用此懐資之象也初以隂柔承二二乗<lb/>
　于上而下資其力得童僕之象也履二乘初待五之<lb/>
　求所獲之效如是然後知中正之于旅其利博矣九<lb/>
　家易曰以隂居二即就其舍承陽有實故懐其資初<lb/>
　者卑賤二得履之故得童僕集傳曰童僕一本作僮<lb/>
<pb n="27a"/>
　僕艮為少男初卑隂賤二在上畜之童僕也初于二<lb/>
　得童僕貞也<lb/>
九三旅焚其次喪其童僕貞厲<lb/>
象曰旅焚其次亦以傷矣以旅與下其義喪也<lb/>
　九三不為上所與而欲與其下于義為失何則下謂<lb/>
　初也二得其位初承之于下二與之故肯盡力九三<lb/>
　處髙自絶不為上所與離已焚其次乃下而與初初<lb/>
　方以貞道童僕于二其肯為三盡力乎此焚次喪童<lb/>
<pb n="27b"/>
　僕之道也鼎祚易謂離為火艮為童僕集傳謂艮止<lb/>
　也止而得位次舍也<lb/>
九四旅于處得其資斧我心不快<lb/>
象曰旅于處未得位也得其資斧心未快也<lb/>
　諸家以資斧為除治荆棘之具或以為仁義曰除治<lb/>
　者謂在旅不得次而得荆棘之地自除治也曰仁義<lb/>
　者謂資為仁斧為義懐仁義之道不得施也子夏𫝊<lb/>
　作齊斧張晏謂整齊也志林作齋斧謂齋戒受斧也<lb/>
<pb n="28a"/>
　要皆于爻義不合得其資即六二懐其資之資得其<lb/>
　斧即利用之噐也諸爻最善莫如六五其次六二而<lb/>
　九四為下失所者初六在先其次九三而上九為甚<lb/>
　六二以得位居中即次懐資而又得其童僕顧雖在<lb/>
　旅亦安矣四抱陽剛之才非旅所宜然處柔在上體<lb/>
　之下比六二亦庶㡬焉何以言之蓋二之即次則是<lb/>
　已就舍館旅于處則姑有寓止之處而已懐其資者<lb/>
　有其利者也得其資者未必能有此懐與得之異也<lb/>
<pb n="28b"/>
　旅所頼以為力者童僕不得童僕而得其斧持此安<lb/>
　用乎此童僕資斧之異也我心不快有由然矣大抵<lb/>
　以卑弱自處又知所以奉上者此聖人訓旅之義<lb/>
六五射雉一矢亡終以譽命<lb/>
象曰終以譽命上逮也<lb/>
　一矢亡亡當與无同訓非亡失之亡也謂操一矢以<lb/>
　射雉更无餘矢此其為義謂六五可以取貴顯致名<lb/>
　譽以中文明之會然身方在旅寡與无應猶之雉雖<lb/>
<pb n="29a"/>
　可取而一矢在弓𤼵无必得之理然則文明之會果<lb/>
　不可以冀歟曰不然六五居柔處中不乗下以侵權<lb/>
　能承上以自保上下與之如是則中物之理雖不可<lb/>
　必而在我之德上之所不遺也故象曰終以譽命上<lb/>
　逮也逮如詩逮下之逮言及之也干寳曰離為雉為<lb/>
　矢巽為木為進退艮為手兑為決有木在手進退其<lb/>
　體矢決于外射之象一隂升乾故曰一矢兑口譽也<lb/>
　巽為命下逮也商鞅之説以帝以王以覇非一矢矣<lb/>
<pb n="29b"/>
上九鳥焚其巢旅人先笑後號咷喪牛于易凶<lb/>
象曰以旅在上其義焚也喪牛于易終莫之聞也<lb/>
　鳥巢木忽桑土而自安旅人先笑者如之火焚其巢<lb/>
　悲鳴而无所歸後號咷者如之夫謙順之德不可一<lb/>
　日无而况于旅乎旅而喪其順凶之道也雖然順德<lb/>
　之喪喪于易而已輕揚趨上離之性常易也故曰喪<lb/>
　牛于易古人聞過者謂已有過而人告之使聞也聞<lb/>
　過則過不復作上九喪其順德人莫之告故曰喪牛<lb/>
<pb n="30a"/>
　于易終莫之聞也凡此皆其在旅髙亢之失虞氏曰<lb/>
　離為鳥為火巽為髙四失位變震為竹葦巢之象也<lb/>
　巢象不見故焚其巢震為笑巽為號咷三動坤為牛<lb/>
　大抵三不應上則坤象不見故喪牛兑性趨下上九<lb/>
　既自髙故兑口弗之告<lb/>
</p>
<p>
</p>
  </div>
</body>
</text>
</TEI>
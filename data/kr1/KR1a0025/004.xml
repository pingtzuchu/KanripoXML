<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷四</head>
    <p>
<pb n="1a"/>
欽定四庫全書<lb/>
　周易窺餘卷四　　　　宋　鄭剛中　撰<lb/>
上經<hi>同人至豫</hi>
䷌<hi>離下乾上</hi>
同人于野亨利涉大川利君子貞<lb/>
彖曰同人柔得位得中而應乎乾曰同人同人曰同人<lb/>
于野亨利涉大川乾行也文明以健中正而應君子正<lb/>
也唯君子為能通天下之志<lb/>
<pb n="1b"/>
　天下所以不相同者以人各有志限于多岐也故唯<lb/>
　君子然後能通天下之志通之之道无他廓其心以<lb/>
　曠逺之度而守之以正則物我為一矣能如是豈復<lb/>
　有秦楚之異風波之危將无往而不濟矣故曰同人<lb/>
　于野亨利涉大川利君子貞卦有以象為先者象明而<lb/>
　義顯有以義為先者義暢而象通卦取天與火盖以象<lb/>
　為先也以下始極言其義天體在上火炎上此二體之<lb/>
　相同也天為至大火為至明所以同天下亦為天下所<lb/>
<pb n="2a"/>
　同此合二體而為同者也聖人以至公之道大同于<lb/>
　物非天與火不足以象之故謂其卦曰同人此所謂<lb/>
　象也同人之道得位得中而已有才而无位或有位<lb/>
　而非中者皆不足以同人蓋失中正之道則于乾為<lb/>
　不及也二得位得中而五以中正應之則是能上應<lb/>
　乎乾也上下相應而其徳同故以六二成卦而彖言<lb/>
　其義健也中也正也又能華之以文則其與物接者<lb/>
　燦然有理故彖又總二體而極言之曰文明以健中<lb/>
<pb n="2b"/>
　正而應君子正也兼是數者大公之道得矣雖然大<lb/>
　公之道不本之以柔則剛而與物絶勢必難合故五<lb/>
　陽以一隂為主而卦必成于六二此所謂和者大同<lb/>
　于物也一于柔則又將流蕩而失已同其能濟哉故<lb/>
　彖于涉大川之後必曰乾行者所以贊其健此不同<lb/>
　而同之所以為大也或問大有同人乃乾離之反皆<lb/>
　五陽一隂何離上則為大有離下則為同人曰象同<lb/>
　而取以成卦者異也火在天上光明盛大故取以為<lb/>
<pb n="3a"/>
　盛徳大業照逺燭微之象天與火異體而合故取以<lb/>
　為不立彼此曠逺无間之象又大有得尊而保大故<lb/>
　成卦在五同人得位而上應故成卦在二觀大有于<lb/>
　得位曰尊于中曰大中于健曰剛健皆與同人不同<lb/>
　矣鄭康成曰風行无所不徧則會通之徳无所不行<lb/>
　故曰同人于野亨此蓋謂互體有巽也蜀才曰此本<lb/>
　夬卦九二升上上六降二則柔得位得中而應乎乾<lb/>
　下奉上之象義同于人故曰同人侯果曰九二升上<lb/>
<pb n="3b"/>
　上為郊野是同人于野而得通者由乾爻上行耳故<lb/>
　特曰乾行也虞翻曰乾為野二得中應乾故曰同人<lb/>
　于野亨乾四上失位變而體坎故曰利涉大川乾行<lb/>
　也<lb/>
象曰天與火同人君子以𩔖族辨物<lb/>
　天與水為相違則天與火為相同明矣君子觀其象<lb/>
　故𩔖族而辨物族如貴賤功罪之𩔖物乃名物之物<lb/>
　因貴賤功罪以為等差者也名物惟族𩔖錯雜則无<lb/>
<pb n="4a"/>
　别苟聚之各以𩔖則物物自分无患其混淆故𩔖族<lb/>
　之與辨物非有二也𩔖則辨矣聖人慮同人者有混<lb/>
　淆之患于是乎戒之荀爽曰乾舍于離相與同居故<lb/>
　曰同人也虞翻曰君子謂乾𩔖族辨物謂方以𩔖聚<lb/>
　物以羣分孔子曰君子和而不同故于同人見以𩔖<lb/>
　族辨物也<lb/>
初九同人于門无咎<lb/>
象曰出門同人又誰咎也<lb/>
<pb n="4b"/>
六二同人于宗吝<lb/>
象曰同人于宗吝道也<lb/>
　同人于門雖未至于野然自門而出不守所居有曠<lb/>
　逺之漸矣故人无得而咎同人于宗謂二五相應情<lb/>
　之所繋止其所親将以同人而繋情于所親吝之道<lb/>
　也隨卦與同人固不同然舍已從人亦非偏黨狹隘<lb/>
　者所能故于初九則曰出門交有功于六二則曰弗<lb/>
　兼與亦謂二比初而情有所繋也與此略同問者曰<lb/>
<pb n="5a"/>
　六二同人于宗有吝道而取以成卦何哉曰易以彖<lb/>
　言者一卦之義以爻言者一爻之義亦猶履以六三<lb/>
　成卦至其爻則為咥人之凶推此則見聖人隨爻取<lb/>
　義不相牽礙者大率皆爾集傳謂初動艮為門二五<lb/>
　相應乾既成離二五復位離復成乾乾離各反其宗<lb/>
　此于門于宗之象李鼎祚曰案初九震爻帝出乎震<lb/>
　震為大塗又為門出門之象也侯果曰宗謂五<lb/>
九三伏戎于莽升其髙陵三嵗不興<lb/>
<pb n="5b"/>
象曰伏戎于莽敵剛也三嵗不興安行也<lb/>
　下卦離也離為戎兵戈也三動成震震為雈葦莽也<lb/>
　兵在莽中伏也二五正應同而无私三以陽剛近比<lb/>
　欲據有乎二二豈從耶三不得所欲遂有攻五之意<lb/>
　自反而不直不敢顯行冀伺便而得志故伏于莽為<lb/>
　三者其可已矣然離性趨上必欲有加于五五居尊<lb/>
　非升髙不可見故升髙陵而望之蓋震足離目本惟<lb/>
　驅使之不得已也夫師直為壯曲為老以私比欲强<lb/>
<pb n="6a"/>
　同乎人安往而能行曲而老矣宜三嵗而不能興小<lb/>
　人之情狀盡見于此虞翻曰巽為伏離為戎謂四變<lb/>
　時三在坎中隠伏自藏故伏戎于莽也崔憬曰與二<lb/>
　相比欲同人焉盜憎其主而忌于五所以隠兵于野<lb/>
　将以襲之故曰伏戎于莽五既居上故曰升其髙陵<lb/>
　一爻為一年自三至五頻遇剛敵故三嵗不興安可<lb/>
　行也<lb/>
九四乗其墉弗克攻吉<lb/>
<pb n="6b"/>
象曰乗其墉義弗克也其吉則困而反則也<lb/>
　一隂五陽之所欲同也然二五自其本應餘爻相去<lb/>
　甚逺其介乎二五之間同不以義各懐私意以相攘<lb/>
　者獨三四兩爻然三與二為近比恐五之來故伏戎<lb/>
　于莽内有所負猶不敢動也四去二為逺三又未嘗<lb/>
　犯之特惡其礙已遂乗墉而攻其能克耶乗墉者自<lb/>
　上乗之故知其為攻三坦墉所以備患也三于五雖<lb/>
　負而于四為直有墉以自備矣四攻而不下其力必<lb/>
<pb n="7a"/>
　困困而能自反尚可免凶使其違義前攻而克或困<lb/>
　而不知反三四纒綿相激之禍勢将如何此弗克攻<lb/>
　乃所以為吉也此兩爻皆不得言同人則聖人鄙之<lb/>
　之意深矣三四動自二以上為坤土墉之象也又三<lb/>
　在巽體于理為順四在巽上攻之故曰乗其墉三順<lb/>
　則四无可克之理反則謂困而反常也集傳曰古本<lb/>
　易云反則得則吉也一本云反則得得則吉也定本<lb/>
　作其吉則困而反則也<lb/>
<pb n="7b"/>
九五同人先號咷而後笑大師克相遇<lb/>
象曰同人之先以中直也大師相遇言相克也<lb/>
　柔得位得中而應乎乾曰同人則二五相應乃其心<lb/>
　也五之有二其中可謂直矣三四乃出而為孽此非<lb/>
　用師不足以破其不義雖然以義克不義何至號咷<lb/>
　乎曰五于三四類也與我類者各以强梗見擾故感<lb/>
　激怨憤憂傷而不能自已此孟子所謂兄弟闗弓射<lb/>
　我泣涕而道之之時也三既敵剛而不能興四已弗<lb/>
<pb n="8a"/>
　克而自困二五復遇斷金之利可以後笑矣三四皆<lb/>
　剛陽非用大師未易克也又伏戎乗墉彼先求克而<lb/>
　後五克之故曰相克象于同人之先不言號咷者不<lb/>
　但略其辭其所取之義在于以中直先人也相遇謂<lb/>
　二五始離而終合也或問四之乗墉所以冦三于五<lb/>
　无傷也五何望之深乎曰四之冦三欲奪二也五何<lb/>
　為而不争中孚曰或鼔或罷或泣或歌蓋言内不盡<lb/>
　誠則遇敵而失常也九五中直師出則克與或鼔或<lb/>
<pb n="8b"/>
　罷者異矣得二而笑與或泣或歌者異矣五動成離<lb/>
　離為戈兵又成兑兑為口三動成震震為聲皆號咷<lb/>
　笑之象<lb/>
上九同人于郊无悔<lb/>
象曰同人于郊志未得也<lb/>
　周官載師有近郊逺郊之異杜子春謂五十里為近<lb/>
　郊百里為逺郊司馬法曰王國百里為郊二百里為<lb/>
　州三百里為野郊近而野逺明矣同人之志嫌于褊<lb/>
<pb n="9a"/>
　隘故以同野為言取其夷曠而廣大也近者莫如門<lb/>
　初出門為同不守所居是身雖近而志已逺故无咎<lb/>
　上九居同人之極宜其廣大而反在于郊近不于門<lb/>
　逺不于野其所以同人者進退俱失矣若之何而得<lb/>
　其志哉雖然三以伏戎而不興四以乗墉而取困五<lb/>
　又以大師而相克是皆不能使物自歸以强力相傾<lb/>
　于愛惡之域上九于時避争逺患志雖未得可以无<lb/>
　悔矣侯果曰獨處于外同于郊也不與内争无悔吝<lb/>
<pb n="9b"/>
　也同人之時惟同于郊為未得志嘗謂同人于野亨<lb/>
　而六爻皆不足以盡之三四聖人鄙之深故不言同<lb/>
　人五雖言同人而不言所同之地者以其相克无曠<lb/>
　逺之度也初二上三爻又各有淺深得失之異故于<lb/>
　野之亨不復見于爻矣<lb/>
䷍<hi>乾下離上</hi>
大有元亨<lb/>
彖曰大有柔得尊位大中而上下應之曰大有其徳剛<lb/>
<pb n="10a"/>
健而文明應乎天而時行是以元亨<lb/>
　剛健文明謂二體也内剛健而外文明以柔居尊者<lb/>
　所能也以柔居尊立乎大中之地故本剛健而行之<lb/>
　以文明人君應天時行之道如此而已上下應之非<lb/>
　但為二五也一隂處中而上下諸陽悉宗而應之也<lb/>
　是安得不大有而元亨乎夫用剛以臨下衆隂從之<lb/>
　相輔以立此御衆之象故一陽五隂卦之所以為比<lb/>
　執柔以下人衆賢歸之以此有大此得衆之象故一<lb/>
<pb n="10b"/>
　隂五陽卦之所以為大有大有者有大之謂也雖然<lb/>
　一隂遇五陽嫌于不立曾不知剛健文明我固有其<lb/>
　徳矣聖人終慮隂柔非履尊所宜故抗五于離亦猶<lb/>
　比以一陽御衆隂恐其過也則晦五于坎孰謂洪範<lb/>
　之髙明柔克沈潛剛克為无意邪虞翻謂大有比之<lb/>
　反<lb/>
象曰火在天上大有君子以遏惡揚善順天休命<lb/>
　天地之大徳曰生聖人之大寶曰位何以守位曰仁<lb/>
<pb n="11a"/>
　何以聚人曰財理財正辭禁民為非曰義于大有見<lb/>
　之矣蓋天地有生物之徳而无以行故以大寶使人<lb/>
　君有之故謂之大有人君守此位以相天地非仁不<lb/>
　可此大有所以用柔為主也羣聚富庶必有為惡以<lb/>
　害良善者人君禁而絶之然後天地之命始得所付<lb/>
　此遏惡揚善順天休命所以為大有之象也大抵天<lb/>
　之所以命聖人者甚休苟惡不遏善不揚則衆有必<lb/>
　亂尚安得為順天乎小人果於傷物不遏而絶之則<lb/>
<pb n="11b"/>
　勢必張君子難進易退不揚而順之則身必晦又惡<lb/>
　不先遏則雖欲揚善有所未能此言之序也火在天<lb/>
　上髙明无以加舜有大功二十本諸此而已虞翻謂<lb/>
　五以日應乾而行于天也比初動成震為春至二成<lb/>
　兑為秋至三離為夏坎為冬故曰應乎天而時行又<lb/>
　曰乾為天休二變成巽巽為命故順天休命<lb/>
初九无交害匪咎艱則无咎<lb/>
象曰大有初九无交害也<lb/>
<pb n="12a"/>
　上有以交乎下然後下有以交乎上如二五是也初<lb/>
　九處卑而逺上交所不及大有之主以柔道接下上<lb/>
　下交孚之時初九乃以卑逺不及豈不為害然而非<lb/>
　其咎也固其所守益難其進終無不合者故曰无交<lb/>
　害匪咎艱則无咎也鼎祚易謂比初動成屯屯艱也<lb/>
　變得位艱則无咎<lb/>
九二大車以載有攸往无咎<lb/>
象曰大車以載積中不敗也<lb/>
<pb n="12b"/>
　大有衆陽宗隂而二獨為五所應猶之人臣以剛强<lb/>
　任事之才人君于衆賢之中尤所委任使二于此所<lb/>
　積不中所受過量則顛覆之患可立而待尚能行乎<lb/>
　惟二以强任之力蓄積得中如大車有容雖載厚而<lb/>
　不敗也兹其所以有攸往而无咎乾為圜圜者車之<lb/>
　象盧氏曰二體履剛中可以任重有應于五故所積<lb/>
　中而不敗<lb/>
九三公用亨于天子小人弗克<lb/>
<pb n="13a"/>
象曰公用亨于天子小人害也<lb/>
　九三當大有之時居下卦之極公侯豐大之象也豐<lb/>
　大而能享上則无害不然豐已自肆鮮不及矣故曰<lb/>
　公用亨于天子小人弗克惟弗克故曰小人害也亨<lb/>
　當讀作享享上之謂也陸徳明從王弼作平聲讀能<lb/>
　自通于天子諸家多作上聲讀以宴饗為義謂三為<lb/>
　五所饗也此蓋蔽于春秋卜偃之言狐偃勸晉侯納<lb/>
　王偃筮之遇大有之睽偃曰吉遇公用享于天子之<lb/>
<pb n="13b"/>
　卦戰克而王饗吉孰大焉天為澤以當日天子降心<lb/>
　以逆公故杜預亦以為饗夫宴享一時之事又其所<lb/>
　筮乃乾變為兑故有施澤及下之象若九三之享于<lb/>
　天子乃以下事上之義不必專從春秋謂受宴饗也<lb/>
　要之公能享王則王之饗也在其中矣虞翻曰天子<lb/>
　謂五三公位也<lb/>
九四匪其彭无咎<lb/>
象曰匪其彭无咎明辨晳也<lb/>
<pb n="14a"/>
　彭當從先儒謂讀作旁姚信云彭旁音同彭謂九三<lb/>
　為四之旁也五方以柔履尊而九三以公侯盛大之<lb/>
　勢居其下為四者處乎兩間一心承上而已不知其<lb/>
　旁也然非明智之士昭晰而不惑則鮮不有咎明辨<lb/>
　為其在離體故也虞翻讀彭為尫行不正貌謂四失<lb/>
　位不正而以旁音者為字誤<lb/>
六五厥孚交如威如吉<lb/>
象曰厥孚交如信以𤼵志也威如之吉易而无備也<lb/>
<pb n="14b"/>
　信以𤼵志諸儒或以為五𤼵二之志或以為二𤼵五<lb/>
　之剛夫五居尊位雖用之以柔然剛健文明乃五之<lb/>
　徳二如大車載物受任而行孰謂上之剛徳由二以<lb/>
　𤼵哉先儒謂五為信徳上九乗之繫辭猶有履信思<lb/>
　順之文則信以𤼵下之志无可疑者蓋大有上下交<lb/>
　孚之卦也在下之志非上以誠信𤼵之則无以自通<lb/>
　往往抱正信之衷而不得啓者有矣髙宗命傅説曰<lb/>
　啓乃心沃朕心此亦𤼵其志之謂也雖然上下任誠<lb/>
<pb n="15a"/>
　而威不立則慢所由生故曰威如吉威如之吉謂使<lb/>
　人立于防範之内不違顔而自懾非戒備而自嚴也<lb/>
　故曰易而无備或謂上卦離有戈兵自備之象此誤<lb/>
　也儒猶以忠信為甲胄況大有之厥孚交如尚何待<lb/>
　戈兵自備乎此不可以除戎器戒不虞之義求之也<lb/>
　侯果曰其體文明其徳中順信𤼵乎志以覃于物物<lb/>
　懐其徳以信應君君物交信厥孚交如也為卦之主<lb/>
　有威不用唯行簡易无所防備物感其徳翻更畏威<lb/>
<pb n="15b"/>
　威如之吉也<lb/>
上九自天祐之吉无不利<lb/>
象曰大有上吉自天祐也<lb/>
　凡有大者天命之使有可也而不可以自有也若自<lb/>
　有其所有則非天之所相矣上九旣當大有之時又<lb/>
　能履信而思順此不敢自有其有而宜為天之所相<lb/>
　者也故自天祐之吉无不利集𫝊謂乾為天兑為右<lb/>
　右助之也<lb/>
<pb n="16a"/>
䷎<hi>艮下坤上</hi>
謙亨君子有終<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<lb/>
　靡不有初鮮克有終固人道所難謙亨君子有終則<lb/>
　異于是蓋謙之效不見于初而常見于其終故也人<lb/>
　皆處前我獨處後人皆取多我獨取少自衆人視之<lb/>
<pb n="16b"/>
　晦而未明卑而未振无所有也然虧者變者害者惡<lb/>
　者无不受滿盈之罰彼謙者方晦而光卑而不可踰<lb/>
　故象于此申言其義曰君子之終也夫謙以九三成<lb/>
　卦九三本剥之上九與六三相易而成謙上九之陽<lb/>
　降而居下六三之隂升而居上陽損其尊隂行其志<lb/>
　所謂天道下濟而光明地道卑而上行也謙尊而光<lb/>
　卑而不可踰此獨為九三言也九三雖自上而降然<lb/>
　衆隂宗之勢不得越故曰不可得而踰此有終之效<lb/>
<pb n="17a"/>
　也非特如此徳欲謙也所以成謙者本乎順謙以順<lb/>
　也所以濟順者貴乎止兹又坤艮之餘意乎不然謙<lb/>
　過而流将至失已非亨之道集𫝊謂濟當作際謂下<lb/>
　交也流謙如江河百川赴焉者是也九家易曰艮山<lb/>
　坤地山至髙地至卑以至髙下至卑故曰謙也謙者<lb/>
　兑世艮與兑合故亨侯果曰此本剥卦乾之上九來<lb/>
　居坤三是天道下濟而光明也坤之六三上升乾位<lb/>
　是地道卑而上行者也<lb/>
<pb n="17b"/>
象曰地中有山謙君子以裒多益寡稱物平施<lb/>
　天下有山為遯先儒謂山髙峻逼上宜逺也地中有<lb/>
　山則卑者上行而髙峻者反居其下乃天地鬼神盈<lb/>
　虧自然之道君子觀其象故宜裒多而益寡稱物以<lb/>
　平施也裒先儒多讀作捊取也字書作掊廣雅云減<lb/>
　也詩原隰裒矣舊本裒作聚也減聚二義皆于易不<lb/>
　礙蓋減多而掊聚之用以益寡盈虚平施之道也君<lb/>
　子識此故貴富勢利皆不敢自滿推以治人治物其<lb/>
<pb n="18a"/>
　裒益平施亦本諸此而已集𫝊謂艮為手掊也坎為<lb/>
　水平施之象也虞翻謂坎為平坎取互體也<lb/>
初六謙謙君子用涉大川吉<lb/>
象曰謙謙君子卑以自牧也<lb/>
　牛順物然无以牧之雖穿其鼻有所不服上卦坤為<lb/>
　牛必于初六牧之者欲使就卑下也其在人驕傲盈<lb/>
　侈之性非自知所牧雖父兄師友有不能制況少男<lb/>
　乎艮于卦為下初六又艮之下居下之下雖謙之又<lb/>
<pb n="18b"/>
　謙亦自牧于蚤之意也應在互坎川之象不曰利涉<lb/>
　大川而曰用涉大川者蓋卑而不抗本非涉川之材<lb/>
　聖人謂執謙下人无往不濟用以涉川猶吉荀爽曰<lb/>
　初最下為謙二隂承陽亦為謙故曰謙謙<lb/>
六二鳴謙貞吉<lb/>
象曰鳴謙貞吉中心得也<lb/>
　鳴者物不得其平情動于中而見于音聲者也六二<lb/>
　之鳴其傷于无應而有不平歟將鳴于此以求應也<lb/>
<pb n="19a"/>
　曰无是也二積謙履中非一日五雖不應无傷也九<lb/>
　三乃以近比應于其旁六二念六五之不來喜九三<lb/>
　之應已忽然有得于中故不知音聲之𤼵故曰鳴謙<lb/>
　貞吉中心得也雖然三二非正應而相應者豈二為<lb/>
　不正以求福哉二知守正為善而已天下未有為善<lb/>
　而外不獲助者集𫝊謂二動成兌兌為口姚信曰三<lb/>
　體震為善鳴二親承之故曰鳴謙得正處中故貞吉<lb/>
九三勞謙君子有終吉<lb/>
<pb n="19b"/>
象曰勞謙君子萬民服也<lb/>
　身之服勞无如手足大禹之胼胝可見也艮為手互<lb/>
　震為足坎為勞卦而震艮共之手足服勞君子効力<lb/>
　有功之象也士之无所養者𩔖好矜伐有功者為甚<lb/>
　然亦以此敗何則有功而不以分人先已自伐人起<lb/>
　而與之争必不能有終矣惟九三有勞而謙極剛强<lb/>
　有為之才而能止故萬民服君子之謙至于萬民服<lb/>
　豈不謂之有終乎繫辭謂致恭以存其位者是也荀<lb/>
<pb n="20a"/>
　爽謂體坎為勞終下二隂故有終吉鼎祚易謂羣隂<lb/>
　順陽故萬民服<lb/>
六四无不利撝謙<lb/>
象曰无不利撝謙不違則也<lb/>
　撝與麾同蓋有揮却之義六四上奉謙徳之君于心<lb/>
　則安九三以陽剛服勞之功貶損而承我我能安乎<lb/>
　撝而去之者所以推其禮而不敢受非巽不以道而<lb/>
　求悦于三也大抵陽乗隂隂承陽理之常也當謙之<lb/>
<pb n="20b"/>
　時為順之始其不敢受三之承者亦遵其常理而已<lb/>
　故曰不違則不曰不失而曰不違則者以見四非能<lb/>
　增損獨不戾其常而已能如是則俛仰柔順上下皆<lb/>
　利雖然艮為手有撝之象四在震而猶取于艮者蓋<lb/>
　撝而下却之手當在下陸徳明曰撝指撝也<lb/>
六五不富以其鄰利用侵伐无不利<lb/>
象曰利用侵伐征不服也<lb/>
　謙當萬民服而有不服者五方守謙彼敢侮者不容<lb/>
<pb n="21a"/>
　无也故謙惟六五闕之者聖人慮其過也雖然人君<lb/>
　自處以謙則人斯樂從其為用者必衆不富以其鄰<lb/>
　蓋言以謙用衆也利用侵伐宜矣艮為山二居其中<lb/>
　且不來應則恃險而不服者也五動至三離為戈兵<lb/>
　荀爽曰鄰謂四與上也自四以上乗陽失實故皆不<lb/>
　富<lb/>
上六鳴謙利用行師征邑國<lb/>
象曰鳴謙志未得也可用行師征邑國也<lb/>
<pb n="21b"/>
　物有自得而鳴者六二是也有不平而鳴者上六是<lb/>
　也上與三為正應三乃止于下而不來六雖以謙自<lb/>
　處要之中不平志未得也此其所以鳴謙歟鳴與二<lb/>
　同其所以鳴與二異矣雖然以柔居柔處謙之極與<lb/>
　為應者乃相違如是其可以不征然以五之尊其所<lb/>
　侵伐止于不服六不得位也愆違之罪可以問邑國<lb/>
　而已邑國已之所有如九三者是也大抵處謙之時<lb/>
　終以克已自損為事至于物有違義犯教則不得已<lb/>
<pb n="22a"/>
　而征之上六无戈兵之象而曰利用行師者坤為衆<lb/>
　故也虞翻謂應在震故曰鳴謙體師象震為行坤為<lb/>
　邑故利用行師征邑國<lb/>
䷏<hi>坤下震上</hi>
豫利建侯行師<lb/>
彖曰豫剛應而志行順以動豫豫順以動故天地如之<lb/>
而況建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
<pb n="22b"/>
　李鼎祚謂震春兌秋離夏坎冬四時位正故不忒震<lb/>
　正體坎互體艮伏兌坎伏離坎又為法律有刑罰之<lb/>
　象<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　四至初有宗廟之象故曰以配祖考<lb/>
初六鳴豫凶<lb/>
象曰初六鳴豫志窮凶也<lb/>
<pb n="23a"/>
六二介于石不終日貞吉<lb/>
象曰不終日貞吉以中正也<lb/>
六三盱豫悔遲有悔<lb/>
象曰盱豫有悔位不當也<lb/>
九四由豫大有得勿疑朋盍簪<lb/>
象曰由豫大有得志大行也<lb/>
六五貞疾恒不死<lb/>
象曰六五貞疾乗剛也恒不死中未亡也<lb/>
<pb n="23b"/>
上六冥豫成有渝无咎<lb/>
象曰冥豫在上何可長也<lb/>
䷐<hi>震下兑上</hi>
隨元亨利貞无咎<lb/>
彖曰隨剛來而下柔動而説隨大亨貞无咎而天下隨<lb/>
時隨時之義大矣哉<lb/>
象曰澤中有雷隨君子以嚮晦入宴息<lb/>
初九官有渝貞吉出門交有功<lb/>
<pb n="24a"/>
象曰官有渝從正吉也出門交有功不失也<lb/>
六二係小子失丈夫<lb/>
象曰係小子弗兼與也<lb/>
六三係丈夫失小子隨有求得利居貞<lb/>
象曰係丈夫志舍下也<lb/>
九四隨有𫉬貞凶有孚在道以明何咎<lb/>
象曰隨有𫉬其義凶也有孚在道明功也<lb/>
九五孚于嘉吉<lb/>
<pb n="24b"/>
象曰孚于嘉吉位正中也<lb/>
上六拘係之乃從維之王用亨于西山<lb/>
象曰拘係之上窮也<lb/>
</p>
<p>
</p>
  </div>
</body>
</text>
</TEI>
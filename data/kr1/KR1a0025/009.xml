<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷九</head>
    <p>
<pb n="1a"/>
欽定四庫全書<lb/>
　周易窺餘卷九　　　　宋　鄭剛中　撰<lb/>
下經<hi>明夷至解</hi>
䷣<hi>離下坤上</hi>
明夷利艱貞<lb/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
　夷傷也七月之律為夷則取于傷也明當在天而入<lb/>
<pb n="1b"/>
　于地傷矣此二體成卦之意用此以居難則文王箕<lb/>
　子嘗以之文王救物濟世者也故蒙難而出出故于<lb/>
　難為蒙箕子全身守道者也故避難而晦晦故于難<lb/>
　為内犯難者豈謂去而之他哉匿親近于狂愚之内<lb/>
　即顯而隠此盖用互坎之體以避坤離之傷也雖然<lb/>
　蒙難者難息則功成内難者不能有所施為能正其<lb/>
　志而已文明不得晉多因晦而失正故利艱貞<lb/>
象曰明入地中明夷君子以莅衆用晦而明<lb/>
<pb n="2a"/>
　明夷明有所傷也莅衆用明者苟不能藏明于晦則<lb/>
　羣偽不容衆智為敵明有時而傷矣君子用晦而明<lb/>
　者盖觀明夷之象也坤為衆<lb/>
初九明夷于飛垂其翼君子于行三日不食有攸往主<lb/>
人有言<lb/>
象曰君子于行義不食也<lb/>
　君子以禮為翼禮者文明之道離入坤下則所以為<lb/>
　文明者晦所以為翼者不揚歛跡无能行矣又離為<lb/>
<pb n="2b"/>
　鳥離在下亦垂翼之象也初九明之始傷君子不待<lb/>
　傷之暴著毅然以去三日不食者言其去之速盖離<lb/>
　之性不能緩也君子豈悻悻然為是哉亦義所當然<lb/>
　爾又有應在四故往而不疑奈何道之不行雖主人<lb/>
　不免于有言非若漸之初六小子有言而已初之四<lb/>
　則二三四成巽三四五成兑集傳謂兑口不食之象<lb/>
　巽東南方主人位兑口亦有言之象九家易則謂四<lb/>
　在震體震為聲主人有言之象左氏傳莊叔筮穆子<lb/>
<pb n="3a"/>
　之生遇明夷之謙謂初九動也故楚丘曰大焚山山<lb/>
　敗於人為言杜預釋之曰艮為言盖初動成艮艮為<lb/>
　言兑也震也艮也皆有言之象用是知易書流通象<lb/>
　與義不可執一而取者類皆如此<lb/>
六二明夷夷于左股用拯馬壯吉<lb/>
象曰六二之吉順以則也<lb/>
　小人傷君子未嘗不用其至而君子之遭患容有淺<lb/>
　深六二中正當明夷之世雖不免于有傷然夷于左<lb/>
<pb n="3b"/>
　股亦所遭之未深也遭患未深故股雖傷尚可拯馬<lb/>
　而出雖然拯之不力有傷左股其能逺乎惟得九三<lb/>
　者比而託之則馬壯而獲吉矣初之四則二成巽巽<lb/>
　為股二无應依三以立而九以陽剛之才居坎位坎<lb/>
　為馬所謂壯馬也用以拯二其行力矣渙之初六當<lb/>
　渙離之時无應于上與九二親比而出渙故其爻之<lb/>
　辭亦拯馬壯吉大抵救傷拯渙非健速不可故皆以<lb/>
　拯馬為言又陽資陰則逆陰資陽則順明夷之六二<lb/>
<pb n="4a"/>
　渙之初六其所資者皆九也故兩卦又皆以順為言<lb/>
九三明夷于南狩得其大首不可疾貞<lb/>
象曰南狩之志乃大得也<lb/>
　易傳曰大首六也謂居暗之極為衆陰之首也九三<lb/>
　居明之極前往克之故曰南狩得其大首狩所以去<lb/>
　民害猶大明升進破羣迷而反之于正也明夷晉之<lb/>
　反也又將反夷為晉勢必待三復上初復四然後天<lb/>
　下用離明之光是則南狩者志雖可大得而其貞未<lb/>
<pb n="4b"/>
　可疾也<lb/>
六四入于左腹獲明夷之心于出門庭<lb/>
象曰入于左腹獲心意也<lb/>
　諸家皆以六四為微子之爻四與上六雖同類然去<lb/>
　上逺而于三為近盖逺闇就明之義也集𫝊謂震為<lb/>
　左離為大腹四由震入離而比于三入于左腹之象<lb/>
　入于腹則得明夷之心矣明夷之心初无彼此惟欲<lb/>
　破羣迷而反之正能出門庭嚮明而來吾斯受之所<lb/>
<pb n="5a"/>
　謂獲心意者此也干寳曰一為室二為户三為庭四<lb/>
　為門六四在門庭之間故以出為言或問下卦為内<lb/>
　上卦為外四之比三也乃下入于離何以為出曰即<lb/>
　微子言之商其室也不處于室而之門庭是為出之<lb/>
　象出門庭而入離腹冝有獲矣<lb/>
六五箕子之明夷利貞<lb/>
象曰箕子之貞明不可息也<lb/>
　明之性不可忘也然而可以息也商之三仁獨箕子<lb/>
<pb n="5b"/>
　見于六五者為其明之不可息也何則六五動則三<lb/>
　四五成離明孰甚焉不動成坤則晦其明者也晦其<lb/>
　明者明非息也藏離于五而已比干之諫後世固光<lb/>
　明當其時則湮没而至死微子雖去責以君臣之義<lb/>
　亦廢背而不昭二子之明雖不亡要皆暫息矣箕子<lb/>
　既利且貞閲商周而明不息<lb/>
上六不明晦初登于天後入于地<lb/>
象曰初登于天照四國也後入于地失則也<lb/>
<pb n="6a"/>
　晦而明者明在其中不明晦者不復有明晦而已矣<lb/>
　上六是也明與晦謂晉夷兩卦上之位極萬世而不<lb/>
　變所變者明與晦而已處之以明則為晉之上九故<lb/>
　登天而照四國處之以晦則為明夷之上六故失則<lb/>
　而入于地登于天謂乾陽在上而下照坤土也入于<lb/>
　地謂坤土加離日之上也大抵炎上者離之性今而<lb/>
　至于晦極失性之則矣<lb/>
䷤<hi>離下巽上</hi>
<pb n="6b"/>
家人利女貞<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
　父子兄弟夫婦皆自男女始故男女不可不正男女<lb/>
　皆欲正而止謂利女貞者盖男之正自女始未有女<lb/>
　正而男不正者惟其以女正為本故卦以巽離為象<lb/>
　巽離皆女也巽為風離為火火疾則風自火出此又<lb/>
<pb n="7a"/>
　家人之象見乎物者也二為内卦之正其畫陰女正<lb/>
　位乎内者也五為外卦之正其畫陽男正位乎外者<lb/>
　也男女之位不可亂猶二卦之内外不可易天地之<lb/>
　義如斯而已男女之位正然後家人之道成父母兄<lb/>
　弟夫婦所謂家人之道而本乎男女者也求之于爻<lb/>
　父母夫婦皆謂二五盖推而尊之則二五為父母合<lb/>
　而耦之則二五為夫婦五居乾陽之剛而母亦得謂<lb/>
　之嚴君盖母與父皆當以嚴臨其家也五為父則承<lb/>
<pb n="7b"/>
　其下者為子四是也无妄而變為家人家人之離无<lb/>
　妄之震也震為長子變為離則二三四成坎坎為中<lb/>
　男兄弟之象父父子子兄兄弟弟夫夫婦婦无不得<lb/>
　其正則家道之正可以推之天下矣天下之不治由<lb/>
　民志之不定五品遜而民志不定者未之信也<lb/>
象曰風自火出家人君子以言有物而行有恒<lb/>
　言出乎身加乎民行𤼵乎邇見乎逺自内風外自此<lb/>
　風彼皆風自火出之象也君子觀此則言有物而行<lb/>
<pb n="8a"/>
　有恒何則家人非虚位也故語其倫則名各有實亦<lb/>
　非暫有而終亡也故要其至則禮常有度惟如是故<lb/>
　内行而外化宜君子之言行于此而觀象家人无妄<lb/>
　之變也无妄自初至四互體有艮震雖升六三為家<lb/>
　人而艮震猶在有艮也故為言有震也故為行<lb/>
初九閑有家悔亡<lb/>
象曰閑有家志未變也<lb/>
　内之之謂閑閑馬之閑所以防其逸家人治内之道<lb/>
<pb n="8b"/>
　也故以閑為貴閑物者宜于蚤迨其流蕩而出則閑<lb/>
　之惟艱矣故閑有家者當于未變志之前何則心志<lb/>
　未淫未嘗不善物奪心淫初志變化无所不至故九<lb/>
　之在初未為當位宜有悔然用以閑家雖嚴无悔也<lb/>
　不然初四易位雖九亦與之俱變矣<lb/>
六二无攸遂在中饋貞吉<lb/>
象曰六二之吉順以巽也<lb/>
　坤之文言曰陰雖有美含之以從王事弗敢成也地<lb/>
<pb n="9a"/>
　道也妻道也臣道也弗敢成則家人之无攸遂也上<lb/>
　有制義之夫則婦之于事從夫而已其可自遂乎居<lb/>
　中主饋不失其正則婦人之職盡矣馬融曰家人以<lb/>
　女為奥主主奥則嫌于自専此易之所戒也坤順也<lb/>
　應在巽體故順以巽謂既順而用之以巽也集𫝊謂<lb/>
　坎水離火巽木女在中當位烹飪而主饋事<lb/>
九三家人嗃嗃悔厲吉婦子嘻嘻終吝<lb/>
象曰家人嗃嗃未失也婦子嘻嘻失家節也<lb/>
<pb n="9b"/>
　嗃嗃當從呼落反或作熇熇馬融謂説樂自得貌非<lb/>
　也家人至婦子嘻嘻方有説樂之意諸家或訓嚴厲<lb/>
　或訓嚴大或訓苦熱要是離火在内三用過中之剛<lb/>
　嗃嗃云者盖其家望而畏之如火之烈遇骨肉如此<lb/>
　能无傷乎故悔厲然閑家者悔亡九三雖悔厲猶吉<lb/>
　若乃嗃嗃變為嘻嘻嚴烈變為和樂吝之道也于嗃<lb/>
　嗃曰家人于嘻嘻曰婦子者盖婦與子尤禮之所先<lb/>
　非若家人總以為言也禮法所先者苟瀆而无度則<lb/>
<pb n="10a"/>
　家人无度可知矣雖然妻子好合如鼓瑟琴兄弟既<lb/>
　翕和樂且湛且孰謂其可以吝家乎曰真親之和見<lb/>
　于未笑者如大雅正聲之作與嘻嘻者不同也嘻嘻<lb/>
　云者戒其以荒樂而失節也失節之吝不見于嘻嘻<lb/>
　之時而常在其後故曰終吝坎與兑節之象三動不<lb/>
　正與二相易則坎毁而節失矣<lb/>
六四富家大吉<lb/>
象曰富家大吉順在位也<lb/>
<pb n="10b"/>
　九三以下治家之道也六四保家之道也保家之道<lb/>
　在于守其富貴今止言富而不言貴者象謂以順在<lb/>
　位則貴可知矣又陰虚而貧陽實而富四以陰承陽<lb/>
　資以為富故止以富家為爻之吉五君位也四巽體<lb/>
　也六之居四當如何推吾所以承顔順志者事君則<lb/>
　保家之道无以加矣<lb/>
九五王假有家勿恤吉<lb/>
象曰王假有家交相愛也<lb/>
<pb n="11a"/>
　五君也王者正家而正天下之爻也家道貴嚴故陽<lb/>
　爻皆吉然初剛止于悔亡三則悔厲上九則反身而<lb/>
　吉盖以皆未得乎大中之道若是者欲勿恤未可也<lb/>
　九居五則剛明而得乎大中所謂極家道之至者尚<lb/>
　何憂哉故曰勿恤吉雖然人之正家閨門之内可必<lb/>
　也閨門之外豈能使人必化哉王者之治不然九族<lb/>
　既睦人人親其親長其長君視民如子弟民戴君如<lb/>
　父母交相愛矣此聖人以天下為家堯舜文王之化<lb/>
<pb n="11b"/>
　也坎為心愛與恤皆由之以生虞氏謂五交二初交<lb/>
　四為交愛<lb/>
上九有孚威如終吉<lb/>
象曰威如之吉反身之謂也<lb/>
　家道至上九成矣成則可以有孚然謂有孚而縱則<lb/>
　瀆慢將復生故終以威如為吉威如盖履剛而不渝<lb/>
　者當威如之時未見其吉而吉亦常在其後也雖然<lb/>
　齊家者固以威嚴為事苟能施諸人而不可反諸己<lb/>
<pb n="12a"/>
　非所謂正己而正物者其誰孚之故象又申為之訓<lb/>
　曰威如之吉反身之謂有深意焉先儒謂三動為坤<lb/>
　為身上之三反身之謂<lb/>
䷥<hi>兑下離上</hi>
睽小事吉<lb/>
彖曰睽火動而上澤動而下二女同居其志不同行説<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
<pb n="12b"/>
類也睽之時用大矣哉<lb/>
象曰上火下澤睽君子以同而異<lb/>
初九悔亡䘮馬勿逐自復見惡人无咎<lb/>
象曰見惡人以辟咎也<lb/>
九二遇主于巷无咎<lb/>
象曰遇主于巷未失道也<lb/>
六三見輿曵其牛掣其人天且劓无初冇終<lb/>
象曰見輿曵位不當也无初有終遇剛也<lb/>
<pb n="13a"/>
九四睽孤遇元夫交孚厲无咎<lb/>
象曰交孚无咎志行也<lb/>
六五悔亡厥宗噬膚往何咎<lb/>
象曰厥宗噬膚往有慶也<lb/>
上九睽孤見豕負塗載鬼一車先張之弧後説之弧匪<lb/>
冦婚媾往遇雨則吉<lb/>
象曰遇雨之吉羣疑亡也<lb/>
䷦<hi>艮下坎上</hi>
<pb n="13b"/>
蹇利西南不利東北利見大人貞吉<lb/>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
象曰山上有水蹇君子以反身修徳<lb/>
初六往蹇來譽<lb/>
象曰往蹇來譽冝待也<lb/>
六二王臣蹇蹇匪躬之故<lb/>
<pb n="14a"/>
象曰王臣蹇蹇終无尤也<lb/>
九三徃蹇來反<lb/>
象曰往蹇來反内喜之也<lb/>
六四往蹇來連<lb/>
象曰往蹇來連當位實也<lb/>
九五大蹇朋來<lb/>
象曰大蹇朋來以中節也<lb/>
　諸爻皆以來為言與朋來之來異諸爻之來自外反<lb/>
<pb n="14b"/>
　内也朋來之來自下趨五也<lb/>
上六往蹇來碩吉利見大人<lb/>
象曰往蹇來碩志在内也利見大人以從貴也<lb/>
䷧<hi>坎下震上</hi>
解利西南无所往其來復吉有攸往夙吉<lb/>
彖曰解險以動動而免乎險解解利西南往得衆也其<lb/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲坼解之時大矣哉<lb/>
<pb n="15a"/>
　解利西南謂蹇之九三上居九四四之位本臨坤之<lb/>
　故也言西南不言東北者蹇之道以解艮已變震无<lb/>
　東北之不利也无所往其來復吉謂蹇之六二嘗往<lb/>
　濟五之蹇今來復而為解之九二也又震藏于坤亦<lb/>
　有來復地中之義大凡君有所為不免于動往者動<lb/>
　也既反蹇為解則何動之有然解紛救難之後雖務<lb/>
　静復至于因時振弊亦豈廢而不為故易既曰无所<lb/>
　往又曰有所往也夙者早也必有所往冝速不冝緩<lb/>
<pb n="15b"/>
　盖解雖反蹇而自初至五蹇之重坎猶存乎其間是<lb/>
　盖吉凶之分欲有所往苟滯緩不及事則蹇復因之<lb/>
　以起故曰有攸往夙吉彖之辭既曰解險以動又曰<lb/>
　動而免乎險解重復與他卦不同者盖險而不動則<lb/>
　无解之理而未免乎險惟動而免乎險然後解之理<lb/>
　得故曰解險以動動而免乎險解也坤為衆九四以<lb/>
　坤道利西南得衆之道也无所往而來復得位所以<lb/>
　吉也往而夙也動而有功也是皆免險之道彖故詳<lb/>
<pb n="16a"/>
　言之質諸物理雷雨之動滿盈天造草昧萬物之生<lb/>
　不免于屯惟甲坼而後條達暢茂解之道也用是觀<lb/>
　之解雖出蹇而蹇猶未逺夙吉之戒有深㫖哉不然<lb/>
　何以卦後受之以損也震為日震東方日出東方夙<lb/>
　之象集𫝊謂艮在木為果在草為蓏艮反為震陽動<lb/>
　于草荄木根之時甲坼之象先儒自初六以上註文<lb/>
　并六五維有解解並作胡買切與蟹同音謂物自散<lb/>
　解也九四解而拇上六解悖並加買切謂判之也<lb/>
<pb n="16b"/>
象曰雷雨作解君子以赦過宥罪<lb/>
　君子赦過如雷雨解萬物之屯也九家易坎為桎梏<lb/>
　罪人居重坎桎梏之間蹇孰甚焉惟君子赦宥之然<lb/>
　後可出非特如此蹇難初解正與民更始之時故赦<lb/>
　過宥罪特見于解過輕于罪赦重于宥雖聖人以仁<lb/>
　為恩固自有輕重<lb/>
初六无咎<lb/>
象曰剛柔之際義无咎也<lb/>
<pb n="17a"/>
　坎上震下為屯震上坎下為解解亦屯之反也屯則<lb/>
　剛柔交解則剛柔辨交故柔上而剛下辨故剛上而<lb/>
　柔下剛柔之際謂其辨而已夫蹇難既解剛柔不相<lb/>
　干初雖卑弱然以柔在下乃其義也于義苟安何咎<lb/>
　之有方蹇之時強陵弱則卑者常不安陰道勝則剛<lb/>
　者或反弱雖欲无咎不能也<lb/>
九二田獲三狐得黄矢貞吉<lb/>
象曰九二貞吉得中道也<lb/>
<pb n="17b"/>
　无所往則復而居中有所往則戒而夙吉此九二所<lb/>
　以能致力于解也上所建立下常不免于疑况在蹇<lb/>
　難初解之後疑者衆矣衆疑不去其能成功故二以<lb/>
　剛明之才取而去之此獲三狐之象也雖然民有疑<lb/>
　而在我之理不直則疑者未可以勢壓也得黄矢者<lb/>
　所以見二之所施行既直且中汝猶懐疑出而為祥<lb/>
　吾不汝置也九家易坎為狐解自初至五互體重坎<lb/>
　五爻之中二五君臣也餘三爻則懐疑于前後者也<lb/>
<pb n="18a"/>
　故謂之三狐噬嗑之九四曰得金矢解曰得黄矢何<lb/>
　也曰噬嗑去間之直以剛為先解去疑之直以中為<lb/>
　先<lb/>
六三負且乗致冦至貞吝<lb/>
象曰負且乗亦可醜也自我致戎又誰咎也<lb/>
　匹夫无罪懐璧其罪六无罪居三其罪三君子之位<lb/>
　也而六以陰柔居之安乎哉三有四在上有二在下<lb/>
　皆陽爻負且乗之象見于外醜矣負者小人之事乗<lb/>
<pb n="18b"/>
　者君子之器以小人乗君子之器過于匹夫之懐璧<lb/>
　實為盜招故盜有奪之之心然而未極也使其欽上<lb/>
　愛下雖亡乗猶未至于危身惟其上慢而下暴然後<lb/>
　盜又思伐之所以爻言冦象言戎而聖人詳見之繋<lb/>
　辭也易𫝊曰難解之時小人竊位則復致冦矣坎為<lb/>
　盜解有重坎先儒謂二變艮為背背為負又為坤坤<lb/>
　為車負且乗也<lb/>
九四解而拇朋至斯孚<lb/>
<pb n="19a"/>
象曰解而拇未當位也<lb/>
　解者解也解難可也于所親厚不宜解也惟四之于<lb/>
　初雖其所親不得不解何則四大臣之位也初陰柔<lb/>
　在下者也大臣當難解之時乃渙六四渙羣之日苟<lb/>
　與所應尚締結而不絶非所以示公故解其拇而後<lb/>
　朋可孚也人之有行拇雖至微亦應于下如初之通<lb/>
　乎四也二者四之朋也四與初私好不解則二剛陽<lb/>
　之性其肯與四孚乎惟解拇不通則二孚而至矣雖<lb/>
<pb n="19b"/>
　然使四先能當位何解拇之云惟位之未當而又與<lb/>
　所親應聖人慮其因是而逺君子是故為之戒震為<lb/>
　足四居震下初又應四于下拇也<lb/>
六五君子維有解吉有孚于小人<lb/>
象曰君子有解小人退也<lb/>
　作難者小人也解難者君子也君子解難而小人退<lb/>
　則難不復作難雖解而小人猶不退難未可知也小<lb/>
　人之退不退在其信不信之間君子有為而小人信<lb/>
<pb n="20a"/>
　之則小人退矣君子謂六五也居大中之位為解難<lb/>
　之主如雷雨之動惟屯是解小人皆知君子之有為<lb/>
　為難也非困我也如是而小人不退者未之有也故<lb/>
　曰君子有解小人退也二五相易則陽上而陰下小<lb/>
　人退之象<lb/>
上六公用射隼于髙墉之上獲之无不利<lb/>
象曰公用射隼以解悖也<lb/>
　繋辭曰非所據而據焉身必危三不與應通而負乗<lb/>
<pb n="20b"/>
　于下體之上此髙墉之隼也為其非所據而據故上<lb/>
　六射而獲之夫二之田狐則是取疑物于穴中得之<lb/>
　則疑解隼與鷹類其性疾害故鷹隼蚤鷙已為夏令<lb/>
　之失况其不在山林而居髙墉之上其理悖矣解道<lb/>
　將極此而不獲則飛翔于内外之際害物將无定所<lb/>
　射而取之所以解悖也易傳曰上六尊髙之地而非<lb/>
　君位故曰公集傳曰坎為弓離為矢上動之三弓動<lb/>
　矢𤼵李鼎祚謂離為隼又曰二變成艮艮為山為宫<lb/>
<pb n="21a"/>
　闕三在山半髙墉之象<lb/>
</p>
<p>
</p>
  </div>
</body>
</text>
</TEI>
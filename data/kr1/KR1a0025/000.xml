<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘</head>
    <p>
<pb n="1a"/>
欽定四庫全書　　　　經部一<lb/>
　周易窺餘　　　　　　易𩔖<lb/>
　　提要<lb/>
　　　　<hi>臣</hi>等謹案周易窺餘十五卷宋鄭剛中撰剛<lb/>
　　　　中字亨仲金華人紹興二年進士及第官至<lb/>
　　　　禮部侍郎出為川陜宣撫副使謫居桂陽軍<lb/>
　　　　又責授濠州團練副使復州安置再徙封州<lb/>
　　　　卒後追復原官謚忠愍事迹具宋史本𫝊王<lb/>
<pb n="1b"/>
　　　　應麟困學紀聞稱鄭剛中有周禮解義考王<lb/>
　　　　與義周禮訂義首列諸家姓氏有三山鄭鍔<lb/>
　　　　字剛中淳熙中進周禮全解蓋别自一人字<lb/>
　　　　與剛中名偶同或混而一之非也剛中所著<lb/>
　　　　易解十五卷見于陳振孫書録解題宋史藝<lb/>
　　　　文志者卷目並合惟乾坤二卦及繫辭以下<lb/>
　　　　原缺不解振孫以為或于乾坤之際有所避<lb/>
　　　　然其自序有云自屯蒙而往以象求爻因爻<lb/>
<pb n="2a"/>
　　　　識卦萬一見其髣髴則沿流尋源乾坤之㣲<lb/>
　　　　可得而探據此則振孫之言非也自序有云<lb/>
　　　　伊川易傳漢上易傳二書頗彌縫于象義之<lb/>
　　　　間但易道廣大有可窺之餘吾則窺之窺餘<lb/>
　　　　之名蓋取諸此明初文淵閣書目葉盛菉竹<lb/>
　　　　堂書目尚著于録其後傳本始絶朱彝尊經<lb/>
　　　　義考亦以為未見惟永樂大典内尚存其文<lb/>
　　　　今採掇裒輯依經編次其七卦為原本所闕<lb/>
<pb n="2b"/>
　　　　者則但録經文或其說别見他書者亦蒐録<lb/>
　　　　補入依仿原目仍定為十五卷自唐人以王<lb/>
　　　　弼注定為正義于是學者專言名理惟李鼎<lb/>
　　　　祚集解不主弼義博為搜羅以為刋輔嗣之<lb/>
　　　　野文補康成之逸象而當時經生不能盡從<lb/>
　　　　其學宋儒若胡瑗程子其言理精粹自非晉<lb/>
　　　　唐諸儒所可及然于象亦多有缺畧剛中是<lb/>
　　　　書始兼取漢學凡荀爽虞翻干寳蜀才九家<lb/>
<pb n="3a"/>
　　　　及同時朱震之說皆參互考稽不主一家其<lb/>
　　　　解義間異先儒而亦往往有當于理如訟之<lb/>
　　　　九二以不克訟歸為句而逋其邑人三百户<lb/>
　　　　為句以為聖人所以必使逋其邑人三百户<lb/>
　　　　者恐其恃衆憑險以成亂所以謹上下之分<lb/>
　　　　也比之初六終來有它吉朱子謂不可曉剛<lb/>
　　　　中以為相比之道以信為先積之既久昔之<lb/>
　　　　未比者皆自外至故曰有它吉皆能自出新<lb/>
<pb n="3b"/>
　　　　意不為成說所拘至于解泰之九二大有之<lb/>
　　　　大象議論尤正大精切通于治體雖其始因<lb/>
　　　　秦檜以進身依附和議捐棄舊疆頗不見滿<lb/>
　　　　于公論其闡發經義則具有理解要為説易<lb/>
　　　　家所不廢也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
周易窺餘自序<lb/>
窺餘窺竊易家餘意綴緝而成也老來心志凋落健忘<lb/>
自覺所學漸次遺失恐他時兒童輩有問寖就荒唐無<lb/>
以對故取平時所誦今昔易學與意會者輒次第編録<lb/>
時自省覽此窺餘之所為作所為名序之所為縷縷也<lb/>
伏羲氏畫八卦古無異論至重卦則指名不一鄭康成<lb/>
輩謂神農孫盛謂大禹史遷揚雄謂文王攻謂神農之<lb/>
說者曰耒耨之利日中之市固已取諸益取諸噬嗑豈<lb/>
<pb n="4b"/>
應後來方重卦神農之說破則盛以下自當無語矣孔<lb/>
穎達王弼又謂伏羲氏始用蓍十有八變而成卦觀變<lb/>
之數則用蓍猶在六爻之後造契以代結繩之治而書<lb/>
契之作取諸夬重卦者非伏羲乎伏羲氏既畫卦又為<lb/>
重卦文王為卦下之辭又分上下經孔子為十翼周公<lb/>
為爻辭此易緯所謂三聖人而周公不與者周公本文<lb/>
考之志而為之舉文王則知用公之聖也穎達既堅守<lb/>
弼論不移後之立異相可否者猶未已要是指擿相勝<lb/>
<pb n="5a"/>
無明白證據當以王孔為允復有疑者曰爻辭亦文王<lb/>
所作非周公也此蓋不考明夷爾文王在羑里無自謂<lb/>
文王之理亦不得先謂箕子為明夷韓宣子適魯見易<lb/>
𧰼云吾乃知周公之德則公作爻辭何疑馬融陸績皆<lb/>
知此意也繫辭曰知者觀彖辭則思過半又曰聖人設<lb/>
卦觀𧰼繫辭焉而明吉凶遂又疑夫子不應自賛如此<lb/>
彖繫必文王所為也曽不知卦下之辭乃文王所繫其<lb/>
所繫辭亦可謂之彖夫子於上下繫特賛序之與夫子<lb/>
<pb n="5b"/>
所為彖繫自不相礙范諤昌誤疑乾彖與文言重複而<lb/>
謂文王為彖者亦此𩔖也至於十翼之目亦復紛紛以<lb/>
彖象繫辭三者各分上下而與文言序卦說卦雜卦三<lb/>
篇號爲十者穎達主之彖也大小𧰼也上下繫辭也乾<lb/>
坤文言也而與序卦說卦雜卦三篇號爲十者胡旦主<lb/>
之以𧰼分大小而不以彖分上下旦說為勝以文言分<lb/>
乾坤似未安去古逺矣學者要當以意所安者爲是故<lb/>
兩存之以俟來哲通乎此然後可以讀易或問曰子為<lb/>
<pb n="6a"/>
書始屯蒙何也曰予於乾坤不敢談也易者天地萬物<lb/>
之奥乾坤則又易之奥聖人妙易書之神而藏之乾坤<lb/>
其所示人者猶委曲載之文言孰謂學者可以一言定<lb/>
乎尊乾坤而不敢論自屯蒙而往以𧰼求爻因爻識卦<lb/>
萬有一見其髣髴則隨子索母沿流尋源乾坤之微或<lb/>
可得而探也今固未敢妄有窺焉又問易自商瞿子木<lb/>
親受業夫子下抵漢魏專門名家者不勝計雖互有得<lb/>
失之論大槩不過象義二者就其意趣不合最甚者惟<lb/>
<pb n="6b"/>
李鼎祚王弼其專用𧰼變三十餘家而不及義者鼎祚<lb/>
也盡掃𧰼變不用古注而專以意訓者弼也子為書為<lb/>
𧰼乎為義乎曰有𧰼則有義以義訓者不可以遺𧰼也<lb/>
義不由象出是猶終日論影而不知形之所在偏於一<lb/>
而廢其一學者所以難了窺餘所不然也近世程頤正<lb/>
叔嘗為易傳朱震子發又為集傳二書頗相彌縫於𧰼<lb/>
義之間其於發古今之奥為有功焉但易之道廣大變<lb/>
通諸家不能以一辭盡有可窺之餘吾則兼而取之杜<lb/>
<pb n="7a"/>
預春秋經傳集解後序載晉太康元年汲縣發舊冢大<lb/>
得古書皆科斗文字不可訓知獨周易及紀年最為分<lb/>
了周易上下篇與今正同而無彖𧰼文言繫辭預疑於<lb/>
時仲尼造之於魯尚未播之逺國而漢藝文志易經十<lb/>
二篇謂上下經及十翼也以是考之漢之易已十二篇<lb/>
但經與十翼自為篇帙非若今易之各附卦爻先儒謂<lb/>
費直專以彖象文言參解易爻謂王輔嗣𧰼本釋經欲<lb/>
相附近故辭與𧰼各附於當爻要之取古本輒相分合<lb/>
<pb n="7b"/>
二子不容無過然於聖人之㫖未大悖也併見於序之<lb/>
末紹興壬申正月旦觀如居士山齋書<lb/>
<pb n="8a"/>
原序<lb/>
六經載道而易其原最深逺者也始惟有畫以盡三才<lb/>
萬物之理後乃有辭以盡其畫之所𧰼最後吾夫子為<lb/>
之十翼易其無餘蘊矣後世諸儒各以臆見為之訓詁<lb/>
無慮數百家然弗合弗并互有失得非博雅君子學通<lb/>
繫𧰼之表識達變通之㣲未能探討而折衷也故資正<lb/>
殿學士東陽鄭公少以文行為鄉先生於書無所不通<lb/>
而尤䆳於易其論議慷慨操履端亮入登禁橐出撫邊<lb/>
<pb n="8b"/>
陲壯猷逺略皆自其學發之晚歳謫居封川乃為易解<lb/>
名之曰窺餘則兼而取之歲在戊午禮部試進士公參<lb/>
掌文衡予偶得中因登門拜公一見知其為天下偉人<lb/>
特未見其書及乙未之春予再守長樂公子之良嗣持<lb/>
憲節於此邦因得是書觀之研味累日不能廢手雖參<lb/>
取諸家之長而斷自已意文與義貫理與象互讀之使<lb/>
人渙然冰釋其於易道誠非小補予淺陋荒唐安足以<lb/>
知之公諱剛中字亨仲嘗為禮部侍郎以樞宻都承㫖<lb/>
<pb n="9a"/>
宣撫四川其遺愛在蜀其事業炳炳在人耳目其出處<lb/>
載之國史今其子又有學問能世其家收拾遺稿為十<lb/>
五卷將鋟版傳諸學者請序以冠其首予逡巡退避其<lb/>
請益勤因為之言淳熈乙未十一月一日莆陽陳俊卿<lb/>
序<lb/>
易更三聖世厯三古秦火以卜筮不焚漢興隨立學官<lb/>
在六經最古最為完書此天也非知道者於辭象變占<lb/>
俱通未易與言而唐孔穎達正義顓主王弼解弼用費<lb/>
<pb n="9b"/>
氏本劉向校中秘書謂費本與古文同而班史不叙所<lb/>
從受田何之學出於孔子授商瞿瞿之傳具有次第今<lb/>
世有子夏易亦謂孔子所授乃用鄭𤣥取彖𧰼連經文<lb/>
王弼取文言附乾坤二卦後本蓋偽書也若費氏長於<lb/>
卜筮惟以彖象繫辭文言解說上下經弼用費本於卜<lb/>
筮略不及而習尚清談出入老莊苐知以言者尚其辭<lb/>
一端耳穎達因𧰼數難通廼一切屏棄商瞿而下諸家<lb/>
雖鄭𤣥註且弗取自是說易者不過假借以馳驅其文<lb/>
<pb n="10a"/>
章粉藻其意見於易何預哉五星聚奎斯文興起濓溪<lb/>
周子康節邵子皆得三聖之秘周尚理邵兼數然不可<lb/>
異觀也伊川程氏師周友邵晚爲易傳用辭明理漢上<lb/>
朱氏徧考自漢以來羣儒訓釋旁引曲暢而以周程邵<lb/>
之說會通之學者得以知易有聖人之道四焉矣北山<lb/>
先生資正鄭公紹興中宣撫全蜀取忌秦檜斥居封川<lb/>
閉門讀易筆為窺餘後百餘年元孫足老攜手澤三大<lb/>
編相示桂伏讀竟始悟其合伊川漢上二解而一之者<lb/>
<pb n="10b"/>
其時程學尚多異議朱所進書未行於世而公知兼取<lb/>
所長其識見豈顓門曲學可及耶昔陸宣公貶忠州録<lb/>
集騐方朱紫陽議其豈無聖經賢傳可以玩索唐子西<lb/>
謫恵州名居室曰易庵其記援陶隱居云註易誤猶不<lb/>
致殺人註本草誤則有不得其死者子西謂註本草一<lb/>
物之誤猶不及其餘道術一誤則無復孑遺矣公不録<lb/>
醫方專志易學此暗合於子西之㣲㫖而非止於宣公<lb/>
之全身逺害也繫辭曰易窮則變變則通昔公在宣<lb/>
<pb n="11a"/>
和靖康時窮甚矣繼以進士上第躋顯仕可謂變且通<lb/>
矣而竟厄於檜既通而窮故在封川將玩諸易以圖其<lb/>
不終窮而公終於窮豈窮者其果不能變則通乎嗚呼<lb/>
安得起公於九原而與論易道窮變通往來上下之故<lb/>
哉後學潘桂百拜謹識<lb/>
</p>
<p>
</p>
  </div>
</body>
</text>
</TEI>
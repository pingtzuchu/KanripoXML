<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷十五</head>
    <p>
<pb n="1a"/>
欽定四庫全書<lb/>
　周易窺餘卷十五　　　　宋　鄭剛中　撰<lb/>
下徑<hi>中孚至未濟</hi>
䷼<hi>兌下巽上</hi>
中孚豚魚吉利渉大川利貞<lb/>
彖曰中孚柔在内而剛得中説而巽孚乃化邦也豚魚<lb/>
吉信及豚魚也利渉大川乗木舟虚也中孚以利貞乃<lb/>
應乎天也<lb/>
<pb n="1b"/>
象曰澤上有風中孚君子以議獄緩死<lb/>
初九虞吉有他不燕<lb/>
象曰初九虞吉志未變也<lb/>
九二鳴鶴在陰其子和之我有好爵吾與爾靡之<lb/>
象曰其子和之中心願也<lb/>
六三得敵或鼔或罷或泣或歌<lb/>
象曰或鼔或罷位不當也<lb/>
六四月幾望馬匹亡无咎<lb/>
<pb n="2a"/>
象曰馬匹亡絶類上也<lb/>
九五有孚攣如无咎<lb/>
象曰有孚攣如位正當也<lb/>
上九翰音登于天貞凶<lb/>
象曰翰音登于天何可長也<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
<pb n="2b"/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不宜上宜下大吉上逆而下順<lb/>
也<lb/>
　小者過謂二五也二五皆陰爻而得位得中是以謂<lb/>
　之過也大者宜得位得中而三四皆无所得小者宜<lb/>
　不及而二五乃以陰爻居之豈非過耶過不可亨而<lb/>
　謂小過亨者葢不過于大而過于小而又以正為利雖<lb/>
<pb n="3a"/>
　過可通也故曰小過亨利貞夫惟天下之至剛能任<lb/>
　天下之大事小過救偏矯失雖或可亨然以柔濟務<lb/>
　施之小事則可故曰可小事不可大事也集傳曰譬<lb/>
　如飛鳥泝飛決起而上騰其音安能逺過俄頃而止<lb/>
　矣豈非以體小故耶體小者過其常分亟止則可不<lb/>
　知過而益趨上焉凶之道也故曰不宜上宜下大吉<lb/>
　小過自明夷變初上居四也明夷離為飛鳥震為音<lb/>
　艮為止鳥飛音止故遺之音不宜上者謂上二陰乗<lb/>
<pb n="3b"/>
　陽乗陽而上非陰所宜也宜下者謂下二陰順陽順<lb/>
　陽而恊非上逆之比也又明夷離上互體有坎離鳥<lb/>
　上飛坎性趨下此順逆之理也宋𠂻謂二陽在内上<lb/>
　下各陰似飛鳥舒翮之象集傳専用明夷初之四為<lb/>
　鳥飛之象于叢説詆𠂻為俗學然彖謂有飛鳥之象<lb/>
　則是卦之體象飛鳥𠂻之言未可全廢也卦自臨來<lb/>
　明夷之變也或謂自中孚來非<lb/>
象曰山上有雷小過君子以行過乎恭喪過乎哀用過<lb/>
<pb n="4a"/>
乎儉<lb/>
　雷不在天而在山過也而其過不大聖人制禮以中<lb/>
　為節君子不得已救時之弊有時乎小過者觀山雷<lb/>
　之象也行過乎恭喪過乎哀用過乎儉所過者小所<lb/>
　救者大君子固願為之侯果曰山大雷小山上有雷<lb/>
　小過于大故曰小過虞氏謂上貴下賤晉上之三故<lb/>
　行過乎恭離目艮鼻坎為涕洟涕洟出于鼻目故喪<lb/>
　過乎哀坤為吝嗇艮為止兑為小故用過乎儉<lb/>
<pb n="4b"/>
初六飛鳥以凶<lb/>
象曰飛鳥以凶不可如何也<lb/>
　君子之過如日月之食以暫而虧以頓而改也小人<lb/>
　之過如飛鳥然一逝无及矣故曰飛鳥以凶不可如<lb/>
　何也以凶謂以是而凶也初陰柔小人因已有援不<lb/>
　顧上逆之道騰起而亟就之迅疾躁易其為過吾末<lb/>
　如之何也矣集傳謂初之四為飛鳥<lb/>
六二過其祖遇其妣不及其君遇其臣无咎<lb/>
<pb n="5a"/>
象曰不及其君臣不可過也<lb/>
　六二一爻以閨門言之則妣之位為其以順配祖也<lb/>
　祖謂初也謂初為祖者初于二為始故也以朝廷言<lb/>
　之則臣之位為其以順上承也君謂六五也謂六為<lb/>
　君者五君之位也二雖過其祖然其所遇乃臣之分<lb/>
　過則僭矣遇者適相當之謂小過如是尚奚咎哉<lb/>
九三弗過防之從或戕之凶<lb/>
象曰從或戕之凶如何也<lb/>
<pb n="5b"/>
　三以陽用剛過也然而不失正何則陰勝之時六過<lb/>
　而在上有无陽之心三用剛少過者所以防之也防<lb/>
　而外之則无患苟為不勝舍己從之失艮止之義則<lb/>
　陰知其不立從而戕害之矣陽不能防陰而反為所<lb/>
　戕其為凶固末如之何也雖然戕害之患非謂必有<lb/>
　在乎三所以自處如何爾故戕以或言鼎祚易謂離<lb/>
　為戈兵三從離折入坤故從或戕之凶<lb/>
九四无咎弗過遇之往厲必戒勿用永貞<lb/>
<pb n="6a"/>
象曰弗過遇之位不當也往厲必戒終不可長也<lb/>
　九四以剛履柔六五上六以柔履剛是九四已雖不<lb/>
　過而過者在其前安得不與之遇哉遇過我者而知<lb/>
　避之所以无咎苟不知位之不當亦復過之則取危<lb/>
　之道矣四宜知戒雖然陽大陰小理之常也今小者<lb/>
　過而大者不得往彼豈長乆之理哉君子從權應時<lb/>
　不貞固可也九家易曰四以陽居陰所謂行過乎恭<lb/>
六五宻雲不雨自我西郊公弋取彼在穴<lb/>
<pb n="6b"/>
象曰宻雲不雨已上也<lb/>
　小過宜上不宜下六五已在上矣所以不雨宻雲不<lb/>
　雨自我西郊與小畜義同皆謂陰盛而不和也小者<lb/>
　過而得位可謂盛矣故有宻雲不雨之義公弋取彼<lb/>
　在穴謂五取二也五盛陰又得位可以小事二乃不<lb/>
　我應可以弋取矣公者盛位弋者小取四本公之位<lb/>
　今于五言公者所以見其過也取而得之陰雨不足<lb/>
　以濟亦宻雲而已然則小者之過其能大有為乎鼎<lb/>
<pb n="7a"/>
　祚易謂坎為弓彈離為鳥巽繩連鳥艮為手故公弋<lb/>
　取彼在穴易傳謂二中虚為穴集傳謂坎兑為穴大<lb/>
　抵二在艮山虚處隠而不出在穴之象也鼎祚易則<lb/>
　謂其自明夷來安定胡先生謂已上當作已止傳寫<lb/>
　之誤言陽氣已止于下故不雨也豈有陰盛于上陽<lb/>
　上而不雨哉葢陽艮止于下所以不雨也是亦一義<lb/>
上六弗遇過之飛鳥離之凶是謂災眚<lb/>
象曰弗遇過之已亢也<lb/>
<pb n="7b"/>
　初之四已為飛鳥之過又趨動體而極其上離凶之<lb/>
　道猶之小人過而不已至于太甚抵禍患而後已悔<lb/>
　无及也何則九四弗自過而六五上六過之故曰弗<lb/>
　過遇之觀九四則知上六之災乃自取也故曰是謂<lb/>
　災眚集傳曰上動成離離為飛鳥為目㢲為繩以繩<lb/>
　為目網罟之象其違理過常猶鳥飛過甚自離于網<lb/>
　罟故曰飛鳥離之凶<lb/>
䷾<hi>離下坎上</hi>
<pb n="8a"/>
既濟亨小利貞初吉終亂<lb/>
彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　險難已濟為人上者苟㤗然以髙位自處而不知天<lb/>
　下有窮困非既濟之道也所貴乎既濟者非獨濟也<lb/>
　謂能使小大畢亨而已故曰既濟亨小陽為大陰為<lb/>
　小卦之三陰皆在上三陽皆降一爻此所謂亨小小<lb/>
　者之亨由大者亨之也既濟非獨濟所謂能使小大<lb/>
<pb n="8b"/>
　畢亨者如此二三四五陰陽皆正又上下體各得其<lb/>
　應此彖所謂剛柔正而位當所謂利貞者也初吉柔<lb/>
　得中謂二也終亂謂五也濟天下之務者要當以柔<lb/>
　道為先二以中道用柔居濟之始此漢光武得天下<lb/>
　之道也既濟矣宴安而不進則亂由之以生故五當<lb/>
　通其變使不至于極葢唐太宗貞觀之後也夫濟終<lb/>
　未必皆亂濟終而止則亂矣止謂進徳修業有懈于<lb/>
　前也以卦考之泰變豐豐變既濟既濟又變為賁葢<lb/>
<pb n="9a"/>
　豐之九四升為五上也升至上九則㤗坤變為艮止<lb/>
　于文飾非守濟之道聖人所以有終止之戒焉鼎祚<lb/>
　易謂二上之五終止于泰則反成否侯果曰剛得正<lb/>
　柔得中故初吉終窮易傳所謂濟極則反也<lb/>
象曰水在火上既濟君子以思患而豫防之<lb/>
　水上火下二氣升降水火之功成濟物者如之故聖<lb/>
　人取以為象集傳曰既濟之極水火將反其初故君<lb/>
　子不可不思慮以豫防其患彖曰終止則亂濟而不<lb/>
<pb n="9b"/>
　敢止者是乃豫防之道乎荀爽曰六爻既正必當復<lb/>
　亂故君子象之思患而豫防之治不忘亂也<lb/>
初九曳其輪濡其尾无咎<lb/>
象曰曳其輸義无咎也<lb/>
　大小畢濟至于上六則以終止為亂既濟之初小者<lb/>
　猶未亨則宜以躁疾為戒此初九曳輪濡尾所以无<lb/>
　咎也輪所以行曳之則其行止濟所以免濡濡尾則<lb/>
　其濟未盡也集傳所謂持重緩進以全其剛而不至<lb/>
<pb n="10a"/>
　于極則于既濟之義為得故曰義无咎也坎為輪初<lb/>
　在後曳之也又三為離之首則初為離之尾前遇坎<lb/>
　水而不速濟濡其尾也宋𠂻曰離兩陽一陰陰方而<lb/>
　陽圓輪之象以火入水必敗故曰曳其輪初在後故<lb/>
　稱尾濡尾曳輸而得有應于義无咎<lb/>
六二婦喪其茀勿逐七日得<lb/>
象曰七日得以中道也<lb/>
　二陰從陽有夫婦之義即當既濟之時五雖其應不<lb/>
<pb n="10b"/>
　汲汲于求二也五不求二者既濟之時所當然也二<lb/>
　不為五所求又三四礙其前如婦人乗車而喪其茀<lb/>
　失其所蔽不可行矣先儒多以茀為首飾獨鄭康成<lb/>
　以為車蔽蔽二者五也三四在坎體坎為輪又為盜<lb/>
　此六二乗車遇盗之象雖然履中守正理不終廢喪<lb/>
　茀勿逐七日可得也七日謂自二至五往反之數易<lb/>
　傳謂卦但有六位七則變矣<lb/>
九三髙宗伐鬼方三年克之小人勿用<lb/>
<pb n="11a"/>
象曰三年克之憊也<lb/>
　鬼方國名以其陰幽而逺故以名國蒼頡篇曰鬼逺<lb/>
　也髙宗中興之君幽逺之邦有不服伐而取之以見<lb/>
　既濟之世雖逺亦治也詩曰撻彼殷武奮伐荆楚罙<lb/>
　入其阻可見髙宗之兵嘗蹈險阻矣三居文明之極<lb/>
　而上六在坎險之外五與三互體又為離離為戈兵<lb/>
　故以髙宗伐鬼方為喻雖然既濟可以休息矣而有<lb/>
　鬼方之伐豈得不憊況三年而後克乎不幸而又用<lb/>
<pb n="11b"/>
　小人則勞民動衆患未除而亂将先啟重離之火必<lb/>
　有自焚之禍故易以用小人為戒也虞氏曰乾為髙<lb/>
　宗坤為鬼方又坤為年曰三年者葢自四厯三爻至<lb/>
　上也<lb/>
六四繻有衣袽終日戒<lb/>
象曰終日戒有所疑也<lb/>
　繻或作襦王弼曰繻宜曰濡于義為當夫天下之患<lb/>
　不生于未濟而常生于既濟葢既濟之後衆不疑于<lb/>
<pb n="12a"/>
　有患患是以生濡者患生之漸也六四近君之位載<lb/>
　上任事當慮患而知戒譬之乗舟者不可以謂无濡<lb/>
　而忘衣袽也衣袽所以塞舟漏亦不可謂衣袽具遂<lb/>
　恝然无憂濡水寖至而不知則雖有衣袽不及施矣<lb/>
　故既欲其濡有衣袽又欲其終日戒也終日戒謂慮<lb/>
　患之念不忘于頃刻此處既濟之道也四渉坎水集<lb/>
　傳謂初之四成㢲㢲木在水上舟之象初乾為衣袽<lb/>
　塞也袽説文作絮廣雅云絮塞也<lb/>
<pb n="12b"/>
九五東鄰殺牛不如西鄰之禴祭實受其福<lb/>
象曰東鄰殺牛不如西鄰之時也實受其福吉大來也<lb/>
　此爻聖人示人以盈滿之戒東鄰陽也謂九五而殺<lb/>
　牛西鄰陰也謂六二而禴祭至其受福則五不如二<lb/>
　者非謂五不足于二謂五已極其盛而二猶未濟也<lb/>
　五已盛而又為盛禮不可以有加矣二未盛而祭亦<lb/>
　未豐其于福猶可受焉西鄰之受福葢亨小之時三<lb/>
　五在其前皆大來之象也五于時已極不可更進有<lb/>
<pb n="13a"/>
　虧而已五之于此惟力守中正不至于終亂是乃享<lb/>
　大福之道也虞翻曰泰震為東兑為西坤為牛震動<lb/>
　五殺坤故東鄰殺牛在坎多眚為陰所乗故不如西<lb/>
　鄰之禴祭禴夏祭也離為夏兑動二體離明得正承<lb/>
　五順三故實受其福吉大來也<lb/>
上六濡其首厲<lb/>
象曰濡其首厲何可乆也<lb/>
　乾為首上六不見其首而見坎體濡其首者也濡其<lb/>
<pb n="13b"/>
　首葢渉患之深不自覺知陷溺而不可出之謂也顧<lb/>
　不殆哉故曰濡其首厲虞氏曰位極乗陽何可久也<lb/>
　夫既濟二體以水火為象者以水火之位上下相濟<lb/>
　而成用也然天下之理未有不反者既濟水在上而<lb/>
　互體三四五為離是水已藏火矣既濟火在下而互<lb/>
　體二三四為坎是火已藏水矣水火循環上下相易<lb/>
　此既濟所以為未濟也知道者宜通其變而不敢極<lb/>
䷿<hi>坎下離上</hi>
<pb n="14a"/>
未濟亨小狐汔濟濡其尾无攸利<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　以卦體言之水火不相逮未濟也以位言之六爻皆<lb/>
　錯未濟也以才言之九居二未濟也以既濟言之二<lb/>
　居五未濟之所以亨彖所謂柔得中也既曰未濟而<lb/>
　曰可亨者未濟非謂其才不足以有濟謂其時之未<lb/>
　可苟處之有道則終于濟而已矣小狐汔濟濡其尾<lb/>
<pb n="14b"/>
　无攸利謂二也而初為二之尾以其在後也小狐慮<lb/>
　患不若老狐之審其渉水雖亦能掲尾然鋭進而无<lb/>
　終故孟喜謂未濟一歩下其尾是以濡九二居坎中<lb/>
　未能出初陰柔在後所以為尾者不起矣汔當從鄭<lb/>
　康成以幾為義謂幾濟而濡也聖人為此戒者葢謂<lb/>
　剛果不足慮患不審與夫有始无卒者皆未濟之病<lb/>
　故曰无攸利不續終也易傳引雜卦未濟男之窮也<lb/>
　謂三陽皆失位也陽不當位使三陰又不應則无復<lb/>
<pb n="15a"/>
　濟理與初三五各以柔應内外上下不相違背兹未<lb/>
　濟之所以終濟也歟虞翻曰尾謂二在坎水中故濡<lb/>
　其尾荀爽曰柔上居五與陽合同故亨干寳曰坎為<lb/>
　狐説文曰汔涸也鼎祚曰案剛柔失正故未濟也五<lb/>
　居中應剛故亨也<lb/>
象曰火在水上未濟君子以慎辨物居方<lb/>
　水火之為物易辨也而物性之如水火者難辨也辨<lb/>
　物居方可為也不知行之以謹與无辨不能居者等<lb/>
<pb n="15b"/>
　爾雖然辨其物不蚤則混淆雜處方不可得而居矣<lb/>
　君子欲使燥濕各居其方故先謹辨其物雖然火在<lb/>
　上水在下可以謂之居方矣然二物不相逮則求濟<lb/>
　亦未得惟始辨而終交然後水火之用成其在人也<lb/>
　君子小人必使各止其所而不相越至于籠絡並用<lb/>
　聖人固有濟合之道焉此善觀未濟之象者也虞氏<lb/>
　曰乾陽物也坤陰物艮為居坤為方乾别五以居坤<lb/>
　二故以辨物居方<lb/>
<pb n="16a"/>
初六濡其尾吝<lb/>
象曰濡其尾亦不知極也<lb/>
　極謂窮極四者初之應在互坎之中力不足以相援<lb/>
　初以陰柔已濡之尾趨而就之四不能濟初之窮滋<lb/>
　甚此葢不知其極者也其不至于凶者在未濟初四<lb/>
　終應也王弼曰處未濟之初最居險下不可以濟者<lb/>
　也而欲之其應進則溺身李鼎祚曰四在五後故稱<lb/>
　尾極中也謂四居坎中以濡其尾是不知極也<lb/>
<pb n="16b"/>
九二曳其輪貞吉<lb/>
象曰九二貞吉中以行正也<lb/>
　在卦九二中而不正者為其以剛履柔也在未濟則<lb/>
　六五以柔居尊二進而不已則其剛必過過剛以陵<lb/>
　柔尤非其正也故聖人示其戒而勉使之曳輪焉輪<lb/>
　所以行曳其輪則緩進而不陵上此其中以行正之<lb/>
　道在爻所以貞吉姚信曰坎為曳為輪兩陰夾陽輪<lb/>
　之象也二應于五而隔于四止而據初故曳其輪處<lb/>
<pb n="17a"/>
　中而行故曰貞吉<lb/>
六三未濟征凶利渉大川<lb/>
象曰未濟征凶位不當也<lb/>
　三陰柔不正无出險之才故征凶苟能資人以進雖<lb/>
　大川可渉也何以知之自五以下互體為重坎大川<lb/>
　之象三與四近比皆在否卦巽體中㢲為木三能資<lb/>
　四是猶乗木而渉雖大川可濟矣艱難之時才不足<lb/>
　于己者宜佩此訓焉先儒多謂三資二惟集傳謂三<lb/>
<pb n="17b"/>
　資四<lb/>
九四貞吉悔亡震用伐鬼方三年有賞于大國<lb/>
象曰貞吉悔亡志行也<lb/>
　未濟之九四既濟之九三也故皆以伐鬼方為義于<lb/>
　九三則曰髙宗伐鬼方九四則曰震用伐鬼方者九<lb/>
　三居離體之上有髙明之義九四居坎體之中動成<lb/>
　震故以威震為義兩卦皆克以三年然于既濟則憊<lb/>
　在未濟則賞者既濟而勤兵于逺勞矣曰憊者所以<lb/>
<pb n="18a"/>
　戒之未濟將以求濟負固者非所容也曰賞者所以<lb/>
　勸之勸于未濟而戒于既濟豈无㫖哉又九四大臣<lb/>
　之位大臣受賞則濟險之功人君不居諸已而必以<lb/>
　與下也雖然九居四不當位宜有悔能守貞固以承<lb/>
　五悔可亡矣虞翻曰動正得位故吉而悔亡矣變之<lb/>
　震體師坤為鬼方故震用伐鬼方朱震曰二卦言伐<lb/>
　鬼方者借此以明必濟之義天下之弊固有盤結而<lb/>
　難去者四凶頑民厯世既久乃能去之故曰貞吉悔<lb/>
<pb n="18b"/>
　亡<lb/>
六五貞吉无悔君子之光有孚吉<lb/>
象曰君子之光其暉吉也<lb/>
　以柔居尊宜有悔也而无悔者以其處之正也以柔<lb/>
　居尊而虚其心以與二所謂處之以正也曰无悔則<lb/>
　悔不復生與初有悔而悔亡者異矣此之謂貞吉无<lb/>
　悔文明之主光明外見彼為正應者復以信而近其<lb/>
　光此之謂有孚相與天下之難有不濟者哉未濟之<lb/>
<pb n="19a"/>
　主所以處己所以用人如六五可也光者暉之聚暉<lb/>
　者光之散<lb/>
上九有孚于飲酒无咎濡其首有孚失是<lb/>
象曰飲酒濡首亦不知節也<lb/>
　九當未濟之極下復有應而不得其位此必有義命<lb/>
　存乎其間而不得行也故君子樂以俟之飲酒所以<lb/>
　自樂也能自樂則无剛躁妄動之失所以无咎雖然<lb/>
　樂固可以待時苟自信于樂一意而不回則沉溺无<lb/>
<pb n="19b"/>
　度失此无咎之義矣故聖人著濡首之戒坎為酒鼎<lb/>
　祚易謂乾為首在酒中失位故濡其首又否艮為節<lb/>
　飲酒濡首故不知節<lb/>
</p>
<p>
</p>
  </div>
</body>
</text>
</TEI>
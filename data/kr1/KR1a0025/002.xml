<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷二</head>
    <p>
<pb n="1a"/>
欽定四庫全書<lb/>
　周易窺餘卷二　　　　宋　鄭剛中　撰<lb/>
上經<hi>需至比</hi>
䷄<hi>乾下坎上</hi>
需有孚光亨貞吉利渉大川<lb/>
彖曰需須也險在前也剛健而不䧟其義不困窮矣需<lb/>
有孚光亨貞吉位乎天位以正中也利渉大川徃有功也<lb/>
　險在前須而後進卦之所以為需曰有孚光亨貞吉<lb/>
<pb n="1b"/>
　者謂五也需自大壮來大壮之九四升為需之九五<lb/>
　敦實中正進而得位故曰有孚光亨貞吉以此渉險<lb/>
　雖大亦濟故利渉大川此以卦才及九五所自來者<lb/>
　言需也大抵見險而能須則不至冐昧而犯難彼至<lb/>
　健者莫如乾然徳行常易以知險惟知險故雖剛陽<lb/>
　之性猶委曲而有往此乾所以需於坎體之下也又<lb/>
　坎以一陽上下俱隂𫝑足以䧟陽而終不得䧟者以<lb/>
　其剛健光亨无困窮之義故也不然二隂溺之踸踔<lb/>
<pb n="2a"/>
　而不得出况欲濟大川耶五者天位九以正中之徳<lb/>
　位乎天位此其所以濟天下之險蓋聖人之與時偕<lb/>
　行者也或曰坎險也需須也坎若常以險臨乾彼乾<lb/>
　剛之性能乆須乎曰坎為坤則乾行矣干寳曰雲升在<lb/>
　天雨未降翺翔東西需之象也何妥曰大川者大難<lb/>
　也須之待時本欲渉難旣能以信而待故可以利渉<lb/>
　大川矣蜀才曰此本大壮卦李鼎祚曰六五降四有<lb/>
　孚光亨貞吉九四升五位乎天位以正中也<lb/>
<pb n="2b"/>
象曰雲上于天需君子以飲食宴樂<lb/>
　需須也須而有待則暇豫而不廹多方所謂須暇是<lb/>
　也飲食宴樂宜以暇時若酬酢應對膠擾多遽則文<lb/>
　王不遑暇食周公吐哺稷猶巳飢如之何以飲食相<lb/>
　宴樂乎故需之象言飲食<lb/>
初九需于郊利用恒无咎<lb/>
象曰需于郊不犯難行也利用恒无咎未失常也<lb/>
　同人于郊在上九所以為逺外之極需于郊在初九<lb/>
<pb n="3a"/>
　謂去險之逺也然干寳乃謂郊乾坎之際何也蓋應<lb/>
　在四則乾坎之際也需于郊雖不犯難然利用恒而<lb/>
　巳不能恒常自守則咎終及之故曰利用恒无咎而<lb/>
　象以未失常許之夫未失常者謂不失常也然聖人<lb/>
　止曰未失常者大抵爻雖有善不保其善之必終者<lb/>
　聖人不全許若曰未失常也未失道也此𩔖皆謂今<lb/>
　雖无此而後未可知也其不敢滿人之志如此爻雖<lb/>
　有不善尚可誘之使進者聖人猶存之若曰道未光<lb/>
<pb n="3b"/>
　也志未得也此𩔖皆謂今雖不然而後或可勉也其<lb/>
　不欲絶人之善如此諸卦可以𩔖見<lb/>
九二需于沙小有言終吉<lb/>
象曰需于沙衍在中也雖小有言以吉終也<lb/>
　或問需于郊于沙于泥而卦以需名漸于干于磐于<lb/>
　陸而卦以漸名義或同歟曰文同而義異也于郊于<lb/>
　沙之𩔖以去患之逺近為言于干于磐之類以處身<lb/>
　之高下為言需以時漸以徳需者須待而未進觀時<lb/>
<pb n="4a"/>
　而已漸者已進无所須獨行之不以躁爾蓋需之内<lb/>
　卦乾也性巳剛銳前復有險戒在于動非須之不可<lb/>
　漸之内卦艮也性已靜止雖進无害能以漸焉尤稱<lb/>
　其徳此需漸不同之義然亦有近似者需之九二漸<lb/>
　之初六皆足以致有言九二需于沙小有言終吉初<lb/>
　六鴻漸于干小子厲有言无咎是也大抵時未可徳<lb/>
　未彰君子遇患隱約之日皆不免于有言言所以傷<lb/>
　我也君子觀時養徳求其在我者亦何傷乎人之言<lb/>
<pb n="4b"/>
　哉但需之二五以陽遇陽兩剛不相應𥘉雖小有言<lb/>
　而二以寛裕自處終當自吉皆善𩔖故也漸之𥘉六<lb/>
　以柔弱在下四不為應小子見其无應寡助而不知<lb/>
　其漸故厲而有言言亦何咎蓋所言者小子也兩卦<lb/>
　所謂有言者于此乎辨虞翻曰沙謂五水中之陽稱<lb/>
　沙也荀爽曰二應于五水中之剛故曰沙知前有沙<lb/>
　漠而不進也體乾處和美徳優衍在中而不進也<lb/>
九三需于泥致冦至<lb/>
<pb n="5a"/>
象曰需于泥災在外也自我致冦敬愼不敗也<lb/>
　冦非但盗也凡與我敵而相傷者皆是也彼為我敵<lb/>
　則我以彼為險然我不廹而近之則不肖之心未生<lb/>
　九三居乾上廹近于坎隂不得安其居此致冦之由<lb/>
　也大抵與冦對者此无罅可乗則彼不得入罅啟則<lb/>
　敵至三與坎旣逼近而與上六應情親𫝑順有罅于<lb/>
　此彼安得不乗故曰災在外也三能持之以敬謹又<lb/>
　需以待之雖至不能為害或曰初亦與四應何以不<lb/>
<pb n="5b"/>
　致其來曰初去害逺矣善持軍者臨敵持重虚實好<lb/>
　惡使彼无得而窺者其知九三乎崔憬曰泥近乎外<lb/>
　者也三逼于坎坎為險盗故致寇至大抵坎為水四<lb/>
　坤土泥之象<lb/>
六四需于血出自穴<lb/>
象曰需于血順以聽也<lb/>
　穴者隂之所也隂安其所則陽不與之爭三陽久需<lb/>
　不進四礙其路此蓋不靜而出得无傷乎雖小傷而<lb/>
<pb n="6a"/>
　能需于血則終亦順聽之矣故无凶上六居隂之極<lb/>
　苟出而與三陽爭則交戰之血將至于𤣥黄惟入于<lb/>
　穴而知敬焉雖衆陽无以傷也所以終吉出入于穴<lb/>
　所以見二隂之動靜非謂陽也水主聽又其性卑下<lb/>
　故順聽<lb/>
九五需于酒食貞吉<lb/>
象曰酒食貞吉以中正也<lb/>
　需自象言飲食宴樂之後惟九五言酒食者為其暇<lb/>
<pb n="6b"/>
　也暇而酒食不可不出于正惟羣隂退聽險難已平<lb/>
　履中正位優游无事以供天下之求如湛露鹿鳴之<lb/>
　作則吉荀爽曰五互離坎水在離火上酒食也虞氏<lb/>
　曰沉湎則凶中正則吉<lb/>
上六入于穴有不速之客三人來敬之終吉<lb/>
象曰不速之客來敬之終吉雖不當位未大失也<lb/>
　不速之客諸家皆曰客不召而來謂主人不以辭促<lb/>
　之而自至考于禮鄉飲固有主人速客雜記有須客<lb/>
<pb n="7a"/>
　之辭于理亦通然三陽知前有坎不肯遽進旣需于<lb/>
　郊又需于沙又需于泥可謂遲遲其行矣此之謂不<lb/>
　速惟來之不速故隂不敢固陽之地而剛不䧟易傳<lb/>
　曰爻以六居隂而云不當位者以隂宜居下而居上<lb/>
　故也然能敬謹而終吉故未大失荀爽曰雲升極則<lb/>
　降為雨雨則雲入于地故入于穴<lb/>
䷅<hi>坎下乾上</hi>
訟有孚窒惕中吉終凶利見大人不利渉大川<lb/>
<pb n="7b"/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利渉<lb/>
大川入于淵也<lb/>
　孚者妄之反訟而有孚可以訟矣然不免于窒惕者<lb/>
　訟之為道雖孚无亨之理上健下險阻礙不通能窒<lb/>
　惕而知懼僅得中吉此其所以不可終也訟而不妄<lb/>
　必有中正者為之聽故利見大人得中正之人聽吾<lb/>
　有孚之訟然猶不利渉川者蓋天與水違而成訟旣<lb/>
<pb n="8a"/>
　與水違不應渉也上剛下險二體之才也險而健訟<lb/>
　之所由生也蜀才謂訟自遯來二進居三三降居二<lb/>
　此所謂剛來而得中以剛居中有信之寔而又與五<lb/>
　應此之謂有孚侯果曰大人謂五也斷决必中然大<lb/>
　人以中正為徳則其所聽亦中正者是與必欲成訟<lb/>
　則五將不與二隂揜之坎䧟而不得出此入于淵之<lb/>
　道也坎䧟為窒為加憂惕之象李鼎祚引王弼註云<lb/>
　九五處得尊位為訟之主用其中正以斷枉直<lb/>
<pb n="8b"/>
象曰天與水違行訟君子以作事謀始<lb/>
　虞氏曰險而健者常好爭訟此固其理然致險者亦<lb/>
　健也繫辭曰乾天下之至健也徳行常易以知險由<lb/>
　是知險藏于健惟行健以易者能知之不然隂方以<lb/>
　䧟陽為意吾不覺之于蚤而投身其中則不得出矣<lb/>
　惟避險于蚤然後可以全其健君子以作事謀始是<lb/>
　宜謹聖人之戒也天與水其行不同苟見于跡者已<lb/>
　若天與水之相違則訟安能已坎為耳聽而作謀故<lb/>
<pb n="9a"/>
　曰謀始集傳謂乾陽始于坎作事謀始窒訟之源也<lb/>
　虞翻曰君子謂乾三來變坤為作事坎為謀乾知大<lb/>
　始故以作事謀始<lb/>
初六不永所事小有言終吉<lb/>
象曰不永所事訟不可長也雖小有言其辨明也<lb/>
　險而健則訟六以隂柔居坎之初蓋易與也故不永<lb/>
　所事雖然初旣易與而象繼之以不可長者蓋不永<lb/>
　所事所以戒初使自覺不可長則欲人不敢忽初謂<lb/>
<pb n="9b"/>
　无能也然隂非倡物者訟豈在我哉雖小有言終亦<lb/>
　辯明而已盧氏曰初欲應四而二據之蹔爭事不至<lb/>
　永雖有小訟訟必辯明故終吉<lb/>
九二不克訟歸而逋其邑人三百户无眚<lb/>
象曰不克訟歸逋竄也自下訟上患至掇也<lb/>
　此爻諸家讀不一或以歸而逋其邑為句人三百户<lb/>
　繼之或以不克訟歸而逋為句其邑人三百户无眚<lb/>
　繼之要當以不克訟歸為句而逋其邑人三百户共<lb/>
<pb n="10a"/>
　為一句何以言之曰九二之訟下訟上也自下訟上<lb/>
　患至如掇况五以中正之徳為之上而可訟乎其不<lb/>
　克而歸宜矣雖然坎自坤得也坤為衆有其衆變而<lb/>
　為險所以敢于訟上聖人必使逋其邑人三百户者<lb/>
　恐其恃衆憑險之心不悛浸或成亂爾訟而不勝苟<lb/>
　能歸而引咎避其邑户之衆寡約自損尚可至于无<lb/>
　眚不然主訟者所不容也不曰无咎而曰无眚者蓋<lb/>
　以下訟上多出于所見之不明今乃能逋其邑户不<lb/>
<pb n="10b"/>
　敢自居則如掇之患庶可逭矣三百户下大夫之食<lb/>
　其受邑不為多也聖人猶欲其逋而去之則上下之<lb/>
　分其可以不謹李鼎祚謂坤為户乾為百三爻故為<lb/>
　三百户<lb/>
六三食舊徳貞厲終吉或從王事无成<lb/>
象曰食舊徳從上吉也<lb/>
　九二訟不克故逋邑户而失其食六三居兩剛之間<lb/>
　危厲自保以无訟為徳其食如舊此之謂食舊徳雖<lb/>
<pb n="11a"/>
　然居訟之體安能无訟或從王事則訟亦有時乎不<lb/>
　免矣從王事謂如聽訟之𩔖蓋五為訟主六三亦從<lb/>
　事于下者奉行五之中正使訟道不至于成則訟平<lb/>
　而政理此其所以終吉或曰三與上應者也所謂從<lb/>
　者无乃謂從上九者耶曰上九之訟不可從也從上<lb/>
　九則得服三禠尚安得吉集傳謂三之上成兌口食<lb/>
　舊徳也<lb/>
九四不克訟復卽命渝安貞吉<lb/>
<pb n="11b"/>
象曰復卽命渝安貞不失也<lb/>
　九二九四皆曰不克訟九二不克訟則逋其邑人无<lb/>
　眚而已九四不克訟則復卽命渝安貞吉何也曰二<lb/>
　之不克訟訟而不勝者也能退自貶損庶乎无眚四<lb/>
　之不克訟則欲訟而不得者也以理自復則有安貞<lb/>
　之吉易傳謂五君也義不克訟三居下柔不與之訟<lb/>
　初又正應而順從之亦非與訟者也如是則訟无由<lb/>
　而興此所謂欲訟而不得也雖然欲訟不得豈九四<lb/>
<pb n="12a"/>
　亦嘗有意于訟乎曰剛陽之性其本好動又居健體<lb/>
　所謂訟者未嘗忘于中也惟見其訟之不克變而安<lb/>
　貞則吉此之謂復卽命命對人事為言也渝安貞所<lb/>
　謂以理自復變而安貞虞翻曰失位故不克訟渝變<lb/>
　也不克訟故復位變而成巽巽為命令故復卽命渝<lb/>
　動而得位故安貞吉謂二已變坤安也<lb/>
九五訟元吉<lb/>
象曰訟元吉以中正也<lb/>
<pb n="12b"/>
　五非為訟者也居訟之時為治訟之主王肅曰以中<lb/>
　正之徳齊乖爭之俗元吉者也<lb/>
上九或錫之鞶帶終朝三禠之<lb/>
象曰以訟受服亦不足敬也<lb/>
　訟極則勝負分得鞶帶者勝而受寵也訟至于極豈<lb/>
　能常勝受寵者亦偶然耳故曰或錫之夫衣服所以<lb/>
　彰有徳人慕其徳故并其服而欽之訟非可以為徳<lb/>
　也于服何榮終朝三禠之此固其理莊子曰今取猨<lb/>
<pb n="13a"/>
　狙而衣以周公之服彼必齕齧挽裂盡去而後慊蓋<lb/>
　服非猨狙所安也訟而受服豈但不安而已愧恥而<lb/>
　三禠之蓋有挽裂之意孰謂人而无羞惡之心乎受<lb/>
　服三禠錫馬三接善惡之效初不待久不終朝而得<lb/>
　失之應其至再三也訟互有離巽有離也故炎上不<lb/>
　平好訟者得之有巽也故順理而不爭訟平者得之<lb/>
　侯果曰禠觧也乾為衣為言故以訟受服翟𤣥曰上<lb/>
　以六三錫下三陽羣剛交爭得不以讓故終一朝之<lb/>
<pb n="13b"/>
　間各一奪之為三褫<lb/>
䷆<hi>坎下坤上</hi>
師貞丈人吉无咎<lb/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
　比與師皆以一陽為五隂之主比居五師居二此君<lb/>
　臣上下之位師與比所以相反對也師之二以臣得<lb/>
　衆以剛應上而又險以順其在爻在體无一不善然<lb/>
<pb n="14a"/>
　彖許其可以王者王謂五也易傳所謂六五之君為<lb/>
　正應信任之專蓋上下相須以成王業者也然則非<lb/>
　丈人其能吉而无咎乎丈人子夏𫝊作大人丈人大<lb/>
　人雖皆有徳望尊重之稱然丈人則又法度所在鄭<lb/>
　康成謂能以法度長人師以法度為主讀當以大人<lb/>
　為允也人君之主師將帥之行師皆不可以不貞已<lb/>
　正則物正物正則衆正雖然不曰正衆而曰以衆正<lb/>
　者蓋正衆則衆未必盡正以衆正則衆皆惟正之歸<lb/>
<pb n="14b"/>
　此王天下之道也夫好安好逸好生天下之情也上<lb/>
　所施行稍咈其情則下必憚而不從行師之道勞之<lb/>
　危之死之毒其常情如瞑眩之藥而不聞氏之不從<lb/>
　者以其師之出于貞而已此其所以吉而无咎苟毒<lb/>
　之不以正是真擾民也民將不從其能无咎乎故曰<lb/>
　以此毒天下而民從之吉无咎者謂吉且无咎困之<lb/>
　辭曰大人吉无咎乃其類也略例曰吉无咎者本亦<lb/>
　有咎由吉而後得免也无咎吉者先免于咎而後吉<lb/>
<pb n="15a"/>
　從之也由是觀之易固有吉而有咎者大壮上六艱<lb/>
　則吉咎不長也此蓋吉之藏乎咎者也晉萃升巽皆<lb/>
　吉无咎而損益二卦皆元吉无咎孰謂吉則无咎乎<lb/>
　丈人吉且无咎宜其可以師矣干寳曰坎為險坤為<lb/>
　順兵革刑獄所以險民也毒民于險中而得順道者<lb/>
　聖王之所難也毒荼苦也五刑之用斬刺肌體六軍<lb/>
　之鋒殘破城邑皆所以荼毒奸凶之人使服王法者<lb/>
　也故曰以此毒天下而民從之毒以治民明不𫉬巳<lb/>
<pb n="15b"/>
　而用之故于彖象六爻皆著戒懼之辭也<lb/>
象曰地中有水師君子以容民畜衆<lb/>
　水无所不在地于水无所不容容民畜衆此蓋以卦<lb/>
　之全體言也分而論之則所以容民者莫如坤所以<lb/>
　畜衆者莫如坎何以言之臨之外卦坤也其象曰容<lb/>
　保民无疆豈不以博厚廣大者乃坤之勢歟坎之上<lb/>
　下卦水也其象曰水洊至習坎豈不以合衆流而並<lb/>
　受者乃水之性歟容民所以保之畜衆所以聚之能<lb/>
<pb n="16a"/>
　容民于先然後能畜衆于後不然敺魚敺雀尚能動<lb/>
　衆以毒天下耶<lb/>
初六師出以律否臧凶<lb/>
象曰師出以律失律凶也<lb/>
　師以律為正律者法也師靜而不動法猶不可廢一<lb/>
　動而出則于事為危于器為凶于天下為毒苟无法<lb/>
　以齊之則參差至險之情何所不有聖人尤戒于出<lb/>
　師之始而見之初六也以律出師師之善也不以律<lb/>
<pb n="16b"/>
　則為不善斯有凶矣故曰否臧凶集𫝊謂否當如可<lb/>
　否之否引劉遵謂否古之不字也馬鄭王肅皆作方<lb/>
　有反或曰知莊子論先縠用兵引師之臨曰師出以<lb/>
　律否臧凶執事順成為臧先縠反而逆之所謂不臧<lb/>
　也是以凶師之臨蓋初六動而為兌知莊子謂之律<lb/>
　竭杜預謂坎變為兌是法敗也易與春秋𫝊否字古<lb/>
　皆兩音惟詩未知臧否獨音鄙九家易坎為律<lb/>
九二在師中吉无咎王三錫命<lb/>
<pb n="17a"/>
象曰在師中吉承天寵也王三錫命懷萬邦也<lb/>
　二居坎中而坤為外卦所謂剛中而應行險而順五<lb/>
　得所付矣大抵師之道不及則懦過則跌二者皆凶<lb/>
　道行師而凶禍不止其身二今履中得吉不以過不<lb/>
　及為生靈之害雖三錫命非濫也雖然錫命謂寵九<lb/>
　二可也何以能懷萬邦也曰吾民樂阜安而畏騷動<lb/>
　興師之始雖曰除殘去害要之弗戢之禍亦天下所<lb/>
　共憂今也寵錫之命惟及九二然後知吾君之出師<lb/>
<pb n="17b"/>
　本乎中道而已萬邦胡為而不懷乎光武平定天下<lb/>
　之後絶臧宫馬武之請天下所以歸心李鼎祚曰案<lb/>
　二互體震震木數三王三錫命之象周禮云一命受<lb/>
　職再命受服三命受位是其義也<lb/>
六三師或輿尸凶<lb/>
象曰師或輿尸大无功也<lb/>
　輿載也尸神主也古者行師必載廟社之主所以示<lb/>
　三軍以不敢專賞罰之義九二為長子帥師矣則載<lb/>
<pb n="18a"/>
　主之賞罰當以付之今又使六三輿尸則是以兵付<lb/>
　二而以賞罰付三也如是可乎弟子輿尸使不當也<lb/>
　故其詳見于六五<lb/>
六四師左次无咎<lb/>
象曰左次无咎未失常也<lb/>
　左右前後者兵家之形𫝑次舍遲速者兵家之進止<lb/>
　春秋書次者皆謂師之不行也曰左次者蓋避右而<lb/>
　趨靜阻險而自保然則六四何以為是歟曰六四上<lb/>
<pb n="18b"/>
　无承下无應而巳又不足以有為故依震林坎水靜<lb/>
　止而不動其在兵法猶未失常也用兵之道有正有<lb/>
　竒夫欲動而進取則用竒為上不然莫若守正正者<lb/>
　易之所謂常也程不識必正部曲擊刁斗者不敢失<lb/>
　常廢律爾崔憬曰偏將軍居左與險无應進取不可<lb/>
六五田有禽利執言无咎長子帥師弟子輿尸貞凶<lb/>
象曰長子帥師以中行也弟子輿尸使不當也<lb/>
　害稼者禽之罪田者執以為言田其禽可也五執言<lb/>
<pb n="19a"/>
　于上則九二奉辭于下為五田禽者也坎為中男然<lb/>
　自二以上互體有震故稱長子九二旣居長子之位<lb/>
　三在坎則于二為弟其于乾子也或帥師而中行或<lb/>
　輿尸而不當皆上所使而已師之六爻惟九二有吉<lb/>
　餘止于无咎否則凶孰謂荀林父彘子輩不至于敗<lb/>
　而秦皇漢武之天下可一日安乎虞翻曰田謂二陽<lb/>
　稱禽震為言五失位變之正艮為執故利執言无咎<lb/>
上六大君有命開國承家小人勿用<lb/>
<pb n="19b"/>
象曰大君有命以正功也小人勿用必亂邦也<lb/>
　師終宜有正功之命大而開國小而承家惟所用之<lb/>
　獨不可用小人爾然則小人以軍功奏者可廢乎易<lb/>
　𫝊曰賞以金帛禄位可也離之上九曰王用出征以<lb/>
　正邦也征以正邦而用小人于後无乃自亂其邦乎<lb/>
　聖人制治于未亂苟懷桑土綢繆之戒亂未必有至<lb/>
　使小人在開國承家之列其亂无疑故曰必亂邦也<lb/>
　集𫝊引春秋坤為國邑于象宜爾然將帥各食其土<lb/>
<pb n="20a"/>
　是乃為上六休兵之道乎樂記曰倒載干戈包之以<lb/>
　虎皮將帥之士使為諸侯然後天下知武王之不復<lb/>
　用兵也虞翻曰乾為大君巽為有命謂上動成乾上<lb/>
　之三成巽故也<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
彖曰比吉也比輔也下順從也原筮元永貞无咎以剛<lb/>
中也不寧方來上下應也後夫凶其道窮也<lb/>
<pb n="20b"/>
　一陽得位五隂從之比之所以吉也元永貞雖謂九<lb/>
　五亦上下之所共也易傳曰元謂有君長之道永謂<lb/>
　可久貞謂得正上之比下必有此三者下之比上必<lb/>
　求此三者惟上下共之故始比之時貴于原筮謂推<lb/>
　原其本而占决于心也莊子曰无故而合者亦无故<lb/>
　而離占决于心不過以此求其情實而已蓋原有相<lb/>
　因之義原古文為厵泉之本也後世省文為原曰原<lb/>
　筮者又有推原加審之意不寧方來當從先儒作不<lb/>
<pb n="21a"/>
　寧之方皆來也後夫凶當從集𫝊作上六之來後于<lb/>
　衆爻也書曰惠廸吉從逆凶謂順道則吉也坤體在<lb/>
　下險在順上故曰比吉也比輔也下順從也若乃盡<lb/>
　元永貞之道為比之主則非剛中而上下應之不能<lb/>
　也干寳曰後服之夫違天失人必災其身故後夫凶<lb/>
　謂後服者違天失人可也謂後服之夫則未允蜀才<lb/>
　曰此本師卦案六五降二九二升五剛往得中為比<lb/>
　之主故能原究筮道以求長正而无咎矣虞翻曰水<lb/>
<pb n="21b"/>
　性流動故不寧坤隂為方上下應之故方來也後謂<lb/>
　上夫謂五也坎為後艮為背上位在背後无應乘陽<lb/>
　故後夫凶也<lb/>
象曰地上有水比先王以建萬國親諸侯<lb/>
　諸侯建國者所同有也不相親比與无輔同也先王<lb/>
　觀比之象上下相得如水土之无間然後有萬國之<lb/>
　助虞翻曰震為諸侯坤為萬國為腹坎為心蓋詩公<lb/>
　侯腹心之義也謂有震者以師言之<lb/>
<pb n="22a"/>
初六有孚比之无咎有孚盈缶終來有他吉<lb/>
象曰比之初六有他吉也<lb/>
　陶土為缶可用以汲外无文飾王弼謂質素之器初<lb/>
　取以為象者坤土而坎水故也土者信之本相比之<lb/>
　道以信為先不容有飾情之偽惟如是故有孚无咎<lb/>
　及夫積之旣久信著誠充如缶之盈則昔之未比者<lb/>
　今皆自外至矣此之謂終來有他吉他言非所比而<lb/>
　亦比也四本不應初曰終來有他吉豈缶之旣盈孚<lb/>
<pb n="22b"/>
　道旁格雖如四之不應者亦自外而來親耶荀爽曰<lb/>
　初在應外以喻殊俗聖王之信光被四表絶域殊俗<lb/>
　皆來親比故无咎也缶者應内以喻中國孚旣盈滿<lb/>
　中國終來及初非應故曰他也象云有他吉者謂信<lb/>
　及非應然後吉也<lb/>
六二比之自内貞吉<lb/>
象曰比之自内不自失也<lb/>
　治有内外情有親踈九五以一陽為衆隂之主其所<lb/>
<pb n="23a"/>
　與為正應者六二也蓋情親而在内者也方來者有<lb/>
　他吉者外比者皆情踈而在外者也居比之時方將建<lb/>
　萬國親諸侯苟非先與所親以誠信之道自内始則<lb/>
　何以使人從之于外乎惟二以中正上比于五五以<lb/>
　中正下比之其行之于内者旣无不正則人之來歸<lb/>
　有不得而辭者不然二與五先自失矣尚能使人親<lb/>
　我哉故曰比之自内貞吉象曰比之自内不自失也<lb/>
　或曰安知二與五比謂之自内曰以六四知之也四<lb/>
<pb n="23b"/>
　舍正應而比五謂之外比則二五以本應相比非内<lb/>
　而何崔憬曰自内而比不失已親也<lb/>
六三比之匪人<lb/>
象曰比之匪人不亦傷乎<lb/>
　匪人非謂小人不能義之與比而比非所親是為匪<lb/>
　人六三是也六三介二四之間將上求比乎則四以<lb/>
　承五而在外將下求比乎二又正應乎五皆非我所<lb/>
　得比也進退上下之間不我與而强比之豈不傷耶<lb/>
<pb n="24a"/>
　或問三何以不進比上六曰上六不應也然則四亦<lb/>
　不應初何以有終來之吉曰初以孚道居比之始積<lb/>
　久盈缶雖不應者亦將自外而來親今六三所以自<lb/>
　處者已不中不正能有盈缶之孚使人從耶又問比<lb/>
　之匪人與否之匪人同歟曰文同而意異否泰盈虚<lb/>
　此天也非人也故曰否之匪人比則謂所比之非人<lb/>
　也王肅本比之匪人下衍凶字理或當然<lb/>
六四外比之貞吉<lb/>
<pb n="24b"/>
象曰外比于賢以從上也<lb/>
　六四九五同在坎體以四比五而曰外比之何也曰<lb/>
　初者四之本應也初為内則五為外矣<lb/>
九五顯比王用三驅失前禽邑人不誡吉<lb/>
象曰顯比之吉位中正也舍逆取順失前禽也邑人不<lb/>
誡上使中也<lb/>
　比道嫌幽暗又况主道之利明乎宜九五之顯比也<lb/>
　王者處大中至正之地其與人比豈若世之濕沫相<lb/>
<pb n="25a"/>
　濡者正猶三面之羅仁義並用其逆而前者舍之其<lb/>
　順而背者射之舍前者為其前而嚮我所以明比道<lb/>
　之當先也射後者為其順而去我所以明比道之不<lb/>
　可後也集傳引鄭康成禽在前來不逆而射之王弼<lb/>
　謂趨已則舍之背已而走則射之按大司馬狩田旣<lb/>
　陳設驅逆之車鄭氏謂驅出禽獸使趨田者由是知<lb/>
　田之于禽好嚮而惡背也田者志在得禽今嚮我者<lb/>
　舎不取故曰失前禽王之好惡顯顯如是初豈設為<lb/>
<pb n="25b"/>
　告誡强邑中以從違哉惟不誡自化故人非特以親<lb/>
　上為樂又將退而相率以義上下舉不失乎中矣雖<lb/>
　然民豈自能為中上實使之中也故曰上使中也以<lb/>
　卦求之五位于上而坎性順下順下而趨者于五為<lb/>
　背也反而上行于坎為逆則于五為親矣舍逆取順<lb/>
　來則親之背則誅之人君御萬國之道虞翻謂三動<lb/>
　成離故顯比李鼎祚謂下三隂為三驅不及初故失<lb/>
　前禽<lb/>
<pb n="26a"/>
上六比之无首凶<lb/>
象曰比之无首无所終也<lb/>
　虞翻曰首始也天下之理有始則有終上六无始安<lb/>
　得有終何則衆非元后何戴四隂所以比而承五上<lb/>
　六无先物之見迷而在後无始明矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷五</head>
    <p>
<pb n="1a"/>
欽定四庫全書<lb/>
　周易窺餘卷五　　　　　宋　鄭剛中　撰<lb/>
上經<hi>蠱至噬嗑</hi>
䷑<hi>巽下艮上</hi>
蠱元亨利渉大川先甲三日後甲三日<lb/>
彖曰蠱剛上而柔下巽而止蠱蠱元亨而天下治也利<lb/>
渉大川徃有事也先甲三日後甲三日終則有始天行也<lb/>
　蠱非事也蠱則事之所由生也蠱非亨也亨之道藏<lb/>
<pb n="1b"/>
　于蠱也壊者飭弊者興濟難渉險无不得其利是乃<lb/>
　元亨之道所謂藏于蠱者也聖人識治亂成壊之相<lb/>
　因故先甲以圖其始後甲以防其弊經營念慮不敢<lb/>
　忘消息盈虚之戒所以徳日新而蠱亦不復有此卦<lb/>
　之義也剛上而柔下巽而止蠱此合二象以明卦也<lb/>
　上九本泰之初九自初而升所謂剛上初六本泰之<lb/>
　上六自上而來所謂柔下剛上成艮其性止柔下成<lb/>
　巽其性順順而止則蠱由之以生何則天下之理惟<lb/>
<pb n="2a"/>
　可否相濟勤勞有為然後振起而无弊苟下一于巽<lb/>
　上緩而止皿蟲榖飛理所必至雖然豈无治之之道<lb/>
　哉有治之道則元亨而天下不足為矣先甲三日後<lb/>
　甲三日下雖巽順而上不敢須臾寧此治之之道也<lb/>
　不然衆順于下我止于上居安玩治視天下為不足<lb/>
　為則蠱而不可為矣利渉大川徃有事聖人所以勉<lb/>
　之使有為也十日之首謂之甲先甲三日聖人所以<lb/>
　先事而慮也時无止分无常所謂甲者又已更而在<lb/>
<pb n="2b"/>
　後後甲三日聖人所以防其弊也終則有始乃天行<lb/>
　之道聖人所以不敢忽易傳曰甲者事之首庚者變<lb/>
　之首制作政教之𩔖則云甲舉其首也𤼵號施令之<lb/>
　事則稱庚猶更也馬融曰甲東方也艮在東北故曰<lb/>
　先甲巽在東南故曰後甲虞翻曰乾為始坤為終故<lb/>
　終則有始伏曼容曰蠱惑亂也萬事從惑而起故以<lb/>
　蠱為事尚書大傳云乃命五史以書五帝之蠱事以<lb/>
　太古之時無為無事也<lb/>
<pb n="3a"/>
象曰山下有風蠱君子以振民育徳<lb/>
　醫和視晉侯之疾曰在周易女惑男風落山謂之蠱<lb/>
　杜預謂山木得風而落蓋取蠱壊之義也振民育徳<lb/>
　則因蠱壊之義而藏治蠱之意也山木得風而落其<lb/>
　在人心有凋敝而窮瘁者此所以莫先于振民然風<lb/>
　在山下豈皆落物亦所以動蕩而長飬之其在人則<lb/>
　感格成就有資乎上故振民之後繼之以育徳治蠱<lb/>
　有為之道如是足矣<lb/>
<pb n="3b"/>
初六幹父之蠱有子考无咎厲終吉<lb/>
象曰幹父之蠱意承考也<lb/>
　乾為父坤為母自泰卦初九上六相易成蠱而主器<lb/>
　之子生乎其問三四五是也故諸爻皆以父母子為<lb/>
　言初以柔居下幹父之蠱者也貞固足以幹事而謂<lb/>
　柔巽可以幹蠱者蓋子之承父如臣承君雖貞固以<lb/>
　為質至其行之當以巽也夫父之付子事已修也无<lb/>
　子以承之父事必廢事果未至也无子以承之敝固<lb/>
<pb n="4a"/>
　不復振矣故惟有子然後父乃无咎由是觀之析薪<lb/>
　之業猶欲克于負荷則承遺體而有為其易耶危不<lb/>
　自安終而後吉非特如此敝者欲修壊者欲飭先後<lb/>
　之跡不能无少改也要使巽順之道不至于傷厥考<lb/>
　心則確乎能幹者矣故象取其意而畧其事曰幹父<lb/>
　之蠱意承考也王肅以有子考為句絶非是集傳謂<lb/>
　乾父初九之上父往矣考也<lb/>
九二幹母之蠱不可貞<lb/>
<pb n="4b"/>
象曰幹母之蠱得中道也<lb/>
　六五在上二承于下子幹母者也初猶可以幹父則<lb/>
　二之幹母蓋優為之患在于過而已矣何則九以陽<lb/>
　剛之才貞固而行彊幹則易于傷恩故繼之以不可<lb/>
　貞不可貞者豈謂母不足以為善而䧟之于不義乎<lb/>
　亦曰從容不廹輔之以善而使其自貞而已矣此剛<lb/>
　之中道也幹母之蠱不失中道二能盡巽之才矣聖<lb/>
　人猶恐人疑不可貞之言故申其義曰幹母之蠱得<lb/>
<pb n="5a"/>
　中道也虞翻曰應在五泰坤為母失位故不可貞變<lb/>
　而得貞故得中道<lb/>
九三幹父之蠱小有悔无大咎<lb/>
象曰幹父之蠱終无咎也<lb/>
　爻之辭曰无大咎是未免乎有咎也象乃謂終无咎<lb/>
　者何哉大抵以子承父何咎之有聖人慮其幹之過<lb/>
　曰小有悔者所以戒之也又慮為子者因是而不力<lb/>
　曰終无咎者所以勸之也夫九三之剛過矣幹而過<lb/>
<pb n="5b"/>
　中安得无悔然居巽之極不失其正是能知過而終<lb/>
　之以順也象由是許之李鼎祚謂爻位俱陽<lb/>
六四裕父之蠱往見吝<lb/>
象曰裕父之蠱往未得也<lb/>
　以隂柔居艮止是藉父母之業安逸間暇而不能自<lb/>
　飭者也與幹蠱者異矣安逸閒暇非不可以自裕彼<lb/>
　父之付我者其能興乎九以陽剛在上下向而責望<lb/>
　其子四乃裕然不知所為往則見吝矣宜其无所得<lb/>
<pb n="6a"/>
　也雖然為子而不堪父事何以不凶曰以隂居柔所<lb/>
　處不失其正亦可以自守集傳往動成離離目為見<lb/>
　故往見吝虞翻謂動而失正故往見吝<lb/>
六五幹父之蠱用譽<lb/>
象曰幹父用譽承以徳也<lb/>
　幹蠱以陽剛為能初之厲四之吝皆坐隂柔故也五<lb/>
　亦柔而能用譽者得尊位故也得尊位而不失中已<lb/>
　足以興事况能委任九二而共濟之乎是雖體隂柔<lb/>
<pb n="6b"/>
　而吾繼志述事者不乏矣用以有譽此固其理蠱之<lb/>
　成卦不止用之家而爻不以君臣為言者蓋父子君<lb/>
　臣其義一也六五之用譽承徳謂人君也居天下之<lb/>
　尊位任天下之賢才惟謹守中道不至失徳則令譽<lb/>
　足以休當時而流後世矣集傳謂五居尊位下應九<lb/>
　二兊為口譽之象也虞翻謂乾為徳二乾爻故承以<lb/>
　徳<lb/>
上九不事王侯髙尚其事<lb/>
<pb n="7a"/>
象曰不事王侯志可則也<lb/>
　五為王四承之三為侯二承之承于下者所以事其<lb/>
　上也上九在五爻之上獨无所承无所承則无所事<lb/>
　矣故曰不事王侯易至此不復以幹蠱為義而專以<lb/>
　事為言矣蠱為事上九在事之外是昔有事而今无<lb/>
　事也有事則職守有分各從其屬无事則内觀取足<lb/>
　雖有王侯之尊吾不從事于其間矣可行則行可止<lb/>
　則止惟不失其度者能之故曰志可則也或曰上九<lb/>
<pb n="7b"/>
　猶未離乎蠱安得无事曰事未嘗无也上九之事髙<lb/>
　尚矣與彼營營者固不同謂之无事可也荀爽曰事<lb/>
　終不當其位體艮為止故不事王侯據上臨下故志<lb/>
　可則<lb/>
䷒<hi>兑下坤上</hi>
臨元亨利貞至于八月有凶<lb/>
彖曰臨剛浸而長説而順剛中而應大亨以正天之道<lb/>
也至于八月有凶消不乆也<lb/>
<pb n="8a"/>
　二陽為臨三陽為泰元亨利貞四徳泰不得而有者<lb/>
　蓋物惡太盛天地相交已三畫非所謂浸長之陽是<lb/>
　為无平不陂无往不復之時此元亨利貞臨所以得<lb/>
　而有也臨者大臨小之謂蓋以陽臨隂也二隂長則<lb/>
　陽當避二陽長則隂為所臨臨物之道當如何説而<lb/>
　順剛中而應大亨以正是巳剛中而應謂二也九二謂<lb/>
　中則可而曰正者蓋剛中為天道臨物而能與天道<lb/>
　相合其有不正乎雖然盈虛消息天道終始之常陽<lb/>
<pb n="8b"/>
　雖浸長能无消乎此八月所以有凶也易傳謂陽生之<lb/>
　八月先儒以為申酉誤矣臨者遯之反隂生于午遯<lb/>
　為二隂未其位也陽生于子臨為二陽自子至未是<lb/>
　為八月復卦曰七日來復謂自午至子而陽復也于<lb/>
　復曰日于臨曰月者蓋七者陽數日者陽物故于陽<lb/>
　長言七日八者隂數月者隂物臨剛長以隂為戒故<lb/>
　言八月此日月之辨也復言陽之復故自午至子為<lb/>
　七日臨言遯之反故自子至未為八月此七八之辨<lb/>
<pb n="9a"/>
　也臨之為戒若曰制治者必于未亂保邦者必于未<lb/>
　危防隂杜小人當于盛大之日𫝑或已微道或向否<lb/>
　雖知八月之凶而凶之來不可禦矣聖人又慮常人<lb/>
　之情謂臨方二陽其復未久顧雖慮患亦何至太蚤<lb/>
　計經營豫備其間豈不尚有餘裕哉曽不知一氣循<lb/>
　環晝夜不息浸長之道倐變而衰矣故彖又為之言<lb/>
　曰消不久也不久云者所以速牖户之綢繆也人君<lb/>
　能佩易之戒則久于其道雖盛不衰虞翻謂兊為水<lb/>
<pb n="9b"/>
　澤自下浸上故浸而長鼎祚謂三動成乾天得正為<lb/>
　泰天地交泰故大亨以正天之道也<lb/>
象曰澤上有地臨君子以教思无窮容保民无疆<lb/>
　王弼謂相臨之道莫若説順教思容保民无疆蓋教<lb/>
　思无窮之效所謂以徳臨人者合上下之體其象如<lb/>
　此析而論之教思无窮本于兊蓋澤有滋益之道朋<lb/>
　友講習猶以兊為滋益教思臨民所以漸漬之以善<lb/>
　也容保民无疆本于坤蓋坤為衆又曰厚徳載物徳<lb/>
<pb n="10a"/>
　合无疆容而能保惟地為然孔子曰學而不思則罔<lb/>
　教學一道也教而能思則為善教故可久不然其教<lb/>
　窮矣尚能保民至于无疆乎非特如此上之臨下貴<lb/>
　乎親比水土是已然不可謂𫝑自親比而不思其所<lb/>
　以得乎民者教之容之保之得民之道也荀爽曰澤<lb/>
　卑地髙髙下相臨之象虞翻曰震為言兊為口講習<lb/>
　也坤為思為容為民<lb/>
初九咸臨貞吉<lb/>
<pb n="10b"/>
象曰咸臨貞吉志行正也<lb/>
　咸感也男下女也臨二陽在衆隂之下九六相感故<lb/>
　初九九二皆謂之咸臨夫剛長則隂衰𫝑不相與然<lb/>
　初陽在下其道未盛未能與隂絶也因其感而與之<lb/>
　不害于臨惟不失其正則吉四得位而當吾之與之<lb/>
　无媿于正矣君子之于臨固有兼収並用因其有向<lb/>
　化從善之心我姑接之以濟盛大者彼此皆正則吾<lb/>
　之志行可觀焉茍爽謂以剛臨柔得其正位而居是<lb/>
<pb n="11a"/>
　以吉易傳謂它卦初上爻不言得位失位蓋初終之<lb/>
　義重也然屯之初九亦曰志行正<lb/>
九二咸臨吉无不利<lb/>
象曰咸臨吉无不利未順命也<lb/>
　五之感二猶四之感初也然初以一陽未盛未能絶<lb/>
　隂故與之咸臨惟不失其正而已不能有所從違也<lb/>
　二之咸臨則剛已浸長可以有為中順之五又應之<lb/>
　于上亦猶有為之臣人主任之以事相與无疑是雖<lb/>
<pb n="11b"/>
　吉无不利至其所施行者亦可否相濟而已豈由順<lb/>
　命而至是哉曰未順命者非順命之謂也引之當道<lb/>
　去其不如舜者此九二之心也惟如是故陽長隂消<lb/>
　上下志同而天下至于交泰非特如此五中柔而在<lb/>
　坤體未嘗不順二雖時有可否而在兊體未嘗不説<lb/>
　此蓋无不利之道也集傳謂初之五二之五皆有澤<lb/>
　山象故皆曰咸臨<lb/>
六三甘臨无攸利既憂之无咎<lb/>
<pb n="12a"/>
象曰甘臨位不當也既憂之咎不長也<lb/>
　厭苦説甘人之情也六三以甘臨人宜得利矣而曰<lb/>
　无攸利者蓋正人未嘗説甘也邪謟憸媚惟可行于<lb/>
　其𩔖遇正人則不得逞尚有利乎六三以隂柔之資<lb/>
　居不當之位以甘求説而初與二皆以陽進甘无所<lb/>
　施矣故曰无攸利雖然小人之禍惟恃惡不知畏然<lb/>
　後禍至不可救今六三知陽剛之已臨悟處身之不<lb/>
　當既以為憂是雖未免乎咎咎當不長矣何則剛不<lb/>
<pb n="12b"/>
　害正能知憂畏則庶幾于正者變以從陽亦旦暮之<lb/>
　間爾二五相應上卦成坎坎為加憂三與坎臨是以<lb/>
　憂虞翻曰兑為口坤為土土爰稼穡作甘兑口銜坤<lb/>
　故曰甘臨失位乘陽故无攸利言三失位无應故憂<lb/>
　之動而成泰故咎不可長也<lb/>
六四至臨无咎<lb/>
象曰至臨无咎位當也<lb/>
　至者不可有加之謂六四何以不可以有加曰陽尊隂<lb/>
<pb n="13a"/>
　卑而我居于下是位不與陽爭矣陽長則隂忌之我<lb/>
　乃應初而不疑是志不與陽異矣剛自彼來我為順首<lb/>
　君尊在上我為最親持此以居臨謂之不可有加可<lb/>
　也茲其所以无咎此无他位當而已矣雖然臨道至<lb/>
　于无有加然則何以不獲吉蓋剛長之時大抵非隂<lb/>
　之利當位可以免咎而已惟六五上六不然虞翻謂<lb/>
　初應當位有實<lb/>
六五知臨大君之宜吉<lb/>
<pb n="13b"/>
象曰大君之宜行中之謂也<lb/>
　大君居尊履位豈事用知以臨下曰知非數也知時<lb/>
　適變舍已從人所謂大知也剛長矣小人衰矣在下<lb/>
　有臣如九二使吾不能應而感之委而付之則為不<lb/>
　知矣今也不居尊大不矜聰明惟二之順使天下之<lb/>
　有猷有為者皆自竭以為吾用此非大君不能也夫<lb/>
　以知自効以能自給此一官一職者之所宜大君不<lb/>
　以是為宜聖人慮後世惑於知臨之道求之大過或<lb/>
<pb n="14a"/>
　至用機心以籠下故象示其義曰大君之宜行中之<lb/>
　謂也集傳謂二五相易成坎坎水為内景知也<lb/>
上六敦臨吉无咎<lb/>
象曰敦臨之吉志在内也<lb/>
　敦厚也上六雖臨之極然何自而知其厚曰自其志<lb/>
　觀之也夫初與二本非應上而上逹權明理知消隂<lb/>
　致治變天下為泰者非二爻不可故降志下之不以<lb/>
　髙自居也居臨之極極坤之順惟初與二之向非厚<lb/>
<pb n="14b"/>
　而何故曰敦臨吉无咎象又明其義曰志在内也臨之<lb/>
　五上以六得吉者鼎祚易謂上過應于陽敦厚之意<lb/>
　集傳謂上與二非正應而隂必求陽志在乎内者惟<lb/>
　易傳謂𥘉與二非正應隂求于陽志在乎内也<lb/>
䷓<hi>坤下巽上</hi>
觀盥而不薦有孚顒若<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人以<lb/>
<pb n="15a"/>
神道設教而天下服矣<lb/>
　先儒觀作平去兩聲讀然卦自有兩義也以此示彼<lb/>
　為觀如大觀在上以觀天下之類是已自此瞻彼為<lb/>
　觀如下觀而化觀天神道之𩔖是已上示之下觀之<lb/>
　觀之義也二陽在上五履尊居正羣隂自下仰之此<lb/>
　所謂上示之而下得所觀也建中守正天下之情自<lb/>
　順巽以行之无往而不化以此觀天下豈不大哉是<lb/>
　道也有一言可取以為象者惟宗廟之禮尊而嚴簡<lb/>
<pb n="15b"/>
　而肅天子以誠意行于上人以誠意觀于下上下觀<lb/>
　感之間盛徳備禮无所不至故易約觀之辭曰觀盥<lb/>
　而不薦有孚顒若也顒者人君之徳容卷阿之詩曰<lb/>
　顒顒者謂專一也九五專一之誠行乎宗廟之間觀<lb/>
　者孚之故无不化何則禋享之誠專於酌盥求神之<lb/>
　始逮腥熟之薦獻則誠已分矣盥而不薦所以見聖<lb/>
　人之觀惟務誠一莊子曰不精不誠不能動人既誠<lb/>
　且一則教化之孚如風行之草彖謂下觀而化乃其<lb/>
<pb n="16a"/>
　理也雖然斯民之于君上有號令則知聽之有刑威<lb/>
　則知畏之有政事則知循之至于教化之行感格動<lb/>
　蕩日由其中則不知所以為之者亦猶仰觀于天但<lb/>
　見四時不忒所謂行隂陽妙萬物者豈得而知歟以<lb/>
　卦求之自五至二有宗廟之象昭穆相偶太祖之廟<lb/>
　居其中也故有盥薦之義非特觀為然坤震合為豫<lb/>
　四至初宗廟也故曰以配祖考艮兊合為損上至三<lb/>
　宗廟也故曰可用享坤兊合為萃四至初亦宗廟也<lb/>
<pb n="16b"/>
　故曰王假有廟坎巽合為渙倣此求之五四三初為<lb/>
　宗廟二居其間則王也故曰王假有廟王乃在中也<lb/>
　易之幽微蓋如此卦四隂二陽自臨變也臨之為卦<lb/>
　乾陽在下十一變之間震兊坎離四時之象備而乾<lb/>
　陽復歸于上此天之所以神四時之所以不忒聖人<lb/>
　則體此以設教而已康成曰互體有艮艮為鬼門又<lb/>
　為宫闕地上有木而為鬼門宫闕天子宗廟之象馬<lb/>
　融曰盥者進爵灌地以降神此祭祀盛時及神降薦<lb/>
<pb n="17a"/>
　牲其禮不足觀<lb/>
象曰風行地上觀先王以省方觀民設教<lb/>
　風行地上則卑而及物散而周徧省方觀民設教者<lb/>
　如之省謂廵狩觀謂視其所宜王制曰廣谷大川異<lb/>
　制民生其間異俗先王之教亦因民之性隨民之俗<lb/>
　取其宜者立為防範然後揭而示之民乃不渝若乃<lb/>
　風俗不能周知規模无以素定以是教民亦虛設而<lb/>
　已省方觀民設教言之序如此<lb/>
<pb n="17b"/>
初六童觀小人无咎君子吝<lb/>
象曰初六童觀小人道也<lb/>
　五以大觀在上自四以下皆仰而觀者也其觀雖同<lb/>
　其所以觀則異故悔吝得失各隨爻以分童觀觀而<lb/>
　无知者也坤為隂初又坤之始其在人如童䝉之童<lb/>
　蓋㝠昧而无知者以是為觀其觀陋矣雖然知者性<lb/>
　之户牖君子得之則髙明小人得之則妄見以君子<lb/>
　而童觀則闇乎理義不足以有為吝道也以小人居<lb/>
<pb n="18a"/>
　之雖性天不開有蔽䝉之陋而機偽不作无敗身之<lb/>
　殃可以无咎矣此小人之道也觀自臨來歴坎艮之<lb/>
　變蒙之象藏乎其中又應在艮艮少男有童之象故<lb/>
　鄭康成謂童稚也<lb/>
六二闚觀利女貞<lb/>
象曰闚觀女貞亦可醜也<lb/>
　所見不大女子之觀也子南子晳争聘女自房觀之<lb/>
　闚觀也闚觀而止可為女子之利使其不正則是鑽<lb/>
<pb n="18b"/>
　穴隙相闚者安得利乎故曰利女貞雖然觀道以大<lb/>
　公為心今闚而觀之蔽于小見雖出于正猶醜也聖<lb/>
　人以二居正又所觀者乃其正應故許其為利然終<lb/>
　慮後世習闚觀之小忘大公之道浸以私見相親故<lb/>
　象又為之戒曰闚觀女貞亦可醜也其意若曰况不<lb/>
　為女子者乎二居坤為順又應五而從之隂陽之義故<lb/>
　象以女子為言虞翻謂臨兊為女竊觀為闚艮為宫<lb/>
　室坤為闔户闚觀也<lb/>
<pb n="19a"/>
六三觀我生進退<lb/>
象曰觀我生進退未失道也<lb/>
　生謂性也觀我生進退者觀我性為進退謂視天理<lb/>
　之自然也九五大觀在上羣隂仰之皆願進而有為<lb/>
　獨六三所居非正苟因其順性遽動不審彼上九剛<lb/>
　極之才有如不合則違理甚矣故觀我生為進退然<lb/>
　後不至于失道豈非可進則進故无患歟大壯上六<lb/>
　不能退不能遂者為其進不能詳也三之應上在巽<lb/>
<pb n="19b"/>
　體巽為進退苟爽曰我謂五也生者教化生也三欲<lb/>
　進觀于五四既在前而三故退未失道也<lb/>
六四觀國之光利用賔于王<lb/>
象曰觀國之光尚賔也<lb/>
　建大中之道者莫如皇極箕子曰以近天子之光九<lb/>
　五大觀在上所謂建大中之道者六四近之則觀國<lb/>
　之光矣天子之光被于四表蓋禮樂備具粲然𤼵越<lb/>
　之時自内出者近之亦光華而逺况諸侯乎四侯位<lb/>
<pb n="20a"/>
　也入而親君君降禮接之在國光之内于時為賔豈<lb/>
　不利哉微子以宋公作賔于王家此所以與國咸休<lb/>
　也巽為東南東南主之位四自外入賔也又四居巽<lb/>
　之下非特侯位凡士之抱道于下遇時而奮者亦如<lb/>
　之故易傳謂人君賔禮之侍于王朝則謂之賔蓋國<lb/>
　光之可觀无上下也集傳謂四上賔于五五降而接<lb/>
　之成離光也虞翻曰坤為國臨陽至二天下文明反<lb/>
　上成觀進顯天位故觀國之光王謂五陽陽尊賔坤<lb/>
<pb n="20b"/>
　坤為用為臣四在王庭賔事于五故利用賔于王矣<lb/>
　詩曰莫敢不來享莫敢不來王是其義也<lb/>
九五觀我生君子无咎<lb/>
象曰觀我生觀民也<lb/>
　生性也謂生為性謂其與生俱生也中庸曰天命之<lb/>
　謂性率性之謂道修道之謂教聖人之教能盡已之<lb/>
　性以盡物之性則教无不善矣九五當觀之時履尊<lb/>
　居正君子也然自反之明不可一日无故貴乎觀我<lb/>
<pb n="21a"/>
　生觀我生謂察吾所以化民之道為何如也察之之<lb/>
　道豈在乎他觀諸民俗而已矣形端影正此蓋不可<lb/>
　欺者君子能觀生以此則无咎矣禹湯文武成王周<lb/>
　公同謂之六君子九五上六之君子如此坤為衆民<lb/>
　也五自上下觀之<lb/>
上九觀其生君子无咎<lb/>
象曰觀其生志未平也<lb/>
　觀以二九為主衆隂戴于下九五則尊而有位者也<lb/>
<pb n="21b"/>
　不敢安其位因民以自觀凡國政之得失民俗之美<lb/>
　惡皆反身而自修故曰觀我生上九則觀道已成最<lb/>
　居物上可以觀物凡物之好惡相攻利害相奪相形<lb/>
　相傾違理悖性者悉可坐見故曰觀其生上九之君<lb/>
　子可以无咎矣雖然上九陽極當巽之究其為物之<lb/>
　心必鋭觀民之生則志有不能平者象意戒其過虞<lb/>
　翻曰坎為志為平上來之三故志未平<lb/>
䷔<hi>震下離上</hi>
<pb n="22a"/>
噬嗑亨利用獄<lb/>
彖曰頤中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　山雷為頤六四變為九四頤中之物也頤中之物剛<lb/>
　而不茹則致養之道塞矣噬而合之則通此卦之所<lb/>
　以亨也民猶體也皆上之所養强梗者間于其中則<lb/>
　所以養民者礙矣决而去之則平此卦之所以利用<lb/>
　獄也剛也動也雷也皆謂震也柔也明也電也皆謂<lb/>
<pb n="22b"/>
　離也其言各有次第剛柔以體言也動與明以性言<lb/>
　也合而章以用言也用獄之道所以辨析是非使人<lb/>
　不得為混淆苟在我者雜亂而无别則无以正人故<lb/>
　先辨兩卦之體曰剛柔分天下之理動則可以除害<lb/>
　震取其動也明則可以照姦離取其明也合二體之<lb/>
　性將兼用之故次曰動而明震動矣明或不足以察<lb/>
　之離明矣動或不足以行之用獄之道猶闇也惟動<lb/>
　與明合然後噬嗑之義備而顯故終之以雷電合而<lb/>
<pb n="23a"/>
　章此彖次第之言也柔得中謂五也謂自初上而為<lb/>
　五故得中何以知其然以否卦知之也否之初六既<lb/>
　上為六五否之九五乃下為初九上下相交塞者所<lb/>
　以通也夫卦遇離者多矣无不以火為象今以電為<lb/>
　言者蓋電之為明光耀變化燭幽暗而人不測其察<lb/>
　物照隐非若火之暴著故噬嗑之用獄豐之折獄以<lb/>
　之雖然旅亦用刑之卦也而象之于離直謂之火者<lb/>
　蓋獄與刑之異也刑者昭明暴白與衆棄之與用獄<lb/>
<pb n="23b"/>
　不同又隠微之照亦戒太甚此旅之不留獄所以直<lb/>
　言山上有火也集傳曰自易失其傳參之以申韓之<lb/>
　學人君用明斷决行有司之事其弊至于刻薄少恩<lb/>
　蓋言人君當以仁為主也然則彖何以指其不當歟<lb/>
　曰五之位非剛健中正者居之必有不當位之失至<lb/>
　其用之刑獄雖不當位猶利焉故其象曰貞厲无咎<lb/>
　得當也侯果曰坤之初六上升乾五雖則失位文明<lb/>
　以中不失情理故利用獄虞翻曰否五之坤初坤初<lb/>
<pb n="24a"/>
　六之五剛柔交故亨也坎為獄艮為手離為明四以<lb/>
　不正繫于獄中李鼎祚曰四在頤中齧而後亨<lb/>
象曰雷電噬嗑先王以明罰勑法<lb/>
　吕刑曰惟察惟法其審克之審克而察則明罰之謂<lb/>
　也審克于法則勑法之謂也罰欲小大皆當恐其有<lb/>
　所蔽故明罰所以取于離法如天威之行恐其動之<lb/>
　妄故勑法所以取于震然明罰者必先勑法故内震<lb/>
　而外離非特如此罰者刑之輕法者刑之本于其輕<lb/>
<pb n="24b"/>
　者猶致明焉則其於重者可知于其本致勑矣則刑<lb/>
　之所加亦可知也集傳謂勑當作敕蓋本字林<lb/>
初九屨校滅趾无咎<lb/>
象曰屨校滅趾不行也<lb/>
　刑加于已然之後苟懲于有犯之初猶足戒也過是<lb/>
　則千里之行始于足下小人之惡不可制矣屨校滅<lb/>
　趾所以懲其初也何則趾所以行屨所以納踐履不<lb/>
　正則屨趾乃為惡之本用獄者屨校之所以止其行<lb/>
<pb n="25a"/>
　也被校者苟知畏昔之所行今不復行安得有咎不知<lb/>
　畏而繼復有行焉滅耳之凶馴至矣滅没也如滅木<lb/>
　之滅屨校而没其趾聖人止絶妄動之意亦至矣震<lb/>
　為足初居足之下為趾震木也以足置木校也互體<lb/>
　艮所以止其行鼎祚易謂震為足坎為校震没坎下<lb/>
　故屨校滅趾<lb/>
六二噬膚滅鼻无咎<lb/>
象曰噬膚滅鼻乘剛也<lb/>
<pb n="25b"/>
　滅趾滅鼻滅耳卦之文若同而其義異初之滅趾上<lb/>
　之滅耳謂刑者六二滅鼻謂用刑者謂受刑者故于<lb/>
　滅趾曰屨校于滅耳曰何校言其以校滅也謂用刑<lb/>
　者故于滅鼻曰噬膚而已是安得以字𩔖而概求之<lb/>
　哉馬融謂柔脆肥美曰膚蓋淺而易噬者也猶人有<lb/>
　犯而非强梗用刑者雖不加深刻而其人已服矣六<lb/>
　二中正之材見于噬嗑者宜如是也然六二乘剛不<lb/>
　專于用柔故至于滅鼻鼻所以通内外之息凡獄情<lb/>
<pb n="26a"/>
　之不宻私意可行者皆由中外不嚴今滅鼻而使不<lb/>
　得通則所以治獄者誠若雷電之不可測矣大抵六<lb/>
　二所以得用刑之中乘剛所以資六二之正噬膚而<lb/>
　滅鼻固其理也或問以六二而滅鼻无乃深乎曰滅<lb/>
　鼻非深也謹其事而加嚴而巳荀爽集解艮為鼻四<lb/>
　三二艮之象而初以陽塞其下所以為鼻者不得通<lb/>
　矣<lb/>
六三噬腊肉遇毒小吝无咎<lb/>
<pb n="26b"/>
象曰遇毒位不當也<lb/>
　周官腊人掌田獸之脯腊膴胖之事鄭氏謂腊小物<lb/>
　全乾乾獸之全體而噬之至難合也六以隂柔之才<lb/>
　治强梗之間使其當位或足以得其情六既居三于<lb/>
　位不當强梗者尚肯伏乎非但罪之不伏尚能中我<lb/>
　以禍𫝊曰厚味實腊毒腊之為物不惟難噬又且有<lb/>
　毒噬者遇毒如六三之遇强梗也或問强梗之獄固<lb/>
　難治然亦何能毒我是不知邢侯雍子争田之獄久<lb/>
<pb n="27a"/>
　而无成邢侯至殺理官于朝其毒深矣六三承剛于<lb/>
　下有應于上止于小吝无咎非腊所能中要是三在<lb/>
　坎體用獄之毒不可不謹也虞翻曰三在膚裏故稱<lb/>
　肉離日熯之為腊坎為毒故噬腊肉遇毒毒謂矢毒<lb/>
　也失位承四故小吝與上易位利用獄成豐故无咎<lb/>
　也荀爽曰腊謂四也三以不正噬取異家法當遇罪<lb/>
　故曰遇毒為艮所止所欲不得故小吝也所欲不得<lb/>
　則免于罪故无咎矣<lb/>
<pb n="27b"/>
九四噬乾胏得金矢利艱貞吉<lb/>
象曰利艱貞吉未光也<lb/>
　子夏𫝊胏作脯非也自二以上四爻所以分治之難<lb/>
　易噬胏獨易于噬腊比乾肉已難矣説文謂胏古文<lb/>
　為<graphic n="KR3304" url="https://raw.githubusercontent.com/kanripo/KR-Gaiji/master/images/KR3304.png" mimeType="image/png"/>食所遺也蓋肉之附骨者鄭氏禮謂薄析為脯<lb/>
　考此則難易分而子夏之説破矣四以有為之才得<lb/>
　剛直之道其去間如頤中之物无甚難者然猶有遺<lb/>
　肉不能盡則以所居未正故象曰利艱貞吉未光也<lb/>
<pb n="28a"/>
　物之剛直莫如金矢𤼵之可以中人之情實不可以<lb/>
　鈞金束矢之義求之二三五坤土而九四堅剛在乎<lb/>
　土中故有金矢之象陸績謂肉有骨曰胏揚雄謂含<lb/>
　食所遺<lb/>
六五噬乾肉得黄金貞厲无咎<lb/>
象曰貞厲无咎得當也<lb/>
　二五皆以隂柔之才動不過中又能乘剛資之以為<lb/>
　用而所噬乃難于二何也二臣也履中有助盡公而<lb/>
<pb n="28b"/>
　能使私隙不通則已无咎也五居尊位雖聽訟非其<lb/>
　職而刻制决斷之權係焉𫝑崇責深非若噬膚者以<lb/>
　淺易可辨故惟貞厲可以无咎黃中也金剛也中謂<lb/>
　五也而剛乃謂四也人君得有為之臣如九四者付<lb/>
　之以强梗而用之以中乾肉不能為害也慄慄危懼<lb/>
　常使哀矜而勿喜此貞厲之道也雖然五在離體之<lb/>
　中火也金遇火而變亦猶人主攬天下之權雖司冦<lb/>
　三公告其成而生之殺之刑之宥之惟吾所以制一<lb/>
<pb n="29a"/>
　時之命此黄金之異乎金矢而噬腊胏者亦不得同<lb/>
　其利也兹其所以為得當歟集傳謂五與上易成兑<lb/>
　口故噬乾肉虞翻曰位當離日中烈故乾肉變得正<lb/>
　故无咎或謂離自乾來故四五皆為金<lb/>
上九何校滅耳凶<lb/>
象曰何校滅耳聰不明也<lb/>
　聖人存滅耳之戒而昬塞者不知畏罪大惡積至乎<lb/>
　滅耳滅耳者噬之終校之極孔子所謂死期將至者<lb/>
<pb n="29b"/>
　尚可用哉聖人之戒為餘人設也若曰有聰不明者<lb/>
　乎于此可以知畏矣耳司聽聰者聽之徳聰則明矣<lb/>
　聰不明則是廢其耳而不用韓愈為張籍言于李遜<lb/>
　曰盲于心者皆是夫心可謂之盲則耳可謂之不明<lb/>
　矣互體坎坎為水内景也聽无内景之明聞法不畏<lb/>
　聞惡不改校而滅之是謂稱物而平施康成曰離為<lb/>
　槁木坎為耳木在耳上何校滅耳之象也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷十一</head>
    <p>
<pb n="1a"/>
欽定四庫全書<lb/>
　周易窺餘卷十一　　　　宋　鄭剛中　撰<lb/>
下經<hi>萃至井</hi>
䷬<hi>坤下兊上</hi>
萃亨王假有廟利見大人亨利貞用大牲吉利有攸往<lb/>
彖曰萃聚也順以説剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
<pb n="1b"/>
　睽乖也小事猶吉萃聚也亨宜矣萃卦以假有廟為<lb/>
　主備物孝享見萃聚之盛所以致此者順説與剛中<lb/>
　而已惟能以此道致于假廟故可以盡大人之徳為<lb/>
　天下所利見以用牲則吉以有往則利或曰亨利貞<lb/>
　利攸往三者皆人君所利而曰為天下所利見何也<lb/>
　曰萃聚之時非大人不能治故天下以見大人為利<lb/>
　然人利見我則我亨矣非君之利乎宗廟人君致孝<lb/>
　之地然時方睽乖則六馬散于朽索之下能至宗廟<lb/>
<pb n="2a"/>
　備盛禮乎故曰萃亨王假有廟此一卦之主也聖人<lb/>
　又慮天下後世不知所以致此之道故合二體以眀<lb/>
　其才坤之順兌之說是也能順以説雖足以羣天下<lb/>
　而聚之必有盛徳維持於後然後聚而不散故又取<lb/>
　二爻以極其義五之剛二之應是也順説者上下之<lb/>
　所同剛中而應者人主大臣之所獨何則上以說順<lb/>
　乎下下以説順乎上萃道由之以成此上下之所同<lb/>
　也君以剛中而為主臣以柔中應之萃道由之以保<lb/>
<pb n="2b"/>
　此人主大臣所獨也惟如是故天下之散者皆可聚<lb/>
　而聚者不復散矣所謂聚天下以正者非在是乎此<lb/>
　其所以利見也大人謂五也非五之徳出于正天下<lb/>
　雖或暫聚不能至于亨正者天命聖人之徳用大牲<lb/>
　者天命人君使備禮利有攸往者天命人君使有為<lb/>
　其徳正矣苟當用大牲而為二簋之損與夫利有攸<lb/>
　往而有不出門庭之失猶非所以順天也故惟利貞<lb/>
　利有攸往用大牲然後為之順天命非特如此散必<lb/>
<pb n="3a"/>
　有聚聚必有道此天地之所同也天地説以順萬物<lb/>
　萬物說以順天地天以陽剛而正乎上地以陰柔而<lb/>
　應乎下此天地萬物之所由聚其情状不出乎此故<lb/>
　曰觀其所聚而天地萬物之情可見矣自四以下宗<lb/>
　廟之象坤牛大牲之象巽為命天命之象二五相易<lb/>
　成離見之象小過變為萃鄭康成謂互體有艮巽艮<lb/>
　為門闕巽為木宫闕之象四本震爻為長子入闕升<lb/>
　堂祭祖禰之象<lb/>
<pb n="3b"/>
象曰澤上于地萃君子以除戎器戒不虞<lb/>
　除戎噐如費誓敹敽鍜礪之類謂穿綴磨礲之也攻<lb/>
　取征伐如穿綴磨礲之事或可臨時為之若遇不虞<lb/>
　則无及矣不虞為非意之所虞度所以不得不戒也<lb/>
　比萃兩卦皆水與土曰水地則為比曰地澤則為萃<lb/>
　者盖水與地取其親比澤與地取其鍾聚地以制水<lb/>
　今也澤上于地則所聚者積久而升矣故物聚則憂<lb/>
　散衆聚則防亂君子于此宜加謹焉蜀才云除其戎<lb/>
<pb n="4a"/>
　器脩行文徳豈知易哉虞謂君子為五大抵萃有艮<lb/>
　巽互動則有離坎離為戈兵坎為弓巽為繩艮為石<lb/>
　又為手所以除治也<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　順以說則萃有疑焉豈復可聚哉三不正而比四故<lb/>
　初疑之三于初剛眀之配也无棄背之理初見三而<lb/>
　有疑爾疑其所親有孚不終也故乃亂乃聚亂謂求<lb/>
<pb n="4b"/>
　聚之志紛紏于中盖疑為之病也四既不相棄背見<lb/>
　初不至必號而来之一聚為樂為初者可以往矣何<lb/>
　則陽唱陰和初不至而四號之乃其情也真親未笑<lb/>
　而和四必欲與初一握為笑者盖有疑在前不握聚<lb/>
　為一則情不通聚則惑亂之志可一笑釋矣初尚可<lb/>
　以三為恤乎故曰勿恤往无咎互體為艮巽巽為號<lb/>
　艮手握也兌為說笑也<lb/>
六二引吉无咎孚乃利用禴<lb/>
<pb n="5a"/>
象曰引吉无咎中未變也<lb/>
　坤之三陰初以疑而不終三以比而小吝所以求聚<lb/>
　者雖急然于聚道未有得也二以中正處二陰之間<lb/>
　不疑不比待五引而後聚其求聚雖不急然于聚道<lb/>
　可信也物聚而有信行乎其間則何為而不可雖用<lb/>
　禴可享矣何則无故而合者亦无故而離又况二之<lb/>
　于五位卑應遠非其引之而前則勢踈情阻羅列以<lb/>
　進猶恐以為簡况用禴乎禴夏祭之名祭之薄也小<lb/>
<pb n="5b"/>
　信未孚神所弗福中正而孚則祭雖薄神享之矣猶<lb/>
　君臣之間誠信既著則聚雖不以文上所納也故曰<lb/>
　孚乃利用禴以祭為言者盖萃乃用大牲之時二以<lb/>
　中正用禴猶大牲也二人臣而以祭為言者臣之事<lb/>
　君如君之事天益之六二曰享于帝者此意也互體<lb/>
　艮止于内外之中中未變之象先儒謂巽為繩艮為<lb/>
　手引之象集𫝊謂禴以聲為主五本小過震震為聲<lb/>
　為長子用禴之象<lb/>
<pb n="6a"/>
六三萃如嗟如无攸利往无咎小吝<lb/>
象曰往无咎上巽也<lb/>
　六三當萃之時際乎上下體之間可謂萃如矣然欲<lb/>
　與四聚則四與初應欲與二聚則二與五應進退無<lb/>
　一利者是以嗟如惟往之上尚可无咎何則上與三<lb/>
　雖非陰陽之配然上六居巽體無應而孤立是亦求<lb/>
　聚之時也六三之往何咎哉然近不容于四二逺即<lb/>
　上而僅合亦吝矣虞仲翔謂巽為號故嗟如<lb/>
<pb n="6b"/>
九四大吉无咎<lb/>
象曰大吉无咎位不當也<lb/>
　无咎者善補過者也謂凡施為宜有過而善足以補<lb/>
　之者曰无咎君子抱有為之才无有為之君或无可<lb/>
　為之時與无其民者苟出而有為皆取㓙之道九四<lb/>
　上承九五當萃聚之時下三陰承我而求聚在四可<lb/>
　謂大吉然僅以无咎者位不當也不當者之過用大<lb/>
　吉補之可以无咎而已君子可不謹所處乎先儒謂<lb/>
<pb n="7a"/>
　四動之正則吉而无咎<lb/>
九五萃有位无咎匪孚元永貞悔亡<lb/>
象曰萃有位志未光也<lb/>
　大有人君有大物之卦也不曰有大而曰大有者大<lb/>
　不可有也位者人君之大寶也无位固不足以聚人<lb/>
　既得其位則宜忘位以聚天下苟處顯自私以位自<lb/>
　有則所以處萃之志不光矣道不光則衆不孚衆不<lb/>
　孚則以其尊位可以无咎而已雖然以仁為主堅守<lb/>
<pb n="7b"/>
　正道去其有位之心則悔或可亡也元謂仁也永貞<lb/>
　者堅守正道之謂也或問何以知九五之有位曰易<lb/>
　不謂九五果有是也謂居九五而萃有位則其理應<lb/>
　爾故以元永貞開其進善之心大抵處萃之道尤人<lb/>
　君所當戒五動有坎離坎為志離為光<lb/>
上六齎咨涕洟无咎<lb/>
象曰齎咨涕洟未安上也<lb/>
　易傳曰君子謹其所處不幸而有危困則泰然不以<lb/>
<pb n="8a"/>
　累其心小人居不擇安及其窮迫則顛沛而涕洟足<lb/>
　以盡上六之情矣盖下非所乗而内復无應此其顛<lb/>
　沛涕洟之日也雖然萃以聚為事上六雖失所據不<lb/>
　能自安而衆未加踈斥也故无咎使其當夬决之時<lb/>
　則及禍矣故夬之上六曰无號謂其雖號而㓙不可<lb/>
　免矣齎咨者悲怨之聲涕洟者目鼻之液来自小過<lb/>
　有震為聲兌澤下流為液<lb/>
䷭<hi>巽下坤上</hi>
<pb n="8b"/>
升元亨用見大人勿恤南征吉<lb/>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
　下者坤之位坤而在上則書所謂若升髙必自下也<lb/>
　下而升者時焉而已矣柔以時升彖謂坤也時雖可<lb/>
　升苟无用柔之徳則于升道為未至巽而順剛中而<lb/>
　應此用柔之徳彖故又合二體以言之剛中謂二也<lb/>
　五以中順之徳應乎上所謂剛中而應也夫剛而能<lb/>
<pb n="9a"/>
　中行之以巽而上有應之者用此以升其升不困不<lb/>
　然决起而飛不過蜩鳩之控地而已其能大亨乎故<lb/>
　曰巽而順剛中而應是以大亨用見大人勿恤有慶<lb/>
　也大人謂五也五以中順之徳在上二以剛中之徳<lb/>
　升而見之志同道合有利澤及人之慶尚奚恤哉易<lb/>
　傳曰南者人之所嚮也南征謂前進也進而遂其升<lb/>
　則其志行矣然坤在上无南之象考之春秋傳晉侯<lb/>
　與楚子戰筮之遇復史曰吉復亦坤在上也而謂利<lb/>
<pb n="9b"/>
　于南者杜預謂陽起子南行而推陰也升曰南征吉<lb/>
　者豈亦南嚮推陰而進可以行其所志乎非特如此<lb/>
　二之五有離坎互體有震離南方也震為行故南征<lb/>
　吉離為目故見大人吉坎為憂二之五得位雖憂可<lb/>
　以勿恤不曰利見大人而曰用見大人者盖用此道<lb/>
　以升見大人之利也本或作利見<lb/>
象曰地中生木升君子以順徳積小以髙大<lb/>
　巽木在山上則曰漸在地中則曰升者山上之木取<lb/>
<pb n="10a"/>
　其髙地中之木取其下髙者要其質之所託下者原<lb/>
　其生之所自二卦所以不同也君子之積徳其猶地<lb/>
　中之木乎順以髙大而已矣栁宗元載郭橐駝之種<lb/>
　樹无不活且碩大蚤實以蕃者无他能順木之天以<lb/>
　致其性焉爾君子之積徳亦能順其天而致其性則<lb/>
　可與言易矣宋人揠苗非順徳也<lb/>
初六允升大吉<lb/>
象曰允升大吉上合志也<lb/>
<pb n="10b"/>
　二與三皆以有應而升初雖升而无應其于升若未<lb/>
　允矣然與二三同在巽體又二之升五将以有為而<lb/>
　于已為近比附而偕升孰云不允哉允謂舉事中理<lb/>
　而人信之大禹之賢以成允而致况餘人乎此初所<lb/>
　以大吉也大抵隨小人以進則不可初之升偕陽爻<lb/>
　此盖隨君子以進者進而合君子之志兹其所以允<lb/>
　也集傳謂坤為衆為順二三四兌為口衆口順之允<lb/>
　也<lb/>
<pb n="11a"/>
九二孚乃利用禴无咎<lb/>
象曰九二之孚有喜也<lb/>
　應九二者惟六五而六之剛眀比九為不足下将升<lb/>
　上苟上之剛眀不足則間隙疑貳之所由故二必待<lb/>
　與五孚而後利用禴禴夏祭之薄者也先誠意而後<lb/>
　文飾非交相信者用之不格升者萃之反升之二五<lb/>
　與萃相反爻辭象意反復无異者以眀爻雖變而其<lb/>
　為君為臣者孚不可改也九二于用禴之後象謂有<lb/>
<pb n="11b"/>
　喜萃之六二止曰中未變者盖六二主聚散為言聚<lb/>
　散者進退也故貴乎不變九二與五孚則施為矣故<lb/>
　有喜卦无七廟之象而亦曰利用禴者與萃為反對<lb/>
　象在其中也<lb/>
九三升虚邑<lb/>
象曰升虚邑无所疑也<lb/>
　陽為實陰為虚九三之升上六以實入虚也坤為邑<lb/>
　故有虚邑之象升虚邑言升之易也抱陽剛而體<lb/>
<pb n="12a"/>
　巽順者其升如此邑固有虚而可疑者晉侯伐齊齊<lb/>
　師已遁叔向猶曰城上有烏邢伯曰有班馬之聲若<lb/>
　此類雖知其虚而猶有疑也鄭取宋師于嵓以六邑<lb/>
　為虚其為虚无疑矣<lb/>
六四王用亨于岐山吉无咎<lb/>
象曰王用亨于岐山順事也<lb/>
　玉用亨于西山謂太王用亨于岐山謂文王何以知<lb/>
　之曰以卦知之也隨以順從為主順從者雖逺不違<lb/>
<pb n="12b"/>
　故隨之上六為太王之爻以其隨之者衆也升以進<lb/>
　越為事進越者視時為可否故升之六四為文王之<lb/>
　爻以其升而能止也文王下順羣情上順天子時未<lb/>
　可升則順事而已易傳曰分雖當止而徳則當升道<lb/>
　則當亨矣盡此道者惟文王乎升而能止謂四以陰<lb/>
　居柔而在下反萃為升則升之六四在萃為艮體<lb/>
六五貞吉升階<lb/>
象曰貞吉升階大得志也<lb/>
<pb n="13a"/>
　自初至四由下而升皆臣也升而至五則等級辨矣<lb/>
　居尊而等級辨雖大得志然不可以不貞故貞吉然<lb/>
　後可以升階雖然五之貞當如何曰下應陽剛之臣<lb/>
　與之合志則五貞矣虞仲翔謂巽為髙坤為土震升<lb/>
　髙升階之象然有萃之艮足以陟坤土升階之象也<lb/>
上六㝠升利于不息之貞<lb/>
象曰㝠升在上消不富也<lb/>
　陽實為富陰虚為貧升至上六陰虚極矣此處困就<lb/>
<pb n="13b"/>
　消之道而昧者為之此之謂㝠升為其進而不已也<lb/>
　苟能以不已之心進進為徳是謂不息之貞昔之㝠<lb/>
　者将化為日新之盛雖髙眀光大可矣非坤陰所能<lb/>
　消也然聖人于㝠升之後繼以不息之訓者盖升之<lb/>
　象本順徳積修之事既為冥升之戒則當勉人以善<lb/>
　孰謂駑馬十駕上六不足以為之<lb/>
䷮<hi>坎下兌上</hi>
困亨貞大人吉无咎有言不信<lb/>
<pb n="14a"/>
彖曰困剛揜也險以說困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
　易傳謂君子大人通稱對而言之君子通乎大賢小<lb/>
　賢而大人徳配天地者也故君子之所為大人優為<lb/>
　之大人之所為君子容有未至者知此則困之彖可<lb/>
　言矣困有亨之道然非必亨也惟處之有道然後其<lb/>
　困亨君子大人不幸而處困未有不亨者盖其處之<lb/>
　有道也大人則又非特亨而已矣剛中而正吉而无<lb/>
<pb n="14b"/>
　咎故困亨貞吉以大人為主彖恐天下後世謂困非<lb/>
　大人不亨憂悲頓挫或有以傷人為善之心故析而<lb/>
　言之曰困而不失其所亨其唯君子乎貞大人吉以<lb/>
　剛中也盖言處困貞吉雖以大人為主而不失其所<lb/>
　亨亦君子之所能也何則君子謂二也大人謂五也<lb/>
　二揜于二陰之中五揜于一陰之下所謂剛揜也然<lb/>
　居險而能說是剛雖見揜于陰而樂天安義豈嘗失<lb/>
　其所乎此君子之所以亨在大人為不足言也五近<lb/>
<pb n="15a"/>
　无所據逺无所應而體剛得中不失其正此大人之<lb/>
　事非君子所及也或問君子之居困无乃不足于貞乎<lb/>
　曰居困而不失其所已足為君子又能不失其正則<lb/>
　進而至于大人之徳矣易非不足于君子其辨二五<lb/>
　者不得不然也人无貴賤智愚其心皆有所亨亨盖<lb/>
　其所得于心者也窮困迫之未有不失其所亨者是<lb/>
　以知士无思慮之變則不樂辨士无談説之序則不<lb/>
　樂錢財不積則貪者憂權勢不尤則夸者悲此皆遇<lb/>
<pb n="15b"/>
　困而失其所亨者也君子何以異于人哉心之所亨<lb/>
　者與人異雖遇困而不失也兌口在上尚口也聖人<lb/>
　又為有言不信之戒者盖困未至于窮也小人揜之<lb/>
　心不和平感而為言失于輕躁言无所取信其困也<lb/>
　始窮矣聖人委曲為處困之教如此虞仲翔謂上變<lb/>
　口滅尚口乃窮<lb/>
象曰澤无水困君子以致命遂志<lb/>
　窮通禍福為命所致而以憂樂隨之者致于命者也<lb/>
<pb n="16a"/>
　閲窮通禍福之来而不以憂樂應之者致命者也致<lb/>
　命則至于无可奈可而後止則吾為善之心豈不遂<lb/>
　乎澤有水其利物之逺已不如川澤而无水君子獨<lb/>
　奈何哉致命遂志可也<lb/>
初六臀困于株木入于幽谷三嵗不覿<lb/>
象曰入于幽谷幽不明也<lb/>
　以陰柔之資无能為之才處卑下之地此初之所以<lb/>
　臀困也初雖困使有以援之尚可安其居為之應者<lb/>
<pb n="16b"/>
　方與五共揜于陰无以庇下初往從之又入坎中愈<lb/>
　昧而不眀此臀困株木于幽谷之象也四互體有巽<lb/>
　巽木上下皆陰不能敷榮枯株而已困自否来二本<lb/>
　艮體艮為山變為九二成坎險幽谷盖山險无陽之<lb/>
　地三嵗不覿盖閲時久而不得與應通也應在離體<lb/>
　離為目應揜于陰則初无所見不覿也九家易謂兌<lb/>
　金傷木株木之象<lb/>
九二困于酒食朱紱方来利用享祀征凶无咎<lb/>
<pb n="17a"/>
象曰困于酒食中有慶也<lb/>
　養賢者五也五方困于劓刖則未有以養賢故二困<lb/>
　于酒食酒食所以養也然二以剛中之賢不為失所<lb/>
　養而不亨同徳之君復不失其正終下求之俾得其<lb/>
　所養故上下誠通无所不格何以知五終下求之朱<lb/>
　紱方来是也朱紱人君用以飾下亦見股膝行動之<lb/>
　意利用享祀為其誠通而有格也李鼎祚謂乾為大<lb/>
　赤朱紱之象翟元曰陽從上来居中得正冨有二陰<lb/>
<pb n="17b"/>
　故曰中有慶大抵不待上求妄動干進則失其所謂<lb/>
　中矣其得㓙尚誰咎哉故聖人戒之<lb/>
六三困于石據于蒺藜入于其宫不見其妻凶<lb/>
象曰據于蒺藜乗剛也入于其宫不見其妻不祥也<lb/>
　堅實不納者莫如石堅銳難藉者莫如蒺藜三以陰<lb/>
　柔之資處非其位盖不善處困者也當困之時不善<lb/>
　處故進則見拒而不納故困于石謂不為四所納也<lb/>
　退則失指而有傷故據于蒺藜謂非二之所肯承也<lb/>
<pb n="18a"/>
　是以危辱隨之雖其相親者不可得而見矣處困之<lb/>
　道可不先正其身哉困自否来三在艮體艮為石在<lb/>
　坎之上坎為蒺藜集傳謂艮坤為宫坎為夫離為妻<lb/>
　為目為見<lb/>
九四來徐徐困于金車吝有終<lb/>
象曰來徐徐志在下也雖不當位有與也<lb/>
　困之時所以致困者豈一端而已哉初四之配也四<lb/>
　往從之于理為正而二能為之阻故亦徐徐而不敢<lb/>
<pb n="18b"/>
　前夫二剛也四亦剛也四何畏二奈何二方應五其<lb/>
　才足以有為四以不正之剛不足以拯人之困躊躇<lb/>
　其来亦可吝矣雖然困者時也其不可易者天下之<lb/>
　正理也四之于初雖有疑懼之阻而二本无他初亦<lb/>
　不變者為其理之所在爾易傳所以譬之寒士之妻<lb/>
　弱國之臣也集傳謂乾變為金坤為輿金車之象虞<lb/>
　仲翔謂歴坎困之象大抵二以寛裕載物則有車之<lb/>
　象大有九二之大車以載是也此取其能載九四故<lb/>
<pb n="19a"/>
　曰金車<lb/>
九五劓刖困于赤紱乃徐有說利用祭祀<lb/>
象曰劓刖志未得也乃徐有說以中直也利用祭祀受<lb/>
福也<lb/>
　消陽者莫如陰剛揜于陰則陽消矣故上劓而下刖<lb/>
　上劓謂傷于六也下刖謂傷于四也傷于九四而曰<lb/>
　消于陰者自君言之四亦陰也二者五之應五待以<lb/>
　有為五既有劓刖之患而二亦佩征凶之戒未之肯<lb/>
<pb n="19b"/>
　前五是以有赤紱之困赤紱人臣之飾其股膝行動<lb/>
　之意與朱紱同困于赤紱則是其臣未肯来應也然<lb/>
　二五同徳所以濟天下之困者也一旦誠意感格如<lb/>
　祭祀之通則上下並受其福矣此其為說在于後也<lb/>
　故乃徐有說不曰中正而曰中直者九五正自可知<lb/>
　君臣以賢徳相求初雖齟齬而終無不契者亦在理<lb/>
　為直爾困自否来初二三四宗廟之象故二五兩爻<lb/>
　有享祭之義艮為鼻震為足虞仲翔謂兌為刑劓刖<lb/>
<pb n="20a"/>
　之象<lb/>
上六困于葛藟于臲卼曰動悔有悔征吉<lb/>
象曰困于葛藟未當也動悔有悔吉行也<lb/>
　困有不可動者九二是也故征凶有不得不動者上<lb/>
　六是也故征吉夫吉凶悔吝生乎動况困之時乎而<lb/>
　曰不得不動者盖困至上六極矣極則當變與其愚<lb/>
　不知變求于三徒如葛藟之累乘乎五復蹈臲卼之<lb/>
　危則无寜舎而去爾故易為上六設辭曰吾動固有<lb/>
<pb n="20b"/>
　悔然謂有悔而不動則當變而居悔亦不可免故惟<lb/>
　征乃吉征吉者以吉而行非坐困而止也六居上不<lb/>
　安臲卼之地字與秦誓杌隉通虞翻謂巽為草為葛<lb/>
　藟之象<lb/>
䷯<hi>巽下坎上</hi>
井改邑不改井无䘮无得往來井井汔至亦未繘井羸<lb/>
其瓶凶<lb/>
彖曰巽乎水而上水井井養而不窮也改邑不改井乃<lb/>
<pb n="21a"/>
以剛中也汔至亦未繘井未有功也羸其瓶是以凶也<lb/>
　井徳之地也邑可虚而地不可遷故曰改邑不改井<lb/>
　泉在其下積之不為有餘水上于井散之不為不足<lb/>
　故曰无䘮无得来而汲者井也汲已而去者亦井也<lb/>
　故曰往来井井此盖以井眀性所以見養人不窮之<lb/>
　徳汔幾也繘綆也羸敗也汲井以瓶幾及綆而敗汲<lb/>
　者既无得井道亦无功故曰汔至亦未繘井羸其瓶<lb/>
　凶此盖以井眀性示為善不終之戒坎水也而在上<lb/>
<pb n="21b"/>
　巽順也而在下盖順水之性而下求之而出之于上<lb/>
　也鄭康成謂巽木桔橰也桔橰引瓶下入是以木順水<lb/>
　下求之義故曰巽乎水而上水井言井之道如是也<lb/>
　以爻求之井自泰来泰之初九上為九五其剛在中<lb/>
　而成坎坎之性豈隨邑以遷哉荀爽謂陰来居初有<lb/>
　實也故无䘮五復失位也故无得往来亦謂初五之<lb/>
　升降凡此皆其見之于爻者也通井之義則養人之<lb/>
　徳備矣鄭康成謂互體離兌離外堅中虚瓶也兌<lb/>
<pb n="22a"/>
　口也荀爽謂巽繩為繘初欲應五為二所拘故羸其<lb/>
　瓶也虞翻謂坤為邑乾初之五折坤故改邑初為舊<lb/>
　井四應甃之故不改井集傳謂自四至初成反兌兌<lb/>
　為口為毁折巽繩反上而毁折之汲水至井口羸其<lb/>
　瓶瓶口在下覆也<lb/>
象曰木上有水井君子以勞民勸相<lb/>
　君子既以井之義自脩復以此道使人修勞民勸相<lb/>
　所以使人修也勸相之可矣必先之以勞民者盖井<lb/>
<pb n="22b"/>
　以坎為體坎勞卦也故井之功成于勞今夫汲之渫<lb/>
　之上之于木布而散之然後井之功成人之于性深<lb/>
　之養之䟽瀹而道達之然後人之性善為其憚修為<lb/>
　習偷惰故不免于勸相自彼視之為勞也勸之所以<lb/>
　使其嚮善相之所以使其有成雖然自修使人修皆<lb/>
　井也而易獨以勞民勸相為大象者盖施澤及人井<lb/>
　之本意先儒勞作力報反非也<lb/>
初六井泥不食舊井无禽<lb/>
<pb n="23a"/>
象曰井泥不食下也舊井无禽時舍也<lb/>
　井以汲而日新泥而不汲則舊井也舊井猶眢井廢<lb/>
　塞滓穢禽亦不以之為營窟人賤之物惡之宜為時<lb/>
　之所棄也初六以奥渫自處乃至是哉干寶曰在井<lb/>
　之下體土爻故曰泥集傳謂離為飛鳥四不應无禽<lb/>
　也<lb/>
九二井谷射鮒甕敝漏<lb/>
象曰井谷射鮒无與也<lb/>
<pb n="23b"/>
　井谷井中旁出之水不能上行止流以注鮒魚而已<lb/>
　鮒蛙之屬莊周所謂得斗升之水可活蹶泥則沒足<lb/>
　滅跗者是已初處卑下故以象之射鮒之谷使得善<lb/>
　器繘而出之猶足以及物甕復敝焉水漏而下洩終<lb/>
　不能上矣九二无應于上下比于初其義如此尚誰<lb/>
　與之哉崔憬曰惟得于鮒无益于人盖為是也在初<lb/>
　時舍在二无與學易君子觀井可知其戒矣集傳謂<lb/>
　二動坎水注于艮山之間谷也兌巽為魚子夏謂鮒<lb/>
<pb n="24a"/>
　蝦蟇<lb/>
九三井渫不食為我心惻可用汲王眀並受其福<lb/>
象曰井渫不食行惻也求王眀受福也<lb/>
　賢士固有潔身脩性而忘世者固有潔身修性而為<lb/>
　物者九三盖潔身修性而為物者也何以知之九以<lb/>
　剛眀之才居得其正其在井乃䟽治滓穢湛然可食<lb/>
　者然井以水上為功而三尤在下體之上是井雖潔<lb/>
　清而猶未為人所食也井泥不食則不可用汲渫而<lb/>
<pb n="24b"/>
　不食必有為之動心者人将引而汲之矣猶之賢士<lb/>
　抱才勵志雖未為世所知有善類焉如上六者應而<lb/>
　引之眀王其舍諸必相得有為上下並受其福矣審<lb/>
　如是則九三可惻之行眀王自應錫之以福而曰求<lb/>
　王明者豈九三有為之志固亦不能自己歟王謂五<lb/>
　也互體為離故王眀集傳謂兌口在上不食也<lb/>
六四井甃无咎<lb/>
象曰井甃无咎修井也<lb/>
<pb n="25a"/>
　渫以去穢甃以防壊井以上為功而坎之性下上則<lb/>
　井動而勞而四之位静其為井乃巽工甃治之時无<lb/>
　汲取之象也故曰井甃无咎其甃也非廢井之用将<lb/>
　以應上及外而已是以无咎字林謂甃井壁也虞仲<lb/>
　翔謂以瓦甓壘坤為土離火燒土為之孔頴達曰施<lb/>
　之于人可以脩徳補過<lb/>
九五井冽寒泉食<lb/>
象曰寒泉之食中正也<lb/>
<pb n="25b"/>
　井泥井谷无食之理井渫有食之理而未為人所食<lb/>
　六爻可食者九五而已故曰井冽寒泉食九五之食<lb/>
　為其冽而寒也泉冽而寒以中正也崔憬曰冽清潔<lb/>
　也泉者井之原泉出而混濁之則不冽不冽則温水<lb/>
　生天一于方為北坎宫之陽以其在北故寒有陽故<lb/>
　冽此井之本原猶人之正性未旁出而流散非九五<lb/>
　之中正不能有是也井冽而寒泉則應物之求可以<lb/>
　養而不窮矣此人君之徳也先儒謂周七月夏之五<lb/>
<pb n="26a"/>
　月隂氣在下故集傳謂五月卦陰氣自下而上井寒矣<lb/>
上六井收勿幕有孚元吉<lb/>
象曰元吉在上大成也<lb/>
　上六井道之成也凡物之成皆以收藏為事惟井之<lb/>
　成以不窮為徳戒在于收雖居可收之時猶宜勿<lb/>
　幕往来汲者汲已暫止此井收之時也干本幕為羃<lb/>
　謂以物蒙覆之勿羃則以不收為收𤼵而顯露之隨<lb/>
　其所取我以應物自信而物亦信于求我以是處收<lb/>
<pb n="26b"/>
　可以反羸瓶之凶矣兹非有孚元吉之時歟井自泰<lb/>
　来坎乃坤之全體坤為吝故聖人至井成而戒收作<lb/>
　去聲讀者非<lb/>
</p>
<p>
</p>
  </div>
</body>
</text>
</TEI>
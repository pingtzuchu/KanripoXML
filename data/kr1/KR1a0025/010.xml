<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易窺餘卷十</head>
    <p>
<pb n="1a"/>
欽定四庫全書<lb/>
　周易窺餘卷十　　　　宋　鄭剛中　撰<lb/>
下經<hi>損至姤</hi>
䷨<hi>兊下艮上</hi>
損有孚元吉无咎可貞利有攸往曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虚與時偕行<lb/>
<pb n="1b"/>
　損謂損下盖解之後也㤗之變也蹇難解矣時亦泰<lb/>
　矣損下之道于是乎生損下益上而卦以損名盖上<lb/>
　雖益而下損則益猶損也聖人所以垂以為戒泰九<lb/>
　三往居于上上六下居于三損剛益柔是之謂損夫<lb/>
　損不可无也如損三為上乃損有餘而補不足不害<lb/>
　其為損故元吉无咎夫何故為其可損而損人皆信<lb/>
　之故也可貞利有攸往謂三往居上于理為正所謂<lb/>
　其道大行損而有孚人皆信之者也易示此象固足<lb/>
<pb n="2a"/>
　以明奉上之義然上或取之不己則至于剥下損始<lb/>
　為害故聖人又𤼵明過損之義謂上之取下適用而<lb/>
　足何所用而過取之二簋可享矣以用享為訓者享<lb/>
　猶不敢過則所以自奉者可知也雖然上知損之不<lb/>
　可過則己可矣若剛柔之間不復敢損而至于虧義<lb/>
　失禮亦豈聖人之意故彖又為之言曰二簋應有時<lb/>
　若時當備物則禮不止乎二簋其損其益惟理所在<lb/>
　時者理之宜也損為虛益為實剥之彖曰消息盈虛<lb/>
<pb n="2b"/>
　天行也損益之道視時而為盈虛則无不當于理矣<lb/>
　聖人于天下後世周旋反復其用心仁矣哉自三至<lb/>
　上宗廟之象集傳曰損益二卦皆有簋象坤為腹為<lb/>
　方震為足艮為鼻器有腹有足有鼻簋也又曰四時<lb/>
　之享春祠夏禴品物少時也簋不可不損秋嘗冬烝<lb/>
　品物多時也簋不可不益虞仲翔謂艮為時震為應<lb/>
　故應有時<lb/>
象曰山下有澤損君子以懲忿窒欲<lb/>
<pb n="3a"/>
　君子之損損忿欲而已他无加損也忿欲者血氣之<lb/>
　動故戒之在鬬戒之在色皆以血氣為言分二體論<lb/>
　之泰之九三不上則剛陽之性過其傷物必多損九<lb/>
　三于上而易之以隂者所以懲其過泰之上六不下<lb/>
　則隂柔之性溢其流蕩必甚降上六于下而制之以<lb/>
　剛者所以窒其溢也通互體論之震動忿也艮山止<lb/>
　之是為懲忿兌説欲也坤土塞之是為窒欲<lb/>
初九已事遄往无咎酌損之<lb/>
<pb n="3b"/>
象曰已事遄往尚合志也<lb/>
　初居下體之下聖人于此爻專明損下益上之義夫<lb/>
　上之取下豈得已哉事有不足則取之而已故下之<lb/>
　奉上當以事為度苟上无事于損而先以損應是諂<lb/>
　上不以正己有事于損而猶不損焉是慢上而弗䖍<lb/>
　故初九以己事遄往為无咎己事遄往謂上有當損<lb/>
　者已見于事則速損而往應之不可緩也雖然遄往<lb/>
　固可以无咎使不能應時酌損則過與不及與己事<lb/>
<pb n="4a"/>
　不往何異皆不足以合上之志也故遄往酌損庶幾<lb/>
　與上合志集傳謂初九兌決往四成離飛鳥决起之<lb/>
　象遄疾之意己事古本或作祀事夫上之取下有制<lb/>
　非但祀也止于祀事遄往則餘皆可廢耶故知祀事<lb/>
　本為非<lb/>
九二利貞征凶弗損益之<lb/>
象曰九二利貞中以為志也<lb/>
　九居二固己非正使其守中而不失正尚可為也過<lb/>
<pb n="4b"/>
　而又失其中則凶矣以九居二不為不損又進損焉<lb/>
　則失中之道也故九二當以中為志何則二應五五<lb/>
　之所信向者也當損下之時二以損為不得已相與<lb/>
　守其中道庶乎可行苟上所信向先過損而務進則<lb/>
　非所以益其上矣寜使在下如初者酌損遄往而吾<lb/>
　之于五不敢以損為益不損而益之可也不損而益<lb/>
　是謂弗損益之辭與上九同而意有上下之異<lb/>
六三三人行則損一人一人行則得其友<lb/>
<pb n="5a"/>
象曰一人行三則疑也<lb/>
　一人謂三也損一人損三以益上也使三陽皆上行<lb/>
　則羣剛争長孰為上之友惟二陽未動九三以一爻<lb/>
　獨進然後上六降下而居三升降之間隂陽協濟是<lb/>
　以相得而為反此損益自然之道天地男女致一之<lb/>
　義也不然下雖同有益上之心而隂陽竒偶不對彼<lb/>
　安能无疑乎哉三互體為震震為行故聖人尤以行<lb/>
　為戒集傳謂三陽並進成巽巽為不果疑也易傳謂<lb/>
<pb n="5b"/>
　三陽同行則損三以益上三隂同行則損上而為三<lb/>
　三人行則損一人也初二二陽四五二隂同徳相比<lb/>
　三與上應皆兩相與則其志專皆為得其友此其為<lb/>
　説兼上與三言之也然損以損下上行為義要當以<lb/>
　三為主三先損而上行則餘亦得其友矣<lb/>
六四損其疾使遄有喜无咎<lb/>
象曰損其疾亦可喜也<lb/>
　初九遄往將以益四也四苟不知所以納之則初必<lb/>
<pb n="6a"/>
　失其所望尚安有喜四以止為體偏乎二隂之間而<lb/>
　不知納其本應豈非疾歟能知其偏而損其疾如人<lb/>
　知過而改則初有喜矣初之有喜則是我使其有之<lb/>
　也雖然欲使初有喜又在乎損疾之速若猶豫在心<lb/>
　遷善不敏則積疢養疴非納下之道惟此遄于去疾<lb/>
　彼遄于赴上上下相得而後喜可知陽為喜隂為憂<lb/>
　四動互成重離无隂憂矣<lb/>
六五或益之十朋之龜弗克違元吉<lb/>
<pb n="6b"/>
象曰六五元吉自上祐也<lb/>
　箕子曰龜筮共違于人不契其情龜筮皆相違之物<lb/>
　也六五以中正而居尊以虛静而接下此謙損盛德<lb/>
　之君也故十朋之龜有所不能違崔憬曰雙貝曰朋<lb/>
　朋以十言則龜加多矣龜靈物知吉凶能先見衆賢<lb/>
　之比也十朋不違則天下賢智之士无不損己而奉<lb/>
　上故先之曰或益之或益之者不可主名而皆有以<lb/>
　益上也吉孰加焉是以元吉君道至是非獲祐于上<lb/>
<pb n="7a"/>
　者能之耶上祐謂乾陽在上降休自天地宗廟者也<lb/>
　侯果謂内柔外剛龜之象此蓋以艮陽兑隂為言也<lb/>
　集𫝊謂自泰變至損皆有坎離龜之象也<lb/>
上九弗損益之无咎貞吉利有攸往得臣无家<lb/>
象曰弗損益之大得志也<lb/>
　損自初至三皆損己以益上惟九二以不損為益四<lb/>
　五則自損而受益上九不損而益下何則損至上九<lb/>
　損道極矣極則當變上九元自九三損而来既己益<lb/>
<pb n="7b"/>
　矣及其變則益在其前愈利矣故无咎貞吉利有攸<lb/>
　往夫上九之益非自益也謂能以剛陽益下也故弗<lb/>
　損益之辭與九二同而意有上下之異也居上而至<lb/>
　于益下則在下者孰不損以從上雖使人忘家可也<lb/>
　此舜得大禹過門<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>弗子之爻乎王肅曰剛陽居<lb/>
　上羣下共臣故曰得臣得則萬方一軌故曰无家集<lb/>
　傳謂坤為臣二大夫位為家上反三則六不比于二<lb/>
　故得臣无家<lb/>
<pb n="8a"/>
䷩<hi>震下巽上</hi>
益利有攸往利涉大川<lb/>
彖曰益損上益下民説无疆自上下下其道大光利有<lb/>
攸往中正有慶利涉大川木道乃行益動而巽日進无<lb/>
疆天施地生其益无方凡益之道與時偕行<lb/>
　益者損之反損反則兑反為巽艮反為震曰利有攸<lb/>
　往何也損反則九二升為九五此所謂利有攸往益<lb/>
　自否變漸渙而為益曰利涉大川何也否一變漸再<lb/>
<pb n="8b"/>
　變渙二體皆有坎此所謂利涉大川易推原益之所<lb/>
　自来故以利往利涉為卦之本彖又極其義而申言<lb/>
　于後損乾之九三益坤之上六為損下益上則損乾<lb/>
　之九四益坤之初六為損上益下明矣且以反對言<lb/>
　之益之初九即損之上九也故其爻有弗損益之之<lb/>
　辭剥下則下怨益下則下説以私愛及人則說者少<lb/>
　以公益下則説者衆損上九為初九此豈一偏之愛<lb/>
　哉故民説无疆以下奉上則下之道止于上行以上<lb/>
<pb n="9a"/>
　下下則謙尊之德卑而不可踰故其道大光中正有<lb/>
　慶者謂五也五以中正履尊于上二以中正應五于<lb/>
　下道不出乎中正而君臣上下同得之豈不慶哉以<lb/>
　五自損往也故彖以此推明攸往之利漸之坎藏于<lb/>
　三渙之坎藏于二坎水也而巽木皆在其上水能載<lb/>
　舟而木行于水猶人君下得于民民說以載也故彖<lb/>
　又以木道行申言涉川之利益動而巽謂二體也動<lb/>
　不順理則非進徳脩業之道動而巽則日進无疆如<lb/>
<pb n="9b"/>
　天地施生之不已天施者上益下之義故地道受而<lb/>
　生之其益无方雖然所以為損益者其理如此所以<lb/>
　用損益者又當觀天地之道考盈虛之義因其可而<lb/>
　為之此之謂與時偕行互體坤也故民説與日進皆<lb/>
　以无疆為言至天施地生則以无方為言者集傳謂<lb/>
　坤為方乾變之為无方也曰大光曰日進者漸體有<lb/>
　離虞仲翔又謂上三相易則震有離故也嗚呼損益<lb/>
　由泰否也泰否治亂之道也泰而損下泰將為損否<lb/>
<pb n="10a"/>
　而益下否將為益又損之為卦上非不益也至其成<lb/>
　體則損益之為卦上非不損也至其成體則益聖人<lb/>
　反復之戒仁矣<lb/>
象曰風雷益君子以見善則遷有過則改<lb/>
　過謂損之上九九元在泰之三損而予上故上益而<lb/>
　下損非過歟善謂益之初九九元在否之四損而予<lb/>
　初故上損而下益非善歟且否之四即泰之三也九<lb/>
　三知上九損下之過故降四于初反損而為益此遷<lb/>
<pb n="10b"/>
　善改過之義善與過常相因知其有過也遷而之善<lb/>
　則過自改矣懲忿窒欲所以損其惡遷善改過所以<lb/>
　益其徳二者皆君子所宜觀<lb/>
初九利用為大作元吉无咎<lb/>
象曰元吉无咎下不厚事也<lb/>
　抱可為之才當可為之時可以興事矣苟勞民動衆<lb/>
　無益于民則大施為所以大擾也何則初九剛明在<lb/>
　下既有可為之才四居巽而下應之又當可為之時<lb/>
<pb n="11a"/>
　所以利于大作大作謂大施為也然謂已可施為而<lb/>
　不求益下之實徒務興事則益反為損矣故易既言<lb/>
　大作之利象又為厚事之戒厚事猶言役使之深厚<lb/>
　也雖然易曰元吉无咎謂非元吉則大作為有咎厚<lb/>
　事之戒存其中矣初居震動則大作之象也<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　或益之十朋之龜弗克違與損六五辭同而所指者<lb/>
<pb n="11b"/>
　異六五或益之下益上謂人臣无不益其君也六二<lb/>
　或益之上益下謂五之于二毎事益之也夫君之益<lb/>
　臣猶不一而足彼賢智之士能與二為異乎此十朋<lb/>
　之龜所以亦弗克違也然則六二何以得此曰中正<lb/>
　而已矣雖然六二既以中正而得益所謂中正者不<lb/>
　可替上之所以益我者不可忘也故惟秉志不回享<lb/>
　上无己則永貞之吉可以長保何則人臣之事君猶<lb/>
　人君之事天天之眷顧人君者滋至則人君所以報<lb/>
<pb n="12a"/>
　天者其可忘王之享帝獲吉用此道也二之享上如<lb/>
　王享帝則亦吉矣故此爻以王用享帝為訓自五至<lb/>
　二宗廟之象而坤震艮簋之象在其中六之居二正<lb/>
　也動則失正故永貞然後吉益之二自損之五來故<lb/>
　曰王用享于帝言王甞用此道獲吉也<lb/>
六三益之用凶事无咎有孚中行告公用圭<lb/>
象曰益用凶事固有之也<lb/>
　天下之理有常有變凶事事之變非所常行所謂事<lb/>
<pb n="12b"/>
　業見乎變者也六三以隂居陽以柔為剛上恃巽順<lb/>
　之應下居震動之極果于為益此豈常行之道用之<lb/>
　凶事則无咎爾六三之益雖可用之凶事苟非守之<lb/>
　以信行之以中則必有專權之失故有孚中行然後<lb/>
　告公用圭也集傳曰為善專輒拊嫗其民雖益猶有<lb/>
　咎季路為蒲宰脩溝洫不白于君以簞食壺漿饋民<lb/>
　夫子止之惡其專也三者公之位濟世任責可以用<lb/>
　圭然九五在上不告之以用則公猶不敢用也猶之<lb/>
<pb n="13a"/>
　開國承家非有大君之命其可乎雖然六三本不當<lb/>
　有為為則宜有咎惟其用之凶事又能行之以忠信<lb/>
　可以无咎然濟世任責既非所常行則是非搖之成<lb/>
　敗惑之鮮克終濟故象又堅其志曰固有之集傳又<lb/>
　謂乾為玉震東方之卦交乾為圭圭象春生物<lb/>
六四中行告公從利用為依遷國<lb/>
象曰告公從以益志也<lb/>
　告公用圭謂六三中行有益之功故上告之使用圭<lb/>
<pb n="13b"/>
　告公從謂六四中行有益之志故上告之以從公謂<lb/>
　三與四皆近君者也三四不足于中能以中行則何<lb/>
　施而不可為依遷國四之志也宜為上所聽從夫人<lb/>
　臣有益人之志而上未從則是上未之信也上未信<lb/>
　則志雖小不可行况遷國乎故惟上告之以從然後<lb/>
　利用而有益邑國人所保以為安者也欲遷而之他<lb/>
　衆志未易允觀之盤庚可見矣四本柔又在巽體必<lb/>
　下依剛陽之應相與震動而有為如是而後國可遷<lb/>
<pb n="14a"/>
　故曰為依遷國遷國非必為盤庚之事凡有益人之<lb/>
　事欲去危即安而下或樂因循憚改作者皆是也近<lb/>
　君之臣以巽順承上又下與賢才之士相依而有為<lb/>
　人君豈不欣然從之耶上從則吾之志得矣此所謂<lb/>
　益志者也益之巽乃兌之反益之四即損之三反復<lb/>
　有兌口故皆曰告公坤為國四之初遷國之象<lb/>
九五有孚惠心勿問元吉有孚惠我徳<lb/>
象曰有孚惠心勿問之矣惠我徳大得志也<lb/>
<pb n="14b"/>
　問而惠者口惠也口惠而實不至人肯以為德乎不<lb/>
　問而惠者心惠之也惠由于心我雖不言人以為徳<lb/>
　矣九五是也九五履尊位以中正益下此誠心以為<lb/>
　益非騰口説以惑人也豈不元吉而有孚哉曰九五<lb/>
　有孚惠心勿問上以信及乎下也曰有孚惠我徳下<lb/>
　以信應乎上也此所謂交相信也惠之為益益而有<lb/>
　順意故其爻見于巽體惠我徳者下知上惠之為徳<lb/>
　故亦信順以懐其君九五之得志莫加于此矣益之<lb/>
<pb n="15a"/>
　巽即損之兌兌口也為問今反兌焉勿問也<lb/>
上九莫益之或撃之立心勿恒凶<lb/>
象曰莫益之偏辭也或撃之自外來也<lb/>
　居益之極用以益人猶庶幾上九居无位之地益雖<lb/>
　極而无以益人傷之者至矣非特如此益之上九損<lb/>
　之初九也方其在下損己以益上今其為上不損己<lb/>
　以益下立心如是豈有恒者哉是以凶故象又曰莫<lb/>
　益之偏辭也知益已而不知益人其偏甚矣象所以<lb/>
<pb n="15b"/>
　推明其義若曰易之辭為上九之偏也巽在上震在<lb/>
　下反雷風之體故曰勿恒上九无以益下其欲撃之<lb/>
　者非但六三故曰自外來六三六四皆曰告九五曰<lb/>
　問上九曰辭盖以諸爻之象反復皆有兌<lb/>
䷪<hi>乾下兌上</hi>
夬揚于王庭孚號有厲告自邑不利即戎利有攸往<lb/>
彖曰夬決也剛決柔也健而說決而和揚于王庭柔乘<lb/>
五剛也孚號有厲其危乃光也告自邑不利即戎所尚<lb/>
<pb n="16a"/>
乃窮也利有攸往剛長乃終也<lb/>
　夬決也決者去之易而用力之果也柔不勝剛君子<lb/>
　不肯與小人並以五剛去一柔其用力豈不果而去<lb/>
　之豈不甚易孚號王庭指名其罪而一柔去矣雖然<lb/>
　有而去之不可易也理雖易去而為之不可忽盖去<lb/>
　惡莫如盡一隂猶存則不可謂之盡又其所處在上<lb/>
　苟決之不善則蔓或可滋窮或為敵自古志小謀大<lb/>
　惡未去而禍及其身者不可勝計故孚號誦言亦去<lb/>
<pb n="16b"/>
　惡之危道此其所以有厲也健而說決而和合二體<lb/>
　之材所謂善決之道也一隂未拔號雖已孚君子猶<lb/>
　履危而行為一隂所間其道未光惟有攸往小人盡然<lb/>
　後君子之道大光是則孚號而能厲何患之有故彖<lb/>
　謂孚號有厲其危乃光也告自邑不利即戎者君子<lb/>
　自治之訓也邑者已所有告自邑則敬戒先自我戎<lb/>
　者敵之在逺内患未殄不即戎而求亂也不然則窮<lb/>
　而不利故彖謂告自邑不利即戎所尚乃窮也夬隂<lb/>
<pb n="17a"/>
　盡則无事于夬有柔可決則是陽進而未至也五陽<lb/>
　進而往焉然後夬道終至故彖曰利有攸往剛長乃<lb/>
　終也兌口舌之象虞仲翔謂夬與剥旁通有艮體艮<lb/>
　為庭集傳謂上六與九三相應成巽巽風天之號令<lb/>
　也又成離離為光<lb/>
象曰澤上于天夬君子以施禄及下居徳則忌<lb/>
　夬之所以為決者為五陽上進一隂猶在故決而去<lb/>
　之君子之去小人豈貪位慕禄而然哉如澤上于天<lb/>
<pb n="17b"/>
　欲施以及下而已故夬道既成一隂已去則當施禄<lb/>
　及下謂以利澤與之也何則隂陽未甞偏廢但有上<lb/>
　下之異爾陽進居上則隂出其下去而不得所養則<lb/>
　隂不自安此其忌君子之道也君子觀夬之象以徳<lb/>
　自處不使尅核太至則在我不居其薄在彼不失所<lb/>
　養小人无得而忌矣則忌當作明忌居謂以德自處<lb/>
　明謂通達其理易傳依古本作則忌則訓約忌訓禁<lb/>
　謂約立禁防王弼讀為明忌而其訓義别或謂以徳<lb/>
<pb n="18a"/>
　自居則有忌之者其義亦通但諸卦大象之辭未有<lb/>
　如此立文者故知其非<lb/>
初九壯于前趾往不勝為咎<lb/>
象曰不勝而往咎也<lb/>
　初九在下體之下以行為事趾也與四相應大壯之<lb/>
　震足也其應在前故曰前趾故大壯之壯于趾夬之<lb/>
　壯于前趾其義同盖位卑性鋭喜于上進聖人皆用<lb/>
　為初九之戒欲其謹始也又况夬以決柔而柔尚在<lb/>
<pb n="18b"/>
　髙位苟不能量而進慮而動有如不勝則初與四方<lb/>
　為前趾得无咎乎集傳曰不言凶者隂將盡也<lb/>
九二惕號莫夜有戎勿恤<lb/>
象曰有戎勿恤得中道也<lb/>
　惕懼也號呼也䜛説猶足以震驚師衆小人不自安<lb/>
　惕而號曰莫夜有戎所以恐衆而幸免也是何足恤<lb/>
　何則戎以莫夜而来冀以隂邪干正二乃以剛明得<lb/>
　中之道與五陽並進勢可決而去之尚奚恤且伏莽<lb/>
<pb n="19a"/>
　之戎不能興以害陽則欲消之㓂豈能為患然聖人<lb/>
　謂非九二之得中道則獸攫馬逸之患所未免也觀<lb/>
　二與初則孚號之厲可見矣四動成坎坎為憂惕之<lb/>
　象兌口號之象二動則初二三成離離日在坤地之<lb/>
　中莫夜之象盖夬與剥旁通初二三坤也<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　易傳集傳同謂九三爻辭差次當云壯于頄有凶獨<lb/>
<pb n="19b"/>
　行遇雨君子夬夬若濡有愠无咎考之于象只依文<lb/>
　讀之自无礙又王弼以頄為上六非也頄者面之觀<lb/>
　非隂爻之象大抵九三居内卦之極不以夬為夬故<lb/>
　有是喻居下卦之極而止以象顴者以其上猶有陽<lb/>
　也不以夬為夬者為其獨與上應也當羣剛決柔之<lb/>
　日三與柔通失夬之道又表表然以陽暴著兹其所<lb/>
　以凶雖然使君子而處此爻其必有道矣夬夬者君<lb/>
　子處夬之道也君子雖不免與上六親然不敢廢夬<lb/>
<pb n="20a"/>
　之事獨行遇雨謂五陽之中惟己與上和所謂不免<lb/>
　與上六親者也雖與之親苟以濕沬濡我則矜莊之<lb/>
　嚴足以絶之此所以不廢夬之事者也惟如是則可<lb/>
　以无咎兹非君子夬夬獨行遇雨若濡有愠无咎之<lb/>
　義歟聖人為此訓者非謂九三不能然因其偏而以<lb/>
　君子為訓爾集傳謂兌澤下流遇雨之象頄或音仇<lb/>
　皆訓面顴<lb/>
九四臀无膚其行次且牽羊悔亡聞言不信<lb/>
<pb n="20b"/>
象曰其行次且位不當也聞言不信聰不明也<lb/>
　九四爻為陽而其居則隂也謂之隂而其性則陽也<lb/>
　若是者能果于夬乎當夬而不果于夬故以坐則不<lb/>
　安以行則不進宜其有悔也坐不安謂三陽上進而<lb/>
　已礙其路當有傷故曰臀无膚行不進謂居隂違衆<lb/>
　而剛陽復不能自已故曰其行次且膚者隂柔之物<lb/>
　故噬嗑與剥其言膚皆在隂爻李鼎祚謂凡卦初為<lb/>
　趾二為腓三為股四為臀四雖隂位而以陽居之是<lb/>
<pb n="21a"/>
　无膚矣次且或作趑趄王肅謂趑趄行止之礙四本<lb/>
　大壯震之足為其居四故不果于動是趑趄矣雖然<lb/>
　使能牽羊而進則庶幾悔亡何則羊善觸以羣行三<lb/>
　陽之象也九四苟能以不安處之勢不果決之行連<lb/>
　羣陽以進尚可成夬牽羊謂與衆剛相連而往猶小<lb/>
　畜之言牽復也四本震震為聲方三陽上進之時其<lb/>
　決柔之聲先聞于四矣惟聞其言而不以為信故忘<lb/>
　其九而安于四此无他耳聰不明而已矣兌口為言<lb/>
<pb n="21b"/>
　四動成坎為耳四次且不動坎毁故聰不明<lb/>
九五莧陸夬夬中行无咎<lb/>
象曰中行无咎中未光也<lb/>
　馬鄭皆以商陸為莧陸惟宋衷謂莧蕢與商陸盖二<lb/>
　物性皆柔脆可以不勞而夬然圗其易者當思其艱<lb/>
　故聖人以莧陸示不可忽之戒謂必以夬為夬不以<lb/>
　易為可忽然後意專于夬而隂可去也夫五陽並進<lb/>
　同力為夬而夬夬之戒獨見于三五者盖三與六應<lb/>
<pb n="22a"/>
　五與六比當決隂之時二爻容有牽私愛泥近習之<lb/>
　心故雖以九五之尊得中行之道而象猶以為未光<lb/>
　也荀爽謂陸差堅于莧莧根小陸根大集傳謂大壯<lb/>
　震為蕃鮮先儒亦有以莧為莞陸為睦而傅曾兌說<lb/>
　之義迂矣<lb/>
上六无號終有凶<lb/>
象曰无號之凶終不可長也<lb/>
　上六兌口號也虞仲翔則謂上應在三三動體巽巽<lb/>
<pb n="22b"/>
　為號王弼曰小人在上君子道長衆所共棄非號咷<lb/>
　所能延也曰无號猶言悔之莫及諭之使勿號爾易<lb/>
　欲小人先事蚤悔如此豈不仁哉<lb/>
䷫<hi>巽下乾上</hi>
姤女壯勿用取女<lb/>
彖曰姤遇也柔遇剛也勿用取女不可與長也天地相<lb/>
遇品物咸章也剛遇中正天下大行也姤之時義大矣<lb/>
哉<lb/>
<pb n="23a"/>
　隂陽不可偏男女不可无偶而曰勿用取女何也曰<lb/>
　勿取者謂女壯也不以柔静為徳而反以剛健外向<lb/>
　此之謂壯女取壯女則陽消矣一隂始生五陽在上<lb/>
　女固未强而曰壯女者盖一隂生則壯之所由聖人<lb/>
　之所切戒也合二體論之女位乎内而以剛健出外<lb/>
　壯之所由也分二體論巽雖一隂實為長女隂向長<lb/>
　則乾陽向消此不可永乆之道而可與之長處乎方<lb/>
　隂之未生午猶陽之位也隂生于午則出而與陽遇<lb/>
<pb n="23b"/>
　矣故卦名姤又曰柔遇剛也男求女則可女苟出而<lb/>
　求男不良也遇剛者謂隂出而遇陽勢復滋長此壯<lb/>
　女所以不可親雖然執此以廢隂陽之義則男女无<lb/>
　偶生生之道息如之何至于咸章哉故自天地以下<lb/>
　彖又取姤之時義推明之卦无坤而有天地者以隂<lb/>
　陽言也天地遇謂兩相遇如天氣下降地氣上騰之<lb/>
　類是也荀爽謂乾成于巽而舎于離坤出于離與乾<lb/>
　相遇九家易謂陽起子行至四月六爻成乾巽位在<lb/>
<pb n="24a"/>
　已故言乾成于巽既成轉舎于離則咸章之道也不<lb/>
　曰萬物而曰品物者品有竒偶之義故也剛遇中正<lb/>
　謂二五也諸家多以二五共有中正惟集傳謂九二<lb/>
　剛中臣也九五剛中而正君也剛中之臣遇中正之<lb/>
　君有其位有其時君臣相遇亦猶天地之相遇君臣<lb/>
　相遇則天下盛行猶品物之咸章也推其時義盖亦<lb/>
　大矣<lb/>
象曰天下有風姤后以施命誥四方<lb/>
<pb n="24b"/>
　天下有風鼓動萬物物无不遇此乾巽之象也巽為<lb/>
　命施命誥四方盖取其周徧也誥本或作詰按大司<lb/>
　㓂吕刑之詰四方皆謂刑也詰有謹治之意故于刑<lb/>
　言之姤之象謂巽命也當作誥无疑<lb/>
初六繋于金柅貞吉有攸往見凶羸豕孚蹢躅<lb/>
象曰繋于金柅柔道牽也<lb/>
　羸豕謂一隂也一隂在女則壯在豕則羸者為其積<lb/>
　微不已將至于著故曰壯為其變陽為隂陽已失實<lb/>
<pb n="25a"/>
　故曰羸壯女人之所畏羸豕人之所忽繋于金柅所<lb/>
　以謹其蹢躅之凶而不敢忽也柅織績之器或以為<lb/>
　止車之物說文曰柅絡絲趺也制柔之道當使牽制<lb/>
　而有所屬又易之文上以繋下以牽則柅當從說文<lb/>
　作絡絲趺以乾金為之則其制物加堅重矣柅謂九<lb/>
　二也或以為九四夫四固初之應也微隂既生自信<lb/>
　而蹢躅使无以制之往見所應則有攸往而見凶矣<lb/>
　其為惡不已濟乎聖人直欲于未蹢躅之時牽而制<lb/>
<pb n="25b"/>
　之非九二其誰堪之四動成離目為見初與四合則<lb/>
　二亦隨消故集𫝊曰有攸往見凶戒九二也嗚呼聖<lb/>
　人戒隂之訓至矣一隂不能遏進為二隂則君子當<lb/>
　遯遯之九三繋遯為疾者惡其遯之不決也又進為<lb/>
　三隂之否五隂剥則陽消无幾矣故于一隂能不取<lb/>
　女者大人之事聖人則見幾于一隂未生之前非天<lb/>
　下之至神不能為此雖然四隂不為不盛而易取為<lb/>
　大觀之象何哉盖有九五居四隂之上羣隂屏伏猶<lb/>
<pb n="26a"/>
　人君以剛明中正之徳居尊位而觀天下雖小人亦<lb/>
　觀感而化故上巽下坤之成卦專為九五非若剥否<lb/>
　遯姤以隂爻多少為言也蹢躅古文作<graphic n="KR2354" url="https://raw.githubusercontent.com/kanripo/KR-Gaiji/master/images/KR2354.png" mimeType="image/png"/>
                    <graphic n="KR2355" url="https://raw.githubusercontent.com/kanripo/KR-Gaiji/master/images/KR2355.png" mimeType="image/png"/>亦不静<lb/>
　之意<lb/>
九二包有魚无咎不利賔<lb/>
象曰包有魚義不及賔也<lb/>
　包裹也裹而有之與苞同義故虞仲翔引白茅包之<lb/>
　為證或音庖厨之庖者豈下有及賔之文故惑歟初<lb/>
<pb n="26b"/>
　六隂柔巽伏有魚之象九二見而説美且于己親比<lb/>
　雖有之无咎此之謂包有魚然包而有之其有固矣<lb/>
　豈容分而之它所以不及賔也賔謂九四四固初之<lb/>
　應然方自外来又二包有之已固義不得分矣二非<lb/>
　有人之有盖遇道貴一故也然則逺民者可不戒哉<lb/>
　集傳謂初易四成兑澤巽于澤下魚也<lb/>
九三臀无膚其行次且厲无大咎<lb/>
象曰其行次且行未牽也<lb/>
<pb n="27a"/>
　當遇之時皆欲求遇求遇必于己之所好此九三所<lb/>
　以亦初之求也然初己為二所有雖其應猶不及况<lb/>
　三乎三不得所求故以居則不安往又无應故以進<lb/>
　則不果此所以无膚而次且也居則不安行則次且<lb/>
　亦危而有咎然不至乎大咎者以三能舍而去之不<lb/>
　牽于所好也九三性本剛陽在遇之時勢當求合以<lb/>
　在巽體故次且而不果既求而不遇終去而已矣集<lb/>
　傳謂姤者夬之反姤之九三即夬之九四故二爻同<lb/>
<pb n="27b"/>
　象<lb/>
九四包无魚起凶<lb/>
象曰无魚之凶逺民也<lb/>
　九四之民即九二之魚魚者民之象也九四之包无<lb/>
　魚謂不能包有其民也民心无常四逺之也民逺則<lb/>
　凶作矣五子之歌曰民可近不可下盤庚之登進厥<lb/>
　民知此道也后以施命誥四方所以不敢下而逺之<lb/>
　常欲上之徳意與民通也主在此民在彼不相及矣<lb/>
<pb n="28a"/>
九五以杞包瓜含章有隕自天<lb/>
象曰九五含章中正也有隕自天志不舍命也<lb/>
　自天謂自上九乾為天而在九五之上故也九五任<lb/>
　賢材以包有其民所以遇下遇民者无所不至又居<lb/>
　中守正含章而不耀所為如是而天命不祐者未之<lb/>
　有也有隕自天謂當有休命自天而降故象推明之<lb/>
　曰有隕自天志不舎命也謂隂為豕則易躁宜有以<lb/>
　制之謂為魚則易散宜有以聚之謂為瓜則易潰宜<lb/>
<pb n="28b"/>
　有以堅之以把包瓜謂以堅良之物防其外也夫人<lb/>
　君違天而不顧則夭之所棄志天而不舎則天豈能<lb/>
　違有隕之命豈不以其志天而不舍耶必曰有隕者<lb/>
　巽為命而在下盖自上九降而下也巽木為杞以二<lb/>
　在陽爻故為材之良干寳曰巽為草木又為田田中<lb/>
　之果柔而蔓瓜之象<lb/>
上九姤其角吝无咎<lb/>
象曰姤其角上窮吝也<lb/>
<pb n="29a"/>
　角之為物上窮而極遇道至于窮則物莫之與无所<lb/>
　遇矣故吝雖然莫之與則宜有傷之者而曰无咎者<lb/>
　盖角于遇雖窮猶可以禦患乾為首位在首之上角<lb/>
　也<lb/>
</p>
<p>
</p>
  </div>
</body>
</text>
</TEI>
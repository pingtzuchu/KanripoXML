<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳屬事序</head> <lb/>
    <p>
<pb n="1a"/>
欽定四庫全書　　　　　經部五<lb/>
　春秋左傳屬事目録　　　春秋類<lb/>
　　卷一<lb/>
　　　周<lb/>
　　　　桓王伐鄭<lb/>
　　　　子克子頽子帶之亂<lb/>
　　　　王臣爭政<lb/>
　　　　定靈昏齊<lb/>
<pb n="1b"/>
　　　　劉康公敗于茅戎<lb/>
　　　　景王讓晉<lb/>
　　　　王臣喪亡<lb/>
　　　　子朝之亂<lb/>
　　　　王朝交魯<lb/>
　　卷二<lb/>
　　　伯<lb/>
　　　　齊桓公之伯<lb/>
<pb n="2a"/>
　　　　宋襄公圖伯<lb/>
　　　　晉文公之伯<hi>附襄公繼伯</hi>
　　卷三<lb/>
　　　伯<lb/>
　　　　晉靈公楚穆王爭伯<lb/>
　　　　楚莊王之伯<lb/>
　　　　晉景公楚共王爭伯<lb/>
　　卷四<lb/>
<pb n="2b"/>
　　　伯<lb/>
　　　　晉楚鄢陵之戰<lb/>
　　　　晉悼公復伯<lb/>
　　卷五<lb/>
　　　伯<lb/>
　　　　晉平公楚康王爭伯<lb/>
　　　　晉楚為成<lb/>
　　卷六<lb/>
<pb n="3a"/>
　　　伯<lb/>
　　　　楚靈王之亂<lb/>
　　　　晉失諸侯<lb/>
　　卷七<lb/>
　　　魯<lb/>
　　　　隱公攝國<lb/>
　　　　文姜之亂<hi>附莊公忘讎</hi>
　　　　魯與邾莒之怨<hi>附邾莒事</hi>
<pb n="3b"/>
　　　　季康子搆怨邾齊<lb/>
　　卷八<lb/>
　　　魯<lb/>
　　　　魯與宋衞之好<lb/>
　　　　小國交魯<lb/>
　　　　魯取小國<lb/>
　　　　孔子仕魯<lb/>
　　　　列卿世嗣之變<lb/>
<pb n="4a"/>
　　卷九<lb/>
　　　魯<lb/>
　　　　三桓弱公室<lb/>
　　卷十<lb/>
　　　魯<lb/>
　　　　陪臣交叛<lb/>
　　　　列國災異<lb/>
　　　　郊祀蒐狩<lb/>
<pb n="4b"/>
　　　　城築<lb/>
　　卷十一<lb/>
　　　晉<lb/>
　　　　曲沃幷晉<hi>附獻公除公族</hi>
　　　　獻公滅虞虢<lb/>
　　　　驪姬之亂<lb/>
　　　　幷諸戎狄<hi>附長狄之亡</hi>
　　卷十二<lb/>
<pb n="5a"/>
　　　晉<lb/>
　　　　卿族廢興<lb/>
　　卷十三<lb/>
　　　齊<lb/>
　　　　襄公滅紀<lb/>
　　　　襄公之弑<lb/>
　　　　桓公五子爭立<lb/>
　　　　靈公滅萊<lb/>
<pb n="5b"/>
　　　　崔慶之亂<lb/>
　　　　景公納燕伯<lb/>
　　　　景公納莒郊公<lb/>
　　　　田氏傾齊<hi>附陳佗之亂</hi>
　　卷十四<lb/>
　　　宋<lb/>
　　　　殤公之弑<lb/>
　　　　閔公之弑<lb/>
<pb n="6a"/>
　　　　昭公之弑<lb/>
　　　　桓族之亂<lb/>
　　　　子罕之賢<lb/>
　　　　華向之亂<lb/>
　　　　桓魋之亂<lb/>
　　　　景公滅曹<lb/>
　　　　大尹亂政<lb/>
　　卷十五<lb/>
<pb n="6b"/>
　　　衞<lb/>
　　　　州吁之亂<lb/>
　　　　惠公竊國<lb/>
　　　　文公定狄難<lb/>
　　　　甯武子弭晉難<lb/>
　　　　孫甯廢立<lb/>
　　　　靈公之立<lb/>
　　　　莊公出公父子爭國<lb/>
<pb n="7a"/>
　　卷十六<lb/>
　　　鄭<lb/>
　　　　莊公克叔段<lb/>
　　　　莊公入許<lb/>
　　　　厲公簒國<lb/>
　　　　穆公之立<lb/>
　　　　靈公僖公之弑<lb/>
　　　　西宮純門之難<lb/>
<pb n="7b"/>
　　　　子産相國<lb/>
　　　　滅許<lb/>
　　　　高克曼滿石制駟秦之敗<lb/>
　　卷十七<lb/>
　　　秦<lb/>
　　　　納芮取梁<lb/>
　　　　穆公霸西戎<lb/>
　　　　秦晉交伐<lb/>
<pb n="8a"/>
　　卷十八<lb/>
　　　楚<lb/>
　　　　武王伐隨<lb/>
　　　　屈瑕敗鄖敗絞伐羅<lb/>
　　　　文王滅息鄧敗蔡黄<lb/>
　　　　成王滅弦黄夔<lb/>
　　　　成王之弑<lb/>
　　　　穆王滅江蓼六<lb/>
<pb n="8b"/>
　　　　子燮子儀子越之亂<lb/>
　　　　三王滅庸舒<lb/>
　　　　五令尹代政<lb/>
　　　　平王得國<hi>附靈王之簒</hi>
　　卷十九<lb/>
　　　呉楚<lb/>
　　　　呉通上國<hi>附季札讓國</hi>
　　　　闔廬入郢<lb/>
<pb n="9a"/>
　　卷二十<lb/>
　　　楚呉<lb/>
　　　越<lb/>
　　　　昭王復國<lb/>
　　　　白公勝之亂<lb/>
　　　　楚滅陳<lb/>
　　　　句踐滅呉<lb/>
　　　　<hi>臣</hi>等謹按春秋左傳屬事二十卷明傅遜撰<lb/>
<pb n="9b"/>
　　　　遜字士凱太倉人嘗遊歸有光之門困頓場<lb/>
　　　　屋晚嵗乃以嵗貢授建昌訓導是書發端於<lb/>
　　　　其友王執禮而遜續成之倣宋建安袁樞紀<lb/>
　　　　事本末之體變編年為屬事事以題分題以<lb/>
　　　　國分傳文之後各櫽括大意而論之於杜氏<lb/>
　　　　集解之未安者頗有更定而凡傳文之有乖<lb/>
　　　　於世教者時亦糾正焉遜嘗自云傳中文義<lb/>
　　　　頗竭思慮特於地理殊多遺憾恨不獲遍蒐<lb/>
<pb n="10a"/>
　　　　天下郡縣志而精攷之又云元凱無漢儒不<lb/>
　　　　能為集解遜無元凱不能為此注其用心深<lb/>
　　　　至而推讓古人勝於文人相輕者多矣乾隆<lb/>
　　　　四十一年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="11a"/>
欽定四庫全書<lb/>
　春秋左傳屬事序<lb/>
史之體不一而編年其正也三代以前邈矣罕睹焉唯<lb/>
左氏發夫子筆削之㫖而著傳司馬君實奉英宗命而<lb/>
脩通鑑上下二千餘年蓋灝乎無不苞矣司馬子長離<lb/>
腐刑之慘發其忿毒而為本紀世家列傳等言似重乎<lb/>
其人袁仲樞因通鑑以纂紀事本末似重乎其事至夫<lb/>
藝文類聚與錦繡萬花合璧事類等書似重乎其物吾<lb/>
<pb n="11b"/>
嘗評之重乎人者慕古尚友考世之士斯多取焉重乎<lb/>
事者經世制變撥亂致理之士斯多取焉重乎物者則<lb/>
鉤句摘事攟摭嫓偶之士斯多取焉是皆魁人墨士各<lb/>
任其志好攄幽發粹志實載往以流惠乎後人者也吾<lb/>
婣黨傅遜士凱氏少抱志略挫抑沉鬱於時用袁氏體<lb/>
纂左傳屬事以稍自露其長予謂國語戰國策太史公<lb/>
八書已類是非始於袁氏也而士凱之所自負者尤在<lb/>
訓詁中自謂能革千載之譌予觀其明簡雅覈多以意<lb/>
<pb n="12a"/>
悟於注家誠可稱善若祧廟七音筮短龜長數事皆探<lb/>
前人微㫖抉其疑似而暢衍之非漫為臆説也至弁髦<lb/>
下二如身雖已較勝舊説而士凱猶自懷疑從予正之<lb/>
予謂冠禮算位本如是特弁髦句於文氣覺拗然古人<lb/>
文字亦多有然者其他大者無慮百餘條小者數百皆<lb/>
去杜之舛以發左之意其有杜本無謬而為他説所詿<lb/>
誤者仍辨之以復於杜左氏之詭於正者亦以義裁之<lb/>
使無誖乎聖人之訓誠亦可謂卓爾不羣者矣㑹其左<lb/>
<pb n="12b"/>
宦引歸貧不自聊亟欲此書之布於世數遺予書曰公<lb/>
為序之既冕其首而尤附之翼也予謂凡古之立言以<lb/>
圖不朽者孰不同是心哉顧其顯晦也似有數焉司馬<lb/>
史記今家藏士習好之甚於六經而更兩漢猶不顯獨<lb/>
楊惲以其自出能讀之耳韓昌黎文為七大家之冠或<lb/>
以配孟子亦更四百餘年至歐陽永叔而始大行是編<lb/>
也蓋不與二書侔然觀其比事而屬之也俱有意義焉<lb/>
如齊桓之霸始以鮑之薦管其不能勝楚也以子文晉<lb/>
<pb n="13a"/>
悼之復霸始以荀罃之歸而其後之失霸也以范鞅諸<lb/>
臣之賄其他事事必指要陳詞昭為誡鑒務思有益於<lb/>
世非徒逞辨博摽竒麗為搦管濡翰之資已也有天下<lb/>
國家之責者俯而讀之其必㑹於𠂻而發其志智者多<lb/>
矣使世之君子惟榮顯之圖或雕蟲之是工則匪直是<lb/>
編諸古籍皆覆瓿類耳如以措大自任體國經治為懷<lb/>
則是編也將靡翼而横飛矣序與不序也奚與乎予惟<lb/>
重有望於天下之士焉爾呉郡王錫爵撰<lb/>
<pb n="14a"/>
欽定四庫全書<lb/>
　春秋左傳屬事序<lb/>
昔者夫子春秋成而三氏翼之左氏嘗及事夫子其好<lb/>
惡與之同而又身掌國史典故其事最詳而辭甚麗公<lb/>
穀二氏私淑之子夏而以能創義例有所禆益於經學<lb/>
士大夫多習之其為左氏而顯者漢丞相張蒼諸王太<lb/>
傅賈誼京兆尹張敞太中大夫劉公子丞相翟方進之<lb/>
屬賈誼至為之訓故然終不得與二氏並而中壘校尉<lb/>
<pb n="14b"/>
劉歆始篤好之至移書太常博士明其屈幾用此獲罪<lb/>
其後獲竝立於學官而晉征南大將軍杜預深究晳其<lb/>
學復傳之而稱其或先經以始事或後經以終義或依<lb/>
經而辨理或錯經以合義自杜預之傳行而左氏彬乎<lb/>
粲然公穀反不得稱竝矣宋有胡安國者負其精識以<lb/>
為獨能得夫子褒貶之微意衷三氏而去取之自胡氏<lb/>
之傳行而三氏俱絀獨為古文辭者尚好左氏不能盡<lb/>
廢之而所謂好者好其語而已爾於是稱左史者舍經<lb/>
<pb n="15a"/>
而言史大抵史之體有二左氏則編年而司馬氏乃紀<lb/>
傳世家編年者貴在事而紀傳世家貴在人貴在事則<lb/>
人或略而尚可推貴在人則事易複而於天下之大計<lb/>
不可以次第得然自司馬氏之紀傳行而後世之為史<lb/>
者亡所不沿襲當左氏時所謂晉之乘楚之檮杌以至<lb/>
魏之汲冢其簡者若倣經而詳者則為左其後奪於司<lb/>
馬氏雖有荀恱袁宏之類然不甚為世稱說而能法左<lb/>
氏之編年者司馬氏之後人光也光所著史曰資治通<lb/>
<pb n="15b"/>
鑑其文雖不敢望左氏之精鑿要亦有以繼之而上下<lb/>
千餘年其事為年隔而不能整栗建安袁樞取而類分<lb/>
之名曰紀事本末而左氏其祖禰也顧未有若袁樞者<lb/>
出而吾鄉傅遜氏少有雄志博涉曉兵尤好推前代理<lb/>
亂大原謂左氏足以發其竒益覃思詳索而融貫其義<lb/>
用袁樞法而整齊之其大體先王室次盟主次列國次<lb/>
外夷取事之大者與國之大者比而小者附見焉不必<lb/>
如訓家之所謂張本為伏為應一舉始而終遂瞭然若<lb/>
<pb n="16a"/>
指掌其它句為之故字為之考雖不能不資之杜氏而<lb/>
杜氏之有舛僻者亦掊而正之必使之無負乎左氏而<lb/>
後已故執杜氏以治左氏十而得入執傅氏以治左氏<lb/>
十不失一且也為杜而左者難為傅而左者易故夫傅<lb/>
氏者左氏之慈孫而杜氏之諍臣也漢之時左氏故不<lb/>
能大重如公穀而為之者如嚮所稱三張賈生輩皆通<lb/>
達國體而公穀之學公孫𢎞用以繩下而張湯傅為峻<lb/>
文決理又請用博士弟子治之者補廷尉史雖以董江<lb/>
<pb n="16b"/>
都之賢而不能免於決事比之刻豈所謂屬事者多達<lb/>
而析義者易深耶使傅氏及是時而成此書令三張賈<lb/>
生者見之其有禆於漢治當何如也傅氏今雖尚墨墨<lb/>
守學官部使者已從守令科三論薦矣其將使之展而<lb/>
效之時哉呉郡王世貞撰<lb/>
<pb n="17a"/>
欽定四庫全書<lb/>
　春秋左傳屬事序<lb/>
古史之存寡矣唯左氏釋經以著傳故魯二百五十五<lb/>
年之史獨完而諸國事亦往往可以概見雖當世衰季<lb/>
簒弑攻奪烝姣之醜不絶於篇而其間英臣偉士名言<lb/>
懿行猶足為世規准至戰陳射御燕享辭命卜筮皆非<lb/>
後世之所能及蓋以去古未逺而先聖之法尚有存焉<lb/>
故也然體本編年而紀載繁博或一簡而幾事錯陳或<lb/>
<pb n="17b"/>
累卷而一事乃竟或以片言而張本至巨或以微事而<lb/>
古典攸徴兹欲遡流窮委尋要領而繹㫖歸蓋亦難矣<lb/>
自司馬子長變古法以為紀傳世家等言而後之作史<lb/>
者卒不能易名編年者雖自荀恱以後無慮四十家而<lb/>
書不多存事無通㑹至宋司馬文正始粹一千三百六<lb/>
十二年之事以為通鑑而趙興智滅實以上接左氏襄<lb/>
子惎智伯事建安袁氏復因之以纂紀事本末使每事<lb/>
成敗始終之迹一覽而得讀史者咸便而葆之遜嘗欲<lb/>
<pb n="18a"/>
祖其法以纂左傳事而先師歸熙甫謂當難於通鑑數<lb/>
倍遜頗悟其㫖取王敬文本蕆而成焉懼其事繁紊且<lb/>
遺也故於諸國事各以其國分屬而仍次第之於時王<lb/>
道既衰伯圖是賴故以伯繼周而凡盛衰盛衰離合大<lb/>
故皆使自為承續而不列於諸國之中以其文古須註<lb/>
可讀元凱好之自謂成癖而其集解乃多紕繆踈略或<lb/>
傳文未斷而裂其句以為之註如防川介山失其竒勝<lb/>
且意義亦難於㑹解遜故竟其篇章而總用訓詁於後<lb/>
<pb n="18b"/>
并參衆説酌鄙意僭為之釐正焉又讀胡身之註通鑑<lb/>
時有評議以發明其事之得失輒慕而效之其是非或<lb/>
不大誖於聖人而微藴亦因以少見遜少好讀史兹傳<lb/>
雖以釋經而與後之言經者多牴牾難合故經不能強<lb/>
明而獨躭其文辭視以古史妄纂兹録名曰春秋左傳<lb/>
屬事頗自謂得古人讀史之遺意有助於考古者之便<lb/>
云然袁氏書為世所好而事多遺脫稍有錯誤若得為<lb/>
之補其遺正其誤而更益之以宋與元使數千百年成<lb/>
<pb n="19a"/>
敗興衰之故皆得並論而詳列之豈非生平之一快也<lb/>
哉而未敢必其能與否也噫理難至當人莫自知以古<lb/>
人之賢猶不能無失矧遜於古人無能為役寧不百其<lb/>
失乎唯祈知言之君子不鄙而教之時皇明萬厯十有<lb/>
三年乙酉初夏日呉郡後學傅遜士凱自序<lb/>
<pb n="20a"/>
欽定四庫全書<lb/>
　春秋左傳屬事<lb/>
　　凢例<lb/>
一列諸國先後俱依經文事既分屬而小國以事交於<lb/>
　某國者即附見於某國之中<lb/>
一纂事從題無題從類凢事與題稍相涉者因為附見<lb/>
　以無遺古史之文<lb/>
一凢一事而宜分見兩屬者則置於所重之中而於其<lb/>
<pb n="20b"/>
　輕者則從節仍云詳見某處又有因事起事而於他<lb/>
　事為要本事無與者則直置於他事而云餘見某處<lb/>
　凢節文皆空一字以别於全文若有一二句從節者<lb/>
　止空一字不復云詳見餘見<lb/>
一凢雖一事而歲月既乆枝節自繁則於一題之内又<lb/>
　分數題其年月亦因其内事以為先後<hi>如三桓弱公室小國交魯</hi>
　<hi>之類</hi>
一有大事而中有數事不可分析者則於二事之交加<lb/>
<pb n="21a"/>
　一圈以别異之<hi>如隱公攝國晉楚爭伯之類</hi>
一杜註於一事之始云為某事張本於終則云終某人<lb/>
　之言今事既類聚故俱不用其云在某公幾年者今<lb/>
　云在某事内<lb/>
一此編本為明達者之資故多總括其意以註而於字<lb/>
　句或畧焉以待觀者之自悟悟而得之則得之於心<lb/>
　也固<lb/>
一凢名物度數不可以意求者則俱從詳且以備檢考<lb/>
<pb n="21b"/>
　焉<lb/>
一凢註或仍或革於必然無疑者則直解其中不復致<lb/>
　辨其有疑似難析古制難辨必須詳考乃定深思方<lb/>
　得者則於去取創見之際俱不敢苟故另為辨悞二<lb/>
　卷以求正於博雅其或無可考據思之不得者則並<lb/>
　存其説以并求正焉<lb/>
一有本不必註而先為杜註所謬者則亦解之以正其<lb/>
　謬或見於辨悞中<lb/>
<pb n="22a"/>
一左氏好以成敗論人凢於生死治亂之先必預為徴<lb/>
　兆而後以事為應騐固有未必盡然者先儒譏之以<lb/>
　誣當矣然於世教有補故皆因焉而有悖倫傷化之<lb/>
　極者不得已而畧評數語於中以明大義凢評議仍<lb/>
　用小圈以别於訓註總評於後者則用大圈<lb/>
一傳中地名元凱皆釋以晉時所名今皆易以昭代之<lb/>
　制古蹟晉有而今無者則加舊字以存疑未有考者<lb/>
　姑闕前見者從略<hi>於其事有關係者仍從詳</hi>
<pb n="22b"/>
一杜於晉朝元皇后喪議太子應既葬除服故凢傳中<lb/>
　喪制皆曲為強解以信其説先儒謂其巧飾經傳以<lb/>
　附人情今註中悉為釐正<lb/>
一傳中於一人或以名或以字或以諡或以邑錯見於<lb/>
　一事之中觀者卒難别識今於一人始見即詳其姓<lb/>
　名字諡等庶使易曉<lb/>
一傳中多古字通用及竒字難識或以一字屢見若悉<lb/>
　為音釋似覺太繁故另分部音釋附於辨悞之前<lb/>
<pb n="23a"/>
一傳中有三代器名以形不明故義亦難解今皆考而<lb/>
　圖其形并為好古者之一資<lb/>
</p>
<p>
</p>
  </div>
</body>
</text>
</TEI>
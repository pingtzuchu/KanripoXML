<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>考工記解</head>
    <p>
<pb n="1a"/>欽定四庫全書　　　　　經部四<lb/>
　考工記解　　　　　　　禮類一<hi>周禮之屬</hi>
　　提要<lb/>
　　　　<hi>臣</hi>等謹案考工記解二卷宋林希逸撰希<lb/>
　　　　逸字肅翁福清人端平二年進士景定間<lb/>
　　　　官司農少卿終中書舍人自漢河間獻王取<lb/>
　　　　考工記補周官于是經與記合為一書然後<lb/>
　　　　儒亦往往别釋之唐有杜牧注宋有陳祥道<lb/>
<pb n="1b"/>　　　　林亦之王炎諸家解今並不𫝊獨希逸此注<lb/>
　　　　僅存宋儒務攻漢儒故其書多與鄭康成注<lb/>
　　　　相剌謬然以綆三分寸之二為輪外兩邊有<lb/>
　　　　䕶牙者以較為車箱前横在式之上則不合<lb/>
　　　　於輪輿之制於倨句一矩有半解仍鄭氏注<lb/>
　　　　其圖乃以鼓為倨股為句則不合于磬折之<lb/>
　　　　度于戈之長内則折謂前為援與胡相並如<lb/>
　　　　磬之折於臯鼓之倨句磬折謂鼓為圓物何<lb/>
<pb n="2a"/>　　　　縁有倨句磬折之形恐有脱文皆于古器制<lb/>
　　　　度未之詳核特以經文古奥猝不易明希逸<lb/>
　　　　注明白淺顯初學易以尋求且諸工之事非<lb/>
　　　　圖不顯希逸以三禮圖之有闗于記者采摭<lb/>
　　　　附入亦頗便于省覽故讀周禮者至今猶𫝊<lb/>
　　　　其書焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>

  </div>
            <div>
<head>考工記解卷上</head> <lb/>
    <p>
<pb n="1a"/>欽定四庫全書<lb/>
　考工記解卷上<lb/>
　　　　　　　　　　　　宋　林希逸　撰<lb/>
　周禮六官其五官體制皆同而冬官以考工記補之<lb/>
　又自一體似造物之意特亡彼而存此以成此經之<lb/>
　妙也<lb/>
　冬官司空掌百工之事舜命共工即此職也並之五<lb/>
　官其屬亦六十此記只三十官名以考工者考試百<lb/>
<pb n="1b"/>　工之事而記之也人生日用飲食百工所為必備闕<lb/>
　一不可宫室舟車等制十三卦所象皆聖人所作也<lb/>
　生民之初橧巢營窟而已聖人既處之以宫室衣毛<lb/>
　之俗又易而衣裘百工之事自此愈多矣先王獨設<lb/>
　一官以主之至周尤詳秦以來法度廢壊及宣帝緫<lb/>
　覈名實至於百工伎巧咸精其能此亦為國急務也<lb/>
　周官六典本有六篇當時所得只五篇故以考工記<lb/>
　補之此記元無冬官二字乃漢人所增也但文字簡<lb/>
<pb n="2a"/>　古必戰國以來先秦古書如小戴檀弓一篇公羊穀<lb/>
　梁春秋傳亦先秦古書也蓋其文簡當且聱牙非漢<lb/>
　文字之比漢人以金帛募書多有偽作如此等文字<lb/>
　非後世鉛槧書生所及也<lb/>
　考工記不特為周制也盡紀古百工之事故匠人以<lb/>
　世室重屋明堂並言之三代制度皆在此也但書不<lb/>
　全矣<lb/>
　此書續出闕略不全不止韋氏裘氏段氏等官而已<lb/>
<pb n="2b"/>　其先後次序亦自參錯不齊如攻木之工輪輿弓廬<lb/>
　匠車梓若以序言當在上篇今梓廬匠車弓皆在下<lb/>
　篇而其序亦自不同又畫繢二官而止曰畫繢之事<lb/>
　玉人亦然意其全書凡曰之事者皆緫言之其列官<lb/>
　自别即車人之事又有車人為某為某可知也况一<lb/>
　官非止為一事如輪人梓人匠人車人皆一官之名<lb/>
　而分主數事惜乎其不全見也<lb/>
國有六職百工與居一焉<lb/>
<pb n="3a"/>　六職者坐而論道以下是也以百工與論道同說則<lb/>
　知士農工商皆天地間要職無貴無賤若此記所論<lb/>
　車蓋等象皆道也王公所論此亦其一也<lb/>
或坐而論道或作而行之<lb/>
　以坐對作作起也尊者坐而論之以次則作而行之<lb/>
　論事與任事自古便有分别但古者王公皆知道之<lb/>
　士議論切實件件可行非後人空言比也<lb/>
或審曲面勢以飭五材以辨民器<lb/>
<pb n="3b"/>　審曲者審其文理曲直也面勢者視其方圓曲直如弓<lb/>
　人所言近心逺根之類皆須審察而用之唐太宗以<lb/>
　弓矢定天下而不知弓材必弓工而後知其木心不<lb/>
　正此豈易事哉五材即五行也鄭注以為金木皮土<lb/>
　玉此說未然天地間何物不屬五行哉玉即石也其<lb/>
　性則屬火與土矣即此亦格物窮理之事也辨訓具<lb/>
　注說也若以為辨别而制作之於理亦通<lb/>
或通四方之珍異以資之<lb/>
<pb n="4a"/>　此商旅事也漢初禁末作末作秦之所賤也秦人有<lb/>
　市籍者及父祖有市籍者皆為人賤至高祖又禁服<lb/>
　絲罽乘馬冠竹皮冠不知貿遷有無是生民不可闕<lb/>
　之事賤商賈後世事也孟子所言龍斷之事所以可<lb/>
　賤也<lb/>
或飭力以長地財<lb/>
　飭力則無惰游之民田畆之間最爭人力人力所及<lb/>
　田無髙下地財者財皆自地而生稼穡惟寳亦此財<lb/>
<pb n="4b"/>　字之意<lb/>
或治絲麻以成之<lb/>
　此婦功也自王公士大夫至於農工商無衣無褐不<lb/>
　可也考工諸官不及織紝之事疑有闕也<lb/>
坐而論道謂之王公作而行之謂之士大夫審曲靣勢<lb/>
以飭五材以辨民器謂之百工通四方之珍異以資之<lb/>
謂之商旅飭力以長地財謂之農夫治絲麻以成之謂<lb/>
之婦功<lb/>
<pb n="5a"/>　王公王之三公也王公猶曰帝臣也王朝三公曰王<lb/>
　公此必三代時語鄭氏註以王為天子公為諸侯豈<lb/>
　有天子而可列於國之六職乎作而行事是士大夫<lb/>
　各宣力天地之間物物為人世之用一人之身百工<lb/>
　所為備焉豈人人能自為之必皆是相資而成此吉<lb/>
　凶大業所以立也生民日用相資一日不可闕所謂<lb/>
　方以類聚物以羣分雖是紛紛不同而有至理行乎<lb/>
　其間所論之道論此道也論道亦不止此然此等日<lb/>
<pb n="5b"/>　用即道也<lb/>
粤無鎛燕無函秦無廬胡無弓車粤之無鎛也非無鎛<lb/>
也夫人而能為鎛也燕之無函也非無函也夫人而能<lb/>
為函也秦之無廬也非無廬也夫人而能為廬也胡之<lb/>
無弓車也非無弓車也夫人而能為弓車也<lb/>
　鎛田器也函鎧甲也廬柄也弓車射獵用也車上有<lb/>
　弓此言百工器械各隨土地所宜粤無翦鎛之人非<lb/>
　無也蓋家家能之也燕近在北狄戎矢之具分外精<lb/>
<pb n="6a"/>　絶秦多重山複嶺細木可以為廬者多匈奴在大漠<lb/>
　之北居逐水草以射獵為生以車為家如漁人以舟<lb/>
　為家也車上有此弓而人人能之也所謂無者言無<lb/>
　人以此専門名家也<lb/>
智者創物巧者述之<lb/>
　凡創物規模盡出於智者民木處則戰慄恂懼濕處<lb/>
　則腰疾偏死穴居野處不可以為安聖人易以宫室<lb/>
　為萬世之利凡人生日用之具衣服器皿皆出於前<lb/>
<pb n="6b"/>　聖如神農種穀治藥燧人鑚火皆因以為號故曰百<lb/>
　工之事聖人之作也千萬世而下皆隂受聖人之賜<lb/>
　而不自知今日用事事如此全備若原其始豈易致<lb/>
　哉述繼之也<lb/>
守之世謂之工百工之事皆聖人之作也<lb/>
　語其官則謂之人論其世業則謂之氏韋氏裘氏必<lb/>
　皆世其業者如漢倉氏庫氏亦世其官也<lb/>
爍金以為刃凝土以為器作車以行陸作舟以行水此<lb/>
<pb n="7a"/>皆聖人之所作也<lb/>
　金與沙雜以水淘之而後以火爍之方可以為兵刃<lb/>
　人之有兵刄猶虎豹之有爪牙也凝聚也合也合土<lb/>
　以為器自陶唐氏始作舟作車皆天地間最大之用<lb/>
　皆聖人為之首叙至此将言考工之事特出此四句<lb/>
　文勢淺深有序此亦法也舟楫之事自十三卦已有<lb/>
　之造舟為梁西周亦有之風詩詠舟者不一然則舟<lb/>
　車之用皆大矣考工言車而不及舟人之事豈攻木<lb/>
<pb n="7b"/>　之工尚有遺闕邪<lb/>
天有時地有氣材有美工有巧合此四者然後可以為<lb/>
良材美工巧然而不良則不時不得地氣也<lb/>
　以下将言工匠之事先如此緫敘以起語天時隨物<lb/>
　所宜也如冬伐木夏伐竹是也地氣所宜如瘦地宜<lb/>
　粟陽坡種𤓰是也材之美如燕角荆幹之類是也工<lb/>
　巧則在人材雖美而取之不以時則雖美而用之不<lb/>
　逺又有材雖同而所出非其地則若美而非美雖有<lb/>
<pb n="8a"/>　巧工亦不為良器此意蓋謂制作器用必得四者俱<lb/>
　全如弓人所謂六材既具能者和之既緫言如此下<lb/>
　文却以地氣數件證之而材美天時却結之於後前<lb/>
　後錯綜文字自佳<lb/>
橘踰淮而北為枳鸜鵒不踰濟貉踰汶則死此地氣然<lb/>
也<lb/>
　枳橘只是一種纔過淮則為枳北方最重橘柚實所<lb/>
　無也鸜鵒不踰濟水過濟水則無之也魯史以來巢<lb/>
<pb n="8b"/>　書之則記異也貉狐也若過汶即死則知草木禽獸<lb/>
　各隨土地所宜<lb/>
鄭之刀宋之斤魯之削吳粤之劒遷乎其地而弗能為<lb/>
良地氣然也<lb/>
　此皆爍金為刃之事鄭出良刀宋出良斤如運斤成<lb/>
　風之斤也削書刀也古人未有紙筆以刀雕字謂之<lb/>
　書刀亦如筆也吳粤之劔如干將莫邪萬世得名均<lb/>
　此鐵也而工拙不同以水異也今建劒之水亦宜為<lb/>
<pb n="9a"/>　刀如相州相纈只南中蘇木染之特水異耳<lb/>
燕之角荆之幹妢胡之笴吳粤之金錫此材之美者也<lb/>
　燕地耐寒故出角角耐寒物也荆之幹幹弓弩之材<lb/>
　也妢胡胡子之國也笴箭榦也吳粤出金錫皆材之<lb/>
　美者凡物隨土地所宜也<lb/>
天有時以生有時以殺草木有時以生有時以死石有<lb/>
時以泐水有時以凝有時以澤此天時也<lb/>
　草木有時以生有時以死非特春生秋殺也隨其種<lb/>
<pb n="9b"/>　性榮枯各有時也石最堅亦有時而泐泐裂也水或<lb/>
　為凝氷或為流澤時使然也此數行鋪叙天時地氣<lb/>
　自有法度皆文法也<lb/>
凡攻木之工七攻金之工六攻皮之工五設色之工五<lb/>
刮摩之工五摶埴之工二<lb/>
　前言皆序也此一凡字起端乃三十官之緫目也<lb/>
攻木之工輪輿弓廬匠車梓<lb/>
　輪車輪也輿車軫也所以載人也弓弓人也廬柄也<lb/>
<pb n="10a"/>　兵器之柄専命一人主之且古字不通於後世者何<lb/>
　限廬字若非訓詁何以知為物柄哉匠營宫室之人<lb/>
　也車一物也又有數人主之所以曰一車而數工聚<lb/>
　焉梓氏為器用者今之小木匠也古人事事精至一<lb/>
　人為一工斯無雜念所以垂弓和矢三代皆寳之輪<lb/>
　扁斲輪如此入妙疾徐甘苦得手應心非専心致意<lb/>
　何以得此兩都賦所謂工用髙曽規矩亦以世守之<lb/>
　為精至也<lb/>
<pb n="10b"/>攻金之工築冶鳬㮚段桃<lb/>
　築書刀也冶為戈㦸亦為箭鏃鳬為鐘㮚為量桃為<lb/>
　劔段已失之必鍜鍊五金之工也<lb/>
攻皮之工函鮑韗韋裘<lb/>
　函穿甲之工也鮑一作鞄音僕今消皮匠也韗為鼓<lb/>
　穹者也韋氏已闕必為生皮者裘氏亦闕不知所主<lb/>
設色之工畫繢鍾筐㡛<lb/>
　畫繢二官今記中只曰畫繢之事必有缺漏不全恐<lb/>
<pb n="11a"/>　畫是為墨本者繢是用采色者鍾氏染羽筐氏已闕<lb/>
　或是綉作之工㡛氏練絲漢武帝畫周公輔成王則<lb/>
　畫工自古有之矣書曰作繪語曰繪事後素是綵色<lb/>
　　之工也<lb/>
刮摩之工玉楖雕矢磬<lb/>
　玉琢玉人也楖人雕人已缺矢為箭之笴磬氏為石<lb/>
　磬也<lb/>
摶埴之工陶旊<lb/>
<pb n="11b"/>　陶旊皆窑匠也分作二官必有厚薄小大不同以上<lb/>
　三十官而缺其六學記曰良工之子必學為箕良冶<lb/>
　之子必學為裘箕亦竹為之學弓而先學箕此猶可<lb/>
　通學冶而學裘殊無干渉艾軒曰冶氏為殺矢裘乃<lb/>
　皮匠恐是學為射垜此説亦未穩然裘氏已失安知<lb/>
　其所主何事雖曰攻皮之工如韗人為鼓穹是木匠<lb/>
　也亦預攻皮之數冶氏又未必為矢匠古人言語不<lb/>
　可强解冶氏裘氏想有干渉處其書已失亦難言矣<lb/>
<pb n="12a"/>有虞氏上陶<lb/>
　下言車制謂其自周上輿所以制作愈備因上輿一<lb/>
　語又自虞以來所尚言之文字之勢如此也註言舜<lb/>
　至質雖已貴亦上陶器上者物物皆以陶為之也如<lb/>
　甒瓦棺是也甒祭器也瓦棺之大者亦難造不知當<lb/>
　時如何<lb/>
夏后氏上匠<lb/>
　易橧巢為宫室其事已乆豈特夏上之必至夏后氏<lb/>
<pb n="12b"/>　以來方精緻也<lb/>
殷人上梓<lb/>
　飲食之器必至殷而後精<lb/>
周人上輿<lb/>
　周人尚文采古雖有車至周而愈精故一器而工聚<lb/>
　焉如陶器亦自古有之舜㣲時已陶漁矣必至虞時<lb/>
　瓦器愈精好也<lb/>
故一器而工聚焉者車為多<lb/>
<pb n="13a"/>　此一句又序言作車之事謂車一器也而數工方成<lb/>
　有輪人輿人輈人等也<lb/>
車有六等之數車軫四尺謂之一等戈柲六尺有六寸<lb/>
既建而迆崇於軫四尺謂之二等人長八尺崇於戈四<lb/>
尺謂之三等殳長尋有四尺崇於人四尺謂之四等車<lb/>
㦸常崇於殳四尺謂之五等酋矛常有四尺崇於㦸四<lb/>
尺謂之六等車謂之六等之數<lb/>
　六等之數言髙下有六等也自車軫四尺而始隨四<lb/>
<pb n="13b"/>　尺増之以至六等車軫四尺軫者輿後横木也從地<lb/>
　下至輿上髙四尺人長八尺登降以為節此一等也<lb/>
　戈柲六尺有六寸柲著輿上本是六尺六寸既建而<lb/>
　斜倚向後只有四尺軫本四尺兼戈柄四尺是八尺<lb/>
　矣此二等也戈四尺人長八尺立在輿上是崇於戈<lb/>
　四尺此三等也殳長尋有四尺人執殳立於車上如<lb/>
　曰伯也執殳為王前驅八尺曰尋尋有四尺是丈二<lb/>
　也人長八尺殳長丈二又崇於人四尺此四等也車<lb/>
<pb n="14a"/>　㦸常倍尋曰常常丈六也又崇殳四尺是五等也酋<lb/>
　矛長二丈㦸長丈六此矛長二丈則又崇於㦸四尺<lb/>
　是六等也言六等之數却以人長八尺置其間蓋上<lb/>
　下五者只一人之身可推其尺寸也古人律度量衡<lb/>
　互相參攷亦此意也鄭𤣥云戈殳㦸矛皆揷車輢車<lb/>
　輢車箱之旁也<lb/>
凡察車之道必自載於地者始也是故察車自輪始<lb/>
　看此三句便見古文法本意只是察車必自輪始先<lb/>
<pb n="14b"/>　發明一句曰必自載於地者始也又著是故二字多<lb/>
　少曲折精神又發得意盡又好讀艾軒曰凡物皆從<lb/>
　一處看起如看文章看寫字皆從何處看起此一車<lb/>
　之制受重者輪故察車之工拙必自輪始也<lb/>
凡察車之道欲其樸屬而微至不樸屬無以為完乆也<lb/>
不微至無以為戚速也<lb/>
　此句形容車輪極工樸屬者欲堅固而有所附屬謂<lb/>
　其附於車如人生一臂也微至是着地處甚微眇也<lb/>
<pb n="15a"/>　着地處若大便行不急如何得疾速戚即疾也三行<lb/>
　之内兩箇凡察車之道他人則以為冗也此正古文<lb/>
　好處不可不仔細看<lb/>
輪已崇則人不能登也輪已庳則於馬終古登阤也<lb/>
　艾軒曰此等句語真謂之古文使韓退之見之安得<lb/>
　不俯首閣筆人長八尺若輪太髙則登不得故只崇<lb/>
　四尺若太卑則馬髙而輪低雖行平地亦如登坡阤<lb/>
　然蓋輪低則負於馬如人負物馬則勞矣終古猶終<lb/>
<pb n="15b"/>　年也此必古語若無終古二字則形容不出兩句兩<lb/>
　輪字若以古文當省字則下句輪字可省蓋古文正<lb/>
　要好讀有可省者有可省而不省者要自具眼<lb/>
故兵車之輪六尺有六寸田車之輪六尺有三寸乘車<lb/>
之輪六尺有六寸<lb/>
　輪髙六尺六寸惟田獵之輪減三寸欲其便於馳逐<lb/>
　也<lb/>
六尺有六寸之輪軹崇三尺有三寸也加軫與轐焉四<lb/>
<pb n="16a"/>尺也人長八尺登下以為節<lb/>
　前説三項車輪兵車乘車尺寸本同亦可省而不省<lb/>
　者到此又提起六尺有六寸之輪一句多少精神若<lb/>
　以冗字論之則不勝其冗矣論古文正不如此前言<lb/>
　車軫四尺為一等文勢未足又以此發明以足之也<lb/>
　軫車箱後横木也軹轂表也乃轂空壼中轉軸末也<lb/>
　轐乃安軸者也又名伏兔鄭註云今人謂之車屐是<lb/>
　也<lb/>
<pb n="17a"/>輪人為輪<lb/>
　艾軒曰東南人不用車不識體制如何且依經解註<lb/>
　而已中間有三兩處大可疑亦只得依經解說其間<lb/>
　算數則依本註車之重在輪故先言此官<lb/>
斬三材必以其時<lb/>
　造車有三材轂輻牙是也斬此三材必須順時轂是<lb/>
　輪内圓者牙乃外圈也輻乃輪中直者所謂三十輻<lb/>
　共一轂則輻乃直指於轂者也凡木有所謂隂木者<lb/>
<pb n="17b"/>　有所謂陽木者陽木則仲冬斬之隂木則仲夏斬之<lb/>
　蓋五月一隂生所斬木即為隂木十一月一陽生所<lb/>
　斬木即為陽木又有隨其所宜而不専以仲夏仲冬<lb/>
　者<lb/>
三材既具巧者和之<lb/>
　轂輻牙三者之材已具必須巧工方為之和者調適<lb/>
　得宜也<lb/>
轂也者以為利轉也<lb/>
<pb n="18a"/>　軸在轂中轂盡善則隨軸而轉利者活也順也<lb/>
輻也者以為直指也<lb/>
　輻取其直以指上下上則轂下則牙也<lb/>
牙也者以為固抱也<lb/>
　牙乃捲而為輪也此全才矯揉而為之太和之世山<lb/>
　出器車蓋天生此才可見成為輪不待人力也固抱<lb/>
　者如人抱之而堅固也<lb/>
輪敝三材不失職謂之完<lb/>
<pb n="18b"/>　輪舉全體而言也輪雖敝故而所謂三材者皆不失<lb/>
　其職則是件件精好也職任也任木之謂職完全也<lb/>
　言其材全也<lb/>
望而眡其輪欲其幎爾而下迆也進而眡之欲其微至<lb/>
也無所取之取諸圜也<lb/>
　此下說輻輪轂三者之制輪即牙輪也望者直望之<lb/>
　望也回顧則謂之顧矣所謂車中不内顧顧者回視<lb/>
　也一車兩輪謂之一兩如兩鞋為一兩所謂戎車三<lb/>
<pb n="19a"/>　百兩者三百乘車也幎是帖幎之幎迆字據訓詁如<lb/>
　東北迆㑹于海之迆又訓斜幎爾是欲得帖車而下<lb/>
　斜也帖車而下迆則輪之斜勢在下可見也進而眡<lb/>
　之是近而細視也㣲至者着地處微小也着至也著<lb/>
　地多則不謂之微至無所取之取諸圜也者言只欲<lb/>
　其圎也<lb/>
望其輻欲其揱爾而纎也進而眡之欲其肉稱也無所<lb/>
取之取諸易直也<lb/>
<pb n="19b"/>　揱爾者殺之狀也纎者小也輻之直指下要壯上要<lb/>
　殺減且謂之輻合當皆壯今又要殺減何也蓋一轂<lb/>
　之上著三十穿若不揱殺何縁入得所以入轂者宜<lb/>
　殺入牙者宜壮艾軒云東南人不識車只據紙上語<lb/>
　且如此說進而眡之者廹而視之也肉稱是輻轂牙<lb/>
　之才皆相稱也肉材也無所取之只取其平易端直<lb/>
　而已<lb/>
望其轂欲其眼也進而眡之欲其幬之亷也無所取之<lb/>
<pb n="20a"/>取諸急也<lb/>
　轂是輪内圜者轂别有一軸旋轉此謂之轂者只言<lb/>
　其圜者也眼者突出也就牙輪側視轂須略見突出<lb/>
　故謂之眼幬覆也謂以皮鞔在轂上也雖有皮鞔而<lb/>
　木之亷隅皆見如木上生皮一同無所取之取其急<lb/>
　也急者皮束得𦂳也稍寛則不可轉矣<lb/>
眡其綆欲其蚤之正也察其菑蚤不齵則輪雖敝不匡<lb/>
　綆者牙輪之内所用也蚤與爪同就牙内而視爪之<lb/>
<pb n="20b"/>　布置必正不咼斜也輻之入轂處為菑入牙處為爪<lb/>
　上下入處皆不可不整也齵者參差不齊也輪雖敝<lb/>
　不匡謂輪雖敝舊而此輻不乖斜也匡枉也<lb/>
凡斬轂之道必矩其隂陽陽也者稹理而堅隂也者䟽<lb/>
理而柔<lb/>
　木性有隂陽非仲夏斬之即為隂仲冬斬之即為陽<lb/>
　也矩法也隨木之隂陽自有法也陽木則文理縝宻<lb/>
　而堅隂木則文理踈麄而柔故用火烘炙要木性均<lb/>
<pb n="21a"/>　等也為轂既如此三材必皆然<lb/>
是故以火養其隂而齊諸其陽則轂雖敝不藃<lb/>
　此一句甚工謂若用隂木必以火脅之使堅硬與陽<lb/>
　木相齊則輪雖敝舊而所幬幔之皮皆不暴起也故<lb/>
　曰不藃轂以全木為之牙亦以全木為之<lb/>
轂小而長則柞大而短則摰<lb/>
　柞是傾柞之柞摯是杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>之摰不得小而長不得大<lb/>
　而短須要得中也<lb/>
<pb n="21b"/>是故六分其輪崇以其一為之牙圍參分其牙圍而漆<lb/>
其二<lb/>
　輪崇六尺六寸牙圍一尺一寸三分牙圍而漆其二<lb/>
　是下一分不漆履地處也履地處要行不用漆也<lb/>
椁其漆内而中詘之以為之轂長以其長為之圍以其<lb/>
圍之阞捎其藪<lb/>
　椁字箋註家訓度艾軒云恐亦是口相傳如此說今<lb/>
　且依之看來考工記須是齊人為之蓋言語似穀梁<lb/>
<pb n="22a"/>　必先秦古書也輪有六尺六寸今度其漆内兩邊兩<lb/>
　寸許含漆了只有六尺四寸就其中詘而為二則一<lb/>
　邊得三尺二寸以此為轂長則轂長三尺二寸也伸<lb/>
　而量則為長圓而量則為圍故曰以其長為之圍若<lb/>
　圍長三尺則徑一尺也以其圍之阞捎其藪三分之<lb/>
　一謂之阞三尺二寸為一圈是為轂之圍藪是衆輻<lb/>
　所入之處有三十孔以三尺二寸之轂三分除一分<lb/>
　以為三十孔也捎除也藪孔也捎其藪鑿其木而為<lb/>
<pb n="22b"/>　孔也<lb/>
五分其轂之長去一以為賢去三以為軹<lb/>
　轂長三尺二寸五分之去一分以為賢去三分以為<lb/>
　軹賢是大穿軹是小穿鄭云去一字誤合為去二則<lb/>
　大小相稱賢是内穿也軹是外穿也外穿若大又恐<lb/>
　轂中横木突出故去一以為賢是内一孔大也去三<lb/>
　以為軹是外一孔小也此内穿外穿鄭氏以為皆金<lb/>
　也然亦未可曉恐是軸頭用金束之金之為束内穿<lb/>
<pb n="23a"/>　大外穿小蓋軸頭則金稍厚也凡鐵皆曰金軸末亦<lb/>
　名軹<lb/>
容轂必直<lb/>
　轂直輪乃直故容轂不可不直容納也納輻於轂少<lb/>
　不直則輪不平正矣<lb/>
陳篆必正<lb/>
　篆所以約轂也詩曰約軧是上畫竒文故謂之陳篆<lb/>
　陳篆不可不正者約之必平正也<lb/>
<pb n="23b"/>施膠必厚<lb/>
　若施膠不厚則易得牽動<lb/>
施筋必數<lb/>
　謂其束之多也數者不止一再束也<lb/>
幬必負榦既摩革色青白謂之轂之善<lb/>
　幬者以皮鞔之也負榦者如木生皮也即前見亷之<lb/>
　意既摩革青白謂之轂之善者言既鞔之矣因而摩<lb/>
　之色青白不似皮色而其色青白則為精好<lb/>
<pb n="24a"/>參分其轂長二在外一在内以置其輻<lb/>
　轂長三尺二寸三分其轂長者取其伸數而言之也<lb/>
　藪為内藪之間為外藪所以入轂之菑也二在外者<lb/>
　二分在外也一在内者一分在内也以三分之一置<lb/>
　其輻是以藪孔言也其不見處曰内其間可見處曰<lb/>
　外<lb/>
凡輻量其鑿深以為輻廣輻廣而鑿淺則是以大扤雖<lb/>
有良工莫之能固鑿深而輻小則是固有餘而强不足<lb/>
<pb n="24b"/>也故竑其輻廣以為之弱則雖有重任轂不折<lb/>
　凡物有許大亦須有許深物之堅牢必大處與深處<lb/>
　平若是輻廣而鑿淺則大小杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>雖有良工亦不能<lb/>
　使之堅固也鑿深而輻小則是堅固有餘而不勝其<lb/>
　任故竑其輻廣以為弱則雖有重任轂不折也竑註<lb/>
　家亦訓度字今亦依之度其輻廣看有幾何以為之<lb/>
　弱弱即菑也今人謂蒲本在於水中者為弱弱即是<lb/>
　本字之義帶牙處為爪帶轂處為菑菑是本處也度<lb/>
<pb n="25a"/>　其輻廣以為之弱使廣與深相稱如此雖有重任而<lb/>
　轂不折矣弱如字亦曰菑皆輻之入轂者也<lb/>
參分其輻之長而殺其一則雖有深泥亦弗之溓也<lb/>
　輻乃入牙與轂者三分其長而末捎一分殺而小之<lb/>
　則雖有深泥亦弗粘帶於輻也<lb/>
參分其股圍去一以為骹圍<lb/>
　股圍則近轂也近轂處壯故謂之股圍亦如人之股<lb/>
　也骹圍則近牙處也近牙處在下殺而小之亦如人<lb/>
<pb n="25b"/>　脛近足者細於股謂之骹參分其股圍而去其一分<lb/>
　以為骹圍即上所謂三分而殺其一也<lb/>
揉輻必齊<lb/>
　　一輪則有三十輻揉其木必使齊同無小無大也<lb/>
平沈必均<lb/>
　謂以三十輻用水試之必須均平無復輕重也<lb/>
直以指牙牙得則無槷而固不得則有槷必足見也<lb/>
　謂輻之材貴乎直其指於牙若與牙相得則雖無槷<lb/>
<pb n="26a"/>　亦固若不與牙相得則雖有槷而入牙處必竟露也<lb/>
　故謂之足足者近牙處也上文近轂處為股圍則此<lb/>
　近牙處當為足也若入孔處不恰好則必用榝用榝<lb/>
　則入孔處必有現露也槷者榝也近股則人不見近<lb/>
　下足處則易見也<lb/>
六尺有六寸之輪綆參分寸之二謂之輪之固<lb/>
　綆未知何物鄭云輪箄則車行不掉恐是輪外兩邊<lb/>
　有一重䕶牙者故亦名箄此曰三分寸之二為輪之<lb/>
<pb n="26b"/>　固牙加以綆則愈固也車人云大車綆寸此乘車綆<lb/>
　必亦一寸也綆在牙輪外三分其一寸而以其二為<lb/>
　輻爪之孔處註云綆三分寸之二輻股鑿之數也䟽<lb/>
　云鑿牙之時孔向外侵三分寸之二使輻股外箄故<lb/>
　曰輻股鑿之數鑿即孔也股字恐是骹字<lb/>
凡為輪行澤者欲杼行山者欲侔杼以行澤則是刀以<lb/>
割塗也是故塗不附侔以行山則是搏以行石也是故<lb/>
輪雖敝不甐於鑿<lb/>
<pb n="27a"/>　注云杼是削薄其踐地者言牙輪之外中間踐地處<lb/>
　削去少許而兩邊稍稜則泥塗不附著如刀割去之<lb/>
　也侔注云上下等也謂牙輪之外無上下皆一同侔<lb/>
　同也同則平如手摶石雖乆敝之後其孔鑿之内皆<lb/>
　不摇動也不平則行久其鑿處必動甐動摇意也<lb/>
凡揉牙外不亷而内不挫旁不腫謂之用火之善<lb/>
　亷有芒刺起處也挫摺折處也腫暴起擁腫處也為<lb/>
　牙之木用火揉熨内外與兩旁皆平正無病方為精<lb/>
<pb n="27b"/>　好<lb/>
是故規之以眡其圜也萭之以眡其匡也縣之以眡其<lb/>
輻之直也水之以眡其平沈之均也量其藪以黍以眡<lb/>
其同也權之以眡其輕重之侔也故可規可萭可水可<lb/>
縣可量可權也謂之國工<lb/>
　此數行結輪人一章其文最妙先取輪之圓既圓矣<lb/>
　又於圓中取其方萭音矩義亦同匡無邪枉也正也<lb/>
　輻分四圍縣而視之上下皆直是上與下輻皆相直<lb/>
<pb n="28a"/>　也置輪全體於水中則知其無輕重為平均也牙轂<lb/>
　之藪皆以黍量則知其穿孔皆無小大深淺也以兩<lb/>
　輪互秤之則知其輕重相侔也國工者一國所獨推<lb/>
　也猶今曰國手也六箇可字結一句尤妙<lb/>
<pb n="29a"/>　　車上雜名尺寸<hi>下車人别論大車牛車也尺寸又與此别</hi>
　輪　兵車輪崇六尺六寸<hi>乘車同田車減二寸</hi>
　軹　乘車軹崇三尺三寸<lb/>
　軫與轐共崇七寸軫圍尺一寸<lb/>
　牙　圍尺一寸<lb/>
　轂　長三尺二寸徑一尺三分寸之二<lb/>
　藪　徑三寸九分寸之五深三寸十八分寸之一分<lb/>
　賢　大穿徑六寸五分寸之二除金内實得徑四寸<lb/>
<pb n="29b"/>　　　五分寸之二<lb/>
　軹　小穿徑四寸十五分寸之四除金内實得徑二<lb/>
　　　寸十五分寸之四圍三寸二十七分寸之七<lb/>
　　　大小穿謂金也金厚一寸軹名有三轂末為軹<lb/>
　　　小穿為軹車箱上木為軹<lb/>
　綆　三分寸之二<lb/>
　輻　廣三寸半<lb/>
輪人為蓋<lb/>
<pb n="30a"/>　輪人為輪今又為蓋者以蓋亦圓體故亦為之車上<lb/>
　有蓋即蓋軫象天地者也<lb/>
達常圍三寸<lb/>
　達常者蓋斗柄也乃近於蓋斗處圍三寸則其闊徑<lb/>
　一寸<lb/>
桯圍倍之六寸信其桯圍以為部廣部廣六寸部長二<lb/>
尺桯長倍之四尺者二<lb/>
　桯音盈蓋之杠也讀如丹桓宫楹之楹達常之長二尺<lb/>
<pb n="30b"/>　濶一寸下入於桯中桯圍倍逹常之三寸則為六寸<lb/>
　然後能上承達常也信其桯圍則統其桯圍而言之<lb/>
　有六寸以為部廣部者蓋斗也即今之繖頭是也部<lb/>
　之廣有六寸部長二尺則連達常而言之乃有二尺<lb/>
　之長桯之長則倍逹常之四尺者二共有八尺兼達<lb/>
　常二尺則有一丈此下文所謂蓋崇十尺者此也<lb/>
十分寸之一謂之枚<lb/>
　十分寸之一者以一寸為十分而一分為一枚枚者<lb/>
<pb n="31a"/>　枚數之也後世使枚字皆本於此<lb/>
部尊一枚<lb/>
　部者蓋斗也上髙一分也<lb/>
弓鑿廣四枚鑿上二枚鑿下四枚鑿深二寸有半<lb/>
　弓傘骨也傘骨入鑿處廣四分鑿上有二分鑿下有<lb/>
　四分兼鑿處四分則為一寸則部正厚一寸也鑿深<lb/>
　二寸有半者欲其入深則牢固也<lb/>
下直二枚鑿端一枚<lb/>
<pb n="31b"/>　鄭云下直二枚者鑿孔下正而上低二分也直止也<lb/>
　此處注䟽皆未明以意推之上言弓鑿廣四枚鑿上<lb/>
　二枚鑿下四枚者謂鑿孔濶四枚其上二枚而下四<lb/>
　枚是鑿孔上小而下大也不知古人之蓋縁何不曾<lb/>
　說蓋下短竹處切疑古人車蓋不曾合只張之車上<lb/>
　無開合也乘車既設旌旗無蓋此特潦車遇雨則用<lb/>
　想乘車纔出潦車即隨故潦車載蓑笠以為雨之備<lb/>
　也<lb/>
<pb n="32a"/>　上文言廣此言深其孔内深處比孔又差小故曰下<lb/>
　直二枚前言下直四枚此只二枚直者只之意也鑿<lb/>
　端一枚則孔之内深處亦減一半故前鑿上二枚此<lb/>
　曰鑿端一枚也前曰鑿上鑿下此又變文先曰下直<lb/>
　二枚後曰鑿端一枚鑿端即鑿上但有孔内外之異<lb/>
　耳<lb/>
弓長六尺謂之庇軹五尺謂之庇輪四尺謂之庇軫<lb/>
　軹轂末出於輪外軫載人者比之輪又在内以六尺<lb/>
<pb n="32b"/>　弓之長分此三句一件皆短一尺也輪比軹短一尺<lb/>
　軫比輪短一尺<lb/>
參分弓長而揉其一<lb/>
　弓傘骨也其勢稍彎是揉而成之也<lb/>
參分其股圍去一以為蚤圍<lb/>
　股者弓之近部處也蚤與爪同弓之末也爪之大小<lb/>
　比股圍三分減一分也<lb/>
參分弓長以其一為之尊<lb/>
<pb n="33a"/>　尊髙也弓下稍平其上則彎處多方可以庇人下二<lb/>
　分稍平上一分却髙此弓之勢也<lb/>
上欲尊而宇欲卑上尊而宇卑則吐水疾而霤逺<lb/>
　尊是弓近部處宇是弓之彎處其庇人如屋宇吐水<lb/>
　疾者言其勢斗則水去快而溜亦逺庶不濕軹與輪<lb/>
　也霤屋霤也因上宇字故用霤字文法也<lb/>
蓋已崇則難為門也蓋已庳是蔽目也是故蓋崇十尺<lb/>
　蓋已髙十尺又在車上是緫為丈四矣門髙丈四亦<lb/>
<pb n="33b"/>　已髙矣不可更髙則無許髙之門矣已卑則蔽目者<lb/>
　言其宇也宇太低則人立處不見車前矣<lb/>
良蓋弗冒弗紘殷畝而馳不隊謂之國工<lb/>
　冒者蒙以衣也紘者以線穿聯其弓也未紘未冒之<lb/>
　時馳而不隊則弓之入鑿者固也殷畝者横馳於畝<lb/>
　中也横畝必有髙下車馳其間自有隱處必<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌摇<lb/>
　動而此蓋之弓不隊則為良蓋可知非國手不能為<lb/>
　也殷音隱今人脚下有不平亦曰隱人<lb/>
<pb n="34a"/>
                </p>
<p>
<pb n="35a"/>輿人爲車<lb/>
　車者緫一車之事而言輪輿軫蓋皆車也既别以輪<lb/>
　人故此曰輿人為車者并輪蓋而安頓之也<lb/>
輪崇車廣衡長參如一謂之參稱<lb/>
　輪論崇卑車論廣狹衡論長短三者尺寸皆同則相<lb/>
　稱也車廣者車箱四方故以廣狹言之衡乃輈頸之<lb/>
　上横而扼馬者注云輪車衡三者皆六尺六寸故曰<lb/>
　參如一<lb/>
<pb n="35b"/>參分車廣去一以為隧<lb/>
　隧深也車横六尺六寸以其横三分之去其一則兵<lb/>
　車之深只有四尺四寸也<lb/>
參分其隧一在前二在後以揉其式<lb/>
　三分其深一分在前二分在後人立其中式必近前<lb/>
　方可也式横在車箱前人所憑而為敬者也揉者揉<lb/>
　其木使正直而為之也<lb/>
以其廣之半為之式崇<lb/>
<pb n="36a"/>　式在較下其髙只得廣之半也注云兵車之式髙三<lb/>
　尺三寸<lb/>
以其隧之半為之較崇<lb/>
　較在車箱前面又髙於式者也式髙三尺三寸此又<lb/>
　髙於式二尺二寸故注云兵車自較而下五尺五寸<lb/>
　也<lb/>
六分其廣以一為之軫圍<lb/>
　六分車之廣而軫之圍只有其一則軫圍得一尺一<lb/>
<pb n="36b"/>　寸也<lb/>
參分軫圍去一以為式圍參分式圍去一以為較圍參<lb/>
分較圍去一以為軹圍參分軹圍去一以為轛圍<lb/>
　式又小於軫較又小於式軹又小於較轛又小於軹<lb/>
　也車之前有式其兩相立木則式置其上立者為轛<lb/>
　横者為軹此非轂末之軹也轛乃較之上頭也<lb/>
圜者中規方者中矩立者中縣衡者中水直者如生焉<lb/>
繼者如附焉<lb/>
<pb n="37a"/>　此數句發明其制作之妙如生如附二句尤佳言其<lb/>
　似非人所為也莊子曰附贅縣疣附亦生而有也<lb/>
凡居材大與小無并大倚小則摧引之則絶<lb/>
　大小欲得其所故曰居大與大并小與小并則居之<lb/>
　得所大與小并小與大并則居之不得所矣以大而<lb/>
　倚小則必有摧折之慮以小而倚大則牽引而動小<lb/>
　者力不任必絶斷也摧絶亦同但如此作文耳<lb/>
棧車欲弇飾車欲侈<lb/>
<pb n="37b"/>　棧車不用皮束恐易損則宜弇者斂束不侈大也飾<lb/>
　車則有結束雖侈不害<lb/>
<pb n="38a"/>
                </p>
<p>
<pb n="39a"/>　車箱　横闊闊六尺六寸<lb/>
　較　式上横木兩輢立木上出式者也吕和叔解淇<lb/>
　　　奥詩猗重較兮曰古者車箱長四尺四寸以三<lb/>
　　　分之前一後二横一木下去車牀三尺三寸<lb/>
　　　謂之式又於式上二尺二寸横一木謂之較<lb/>
　　　去車牀凡五尺五寸古人立乗平常則憑較<lb/>
　　　若應為敬則落手憑下式而頭得俯詩補傳<lb/>
　　　云較出於式故曰重較較崇者自式之上言<lb/>
<pb n="39b"/>　　　之式崇者自車牀之上言之較與式相重通<lb/>
　　　計之則共長五尺五寸式得三尺三寸較得<lb/>
　　　二尺二寸較圍四寸九分寸之八<lb/>
　式　人所憑依者髙三尺三寸圍七寸三分寸之<lb/>
　　　一<lb/>
　輢　車箱也音倚猶欄干也在兩旁<lb/>
　軹　輢之横者其旁止於此故曰軹音只<lb/>
　轛　式旁之直者對人而言故曰轛音對<lb/>
<pb n="40a"/>　輿　横廣六尺六寸圍二寸八十一分寸之十四亦曰邸<lb/>
　輈　長一丈四尺四寸<lb/>
　衡　長六尺六寸<lb/>
　輈　弧深四尺七寸在式前有十尺身在隧下則<lb/>
　　　有四尺四寸身共長一丈四尺四寸當兔圍<lb/>
　　　尺四寸五分寸之二頸圍九寸十五分寸之<lb/>
　　　九踵圍七寸七十五分寸之五十一<lb/>
　任正　圍一尺四寸五分寸之二<lb/>
<pb n="40b"/>　衡任　圍一尺三寸五分寸之一<lb/>
　軸　圍一尺三寸五分寸之一<lb/>
　軫間　即輿之横廣是也<lb/>
　伏兔至軓經無明文鄭云如式深也<lb/>
輈人為輈輈有三度軸有三理<lb/>
　輈乃車之轅牽一車之重而接於衡以軛服馬者也<lb/>
　輈人為輈今則并軸而論之者蓋車之軸所以穿兩<lb/>
　輪者其上則乗載一車之重其軸若折則車必覆矣<lb/>
<pb n="41a"/>　其選材與輈同皆欲其精當也故以一人主之度者<lb/>
　數也長短有三等故曰三度輈曰度軸曰理理者物<lb/>
　理之理也選材之道也<lb/>
國馬之輈深四尺有七寸<lb/>
　國馬天子之乗馬也輈則車轅也揉曲而為之其轅<lb/>
　曲中深四尺有七寸矣葢乗馬之軹崇三尺三寸加<lb/>
　軫與伏兔於其上則為四尺兼輈之深則為八尺七<lb/>
　寸矣國馬髙八尺而其餘七寸則於衡頸之間也<lb/>
<pb n="41b"/>田馬之輈深四尺<lb/>
　田車軹崇三尺一寸加軫與轐五寸半則為三尺七<lb/>
　寸矣兼輈之深四尺則有七尺七寸田馬髙七尺而<lb/>
　餘七寸亦為衡頸之間也<lb/>
駑馬之輈深三尺有三寸<lb/>
　駑馬之車軹崇三尺加軫與轐則為三尺四寸兼輈<lb/>
　之深三尺三寸則六尺七寸矣駑馬髙六尺而其餘<lb/>
　七寸亦為衡頸之間也此所謂三度也<lb/>
<pb n="42a"/>軸有三理一者以為媺也二者以為久也三者以為利<lb/>
也<lb/>
　一車之中而軸為受重焉須當擇木而為之一者以<lb/>
　為媺也欲其無節目然後不折二者以木之堅則可<lb/>
　以久而不壊也三者欲其滑利而轉輪之速也<lb/>
軓前十尺而䇿半之<lb/>
　軓在式前自式以前至於輈末其長十尺而御者之<lb/>
　䇿在於十尺之間也軓前長十尺而輈之深不與焉<lb/>
<pb n="42b"/>　若并輈之深則凡一丈四尺矣軓鄭𤣥云合作<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>音<lb/>
　犯車前法度也<lb/>
凡任木<lb/>
　如任正衡任之類以木任物也<lb/>
任正者十分其輈之長以其一為之圍<lb/>
　輿下三面之木也輿有四面後一面是輿之軫其三<lb/>
　面皆有欄干欄干之下有材以任其上車所取正者<lb/>
　故謂之任正十分其輈之長者輈長一丈四尺四寸<lb/>
<pb n="43a"/>　以十分之得一尺四寸五分寸之二以為任正之圍<lb/>
　也輈之軓前十尺與隧四尺四寸故以輈長一丈四<lb/>
　尺四寸註鄭曰輿下三面材而疏以為木下及兩旁<lb/>
　見面其上面著輿板不見故云三面此説未當艾軒<lb/>
　謂今人不識車雖所説皆紙上語但以文理明之亦<lb/>
　可决其當與否也<lb/>
衡任者五分其長以其一為之圍小於度謂之無任<lb/>
　衡在兩軛之間軛馬之領正輈頸用力之處輈與衡<lb/>
<pb n="43b"/>　相凑帶者若得其任則可以扼馬而引車也五分其<lb/>
　長則是一分有二尺八寸者衡長六尺六寸以五分<lb/>
　之得一尺三寸五分寸之一以為衡任之圍此若小<lb/>
　於制度則木不勝任矣<lb/>
五分其軫間以其一為之軸圍十分其輈之長以其一<lb/>
為之當兔之圍參分其兔圍去一以為頸圍五分其頸<lb/>
圍去一以為踵圍<lb/>
　軸謂車軸之貫轂者也輿廣六尺有六寸即軫之間<lb/>
<pb n="44a"/>　五分取一以為軸圍則其圍一尺三寸五分寸之一<lb/>
　與衡任者相應矣當兔即伏兔也謂輿下之貫軸者<lb/>
　也輈長丈四尺有四寸十分取一為當兔之圍則其<lb/>
　圍尺四寸五分寸之二與任正者相應矣頸謂輈前<lb/>
　之持衡者也參分兔圍去一以為頸圍則其圍九寸<lb/>
　十五分寸之九矣踵謂輿後之承軫者也五分其頸<lb/>
　圍去一以為踵圍則其圍七寸七十五分寸之五十<lb/>
　一矣<lb/>
<pb n="44b"/>凡揉輈欲其孫而無弧深<lb/>
　軸用直木故只言三理而已輈是揉曲為之故須詳<lb/>
　説孫者順也其揉曲之勢孫順自然若如弧弓而深<lb/>
　則太彎矣<lb/>
今夫大車之轅摯其登又難既克其登其覆車也必易<lb/>
此無故唯轅直且無橈也是故大車平地既節軒摯之<lb/>
任及其登阤不伏其轅必縊其牛此無故唯轅直且無<lb/>
橈也<lb/>
<pb n="45a"/>　轅即輈也在牛車則名轅此輈人論輈而言轅者以<lb/>
　乗車田車之輈與大車之轅其法皆同也摯下也其<lb/>
　𫝑直而不撓曲下至於馬則難登陁雖馬有力可以<lb/>
　負而登亦必易覆故於平地之間雖其任髙下得節<lb/>
　而不可施之登阤言平地髙下易凖節登阤則難節<lb/>
　也軒髙也摯下也今人用軒輊字本於此伏其轅者<lb/>
　牛伏其轅下為所遏也縊其牛者轅直而牛不勝如<lb/>
　縊縛之也皆其勢不孫曲使然也<lb/>
<pb n="45b"/>故登阤者倍任者也猶能以登及其下阤也不援其邸<lb/>
必緧其牛後此無故唯轅直且無橈也<lb/>
　登髙而轅直牛之負力倍於平地言用力多也此有<lb/>
　力之牛猶可登也及其𫝑趍下則非援其車之邸必<lb/>
　緧絆其牛之後二者皆能覆車也邸輿也皆四方之<lb/>
　名援手引之也執住之意也緧者轡絡之類有此名<lb/>
　也<lb/>
是故輈欲頎典<lb/>
<pb n="46a"/>　前言轅此言輈明轅即輈也頎典注云堅紉之貎此<lb/>
　古語也難以强通大抵欲其孫順得𫝑而不直之意<lb/>
輈深則折淺則負<lb/>
　深太彎也太彎則易折淺太直也太直則馬如負然<lb/>
輈注則利凖利凖則久和則安<lb/>
　其𫝑注水則便利也凖節也深淺得節則耐久也和<lb/>
　與衡軛諸木和合則車不摇兀而安也凖或作水司<lb/>
　農以為注則利水利水則久鄭𤣥不從以利凖二字<lb/>
<pb n="46b"/>　不當重讀此説似得之葢𫝊冩之誤剩利凖二字也<lb/>
輈欲弧而無折經而無絶進則與馬謀退則與人謀終<lb/>
日馳騁左不楗行數千里馬不契需<lb/>
　弧深則易折弧不深則固經理也順理則無斷絶之<lb/>
　慮進而從馬退而從人故曰與謀左不楗者尊者居<lb/>
　左車既安則尊者安不拘束也楗有拘束之意契需<lb/>
　古語也亦難强解行千里而安則馬亦不費力其意<lb/>
　大扺如此若以契為鍥薄之意曰不傷蹄需為濡遲<lb/>
<pb n="47a"/>　曰不留滯皆是牽强如莊子之謑髁輐斷如詩之靡<lb/>
　盬鞅掌殿屎等字亦如何强解得古今語不同豈可<lb/>
　强索於數千載之後如今郷談隨方各有使古人聞<lb/>
　之亦豈易曉耶<lb/>
終嵗御衣衽不敝此唯輈之和也<lb/>
　御者費力則衣衽必損弊若皆順溜則御者不費力<lb/>
　矣此數句皆形容輈之和而已<lb/>
勸登馬力馬力既竭輈猶能一取焉<lb/>
<pb n="47b"/>　輈和則馬省力如助之也勸助也一取者一進也馬<lb/>
　力既竭猶能一進𫝑順易行也<lb/>
良輈環灂自伏兔不至軓七寸軓中有灂謂之國輈<lb/>
　灂漆也囬環皆漆所不漆者自伏兔至軓七寸而已<lb/>
　其軓中亦有漆處此下似有脱文不應以此一節而<lb/>
　稱其為國輈也<lb/>
軫之方也以象地也葢之圜也以象天也輪輻三十以<lb/>
象日月也葢弓二十有八以象星也<lb/>
<pb n="48a"/>　艾軒云車之初作未有此説既成之後以此比象此<lb/>
　説極當輿體四方可以象地不言輿而言軫者軫在<lb/>
　輿後見輿先見軫也若輿前則有輈隔之矣葢輪俱<lb/>
　圓皆可象天不言輪而言葢者葢在人之上輪倚車<lb/>
　之傍必捨傍而言上可也輻數三十以象一月之日<lb/>
　數也晦朔相推而後成月故併日言之葢弓二十八<lb/>
　以象二十八宿東西南北之星也宿亦曰舍亦曰辰<lb/>
　總而言之則皆星也<lb/>
<pb n="48b"/>龍旂九斿以象大火也鳥旟七斿以象鶉火也熊旗六<lb/>
斿以象伐也龜蛇四斿以象營室也<lb/>
　斿幅也九斿七斿六斿四斿皆隨諸侯命數若天子<lb/>
　之數則十有二矣此言天子之車而有九七六四者<lb/>
　賈氏疏云上得以兼下是也艾軒云王者之行必有<lb/>
　四方之旗隨其所指麾而用之此説極當易山齋云<lb/>
　曲禮行前朱雀而後𤣥武左青龍而右白虎即此四<lb/>
　旗是也此證極是鄭氏曰象大火者以九斿象尾之<lb/>
<pb n="49a"/>　九星也象鶉火者以七斿象星之七星也象伐者以<lb/>
　六斿象伐連參為六星也象營室者以四斿象室與<lb/>
　璧為四星也然大火在房心何與於尾尾為析木矣<lb/>
　鶉火在柳星張何獨言星乎伐不連參則三星而已<lb/>
　室不連璧則二星而已就其説而强通之獨有鶉火<lb/>
　舉其中為可解其他未免牽强艾軒謂不必論斿數<lb/>
　但蒼龍東方之旗也則畫東方大火朱鳥南方之旗<lb/>
　也則畫南方鶉火熊虎類也熊為西方之旗則畫西<lb/>
<pb n="49b"/>　方伐星龜蛇北方之旗也則畫北方營室此説甚簡<lb/>
　徑近理且合曲禮無可疑者旂旟皆旗也三者通名<lb/>
　無他義巾車春官也所建之旗太常而下有大旂大<lb/>
　赤大白大麾或以大旂為龍旂大赤為鳥旟大白為<lb/>
　熊旗大麾為龜蛇亦可牽合但大赤大白雖合於朱<lb/>
　雀白虎之名大旂則已難通矣况大麾乎大抵周禮<lb/>
　出於戰國本非成周之制六國隂謀之説似得其原<lb/>
　考工非冬官本書縱可牽合亦未足憑况勉强勾引<lb/>
<pb n="50a"/>　而為之説乎艾軒云此皆無益而枉用心者<lb/>
弧旌枉矢以象弧也<lb/>
　鄭云弧以張縿之幅凡旗必有弧故曰弧旌凡旗皆<lb/>
　畫矢取其威也枉矢者大流星之名也疏引考異郵<lb/>
　曰枉矢狀如流星蛇行有毛目此妖星也因其畫矢<lb/>
　借枉矢以名之作記之文也張縿以弧畫以枉矢取<lb/>
　象天之弧星也<lb/>
<pb n="51a"/>
                </p>
<p>
<pb n="52a"/>　古之龍旂畫東方大火之星鳥旟畫南方鶉火之星熊<lb/>
　旟畫西方參伐之星龜蛇畫北方營室之星今三禮圖<lb/>
　中如此畫實非古制鄭誤之也<lb/>
攻金之工築氏執下齊冶氏執上齊鳬氏為聲㮚氏為量<lb/>
段氏為鎛器桃氏為刃<lb/>
　此數行乃攻金諸官之總序也多錫為下齊少錫為上齊大<lb/>
　刃削殺矢鑒燧用下齊鐘鼎斧斤戈㦸用上齊鳬氏為鐘此<lb/>
　言聲桃氏為劒此言刃鐘主於聲劒主於刃亦變文爾<lb/>
<pb n="52b"/>金有六齊六分其金而錫居一謂之鐘鼎之齊五分其金<lb/>
而錫居一謂之斧斤之齊四分其金而錫居一謂之戈㦸<lb/>
之齊參分其金而錫居一謂之大刃之齊五分其金而錫<lb/>
居二謂之削殺矢之齊金錫半謂之鑒燧之齊<lb/>
　此亦總序之文鄭云凡金多錫則刃白且明故諸齊皆以錫<lb/>
　和之但此文有鼎有斧斤鑒燧而經無此官疑有缺失恐冶<lb/>
　氏桃氏所職亦不止一項以此推之考工記之所失者多矣<lb/>
築氏為削長尺博寸合六而成規欲新而無窮敝盡而無惡<lb/>
<pb n="53a"/>　削書刀也古人用竹簡先以火灼後以削刀刻而為<lb/>
　書漢人猶曰刀筆吏孔安國所寫尚書猶用竹簡是<lb/>
　古制猶在也然古人有刀亦必有筆故子張有書諸<lb/>
　紳之語紳非刀可刻也自漢人造紙不用絹帛為書<lb/>
　一向趨於簡便故殺青汗簡之事頓廢遂不復有此<lb/>
　書刀之名矣長一尺而闊一寸以六刀相合可以成<lb/>
　規則其刀之勢必彎曲鄭康成亦曰若弓之反張可<lb/>
　合九合七合五而成規也馬融諸家以為偃曲却刄<lb/>
<pb n="53b"/>　則書刀之刃在上矣今無此制難以强通欲新而無窮<lb/>
　者其刃可磨而發無窮已也如今髪刀愈削愈芒雖<lb/>
　敝盡而無惡也純鋼為之磨削至盡其刃亦芒無瑕<lb/>
　惡也似此等句可看古人文字下語處<lb/>
冶氏為殺矢刃長寸圍寸鋌十之重三垸<lb/>
　鄭氏云為殺矢以下至重三垸凡十四字脱誤在此<lb/>
　葢以殺矢在下齊戈㦸在上齊前言冶氏執上齊不<lb/>
　應乃為殺矢此説是也矢人造八矢殺矢已在内明<lb/>
<pb n="54a"/>　此為脱誤重出也殺矢田獵所用也長一寸圍亦一<lb/>
　寸鋌箭足也其入笴處曰鋌重三垸者秤之則重三<lb/>
　垸也<lb/>
戈廣二寸内倍之胡三之援四之<lb/>
　戈二刃刺兵也鄭氏以為句兵者言其形句曲也戈<lb/>
　之制有三名其曰廣二寸者戈之通身必徑二寸也<lb/>
　内者胡以下接柄者也其長四寸胡者旁出之一鋒<lb/>
　也其長六寸援者刃之直而向上者也其長八寸漢<lb/>
<pb n="54b"/>　時謂此戈為雞鳴者以其胡之句勢似雞鳴也又謂<lb/>
　之擁頸者亦以其胡曲而名之也康成又曰句孑㦸<lb/>
　者當時之名也戈㦸異制戈二刃㦸三刃而鄭以㦸<lb/>
　證之者漢時不分戈㦸為二也凡兵之器直而無胡<lb/>
　者則矛也有胡者則二鋒三鋒通為戈㦸也<lb/>
已倨則不入已句則不决<lb/>
　已倨太直也已句太曲也倨句皆論胡之勢也<lb/>
長内則折前短内則不疾<lb/>
<pb n="55a"/>　胡之下曰内戈鐏處也太長則胡以上之援與胡句<lb/>
　相並如磬之折則不可以刺也前即上也胡之上亦<lb/>
　曰前故謂之折前言其前磬折不可用也内若太短<lb/>
　則胡以上之援必過長過長則胡縮而援出多下重<lb/>
　上輕則用之不快便也故曰不疾<lb/>
是故倨句外博<lb/>
　倨言胡之上句言胡之下其曰外博者以直刃之援<lb/>
　視旁出之胡則援為内而胡為外胡之刃必博於援<lb/>
<pb n="55b"/>　之刃故曰外博著是故二字而並倨句言之者謂胡<lb/>
　之制必博而要倨句皆宜也戈之通身皆徑二寸而<lb/>
　胡又加博者援以下稍圓厚而胡則褊薄也<lb/>
重三鋝<lb/>
　鋝音劣或音丸與吕刑之鍰同鍰音丸又音援是六<lb/>
　兩也<lb/>
㦸廣寸有半寸内三之胡四之援五之<lb/>
　㦸與戈同戈二刃而㦸三刃故鄭氏曰今三鋒㦸也<lb/>
<pb n="56a"/>　其鐵身廣一寸有半其内長四寸半胡四之則六寸<lb/>
　援五之則七寸半<lb/>
倨句中矩<lb/>
　此并兩旁之胡言之句倨得所則其勢稍方故曰中矩<lb/>
與刺重三鋝<lb/>
　以兩胡與直刺之刃秤之皆重三鋝也刺即援也皆<lb/>
　為直刃之名戈二刃㦸三刃疑有輕重而皆三鋝者<lb/>
　㦸必稍狹於戈亦必稍薄於戈也<lb/>
<pb n="57a"/>　戈　廣二寸今句孑㦸或謂雞鳴或謂擁頸戈之所<lb/>
　　　用主於胡戈二刃<lb/>
　内　胡以下接柲者胡下柄入處曰内内長則援短<lb/>
　　　短則胡頭低故曲於磬折内短則援長長則胡<lb/>
　　　頭舒故倨於磬折此胡之取則於磬折也<lb/>
　援　直刃也最上刺刃也直而向上者<lb/>
　胡　孑也胡似雞鳴以胡曲故曰擁頸矛之旁出者<lb/>
　句倨　句為太曲倨為太直倨謂胡上句謂胡下<lb/>
<pb n="57b"/>　　　倨之外胡之裏謂胡下近本處増使廣句之外<lb/>
　　　胡之表謂之胡上近本處増使廣胡本上下俱<lb/>
　　　寛此兩行乃疏解注中説外博處但上下俱寛<lb/>
　　　四字似拘於磬折而欲其方故有此解今所解<lb/>
　　　似稍平直不必如此費分疏也<lb/>
<pb n="58a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="58b"/>　㦸　三鋒㦸也内胡援刺凡四名<lb/>
　　　凡㦸而無刃秦晉間謂之孑或謂之鑣呉揚之<lb/>
　　　間曰伐東齊秦晉間大者曰曼胡其曲者曰句<lb/>
　　　孑曼胡<lb/>
　胡　㦸胡横貫之横三寸直下三寸胡中矩則句倨<lb/>
　　　不中矩<lb/>
　刺　著柄直前如鐏者也在援胡之横上中使<lb/>
　　　出者司農曰刺即援與鄭氏如鐏二説雖<lb/>
<pb n="59a"/>　　　殊皆為直刃援則近上刺則近下不出一刃<lb/>
　　　之上所爭者亦微矣若以為刺即援其説亦<lb/>
　　　簡徑<lb/>
桃氏為劒臘廣二寸有半寸兩從半之<lb/>
　劒面通廣二寸半其兩從中分各一半也從自脊中<lb/>
　而分兩邊也<lb/>
以其臘廣為之莖圍長倍之<lb/>
　莖劒夾中人所把處其圍五寸長一尺也<lb/>
<pb n="59b"/>中其莖設其後<lb/>
　以一尺莖之中分之下一半稍大也後者下一半也<lb/>
參分其臘廣去一以為首廣而圍之<lb/>
　首劒把接刃處其圍得一寸三分寸之二也首不圓<lb/>
　故曰廣而圍之<lb/>
身長五其莖長重九鋝謂之上制上士服之身長四其<lb/>
莖長重七鋝謂之中制中士服之身長三其莖長重五<lb/>
鋝謂之下制下士服之<lb/>
<pb n="60a"/>　身者去劒柄而言也莖長一尺上制之劒長五尺中<lb/>
　制長四尺下制長三尺也上中下士者以其人才之<lb/>
　短長言之非命士也隨人才之宜而用其長短要人<lb/>
　與器相得也鋝六兩也九鋝五十四兩也<lb/>
<pb n="61a"/>　臘　通劒面之名<lb/>
　從　自脊而分兩面為兩從蓋中髙兩旁殺以趨於<lb/>
　　　鍔也<lb/>
　莖　劒夾中人所握處鐔以上也<lb/>
　後　莖中以下稍大則易把握也<lb/>
　首　劒把接刃處也<lb/>
鳬氏為鍾<lb/>
　艾軒曰博古圖起於宣和間漢晉時無有也由歴代<lb/>
<pb n="61b"/>　以來掘得古噐於宣和間始為圖載之以示後世漢<lb/>
　晉諸儒不曾見此無怪乎其不知也是以聶崇義所<lb/>
　作三禮圖全無來歴榖璧即畫榖蒲璧即畫蒲皆以<lb/>
　意為之也不知榖璧只如今腰帶夸上粟文觀博古<lb/>
　圖可見使當時掘得古噐藏之上方不載之圖今人<lb/>
　何縁知之此圖至金人侵軼後皆無此本及吳少董<lb/>
　使北見之遂市以歸尚有十數面不全<lb/>
兩欒謂之銑銑間謂之于于上謂之鼔鼔上謂之鉦鉦<lb/>
<pb n="62a"/>上謂之舞<lb/>
　欒角也鍾體不圓故有兩角名欒又名銑二名即一<lb/>
　物也銑音姑洗之洗兩角之間名之曰于者鍾脣之<lb/>
　上也于上謂之鼔者可擊之處也聲所自出也鼔上<lb/>
　謂之鉦者鍾腰之上也鉦上謂之舞者鍾之頂也于<lb/>
　鼓鉦舞凡有四名皆在鍾之體<lb/>
舞上謂之甬甬上謂之衡<lb/>
　甬鍾柄也衡乃甬上平處<lb/>
<pb n="62b"/>鍾縣謂之旋旋蟲謂之幹<lb/>
　旋者鍾柄上有孔也繫之可以旋轉也旋蟲謂之幹<lb/>
　者旋之四環為蹲熊盤龍辟邪之類也名之曰幹以<lb/>
　其為獸形故曰蟲<lb/>
鍾帶謂之篆篆間謂之枚枚謂之景<lb/>
　鍾有四帶上畔一帶下畔一帶中二帶篆者帶之紋<lb/>
　也篆間有乳鍾有兩面每面三十六乳作四簇一簇<lb/>
　九乳乳曰枚可枚數也亦曰景注云如日景之明此<lb/>
<pb n="63a"/>　因字生義也于舞之類亦可以義解乎<lb/>
于上之攠謂之隧<lb/>
　攠受擊處也攠者摩而靡弊也隧者其攠之中稍窪<lb/>
　而深如陽燧之形也故注云窪而生光自此以上鍾<lb/>
　體之名備矣<lb/>
十分其銑去二以為鉦以其鉦為之銑間<lb/>
　鍾體下大而上斂故鉦小於銑十分之二也銑間去<lb/>
　兩角之有紋處則與鉦同也是兩角有紋處各得十<lb/>
<pb n="63b"/>　分之一也<lb/>
去二分以為之鼓間以其鼔間為之舞脩去二分以為<lb/>
舞廣<lb/>
　去銑間二分則鼓間只得十分之六也舞脩者以横<lb/>
　言也與鼔間同舞廣以縱言也只得十分之四也<lb/>
以其鉦之長為之甬長<lb/>
　甬鍾柄也其柄之長如其體之鉦<lb/>
以其甬長為之圍參分其圍去一以為衡圍<lb/>
<pb n="64a"/>　長如其圍若甬長一尺則其徑三寸三分以上矣衡<lb/>
　小於甬故只得其圍之二<lb/>
參分其甬長二在上一在下以設其旋<lb/>
　旋不在甬之中旋之上則長而下短者以為固也<lb/>
　凡此長短小大不言尺寸者隨鍾之小大而為之加<lb/>
　减也<lb/>
薄厚之所震動清濁之所由出侈弇之所由興有説<lb/>
　凡鍾之擊厚亦震動薄亦震動因其侈弇而聲有清<lb/>
<pb n="64b"/>　濁故先總提起三句而以有説二字結之自鍾已厚<lb/>
　以下乃其説也注音説為稅猶意也恐亦不必如此<lb/>
　只是解説之説也<lb/>
鍾已厚則石已薄則播<lb/>
　石聲不發也失之太厚則其聲不發播散也失之太<lb/>
　薄則其聲散<lb/>
侈則柞弇則鬱<lb/>
　柞音窄其聲咋咋然亦散之類也鬰亦不發之類<lb/>
<pb n="65a"/>長甬則震<lb/>
　甬太長則懸之摇兀不安也震摇也<lb/>
是故大鍾十分其鼔間以其一為之厚小鍾十分其鉦<lb/>
間以其一為之厚<lb/>
　隨鍾之大小量其鼔間鉦間之尺寸以為其體之厚<lb/>
　薄也<lb/>
鍾大而短則其聲疾而短聞鍾小而長則其聲舒而逺<lb/>
聞<lb/>
<pb n="65b"/>　疾者淺而踈急則易竭不久故曰短聞舒緩也逺久<lb/>
　也以此而觀則鍾之體宜小而長不宜大而短也<lb/>
為遂六分其厚以其一為之深而圜之<lb/>
　遂即隧也受擊之處其體必浮而起比其厚得六分<lb/>
　之一是隧之深處合如此也圜者隧之形必圓也不<lb/>
　曰六分其隧之厚而曰為遂六分其厚者此變文也<lb/>
　古人如此作文皆其用意變換處<lb/>
<pb n="66a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="66b"/>　銑　徑十分　徑脩也注云横為脩從為廣凡言間<lb/>
　　　者亦為從<lb/>
　鉦　徑得八分<lb/>
　銑間　與鉦之徑同亦八分間從也廣為從　銑外<lb/>
　　　有二間鉦外惟一間<lb/>
　鼓間　得銑徑六分　間從也<lb/>
　舞徑　與鼓間同　徑横也<lb/>
　舞間　得銑徑四分　間廣也從也<hi>鼓六鉦六舞四比鍾口十其長十六</hi>
<pb n="67a"/>　　　舞間四方四也鼓間六亦方六也經不言鉦間<lb/>
　　　亦六也十分以十分分之看鍾口徑多少皆作<lb/>
　　　十分分鍾有小大則口徑有多少不同<lb/>
　經云鍾之四等尺寸銑之從横舞之從横皆具言之<lb/>
　唯鉦言横八而不言從鼓言從六而不言横或者互<lb/>
　見也一處皆鍾之中腰想無隆殺故互言之二者既<lb/>
　無異而為别名者以有篆<hi>鍾帶曰篆</hi>介其間也<lb/>
　但下言大鍾小鍾之厚尺寸而分别言鼓間鉦間又<lb/>
<pb n="67b"/>　似其從不同六也注以經云間非也以為當言鼓外<lb/>
　鉦外注説鼓間鉦間曰篆以介之鉦間亦當六則鍾<lb/>
　帶在鉦鼓之間也<lb/>
㮚氏為量改煎金錫則不耗不耗然後權之權之然後<lb/>
凖之凖之然後量之<lb/>
　改煎者煎之又煎如今煉熟也煎至無耗折然後可<lb/>
　秤既秤之已得實斤兩不折矣然後凖其髙下厚薄<lb/>
　合用多少銅料入鑄也凖其髙下厚薄以鑄則知其<lb/>
<pb n="68a"/>　既成可以量得多少升斗也<lb/>
　凡官名不可强說易山齋以桃辟不祥遂為劒㮚堅<lb/>
　也遂為量皆强生意義鍾之染羽鳬之為鍾如何可<lb/>
　解<lb/>
量之以為鬴深尺<lb/>
　量其實有六斗四升則可以為鬴也深尺者鬴深一<lb/>
　尺也周人以八寸為尺謂之尺者八寸也説文曰咫<lb/>
　八寸周尺也王制曰古者以周尺八尺為歩今以周<lb/>
<pb n="68b"/>　六尺四寸為歩此周尺漢尺不同與周尺止八寸之<lb/>
　明證也<lb/>
内方尺而圜其外其實一鬴<lb/>
　鬴内四方每方各一尺而其外則為圓形也左氏曰<lb/>
　晏子云各自其四以登于釡是四龠為合四合為升<lb/>
　四升為豆四豆為區四區為鬴釡即鬴也語曰與之<lb/>
　釡亦此鬴<lb/>
其臋一寸其實一豆其耳三寸其實一升<lb/>
<pb n="69a"/>　臋者底也覆量之其底深一寸可以容一豆之米也<lb/>
　其耳在旁可以手舉者覆之可受一升其深有三寸<lb/>
　只言深不言大小即所受則可凖也<lb/>
重一鈞<lb/>
　漢鬴亦深尺内方尺而圓外乃重二鈞者漢用黍尺<lb/>
　十寸周尺八寸也<lb/>
其聲中黄鍾之宫<lb/>
　黄鍾律九寸而受千二百秬黍以為龠是五量之法<lb/>
<pb n="69b"/>　皆本於黄鍾之律自龠而上四加至鬴則其聲亦中<lb/>
　黄鍾矣黄鍾宫聲也故曰黄鍾之宫古者神瞽考中<lb/>
　聲以制量中聲即宫聲也<lb/>
槩而不稅<lb/>
　槩平也法也㮚氏鑄此以為天下之法使天下之為<lb/>
　鬴者皆取平於此而賦入租税之時實不用之此句<lb/>
　注疏皆未通諸家亦强説以為官司為之聽民自用<lb/>
　不收其稅也此説殊無義理葢此鬴既一鈞一鈞三<lb/>
<pb n="70a"/>　十斤也其噐已重三十斤又量六斗四升之米則其<lb/>
　重又甚矣若終日用之其人不亦疲也竊意古人自<lb/>
　有木制之噐特鑄此以為之式故其銘曰茲噐維則<lb/>
　也若欲官司鑄之而借百姓之用當有畿鬴邪古人<lb/>
　既能以木為鼓穹曰臯陶矣豈不能為木鬴乎<lb/>
其銘曰時文思索允臻其極嘉量既成以觀四國永啓<lb/>
厥後茲噐維則<lb/>
　時文者古之賢王也猶詩曰思文后稷也時思皆起<lb/>
<pb n="70b"/>　語也古有文徳之君思索之深信至其極能為此嘉<lb/>
　量也允信也臻至也嘉贊美之也觀者示也以此觀<lb/>
　示四國開啓後來之人皆以取則於此則法也舜方<lb/>
　即位即同律度量衡古者天下分國之多恐其大小<lb/>
　不一或以病民故以此為大節目今文思院降樣亦<lb/>
　此意也<lb/>
凡鑄金之狀金與錫黑濁之氣竭黄白次之黄白之氣<lb/>
竭青白次之青白之氣竭青氣次之然後可鑄也<lb/>
<pb n="71a"/>　此總言鑄金之法以火候之也初鑄之時火色黑濁<lb/>
　者其中穢雜尚多也<graphic n="KR2583" url="https://raw.githubusercontent.com/kanripo/KR-Gaiji/master/images/KR2583.png" mimeType="image/png"/>去穢雜火色又變而黄白亦<lb/>
　未净潔也<graphic n="KR2583" url="https://raw.githubusercontent.com/kanripo/KR-Gaiji/master/images/KR2583.png" mimeType="image/png"/>鎔既久變而青白稍净而未盡白色去<lb/>
　盡火色純青則金錫熔煉至此十分精矣方可入鑄<lb/>
　也<lb/>
<pb n="72a"/>段氏<hi>闕</hi>
　段音鍛必鑄金之工既已缺矣不可强説<lb/>
函人為甲<lb/>
　艾軒曰孟子云矢人惟恐不傷人函人惟恐傷人工<lb/>
　匠之人各以其技豈必有心孟子所謂仁不仁借以<lb/>
　明擇術之必謹也古者百工之事各命官以主之為<lb/>
　甲則有函人之官又有鮑人之官所謂官師相規工<lb/>
　執藝事以諫皆此等人也大抵古者制作噐物皆是<lb/>
<pb n="72b"/>　通明識義理之人今博古圖所載其他皆不可得見<lb/>
　惟古鍾埋没土中不能壊圖尚有之看此一鍾大段<lb/>
　精至豈是俗人做得葢粗而噐物自有道徳性命之<lb/>
　理不離乎日用之間且誰非畫工五代則有一郭忠<lb/>
　恕近代則有李伯時所謂百工技噐皆如此人為之<lb/>
　宜其不俗也<lb/>
犀甲七屬兕甲六屬合甲五屬犀甲夀百年兕甲夀二<lb/>
百年合甲夀三百年<lb/>
<pb n="73a"/>　屬音注七屬者甲之札葉七節相續也一葉為一札<lb/>
　有七節六節五節相續者犀即牛也取犀之名美也<lb/>
　夀百年可用之百年不壊也兕甲者以虎皮為之也<lb/>
　合甲者削牛皮裏而留其刃者兩片相合為之也其<lb/>
　耐久可三百年<lb/>
凡為甲必先為容然後制革<lb/>
　容者相其人之身大小長短而為之也先觀人身然<lb/>
　後制革<lb/>
<pb n="73b"/>權其上旅與其下旅而重若一以其長為之圍<lb/>
　上旅腰以上也下旅腰以下也重若一者上下等也<lb/>
　長與圍等者欲其相稱也春秋有所謂甲裳者上曰<lb/>
　衣下曰裳下旅即甲裳也<lb/>
凡甲鍛不摯則不堅已敝則橈<lb/>
　鍛煉皮也煉皮不至於熟則不堅刃也已敝者煉太<lb/>
　熟也太熟則橈曲軟弱也摯至也<lb/>
凡察革之道眡其鑽空欲其惌也眡其裏欲其易也眡<lb/>
<pb n="74a"/>其朕欲其直也櫜之欲其約也舉而眡之欲其豐也衣<lb/>
之欲其無齘也眡其鑽空而惌則革堅也眡其裏而易<lb/>
則材更也眡其朕而直則制善也櫜之而約則周也舉<lb/>
之而豐則明也衣之無齘則變也<lb/>
　鑽空者鑽穿而為孔也惌者孔小貎也鑽孔小則堅<lb/>
　而難壊也故曰革堅也裏者皮内面也易如易其田<lb/>
　疇之易皮裏治去得净潔更變其材本質無始者之<lb/>
　穢惡也故曰材更也皮近肉處則多穢去之必盡也<lb/>
<pb n="74b"/>　朕縫<hi>去聲</hi>處也縫路皆直則制作之善也故曰制善<lb/>
　也櫜藏也卷而藏之約束易𦂳則是制作密緻而周<lb/>
　也舉舉起也豐大也卷時小舉起時大其札葉相續<lb/>
　處皆分明可觀也故曰則明也衣者著之於身也齘<lb/>
　齵齧不齊也衣之而無齵齧不齊處則於人便利也<lb/>
　變便也故曰則變也此皆古人作文處不可不子細<lb/>
　看<lb/>
鮑人之事<lb/>
<pb n="75a"/>　此一句下經之總目也不曰鮑人為某而曰之事其<lb/>
　所治之皮不主一用也<lb/>
望而眡之欲其荼白也<lb/>
　逺望而視之望主嚮言眡主目言皮如荼菜之白則<lb/>
　既煉之皮已盡美也<lb/>
進而握之欲其柔而滑也<lb/>
　近前取而把握之若已柔滑則為善也<lb/>
卷而摶之欲其無迆也<lb/>
<pb n="75b"/>　摶捲束之義也只作搏字亦可通今只得從注讀無<lb/>
　迆者無斜迆處言其柔軟平正而無緩急處也<lb/>
眡其著欲其淺也<lb/>
　著者幔著於物之上不見其厚但見其薄即幬而廉<lb/>
　之意淺即薄也<lb/>
察其線欲其藏也<lb/>
　皮作北人謂之雙線工藏者縫之而不露線也<lb/>
革欲其荼白而疾澣之則堅<lb/>
<pb n="76a"/>　此下又重解前句亦與函人一段文勢同疾澣者不<lb/>
　可久漬之於水則易壊也<lb/>
欲其柔滑而腛脂之則需<lb/>
　其所以柔滑者脂腛之而濡弱也煉皮必用脂也腛<lb/>
　與渥同音義<lb/>
引而信之欲其直也信之而直則取材正也<lb/>
　卷之無迆伸之則直言平正也<lb/>
信之而枉則是一方緩一方急也若苟一方緩一方急<lb/>
<pb n="76b"/>則及其用之也必自其急者先裂若苟自急者先裂則<lb/>
是以博為帴也<lb/>
　枉斜也伸之而斜則是不平正必有一處緩一處急<lb/>
　纔有緩急不調處則以之而用急處必先裂苟有裂<lb/>
　處則皮雖博闊乃成淺狹之材葢裂處則不中用也<lb/>
　帴與淺同音義或音翦亦淺之義引信數句詳解進<lb/>
　握一句也<lb/>
卷而摶之而不迆則厚薄序也<lb/>
<pb n="77a"/>　不迆無他只是皮之厚薄得其序言厚薄停均也<lb/>
眡其著而淺則革信也<lb/>
　著於物而淺只是革伸得盡言綳得緊也亦皮之平<lb/>
　正可以幔綳也<lb/>
察其線而藏則雖弊不甐<lb/>
　弊者舊也不甐者線不傷重也<lb/>
韗人為臯陶<lb/>
　臯陶鼔木也幔鼔皮一人為鼔穹又一人臯有髙義<lb/>
<pb n="77b"/>　陶有陶穴之狀也<lb/>
長六尺有六寸左右端廣六寸中尺厚三寸穹者三之<lb/>
一<lb/>
　臯陶長六尺有六寸有與又同義此臯陶非渾成之<lb/>
　木乃合版為之其版片之端自左至右廣六寸其版<lb/>
　之中廣一尺而版之厚則三寸以二十片版合之為<lb/>
　臯陶兩頭差斂中間却髙故曰穹者三之一言三分<lb/>
　其鼔木穹處有一分也注言二十版者以下文鼔面<lb/>
<pb n="78a"/>　四尺推之版端廣六寸二十版共長一丈二尺圍圍<lb/>
　三徑一故鼓面四尺濶也<lb/>
上三正<lb/>
　三正者兩頭與中央皆欲其端正也如今人為桶直<lb/>
　則易二頭斂中央穹則難得端正鼓之上三者俱正<lb/>
　則工之善者也上者一鼔之上也<lb/>
鼓長八尺鼔四尺中圍加三之一謂之鼖鼔<lb/>
　前言三正與六尺六寸者不言鼓名必鼔之大者賈<lb/>
<pb n="78b"/>　侍中以為晉鼓亦意之也此言鼖鼓之制長八尺者<lb/>
　鼓木也又曰鼓四尺革所鞔之鼔面也中圍加三之<lb/>
　一者鼓木之穹處也以四尺而加三之一則圍為丈<lb/>
　六矣<lb/>
為臯鼓長尋有四尺鼔四尺倨句磬折<lb/>
　臯鼓長尋有四尺則其長一丈二尺恐太長此據經<lb/>
　如此説鼔面與鼖鼔同而其長加四尺今未見此制<lb/>
　臯鼔既為役事之用毋乃不便利乎倨句磬折與冶<lb/>
<pb n="79a"/>　人所解義同但鼔為圓物何縁有倨句磬折之形也<lb/>
　或恐脱文在此注疏皆依文解義只得且依之謂鼔<lb/>
　之圍亦有倨直句曲磬折之處皆要得宜也<lb/>
凡冒鼓必以啓蟄之日<lb/>
　冒鞔也啓蟄雷乃發聲故用此日艾軒謂隂陽拘忌<lb/>
　自古如此非特今人以聲取聲又今人取吉利響卜<lb/>
　之義<lb/>
良鼓瑕如積環<lb/>
<pb n="79b"/>　瑕者痕也積環者累積其環圓之物也鼔皮既漆其<lb/>
　皮鞔急則文理累累如環之積此無他只言鞔得𦂳<lb/>
　急也<lb/>
鼓大而短則其聲疾而短聞鼓小而長則其聲舒而逺<lb/>
聞<lb/>
　疾而短不如舒而逺其義與鍾同<lb/>
<pb n="80a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="80b"/>韋氏<hi>闕</hi>
裘氏<hi>闕</hi>
畫繢之事<lb/>
　畫以分布五色也繢則㑹聚而已賈氏疏云畫繢並<lb/>
　言者言畫是總語以其繢繡皆須畫也<lb/>
雜五色<lb/>
　繪畫必雜用五采之色也<lb/>
東方謂之青南方謂之赤西方謂之白北方謂之黑天<lb/>
<pb n="81a"/>謂之𤣥地謂之黄<lb/>
　天地四方各主其色以設色之畫本乎天地四時亦<lb/>
　猶車旗取象之義也天𤣥者蒼茫之所極自見其色<lb/>
　幽𤣥非黒非赤故謂之𤣥<lb/>
青與白相次也赤與黒相次也𤣥與黄相次也青與赤<lb/>
謂之文赤與白謂之章白與黑謂之黼黑與青謂之黻<lb/>
　此又言五色之相比次序如此青與白東西相比也<lb/>
　赤與黒南北相比也𤣥與黄天地相比也此是其相<lb/>
<pb n="81b"/>　次者若青與赤謂之文赤與白謂之章白與黒謂之<lb/>
　黼黑與青謂之黻又其不相次者也古人黼黻只是<lb/>
　二色相次而名之論十二章者以黼為斧黻為兩已<lb/>
　相背皆後人私意增加非古也<lb/>
五采備謂之繡<lb/>
　書之十二章上言作繪下言絺繡衣則繪裳則繡亦<lb/>
　是一體事所以畫與繡並言之畫工繡工雖異其<lb/>
　用色則同也<lb/>
<pb n="82a"/>土以黄其象方天時變<lb/>
　此三句最竒絶之文九字之中而天地四時五方之<lb/>
　色俱盡畫地則以黄中央主土此中央之色其在四<lb/>
　方則隨東西南北而象之若分天時之色則春夏秋<lb/>
　冬隨時變春則青夏則赤秋則白冬則黑如月令所<lb/>
　用車服及青陽左个之類皆隨時隨方而更變者也<lb/>
　古文如此多少竒特艾軒云此造化間渾成之文非<lb/>
　後世枝葉之比也<lb/>
<pb n="82b"/>火以圜山以章<lb/>
　畫火則取其𦦨但為圜而旋上之文則知為火矣章<lb/>
　即獐也不畫山即畫獐則知為山矣水以龍亦然<lb/>
水以龍鳥獸蛇<lb/>
　此六字又竒甚水以龍本對山以獐而言龍水之象<lb/>
　也因龍字在上又以鳥獸蛇字在下天文之前朱雀<lb/>
　後𤣥武左青龍右白虎四方又可見矣東方只畫一<lb/>
　龍則知東方之為青矣西方只畫一虎則知西方之<lb/>
<pb n="83a"/>　為白矣南北方皆然獸虎也蛇龜𤣥武也如前言四<lb/>
　旗之制又不用此法也<lb/>
雜四時五色之位以章之謂之巧<lb/>
　首言雜五色此言雜四時者謂五色取象四時也言<lb/>
　四時則五方又在其中矣此章字乃彰施之章也設<lb/>
　色如此必有能者為之則謂之巧非曰雜色以章即<lb/>
　為巧也如曰三材既聚巧者和之之意<lb/>
凡畫繢之事後素功<lb/>
<pb n="83b"/>　素者畫時先為粉地也功與工字同先施素地之功<lb/>
　而後可畫繪也夫子曰繪事後素即此意<lb/>
<pb n="84a"/>
                </p>
<p>
<pb n="85a"/>　此圖所畫只據三禮圖如此古人之制未必然如鼎<lb/>
　上所鏤獸類皆無全形者斧與亞字尤非古也<lb/>
鍾氏染羽<lb/>
　易氏曰莫重於鍾莫輕於羽羽之色欲其重故以鍾<lb/>
　人染羽其牽强可笑如此官名出於古人豈可强揣<lb/>
　摩其在當時必有説今既失傳誰得而解之<lb/>
以朱湛丹秫三月而熾之<lb/>
　湛漬也丹秫赤粟也以朱漬粟釀色以染色也三月<lb/>
<pb n="85b"/>　者釀三月而後熟也熾炊也既釀而炊然後可用<lb/>
淳而漬之<lb/>
　淳沃也沃其羽而浸漬之鄭云以炊下湯沃其羽而<lb/>
　又浸漬之使其羽與色相入而後可染也<lb/>
三入為纁<lb/>
　纁赤色也染赤色者三入三次而後上色也<lb/>
五入為緅<lb/>
　緅鄭云今禮俗文作爵言如爵頭色也其色近於黒<lb/>
<pb n="86a"/>　而非純黒者也染緅者必五入而後上色也<lb/>
七入為緇<lb/>
　緇黑色也染黑者必七入而後上色也此染羽與染<lb/>
　人染布帛不同况考工自是一書不可以周禮參論<lb/>
　謂既有染人又有鍾氏其意如何如此則必有牽强<lb/>
　之論<lb/>
筐人<hi>闕</hi>
　此官既缺所職不可知矣<lb/>
<pb n="86b"/>㡛氏湅絲<lb/>
　此以生絲湅熟之也<lb/>
以涗水漚其絲七日去地尺暴之<lb/>
　禮有涗齊謂泲酒為涗泲子禮反和滓用也鄭氏謂<lb/>
　涗水者以灰泲水也漚漬也以灰水漬絲七日然後<lb/>
　漉起縣而暴曬之去地尺者絲上帶水不宜縣髙也<lb/>
晝暴諸日夜宿諸井<lb/>
　晝則見日夜則掘地為井以縣其上欲其水有所歸<lb/>
<pb n="87a"/>　也葢既漬即縣不終夜在水中也<lb/>
七日七夜是謂水湅<lb/>
　既漬又暴既暴又漬七日夜如此方可用也此為水<lb/>
　湅之法<lb/>
湅帛以欄為灰<lb/>
　絲未織者也帛織成者也以欄為灰而湅之<lb/>
渥淳其帛實諸澤噐淫之以蜃<lb/>
　渥沃也淳亦沃也既以欄木灰水沃其帛矣乃安諸<lb/>
<pb n="87b"/>　滑澤噐中又以蛤灰浸之淫者浸淫使滿噐羃其帛<lb/>
　也淫鄭云薄粉之令帛白杜子春作湼蜃白湼黑恐<lb/>
　皆未通<lb/>
清其灰而盝之而揮之而沃之而盝之<lb/>
　渟之已久其灰既清灰沉而水浮也灰清而後漉起<lb/>
　揮者擺洗之也沃之者既揮洗又再浸漬而後漉起<lb/>
　也<lb/>
而塗之而宿之明日沃而盝之<lb/>
<pb n="88a"/>　塗者又以藥物塗其上宿之一夜明日而後漉起也<lb/>
　今人白練以猪膏未知古人所用何物<lb/>
晝暴諸日夜宿諸井七日七夜是謂水湅<lb/>
　此與練絲同法言練絲帛皆晝暴夜宿七日而後已<lb/>
　也此一段文與關尹子相類皆古文之妙者<lb/>
　<lb/>
　<lb/>
　<lb/>
<pb n="88b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考工記解巻上<lb/>
<pb n="89a"/>　考工記解卷上釋音<lb/>
序<lb/>
　鏄<hi>博</hi>　廬<hi>盧</hi>　爍<hi>啇入聲</hi>枳<hi>只</hi>　鸜<hi>一作鸛音權又音渠</hi>貉<hi>鶴</hi>
　妢<hi>焚</hi>　笴<hi>槀</hi>　泐<hi>勒</hi>　摶<hi>團</hi>　埴<hi>植</hi>　㮚<hi>栗</hi>
　段<hi>煅</hi>　鮑<hi>如字平聲一作鞄匹學反又音僕</hi>　韗<hi>運</hi>　筐<hi>匡</hi>　㡛<hi>芒</hi>
　楖<hi>責</hi>　旊<hi>倣又音甫</hi>軫<hi>真上聲</hi>迆<hi>移聲</hi>上柲<hi>秘</hi>　殳<hi>殊</hi>
　酋<hi>在由反</hi>樸<hi>卜又音僕</hi>屬<hi>燭</hi>　戚<hi>促</hi>　庳<hi>婢</hi>　阤<hi>駞又音他音齒</hi>
　軹<hi>只</hi>　轐<hi>朴</hi>
<pb n="89b"/>輪人<lb/>
　幎<hi>覔</hi>　迆<hi>移上聲</hi>揱<hi>蕭捎朔三音</hi>幬<hi>疇又音蹈</hi>綆<hi>音餅下同</hi>菑<hi>音孜下同</hi>
　蚤<hi>爪</hi>　齵<hi>偶平聲又音隅</hi>藃<hi>耗乂音涸</hi>柞<hi>窄</hi>　摰<hi>言入聲</hi>椁<hi>如字</hi>
　阞<hi>勒</hi>　捎<hi>蕭</hi>　藪<hi>叟</hi>　數<hi>朔</hi>　幬<hi>籌</hi>　深<hi>去聲</hi>
　竑<hi>紘</hi>　弱<hi>與菑同讀如字</hi>溓<hi>黏</hi>骹<hi>爻上聲又敲上</hi>槷<hi>言入聲</hi>杼<hi>貯</hi>
　侔<hi>牟又音茂</hi>甐<hi>吝又音鱗</hi>萭<hi>矩</hi>
輪人為葢<lb/>
　桯<hi>盈</hi>　信<hi>伸</hi>　廣<hi>去聲</hi>　鑿<hi>音漕又如字</hi>深<hi>闖</hi>　蚤<hi>爪</hi>
<pb n="90a"/>　霤<hi>溜</hi>　庳<hi>婢</hi>　紘<hi>宏</hi>　殷<hi>隠</hi>
輿人<lb/>
　稱<hi>去聲</hi>　廣<hi>去聲</hi>　隧<hi>遂</hi>　較<hi>角</hi>　轛<hi>對</hi>　軹<hi>只</hi>
　中<hi>去聲</hi>　縣<hi>𤣥</hi>　衡<hi>横</hi>　并<hi>如字又於政反</hi>棧<hi>孱上聲</hi>弇<hi>掩</hi>
輈人<lb/>
　輈<hi>晝乎聲</hi>媺<hi>美</hi>　孫<hi>去聲</hi>　覆<hi>福</hi>　縊<hi>衣又音意</hi>緧<hi>秋</hi>
　頎<hi>墾</hi>　典<hi>殄</hi>　準<hi>或作水誤也</hi>楗<hi>蹇</hi>　契<hi>怯</hi>　需<hi>如</hi>
　灂<hi>醮又在學反床入聲</hi>斿<hi>留</hi>
<pb n="90b"/>攻金之工<lb/>
　齊<hi>去聲下同</hi>量<hi>亮</hi>
冶氏<lb/>
　鋌<hi>挺</hi>　垸<hi>丸</hi>　句<hi>勾</hi>　鋝<hi>劣</hi>　刺<hi>去聲</hi>
桃氏<lb/>
　臘<hi>力合切乂獵</hi>
鳬氏<lb/>
　欒<hi>鸞</hi>　銑<hi>先上聲</hi>鉦<hi>征</hi>　甬<hi>勇</hi>　縣<hi>𤣥</hi>　旋<hi>如字</hi>
<pb n="91a"/>　攠<hi>靡又去聲</hi>弇<hi>掩</hi>　說<hi>稅</hi>　柞<hi>窄</hi>　聞<hi>問</hi>
㮚氏<lb/>
　耗<hi>毫去聲</hi>量<hi>凉</hi>　鬴<hi>甫</hi>　中<hi>去聲</hi>　量<hi>亮</hi>
段氏<lb/>
　段<hi>鍛</hi>
函人<lb/>
　函<hi>含</hi>　屬<hi>注</hi>　摯<hi>至</hi>　空<hi>孔又如字</hi>惌<hi>宛</hi>　易<hi>去聲</hi>
　朕<hi>直忍反</hi>櫜<hi>羔</hi>　衣<hi>去聲</hi>　齘<hi>戒</hi>　更<hi>平聲</hi>
<pb n="91b"/>鮑人<lb/>
　鮑<hi>如字平聲或作鞄音朴</hi>荼<hi>徒</hi>　卷<hi>捲</hi>　摶<hi>直轉除面二反</hi>迆<hi>移丄聲</hi>
　著<hi>張入</hi>　腛<hi>渥</hi>　需<hi>軟</hi>　信<hi>申</hi>　帴<hi>翦又音淺</hi>甐<hi>吝又音鄰</hi>
韗人<lb/>
　韗<hi>運</hi>　陶<hi>或為鞠徒刀切</hi>句<hi>勾</hi>　聞<hi>問</hi>
鍾氏<lb/>
　湛<hi>漸染之漸</hi>秫<hi>述</hi>　纁<hi>勲</hi>　緅<hi>鄒又祖侯反</hi>
㡛氏<lb/>
<pb n="92a"/>　㡛<hi>芒</hi>　湅<hi>練</hi>　涗<hi>稅</hi>　漚<hi>鷗去聲</hi>暴<hi>蓬入聲</hi>欄<hi>練又音蘭</hi>
　渥<hi>謳去聲</hi>淳<hi>諄</hi>　淫<hi>鄭云淫薄粉之令帛白杜子春音涅</hi>盝<hi>鹿</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="92b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考工記解卷上釋音<lb/>
</p>

  </div>
            <div>
<head>考工記解卷下</head> <lb/>
    <p>
<pb n="1a"/>欽定四庫全書<lb/>
　考工記解卷下<lb/>
　　　　　　　　　　　　宋　林希逸　撰<lb/>
玊人之事<lb/>
　此一官所記與典瑞略同葢周禮自是一手追記周<lb/>
　人之事考工記又是一手或先或後固不可知亦皆<lb/>
　追述古制而已况其間亦有錯亂殘缺處所以與典<lb/>
　瑞又稍異也<lb/>
<pb n="1b"/>鎮圭尺有二寸天子守之命圭九寸謂之桓圭公守之<lb/>
命圭七寸謂之信圭侯守之命圭七寸謂之躬圭伯守<lb/>
之<lb/>
　鎮圭天子所執守即執意也命圭者朝廷所命猶曰<lb/>
　命服也有五等之命而後有五等之圭此不言蒲榖<lb/>
　二璧者缺文也桓圭猶桓楹之狀也其左右稜道處<lb/>
　為桓楹之形也信圭者純直勢也躬圭者稍彎曲也<lb/>
　今文臣笏直武臣笏彎亦此意也三禮圖所載鎮圭<lb/>
<pb n="2a"/>　刻一山桓圭刻植楹信圭刻一人直身躬圭刻一人<lb/>
　曲身皆非古制又曰山以鎮安桓為柱石躬以保身<lb/>
　榖為養人蒲為安人皆後人强生意義原其初意只<lb/>
　是以此為五等之别艾軒曰今人帶夸上粟地文亦<lb/>
　以養人乎御<hi>闕</hi>　之類又何所取義乎<lb/>
天子執冒四寸以朝諸侯<lb/>
　冒圭長四寸上方正而下稍斜剡刻之謂其可以冒<lb/>
　諸侯之圭故曰冒葢諸侯之瑞圭上剡而此圭下剡<lb/>
<pb n="2b"/>　故可以冒之此乃以上覆下之義未知古人果如此<lb/>
　否竊意圭之為制皆出於王朝此下圭之下剡而諸<lb/>
　侯之圭上剡二者必可以相合如今合同防偽造也<lb/>
　未必以此為覆冒天下之義若作時文且依先儒之<lb/>
　說諸侯來朝則王執此以受朝獻也<lb/>
天子用全上公用龍侯用瓚伯用將<lb/>
　諸家以為此一節言祼噐也全者全用玉為之也其<lb/>
　制以玉為龍形而置一杯於其中以盛酒也龍鼻也<lb/>
<pb n="3a"/>　瓚其中也將其柄也記曰夏后氏用龍謂龍鼻也詩<lb/>
　曰瑟彼玊瓚總言之也祼將于京執其柄也天子純<lb/>
　用玉上公以玊為龍鼻諸侯以玊飾其中伯以玊飾<lb/>
　其柄此尊卑之制也其説亦通但與上文不相屬宇<lb/>
　然曰天子用全何以知其為祼噐哉鄭氏以龍當為<lb/>
　厖瓚當為<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>
                    <hi>音贊</hi>漢時有膏<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>食物也厖<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>將皆玊之<lb/>
　不純者天子則用全玊公侯則用不純之玊無他證<lb/>
　據又輙易經字恐亦未安况將之為雜亦何所本乎<lb/>
<pb n="3b"/>　艾軒曰祼玊有三為龍首一等玊也必次於全玉為<lb/>
　瓚一等玊也又次於龍首瓚盛酒也為祼將又一等<lb/>
　玊也又次於瓚祼將者酌酒所用也上文言圭此一<lb/>
　節乃論為圭之玊謂天子之圭則用純全之美玊上<lb/>
　公之圭則用為祼瓚龍之玊諸侯之圭則用為瓚之<lb/>
　玊伯之圭則用為祼將之玊其文正在言圭之下此<lb/>
　説極正而易通<lb/>
繼子男執皮帛<lb/>
<pb n="4a"/>　上言圭之制既盡子男蒲榖璧當時必易知故記者<lb/>
　不言之但論繼子男之下者矣子男不執圭而執璧<lb/>
　璧為圓形與圭制異位居子男之下者則但執皮帛<lb/>
　而已鄭注以此為公之孤非天子之孤與大國之孤<lb/>
　者謂王之孤六命與卿同不當繼子男之後也然此<lb/>
　説亦費力竊恐此句只是總言子男以上則用玊子<lb/>
　男以下則執皮帛尚書五玊之下即曰三帛亦是等<lb/>
　則如此<lb/>
<pb n="4b"/>　易氏以為天子用全四句合在宗祝前馬之下公侯<lb/>
　伯圭之下不言子男而曰繼子男之孤皆錯亂也亦<lb/>
　似讀得未精瑩<lb/>
天子圭中必<lb/>
　必者以組約玉圭之中欲執時不至失墜也鄭云俗<lb/>
　呼約為鼈今閩人結索亦有此語其音如寛鼈也聘<lb/>
　禮曰絢組亦約也鄭云如鹿車縪漢語也縪絢組皆<lb/>
　一義也<lb/>
<pb n="5a"/>四圭尺有二寸以祀天<lb/>
　四邸之圭也中央為璧之形圓也圭著其四面只一<lb/>
　片玊為之也邸猶根柢之柢也即為璧形者是也四<lb/>
　面之尖出者為圭形也尺有二寸想兩圭相去之長<lb/>
　也注無明文亦未可曉<lb/>
大圭長三尺杼上終葵首天子服之<lb/>
　王所搢者也亦名珽抒閷也其上兩畔殺去之故曰<lb/>
　杼上也終葵椎也其首為椎又在杼上疏曰椎頭也<lb/>
<pb n="5b"/>　齊人謂椎為終葵此記必齊人為之服之者用之也<lb/>
　典瑞曰王搢大圭執鎮圭搢則在腰帶之間而又執<lb/>
　鎮圭圭玊為之如何搢一而又執一亦非尊者所宜<lb/>
　以意推之祭祀之時則執大圭上有椎頭不至失墜<lb/>
　則可以搢故以搢言鎮圭則朝諸侯時所執故以執<lb/>
　言决無一時並用兩圭之理<lb/>
土圭尺有五寸以致日以土地<lb/>
　土圭夏至冬至測日之用也土地者土猶度也視日<lb/>
<pb n="6a"/>　景之東西南北以度其地也大司徒所言建邦國者<lb/>
　即此是也致日者以日至者視之其長短可以坐而<lb/>
　致也書曰敬致即此致字<lb/>
祼圭尺有二寸有瓚以祀廟<lb/>
　鄭云始獻酌奠也瓚如盤其柄用圭有流前注流口<lb/>
　也前注者向神尸而注也宗廟有祼天地大神至尊<lb/>
　不祼故曰以祀廟<lb/>
琬圭九寸而繅以象徳<lb/>
<pb n="6b"/>　琬猶圜也王所使者之瑞節也諸侯有徳王有錫命<lb/>
　使者執琬圭以致王命其長九寸亦有繅藉謹重之<lb/>
　也象徳者以玊象徳故以此致命車服之類<lb/>
琰圭九寸判規以除慝以易行<lb/>
　九寸之圭剡其一半其下必稍圜故曰判規判半也<lb/>
　規圜也琬圭則上下皆為圓形琰圭則上一半剡下<lb/>
　一半稍圜明與琬圭異制諸侯有為慝惡者王命使<lb/>
　者執此以戒勅之使之除其慝而改易其行也後世<lb/>
<pb n="7a"/>　則有詔書古者傳言以此為信必有善惡之別也<lb/>
璧羡度尺好三寸以為度<lb/>
　羡延也度者制作之法度也其璧之制度不圜而延<lb/>
　其長有一尺也鄭云其袤一尺而廣狹焉袤即延也<lb/>
　謂其延可一尺而其廣則稍狹於袤也好孔也璧之<lb/>
　中有孔也四面為肉中間為孔其孔之徑三寸也爾<lb/>
　雅曰肉倍好謂之璧好倍肉謂之瑗肉好若一謂之<lb/>
　環瑗又眷反璧之好三寸則兩邊各有三寸為六寸<lb/>
<pb n="7b"/>　是九寸也其形稍延則上下之羡處各半寸共為一<lb/>
　尺其廣只九寸也度即量物之尺度也以此璧之尺<lb/>
　寸可以起度亦猶律之可以起龠也<lb/>
圭璧五寸以祀日月星辰<lb/>
　以璧為邸旁有一圭其長五寸祀天則四圭此祀則<lb/>
　一圭也<lb/>
璧琮九寸諸侯以享天子<lb/>
　琮之璧長九寸諸侯致享於王則以此為贄也小行<lb/>
<pb n="8a"/>　人曰諸侯享天子用璧享后用琮此以璧琮並言則<lb/>
　為二物矣言天子不言后者尊得以統卑也<lb/>
榖圭七寸天子以聘女<lb/>
　圭上刻為榖之形其長七寸聘禮所用也<lb/>
大璋中璋九寸邊璋七寸射四寸厚寸黄金勺青金外<lb/>
朱中鼻寸衡四寸有繅天子以廵守宗祝以前馬<lb/>
　三璋之勺形如圭瓚天子廵守有事于山川則用以<lb/>
　為祼也大山川用大璋加文飾焉中山川則用中璋<lb/>
<pb n="8b"/>　其文飾稍殺小山川則用邊璋半文飾其邊而已其<lb/>
　祈<hi>闕</hi>　　　　　　　　宗祝執此在馬之前故曰<lb/>
　宗祝以前馬璋次玊也為瓚之柄其勺以黄金為之<lb/>
　而外用青金為飾故曰黄金勺青金外鑄金之齊以<lb/>
　黄為下青為上則黄金不若青金青金乃金之精者<lb/>
　也射四寸厚寸者其勺之前射出四寸之長但有一<lb/>
　寸之厚也朱中者所盛之鬱鬯詩所謂黄流也流口<lb/>
　為龍鼻之形其長一寸故曰鼻寸衡與横同勺口長<lb/>
<pb n="9a"/>　一寸其横有四寸如今桃𤓰杯之形也有繅者文飾<lb/>
　而藉之也巡守之時則有三璋之瓚在宗廟則用圭<lb/>
　瓚也<lb/>
大璋亦如之諸侯以聘女<lb/>
　諸侯聘女用大璋與三璋之大璋同名簡編錯亂誤<lb/>
　寘於此文不相屬難以强通或曰當繼之天子以聘<lb/>
　女之下<lb/>
瑑圭璋八寸璧琮八寸以頫聘<lb/>
<pb n="9b"/>　圭璋璧琮四噐其長皆八寸璧琮不瑑而圭璋則瑑<lb/>
　飾之瑑文飾之也衆來曰頫特來曰聘頫聘皆朝王<lb/>
　也<lb/>
牙璋中璋七寸射二寸厚寸以起軍旅以治兵守<lb/>
　射剡出也二璋皆長七寸射二寸是五寸以上即剡<lb/>
　出也牙者其剡之側皆刻為鉏牙之文鄭云二璋皆<lb/>
　有牙起軍旅出戰也治兵守守備也<lb/>
駔琮五寸宗后以為權<lb/>
<pb n="10a"/>　琮方形中有孔以組繫之故曰駔琮宗后尊后也即<lb/>
　王后也其重可以起五權之制亦璧羡起度之意<lb/>
大琮十有二寸射四寸厚寸是謂内鎮宗后守之<lb/>
　大琮后所守猶王之鎮圭也謂之内鎮十有二寸取<lb/>
　天數也天王天后以天為則也射四寸者琮之上剡<lb/>
　出也下八寸正方上四寸則剡其厚有一寸也<lb/>
駔琮七寸鼻寸有半寸天子以為權<lb/>
　駔琮與宗后同此則有一寸有半之鼻所以為别也<lb/>
<pb n="10b"/>　琮上有鼻故可繫以為權宗后之琮不言鼻者互見<lb/>
　之也<lb/>
兩圭五寸有邸以祀地以旅四望<lb/>
　祀天者四圭祀地者兩圭此尊卑之别也旅祭名也<lb/>
　四望之旅祭亦用之皆屬地也四圭託於璧兩圭必<lb/>
　託於琮地取其方以琮為邸不言者可推而知也<lb/>
瑑琮八寸諸侯以享夫人<lb/>
　上言九寸者以享天子此八寸以享天子之夫人禮<lb/>
<pb n="11a"/>　之隆殺當然也<lb/>
案十有二寸棗㮚十有二列諸侯純九大夫純五夫人<lb/>
以勞諸侯<lb/>
　案玊案也所以盛棗栗也棗栗十有二列則案必有<lb/>
　十二枚每案皆長一尺二寸也此王朝盛禮所用也<lb/>
　諸侯則九列大夫則五列純猶皆也凡諸侯大夫皆<lb/>
　然也若夫人以勞答諸侯則用諸侯九列之禮也此<lb/>
　乃奉上諸侯享夫人故言夫人所以答之而不及大<lb/>
<pb n="11b"/>　夫也古者后與夫人皆有致飲於賔客之禮天子有<lb/>
　三夫人<lb/>
璋邸射素功以祀山川以致稍餼<lb/>
　半圭曰璋其上剡出者射也其身乃邸也素功者無<lb/>
　瑑飾之工也功與工同山川之祀用之賔客在館致<lb/>
　廩稍與餼也稍米也餼食物也<lb/>
<pb n="12a"/>
                </p>
<p>
<pb n="13a"/>
                </p>
<p>
<pb n="14a"/>
                </p>
<p>
<pb n="15a"/>
                </p>
<p>
<pb n="16a"/>
                </p>
<p>
<pb n="17a"/>楖人<hi>闕</hi>
雕人<hi>闕</hi>
磬氏為磬<lb/>
倨句一矩有半<lb/>
　磬之制必先度一矩為句一矩為股而求其弦之兩<lb/>
　頭相望一矩有半則磬之倨句也磬之制有大小此<lb/>
　假矩以定倨句非用其度耳<lb/>
其博為一<lb/>
<pb n="17b"/>　博謂股之博也<lb/>
股為二鼓為三參分其股博去一以為鼓博參分其鼔<lb/>
博以其一為之厚<lb/>
　股磬之上大者鼔其下小者所當擊者也股大而鼔<lb/>
　差小假如股三寸則鼓只二寸股九寸則鼔只六寸<lb/>
　也又三分其鼓之博而厚得其一如鼔大三寸則厚<lb/>
　只一寸也<lb/>
已上則摩其旁已下則摩其耑<lb/>
<pb n="18a"/>　已上已下論厚薄也若鼔廣三寸厚有一寸以上則<lb/>
　摩鑢其旁使薄也若鼔廣三寸而厚不及一寸則為<lb/>
　已下是傷薄矣薄則不可得而使厚但摩鑢其石之<lb/>
　端使短短則不薄矣此調其長短厚薄欲使其聲清<lb/>
　濁得所也過厚則就大小增减過薄則就長短增减<lb/>
　此作磬之法也<lb/>
<pb n="19a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>矢人為矢<lb/>
　此記所紀未知何時解者皆以周禮相辨證亦未為<lb/>
　至當之論今且得依注疏所説<lb/>
鍭矢參分茀矢參分一在前二在後<lb/>
　鍭矢茀矢兵矢田矢殺矢此記中五矢名也鄭氏以<lb/>
　周禮司弓矢證之謂茀當為殺參分其矢之長以衡<lb/>
　平之一分在前二分在後則得其半其所以如此者<lb/>
　以鏃在笴首差重也此意葢欲鏃頭輕重得宜或太<lb/>
<pb n="20a"/>　重太輕則於射時有病也以此推之則鏃箭之重正<lb/>
　得笴之重三分之一也鍭矢茀矢皆然若以文法觀<lb/>
　之恐鍭矢下三分字衍文也下文兵矢田矢則可見<lb/>
兵矢田矢五分二在前三在後<lb/>
　此二矢以五分均之其鏃鐵比鍭矢殺矢又少輕也<lb/>
　鄭云兵矢者枉矢絜矢也絜音擷又音結田矢繒矢<lb/>
　也亦以司弓矢證之也<lb/>
殺矢七分三在前四在後<lb/>
<pb n="20b"/>　此鐵鏃又差短小也鄭云殺當為茀音拂前以茀為<lb/>
　殺此以殺為茀皆因周禮司弓矢職為窒礙也若知<lb/>
　考工與周禮異則無此矣<lb/>
參分其長而殺其一<lb/>
　笴之入鏃處必削减少許也故曰殺三分而殺其一<lb/>
　亦欲輕重得所也<lb/>
五分其長而羽其一<lb/>
　此論箭榦也假如笴長二尺則設羽處有四寸也<lb/>
<pb n="21a"/>以其笴厚為之羽深<lb/>
　此言量其輻廣以為鑿深之意不曰量而曰以者分<lb/>
　毫未可定也笴矢榦也其厚能幾况羽又設之四旁<lb/>
　若謂其深必如其厚則無可容之處記者特言其大<lb/>
　槩而已<lb/>
水之以辨其隂陽<lb/>
　竹有上下上為陽下為隂以水試之浮者為上而沈<lb/>
　者為下也<lb/>
<pb n="21b"/>夾其隂陽以設其比夾其比以設其羽<lb/>
　比者笴之兩旁也陽為左隂為右比在其左右也比<lb/>
　必笴上有一線稍髙也夾其比而設其羽者羽有四<lb/>
　夾其比而置之四角皆有羽也<lb/>
參分其羽以設其刃則雖有疾風亦弗之能憚矣<lb/>
　箭鏃之刃與笴末之羽兩者相並羽有三分則刃有<lb/>
　一分鄭云刃二寸恐未然憚讀為怛又音歎雖有疾<lb/>
　風亦不憚者言刃與羽若得其所則疾風之中而射<lb/>
<pb n="22a"/>　之其箭亦無所動驚也<lb/>
刃長寸圍寸鋌十之重三垸<lb/>
　鋌鏃之容笴處刃長一寸則其鏃之圍亦一寸鏃亦<lb/>
　前小而後大其容笴處不應有十寸鄭氏以為脱字<lb/>
　是已非十字誤則之字下更有某字也其重三垸則<lb/>
　一矢之長通重十二垸矣何者前言三分一在前二<lb/>
　在後則可見<lb/>
前弱則俛後弱則翔中弱則紆中强則揚<lb/>
<pb n="22b"/>　俛者射之則趨下也翔者射之則摇摇紆者去不直<lb/>
　也揚者激起也此言箭笴欲得不强不弱中與前後<lb/>
　皆如一也<lb/>
羽豐則遲羽殺則趮<lb/>
　豐多也殺少也遲去緩也趮去太急也此言設羽欲<lb/>
　其不多不少得中也<lb/>
是故夾而摇之以眡其豐殺之節也<lb/>
　夾於兩指之間而摇之則知其羽之豐殺也<lb/>
<pb n="23a"/>橈之以眡其鴻殺之稱也<lb/>
　橈者以手試之也鴻大也殺小也此言欲其笴之大<lb/>
　小停當也故曰稱<lb/>
凡相笴欲生而摶同摶欲重同重節欲疏同疏欲㮚<lb/>
　生不用枯竹也摶圓也竹之圓既同則擇其重者用<lb/>
　之竹之重既同則擇其節之疎者用之疎長也其節<lb/>
　之長既同則擇其堅栗者用之相擇也此擇笴之法<lb/>
　也<lb/>
<pb n="24a"/>陶人為甗實二鬴厚半寸脣寸<lb/>
　甗其底虚如隔子然即甑類也可以蒸物也鬴六斗<lb/>
　四升也其實二鬴則亦甚大矣其脣厚一寸其身厚<lb/>
　半寸<lb/>
盆實二鬴厚半寸脣寸甑實二鬴厚半寸脣寸七穿<lb/>
　盆有底者甑亦與甗同但其底不為隔子路而為七<lb/>
　穿也<lb/>
鬲實五觳厚半寸脣寸<lb/>
<pb n="24b"/>　觳與斛同三斗為觳則又大矣鬲鼎釡之類也<lb/>
庾實二觳厚半寸脣寸<lb/>
　語曰與之庾則斗量之類也此與鬲甗同言則必以<lb/>
　瓦為之但其名同耳庾又小於鬲者<lb/>
<pb n="25a"/>
                </p>
<p>
<pb n="26a"/>旊人為簋實一觳崇尺厚半寸脣寸<lb/>
　簋祭祀之器也方曰簠貟曰簋易曰二簋可用享詩<lb/>
　曰于豆于豋皆為祭器簋又從竹亦有木為之者今<lb/>
　皆為摶埴之工則古人必皆以瓦為之<lb/>
豆實三而成觳崇尺<lb/>
　三斗為觳三豆一觳則一豆之實一斗也<lb/>
凡陶旊之事髺墾薜暴不入市<lb/>
　髺薄也墾有傷處也如鋤墾之傷物也薜破裂也暴<lb/>
<pb n="26b"/>　有爆起處也古有市官凡此皆不中用者故不許其<lb/>
　入市賣也<lb/>
噐中膊豆中縣<lb/>
　膊音旋從注也鄭云讀如車輇之輇雜記中語也輇<lb/>
　市専反陶者制噐之用也今人以木為之如盤然附<lb/>
　泥而旋轉之凡陶噐之圓者皆然今曰噐中膊者言<lb/>
　陶旊之為圓瓦噐皆中此法度也豆瘦而長故欲其<lb/>
　直而中縣也<lb/>
<pb n="27a"/>膊崇四尺方四寸<lb/>
　旋盤之髙四尺是已此圓物而謂之方四寸何也必<lb/>
　其膊柄之直者也<lb/>
梓人為筍虡<lb/>
　此一官制作易知其文最竒不可不熟讀之<lb/>
天下之大獸五脂者膏者臝者羽者鱗者宗廟之事脂<lb/>
者膏者以為牲臝者羽者鱗者以為筍虡<lb/>
　羽禽也亦謂之獸總言之也欲言筍虡所刻之獸而<lb/>
<pb n="27b"/>　並以為牲者言之文勢也以總入而後枚數之也脂<lb/>
　者牛馬之屬膏者犬豕之屬臝者淺毛虎豹之屬故<lb/>
　家語以人為臝蟲羽者飛禽也鱗者魚也<lb/>
外骨内骨郤行仄行連行紆行<lb/>
　外骨龜屬内骨鼈屬郤行蚓屬仄行蟹屬連行蟻屬<lb/>
　紆行蛇屬<lb/>
以脰鳴者以注鳴者以旁鳴者以翼鳴者以股鳴者以<lb/>
胷鳴者謂之小蟲之屬以為雕琢<lb/>
<pb n="28a"/>　脰鳴鼃黽之屬注口也注鳴鳥之屬旁鳴蜩蟬之屬<lb/>
　翼鳴蟋蟀之屬股鳴蚣蝑之屬胷鳴榮原之屬榮原<lb/>
　此間所無未知何物此小蟲只可雕琢揚雄曰蛇醫<lb/>
　或謂榮原<lb/>
厚脣弇口出目短耳大胷燿後大體短脰若是者謂之<lb/>
臝屬恒有力而不能走其聲大而宏有力而不能走則<lb/>
於任重宜大聲而宏則於鍾宜若是者以為鍾虡是故<lb/>
擊其所縣而由其虡鳴<lb/>
<pb n="28b"/>　厚唇弇口豕之屬出目短耳目之突出曰出目注家<lb/>
　皆不言何物大胷今馬亦然燿音耀燿後不知何物<lb/>
　必其後可觀也恐是麟獅之類大體短脰身大而項<lb/>
　肥也此為臝獸又有力而聲大故以為鍾虡鍾大噐<lb/>
　也非有力者不足負之虡架也擊其所縣若其聲出<lb/>
　於所刻臝屬之口故曰由其虡鳴此作文之竒者也<lb/>
銳喙决吻數目顅脰小體騫腹若是者謂之羽屬恒無<lb/>
力而輕其聲清揚而逺聞無力而輕則於任輕宜其聲<lb/>
<pb n="29a"/>清陽而逺聞於磬宜若是者以為磬虡故擊其所縣而<lb/>
由其虡鳴<lb/>
　鋭尖也以吻决物而食之鳥雀皆然也數𦂳急也其<lb/>
　目視急也鷹之屬也顅音慳又音肩長貎也莊子曰<lb/>
　其脰肩肩是也故曰顅脰小體騫腹其身小而腹縮<lb/>
　可以騫舉也此為禽屬無力而聲清陽陽者發也逺<lb/>
　聞者彼此皆聞也磬小物故以此為虡<lb/>
小首而長摶身而鴻若是者謂之鱗屬以為筍<lb/>
<pb n="29b"/>　頭小而長魚類皆然摶身而鴻身圓而大也鴻大也<lb/>
　亦魚之屬此為鱗物故刻於鍾磬虡之筍上植者為<lb/>
　虡横者為筍也<lb/>
凡攫閷援簭之類必深其爪出其目作其鱗之而深其<lb/>
爪出其目作其鱗之而則於眡必撥爾而怒苟撥爾而怒<lb/>
則於任重宜且其匪色必似鳴矣𤓰不深目不出鱗之<lb/>
而不作則必穨爾如委矣苟穨爾如委則加任焉則必<lb/>
如將廢措其匪色必似不鳴矣<lb/>
<pb n="30a"/>　攫閷援簭四字總狀獸之能搏噬者攫以爪足攫物<lb/>
　而食也閷者能殺物而食也援者以足握物而食也<lb/>
　簭者以口噬物而食也梓人之雕刻此類其爪必深<lb/>
　雕其目必突出鱗之而者頰之有髭鬣處也作起也<lb/>
　刻之深宇而起則其視如怒撥者怒之狀也匪采色<lb/>
　也詩曰有斐君子與此匪字同也雕刻之工精妙則<lb/>
　纔施采色雖鍾磬未擊其物已似能鳴矣若工刻不<lb/>
　精則無精神其狀穨如委墜言其不活也雖以鍾磬<lb/>
<pb n="30b"/>　加之如將廢墜然言其不勝也縱施以采色亦似不<lb/>
　能鳴者措施也自凡字以下皆結上文形容工匠之<lb/>
　巧拙也古人文字其工如此不可謂不留意於文者<lb/>
　誰謂三代無文人六經無文法乎<lb/>
　古人制作皆有意義豈匠者能之主此官者皆有識<lb/>
　之士也<lb/>
<pb n="31a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>梓人為飲噐勺一升爵一升觚三升<lb/>
　勺與爵受一升之酒觚字當作觶此鄭注之説葢韓<lb/>
　詩説一升曰爵二升曰觚三升曰觶四升曰角五升<lb/>
　曰散今此三升即觶也觶音至古書或作角旁從氏<lb/>
　所以誤寫作觚也<lb/>
獻以爵而酬以觚一獻而三酬則一豆矣食一豆肉飲<lb/>
一豆酒中人之食也<lb/>
　三酬九升獻一升則共為一斗矣此以噐量之大小<lb/>
<pb n="32a"/>　而為文非主一獻而賔三酬也若曰一爵三觶為一<lb/>
　斗則不文矣斗字聲訛為豆此亦鄭注之説也艾軒<lb/>
　云既下文有一豆肉字則此即豆字非訛也能食一<lb/>
　豆之肉飲一豆之酒則為中人矣旊人曰豆實三而<lb/>
　成觳斛實三斗則一豆正一斗也依字讀亦可豆有<lb/>
　三金木成之各實四斗此必瓦豆也旊人所為者瓦<lb/>
　豆也論梓人所制而取瓦豆者以其大小所受言之<lb/>
　即與斗同義也齊晏子所言乃金木豆也<lb/>
<pb n="32b"/>凡試梓飲噐郷衡而實不盡梓師罪之<lb/>
　此數句乃結上文郷衡向人而横也爵觶之類當飲<lb/>
　時既向人而側立則其中之實必無留者若有留而<lb/>
　不盡者則是摩刮有不平處梓師必罪責其人梓師<lb/>
　者梓人之長者也<lb/>
<pb n="33a"/>
                </p>
<p>
<pb n="34a"/>梓人為侯<lb/>
　侯乃今之射垜也以木為之而張布也<lb/>
廣與崇方<lb/>
　侯之髙與侯之廣雖有上下大小而其制皆方<lb/>
參分其廣而鵠居一焉<lb/>
　鵠箭帖也三分其廣而置鵠在其中只得一分假如<lb/>
　侯廣九尺則鵠三尺也不言尺寸者隨侯之大小以<lb/>
　為凖則也<lb/>
<pb n="34b"/>上兩个與其身三下兩个半之<lb/>
　鄭云个讀為幹幹乃上下舌也明堂左个右个即兩<lb/>
　邊也看此兩个恐只是兩邊依字亦可通侯之制上<lb/>
　廣而下狹自棲鵠而上以侯為三分身居中兩个居<lb/>
　兩邊皆小大一同自鵠而下則其身與上身同而兩<lb/>
　邊比其身只有一半葢下狹也注説頗費力以此言<lb/>
　之似稍簡而易明皆不言尺寸者隨大小以此為準<lb/>
　非可預定也<lb/>
<pb n="35a"/>上綱與下綱出舌尋縜寸焉<lb/>
　綱繫縛處上下縛處必有舌兩邊之首皆出舌長一<lb/>
　尋方可縛也尋八尺也縜音雲連侯之繩也繩圓有<lb/>
　一寸定其大小也<lb/>
張皮侯而棲鵠則春以功<lb/>
　此大射之侯也其皮用熊虎豹據司裘言之也春鄭<lb/>
　以為蠢看來只是春時用也<lb/>
　射禮以考功能也如擇士於射宫之類棲鵠則可射<lb/>
<pb n="35b"/>　以考其中的與否也<lb/>
張五采之侯則逺國屬<lb/>
　此賔射之侯也以五采畫之逺國服屬於王而來朝<lb/>
　王以賔禮待之故用此侯古者以射為禮也此侯不<lb/>
　棲鵠只畫於其中<lb/>
張獸侯則王以息燕<lb/>
　此燕射之侯也王於休息燕享之時則張此獸侯亦<lb/>
　不棲鵠而畫獸於其中郷射記所謂天子熊侯白質<lb/>
<pb n="36a"/>　是也以白為質而畫熊於中鄭云凡畫皆用丹<lb/>
祭侯之禮以酒脯醢其辭曰惟若寧侯毋或若女不寧<lb/>
侯不屬於王所故抗而射女强飲强食詒汝曾孫諸侯<lb/>
百福<lb/>
　侯乃射垜之名因其祭而寓意乃以為諸侯之戒葢<lb/>
　射是武事所以及此意也古者處事以敬件件有祭<lb/>
　禡有祭侯有祭是也如蜡祭猫虎之類亦然寧安也<lb/>
　順理而安於職分者王則享之燕之不寧而為逆不<lb/>
<pb n="36b"/>　順王命則伐之如射此侯也若者戒之之意謂其必<lb/>
　似彼而不可似此也凡為寧侯則勉其加飲加食以<lb/>
　自夀詒其國於汝曾孫世世為諸侯享有百福也酒<lb/>
　脯醢之祭不用生物也鄭云寧侯為有功徳故祭之<lb/>
　文意未通<lb/>
　艾軒云古文天生地設如此簡妙後人為古文則務為<lb/>
　艱險便有筆墨蹊徑不如此自然矣<lb/>
<pb n="37a"/>
                </p>
<p>
<pb n="38a"/>　　侯<lb/>
　鵠　侯中射處綴也於中央似鳥之栖曰棲鵠<lb/>
　上下个　布所以維持侯者个音幹亦曰上下舌<lb/>
　綱　所以繫侯於直者<lb/>
　縜　籠綱者<lb/>
　植　兩箱皆斜豎之<lb/>
　　三射<lb/>
　大射<hi>用皮侯大射將祭也</hi>賔射<hi>用五正侯</hi>燕射<hi>用獸侯</hi>
<pb n="38b"/>　　五采畫正<lb/>
　正方之外如鵠内二尺五采者内朱而白次之蒼次<lb/>
　之黄次之黑次之<lb/>
　正　九十弓侯五正　七十弓三正　五十弓二正<lb/>
　天子以下皆五十歩侯無尊卑之别<lb/>
廬人為廬噐<lb/>
　廬柄也此一官専為兵噐之柄<lb/>
戈柲六尺有六寸殳長尋有四尺車㦸常酋矛常有四<lb/>
<pb n="39a"/>尺夷矛三尋<lb/>
　柲亦柄也五兵戈一也殳二也㦸三也酋矛四也夷<lb/>
　矛五也疏曰此經所云柄之長短皆通刃而言尺數<lb/>
　也酋之長與夷近矣車上之㦸長丈六尺倍尋曰常<lb/>
　酋二丈夷矛二丈四尺夷長也酋短也夷字開口引<lb/>
　聲言之故訓長酋字合口促聲言之故訓短先儒訓<lb/>
　詁之法如此今人但依註讀不知其法始於此<lb/>
凡兵無過三其身過三其身弗能用也而無已又以害<lb/>
<pb n="39b"/>人<lb/>
　凡兵之長至於三倍人身而止無過者不可過此也<lb/>
　若過此則太長不可用矣過三其身已不可用若更<lb/>
　加長而無已則非惟不可用又有害於人謂其太長<lb/>
　能自累也<lb/>
故攻國之兵欲短守國之兵欲長攻國之人衆行地逺<lb/>
食飲飢且渉山林之阻是故兵欲短守國之人寡食飲<lb/>
飽行地不逺且不渉山林之阻是故兵欲長<lb/>
<pb n="40a"/>　此一段言攻守之兵不同攻者逺行飲食不得飽則<lb/>
　無力跋渉阻險則勞力故宜用短兵若在國守禦則<lb/>
　飽佚而不勞宜用長兵短者輕長者重也短者弓矢<lb/>
　之類長者殳戈之類也此亦言其大槩豈有攻兵全<lb/>
　不用殳戈乎但有多寡耳<lb/>
凡兵句兵欲無彈刺兵欲無蜎<lb/>
　句兵戈㦸之屬太長則執之而戰掉也彈者戰掉也<lb/>
　刺兵矛之類欲無蜎蜎者撓也撓則弱易折也<lb/>
<pb n="40b"/>是故句兵椑刺兵摶<lb/>
　椑不圓也齊人謂柯斧柄也椑者匾而不甚圓摶圓<lb/>
　也刺兵之柄則甚圓也<lb/>
<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强舉圍欲細細則校<lb/>
　<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵殳屬也以其不刺而擊故又曰<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵也同强者<lb/>
　柄之上下皆一樣大也舉者手執處也柄之執處其<lb/>
　圍欲細細即小而光滑也欲其執之便也校疾也執<lb/>
　之便則用之快疾也<lb/>
<pb n="41a"/>刺兵同强舉圍欲重重欲傅人傅人則密是故侵之<lb/>
　刺兵柄之上下亦一樣强大但手執處欲稍重重則<lb/>
　大於上下矣傅者附也執處重則上下稍輕用之附<lb/>
　人兵既附人則可以審密而用之以刺人也密審也<lb/>
　侵刺也<lb/>
凡為殳五分其長以其一為之被而圍之<lb/>
　被註云把中者人把執處也假如其長五尺則其柄<lb/>
　之執有一尺圍則徑三寸以上矣<lb/>
<pb n="41b"/>參分其圍去一以為晉圍<lb/>
　晉者柄之下銅鐏也參分被之圍去一而得其二假<lb/>
　如被一尺則銅鐏之圍有六寸六以上矣<lb/>
五分其晉圍去一以為首圍<lb/>
　首殳上鐏也五分晉之圍去一而得其四假如晉圍<lb/>
　五寸則首有四寸矣凡不言尺寸者皆隨其噐而凖之<lb/>
　不可以預定也<lb/>
凡為酋矛參分其長二在前一在後而圍之五分其圍<lb/>
<pb n="42a"/>去一以為晉圍參分其晉圍去一以為刺圍<lb/>
　二在前一在後者其柄之上二分稍大下一分稍小<lb/>
　也刺圍者刺刃之圍也二前一後言其長也柄之大<lb/>
　小則不可知假如圍有五寸去其一而得四則酋矛<lb/>
　之下鐏其圍四寸也三分其下鐏之四寸而去其一<lb/>
　則刺圍有二寸六分以上也<lb/>
凡試廬事置而摇之以眡其蜎也<lb/>
　置植也植而摇之則知其蜎與不蜎也蜎橈弱也<lb/>
<pb n="42b"/>灸諸牆以眡其橈之均也<lb/>
　灸拄也舉而拄之牆則知其彊弱均與不均也<lb/>
横而摇之以眡其勁也<lb/>
　平執而摇之則知其勁與不勁處若有勁不勁處平<lb/>
　而摇之則必一頭弱一頭强也<lb/>
六建既備車不反覆謂之國工<lb/>
　六建即前言車之六等也六等之中有戈有殳有㦸<lb/>
　有酋矛是四建也今總言六建者謂車上之六等既<lb/>
<pb n="43a"/>　備而建立矣此四者之柄在車之上若無摇動反側<lb/>
　傾覆則是其廬噐强弱得所此國工之所為也故曰<lb/>
　謂之國工<lb/>
<pb n="44a"/>　柲　柄也<lb/>
　椑　齊人謂斧柄為椑薄兮反與鼙音同其形隋圜也<lb/>
　　隋他果反此注中字<lb/>
　被　把中也把音霸<lb/>
　矜　鄭云凡矜皆八觚矜巨巾反即柄也亦注中字<lb/>
　晉　柄下欲揷地而立之處有銅鐏曰晉與搢大圭之<lb/>
　　搢同音義搢亦揷也<lb/>
　刺　矛刃胷　　　　　首　殳上鐏<lb/>
<pb n="44b"/>　鐏　柄下入地處　　刺兵　矛屬<lb/>
　句兵　戈㦸屬<lb/>
　<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵　殳也殳長而無刃用以撃打也<lb/>
匠人建國<lb/>
　建國者通王國侯國言之也<lb/>
水地以縣<lb/>
　注云四角立木此説未明經言水地而注云立木恐<lb/>
　亦未當葢水地以縣置𣙗以縣兩句即一事也先以<lb/>
<pb n="45a"/>　水平地猶恐未定必以縣而後正也何以為縣置𣙗<lb/>
　以為縣也水地者假如一所用一丈之地先為四方<lb/>
　之溝乃注水以試之地有髙下則水之流行自有髙<lb/>
　下鋤掘其地用水以平之水既平矣猶未可也又用<lb/>
　縣𣙗以定之<lb/>
置𣙗以縣<lb/>
　𣙗與臬字同臬居門之中此制用木一縱一横横者<lb/>
　在地縱者向上其縱者横木之中就此木之上懸繩<lb/>
<pb n="45b"/>　以取正即可定地髙下也水地以縣者謂以水平地<lb/>
　而後為置𣙗之懸也<lb/>
眡以景<lb/>
　此以土圭視日景而定東西南北也<lb/>
為規識日出之景與日入之景<lb/>
　規法也為眡景之法以記日出入之景取東西之中<lb/>
　也識音志記也<lb/>
晝參諸日中之景<lb/>
<pb n="46a"/>　日出入之影用朝晚考之日中則定也<lb/>
夜考之極星以正朝夕<lb/>
　極者北極星也其一至微號曰含樞紐正在天中極<lb/>
　中也而天形如倚葢則此星乃在天之最北故曰北<lb/>
　極夜考極星相去逺近則知南北之正也以正朝夕<lb/>
　者南北既定則可以朝夕參日出入之景而正東西<lb/>
　也<lb/>
匠人營國<lb/>
<pb n="46b"/>　前言建國建國之城也此言營國營國之宫室也<lb/>
方九里<lb/>
　鄭云九里者上公之國也九里之城孟子亦言之此<lb/>
　必舉其一為例以推其餘也<lb/>
旁三門<lb/>
　城之一旁皆為三門也四旁凡十二門也<lb/>
國中九經九緯<lb/>
　每旁三門每門三涂則有九涂也南北門之涂為經<lb/>
<pb n="47a"/>　東西門之涂為緯南有九經北有九經東有九緯西<lb/>
　有九緯也四旁十二門共三十六涂也一門何取乎<lb/>
　三路葢男左女右而車行其中也<lb/>
經涂九軌<lb/>
　此舉一經以推其餘也且如南旁三門共九經之涂<lb/>
　毎涂皆容一軌則為九軌也軌車行之路也車六尺<lb/>
　六寸盡軸頭七寸共成八尺軌亦廣八尺方可容車<lb/>
　行也男行左涂亦八尺女行右涂亦八尺左右非車<lb/>
<pb n="47b"/>　行亦以軌言謂其軌廣皆可容車也軌亦曰轍<lb/>
左祖右社面朝後市<lb/>
　面前也左右前後據王宫而言王宫居中而祖廟在<lb/>
　左社在右朝廷在前市居在後也<lb/>
市朝一夫<lb/>
　市與朝皆用一夫之地一夫方百歩以開方言則四<lb/>
　面各百歩為百畝之地也一市百畝恐亦太狹易山<lb/>
　齋曰古有三朝内朝治朝外朝亦有三市大市居中<lb/>
<pb n="48a"/>　朝市居東夕市居西此特言其一耳<lb/>
夏后氏世室<lb/>
　此三項皆明堂也注云世室宗廟也重屋路寢周人<lb/>
　明堂則今之明堂也此說未然三代所名雖不同其<lb/>
　實則一堯有衢室舜有總章亦眀堂<lb/>
堂脩二七廣四脩一<lb/>
　脩者深也二七者堂脩十四歩也廣四脩一者四分<lb/>
　脩之一也以十四歩分而為四每分三歩半也此堂<lb/>
<pb n="48b"/>　之廣十七歩半是其廣加於深四分之一也<lb/>
五室三四歩四三尺<lb/>
　五室者堂上為五室也三四歩四三尺此兩句最難<lb/>
　說注說不通上既說堂脩十四歩廣四脩之一矣則<lb/>
　此言三四歩者乃室之脩也四三尺者乃室之廣也<lb/>
　只省文耳一歩六尺三个四歩是十二歩其室之脩<lb/>
　如此四个三尺即二歩十二尺也二歩不成文故曰<lb/>
　四三尺艾軒云古人未有文字蹊徑故出語自然如<lb/>
<pb n="49a"/>　此簡妙今人既有文字蹊徑則於此但見其髙逺<lb/>
九階<lb/>
　一堂四面皆有階南面三階東西北各兩階共為九<lb/>
　也南面中階一也阼階在右一也側階在左一也側<lb/>
　階亦曰西階阼階亦曰東階此據南向一面分為三<lb/>
　則有中有東西非東郷西郷之階也<lb/>
四旁兩夾窻白盛<lb/>
　室之四旁各有户一户皆兩夾窻夾者夾户之兩邊<lb/>
<pb n="49b"/>　也每室四户八窻取其明快也白盛者以蜃灰堊壁<lb/>
　也蜃海蛤也<lb/>
門堂三之二<lb/>
　門堂者内兩塾兩邊兩臺也今天子正外門有兩臺<lb/>
　如所謂兩塾之間也門堂者當為門側之堂也三之<lb/>
　二者就十七歩之中得三之二也以十七歩三分之<lb/>
　兩分為門堂也<lb/>
室三之一<lb/>
<pb n="50a"/>　室者門堂側邊有兩室也於十七歩中得三之一也<lb/>
殷人重屋堂脩七尋堂崇三尺<lb/>
　重屋亦明堂但名異耳其堂深五丈六尺乃七尋也<lb/>
　脩深也其崇三尺陛髙三尺也<lb/>
四阿重屋<lb/>
　注說四阿若今四柱四柱漢語四邊皆注水則四邊<lb/>
　㵼水也疏云四霤今時佛殿皆為四柱中間屋髙四<lb/>
　邊皆有簷也故曰重屋鄭云重屋複笮亦漢語複音<lb/>
<pb n="50b"/>　福笮側白仄<lb/>
周人明堂度九尺之筵東西九筵南北七筵堂崇一筵<lb/>
　周人謂之明堂也以九尺之筵而度其地東西七十<lb/>
　二尺南北五十六歩筵者因其設筵以此量之也崇<lb/>
　髙也度量也<lb/>
五室凡室二筵<lb/>
　堂上有五室每室皆深二筵而已室就堂上四隅為<lb/>
　之東南火西南金西北水東北木中央土以配五行<lb/>
<pb n="51a"/>　若祭五帝於明堂則用此室周人為明堂既有五室<lb/>
　夏后氏亦五室殷人必亦五室若非缺文則三代皆<lb/>
　同只省文耳<lb/>
室中度以几堂上度以筵<lb/>
　因其所憑之几而度之堂上設筵室中設几因其所<lb/>
　有而用之以量也<lb/>
宫中度以尋<lb/>
　宫中注云合院之内即屋内也即以手度之尋者用<lb/>
<pb n="51b"/>　手尋度之兩臂之張即六尺也<lb/>
野度以歩涂度以軌<lb/>
　野中人行涂中車行亦因其所常見而度之是度以<lb/>
　歩也前曰經涂九軌是度以軌也<lb/>
廟門容大扄七个<lb/>
　扄注云大扄牛鼎之扄長三尺小扄膷鼎之扄長二<lb/>
　尺此以漢器證之扄用以閣鼎也每隻為一个此扄<lb/>
　三尺則七个扄共長二丈一尺也廟門之廣可容此<lb/>
<pb n="52a"/>闈門容小扄參个<lb/>
　廟中之門曰闈三个二尺則其門只廣六尺也<lb/>
路門不容乗車之五个<lb/>
　路門大寢之門乗車廣六尺六寸五个乗車則共廣<lb/>
　三丈三尺也曰不容者謂不及三丈三尺也<lb/>
應門二徹參个<lb/>
　正門謂之應門乃朝門也鄭注云二徹之内八尺參<lb/>
　个八尺則此門廣二丈四尺門外九經之涂男女行<lb/>
<pb n="52b"/>　處與車行處共有三路此言二徹者借此為文不曰<lb/>
　八尺三个而曰二徹三个者作文法也<lb/>
内有九室九嬪居之<lb/>
　内路寢之内也九室九嬪各有所職此治事處也雖<lb/>
　處六宫之内想王者聽朝時則九嬪在此室共職事<lb/>
　也<lb/>
外有九室九卿朝焉<lb/>
　路門外九室九卿治事於此也鄭云如今朝堂諸曹<lb/>
<pb n="53a"/>　治事處以漢事證古制也三孤六卿共為九卿<lb/>
九分其國以為九分九卿治之<lb/>
　鄭云分者分職非分地也艾軒云周召分陜為二伯<lb/>
　矣周召三公也其間又分為九項以三孤六卿分主<lb/>
　之亦各有地也<lb/>
王宫門阿之制五雉<lb/>
　阿是門邊小樓鄭云角罘罳處也城上小樓為阿屋<lb/>
　前曰四阿之類皆有簷霤處也雉髙一丈廣三丈鄭<lb/>
<pb n="53b"/>　云度髙以髙度廣以廣此阿屋五雉是髙五丈長十<lb/>
　五丈也<lb/>
宫隅之制七雉城隅之制九雉<lb/>
　隅者城角也罘罳角處也角處又髙二丈故曰七雉<lb/>
　城隅又髙四丈故曰九雉門阿可以論長若宫隅城<lb/>
　隅則只論髙不論廣矣葢宫城甚長非七雉九雉而<lb/>
　止也然度髙以髙度廣以廣鄭之說經無明文但恐<lb/>
　度其髙而已左氏曰都城過百雉則是論其廣矣<lb/>
<pb n="54a"/>經涂九軌環涂七軌野涂五軌<lb/>
　南北正涂為經涂環涂者環城外之涂也經則一直<lb/>
　環則有圍繞處也野涂則野外之涂也環涂狹於經<lb/>
　涂野涂又狹於城外之涂矣言經不言緯者經與緯<lb/>
　同可以此推也<lb/>
門阿之制以為都城之制<lb/>
　大都小都皆有城王之城隅九雉都城則只五雉而<lb/>
　已分當殺也注説未明<lb/>
<pb n="54b"/>宫隅之制以為諸侯之城制<lb/>
　王城九雉都城五雉諸侯之城過於都城而不及王<lb/>
　城故有七雉隆殺之分也不直曰幾雉而以此為準<lb/>
　者作文之法也<lb/>
環涂以為諸侯經涂<lb/>
　王國經涂九軌諸侯則七軌如王國之環涂也<lb/>
野涂以為都經涂<lb/>
　都在王畿之内公卿大夫之都鄙其涂制又殺於諸<lb/>
<pb n="55a"/>　侯但如野外之涂五軌而已想小都亦然<lb/>
匠人為溝洫<lb/>
　溝洫一事乃周禮大節目葢匠人之制與遂人不合<lb/>
　故鄭氏以為遂人所言郷遂之制匠人所言乃三等<lb/>
　采地之制王畿之内環以六郷又環以六遂其地窄<lb/>
　故其所述至萬夫有川而止三等采地散在王畿之<lb/>
　内地頗寛故匠人所言至方百里也然子細推算大<lb/>
　有差殊處鄭氏之説難以牽合若知周禮自為一書<lb/>
<pb n="55b"/>　考工自為一書本不相關皆非周公舊典則無復此<lb/>
　拘礙矣<lb/>
耜廣五寸二耜為耦一耦之伐廣尺深尺謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田首<lb/>
倍之廣二尺深二尺謂之遂<lb/>
　古人以牛乗車未知以牛耕只用人力而已故詩曰<lb/>
　十千維耦耦者二人對耕也耜田噐也耜廣五寸二<lb/>
　人各執耜而伐其地則有一尺矣伐者發也一耦之<lb/>
　伐廣一尺深一尺則謂之畎<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>與畎同古字巜巛皆<lb/>
<pb n="56a"/>　不從田巜即為畎巛即為澮後人方添田旁也畎乃<lb/>
　田中小通水之圳也田頭之圳又大則倍於此畎其<lb/>
　廣有二尺深有二尺則名曰遂矣<lb/>
九夫為井井間廣四尺深四尺謂之溝方十里為成成<lb/>
間廣八尺深八尺謂之洫方百里為同同間廣二尋深<lb/>
二仭謂之澮<lb/>
　遂人曰凡治野夫間有遂遂上有徑十夫有溝溝上<lb/>
　有畛百夫有洫洫上有涂千夫有澮澮上有道萬夫<lb/>
<pb n="56b"/>　有川川上有路<lb/>
　夫間有遂合於田首之遂可也九夫舉井田正數十<lb/>
　夫舉其成則九夫之溝合於十夫之溝可也此言方<lb/>
　十里為成成間有洫即九百夫之地而遂人曰百夫<lb/>
　有洫何可强合乎此言方百里為同同間有澮即九<lb/>
　萬夫之地而遂人曰千夫有澮何可强合乎説者又<lb/>
　曰遂人井田之法乃成周開方之數匠人所言井間<lb/>
　之溝為一里十倍之而為十里之洫又十倍之而為<lb/>
<pb n="57a"/>　百里之澮特言其一面之長而已然匠人方十里之<lb/>
　洫是每一面各十井以開方而論則方十里者為方<lb/>
　一里者百是洫為百井乃九百夫之地何與於遂人<lb/>
　百夫之洫匠人言百里之澮是每一面為百井以開<lb/>
　方而論則方百里者為方十里者百是澮為萬井乃<lb/>
　九萬夫之地何與於遂人千夫之澮彼據一間而言<lb/>
　亦自竒特然終不可合大抵二書之不同艾軒所見<lb/>
　髙矣若鄭氏郷遂異於采地之説前輩間字之説皆<lb/>
<pb n="57b"/>　可為場屋之用若求其至當皆不然也洫大於溝澮<lb/>
　大於洫而皆同歸於兩山間之大川遂人曰萬夫有<lb/>
　川此經無之二書之異明矣文王司馬法曰通十為<lb/>
　成成十為終終十為同說者曰文王治𡵨乃商末之<lb/>
　制與匠人所言稍合書曰濬畎澮距川亦言自然之<lb/>
　川恐此書乃為古法周禮出於一時所作將為經理<lb/>
　天下之圖故立法大約如此亦與公侯伯子男分地<lb/>
　同此皆其人一意規模也今人以六官考工皆出於<lb/>
<pb n="58a"/>　周公宜其牽合窒礙也<lb/>
専逹於川各載其名凡天下之地勢兩山之間必有川<lb/>
焉大川之上必有涂焉<lb/>
　川各有名則為大川可知矣水隨山行兩山之中必<lb/>
　有川宜也大川之上可通人行安得無路此自然之<lb/>
　涂非野涂九軌之涂也<lb/>
凡溝逆地阞謂之不行<lb/>
　溝通名也澮洫畎遂皆可通名以為溝也此言造溝<lb/>
<pb n="58b"/>　之法也地阞地脉也石有時而泐石裂亦隨脉理而<lb/>
　裂則知阞為脉理也水行必順地脉若逆地脉則不<lb/>
　行矣<lb/>
水屬不理孫謂之不行<lb/>
　屬即注也理亦順之意水之所注若不順理亦不行<lb/>
　矣逆脉則甚逆不順則微逆然皆謂之不行者畢竟<lb/>
　水性纔不順則皆不去也<lb/>
梢溝三十里而廣倍<lb/>
<pb n="59a"/>　梢字之義即前言梢其藪之梢也梢溝即開溝也水<lb/>
　行三十里之逺則其末之廣必倍於首矣此亦言其<lb/>
　大約耳<lb/>
凡行奠水磬折以參伍<lb/>
　奠讀為停從注家也奠本訓定若如字讀亦可通定<lb/>
　即停也積水不流者若欲行之不容一直而下一直<lb/>
　而下則易涸也必為委蛇曲折之狀三折五折如石<lb/>
　磬之形則其去有漸可為田間之用也<lb/>
<pb n="59b"/>欲為淵則句於矩<lb/>
　淵深也欲為深溝停注此水則於其句曲如矩折之<lb/>
　處開放深也<lb/>
凡溝必因水勢防必因地勢善溝者水漱之善防者水<lb/>
淫之<lb/>
　水勢自髙而下為溝必順其勢不可逆也溝之善者<lb/>
　水行如潄則易去也防以障水其善者則水雖淫溢<lb/>
　亦不動也<lb/>
<pb n="60a"/>凡為防廣與崇方<lb/>
　防以止水也此如今之斗門也其廣亦為方形其崇<lb/>
　亦為方形方則固也今之斗門亦未有圓為之者<lb/>
其閷參分去一<lb/>
　此言為防之法下闊三分則上闊二分殺減一分也<lb/>
　今築牆者亦然<lb/>
大防外閷<lb/>
　防之大者障大水也以外面觀之必厚其下基而殺<lb/>
<pb n="60b"/>　減其上則水易脱去也<lb/>
凡溝防必一日先深之以為式<lb/>
　此言為溝防之法若欲造溝先一日開深則用若干<lb/>
　人工可闊若干尺也防之髙低亦可以深淺言故皆<lb/>
　謂深式者凖也以此為凖式則可計工計地而成之<lb/>
　也<lb/>
里為式然後可以𫝊衆力<lb/>
　鄭云里字誤當為已艾軒云方里為井古人治井田<lb/>
<pb n="61a"/>　溝防之事於一井之地先為之以為式一里之工既<lb/>
　定則百夫千夫萬井之地皆可推矣故曰里為式葢<lb/>
　以一里之工力為凖也傅附也有已定之工數則可<lb/>
　以附集衆力而為之也靈臺曰民始附者為臺之工<lb/>
　皆來附也即此附字之意<lb/>
凡任索約大汲其版謂之無任<lb/>
　板築必以索而約束之斯干詩約之閣閣是也任使<lb/>
　也凡為斗門者所用約束之索必須得宜若犬汲引<lb/>
<pb n="61b"/>　其築防之版則受土不堅是其索不勝任也故曰無<lb/>
　任大汲則版必橈也<lb/>
葺屋參分瓦屋四分<lb/>
　葺屋茅葢屋也此言屋上㵼水之勢下簷去屋脊其<lb/>
　斗峻之勢以三分為率假如屋深九尺則簷低於脊<lb/>
　三尺若瓦屋則多一分以為峻也<lb/>
囷窌倉城逆牆六分<lb/>
　逆却也四者之牆皆六分其髙而上閷其一謂下大<lb/>
<pb n="62a"/>　而上稍小也囷圓為之窌入地窖藏也皆收禾榖之<lb/>
　所亦倉類也城壁也凡屋壁皆是也以其築土為之<lb/>
　故通謂之牆然窌在地中安得牆乎亦何以殺為葢<lb/>
　窖藏雖掘地其上必有牆圍而後葢蔽之也<lb/>
堂涂十有二分<lb/>
　爾雅曰堂涂謂之陳注曰若今令甓祴也令甓㼾甎<lb/>
　也祴音階為堂之階以㼾甎甃之十分之中必欲二<lb/>
　分稍髙則水㵼兩邊下也漢人名堂涂為令甓祴故<lb/>
<pb n="62b"/>　鄭氏舉以為證今人堂前鋪砌為龜背狀者亦此意<lb/>
　也<lb/>
竇其崇三尺<lb/>
　竇今涵溝也宫中之竇必崇三尺者欲其通水多也<lb/>
牆厚三尺崇三之<lb/>
　凡牆之厚若有三尺則其髙至九尺而止舉其大槩<lb/>
　以為凖髙厚可以是推也<lb/>
<pb n="63a"/>
                </p>
<p>
<pb n="64a"/>
                </p>
<p>
<pb n="65a"/>車人之事半矩謂之宣<lb/>
　宣人之頭也易巽為宣髮後人以宣字難解因為寡<lb/>
　髮若論頭字亦如何解宣即頭也鄭曰頭髮皓落曰<lb/>
　宣矩法也以人身為法人長八尺大節有三頭也腹<lb/>
　也脛也以三分通率則矩二尺六寸三分寸之二也<lb/>
　半矩者一尺三寸三分寸之一也此人頭之長也然<lb/>
　鄭云身之大節三以頭為一節則合得一矩之長今<lb/>
　乃半矩者葢頭之在身不應與腹脛等鄭且舉全身<lb/>
<pb n="65b"/>　而言只是八尺作三截上截二尺六寸三分寸之二<lb/>
　其一半則為頭也<lb/>
一宣有半謂之欘<lb/>
　欘斲斤柄也以一宣尺三寸三分寸之一添六寸二<lb/>
　分寸之二則欘有二尺也<lb/>
一欘有半謂之柯<lb/>
　伐木之柯柄長三尺欘為二尺添一尺則為三尺也<lb/>
　宣一尺三寸三分寸之二取半添之一尺得五寸餘<lb/>
<pb n="66a"/>　三寸每寸為三分得九分加前一分為十分取半得<lb/>
　五分以三分為一寸共得六寸三分之一添宣一尺<lb/>
　三寸三分寸之二則為二尺<lb/>
一柯有半謂之磬折<lb/>
　磬折者人立而俛其身也人長八尺俛其身則下截<lb/>
　有四尺五寸也柯長三尺添一尺五寸是為磬折四<lb/>
　尺五寸也此注家之說皆因宣髮之宣起義又欲凑<lb/>
　合下章柯長三尺之文故如此解恐亦未安竊意古<lb/>
<pb n="66b"/>　人之矩自有一定尺寸不待明言而人知之故但就<lb/>
　矩推説宣欘柯磬折之長短今既不知矩之長短乃<lb/>
　因宣字而求之人身以八尺分三節亦無證據又安<lb/>
　知一身不作四截分乎宣欘等名如曰賢曰軹皆如<lb/>
　何解說若以文意推之畢竟此數句只是立尺寸之<lb/>
　名以為制作之度半矩則為宣又自宣而上凡有三<lb/>
　皆尺寸之度也不然則幾尺幾寸為矩古書有之而<lb/>
　或脱漏也若如鄭說人身八尺俛其身為磬折安知<lb/>
<pb n="67a"/>　不四尺乎安知不四尺三四寸乎何以定其為四尺<lb/>
　五寸也<lb/>
車人為耒庛長尺有一寸<lb/>
　耒耕噐也耒耜皆以木為之易曰斲木為耜揉木為<lb/>
　耒直而有斜勢在土者曰耒耒下前接者曰耜耒微<lb/>
　曲故曰揉耜乃合成故曰斲耜之前接則為耨以金<lb/>
　刺土者也此曰庛鄭云音棘刺之刺其長尺有一寸<lb/>
　此金為之者鄭云耒下歧者漢人下金有二也賈云<lb/>
<pb n="67b"/>　古惟一歧今世亦然<lb/>
中直者三尺有三寸上句者二尺有二寸<lb/>
　耒之制上句而下句上下皆微曲中間則直其直長<lb/>
　三尺三寸也上句人所執處長二尺二寸下句則接<lb/>
　耜也<lb/>
自其庛縁其外以至於首以弦其内六尺有六寸與歩<lb/>
相中也<lb/>
　自耒下之耜縁其外而上至耒之首其勢如弓之弦<lb/>
<pb n="68a"/>　葢上下微曲中間則直以繩張之如弦其内則如弓<lb/>
　勢也其繩自首至下庛共六尺有六寸與人之歩相<lb/>
　中六尺為歩此有六尺六寸則略相當也相中者大<lb/>
　約可以相當也<lb/>
堅地欲直庛<lb/>
　其金直則有力可以犁硬地也<lb/>
柔地欲句庛<lb/>
　軟土則其金欲句曲則易翻去也<lb/>
<pb n="68b"/>直庛則利推<lb/>
　利推者可以用力也<lb/>
句庛則利發<lb/>
　利發者可以翻起田土也<lb/>
倨句磬折謂之中地<lb/>
　倨直處也句曲處也磬折其弦勢處也中地者於地<lb/>
　則宜也中如字今浙人謂不可用者為不中即此中<lb/>
　字之義<lb/>
<pb n="69a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="69b"/>車人為車<lb/>
　<hi>闕</hi>　　先言一柯之制而後及三車三車之<hi>闕</hi>尺寸<lb/>
　自柯始説者曰柯斧柄也亦未必然且依注説宣欘<lb/>
　柯磬折共有四名必如五量之名今無他證不可得<lb/>
　而詳矣此柯長三尺所以前言半矩只得如此牽合<lb/>
　以下及三尺之制也<lb/>
柯長三尺博三寸厚一寸有半五分其長以其一為之<lb/>
首<lb/>
<pb n="70a"/>　其長三尺而闊三寸其厚一寸半此柄之全體也以<lb/>
　三尺而五分之只得六寸其首六寸必斧金也造車<lb/>
　必用斧因此而寓車之尺寸亦一説也<lb/>
轂長半柯其圍一柯有半<lb/>
　此車人所造乃牛車栢車羊車與前言乗車兵車田<lb/>
　車其制不同此轂之徑半柯者一尺五寸也長言徑<lb/>
　也圍三徑一半柯之徑則有四尺五寸圍是其圍一<lb/>
　柯有半也柯三尺半柯尺五寸共四尺五寸也<lb/>
<pb n="70b"/>輻長一柯有半其博三寸厚三之一<lb/>
　輻長四尺五寸其博三寸而厚一寸三之一得博三<lb/>
　之一也比乗車之輻為長乗車之輻六尺六寸此車<lb/>
　之輻以上下言則其長九尺矣又有輪之壺中是九<lb/>
　尺以上矣<lb/>
渠三柯者三<lb/>
　渠注云即牙也車輮也即牙輪是也每柯三尺三柯<lb/>
　九尺矣三个九尺則其牙輪之圍二丈七尺矣此以<lb/>
<pb n="71a"/>　上言大車也<lb/>
行澤者欲短轂行山者欲長轂短轂則利長轂則安<lb/>
　大車行平地及行澤柏車則行山此言二車之轂各<lb/>
　不同也行澤間沮洳之地則其轂必略短轂短則壺<lb/>
　中稍狹而無傾側之患也故曰利利者便也若山中<lb/>
　險阻不平之地則其轂欲稍長長則壺中稍寛可以<lb/>
　轉旋而無拘礙也故曰安安者無損動也<lb/>
行澤者反輮行山者仄輮反輮則易仄輮則完<lb/>
<pb n="71b"/>　輮者牙也牙者所以為輪之固抱也此物乃揉木而<lb/>
　為之木之裏則滑木之表近皮則澁澤地沮洳恐泥<lb/>
　黏則反揉其裏為輪之外則滑而不黏泥也故曰易<lb/>
　易者去泥易也山多砂石恐能損破之則因其表裏<lb/>
　之常而轉側揉之以其表為輪之外則近皮處堅澁<lb/>
　可以不損故曰完也完者全也全無損動也<lb/>
六分其輪崇以其一為之牙圍<lb/>
　此大車之輪也輪崇九尺有餘以為六分則其牙圍<lb/>
<pb n="72a"/>　有一尺五寸以上矣<lb/>
柏車轂長一柯其圍二柯其輻一柯其渠二柯者三<lb/>
　柏車山行之車也轂長三尺其圍六尺長亦徑也若<lb/>
　以圍三徑一言之則徑一柯其圍必三柯恐有誤字<lb/>
　其輪一柯又短於大車之轂一尺五寸矣大車輻一<lb/>
　柯有半即此一柯也渠牙也其二柯者三乃一丈八<lb/>
　尺也二柯六尺三六則十八也<lb/>
五分其輪崇以其一為之牙圍<lb/>
<pb n="72b"/>　兩輻相對六尺轂空壺中在外則輪崇六尺有餘注<lb/>
　謂併壺中而為六尺以六尺為五分得一尺二寸是<lb/>
　柏車之牙圍有一尺二寸也<lb/>
大車崇三柯<lb/>
　此言輪崇也三柯九尺大車之輪崇九尺有餘而但<lb/>
　以上下兩輻相對言則柯三九尺而已每輻皆長一<lb/>
　柯有半兩輻相對則為三柯其轂之壺中豈無尺寸<lb/>
　此可以意明之也記者言成數而已<lb/>
<pb n="73a"/>綆寸<lb/>
　綆者牙輪上之箄也在輪之四面外其闊一寸則堅<lb/>
　固也<lb/>
牝服二柯有參分柯之二<lb/>
　牝服車箱也人立處也一柯三尺三分柯之二即二<lb/>
　尺也有者又也二柯六尺又加二尺則為八尺是車<lb/>
　箱之長八尺又云牝服較也較則在式之上亦謂之<lb/>
　平鬲前圖已有之<lb/>
<pb n="73b"/>羊車二柯有參分柯之一<lb/>
　不言何物二柯以其繼於牝服之下則所言必牝服<lb/>
　也是羊車之車箱亦長七尺也<lb/>
柏車二柯<lb/>
　亦以其繼於牝服之下則知亦言車箱而已柏車之<lb/>
　車箱只長六尺又短於羊車此處文疑有脱誤且依<lb/>
　注說艾軒云大車既言三柯而大車崇三柯數句又<lb/>
　在於柏車之後其文斷斷續續自然竒古<lb/>
<pb n="74a"/>凡為轅<lb/>
　乗車兵車田車則曰輈此三車則曰轅名異而制同<lb/>
三其輪崇參分其長二在前一在後以鑿其鉤<lb/>
　三車之輪其崇各異隨其髙下而為之轅假如輪崇<lb/>
　九尺則轅亦九尺以九尺之轅而三分之二分在前<lb/>
　稍為鉤曲一分在後則入於車箱之下鉤者轅之鉤<lb/>
　心也於二分之下一分之上就中而鑿之以鉤車箱<lb/>
　也<lb/>
<pb n="74b"/>徹廣六尺<lb/>
　徹軌也城門之軌即此徹也乗車之徹八尺此車只<lb/>
　六尺者乗車六馬在前故徹廣此車牛在前故徹稍<lb/>
　窄<lb/>
鬲長六尺<lb/>
　鬲字注家以為轅之端壓牛領上者如此則為軛也<lb/>
　其軛長六尺在於牛領之上必與乗車軛於馬者不<lb/>
　同南人不識車只依注疏之言想像而已<lb/>
<pb n="75a"/>弓人為弓<lb/>
　三十官之中自輪人而下除既闕之外獨此弓人為<lb/>
　甚詳葢弓之用甚大古人以射御書數並言之不特<lb/>
　兵家所用也故其言之詳如此<lb/>
取六材必以其時六材既聚巧者和之<lb/>
　六材者幹角筋膠絲漆也六材既聚必有巧者然後<lb/>
　能調適而用之故曰和<lb/>
幹也者以為逺也<lb/>
<pb n="75b"/>　幹者弓之材也幹之才善則其射可逺<lb/>
角也者以為疾也<lb/>
　角善則弓去速也<lb/>
筋也者以為深也<lb/>
　筋束縛之則深固也非淺深之深<lb/>
膠也者以為和也<lb/>
　和者欲得其宜也<lb/>
絲也者以為固也<lb/>
<pb n="76a"/>　固欲其不壞也<lb/>
漆也者以為受霜露也<lb/>
　受霜露則易壞故漆必欲其盡善也<lb/>
凡取幹之道七柘為上檍次之檿桑次之橘次之木𤓰<lb/>
次之荆次之竹為下<lb/>
　柘桑柘之木也檍音益今人不知此木檿音掩檿桑註<lb/>
　曰山桑也國語曰檿弧是也今人亦用桑木唐太宗<lb/>
　論弓亦曰木心正其理邪者不可射此言竹為下則<lb/>
<pb n="76b"/>　竹亦在可用之類但不如上六者爾恐此竹如今所<lb/>
　謂柴竹之類<lb/>
凡相幹欲赤黑而陽聲赤黑則郷心陽聲則逺根<lb/>
　赤黒之色則不嫩也郷心不近皮也陽聲則清近根<lb/>
　則老其聲必不清叩之而清必不老也<lb/>
凡析榦射逺者用埶射深者用直<lb/>
　埶者木之形勢有微曲者因其性而用之則其射去<lb/>
　必逺木之埶直則其去有力射而中物必深析者分<lb/>
<pb n="77a"/>　别之也分别其曲直而用之各有宜也<lb/>
居幹之道菑栗不迆則弓不發<lb/>
　居處也處事曰處處幹即為幹之道也田一嵗曰菑<lb/>
　初鋤掘之也栗音裂裂破裂也菑栗者剖削破裂之<lb/>
　也迆邪也<hi>闕</hi>　　　　　幹而紋理正直不邪迆則<lb/>
　弓可久用而不發也發起也有起發則為損動也<lb/>
凡相角秋閷者厚春閷者薄<lb/>
　閷殺也秋時殺牛則其角厚春時殺牛則其角薄秋<lb/>
<pb n="77b"/>　氣斂揫角則堅實也<lb/>
穉牛之角直而澤<lb/>
　牛尚少則其角滋澤而紋理直<lb/>
老牛之角紾而昔<lb/>
　紾者絞纒<hi>去聲</hi>之紋也錯雜亂也牛老則其角有絞縛<lb/>
　之狀而紋理錯亂也鄭云紾音如紾縛之紾漢方言<lb/>
　也紾徒展反縳徒轉反此漢語今亦不可曉矣其意<lb/>
　葢以角之文如絞縛而理麤其文錯然則不潤澤也<lb/>
<pb n="78a"/>　韻書云紾轉繩也音診若依韻書讀尤易通<lb/>
疢疾險中<lb/>
　險傷也疢久也牛有久病則角之中必傷動不可用<lb/>
　也<lb/>
瘠牛之角無澤<lb/>
　牛瘠則血少角不滋潤也<lb/>
角欲青白而豐末<lb/>
　其色青白則角之善者也豐末者角之末豐大不尖<lb/>
<pb n="78b"/>　小也以下節三者觀之凡善角其本必白其中必青<lb/>
　其末必大也<lb/>
夫角之本蹙於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而休於氣是故柔柔故欲其埶也白<lb/>
也者埶之徴也<lb/>
　<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>腦也牛頂之腦也蹙近也休音煦義同其角之下<lb/>
　本近於腦而生氣煦之故其角柔和自然有曲埶埶<lb/>
　者曲埶也其角也若白則自然有曲勢故曰徴言驗<lb/>
　其色可知其勢也<lb/>
<pb n="79a"/>夫角之中恒當弓之畏畏也者必橈橈故欲其堅也青<lb/>
也者堅之徴也<lb/>
　畏與隈同謂曲隈處也角之中央其用於弓也常在<lb/>
　曲隈處隈處張時必橈動也若不堅則易折故欲其<lb/>
　色青驗其色青則知其必堅固雖橈而不傷也<lb/>
夫角之末逺於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而不休於氣是故脃脃故欲其柔也<lb/>
豐末也者柔之徴也<lb/>
　角之末上去牛腦既逺生氣之煦所不及則多脃弱<lb/>
<pb n="79b"/>　若其末尖小則脆而不柔不柔則易折其末既豐大<lb/>
　則柔而不脆故可用也此以上言相角之法也<lb/>
角長二尺有五寸三色不失理謂之牛戴牛<lb/>
　二尺有五寸則大牛之角也三色者本必白中必青<lb/>
　末必豐不失其常理則此角之直可如一牛故曰牛<lb/>
　戴牛言其所戴之角又有一牛之用也此一句下得<lb/>
　竒古<lb/>
凡相膠欲朱色而昔昔也者深瑕而澤紾而摶廉<lb/>
<pb n="80a"/>　朱色者惟牛膠火赤也昔文理交錯也瑕廉利也疏<lb/>
　云廉瑕二者皆嚴利之狀也瑕廉雖深而潤澤則不<lb/>
　燥也紾與縝同文理縝密而其角摶圓又亷利則角<lb/>
　之善者也瑕與紾者皆因其文之交錯而言也前言<lb/>
　紾而昔非角之善此字同而說又異只得依注解之<lb/>
鹿膠青白馬膠赤白牛膠火赤䑕膠黑魚膠餌犀膠黄<lb/>
　六者之膠皆可用也犀海犀也鹿馬牛䑕犀皆以色<lb/>
　别之惟魚曰餌者香餌之氣也以其腥氣異於諸膠<lb/>
<pb n="80b"/>　也<lb/>
凡昵之類不能方<lb/>
　<hi>闕</hi>　　　　同樴䐈皆音職注云皆黏之<hi>闕</hi>
　　　䐈黏即膠類也方比也除<hi>闕</hi>　　　　　　外<lb/>
　其他凡黏昵之物皆不能<hi>闕</hi>　　　　　他膠不可<lb/>
　用也<lb/>
凡相筋欲小簡而長<lb/>
　<hi>闕</hi>　　　　　欲其小而脩長也疏云簡<hi>闕</hi>
<pb n="81a"/>　　　　　筋條亦有簡别<hi>闕</hi>
大結而澤<lb/>
　<hi>闕</hi>　　　　　糾結以其潤澤也大而不可糾<hi>闕</hi>
　<lb/>
小簡而長大結而澤則其為獸必剽以為弓則豈異於<lb/>
其獸<lb/>
　<hi>闕</hi>　　　　　　　　　而澤則此獸之生也必剽<lb/>
　<hi>闕</hi>　　　　　　則其用剽疾亦同此獸也此一句<lb/>
<pb n="81b"/>　亦自竒特<lb/>
筋欲敝之敝<lb/>
　<hi>闕</hi>　　　　　　欲其敝敗也敝之敝者謂其<hi>闕</hi>
　　　　　　嚼嚙使敝而又敝則其筋軟<hi>闕</hi>
　　　　文之竒者<lb/>
漆欲側<lb/>
　<hi>闕</hi>　　<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>測度而試之則知其清而無滓不清而無<lb/>
　滓則不可測試<lb/>
<pb n="82a"/>絲欲沈<lb/>
　絲沈水中之時其色精采據此乾燥亦如沈水之時<lb/>
　則為善者<lb/>
得此六材之全然後可以為良<lb/>
　自取幹起言六材至此而結之焉謂逐件試之六材<lb/>
　既全美則可以為善也<lb/>
凡為弓<lb/>
　上既言六材此下言治弓各以其時也<lb/>
<pb n="82b"/>冬析幹而春液角夏治筋<lb/>
　冬時堅凝方可取幹於山林鋸析破削以為之也春<lb/>
　氣融和則可漬液其角也夏氣熱則筋易柔故以治<lb/>
　之<lb/>
秋合三材<lb/>
　三材既備至秋方合而為之也<lb/>
寒奠體<lb/>
　奠讀為定冬膠既堅其弓已成納之弓檠之中以定<lb/>
<pb n="83a"/>　其往來之體不可移動也<lb/>
冰析灂<lb/>
　灂漆也冰寒凝之時辨析其漆雖其乾稍遲而漆愈<lb/>
　老則愈堅固也<lb/>
冬析幹則易<lb/>
　此下又逐句發明也易者平易也冬植物性實則易<lb/>
　光滑也<lb/>
春液角則合<lb/>
<pb n="83b"/>　合猶洽也角潤之時漬液之則浹洽也<lb/>
夏治筋則不煩<lb/>
　夏筋柔濕治之則不煩勞而易熟也<lb/>
秋合三材則合<lb/>
　秋為弓則其三材相合而堅固也<lb/>
寒奠體則張不流<lb/>
　弓既成而納之檠中天時方寒勁其體勢既定則張<lb/>
　而用之必不流動也猶諺云無走作也<lb/>
<pb n="84a"/>冰析灂則審環<lb/>
　漆其四邊可以回環而審定也<lb/>
春被弦則一年之事<lb/>
　自冬析幹至寒奠體氷析灂之後次年之春弓<hi>闕</hi>
　　　　　　之成整整一年事也<lb/>
析幹必倫<lb/>
　<hi>闕</hi>　　　　　亦順其倫理也<lb/>
析角無邪<lb/>
<pb n="84b"/>　<hi>闕</hi>　　　　　欲其端正也<lb/>
斲目必荼<lb/>
　<hi>闕</hi>　　　　　幹上之節目不可太急必舒徐<hi>闕</hi>
　　　　　處滑膩不隠物也<lb/>
斲目不荼則及其大脩也筋代之受病<lb/>
　<hi>闕</hi>　　　　　其節目必有不細滑處以筋束<hi>闕</hi>
　　　　　筋柔則其堅者必摩其柔者既<hi>闕</hi>
　　弓而為之受病必有損也脩久也<lb/>
<pb n="85a"/>夫目也者必强强者在内而摩其筋夫筋之所由幨恒<lb/>
由此作<lb/>
　<hi>闕</hi>　　　　　　明之凡幹有節目必堅强削<hi>闕</hi>
　　　　　　以筋束之其堅者在筋之内<hi>闕</hi>
　　　　摩動則必絶起矣筋之所以<hi>闕</hi>
　　非常因目摩之而然也幨音<hi>闕</hi>　　　　　　之<lb/>
　其筋絶起則如車之幨<hi>闕</hi>然此幨字亦必當時之語<lb/>
　謂絶起為幨非記者以車幨比之而下此字也<lb/>
<pb n="85b"/>故角三液而幹再液<lb/>
　幹與角皆用水漬液但幹止兩次而角必三次也<lb/>
厚其帤則木堅<lb/>
　帤讀為襦注云弓禆也弓幹雖用全木必有禆助之<lb/>
　者如衣有襦絮也其禆助者厚則其幹木愈堅<lb/>
薄其帤則需<lb/>
　需愞懦也其禆助者薄則幹木易弱也視之亦不肥<lb/>
　滿故注云不充滿也<lb/>
<pb n="86a"/>是故厚其液而節其帤<lb/>
　厚多也其角之液必多其幹木之帤必節適得宜此<lb/>
　一句結上文之意也<lb/>
約之不皆約疏數必侔<lb/>
　一弓之中有纒縛處有不纒縳處雖約而不皆約也<lb/>
　其約處必有疏數隨其宜而約之必使侔等也侔則<lb/>
　無厚薄也<lb/>
斲摯必中<lb/>
<pb n="86b"/>　斲削也摯致也致力而脩治也斲摯其幹必使得中也<lb/>
膠之必均<lb/>
　弓之用膠必有均節也疏云自此以下皆言弓之隈<lb/>
　裏施膠之事<lb/>
斲摯不中膠之不均則及其大脩也角代之受病<lb/>
　大脩甚久若斲摯不得中用膠不均節則角常代一<lb/>
　弓之材而先受害也<lb/>
夫懐膠於内而摩其角夫角之所由挫恒由此作<lb/>
<pb n="87a"/>　膠在角内若有厚薄則角必為之摩動角被摩動則<lb/>
　必挫折角之蹴折常因此而起也作起也<lb/>
凡居角長者以次需<lb/>
　需音須角長二尺五寸為善則造弓之工必以次需<lb/>
　而用之需求也注云長者當弓之隈短者居簫長短<lb/>
　各稱其幹隈弓之隈曲處簫弓兩頭也<lb/>
恒角而短是謂逆橈引之則縱釋之則不校<lb/>
　恒音縆竟也竟角而短者謂充滿弓之淵幹而不及<lb/>
<pb n="87b"/>　兩端則橈其弓而勢必逆挽弓角短欲引此弓則其<lb/>
　角縱而不受力施放而去則不能校疾釋施放而射<lb/>
　之校音絞疾也<lb/>
恒角而逹譬如終紲非弓之利也<lb/>
　竟其角而充滿淵幹之兩旁又達過於簫頭是角太長<lb/>
　也角既過長則引發之時譬如此弓長在紲中放不<lb/>
　去也紲弓䪐也詩云竹䪐緄縢是也乃藏弓之物也<lb/>
今夫茭解中有變焉故校<lb/>
<pb n="88a"/>　茭音繳解音改茭解者弓隈與弓簫用角接處也變<lb/>
　異也謂弓簫與臂用力異也異者人引之而臂中用<lb/>
　力其放矢則簫用力二者之力異而同用則發去必<lb/>
　絞疾也校音絞今夫者别起義端而發明角不可長<lb/>
　之意<lb/>
於挺臂中有柎焉故剽<lb/>
　挺直也直臂中乃弓之把處也柎者弓之把處兩畔<lb/>
　有側骨側骨堅强則助弓為力故發矢則剽疾也側<lb/>
<pb n="88b"/>　骨者把處兩邊貼以木也<lb/>
恒角而達引如終紲非弓之利<lb/>
　茭解中之用力異挺中之有柎皆人用力處若角長<lb/>
　過於簫則人用力而弓違之引放之則如終年在弓<lb/>
　紲之上為所牽制而不可用此非弓之利也終紲非<lb/>
　弓之利凡再言之也所以深發明此意也艾軒云如<lb/>
　賢哉回也上下兩言之兼此一段言角短者只四句<lb/>
　角長者却如此紬繹正作文之妙也注家看不出乃<lb/>
<pb n="89a"/>　以引如終紲引字為誤合作譬字未盡古文法也<lb/>
撟幹欲孰於火而無贏<hi>孰與熟同</hi>
　贏音盈過多也撟矯也矯揉其幹雖欲火之至熟而<lb/>
　又不可過熟於火<lb/>
撟角欲孰於火而無燂<lb/>
　燂炙爛也矯揉其角亦欲熟又不可至於炙爛也<lb/>
引筋欲盡而無傷其力<lb/>
　筋以縛束之牽引必盡者欲其𦂳也又不可至於傷<lb/>
<pb n="89b"/>　損損則無力也<lb/>
䰞膠欲孰而水火相得<lb/>
　烹煮其膠亦欲其熟水不可過多火不可過猛<lb/>
然則居旱亦不動居濕亦不動<lb/>
　旱乾則燻雨濕則解<hi>音害</hi>幹角筋膠用火盡善如此則<lb/>
　弓在燥濕皆不傷動也然則者如此也居者在也<lb/>
苟有賤工必因角幹之濕以為之柔<lb/>
　因角幹之濕者謂其用火未熟也未熟則幹角外雖<lb/>
<pb n="90a"/>　乾而内猶濕即矯揉而用之以此為柔而易揉也<lb/>
善者在外動者在内雖善於外必動於内雖善亦弗可<lb/>
以為良矣<lb/>
　善在外謂其皮乾也動在内者裏未熟也外雖乾而<lb/>
　易損動者在内雖弓成亦若盡善而用之必易敗故<lb/>
　曰弗可以為良言非良弓也<lb/>
凡為弓方其峻而髙其柎<lb/>
　峻者弓之簫頭也柎者弓之中手把處也簫頭必方<lb/>
<pb n="90b"/>　手把處必髙<lb/>
長其畏而薄其敝<lb/>
　畏者弓之曲隈處也必須稍長敝與蔽同手把處有<lb/>
　物蔽之不可太厚故欲其薄<lb/>
宛之無已應<lb/>
　宛者引而放之也峻方柎髙畏長敝薄則<hi>闕</hi>引而應<lb/>
　其應無已謂其愈射愈好也謂其便利也<lb/>
下柎之弓末應將興<lb/>
<pb n="91a"/>　此言不便利者弓之柎處若下而不髙則簫頭每引<lb/>
　而起興者起也弓隈未應而簫頭先應則用之不便<lb/>
　利也<lb/>
為柎而發必動於閷弓而羽閷末應將發<lb/>
　此十六字又發明上八字也謂弓之簫頭為柎不髙<lb/>
　而先發則於弓之接中處必有傷動閷者弓之接中<lb/>
　也弓之接中若有傷動則必有緩弱之病接中既緩<lb/>
　弱所以引之則簫頭常先應而發也閷音隆殺之殺<lb/>
<pb n="91b"/>　羽音扈羽緩也末簫頭也上言將興此言將發發亦<lb/>
　興也<lb/>
弓有六材焉<lb/>
　六材已具上解<lb/>
維幹强之張如流水<lb/>
　六材之中維幹堅强則弓之弛張也如流水然言其<lb/>
　順瀏也<lb/>
維體防之引之中參<lb/>
<pb n="92a"/>　弓之全體納之弓檠之中常為愛䕶則弓身完好引<lb/>
　而張之則其弦五尺張之可得丈五故曰引之中參<lb/>
　防愛䕶也引張也中參者一分之長張而有三倍也<lb/>
維角䟫之欲宛而無負弦<lb/>
　䟫與撑同䟫正也宛引也角既正則引之與弦不相<lb/>
　背故曰欲宛而無負弦也<lb/>
引之如環<lb/>
　張引其弓則如環然即前中參之意<lb/>
<pb n="92b"/>釋之無失<lb/>
　釋放也既張而放亦不失其常也<lb/>
體如環<lb/>
　前言引之如環者張開時也此言體如環既弛之後<lb/>
　弓之全體反轉如環也弓有六材此只言角與幹者<lb/>
　以其受重者言之也故筋絲膠漆不及焉<lb/>
材美工巧為之時謂之參均<lb/>
　其材既美其工又巧而為之又得其時三者皆善也<lb/>
<pb n="93a"/>　故曰三均均者皆相若也為之時者冬幹夏角之類<lb/>
角不勝幹幹不勝筋謂之參均<lb/>
　不勝者不能相過也角幹筋三者皆善亦曰三均<lb/>
量其力有三均均者三謂之九和<lb/>
　量三材之力件件有三均則為九故曰三均者三此<lb/>
　謂角之材美工巧為之得時幹亦材美工巧為之得<lb/>
　時筋亦材美工巧為之得時也有此九者則為九和<lb/>
　和亦均也工匠之人隨其材有巧拙或能於此而不<lb/>
<pb n="93b"/>　能於彼必件件皆工則可故每件皆欲三均也<lb/>
九和之弓角與幹權筋三侔膠三鋝絲三邸漆三斞<lb/>
　角與幹權者亦角不勝幹之意權亦均也此不言筋<lb/>
　者承上文而足其意故不重出也侔等也鋝瑗也皆<lb/>
　秤量之名邸與斞未知何義注曰未聞然以意推之<lb/>
　亦皆言其輕重之則<lb/>
上工以有餘下工以不足<lb/>
　工有巧拙故曰上下言工之巧者即此數物用之而<lb/>
<pb n="94a"/>　有餘若拙工為之則六材雖具但見其不足葢用之<lb/>
　不得宜也<lb/>
為天子之弓合九而成規為諸侯之弓合七而成規大<lb/>
夫之弓合五而成規士之弓合三而成規<lb/>
　規圓也此言角弓既弛之時天子弓直合九弓而後<lb/>
　成規合七者則稍曲矣合五者又曲矣至於合三則<lb/>
　曲甚矣據此所言又與體如環之說稍異未知古制<lb/>
　果如何也注云材良則句少如此則天子之弓雖既<lb/>
<pb n="94b"/>　弛之時直而不句用之則自順葢其材柔和也天子<lb/>
　諸侯大夫士分為四等特以弓之美惡而為次第耳<lb/>
弓長六尺有六寸謂之上制上士服之弓長六尺有三<lb/>
寸謂之中制中士服之弓長六尺謂之下制下士服之<lb/>
　上制中制下制隨人身之長短非禮制也上士中士<lb/>
　下士非命士也士有上中下者以其身材長短而言<lb/>
　也<lb/>
凡為弓各因其君之躬志慮血氣<lb/>
<pb n="95a"/>　志慮在心者血氣見諸舉動者制弓而隨人之身可<lb/>
　也今欲隨其性之緩急而分之此古人之事其意未<lb/>
　可曉今無此法<lb/>
豐肉而短寛緩以荼若是者為之危弓危弓為之安矢<lb/>
　豐肉肥也肥而短者其性又寛緩舒遲故為危弓而用<lb/>
　之危者急速也危弓而用安矢以濟之安者舒緩也<lb/>
骨直以立忿埶以奔若是者為之安弓安弓為之危矢<lb/>
　骨立瘦也直者長之貎也忿埶忿怒而使威埶也奔<lb/>
<pb n="95b"/>　者性急也瘦而性急則為舒緩之弓而用之安舒緩<lb/>
　也弓既安則以危矢濟之危亦急速也弓有緩急可<lb/>
　也而矢亦有緩急皆古法也今無之<lb/>
其人安其弓安其矢安則莫能以速中且不深<lb/>
　此言人與弓矢俱舒緩則射之不急速其中物亦不深<lb/>
其人危其弓危其矢危則莫能以愿中<lb/>
　此言人與弓矢俱急則射之其去雖速其不能以必<lb/>
　中愿者誠慤也信也信則必之意也<lb/>
<pb n="96a"/>往體多來體寡謂之夾臾之屬利射侯與弋<lb/>
　往者弛放時也來者張開時也夾㬰弓名也往體多<lb/>
　者弛時直也來體寡者張時甚曲也此弓必勁故可<lb/>
　射棲鵠之侯而弋鳥雀也<lb/>
往體寡來體多謂之王弓之屬利射革與質<lb/>
　往體寡者弛時曲也來體多張時弦長也此弓性不勁<lb/>
　只可射革與質而已前所謂熊皮白質之類也<lb/>
往體來體若一謂之唐弓之屬利射深<lb/>
<pb n="96b"/>　張弛之時其鈎曲之體相似則是不勁不緩得中者<lb/>
　其射之中必深故曰利射深<lb/>
大和無灂<lb/>
　大和者前所為九和是也其體調適故不用漆也<lb/>
其次筋角皆有灂而深<lb/>
　用筋角皆有漆而深者漆在背筋隈角之中而邊不<lb/>
　漆也<lb/>
其次有灂而疏<lb/>
<pb n="97a"/>　言背與隈皆有漆而間用之不皆漆也故曰疏<lb/>
其次角無灂<lb/>
　角之在隈者不漆而他處皆漆也以上弓有四等此<lb/>
　制作之精粗也<lb/>
合灂若背手文<lb/>
　漆之合者謂弓表裏有漆處也其文皆如人之手背<lb/>
　言用漆之善也<lb/>
角環灂<lb/>
<pb n="97b"/>　弓之隈角處其漆文皆如環之周旋亦言漆之盡善也<lb/>
牛筋蕡灂<lb/>
　弓用牛筋纒束則筋上之漆其紋如麻子蕡麻子也<lb/>
　麻子殻上有細文<lb/>
麋筋斥蠖灂<lb/>
　弓用麋筋則筋上之漆其文如斥蠖蠖者屈蟲也屈<lb/>
　蟲身上有細縮紋易作尺斥與尺同<lb/>
和弓<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>摩<lb/>
<pb n="98a"/>　和弓調和其弓也<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>者扣擊而試之也摩擦摩也此言<lb/>
　造弓之時摩之試之欲其調和也前言聲清者逺筋<lb/>
　擊試之類也<lb/>
覆之而角至謂之句弓<lb/>
　注云覆察也句弓敝弓也角至角善也弓以角幹筋<lb/>
　三者為之弓之敝者覆察之只角為善而幹與筋不<lb/>
　善則只可為射革與質之用矣<lb/>
覆之而幹至謂之侯弓<lb/>
<pb n="98b"/>　侯弓者前所謂夾㬰利射侯者此弓覆察之角既善<lb/>
　幹又善是三者得其二矣此可用之弓也<lb/>
覆之而筋至謂之深弓<lb/>
　深弓利射深者前所謂唐弓是也覆察之角善矣幹<lb/>
　善矣而筋又善三者皆備則為良弓也至善也<lb/>
　三至字訓善三覆字訓察此據注疏家所云但以意<lb/>
　揣之恐亦未必為至當之說以侯弓為射侯與弋之<lb/>
　弓以句弓為射革與質之弓亦是牽强凑合竊恐此<lb/>
<pb n="99a"/>　三句乃言架弓之時前言寒奠體是弓方成時冬月<lb/>
　且藏之以侯其定如今人焙中也此乃覆而架之如<lb/>
　今敎塲中弓架也弓在架則目前可見故以所見之<lb/>
　勢論之角乃弓之隈覆而在架角至於架則弓勢直<lb/>
　是來體寡也此為句弓幹在簫之下角之上覆之而<lb/>
　幹至於架則弓勢曲是往體多也此為侯弓筋者纒<lb/>
　束處也在隈之上幹之下覆之而筋至於架則弓勢<lb/>
　不曲不直是往來體均也此為深弓深弓可以射深<lb/>
<pb n="99b"/>　侯弓可以射革質句弓則可以射侯與弋也不必以<lb/>
　侯弓字為射侯與弋之侯則自為拘礙矣若為進士<lb/>
　業只得依注家説此又求其至當之義庶覆至二字<lb/>
　可通艾軒先生於末應將興數句亦有疑焉但曰他<lb/>
　日遇良匠問之亦未敢以注為信也艾軒又云此書<lb/>
　文字極好古人制作箋注亦多有不通處若論文字<lb/>
　無有與考工記比者<lb/>
<pb n="100a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="100b"/>　角　在隈處<lb/>
　隈　上隈下隈左右隈畏與隈同在柎上下兩處弓之<lb/>
　　淵深處以左手横執其弓則上隈向右下隈向左<lb/>
　柎　手把也此弓兩邊抵手曰柎注曰側骨<lb/>
　側骨　角弓於把處兩畔有側骨骨堅强所以為弓亦<lb/>
　　曰柎<lb/>
　峻　弓末亦曰蕭<lb/>
　蕭　與峻同弓末也<lb/>
<pb n="101a"/>　挺臂　弓之直臂也<lb/>
　敝　所握手蔽之處<lb/>
　閷　音殺接中也亦曰茭解蕭與隈交接處曰茭解也<lb/>
　帤　弓幹雖用整木仍於幹上禆之故曰帤補弓物如布<lb/>
　　類<lb/>
　紲　竹䪐緄縢藏弓者别作一片竹向上札以助弓只短<lb/>
　　在弓隈間不滿兩頭<lb/>
<pb n="102a"/>
                </p>
<p>
<pb n="103a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="103b"/>　<lb/>
　　句股法<lb/>
　注云二尺為句<hi>以弓近為平平處二尺  句也</hi>四尺為弦<hi>特長四尺為弦也</hi>
　以求其股<hi>是求者下直平</hi>
　疏云弦者四尺<hi>四四十六為丈六尺</hi>句者二尺<hi>二二如四為四尺</hi>以句<lb/>
　除弦則丈六弦中除了四尺仍有一丈二尺在也然<lb/>
　後以筭法約之將此丈二而方之取九尺來分作三<lb/>
　截一三尺相禆排來共得方三尺也<hi>葢丈二尺亦廣一尺把三个長</hi>
　<hi>三尺廣一尺者來相禆則成方三尺也</hi>向來丈二只分了九尺則尚有<lb/>
<pb n="104a"/>　三尺在將此三尺分作兩畔則各廣五寸而長三尺<lb/>
　以此五寸禆前方三尺之兩邊每邊五寸則共有三<lb/>
　尺半也但甬頭尚少方五寸故不整得三尺半只云幾<lb/>
　半幾者近也<hi>此解注中幾半字</hi>如此則弓之股三尺幾半也<lb/>
　弓爪直下平曰股<lb/>
　軌前十尺而䇿半之疏中有一段句股法尤詳輈人<lb/>
　看來句股法且如七尺之木而揉之深四尺七寸則<lb/>
　七尺弦也四尺七寸句也<lb/>
<pb n="104b"/>　　粟米法<lb/>
　方一尺<hi>闕</hi>　　尺六寸二分以縱横方截<hi>闕</hi>之<lb/>
　<lb/>
　<lb/>
　<lb/>
　<lb/>
　<lb/>
　考工記解卷下<lb/>
<pb n="105a"/>　考工記解巻下釋音<lb/>
玊人<lb/>
　信<hi>申</hi>　冒<hi>一作瑁</hi>龍<hi>厖</hi>　瓚<hi>贊</hi>　必<hi>如字又音鼈</hi>杼<hi>柱</hi>
　祼<hi>灌</hi>　易<hi>亦</hi>　行<hi>去聲</hi>　好<hi>去聲</hi>　射<hi>石</hi>　　衡<hi>横</hi>
　瑑<hi>篆</hi>　頫<hi>跳</hi>　駔<hi>祖</hi>　㮚<hi>栗</hi>　勞<hi>去聲</hi>
楖人<lb/>
　楖<hi>櫛</hi>
磬氏<lb/>
<pb n="105b"/>　句<hi>勾</hi>　耑<hi>端</hi>
矢人<lb/>
　鍭<hi>侯</hi>　茀<hi>弗當作殺</hi>羽<hi>去聲下同</hi>笴<hi>槀下同</hi>比<hi>鼻</hi>　憚<hi>怛又音歎又平聲</hi>
　鋌<hi>挺</hi>　垸<hi>丸</hi>　俛<hi>免</hi>　趮<hi>躁</hi>　橈<hi>閙</hi>　稱<hi>去聲</hi>
　相<hi>去聲</hi>　摶<hi>團</hi>
陶人<lb/>
　甗<hi>言又上聲一音彦</hi>鬴<hi>甫</hi>　甑<hi>去聲</hi>　鬲<hi>歴</hi>　觳<hi>斛</hi>
旊人<lb/>
<pb n="106a"/>　旊<hi>音倣下同</hi>髺<hi>刮亦作跀</hi>薜<hi>擘</hi>　暴<hi>剥</hi>　膊<hi>船注音旋</hi>縣<hi>𤣥下同</hi>
　中<hi>去聲</hi>
梓人<lb/>
　虡<hi>巨</hi>　脰<hi>豆注音晝又鬬鑄二音</hi>弇<hi>掩</hi>　數<hi>促又音卹</hi>顅<hi>慳又音肩</hi>
　閷<hi>隆殺之殺</hi>
                    <graphic n="KR1530" url="https://raw.githubusercontent.com/kanripo/KR-Gaiji/master/images/KR1530.png" mimeType="image/png"/>
                    <hi>筮</hi>　穨<hi>魋一作頽</hi>
廬人<lb/>
　廬<hi>爐</hi>　柲<hi>閉</hi>　殳<hi>殊</hi>　酋<hi>在由反</hi>已<hi>以</hi>　句<hi>鈎</hi>
　彈<hi>音但</hi>　蜎<hi>袁涓絃三音</hi>椑<hi>皮</hi>　摶<hi>團</hi>　<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>
                    <hi>計又音擊</hi>校<hi>絞</hi>
<pb n="106b"/>　傅<hi>附</hi>　晉<hi>如字又音箭</hi>灸<hi>救</hi>
匠人<lb/>
　𣙗<hi>言入聲</hi>縣<hi>𤣥</hi>　涂<hi>塗</hi>　朝<hi>調</hi>　重<hi>平聲</hi>　度<hi>鐸</hi>
　乗<hi>去聲</hi>
匠人為溝洫<lb/>
　<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>
                    <hi>畎</hi>　阞<hi>勒</hi>　屬<hi>注</hi>　孫<hi>巽</hi>　梢<hi>蕭又如字</hi>奠<hi>亭</hi>
　閷<hi>隆殺之殺</hi>里<hi>讀為巳</hi>葺<hi>緝又音集</hi>窌<hi>敎</hi>
車人<lb/>
<pb n="107a"/>　欘<hi>柷</hi>
車人為耒<lb/>
　庛<hi>泚又音雌去聲</hi>中<hi>如字又去聲</hi>推<hi>如字又湯雷反</hi>
車人為車<lb/>
　輮<hi>揉又音柔</hi>牙<hi>訝</hi>　綆<hi>方穎反</hi>牝<hi>歩忍反</hi>服<hi>負</hi>　較<hi>角</hi>
弓人<lb/>
　檍<hi>益又音意</hi>檿<hi>掩</hi>　相<hi>去聲</hi>　郷<hi>向</hi>　逺<hi>去聲</hi>　射<hi>石</hi>
　菑<hi>側又如字</hi>栗<hi>音列如字</hi>迆<hi>以</hi>　閷<hi>生殺之殺又色例反</hi>　紾<hi>珍</hi>
<pb n="107b"/>　昔<hi>錯又音鵲</hi>
                    <graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>
                    <hi>腦</hi>　休<hi>煦下同</hi>畏<hi>隈</hi>　脃<hi>脆</hi>　摶<hi>團</hi>
訓字疑似<lb/>
　據注家音訓如休畏斥昔荼等字猶可以偏旁聲類<lb/>
　揣摩之至若羽荼宛數字誠可疑也<lb/>
菑栗<hi>上音兹下音烈</hi>迆<hi>音移</hi>閷<hi>音殺</hi>紾<hi>徒展反紾縳理麤</hi>昔<hi>作錯字讀</hi>險<hi>訓傷</hi>
休<hi>作煦音</hi>畏<hi>作隈音</hi>亷瑕<hi>皆訓嚴利</hi>奠<hi>作定音</hi>荼<hi>作舒音</hi>帤<hi>作襦音去音女居反</hi>
摰<hi>訓致</hi>　恒<hi>作縆讀音更又訓竟</hi>校<hi>訓疾音絞</hi>茭<hi>司農音激又音骹</hi>撟<hi>尼兆反無訓詀</hi>
宛<hi>訓引</hi>　羽<hi>讀為扈訓緩</hi>　斥<hi>音尺蠖之尺</hi>
<pb n="108a"/>　唐楊倞注荀子亦曰古今字殊齊魯言異或取偏旁<lb/>
　相近聲類相通此即二鄭舊法也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="108b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考工記解卷下釋音<lb/>
</p>

  </div>
        </body>
    </text>
</TEI>
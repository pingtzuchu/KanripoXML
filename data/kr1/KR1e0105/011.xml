<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷十一</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷十一<lb/>
　　　　　　　　　　詹事府詹事高士竒撰<lb/>
秦<lb/>
　國於西垂<hi>國語曰嬴伯翳之後也史記秦之先伯翳佐禹平水土賜姓嬴氏後有大駱生非子</hi>
　　<hi>非子居犬丘為周孝王主馬汧渭之間分土為附庸邑之秦號曰秦嬴詩譜曰秦隴西谷名徐廣曰</hi>
　　<hi>天水隴西縣有秦亭今秦州清水縣故秦城是也又史記秦嬴三傳秦仲厲王無道西戎反王室滅</hi>
　　<hi>犬丘大駱之族宣王時秦仲死于戎宣王命其子莊公為西垂大夫居其故西犬丘生襄公周室東</hi>
<pb n="1b"/>
　　<hi>遷襄公以兵送周平王平王封襄公為諸侯生文公文公東獵至汧渭之會曰昔周邑我先秦嬴于</hi>
　　<hi>此卜居之占曰吉即營邑之文公立四十四年為魯隠公元年入春秋  臣謹按世紀秦襄公二年</hi>
　　<hi>徙居于汧或以為即漢之汧縣似誤也史記秦本紀不載襄公徙都兩漢地志亦不言汧縣嘗為秦</hi>
　　<hi>都又秦紀後載秦史遺文云襄公立饗國十二年初為西畤葬西垂生文公文公立居西垂宫五十</hi>
　　<hi>年死𦵏西垂封禪書秦襄公既侯居西垂自以為主少皥之神作西畤祠白帝其後十六年秦文公</hi>
　　<hi>東獵汧渭之間卜居之後九年文公獲若石于陳倉北阪城祠之以一牢祠命曰陳寳然則文公始</hi>
　　<hi>營汧渭之間亦未嘗定居故卒而仍葬于西垂襄公之未嘗徙都益可知矣又詩小戎序云美襄公</hi>
　　<hi>也乃云在其板屋孔氏曰天水隴西氐以板為屋然則秦之西垂民亦板屋也依此則襄公居西垂</hi>
<pb n="2a"/>
　　<hi>又明甚水經注汧水出汧縣之蒲谷鄉弦中谷决之為弦蒲藪其水出五色魚謂之魚龍川東逕汧</hi>
　　<hi>縣故城北秦文公東獵汧田遂都其地葢指世紀所云汧縣之都易襄為文稍與史合然史稱汧渭</hi>
　　<hi>之㑹而此邑即今隴州反在汧源之上去渭甚遠猶未確也今寳雞縣東北有陳倉古城二城相連</hi>
　　<hi>一為秦文公所築一為魏郝昭所築又有陳倉山一名雞峯山即文公獲陳寳處又其地在汧水之</hi>
　　<hi>南渭水之北正所云汧渭之間也又漢志陳倉有羽陽宫秦武公所起武公者文公之孫也非以大</hi>
　　<hi>父所嘗居而益増營構耶辛氏三秦記秦武公都陳倉城即是說矣近志隴州東南二十五里有故</hi>
　　<hi>秦城或以為即非子始封之邑此又即牧馬汧渭之事文公所稱周邑我先秦嬴于此者也其以文</hi>
　　<hi>公汧渭誤為襄公汧縣益昭昭可見矣但文公原未定居兹故從秦史繫之西垂</hi>
<pb n="2b"/>
　遷於平陽<hi>史記文公五十年卒葬西山子竫公之長子立是為寜公寜公二年徙居平陽是為</hi>
　　<hi>魯隠公九年也秦史遺文云靜公不享國而死生憲公憲公饗國十二年居西新邑死葬衙生武公</hi>
　　<hi>徳公出子出子饗國六年居西陵庶長弗忌威累參父三人率賊賊出子鄙衍葬衙武公立武公饗</hi>
　　<hi>國二十年居平陽封宫葬宣陽聚東南以史遷文協之靜公即竫公憲公即寜公西新邑即平陽西</hi>
　　<hi>陵者出子之封邑葢初遷時未有定名故謂之新邑至武公始謂之平陽耳漢為郿縣地水經注汧</hi>
　　<hi>水逕隃麋縣故城南歴慈山郁夷縣逕平陽故城南秦寜公徙此徐廣曰故郿之平陽亭也太平真</hi>
　　<hi>君六年改置平陽縣屬武都郡以郿縣併入焉西魏復改曰郿城縣後周廢入周城縣隋改周城為</hi>
　　<hi>渭濱尋復為郿縣元升州明仍為縣屬鳳翔府今仍之縣西四十六里有平陽古城括地志岐山縣</hi>
<pb n="3a"/>
　　<hi>有平陽鄉鄉内有平陽聚金志虢縣有平陽鎮皆指此葢歴代幅員分𨽻不一故也後周周城縣本</hi>
　　<hi>置于今岐山縣境後徙于今郿縣治自隋至今無改于舊矣</hi>
　又遷於雍<hi>史記徳公元年初居雍城大鄭宫祠鄜畤卜居雍後子孫飲馬于河時魯莊公十七</hi>
　　<hi>年也先是桓四年秦師圍魏執芮伯以歸秦始見經是為秦寜公徙平陽後七年也僖十三年秦輸</hi>
　　<hi>粟自雍及綘相繼杜註雍秦國都昭元年秦后子享晉侯造舟于河十里舍車歸取酬幣終事八反</hi>
　　<hi>杜註雍綘相去八百里其地孔穎達曰周初為召穆公之采邑有召亭水經注雍水東逕邵亭東世</hi>
　　<hi>謂之樹亭以幽王之難地陷于戎史記曰平王東徙賜襄公岐以西之地曰戎無道侵奪我岐豐之</hi>
　　<hi>地秦能攻逐戎即有其地與誓封爵之襄公十二年伐戎至岐卒文公十六年伐戎戎敗走于是文</hi>
<pb n="3b"/>
　　<hi>公遂收周餘民有之地至岐岐以東獻之周葢自是地屬于秦矣乃詩譜云秦襄公横有周西都宗</hi>
　　<hi>周畿内八百里之地東至迆山在荆岐終南惇物之野又小戎序云襄公備其兵甲以討西戎西戎</hi>
　　<hi>方彊而征伐不休終南序云美襄公能取周地受顯服是襄公已有之未知孰是文公雖未徙雍即</hi>
　　<hi>已經營之封禪書文公夢黄虵自天下屬地其口止于鄜衍文公問史敦敦曰此上帝之徵于是作</hi>
　　<hi>鄜畤自未作鄜畤而雍旁故有呉陽武畤雍東有好畤皆廢無祠或曰自古以雍州積高神明之隩</hi>
　　<hi>故立畤郊上帝諸神祠皆聚葢黄帝嘗用事雖晚周亦郊焉作鄜畤後七十八年徳公都雍有鳳臺</hi>
　　<hi>秦穆公時有蕭史者善吹簫能致白鵠孔雀穆公女弄王好之公為作臺以居之一旦隨鳳去又史</hi>
　　<hi>記秦宣公作密畤于渭南靈公作呉陽上畤祠黄帝作下畤祠炎帝獻公徙居櫟陽作畦畤自獻公</hi>
<pb n="4a"/>
　　<hi>徙後秦君亦時來居雍班固云孝公起槖泉宫惠公起祈年宫昭王起棫陽宫皆在雍也後置雍縣</hi>
　　<hi>史記上郊見雍嫪毒𤼵卒攻蘄年宫漢初曹參攻雍即此漢亦曰雍縣屬右扶風漢二年高祖曰故</hi>
　　<hi>秦時上帝祠何帝也對曰四帝有白青黄赤帝之祠高祖曰吾聞天有五帝而止四何也莫知其說</hi>
　　<hi>高祖曰吾知之矣待我而五也乃立黒帝祠命曰北畤秦四帝謂鄜畤密畤呉陽上下畤皆在雍者</hi>
　　<hi>其好畤别立縣畦畤在櫟陽不得與也孝文十三年増雍五畤路車各一乘駕被具武帝八年上至</hi>
　　<hi>雍郊見五畤至成帝時用諸儒議作長安南北郊匡衡言雍鄜密上下畤本秦侯各以其意所立非</hi>
　　<hi>禮之所載于是雍郊始罷魏晉雍縣屬扶風郡後魏太延二年為平秦郡治隋為扶風郡治唐肅宗</hi>
　　<hi>至徳二載改縣曰鳳翔置鳳翔郡尋升府建為西京與京兆成都太原河南為五京又析置天興縣</hi>
<pb n="4b"/>
　　<hi>寳應元年省鳳翔入天興宋因之金大定十九年改天興為鳳翔縣今為鳳翔府治古雍城在城南</hi>
　　<hi>又有五畤原括地志云在雍縣南獻公徙櫟陽後孝公徙咸陽遂代周有天下櫟陽在今臨潼縣咸</hi>
　　<hi>陽即今咸陽縣皆屬西安府秦好畤縣在今乾州  再按漢志云惠王居雍大謬</hi>
　靈臺<hi>僖十五年秦獲晉侯舍諸靈臺杜註在京兆鄠縣周之故臺  臣謹按括地志辟雍靈沼今悉</hi>
　　<hi>無復處惟靈臺高二丈周回一百二十歩今西安府鄠縣東五里有酆宫又東二十五里有靈囿囿</hi>
　　<hi>中有靈臺</hi>
　王城<hi>僖十五年晉侯及秦伯盟于王城杜註馮翊臨晉縣東有王城今名武鄉  臣謹按僖二十四</hi>
　　<hi>年晉文公歸國潛會秦伯于王城成十一年秦晉為成將㑹于令狐秦伯不肯涉河次于王城史記</hi>
<pb n="5a"/>
　　<hi>厲共公十六年壍河旁以兵二萬攻大荔取其王城徐廣曰今之臨晉也臨晉有王城厲共公在春</hi>
　　<hi>秋末葢地失于戎而秦復取之也括地志王城大荔戎城是矣今在西安府朝邑縣西臨晉城在朝</hi>
　　<hi>邑縣西二里縣道記云秦築壘以臨晉地故名</hi>
　具囿<hi>僖三十三年鄭皇武子曰鄭之有原圃猶秦之有具囿也杜註原圃具囿皆囿名  臣謹按詩</hi>
　　<hi>駟鐵美襄公有田狩之事園囿之樂其詩曰遊于北園四牡既閑輶車鸞鑣載獫歇驕是也具囿葢</hi>
　　<hi>亦苑囿之名穆公都雍具囿必在祈年槖泉之間自後如文之萯陽昭之棫林襄之芷陽皆離宫也</hi>
　　<hi>至始皇而築長楊射熊謂之上林賈山謂其自咸陽而西至雍離宫三百苑囿益廣矣</hi>
　彭衙<hi>文二年戰于彭衙杜註郃陽縣西北有彭衙城  臣謹按秦紀秦寜公出子皆葬衙裴駰曰馮</hi>
<pb n="5b"/>
　　<hi>翊有衙縣史記秦武公元年伐彭戲氏至于華山正義彭戲戎號也即彭衙秦文公嘗于其地置泉</hi>
　　<hi>縣漢改置粟邑及衙縣屬左馮翊東漢初鄧禹破更始將公乘歙于衙即此皇覽曰衙有倉頡冡在</hi>
　　<hi>利陽亭南見後漢志安帝永和五年以上郡羌亂寄理衙縣晉省入粟邑縣後魏廢粟邑尋改置白</hi>
　　<hi>水縣今仍之縣東北六十里有彭衙古城郃陽今仍為縣亦在白水東晉省衙地入粟邑杜預時葢</hi>
　　<hi>其古城割屬郃陽也縣道記衙城側有彭衙水南流至縣東南入洛</hi>
　汪<hi>文二年晉伐秦取汪及彭衙而還史汪或曰在澄城縣界或曰在白水縣界  再按  記晉襄公三</hi>
　　<hi>年秦使孟明伐晉取晉汪以歸索隠據左傳文二年孟明伐晉敗于彭衙無取汪之事其冬先且居</hi>
　　<hi>伐秦取汪彭衙是秦邑止可云晉取秦汪何言秦取晉汪也史記定誤</hi>
<pb n="6a"/>
　邧<hi>文四年晉侯伐秦圍邧新城以報王官之役杜註邧新城皆秦邑  或曰在澄城縣境</hi>
　新城<hi>見上詳臣謹按即梁國之新里也秦取之謂之新城  見梁地戰國䇿秦昭王時段干越人說</hi>
　　<hi>秦新城君秦之公子也新城是其食邑今澄城縣東北二十里有古新城</hi>
　刳首<hi>文七年晉敗秦于令狐至于刳首己丑先蔑奔秦士㑹從之杜註從刳首去也令狐在河東當與</hi>
　　<hi>刳首相接水臣謹按杜氏又云刳首坑在郃陽也水經注瀵  在郃陽城南東流于河與刳首水相</hi>
　　<hi>近今在同州郃陽縣東南</hi>
　少梁<hi>文十年晉人伐秦即少梁臣謹按即梁國也見小國</hi>
　河西<hi>文十三年秦伯師于河西魏人在東杜註今河北縣于秦為在河之東  臣謹按此河西在今</hi>
<pb n="6b"/>
　　<hi>同華二州之境河自龍門而南至華而東晉在西河之東南河之北而太行遶其東所謂表裏山河</hi>
　　<hi>者秦初起岐雍未能以河為境晉强遂跨河而滅西虢兼舊鄭以汾澮為河東故以虢略華陰為河</hi>
　　<hi>西僖九年秦穆公援立夷吾夷吾請割河外列城五史記作河西八城既而背約不與即此也韓原</hi>
　　<hi>之戰卜徒父筮之曰涉河葢秦人所心艷而不得者惟此其後晉獻河西地秦始征晉河東置官司</hi>
　　<hi>焉然不乆仍為晉有少梁北徵彭衙刳首之爭皆在此矣三家分晉地入于魏自晉文公初霸攘白</hi>
　　<hi>翟開西河魏得之為西河上郡史記魏築長城自鄭濱洛以北有上郡武侯嘗浮西河而下所謂美</hi>
　　<hi>哉山河之固者也秦孝公初立下令曰穆公東平晉亂以河為界往者厲躁簡公出子之不寜三晉</hi>
　　<hi>奪我河西地先君獻公圖復之寡人思之嘗痛于惠心不敢忘于是出兵東圍陜城十二年東地渡洛</hi>
<pb n="7a"/>
　　<hi>王六年魏始納陰晉八年魏納河西地十年魏納上郡十五縣陰晉今華陰縣河西孔氏曰同丹二</hi>
　　<hi>州丹州今宜川縣上郡今延安以北由是河西之地盡入于秦呂氏春秋呉起去西河而泣曰使畢</hi>
　　<hi>我能秦必可亡西河可以王賈生曰商君佐之拱手而取西河之外惠王武王䝉故業因遺䇿秦無</hi>
　　<hi>亡矢遺鏃之費而天下諸侯已困矣葢西河之繫于秦晉如此</hi>
　麻隧<hi>成十三年晉師及秦師戰于麻隧秦師敗績師遂濟涇及侯麗而還迓晉侯于新楚  臣謹按</hi>
　　<hi>晉世家厲公三年與諸侯伐秦至涇敗秦人于麻隧即此事也麻隧或云在今涇陽縣西南</hi>
　涇<hi>見上杜註涇水出安定東南徑扶風京兆高陸縣入渭也  臣謹按襄十四年晉帥諸侯之師伐秦</hi>
　　<hi>及涇不濟叔孫穆子賦匏有苦葉叔向退而具舟濟涇而次秦人毒涇上流師人多死即此漢志涇</hi>
<pb n="7b"/>
　　<hi>水出开頭山東南至陽陵入渭過郡三行千六十里开頭山在今平凉府西南三十里曰涇谷其水</hi>
　　<hi>東流經涇州長武邠州淳化永壽又南歴醴泉之谷口又東南過涇陽至高陵縣西南十里合于渭</hi>
　　<hi>水漢陽陵在今高陵縣高陸即高陵也涇水至涇陽有五渡曰花池曰米村曰狄道曰臨涇曰睢城</hi>
　　<hi>寰宇記曰睢城渡即諸侯濟涇秦人毒涇上流處漢唐之通津也津口有橋曰涇橋秦始皇初水工</hi>
　　<hi>鄭國為鑿涇水自中山西邸瓠口為渠並北山東注洛三百餘里溉潟鹵之地四萬餘頃收皆畆一</hi>
　　<hi>鍾漢太始二年趙中大夫白公復奏穿渠引涇水首起谷口尾入櫟陽注渭中袤二百里溉田四千</hi>
　　<hi>五百餘頃民歌之曰田于何所池陽谷口鄭國在前白渠起後涇水一石其泥數斗且溉且糞長我</hi>
　　<hi>禾黍葢秦人所仰給也</hi>
<pb n="8a"/>
　侯麗<hi>見上杜註秦地盟臣謹按劉伯莊云侯麗在涇陽縣境路史與  㑹圖皆云麗與驪通即驪戎</hi>
　　<hi>國始皇二十五年置麗邑今在臨潼境或疑侯麗近此未知孰是</hi>
　新楚<hi>見上杜註秦地境或云在朝邑縣</hi>
　棫林<hi>襄十四年晉師伐秦至棫林杜註棫林秦地弟臣謹按棫林即舊鄭咸林也詩譜宣王封母</hi>
　　<hi>友於宗周畿内咸林之地國語韋昭註云鄭武杜公為司徒食于咸林系本云桓公居棫林徙拾</hi>
　　<hi>預謂之舊鄭隠十二年鄭莊公曰吾先君新邑于此杜註舊鄭在京兆是也宋忠曰棫林與拾皆舊</hi>
　　<hi>鄭地戰國屬魏魏文侯十七年西攻秦至鄭而還秦昭王十一年初置鄭縣漢屬京兆後漢晉仍之</hi>
　　<hi>後魏置華山郡兼置華州自是或為郡或為州至元始定為華州明省附郭鄭縣入之屬西安府縣</hi>
<pb n="8b"/>
　　<hi>道記云古城有官道經其中東西相連有三小城宇文周移縣于西南九里隋初又移于州北唐興</hi>
　　<hi>元中築羅城古鄭城在其内即今治也北再按是年左傳諸侯之師及涇不濟鄭子蟜衛  宫懿子</hi>
　　<hi>勸之濟濟涇而次鄭司馬子蟜帥鄭師以進師皆從之至于棫林不獲成焉史記秦景公十八年晉</hi>
　　<hi>悼公敗秦軍追度涇至棫林而還即此事也則濟涇而後至棫林棫林之地宜在涇水西乃今涇陽</hi>
　　<hi>之境非華州矣既又思之涇水至高陵合于渭自是涇渭合流歴渭南至華州又歴朝邑華陰而入</hi>
　　<hi>于河二水相合古人毎得通稱如淶水入易易亦可謂之淶濮水入潁潁亦可謂之濮涇渭皆大水</hi>
　　<hi>宜得通稱也以此言之諸侯所涉不過在同華之間涇口之下流更進而後及于棫林耳又是役也</hi>
　　<hi>諸侯皆不欲進復以軍帥不和不及取成而退晉人謂之遷延之役安得深入敵境而至于涇陽乎</hi>
<pb n="9a"/>
　　<hi>然則寰宇記所云睢城渡之說要亦未可信矣</hi>
　中南<hi>昭四年司馬侯曰荆山中南九州之險也杜註在始平武功縣南  臣謹按禹貢雍州終南惇</hi>
　　<hi>物秦風終南篇毛氏傳終南周之名山終南也東方朔曰南山天下之阻也南有江淮北有河渭其</hi>
　　<hi>地從河隴以東商洛以西厥壤肥饒班固云鄠杜竹林南山檀柘號為陸海唐一行曰天下山河之</hi>
　　<hi>象存乎兩戒而終南分地絡之陰陽柳宗元曰據天之中在都之南西至于褒斜又西至于隴首以</hi>
　　<hi>臨于戎東至于商顔又東至于太華以距于關元和志南山西接岐州東抵陜虢其谷之大者有五</hi>
　　<hi>曰子午谷斜谷駱谷藍田谷衡嶺谷也括地志終南山一名南山一名橘山一名楚山一名秦山一</hi>
　　<hi>名周南山一名地肺山今終南山在西安府南五十里亘鳳翔岐山郿縣武功盩厔鄠縣長安咸寜</hi>
<pb n="9b"/>
　　<hi>藍田之境</hi>
呉<lb/>
　始居梅里<hi>史記呉太伯太伯弟仲雍皆周太王之子而王季歴之兄也季歴賢而有聖子昌太</hi>
　　<hi>王欲立季歴以及昌于是太伯仲雍乃奔荆蠻文身斷髪示不可用以避季歴季歴果立是為王季</hi>
　　<hi>而昌為文王太伯之奔荆蠻自號勾呉荆蠻義之從而歸之千餘家呉越春秋古公病二子託名采</hi>
　　<hi>藥衡山遂之荆蠻古公卒二子歸赴喪畢還荆蠻國民君而事之太伯曰吾以伯長居國絶嗣者也</hi>
　　<hi>其當有封者呉仲也故自號勾呉荆蠻義之太伯起城周三里二百步外郭三百餘里在西北隅名</hi>
　　<hi>曰故呉人民皆耕田其中史記又曰太伯無子弟仲雍立三傳周章是時武王克殷求太伯仲雍後</hi>
<pb n="10a"/>
　　<hi>得周章周章已君呉因而封之而封周章弟虞仲于周之北故夏墟是為虞仲列為諸侯世本曰呉</hi>
　　<hi>孰哉居藩籬宋忠曰孰哉仲雍字此呉國始立之說也宣八年楚人疆舒蓼及滑汭盟呉越始見于</hi>
　　<hi>春秋杜註呉國今呉郡孔潁達曰太伯自號勾呉句或為工夷言𤼵聲也武王因封其曽孫周章于</hi>
　　<hi>呉為呉子呉臣謹按國語董褐復命于呉曰命圭有命固曰  伯不曰呉王韋昭注曰命圭受賜圭</hi>
　　<hi>之冊命周禮伯執躬圭依此則呉為伯爵矣呉子乃春秋之書法恐非本爵也其立國之地為梅里</hi>
　　<hi>穎達又曰太伯居梅里傳至十九世孫壽夢壽夢卒諸樊南徙呉至二十一世孫光使子胥築闔閭</hi>
　　<hi>城都之即今蘇州也呉地記泰伯築城于梅李平墟周三里二百步外郭周三百餘里其地漢為無</hi>
　　<hi>錫縣地有歴山春申君世祠以牛東漢為無錫侯國劉昭曰皇覽言太伯冡在呉縣北梅里聚去城</hi>
<pb n="10b"/>
　　<hi>十里誤也昭案無錫縣東皇山有太伯冡去墓十里即舊宅井猶存晉屬毘陵郡杜氏襲漢志呉縣</hi>
　　<hi>為太伯所都故曰呉國今呉郡梅里故都畧而不道恐未然矣唐志無錫南五里有泰伯凟杜氏通</hi>
　　<hi>典無錫太伯所居今無錫縣東南三十里有泰伯城地曰梅李鄉亦曰梅里村城東五里有皇山一</hi>
　　<hi>名鴻山太再按僖五年宫之竒曰太伯虞仲大王之昭也  伯不從是以不嗣杜註不從父命俱讓</hi>
　　<hi>適呉孔穎達曰太伯虞仲與季歴若有嫡庶不須相避相避知其同母也周本紀云古公有長子曰</hi>
　　<hi>太伯次曰虞仲太姜生季歴似為别母史遷之繆耳</hi>
　遷於姑蘇<hi>後漢志呉本國註引越絶書呉大城闔閭所造周迴二百一十步二尺杜氏通典蘇</hi>
　　<hi>州呉國之都也自闔閭以後並都于此城邑考周敬王六年闔閭築大城周四十二里三十步小城</hi>
<pb n="11a"/>
　　<hi>八里二百六十步開陸門八以象天之八風水門八以象地之八卦其名皆子胥所制東曰婁曰匠</hi>
　　<hi>西曰閭曰胥南曰盤曰蛇北曰平曰齊呉都賦通門二八水道六衢是也地有姑蘇山因曰姑蘇呉</hi>
　　<hi>語申胥曰今王變鯀禹之功高高下下以疲民于姑蘇史記闔廬十五年越伐呉敗之姑蘇越絶書</hi>
　　<hi>闔廬起姑蘇臺三年聚材五年乃成高見三百里子胥諫夫差不聴曰吾見麋鹿遊于姑蘇之臺也</hi>
　　<hi>國語越伐呉呉師潰呉王帥其賢良與其重禄以上姑蘇范蠡擊鼓興師至于姑蘇之宫遂滅呉是</hi>
　　<hi>也閭門孫權記注曰以天門通閶闔也一曰破楚門門外有闔閭冡曰虎丘越絶書盤郢魚腸之劍</hi>
　　<hi>在焉塟之三日白虎居其上故曰虎丘胥門以路當姑胥山而名即姑蘇山也蛇門以在國之已位</hi>
　　<hi>而名呉越春秋夫差赦越王歸國送之于蛇門之外史記子胥曰抉吾目懸呉東門以見越之入呉</hi>
<pb n="11b"/>
　　<hi>也孔氏曰䲕門也亦曰䱐門似即蛇門矣匠門亦曰干將門即闔閭使干將鑄劍處婁門以道出婁</hi>
　　<hi>江而名亦曰疁門齊門以齊女女呉而名也呉亡地入越越滅入楚以封春申君黄歇史記春申君</hi>
　　<hi>城故呉墟以自為都邑孔氏曰今蘇州也又于城内小城西北别東城以居嫌破楚門名不美改為</hi>
　　<hi>昌門秦置呉縣為㑹稽郡治漢初以封荆王賈都呉後屬呉王濞景帝三年仍為㑹稽郡治後漢永</hi>
　　<hi>建四年分置呉郡晉宋因之杜佑曰呉郡呉興丹陽三郡為三呉也隋改蘇州自唐歴宋間改呉郡</hi>
　　<hi>不久旋罷仍為蘇州宋置平江軍政和三年升平江府元改府為路明曰蘇州今仍之呉郡城隋楊</hi>
　　<hi>素嘗徙横山唐武徳間復故今止六門門名大率因呉之舊惟平門匠門蛇門不復存䱐門則改為</hi>
　　<hi>葑門也俗訛為富門繞城河水為呉之錦帆涇姑蘇山在城西三十里  臣謹按申胥謂夫差疲民</hi>
<pb n="12a"/>
　　<hi>于姑蘇韋昭曰姑蘇臺名非也姑蘇臺闔閭所起不始于夫差也葢姑蘇為呉國都之地名于其境</hi>
　　<hi>内多所營築所謂高高下下也後越伐呉呉王率其賢士重禄以上姑蘇猶夫越棲㑹稽耳安有棄</hi>
　　<hi>其國都而走保一臺乎觀後范蠡入姑蘇之宫遂滅呉則可以知矣</hi>
　鳩茲<hi>襄三年楚子重伐呉克鳩茲至于衡山杜註鳩茲呉邑在丹陽蕪湖縣東今臯夷也  臣謹按</hi>
　　<hi>杜註臯夷輿地志作臯慈今蕪湖縣東四十里有鳩茲港即此也漢蕪湖縣屬丹陽郡以地卑蓄水</hi>
　　<hi>嘗生蕪藻因名孫權使陸遜屯兵于此先主嘗謂權曰江東形勢先有建業次有蕪湖後漢因之晉</hi>
　　<hi>咸和四年為豫州治寜康初僑立上黨郡及襄垣縣寄治蕪湖尋省蕪湖入襄垣宋齊因之屬淮南</hi>
　　<hi>郡隋省襄垣入當塗唐為蕪湖鎮武徳七年李孝恭破輔公祏于蕪湖進拔其梁山等鎮大順中陽</hi>
<pb n="12b"/>
　　<hi>偓復置蕪湖縣屬昇州宋屬宣州太平興國中改屬太平州明屬太平府今仍之古蕪湖城在縣東</hi>
　　<hi>三十里</hi>
　衡山<hi>見上杜註在呉興烏程縣南里臣謹按烏程今湖州府附郭縣也府南十八  有横山山形横</hi>
　　<hi>亘古謂横為衡或以為太逺今太平府當塗縣東北六十里永保鄉有横山似為較近</hi>
　淮上<hi>襄三年晉侯使荀㑹逆呉子于淮上入臣謹按淮水出桐柏縣胎簪山東流由楚地  呉境又</hi>
　　<hi>東入于海成十八年楚取彭城西鉏吾曰塞夷庚謂彭城為呉晉徃來之道也則此淮上當在臨淮</hi>
　　<hi>泗州之境</hi>
　善道<hi>襄五年㑹呉于善道杜註地闕地臣謹按善道公羊穀梁皆作善稻范甯云呉  穀梁傳呉謂</hi>
<pb n="13a"/>
　　<hi>善伊謂稻緩號從中國名從主人註云夷狄所號地形及物類當從中國言之故不言伊緩而言善</hi>
　　<hi>稻人名當從本俗疏云如左氏云壽夢之鼎也阮勝之南兖州記云盱眙本呉善道地秦置盱眙縣</hi>
　　<hi>項羽尊楚懐王為義帝都盱眙漢屬臨淮郡郡都尉治焉武帝封江都易王子䝉為侯邑許慎曰張</hi>
　　<hi>目為盱舉目為眙城居山上可以矚遠故曰盱眙後漢屬卞邳國晉為臨淮郡治義熙中置盱眙郡</hi>
　　<hi>宋因之魏主燾南至𤓰埠歸過盱眙太守沈璞敗之隋廢郡縣屬揚州唐宋初皆屬楚州後屢改屬</hi>
　　<hi>南宋為招信軍亦時廢為縣元嘗為臨淮府尋罷為縣屬泗州至今因之</hi>
　臯舟之隘<hi>襄十四年楚公子貞伐呉呉人自臯舟之隘要而擊之杜註臯舟呉險阨之道  或</hi>
　　<hi>曰水淺滯舟之處非地名也</hi>
<pb n="13b"/>
　朱方<hi>襄二十八年慶封奔呉呉句餘與之朱方聚其族而居之杜註句餘呉子夷昧也朱方呉地</hi>
　　<hi>臣謹按昭四年楚靈王使屈甲圍朱方克之即此顔師古曰漢丹徒縣呉朱方也杜佑通典丹徒古</hi>
　　<hi>朱方後名谷陽秦始皇時其地有天子氣始皇使赭衣徒三千鑿京峴以敗其勢因名丹徒漢置縣</hi>
　　<hi>屬㑹稽郡景帝三年呉王濞亡走保于江南丹徒後漢建安十三年孫權徙鎮于此因京峴山為名</hi>
　　<hi>號曰京鎮尋移秣陵使孫何鎮焉呉嘉禾三年改縣名武進晉太康二年復故大興初以晉陵郡及</hi>
　　<hi>丹徒縣並治京口志曰因山為壘俯臨江津故曰京口劉宋為南徐州治隋開皇九年分道伐陳賀</hi>
　　<hi>若弼自廣陵出京口大業初廢州并廢縣入延陵尋置延陵鎮于此唐復曰丹徒潤州治焉有孫氏</hi>
　　<hi>所築子城特堅完號鐵甕建中初置鎮海軍乾符末周寳為潤帥築羅城其東南門曰朱方門存呉</hi>
<pb n="14a"/>
　　<hi>舊也南唐亦為重鎮宋仍曰潤州改軍名鎮江以徽宗潛邸升軍為府元改路明初曰江淮府後曰</hi>
　　<hi>鎮江府自唐迄明皆以丹徒為附郭今仍之</hi>
　延陵<hi>襄三十一年趙文子問曰延州來季子其果立乎杜註延州來季札邑  臣謹按昭二十七年</hi>
　　<hi>使延州來季子聘于上國杜註季子本封延陵後復封州來故曰延州來哀十年呉延州來季子救</hi>
　　<hi>陳公羊傳襄二十九年季子去之延陵何休曰延陵呉下邑越絶書諸樊將死命弟餘祭曰必及季</hi>
　　<hi>札乃封季札于延陵謂之延陵季子葢呉時即有延陵之名其稱延州來者省文也漢置毘陵縣屬</hi>
　　<hi>㑹稽郡班固曰季札所居師古曰舊延陵漢改之後漢屬呉郡晉初因之後改屬毘陵郡東海王越</hi>
　　<hi>世子毘食采毘陵没于石勒元帝命少子哀王冲嗣之為諱毘改縣曰晉陵遂為晉陵郡治隋廢郡</hi>
<pb n="14b"/>
　　<hi>置常州唐宋因之元為路明為府今仍之唐置武進縣與晉陵俱附郭明初并晉陵入武進越絶書</hi>
　　<hi>毘陵上湖中冡季子冡也名延陵墟皇覽曰季子冡在暨陽鄉杜氏通典季札墓在今縣北七十里</hi>
　　<hi>申浦之西阿再按杜佑通典潤州有延陵縣晉太康中分曲  之延陵鄉立之有季札祠非古之延</hi>
　　<hi>陵古延陵今晉陵縣是孔子所書季子碑嵗乆湮没開元中明皇勅殷仲容摹刻大歴十四年潤州</hi>
　　<hi>刺史蕭定重刻之延陵鎮由是世人知有潤州之延陵不知常州延陵矣</hi>
　房鍾<hi>昭六年楚令尹子蕩伐呉呉人敗其師于房鍾杜註呉地  或曰在今壽州䝉城縣界</hi>
　檇李<hi>定十四年於越敗呉于檇李杜註呉郡嘉興縣南醉李城  臣謹按檇李公羊傳作醉李越絶</hi>
　　<hi>書作就李國語句踐之境北至于禦兒呉越春秋呉王夫差増越封西至于檇李然則與闔廬戰時</hi>
<pb n="15a"/>
　　<hi>越境猶未能至檇李檇李當為呉地矣嘉與春秋時為長水地秦置由拳縣水經注谷水出呉小湖</hi>
　　<hi>逕由拳故城神異傳秦時長水縣也始皇時陷為谷因名谷水呉記谷中有城即巻縣治始皇惡其</hi>
　　<hi>勢使囚十萬人汙之故曰囚倦故就李鄉即檇李之地也漢亦曰由拳屬㑹稽郡班固曰故就李鄉</hi>
　　<hi>呉越戰地應劭曰古之檇李也後漢屬呉郡孫呉改嘉禾又改嘉興晉因之隋唐屬蘇州杜氏通典</hi>
　　<hi>呉國南百四十里與越分境昔呉伐越越子禦之于檇李則今嘉興縣之地也檇李城在今嘉興縣</hi>
　　<hi>南三十七里宋為秀州後以孝宗潛邸升嘉興府嘉興縣為附郭今仍之志云檇李城在嘉興縣南</hi>
　　<hi>四十五里谷中</hi>
　陘<hi>闔閭卒于陘去檇李七里</hi>
<pb n="15b"/>
　夫椒<hi>哀元年呉王夫差敗越于夫椒報檇李也杜註夫椒呉郡呉縣西南太湖中椒山  臣謹按史</hi>
　　<hi>記夫差二年選精兵伐越敗之夫椒報姑蘇也又越王句踐棲呉王于夫椒即此也賀循曰包山西</hi>
　　<hi>北曰夫椒通典包山一名夫椒山即西洞庭山也在太湖中左思呉都賦云指包山而為期集洞庭</hi>
　　<hi>而淹留郭璞曰太湖中有包山洞穴潛行水底無所不通即林屋洞矣志云周迴百三十五里地占</hi>
　　<hi>三鄉居民數千家不異市邑隋滅陳呉州刺史蕭瓛據州不下兵敗保包山宋置角頭寨今距蘇州</hi>
　　<hi>府西南八十五里或云夫椒山在無錫縣西北四十里一名湫山瀕太湖與馬跡山相近似誤  再</hi>
　　<hi>按是役傳云報檇李也夫謂之報則舉兵者呉而夫椒為呉地且在近郊不應于此敗越史記曰句</hi>
　　<hi>踐聞夫差日夜勒兵且以報越欲先呉未𤼵往伐之范蠡諫不聴遂興兵呉王悉𤼵精兵擊越敗之</hi>
<pb n="16a"/>
　　<hi>夫椒越王乃以餘兵五千人保棲于㑹稽呉王追而圍之可以補左氏之未備</hi>
　䢴溝<hi>哀九年呉城䢴溝通江淮杜註于䢴江築城穿溝東北通射陽湖西北至末口入淮通糧道也</hi>
　　<hi>今廣陵䢴江是江臣謹按國語夫差使王孫茍告勞于周曰予沿  泝江闕溝㴱水出于商魯之間</hi>
　　<hi>呉越春秋呉將伐齊自廣陵闕江通淮越絶書百尺瀆奏江呉以達糧三國呉嘉禾三年分道伐魏</hi>
　　<hi>遣將軍孫韶等入淮向廣陵淮陰又太平二年孫峻使文欽等自江都入淮泗以圖青濟葢皆即此</hi>
　　<hi>䢴溝矣歴南北朝道出江淮必由此隋開皇七年將伐陳于揚州開山陽瀆以通漕大業元年以䢴</hi>
　　<hi>溝水道屈曲𤼵民濬治自山陽至揚子入江渠廣四十步所謂隋通邗溝也今為䢴江亦曰合瀆河</hi>
　　<hi>亦曰漕河亦曰官河起于揚州府城東南二里歴邵伯湖髙郵湖寳應湖北至黄浦接淮安界為山</hi>
<pb n="16b"/>
　　<hi>陽瀆自江達淮南北長三百餘里宋天禧中張綸為江淮𤼵運使因隋堤之舊而増築之長二百里</hi>
　　<hi>為十閘以洩横流曰平水閘政和中斗門水揷増至七十九座葢自邵伯以北地勢西髙而東卑高</hi>
　　<hi>寳諸湖周數百里受天長七十餘河之水非堤堰無以節宣之永樂中平江伯陳瑄言湖漕不堤與</hi>
　　<hi>無漕同湖隄弗閘與無隄同置閘之法欲密欲狹密則水疏無漲滿之患狹則勢緩無齧决之虞湖</hi>
　　<hi>溢則洩以利隄湖落則閉以利漕誠石畫也射陽湖一名射陂一名博支湖在淮安府東南七十里</hi>
　　<hi>長三百里漢廣陵王胥有罪其相勝之奏奪王射陂是也故時䢴溝由此入淮其合淮處曰末口在</hi>
　　<hi>淮安府北五里後人于此立堰曰北神堰周顯徳五年周主自將兵攻楚州齊雲艦大阻北神口不</hi>
　　<hi>得度即此宋雍熙中自楚州抵淮陰開河六十里以避山陽灣之險永樂中陳瑄鑿清江浦引䢴溝</hi>
<pb n="17a"/>
　　<hi>繇管家湖鴨陳口以入淮自是漕運皆由淮安城西而城東之故道廢北神堰不復治而射陽湖亦</hi>
　　<hi>淤塞矣䢴溝城寰宇記云在揚州西四里蜀岡上漢後已荒圯謂之蕪城胡三省曰魏曹丕所登廣</hi>
　　<hi>陵故城即蕪城也</hi>
　槖臯<hi>哀十二年㑹呉于槖臯杜註在淮南逡道縣東南  臣謹按漢槖臯縣屬九江郡後漢省孟康</hi>
　　<hi>曰槖臯音拓姑三國魏黄初四年曹仁南侵使其子泰攻濡須自將萬人留槖臯為後援呉五鳳二</hi>
　　<hi>年孫峻謀襲壽春自東興進至槖臯是也唐曰槖臯鎮宋紹興十一年烏珠陷廬州以屯兵柘臯為</hi>
　　<hi>劉錡等所敗槖訛為拓又訛為柘今巢縣西北六十里有柘臯鎮俗名㑹呉城漢浚遒縣屬九江郡</hi>
　　<hi>晉曰逡遒屬淮南郡齊梁後廢其故城在今廬州府東與巢縣相接壤</hi>
<pb n="17b"/>
　鄖<hi>哀十二年公㑹衛侯宋皇瑗于鄖杜註鄖𤼵陽也廣陵海陵縣東南有𤼵繇口  臣謹按左傳衛侯</hi>
　　<hi>㑹呉于鄖公及衛侯宋皇瑗盟而卒辭呉盟呉人藩衛侯之舍子服景伯謂子貢曰夫諸侯之㑹事</hi>
　　<hi>既畢矣侯伯致禮地主歸餼以相辭也今呉不行禮于衛而藩其君舍以難之知鄖為呉地矣漢海</hi>
　　<hi>陵縣屬臨淮郡東漢省晉復置屬廣陵郡今為泰州𤼵陽無考今如臯縣亦海陵地縣南十里有㑹</hi>
　　<hi>盟原相傳為呉楚㑹盟處考春秋之世呉楚始終無盟㑹事意必指此矣</hi>
　泓上<hi>哀十三年越伐呉郊太于友自泓上觀之杜註水名</hi>
　桐汭<hi>哀十五年楚伐呉及桐汭杜註宣城廣徳縣西南有桐水出白石山西北入丹陽湖  臣謹按</hi>
　　<hi>桐水在今江南廣徳州西北二十五里亦曰桐川源出州南白石山西北流經建平縣界又西入宣</hi>
<pb n="18a"/>
　　<hi>城縣界為白沙川亦曰綏溪滙于丹陽湖入大江或謂之白石水杜氏曰白石之水衝突則三湖皆</hi>
　　<hi>為泛溢是也桐汭之名因此漢為鄣縣地後漢中平二年析置廣徳縣屬丹陽郡晉屬宣城郡隋省</hi>
　　<hi>入石封尋改石封為綏安唐改綏安為廣徳存舊名也宋置廣徳軍元改路明初為府改縣曰廣陽</hi>
　　<hi>附郭尋降州省縣入之</hi>
　頯黃<hi>哀十六年楚白公之亂王孫燕奔頯黄氏杜註頯黄呉地  或曰今在寜國府境</hi>
　笠澤<hi>哀十七年越伐呉呉子禦之笠澤澤臣謹按笠澤即震澤禹貢震澤底定孔傳震  呉南太湖</hi>
　　<hi>爾雅謂之具區周禮職方揚州藪具區浸五湖越語越興師伐呉至于五湖范蠡曰與我爭三江五</hi>
　　<hi>湖之利者非呉也耶呂氏春秋伍子胥曰燕秦齊晉山處陸居豈能踰五湖九江十七阨以有呉哉</hi>
<pb n="18b"/>
　　<hi>史記河渠書于呉則通渠三江五湖呉世家呉王去晉而歸與越爭于五湖又范蠡乘舟出五湖口</hi>
　　<hi>太史公登姑蘇望五湖大約皆指太湖也韋昭酈道元司馬貞各援他境之湖與太湖而為五其說</hi>
　　<hi>不同非是張勃曰五湖者水周行五百里故名虞翻曰太湖東通長洲松江南通烏程雲溪西通義</hi>
　　<hi>興荆溪北通晉陵滆湖南通嘉興韭溪水凡五通故曰五湖史記正義曰太湖之中自有五名莫釐</hi>
　　<hi>之東曰菱湖相傳為呉王種菱處莫釐西北曰莫湖東近胥山曰胥湖長山西北曰貢湖以禹駐此</hi>
　　<hi>作貢而名長山之東曰游湖呉王所常游也呉中志以貢湖游湖胥湖與梅梁金鼎而五王鏊曰梅</hi>
　　<hi>梁湖在夫椒山東金鼎湖在杜圻之西魚查之東是也呉志震澤之東北有建康常潤數郡之水自</hi>
　　<hi>百瀆注之西南則有宣歙臨安苕霅諸水自七十二漊注之源多流盛故為巨浸東西二百餘里南</hi>
<pb n="19a"/>
　　<hi>北一百二十里周五百里漢地里志㑹稽呉縣具區在西古文以為震澤今太湖在蘇州西南三十</hi>
　　<hi>里</hi>
　艾<hi>哀二十年呉公子慶忌出居于艾呉臣謹按水經注曰㵋水出豫章艾縣桓山西南  公子慶忌諫</hi>
　　<hi>夫差不納居于艾是也王莽更名治翰漢書地里志豫章艾縣有修水水經注作循水曰循水出艾</hi>
　　<hi>縣西東北逕豫章安縣故西安也晉太康元年更名是艾有二水㵋合汨以入于湘修合贑以入于</hi>
　　<hi>彭蠡者也今江西南昌府寜州西一百里龍平岡有古艾城</hi>
越<lb/>
　國於㑹稽<hi>史記越禹之苗裔帝少康之庶子也封于㑹稽以守禹之祀世族譜越姒姓自號於</hi>
<pb n="19b"/>
　　<hi>越濱于南海不與中國通漢志粤地牽牛婺女之分野也其君禹後文身斷髪以避蛟龍之害此越</hi>
　　<hi>國始封之大畧也㑹稽山名司馬遷曰禹㑹諸侯於江南計功而崩因葬焉命曰㑹稽㑹稽者㑹計</hi>
　　<hi>也越傳曰禹到大越上苗山大會計爵有徳封有功因而更名苗山曰㑹稽因病死葬葦棺穿壙㴱</hi>
　　<hi>二尺吕氏春秋曰禹葬㑹稽不煩人徒墨子曰禹葬會稽衣裘三領桐棺三寸葢陵墓所在故分封</hi>
　　<hi>支庶以守之也至于越之名則不知所始國語云芉姓夔越是越地不但封禹後師古曰越之號其</hi>
　　<hi>來已乆少康封庶子以主禹祠君於越地耳葢猶夫楚封于周成王而商頌先有荆楚也其始封之</hi>
　　<hi>君曰無餘君于㑹稽山之陰水經註秦望山南有譙峴峴裏有大城越王無餘之舊都也句踐語范</hi>
　　<hi>蠡曰先王無餘國在南山社稷宗廟在湖之南是也後句踐敗于呉以甲楯五千棲于㑹稽即此越</hi>
<pb n="20a"/>
　　<hi>在周初常受封得子爵范蠡曰我先君固周室之不成子也濱于東海之陂黿鼉魚鼈之與處而鼃</hi>
　　<hi>黽之與同陼韋昭曰子爵也周禮諸子之國封疆方二百里越不能成子言其國小也韓詩外傳亷</hi>
　　<hi>稽告荆王曰夫越亦周家之列封也不得處於大國是已自無餘以下二十餘世至允常宣八年楚</hi>
　　<hi>人盟呉越名始見於春秋杜註越國今㑹稽山陰縣昭五年會楚伐呉事始見于經當是時越之封</hi>
　　<hi>域南至於句無北至于禦兒東至于鄞西至於姑蔑葢跨有錢唐之東西矣昭三十二年呉伐越傳</hi>
　　<hi>曰始用師于越也史墨曰不及四十年越其有呉乎越得嵗而呉伐之必受其凶定五年越入呉十</hi>
　　<hi>四年越敗呉于檇李哀元年呉敗越于夫椒報檇李也越及呉平勾踐入臣于呉已而返國呉越春</hi>
　　<hi>秋勾踐歸至越與范蠡謀定國立城范蠡曰不處平易之都據四達之地將焉立霸王之業乃觀天</hi>
<pb n="20b"/>
　　<hi>文擬法于紫宫築作小城周千一百二十一步一圓三方西北立龍飛翼之樓以象天門東南伏漏</hi>
　　<hi>石竇以象地户陵門四達以象八風外郭缺西北示服呉實欲取呉也城既成而怪山自生本瑯琊</hi>
　　<hi>東武海中山也一夕自來故名怪山范蠡以為崑崙之象起游臺其上東南為司焉門立層樓冠其</hi>
　　<hi>山巔以為靈臺起離宫于淮陽宿臺在于髙平駕臺在於成丘立苑于樂野燕臺在于石室齋臺在</hi>
　　<hi>于襟山勾踐之出游也休息食室于氷厨越絶書龜山起怪游臺東郭外小城曰氷室齋于稷山更</hi>
　　<hi>駕馳于離丘語小異葢勾踐始去夫餘之居而别立新都也哀十三年呉子㑹諸侯於黄池越入呉</hi>
　　<hi>呉子歸越及呉平十七年越敗呉于笠澤二十年越圍呉趙襄子使楚隆入視呉子呉子問史黯得</hi>
　　<hi>為君子乎杜註以黯言四十年呉當亡故問之史黯即史墨也二十二年越滅呉距史墨言時三十</hi>
<pb n="21a"/>
　　<hi>有八年越既平呉北渡淮㑹齊晉諸侯徙都于瑯琊竹書紀年曰晉出公七年越徙都瑯琊水經注</hi>
　　<hi>瑯琊越勾踐之故都也越絶書勾踐平呉霸關東從瑯琊起觀臺周七里以望東海是也勾踐七傳</hi>
　　<hi>無疆楚威王伐之盡取呉故地越諸子或為王或為君服朝于楚秦始皇滅六國朝越君立㑹稽郡</hi>
　　<hi>三十七年東巡㑹稽刻石紀秦功徳漢初無疆七世孫閩君摇助諸侯滅秦高帝封之于東越而于</hi>
　　<hi>故越都置山陰縣屬㑹稽郡地理志曰有禹冡禹井本越國也武帝元鼎五年滅東越無餘絶祀順</hi>
　　<hi>帝永建四年分浙東為㑹稽郡浙西為呉郡山陰始為㑹稽郡治焉晉為㑹稽國宋仍為郡隋置呉</hi>
　　<hi>州尋改越州唐仍之五代時屬呉越國號東府宋仍為越州高宗南渡升為紹興府今仍之府城即</hi>
　　<hi>越王所築之小城也當時以無餘故城為大城故謂之小城隋時楊素增拓之廣四十五里大城今</hi>
<pb n="21b"/>
　　<hi>謂之越王城在府南十二里龜山即怪山在府治東北六里稷山在府東五十里㑹稽山在府東南</hi>
　　<hi>十二里西再按句踐初歸越呉封以百里之地東至炭瀆  至周宗南造于山北薄於海葢不得有</hi>
　　<hi>浙西之地也後又増其封東至于勾甬西至於檇李南至於姑末北至於平原縱横八百餘里則視</hi>
　　<hi>允常之故封又加廣矣允常時北至禦兒禦兒謂守禦邊境之卒丈種曰吾用禦兒臨之是也今亦</hi>
　　<hi>曰語兒鄉即石門縣地檇李則在嘉興府南其間有石門鎮在石門縣東二十里呉人壘石為門以</hi>
　　<hi>距越即其處也是則呉敗檇李時檇李地尚屬呉故編之呉地中</hi>
　姑蔑<hi>哀十三年越伐呉王孫彌庸見姑蔑之旗杜註姑蔑今東陽大末縣  臣謹按越境西至于姑</hi>
　　<hi>蔑即此秦置大末縣屬㑹稽郡漢因之晉屬東陽郡隋廢唐復置又廢貞觀八年改置龍  縣屬婺</hi>
<pb n="22a"/>
　　<hi>州錢氏改龍游宋初又改盈川南渡復故今仍之屬衢州府治境在縣北古為姑蔑地或曰穀溪之</hi>
　　<hi>南即其故城</hi>
　甬東<hi>哀二十二年越使呉王居甬東杜註句章縣東海中洲是也  臣謹按國語寡人其達王甬句</hi>
　　<hi>東即此句章即越之句無闞駰曰句踐之地南至于句無後并呉因大城之章霸功以示子孫故曰</hi>
　　<hi>句章秦置句章縣漢因之元鼎中遣横海將軍韓說出句章浮海擊閩越是也東晉徙小溪唐省入</hi>
　　<hi>鄮縣其漢時故城在今慈谿西南三十五里海中洲即舟山是也一名翁山唐開元中置翁山縣尋</hi>
　　<hi>廢宋熙寜六年改置昌國縣高宗航海至此金人來追縣為所陷元升為州明初内徙地虚海防說</hi>
　　<hi>舟山為里四為嶴八十有三五穀魚鹽之饒可供數萬人今曰定海山置縣屬寜波府其地在定海</hi>
<pb n="22b"/>
　　<hi>縣東北定海縣錢氏置晉亦句章縣地</hi>
　冥<hi>哀十九年楚公子慶公孫寛追越師至冥不及乃還杜註冥越地</hi>
徐<lb/>
　國於徐<hi>韓氏曰徐與秦俱出伯翳為嬴姓國路史曰伯翳子若木事夏襲翳之封後有費昌為湯</hi>
　　<hi>御費仲事紂其立於淮者為嬴氏夏世有調王命以徐伯主淮夷周初僣稱王後漢書曰穆王分東</hi>
　　<hi>方諸侯命徐偃王主之偃王處潢池東地方五百里行仁義陸地而朝者三十六國史記趙世家繆</hi>
　　<hi>王使造父御西巡狩樂而忘歸而徐偃王反穆王自馳千里馬攻徐偃王大破之博物志穆王遣使</hi>
　　<hi>至楚使伐之偃王仁不忍鬬害其民為楚所敗走死彭城武原東山下百姓隨之者萬數遂名其山</hi>
<pb n="23a"/>
　　<hi>為徐山又禮記邾婁考公之喪徐君使容居來弔容居稱我先君王西伐濟于河葢其僣王非一世</hi>
　　<hi>矣宣王二年命召虎平淮夷尹吉甫作江漢之詩王又自將伐淮徐召穆公作常武之詩其詩曰率</hi>
　　<hi>彼淮浦省此徐土又曰不測不克濯征徐國又曰徐方不囘王曰還歸即此徐國也路史又曰自若</hi>
　　<hi>木至偃王三十二世為周所滅後封其子宗為徐子莊二十六年公㑹宋人齊人伐徐始見於經僖</hi>
　　<hi>三年徐人取舒杜註徐國在下邳僮縣林氏曰舒者楚之黨徐人取舒為齊桓通道也僖十五年楚</hi>
　　<hi>人伐徐傳云徐即諸夏故也諸侯救徐十七年與齊人伐英氏昭四年經書㑹于申楚人執徐子知</hi>
　　<hi>為子爵六年楚使薳洩伐徐呉人救之敗楚師于房鍾十二年楚使五帥圍徐以懼呉楚子次於乾</hi>
　　<hi>谿以為之援十三年靈王縊於乾谿楚師還自徐呉追獲其五帥二十七年呉闔閭弑王僚王母弟</hi>
<pb n="23b"/>
　　<hi>公子掩餘奔徐三十年呉子使徐執掩餘掩餘奔楚冬呉子伐徐防山而水之滅徐徐子章羽奔楚</hi>
　　<hi>楚城夷以處之後仍為楚所滅國臣謹按徐地漢置徐縣屬臨淮郡後漢屬下邳  晉仍屬臨淮郡</hi>
　　<hi>宋屬淮陵郡齊省梁于其地改置高平郡東魏又置高平縣為郡治隋初郡廢縣屬泗州尋改徐城</hi>
　　<hi>縣唐仍之括地志徐城縣西四十里有大徐城即古徐國也又西為下邳僮縣孔潁達曰杜言下邳</hi>
　　<hi>僮縣東南有大徐城此葢釋例之文合而觀之知古國正在徐僮間耳漢十四年黥布反渡淮擊楚</hi>
　　<hi>與楚戰徐僮間即此魏收志武定七年髙平郡治大徐城葢以漢置徐縣為小徐城也隋仍置縣于</hi>
　　<hi>小徐城因以大徐城為徐城鎮胡氏曰鎮在泗州北百餘里唐上元初淮東節度鄧景山拒劉展于</hi>
　　<hi>徐城軍潰咸通九年桂州叛卒龎勛行及徐城即此鎮也五代時徐城縣屬泗州宋建隆中省今泗</hi>
<pb n="24a"/>
　　<hi>州北八十里有古城相傳為徐偃王築郡國志亦謂之薄薄城晉僮縣故城在今虹縣境地相接也</hi>
　　<hi>作再按穆王與楚共滅徐說苑後漢書  楚文王淮南子作莊王皆非同時誤</hi>
　婁林<hi>僖十五年楚人伐徐于婁林杜註婁林徐地下邳僮縣東南有婁亭  臣謹按婁亭在今虹縣</hi>
　　<hi>東北</hi>
　蒲隧<hi>昭十六年齊師伐徐至于蒲隧杜註蒲隧徐地取慮縣南有蒲姑陂  臣謹按蒲姑陂在今虹</hi>
　　<hi>縣北</hi>
　淮夷<hi>昭元年趙孟曰周有徐奄杜註二國皆嬴姓畫序曰成王伐淮夷遂踐奄徐即淮夷  臣謹按</hi>
　　<hi>賈逵曰書序言淮夷與奄同伐此徐奄連文葢徐即淮夷也服䖍曰此徐即魯公所伐徐戎也費氏</hi>
<pb n="24b"/>
　　<hi>云淮夷徐戎並興孔安國云淮浦之夷徐州之戎並起為冦則徐非國名也杜氏葢同此二說再按</hi>
　　<hi>序云徐夷並興東郊不開則此戎在魯之東故得與奄相比非徐境矣又孔傳云此戎帝王所羈縻</hi>
　　<hi>統叙故錯居九州之内秦始皇逐出之則聚族而居於徐境者甚多矣世本淮夷嬴姓僖十三年淮</hi>
　　<hi>夷病杞昭四年淮夷㑹于申昭二十七年范獻子曰季氏甚得其民淮夷與之杜註淮夷魯東夷即</hi>
　　<hi>此</hi>
巴<lb/>
　國於巴<hi>巴國葢古有之山海經伏羲生巴人竹書夏帝啟八年使孟凃如巴涖訟華陽國志曰巴</hi>
　　<hi>人從周師伐殷巴人善歌前歌後舞而入武王有天下封其宗姬于巴爵之以子昭十三年楚共王</hi>
<pb n="25a"/>
　　<hi>使巴姬埋璧于太室之庭知巴為姬姓昭九年王使詹桓伯辭於晉曰巴濮楚鄧吾南土也桓九年</hi>
　　<hi>巴子使韓服告于楚請與鄧為好鄧南鄙鄾人攻殺巴行人楚鬬亷及巴師圍鄾始見于經杜註巴</hi>
　　<hi>國在巴郡江州縣莊十八年楚文王即位與巴人伐申而驚其師巴人叛楚文十六年楚人秦人巴</hi>
　　<hi>人滅庸哀十八年巴人伐楚圍鄾楚公孫寜呉由于薳固敗巴師于鄾戰國時巴亂其臣巴蔓子以</hi>
　　<hi>三城請救于楚事定而蔓子伏劍死請以頭易三城楚人義而不責其後蜀王弟苴侯與巴王為好</hi>
　　<hi>蜀王討之苴侯奔巴巴為求救于秦秦使張儀司馬錯滅蜀師還并執巴王以歸巴地遂入秦惠王</hi>
　　<hi>置巴郡漢置江州縣為郡治華陽國志巴之封境東至魚復西至僰道北極漢中南極黔涪其民質</hi>
　　<hi>直好義土風敦厚酈道元曰巴有三關枳之陽關其一也從枳道入析丹涪水與楚商於相接秦之</hi>
<pb n="25b"/>
　　<hi>滅巴也楚亦收其地之近者以自廣而張儀已取其黔中蘇代所謂楚得枳而國亡者也巴都屢徙</hi>
　　<hi>江州其最初之都江水逕其城南三折如巴字因以名漢高祖亦𤼵巴實人以定三秦故漢樂部有</hi>
　　<hi>巴渝舞蜀漢章武間分巴郡為三巴西治閬中巴東治魚復巴郡治江州如故晉因之梁武陵王紀</hi>
　　<hi>鎮蜀置楚州隋改渝州又改江州為巴縣唐因之宋崇寜中改恭州後以高宗潛藩升為重慶府自</hi>
　　<hi>隋迄眀並治巴縣今仍之</hi>
　<lb/>
　<lb/>
　春秋地名攷畧卷十一<lb/>
</p>
<p>
</p>
  </div>
</body>
</text>
</TEI>
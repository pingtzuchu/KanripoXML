<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷十二</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷十二<lb/>
　　　　　　　　　　詹事府詹事高士竒撰<lb/>
曹<lb/>
　國於陶丘<hi>孔疏世本曹國伯爵譜云曹姬姓文王之子叔振鐸之後也武王封之陶丘哀八年</hi>
　　<hi>曹人或夢衆君子立于社宫而謀亡曹曹叔振鐸請待公孫彊杜註叔振鐸曹始祖詩譜曹者禹貢</hi>
　　<hi>兖州陶丘之北地名禹貢濟水東出于陶丘北孔𫝊云陶丘丘再成也爾雅山再成曰陶成猶重也</hi>
　　<hi>李巡曰再成形再重也世紀曰舜陶于河濵丘因以名墨子謂之釜丘竹書魏襄王十九年薛侯來</hi>
<pb n="1b"/>
　　<hi>㑹王于釜丘是也桓五年州公如曹曹之名始見于經杜註曹國今濟隂定陶縣定四年祝鮀曰曹</hi>
　　<hi>文之昭也晉武之穆也曹為伯甸非尚年也孔疏曹是晉之叔父而受伯爵居甸服非尚年齒鄭氏</hi>
　　<hi>曰曹在濟隂定陶去王城八百里東都之畿方六百里侯服五百里定陶在畿外故曰甸服也其封</hi>
　　<hi>域詩譜曰在雷夏荷澤之野昔堯遊成陽死而𦵏焉舜漁于雷澤民俗始化其風厚重多君子務稼</hi>
　　<hi>穡薄衣食以致蓄積夾于魯衞之間哀八年宋公入曹以曹伯陽歸曹遂滅地入于宋為曹邑哀十</hi>
　　<hi>四年向魋入于曹以叛是也戰國時齊楚魏共滅宋三分其地齊得濟隂曹地入焉仍謂之陶齊世</hi>
　　<hi>家蘇代曰有陶平陸梁門不開韓非子魏安釐王攻盡陶衞之地是也後并于秦為穰侯邑所謂侵</hi>
　　<hi>剛壽以廣其陶邑者秦置定陶縣二世二年沛公項羽攻定陶又章邯擊楚軍大破之于定陶項梁</hi>
<pb n="2a"/>
　　<hi>死漢五年滅項羽還至定陶即位于汜水之陽既而封彭越為梁王都定陶後為濟隂郡治甘露中</hi>
　　<hi>為定陶國治後漢濟隂郡亦治之晉初因之臣謹按杜預以濟隂定陶為曹國即指縣治甚明二漢</hi>
　　<hi>志皆云定陶本曹國世紀亦云定陶西南有陶丘亭無異辭矣乃桑氏水經則又云南濟水過定陶</hi>
　　<hi>南又東北荷水出焉又東北逕定陶恭王陵又東北逕定陶縣故城南是明有兩城葢漢氏之末嘗</hi>
　　<hi>徙邑治而史軼之也酈氏註曰定陶故城古三鬷國也湯追桀伐三鬷周武王封弟叔振鐸為曹國</hi>
　　<hi>范蠡既雪㑹稽之恥變姓名寓于陶為朱公即此則又明謂古曹國在故定陶城晉時已徙而杜即</hi>
　　<hi>指邑治為曹國失于審細矣至于魏世定陶嘗置濟陽郡治隋屬曹州唐省縣為鎮宋復置今仍之</hi>
　　<hi>是今日之定陶也其西有陶城城邑攷曰古曹國今定陶縣西古陶城是是曹國在定陶境今亦有</hi>
<pb n="2b"/>
　　<hi>知其說者然攷其方位又與桑酈不合豈晉魏之後縣治復有遷徙與要之不可攷矣又縣西十里</hi>
　　<hi>有陶邱縣北十五里有髣山志云曹國二十五世皆𦵏此積壤髣髴如山故曰髣山有三鬷亭寰宇</hi>
　　<hi>記云在今縣西南十里參攷遺迹曹在定陶其說可信通釋云濟隂東北三十七里即定陶故城曹</hi>
　　<hi>所都也宋濟隂縣在今曹縣西南六十里葢亦指陶城為曹都也  或曰今曹州即古曹國也隋自</hi>
　　<hi>定陶移曹州治濟隂縣金大定二十七年河決曹濮二十八年改築城于廢乘氏縣地移曹州及濟</hi>
　　<hi>隂縣治之其地即曹墟也明初省縣入州又以水患再徙盤石鎮尋廢州為縣即今曹縣正統十年</hi>
　　<hi>復别置曹州于金人築城遺址故曹州為古曹國其說似誤或云金人築城處在今曹州治東北二</hi>
　　<hi>十八里</hi>
<pb n="3a"/>
　洮<hi>僖八年齊桓公盟諸侯于洮杜註洮曹地南臣謹按僖公三十一年晉文公分曹地自洮以  東傅</hi>
　　<hi>于濟定十四年齊侯宋公㑹于洮即此亦曰桃城水經注瓠子故凟又東逕桃城因姚墟而名也援</hi>
　　<hi>神契舜生姚墟應劭曰姚墟與雷澤相近世稱為姚城今濮州西南五十里有洮城志云姚墟在東</hi>
　　<hi>南九十里</hi>
　曹南<hi>僖十九年宋公曹人邾人盟于曹南杜註曹雖與盟而猶不服不肯致餼故不以國地而曰曹</hi>
　　<hi>南伯臣謹按孔穎達曰哀十二年傳曰諸侯之㑹侯  致禮地主歸餼桓十四年公㑹鄭伯于曹傳</hi>
　　<hi>曰曹人致餼禮也春秋諸侯㑹于國都者即以國都名為㑹地地主不序于列此地㑹于曹南則在</hi>
　　<hi>曹之都也在曹之都而曹猶在列是曹雖與盟心猶不服矣曹風侯人萹薈兮蔚兮南山朝隮毛𫝊</hi>
<pb n="3b"/>
　　<hi>云南山曹南山也今曹縣南八十里有曹南山然已不近曹都范氏曰曹南曹之南鄙是也</hi>
　重丘<hi>襄十七年衞孫蒯田于曹隧飲馬於重丘毁其瓶重丘人閉門而詬之衞伐曹取重丘杜註重</hi>
　　<hi>丘曹地以臣謹按六韜周志古亡國三十其中有重丘國  美女遺青陽路史曰在曹州寰宇記重</hi>
　　<hi>丘在乘氏縣東北三十一里漢乘氏縣屬濟隂郡隋屬曹州唐宋因之金廢今乘氏故城在曹縣東</hi>
　　<hi>北五十里氏或云重邱在東昌此齊地也杜  明註兩國不可混</hi>
　鄸<hi>昭二十年曹公孫㑹自鄸出奔宋杜註鄸曹邑臣謹按孔疏鄸不繫于曹是大都也寰宇記云濟隂</hi>
　　<hi>乘氏縣西北有大饗城故老言古曹之鄸邑也大饗或作大鄉魏收志乘氏有大鄉城宋永初末北</hi>
　　<hi>魏將刁雍寇青州為青州所敗收散卒保大鄉山即此今曹縣北有大鄉城乘氏見上</hi>
<pb n="4a"/>
　郊<hi>定十二年衞公孟彄伐曹克郊杜註郊曹邑  或云在曹州界</hi>
　黍丘<hi>哀七年宋人伐曹築五邑于其郊曰黍丘揖丘大城鍾邘杜註梁國下邑縣有黍丘亭  臣謹</hi>
　　<hi>按漢下邑縣屬梁國晉因之金改夏邑今仍之屬歸徳府後漢志有黍丘亭</hi>
　揖丘<hi>見上曹或云當在  縣界</hi>
　大城<hi>見上曹或云當在  州界</hi>
　鍾　邘<hi>見上定或云當在  陶界</hi>
虞<lb/>
　國於夏墟<hi>孔疏譜云虞姬姓周太王之子泰伯之弟仲雍是為虞仲嗣泰伯之後武王克商封</hi>
<pb n="4b"/>
　　<hi>虞仲之庶孫以為虞仲之後處中國為西呉史記武王求虞仲之後得周章已君吳乃封周章弟虞</hi>
　　<hi>仲于周之北故夏墟又曰予讀春秋古文乃知中國之虞與荆蠻勾吳兄弟也桓十年虢公出奔虞</hi>
　　<hi>始見于經杜註虞國在河東大陽縣地理志河東大陽縣周武王封太伯後于此是為虞公孔穎逹</hi>
　　<hi>曰志言泰伯後者以仲雍嗣泰伯故也僖二年宫之竒曰泰伯虞仲太王之昭也杜註穆生昭昭生</hi>
　　<hi>穆以世次計泰伯虞仲于周為穆僖五年晉人執虞公虞遂亾戰國屬魏為呉城史記秦昭王伐魏</hi>
　　<hi>取呉城是也漢置大陽縣屬河東郡周天和二年省大陽縣移河北縣治此隋屬陜州栝地志故虞</hi>
　　<hi>城在河北縣東北五十里虞山之上唐天寳元年陜郡太守李齊物鑿三門瀆以便漕得古鏵鉏上</hi>
　　<hi>篆平陸二字遂改縣曰平陸屬陜州金屬解州今仍之縣東北六十里有古虞城  再按古虞思國</hi>
<pb n="5a"/>
　　<hi>杜註孔氏疏皆以為在梁國虞縣今已入陳地然亦有謂即在河東者詩云虞芮質厥成今平陸與</hi>
　　<hi>芮城接壤寰宇記云平陸縣西六十里有虞芮所讓之閑原東西七里南北十三里此虞國周初尚</hi>
　　<hi>存周書王㑹解曰天子立于堂上堂下之右唐公虞公南面立焉又史記解曰君娯于樂臣爭于權</hi>
　　<hi>民盡于利有虞氏以亾虞仲得封夏墟葢在古虞既亾之後也存之俟攷</hi>
　共池<hi>桓十年虞叔伐虞公公出奔共池經臣謹按寰宇記薄山在芮城縣北十里山海  云薄山之</hi>
　　<hi>首曰甘棗之山共水出焉西流至于河穆天子𫝊曰南登于薄山寘軨之隥謂之虞阪即顛軨阪也</hi>
　　<hi>共池或即共水矣</hi>
　顛軨<hi>僖二年晉伐虢假道于虞荀息曰冀為不道入自顛軨伐鄍三門杜註前是冀伐虞至鄍鄍虞</hi>
<pb n="5b"/>
　　<hi>邑河東大陽縣東北有顛陵阪有臣謹按水經注傅巖東北十餘里即顛陵阪也  東西絶澗中築</hi>
　　<hi>以成道指南北之路謂之軨橋橋之東北有虞原原東即虞城愽物記曰顛軨阪在大陽鹽池東呉</hi>
　　<hi>城之北今謂之呉阪亦謂之虞坂長二十里戰國䇿曰騏驥止于虞阪而不能進是也今在平陸縣</hi>
　　<hi>東北五十里自上及下七山相重東西絶澗至為險仄</hi>
　鄍<hi>見上十臣謹按平陸縣東北二  五里有故鄍城</hi>
　三門<hi>見上陵臣謹按水經河水東過砥柱間禹治洪水山  當道者鑿之故破山以通河三穿既鑿</hi>
　　<hi>水流疏通謂之三門今河流至平陸縣東五十里有砥柱山山有三門南為鬼門中為神門北為人</hi>
　　<hi>門臣愚則以為直是鄍邑之三門耳</hi>
<pb n="6a"/>
虢<lb/>
　國於上陽<hi>僖五年宮之竒曰虢仲虢叔王季之穆也為文王卿士杜註虢仲虢叔王季之子文</hi>
　　<hi>王之母弟也仲叔皆虢君字晉語胥臣曰文王敬友二虢又曰詢于八虞而諮于二虢韋昭曰善兄</hi>
　　<hi>弟為友賈逵曰虢仲封東虢制是也虢叔封西虢虢公是也孔穎達曰據傳鄭滅一虢晉滅一虢不</hi>
　　<hi>知誰是仲後誰是叔後賈言無明證不可審知臣愚謂賈最近古且諸家所用不可易矣東虢别見</hi>
　　<hi>小國卷西虢初封在秦之雍地秦宣太后于此起虢宫漢置虢縣屬右扶風漢志雍為西虢是也後</hi>
　　<hi>漢省入雍縣魏太延中置武都郡治此西魏又置洛邑縣隋廢郡改縣曰虢唐仍之元和郡縣志虢</hi>
　　<hi>縣古虢國周文王弟虢叔所封是曰西虢葢用賈説也宋亦因之九域志在鳳翔府南三十五里元</hi>
<pb n="6b"/>
　　<hi>省入寳雞今其故城在寳雞東六十里西虢之君在西周時嘗為王室卿士周語宣王不藉千畝虢</hi>
　　<hi>文公諌韋昭曰文公虢叔之後西虢也宣王都鎬在畿内此又用賈說矣史記幽王時有虢石父竹</hi>
　　<hi>書紀年又有虢公翰不知其出于東西隠元年鄭人以王師虢師伐衞始見于經杜註虢西虢國也</hi>
　　<hi>𢎞農陜縣東南有虢城葢已從平王而東徙矣然鄭語史伯謂鄭桓公曰當成周者西有虞虢王之</hi>
　　<hi>支子母弟也是平王前已徙東土不可攷矣秦本紀武公十一年滅小虢葢虢既東遷文庶之留于</hi>
　　<hi>雍者也今在寳雞東五十里亦曰桃虢城猶夫鄭已東徙而留者為南鄭也隠三年鄭武公為平王</hi>
　　<hi>卿士王貳于虢杜註西虢公也八年虢公忌父始作卿士于周桓五年王伐鄭以虢公林父將上軍</hi>
　　<hi>僖二年晉荀息假道于虞以伐虢五年晉侯圍上陽滅虢虢公醜奔京師葢見于春秋者有三公焉</hi>
<pb n="7a"/>
　　<hi>杜註上陽虢國都在𢎞農陜縣東南上陽之虢亦稱郭公羊𫝊晉獻公曰吾欲伐郭則虞救之伐虞</hi>
　　<hi>則郭救之是也蔡邕郭有道碑大曰王季之穆有虢叔者實有懿徳文王咨之建國命氏或謂之郭</hi>
　　<hi>此亦用賈説也班固則又謂之北虢漢志曰北虢在大陽是也大陽地在河北當是時虢都上陽而</hi>
　　<hi>下陽則在河北大陽之境豈以其跨河之北而成周在河南故謂之北虢與上陽在漢陜縣地屬𢎞</hi>
　　<hi>農郡晉仍之今在陜州東南杜佑云陜州之虢為北虢又云虢都在陜郡平陸縣今屬山西平陽府</hi>
　　<hi>葢欲附㑹北虢之義而顯與傳文違戾不可從矣  臣謹按後漢志𢎞農陜縣本虢仲國河南滎陽</hi>
　　<hi>有虢亭虢叔國九域志大紀從之與賈氏特異乃賈氏之說又見于虞翻韋昭皆無異辭又馬融云</hi>
　　<hi>虢叔同母弟虢仲封下陽異母弟虢叔封上陽孔潁達以為上陽下陽同是復虢國之邑不得分封</hi>
<pb n="7b"/>
　　<hi>二人也若二人共處鄭其安所得虢國而滅之是矣乃以臣愚測之融所謂虢仲封下陽誠誤矣所</hi>
　　<hi>謂虢叔封上陽則依然賈逵之說葢古來相𫝊如是未可輕非也惟是杜預明云皆母弟而馬氏分</hi>
　　<hi>同母異母其意葢謂西虢大而東虢小不應弟封大國兄反封小國故以同母異母别之不知周室</hi>
　　<hi>班爵尚徳不尚年祝鮀論之詳矣又春秋公子譜亦曰上陽虢叔之後</hi>
　玤<hi>莊二十一年王巡虢守虢公為王宫于玤杜註玤虢地  在今河南澠池縣界</hi>
　莘<hi>莊三十二年冇神䧏于莘内史過曰虢將亾杜註莘虢地  臣謹按今陕州硤石鎮西十五里莘原</hi>
　　<hi>是也</hi>
　渭汭<hi>閔二年虢公敗犬戎于渭汭杜註渭水出隴西東入河水之隈曲曰汭  臣謹按釋例曰渭水</hi>
<pb n="8a"/>
　　<hi>出隴西狄道縣鳥鼠同穴山東經南安天水汧陽扶風始平京兆至𢎞農入河葢渭水入河處乃虢</hi>
　　<hi>之西境也</hi>
　下陽<hi>僖二年虞師晉師滅下陽杜註下陽虢邑在河東大陽縣  臣謹按下陽公穀皆作夏陽穀梁</hi>
　　<hi>𫝊非國而曰滅重下陽也夏陽者虞虢之塞邑滅夏陽而虞虢舉矣胡氏曰猶秦有潼闗蜀有劍閣</hi>
　　<hi>皆國之門户徐彦曰虢之滅由于下陽之亾郢之入由于州來之亡故皆書滅張氏曰下陽與上陽</hi>
　　<hi>對在陜州平陸縣上陽在陜縣虢都也今平陸縣東五十里有大陽城大陽東北三十里有故下陽</hi>
　　<hi>城其地有虞阪之險晉欲伐虢慮虞人要而擊之欲伐虞則虢又救之以為外扞滅下陽而兩國皆</hi>
　　<hi>失其險矣</hi>
<pb n="8b"/>
　桑田<hi>僖二年虢公敗戎于桑田杜註桑田虢地在𢎞農陜縣東北  臣謹按桑田即稠桑也魏主修</hi>
　　<hi>奔闗中至稠桑隋義寧初劉文静遣將竇琮自潼闗追屈突通至稠桑執之又髙祖詔李密招撫山</hi>
　　<hi>東至稠桑驛復止之密因入桃林以叛即此今闗鄉縣東三十里有稠桑驛</hi>
邾<lb/>
　國於邾<hi>孔疏譜云邾曹姓顓頊之後有陸終産六子其第五子曰晏安邾即其後也武王克商封</hi>
　　<hi>其苖裔挾于邾為附庸居邾隠元年公及邾儀父盟于蔑是為十三世邾子克始見于經杜註邾今</hi>
　　<hi>魯鄒縣公羊禮記亦稱邾婁註曰婁力俱反邾人語聲後曰婁故曰邾婁其地在鄒山近魯哀七年</hi>
　　<hi>茅成子曰魯擊柝聞于邾劉薈鄒山記曰邾城在山南去山三里魯繆公改國號曰鄒以山為名也</hi>
<pb n="9a"/>
　　<hi>鄒亦作騶趙岐曰鄒本邾子之國至孟子時改號曰鄒然春秋時亦有稱騶者鄭語史伯曰曹姓鄒</hi>
　　<hi>莒史記呉夫差九年㑹騶伐魯是也又孟子騶人也故曰去聖人之居若此其近漢置騶縣屬魯國</hi>
　　<hi>或曰秦置漢因之晉屬魯郡晉咸和初石趙將石瞻攻河南太守王瞻于邾拔之胡氏曰即故邾城</hi>
　　<hi>亦謂之鄒山宋為魯郡治元嘉中魏主燾南侵自東平趣鄒山李孝伯謂宋張暢曰鄒山之險君家</hi>
　　<hi>所慿是也隋屬兖州唐因之金屬滕州明屬兖州府杜氏通典鄒山周四十里在縣東南今縣治為</hi>
　　<hi>宋時所徙古邾城在縣東南二十六里</hi>
　遷於繹<hi>文十三年邾文公卜遷于繹史曰利于民而不利于君邾子曰茍利于民孤之願也遂遷</hi>
　　<hi>于繹五月邾子克卒君子曰知命杜註繹邾邑魯國鄒縣北有繹山徙都于彼山旁山旁當有舊邑</hi>
<pb n="9b"/>
　　<hi>也邾既遷都于此竟内應别有繹邑宣十年公孫歸父帥師伐邾取繹公羊作蘱必非取其國都當</hi>
　　<hi>是取其别邑耳哀七年魯師入邾處其公宫邾衆保于繹杜註繹邾山也是則棄城而栖山矣禹貢</hi>
　　<hi>徐州之貢嶧陽孤桐孔疏引下邳縣西之葛嶧山疑誤詩保有鳬繹遂荒徐宅毛𫝊云二山名葢嶧</hi>
　　<hi>與繹通也史記始皇二十八年東行郡縣上鄒嶧山諸儒刻石紀秦功徳其所刻石嶺名曰書門郭</hi>
　　<hi>璞曰繹山純石積搆連屬如繹絲然故名水經注嶧山東西二十里高秀獨出積石無土壤孔穴洞</hi>
　　<hi>達徃徃如數間屋俗謂之嶧孔避難者多就之晉永嘉之亂太尉郗鍳將鄉曲逃于此今山南有大</hi>
　　<hi>嶂名曰郗公山北有紀巖即秦立石處也宋元嘉中魏主南侵踣而仆之按疏稱邾即鄒縣嶧山在</hi>
　　<hi>北而今之嶧山在縣東南二十五里葢古時縣治在山南而今則徙于山北也又山之西南有故縣</hi>
<pb n="10a"/>
　　<hi>村即鄒縣舊治可知文公徙都不過稍北數里耳邾至戰國時為楚所滅楚宣王遷其遺民于弦黄</hi>
　　<hi>之間謂之邾城漢初呉芮為衡山王都邾孫曹時稱江北巨鎮晉咸和中豫州刺史毛寶重兵戍之</hi>
　　<hi>為石趙所陷其地遂墟</hi>
　翼<hi>隠元年公子豫及邾人鄭人盟于翼杜註翼邾地  臣謹按翼在沂州費縣西南九十里故武城之</hi>
　　<hi>南</hi>
　偃<hi>僖二年公敗邾師于偃  或曰在費縣南</hi>
　虚丘<hi>𫝊公敗邾師于偃虚丘之戍將歸者也杜註虚丘邾地邾人戍虚丘欲以侵魯公要而敗之</hi>
　　<hi>臣謹按服䖍云虚丘魯地魯有亂邾使兵戍虚丘魯要而敗之所以惡僖公也杜以為不然故别為</hi>
<pb n="10b"/>
　　<hi>說或曰虛丘在費縣界</hi>
　魚門<hi>僖二十二年公及邾人戰于升陘我師敗績邾人獲公胄懸諸魚門杜註魚門邾城門  臣謹</hi>
　　<hi>按又有范門哀七年魯伐邾及范門猶聞鐘聲是也</hi>
　訾婁<hi>僖三十三年公伐邾取訾婁  或曰在濟寧州界</hi>
　狐駘<hi>襄四年㵴孫紇侵邾敗于狐駘杜註魯國畨縣東南有目駘亭  臣謹按𫝊曰國人逆喪者皆</hi>
　　<hi>髽魯于是始髽檀弓曰魯婦人之髽而弔也葢自戰于臺駘始也臺駘即狐駘哀二十七年越子使</hi>
　　<hi>后庸來聘言邾田封于駘上即此漢蕃縣一作畨應劭曰音皮屬魯國白褒魯國記曰汝南陳子游</hi>
　　<hi>為魯相蕃子也國人避諱遂改為皮音晉屬魯郡隋改置滕縣金置滕陽軍改滕州明廢州存縣屬</hi>
<pb n="11a"/>
　　<hi>兖州府縣東南二十里有狐駘山</hi>
　漆<hi>襄二十一年邾庶其以漆閭丘來奔杜註二邑在髙平南平陽縣東北有漆鄉西北有顯閭亭  臣</hi>
　　<hi>謹按定十五年城漆即此南平陽縣見魯地平陽今鄒縣北有漆城一名漆鄉</hi>
　閭丘<hi>見上亭臣謹按漆鄉西北有顯閭  卽閭丘或云在縣南</hi>
　蟲<hi>昭十九年邾人郳人徐人㑹宋公同盟于蟲  邾地在濟寧州東境</hi>
　離姑<hi>昭二十三年邾人城翼還自離姑武城人塞其前杜註離姑邾邑  臣謹按孔潁達曰邾魯接</hi>
　　<hi>連境界相錯邾人從翼邑還邾先徑魯之武城然後始至離姑而後至邾今其地在費縣故武城之</hi>
　　<hi>南</hi>
<pb n="11b"/>
　濫<hi>昭三十一年黑肱以濫來奔杜註東海昌慮縣穀臣謹按左𫝊言邾黒肱以濫來奔而經不書邾</hi>
　　<hi>梁𫝊曰别乎邾也其不言濫子何也非天子所封也范寗曰邾以濫邑封黑肱故别之若國公羊𫝊</hi>
　　<hi>亦謂叔術讓國受邾五分之一而為濫國來奔者其後人也孔穎達非之以為直闕文耳漢置昌慮</hi>
　　<hi>縣于此屬東海郡宣帝封魯孝王子為侯邑後漢建武五年董憲與劉紆悉兵數萬人屯昌慮曹魏</hi>
　　<hi>嘗析置昌慮郡尋罷元康中改屬蘭陵郡北齊廢後周大象二年徐州將席毘羅攻䧟昌慮以應尉</hi>
　　<hi>遲逈隋大業十年彭城留守董純敗賊張大虎于昌慮即其故城矣今昌慮城在滕縣東南六十里</hi>
　漷東<hi>見魯地漷</hi>
　沂西<hi>小沂水也見魯地沂上</hi>
<pb n="12a"/>
　絞<hi>哀二年伐邾將伐絞杜註絞邾邑  在今滕縣北</hi>
　范門<hi>見前魚門</hi>
　茅<hi>哀七年邾茅成子以茅叛杜註髙平西南有茅鄉亭  見茅國</hi>
莒<lb/>
　國於莒<hi>孔疏譜云莒嬴姓周武王封茲輿期于莒初都計後徙莒世本曰苢己姓文七年穆伯奔</hi>
　　<hi>莒從己氏也又云紀公以下為己姓不知誰賜之姓者國語史伯又曰曹姓鄒莒未知孰是隠二年</hi>
　　<hi>莒人入向是為十一世茲丕公始入春秋杜預註莒國今城陽莒縣共公已後微弱不復見戰國時</hi>
　　<hi>楚簡王滅莒而地歸于齊燕使樂毅破齊獨莒即墨不下齊緡王走莒淖齒殺之子襄王保莒五年</hi>
<pb n="12b"/>
　　<hi>田單以即墨攻破燕軍襄王自莒復入于齊亦曰城陽戰國䇿燕襲齊墟王走城陽山中又楚考烈</hi>
　　<hi>王八年遷魯于莒而取其地漢二年田榮為楚所滅弟横復起城陽四年韓信破齊齊相田光走城</hi>
　　<hi>陽既而韓信追獲齊王廣于城陽復置莒縣屬齊國文帝封朱虚侯章為城陽王後漢城陽國廢改</hi>
　　<hi>屬琅邪國建安三年曹操折置城陽國晉因之劉宋改東莞水經注沭水出琅邪東莞縣西北已又</hi>
　　<hi>東南過莒縣東其城三重並悉崇峻惟南開一門内城方十二里外城周二十里郭周四十餘里列</hi>
　　<hi>女𫝊齊人杞梁襲莒戰死其妻哭于城下七日城為之崩即此尸子曰莒君好鬼巫而亾無知之難</hi>
　　<hi>小白奔焉樂毅攻齊守嶮全國隋屬莒州唐宋屬宻州金為城陽軍已升州又改莒州元仍之明省</hi>
　　<hi>附郭莒縣入州元至元中叅政馬睦火鎮莒以城大難守截東北隅為子城周五里  再按地志莒</hi>
<pb n="13a"/>
　　<hi>國之外復有三莒一為周莒一為齊莒一為魯之莒父各見本國地中</hi>
　初封介根<hi>即計也應劭曰周武王封茲輿期于此即莒之先也春秋初徙于莒襄二十四年齊</hi>
　　<hi>侯伐莒取介根杜註介根莒邑今城陽黔陬縣東北計基城是也漢置計斤縣屬琅邪郡顔師古曰</hi>
　　<hi>計斤即介根語音有輕重如淳曰斤音基後漢省今膠州西南五里有介根城有雙墖對立曰東西</hi>
　　<hi>計邱宋白曰計斤城在高密縣東南四十里</hi>
　密<hi>隠二年紀子伯莒子盟于密杜註城陽淳于縣東北有密鄉  臣謹按漢有密鄉縣屬北海郡文帝</hi>
　　<hi>封膠東頃王子林為邑侯後省後漢志北海淳于縣有密鄉應劭曰淳于東北六十里有平城亭又</hi>
　　<hi>四十里有密鄉亭故縣也淳于見杞國</hi>
<pb n="13b"/>
　鄢陵<hi>文十七年公孫敖如莒及鄢陵杜註莒地  或曰在今莒州沂水縣界</hi>
　渠丘<hi>成八年渠丘公立于池上杜註渠丘公莒子朱也渠丘邑名莒縣冇蘧里  臣謹按孔穎達曰</hi>
　　<hi>十四年書莒子朱卒葢渠丘公即是朱也夷不當有謚或作别號此以邑名為號不知何故成九年</hi>
　　<hi>楚子重自陳伐莒圍渠丘渠丘城惡衆潰奔莒楚師圍莒莒城亦惡莒潰楚遂入鄆浹辰之間楚克</hi>
　　<hi>其三都葢地相近也漢北海安丘縣孟康曰古渠丘也後漢志亦曰安丘有渠丘亭晉地道記曰有</hi>
　　<hi>渠丘城伏琛齊記渠丘亭在安丘東北十里但非莒縣境與杜氏不合然地自相隣也晉安丘屬東</hi>
　　<hi>莞郡齊廢隋復置自隋迄五代時有變改宋仍曰安丘屬密州今屬青州府</hi>
　鄆<hi>見魯地</hi>
<pb n="14a"/>
　且于<hi>襄二十三年齊侯襲莒門于且于明日復戰期于夀舒杞殖華還載甲入且于之隧宿于莒郊</hi>
　　<hi>明日先遇莒子于蒲侯氏杜註且于莒邑隧狹路  臣謹按孔穎達曰既入而又得出宿知所入非</hi>
　　<hi>城邑也故杜以為狹道檀弓載此事云齊莊公襲莒于奪把梁死焉奪當為地名鄭氏曰隧奪聲相</hi>
　　<hi>近非也當是且于之旁别有奪地耳或曰且于在安丘縣境</hi>
　壽舒<hi>見上杜註夀舒莒地  或曰亦在安丘境</hi>
　蒲侯氏<hi>見上杜註近莒之邑</hi>
　大厖<hi>昭元年莒務婁瞀胡以大厖及常儀靡奔齊杜註大厖常儀靡莒二邑  或曰二邑在莒州北</hi>
　　<hi>境</hi>
<pb n="14b"/>
　常儀靡<hi>見上見臣謹按高辛氏之第四妃有陬氏曰常儀  大戴禮陬與棸聊相近疑古諸侯之</hi>
　　<hi>在東國者</hi>
　防<hi>昭五年莒牟夷以牟婁及防茲來奔杜註城陽平昌縣西南有防亭  臣謹按牟婁見杞地漢平昌</hi>
　　<hi>縣屬琅邪郡後漢屬北海國晉屬城陽郡後齊廢入安丘縣今安丘縣西南六十里有故平昌城防</hi>
　　<hi>亭亦在縣西南</hi>
　茲<hi>見上杜註姑幕縣東北有茲亭齊臣謹按漢姑幕縣屬琅邪郡後漢屬城陽郡後  廢今諸城縣西</hi>
　　<hi>四十里有姑幕城茲亭在其境</hi>
　紀鄣<hi>昭十九年齊高發伐莒莒子奔紀鄣杜註紀鄣莒邑也東海贑愉縣東北有紀城  臣謹按紀</hi>
<pb n="15a"/>
　　<hi>鄣一名紀本𫝊莒有婦人莒子殺其夫己為婺婦及老托于紀鄣紡焉以度而去之及師至則投諸</hi>
　　<hi>外師夜縋而登莒共公懼啟西門而出齊師入莒是也孔疏此紀即上紀鄣釋例土地名莒地有紀</hi>
　　<hi>鄣紀二名南北朝為戍守處蕭齊建武二年青冀二州刺史王洪範遣軍主崔延讓襲魏紀城克之</hi>
　　<hi>城邑攷紀城周一里近海贑榆漢縣屬琅邪郡後漢屬東海郡晉宋因之今屬海州縣北七十五里</hi>
　　<hi>有古紀鄣城</hi>
　郠<hi>昭十年季孫意如伐莒取郠杜註郠莒邑三臣謹按昭十二年莒人以取郠之後愬于晉十  年為</hi>
　　<hi>取郠故晉將以諸侯來討遂合諸侯于平丘然自是郠屬魯矣或曰在沂水縣界</hi>
　壽餘<hi>昭二十二年莒敗齊師于壽餘  或曰在莒州北境</hi>
<pb n="15b"/>
　向<hi>僖二十六年公㑹莒子衞寗速盟于向杜註莒地  臣謹按宣四年公㑹齊侯平莒及郯莒人不肯</hi>
　　<hi>公伐莒取向杜註向莒邑東海氶縣東南有向城逺疑也又襄二十年仲孫速㑹莒人盟于向皆此</hi>
　　<hi>也古氶縣在今嶧縣西北一里去莒果逺寰宇記曰莒州南七十里有向城近沂州西南百里有向</hi>
　　<hi>城參㑹道里差為近之魯再按桓十六年城向或謂莒地而  蹔取之</hi>
把<lb/>
　國於淳于<hi>史記陳把世家把東樓公者夏后禹之苖裔也殷時或封或絶周武王克殷紂得東</hi>
　　<hi>樓公封之于把以奉夏后祀禮記言偃曰把之郊也禹也宋之郊也契也是天子之事守也孔子曰</hi>
　　<hi>吾欲觀夏道是故之把而不足徵也吾得夏時焉詩振鷺序二王之後來助祭也箋謂把也宋也周</hi>
<pb n="16a"/>
　　<hi>語富辰曰把鄫由太姒韋昭曰杞鄫姒姓太姒文王之妃武王之母僖十四年衛遷于帝丘衛成公</hi>
　　<hi>夣康叔曰相奪予享公命祀相寗武子曰不可鬼神非其族類不歆其祀杞鄫何事相之不享于此</hi>
　　<hi>久矣杜註相夏后啟之孫居帝丘杞鄫夏後自當祀相凡此皆把之先世見于經𫝊者也其爵呉萊</hi>
　　<hi>曰杞公爵也桓二年書把侯莊二十七年書杞伯自是皆以伯書惟僖二十三年二十七年書杞子</hi>
　　<hi>𫝊曰用夷禮襄二十九年復書把子𫝊曰賤之也孔穎達曰用夷禮故賤之程子曰把二王之後不</hi>
　　<hi>應伯爵疑前世黜之也中間從夷故子之殆不可曉其地宋忠曰在陳留雍丘縣漢雍丘縣今把縣</hi>
　　<hi>也詳見宋地不知何時遷于東土班固曰春秋時徙魯東北是也隠三年經書莒人伐把取牟婁是</hi>
　　<hi>為把武公三十一年也始入春秋杜註把國本都陳留雍丘縣推尋事跡桓六年淳于公亡國把似</hi>
<pb n="16b"/>
　　<hi>并之襄二十九年晉人城把之淳于杞又遷都淳于臣謹按桓五年冬經書州公如曹𫝊曰淳于公</hi>
　　<hi>度其國危遂不復六年春經書寔來傳曰自曹來朝書曰寔來不復其國也其稱公者公羊曰天子</hi>
　　<hi>三公稱公王者之後稱公服䖍曰春秋前以黜陟之法進爵為公胡氏曰州公諸侯而稱公者昔畢</hi>
　　<hi>高以父師而保釐東土衛武公以列國而入相于周與後世出入均勞之義同葢以為天子三公也</hi>
　　<hi>世本曰州國姜姓葢自此滅矣襄二十七年傳晉平公杞出也故治杞知悼子合諸侯之大夫以城</hi>
　　<hi>杞葢悼公夫人為杞孝公之女而是時之當國者趙文子也昭元年祁午數趙文子之功曰城淳于</hi>
　　<hi>用是知城杞即城淳于本州國之都而杞居之用是知亡州者杞也若夫隠三年則州未亡不知把</hi>
　　<hi>所居乃莒人所取之牟婁則在東土與淳于為隣杞本弱小不應立國雍丘而遙屬小邑于千數百</hi>
<pb n="17a"/>
　　<hi>里之外也用是春秋之前把早居于東土矣城把之歳女叔齊曰杞夏餘也而即東夷邾莒以東皆</hi>
　　<hi>東夷也僖十九年宋公使邾子用鄫子于次雎之社以屬東夷是也子太叔曰晉不惜周家之闕而</hi>
　　<hi>夏肄是屏杜記夏肄杞也肄餘也屏城也孔疏方言云肄枿餘也秦晉之間曰肄鄭氏曰斬而復生</hi>
　　<hi>曰肄把是夏後滅而復存猶木之枿生小栽也是即把遷東土之證特不能詳其事耳淳于杜註州</hi>
　　<hi>國所都今城陽淳于縣也水經注汶水出朱虚縣又北過淳于縣西故夏之斟灌國周武王以封淳</hi>
　　<hi>于公號曰淳于國春秋州公是也其城東北則兩川交㑹處葢濰水亦至此㑹汶而入于海也斟灌</hi>
　　<hi>似誤别見本國自杞居之後人亦曰杞城漢置淳于縣屬北海郡後漢初省永元九年復置屬北海</hi>
　　<hi>國建安十六年曹操東擊海賊管氶至淳于氶走入海島晉改屬城陽國劉宋改入髙密郡後屬平</hi>
<pb n="17b"/>
　　<hi>昌郡後齊廢入高密縣今其廢城在安丘縣東北三十里</hi>
　遷於縁陵<hi>僖十二年㑹于鹹淮夷病把故十四年諸侯城縁陵杜註縁陵杞邑左𫝊諸侯城縁</hi>
　　<hi>陵而遷杞焉杜註不言城杞杞未遷也公羊𫝊曰孰城之城杞也曷為城杞滅也孰滅之葢徐莒脅</hi>
　　<hi>之孰城之桓公城之陸氏曰明年楚伐徐諸侯救徐公羊之謬可知家氏曰杞未嘗受兵左氏言病</hi>
　　<hi>杞為得實臣謹按是時葢把已居淳于矣廹近淮夷是以病之徐莒脅杞經𫝊無文不可從也惟齊</hi>
　　<hi>桓遷杞之說為胡文定所本當用之漢志北海郡有營陵縣應劭曰即師尚父所封之營丘薛瓉非</hi>
　　<hi>之曰營丘即臨淄營陵春秋謂之縁陵是也葢齊桓遷杞以自近如楚遷許于葉呉遷蔡于州來也</hi>
　　<hi>然杜云杞地則仍為杞地之錯入于齊者耳高帝封劉澤為營陵侯後漢晉因之北齊省隋復置唐</hi>
<pb n="18a"/>
　　<hi>武徳初營陵民汲嗣率鄉人拒賊于此權置杞州以春秋時杞嘗徙治此也尋廢今其故城在昌樂</hi>
　　<hi>縣東南五十里或曰縁陵在今諸城縣界襄二十七年把復遷淳于戰國初為楚恵王所滅</hi>
　牟婁<hi>見首條杜註牟婁杞邑城陽諸縣東北有婁鄉  臣謹按牟婁自是屬莒昭五年莒牟夷以奔</hi>
　　<hi>魯後漢志北海平昌冇婁鄉水經丘涓水東北流逕婁鄉城東入濰漢諸縣屬琅邪郡晉屬北國今</hi>
　　<hi>在諸城境平昌今在安丘境葢二縣接壤也今諸城東北有婁鄉城</hi>
　無婁<hi>宣十五年仲孫蔑㑹齊髙固于無婁杜註無婁把邑  臣謹按公羊作牟婁葢即莒人所取也</hi>
　　<hi>然此時已為莒邑而杜註杞邑未詳</hi>
紀<lb/>
<pb n="18b"/>
　國於紀<hi>孔疏世族譜紀姜姓侯爵桓九年書紀季姜歸于京師是也隠元年紀人伐夷始見于經</hi>
　　<hi>桓五年齊鄭朝紀欲以襲之紀人知之六年公㑹紀侯于郕咨謀齊難也冬紀侯來朝請王命以求</hi>
　　<hi>成于齊公告不能莊元年齊師遷紀郱鄑郚杜註齊欲滅紀故遷其三邑之民而取其地蘇氏云直</hi>
　　<hi>取其地不取其民故不言所往之處志在去之而已三年紀季以酅入于齊左𫝊紀于是乎始判杜</hi>
　　<hi>註齊欲滅紀故紀以酅入齊為附庸公羊曰請後五廟以存姑姊妹穀梁曰酅紀之邑也入於齊者</hi>
　　<hi>以酅事齊也胡氏曰紀季所以不書奔者冇紀侯之命矣四年紀侯大去其國左傳曰紀侯不能下</hi>
　　<hi>齊以與紀季大去其國違齊難也公羊曰大去者何滅也孰滅之齊滅之復仇也何仇爾逺祖也哀</hi>
　　<hi>公烹乎周紀侯譛之幾世乎九世矣穀梁曰大去者不遺一人之辭言民之從者四年而始畢杜註</hi>
<pb n="19a"/>
　　<hi>季奉社稷故不言滅大去不返之辭然自是紀己亾矣春秋不書滅特以義存之焉爾成二年齊侯</hi>
　　<hi>使賔媚人以紀甗玉磬賂晉杜註甗玉甑皆滅紀所得是也其地杜註曰紀國在東莞劇縣水經注</hi>
　　<hi>巨洋水北逕劇縣故城古紀國也劉昭曰劇縣西有紀城亦曰紀亭城内有臺俗曰紀臺戰國時為</hi>
　　<hi>齊之劇邑魯仲連曰劇朐之人辨是也漢因置劇縣屬齊國後屬北海郡後漢初為張歩所據建武</hi>
　　<hi>五年耿弇平之帝幸劇尋為北海國三國魏屬東莞郡晉因之北齊省今其故城在青州壽光縣東</hi>
　　<hi>三十里又有紀城亦在縣東南侯再按城冡記鄒縣東南二十五里有紀城及紀  冡相𫝊為紀侯</hi>
　　<hi>去國避難處</hi>
　浮來<hi>隠八年公及莒人盟于浮來左𫝊以成紀好也杜註浮來紀邑東莞縣北有邳鄉邳鄉西冇公</hi>
<pb n="19b"/>
　　<hi>來山號曰邳來間也臣謹按水經注沂水東逕浮來之山即公來山  浮來水注之其水左控三川</hi>
　　<hi>右㑹甘水而注于沂今蒙隂縣西北有浮來山</hi>
　郱<hi>見首條杜註郱在東莞臨朐縣東南管臣謹按應劭曰郱一作駢後為齊大夫伯氏邑  仲奪伯氏</hi>
　　<hi>駢邑三百即此文帝封孫鄲為瓶侯孝景時國除武帝封菑川靖王子成為缾侯今在臨朐縣東南</hi>
　鄑<hi>見首條杜註都昌縣西有訾城亭臣謹按鄑亦讀訾本一城也唐武徳二年置訾  縣屬濰州六年</hi>
　　<hi>廢俗呼為瓦城半為水漸今在昌邑西北三十里一云訾城在縣西北十五里又十五里為鄑城都</hi>
　　<hi>昌漢縣今為昌邑故城在縣西</hi>
　郚<hi>見首條杜註朱虚縣東南有郚城故臣謹按漢置郚城縣屬琅邪郡後漢廢後魏于  郚城置郡北</hi>
<pb n="20a"/>
　　<hi>齊廢改置琅邪縣隋仍改為郚城尋廢今安丘縣西南六十里有郚山四靣險絶其上寛平約數百</hi>
　　<hi>里有古城遺址即郚城也晉朱虚縣在臨朐縣東六十里</hi>
　酅<hi>見首條杜註酅紀邑在齊國東安平縣葢臣謹按國語齊桓公初立正封域東至于紀酅  特存之</hi>
　　<hi>也莊十二年紀叔姬歸于酅叔姬者魯女伯姬之娣隠二年伯姬歸于紀叔姬待年于國不與嫡俱</hi>
　　<hi>行至七年乃歸于紀杜氏曰紀侯去國而死叔姬歸魯紀季自定于齊而後歸之孔疏曰紀季雖為</hi>
　　<hi>附庸猶得専酅故可歸也劉昭曰安平有酅亭徐廣曰安平即古酅邑也齊世家平公割齊安平以</hi>
　　<hi>東為田成封邑湣王末燕師入齊齊田單走安平既而齊襄王封田單為安平君是也漢置東安平</hi>
　　<hi>縣屬菑川國後屬北海國晉改屬齊國北齊廢今臨淄縣東十九里有安平城又有酅亭亦在縣東</hi>
<pb n="20b"/>
許<lb/>
　國於許<hi>孔疏譜云許姜姓與齊國同祖堯四岳伯夷之後也周武王封其苖裔文叔于許隠十一</hi>
　　<hi>年公及齊侯鄭伯入許是為文叔後十一世許莊公始入春秋本𫝊鄭莊公曰許太岳之裔也杜註</hi>
　　<hi>太岳神農之後國語富辰曰申許齊吕由太姜韋昭曰四國皆太岳之後太姜之家也其地為夏伯</hi>
　　<hi>昆吾氏之墟昭十二年楚靈王曰昔我皇祖伯父昆吾舊許是宅是也鄭莊公既入許遷許莊公之</hi>
　　<hi>弟許叔于東鄙而使公孫獲處許西偏鄭莊公卒鄭亂許叔乃復入于許僖六年楚人圍許許僖公</hi>
　　<hi>因蔡以復于楚邲之戰靈公乘楚車其後又屢受兵于鄭遂遷于楚境許既遷鄭有其地謂之舊許</hi>
　　<hi>見鄭地杜註許潁川許昌縣臣謹按秦置許縣屬潁川郡陳勝將伍逢軍于許章邯擊破之是也漢</hi>
<pb n="21a"/>
　　<hi>仍之地理志曰故許國文叔所封後漢章帝封馬光為侯邑建安元年獻帝都此魏黄初二年改曰</hi>
　　<hi>許昌為五都之一嵗嘗臨幸每伐呉命司馬懿留鎮于此明帝太和六年如許昌治許昌宫晉為潁</hi>
　　<hi>川郡治永嘉末荀組建行臺于此後陷于石勒自是屢得屢失一陷于苻秦再陷于慕容燕又陷于</hi>
　　<hi>姚秦義熙十二年劉裕伐秦先鋒擅道濟克許昌後復為魏所陷毁其城而去東魏天平初始分潁</hi>
　　<hi>川置許昌郡北齊郡廢隋屬許州唐因之五代唐諱昌改許田縣宋熈寧四年省入長社為許田鎮</hi>
　　<hi>今許州即古長社縣故許城在州東三十里</hi>
　遷於葉<hi>成十五年許遷于葉公臣謹按本𫝊許靈公畏鄭偪請遷于楚楚  子申遷許于葉襄十</hi>
　　<hi>六年晉平公即位許男請遷于晉諸侯遂遷許許大夫不可晉人歸諸侯鄭伯㑹諸國之大夫以伐</hi>
<pb n="21b"/>
　　<hi>許討其未遷也襄二十六年許靈公如楚請伐鄭曰師不興孤不歸矣杜註十六年晉伐許獨鄭伯</hi>
　　<hi>自行故許恚欲報之既而許靈公卒于楚楚為之伐鄭而後葬許靈公葢許雖遷猶在方城之外鄭</hi>
　　<hi>患未已也昭四年楚子滅頼欲遷許于賴使鬭韋龜公子棄疾城之卒不行葉見楚地中</hi>
　又遷於夷<hi>昭公九年許遷于夷杜註許畏鄭欲遷也  臣謹按本𫝊楚公子棄疾遷許于夷實</hi>
　　<hi>城父取州來淮北之田以益之伍舉授許男田孔疏州來邑在淮南民有田在淮北許國盡遷于夷</hi>
　　<hi>夷田少故取以益之十三年𫝊楚子之為令尹也遷許而質許圍杜註遷許在九年圍許大夫即此</hi>
　　<hi>時事也夷城父見楚地中</hi>
　又遷於白羽<hi>昭十八年許遷于白羽杜註自葉遷也許畏鄭樂遷  臣謹按本𫝊楚左尹王</hi>
<pb n="22a"/>
　　<hi>子勝言于楚子曰許于鄭仇敵也而居楚地以不禮于鄭晉鄭方睦鄭欲伐許而晉助之楚喪地矣</hi>
　　<hi>君盍遷許許曰余舊國也鄭曰余俘邑也葉在楚國方城外之蔽也土不可易國不可小許不可俘</hi>
　　<hi>仇不可啟君其圖之楚子說使王子勝遷許于析實白羽此許遷白羽之由也孔穎達曰昭十三年</hi>
　　<hi>𫝊曰楚子滅蔡遷許胡沈道房申于荆焉平王即位既封陳蔡而皆復之禮也註云荆荆山也滅蔡</hi>
　　<hi>在十一年許又從夷遷于荆山平王復之還其本國許又歸于葉也且𫝊云葉在楚方城外之蔽明</hi>
　　<hi>其欲遷之時許當在葉故杜云自葉遷也居再按杜註又云十五年平王復遷邑許自夷還  葉孔</hi>
　　<hi>疏曰許既自夷遷荆即當自荆向葉杜以經書許遷于夷故據以為言其實自荆遷也復遷邑在十</hi>
　　<hi>三年杜作十五年亦誤白羽詳見楚地中</hi>
<pb n="22b"/>
　又遷於容城<hi>定四年許遷于容城今臣謹按應劭曰容城即漢之華容城  為監利縣非也</hi>
　　<hi>哀六年鄭游速帥師滅許以許男斯歸左𫝊云因楚敗也此時昭王新復國華容近在國都之側鄭</hi>
　　<hi>亦豈能至此或曰容城即在葉縣西差為近理耳又哀元年許男復從楚圍蔡似未嘗滅或言楚復</hi>
　　<hi>封之其後不知所終</hi>
　展陂<hi>成四年鄭公孫申帥師疆許田許人敗諸展陂鄭伯伐許取鉏任冷敦之田杜註展陂許地</hi>
　　<hi>臣謹按今在許州西北</hi>
　鉏任　泠敦<hi>見上州亦在許  境</hi>
　棫林　函氏<hi>襄十六年晉伐許次于棫林又伐許次于函氏杜註棫林函氏皆許地  臣謹</hi>
<pb n="23a"/>
　　<hi>按此許即葉也昭九年傳曰遷許于夷遷方城外人于許杜註許遷于葉因謂之許是也或云棫林</hi>
　　<hi>在今葉縣東北函氏亦在葉縣北</hi>
滕<lb/>
　國於滕<hi>孔疏譜云滕姬姓文王子錯叔繡之後隠九年書滕侯卒是為叔繡後十七世宣公也始</hi>
　　<hi>見于經隠十一年滕侯薛侯來朝爭長滕侯曰我周之卜正也意以得仕王朝為貴定四年祝鮀曰</hi>
　　<hi>武王母弟八人周公為太宰唐叔為司寇耼季為司空五叔無官豈尚年哉杜註以管蔡郕霍毛為</hi>
　　<hi>五叔葢謂文昭十六前八同母後八異母也叔繡次在後母中卜正亦末必當其身而滕侯云然意</hi>
　　<hi>亦與祝鮀同耳昭四年渾罕曰蔡及曹滕其先亾乎服䖍注曰齊景亾滕孔穎達非之謂史記言春</hi>
<pb n="23b"/>
　　<hi>秋六世楚滅滕是也夫孟子時且有滕服言之謬可知矣竹書云威烈王十一年於越子滅滕亦誤</hi>
　　<hi>其地杜註滕國在沛國公丘縣臣謹按秦置滕縣漢高祖封夏侯嬰為滕公尋改置公丘縣屬沛郡</hi>
　　<hi>地里志曰故滕國也武帝封魯㳟王子為侯邑晉屬魯郡後廢今滕縣乃漢之蕃縣隋改曰滕金置</hi>
　　<hi>軍尋改州明降為縣屬濟南府古滕城在縣西南十四里志云其城周二十里中有子城</hi>
薛<lb/>
　國於薛<hi>孔疏譜云薛任姓黄帝之苗裔奚仲封為薛侯武王復以其胄為薛侯隠十一年滕侯薛</hi>
　　<hi>侯來朝始入春秋本𫝊滕侯薛侯爭長薛侯曰我先封杜註夏所封在周之前定元年薛宰曰吾祖</hi>
　　<hi>奚仲居薛為夏車正奚仲遷于邳仲虺居薛以為湯左相杜註奚仲為夏禹掌車服大夫葢春秋諸</hi>
<pb n="24a"/>
　　<hi>國𫝊世之舊者莫薛若也昭十年禆竈曰顓頊之墟姜氏任氏寔守其地杜註顓頊之墟元枵也姜</hi>
　　<hi>齊姓任薛姓與齊大小相去逺甚乃得並稱知其前世非小弜矣世本黄帝二十五子得姓者十二</hi>
　　<hi>人任居其一詩曰摰仲氏任自彼殷商曰嬪于京國語富辰曰摰疇之國由太任又曰鄢之亾由仲</hi>
　　<hi>任隠公曰寡人若朝于薛不敢與諸任齒孔疏引氏族篇曰謝章薛舒吕祝終泉畢過十國皆任姓</hi>
　　<hi>也又知任氏支封本廣特不可盡攷耳其地杜註曰薛魯國薛縣臣謹按孔穎達曰薛自齊桓霸諸</hi>
　　<hi>侯黜為伯獻公始與魯同盟小國無記世不可知亦不知為誰所滅或曰戰國時齊滅之也田嬰封</hi>
　　<hi>于薛謂之薛公秦置薛縣二世二年沛公命雍齒守豐自引兵之薛又項羽以朱雞石敗自湖陵引</hi>
　　<hi>兵入薛召諸别將㑹薛計事漢置薛縣屬魯國晉屬魯郡劉宋屬彭城郡後魏因之後齊廢括地志</hi>
<pb n="24b"/>
　　<hi>薛城在薛河北周二十八里堅厚無比地道記奚仲冢在城南二十里山上皇覽曰靖郭君冢在城</hi>
　　<hi>東南陬孟嘗君冢在城中向門東北邊今薛城在滕縣南四十里又有仲虺城在薛城西三十里俗</hi>
　　<hi>謂之斗城漷水經其北西北入泗尋再按哀十四年𫝊齊陳恒執其君壬寘于舒州  弑之史記齊</hi>
　　<hi>世家田常執簡公于徐州曰此事也賈逵曰徐州陳氏邑崔駰曰即春秋舒州也後漢志薛縣本國</hi>
　　<hi>六國時曰徐州竹書紀年邳遷于薛改名徐州意謂仲虺自邳徙故薛得兼名徐州也春秋末薛尚</hi>
　　<hi>在當是齊侵其近都之地别置舒州以封陳氏耳史記句踐平呉北渡淮與齊晉諸侯㑹于徐州齊</hi>
　　<hi>威王曰吾吏冇黔夫者使守徐州宣王八年與魏襄王㑹徐州以相王十年楚圍我徐州楚世家威</hi>
　　<hi>王七年伐齊敗之于徐皆此也謂再按竹書紀年梁惠成王三十一年邳遷于薛  之上邳竹書紀</hi>
<pb n="25a"/>
　　<hi>事與諸家多互異恵成王之下書今王即襄王也則恵成王即史記所云恵王其三十一年為周顯</hi>
　　<hi>王二十九年上距春秋終一百四十二年後二十年齊封田嬰于薛此時薛己將亾矣或有奚仲之</hi>
　　<hi>别裔自邳轉徙于宗國因易其名亦未可知然恐即仲虺徙薛之事訛為後世耳漢吕后三年封楚</hi>
　　<hi>元王子郢客為上邳侯即此</hi>
　邳<hi>見上諸臣謹按昭元年趙孟曰商有姺邳杜註二國商  侯邳下邳縣即此也應劭曰邳在薛後徙</hi>
　　<hi>此故曰下邳薛瓉曰有上邳故云下邳太康地記奚仲遷于邳謂之下邳或以為自北遷此故謂之</hi>
　　<hi>下邳依此諸條則薛兼邳名本在仲虺之前薛兼徐名乃在仲虺之後益以證竹書之謬也後仲虺</hi>
　　<hi>還薛而他族繼處之得罪于商遂有姺邳之名齒于三苖觀扈焉秦置下邳縣屬郯郡二世二年項</hi>
<pb n="25b"/>
　　<hi>梁西渡淮軍于下邳是也漢初封韓信為楚王都下邳後為縣屬東海郡後漢初董憲據之尋棄去</hi>
　　<hi>建武五年帝狥彭城下邳永平十七年改置下邳國于此建安初先主為徐州牧屯下邳吕布襲取</hi>
　　<hi>之三年曹操破斬布于下邳四年先主取徐州留闗羽守下邳尋為操所敗魏晉皆為下邳國晉永</hi>
　　<hi>興二年琅邪王睿監徐州軍事留守下邳尋没于石勒又没于苻堅太元九年謝𤣥復取之自後迭</hi>
　　<hi>屬南北周置下邳郡兼置邳州隋廢郡唐又罷州縣屬泗州宋置淮陽軍金仍曰邳州自漢迄元所</hi>
　　<hi>置國郡軍州皆治下邳縣明省縣入州北征記下邳城三重外城周十二里南城白門樓曹操斬吕</hi>
　　<hi>布處也</hi>
小邾<lb/>
<pb n="26a"/>
　國於郳<hi>譜云小邾邾俠之後也夷父顔有功于周其子友别封為附庸居郳世本邾顔居邾肥徙</hi>
　　<hi>郳宋忠曰邾顔别封小子肥于郳為小邾子孔穎達曰世本言肥杜譜言友當是一人莊五年郳黎</hi>
　　<hi>來來朝始見于經杜註附庸國也黎來名譜云友之曽孫𫝊曰名未王命也杜註未受爵命為諸侯</hi>
　　<hi>其後數從齊桓以尊周室王命以為小邾子莊十五年宋齊邾伐郳僖七年小邾子來朝杜註曰黎</hi>
　　<hi>來始得王命而來朝也邾之别封故曰小邾此小邾始封之畧也自後屢與㑹盟皆稱小邾公羊謂</hi>
　　<hi>之小邾婁然亦時稱郳襄九年晉伐鄭把人郳人從魏綘趙武斬行栗昭五年冇郳申小邾穆公子</hi>
　　<hi>也昭十九年邾人郳人徐人㑹宋公同盟于蟲定元年宋仲幾曰滕薛郳吾役也與邾共稱則曰二</hi>
　　<hi>邾魯人謂二邾不㤀我宜加敬是也春秋後六世滅于楚其地杜註東海昌慮縣北冇郳城臣謹按</hi>
<pb n="26b"/>
　　<hi>今滕縣東六里冇郳城在南梁水東昌慮城見邾地監  再按公羊曰邾婁顔之時邾婁女有為魯</hi>
　　<hi>夫人者孝公幼顔淫九公子于宫中因以納賊臧氏之母聞冇賊以其子易公抱公以逃賊至凑公</hi>
　　<hi>寢而弑之魯臣鮑廣交梁買子趨而至臧氏之母曰公不死也于是負孝公之周愬天子天子為之</hi>
　　<hi>誅顔而立叔術反孝公于魯顔夫人曰有能為我殺殺顔者我為其妻叔術為之殺殺顔者而以為</hi>
　　<hi>妻有子焉謂之盱夏父者其所為冇于顔者也食必坐二子于側有珍怪之食盱必先取足焉夏父</hi>
　　<hi>曰以來人未足而盱有餘叔術覺焉起而致國于夏父是說也世皆疑之夫顔既受誅于天子則殺</hi>
　　<hi>顔者必天子之命吏也叔術安得而殺之叔術殺天子之命吏又妻嫂行若狗氶則罪浮于顔天子</hi>
　　<hi>何以不討國人何以反稱其賢夏父既宜為君則必世子之未命者宋忠曰小子肥别封郳則肥必</hi>
<pb n="27a"/>
　　<hi>為世子之弟弟已為國君而兄猶齠穉與盱共案而爭食冇是理乎如曰肥庶出而夏父嫡也宋氏</hi>
　　<hi>何以曰小子展轉觝□用是知其妄也公羊又述邾婁父兄公扈子之言曰惡有言人之國賢若此</hi>
　　<hi>者乎誅顔之時天子死叔術起而致國于夏父斯為實録矣蓋夏父實長子也坐父廢黜叔術迫于</hi>
　　<hi>天子之命權受國而不辭迨乎天子易世之後乃授之夏父也陋巷志夏父為顔之長子友為顔之</hi>
　　<hi>次子友子曰志亦小邾君而不見于經𫝊志弟爽則復聖之先祖也大賢之祖乃蒙此惡聲不可以</hi>
　　<hi>不辨</hi>
　句繹<hi>哀二年及邾子盟于句繹哀十四年小邾射以句繹來奔  或曰在鄒縣東南境</hi>
北燕<lb/>
<pb n="27b"/>
　國於薊<hi>史記召公奭與用同姓姓姬氏譙周曰周之支族也詩譜文王為西伯典治南國江漢汝</hi>
　　<hi>旁之諸侯雍梁荆豫徐揚之人咸被其徳乃分岐邦周召之地為周公旦召公奭之采邑施先公之</hi>
　　<hi>教于己所職之國其得賢人之化者謂之召南詩甘棠篇蔽芾甘棠勿翦勿伐召伯所茇鄭氏箋曰</hi>
　　<hi>召伯聴男女之訟不重煩勞百姓止舍于甘棠之下而聴斷焉國人思之故愛其樹也史記武王滅</hi>
　　<hi>紂封召公于北燕成王時召公為三公自陜以西召公主之自陜以東周公主之詩譜曰召公封燕</hi>
　　<hi>死謚曰康公元子世之其次子亦世守采地在王官春秋時召伯是也莊三十年遇于魯濟謀山戎</hi>
　　<hi>以其病燕故也燕之名始見于春秋杜註燕國今薊縣國語齊桓公北伐山戎刜令支斬孤竹管子</hi>
　　<hi>桓公伐孤竹至卑耳之谿見人長尺而人物具焉管子曰俞兒也史記山戎伐燕告急于齊齊桓公</hi>
<pb n="28a"/>
　　<hi>救燕遂伐山戎至于孤竹而還燕莊公遂送桓公入齊境桓公曰非天子諸侯相送不出境吾不可</hi>
　　<hi>以無禮于燕于是分溝割燕君所至之地與燕命燕君復修召公之政納貢于周如成康時皆其事</hi>
　　<hi>也自是不復見至襄二十八年北燕伯朝晉是為簡公欵孔疏曰燕居漁陽薊縣其國僻小不通諸</hi>
　　<hi>夏自召公至簡公欵二十六世始見于經二十九年齊放其大夫高止于北燕昭三年北燕伯欵出</hi>
　　<hi>奔齊六年齊侯伐北燕將納簡公七年燕人暨齊平歸燕姬賂以瑶罋玉櫝斚耳不克而還十二年</hi>
　　<hi>齊髙偃納北燕伯欵于唐至獻公之世而春秋終其地顓頊時為幽陵帝堯時為幽都帝舜時為幽</hi>
　　<hi>州昭九年詹桓伯曰肅慎燕亳吾北土也世本曰召公居北燕史記曰武王封帝堯之後于薊張守</hi>
　　<hi>節正義曰召公始封葢在北平無終縣以燕山為名後漸强盛乃併薊徙居之薊之名則以地有薊</hi>
<pb n="28b"/>
　　<hi>丘故樂毅報昭王書所謂薊丘之植植于汶篁是也燕世家王喜二十九年秦攻㧞我薊王亾徙居</hi>
　　<hi>遼東知其常居薊矣秦置薊縣屬上谷郡項羽封臧荼為燕王都薊漢盧綰亦封焉後為廣陽國治</hi>
　　<hi>更始二年光武北狥薊後為廣陽郡治魏曰燕郡晉為燕國皆治薊慕容儶嘗都此元和志曰薊城</hi>
　　<hi>南北九里東西十里開十門慕容儶鑄銅為馬故其東南門曰銅馬門後魏仍為燕郡隋唐為幽州</hi>
　　<hi>天寶間又嘗置范陽郡皆治此遼改縣曰薊北屬析津府尋又改為析津縣金貞元二年改曰大興</hi>
　　<hi>縣後屬大興府元仍之明屬順天府今仍之京師東偏即其地也薊丘今在舊燕城西北隅古薊門</hi>
　　<hi>地燕莊公送齊桓處在今滄州長蘆縣東北號曰燕留城  再按寰宇記云燕召公封燕即今淶水</hi>
　　<hi>縣後徙于薊故以武陽為下都葢易為燕之下都信矣遂以為召公之故封則未可信水經注云燕</hi>
<pb n="29a"/>
　　<hi>昭王廣延方士不欲令諸侯之客伺鄛燕邦故别營下都館之南陲昭王創之于前子丹踵之于後</hi>
　　<hi>彫牆敗館尚𫝊鑴刻之名依此則下都營于昭王矣又昭王所築黄金臺任昉引述異記曰在幽州</hi>
　　<hi>燕王故城中土人呼為賢士臺李善引上谷圖經曰在易水東南十八里為說不同而傅逮述征賦</hi>
　　<hi>云出北薊歴良鄉登金臺觀武陽則武陽下都之說洵非妄也又記曰易者燕桓侯之别都又曰燕</hi>
　　<hi>文公遷易二君皆在春秋時是燕之有易猶夫晉之曲沃齊之高唐以先君所常居而謂之下都理</hi>
　　<hi>尤明也</hi>
　阪泉<hi>僖二十五年秦伯晉侯將納王卜之遇黄帝戰于阪泉之兆杜註黄帝與神農之後戰于阪泉</hi>
　　<hi>之野勝之尤臣謹按漢涿鹿縣屬上谷郡應劭曰黄帝戰蚩  處文頴曰阪泉在上谷水經注涿鹿</hi>
<pb n="29b"/>
　　<hi>城外一里有阪泉上有黄帝祠泉水東北流與蚩尤泉合水出蚩尤城城在涿鹿城東南六里水又</hi>
　　<hi>東北入涿括地志黄帝泉在懐戎縣東五十六里今在直𨽻保安州境</hi>
　虢<hi>昭七年齊侯次于虢燕人行成盟于濡上杜註虢燕竟  或曰在今河間府滄州境</hi>
　濡上<hi>見上杜註濡水出高陽縣東北至河間鄭縣入易水  臣謹按孔疏曰高陽無此水也水源皆</hi>
　　<hi>出于山燕趙之間無泉出者未知杜言何據以臣愚則之則杜非無據孔少疎耳水經注濡水出蒲</hi>
　　<hi>隂縣西昌安國南枉渚迴湍率多曲復亦謂之曲逆水東與蒲水合又東北逕樂城南又東入博水</hi>
　　<hi>自下博水亦兼濡水通稱地里志曰博水東至高陽入河然則濡水實至高陽矣又漢地里志曰濡</hi>
　　<hi>水于曲逆城東南曲而西流入于祁水故名曲逆今祁水下流為方順河即曲逆水也土人以其名</hi>
<pb n="30a"/>
　　<hi>不美而改之又東為石橋河又東為依城河依城河即所謂高陽之河也二說雖異其理則同葢古</hi>
　　<hi>之濡水由博水以至于高陽今博水已絶而濡水仍得至高陽以有石橋河在也漢高陽縣屬涿郡</hi>
　　<hi>後漢屬河間國晉屬高陽國宋淳化三年分高陽地置順安軍反以高陽屬之鄭樵通志謂之高陽</hi>
　　<hi>順安軍是也金為安州元以後因之依城河遶其城西至城北而合于南易水土人謂之濡陽葢即</hi>
　　<hi>以依城河為濡水也南易水又東北合瓦濟河即古中易水一名拒馬河又東經河間之境而入于</hi>
　　<hi>海古鄭縣在今河間府任丘縣杜氏之言纎毫無爽也近世張寅作安州志求濡陽之說而不得乃</hi>
　　<hi>以窮獨山之濡水當之此濡水出易州即北易水竟合拒馬河以入于海不由高陽而漫以之相當</hi>
　　<hi>葢古義不明久矣漢曲逆縣章帝改為蒲隂今其故城在完縣東南二十里是濡水之上源矣孔氏</hi>
<pb n="30b"/>
　　<hi>謂燕趙之境必無水源亦非質論也以此考之齊燕㑹于濡上葢在今安州任丘間</hi>
　陽<hi>昭十二年齊高偃帥師納北燕伯于陽杜註陽即唐燕别邑中山有唐不言于燕未得國都  臣謹</hi>
　　<hi>按左𫝊齊高偃納北燕伯欵于唐因其衆也杜註因唐衆故得先入唐孔疏經言于陽𫝊言于唐知</hi>
　　<hi>陽即唐也不言于燕未得國都與哀二年納蒯聵于戚同此唐邑相𫝊唐堯初封于此後為觧虞邑</hi>
　　<hi>趙滅鮮虞亦為唐邑漢置唐縣屬中山國後漢及晉因之後魏屬中山郡北齊省入安喜縣隋復置</hi>
　　<hi>屬定州唐因之五代屢改名劉漢復故宋金仍屬定州元屬保定路今改路為府縣北八里有唐山</hi>
　　<hi>一名堯山又縣東北十五里有都山張晏曰都山在望都縣南堯母慶都所居堯山在其北登堯山</hi>
　　<hi>望都山故以望都為名漢望都縣即今慶都縣西至唐縣三十里</hi>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地名攷畧卷十二<lb/>
</p>
<p>
</p>
  </div>
</body>
</text>
</TEI>
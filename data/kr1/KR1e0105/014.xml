<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷十四</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷十四<lb/>
　　　　　　　　　　詹事府詹事高士竒撰<lb/>
諸小國下<lb/>
　鄫<hi>僖十四年季姬及鄫子遇于防使鄫子來朝杜註鄫國今瑯琊繒縣  臣謹按鄫穀梁作繒國語或</hi>
　　<hi>作鄫或作繒姒姓禹後子爵衞成公欲祀相寗武子曰把鄫何事史伯曰把繒由太姒葢亦封于周</hi>
　　<hi>初因武王之母家也其初封姒不在瑯琊鄭桓公當幽王時而史伯告之曰申繒西戎方强王若伐</hi>
　　<hi>申而繒與西戎㑹之周不守矣史記申侯與繒西夷犬戎攻幽王殺王驪山下當是時申伯初受改</hi>
<pb n="1b"/>
　　<hi>封之命國于謝在楚方城之内度繒國必與之相近故得偕舉兵哀四年楚致方城之外于繒關豈</hi>
　　<hi>其故墟乎其徙於瑯琊也不知在何時當亦如把之自雍丘徙至東國耳季姬過防釋之者有二義</hi>
　　<hi>左𫝊曰鄫季姬來寧公怒止之以鄫子之不朝也十五年季姬歸於鄫杜註來寧不書而後書歸于</hi>
　　<hi>鄫更嫁之文也明公絶鄫昏既來朝而還穀梁𫝊曰遇者同謀也來朝者來請已也范寗曰魯女㑹</hi>
　　<hi>諸侯得滛通使來朝請已為妻也寗又曰左氏近合人情是也十六年鄫季姬卒城鄫役人病不果</hi>
　　<hi>城而還十八年鄫子㑹盟于邾邾人執鄫子用之宣十八年邾人戕鄫子于鄫成二年及鄫人盟于</hi>
　　<hi>蜀襄四年晉侯享公公請屬鄫孟獻子曰鄫無賦于司馬寡君願借助焉孔疏曰小國不得自通多</hi>
　　<hi>附于大國如二十七年齊人請邾宋人請滕是也冬邾人莒人伐鄫臧紇救鄫敗于狐駘五年穆叔</hi>
<pb n="2a"/>
　　<hi>覿鄫太子于晉以成屬鄫六年莒人滅鄫此亦有二義左𫝊曰莒恃賂也晉人以鄫故來討曰何故</hi>
　　<hi>亡鄫杜註鄫恃貢賦于魯而慢莒故滅晉以魯不致力于鄫故來責穀梁𫝊曰莒人滅鄫非滅也立</hi>
　　<hi>異姓以蒞祭祀滅亡之道也范寗曰莒是繒甥立以為後非其族類故曰滅然尋考後事鄫竟亡矣</hi>
　　<hi>八年莒人伐我東鄙以疆鄫田杜註莒既滅鄫魯侵其西界故伐魯以正其封疆昭四年取鄫𫝊曰</hi>
　　<hi>莒亂著丘公不撫鄫鄫叛而來杜註鄫莒邑葢此時已屬莒為邑也十三年㑹于平丘叔向謂魯人</hi>
　　<hi>曰用諸侯之師因邾莒把鄫之怒以討魯罪何求而弗克魯人懼聽命杜註鄫已滅其民猶在故并</hi>
　　<hi>以恐魯哀七年夏公㑹呉于鄫呉來徵百牢葢此時鄫地猶屬魯魯應致地主之餼故呉有是舉也</hi>
　　<hi>秋魯入邾邾人請救于呉曰夏盟于鄫衍秋而背之西方諸侯其何以事君杜註鄫衍即鄫也鄫盟</hi>
<pb n="2b"/>
　　<hi>不書葢以鄫國既亡微小其地而謂之鄫衍也史記夫差七年敗齊師于艾陵遂至繒即此後為楚</hi>
　　<hi>地漢置繒縣屬東海郡後漢屬瑯琊郡晋因之後廢隋復置鄫城縣大業初嘗置蘭陵郡尋併入承</hi>
　　<hi>縣唐初為山賊左君衡所據事平復置鄫城縣為鄫州治貞觀初州縣俱廢章懷太子曰鄫故城在</hi>
　　<hi>氶縣東北今嶧縣東八十里有鄫城  再攷襄元年次于鄫乃鄭地别見</hi>
　厲<hi>僖十五年齊師曹師伐厲杜註厲楚與國義陽隨縣北冇厲鄉  臣謹按厲神農之後祭法云厲山</hi>
　　<hi>氏之有天下註厲山氏即神農也十六年齊伐厲不克救徐而還漢志隨縣故厲國詳見隨國條今</hi>
　　<hi>隨州北四十里有厲山山下冇厲鄉荆州記山有二穴神農所生謂之神農洞九域志自棗陽至厲</hi>
　　<hi>鄉道路交錯號九十九岡今岡在州西北百八十里寰宇記厲鄉西有塹兩重塹中有神農宅宅中</hi>
<pb n="3a"/>
　　<hi>有九井舊志厲山在州西北百八十里</hi>
　英氏<hi>僖十七年齊人徐人伐英氏陶臣謹按英氏或稱英臯陶後偃姓也史記臯  之後或封英六</hi>
　　<hi>張衡賦曰臯陶邁而種徳兮樹徳懋于英六是也今廬州府六安州西有英氏城  再按臧文仲聞</hi>
　　<hi>六與蓼滅嘆曰臯陶庭堅不祀忽諸司馬遷英布𫝊賛曰英布者其先豈春秋所見楚滅英六臯陶</hi>
　　<hi>之後哉索隠曰或者英後改號曰蓼也</hi>
　項<hi>僖十七年夏滅項杜註項國今汝隂項縣此臣謹按項後為楚地項氏世為楚將封於項即  漢為</hi>
　　<hi>項縣治曹魏因之正元二年毌丘儉等起兵討司馬師西至項甘露二年司馬昭奉車駕擊諸葛誕</hi>
　　<hi>于壽春至項晉咸寧五年伐呉以賈充節度諸軍荆州平命充自襄陽移屯項尋為豫州治太元八</hi>
<pb n="3b"/>
　　<hi>年苻秦大舉入寇堅發長安至項城義熈十二年劉裕伐秦前鋒檀道濟入秦境秦徐州刺史姚掌</hi>
　　<hi>以項城䧏宋元嘉二十七年魏拔項城秦始三年拓拔石自懸瓠攻汝隂不克退屯陳項時陳郡治</hi>
　　<hi>項城也梁太清初侯景以北揚州歸梁時治項景敗地入東魏隋志項城縣東魏置揚州兼置丹陽</hi>
　　<hi>郡及秣陵縣開皇初郡廢改秣陵為項城縣置沈州治之尋廢唐屬陳州後皆因之</hi>
　須句<hi>僖二十二年公伐邾取須句杜註須句列國而削弱不能自通為魯私屬若顓臾之比魯謂之社</hi>
　　<hi>稷之臣故滅奔及反其君皆畧而不書惟書伐邾取須句又曰須句在東平須昌縣東北  臣謹按</hi>
　　<hi>須句公羊作須朐左𫝊曰任宿顓臾須句風姓也實司太皥與有濟之祀以服事諸夏邾人滅須句</hi>
　　<hi>須句子來奔因成風也成風為之言于公二十二年春伐邾取須句反其君焉杜註四國伏羲之後</hi>
<pb n="4a"/>
　　<hi>故主其祀封近于濟故世祀之須句成風家文五年夫人風氏薨杜註成風僖公母七年公伐邾取</hi>
　　<hi>須句杜註須句魯之封内屬國也僖公反其君之後邾復滅之左𫝊取須句寘文公子焉非禮也杜</hi>
　　<hi>註邾文公子叛在魯故公使為守須句大夫也絶太皥之祀以與鄰國叛臣故曰非禮然則須句仍</hi>
　　<hi>滅矣汪氏曰魯取須句非存其祀實貪其土是也秦置須昌縣漢因之屬東郡髙帝封功臣趙衍為</hi>
　　<hi>侯邑後屬東平國晉為東平國治後魏為東平郡治北齊郡廢隋屬鄆州改縣曰宿城又别析置須</hi>
　　<hi>昌縣唐移鄆州治須昌又再改宿城名曰東平尋併入須昌後唐改須昌為須城宋咸平三年以河</hi>
　　<hi>患徙州治及須城縣俱還故宿城地政和初升鄆州為東平府元改路明䧏州省附郭須城縣入之</hi>
　　<hi>今仍為東平州屬兖州府地再按水經注曰杜預謂須朐在須昌縣北非也  理志曰壽張縣西北</hi>
<pb n="4b"/>
　　<hi>有胊城或曰須句初封濟水之陽在壽張後遷濟水之隂在須城</hi>
　任<hi>見上杜註任今任城縣也季臣謹按任至戰國時猶存爲齊附庸孟子居鄒  任為任處守是也漢</hi>
　　<hi>置縣屬東平國後漢元和初為任城國晉因之後國廢縣存後魏復置任城郡髙齊改置髙平郡治</hi>
　　<hi>焉隋郡廢縣屬兖州唐因之宋屬濟州金為州治元徙濟寧路治此明改府又改州省附郭任城縣</hi>
　　<hi>入之今仍為濟寧州國再按水經注黄水逕亢父故城西夏后氏之任  也漢章帝别為任城縣王</hi>
　　<hi>莽之延就亭也似誤</hi>
　顓臾<hi>見上杜註顓臾在泰山南武陽縣東北氏臣謹按顓臾在䝉山之陽魯附庸國論語季  將伐</hi>
　　<hi>顓臾又曰夫顓臾昔者先王以為東䝉主即此南武陽漢縣屬泰山郡後漢及晉因之劉宋曰武陽</hi>
<pb n="5a"/>
　　<hi>縣後魏屬泰山郡隋改顓臾縣屬沂州貞觀初省入費縣今費縣西北八十里有顓臾城南武陽城</hi>
　　<hi>在顓臾城東南十里</hi>
　頓<hi>僖二十三年楚人伐陳𫝊曰城頓而還杜註頓國今汝隂南頓縣  臣謹按僖二十五年楚人圍陳</hi>
　　<hi>納頓子於頓杜註頓廹于陳而出奔楚故楚圍陳以納頓子襄四年從諸侯㑹于召陵侵楚昭四年</hi>
　　<hi>五年皆從楚伐呉二十三年為呉敗于雞父定四年楚人使頓間陳而侵伐之陳人圍頓十四年楚</hi>
　　<hi>公子結陳公孫佗人帥師滅頓以頓子牂歸𫝊曰頓子牂欲事晉背楚而絶陳好楚滅頓漢置南頓</hi>
　　<hi>縣屬汝南郡漢志曰故頓子國姬姓應劭曰頓迫于陳其後南徙故號南頓故城尚在葢頓國南徙</hi>
　　<hi>即在楚納頓子時也光武父欽令此曰南頓君後漢亦曰南頓縣建武十九年幸南頓曹魏正始二</hi>
<pb n="5b"/>
　　<hi>年毌丘儉舉兵壽春王基謂司馬師宜速據南頓從之卒破儉晉恵帝置南頓郡北齊罷改縣曰和</hi>
　　<hi>城屬信州隋屬陳州仍為南頓縣唐省復置光武縣以縣有光武鄉也尋復舊仍屬陳州元末改置</hi>
　　<hi>商水縣于此今仍之屬陳州是再按晉書南頓縣屬汝南郡杜云汝隂當  曹魏改名也</hi>
　雍<hi>僖二十四年富辰曰周公弔二叔之不咸故封建宗族以藩屏周管蔡郕霍魯衞毛耼郜雍曹滕畢</hi>
　　<hi>原豐郇文之昭也邘晉應韓武之穆也凡蔣邢茅胙祭周公之𦙍也杜註二叔夏殷之叔世雍國在</hi>
　　<hi>河内山陽縣國臣謹按孔疏此言文武周公之子孫為二十六  也自武王克商下及成康封建乃</hi>
　　<hi>畢富辰盡以屬之周公葢謂武王克殷周公所輔又攝政制禮成一代大法故以歸之也昭二十八</hi>
　　<hi>年𫝊曰武王克商光有天下兄弟之國十有五人姬姓之國四十人昭二十六年𫝊曰昔武王克殷</hi>
<pb n="6a"/>
　　<hi>成王靖四方康王息民並建母弟以藩屏周昭九年𫝊曰武王成康之建母弟以藩屏周為說固不</hi>
　　<hi>同矣鄭衆賈逵皆以二叔為管蔡苐觀封建之中現有管蔡豈可言因其作亂而封建乎馬融以為</hi>
　　<hi>夏殷叔世而杜從之是也諸大國若魯衞曹滕晉蔡邢郕皆獨見霍郜亦别見管見鄭地毛原邘凡</hi>
　　<hi>祭皆見周地耼見楚地那處郇韓皆見晉地蔣見楚地期思皆不再及特疏其未備者  今懐慶府</hi>
　　<hi>修武縣西冇雍城</hi>
　毛<hi>見上又本年𫝊頺叔桃子以狄師伐周大敗周師獲周公忌父原伯毛伯冨辰杜註原毛皆采邑</hi>
　　<hi>臣謹按史記武王克商入立於社南毛叔鄭奉明水此即毛國始封之君也成王顧命毛伯班第六</hi>
　　<hi>領司空文元年天王使毛伯來錫公命杜註毛國伯爵諸侯為王卿士者孔疏云僖二十四年有毛</hi>
<pb n="6b"/>
　　<hi>伯杜註采邑此毛與彼計是一人而註不同者此毛當是文王之子封為畿外之國而本封絶滅常</hi>
　　<hi>稱毛伯國名尚存仍為伯爵復得采邑為畿内諸侯故彼云采邑此云國也文九年毛伯來求金宣</hi>
　　<hi>十五年王子札殺召伯毛伯昭十八年周毛得殺毛伯過杜註伯過周大夫得過之族二十六年尹</hi>
　　<hi>氏召伯毛伯以王子朝奔楚葢世仕于王朝矣但毛伯故封則不知所在或云秦州藉水旁有毛泉</hi>
　　<hi>近上邽或曰在河南府宜陽縣境</hi>
　耼<hi>見上</hi>
　畢<hi>見丄杜註畢國在長安縣西公臣謹按周本紀武王入商紂宫周公把大鉞畢  把小鉞以夾武王</hi>
　　<hi>康王即位太保率東方諸侯入應門左畢公率西方諸侯入應門右康王十二年以成周之衆命畢</hi>
<pb n="7a"/>
　　<hi>公保釐東郊葢畢公之親賢亞于周召矣乃史記魏世家云畢公高與周同姓武王伐紂而髙封于</hi>
　　<hi>畢為畢姓似非文王子者此史文之疎也竹書穆王十四年狄人侵畢後不知何以亡史記曰其後</hi>
　　<hi>絶封為庶人或在中國或在夷狄其裔孫旦畢萬事晉獻公漢長安縣為京兆尹治晉為京兆郡治</hi>
　　<hi>劉向言文武周公葬于畢師古釋之曰在長安西北四十里以地計之為今之咸陽矣今咸陽縣北</hi>
　　<hi>五里冇畢原書注周公葬于畢原南北數十里東西二三百里亦謂之畢陌通典曰文王葬畢初王</hi>
　　<hi>季都之後畢公髙封焉縣志渭水經城南九嵏甘泉諸山控城北畢原即九嵏諸水之麓也亦謂之</hi>
　　<hi>咸陽北阪漢武又更名為渭城北阪王氏曰畢原無山川陂湖井深五十丈秦謂之池陽原漢曰長</hi>
　　<hi>平阪石勒建石安縣于此又名石安原元和志咸陽縣治乃畢原也葢畢原之境廣矣或冇謂畢原</hi>
<pb n="7b"/>
　　<hi>在渭南者詩鄭註畢終南之道也皇覽曰文王葬畢在鎬東南杜中汲冡古文畢西于豐三十里括</hi>
　　<hi>地志畢原在萬年縣西南二十八里謂畢地延袤跨渭南北本無足疑惟文武葬處𫝊聞異辭不能</hi>
　　<hi>深考矣畢國封處大約當在此</hi>
　酆<hi>見上杜註酆國在始平鄠縣東克臣謹按此即文王所宅之酆邑也本崇國文王  崇而都之故詩</hi>
　　<hi>曰既伐于崇作邑于酆僖十九年子魚謂宋襄公曰文王聞崇徳亂而伐之軍三旬而不䧏退修教</hi>
　　<hi>而復伐之因壘而䧏襄三十一年北宫文子言于衞侯曰文王伐崇再駕而䧏為臣即其事也武王</hi>
　　<hi>既遷鎬京乃封其弟于此竹書成十九年王巡狩侯甸四岳召康公從歸于宗周遂正百官黜酆侯</hi>
　　<hi>葢國除久矣宣八年晉趙穿帥師侵崇杜註崇秦與國葢復居酆而襲崇之舊號者鄠縣見周地</hi>
<pb n="8a"/>
　郇<hi>見上</hi>
　邘<hi>見上</hi>
　應<hi>見上杜註在襄城城父縣西南公臣謹按韓詩外𫝊成王戯弟以桐葉圭封之周  曰天子無戯言</hi>
　　<hi>王應聲而對之曰應侯考翦桐事吕氏春秋史記皆以為叔虞外𫝊妄也又汲冡古文殷時有應國</hi>
　　<hi>葢即舊墟以封矣魏恵王六年與秦㑹應襄王十一年復與秦武王㑹于應又客請周最以應為秦</hi>
　　<hi>王太后養地秦昭王時范睢封于此曰應侯漢父城縣屬潁川郡地理志有應鄉古應國晉屬襄城</hi>
　　<hi>郡杜作城父似小訛劉宋省水經注<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>水逕魯陽縣又東逕應城今應城在汝州魯山縣東三十里</hi>
　　<hi>括地志應國因應山而名距縣里數與今同</hi>
<pb n="8b"/>
　韓<hi>見上</hi>
　蔣<hi>見上蔣在弋陽期思縣功臣謹按周公第五子伯齡封于蔣為蔣男以有  進爵為侯莊公時楚滅</hi>
　　<hi>之為期思縣漢期思縣屬汝南郡師古曰故蔣國詳見楚地  再按開封府尉氏縣西六十里有蔣</hi>
　　<hi>城述征記曰即蔣國</hi>
　茅<hi>見上杜註髙平昌邑縣西有茅鄉子臣謹按茅國茅伯所封後為邾邑哀七年茅成  以茅叛是也</hi>
　　<hi>昌邑漢縣屬梁國武帝封子髆為昌邑王徵為昭帝嗣罪廢國除為山陽郡晉泰始初為高平國治</hi>
　　<hi>劉宋省入金鄉今金鄉縣西北四十里有昌邑城又有茅鄉城即古茅國也</hi>
　胙<hi>見上杜註東郡燕縣西南有胙亭隋臣謹按漢置南燕縣屬東郡東漢改燕縣晉省  置胙城縣屬</hi>
<pb n="9a"/>
　　<hi>滑州唐宋因之金屬開封府又嘗徙衞州治此元仍還汲縣今屬懐慶府縣南有舊胙城劉昭曰南</hi>
　　<hi>燕有胙城古胙國也隋葢取以名縣</hi>
　祭<hi>見上</hi>
　鄀<hi>見楚地</hi>
　夔<hi>僖二十六年楚人滅蘷以蘷子歸杜註夔楚同姓國今建平秭歸縣  臣謹按左𫝊蘷子不祀祝融</hi>
　　<hi>與鬻熊楚人讓之對曰我先王熊摰有疾鬼神勿赦而自竄于蘷吾是以失楚又何祀焉楚成得臣</hi>
　　<hi>鬭宜申帥師滅蘷以蘷子歸杜註祝融髙辛氏之火正楚之逺祖也鬻熊祝熊之十二世孫蘷楚之</hi>
　　<hi>别封故亦世紹其祀熊摯楚嫡子有疾不得嗣位故别封為蘷子孔疏曰髙陽之後重黎為髙辛氏</hi>
<pb n="9b"/>
　　<hi>小正帝嚳命曰祝融後重黎誅弟鬻熊孫熊繹封楚故祝融鬻熊皆為楚之逺祖也自祝融至鬻熊</hi>
　　<hi>無世數杜言十二世不知出何書劉炫計其時得千二百年不應止𫝊十二世孔以為兄弟伯叔相</hi>
　　<hi>繼其間故年多而世少也孔又曰熊摯封蘷世家無其事不知為何君之適何時封蘷惟鄭語孔晁</hi>
　　<hi>註云熊繹𤣥孫曰熊摰有疾楚人廢之立其弟熊延熊摰自棄于夔子孫有功王命為蘷子不知其</hi>
　　<hi>何據也卒臣再按楚世家熊繹五𫝊為熊渠渠長子康早  中子熊摰紅立摰紅卒弟熊延代立是</hi>
　　<hi>則熊摯即所謂熊摰紅也熊摰紅初封鄂王又立為君而死其非蘷之始祖明矣葢孔晁妄也蘷地</hi>
　　<hi>即楚之丹陽為熊繹始封之地當時熊摰自竄不過遜居國都之側楚人因而封之及其後楚國徙</hi>
　　<hi>于枝江蘷乃獨為一國然則蘷以世守宗邑而承祀尤為不可廢墜也蘷既滅其地為歸鄉宋忠曰</hi>
<pb n="10a"/>
　　<hi>歸即蘷也漢置秭歸縣屬南郡地理志古蘷國孟康曰秭音姊孫呉以後嘗為建平郡治沿革詳見</hi>
　　<hi>楚都今為歸州治治東二十里有蘷子城水經注江水東南經蘷子城南其城跨據川阜周迴一百</hi>
　　<hi>八十步又州志云州西三里有蘷子城地名蘷沱宋端平間徙州治此州東南七里即丹陽城漢益</hi>
　　<hi>州都尉治魚復在歸州之西公孫述自以承漢土運白龍出井中號魚復曰白帝城先主改為永安</hi>
　　<hi>蕭梁置信州唐改蘷州今為蘷州府遥取蘷國為名也</hi>
　介<hi>僖二十九年介葛盧來杜註介東夷國也在城陽黔陬縣  臣謹按左𫝊介葛盧來舍于昌衍之上</hi>
　　<hi>冬介葛盧復來朝介葛盧聞牛鳴曰是生三犧皆用之矣其音云問之而信杜註𫝊言人聽或通鳥</hi>
　　<hi>獸之情孔疏周禮夷𨽻掌與烏言貉𨽻掌與獸言鄭氏曰夷𨽻征東夷所獲貉𨽻征東北夷所獲介</hi>
<pb n="10b"/>
　　<hi>葛盧東夷故能曉之也三十年介人侵蕭漢黔陬縣屬瑯琊郡地理志故介國也後漢屬東萊郡晉</hi>
　　<hi>屬城陽郡隋省入膠西縣今髙密縣西六十里有黔陬城膠州南七十里有介亭髙密與膠州連壤</hi>
　　<hi>也</hi>
　姜戎<hi>見前小戎</hi>
　沈<hi>文三年叔孫得臣㑹諸國伐沈沈潰杜註沈國名汝南平輿縣北有沈亭  臣謹按左𫝊以其服于</hi>
　　<hi>楚也成八年晉侵沈獲沈子楫襄二十八年蔡聲子曰柝公為晉謀主繞角之役晉遂侵蔡襲沈獲</hi>
　　<hi>其君即此事也二十八年沈子朝于晉以宋之盟故昭四年五年皆從楚伐呉十三年楚靈王遷沈</hi>
　　<hi>于荆山平王立而反之二十三年呉敗諸國之師于雞父沈子逞滅定四年蔡公孫姓帥師滅沈以</hi>
<pb n="11a"/>
　　<hi>沈子嘉歸𫝊曰沈人不㑹于召陵晉人使蔡伐之夏蔡滅沈秋楚為沈故圍蔡㑹呉入郢葢楚師于</hi>
　　<hi>是遂罷矣史記蔡昭侯十三年與晉滅沈是也後屬楚為平輿邑秦始皇二十二年李信攻楚平輿</hi>
　　<hi>明年王翦擊荆取陳以南至平輿漢置平輿縣屬汝南郡應劭曰故沈子國今沈亭是也後漢書曰</hi>
　　<hi>沈姬姓光武封姚期為平輿侯晉仍為平輿縣屬汝南郡亦謂之懸瓠城南北用兵懸瓠為必爭之</hi>
　　<hi>地髙齊縣廢隋復置仍屬汝南郡唐屬豫州宋省入汝陽縣今汝寧府治東南有平輿故城在汝水</hi>
　　<hi>之南岸沈亭在其北又陳州沈丘縣亦沈國地先為楚得别見楚地中  又金天氏之後有沈封于</hi>
　　<hi>汾州晉滅之此别一沈沈約自序合而為一非是</hi>
　六<hi>文五年楚人滅六杜註六國今廬江六縣歸臣謹按左𫝊六人叛楚即東夷秋楚成大心仲  帥師</hi>
<pb n="11b"/>
　　<hi>滅六冬楚公子爕滅蓼臧文仲聞六與蓼滅嘆曰臯陶庭堅不祀忽諸世紀六偃姓子爵臯陶次子</hi>
　　<hi>甄是為仲甄封于六是也六既滅地入於楚史記楚昭王五年呉伐楚取六秦為六縣屬九江郡漢</hi>
　　<hi>初項羽大司馬周殷叛楚以舒屠六漢封黥布為淮南王都六武帝時為六安國治地理志六縣古</hi>
　　<hi>國也後漢為六安侯邑屬廬江郡三國魏為六安縣呉嘉禾赤烏間全琮諸葛恪再攻六安不克晉</hi>
　　<hi>復為六縣仍屬廬江郡東晉末省入安豐皇覽曰六有臯陶冢梁於其地置岳安縣隋改霍山屬廬</hi>
　　<hi>州唐改為盛唐縣屬壽州移治騶虞城宋改為六安縣政和中置六安軍元升為州明省附郭六安</hi>
　　<hi>縣入之括地志故六城在壽州安豐縣南百三十里葢即所謂騶虞城今之六安州也  近志云古</hi>
　　<hi>六城在舒城東南六十里似誤寰宇記舒城西南二十里有高陽城相𫝊為高陽氏封其子處亦無</hi>
<pb n="12a"/>
　　<hi>可考</hi>
　蓼<hi>見上杜註蓼國今安豐蓼縣國臣謹按漢蓼縣高祖封孔裒為侯邑尋屬六安  地理志故國也後</hi>
　　<hi>漢屬廬江郡晉屬安豐郡後廢宋泰始二年吕安國擊龎孟蚪于蓼潭大破之水經注決水經蓼縣</hi>
　　<hi>故城東灌水㑹焉所謂蓼潭當是其處</hi>
　麇<hi>文十一年春楚子伐麇十臣謹按麇公羊作圈左𫝊厥貉之㑹麇子逃歸  一年春楚子伐麇成大</hi>
　　<hi>心敗麇師于防渚潘崇復伐麇至錫穴杜註錫穴麇地葢即麇之國都矣十六年麇人率百濮聚于</hi>
　　<hi>選葢麇猶存漢錫縣屬漢中郡應劭曰音陽師古曰即春秋之錫穴也後漢因之晉初亦為錫縣屬</hi>
　　<hi>魏興郡尋改鄖鄉隋屬均州唐嘗置南豐州不久罷仍屬均州宋因之景定以後僑徙不一元置鄖</hi>
<pb n="12b"/>
　　<hi>縣至明皆屬均州成化中始為鄖陽府治水經注漢水經錫縣北白石灘又東逕長利谷錫縣故春</hi>
　　<hi>秋之錫穴也有錫義山方圓百里形如城八靣有門上有石壇高十餘丈列仙所居  再按頴容釋</hi>
　　<hi>例曰麋當陽也今當陽東南六十里有麇城宋白曰楚伐麋即此尋考經文原作䴢字安得訛而為</hi>
　　<hi>麋麇本小國果在當陽豈能逺屬二邑于數百里外乎或言麋城為三國時麋芳所築斯言可信</hi>
　　<hi>再按定五年呉入郢呉師敗楚師于雍澨秦師又敗呉師呉師居麇杜註麇地名雍澨在安陸府境</hi>
　　<hi>麇地亦不能至此當是麇滅之後楚人遷之以來如羅鄀類耳</hi>
　防渚<hi>見上杜註麇地防臣謹按杜佑曰房陵即春秋時麇國地所謂  渚者也闞駰曰防即房陵也</hi>
　　<hi>房陵秦縣始皇徙趙王遷于房陵即此後吕不韋之家亦徙焉漢仍曰房陵屬漢中郡先主置房陵</hi>
<pb n="13a"/>
　　<hi>郡孟達據以䧏魏魏改為新城郡以達為新城太守梁置岐州西魏改縣名曰光遷隋改房州唐仍</hi>
　　<hi>之復改縣曰房陵唐武后遷中宗於此宋置保康軍元仍曰房州已省房陵縣入州明改州為縣今</hi>
　　<hi>仍為房縣屬鄖陽府</hi>
　鍚穴<hi>見上</hi>
　鄋瞞<hi>文十一年鄋瞞侵齊遂伐我叔孫得臣敗狄于鹹獲長狄僑如杜註鄋瞞狄國名防風之後漆</hi>
　　<hi>姓僑如鄋瞞之君葢長三丈使臣謹按魯語呉伐越墮㑹稽獲骨節専車呉子  問之仲尼客執骨</hi>
　　<hi>而問曰敢問骨何為大仲尼曰丘聞之昔禹致羣神于㑹稽之山防風氏後至禹戮之其骨専車此</hi>
　　<hi>為大矣客曰防風氏何守也曰汪芒氏之君也守封隅之山者也為漆姓在虞夏商周為汪芒氏于</hi>
<pb n="13b"/>
　　<hi>周為長狄今為大人客曰人長之極幾何曰僬僥氏長三尺短之至也長者不過十之數之極也杜</hi>
　　<hi>氏所稱鄋瞞之祖本于此矣穀梁𫝊曰不帥師而曰敗者直敗一人之辭也叔孫得臣最善射者也</hi>
　　<hi>射其目身横九畝斷其首而載之眉見於軾公羊𫝊曰狄者何長狄也兄弟三人一之齊一之魯一</hi>
　　<hi>之晉何以書記異也蘇氏曰猶史記云秦時有大人十二見於臨洮所以為記異也左𫝊又云宋武</hi>
　　<hi>公之世耏班獲長狄縁斯晉之滅潞也獲僑如之弟焚如齊襄公之二年王子成父獲其弟榮如衞</hi>
　　<hi>人獲其弟簡如鄋瞞由是遂亡是說也孔穎達常疑之以為綿歴四代世為國主安得更無支屬僅</hi>
　　<hi>獲數人而云其種遂絶也且既謂之君方以類聚不應獨立三丈之君而牧八尺之民臣愚以為孔</hi>
　　<hi>子約言十倍僬僥為數之極而杜氏遂定為三丈何休且言長百尺皆妄也孔氏復加較量益愚矣</hi>
<pb n="14a"/>
　　<hi>至其族屬必是無多故得一専車之骨遂以為異且公穀明言兄弟三人矣復何疑乎禹致羣神于</hi>
　　<hi>㑹稽韋昭謂主山川之君為羣神之主非也直是㑹祭山川之神耳昭元年趙孟適南陽將㑹孟子</hi>
　　<hi>餘杜註孟子餘趙裒也趙武之曾祖家廟在南陽徃㑹祭之即其說矣封隅之山韋昭以為在呉郡</hi>
　　<hi>永安縣葢古居一方春秋之世散屬諸國至夫差時世已無復見聞故必待大聖之博雅始能辨之</hi>
　　<hi>也再按杜註晉滅潞在宣十五年齊襄公二年為魯桓公之十六年而榮如則焚如之弟也榮如以</hi>
　　<hi>桓十六年死至宣十五年一百三嵗其兄猶在是則形質年壽皆不同于人穀梁以為紀異洵非妄</hi>
　　<hi>也</hi>
　舒蓼<hi>見前舒</hi>
<pb n="14b"/>
　巢<hi>文十二年楚人圍巢杜註巢呉楚間小國廬江六縣東有居巢城  臣謹按巢國葢古有之苪伯作</hi>
　　<hi>旅巢是也成七年呉始伐楚伐巢十七年舒庸以楚師之敗道呉人圍巢襄二十五年呉子遏伐楚</hi>
　　<hi>門於巢巢牛臣隠于短垣以射之卒三十一年趙文子問屈狐庸曰巢隕諸樊即此事也昭四年薳</hi>
　　<hi>啟疆城巢五年楚使沈尹射待命于巢二十四年呉滅巢二十五年楚使熊相禖郭巢葢巢已亡而</hi>
　　<hi>楚欲據其地也史記呉公子光六年大敗楚軍于豫章取楚之居巢而還自是巢入于呉矣秦為居</hi>
　　<hi>巢縣亦曰居鄛范増居鄛人也漢仍為居鄛縣屬廬江郡後漢永平中徙封劉般為居巢侯邑于此</hi>
　　<hi>建安三年袁術以周瑜為居巢長二十二年操軍居巢尋引還留夏侯惇督二十六軍屯居巢晉初</hi>
　　<hi>仍屬廬江郡尋廢今巢故城在巢縣東北五里</hi>
<pb n="15a"/>
　宗<hi>見前舒</hi>
　庸<hi>文十六年楚人秦人巴人滅庸杜註庸今上庸縣屬楚之小國  臣謹按左𫝊楚大饑戎伐其西南</hi>
　　<hi>庸人率羣蠻以叛楚麇人率百濮聚于選楚使盧戢棃侵庸及庸方城又與之遇七遇皆北惟禆鯈</hi>
　　<hi>魚人逐之庸人曰楚不足與戰矣遂不設備秦人巴人從楚師羣蠻從楚子盟遂滅庸楚之益强實</hi>
　　<hi>由于此宣十二年戰于邲欒武子曰楚自克庸以來其君無日不討國人而申儆之葢其視此役也</hi>
　　<hi>綦重矣庸本古國武王伐紂庸蜀從之秦置上庸縣楚靳尚謂秦將以上庸六縣易張儀史記秦昭</hi>
　　<hi>襄王二年與楚上庸又三十四年秦與韓魏上庸地即此漢置上庸縣屬漢中郡後漢因之曹操置</hi>
　　<hi>上庸郡建安十四年先主遣孟達攻下房陵又使劉封自漢中乘沔水㑹達攻上庸上庸太守申躭</hi>
<pb n="15b"/>
　　<hi>䧏晉宋以後皆為上庸郡治梁改縣曰新豐西魏復故屬羅州周又改孔陽隋復故屬房州唐因之</hi>
　　<hi>宋開寶中廢入竹山縣今上庸故城在鄖陽府竹山縣東四十里水經注堵水逕房陵縣又東北逕</hi>
　　<hi>上庸郡故庸國也其城三靣際水有白馬山山石似馬謂之白馬塞孟達登之而嘆曰劉封申耽據</hi>
　　<hi>金城而更失之葢䧏魏後語也置章懐太子曰古上庸城在永清縣西永清後魏  其故城在房縣</hi>
　　<hi>東百十里</hi>
　庸方城<hi>見上杜註方城庸地上庸縣東有方城亭北臣謹按水經注堵水又東逕方城亭而東</hi>
　　<hi>歴嵾山下又北逕堵陽縣注于漢謂之堵口今竹山縣東四十五里有方城山上平坦四面險固山</hi>
　　<hi>南有城周十餘里即春秋時庸方城也又縣西五里有庸城山庸人昔居于此于山下置皷又名懸</hi>
<pb n="16a"/>
　　<hi>皷山</hi>
　裨　鯈　魚<hi>見上杜註裨鯈魚庸三邑郡臣謹按魚魚復也漢置魚復縣屬巴  今為蘷州</hi>
　　<hi>府奉節縣即府治也詳蘷國府東有魚復浦又有魚復城在赤甲山下</hi>
　羣蠻<hi>見上呼臣謹按後漢書南蠻𫝊槃瓠之種曰精夫相  為姎徒今長沙武陵蠻是也其在唐虞</hi>
　　<hi>與之要質曰要服宣王命方叔南征詩人所謂蠻荆來威者也平王東遷侵暴上國晉文侯輔政乃</hi>
　　<hi>率蔡共侯擊破之至楚武王時蠻與羅子共敗楚師殺其將屈瑕莊王初立民饑兵弱復為所寇楚</hi>
　　<hi>師既振然後乃服自是遂屬于楚鄢陵之役蠻與共王合兵擊晉及呉起相悼王南并蠻越遂有洞</hi>
　　<hi>庭蒼梧秦昭王使白起伐楚略取蠻夷始置黔中郡漢興改為武陵章懐太子注曰楚屈瑕伐羅羅</hi>
<pb n="16b"/>
　　<hi>與盧戎兩軍之大敗之所謂共敗屈瑕也鄢陵之戰晉卻至曰鄭陳而不整蠻軍而不陳所謂合兵</hi>
　　<hi>擊晉也黔中故城在今辰州沅陵縣西臣再攷盧戎在楚之盧地别見楚地中然杜註云盧戎南蠻</hi>
　　<hi>葢亦欲自同于范矣世家楚莊王三年滅庸此云民饑而為冦正指此事時羣蠻來自西南而率之</hi>
　　<hi>者庸也故蒍賈請先攻庸所謂救鬬不摶撠批亢擣虚形格勢禁則自解者也及羣蠻從楚子盟而</hi>
　　<hi>庸遂滅葢自此蠻服楚矣至漢曰五溪蠻服于先主隋置辰州唐復置錦州溪州宋又置沅州今辰</hi>
　　<hi>沅諸境所𨽻之蠻峒長官即羣蠻也</hi>
　百濮<hi>見上杜註百濮夷也國臣謹按周書伊尹為四方獻令正南甌鄧桂  損子產里百濮九囷請</hi>
　　<hi>令以珠璣瑇琄象齒文犀翠羽菌鸖短狗為獻收誓咨爾庸蜀羌茅㣲盧彭濮人孔𫝊庸濮在江漢</hi>
<pb n="17a"/>
　　<hi>之南國語蚡冐于是始啟濮韋注濮南蠻之國史記楚文王始開濮地而有之昭元年魯為邾所愬</hi>
　　<hi>趙孟為魯請于楚曰呉濮有釁楚之執事豈其顧盟杜註呉在東濮在南今建寧郡南有濮夷九年</hi>
　　<hi>詹桓伯曰巴濮楚鄧吾南土也十九年楚子為舟師以伐濮杜註濮南夷杜氏三註不同葢以種族</hi>
　　<hi>不一故稱百濮約言其地當在楚之南境而迤西矣晉建寧郡在今雲南界極言所至當在此也左</hi>
　　<hi>思三都賦曰左綿巴中百濮所充劉注云今巴中七姓冇濮是葢百濮之一種轉徙于此非春秋所</hi>
　　<hi>云矣</hi>
　赤狄<hi>見廧咎如</hi>
　郯<hi>宣四年公及齊侯平莒及郯氏臣謹按昭十七年郯子來朝昭子問焉曰少皥  鳥紀官何故也郯</hi>
<pb n="17b"/>
　　<hi>子曰吾祖也吾知之吾髙祖少皥摰之立也鳳鳥適至故紀於鳥為鳥師而鳥名杜註少皥金天氏</hi>
　　<hi>黄帝之子己姓之祖也孔氏以世本春秋緯皆言青陽即少皡代黄帝有天下己姓而晉語則云青</hi>
　　<hi>陽與黄帝同徳姬姓疑其為說不同今考晉語司空季子曰黄帝之子二十五人其同姓者二人而</hi>
　　<hi>已青陽與夷皷皆己姓青陽方雷氏之甥也夷皷彤魚氏之甥也固已定為己姓矣乃後又云其同</hi>
　　<hi>生而異姓者四母之子别為十二姓凡黄帝之子二十五宗其得姓者十四人為十二姓姬酉祁已</hi>
　　<hi>滕箴任荀僖姞嬛依是也惟青陽與蒼林同于黄帝故皆為姬姓同徳之難也如是一青陽也而前</hi>
　　<hi>云己姓後云姬姓誠為難解今據韋注青陽夷皷二人相與同徳故俱為己姓青陽少昊也又云青</hi>
　　<hi>陽倉林徳及黄帝故同為姬姓又云十四人而二人為姬二人為己故十二姓然則前青陽與後青</hi>
<pb n="18a"/>
　　<hi>陽判然兩人矣史記云黄帝正妃生二子其後皆有天下一曰𤣥囂是為青陽䧏居江水漢書曰黄</hi>
　　<hi>帝之子青陽其子孫名摰是為少皡是少皡出于前青陽久為定解而杜氏謂少皥為黄帝子則用</hi>
　　<hi>世本葢諸書必㕘互而後明也宣十六年郯伯姬來歸成七年呉伐郯八年叔孫僑如㑹齊師伐郯</hi>
　　<hi>襄七年郯子來朝昭十六年徐子及郯人盟于蒲隧哀十年公㑹呉子邾子郯子伐齊南鄙戰國䇿</hi>
　　<hi>楚人說頃襄王膺擊郯國大梁可得而有竹書晉烈公四年越子朱句滅郯秦二世二年秦嘉等起</hi>
　　<hi>兵圍東海守于郯漢置郯縣為東海郡治地理志曰故郯國也東漢初董憲據郯劉永立為海西王</hi>
　　<hi>建武五年董憲與劉紆敗于昌慮走保郯帝幸郯留呉漢攻圍之漢拔郯董憲走朐初平四年徐州</hi>
　　<hi>牧陶謙自彭城走保郯曹操攻之不克興平元年曹操復擊破劉備于郯東皆此地也東魏改為郯</hi>
<pb n="18b"/>
　　<hi>郡治隋廢郡以縣屬泗州唐并廢縣元末復置屬沂州今仍之故郯城在縣西南百里後魏常置郯</hi>
　　<hi>城戍城冡記郯城在沂沭二水間城周十餘里西南去邳州八十里今與南直邳州接界  再按班</hi>
　　<hi>志郯嬴姓國葢因史遷秦本紀贊中有徐氏郯氏也誤</hi>
　良<hi>昭十二年晉侯將㑹呉子于良水道不可呉子辭乃還杜註下邳冇良城縣  臣謹按哀十五年楚</hi>
　　<hi>伐呉陳侯使公孫貞子弔焉及良而卒史記楚王無疆謂齊威王使者曰願齊之試兵莒地以聚常</hi>
　　<hi>郯之境常即良也戰國時為齊邑司馬貞曰常田文封邑也漢置良成縣屬東海郡師古曰即晉將</hi>
　　<hi>㑹呉處也後漢屬下邳國晉曰良城縣隋屬下邳郡唐廢今邳州北六十里有良城</hi>
　萊<hi>宣七年齊侯伐萊杜註萊國今東萊黄縣來臣謹按禹貢萊夷作牧史記太公封營丘萊人  伐與</hi>
<pb n="19a"/>
　　<hi>之争營丘營丘邉萊萊人夷也㑹紂之亂而周初定未能集逺方故與齊爭國是萊國在周之前矣</hi>
　　<hi>宣九年齊侯伐萊成十八年王湫奔萊襄二年齊侯伐萊萊人賂夙沙衞以索馬牛皆百匹齊師乃</hi>
　　<hi>還夏齊姜薨齊侯使諸姜宗婦來送葬召萊子萊子不㑹故晏弱城東陽以逼之依此則萊國姜姓</hi>
　　<hi>也孔疏言齊侯召萊子不為其姓姜似誤六年齊侯滅萊左𫝊萊恃謀也於鄭子國之來聘也晏弱</hi>
　　<hi>城東陽而遂圍萊王湫帥師及正輿子棠人軍齊師齊師大敗之入萊萊共公浮柔奔棠陳無宇獻</hi>
　　<hi>萊宗器於襄宮晏弱圍棠滅之遷萊于郳杜註恃謀恃賂夙沙衞之謀也子國聘魯事在五年二年</hi>
　　<hi>晏弱城東陽至五年四月復托言治城因遂圍萊葢萊甚險固故圍之經年而後克也十四年衞獻</hi>
　　<hi>公奔齊齊人以郲寄衞侯杜註郲即所滅萊國襄二十八年齊慶封田於萊定十年齊侯使萊人以</hi>
<pb n="19b"/>
　　<hi>兵刼魯侯孔子以公退曰士兵之兩君合好而裔夷之俘以兵亂之非齊君所以命諸侯也齊侯聞</hi>
　　<hi>之遽辟之杜註萊人齊所滅萊夷也哀五年齊置羣公子于萊杜註萊東鄙邑秦于此置黄縣史記</hi>
　　<hi>秦伐匈奴使天下飛芻輓粟起于黄腄即此漢屬東萊郡有萊山史記封禪書齊公祀六曰月主祀</hi>
　　<hi>萊山申公曰天下名山八三在島夷五在中國東萊五山之一也元封初東廵海上公孫卿持節先</hi>
　　<hi>行候名山至東萊漢郊祀志神爵元年從方士言祀萊山一名萊隂山亦曰龍門山後漢黄縣為東</hi>
　　<hi>萊郡治晉仍屬東萊郡隋屬萊州尋改牟州唐因之神龍二年改置蓬萊縣於蓬萊鎮登州治焉先</hi>
　　<hi>天元年復析置黄縣于今治今亦曰黄縣屬登州府故黄縣在縣東二十五里又縣東南二十里有</hi>
　　<hi>萊子城即龍門山也山峽巉巖鑿石通道極為險峻俗名萊子關</hi>
<pb n="20a"/>
　棠<hi>見上杜註棠萊邑也北海即墨縣冇棠鄉棠臣謹按襄十八年諸侯同圍齊齊侯駕將走郵  杜註</hi>
　　<hi>郵棠齊邑或言即萊棠也今膠州即墨縣南八十里有甘棠社即古棠鄉</hi>
　郳<hi>見上杜註遷萊子於郳國不臣謹按孔疏郳小邾也二年傳曰滕薛小邾之  至者皆齊故也小邾</hi>
　　<hi>附屬於齊故滅萊國而遷其君于小邾使之寄居以終身也或曰今萊州府治即春秋時齊之郳邑</hi>
　根牟<hi>宣九年取根牟杜註根牟東夷國也今瑯琊陽都縣東有牟鄉  臣謹按公羊根牟邾婁之邑</hi>
　　<hi>非也昭八年蒐于紅自根牟至於商衞革車千乘即此今莒州沂水縣東南有牟縣晉陽都縣見前</hi>
　　<hi>陽國</hi>
　唐<hi>宣十二年楚子使唐狡與蔡侯居告唐恵侯曰敢藉君靈以濟楚師使潘黨將游闕四十乘從唐侯</hi>
<pb n="20b"/>
　　<hi>以為左拒杜註唐屬楚之小國義陽安昌縣東南有上唐鄉  臣謹按司馬貞曰唐本堯後封於夏</hi>
　　<hi>墟在今晉陽周成王滅之以封叔虞又分徙之於許郢之間春秋唐恵侯是其苖裔也定三年唐成</hi>
　　<hi>公如楚有兩肅爽馬子常欲之弗與三年止之唐人竊馬而獻之子常子常歸唐侯杜註成公恵侯</hi>
　　<hi>之後四年蔡侯呉子唐侯伐楚呉入郢五年秦子蒲子虎帥車五百乘以救楚子期與子蒲滅唐哀</hi>
　　<hi>十七年楚子穀曰武王得觀丁父以服隨唐葢唐故楚之屬國也至是滅秦為隨縣地漢志曰蔡陽</hi>
　　<hi>縣之上唐鄉故唐國也師古曰漢紀云元朔五年以零陵泠道之舂陵鄉封長沙王子買為舂陵侯</hi>
　　<hi>至戴侯仁以舂陵地下濕上書請徙南陽元帝許之以蔡陽之白水鄉徙仁為舂陵侯由是復立舂</hi>
　　<hi>陵縣屬南陽郡而上唐鄉在其境蘓伯阿過之曰氣佳哉鬱鬰葱葱然即此東漢改曰章陵水經注</hi>
<pb n="21a"/>
　　<hi>魏黄初二年改章陵曰安昌晉仍之屬義陽郡後廢後魏置㵐西縣于下溠戎葢其境内也隋改唐</hi>
　　<hi>城屬漢東郡尋省括地志故唐城在棗陽縣東南百五十里開元中復置唐城縣屬隨州元省今為</hi>
　　<hi>唐城鎮在隨州西北八十五里葢即古之上唐鄉也</hi>
　黎<hi>宣十五年伯宗曰狄有五罪棄仲章而奪黎氏地三也杜註黎氏黎侯國上黨壺闗縣有黎亭  臣</hi>
　　<hi>謹按昭四年㑹申𫝊商紂為黎之蒐東夷叛之即此竹書帝辛四年大蒐于黎是也詩式微序曰黎</hi>
　　<hi>侯寓於衞其臣勸以歸也旄丘序曰責衞伯也狄人迫逐黎侯衞不能修方伯之職黎之臣子責之</hi>
　　<hi>即此黎也詩譜次三詩于周桓王之世當衛宣公時葢黎侯之先世矣赤狄潞氏奪黎侯之地又棄</hi>
　　<hi>其賢人仲章晉聲罪伐之遂滅潞立黎侯而還漢壺闗縣屬上黨郡應劭曰黎侯國也今黎亭是晉</hi>
<pb n="21b"/>
　　<hi>仍之後魏徙治于羊腸坂其地遂虚今在壺闗縣東南五十里後魏别置刈陵縣于漢潞縣地云即</hi>
　　<hi>黎城隋因改為黎城縣屬潞州唐宋因之今屬潞安府上黨記潞縣東北八十里有黎城括地志黎</hi>
　　<hi>國在黎城縣東北十八里今黎城縣東北十八里有黎侯城壺闗亦接壤地  再按漢東郡有黎縣</hi>
　　<hi>孟康曰即詩黎侯國也此葢黎侯失國寓衞時所居式微篇胡為乎中露又曰胡為乎泥中毛萇曰</hi>
　　<hi>中露泥中二邑名又曰衞處黎侯以二邑因安之而不歸故其臣勸之即其事也水經注瓠河自廪</hi>
　　<hi>丘成都城又東逕黎侯故城南世謂黎侯城今在范縣界  再按潞安府治西南三十五里有黎亭</hi>
　　<hi>在黎侯嶺上晉永興二年劉淵以離石大饑徙屯黎亭即此葢亦因黎國舊境而名</hi>
　甲氏<hi>見前臯落氏</hi>
<pb n="22a"/>
　留吁<hi>見前臯落氏</hi>
　茅戎<hi>見前小戎</hi>
　鄟<hi>成六年取鄟杜註附庸國也沂臣謹按公羊以為邾婁之邑非也或曰在今  州郯城縣境</hi>
　蠻氏<hi>成六年晉伯宗夏陽說衛孫良夫甯相鄭人伊雒之戎陸渾蠻氏侵宋杜註蠻氏戎别種也河</hi>
　　<hi>南新鄭縣東南有蠻城戎臣謹按後漢志文十七年周敗戎于邥垂即此  也新城縣北有垂亭襄</hi>
　　<hi>五年王使王叔陳生愬戎於晉晉人執之以其貳於戎也十六年楚子誘戎蠻子殺之公羊作戎曼</hi>
　　<hi>子左𫝊楚子聞蠻氏之亂也與蠻子之無質也使然丹誘戎蠻子嘉殺之遂取蠻氏既而復立其子</hi>
　　<hi>焉禮也哀四年楚人既克夷虎乃謀北方為一昔之期襲梁及霍單浮餘圍蠻氏蠻氏潰蠻子赤奔</hi>
<pb n="22b"/>
　　<hi>晉隂地楚師臨上雒晉士蔑致九州之戎將裂田以與蠻子而城之又將為之卜蠻子聴卜遂執之</hi>
　　<hi>與其五大夫以畀楚師于三户司馬致邑立宗焉以誘其遺民而盡俘以歸杜註夷虎蠻夷叛楚者</hi>
　　<hi>楚又詐為蠻子作邑立其宗主葢古者致民常統于宗也漢志河南新城縣曰蠻中故蠻子國後漢</hi>
　　<hi>志新城有鄤聚古曼氏東漢初祭遵獲山賊張滿於鄤聚即此水經注汝水自梁縣東經麻解城北</hi>
　　<hi>故鄤鄉城也蠻麻聲近故誤耳章懐太子曰蠻中聚在梁縣西南今南陽府汝州西南有蠻城</hi>
　梁<hi>見上杜註梁河南梁縣西南故戎蠻子邑也恵臣謹按梁本周邑時為蠻氏所據後屬楚國語  王</hi>
　　<hi>以梁與魯陽文子文子辭曰梁險而在北境是也恵王立于哀七年葢自滅蠻氏梁即屬楚矣晉志</hi>
　　<hi>曰戰國時謂之南梁以别于大梁少梁也亦謂上梁城渾曰鄭魏之弱楚以上梁應之史記魏伐趙</hi>
<pb n="23a"/>
　　<hi>趙與韓共擊魏戰於南梁亦謂之三梁須賈說穰侯梁恵王伐趙戰勝三梁即此漢置梁縣屬河南</hi>
　　<hi>郡後漢建武二年封鄧禹為梁侯晉屬襄城郡唐改承休縣為梁縣置汝州省梁入之今汝州西南</hi>
　　<hi>四十五里有梁城括地志同因再按後漢志梁故國伯翳後又有注城劉昭曰  梁伯好土功故梁</hi>
　　<hi>地多城此誤移秦地之梁於此謬也</hi>
　霍<hi>見上杜註梁南有霍陽山亦蠻子邑霍臣謹按後漢志梁縣有霍陽山水經注汝水經  陽聚北世</hi>
　　<hi>謂之華浮城章懐太子曰霍陽城因山以名在梁縣西南杜佑通典漢于山下立霍陽縣俗謂之張</hi>
　　<hi>侯城或曰東漢初蠻中山賊張滿屯於此故有是名今霍山在汝州東南二十里</hi>
　檀<hi>成十一年劉子單子謂卻至曰昔蘇忿生為司寇與檀伯達俱封於河杜註俱封于河内也  葢在</hi>
<pb n="23b"/>
　　<hi>今懐慶濟源縣境</hi>
　無終<hi>襄四年無終子嘉父使孟樂如晉因魏莊子納虎豹之皮以請和諸戎杜註無終山戎國名</hi>
　　<hi>臣謹按秦置無終縣項羽封韓廣為遼東王都無終漢初臧荼并其地漢臧荼亦置無終縣屬古北</hi>
　　<hi>平郡後魏屬漁陽郡隋為郡治隋末廢唐乾封二年復置無終縣屬幽州萬歳通天二年改為玉田</hi>
　　<hi>縣後嘗屬營州又改屬薊州至今因之今縣治西有古無終城</hi>
　有窮<hi>襄四年魏綘曰有窮后羿自鉏遷於窮石因夏民以代夏政杜註有窮國名后君也羿有窮君</hi>
　　<hi>之號鉏羿本國名窮臣謹按夏書太康畋于有洛之表十旬弗反有  后羿因民弗忍距於河孔安</hi>
　　<hi>國𫝊有窮國名孔頴達曰羿居窮石之地故以窮為國號賈逵曰羿之先祖世為先王射官帝嚳賜</hi>
<pb n="24a"/>
　　<hi>羿弓矢淮南子天問皆言堯時有羿則羿是善射之號非復人之名字也夏本紀太康崩弟仲康立</hi>
　　<hi>商書𦙍征云惟仲康肇位四海孔𫝊曰羿廢太康而立其弟仲康為天子則仲康乃羿之所立也故</hi>
　　<hi>曰因夏民以代夏政窮國不知其處呉氏曰水經注窮水出于安豐昭二十七年楚與呉師遇于窮</hi>
　　<hi>即此今在英山縣境詳見楚地</hi>
　鉏<hi>見宋地城鉏</hi>
　寒<hi>襄四年羿用寒浞杜註北海平壽縣有寒亭寒臣謹按左𫝊寒浞伯明氏之讒子弟也伯明后  棄</hi>
　　<hi>之夷羿收之浞行媚于内而施賂於外外内咸服羿歸自田家衆殺之靡奔有鬲氏浞因羿室生澆</hi>
　　<hi>及豷使澆用師滅斟灌及斟㝷氏處澆於過處豷于戈靡自有鬲氏收二國之燼以滅浞而立少康</hi>
<pb n="24b"/>
　　<hi>少康滅澆于過后杼滅豷於戈杜註靡夏遺臣事羿者少康夏后相之子后杼少康子孔疏伯明寒</hi>
　　<hi>君之名也哀元年伍員曰昔有過澆殺斟灌以伐斟尋滅夏后相后緡方娠逃出自竇歸於有仍生</hi>
　　<hi>少康焉為仍牧正惎澆能戒之澆使椒求之逃奔有虞為之庖正以除其害虞思于是妻之以二姚</hi>
　　<hi>邑諸綸有田一成有衆一旅能布其徳而兆其謀以收夏衆撫其官職使女艾諜澆使季杼誘豷遂</hi>
　　<hi>滅過戈復禹之績杜註椒澆臣夏后相仲康子失國依于二斟后緡相妻有仍氏女虞舜後諸侯姚</hi>
　　<hi>姓思其名也女艾少康臣季杼即后杼也孔疏云浞因羿窒而生澆澆已長大自能用師始滅后相</hi>
　　<hi>相死之後始生少康少康生杼杼又年長已堪誘豷乃始滅浞而立少康計太康失邦及少康紹國</hi>
　　<hi>向有百載而史皆畧之臣愚以為有不盡然者孔𫝊言羿立仲康杜註言相依二斟又竹書太康元</hi>
<pb n="25a"/>
　　<hi>年帝即位居斟尋仲康五年征羲和七年陟世子相出居商丘帝相元年征畎夷七年于夷來賔八</hi>
　　<hi>年寒浞殺羿九年相居斟灌二十六年澆滅斟灌二十七年澆伐斟鄩大戰於濰覆其舟滅之是仲</hi>
　　<hi>康自居斟鄩羿因而拒之據有夏都其身葢未離窮國也觀浞殺羿其子死於窮門則可以知矣據</hi>
　　<hi>襄四年傳靡先滅浞而立少康滅過滅戈乃在少康既立之後哀元年以澆為主故以滅澆為復禹</hi>
　　<hi>之績參讀兩𫝊自明矣通鑑前編后相二十八嵗寒浞使其子澆弑王于帝丘少康生四十嵗靡㓕</hi>
　　<hi>寒浞葢出於竹書及邵氏經世是可信也平壽漢縣屬北海郡晉為濟南郡治高齊廢今其故城在</hi>
　　<hi>萊州府濰縣西南三十里寒亭在縣東北五十里乃伯明所封浞見棄而歸羿未嘗居之也唐初有</hi>
　　<hi>寒水縣屬濰州武徳六年廢即故寒亭矣今有寒浞水北入海又掖水出縣東南之寒同山</hi>
<pb n="25b"/>
　有鬲氏<hi>見上杜註有鬲國名今平原鬲縣縣臣謹按鬲偃姓臯陶之後封于鬲漢置鬲  屬平原</hi>
　　<hi>郡後漢建武中封朱祐為侯邑晉宋仍屬平原郡後魏亦曰鬲縣屬平原郡後齊廢入安徳縣今徳</hi>
　　<hi>平縣東北一里有故鬲城</hi>
　斟灌<hi>見上杜註斟灌斟尋皆夏同姓諸侯樂安壽光縣東南有灌亭  臣謹按漢壽光縣屬北海郡</hi>
　　<hi>應劭曰古㘰灌國禹後今灌城是也師古曰㘰音斟後漢改屬樂安國晉因之宋初省北齊復置隋</hi>
　　<hi>屬青州唐初屬乘州尋復屬青州今屬青州府縣東北四十里有斟灌城又有灌亭</hi>
　斟尋<hi>見上杜註北海平壽縣東南有斟亭應臣謹按桀亦嘗居斟尋漢平壽縣屬北海郡  劭曰古</hi>
　　<hi>㘰尋國禹後今㘰亭是也漢又置斟縣亦屬北海郡後漢廢今濰縣西南五十里冇斟城  再按皇</hi>
<pb n="26a"/>
　　<hi>甫謐謂斟尋在衛臣瓉謂斟尋在河南皆誤</hi>
　過<hi>見上杜註過戈皆國名東萊掖縣北有過鄉萬臣謹按掖縣齊為夜邑襄王益封田單以夜邑  户</hi>
　　<hi>是也漢置掖縣為東萊郡治後漢因之郡國志掖縣有過鄉故過國後屡移治自後魏至今不復移</hi>
　　<hi>今仍為萊州府治冶北有過鄉</hi>
　戈<hi>見上杜註戈在宋鄭之間焉臣謹按孔疏哀十二年𫝊曰宋鄭之間有隙地  曰嵒戈錫是也又見</hi>
　　<hi>宋地</hi>
　偪陽<hi>襄十年遂滅偪陽杜註偪陽妘姓國今彭城傅陽縣也  臣謹按偪陽穀梁作傅陽鄭語曰妘</hi>
　　<hi>姓鄥鄶路偪陽此杜所本也漢傅陽縣屬楚國地理志故偪陽國也師古曰偪音福後漢屬彭城國</hi>
<pb n="26b"/>
　　<hi>晉因之東晉省入呂縣魏收志呂縣有偪陽地水經注柤水出于楚之柤地春秋襄公十年㑹呉於</hi>
　　<hi>柤是也京相璠曰宋地今彭城偪陽縣西北有柤水溝去偪陽八十里此直以傅陽為偪陽益知二</hi>
　　<hi>字通用矣柤杜曰楚地今見楚地中章懐太子曰偪陽故城在氶縣南今在兖州府嶧縣南五十里</hi>
　　<hi>今城西有柤水古氶縣亦在嶧境</hi>
　邿<hi>襄十三年取邿杜註任城亢父縣有邿亭遂臣謹按邿公羊作詩左𫝊邿亂分為三師救邿  敗之</hi>
　　<hi>後漢建武二年封劉隆為邿侯即此亢父秦縣漢因之屬東平國地理志有邿亭故詩國後漢屬任</hi>
　　<hi>城國晉因之北齊廢今濟寧州南五十里有亢父城又有邿城在州東南水經注黄水逕亢父縣詩</hi>
　　<hi>亭謂之桓公溝南至方與縣入于菏水</hi>
<pb n="27a"/>
　鑄<hi>襄二十三年初臧宣叔娶于鑄杜註鑄國濟北蛇丘縣所治  臣謹按禮記武王未下車封帝堯之</hi>
　　<hi>後于鑄昭二十五年叔孫昭子從公於齊公使昭子自鑄歸水經注蛇水逕鑄城西春秋所謂蛇淵</hi>
　　<hi>囿也杜言即縣為鑄國劉昭曰蛇丘縣有鑄鄉城又似非一處矣今寧陽西北有鑄城蛇丘縣詳見</hi>
　　<hi>魯地蛇淵囿</hi>
　豕韋<hi>襄二十四年𫝊曰在商為豕韋氏杜註豕韋國名東郡白馬縣東南有韋城  臣謹按此傳范</hi>
　　<hi>宣子自叙其先世曰昔匄之祖自虞以上為陶唐氏在夏為御龍氏在商為豕韋氏在周為唐杜氏</hi>
　　<hi>晉主夏盟為范氏其詳則見于昭二十九年蔡墨之言曰昔飂叔安有裔子曰董父實甚好龍擾畜</hi>
　　<hi>龍以事帝舜帝賜之姓曰董氏曰豢龍及夏孔甲帝賜之乘龍河漢各二各有雌雄孔甲不能食而</hi>
<pb n="27b"/>
　　<hi>未獲豢龍氏陶唐氏既哀其後有劉累學擾龍于豢龍氏以事孔甲能飲食之夏后嘉之賜氏曰御</hi>
　　<hi>龍以更豕韋之後龍一雌死潜醢以食夏后夏后享之既而使求之懼而遷於魯縣范氏其後也劉</hi>
　　<hi>累上承唐堯之後其族人居於大夏叔虞始封曰唐人是因即此也說詳晉國都中不再贅及夏而</hi>
　　<hi>受氏曰御龍是已惟𫝊言夏時即更豕韋之後而宣子曰在商為豕韋氏則其說稍曲杜註曰更代</hi>
　　<hi>也以劉累代彭姓之豕韋累尋遷魯縣豕韋復國至商而滅累之後世復承其國為豕韋氏國語曰</hi>
　　<hi>祝融後八姓大彭豕韋為商伯矣此累遷之後彭姓復國之證也國語又曰彭姓彭祖豕韋則商滅</hi>
　　<hi>之矣意此時劉累之後復當來居即宣子之言可證矣葢劉氏始焉代豕韋於夏時繼復承豕韋於</hi>
　　<hi>商世劉氏彭氏相繼更居豕韋孔穎達以為舊無此解出於元凱之創獲要亦無以易之也再攷竹</hi>
<pb n="28a"/>
　　<hi>書劉累遷魯縣帝臯召豕韋復其國後與昆吾顧俱附桀而湯伐之詩所謂韋顧既伐也竹書祖乙</hi>
　　<hi>命韋伯武丁征豕韋克之賈逵曰武丁滅豕韋以劉累之後代之是杜氏之說亦當有所本矣韋孟</hi>
　　<hi>述祖詩曰豕韋之後衰周尚存戰國時曰垝津信陵君曰秦有垝津以臨河内是也史記曹參至河</hi>
　　<hi>内下修武度圍津徐廣曰東郡白馬有圍津圍韋同志曰河水至韋城名曰圍津漢為白馬縣地隋</hi>
　　<hi>開皇十六年置韋城縣屬滑州唐因之大歴十一年汴宋叛帥李靈曜為諸道兵所敗走至韋城永</hi>
　　<hi>平將杜如江追擒之五代漢末郭威為將士推戴自澶州南趨汴至韋城宋亦為韋城縣仍屬滑景</hi>
　　<hi>徳初契丹入寇車駕北廵駐於韋城金時縣圯于水廢為韋城鎮今在大名府滑縣東南五十里九</hi>
　　<hi>域志里數同</hi>
<pb n="28b"/>
　魯縣<hi>見上杜註魯縣今魯陽也山臣謹按漢魯陽縣屬南陽郡地理志曰有魯  故魯縣御龍氏所</hi>
　　<hi>遷滍水所出東北至定陵入汝師古曰卽淮南子所云魯陽公與韓戰日返三舍者也晉仍為魯陽</hi>
　　<hi>縣宋元嘉中省後魏復置又置魯陽郡周置魯州隋並廢縣屬襄城郡唐改為魯山縣屬汝州至今</hi>
　　<hi>仍之有魯陽關堯時豢龍城</hi>
　唐杜<hi>見上杜註殷末豕韋國於唐周成王滅唐遷之於杜杜伯之子隰叔奔晉四世及士㑹食邑於</hi>
　　<hi>范杜今京兆杜縣左臣謹按孔疏曰杜謂殷末豕韋國於唐者因見  傳言成王滅唐而封太叔知</hi>
　　<hi>周初冇唐國而無豕韋國劉累之子孫必且失其故封而竄徙於唐也言滅唐而遷之於杜者因見</hi>
　　<hi>國語宣王時杜伯射王於鄗知周有杜國而宣子連言唐杜必是唐滅之後更封於杜也又晉語訾</hi>
<pb n="29a"/>
　　<hi>袥對范宣子曰昔隰叔子違周難于晉國生子輿為司空世及武子佐文襄為卿以受隨范韋註子</hi>
　　<hi>輿士蒍也武子士㑹也此又晉主夏盟為范氏之解劉炫述賈逵之言曰成王封堯後為唐杜二國</hi>
　　<hi>譏杜遷唐于杜之說為非即司馬貞所云分唐之遺民居于許郢之間為義陽之上唐者也詳見唐</hi>
　　<hi>國中以此為說亦無不可通矣秦始皇十一年置杜縣亦曰下杜漢宣帝葬其地改曰杜陵置縣屬</hi>
　　<hi>京兆尹後漢建武二年延岑屯杜陵赤眉將逢安擊岑岑大破之晉曰杜城縣後魏曰杜縣後周省</hi>
　　<hi>入萬年縣今杜陵故城在西安府治東南十五里</hi>
　胡<hi>襄二十八年胡子朝于晉杜註汝隂縣西北有胡城  臣謹按三十一年公薨立胡女敬歸之子子</hi>
　　<hi>野杜註胡歸姓之國昭四年楚子及胡子㑹於申伐呉十三年靈王遷胡於荆平王復之二十三年</hi>
<pb n="29b"/>
　　<hi>呉敗頓胡沈蔡陳許之師於雞父胡子髠滅楚子使尹大心逆呉公子取于城父及胡田以與之杜</hi>
　　<hi>註胡田取胡子之田也定四年公㑹諸侯及胡子於召陵侵楚十三年楚滅胡以胡子豹歸漢置汝</hi>
　　<hi>隂縣屬汝南郡地理志曰故胡國高祖時封夏侯嬰為侯邑魏為汝隂郡治自是州郡皆治此宋泰</hi>
　　<hi>始中没于魏置郢州隋仍之隋唐皆嘗置郡旋復為州宋置順昌軍旋升府金復為潁州元屬汝寧</hi>
　　<hi>府以州治汝隂縣省入今仍之志云州冇二城南城周五里故汝隂城也北城周四里故胡國城也</hi>
　　<hi>二城相連並為州治</hi>
　弼<hi>見衞</hi>
　鄘<hi>見衞</hi>
<pb n="30a"/>
　鄶<hi>襄二十九年呉公子札觀樂自鄶以下無譏焉杜註在滎陽密縣東北  臣謹按孔疏鄶者古高辛</hi>
　　<hi>氏火正祝融之虛也國在禹貢豫州外方之北滎波之南居溱洧之間於漢則南郡密縣竟内有其</hi>
　　<hi>都也祝融之後分為八姓唯有熊姓為鄶國者處祝融之故地也鄶是小國世本無其號謚不知其</hi>
　　<hi>君何所名也鄭氏以為周王夷厲之時鄶公不務政事而好衣服大夫作羔裘之詩以刺之凡四篇</hi>
　　<hi>皆鄶風也其後鄭武公滅其國而處之僖三十三年鄭葬公子瑕于鄶城之下即其地也括地志故</hi>
　　<hi>鄶城在新鄭東北二十二里今密縣東北五十里有鄶城</hi>
　觀<hi>昭元年趙孟曰王伯之令也著之制令過則有刑猶不可壹于是乎虞有三苗夏有觀扈商有姺邳</hi>
　　<hi>周有徐奄杜註三苗饕餮放三危者觀在今頓丘衞縣  臣謹按觀夏同姓國也后啟五庶分封于</hi>
<pb n="30b"/>
　　<hi>衛是為五觀竹書帝啟十一年放王季子武觀於西河十五年武觀以西河叛彭伯壽帥師征西河</hi>
　　<hi>武觀來歸此即觀國不壹之事也戰國䇿周顯王元年齊伐魏取觀津髙誘曰故觀邑也臨河津故</hi>
　　<hi>曰觀津竹書梁恵成王二年齊田壽帥師伐趙圍觀津漢置畔觀縣屬東郡應劭曰夏國也後漢建</hi>
　　<hi>武三年改封周後姬常于此曰衞國因為衛國縣晉屬頓丘郡隋改置觀成縣屬魏州唐省復置屬</hi>
　　<hi>澶州宋屬開徳府金屬開州元屬濮州今仍之古觀國城在縣西元和志觀城漢之觀縣平準書河</hi>
　　<hi>决觀葢亦嘗稱觀故杜氏云然</hi>
　扈<hi>見上杜註扈在始平鄠縣𫝊臣謹按書序啟與有扈戰于甘之野作甘誓孔  扈與夏同姓楚語昭</hi>
　　<hi>王使觀射父傅太子射父辭曰堯有丹朱舜冇商均夏有觀扈周冇管蔡是其恃親而不㳟也知為</hi>
<pb n="31a"/>
　　<hi>同姓矣史記云啟立有扈氏不服故伐之尚書疏堯舜受禪啟獨繼父以此不服淮南子曰冇扈氏</hi>
　　<hi>為義而亾知義而不知冝也即其說矣秦改為鄠尚書疏扈鄠音同不知何故改也漢置鄠縣屬右</hi>
　　<hi>扶風地理志古國夏啟所伐有扈谷亭晉屬始平郡後魏屬京兆郡今屬西安府古鄠城在鄠北二</hi>
　　<hi>里又縣南五里有甘亭以在甘水之南而名即啟誓師處</hi>
　姺　邳<hi>見上杜註二國商諸侯邳即今下邳縣叛臣謹按竹書紀年商外壬元年邳人姺人  河</hi>
　　<hi>亶甲五年姺人入於班方彭伯韋伯伐班方姺人來賔姺一作侁先典切說文云商諸侯為亂者考</hi>
　　<hi>闕邳見薛國此為亂之邳人葢奚仲遷薛後繼處之者也</hi>
　奄<hi>見魯都</hi>
<pb n="31b"/>
　沈　姒　蓐　黄<hi>昭元年子産曰昔金天氏有裔子曰昧為𤣥冥師生允格臺駘臺駘</hi>
　　<hi>能業其官宣汾洮障大澤以處太原帝用嘉之封諸汾川沈姒蓐黄實守其祀今晉主汾而滅之矣</hi>
　　<hi>杜註四國臺駘之後  考闕</hi>
　仍<hi>昭四年夏桀為仍之㑹有緡叛之樂臣謹按昭二十八年有仍氏生女黰黑而甚美  正后蘷取之</hi>
　　<hi>生伯封實有豕心謂之封豕有窮后羿滅之蘷是以不祀杜註封大也又哀元年事見寒國仍地考</hi>
　　<hi>闕</hi>
　肅慎<hi>昭九年王使詹桓伯辭于晉曰肅慎燕亳吾北土也杜註肅慎在𤣥菟北三千餘里  臣謹按</hi>
　　<hi>國語仲尼在陳有隼集于陳侯之庭而死楛矢貫之石砮其長尺有咫陳惠公使問仲尼仲尼曰隼</hi>
<pb n="32a"/>
　　<hi>之來逺矣此肅慎氏之貢矢也昔武王克商肅慎氏貢楛矢石砮其長尺有咫先王欲昭全徳之致</hi>
　　<hi>逺也銘其楛曰肅慎氏之貢矢以分元女大姬配胡公而封諸陳君若使有司求諸故府其可得也</hi>
　　<hi>使求得諸金櫝如之書序成王時息慎來賀王使榮伯賜息慎之命即肅慎也韋昭曰肅慎去扶餘</hi>
　　<hi>千里孔疏𤣥菟在遼東北金為上京㑹寧府地今為興京所屬    地</hi>
　亳<hi>見上曰孔疏曰亳當是近燕小國皇甫謐  西夷之國約在今陜西北境</hi>
　鮮虞<hi>昭十二年晉伐鮮虞晉荀呉偽㑹齊師者假道于鮮虞遂入昔陽秋八月壬午滅肥以肥子綿</hi>
　　<hi>臯歸杜註鮮虞白狄别種在中山新市縣後臣謹按鮮虞一曰中山司馬貞曰鮮虞姬姓國  漢志</hi>
<pb n="32b"/>
　　<hi>子姓十三年𫝊曰鮮虞人聞晉師之悉起也而不警邊又不設備晉荀呉自著雍以上軍侵鮮虞及</hi>
　　<hi>中人驅衝競大獲而歸孔疏晉侯從平丘㑹還聞鮮虞不備使荀呉以上軍侵之非從本國去也定</hi>
　　<hi>三年鮮虞敗晉師於平中獲晉觀虎杜註平中晉地今别見四年㑹於召陵將為蔡討楚荀寅曰水</hi>
　　<hi>潦方降中山不服棄盟取怨無損於楚而失中山乃辭蔡侯杜註中山即鮮虞五年晉士鞅圍鮮虞</hi>
　　<hi>報觀虎之役也哀元年師及齊師衞孔圉鮮虞人伐晉取棘蒲三年齊衛圍戚求援於中山四年晉</hi>
　　<hi>荀寅奔鮮虞齊㑹鮮虞人納荀寅於栢人六年晉伐鮮虞討范氏之亂也葢晉嘗竭力圖中山終春</hi>
　　<hi>秋之世不能取戰國䇿趙烈侯元年魏文侯假道於趙攻中山魏世家曰文侯十七年使子擊守之</hi>
　　<hi>又秦甘茂曰魏文侯令樂羊攻中山三年拔之樂羊反文侯示之謗書一篋即此事也趙武靈王曰</hi>
<pb n="33a"/>
　　<hi>我國東有河薄洛之水與齊中山同之十年略中山地至寧葭二十一年攻中山合軍曲陽攻取丹</hi>
　　<hi>丘華陽鴟之塞王軍取鄗石邑封龍東垣中山獻四邑以和惠文王三年滅中山遷其軍於膚施自</hi>
　　<hi>是地屬趙漢置新市縣景帝封王棄之為侯邑屬中山國魏晉因之晉隆安初拓拔珪圍後燕中山</hi>
　　<hi>城慕容鱗出據新市後魏亦屬中山郡齊周因之隋大業初省入九門縣唐復置尋廢為新市鎮白</hi>
　　<hi>居易言諸道村鎮冀不能過新市鎮今在真定府治西北四十里有鮮虞亭</hi>
　中人<hi>見上杜註中山望都縣西北有中人城子臣謹按晉語及列子皆云趙襄子使新樨穆  攻翟</hi>
　　<hi>勝左人中人史記趙敬侯伐中山戰于中人又趙孝成王七年齊田單將趙師取燕中都孔穎達曰</hi>
　　<hi>即中人也葢中山之邑嘗為燕所取但兩漢志皆云唐縣有中人亭唐縣在望都之西三十里漢時</hi>
<pb n="33b"/>
　　<hi>皆屬中山國晉因之雖屬連壤不無小訛徐廣以為在唐縣之東北是也晉載記慕容垂都中山括</hi>
　　<hi>地志王氏通釋皆以為即中人亭也今唐縣西北十三里峭嶺上有中山城</hi>
　肥<hi>見上杜註肥白狄也綿臯其君名鉅鹿下曲陽縣西有肥纍城  臣謹按史記趙王遷三年秦攻赤</hi>
　　<hi>麗冝安李牧與戰于肥下却之孔氏曰戰于肥纍之下也漢置肥纍縣屬真定國地理志曰古肥子</hi>
　　<hi>國也後漢省魏收志藁城有肥纍即此城也今在藁城縣西南七里括地志同  又漢志遼西有肥</hi>
　　<hi>如縣應劭曰肥子奔燕燕封之於此今為永平府盧龍縣又濟南府肥城縣亦相𫝊為肥子亾國後</hi>
　　<hi>所居</hi>
　鼓<hi>昭十五年晉荀呉帥師伐鮮虞圍鼓鼓人以城叛弗許力盡而後取之以鼓子䳒鞮歸杜註鼓白狄</hi>
<pb n="34a"/>
　　<hi>之别種鉅鹿下曲陽縣有鼓聚鼓臣謹按二十二年𫝊曰晉之取鼓也既獻而反  子焉又叛於鮮</hi>
　　<hi>虞六月荀呉畧東陽使師偽糴者負甲以息於昔陽之門外遂襲鼓滅之以鼓子䳒鞮歸使涉陀守</hi>
　　<hi>之杜註獻獻於廟東陽晉之山東邑魏郡廣平以北守守鼓之地涉佗晉大夫自此地屬於晉矣漢</hi>
　　<hi>置下曲陽縣屬鉅鹿郡師古曰常山有上曲陽故此為下光武自薊南馳兼行至下曲陽既而自信</hi>
　　<hi>都攻下曲陽䧏之元和末皇甫嵩攻破黄巾張寶於下曲陽是也晉屬趙國後魏改為曲陽縣髙齊</hi>
　　<hi>縣廢入藁城即今晉州治西五里下曲陽城是也其地有鼓城山以鼓子所居而名</hi>
　昔陽<hi>見上鮮虞條杜註昔陽肥國都樂平沾縣東南有昔陽城又見上鼓條杜註昔陽故肥子所都</hi>
　　<hi>臣謹按漢沾縣屬上黨郡晉屬樂平郡地在太行之東去中山絶逺孔疏曰杜以昔陽為肥國之都</hi>
<pb n="34b"/>
　　<hi>曲陽之肥纍城則是肥國取彼肥為名也劉炫非之曰齊在晉東偽㑹齊師當自晉而東行假道鮮</hi>
　　<hi>虞遂入昔陽昔陽在鮮虞之東明矣樂平沾縣在中山新市西南數百里何假道東北而反入於西</hi>
　　<hi>南乎𫝊本先言入昔陽别言滅肥肥與昔陽不得為一昔陽既是肥都何以復言下曲陽有肥纍之</hi>
　　<hi>城是肥名取於彼乎肥小國境必不逺何肥名取于鉅鹿之城而建都則在樂平之縣也但據二十</hi>
　　<hi>三年𫝊云荀呉使師偽糴者負甲以息于昔陽之門外遂襲鼓滅之則昔陽之為鼓都信矣是說也</hi>
　　<hi>孔穎達嘗反覆辨之意在護杜展轉支離未言都縣移動古今不一安知昔之沾縣非即今之昔陽</hi>
　　<hi>但肥都昔陽與鼓相近故既滅肥國復從此襲鼓取之則依然折而入于劉矣葢杜見滅肥之文繫</hi>
　　<hi>於入昔陽之後遂疑昔陽為肥都而不復詳其乖於襲鼓之𫝊至於沾縣昔陽之說必有所本當是</hi>
<pb n="35a"/>
　　<hi>承襲舊詁失在前人也今按前漢志下曲陽注應劭曰荀呉滅鼓今鼓聚昔陽亭是也後漢志則云</hi>
　　<hi>曲陽有鼓聚故翟鼓子國有昔陽亭是昔陽與鼓亦有微分水經注曰白渠枝水自肥纍東經昔陽</hi>
　　<hi>城南世謂之直陽城非也即鼓聚矣皆同劉說當從之戰國時昔陽為齊地史記趙恵文王十六年</hi>
　　<hi>亷頗攻齊拔昔陽是也隋開皇十六年於此改置昔陽縣十八年改為鼓城屬定州尋屬趙郡劉朐</hi>
　　<hi>曰北齊廢曲陽縣入藁城隋分藁城於下曲陽故城東五里置昔陽縣尋改曰鼓城是也唐仍屬定</hi>
　　<hi>州武徳五年幽州總管李藝引兵擊劉黒闥黒闥遣其弟十善拒戰於鼓城是也尋屬恒州宋屬祁</hi>
　　<hi>州金因之元置晉州明以州治鼓城縣省入屬真定府今仍之又别有昔陽亭在州東南  再按今</hi>
　　<hi>平定州樂平縣東五十里有昔陽城俗呼為夕陽城即杜氏所云沾縣之昔陽城也應誤</hi>
<pb n="35b"/>
　房<hi>昭十三年楚之滅蔡也靈王遷許胡沈道房申于荆杜註汝南呉防縣即防國  臣謹按周昭王娶</hi>
　　<hi>於房曰房后即此房也漢呉房縣屬汝南郡孟康曰以楚封呉王弟夫槩於此故曰呉房夫槩事詳</hi>
　　<hi>見楚棠谿地後漢晉仍之兩漢晉志皆作房字杜作防傳寫之訛也魏為遂寧縣隋復故元和十二</hi>
　　<hi>年李愬攻呉房克其外城既平呉元濟遂改號曰遂平今仍之屬汝寧府</hi>
　密須<hi>昭十五年王謂籍談曰密須之鼓與其大路文所以大蒐也闕鞏之甲武所以克商也唐叔受</hi>
　　<hi>之以處參墟杜註密須姞姓國也在安定隂密縣  臣謹按定四年祝鮀曰分唐叔以大路密須之</hi>
　　<hi>鼓闕鞏姑洗懐姓九宗職官五正命以唐誥而封於夏墟即此事也詩皇矣篇密人不共敢拒大邦</hi>
　　<hi>侵阮徂共毛傳密須氏也國語史蘇曰密須之亡由伯姞吕氏春秋曰密須之民自縳其主以與文</hi>
<pb n="36a"/>
　　<hi>王文王得鼓路蓋在此時矣秦曰隂密史記秦遷白起於隂密山漢置隂密縣屬安定郡地理志詩</hi>
　　<hi>密人國有囂安亭後漢省晉復置後魏屬平涼郡隋省别置靈臺縣括地志隂密故城在安定縣東</hi>
　　<hi>鶉觚縣西其東接縣故城通考靈臺縣有隂密城今在平涼府靈臺縣西五十里  再考國語共王</hi>
　　<hi>遊涇上密康公從韋昭以為姬姓又僖十七年齊桓公夫人密姬生懿公漢志河南郡有密縣臣瓚</hi>
　　<hi>曰姬姓國也與隂密之密有别</hi>
　闕鞏<hi>見上杜註闕鞏之甲闕鞏國所出甲也  考闕</hi>
　甲父<hi>昭十六年齊侯伐徐徐人行成賂以甲父之鼎杜註甲父古國名髙平昌邑縣東南有甲父亭</hi>
　　<hi>州臣謹按昌邑城在今兖  府金鄉縣北四十里</hi>
<pb n="36b"/>
　鄅<hi>見魯地啟陽</hi>
　鍾吾<hi>昭二十八年呉公子燭庸奔鍾吾杜註鍾吾小國  臣謹按三十年呉子使鍾吾執燭庸燭庸</hi>
　　<hi>奔楚冬呉子執鍾吾子葢滅矣漢置司吾縣屬東海郡應劭曰古鍾吾國也後漢屬下邳郡晉屬臨</hi>
　　<hi>淮郡宋為淮陵郡治元徽中改曰峒峿縣昇明初復舊齊因之尋没於後魏梁普通五年魏東海太</hi>
　　<hi>守韋敬欣以司吾城來降是也今邳州宿遷縣西北有司吾鄉又縣北七十里有峒峿山山下有峒</hi>
　　<hi>峿鎮</hi>
　飂<hi>見蓼國</hi>
　鬷川<hi>見蓼國</hi>
<pb n="37a"/>
　舒鳩<hi>見舒國</hi>
　離城<hi>見舒國</hi>
　荒浦<hi>見舒國</hi>
　桐<hi>定二年桐叛楚呉子使舒鳩人誘楚人曰以師臨我我伐桐杜註廬江舒縣西南有桐鄉  臣謹按</hi>
　　<hi>漢舒縣屬廬江郡後漢志舒縣有桐鄉古桐國也詳見舒國列仙𫝊桐君族譜曰楚東小國九域志</hi>
　　<hi>云楚附庸今舒城縣西南有桐鄉或曰安慶府桐城縣亦桐國地也</hi>
　封父<hi>定四年祝鮀曰分魯公以大路大旂夏后氏之璜封父之繁弱命以伯禽而封於少皥之墟杜</hi>
　　<hi>註封父古諸侯也之臣謹按孔疏古者伐國遷其重器此繁弱封父  國為之不知何時滅而取之</hi>
<pb n="37b"/>
　　<hi>孔叢云楚王張繁弱之弓載忘歸之矢以射蛟於雲夢是繁弱為弓名也漢置封丘縣屬陳留郡後</hi>
　　<hi>漢初平四年袁術屯封丘曹操自鄄城擊走之晉屬陳留國大興三年祖逖遣其將韓潜屯於此既</hi>
　　<hi>而石勒遣石虎引兵南侵城封丘而還後魏仍屬陳留郡北齊省隋復置屬滑州唐屬汴州今屬開</hi>
　　<hi>封府杜氏通典封丘古封國也</hi>
　有虞<hi>見陳國</hi>
　倫<hi>見陳國</hi>
　昆吾<hi>哀十七年衞侯夢於北宫見人登昆吾之觀被髮北面而噪曰登此昆吾之墟綿綿生之𤓰杜</hi>
　　<hi>註衞有觀在於昆吾氏之虚今濮陽城中己臣謹按國語祝融後八姓昆吾為夏伯矣又曰  姓昆</hi>
<pb n="38a"/>
　　<hi>吾蘇顧温董則夏滅之矣韋注昆吾祝融之孫陸終第二子名樊為己姓封於昆吾昆吾衞是也昆</hi>
　　<hi>吾蘇顧温董五國皆昆吾之後别封者莒其後詩商頌韋顧既伐昆吾夏桀鄭箋顧昆吾皆己姓三</hi>
　　<hi>國黨於桀惡湯先伐韋顧克之昆吾夏桀則同時誅也由此言之則昆吾滅於商與國語小異也昭</hi>
　　<hi>四年楚靈王曰昔我皇祖伯父昆吾舊許是宅杜註陸終氏生六子長曰昆吾少曰季連季連楚子</hi>
　　<hi>祖故謂昆吾為伯父昆吾嘗居許地故曰舊許是宅孔疏曰昆吾是楚逺祖之兄舊許在鄭昆吾墟</hi>
　　<hi>在衞二居未知孰為先後杜云昆吾為長子葢本楚世家韋云第二子亦小異也竹書仲康六年錫</hi>
　　<hi>昆吾命作伯帝癸元年昆吾氏出居許二十八年昆吾㑹諸侯伐商三十一年為湯所滅然則昆吾</hi>
　　<hi>之滅乃桀黜之其後仍有昆吾者或復封或别封嬖臣如劉累之代豕韋都不可知矣晉濮陽縣詳</hi>
<pb n="38b"/>
　　<hi>見衛都隋析置昆吾縣尋省括地志昆吾臺在濮陽城西百步昆吾城在濮陽城西三十里舊許見</hi>
　　<hi>鄭地又再按唐志范縣治昆吾城今見齊地  山西安邑縣有昆吾亭似皆誤</hi>
附無考地<lb/>
　折<hi>桓十一年柔及宋公盟於折</hi>
　女栗<hi>文十年及蘇子盟於女栗</hi>
　沓<hi>文十三年公及衞侯盟於㳫</hi>
　僂句<hi>昭二十五年僂句不余欺也</hi>
　春秋地名攷畧卷十四<lb/>
</p>
<p>
</p>
  </div>
</body>
</text>
</TEI>
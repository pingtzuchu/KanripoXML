<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷五</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷五<lb/>
　　　　　　　　　　詹事府詹事髙士竒撰<lb/>
晉<hi>下</hi>
　稷<hi>見上師臣謹按杜註又云晉時新破狄土地未安權秦  之弱故别遣魏顆距秦而東行定狄地後</hi>
　　<hi>漢志聞喜縣有稷山亭劉昭曰在縣西五十里隋置稷山縣唐屬絳州至今因之今縣南五十里有</hi>
　　<hi>稷神山水經注山下有稷亭即晉侯治兵處也山東西二十里南北三十里髙十三里相傳為后稷</hi>
　　<hi>始播榖於此</hi>
<pb n="1b"/>
　雒<hi>見上</hi>
　瓜衍之縣<hi>宣十五年晉侯賞士伯以瓜衍之縣虞吳氏曰汾州孝義縣北十里瓜城晉滅  虢</hi>
　　<hi>遷其民於此</hi>
　斷道<hi>宣十七年同盟於㫁道杜註晉地傳㑹于卷楚杜注卷楚即㫁道  吳氏曰今沁州東有㫁梁</hi>
　　<hi>城三面絶澗廣袤二里水經注㫁梁城即銅鞮縣之上虒亭又東南有傾城即縣之下虒聚</hi>
　野王<hi>宣十七年晉人執晏弱于野王杜注野王縣今屬河内  臣謹按大事紀秦昭王四十五年白</hi>
　　<hi>起㧞韓野王絶上黨道秦始皇六年㧞魏東地置東郡衛元君角自濮陽徙居野王以保魏之河内</hi>
　　<hi>漢因置野王縣屬河内郡光武初分遣鄧禹入闗親送之至野王是也晉河内郡治此後魏為懷州</hi>
<pb n="2a"/>
　　<hi>宇文周建徳七年如懷州置懷州宫隋改縣為河内唐為懷州治今為懷慶府治</hi>
　　<hi>苗賁皇使見晏桓子杜注楚鬬椒之子奔晉食邑于苗地  臣謹按襄二十六年聲子謂楚子木曰</hi>
　　<hi>若敖之亂伯賁之子賁皇奔晉晉人與之苗以為謀主通志云河内軹縣南有苗亭水經注云濝水</hi>
　　<hi>原出王屋西山逕濝闗南厯軹闗苗亭西故周之苖邑也又東流注河軹闗在今濟源縣南十五里</hi>
　　<hi>濝闗一曰箕闗在絳州垣曲縣東北七十里</hi>
　赤棘<hi>成元年盟于赤棘杜注晉地</hi>
　邢<hi>成二年楚申公巫臣奔晉晉人使為邢大夫杜注晉地  臣謹按襄二十六年聲子曰子靈奔晉晉</hi>
　　<hi>人與之邢以為謀主襄四年齊國夏伐晉取邢或謂即邢丘或謂衛滅邢國地入于晉邢丘見前邢</hi>
<pb n="2b"/>
　　<hi>國别見</hi>
　梁山<hi>成五年梁山崩杜注山在馮翊夏陽縣北河臣謹按公羊傳梁山河上之山也梁山崩壅  三</hi>
　　<hi>日不流國語梁山崩晉侯以傳召伯宗遇絳人告以國主山川山崩川竭君為不舉策于上帝國三</hi>
　　<hi>日哭以禮焉知山為晉山矣禹貢治梁及岐詩奕奕梁山又即吕梁山也吕氏春秋吕梁未鑿河出</hi>
　　<hi>孟門之上水經注河水又南經梁山原是也唐十道志闗内道名山曰梁山</hi>
　故絳<hi>成七年晉人謀去故絳諸大夫皆曰必居郇瑕氏之地沃饒而近盬杜注盬鹽也猗氏縣鹽池</hi>
　　<hi>是也故絳見本卷絳</hi>
　郇瑕<hi>見上詳本卷瑕</hi>
<pb n="3a"/>
　盬<hi>見上之臣謹按盬鹽池也漢志池在安邑西南許慎謂  鹽盬池池長五十一里廣六里周一百一</hi>
　　<hi>十四里吕忱曰宿沙煮海謂之鹽河東鹽池謂之盬池紫色澄渟渾而不流水出石鹽自然凝成水</hi>
　　<hi>經注鹽水出安邑東南薄山西北流經巫咸山北又逕安邑故城南又西流注於鹽池漢武興鹽鐵</hi>
　　<hi>之利天下鹽官二十八郡而河東安邑為首後漢元和三年帝幸安邑觀鹽池建安四年曹操遣謁</hi>
　　<hi>者僕射監盬官以其利招服闗中後魏甄琛請弛鹽池之禁以予民唐大厯十八年兩池生乳鹽賜</hi>
　　<hi>號靈慶寶應池宋志鹽之類有二引池而化者周官所謂盬鹽也煮海煮井煮鹻而成者周官所謂</hi>
　　<hi>散鹽也宋分為兩池各置鹽塲二明初并為東西二塲成化十一年増置中塲其池亦分為三近安</hi>
　　<hi>邑者為東池近安邑西二十里路村者為中池近解州者西池要之止一池也孔叢子魯人猗頓以</hi>
<pb n="3b"/>
　　<hi>盬鹽起漢于其地置猗氏縣晉因之其古城在今猗氏縣南二十里鹽池又在其南故杜預以為在</hi>
　　<hi>猗氏也</hi>
　新田<hi>不如新田有汾澮以流其惡杜注汾水出太原經絳縣北西南入河澮水出平陽絳縣南西入</hi>
　　<hi>汾汾臣謹按新田在晉絳縣今曲沃縣地詳見首條  水自曲沃流入絳州南西入稷山縣澮水有</hi>
　　<hi>二源一出翼城縣烏嶺山一出絳縣東北大交鎮俱西流過曲沃縣流入絳州南之王澤合於汾水</hi>
　　<hi>汲冢書晉平公齊景公至澮上括地志王澤在州南智伯攻趙趙襄子犇晉陽原過後從至於王澤</hi>
　　<hi>即此史記韓世家懿侯九年魏伐我澮竹書紀年晉出公五年澮絶於梁周安王二十四年翟敗魏</hi>
　　<hi>師於澮周顯王七年魏敗韓趙之師於澮皆此也亦謂之少水襄二十三年齊侯伐晉戍郫邵封少</hi>
<pb n="4a"/>
　　<hi>水蓋封尸為京觀于澮水旁也京相璠曰沁水即少水</hi>
　澮水<hi>見上</hi>
　銅鞮<hi>成九年鄭伯如晉執諸銅鞮杜注銅鞮晉别縣在上黨  臣謹按襄三十一年子産曰銅鞮之</hi>
　　<hi>宫數里昭二十八年滅羊舌氏樂霄為銅鞮大夫蓋晉之别宫亦羊舌赤之食邑也劉昭曰羊舌所</hi>
　　<hi>邑在晉宫北二十里漢置銅鞮縣屬上黨郡髙帝八年周勃轉攻韓信軍銅鞮破之晉因之魏屬鄉</hi>
　　<hi>郡隋屬潞州唐改沁州劉昭曰武徳三年銅鞮移於法水堡六年移於今沁州治水經曰銅鞮水出</hi>
　　<hi>覆釡山酈氏注云鞮水出銅鞮縣西北石磴山與專池女諌諸水亂流以注於銅鞮今銅鞮故城在</hi>
　　<hi>沁州南十里</hi>
<pb n="4b"/>
　桑田<hi>成十年晉景公召桑田巫杜注桑田晉邑晉臣謹按僖二年虢公敗戎于桑田虢亡地入  詳</hi>
　　<hi>虢地</hi>
　交剛<hi>成十二年晉人敗敵於交剛  或曰在平陽府隰州畍</hi>
　保城<hi>成十三年晉使吕相絶秦伐我保城杜注伐保城誣之  臣謹按杜氏不言保城何地蓋非地</hi>
　　<hi>名不過為完守入保之城也此時秦師越晉之殽以伐鄭故傳曰迭我殽地伐我保城殄滅我費滑</hi>
　　<hi>孔頴達曰於時輕行襲鄭不得在道用兵故知此伐保城是誣之也是役也晉已邀其歸師擊敗之</hi>
　　<hi>又欲文致秦罪故言伐我保城猶言焚我郊保耳</hi>
　涑川<hi>吕相又曰伐我涑川杜注涑水出河東聞喜縣西南至蒲坂縣入河  臣謹按水經注曰涑水</hi>
<pb n="5a"/>
　　<hi>出聞喜縣東山黍葭谷酈道元注曰涑水所出俗謂之華谷後周韋孝寛請築城以防齊處也至周</hi>
　　<hi>陽與洮水合左傳子産曰臺駘者洮之神也司馬彪曰洮出聞喜亦涑水之兼稱矣後周建徳四年</hi>
　　<hi>周主如河東涑川明年克晉州留兵戍守齊人攻晉州急命宇文憲屯涑川以為聲援又水經曰河</hi>
　　<hi>水南至雷首山西涑水注之註曰水出雷首山一曰雷水穆天子傳天子至于雷首有獻良馬者孔</hi>
　　<hi>牙受之于雷水之干春秋之涑川也俗謂之陽安澗水按雷首去蒲坂三十里即杜氏所云入河處</hi>
　　<hi>也近志云涑水出絳縣横嶺山乾洞伏流盤東地中而復出西流經聞喜縣東合甘泉引為四渠曰</hi>
　　<hi>東外曰喬寺曰觀底曰蔡薛溉田百二十八頃西流經夏縣界下流入于黄河今蒲州東北二十六</hi>
　　<hi>里有涑水城即秦所伐之涑川</hi>
<pb n="5b"/>
　郜<hi>吕相又云焚我箕郜我是以有輔氏之聚鵠臣謹按今太原府祁縣西七里有郜城或謂之  城其</hi>
　　<hi>地名髙城村蓋音譌考是役秦次于輔氏晉侯方畧潞土遣魏顆禦却之又襄十一年秦伐晉濟自</hi>
　　<hi>輔氏其為濵河之邑無疑今朝邑有輔氏城其地東接蒲津理可通也即本傳曰利我有狄難入我</hi>
　　<hi>河縣焚我箕郜芟夷我農功䖍劉我邉陲亦未嘗言深入或者但見箕在太谷遂謂郜在祁縣與蒲</hi>
　　<hi>津相去數百里秦師何由至此乎存之俟考</hi>
　苦<hi>成十四年苦成叔曰臣謹按王符曰郤犨采東于苦曰苦成路史  苦成故城在解州鹽池</hi>
　苕丘<hi>成十六年晉人執季孫行父舍之于苕丘公羊作招丘</hi>
　虛<hi>成十七年鄭子駟侵晉虛滑杜注虛滑晉二邑滑故滑國為秦所滅時屬晉後屬周  臣謹按今偃</hi>
<pb n="6a"/>
　　<hi>師縣東南有虛城蓋以其近滑而為是言未必然也滑即費滑見滑國</hi>
　台谷<hi>成十八年晉侯師於台谷以救宋杜注闕  或曰在今澤州境</hi>
　瓠丘<hi>襄元年晉人以宋五大夫在彭城者寘諸瓠丘杜注河東垣縣東南有壺丘  臣謹按壺丘即</hi>
　　<hi>殽谷之北岸也亦曰陽壺水經注清水東南逕陽壺城東又東流注臯落城北寰宇志曰古陽壺城</hi>
　　<hi>南臨大河今絳州垣曲縣東南陽壺城是也戰國周安王元年秦伐魏至陽壺後魏時曰陽胡魏書</hi>
　　<hi>裴慶孫傳邵郡治陽胡城去軹闗二百餘里魏主修永熙三年將入闗使源子恭守陽胡蓋以防髙</hi>
　　<hi>歡之邀截也西魏以邵郡為重鎮與髙歡相距蓋亦陽胡矣</hi>
　長樗<hi>襄三年公及晉侯盟于長樗公至自晉杜注晉侯出其國都與公盟于外  臣謹按正義曰長</hi>
<pb n="6b"/>
　　<hi>樗蓋近城之地盟訖還入于晉故公歸書至自晉本非刻期聚㑹之所故不得以長樗告也</hi>
　雞澤<hi>見曲梁</hi>
　著雍<hi>襄十年晉悼公還自宋及著雍疾杜註晉地昭臣謹按襄十九年晉荀偃歸濟河及著雍病</hi>
　　<hi>十三年荀吳自著雍侵鮮虞又昭二十一年晉使欒盈城著杜注晉邑疑即著雍也</hi>
　霍人<hi>滅偪陽傳偪陽妘姓也使周内史選其族嗣納諸霍人禮也杜註霍晉邑内史掌爵禄廢著者</hi>
　　<hi>使選偪陽宗族賢者令居霍以奉妘姓之祀公臣謹按霍人有二説孔頴達曰霍是舊國晉獻  滅</hi>
　　<hi>之以為晉邑晉以偪陽之罪不合絶祀故歸之天子使周内史選其宗族賢者令居晉之霍邑以奉</hi>
　　<hi>祀言納諸霍人者此霍邑或稱霍人猶如晉邑謂之柏人也劉炫曰霍晉邑人掌邑大夫猶郰邑大</hi>
<pb n="7a"/>
　　<hi>夫郰人紇也依此則霍人在今平陽府之霍州此一説也  或謂秦漢以來自有霍人縣按周勃傳</hi>
　　<hi>從髙祖擊韓王信于代降下霍人至武泉樊噲傳曰以將軍從攻反者韓王信于代自霍人以徃至</hi>
　　<hi>雲中與絳矦等共定之索隱曰霍或作靃正義曰霍音𤨏又蘇寡反霍人即䈗人也顔師古曰霍山</hi>
　　<hi>寡反漢地里志太原郡有䈗人縣括地志䈗人故城在代州繁峙縣界今繁峙縣北有䈗人城此又</hi>
　　<hi>一説也矣以理㫁之兩霍人相去數百里必無合一之理  周封叔處于霍閔元年晉獻公滅霍後</hi>
　　<hi>以賜先且居文五年晉霍伯卒魏世家悼子徙治霍是也又獻公滅霍時趙夙為御霍哀公奔齊晉</hi>
　　<hi>國大旱卜之曰霍太山為祟使趙夙召霍君奉祀晉復禳焉夫晉已邑霍矣又不冺霍祀其所居之</hi>
　　<hi>地别命曰霍人如直伯柄之後為直人理或然歟今霍州西十六里有霍城若漢之霍人自在代地</hi>
<pb n="7b"/>
　　<hi>不必牽混可也</hi>
　櫟<hi>襄卞一年秦晉戰于櫟杜註櫟晉地傳臣謹按今陜西臨潼縣北三十里有櫟陽城相  即晉之櫟</hi>
　　<hi>邑非也傳稱是役秦庶長鮑庶長武帥師伐晉以救鄭士魴禦之少秦師而弗設備壬午武濟自輔</hi>
　　<hi>氏與鮑交伐晉師己丑秦晉戰于櫟晉師敗績然則櫟為河上之邑明矣史記晉悼公十二年秦取</hi>
　　<hi>我櫟杜氏釋例云櫟蓋在河北此為差近若櫟陽則古驪戎國秦獻公所都且去河絶逺必非此櫟</hi>
　　<hi>也或謂櫟為范文子之采邑</hi>
　溴梁<hi>見周地</hi>
　長子<hi>襄十八年晉執衛行人石買于長子執孫蒯于純留杜註長子純留二縣今皆屬上黨郡  臣</hi>
<pb n="8a"/>
　　<hi>謹按長子周初為史辛甲所封邑後歸晉晉分為趙地智伯攻趙趙襄子將出從者曰長子近且城</hi>
　　<hi>厚完後又屬韓趙世家成侯五年韓與我長子是也漢置長子縣為上黨郡治晉屬上黨郡後為慕</hi>
　　<hi>容永所都北齊廢隋置寄氏縣尋改長子屬潞州唐以後因之今屬潞安府唐十道圖長子城丹朱</hi>
　　<hi>所築丹朱堯之長子因名亦名丹朱城</hi>
　純留<hi>見上十臣謹按純留春秋時潞子國亦赤狄種也宣  六年晉人滅留吁遂為晉邑謂之純留</hi>
　　<hi>亦曰余吾趙世家成侯與韓魏分晉君以端氏肅侯立復徙之純留戰國䇿張儀勸秦伐韓曰㫁屯</hi>
　　<hi>留之道即純留也竹書梁惠成王十二年鄭取屯留尚子尚子即長子秦始皇八年王弟長安君成</hi>
　　<hi>蟜將軍擊趙反死屯留漢置屯留縣屬上黨郡魏晉以後因之武徳五年自霍壁移今治或以為故</hi>
<pb n="8b"/>
　　<hi>城亦兼霍壁之稱今屯留縣東南十里有純留城</hi>
　梗陽<hi>襄十八年中行獻子見梗陽之巫臯杜註梗陽晉邑在太原晉陽縣南  臣謹按昭二十八年</hi>
　　<hi>魏戊為梗陽大夫史記趙惠文王十一年秦取梗陽即此漢為榆次縣地地里志云榆次有梗陽晉</hi>
　　<hi>仍之水經注京相璠曰今晉陽縣南四十里有梗陽城隋開皇十六年于梗陽故城置清源縣大業</hi>
　　<hi>初省入晉陽唐初復置宋因之金嘗置晉州于此尋省縣還屬太原府今仍之縣西三里有閻沒墓</hi>
　　<hi>即梗陽人有獄魏戊不能㫁其人賂魏獻子以女樂沒與女寛諌而辭之者也</hi>
　祁<hi>襄二十一年叔向曰必祁大夫杜註祁大夫祁奚也食邑于祁因以為氏祁縣今屬太原  臣謹按</hi>
　　<hi>僖十年晉殺丕鄭祁舉及七輿大夫蓋祁邑先以處舉後以賜奚昭二十八年晉滅祁氏分為七縣</hi>
<pb n="9a"/>
　　<hi>魏獻子以賈辛為祁大夫漢置祁縣屬太原郡嘗封繒賀為祁侯晉魏因之武帝嘗封李善為祁侯</hi>
　　<hi>北齊廢隋復置唐初屬太州尋屬并州宋因之金改屬晉州元屬兾寧路今屬太原府路史曰祁縣</hi>
　　<hi>以近祁藪而得名水經注侯甲水又西北逕祁縣故城南自縣連延西接鄔澤是為祁藪即爾雅所</hi>
　　<hi>謂昭餘祁矣今藪在縣東七里故祁城在縣東南七里漢縣治此後魏徙今治今曰故縣村亦曰祁</hi>
　　<hi>城村又東南八里有古祁城志以為晉祁氏之邑也</hi>
　雍榆<hi>襄二十三年叔孫豹救晉次于雍榆公榖作雍渝杜註雍榆晉地汲郡朝歌縣東有雍城  臣</hi>
　　<hi>謹按水經註淇水自今宿胥故瀆又東北謂之白溝徑雍榆城南又經其城東又北至頓丘郡邑志</hi>
　　<hi>黎陽縣有雍城即古雍榆也今雍榆城在濬縣南十八里</hi>
<pb n="9b"/>
　孟門<hi>襄二十三年齊侯伐衛遂伐晉取朝歌為二隊入孟門登太行張武軍于熒庭戍郫邵封少水</hi>
　　<hi>以報平隂之役乃還趙勝帥東陽之師以追之獲晏氂杜註朝歌今屬汲郡二隊分兵為二部孟門</hi>
　　<hi>晉隘道太行山在河内郡張武軍謂築壁壘熒庭晉邑戍郫邵取晉邑而守之封少水封晉尸于少</hi>
　　<hi>水以為京觀東陽晉之山東魏郡廣平以北内臣謹按史記齊荘公二年使欒盈間入曲沃為  應</hi>
　　<hi>以兵隨之上太行入孟門欒盈敗齊兵還取朝歌孟門即此事也賈逵曰孟門晉隘道或云即太行</hi>
　　<hi>之陘口司馬貞謂在朝歌東北蓋以意言之卒未能明其處也今以太行之全勢論之述征記元和</hi>
　　<hi>郡縣志皆曰太行首始河内北至幽州凡百嶺連亘十三州之界有八陘第一軹闗陘第二太行陘</hi>
　　<hi>第三白陘此三陘在河内第四滏口陘對鄴第五井陘第六飛狐陘第七蒲隂陘此三陘在中山第</hi>
<pb n="10a"/>
　　<hi>八軍都陘在幽州合以今日之地軹闗陘在濟源縣太行陘在懷慶府城北白陘在輝縣輝縣界連</hi>
　　<hi>淇縣淇縣即古朝歌也懷北之陘亦名羊腸坂上有天井闗元和志太行陘在懷州北濶三歩長四</hi>
　　<hi>十里羊腸所經瀑布懸流實為險阻曹孟徳詩云北上太行山艱哉何嵬嵬羊腸坂詰屈車輪為之</hi>
　　<hi>摧即此也八陘隨地異名獨此稱其本號蓋險要尤在此也其地則據南北之㗋南得之可以制北</hi>
　　<hi>北得之可以制南其形則北髙而南下是故由南以進常謂之登自北而來常謂之下韓桓惠王十</hi>
　　<hi>年秦擊我于太行上黨降此由南以制北者也秦昭王四十四年白起攻太行道絶而韓之野王降</hi>
　　<hi>此由北以制南者也後漢永平十三年登太行幸上黨元和二年北登太行山至天井闗後魏主嗣</hi>
　　<hi>泰常八年自河内登太行至髙都皆由南以上也隋仁壽末漢王諒舉兵并州遣其將余公理自太</hi>
<pb n="10b"/>
　　<hi>行下河内唐史朝義據洛陽唐請回紇下太行㧞懷州靖康元年尼瑪哈長驅下太行入懷州皆自</hi>
　　<hi>北而下也由是言之入孟門入白陘也登太行登羊腸阪也吳起謂魏武矦殷紂之國左孟門右太</hi>
　　<hi>行蓋以紂都朝歌太行如屏擁其西北二陘分列左右可恃以為固也當時齊荘公好勇喜兵是役</hi>
　　<hi>也不藉友邦之力獨與數十勇士分將六軍輕兵深入蓋欲出人不意用竒以制勝也是故既取朝</hi>
　　<hi>歌則分兵為二部一入白陘由朝歌而墮其險阨一登太行自河内以瞰其腹心熒庭者即陘庭也</hi>
　　<hi>蓋已直逼晉之國都矣從來晉受諸侯之兵未有如此之危迫者戍郫邵二語又言退兵之整暇郫</hi>
　　<hi>邵在太行之南界接鄭衛戍之以防追襲少水即澮水逼近晉都則為京觀以侈武畧也懸軍千里</hi>
　　<hi>出入自如雖有趙勝一擊之卒亦未能大創即事以觀而當時地勢如指諸掌矣</hi>
<pb n="11a"/>
　太行<hi>見上</hi>
　朝歌<hi>見衛地</hi>
　熒庭<hi>見首條</hi>
　郫邵<hi>見前郫</hi>
　少水<hi>見澮水</hi>
　東陽<hi>見上之臣謹按昭二十二年荀吳畧東陽遂襲鼓滅  杜註東陽與此同孔頴達曰鼓在鉅鹿</hi>
　　<hi>居山之東山東曰朝陽知東陽是寛大之語總謂晉之山東故為魏郡廣平以北其地戰國時屬衛</hi>
　　<hi>地後屬趙戰國䇿國子曰兼魏之河南絶趙之東陽則趙魏亦危矣又韓非謂應侯絶上黨以臨東</hi>
<pb n="11b"/>
　　<hi>陽則邯鄲口中蝨也史記趙世家惠文王十八年王再之衛東陽決河水伐魏氏大潦漳水出王氏</hi>
　　<hi>曰自漢以前東陽大抵為晉太行山東地非有城邑也楚漢之間始置東陽郡漢置東陽縣屬清河</hi>
　　<hi>郡後廢隋開皇六年分棗强清平縣地復置東陽縣屬貝州十八年改為漳南縣大業十一年竇建</hi>
　　<hi>徳起兵漳南既而劉黒闥復舉兵於此唐仍屬貝州宋因之至和中省縣為鎮宋白曰漳南以地居</hi>
　　<hi>漳水之南也金人疆域圖厯亭縣有漳南鎮四望平坦中有髙阜水環其下即漳水也今臨清州恩</hi>
　　<hi>縣西北六十里有東陽城</hi>
　范<hi>襄二十四年范宣子曰在周為唐杜氏晉主夏盟為范氏杜註杜伯之子隰叔奔晉四世及士㑹食</hi>
　　<hi>邑于范復為范氏是臣謹按晉范邑戰國時為齊地孟子自范之齊  也漢置范縣屬東郡晉屬東</hi>
<pb n="12a"/>
　　<hi>平國劉宋屬東平郡後魏為郡治北齊縣廢隋復置屬濟州唐武徳二年于縣置范州五年州廢仍</hi>
　　<hi>屬濟州八年改屬濮州宋以後因之明洪武二十五年縣為河所圮徙今治古范城在縣東南二十</hi>
　　<hi>五里本季氏私考濮州衛地晉不應以封其大夫士氏  居隨范豈其别名耶按曹濮問錯壤甚多</hi>
　　<hi>齊烏餘以廪丘入晉廪丘亦在范境使非先有晉地叛臣何由附之今范縣東三里有士㑹墓</hi>
　鄐<hi>襄二十六年聲子曰雍子奔晉晉人與之鄐以為謀主杜注鄐晉地  昭十四年邢侯與雍子争鄐</hi>
　　<hi>田</hi>
　木門<hi>襄二十七年衛侯之弟鱄出奔晉託于木門不鄉衛國而坐木門大夫勸之仕不可杜註木門</hi>
　　<hi>晉邑不臣謹按榖梁傳曰織絇邯鄲終身  言衛木門當在邯鄲之境</hi>
<pb n="12b"/>
　任<hi>襄三十年鄭羽頡奔晉為任大夫杜註任晉縣今屬廣平郡  臣謹按顔師古曰任本晉邑哀四年</hi>
　　<hi>齊國夏伐晉取任即此也後為趙邑漢因置任縣屬鉅鹿郡晉屬廣平郡劉昫曰晉改置任縣于鉅</hi>
　　<hi>鹿郡之南䜌縣地其後廢置不一唐武徳四年復置于故苑鄉城尋移今治㑹昌三年討澤潞叛帥</hi>
　　<hi>劉稹成徳帥王元達次臨洺畧任及堯山景福二年李克用攻叛將李存孝于邢州自欒城進屯任</hi>
　　<hi>縣即今縣矣古任城在今任縣東南</hi>
　大鹵<hi>見卷首</hi>
　大夏<hi>見卷首</hi>
　大原<hi>見卷首</hi>
<pb n="13a"/>
　洮<hi>昭元年臺駘能業其官宣汾洮杜註汾洮二水名  臣謹按後漢志聞喜有洮水水經註涑水經聞</hi>
　　<hi>喜縣周陽邑與洮水合洮水東出清野山世謂之清襄山水又西合涑川王莽改左邑曰洮亭然則</hi>
　　<hi>涑水亦洮水之兼稱矣一統志洮水出太原府平定州西九十里壽陽西太平谷誤</hi>
　雍<hi>昭元年鄭伯如晉及雍  見雍國</hi>
　中都<hi>昭二年晉人執陳無宇于中都杜註中都晉邑在西河界休縣東南  臣謹按史記秦本紀惠</hi>
　　<hi>文君後九年伐趙取中都西陽安邑六國表趙武靈王十年秦取我中都西陽安邑而趙世家則云</hi>
　　<hi>秦取我西都及中陽一事而互異蓋世家誤也史記正義世家註西都即中都中陽即西陽是矣水</hi>
　　<hi>經注侯甲水自祁縣西北逕太谷又西北連祁藪又西北逕中都故城南即晉執陳無宇處也又西</hi>
<pb n="13b"/>
　　<hi>合嬰侯水逕鄔縣故城南入鄔陂而歸于汾流括地志中都在汾州平遥縣西元和郡縣志中都故</hi>
　　<hi>縣在平遥縣西十二里平遥縣漢為平陶縣屬太原郡晉因之漢介休縣亦屬太原郡晉改為界休</hi>
　　<hi>屬西河國平陶在東界休在西地相連接故杜預云然也今中都古城在汾州府平遥縣西十二里</hi>
　　<hi>西南至介休五十里引再按漢地里志有中都縣後漢志同劉昭注即  晉執陳無宇事誤也又徐</hi>
　　<hi>廣趙世家西都注云秦記年表作中都太原有中都縣夫既知西都為中都之誤而又引漢縣作注</hi>
　　<hi>亦誤也漢中都縣文帝為代王時都之晉屬太原國元和郡縣志云髙齊文宣帝省榆次縣自縣東</hi>
　　<hi>十里移中都理之隋仍改名榆次見隋地里志今太原府榆次縣東十五里有中都城與界休之中</hi>
　　<hi>都相去甚遠也此縣晉時猶在如果在介休杜預即當直云今縣如野王長子之例乃云中都在界</hi>
<pb n="14a"/>
　　<hi>休東南便知非一地矣水經注以代王都與晉執無宇事連載亦誤</hi>
　州田<hi>見周地</hi>
　魏榆<hi>昭八年石言于晉魏榆杜註晉地晉臣謹按今榆次縣西北有榆次故城杜佑曰  魏榆邑也</hi>
　　<hi>服䖍曰魏晉地榆州里名後謂之榆次史記秦荘襄二年蒙驁攻趙㧞榆次取三十七城還定太原</hi>
　　<hi>是也漢置縣於此故址猶存</hi>
　虒祁之宫<hi>昭八年晉築虒祁之宫杜註虒祁地名在綘西四十里臨汾水  臣謹按昭十三年</hi>
　　<hi>晉成虒祁諸侯朝而歸者皆有貳心水經注汾水西逕虒祁宫北有故梁截汾水中凡三十柱柱逕</hi>
　　<hi>五尺裁與水平晉平公之故梁也其宫背汾面澮西則兩川之交㑹也竹書晉出公五年澮絶于梁</hi>
<pb n="14b"/>
　　<hi>即是處矣今曲沃縣西四十九里有虒祁宫址地連聞喜界</hi>
　西河<hi>昭十三年樂王鮒謂季孫將與子除館于西河杜註西使至河</hi>
　棘津<hi>昭十七年晉荀吳帥師渉自棘津用牲于雒遂滅陸渾杜註河津名  臣謹按水經注河水經</hi>
　　<hi>東燕故城北則有濟水北來注之有棘津之名亦謂之石濟津故南津也春秋僖公二十一年晉将</hi>
　　<hi>伐曹假道于衛衛人不許還自南河濟即此也晉伐陸渾亦于此渡晉永嘉六年石勒將圖河北濟</hi>
　　<hi>自棘津擊破向氷于枋頭永和八年戴施救冉智于鄴自倉垣徙屯棘津寰宇記云津在汲縣南七</hi>
　　<hi>里今其地在胙城縣北</hi>
　黄父<hi>見前</hi>
<pb n="15a"/>
　乾侯<hi>昭二十八年公如晉次于乾侯杜註乾侯在魏郡斥丘縣晉境内地  臣謹按昭二十九年三</hi>
　　<hi>十年三十一年皆書公如晉次于乾侯三十年三十一年三十二年皆書公在乾侯及公薨子乾侯</hi>
　　<hi>定元年公之喪至自乾侯哀元年齊人衛人㑹于乾侯皆此也漢為斥丘縣屬魏郡闞駰曰地多斥</hi>
　　<hi>鹵故曰斥丘應劭曰有斥丘在其西南也髙六年封功臣唐厲為侯國後漢仍為縣晉因之髙齊改</hi>
　　<hi>置成安縣移于今治今斥丘古城在成安縣東南十三里</hi>
　鄔<hi>昭二十八年魏獻子為政分祁氏之田以為七縣分羊舌氏之田以為三縣司馬彌牟為鄔大夫賈</hi>
　　<hi>辛為祁大夫司馬烏為平陵大夫魏戊為梗陽大夫知徐吾為塗水大夫韓固為馬首大夫孟丙為</hi>
　　<hi>盂大夫樂霄為銅鞮大夫趙朝為平陽大夫僚安為楊氏大夫杜註七縣鄔祁平陵梗陽塗水馬首</hi>
<pb n="15b"/>
　　<hi>盂也三縣銅鞮平陽楊氏也鄔太原鄔縣邑臣謹按漢地里志太原郡有鄔縣為司馬彌牟  水經</hi>
　　<hi>注侯甲水又西合嬰侯之水逕鄔縣故城南即司馬彌牟邑也俗亦曰慮水又西北入鄔陂史記曹</hi>
　　<hi>參從韓信擊趙相夏説于鄔東大破之又圍趙别將于鄔城中漢鄔縣晉後魏因之北齊廢今故址</hi>
　　<hi>在介休縣東北二十七里志云鄔城厯隋唐至宋始圮于水城北接文水東接祁縣境縣東北有鄔</hi>
　　<hi>城泊合中都水注于汾河或謂之蒿澤隋漢王諒拒楊素于蒿澤即此</hi>
　平陵<hi>見上趙臣謹按晉平陵邑趙曰大陵亦曰大陸史記  肅侯六年遊大陸至于鹿門又武靈王</hi>
　　<hi>十六年遊大陸夢處女鼔瑟而歌劉昭曰大陵即大陸也漢置大陵縣屬太原郡晉因之時為南單</hi>
　　<hi>于所居永興初東瀛公騰遣將聶𤣥擊劉淵于大陵後魏遷治于城西南十里故曰受陽隋改為文</hi>
<pb n="16a"/>
　　<hi>水以文谷水得名也宋元豐間因水患徙置南漳沱村即今文水縣治水經注汾水過大陵縣東迤</hi>
　　<hi>為鄔澤東西四里南北一十餘里南接鄔漢地里志九澤在北并州藪也吕氏春秋謂之大理又曰</hi>
　　<hi>溫洟之澤文水出大陵縣西山文谷東到其縣屈南到平陶縣東北入于汾夫鄔亦祁氏邑也大陵</hi>
　　<hi>與相接故謂其先為祁氏邑理可通也今文水縣東北二十里有大陵城城邑攷大陵故城周十餘</hi>
　　<hi>里後魏廢今為官田</hi>
　塗水<hi>見上杜註塗水太原榆次縣大臣謹按漢地理志太原郡榆次有涂水鄉晉  夫知徐吾之邑</hi>
　　<hi>又後漢書註曰榆次十二州志以為塗陽縣後漢及晉因之後魏太平真君中併入晉陽縣尋復置</hi>
　　<hi>北齊省入中都縣尋改置中都于榆次廢縣隋復舊名屬并州宋太平興國中嘗為并州治後仍舊</hi>
<pb n="16b"/>
　　<hi>今為榆次縣涂水有二一曰大涂水發源縣東南八縳嶺下西北流至縣東十五里合流村入洞渦</hi>
　　<hi>水一曰小涂水源出鷹山西流入大涂水水經注涂水出陽邑東北大嵰山涂谷西南與蔣谷水合</hi>
　　<hi>而入榆次縣或曰大嵰山今在本縣東南界一作大亷山</hi>
　馬首<hi>見上南臣謹按元和郡縣志馬首故城在壽陽縣東  十五里韓固為馬首大夫即此也漢為</hi>
　　<hi>榆次之東境晉置受陽縣屬樂平郡永嘉後省隋改置壽陽縣屬并州唐屢改𨽻仍還并州宋因之</hi>
　　<hi>金興定二年屬平定州元屬太原路今屬太原府縣東南十五里有馬首村</hi>
　盂<hi>見上杜註太原盂縣志臣謹按哀四年齊國夏伐晉取盂即此漢地理  太原郡盂縣晉盂丙邑胡</hi>
　　<hi>氏曰陽曲縣有大盂城漢置盂縣蓋本治此後魏時省謂之大祁城其城左右夾澗幽深南面大<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
                    </hi>
<pb n="17a"/>
　　<hi>亦曰狼馬澗隋開皇中置盂縣治焉大業初并入汾陽縣水經註汾水合酸水又南流洛隂水注之</hi>
　　<hi>洛隂水出洛隂城北逕盂縣故城南春秋盂丙邑也又西逕狼盂城縣故城王莽之狼調也  臣謹</hi>
　　<hi>按元和郡縣志盂本漢舊縣後漢及晉不改在今縣西南陽曲縣東北八十里故盂縣城是也後魏</hi>
　　<hi>省入石艾縣隋開皇十六年置原仇縣屬遼州因原仇故城為名即今縣是也大業二年改原仇為</hi>
　　<hi>盂縣寰宇記故盂縣今名黄頭寨今盂縣乃隋初之原仇城也蓋戰國時趙有原仇城隋置縣于此</hi>
　　<hi>厯唐宋元明至今猶存隋開皇間復分汾陽縣置盂縣大業中廢汾陽即陽曲也此則胡氏所謂大</hi>
　　<hi>盂城也惟大祁城數語水經注以目狼盂城其中必有一誤今太原府陽曲縣東北八十里有大盂</hi>
　　<hi>城</hi>
<pb n="17b"/>
　平陽<hi>見上杜註平陽平陽縣夫臣謹按孔頴達曰傳先祁後羊舌故選置大  之次七縣屬祁氏下</hi>
　　<hi>三縣屬羊舌氏且五年傳謂伯石為楊石家語史記謂羊舌赤為銅鞮伯華知楊銅鞮皆羊舌邑平</hi>
　　<hi>陽之次在銅鞮楊氏之間知亦羊舌邑也古平陽即堯所都春秋時為晉邑其後韓貞子居此漢為</hi>
　　<hi>平陽縣髙帝封功臣曹參為侯邑昭帝時度遼將軍范明友亦封此後漢仍為平陽縣曹魏置平陽</hi>
　　<hi>郡治焉晉因之後魏移平陽郡治白馬城置晉州于此隋改縣曰臨汾後因而不改今為平陽府治</hi>
　　<hi>水經注汾水南逕白馬城又南逕平陽縣故城南晉大夫趙鼂之故邑應劭曰縣在平河之陽堯舜</hi>
　　<hi>並都之也竹書晉烈公元年韓武子都平陽魏土地記曰平陽城東十里汾水東原上冇小臺臺上</hi>
　　<hi>有堯神屋石碑按平水出壺口山一名姑射山在縣東八里</hi>
<pb n="18a"/>
　楊氏<hi>見上杜註平陽楊氏縣楊臣謹按應劭曰楊侯國伯僑自晉歸周封于  晉滅楊以賜羊舌赤</hi>
　　<hi>漢置楊縣屬河東郡魏屬平陽郡晉因之後魏改屬永安郡隋屬晉州義寧初改為洪洞縣唐以後</hi>
　　<hi>因之水經曰汾水逕楊城東注曰間水出榖逺縣西山西南逕楊縣霍山南又西逕故城北晉大夫</hi>
　　<hi>僚公去安之邑也又西流入汾汾水逕楊城西不于東矣魏土地記曰平陽郡治楊縣郡西有汾水</hi>
　　<hi>南流是也今洪洞縣東南十八里有古楊城在范東村一名范城叔向所築  再按漢書武帝元封</hi>
　　<hi>四年上幸太原赦汾陽夏陽太原死罪以下賜三縣及楊氏無出今年租賦師古曰楊氏河東聚邑</hi>
　　<hi>名後以為楊縣然則漢時亦冇兼稱楊氏者逓代相傳故杜預每稱楊氏耳  再按寰宇記以鉅鹿</hi>
　　<hi>楊氏為春秋祁氏邑此誤按兩漢地理志鉅鹿冇楊氏縣後省入廮陶天寶間改為寧晉羊舌三邑</hi>
<pb n="18b"/>
　　<hi>並在平陽不應此邑獨在鉅鹿也</hi>
　汝<hi>昭二十九年晉趙鞅荀寅帥師城汝濵杜註汝濵晉所取陸渾地  臣謹按陸渾在今嵩縣汝水源</hi>
　　<hi>于魯山地相接</hi>
　適厯<hi>昭三十一年季孫意如㑹晉荀躒于適厯杜註晉地</hi>
　大陸<hi>定元年魏獻子田于大陸焚焉還卒于寗杜註禹貢大陸嫌絶逺疑此田在汲郡吳澤荒蕪之</hi>
　　<hi>地寗今脩武縣近吳澤界臣謹按吳澤陂在脩武縣北十里東入獲嘉縣  為太白陂注于清又有</hi>
　　<hi>宣王陂亦在縣北十里孔子欲北之趙嘗至此後人以孔子嘗追封文宣王而名流合干吳澤陂</hi>
　平中<hi>定三年鮮虞人敗晉師于平中杜註晉地</hi>
<pb n="19a"/>
　夏墟<hi>見卷首</hi>
　五氏<hi>定九年齊侯衛侯次于五氏杜註晉地氏臣謹按是年傳衛侯如五氏杜註齊侯在五  將往</hi>
　　<hi>助之蓋五氏為晉大夫邯鄲午之私邑衛將助齊伐之也十年傳晉趙鞅圍衛初衛侯伐邯鄲午于</hi>
　　<hi>寒氏及晉圍衛午以徒七十人門于衛西門曰請報寒氏之役杜註午晉邯鄲大夫寒氏即五氏前</hi>
　　<hi>年衛人助齊伐五氏是也</hi>
　中牟<hi>定九年晉車千乘在中牟衛侯將如五氏過中牟中牟人欲伐之杜註今滎陽冇中牟縣廻逺</hi>
　　<hi>疑非也趙臣謹按齊語桓公築中牟以衛諸夏哀五年晉  鞅伐衛圍中牟又趙襄子時佛肸以中</hi>
　　<hi>牟叛汲冢周書齊師伐趙東鄙圍中牟臣瓚曰當在漯水之北戰國策樓緩以中牟反入梁史記趙</hi>
<pb n="19b"/>
　　<hi>獻侯徙居中牟又魏欲通平邑中牟之道不成索隱曰此中牟當在河北非鄭之中牟也正義蕩隂</hi>
　　<hi>縣西五十八里有牟山中牟蓋在其山之側今彰徳府湯隂西五十里有中牟城正當衛走邯鄲之</hi>
　　<hi>道</hi>
　邯鄲<hi>定十年晉趙鞅圍衛初衛侯伐邯鄲午于寒氏杜註邯鄲廣平縣也  臣謹按邯鄲故衛邑後</hi>
　　<hi>屬晉定十三年趙鞅殺邯鄲午午子趙稷以邯鄲叛上軍司馬籍秦圍之齊侯衛侯伐晉救之哀四</hi>
　　<hi>年趙鞅圍邯鄲邯鄲降竹書周安王十六年趙敬侯始都邯鄲史記趙成侯二十一年魏圍我邯鄲</hi>
　　<hi>二十二年魏惠王㧞我邯鄲二十四年魏歸我邯鄲與盟漳水上説者曰是時趙未都邯鄲也至肅</hi>
　　<hi>侯時始都之竹書誤改為敬侯也秦昭襄王四十八年五大夫陵攻趙邯鄲五十年王齕攻邯鄲不</hi>
<pb n="20a"/>
　　<hi>㧞始皇十八年端和伐趙圍邯鄲城盡取趙地秦王之邯鄲置邯鄲郡二世九年章邯破趙軍夷邯</hi>
　　<hi>鄲城郭漢置邯鄲縣髙九年封子如意為趙王都邯鄲張晏曰邯山名鄲盡也後漢亦為趙國治曹</hi>
　　<hi>魏屬廣平國晉及後魏屬廣平郡東魏廢入臨漳隋復置屬洺州唐屬磁州宋因之明屬廣平府古</hi>
　　<hi>邯鄲城在今縣西南二十里</hi>
　寒氏<hi>見前</hi>
　晉陽<hi>見首條</hi>
　河内<hi>定十三年邴意兹曰鋭師伐河内杜註今河内汲郡  臣謹按河内殷虛初為衛都後屬晉漢</hi>
　　<hi>為河内郡晉分置汲郡治汲縣今為衛輝府治</hi>
<pb n="20b"/>
　五鹿<hi>見衛地</hi>
　百泉<hi>定十五年晉人敗范氏之師于百泉門臣謹按今輝縣西北七里有蘇門山一名百  山有百</hi>
　　<hi>門泉泉通百道衛風所謂泉源在左者也故屬衛定公時已屬晉衛水源於此</hi>
　棘蒲<hi>哀元年師及齊衛鮮虞伐晉取棘蒲棘臣謹按史記趙敬侯六年借兵于楚伐魏取  蒲漢文</hi>
　　<hi>帝三年濟北王興居反遣棘蒲侯柴武擊之應劭曰棘蒲即平棘也顔師古曰功臣表有棘蒲侯陳</hi>
　　<hi>武平棘侯林摰則棘蒲平棘非一處矣十三州志平棘本晉之棘蒲戰國時改為平棘亦誤也蓋平</hi>
　　<hi>棘本漢縣屬常山郡後漢屬常山國晉遷平棘于棘蒲屬趙國由是遂以平棘名杜佑曰平棘故城</hi>
　　<hi>在今縣南三里亦謂之南平棘後漢書光武自薊還中山至于南平棘羣后請上尊號不許即其處</hi>
<pb n="21a"/>
　　<hi>也髙齊時趙郡嘗治此隋初郡廢尋為欒州治仍改趙郡唐曰趙州厯宋金元間改地名隨復故明</hi>
　　<hi>初以州治平棘縣省入屬真定府今趙州城中猶有棘蒲社</hi>
　莵和<hi>哀四年蠻子赤奔晉隂地楚起豐析與狄戎以臨上雒左師軍于莵和右師軍于倉野杜註莵</hi>
　　<hi>和山在上洛東倉野在上雒縣東臣謹按水經注丹水自倉野又東厯莵和山又  至商縣上洛春</hi>
　　<hi>秋時晉地竹書晉烈公三年楚人伐南鄙至于上洛即此漢置上洛縣至元始廢其地即今商州治</hi>
　　<hi>也丹水在城南一里吕氏春秋所謂堯有丹水之戰者也州南百四十里有倉野聚</hi>
　倉野<hi>見上</hi>
　臨<hi>趙稷奔臨杜註晉邑即臣謹按今真定府臨城縣東有古臨城  春秋時之臨邑</hi>
<pb n="21b"/>
　欒<hi>哀四年齊國夏伐晉取邢任欒鄗逆畤隂人盂壺口㑹鮮虞納荀完于柏人杜氏欒至壺口註八邑</hi>
　　<hi>晉地也欒在平棘縣西北曰臣謹按欒春秋時晉欒武子封邑其後南徙號  南䜌漢有南䜌縣屬</hi>
　　<hi>鉅鹿郡其地在今柏鄉縣東北十里漢又于欒故地置闗縣屬常山郡建武中以張况為常山闗長</hi>
　　<hi>即常山郡闗邑長矣尋改曰闗城後漢改置欒城縣三國魏廢隋開皇十六年復置屬欒州大業中</hi>
　　<hi>屬趙郡唐屬趙州元大厯三年屬鎮州天祐初更名欒氏尋復故今屬真定府括地志漢改置欒城</hi>
　　<hi>縣在闗縣故城西北四十五里後魏太和十九年復于故闗城置欒城縣南䜌厯晉魏廢置不一北</hi>
　　<hi>齊廢</hi>
　鄗<hi>見上杜註鄗即髙邑縣也于臣謹按鄗晉邑戰國策周顯王十二年韓趙㑹  鄗又趙武靈王曰中</hi>
<pb n="22a"/>
　　<hi>山侵掠吾地引水圍鄗是也史記趙世家武靈王三年城鄗又孝成王十三年燕將栗腹將而攻鄗</hi>
　　<hi>亷頗破殺之漢置鄗縣屬常山郡武帝封敬肅王子丹為侯邑師古曰鄗讀若郭更始二年世祖擊</hi>
　　<hi>斬王郎將李悝于鄗三年世祖自薊南還羣臣勸進因即位于鄗南更名曰髙邑是也晉屬趙國後</hi>
　　<hi>魏屬趙郡北齊天保六年移治于房子縣東北去舊城三十里即今高邑縣也古鄗城在今柏鄉縣</hi>
　　<hi>北十二里</hi>
　逆畤<hi>見上枉臣謹按水經注濡水出蒲隂縣西昌安郭南  渚廻湍率多曲復亦謂之曲逆水春秋</hi>
　　<hi>齊國夏伐晉取曲逆是也是直以逆畤為曲逆矣後為趙邑秦置縣漢封陳平為曲逆侯張晏曰濡</hi>
　　<hi>水于城曲而西流故曰曲逆後為縣屬中山國後漢章帝巡北岳醜其名改曰蒲隂晉屬中山國後</hi>
<pb n="22b"/>
　　<hi>魏屬北平郡北齊省入北平縣隋開皇六年復置蒲隂縣大業初又廢今其地在完縣東南二十里</hi>
　隂人<hi>考闕</hi>
　壺口<hi>見上杜註潞縣有壺口闗州臣謹按漢志上黨郡有壺口闗建安八年并  刺史髙幹聞曹操</hi>
　　<hi>討烏桓復舉兵并州守壺口闗十一年操圍壺闗壺闗降是也亦名崞口圖經壺口東出相州滏口</hi>
　　<hi>謂之崞口地形險要自昔為襟㗋之地舊志壺闗山在壺闗縣西北二里今在潞安府城東南十三</hi>
　　<hi>里延袤百餘里東接相州山形險狹形如壺口漢壺闗縣為上黨郡治後魏移縣治于頴陽崗上隋</hi>
　　<hi>改置上黨縣於此明初省入潞州嘉靖八年升潞州為潞安府復設長治縣為附郭</hi>
　柏人<hi>見上杜註晉邑今趙國柏人縣也于臣謹按哀五年晉圍柏人范氏臣張柳朔死  柏人史記</hi>
<pb n="23a"/>
　　<hi>趙王遷元年城柏人因置柏人縣屬趙國髙祖八年擊韓王信餘寇過趙王張敖相貫髙等以帝數</hi>
　　<hi>嫚罵謀為亂帝還過柏人欲宿心動問縣何名曰拍人帝曰柏人者迫于人也不宿而去光武初破</hi>
　　<hi>王郎將李音于柏人晉因之建興三年石勒自襄國襲王浚于幽州以火宵行至柏人魏主宏太和</hi>
　　<hi>八年南巡謀遷都羣臣或請都鄴魏主曰鄴有枉人山東有列人城北有柏人城君子不飲盜泉惡</hi>
　　<hi>其名也蓋亦以柏人為迫人矣皇甫謐曰柏人城堯所都也魏屬趙郡髙齊改縣曰柏仁隋屬邢州</hi>
　　<hi>唐武徳初置東龍州四年州廢改屬趙州貞觀初還屬邢天寶初改為堯山縣宋因之宋熙寧六年</hi>
　　<hi>廢元祐初復置金改唐山縣今仍之屬順徳府柏人故城在縣西十二里</hi>
　冠氏<hi>哀十五年齊伐晉取冠氏杜註冠氏陽平館陶縣  臣謹按冠氏晉邑漢于其地置館陶縣屬</hi>
<pb n="23b"/>
　　<hi>魏郡三國魏屬陽平郡晉因之隋開皇六年分館陶東界析置冠氏縣屬魏州唐初屬毛州貞觀初</hi>
　　<hi>仍屬魏州宋屬大名府元屬東平路至元六年升為冠州明初降為縣屬東昌府冠氏古城在縣北</hi>
　英丘<hi>哀二十二年荀瑤伐齊曰齊攻我英丘君命瑶治英丘也杜註治齊取英丘</hi>
　<lb/>
　<lb/>
　<lb/>
　<lb/>
　春秋地名攷畧卷五<lb/>
</p>
<p>
</p>
  </div>
</body>
</text>
</TEI>
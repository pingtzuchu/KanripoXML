<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷十三</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷十三<lb/>
　　　　　　　　　　詹事府詹事高士竒撰<lb/>
諸小國<lb/>
　宿<hi>隠元年及宋人盟于宿杜註宿小國東平無鹽縣也  臣謹按宿太昊後風姓男爵隠八年宿男卒</hi>
　　<hi>莊十一年宋人遷宿宿自此亡矣定十年侯犯將自郈奔齊駟赤先如宿杜註宿故國疑此時地已</hi>
　　<hi>入齊矣高氏曰宿介于宋魯之間戰國時為齊之無鹽邑所謂無鹽醜女宿瘤者也史記宋義遣其</hi>
　　<hi>子宋襄相齊身送之無鹽即此漢置無鹽縣為東平國治後漢因之劉昭曰故宿國也晉屬東平國</hi>
<pb n="1b"/>
　　<hi>宋大明初魏敗東平太守劉胡于無鹽泰始三年魏將慕容白曜取無鹽後魏屬東平郡北齊省宋</hi>
　　<hi>宣和中嘗置東平監于此今無鹽城在東平州東二十里  再按公羊𫝊曰宋人遷宿不通也以地</hi>
　　<hi>還之也何休曰還繞也謂先繞取其地使不得通四方宿窮從宋求遷不通者不通所遷之地也穀</hi>
　　<hi>梁曰宋人遷宿遷亡辭也其不地宿不復見也葢經不言遷于某地宿已不知所往矣或言今宿遷</hi>
　　<hi>縣志云宋人遷宿國之人于此因名歐陽志曰晉元帝督運軍儲于此以為邸閣因有宿預之名安</hi>
　　<hi>帝遂立宿預縣寳應初以代宗諱改為宿遷與宿國無與也</hi>
　申<hi>隠元年鄭武公娶於申曰武姜杜註申國今南陽宛縣  臣謹按孔穎達曰外𫝊云申呂雖衰齊許</hi>
　　<hi>猶在知四國同出伯夷姜姓也國語齊許申呂由太姜言由太姜而得封則申之始封亦在周初矣</hi>
<pb n="2a"/>
　　<hi>其後申絶宣王之時申伯為王舅改封于謝崧髙之篇乃其事也地理志南陽宛縣故申伯國宛縣</hi>
　　<hi>者謂宣王改封之后也以前則不知其地再按詩云于邑于謝南國是式王命召伯定申伯之宅毛</hi>
　　<hi>萇云謝周之南國也鄭桓公問于史伯曰謝西之九州何如對曰不可因也惟謝郟之間是易取也</hi>
　　<hi>韋昭曰謝申伯之都今在南陽一千五百家為州謂謝西有九州也郟南謝北鄶國在焉潜夫論曰</hi>
　　<hi>申在宛北序山之下路史曰序即謝也依此則申誠即謝無疑初封之申杜孔已不能知闕之可矣</hi>
　　<hi>史記幽王以申侯女為后生太子冝<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>既而嬖褒姒廢申后及太子而立褒姒子伯服申侯怒與繒</hi>
　　<hi>西夷犬戎攻幽王殺幽王驪山下太子立為平王遂東遷焉莊六年為楚文即位之二年楚與巴人</hi>
　　<hi>伐申其事又見十八年𫝊葢申國自此滅矣哀十七年子國曰彭仲爽申俘也文王以為令尹實縣</hi>
<pb n="2b"/>
　　<hi>申息杜註文王滅申息以為縣即其事也後為封邑莊三十年申公鬬班殺子元僖十五年鬭克屈</hi>
　　<hi>御㓂以申息之師戍商密二十六年申公叔侯戍穀終春秋之世申息嘗為楚要地每有攻伐必𤼵</hi>
　　<hi>其兵僖二十八年城濮之役楚子入居于申文十八年羣蠻叛楚申息之北門不啟成六年楚以申</hi>
　　<hi>息之師救蔡襄二十六年晉敗申息之師于桑隧獲申驪焉昭四年楚子㑹諸侯于申十一年楚子</hi>
　　<hi>誘蔡侯殺之于申哀四年申公壽餘致蔡于負函致方城之外于繒闗是也括地志云故申城在南</hi>
　　<hi>陽縣北三十里今南陽府治北二十里有申城</hi>
　虢<hi>東虢國隠元年鄭莊公曰制巖邑也虢叔死焉杜註虢  今滎陽縣  臣謹按漢志東虢在滎陽賈</hi>
　　<hi>逵曰虢叔以封東虢制是也國語史伯謂鄭桓公曰濟洛河潁之間子男之國虢國為大韋昭注東</hi>
<pb n="3a"/>
　　<hi>虢虢仲之後姬姓也叔者其君之字也虢叔死即鄭桓公寄帑事見鄭地首孔穎達曰虢叔封西虢</hi>
　　<hi>仲封東而此云虢叔東虢君者言所滅之君字曰叔也桓十年虢仲譛其大夫詹父于王杜註虢仲</hi>
　　<hi>即虢公林父是叔之子孫字曰仲也西虢後亦有叔莊二十一年鄭虢納王鄭伯將王自圉門入虢</hi>
　　<hi>叔自北門入是也春秋燕國有二則一稱北燕邾國有二則一稱小邾此虢國有二而經𫝊不言東</hi>
　　<hi>西虢者于時東虢已滅故西虢不復稱西也昭元年㑹于虢即此漢志河南郡滎陽縣應劭云故虢</hi>
　　<hi>國有虢亭杜氏通典洛之汜水為東虢國餘詳鄭地制  世紀云成臯為虢虢叔之封誤也詳見西</hi>
　　<hi>虢</hi>
　共<hi>見衞地</hi>
<pb n="3b"/>
　夷<hi>隠元年紀人伐夷杜註夷國在城陽壯武縣誰臣謹按孔頴達曰世本妘姓𫝊無其人不知為  所</hi>
　　<hi>滅壯武縣漢置屬膠東國文帝封宋昌為壯武侯後漢屬北海國劉昭曰古夷國也晉屬城陽郡張</hi>
　　<hi>華亦封壯武侯劉宋縣廢後魏亦封房法壽為壯武侯葢縣去而名存也今壯武故城在即墨縣西</hi>
　　<hi>六十里諸再按孔頴達曰莊十六年晉武公伐夷執夷詭  杜註詭諸周大夫夷采地世族譜解夷</hi>
　　<hi>詭諸又云夷妘姓似混二夷為一當誤</hi>
　戎<hi>隠二年公㑹戎于潜杜註陳留濟陽縣東南有戎城  臣謹按是年及桓二年皆書公及戎盟于唐</hi>
　　<hi>莊十八年公追戎于濟西二十年齊人伐戎二十四年戎侵曹二十六年公伐戎皆此戎也濟陽漢</hi>
　　<hi>縣屬陳留郡昌邑王初徵至濟陽求長鳴雞即此光武生于濟陽宫光明照室葢縣有武帝東廵故</hi>
<pb n="4a"/>
　　<hi>宫也晉亦屬陳留國後魏廢今濟陽故城在蘭陽縣東五十里故戎城則在今曹縣境地相接也水</hi>
　　<hi>經注濟瀆自濟陽縣故城南東逕戎城北即此之再按胡氏盟唐𫝊按費氏稱淮夷徐戎葢徐州</hi>
　　<hi>戎久居中國在魯之東郊者也濟陽在魯西非徐戎胡氏誤</hi>
　向<hi>隠二年莒人入向杜註向小國也譙國龍亢縣東南有向城  臣謹按世本向姜姓炎帝後本傳曰</hi>
　　<hi>莒子娶于向向姜不安莒而歸莒人入向以姜氏還漢地理志沛郡有向縣故國春秋莒人入向即</hi>
　　<hi>此後漢屬沛郡魏省入龍亢漢龍亢縣亦屬沛郡晉屬譙郡隋廢今其故城在鳳陽府懐逺縣西北</hi>
　　<hi>八十五里古向城縣東北四十五里𫝊或疑向去莒遠春秋時逺國相為婚姻者多矣  例入者浩</hi>
　　<hi>其國都以兵臨向迎姜氏還國耳此水經注軹縣南山西曲冇向城即向姜歸處  晉地誤</hi>
<pb n="4b"/>
　極<hi>隠二年無駭帥師入極杜註極附庸小國也臣謹按穀梁𫝊曰極國也不書氏者滅同姓貶  葢極</hi>
　　<hi>為姬姓國矣無駭展氏不書展故曰不氏賈逵曰極戎邑也孔穎達曰時魯與戎好不應入其邑賈</hi>
　　<hi>誤也本𫝊曰司空無駭入極費庈父勝之杜註庈父費伯也前年城卽今因得以勝極沈氏云因城</hi>
　　<hi>即而得勝極則極是境内故曰附庸今兗州府魚臺縣西有極亭</hi>
　燕<hi>南燕燕隠五年衛人以燕師伐鄭杜註南燕國今東郡  縣  臣謹按孔頴達曰燕有二國一稱北</hi>
　　<hi>燕故此註稱南燕少别之世本燕國姞姓黄帝之後宣三年鄭文公有賤妾曰燕姞杜註南燕姞姓</hi>
　　<hi>是也桓十二年公㑹宋公燕人盟于北邱十三年公㑹紀鄭及齊宋衞燕戰十八年王子克奔燕莊</hi>
　　<hi>元年衞師燕師伐周二十年鄭伯和王室不克執燕仲父襄二十一年齊叔孫還奔燕定十年齊成</hi>
<pb n="5a"/>
　　<hi>何奔燕皆此燕國也孔氏曰小國無世家不知其號謚惟燕仲父見𫝊戰國屬魏秦始皇五年蒙驁</hi>
　　<hi>攻魏拔燕秦為燕邑漢初盧綰劉賈擊破楚軍于燕郭西又漢將程處反燕曹叅擊破之漢置南燕</hi>
　　<hi>縣屬東郡地理志曰南燕國也後漢初為樊鯈封邑晉省謂之東燕城永嘉二年車騎將軍屯東燕</hi>
　　<hi>以拒石勒大興二年石勒將姚豹退保東燕是也太和四年桓溫使毛虎生為東燕太守宋志曰東</hi>
　　<hi>燕郡江左分濮陽置胡氏曰祖逖置晉志曰石虎時已有之矣後魏改為東燕縣仍屬東郡隋開皇</hi>
　　<hi>十八年改置胙城屬渭州唐宋因之金屬開封府尋改屬衞州金時以河患四徙縣治貞祐中移衞</hi>
　　<hi>州治此元還治汲縣以縣屬焉今屬衞輝府古東燕城在縣西水經注濮水逕胙城東又東北逕燕</hi>
　　<hi>城内故南燕國也縣東為陽清湖東西三十里南北五里亦曰燕城湖  再按呉氏曰韓奕之詩曰</hi>
<pb n="5b"/>
　　<hi>韓侯娶妻汾王之甥蹶父之子蹶父孔武靡國不到為韓姞相攸莫如韓樂又曰溥彼韓城燕師所</hi>
　　<hi>完鄭箋以燕為安謂平安時衆民之所築按南燕姞姓也蹶父既靡國不到為其女韓姞視所居之</hi>
　　<hi>韓又率南燕之師以城之詩人歸其功曰燕師所完也奈何以燕安訓之乎蹶父必南燕之君入為</hi>
　　<hi>卿士者存之備考</hi>
　郕<hi>隠五年衞師入郕杜註郕國也東平剛父縣西南有郕鄉  臣謹按郕公羊作盛孔疏曰管蔡世家</hi>
　　<hi>稱郕叔武文王子武王之母弟後世無所見不知其謚號十年齊人鄭人入郕莊八年師及齊師圍</hi>
　　<hi>郕郕降于齊師文十一年郕太子朱儒自安於夫鍾國人勿狥杜註安處也狥順也十二年郕伯來</hi>
　　<hi>奔𫝊曰郕伯卒郕人立君太子以夫鍾及郕邽來奔公以諸侯逆之孔氏曰因此知郕為伯爵說苑</hi>
<pb n="6a"/>
　　<hi>孔子遊于郕之野即此杜註東平剛父縣晉志作剛平或預時嘗有此稱或𫝊寫之誤都未可定又</hi>
　　<hi>考杜註魯闡縣但曰東平剛縣北則疑父字直衍文耳戰國屬齊曰剛邑秦昭王三十六年取齊剛</hi>
　　<hi>壽是也漢置剛縣屬泰山郡後漢屬濟北國晉曰剛平縣屬東平國後漢志濟北國又有成縣注曰</hi>
　　<hi>本國劉昭曰即春秋所云衞師入郕也至晉已無之葢省于晉前其地則入剛平故杜氏云然也水</hi>
　　<hi>經注洸水上承汶水于岡縣西又西南經盛鄉城西京相璠曰岡縣西南有盛鄉城洸水又南至寧</hi>
　　<hi>陽此岡縣即漢剛縣酈元時晉剛平縣已省故但舉漢縣也因剛平訛為剛父後人又改為亢父張</hi>
　　<hi>洽集𫝊曰郕國在單州任城縣葢以亢父廢縣在其境故有此言不知晉亢父縣自屬任城國不屬</hi>
　　<hi>東平國也豈得并其國號而改之乎今兗州府寧陽縣東北三十四里有堽城壩即漢剛縣故地而</hi>
<pb n="6b"/>
　　<hi>郕在其西南葢益近寧陽矣魯成邑在寧陽東北九十里葢亦以近郕而得名  再考括地志漢濟</hi>
　　<hi>隂成陽縣為成伯之國乃今曹州界近志汶上縣西北有郕城並誤</hi>
　夫鍾<hi>見上杜註夫鍾郕地夫臣謹按公羊作夫童桓十一年公㑹宋公于  鍾卽此今汶上縣北冇</hi>
　　<hi>夫鍾里</hi>
　郕邽<hi>見上杜註郕邑國臣謹按吴氏曰鄭穆公妃曰圭媯疑圭亦小  郕并之而加邑為邽左𫝊繫</hi>
　　<hi>之以郕曰郕邽所以别于秦武公所伐之邽也</hi>
　祭<hi>見周</hi>
　凡<hi>見周</hi>
<pb n="7a"/>
　北戎<hi>隠九年北戎侵鄭戎臣謹按桓六年北戎伐齊鄭太子救齊大敗  師獲其二帥大良少良莊</hi>
　　<hi>三十年公及齊侯遇于魯濟謀伐山戎以其病燕故也冬齊人伐山戎杜註山戎北狄三十一年齊</hi>
　　<hi>侯來獻戎捷僖十年齊侯許男伐北戎皆此戎也國語曰北伐山戎刜令支斬孤竹而南歸海濵諸</hi>
　　<hi>侯莫不來服韋昭曰山戎今之鮮卑二國山戎之與也令支今為縣屬遼西孤竹之城存焉海濵海北</hi>
　　<hi>涯也今在永平府境</hi>
　郜<hi>桓二年取郜大鼎于宋疏臣謹按僖二十年郜子來朝杜註郜姬姓國孔  曰二十四年𫝊富辰所</hi>
　　<hi>云聃季之弟文王之子惟此年一見無時君謚號不知誰滅之漢有郜成縣屬山陽郡後漢省入成</hi>
　　<hi>武縣屬濟隂郡范志云有郜城隠十年取郜是也今兗州府城武縣東南二十里有郜城近志郜有</hi>
<pb n="7b"/>
　　<hi>二城北郜城為郜國又南二里曰南郜城則宋邑也詳見宋地鄭夾漈亦云單州城武縣有兩郜城</hi>
　戴<hi>隠九年宋人蔡人衛人伐戴鄭伯伐取之杜註戴國今陳留外黄縣東南有戴城  臣謹按戴公穀</hi>
　　<hi>作載漢改甾縣屬梁國髙帝封秘彭祖為戴侯國于此地理志曰本戴國莾曰嘉穀用秦名也後漢</hi>
　　<hi>曰考城屬陳留郡應劭曰章帝改名考城陳留志曰冇穀亭晉省入外黄恵帝時復置屬濟陽郡宋</hi>
　　<hi>因之後魏將元暉業守考城梁將陳慶之攻拔之後改置考陽縣北齊省隋復置考城縣屬宋州唐</hi>
　　<hi>屬曹州宋屬開封府金屬曹州改屬睢州今仍之今城為正統間遷冶故考城在縣東南五里漢外</hi>
　　<hi>黄縣屬陳留郡晉屬陳留國唐廢今其故城在把縣東北六十里東與考城相近</hi>
　息<hi>隠十一年息侯伐鄭鄭伯與戰于境息師大敗而還杜註息國汝南新息縣  臣謹按孔疏曰世本</hi>
<pb n="8a"/>
　　<hi>息國姬姓此息侯伐鄭傳責其不親知與鄭國同姓也莊十年𫝊曰蔡哀侯娶于陳息侯亦娶焉息</hi>
　　<hi>媯將歸過蔡蔡侯曰吾姨也止而見之勿賔息侯聞之怒使謂楚文王曰伐我吾求救于蔡而伐之</hi>
　　<hi>楚子從之敗蔡師于莘以蔡侯歸十四年蔡哀侯以莘故繩息媯以語楚子楚子如息以食入享遂</hi>
　　<hi>滅息以息媯歸宣四年楚莊王曰吾先君文王克息獲三矢焉卽此時事矣息地自此入楚為封邑</hi>
　　<hi>僖二十五年屈禦寇為息公文三年晉伐楚盟于方城遇息公子朱十年陳侯鄭伯㑹楚于于息定</hi>
　　<hi>四年左司馬戍將毁呉舟于淮汭及息而還餘詳申國漢置新息縣屬汝南郡應劭曰古息國後東</hi>
　　<hi>徙故加新孔穎達非之曰若其後東徙當云故息安得反加新乎斯言當矣然以臣愚測之應亦非</hi>
　　<hi>誤孔偶失于詳審耳夫應所謂東徙加新者原指息國之舊非謂漢縣冇移徙也葢息國故在西後</hi>
<pb n="8b"/>
　　<hi>徙而東因謂之新息猶夫鄭徙溱洧謂之新鄭也鄭莊公曰我先君新邑于此杜預曰今居河南乃</hi>
　　<hi>新鄭舊鄭在京兆即其説已鄭與息國號也新鄭新息鄉俗之常稱也後人置縣但從其鄉俗之稱</hi>
　　<hi>是故置縣于鄭但謂之新鄭而不曰鄭置縣於息但謂之新息而不曰息也如曰漢初置名息縣既</hi>
　　<hi>遷而加新則晉時新息已非息國之舊杜預何以云息國即新息乎此可以一言而解紛矣後漢仍</hi>
　　<hi>曰新息縣封馬援為侯邑晉為汝南郡治劉宋改為南新息縣復于城北三十里置北新息縣北齊</hi>
　　<hi>省北入南仍名新息縣自魏迄周皆立僑州屢改名號最後曰息州隋與郡罷縣屬蔡州唐初復置</hi>
　　<hi>息州尋罷縣屬豫州宋仍屬蔡州金又置息州元省附郭新息縣入之明改州為縣屬汝寧府今仍</hi>
　　<hi>之</hi>
<pb n="9a"/>
　芮<hi>桓三年芮伯萬之母芮姜惡芮伯之多寵人也故逐之出居于魏杜註在馮翊臨晉縣  臣謹按芮</hi>
　　<hi>姬姓伯爵詩曰虞苪質厥成毛萇曰虞芮之君相與爭田久而不平乃相謂曰西伯仁人也盍徃質</hi>
　　<hi>焉入其朝感而相讓以所爭田為閒田而退即此芮也虞國則未詳所在詹桓伯曰魏駘芮岐畢吾</hi>
　　<hi>西上葢久在西周邦域中矣後入為王朝卿士次于冢宰奭之後繼以彤伯畢公衞侯毛公孔𫝊曰</hi>
　　<hi>司徒第二苪伯為之孔疏曰彤姒姓之國餘五國皆姬姓也厲王說榮夷公苪良夫諌韋昭曰苪伯</hi>
　　<hi>也此皆苪國先世可考者桓四年秦師侵苪敗焉小之也王師秦師圍魏執苪伯以歸杜註三年苪</hi>
　　<hi>伯出居魏苪更立君秦以芮伯歸將欲納之九年苪伯與虢仲伐晉十年秦伯納苪伯萬于苪自後</hi>
　　<hi>不復見經孔疏曰不知誰滅之竹書紀年秦穆公二年滅苪臨晉漢縣屬馮翊郡地理志曰有苪鄉</hi>
<pb n="9b"/>
　　<hi>古苪國也後漢因之晉以為馮翊郡冶尋廢今其故城在同州朝邑縣西南二里縣道記臨晉本苪</hi>
　　<hi>鄉地因秦築壘以臨晉地故曰臨晉括地志南苪鄉在朝邑縣南三十里又有北苪鄉皆古苪國今</hi>
　　<hi>同州之境所謂廢華隂城者是也本漢臨晋縣地北魏置華隂縣隋改馮翊縣為同州治所唐宋因</hi>
　　<hi>之元省馮翊縣入州今其城在同州城南葢州治移而故城為廢墟矣  再按魏收志河北縣有苪</hi>
　　<hi>城隋置苪城縣今屬解州本魏國地葢苪伯萬奔魏時所居</hi>
　魏<hi>見上杜註魏國河東河北縣焦臣謹按魏國姬姓襄二十九年女叔侯曰虞虢  滑霍揚韓魏皆姬</hi>
　　<hi>姓也而晉滅之孔疏曰周以封同姓不知始封之君其封域詩譜曰虞舜夏禹所都之地在禹貢冀</hi>
　　<hi>州雷首之北析城之東南枕河曲北渉汾水昔舜畊歴山陶于河濵禹菲飲食惡衣服卑宫室一帝</hi>
<pb n="10a"/>
　　<hi>一王儉約之化于時猶存鄭氏曰周平桓之世魏君儉嗇而𥚹急不務修徳國人作葛屨之詩以刺</hi>
　　<hi>之季札聞魏風曰美哉大而婉儉而易行以徳輔此則明主也杜註傷其國小而無明君閔元年晉</hi>
　　<hi>滅魏以賜畢萬卜偃曰畢萬之後必大魏大名也文十三年使魏壽餘偽以魏叛以誘士㑹秦伯師</hi>
　　<hi>于河西魏人在東士㑹濟河魏人譟而還可以知魏地之隣于秦矣漢置河北縣屬河東郡地理志</hi>
　　<hi>曰詩魏國也晉因之後魏屬河北郡隋置苪城縣括地志魏故國在苪城縣北五里今屬解州</hi>
　隨<hi>桓六年楚武王侵隨杜註今義陽隨縣八臣謹按孔疏世本隨國姬姓不知始封為誰桓  年楚子</hi>
　　<hi>合諸侯于沈鹿黄隨不㑹楚子伐隨戰于速把隨侯逸冬隨及楚平時鬭伯比曰漢東之國隨為大</hi>
　　<hi>莊四年楚營軍臨隨隨人懼行成僖二十年經書楚子伐隨𫝊曰隨以漢東諸侯叛楚鬬穀於莬帥</hi>
<pb n="10b"/>
　　<hi>師伐隨取成而還孔疏曰隨自此為楚私屬不與諸侯㑹同矣昭十七年楚敗呉師獲其乘舟使隨</hi>
　　<hi>人守之定四年呉入郢楚昭王踰睢涉漳入于雲中已復奔隨呉人從之謂隨人曰周之子孫在漢</hi>
　　<hi>川者楚實盡之周室何罪君若顧報周室施及寡人君之恵也子期似王逃王而已為王隨人卜與</hi>
　　<hi>之不吉卒辭呉人依此知隨為姬姓矣孔疏曰隨在楚之東呉人尚在楚更東來謂與隨有㤙可保</hi>
　　<hi>守故也定五年昭王反國哀元年楚子陳侯隨矦許男圍蔡杜註隨世服于楚不通中國昭王奔隨</hi>
　　<hi>隨人免之楚以此徳隨列于諸侯故得見經孔疏曰其後不知為誰所滅秦置隨縣屬南陽郡漢因</hi>
　　<hi>之晉屬義陽郡太康中分置隨國劉宋改郡縣名皆曰隨陽尋去陽字西魏置并州㝷改隨州隋廢</hi>
　　<hi>郡州如故歴唐宋至元時復置郡尋罷大率皆為隨州元屬徳安府明省附郭隨縣入州今仍之宋</hi>
<pb n="11a"/>
　　<hi>紹興以後州域屢徙至元中始定于今治城邑攷古城在州南</hi>
　速把<hi>見上</hi>
　黄<hi>桓八年楚子合諸侯于沈鹿黄隨不㑹楚子使薳章讓黄杜註黄國嬴姓今弋陽縣  臣謹按史記</hi>
　　<hi>黄帝末孫陸終之後封于黄莊十九年楚子伐黄敗黄師于踖陵僖二年盟于貫左𫝊服江黄也公</hi>
　　<hi>羊曰逺國也三年㑹子陽穀四年伐陳黄皆與焉胡氏曰齊桓公逺結江黄以制楚也五年楚人滅</hi>
　　<hi>弦弦子奔黄十一年楚人伐黄十二年滅黄𫝊曰黄人恃諸侯之睦于齊也不共楚職曰自郢及我</hi>
　　<hi>九百里焉能害我楚滅黄弋陽漢縣屬汝南郡晉因之後魏常置弋陽郡于此髙齊改為定逺縣弋</hi>
　　<hi>陽之名遂隠今其故城在光州東又州西十二里有黄城</hi>
<pb n="11b"/>
　踖陵<hi>見上杜註踖陵黄地  在光州西南境</hi>
　鄧<hi>桓七年鄧侯吾離來朝釋例曰鄧國今義陽鄧縣見桓二年㑹鄧疏  臣謹按鄧曼姓侯爵桓十三</hi>
　　<hi>年楚屈瑕伐羅請濟師楚子辭焉入告夫人鄧曼杜註鄧曼楚武王夫人莊二年楚武王荆尸入告</hi>
　　<hi>夫人鄧曼曰余心蕩鄧曼曰王薨于行國之福也王卒子文王立六年楚文王伐申過鄧鄧侯曰吾</hi>
　　<hi>甥也止而享之騅甥耼甥養甥請殺楚子弗從還年楚子伐鄧十六年楚復伐鄧滅之地入于楚成</hi>
　　<hi>九年鄭伯㑹楚公子成于鄧是也秦昭襄王元年大良造白起攻楚取鄧置鄧縣屬南陽漢因之應</hi>
　　<hi>劭曰鄧侯國也更始二年封王常為鄧王建武三年岑彭破秦豐兵於鄧圍黎丘晉志有鄧縣屬義</hi>
　　<hi>陽郡註曰古鄧侯國又冇鄧城縣屬襄陽郡葢分置也晉末僑置京兆郡宋為實土鄧縣屬焉其後</hi>
<pb n="12a"/>
　　<hi>但有鄧城而郡縣不復見葢已併入郡城矣齊永泰間魏王宏攻圍鄧城齊將曹虎固守不下梁承</hi>
　　<hi>聖三年西魏將于謹至樊鄧梁王詧率衆㑹之後周鄧城縣廢魏于其地置安養縣唐改置臨漢縣</hi>
　　<hi>已仍為鄧城縣屬襄州宋因之元省今為鄧城鎮在襄陽府城東北二十里陸機辨亡論魏氏浮鄧</hi>
　　<hi>塞之舟下漢隂之衆謂此水經注鄧塞者鄧城東南小山淯水經其東王氏通釋謂此即古鄧國習</hi>
　　<hi>鑿齒襄陽記楚王城鄧之濁水去襄陽二十里</hi>
　穀<hi>桓七年穀伯綏來朝杜註穀國在南鄉穀城縣北  臣謹按今穀城縣西十里有穀城山上有石城</hi>
　　<hi>水經注曰古穀國在穀城山上是也又縣西北七里有古穀城志謂穀國在此晉于此置義成縣梁</hi>
　　<hi>時亦謂之穀城中大通五年雍州刺史廬陵王續遣栁仲禮屯穀城以拒魏是也漢筑陽縣屬南陽</hi>
<pb n="12b"/>
　　<hi>郡魏屬南郡晉屬順陽郡隋改縣曰穀城屬襄州今屬襄陽府</hi>
　鄾<hi>桓九年楚子使道朔將巴客以聘于鄧鄧南鄙鄾人攻而奪之幣殺道朔及巴行人楚使鬭亷及巴</hi>
　　<hi>師圍鄾鄧師救之大敗鄾人宵潰杜註鄾在今鄧縣南沔水之北  臣謹按哀十八年巴人伐楚圍</hi>
　　<hi>鄾楚敗巴師于鄾葢鄾為楚邑久矣後漢志鄧縣有鄾聚光武曰宛最强鄾次之是也晉置鄾縣屬</hi>
　　<hi>襄陽郡後廢寰宇記鄾城在郡城八里今襄陽府城東北十二里有鄾城為古鄾子國</hi>
　梁<hi>桓九年虢仲芮伯梁伯荀侯賈伯伐曲沃杜註梁國在馮翊夏陽縣  臣謹按孔疏梁嬴姓僖六年</hi>
　　<hi>晉惠公將奔狄郤苪曰不如之梁梁近秦而幸乃之梁十七年𫝊惠公之在梁也梁伯妻之梁嬴十</hi>
　　<hi>八年梁伯益其國而不能實也命曰新里秦取之十九年梁亡𫝊曰梁伯好土功亟成而弗處民疲</hi>
<pb n="13a"/>
　　<hi>而弗堪秦遂取梁昭十三年沈尹戍曰梁伯溝其公宫而民潰即此事也秦得梁地以為邑曰少梁</hi>
　　<hi>文十年晉人取少梁杜註與桓九年同後屬魏魏世家文侯六年城少梁梁恵王九年與秦戰少梁</hi>
　　<hi>虜我將公孫痤秦紀秦取魏少梁是也恵文王十年更名曰夏陽縣漢因之屬左馮翊後漢初鄧禹</hi>
　　<hi>平河東自汾陽渡河入夏陽晉亦屬馮翊郡魏屬華山郡隋改為韓城縣屬同州歴唐宋大率因之</hi>
　　<hi>金升楨州元復故今仍之古少梁城在縣南二十里  虢别見芮見前  後漢志以河南梁縣為梁</hi>
　　<hi>國水經注以浚儀大梁為梁國皆誤</hi>
　新里<hi>見上杜註梁地地即秦新城詳見秦</hi>
　荀<hi>見上杜註國名有臣謹按世本荀賈皆姬姓不知誰滅之晉大夫  荀氏賈氏葢晉滅之以賜大夫</hi>
<pb n="13b"/>
　　<hi>臣瓚曰荀國在河東水經注古水出臨汾縣西又西南流逕荀城東古荀國也都邑志荀城在絳州</hi>
　　<hi>正平縣西十五里正平隋縣今綘州東北二十五里有臨汾故城是也然則荀國當在綘州界矣</hi>
　　<hi>再按先儒皆謂荀即郇考詩云郇伯勞之竹書昭王六年賜郇伯命則郇為伯爵自不同也逸周書</hi>
　　<hi>王㑹解云天子南面立唐叔荀叔周公在左孔晁皆云唐荀皆成王弟是郇為文昭荀為武穆又不</hi>
　　<hi>同也孔疏又止云荀姬姓其為兩國無疑郇見晉地</hi>
　賈<hi>見上杜註賈國名賈臣謹按莊二十八年晉獻公娶于賈無子杜註  姬姓國昭二十八年昔賈大</hi>
　　<hi>夫惡娶妻而美三年不言不笑杜註賈國之大夫即此也博物記臨汾有賈鄉古賈伯邑今在綘州</hi>
　　<hi>界又今華州蒲城縣西南十八里有賈城二說未知孰是</hi>
<pb n="14a"/>
　貳<hi>桓十一年楚屈瑕將盟貳軫鄖人軍于蒲騷將與隨絞州蓼伐楚師杜註貳國名  近志在今隨州</hi>
　　<hi>應山縣境</hi>
　軫<hi>見上杜註軫國名縣近志在今徳安府應城  西</hi>
　鄖<hi>見上杜註鄖國在江夏雲杜縣東南有鄖城敖臣謹按宣四年𫝊云若敖娶于䢵生鬭伯比若  卒</hi>
　　<hi>從其母畜於䢵滛於䢵子之女生子文焉䢵夫人棄諸夣中虎乳之䢵子田見之遂使收之楚人謂</hi>
　　<hi>乳穀謂虎於莬故命之曰鬭穀於莬以其女妻伯比杜註䢵國名葢即此鄖也其後滅于楚有其地</hi>
　　<hi>昭十四年楚子殺鬭成然使鬬卒居鄖以無忘舊勲定四年呉入郢昭王自雲中奔鄖鄖公辛之弟</hi>
　　<hi>懐將弑王辛止之與其弟巢以王奔隨是也其地漢志江夏竟陵縣有鄖鄉楚鄖公邑應劭曰江夏</hi>
<pb n="14b"/>
　　<hi>雲杜縣有䢵亭即若敖娶處二說皆與杜同漢雲杜縣後周廢今其故城在景陵縣西北景陵即漢</hi>
　　<hi>竟陵也然求其境内則無地以擬之水經注曰溳水逕安陸故城古鄖城也漢安陸縣屬江夏郡晉</hi>
　　<hi>為江夏郡治周置溳州唐為安州宋為安徳府明為徳安府又歴代所改州郡之名甚多皆以安陸</hi>
　　<hi>為治所至今仍之元和志云安州即䢵子國杜氏通典曰安州即䢵楚滅之以封鬭辛䢵鄖溳三字</hi>
　　<hi>通用又其地故名鄖城五代志云安陸縣理鄖城晉太元八年苻堅大舉入寇慕容垂進拔鄖城義</hi>
　　<hi>熙初桓振據江陵為劉毅等所敗逃于溳川既又自鄖城襲江陵梁武帝攻魯山謂鄖城竟陵之粟</hi>
　　<hi>方舟而下是也豈安陸實鄖國故父老𫝊其名因得見于史與然終與杜不合未知何故也臣愚以</hi>
　　<hi>為鄖境本廣而安陸雲杜竟陵皆接壤王莾地皇三年賊帥王匡拔竟陵轉擊雲杜安陸可徵已溳</hi>
<pb n="15a"/>
　　<hi>水遶安陸固宜為鄖都雲杜以夢為名或即鄖子田處亦未可知耳  再按劉昭誤引杜註入[車*犬]縣</hi>
　　<hi>下</hi>
　蒲騷<hi>見上杜註蒲騷鄖也魏臣謹按今徳安府應城縣北三十里有蒲騷  嘗于此置浮陽縣隋廢</hi>
　絞<hi>見上杜註絞國名而臣謹按桓十二年楚伐絞大敗之為城下之盟  還即此或曰在今鄖陽府西</hi>
　　<hi>北</hi>
　州<hi>見上杜註州國在南郡華容縣東南武臣謹按哀十七年太師子穀曰觀丁父鄀俘也  王以為軍</hi>
　　<hi>率是以克州蓼服隨唐大啟羣蠻葢二國不久皆滅矣戰國策莊辛謂頃襄王左州侯右夏侯葢嘗</hi>
　　<hi>以為嬖人邑也史記楚考烈王元年納州于秦以平漢為州陵縣屬南郡後漢因之呉廢晉太康初</hi>
<pb n="15b"/>
　　<hi>復置州陵縣仍屬南郡宋改屬巴陵郡齊梁因之後周廢今州陵城在監利縣東三十里</hi>
　蓼<hi>見上杜註蓼國今義陽縣東南湖陽城安臣謹按卽古飂國昭二十九年蔡墨曰昔飂叔  裔子董</hi>
　　<hi>父事舜氏曰豢龍封諸鬷川鬷夷氏其後也杜註鬷水上夷皆董姓鄭語董姓鬷夷則夏滅之矣商</hi>
　　<hi>書遂伐三鬷俘厥寶玉葢即所謂水上鬷夷之餘種也孔𫝊三鬷國名今定陶也見曹國飂則叔安</hi>
　　<hi>之初封繼處其地者則為蓼亦曰廖楚得其地謂之湖陽竹書楚共王㑹宋平公于湖陽史記沛公</hi>
　　<hi>攻湖陽下之漢為縣屬南陽郡地理志曰故廖國師古曰廖力救反左𫝊作飂其音同耳後漢初光</hi>
　　<hi>武封姊為湖陽公主建安二年曹操擊張繡于穰㧞湖陽又攻舞隂下之晉省入棘陽宋齊于此置</hi>
　　<hi>戍北魏太和二十二年克之復置湖陽縣梁嘗得之尋復入魏北朝皆于此設僑州郡代有變改唐</hi>
<pb n="16a"/>
　　<hi>貞觀中始罷以縣屬唐州宋仍之金廢縣為鎮嘉定十三年孟宗政敗金人于湖陽即此鎮也今湖</hi>
　　<hi>陽故城在南陽府唐縣南九十里</hi>
　羅<hi>桓十二年楚伐絞涉於彭羅人欲伐之杜註羅熊姓國在宜城縣西山中後徙南郡枝江縣  臣謹</hi>
　　<hi>按孔疏曰羅熊姓國世本文也桓十三年屈瑕伐羅羅與盧戎兩軍之大敗之自後不復見葢遷于</hi>
　　<hi>楚矣九域志羅國城在襄陽今襄陽府冝城縣西二十里有羅川城楚遷之枝江國語冨辰曰羅之</hi>
　　<hi>亡因季姬當在此時後漢志枝江侯國本羅國後又徙於長沙今岳州府平江縣南三十里有羅城</hi>
　　<hi>即羅子國又長沙府湘隂縣東六十里有羅城乃接境處也秦置縣漢晉因之皆屬長沙郡唐廢亦</hi>
　　<hi>謂之羅川隋末蕭銑為羅川令即此也地有汨羅江源出江西之寧州分為二一日汨水一經古羅</hi>
<pb n="16b"/>
　　<hi>城曰羅水至屈潭而復合即屈原自沉處也</hi>
　賴<hi>桓十三年楚屈瑕伐羅楚子使頼人追之不及杜註賴國在義陽隨縣賴人仕於楚者  臣謹按賴</hi>
　　<hi>公穀作厲昭四年㑹于申執齊慶封殺之遂滅賴賴子面縳銜璧造于中軍王釋其縳受其璧遷賴</hi>
　　<hi>于鄢城之而還申無宇曰求諸侯而至伐國而克城竟莫校王心不違民其居乎杜註謂築城于外</hi>
　　<hi>竟諸侯無與爭是年冬𫝊云東國水不可以城彭生罷賴之師杜註謂罷城賴之師林氏曰東國賴</hi>
　　<hi>故都也然則賴地葢在方城之外昭十四年楚平王簡東國之師于召陵即此東國矣乃又云賴在</hi>
　　<hi>隨縣不知何故後漢志襃信侯國有賴亭故賴國文獻通考云賴國在襃信縣漢襃信縣劉宋改苞</hi>
　　<hi>信元省為苞信鎮今在息縣東北其賴亭則在光州商城縣南葢地相接也商城縣隋曰殷城故志</hi>
<pb n="17a"/>
　　<hi>又云殷城有賴亭在當時正為楚國方城外地與𫝊義甚相合也</hi>
　盧戎<hi>見楚地盧</hi>
　牟<hi>桓十四年邾人牟人葛人來朝杜註牟國今泰山牟縣  臣謹按僖五年公孫茲如牟娶焉即此漢</hi>
　　<hi>置牟縣屬泰山郡地理志曰故國也後漢以下皆因之北齊省今秦安州萊蕪縣東二十里冇牟城</hi>
　葛<hi>見上杜註梁國寧陵縣東北七臣謹按葛葢古國孟子湯居亳與葛為鄰僖十  年齊桓公如夫人</hi>
　　<hi>者六人曰葛嬴寧陵漢縣屬陳留郡應劭曰故葛伯國後漢屬梁國晉因之今屬歸徳府縣北十五</hi>
　　<hi>里有葛城張洽𫝊葛國在拱州寧陵縣水經注葛城在寜陵縣東四十里</hi>
　於餘丘<hi>莊二年公子度父伐於餘丘杜註於餘丘國名也  臣謹按公羊𫝊曰於餘丘者何邾婁</hi>
<pb n="17b"/>
　　<hi>之邑也穀梁亦曰邾邑高氏曰於發語辭猶曰於越程沙隨曰邾附庸汪氏曰小國而後屬邾啖氏</hi>
　　<hi>曰前後未有邑言伐者葢杜說為長也或曰在沂州界</hi>
　譚<hi>莊九年齊師滅譚譚子奔莒杜註譚國在濟南東平陵縣  臣謹按詩碩人篇閔莊姜也曰譚公惟</hi>
　　<hi>私毛萇曰姊妺之夫曰私葢亦齊之婚姻國也漢置東平陵縣以右扶風有平陵故加東濟南郡治</hi>
　　<hi>焉晉初移郡治歴城縣尋廢趙石虎建武八年濟南平陵城北石虎一夜中自移于城東虎以為己</hi>
　　<hi>瑞也後魏亦置平陵縣仍屬濟南郡唐初復置并置譚州治焉貞觀初州廢縣屬齊州十七年齊州</hi>
　　<hi>都督齊王祐據州叛土人李君求等據縣不從因改曰全節元和十年省入歴城今濟南府治東七</hi>
　　<hi>十五里有東平陵故城又有譚城在府東南七十里  史記齊世家桓公二年滅郯此誤以譚為郯</hi>
<pb n="18a"/>
　　<hi>又周本紀襄王十六年翟人殺譚伯此誤以原為譚</hi>
　遂<hi>見陳</hi>
　蕭<hi>見宋地</hi>
　滑<hi>莊十六年滑伯同盟于幽杜註滑國都費河南緱氏縣  臣謹按滑國姬姓僖三十三年秦人入滑</hi>
　　<hi>左𫝊曰孟明滅滑而還杜註滅而書入不能冇其地也成十三年晉使呂相絶秦曰殄滅我費滑離</hi>
　　<hi>散我兄弟杜註費滑滑國與晉同姓孔疏春秋之時更無費國秦惟滅滑知滑即費國邑並舉也十</hi>
　　<hi>七年鄭子駟侵晉虚滑杜註虚滑晉二邑滑故滑國為秦所滅時屬晉後屬周襄十八年楚公子格</hi>
　　<hi>帥師侵費滑胥靡杜注胥靡鄭邑孔疏曰不言費滑杜意當以費滑為周邑也二十九年女叔齊曰</hi>
<pb n="18b"/>
　　<hi>滑姬姓也晉是以大若非侵小將何所取當即指虚滑為二邑時馬氏曰秦晉所滅各是一國葢誤</hi>
　　<hi>定六年鄭伐周馮滑胥靡孔疏曰滑此時又屬周矣周人又謂之侯氏昭二十二年王子朝之亂晉</hi>
　　<hi>師軍于侯氏戰國為緱氏史記秦昭王四十六年梁攻韓緱氏藺拔之漢置緱氏縣屬河南郡晉因</hi>
　　<hi>之水經注休水重源又發緱氏原王子晉控鶴于此又逕延壽城南緱氏縣治故費滑也太安二年</hi>
　　<hi>成都王穎自鄴入犯帝幸緱氏擊頴將牽秀走之下至唐宋皆屬河南郡惟東魏一屬洛陽熙寧初</hi>
　　<hi>省入偃師今其故城在縣南二十里也再按僖二十年鄭入滑應别為一國</hi>
　權<hi>莊十八年楚武王克權杜註權國名南都當陽縣東南有權城  臣謹按水經注沔水逕當陽縣之</hi>
　　<hi>章山東又東㑹權口南流逕權城此古之權國也權水發源于荆門州之西䝉諸山至當陽而合今</hi>
<pb n="19a"/>
　　<hi>當陽縣東南冇權城</hi>
　郭<hi>莊二十四年經書郭公見臣謹按胡氏曰郭亡也管子曰齊桓公游于郊  亡國之墟焉訪諸野耋</hi>
　　<hi>故郭國之墟也惟善善不能用惡惡不能去是以亡也今東昌府聊城縣有郭水水之南㟁有郭城</hi>
　　<hi>博城圖經曰春秋亡國郭氏之墟也無再按劉向新序郭為北燕之地與齊接壤  據</hi>
　戎<hi>莊二十八年晉獻公娶二女于戎大戎子狐姬生重耳杜註大戎唐叔子孫别在戎狄者  臣謹按</hi>
　　<hi>孔疏曰晉語狐氏出自唐叔之後狐伯行之子實生重耳或曰狐偃其舅也在今延安府境</hi>
　小戎<hi>小戎子生夷吾杜註小戎允姓之戎遷臣謹按孔疏此即瓜州之允姓戎也子爵後  于中國</hi>
　　<hi>為陸渾之戎又曰隂戎又曰九州戎此時不知其所居昭九年晉梁丙張趯率隂戎伐穎王使詹桓</hi>
<pb n="19b"/>
　　<hi>伯辭於晉曰允姓之姦居于𤓰州伯父恵公歸自秦而誘以來杜註隂戎陸渾之戎也允姓隂戎之</hi>
　　<hi>祖與三苗俱放三危者𤓰州今燉煌此戎始居𤓰州之說也禹貢三危既宅𫝊云三危在鳥鼠之西</hi>
　　<hi>水經曰河入塞過燉煌酒泉張掖郡又東逕允川漢書地理志金城郡有允吾允街二縣應劭曰允</hi>
　　<hi>吾湟水入河所必逕後漢書西羗𫝊燒當之孫滇良居大允谷此皆因允姓戎而得名𤓰州土肥饒</hi>
　　<hi>產美𤓰長者狐入其中食之首尾不見漢武帝後元年取𤓰州故地為凉州唐亦置𤓰州今陜西肅</hi>
　　<hi>州衞西五百二十六里有𤓰州城葢距中國逺矣晉獻公與為婚姻必不踰越荒徼是知戎之部族</hi>
　　<hi>早有内徙者特不能明其處耳後漢志云允姓戎居渭汭容或有之僖二十二年𫝊秦晉徙陸渾之</hi>
　　<hi>戎于伊川杜註允姓之戎居陸渾在秦晉西北二國誘而徙之伊川遂從戎號至今為陸渾縣孔疏</hi>
<pb n="20a"/>
　　<hi>此即詹桓伯所謂恵公歸自秦而誘以來也彼註𤓰州在燉煌知陸渾為燉煌地名徙之伊川仍以</hi>
　　<hi>陸渾為名後世縣名猶然葢戎為恵公母家故徙于此時也宣三年楚子伐陸渾之戎成六年晉鄭</hi>
　　<hi>衞及伊雒之戎陸渾蠻氏俱侵宋昭十七年晉荀呉滅陸渾之戎以其貳于楚也陸渾子奔楚其餘</hi>
　　<hi>服屬於晉謂之九州戎昭二十二年晉籍談荀躒帥九州之戎以納王于王城杜註九州戎陸渾戎</hi>
　　<hi>也滅而屬晉州鄉屬五州為鄉哀四年楚圍蠻氏蠻子赤奔晉隂地楚使謂隂地之命大夫士蔑士</hi>
　　<hi>蔑乃致九州之戎執蠻子以畀楚杜註隂地河南山北自上雒以至陸渾葢秦晉間之隙地也詳見</hi>
　　<hi>晉地中陸渾之戎所以兼號隂戎者為此也漢置陸渾縣屬𢎞農郡晉屬河南郡東魏分置南陸渾</hi>
　　<hi>縣而以縣為北陸渾後周省北入南唐析置伊陽縣屬洛州宋省陸渾入伊陽屬河南府尋升順州</hi>
<pb n="20b"/>
　　<hi>金改嵩州治伊陽縣元省縣入州屬南陽路明改州為嵩縣屬河南府今仍之古陸渾城在今縣北</hi>
　　<hi>三十里註再按僖三十三年晉人及姜戎敗秦師於殽杜  姜姓之戎居晉之南鄙襄十四年晉執</hi>
　　<hi>戎子駒支范宣子數諸朝曰來姜戎氏昔秦人廹逐乃祖吾離于瓜州乃祖吾離被苫葢蒙荆棘以</hi>
　　<hi>來歸我先君我先君恵公冇不腆之田與汝分而食之對曰昔秦人負恃其衆貪于土地逐我諸戎</hi>
　　<hi>恵公蠲其大徳謂我諸戎是四岳之裔胄也無自翦棄賜我南鄙之田以為先君不侵不叛之臣杜</hi>
　　<hi>註四岳之後皆姓姜又别為允姓孔疏曰周語稱堯遭洪水使禹治之共之從孫四岳佐之胙四岳</hi>
　　<hi>國命為侯伯賈逵曰共共工也姜炎帝之姓其後變易帝復賜四岳以祖姓也昭九年𫝊同說此事</hi>
　　<hi>而曰允姓知姜姓之後又别為允姓也又云僖二十二年𫝊言秦晉共遷陸渾昭九年𫝊恵公獨誘</hi>
<pb n="21a"/>
　　<hi>之此云秦人逐之恵公與田三文不同者此戎本處𤓰州逺在秦之西北秦貪其土晉貪其人二國</hi>
　　<hi>共誘而使遷僖𫝊是其實也昭𫝊王専責晉故指言晉宣子市恩于戎故言秦逐駒支順宣子之意</hi>
　　<hi>遂曰秦貪土地耳依此則姜戎亦陸渾之别部同因晉恵之母族而遷明甚矣  再按僖十一年楊</hi>
　　<hi>拒泉臯伊雒之戎共伐王城釋例曰諸雜戎居伊水雒水之間者河南雒陽縣西南有戎城文八年</hi>
　　<hi>公子遂及雒戎盟于暴即此也孔疏此陸渾未遷以前戎之先居伊雒者  再按成元年王師敗績</hi>
　　<hi>于茅戎𫝊曰敗績于徐吾氏杜註茅戎戎别種也徐吾氏茅戎之别種也葢亦伊雒之别部矣水經</hi>
　　<hi>注大陽縣有茅亭故茅戎邑也括地志茅城在河北縣西二十里今之平陸縣界此晉邑也見晉地</hi>
　　<hi>中葢戎人亦附晉邑以居</hi>
<pb n="21b"/>
　驪戎<hi>莊二十八年晉獻公伐驪戎戎男女以驪姬杜註驪戎在京兆新豐縣姬姓其爵男也  臣謹</hi>
　　<hi>按史記始皇二十五年秦置驪邑三十五年徙三萬家于麗邑即驪戎故城也漢置新豐縣屬京兆</hi>
　　<hi>郡後漢志新豐古驪戎國唐析置昭應縣省新豐入之宋改臨潼縣今仍之縣東二十四里有驪戎</hi>
　　<hi>城驪山葢以戎國而得名史記周紀犬戎殺幽王驪山下始皇二十七年作甬道自咸陽至驪山又</hi>
　　<hi>始皇營葬于驪山役徒七十萬人唐先天二年幸新豐講武于驪山下山左右峻嶺如雲霞繡錯故</hi>
　　<hi>有繡嶺之名天寶改曰㑹昌山又改昭應山</hi>
　鄣<hi>莊三十年齊人䧏鄣杜註鄣紀附庸國東平無鹽縣東北有鄣城  臣謹按公穀及劉氏賈氏皆言</hi>
　　<hi>鄣為紀之邊邑孔疏曰紀侯去國至此二十七年紀侯猶不堪齊而去邑安得獨存葢附庸小國若</hi>
<pb n="22a"/>
　　<hi>邿鄟者也水經註汶水過平章縣南平章世本任姓之國即齊人所䧏鄣也今鄣城在東平州東六</hi>
　　<hi>十里有鄣城集無鹽見宿國水經註鄣城在無鹽東五十里</hi>
　耿<hi>閔元年晉滅耿滅霍滅魏賜趙夙耿杜註三國皆姬姓平陽皮氏縣東南有耿鄉  臣謹按水經註</hi>
　　<hi>汾水西逕耿鄉城北書序曰祖乙圯于耿盤庚以耿在河北迫近山川乃自耿遷于亳史記祖乙遷</hi>
　　<hi>邢司馬貞曰邢音耿即耿也秦置皮氏縣恵文君九年渡河取汾陰皮氏是也漢因之屬河東郡河</hi>
　　<hi>東大守畨係請穿渠引汾水以溉皮氏地理志有耿鄉古耿國也晉屬平陽郡後魏改為龍門縣葢</hi>
　　<hi>因山以名唐因之隋屬蒲州唐屬綘州括地志故耿城今名耿倉城在龍門縣東南十二里宋屬河</hi>
　　<hi>中府宣和中改為河津縣今仍之屬平陽府古耿城在縣南十二里</hi>
<pb n="22b"/>
　霍<hi>見上杜註永安縣東北有霍太山曰臣謹按史記霍叔處武王第八子封于霍書序  周公位冢宰</hi>
　　<hi>正百工羣叔流言䧏霍叔于庶人三年不齒孔𫝊罪輕故退為庶人三年之後乃齒録封為霍侯穆</hi>
　　<hi>王十六年天子東游宿于防霍侯舊告薨至霍哀公為晉所滅哀公奔齊晉以其地賜大夫先且居</hi>
　　<hi>文五年𫝊書霍伯卒是也後以大旱卜之曰霍太山為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>復召霍君以奉祀尋復滅之魏世家慎子</hi>
　　<hi>徙居霍即此漢置彘縣東漢改為永安屬河東郡晉屬平陽郡隋改為霍邑縣自魏至唐屢置州郡</hi>
　　<hi>不久旋廢更以縣他屬金置霍州元因之明以州治霍邑縣省入今因之古霍城在州西十六里</hi>
　陽<hi>閔二年齊人遷陽杜註陽國名城臣謹按淮南子曰陽國御姓侯爵漢陽都縣屬  陽國應劭曰故</hi>
　　<hi>陽國也後漢屬瑯琊國水經注沂水又東逕陽都故城縣葢于晉末廢章懐太子曰陽都在沂水縣</hi>
<pb n="23a"/>
　　<hi>南今莒州沂水縣南有陽都城</hi>
　犬戎<hi>閔二年虢公敗犬戎于渭汭杜註犬戎西戎别在中國者  在今鳳翔府境</hi>
　東山臯落氏<hi>閔二年晉侯使太子申生伐東山臯落氏杜註赤狄别種也臯落其氏族  臣</hi>
　　<hi>謹按此赤狄見經之始也孔疏曰狄有赤狄白狄成十二年晉侯使呂相絶秦曰白狄及君同鄉則</hi>
　　<hi>白狄與秦相近當在晉西此云東山當在晉東又云赤白之義未聞當是其族以赤衣白衣為識也</hi>
　　<hi>定三年赤狄侵齊四年赤狄侵齊六年赤狄伐晉七年赤狄侵晉十一年晉侯㑹狄于攢函杜註欑</hi>
　　<hi>函狄地晉侯徃㑹之𫝊曰晉卻成子求成于衆狄衆狄疾赤狄之役遂服于晉杜註赤狄潞氏最强</hi>
　　<hi>故復役衆狄十三年赤狄伐晉及清先縠召之也十四年晉師滅赤狄潞氏以潞子嬰兒歸杜註潞</hi>
<pb n="23b"/>
　　<hi>赤狄之别種潞氏國故稱氏子爵也𫝊曰晉荀林父敗赤狄于曲梁滅潞曲梁在今廣平府見晉地</hi>
　　<hi>葢師反出其東而轉攻之所以絶其奔逸也十六年晉士㑹帥師滅赤狄甲氏及留吁鐸辰獻狄俘</hi>
　　<hi>于王王以黻冕命士㑹將中軍且為太傅杜註甲氏留吁鐸辰赤狄别種晉既滅潞氏又并盡其餘</hi>
　　<hi>黨成三年晉卻克衞孫良夫伐廧咎如討赤狄之餘焉杜註潞氏餘民散入廧咎如故討之劉炫曰</hi>
　　<hi>廧咎如之國即是赤狄之餘是也廧咎如先見于僖二十三年曰狄人伐廧咎如獲其二女叔隗季</hi>
　　<hi>隗納諸公子公子取季隗生伯鯈叔劉以叔隗妻趙衰生盾杜註廧咎如赤狄之别種也隗姓然則</hi>
　　<hi>咎如為赤狄杜已先言孔氏斥劉之非誤矣孔氏又曰潞臯落等為國名其加氏者赤狄既須稱狄</hi>
　　<hi>單國便不成文故以氏配之是也臣愚以為諸國之中潞為最大𫝊言潞子嬰兒夫人晉景公之姊</hi>
<pb n="24a"/>
　　<hi>也則通㛰姻于大國矣其爵為子則受爵命矣有酆舒為國相則置官司矣地據晉國之腹心故經</hi>
　　<hi>營之甚力滅潞之嵗秦桓公伐晉晉侯别遣魏顆以偏師禦敵而身留治兵于稷畧定狄土後使吕</hi>
　　<hi>相責秦則曰利我有狄難入我河縣焚我箕郜是也葢晉人立國規模于斯而定所闗至重矣臯落</hi>
　　<hi>當亦大國晉獻公命太子伐之二軍俱行里克復虞其將戰則誠勍敵也其餘侵擾隣境但以號舉</hi>
　　<hi>者則所謂服屬于潞氏者矣潞國之地孔疏述釋例曰今上黨潞縣潞縣漢置屬上黨郡地理志曰</hi>
　　<hi>古潞子國晉為上黨郡治魏改為刈陵縣隋廢尋改置潞城縣屬潞州唐因之天祐二年改曰潞子</hi>
　　<hi>縣五代唐復曰潞城今仍之屬潞安府古潞城在縣東北四十里漢縣葢治此後魏移治漳水東則</hi>
　　<hi>今治也臯落氏地服䖍曰臯落赤狄之都也水經注清水出清亷山東經臯落城北世謂之倚亳城</hi>
<pb n="24b"/>
　　<hi>又東南經陽壺城入河則垣縣界矣通典垣縣有臯落城金志垣曲縣有臯落鎮今在平陽府垣曲</hi>
　　<hi>縣西北六十里又太原府樂平縣有臯落山未知孰是甲氏地在今廣平雞澤縣地留吁在廣平鐸</hi>
　　<hi>辰在潞安府境諸赤狄亦當在潞安府境也</hi>
　江<hi>僖二年及江人盟于貫杜註江國在汝南安陽縣  臣謹按江嬴姓四年及江人伐陳文三年楚人</hi>
　　<hi>圍江晉陽處父帥師伐楚以救江四年楚人滅江漢安陽縣屬汝南郡應劭曰安陽冇江亭故江國</hi>
　　<hi>晉曰南安陽以河北冇安陽也劉宋復為安陽自後漢至魏皆屬汝南郡隋省入真陽括地志安陽</hi>
　　<hi>故城在新息縣西南八十里今故安陽城及江城皆在汝寧府真陽縣東  晉志誤于汝南郡陽安</hi>
　　<hi>縣下註云故江國輿地志襲其訛繆甚</hi>
<pb n="25a"/>
　舒<hi>僖三年徐人取舒杜註舒國今廬江舒縣見臣謹按舒偃姓國臯陶之後其族屬甚多此則  經之</hi>
　　<hi>始魯頌曰戎狄是膺荆舒是懲則莫我敢承鄭氏箋曰魯僖公與齊桓公舉義兵北當戎與狄南艾</hi>
　　<hi>荆及羣舒天下無敵禦也正當為此時事矣文十二年羣舒叛楚子孔執舒子平及宗子遂圍巢杜</hi>
　　<hi>註羣舒偃姓舒庸舒鳩之屬今廬江南有舒城西南有龍舒城宗巢二國羣舒之屬孔疏述世本曰</hi>
　　<hi>偃姓舒庸舒蓼舒鳩舒龍舒鮑舒龔以其非一故言屬以包之十四年楚子孔潘崇將襲羣舒使子</hi>
　　<hi>爕與子儀守而伐舒蓼杜註舒蓼即羣舒宣八年楚為衆舒叛故伐舒蓼滅之楚子疆之及滑汭杜</hi>
　　<hi>註舒蓼二國名孔疏曰二國傳寫之誤當云一國是也孔氏又云即文五年所滅之蓼時復故而楚</hi>
　　<hi>更滅之亦誤也蓼在安豐羣舒在廬江地境各别無容相混也成十七年舒庸人以楚師之敗也道</hi>
<pb n="25b"/>
　　<hi>呉人圍巢伐駕圍釐虺恃呉而不設備楚公子槖師襲舒庸滅之杜註時楚敗于鄢陵舒庸東夷國</hi>
　　<hi>人襄二十四年呉人召舒鳩人舒鳩人叛楚楚子師于荒浦使沈尹夀與師祁黎讓之舒鳩子敬逆</hi>
　　<hi>二子而告無之楚師還二十五年舒鳩人卒叛楚楚令尹子木伐之及離城呉人救之居其間七日</hi>
　　<hi>子疆擊敗呉師遂圍舒鳩舒鳩潰八月楚滅舒鳩杜註荒浦離城皆舒鳩地定二年呉子使舒鳩氏</hi>
　　<hi>誘楚人曰以師臨我楚師于豫章呉敗之杜註舒鳩楚屬國葢楚雖滅之猶存其祀故為屬國也杜</hi>
　　<hi>氏但以漢舒縣為古舒國餘羣舒惟巢國有註今别見其舒蓼舒庸舒鳩及宗四國又荒浦離城二</hi>
　　<hi>地皆不能明其處但云廬江南有舒城及龍舒城約畧四國所居在此兩城間而已今亦姑如其意</hi>
　　<hi>以繹之秦舒邑屬九江郡漢五年以舒屠六是也七年封兄子信為羮頡侯食舒後置舒縣為廬江</hi>
<pb n="26a"/>
　　<hi>郡治文帝分淮南為廬江國封淮南厲王子賜為廬江王居舒元狩初復為郡後漢初李憲稱帝于</hi>
　　<hi>舒馬成攻拔之建安四年孫策襲廬江取之時郡仍治舒也三國魏移郡治陽泉而虚其地正始四</hi>
　　<hi>年呉諸葛恪屯皖欲圖壽春司馬懿將兵入舒以禦之晉仍置舒縣于此梁陳間廢唐復置舒城縣</hi>
　　<hi>屬廬州今仍之屬廬州府此即杜所云舒國也杜又云廬江南有舒城則不知其處龍舒亦漢縣屬</hi>
　　<hi>廬江郡後漢永平初封許昌為龍舒侯邑于此晉仍曰龍舒縣屬廬江郡東晉末廢今其故城在廬</hi>
　　<hi>江縣東一百二十里</hi>
　弦<hi>僖五年楚人滅弦弦子奔黄杜註弦國在弋陽[車*犬]縣東南  臣謹按左𫝊云于是江黄道栢皆弦姻</hi>
　　<hi>也弦子恃之而不設備故亡漢[車*犬]縣屬江夏郡[車*犬]音義地理志云故弦國也為楚所滅晉初屬弋陽</hi>
<pb n="26b"/>
　　<hi>郡後屬西陽國劉宋孝武帝自此伐逆即位改曰孝寧齊因之仍屬西陽郡後周廢今其故城在黄</hi>
　　<hi>州府蘄水縣東三十里宋再按劉昫曰[車*犬]縣古城在仙居北十里仙居劉  所置縣宋建炎中省其</hi>
　　<hi>故城在今光山縣西今光州西南有弦城因與光山相接界也唐常置弦州于此未知孰是劉氏曰</hi>
　　<hi>光山有[車*犬]縣城乃後代僑置非漢故縣也</hi>
　道<hi>見上杜註道國在汝南安陽縣南安臣謹按安陽當作陽安葢𫝊寫之誤也漢志陽  縣屬汝南郡</hi>
　　<hi>應劭曰陽安有道亭故道國後魏置陽安郡隋縣省章懐太子曰陽安故城在朗山縣東北朗山縣</hi>
　　<hi>隋置于漢之朗陵縣地唐屬蔡州宋改為確山縣寰宇記道城在確山縣北二十里今確山縣屬汝</hi>
　　<hi>寧府</hi>
<pb n="27a"/>
　柏<hi>見上杜註柏國在汝南西平縣柏臣謹按西平漢縣屬汝南郡應劭曰有柏亭故  國也隋屬蔡州</hi>
　　<hi>今屬汝寧府柏亭在縣西</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地名攷畧卷十三<lb/>
</p>
<p>
</p>
  </div>
</body>
</text>
</TEI>
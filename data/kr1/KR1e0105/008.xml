<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷八</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷八<lb/>
　　　　　　　　　　詹事府詹事髙士竒撰<lb/>
楚<hi>上</hi>
　國於丹陽<hi>史記楚世家楚之先出于祝融祝融生陸終陸終生子六人少曰季連周文王之時</hi>
　　<hi>季連苗裔曰鬻熊為文王師三傳熊繹當周成王之時舉文武勤勞之後而封熊繹于楚蠻封以子</hi>
　　<hi>男之田姓芋氏居丹陽徐廣宋忠皆曰在南郡枝江縣後漢志曰枝江有丹陽聚是也而郭璞註山</hi>
　　<hi>海經則曰丹陽在秭歸章懐太子曰丹陽在秭歸東南括地志曰巴東縣東南四里歸故城丹陽也</hi>
<pb n="1b"/>
　　<hi>為説不同按昭十二年子革對楚靈王曰昔我先王熊繹辟在荆山篳路藍縷以處草莽䟦涉山林</hi>
　　<hi>以事天子唯是桃弧棘矢以共禦王事杜注荆山在新城沶鄉縣南水經注沶水上通梁州沔縣東</hi>
　　<hi>逕新城之沶鄉縣謂之沶水又東歴軨鄉謂之軨水又東歴宜城西山謂之沶溪東流合于夷水謂</hi>
　　<hi>之沶口後漢志臨沮侯國有荆山山海經曰荆山之首曰景山荆州記曰臨沮西北三十里有清溪</hi>
　　<hi>溪北有荆山首曰景山即卞和抱璞處唐六典山南道名山曰荆山其山三面險絶惟西南一隅通</hi>
　　<hi>人徑頂有池旁有石室相傳為卞和宅是景山亦稱荆山矣水經注荆山以西岡嶺相接皆謂之西</hi>
　　<hi>山寰宇記曰房陵有三十五溪三十四山景山其發源處也漢臨沮縣在今南漳縣境沶鄉縣晉太</hi>
　　<hi>康中立屬新城郡宋曰祁鄉後周省在今房縣南又房縣西南有景山自宜城南漳以至房縣迤邐</hi>
<pb n="2a"/>
　　<hi>而西與歸州相接丹陽在秭歸之説似可信矣水經注江水逕魚復縣之故陵又東為落牛灘有六</hi>
　　<hi>大墳庾仲雍曰楚都丹陽所葬杜佑通典曰楚初都丹陽今秭歸東南故城是後移枝江亦曰丹陽</hi>
　　<hi>也葢諸侯徙都常襲前都之名如晉遷新田仍謂之絳也歸州之丹陽城夏啟臣孟涂所居一名屈</hi>
　　<hi>沱楚王城袁崧曰屈原有賢姊聞原放逐亦來歸因名曰秭歸即離騷所謂女嬃之嬋媛也荆州記</hi>
　　<hi>曰縣北一百里有屈平故宅方七頃累石為基今其地名樂平宅東北六十里有女須廟漢置秭歸</hi>
　　<hi>縣孫呉以後為建平郡治晉王濬伐呉破丹陽遂克西陵葢秭歸之丹陽也隋廢建平郡存秭歸縣</hi>
　　<hi>屬信州自唐以後皆為歸州治元嘗徙冶丹陽城明復舊洪武四年康茂才與偽夏將龔興戰于東</hi>
　　<hi>門大破之今其地尚名東門頭丹陽故城今在歸州東南七里北枕大江  再按楚遷郢後又徙羅</hi>
<pb n="2b"/>
　　<hi>人居枝江故後漢志曰枝江本羅國漢置枝江縣魏晉以後因之水經注枝江地夷敞北據大江江</hi>
　　<hi>汜枝分東入大江縣治洲上故名自縣西至上明江中碁置九十九洲晉義熙六年譙縱以桓謙為</hi>
　　<hi>荆州刺史自蜀東下屯于枝江荆江刺史劉道規擊破之唐宋屬荆州縣治屢徙元還舊治明屬荆</hi>
　　<hi>州府今枝江縣西有丹陽城西魏伐江陵曰為蕭氏計席捲渡江直據丹陽此枝江之丹陽也  班</hi>
　　<hi>固地里志楚始封在丹陽郡丹陽縣大謬周赧王三年楚屈匄伐秦秦大破楚師于丹陽斬首八萬</hi>
　　<hi>此又一丹陽在今淅川</hi>
　遷於郢<hi>史記楚世家熊繹五傳熊渠興兵伐庸揚粤至於鄂立其長子康為句亶王中子紅為鄂</hi>
　　<hi>王少子疵為越章王張瑩曰句亶今江陵葢即郢也厲王暴虐熊渠畏其伐去王號熊渠卒子熊摯</hi>
<pb n="3a"/>
　　<hi>紅立七傳熊儀是為若敖若敖傳霄敖霄敖傳蚡冐蚡冐傳熊通復稱王是為楚武王武王之子文</hi>
　　<hi>王熊貲始都郢文王立于魯莊公五年依此則春秋初楚尚都丹陽也乃桓二年書蔡侯鄭伯㑹于</hi>
　　<hi>鄧左傳曰始懼楚也杜注楚國今南郡江陵縣北紀南城也桓六年楚武王侵隨武王立十九年而</hi>
　　<hi>入春秋然則都郢不始于文王矣孔穎達曰世本及譜皆云武王徙郢也  臣謹按昭二十三年子</hi>
　　<hi>囊城郢沈尹戍曰若敖蚡冒至于武文土不過圻慎其四境猶不城郢今土數圻而郢是城不亦難</hi>
　　<hi>乎依此則楚之居郢已久并不始于武王又疑諸侯徙都必數世而後定秦之自西垂而東徙也文</hi>
　　<hi>公始營汧渭之間寜公居平陽至徳公而定都于雍楚人徙郢當亦如是故欒武子言若敖蚡冒篳</hi>
　　<hi>路藍縷以啟山林可見經營已久至武文而始定耳漢地里志曰南郡江陵縣故楚郢都蓋謂紀南</hi>
<pb n="3b"/>
　　<hi>城在其境内也宋仲子曰南都江陵縣北有郢城葢即以紀南為郢也語雖似不齊而實與杜合皇</hi>
　　<hi>覽云孫叔敖冡在南郡江陵故城中白土里民傳孫叔敖曰葬我廬江陂後當為萬户邑去故楚都</hi>
　　<hi>郢城北二十里尤明確矣葢江陵有三城紀南城其一也其二曰故郢城秦克郢而置郢縣漢因之</hi>
　　<hi>屬南郡漢志註曰楚别都又曰故郢葢楚未都紀南時常居之或即若敖蚡冒之所營而不可考矣</hi>
　　<hi>其三曰江陵城輿地記秦分郢為江陽縣漢景帝三年改名江陵此說似誤秦封共敖為臨江王都</hi>
　　<hi>江陵則秦時已名江陵矣紀南城在今荆州府北十里春秋僖十二年黄人不共楚職曰自郢及我</hi>
　　<hi>九百里焉能害我文十年子西沿漢泝江入郢王在渚宫下見之文十四年楚莊王立公子燮子儀</hi>
　　<hi>作亂城郢而使賊殺子孔不克襄十四年楚子囊還自伐呉卒將死遺言謂子庚必城郢杜注楚徙</hi>
<pb n="4a"/>
　　<hi>都郢未有城郭公子燮公子儀因城郢為亂事未得訖子囊欲訖而未遂故遺言見意昭二十三年</hi>
　　<hi>囊瓦城郢杜注楚用子囊遺言已築郢城矣今畏呉復増修以自固定四年呉入郢五年呉師敗還</hi>
　　<hi>楚復入郢楚記楚郢都南面舊有二門一曰修門一曰龍門東面亦有二門屈原哀郢顧龍門而不</hi>
　　<hi>見孰兩東門之可蕪招䰟篇云䰟兮歸來入修門些秦昭襄王二十九年大良造白起攻楚取郢三</hi>
　　<hi>國呉朱績傳追魏將王昶及于紀南去江陵城三十里水經注江陵西北有紀南城楚文王自丹陽</hi>
　　<hi>徙此平王城之梁簡文帝荆州歌云紀城南里望朝雲雉飛麥熟妾思君是也胡氏曰江陵舊有三</hi>
　　<hi>城陳光大二年遣呉明徹圍江陵後梁主巋出頓紀南周將髙琳等與梁將王操守江陵三城擊敗</hi>
　　<hi>陳軍葢漢郢縣至後漢已省入江陵獨有城在故謂之三城也元和志江陵有東西二城蕭詧稱藩</hi>
<pb n="4b"/>
　　<hi>于魏居西城魏置摠管以輔之居東城是又指郢縣紀南二城也紀山在府城北四十里府之主山</hi>
　　<hi>也紀南城以山而名平再按史記索隠楚都郢今在江陵北紀南城是  王更城郢今江陵東北故</hi>
　　<hi>郢城是此誤也杜預歴注甚明始終止一紀南城並無平王所城别是一城之說且漢地里志言平</hi>
　　<hi>王所城即文王所遷之郢水經注亦然故郢别都不見于春秋或在春秋以前耳又盛𢎞之荆州記</hi>
　　<hi>昭王十年呉通漳水灌紀南入赤湖進灌郢遂破楚又楚子革曰我先君辟處荆山以供王事遂遷</hi>
　　<hi>紀郢此尤不經之說傳稱呉師自豫章與楚夾漢而軍五戰及郢昭王遂出走是則楚未嘗守呉未</hi>
　　<hi>嘗攻安得有决水灌城之事且呉未入郢時亦未嘗過郢而西也惟是漢地里志漳水出臨沮東至</hi>
　　<hi>江陵入赤湖由陽水以入沔與水經注所載不同今赤湖在荆州府城西北下流入揚水揚水即陽</hi>
<pb n="5a"/>
　　<hi>水也然漳水自合沮水逕當陽以入江不復入赤湖矣葢當時水道實如此存以志古今陵谷之變</hi>
　　<hi>則可其實决水灌城事不見于經傳也水經注江陵西南有赤坂岡下有瀆水東北流入城名曰子</hi>
　　<hi>胥瀆葢呉師入郢所開也謂之西京湖又東北出城注于龍陂陂北有楚莊王釣臺又逕郢城南東</hi>
　　<hi>北流謂之揚水似即指此然則瀆開于入郢後非灌城也又言此瀆為靈王漕運所開姑不深辨苐</hi>
　　<hi>言先灌紀南次及郢則紀南非郢復與杜注相違矣若子革所言先君則熊繹也如謂熊繹己居郢</hi>
　　<hi>誰居丹陽乎况紀南之名非春秋時所有安得出于子革之口種種難合殆不可信  江陵城即春</hi>
　　<hi>秋時之渚宫文十年王在渚宫水經注今江陵城楚船官地即春秋之渚宫也晉大司馬桓溫及其</hi>
　　<hi>弟冲皆保據渚宫上明梁元帝及荆南髙從誨于此築臺榭亦仍渚宫之名葢相傳甚久矣漢髙帝</hi>
<pb n="5b"/>
　　<hi>時為南郡治景帝二年封子閼為臨江王都江陵中二年復為南郡東漢以後因之三國初屬蜀漢</hi>
　　<hi>後屬呉東晉後嘗為重鎮梁元帝都此為西魏所陷遷後梁居之為藩國隋并梁置荆州大業末蕭</hi>
　　<hi>銑據之唐平銑復為荆州上元初建為南都尋罷五代時髙季興據此稱南平宋曰江陵府元改路</hi>
　　<hi>隋唐嘗改州為郡宋元亦屢改府路之名然皆不久復故也明曰荆州府治江陵縣府城相傳為蜀</hi>
　　<hi>將關羽所築内有牙城謂之金城晉宋時凡城内牙城皆謂之金城義熙八年劉裕遣王鎮惡襲劉</hi>
　　<hi>毅攻其金城毅走死梁元帝建都時魏攻江陵帝退保金城既而降于謹使長孫儉入據金城是也</hi>
　　<hi>楚再按商頌曰撻彼殷武奮伐荆楚又曰惟此荆  居國南鄉鄭氏曰荆楚荆州之楚國也葢古已</hi>
　　<hi>有楚國熊繹再封之也</hi>
<pb n="6a"/>
　又遷於鄀<hi>定四年令尹子西遷郢于鄀克臣謹按僖公二十五年秦晉伐鄀楚鬭  屈禦冦以</hi>
　　<hi>申息之師戍商宻秦師囚之以歸杜注鄀本在商宻秦楚界上小國其後遷于南郡鄀縣商宻鄀别</hi>
　　<hi>邑今南鄉丹水縣孔穎達曰言本在商宻者據在後移都稱舊鄀以為本也晉書丹水縣屬順陽郡</hi>
　　<hi>考建安十三年曹操分南陽立南鄉郡晉武帝改曰順陽預著書時尚未改名耳文五年秦人入鄀</hi>
　　<hi>葢楚人戍以爭之而不克因遂徙之南郡當在此後矣史記楚世家昭王十二年呉伐楚取番楚恐</hi>
　　<hi>北去徙都鄀葢仍謂之郢故曰遷郢于鄀也水經注沔水逕鄀縣故城南古鄀子之國自商宻遷此</hi>
　　<hi>為楚附庸楚滅之以為邑縣南臨沔津津南有石山上有古烽火臺即楚昭王所都所謂鄢郢也又</hi>
　　<hi>曰沔水過宜城縣東夷水注之白起攻楚引西山谷水即是水也舊堨水從西灌城東為熨斗陂又</hi>
<pb n="6b"/>
　　<hi>為土門陂水自陂東入城城故鄢郢舊都也又曰楚于城東穿渠謂之本里溝云秦于其地置若縣</hi>
　　<hi>屬南郡漢因之後漢改為鄀縣晉因之晉又分鄀縣地置樂鄉縣史記正義曰襄陽南二十一里有</hi>
　　<hi>廢樂鄉縣縣有鄀亭山鄀鄉鄀水元嘉六年以三輔流民出襄陽僑置馮翊郡沈約志曰郡初治襄</hi>
　　<hi>陽後治鄀是也後周郡廢既取江陵置鄀州于樂鄉縣隋廢州以鄀縣屬襄州大業末廢鄀縣入樂</hi>
　　<hi>鄉縣括地志鄀城東五百里有楚王城西南去樂鄉三十三里唐武徳四年以樂鄉及襄州之率道</hi>
　　<hi>上洪二縣置鄀州尋廢五代周又廢樂鄉縣入宜城今鄀城在宜城縣西南九十里樂鄉城在荆門</hi>
　　<hi>州北八十里郢再按漢地里志楚昭王畏呉自郢徙鄀尋復還  史記襄王二十一年秦白起㧞我</hi>
　　<hi>郢燒先王墓夷陵楚王東北保陳城即故陳國也謂之郢陳考烈王遷鉅陽或曰即穎州西北之細</hi>
<pb n="7a"/>
　　<hi>陽城也二十二年又遷壽春命曰郢即今壽州三傳而負芻為秦所滅據水經注白起所㧞之郢為</hi>
　　<hi>鄢郢則班固尋復還郢之說似未確水經注又云滄浪之水纒絡鄢郢地連紀郢咸楚都矣然則鄀</hi>
　　<hi>謂之鄢郢江陵謂之紀郢後人通稱耳</hi>
　沈鹿<hi>桓八年楚子合諸侯于沈鹿杜注沈鹿楚地池臣謹按今安陸府鍾祥縣東六十里有鹿湖</hi>
　　<hi>深不可測相傳有白鹿入此</hi>
　郊郢<hi>桓十一年次于郊郢杜注郊郢楚地軍臣謹按近志以安陸府為郊郢攷本傳鄖人  于蒲騷</hi>
　　<hi>將與隨絞州蓼伐楚師莫敖患之鬬廉曰鄖人軍其郊必不誡且日虞四邑之至也君次于郊郢以</hi>
　　<hi>禦四邑我以銳師宵加于鄖杜注鄖國在江夏雲杜縣東南有鄖城蒲騷鄖邑今徳安府故鄖國也</hi>
<pb n="7b"/>
　　<hi>蒲騷在應城縣雲杜在景陵縣安陸府治亦雲杜縣地而徳安在其東因謂安陸府為郊郢以地勢</hi>
　　<hi>度之亦相近也三國呉為石城戍羊祐都督荆州進據之開建五城收膏腴之地墾田八百餘頃石</hi>
　　<hi>城以西盡為晉有呉于是日蹙劉宋泰始六年置萇壽縣屬竟陵郡齊因之西魏改為長壽縣置石</hi>
　　<hi>城郡治焉後周置郢州隋仍之唐暫廢州尋復置五代宋因之元為安陸府明洪武初降為州以附</hi>
　　<hi>郭長壽縣省入嘉靖十年以潛邸升為承天府置縣曰鍾祥今仍為安陸府前代以江陵為荆州而</hi>
　　<hi>于此置郢州葢因郊郢故又城邑攷曰郡城上據崇丘旁控石城下臨漢水葢險固地也當時四國</hi>
　　<hi>之境相去甚逺隨在隨州蓼在固始州在監利絞在鄖陽不能一時遽集而郊郢則居中扼要之地</hi>
　　<hi>也故鬬亷使屈瑕據之黨羽既離因伐其孤軍觀其取勝可以知地勢矣</hi>
<pb n="8a"/>
　彭<hi>桓十二年楚伐絞楚師分渉于彭杜注彭水在新城昌魏縣  臣謹按孔疏引釋例云彭水至南鄉</hi>
　　<hi>筑陽縣入漢水經注筑水出梁州新城郡昌魏縣界杜預以為彭水也縣以黄初中分房陵置筑水</hi>
　　<hi>東南流逕筑陽縣水中有孤石挺出如竹根而黄色見者多凶筑水又東逕筑陽縣故城南故楚附</hi>
　　<hi>庸國也秦平鄢郢立以為縣建武元年封呉財為侯國筑水又東流注于沔後漢志房陵有筑水是</hi>
　　<hi>也昌魏縣後周廢今地在房縣西南筑陽縣隋廢今地在榖城縣東葢彭水源于房而流入榖城境</hi>
　　<hi>也絞國或言在鄖陽西北泥于杜氏昌魏之說耳按本傳云伐絞之役楚人分涉于彭羅人欲伐之</hi>
　　<hi>使伯嘉諜之三廵數之則絞當近羅矣杜注羅國在宜城宜城與筑陽相近然則楚人所涉當是筑</hi>
　　<hi>陽之彭水也</hi>
<pb n="8b"/>
　鄢<hi>桓十三年及鄢亂次以濟杜注鄢水在襄陽宜城縣入漢  臣謹按孔穎達曰釋例鄢水出新城沶</hi>
　　<hi>鄉縣東南經襄陽至宜城縣入漢水經注夷水桓溫父名夷改曰蠻水源中廬縣康狼山山與荆山</hi>
　　<hi>相隣其水東南流歴宜城西謂之夷谿又東南逕羅川城故羅國也又謂之鄢即春秋所謂楚人伐</hi>
　　<hi>羅渡鄢者也又東合零水零水即沶水也沶水逕新城之沶鄉縣合于夷水逕蠻城南蠻城在宜城</hi>
　　<hi>南三十里春秋若敖自羅敗退及鄢亂次以濟者也又東注于沔今羅川城在宜川縣西二十里中</hi>
　　<hi>廬即春秋時廬戎國今其故城在南漳縣東五十里皆近鄢水故曰及羅羅與盧戎兩軍之大敗之</hi>
　　<hi>也孔疏盧一作廬唐建中十二年襄帥梁崇義拒命淮寜帥李希烈擊之循漢而上大敗崇義將翟</hi>
　　<hi>暉于蠻水即此也今蠻水出自房縣經南漳至宜城縣南四十里地名破河腦入于漢江縣西南九</hi>
<pb n="9a"/>
　　<hi>里有古鄢國楚為鄢縣昭十二年王沿夏將欲入鄢杜注順漢水入鄢也鄢楚之别都後楚徙郢于</hi>
　　<hi>鄀兼稱鄢郢楚又嘗自鄀徙鄢踰年而復頃襄王十六年與秦昭王㑹于鄢秦昭襄王二十八年大</hi>
　　<hi>良造白起攻楚取鄢高誘曰秦兵出武關則臨鄢下黔中則臨郢也秦亦為鄢縣漢改縣曰宜城屬</hi>
　　<hi>南郡葢治此漢志曰宜城故鄢惠帝三年改名是也劉宋築宜城大堤改置華山縣而故城遂廢志</hi>
　　<hi>亦謂之宜城廢縣</hi>
　荒谷<hi>桓十三年莫敖縊于荒谷羣帥囚于冶父以聴刑杜注荒谷冶父皆楚地  臣謹按荆州記州</hi>
　　<hi>東三里餘有三湖湖東有水名荒谷又西北有小城曰冶父水經注揚水逕郢城南又東北路白湖</hi>
　　<hi>注之湖在大港北港南曰中湖下曰昏官湖三湖合為一水東逕荒谷荒谷東岸有冶父城水盛則</hi>
<pb n="9b"/>
　　<hi>南通大江否則南迄江隄北逕方城西方城即南蠻府也今荒谷在荆州府西冶父城在府東</hi>
　冶父<hi>見上</hi>
　樠木之下<hi>莊四年楚武王卒于樠木之下杜注樠木木名  臣謹按孔疏云樠或為曼或為朗</hi>
　　<hi>杜直云木名不知木何所似木有似榆者俗呼為朗榆葢為朗也淮南子泥塗淵出樠  今承天府</hi>
　　<hi>治東一里有樠木山一名武陵葢以楚武王卒于此而得名也上有青泥池一名青泥山三國志魏</hi>
　　<hi>樂進與關羽相拒于青泥山祝穆曰即樠木山也</hi>
　溠<hi>莊四年除道梁溠杜注溠水在義陽厥縣西東入鄖水梁橋也  臣謹按孔疏云除道謂除治新道</hi>
　　<hi>梁溠作梁于溠故為橋也釋例曰義陽厥縣西有祭水源出縣北從縣西東南至隨縣入鄖水杜以</hi>
<pb n="10a"/>
　　<hi>漈解溠葢聲相近而字轉耳水經注溠水出隨縣西北黄山㵐西縣西又東南㵐水入焉㵐水出桐</hi>
　　<hi>栢山之陽東南經㵐西縣又東南入于溠溠水又東南逕隋縣故城西春秋除道梁溠軍臨于隋謂</hi>
　　<hi>此水也水側有斷蛇丘隨侯出見大蛇中斷舉而藥之後蛇銜珠報徳故謂斷蛇丘丘南有季良大</hi>
　　<hi>夫池又南與義井水合又南注于溳按隨縣即今隨州也元和志曰溠水在隨城西四十里職方豫</hi>
　　<hi>州其浸波溠此溠水也亦作槎今溠水出栲栳山東流至州北百十里有魯城河流合焉南流至唐</hi>
　　<hi>城鎮又東南流至安貴鎮入溳㵐西縣春秋時唐國晉置㵐西縣屬義陽郡宋齊因之梁置下溠戍</hi>
　　<hi>于此後魏正光中侵梁破下溠戍亦置㵐西縣并義陽郡治焉尋復入梁太清末湘東王繹與岳陽</hi>
　　<hi>王詧相攻西魏將楊忠自穰城救詧于襄陽至義陽太守馬伯符以下溠城降即㵐西也西魏因改</hi>
<pb n="10b"/>
　　<hi>㵐西為下溠縣置肆州尋改唐州隋開皇初郡廢十六年改下溠縣曰唐城屬隨州大業末廢唐開</hi>
　　<hi>元二十六年分棗陽縣地復置唐城縣屬隨州宋因之元廢今為唐城鎮地在隨州北八十五里杜</hi>
　　<hi>氏通典下溠戍在棗陽縣東南又再按諸家明言有溠水而孔氏以為祭不可解  謂㵐西縣為厥</hi>
　　<hi>縣亦誤也</hi>
　漢汭<hi>莊四年莫敖以王命入盟隨侯且請為㑹于漢汭而還濟漢而後發喪杜注汭内也謂漢西</hi>
　　<hi>臣謹按是役也王薨于行莫敖秘不發喪除道梁溠以虚聲讋隨而隨人請成孔疏曰莫敖既與隨</hi>
　　<hi>侯盟又請隨侯會于漢水之内而後還楚也隨侯畏楚遂從莫敖㑹禮訖隨侯濟漢歸國而後發王</hi>
　　<hi>喪也今漢水自襄陽府城北折而東南經宜城縣之東又經承天府城之西荆門州之東復東南出</hi>
<pb n="11a"/>
　　<hi>經潛江縣北及景陵縣南又東歴沔陽州北及漢川縣南至漢陽府城東北大别山下㑹于大江此</hi>
　　<hi>漢汭乃襄陽以南至承天之漢水也自襄陽至承天七百里自承天至沔陽七百里隨國為今隨州</hi>
　　<hi>西至襄陽府一百五十里今承天府則楚之郊郢也漢東之國隨為大故西境特廣踰漢而後為楚</hi>
　　<hi>地也史記楚昭王曰先王之封望不過江漢葢楚之初未能有漢望祭而已桓八年楚武王侵隨軍</hi>
　　<hi>于漢淮之間始漸規取漢上之地呉之伐楚也與楚夾漢而軍而楚岌岌矣今隨州東南三十里有</hi>
　　<hi>光化城志云本楚子城也左傳所謂軍于漢淮之間者葢築城于此以逼隨也蕭齊置安化縣西魏</hi>
　　<hi>改新化後周又改為光化縣隋以後因之屬隨州宋熙寜中移縣置于襄陽境而隨州之光化廢為</hi>
　　<hi>鎮是則隨國之南境也淮源出桐柏在隨州之北故曰漢淮之間</hi>
<pb n="11b"/>
　那處<hi>莊十八年初楚武王克權使鬬緡尹之以叛圍而殺之遷權于那處及文王即位與巴人伐申</hi>
　　<hi>而驚其師巴人叛楚而伐那處取之遂門于楚閻敖游涌而逸杜注那處楚地南郡編縣東南有那</hi>
　　<hi>口城㑹臣謹按水經沔水逕當陽縣之章山東又東右  權口權水出章山東南流逕權城北古之</hi>
　　<hi>權國也東南有那口城春秋遷權于那處是也權水又東南入于沔史記周公輔成王封其弟季載</hi>
　　<hi>于冉孔氏曰冉亦作那或作那皆讀曰然今那口也荆門州志亦謂之權國城今那口城在荆門州</hi>
　　<hi>東南漢編縣屬南郡晉宋齊因之蕭梁末廢亦謂之編都城都邑攷州治東東山頂平夷號太平頂</hi>
　　<hi>上有楚望亭漢編縣所理也</hi>
　涌<hi>見上游杜注涌水在南郡華容縣閻敖既不能守城又  涌水而走  臣謹按水經注江水當華容</hi>
<pb n="12a"/>
　　<hi>縣東南涌水出焉又東涌水注之涌水自夏水南通于江謂之涌口閻敖游涌而逸于二水之間者</hi>
　　<hi>也晉元興三年桓𤣥敗傳首建鄴從子桓振遷于華容之涌中又義熙六年劉道規鎮荆州討盧循</hi>
　　<hi>將荀林于涌口林走追斬之于巴陵是也今在監利縣東南乃夏水支流志云涌水從乾谿中湧出</hi>
　　<hi>俗名乾港湖在縣西北四十里似誤</hi>
　津<hi>莊十八年巴人伐楚十九年楚子禦之大敗于津杜注為巴人所敗津楚地或曰江陵縣有津鄉</hi>
　　<hi>臣謹按水經注枝江縣西三里有津鄉臣名也春秋巴人伐楚楚子禦之大敗于津應劭曰南郡江</hi>
　　<hi>陵有津鄉今則無聞矣郭仲産云尋楚禦巴人枝注是其塗依此則杜氏之說葢本之應劭原自謂</hi>
　　<hi>不審酈元辨之當矣後漢建武四年岑彭拔夷陵謀伐蜀分軍屯江關夷陵夷遒謂處而自引兵還</hi>
<pb n="12b"/>
　　<hi>屯津鄉當荆門要㑹十一年岑彭自津鄉攻田戎于荆門克之是也杜佑曰津鄉在江陵城東亦周</hi>
　　<hi>應說今枝江鄉西三里有津鄉</hi>
　湫<hi>莊十九年楚子伐黄還及湫有疾杜注南郡鄀縣東南有湫城  臣謹按今宜城縣西南有鄀城湫</hi>
　　<hi>城在其地楚靈王時為伍舉采邑國語有湫舉子湫嗚韋昭曰湫楚邑</hi>
　夕室<hi>夏六月卒鬻拳葬諸夕室杜注夕室地名</hi>
　陘<hi>僖四年遂伐楚次于陘杜注陘楚地穎川召陵縣南有陘亭  臣謹按蘇秦以合從說楚曰楚北有</hi>
　　<hi>汾陘之塞鮑彪注曰陘召陵陘亭也汾在襄城詳本條又蘇秦說韓曰韓南有陘山葢二國皆恃此</hi>
　　<hi>為險也史記楚威王十一年魏伐楚取陘山戰國䇿韓宣惠王時秦攻陘韓使人馳南陽之地秦已</hi>
<pb n="13a"/>
　　<hi>馳又攻陘韓因割南陽之地秦受地又攻陘後漢志召陵有陘亭皆此也葢陘在楚則為北塞在韓</hi>
　　<hi>則為南塞秦已得志于楚則又自陘以攻韓之南境也徐廣曰陘山絶之名今許州郾城縣召陵城</hi>
　　<hi>南有陘亭郾亦漢縣屬潁川郡誤再按桓惠王十年拔我陘城汾旁鮑註即此陘  也陘城汾旁在</hi>
　　<hi>河東别見晉地葢再按新鄭亦有陘山在縣南三十里  陘塞綿亘甚逺也</hi>
　召陵<hi>僖四年楚屈完來□于師盟于召陵杜注召陵潁川縣也左傳師退次于召陵  臣謹按昭十</hi>
　　<hi>四年楚屈罷簡東國之兵于召陵定四年諸侯㑹于召陵謀伐楚也史記秦惠王後十四年伐楚取</hi>
　　<hi>召陵即此漢置召陵縣屬汝南郡水經注汝水别瀆世謂之大㶏水東南逕召陵縣故城南齊桓公</hi>
　　<hi>師于召陵責楚貢不入即此處也城内有大井徑數丈水至清深闞駰曰召者髙也其地丘墟井深</hi>
<pb n="13b"/>
　　<hi>數丈故以名焉又東南逕征羗縣故召陵縣之安陵鄉也東漢光和末黄巾賊敗汝南太守趙謙于</hi>
　　<hi>召陵晉屬潁川郡宋永初三年魏人南侵司州刺史毛徳祖遣長社令王法政戍召陵後魏仍屬潁</hi>
　　<hi>川郡隋大業初省括地志召陵故城在郾城縣東四十五里今同</hi>
　水濱<hi>傳四年屈完曰昭王之不復君其間諸水濱杜注昭王時漢非楚境故不受罪  臣謹按孔穎</hi>
　　<hi>達云楚國居丹陽宋仲子曰丹陽南郡枝江縣枝江去漢其路甚遥也水經注沔水逕江夏雲杜縣</hi>
　　<hi>又東逕左桑昔昭王南征船人膠舟以進之昭王渡沔中流而没死庾仲雍言百姓佐昭王喪于此</hi>
　　<hi>成禮故曰佐喪在桑字失體耳又導村有大斂口言昭王于此殯斂沔水又東逕横桑又東得鄭潭</hi>
　　<hi>鄭武公與王周溺水故名今景陵縣東南有横桑口東晉初荆州刺史鄭攀等作亂拒刺史王<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>衆</hi>
<pb n="14a"/>
　　<hi>心不一散還横桑口即此且再按吕氏春秋周昭王親將征荆蠻辛餘靡長  多力為王右還涉漢</hi>
　　<hi>梁敗王及祭公隕于漢辛餘靡振王北濟反振祭公高誘引此註春秋傳孔穎達非之曰王没于漢</hi>
　　<hi>辛餘靡焉得振王北濟又稱梁敗非復船壊皆誤也愚謂造舟為梁舟亦可謂之梁振王北濟即左</hi>
　　<hi>桑之説吕覽未為盡失也</hi>
　方城<hi>屈完曰楚國方城以為城漢水以為池杜注方城山在南陽葉縣南以言竟土之逺漢水出武</hi>
　　<hi>都至江夏南入江言其險固以當城池有臣謹按方城山名括地志云葉縣西南十八里  方城山</hi>
　　<hi>今在裕州東北四十里葢州境本古葉地今葉縣正在州北也楚人因山為固築連城東向以拒中</hi>
　　<hi>國則屈完所謂方城以為城也僖二十五年楚子入居于申杜注曰申在方城内故曰入文三年晉</hi>
<pb n="14b"/>
　　<hi>陽處父帥師伐楚以救江門于方城襄十六年荀偃伐楚侵方城之外二十六年伯州犂曰穿封戍</hi>
　　<hi>方城外之縣尹也昭十八年遷許于析而收其葉地曰葉在楚國方城之外蔽也定四年呉伐楚舍</hi>
　　<hi>舟淮汭左司馬戍謂子常曰我悉方城外以毁其舟哀四年謀北方致方城外于繒關十六年葉公</hi>
　　<hi>居方城之外每以内外出入為言知有城甚明杜氏但言封境之逺似未盡矣葢屈完時所保止此</hi>
　　<hi>其後拓地漸東又以申息為重鎮文公十六年羣蠻叛楚申息之北門不啟哀十七年子穀曰文王</hi>
　　<hi>縣申息封畛于汝是也申即今之南陽居西息即今之息縣居東葢申在方城内息在方城外也靈</hi>
　　<hi>王滅陳蔡規舊許城東西兩不羮方城之外封竟甚逺而申之㑹則又召諸侯于方城之内當是時</hi>
　　<hi>方城之守似輕至平王初立乃復置守于葉鰓鰓以方城外蔽為慮前後參觀方城之重于楚可知</hi>
<pb n="15a"/>
　　<hi>矣史記魏使公孫喜韓使暴鳶攻楚方城曹魏太和二年張郃伐呉屯于方城即此其築城之迹亦</hi>
　　<hi>時見于書傳荀子曰限之以鄧林縁之以方城水經注潕水出黄城東北逕方城郭仲嘉曰苦萊于</hi>
　　<hi>東之間有方城東臨溪水苦萊即黄城及于東通為方城矣尸子曰楚狂接輿耕于方城盛𢎞之曰</hi>
　　<hi>葉東界有故城始犨縣東至瀙水逕沘陽界南北連連數百里曰方城一謂之長城水經注又云楚</hi>
　　<hi>盛周衰控霸南土欲争強中國多築列城于北方以逼華夏號曰萬城亦曰方城唐勒奏土論曰我</hi>
　　<hi>是楚也世霸南土自越以至葉垂𢎞境萬里故曰萬城犨城在今魯山縣東潕水即舞水與瀙水俱</hi>
　　<hi>歴舞陽泌陽之境古沘陽縣更始立在今唐縣界今自葉縣之方城山至唐縣連接數百里一曰長</hi>
　　<hi>城山即古方城舊蹟也若萬城之名亦偶為侈大耳或者謂訛方城為萬城又轉萬為桓輕量古人</hi>
<pb n="15b"/>
　　<hi>乃爾愚悖極矣方城山漢屬堵陽縣後魏于其地置方城縣為襄城郡治西魏改郡名襄邑隋初郡</hi>
　　<hi>廢縣屬淯州唐初置北灃州後改魯州尋省以縣屬唐州金為裕州治明初以州治方城縣省入今</hi>
　　<hi>仍之</hi>
　武城<hi>僖六年蔡穆侯將許僖公以見楚子于武城杜注武城楚地在南陽宛縣北  臣謹按武城故</hi>
　　<hi>為申國地申滅屬楚成十六年楚子自武城使公子成以汝陰之田求成于鄭鄭叛晉從楚子盟于</hi>
　　<hi>武城襄七年秦人侵晉楚子師于武城為秦援昭四年楚靈王田于武城定四年有名黒者為武城</hi>
　　<hi>大夫惠王時公孫朝為武城尹皆此也今在南陽府北或謂之武延城俗呼西城又信陽州東北二</hi>
　　<hi>十里有武城春秋時楚舊城也又十道四番志州北六十五里有烏疊城郡志今州北六十里有楚</hi>
<pb n="16a"/>
　　<hi>王城即楚武王破申時所築又有太子城與楚王城相去四里許門垣基址兩城俱存中可容萬人</hi>
　　<hi>又後漢志安成國有武城亭安成國武帝以封長沙定王子蒼地在今汝寜府東南又水經注葛陵</hi>
　　<hi>城東北有楚武王塜民謂之楚王岑亦曰楚王城北魏于此置戍亦曰楚王戍地在新蔡縣東北考</hi>
　　<hi>靈王田武城時方為申之㑹宋太子佐後至辭而勿見曰屬有宗祧之事于武城又以徐子為貳執</hi>
　　<hi>諸申可見武城為近申之地而申國在宛杜注是也至于楚武王經營北方拓地甚多死而葬于汝</hi>
　　<hi>其所置城邑後人輒謂之武城非春秋所謂武城也讀者詳之</hi>
　郢<hi>見前</hi>
　析　析隈<hi>僖二十五年秦晉伐鄀楚鬬克屈禦冦以申息之師戍商密秦人過析隈入而係輿</hi>
<pb n="16b"/>
　　<hi>人以圍商密昬而傅焉商密人懼曰秦取析矣乃降秦師杜注析楚邑一名白羽今南鄉析縣隈隠</hi>
　　<hi>蔽之處係輿人詐為克析而得其囚俘者昏而傅城不欲令商密知囚非析人  臣謹按蔡聲子曰</hi>
　　<hi>子儀之亂析公奔晉杜注事在文十六年昭十八年許遷于白羽左傳楚子使王子勝遷許于析實</hi>
　　<hi>白羽杜注於傳時白羽改為析後許遷于容城哀十八年楚復封子國于析戰國時秦昭王發兵出</hi>
　　<hi>武關攻楚取析是也秦曰中陽縣漢仍曰析縣屬𢎞農郡魏屬南鄉郡晉初因之後屬順陽郡後魏</hi>
　　<hi>置析陽郡魏收志析陽郡領東西二淅陽縣隋書西魏置淅州又改西淅陽為内鄉縣劉昫曰後周</hi>
　　<hi>改曰中鄉隋始曰内鄉也唐武徳二年改置析州于此貞觀中州廢縣屬鄧州今仍之  析隈山今</hi>
　　<hi>在鄧州南七十里俗訛為厮隈山</hi>
<pb n="17a"/>
　暌<hi>僖二十七年子文治兵于暌杜注楚邑</hi>
　蒍<hi>僖二十七年子玉治兵于蒍杜注楚邑</hi>
　連穀<hi>僖二十八年子玉及連穀而死杜注至連穀王無赦命故自殺也  臣謹按楚子入居于申使</hi>
　　<hi>申叔去穀子玉去宋曰無從晉師杜注申在方城内故曰入子玉既敗王使謂之曰大夫若入其若</hi>
　　<hi>申息之老何葢不欲其入方城也然則連穀乃方城外地</hi>
　泜<hi>僖三十三年晉陽處父侵蔡楚子上救蔡與晉師夾泜而軍杜注泜水出魯陽縣東經襄城定陵入</hi>
　　<hi>汝陽臣謹按泜水即滍水也水經注滍水出南陽魯  縣西之堯山東逕犨縣故城北又東南逕昆</hi>
　　<hi>陽縣故城北又東北過潁川定陵縣西北又東過堰縣南入于汝與杜預所稱源派正合也襄十八</hi>
<pb n="17b"/>
　　<hi>年楚師還自鄭涉于魚齒之下杜注魚齒山在南陽犨縣以地有滍水故曰涉是役也子上亦自鄭</hi>
　　<hi>還故得與晉夾泜而軍地亦當相近也犨城今在魯陽縣東南五十里定陵在今舞陽縣界又葉縣</hi>
　　<hi>東北一里有滍水昆陽城亦在葉縣界光武大敗王邑王尋士卒溺死滍水為之不流杜預鎮襄陽</hi>
　　<hi>引滍淯之水灌良田萬頃唐顯慶二年幸許州畋于滍水之南即此也</hi>
　商<hi>文十年子西為商公㳂漢泝江將入郢王在渚宫下見之杜注商楚邑今上雒商縣  臣謹按孔穎</hi>
　　<hi>達曰商在漢水北漢水東流而南入于江子西既至商邑聞讒不敢居商縣㳂漢水順流而下至江</hi>
　　<hi>乃泝流逆上渚宫當郢都之南故王在渚宫下見之也古商邑契所封也春秋時屬楚戰國時為商</hi>
　　<hi>於地葢近南陽之界秦商君封此張儀以紿楚懐王也漢置商縣屬𢎞農郡後漢屬京兆尹晉屬上</hi>
<pb n="18a"/>
　　<hi>洛郡後魏皇興四年置東上洛郡永平四年改屬上庸郡後周改縣為商洛縣屬上洛郡隋置商州</hi>
　　<hi>後因之金貞元二年廢為商洛鎮盛𢎞之荆州記武關西北百二十里有商城謂此也孔氏曰縣南</hi>
　　<hi>一里即商洛山今上洛廢縣在商州東九十里於再按内鄉縣西有商於城秦孝公封衛鞅以商</hi>
　　<hi>十五邑是也又張儀以商於六里之地誑楚裴駰曰有商城在於中故曰商於道元曰丹水經内鄉</hi>
　　<hi>丹水二縣間歴於中北所謂商於者也杜佑曰今内鄉西七里有於村亦曰於中或曰商即商州於</hi>
　　<hi>即内鄉也自内鄉至商州凡六百里皆古商於地矣唐上元末淮西轉運使劉晏以江淮粟帛由襄</hi>
　　<hi>漢越商於以輸京師是也今為商於保</hi>
　渚宫<hi>見卷首</hi>
<pb n="18b"/>
　期思<hi>文十年期思公復遂為右司馬杜注復遂楚期思邑公今弋陽期思縣  臣謹按期思古蔣國</hi>
　　<hi>楚滅之為期思邑漢置期思縣屬汝南郡英布大夫賁赫封期思侯即此後漢仍汝南郡晉屬弋陽</hi>
　　<hi>郡劉宋因之齊永元元年没于後魏正光中置邊城郡于此水經注淮水逕長陵戍合黄水又東逕</hi>
　　<hi>期思縣北是也梁仍為期思縣屬光州陳亦置邊城郡隋初郡廢縣屬光州兵亂後廢今期思在固</hi>
　　<hi>始縣西北七十里</hi>
　阜山<hi>文十六年楚大饑戎伐其西南至于阜山師于大林又伐其東南至于陽丘以侵訾枝杜注大</hi>
　　<hi>林陽丘訾枝皆楚邑阜臣謹按房縣南五十里有  山</hi>
　大林<hi>見上有臣謹按城邑考荆門州西北有長林城城北  櫟林長坂拱木修竹隠天蔽日即曹操</hi>
<pb n="19a"/>
　　<hi>追先主處胡氏曰長坂在當陽縣東南百二十里長林城北葢自當陽之北而接長林之境皆長坂</hi>
　　<hi>也疑此即大林</hi>
　陽丘<hi>見上考闕</hi>
　訾枝<hi>見上即臣謹按路史云莊子言堯伐叢枝胥敖訾枝  叢枝也水經注枝水出大洪山而西南</hi>
　　<hi>流逕襄陽郡西南逕狄城東南注敖水敖水又西南注于沔今鍾祥縣北有滶水又有池河即古枝</hi>
　　<hi>水二國似皆以水為名豈即在鍾祥之境歟</hi>
　廬<hi>文十六年自廬以徃振廪同食次于句澨使廬戢黎侵庸杜注戢黎廬大夫  臣謹按文十四年廬</hi>
　　<hi>戢黎謀殺鬬克杜注廬今襄陽中廬縣國語富辰曰廬有□媯韋昭曰廬媯姓國□媯廬女為荆夫</hi>
<pb n="19b"/>
　　<hi>人荆楚也葢即此廬春秋時為盧戎國伐羅傳所謂羅與盧戎兩軍之者也其後楚滅之為廬邑孔</hi>
　　<hi>疏盧與廬通是也漢置中廬縣屬南郡晉屬襄陽郡宋齊因之水經注沔水東過中廬縣東淮水自</hi>
　　<hi>房陵縣來注之又有水出西山山有石穴出馬形小似巴滇馬三國時陸遜攻襄陽得馬數十匹送</hi>
　　<hi>建業蜀使至有家滇池者識其馬毛色其水東流一百四十里逕中廬城南名曰浴馬港亦曰騎亭</hi>
　　<hi>言初得馬至此刷而乘之也侯水諸蠻北遏是水南壅淮川以溉田下流入沔梁于中廬地改置穰</hi>
　　<hi>縣西魏曰義清縣又置歸義郡後周廢郡又省左安開南歸仁三縣入焉隋仍曰義清縣屬襄州唐</hi>
　　<hi>因之劉昫曰縣舊治柘林永徽初移治清良是也宋初仍舊太平興國六年復曰中廬縣紹興五年</hi>
　　<hi>省入南漳顔師古曰故中廬縣隋諱中改曰次廬村葢時以中廬并入義清也今為中廬鎮在南漳</hi>
<pb n="20a"/>
　　<hi>縣五十里皆再按自應劭以廬江為古廬子國杜佑馬端臨  從之後儒辨曰春秋楚之廬子在宜</hi>
　　<hi>城西山中此中廬之廬非廬江之廬也是矣至于今之廬州治合肥者改自隋時非漢舊也與此尤</hi>
　　<hi>逺</hi>
　句澨<hi>見上杜注楚西界地  或云在今均州西</hi>
　選<hi>麇人率百濮聚于選杜注選楚地  或曰在今枝江縣南境</hi>
　阪高<hi>楚人謀徙于阪高杜注楚險地臣謹按或云在今襄陽府西境</hi>
　陘隰<hi>先君蚡冒所以服陘隰也杜注陘隰地名國臣謹按孔穎達曰言服陘隰則陘隰本是他  蚡</hi>
　　<hi>冒始服之也釋例陘隰與僖四年次于陘為一地潁川召陵縣南有陘亭楚自武王始居江漢之間</hi>
<pb n="20b"/>
　　<hi>則蚡冒之時未至中土不應已越申息服潁川之邑疑非也孔說良是或言荆州府以東多山谿之</hi>
　　<hi>險因名</hi>
　臨品<hi>楚子乘馹㑹師于臨品分為二隊子越自石溪子貝自仞以伐庸杜注臨品地名石溪仞入庸</hi>
　　<hi>道均或云應在  州界</hi>
　石溪　仞<hi>見上應在竹山境</hi>
　葉<hi>宣三年鄭文公生公子士朝于楚楚人酖之及葉而死杜注葉楚地今南陽葉縣  臣謹按成十六</hi>
　　<hi>年楚遷許于葉昭九年復遷許于夷葉仍入楚十一年靈王滅蔡遷六小國于荆山許亦與焉十三</hi>
　　<hi>年平王立復封陳蔡許亦復居于葉十八年楚左尹王子勝言于楚子曰許于鄭仇敵也而居楚地</hi>
<pb n="21a"/>
　　<hi>葉在楚國方城外之蔽也土不可易國不可小楚子使王子勝遷許于析自後以封沈諸梁號曰葉</hi>
　　<hi>公定五年葉公始見于傳哀四年再見十六年又見葢自是為楚重鎮矣秦為葉陽漢為葉縣屬南</hi>
　　<hi>陽郡後漢因之明帝時尚書郎王喬為葉令晉屬南陽國後魏屬南安郡孝昌中置襄州于此東魏</hi>
　　<hi>因之其地險隘髙齊保此以備周後周廢襄州置南襄城郡隋初郡廢以縣屬許州唐初于此置葉</hi>
　　<hi>州貞觀初州廢縣仍屬許州開元三年置仙州二十六年州廢縣屬汝州宋因之金改屬裕州今仍</hi>
　　<hi>之古葉城在縣治東有東陂東西十里南北七里志稱沈諸梁所鑿</hi>
　轑陽<hi>宣四年子越圄伯嬴于轑陽而殺之遂處烝野將攻王杜注圄囚也轑陽烝野楚邑  臣謹按</hi>
　　<hi>漢武帝延和二年淮陽縣圉嗇夫江喜以捕反者城父令功封為轑陽侯</hi>
<pb n="21b"/>
　烝<hi>見上考闕</hi>
　漳澨<hi>師于漳澨楚子與若敖氏戰于臯滸杜注漳澨漳水邊臯滸楚地  臣謹按釋例云漳水出新</hi>
　　<hi>城沶鄉縣南至荆山東南經襄陽南郡當陽縣入沮水經注漳水出臨沮縣東荆山過蓼亭荆山在</hi>
　　<hi>新城沶鄉縣雖羣峰競舉而荆山獨秀漳水東南流又屈西南逕編縣南又南歴臨沮縣之章鄉昔</hi>
　　<hi>關忠義保麥城詐降而遁潘璋害之于此又南逕當陽縣又南逕麥城東王仲宣賦曰夾清漳之通</hi>
　　<hi>浦臨曲水之長洲是也又南至枝江縣北烏扶邑入于沮當陽志漳水在縣北四十里自南漳流入</hi>
　　<hi>城沮漳二水合處在縣東南五十里名合溶渡經再考徳安府西南五十里亦有漳水出大洪山</hi>
　　<hi>京山應城縣界流入境下流合溳水沈括曰清濁相揉者曰漳漳文也别有雲夢之漳與溳水合流</hi>
<pb n="22a"/>
　　<hi>色理如<graphic n="KR2324" url="https://raw.githubusercontent.com/kanripo/KR-Gaiji/master/images/KR2324.png" mimeType="image/png"/>蝀數十里方混其處謂之漳口陳大建十二年後周將元景山等敗陳將樊毅于漳口毅</hi>
　　<hi>退保甑山鎮是也此又一漳水與釋例不同存之俟考</hi>
　臯滸<hi>見上陶臣謹按路史曰英六貳軨古皆臯地臯  之所封也後皆屬楚滸水濵地名</hi>
　夢中<hi>宣四年䢵子之女生子文妘夫人使棄諸夢中杜注夢澤名江夏安陸縣城東南有雲夢城</hi>
　　<hi>昭三年楚子享鄭伯子産具田備王以田江南之夢杜注楚之雲夢跨江南北  定四年楚子涉睢</hi>
　　<hi>濟江入于雲中杜注入雲夢澤中所謂江南之夢  臣謹按禹貢雲土夢作乂周禮職方荆州藪曰</hi>
　　<hi>雲夢爾雅十藪楚有雲夢吕氏春秋荆莊襄王獵于雲夢射隨兕得之說苑楚莊王獵于雲夢射科</hi>
　　<hi>雉得之戰國䇿莊辛謂楚襄王馳騁于雲夢之中史記秦始皇三十七年出遊行至雲夢望祀虞舜</hi>
<pb n="22b"/>
　　<hi>于九疑又自雲夢浮江下觀籍柯漢六年高祖偽遊雲夢河渠書西方則通渠漢水雲夢之野司馬</hi>
　　<hi>相如曰楚有七澤其小者名雲夢方九百里後漢和帝永光十五年幸雲夢桓帝延熹七年幸雲夢</hi>
　　<hi>臨漢水大約皆指却之雲夢以有古城在也夢音蒙安陸漢縣屬江夏郡晉因之今為徳安府附郭</hi>
　　<hi>雲夢縣在其南四十六里即古雲夢城也雲夢澤在其南六十步又城北有於莵鄉即子文棄處也</hi>
　　<hi>西魏大綂十六年置縣隋唐以後𨽻屬屢更今屬徳安府漢志華容縣南有雲夢澤韋昭云雲夢在</hi>
　　<hi>華容縣監利志云在縣南即春秋所謂江南之夢者而巴陵枝江荆門皆云有雲夢蓋雲夢跨江南</hi>
　　<hi>北綿地甚廣而後世悉為邑居聚落故地之以雲夢名者非一而安陸之雲夢為尤著云石晉天福</hi>
　　<hi>五年馬全節入安州唐兵南遁全節遣將安審暉追之及于雲夢澤中唐將張承業據雲夢橋拒戰</hi>
<pb n="23a"/>
　　<hi>晉兵乃退明一綂志徳安府南一里有雲夢矯今澤已湮  再按祝穆云左氏言夢則不言雲言雲</hi>
　　<hi>則不言夢雲夢實為二澤其說近是漢陽志云雲在江之北夢在江之南則正與春秋反矣夫曰江</hi>
　　<hi>南之夢原以别于江北之夢曰涉江入雲中則雲在江南可知矣而杜氏云雲夢跨江南北原自無</hi>
　　<hi>礙而以雲中與江南之夢混為一地語似未融唐太宗得尚書古本作雲上夢作乂詔改從古本蔡</hi>
　　<hi>九峯註云雲澤跨江之南其地卑水落後而人工晚雖未耕而已土見夢澤跨江之北其地高水落</hi>
　　<hi>先而人工早業已可耕治矣較與左氏相合存之俟考</hi>
　滑汭<hi>宣八年楚伐舒蓼滅之楚子疆之及滑汭杜注滑水名  臣謹按滑汭當為今廬州府東境</hi>
　郔<hi>宣十一年楚左尹子重侵宋王待諸郔杜注郔楚地  臣謹按是時楚子與陳鄭盟于辰當是近陳</hi>
<pb n="23b"/>
　　<hi>州地或曰在陳州項城縣界</hi>
　沂<hi>宣十一年令尹蒍艾獵城沂杜注蒍艾獵孫叔敖也沂楚邑  臣謹按定五年大敗夫槩王于沂即</hi>
　　<hi>江國在今汝寜真陽縣境</hi>
　夏州<hi>宣十一年楚入陳鄉取一人焉以歸謂之夏州杜注州鄉屬示討夏氏所獲也  臣謹按史記</hi>
　　<hi>考烈王元年秦取夏州車𦙍曰夏口城北數里有洲名夏洲孔穎達曰大江中洲也水經注闞駰曰</hi>
　　<hi>夏口城上有洲名夏洲即沔水入江處盛𢎞之曰夏洲首尾長七百里地在今漢陽府界但註疏原</hi>
　　<hi>云以討夏徵舒而謂之夏洲非因夏水得名也存之俟考</hi>
　江南<hi>宣十二年鄭行成于楚曰其俘諸江南以實海濱亦惟命  臣謹按江水自四川巫山縣流入</hi>
<pb n="24a"/>
　　<hi>楚界經巴東縣及歸州之北又東至夷陵州南宜都縣北而歴枝江縣松滋縣之北又歴荆州府城</hi>
　　<hi>南至公安縣石首縣之北又經監利縣南及華容東北而至岳州府之北又經臨湘縣北而東北流</hi>
　　<hi>過嘉魚縣西又北至漢陽府城東武昌府城西而會于漢水復北折而東歴武昌府北黄陂縣南又</hi>
　　<hi>東歴黄州府南武昌縣北又經蘄水縣及蘄州城南興國州之北又東南歴廣濟縣黄梅縣之南而</hi>
　　<hi>東入江南宿松縣界江南之南㟁即江西徳化縣界矣遷廻千八百餘里皆當時楚境也初都丹陽</hi>
　　<hi>在枝江居江南後徙郢都在荆州府居江北别都鄂即武昌府亦在江之南自荆州以南皆楚所謂</hi>
　　<hi>江南也昭四年田于江南之夢五年復田江南春秋時諸侯滅國多徙其宗族于他竟如晉遷原于</hi>
　　<hi>冀遷偪陽于霍人是也楚遷權于那處遷六小國于荆山在江北遷羅于枝江遷許于華容在江南</hi>
<pb n="24b"/>
　　<hi>鄭請俘于江南欲自比于此屬耳春秋時未知有南海屈完對齊桓公君處北海寡人處南海不過</hi>
　　<hi>漫為侈大之辭實非楚境也鄭請實海濱亦因其虛張自貶損以悅之也</hi>
　九縣<hi>請改事君夷于九縣杜注楚滅九國以為縣九縣莊十四年滅息十六年滅鄧僖五年滅弦十</hi>
　　<hi>二年滅黄二十六年滅夔文四年滅江五年滅六滅蓼十六年滅庸傳稱楚武王克權使鬬緡尹之</hi>
　　<hi>又稱文王縣申息凡十一國不知何以言九曰臣謹按楚人拓地始于北境次及于東欒貞子  漢</hi>
　　<hi>陽諸姬楚實盡之杜注謂姬姓之國在漢北者夷考姬姓國之近楚者曰隨曰息曰蓼曰穀隨終春</hi>
　　<hi>秋不滅穀在漢南息蓼在淮壖又非漢北葢楚所吞滅之姬姓國甚多皆不見于經𫝊也又鬬伯比</hi>
　　<hi>言于楚子曰吾之不得志于漢東也我則使然又曰漢東之國隨為大隨張必棄小國此經畧漢東</hi>
<pb n="25a"/>
　　<hi>之始也其後滅江滅黄皆非姬姓而呉人謂隨侯曰周之子孫在漢川者楚實盡之則所滅亦多矣</hi>
　　<hi>鄭所謂九縣者未知何所指也孔穎達曰哀十七年稱文王縣申息言九縣者申息定是其二餘不</hi>
　　<hi>知所謂蘇氏沈氏以為權是小國庸先屬楚自外為九此說亦未盡然</hi>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地名攷畧卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷三</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷三<lb/>
　　　　　　　　　　詹事府詹事髙士竒撰<lb/>
齊<lb/>
　國於臨淄<hi>史記吕尚東海上人其先祖嘗為四嶽虞夏問封于吕本姓姜氏從其封姓周西伯</hi>
　　<hi>獵遇於渭水之陽與語大説曰吾太公望子乆矣故號之曰太公望文王崩武王伐紂曰師尚父武</hi>
　　<hi>王已平商而王天下封師尚父于齊營丘此齊國始封之畧也太公既就國仍為周太師襄十四年</hi>
　　<hi>王使劉定公賜齊侯命曰昔伯舅太公右我先王世胙太師以表東海禮記太公封于營丘比及五</hi>
<pb n="1b"/>
　　<hi>世皆反葬于周鄭氏曰太公受封留為太師死葬于周五世之後乃葬齊是也其地詩譜曰在禹貢</hi>
　　<hi>青州岱山之隂濰淄之野古少皥之世爽鳩氏之墟昭二十年晏子對景公曰昔爽鳩氏始居此地</hi>
　　<hi>季萴因之有逢伯陵因之蒲姑氏因之而後太公因之杜註爽鳩氏少皥之司寇也季萴虞夏諸侯</hi>
　　<hi>代爽鳩氏者逢伯陵殷諸侯姜姓蒲姑氏殷周之間代逢公者逢公事又見于國語伶州鳩對周景</hi>
　　<hi>王曰我姬氏出自天黿則我皇妣太姜之姪伯陵之後逢公所馮神也韋昭註天黿即元枵齊之分</hi>
　　<hi>野也皇妣王季之母逢公殷之諸侯死而配食天黿為其神主故曰馮又昭十年有星出于婺女鄭</hi>
　　<hi>裨竈曰今兹嵗在顓頊之墟姜氏任氏實守其地逢公以登星于是乎出杜註顓頊之墟謂元枵齊</hi>
　　<hi>姜姓任薛姓逢公將死妖星出婺女由是言之君齊土者多姜姓矣其國號曰齊則以天齊淵故史</hi>
<pb n="2a"/>
　　<hi>記封禪書齊之所以為齊以天齊也秦祠八神一曰天主祀天齊水經注淄水逕牛山西又東逕臨</hi>
　　<hi>淄縣東得天齊水口水出南郊山下謂之天齊淵五泉並出南北三百歩廣十歩南郊山即牛山也</hi>
　　<hi>水北流注于淄水齊乘天齊淵在淄水之東女水之西天齊之義蘇林曰當天中央齊也師古曰謂</hi>
　　<hi>其中神異如天之腹齊齊記補引晏子曰吾聞江深五里海深十里此淵與天齊司馬彪曰齊回水</hi>
　　<hi>如磨齊也其封境史記曰太公封于齊兼五諸侯地以尊賢也周成王少時管蔡作亂淮夷畔周乃</hi>
　　<hi>使召康公命太公曰東至海西至河南至穆陵北至無棣五侯九伯實得征之即齊桓所云賜我先</hi>
　　<hi>君履也國語桓公反魯侵地堂濳反衛侵地臺原姑與漆里反燕侵地柴夫吠狗正封疆地南至于</hi>
　　<hi>
                        <graphic n="KR2148" url="https://raw.githubusercontent.com/kanripo/KR-Gaiji/master/images/KR2148.png" mimeType="image/png"/>隂西至于濟北至于河東至于紀酅史遷曰自泰山屬之瑯琊北被于海膏壤二千里太公卒子</hi>
<pb n="2b"/>
　　<hi>丁公伋立傳四世至胡公徙都薄姑當周夷王之時其少弟山率營丘人攻殺胡公徙薄姑都治臨</hi>
　　<hi>淄是為獻公詩崧髙篇王命仲山甫城彼東方又曰仲山甫徂齊式遄其歸毛萇曰古者諸侯之居</hi>
　　<hi>迫隘則王者遷其邑而定其居蓋去薄姑而遷于臨淄即其事矣臨淄者以臨淄水而得名水經注</hi>
　　<hi>淄水出泰山萊蕪縣原山東北流逕萊蕪谷又西北合桑谷水又東北過臨淄縣東戰國策蘇厲曰</hi>
　　<hi>來至淄上有桃梗與土偶人相與語田單為齊相見老人渉淄而寒解裘衣之又魯仲連謂田單馳</hi>
　　<hi>騁于淄澠之間蓋淄水在城南澠水在城北也淮南子易牙嘗淄澠而别之水經注田巴入齊過淄</hi>
　　<hi>自鏡後漢建武三年耿弇攻張歩拔臨淄軍于淄水是矣獻公六傳至僖公禄父而入春秋僖公十</hi>
　　<hi>六傳至簡公為田常所弑是年春秋終又三傳而田和簒齊齊益富强鹽鐵論曰昔太公封營丘之</hi>
<pb n="3a"/>
　　<hi>墟辟草萊而居焉地薄人少于是通利末之道極女上之巧是以鄰國交于齊財畜貨殖世為彊國</hi>
　　<hi>戰國策蘇秦曰臨淄之中七萬户下户三男子又曰臨淄甚富而實班固曰海岱臨淄之間亦一都</hi>
　　<hi>㑹也秦滅齊因故城置齊郡其後項羽封田都為齊王漢封庶長子肥為齊王置臨淄縣治齊郡後</hi>
　　<hi>漢為齊國治又青州亦治此晉宋及後魏因之後齊以齊郡治益都臨淄廢入焉隋開皇十六年復</hi>
　　<hi>置臨淄縣屬青州唐宋因之元又省入益都尋復置明屬青州府今因之天齊淵在縣東南八里淄</hi>
　　<hi>水在縣東尚臣謹按營丘世有二説班固曰臨淄名營丘師  父所封故齊詩子之營兮遭吾乎嶩</hi>
　　<hi>之間兮師古曰毛詩作還齊詩作營之徃也嶩山名或作峱臣瓚曰臨淄即營丘故晏子曰太公居</hi>
　　<hi>之又曰先君太公築營之丘今齊之城中有丘即營丘此一説也又漢志北海郡治營陵縣應劭曰</hi>
<pb n="3b"/>
　　<hi>師尚父封于營丘陵亦丘也臣瓚非之謂營陵即春秋之緣陵或曰史記言師尚父封營丘未就國</hi>
　　<hi>東萊與之爭太公聞之夜衣而行至營丘國遂定蓋營丘邊萊邑也吕氏春秋太公封營丘之渚海</hi>
　　<hi>阻山髙險固之地其後五世胡公徙薄姑六世獻公徙臨淄蓋自東而西也此又一説也是二説者</hi>
　　<hi>諸家平之多左袒班氏酈道元曰爾雅水出前左為營丘營陵城南無水唯城北有一水世謂白狼</hi>
　　<hi>水西出丹山俗謂之凡山其水東北流異于爾雅前左之文不得為營丘矣今臨淄城中有丘在小</hi>
　　<hi>城内周廻三百步髙九丈北降丈五淄水出其前故有營丘之名與爾雅相符城對天齊淵故有齊</hi>
　　<hi>城之名郭景純言齊之管丘淄水逕其南及東非營陵明矣孔頴達曰營丘臨淄水上故曰臨淄獻</hi>
　　<hi>公之徙猶晉氏之深翼居絳其實一城也由此言之臨淄即營丘其説定矣惟營陵為今之昌樂縣</hi>
<pb n="4a"/>
　　<hi>地在臨淄東而萊國為今之黄縣又在其東營丘邊萊之説似亦近理然均之相去甚遠也安知當</hi>
　　<hi>日之臨淄不邊萊乎至于海阻山髙二邑皆不然未宜執此以立論也再按史記原云獻公率營丘</hi>
　　<hi>人以攻胡公是獻公據舊都已乆又云徙薄姑都治臨淄是不過遷齊國之廟社以就已復新其名</hi>
　　<hi>曰臨淄耳非自薄姑徙臨淄也若緣陵為封杞之地而臣瓚曰即營陵哀十四年宋向魋請以鞌易</hi>
　　<hi>薄公曰宗邑也不可夫以宗邑封公族且不可况于異姓乎有以知其必不然矣皇覽曰吕尚冡在</hi>
　　<hi>臨淄城南十里此亦可為一證緣陵詳見杞地漢再按杜氏通典臨淄一名營丘漢置營陵縣後</hi>
　　<hi>置臨淄縣尤謬兩漢皆並置二縣安得混而為一通志營丘城在今縣北二里亦誤</hi>
　前都蒲姑<hi>昭九年王使詹桓伯辭于晉曰武王克商蒲姑商奄吾東土也杜註樂安博昌縣北</hi>
<pb n="4b"/>
　　<hi>有蒲姑城服䖍云蒲姑商奄濱東海者也蒲姑齊也商奄魯也即此蒲姑矣史記作薄姑殷末薄姑</hi>
　　<hi>氏國也周成王時薄姑與四國作亂成王滅之以益太公之封後胡公徙都書序成王伐奄遷其君</hi>
　　<hi>于薄姑蓋即此是時薄姑已滅矣又荘八年齊侯田于姑棼杜註姑棼齊地或以為即薄姑也括地</hi>
　　<hi>志元和志云薄姑在博昌縣東北六十里漢博昌縣屬千乘郡後漢屬樂安國晉宋因之隋唐屬青</hi>
　　<hi>州五代唐諱昌改博興元嘗為州明仍改縣屬青州府今仍之齊之薄姑城在縣東北十五里齊乘</hi>
　　<hi>云俗呼嫌城</hi>
　石門<hi>隱三年齊侯鄭伯盟于石門杜註石門齊地或曰濟北盧縣故城南濟水之門  臣謹按水經</hi>
　　<hi>注京相璠曰石門齊地今盧縣故城西六十里有故石門去水三百步蓋水瀆流移石門舊在岸側</hi>
<pb n="5a"/>
　　<hi>也今圯于水地在濟南府長清縣西南盧縣見下  水經注又云臨邑縣有濟水祠王莽之榖城亭</hi>
　　<hi>也水有石門以石為之故濟水之門也稍逺似誤</hi>
　盧<hi>隱三年傳齊鄭盟于石門尋盧之盟也鄭伯之車僨于濟杜註盧盟在春秋前盧齊地今濟北盧縣</hi>
　　<hi>故城髙臣謹按盧後為齊公子髙傒采邑成十七年齊  弱以盧叛襄十八年晉趙武韓起以上軍</hi>
　　<hi>圍盧二十九年齊髙竪又以盧叛晉志扁鵲盧人世謂之盧醫戰國時謂之博陽以在博闗南也項</hi>
　　<hi>羽封田安為濟北王都博陽即此漢置盧縣初屬齊國文帝分置濟北國都盧後屬泰山郡郡都尉</hi>
　　<hi>治焉和帝永元二年復分泰山置濟北國治此晉因之劉宋為濟北郡治魏兼置濟州隋唐為濟州</hi>
　　<hi>時亦置郡天寳十四載縣廢五代周改置濟州於鉅野即今濟寧州而盧縣遂廢今盧城在長清縣</hi>
<pb n="5b"/>
　　<hi>西南二十五里地有大清河自平隂縣流入境又東北入齊河縣即濟水蓋鄭伯車僨處</hi>
　艾<hi>隱六年公及齊侯盟于艾杜註泰山牟縣東南有艾山  臣謹按桓十五年公㑹齊侯于艾即此今</hi>
　　<hi>青州府蒙隂西北百二十里有艾山漢牟縣屬泰䝉山郡晉因之在今萊蕪縣東二十里以地勢凖之</hi>
　　<hi>隂正在萊蕪東南當是矣又桑氏水經沂水出泰山蓋縣艾山漢蓋縣屬泰山郡在今沂水縣西北</hi>
　　<hi>七十里沂水與蒙隂相隣以地勢凖之亦相近也林氏曰沂州西二十五里有艾山為齊魯㑹處齊</hi>
　　<hi>乘曰艾山在沂州城西三十里與大小鳯凰山相近官溝水自小沂分流自艾山西注去牟太逺非</hi>
　　<hi>也地再按哀十一年及齊師戰于艾陵杜註但云齊  而不言其處自與艾為兩地又盟㑹之艾不</hi>
　　<hi>言齊地尚疑地在齊魯之間然不可攷矣孔氏曰艾陵在博縣南六十里漢博縣即今泰安州治張</hi>
<pb n="6a"/>
　　<hi>守節謂艾與艾陵為一地非也蓋其地非牟縣東南不能合于杜註也括地志艾山在博城縣南六</hi>
　　<hi>十里張洽傳艾屬襲慶府奉符縣漢博縣唐為博城宋為奉符皆誤指艾陵為艾矣今萊蕪縣東北</hi>
　　<hi>有艾陵亭又附㑹杜氏牟縣之説而誤者也</hi>
　嬴<hi>桓三年公㑹齊侯于嬴杜註嬴齊邑今泰山嬴縣  臣謹按哀十一年公㑹吳師伐齊克博至嬴十</hi>
　　<hi>五年公孫宿以其兵甲入于嬴孟子反于齊止于嬴禮記延陵季子適齊于其反也其長子死葬于</hi>
　　<hi>嬴博之間漢初灌嬰敗田横之師于嬴下尋置嬴縣屬泰山郡後漢初陳俊討張歩戰于嬴建安中</hi>
　　<hi>嘗為嬴郡曹操表糜竺領嬴郡太守是也晉仍為嬴縣宋因之後魏移置于廢萊蕪城唐省復置萊</hi>
　　<hi>蕪縣嬴遂廢其故城在今泰安州東南五十里或云在萊蕪縣北二卞里水經注奉髙縣有吳季札</hi>
<pb n="6b"/>
　　<hi>子墓從征記嬴縣西六十里有季札兒塜頂圓其髙可隱也奉髙即博所謂嬴博之間矣</hi>
　濼<hi>桓十八年公㑹齊侯于濼杜註濼水在濟南厯城縣西北入濟  臣謹按濼水今為小清河志云濟</hi>
　　<hi>之南源也其源即趵突泉在濟南府城西南濟水伏流重發處也曽鞏曰泰山之北與齊東南諸谷</hi>
　　<hi>之水西北滙于黒水灣又西北滙于柏崖灣而至渴馬崖水之來也衆其北折而西悍疾尤甚及至</hi>
　　<hi>崖下則泊然而止自崖以北至厯城之西蓋五十里有泉湧出髙或至數尺人名曰趵突齊人謂嘗</hi>
　　<hi>有棄糠黒水灣者而見之于此蓋泉自渴馬崖潛行地中至此復出也其水冬温泉旁蔬甲經冬嘗</hi>
　　<hi>榮故又謂之温泉其注而北則謂之濼水經注濼水出厯縣故城西南泉源上涌若輪春秋桓公㑹</hi>
　　<hi>齊侯于濼是也俗謂之娥英水以泉源有舜妃娥英廟故也其水北為大明湖湖西即大明寺寺東</hi>
<pb n="7a"/>
　　<hi>北兩面臨湖引瀆入西郭北流逕厯城東引水為流桮池州僚賓燕多萃其上又北注濼水今濼水</hi>
　　<hi>並城北流大明湖在城内自城北水門合濼水又東北經華不注山合華泉又東北合大清河謂之</hi>
　　<hi>濼口大清河即濟瀆也宋南渡時濼水分流入章丘縣界謂之小清河行五百里至馬車瀆入海明</hi>
　　<hi>時淤廢</hi>
　禚<hi>荘二年夫人姜氏㑹齊侯于禚杜注禚齊地地臣謹按四年公及齊人狩于禚定九年齊與衛  自</hi>
　　<hi>濟以西禚媚杏皆此也當為齊魯衛之國分界之地或曰在長清縣境</hi>
　榖<hi>荘七年夫人姜氏㑹齊侯于榖杜注齊地今濟北榖城縣  臣謹按荘二十三年公及齊侯遇于榖</hi>
　　<hi>即此後為管仲采邑亦曰小榖荘三十二年春城小榖杜註小榖齊邑濟北榖城中有管仲井大都</hi>
<pb n="7b"/>
　　<hi>以名通者則不繋國左傳為管仲也公感齊桓之徳故為管仲城私邑後昭十一年申無宇謂楚子</hi>
　　<hi>曰齊桓公城榖而寘管仲焉至于今頼之杜註城榖事在荘三十二年蓋即指此小榖矣僖二十六</hi>
　　<hi>年公以楚師伐齊取榖置桓公子雍楚申公叔侯戌之二十八年楚使申叔去榖文十七年公及齊</hi>
　　<hi>侯盟于榖宣十四年公孫歸父㑹齊侯于榖成五年叔孫僑如㑹晉苟首于榖成十七年齊國佐以</hi>
　　<hi>榖叛襄十九年晉士匄侵齊及榖哀二卜七年齊陳成子救鄭及留舒違榖七里榖人不知皆此邑</hi>
　　<hi>也秦曰榖城漢髙以魯公禮葬項王于榖城又圯上老人謂張良後十三年見濟北榖城山下黄石</hi>
　　<hi>即我也漢五年張良勸漢王自睢陽以北至榖城與彭越尋置榖城縣屬東郡後漢因之晉屬濟北</hi>
　　<hi>郡劉宋因之後魏屬東濟北郡後齊廢唐武徳四年復置榖城縣屬濟州六年廢括地志故榖城在</hi>
<pb n="8a"/>
　　<hi>東阿縣東二十六里明初移東阿縣治此水經注榖西北三里即項王冢又今縣東北五里有榖城</hi>
　　<hi>山一名黄山即張良得黄石處知再按孔頴達曰吳滅州來晉滅下陽皆不繫國  大都以名通者</hi>
　　<hi>不繫國也向寧華亥入于宋南里以叛非大都仍繫國矣此闡杜氏大都不繫國之義甚明或者遂</hi>
　　<hi>以為魯邑如中丘郎之類孫氏曰曲阜西北有小榖城髙氏曰齊自有榖非魯之小榖不惟顯背杜</hi>
　　<hi>氏并左傳正文而疑之矣惟小榖之義則不可解竊謂古之名都每有大小二城如臨淄有營丘酈</hi>
　　<hi>氏以為在小城内耿弇攻張歩至淄水上遇歩前軍恐挫其鋒令歩不敢進乃引歸小城分兵陳于</hi>
　　<hi>城下鋒既交乃出精兵横突歩陣大破之此臨淄有小城之明驗也或者榖城之有小榖亦如是歟</hi>
　　<hi>水經注濟水過榖城縣西岸側有尹卯壘南去溫山四十里是榖城縣界春秋之小榖城也嫌太逺</hi>
<pb n="8b"/>
　　<hi>疑非是</hi>
　葵丘<hi>荘八年齊侯使連稱管至父戍葵丘杜注葵丘齊地臨淄縣西有地名葵丘  臣謹按後漢志</hi>
　　<hi>西安縣有蘧丘亭亦曰渠丘或以為即古葵丘連稱管至父戍地也今臨淄縣西有西安故城及蘧</hi>
　　<hi>丘里即其地矣或謂二人以逺戍故怨而作亂不應近在國都之側疑其非是再按水經注系水北</hi>
　　<hi>逕臨淄城西門西流逕梧臺里又西逕葵丘北京相璠曰齊西五十里有葵丘若是必無戍理因引</hi>
　　<hi>胡廣曰汾隂有葵丘謂葵丘當在河東非也傳言連稱令無寵之妹候公于宫因無知之絀遂以作</hi>
　　<hi>難若在逺境寧能謀及婦人而為公室之亂乎自不得舍近託逺苟成已異也斯言當矣傳又稱二</hi>
　　<hi>人瓜時而徃及瓜請代勿許是以作亂盖以乆戍而怨非以逺戍而怨也  再按荘九年經書齊人</hi>
<pb n="9a"/>
　　<hi>殺無知左傳曰初公孫無知虐于雍廩雍廪殺無知昭十一年申無宇曰齊渠丘實殺無知杜註渠</hi>
　　<hi>丘齊國西安縣地齊大夫雍廪邑漢西安縣屬齊郡武帝封李翔為軹侯食邑西安後漢耿弇討張</hi>
　　<hi>歩歩使其弟藍將精兵守西安自守臨淄相距四十里弇進軍畫中居二城間佯言攻西安而襲臨</hi>
　　<hi>淄㧞之藍懼棄西安走劇晉仍屬齊國宋及後魏屬齊郡北齊廢今其古城在臨淄縣西三十里參</hi>
　　<hi>考方位里數葵丘渠丘政為一地也再按孔頴達曰渠丘為雍廪之邑傳無其文以彼傳云雍廪殺</hi>
　　<hi>無知此云渠丘殺無知知渠丘為雍廪邑也鄭衆云渠丘為無知之邑斯言又可味本傳申無宇又</hi>
　　<hi>曰鄭荘公城櫟而寘子元焉使昭公不立杜註荘公寘子元于櫟厲公因之以殺櫟大夫檀伯孔頴</hi>
　　<hi>達曰荘公城櫟而寘子元又使檀伯為櫟邑大夫猶之晉封桓叔于曲沃以欒賓傅之鄭使許叔居</hi>
<pb n="9b"/>
　　<hi>許以公孫獲佐之楚使太子建居城父以奮揚助之也然則齊使無知居渠丘又以雍廪為渠丘大</hi>
　　<hi>夫何不可乎惟無知所處連稱管至父所戍同在一地故得相誘而為非連稱至以妹許無知非平</hi>
　　<hi>居親習不能也惟渠丘彊大俾弑逆之人得因以為資故申無宇列之于尾大不掉之數惟無知身</hi>
　　<hi>在渠丘又不能馭下故渠丘人得殺之無知卒至殞身亦大邑為之累也故曰渠丘殺無知猶之京</hi>
　　<hi>櫟殺曼伯所重在乎亂國義不繫乎曼伯與無知也潛玩文義端委自明又渠丘葵丘蘧丘三字同</hi>
　　<hi>音杜解范史酈注三家之説宛轉相合渠丘即葵丘無疑矣存之以俟考</hi>
　姑棼<hi>見薄姑</hi>
　貝丘<hi>齊侯游于姑棼遂田于貝丘杜注姑棼貝丘皆齊地樂安博昌縣南有地名貝丘  臣謹按水</hi>
<pb n="10a"/>
　　<hi>經注澠水逕博昌縣故城西西厯貝丘京相璠曰博昌縣南近澠水有地名貝丘在齊郡西北四十</hi>
　　<hi>里即齊襄公田處楚語沈諸梁曰齊騶馬濡以胡公入貝水亦即此史記謂之沛丘後漢志博昌有</hi>
　　<hi>貝中聚是也今博興縣南五里有貝中聚處再考漢有貝丘縣屬清河郡應劭曰齊襄公田  周置</hi>
　　<hi>貝州今為恩縣地屬東昌府此説杜所不取假以為然則逺在數百里外姑棼不得為薄姑葵丘不</hi>
　　<hi>得在臨淄種種難合矣酈道元斥應為誤是也</hi>
　鮑<hi>鮑叔牙杜注小白傅欽臣謹按濟南府東三十里有鮑城在鮑山下于  齊乘曰禹後有鮑叔仕齊</hi>
　　<hi>食采於鮑因以為氏叔牙是其後裔見三齊記山因城名元遺山濟南行記作□山誤也俗呼管鮑</hi>
　　<hi>分金處</hi>
<pb n="10b"/>
　乾時<hi>荘九年及齊師戰于乾時杜注乾時齊地時水在樂安界支流旱則竭涸故曰乾時  臣謹按</hi>
　　<hi>時水即耏水也平地出泉曰耏襄三年齊侯與晉士匄盟于耏外哀十四年子我之臣大陸子方以</hi>
　　<hi>公命取車于道及耏衆知而殺之是也水經注京相璠曰今樂安博昌縣南界有時水西通濟其上</hi>
　　<hi>源在盤陽北髙苑下有死時即春秋所謂乾時杜預所謂時之枝流旱則乾竭者也其色黒俗又謂</hi>
　　<hi>之烏河志云時水出臨淄西南二十五里蓋伏淄所發地名矮槐樹西北逕黄山又北逕愚山又屈</hi>
　　<hi>而逕杜山澅水入焉又北至濟南府新城縣東南之索鎮可通舟楫又北至博興南之灣頭與小清</hi>
　　<hi>河㑹又東逕樂安縣北又東北由馬車瀆入海是洏水之全流也水經注謂之時澠水以下流與澠</hi>
　　<hi>水合也漢志註又謂之如水如與時音相近</hi>
<pb n="11a"/>
　堂阜<hi>管仲請囚鮑叔受之及堂阜而税之杜注堂阜齊地東莞䝉隂縣西北有夷吾亭或曰鮑叔解</hi>
　　<hi>夷吾縳于此因以為名水臣謹按水經注桑泉水出五女山又東南堂阜  入焉今蒙隂縣西北堂</hi>
　　<hi>阜溪上有夷吾亭</hi>
　北杏<hi>荘十三年㑹于北杏杜注北杏齊地或曰在東阿縣境</hi>
　柯<hi>荘十三年公㑹齊侯盟于柯杜注此柯今濟北東阿齊之阿邑猶祝柯今為祝阿  臣謹按史記齊</hi>
　　<hi>桓公與魯㑹柯而盟又魯頃公卒于柯皆此地後為阿邑趙成侯九年與齊戰阿下又齊威王烹阿</hi>
　　<hi>大夫世紀周顯王十三年燕趙㑹于阿秦時謂之東阿二世二年田儋為章邯所殺田榮収餘兵走</hi>
　　<hi>東阿又項梁擊破章邯軍東阿下漢四年彭越渡河擊楚東阿殺楚將薛公置東阿縣屬東郡後漢</hi>
<pb n="11b"/>
　　<hi>因之晉屬濟北國劉宋屬濟北郡後魏因之隋屬濟州唐因之後屬鄆州宋因之今屬東平州東阿</hi>
　　<hi>城屢徙隋唐時故城在今縣西二十五里自宋迄明又四徙而定于今治則春秋時榖邑也見前古</hi>
　　<hi>阿城在今陽榖縣東北五十里曰阿城鎮有阿城上下二閘水經注瓠河故凟逕范縣北又北逕東</hi>
　　<hi>阿故城東春秋書盟于柯</hi>
　落姑<hi>閔元年公及齊侯盟于落姑杜注齊地  或曰在今東平州平隂縣界</hi>
　陽榖<hi>僖三年齊侯宋公江人黄人㑹于陽榖杜注陽榖齊地在東平須昌縣北  臣謹按僖十一年</hi>
　　<hi>公㑹齊侯于陽榖文十六年季孫行父㑹齊侯于陽榖宣十六年晉衛伐齊至陽榖昭二十九年齊</hi>
　　<hi>侯與公衍陽榖又齊語桓公大朝諸侯于陽榖哀二十一年公先至于陽榖皆此地也漢為須昌縣</hi>
<pb n="12a"/>
　　<hi>地後因之隋因置陽榖縣屬濟州唐改屬鄆州宋開寶六年縣為河水墊沒太平興國八年徙縣于</hi>
　　<hi>上巡鎮亦謂之孟店即今治也今屬東平州縣東北有榖山小阜也縣以此名縣治南有㑹盟臺相</hi>
　　<hi>傳即齊桓公㑹江黄處</hi>
　海<hi>僖四年管仲對楚子曰賜我先君履東至于海西至于河南至于穆陵北至于無棣杜注履所踐履</hi>
　　<hi>之界之臣謹按蘇秦曰齊北有渤海田肯曰西有濁河  限北有渤海之利韓非子齊景公遊于少</hi>
　　<hi>海今自平州碣石南至登州沙門島皆為渤海即少海也孔頴達曰齊地東至于海當盡樂安北海</hi>
　　<hi>之東界今濟南東北境皆濱海青州之博興壽光濱渤海日照濱大海登萊二府三面距海當其北</hi>
　　<hi>者為渤海當其東南者大海也桓公時未能有登萊之境故曰東至于紀酅後滅萊則東盡于海矣</hi>
<pb n="12b"/>
　　<hi>吳人嘗遣舟師自海入齊是也</hi>
　河<hi>見上平臣謹按孔頴達曰杜預釋例河自汲郡頓丘陽  平原樂陵之東南入海此據其當時之河</hi>
　　<hi>秦漢以來始然也古之河道自大伾而北過浲水故迹不可復知其大陸則趙之廣澤也大陸以北</hi>
　　<hi>播為九河九河故道在河間成平以南平原鬲縣以北九河者一徒駭二太史三馬頰四覆釡五胡</hi>
　　<hi>蘇六簡七潔八鈎盤九鬲津也徒駭最西以次而東鄭註禹貢河間弓髙縣徃徃有其處尚書中侯</hi>
　　<hi>云齊桓覇遏八流以自廣計桓公之時齊之東境當在九河最西徒駭是其西界耳</hi>
　穆陵<hi>見上杜注穆陵無棣皆齊境也五臣謹按穆陵闗在青州府臨胊縣東南一百  里大峴山上</hi>
　　<hi>山髙七十丈周廻二十里道徑危惡一名破車峴其左右有長城書案二嶺峻狹僅容一軌故為齊</hi>
<pb n="13a"/>
　　<hi>南天險晉義熙五年劉裕伐南燕慕容超召羣臣議公孫五樓請據大峴超不從劉裕兵過大峴舉</hi>
　　<hi>手指天喜形于色卒滅南燕宋景平元年叔孫建攻青州刺史竺夔于東陽檀道濟自彭城赴援魏</hi>
　　<hi>刁雍謂建曰大峴以南處處險狹請據險邀之建不聽道濟至臨朐建遂燒營遁又元嘉二十三年</hi>
　　<hi>魏人冦兖青冀諸州何承天請徙三州新舊降附民三萬餘家于大峴南以實内地唐元和十二年</hi>
　　<hi>李道古以淄青拒命引兵出穆陵闗宋紹定中李全據淮安略金陵臨朐據穆陵今亦置戍有穆陵</hi>
　　<hi>闗巡司</hi>
　無棣<hi>見上水臣謹按伏琛齊地記無棣在漢渤海髙城縣  經注清河入南皮縣界分為無棣溝流</hi>
　　<hi>逕髙城入海隋改髙城為鹽山屬滄州唐仍之杜氏通典鹽山春秋之無棣邑也今鹽山縣屬河間</hi>
<pb n="13b"/>
　　<hi>府滄州隋又分陽信縣地置無棣縣屬棣州唐因之宋徙治于周之保順軍屬滄州金廢元分其地</hi>
　　<hi>置兩無棣縣一仍舊治屬河間路之滄州一屬濟南路之棣州明改河間之無棣為慶雲屬滄州改</hi>
　　<hi>濟南之無棣為海豐屬武定州蓋二縣皆與鹽山接壤也今海豐滄州之境皆有無棣溝舊合鬲津</hi>
　　<hi>河東入海唐永徽初滄州刺史薛大鼎開鬲津河因疏無棣溝以通濱海魚鹽之利亦曰無棣河今</hi>
　　<hi>淤</hi>
　牡丘<hi>僖十五年盟于牡丘杜注地闕或曰在東昌府城西北七十里</hi>
　甗<hi>僖十八年宋師及齊師戰于甗傳宋敗齊師于甗立孝公而還  或曰在濟南府附郭厯城縣界</hi>
　酅<hi>僖二十六年公追齊師至酅勿及杜注公追齊師逺至齊地濟北榖城縣西有地名酅下  臣謹按</hi>
<pb n="14a"/>
　　<hi>公榖作酅鄭樵云在博州汪克寛云在博平縣北似誤今東阿縣西南有酅下聚</hi>
　周首<hi>文十一年齊襄公二年齊王子城父獲長狄僑如弟榮如埋其首于周首之北門杜注周首齊</hi>
　　<hi>邑濟北榖城縣東北有周首亭春臣謹按水經注濟水過榖城又北逕周首亭西  秋長狄榮如埋</hi>
　　<hi>首處也世謂之盧子城京相璠曰盧子城故齊周首邑也魏収志盧縣有盧子城今在東阿縣東近</hi>
　　<hi>長清界</hi>
　郪<hi>文十六年公子遂及齊侯盟于郪杜注郪丘齊地  臣謹按郪丘公羊作犀丘榖梁作師丘賈氏公</hi>
　　<hi>羊作菑丘惟左氏經作郪字後漢志汝南新郪縣周名郪丘漢改名新郪章帝又改名宋縣封殷後</hi>
　　<hi>為公國隋改潁陽縣尋廢今其地在潁州東春秋時為胡國後并于楚非齊地也戰國屬魏魏安釐</hi>
<pb n="14b"/>
　　<hi>王十一年秦㧞郪丘是矣若夫此盟因齊不肯盟魯納賂以請齊侯必不出境也或云郪丘在東阿</hi>
　　<hi>縣境</hi>
　申池<hi>文十八年齊懿公遊于申池杜注齊南城西門名申門齊城無池唯此門左右有池疑此即是</hi>
　　<hi>年臣謹按左傳邴歜閻職弑懿公納諸竹中襄十八  晉及諸侯伐齊焚申池之竹木水經注時水出</hi>
　　<hi>齊城西南世謂之寒泉東北流直申門京相璠曰申門齊城南面西第一門也今池無復髣髴尚有</hi>
　　<hi>竹木遺生左思齊都賦註申池左海濱齊藪也蓋誤晉書慕容徳宴庶老于申池左太冲云昭華池</hi>
　　<hi>也晏子齊景公出弋昭華之池顔鄧聚生鳥而亡之郡國志謂之左右池即系水原也齊記古齊城</hi>
　　<hi>周五十里有十三門其西曰雍門襄十八年晉伐齊伐雍門之萩己亥焚雍門哀十三年陳恒殺闞</hi>
<pb n="15a"/>
　　<hi>止大陸子方出雍門奔衛晏子景公登□室而望見有斬雍門之橚者戰國策孫子説田忌輕車鋭</hi>
　　<hi>卒衝雍門又齊王建入朝秦雍門司馬入諫説苑韓娥東至齊乏糧過雍門鬻歌于市是也其南曰</hi>
　　<hi>稷門昭二十二年莒子如齊蒞盟盟于稷門之外戰國策談説之士㑹于稷下蓋齊人于稷門立學</hi>
　　<hi>舍也史記齊宣王喜文學遊説之士鄒衍淳于髠田駢慎到鄒奭接于環淵之徒皆賜列第為上大</hi>
　　<hi>夫不治而議號稷下學士由是復盛且數百千人苟卿嘗為稷下祭酒鄭氏曰稷下生齊人亦曰棘</hi>
　　<hi>下生漢以叔孫通為博士號稷嗣君史記音義曰欲以繼蹤稷下之風矣西北有揚門襄十八年范</hi>
　　<hi>鞅門于揚門州綽門于東閭杜預曰揚門齊西門東閭齊東門也又東南門曰鹿門昭十年國人追</hi>
　　<hi>敗欒施髙彊于鹿門遂來奔括地志以為武鹿門此古門之可考者也又有虎門昭十年陳鮑伐虎</hi>
<pb n="15b"/>
　　<hi>門晏子端委立于虎門之外是也孔頴達曰鄭氏謂虎門為路寝門或曰非也乃宫之外門又有郭</hi>
　　<hi>闗則齊郭門也田氏殺闞止于郭關是矣其章華東門則齊宫門也湣王二十六年蘇代自燕入齊</hi>
　　<hi>見于章華東門是矣</hi>
　平州<hi>宣元年公會齊侯于平州杜注平州齊地在泰山牟縣西  臣謹按晉牟縣在今萊蕪縣東二</hi>
　　<hi>十里詳見牟國魏収志牟縣有平州城魯邑也漢武封王唊為平州侯食邑于此尋廢今平州城在</hi>
　　<hi>萊蕪縣西謂再按水經注濟水過利縣西又東北迤為淵渚  之平州引應劭云博昌西南三十里</hi>
　　<hi>有安平亭為證若是則當在青州博興縣境與杜不合誤</hi>
　垂<hi>宣八年仲遂卒于垂杜注垂齊地非魯竟故書地  或曰在東平州平隂縣境</hi>
<pb n="16a"/>
　晏<hi>宣十四年晏桓子采臣謹按今濟南府齊河縣北有晏城志云晏嬰  邑也置晏城馬驛以此得名</hi>
　鞌<hi>成二年魯晉曹衛諸大夫及齊師戰于鞌杜注鞌齊地  臣謹按榖梁傳曰鞌去齊五百里袁婁去</hi>
　　<hi>齊五十里孔頴達駁之曰齊之四境不應過遥且鞌已是齊地未必竟上之邑豈得去齊有五百里</hi>
　　<hi>乎又云一戰綿地五百里則是甚言之耳釋例土地名鞌與袁婁並闕逺近無以驗之括地志云鞌</hi>
　　<hi>城俗名馬鞌城在平隂西十里杜氏通典云鞌在平隂縣東今平隂縣去臨淄果得五百餘里以附</hi>
　　<hi>㑹榖梁之説似可合矣第以本傳考之壬申晉師至于靡笄之下癸酉師陣于鞌自始合以至齊敗</hi>
　　<hi>三周華不注既而韓厥奉觴華泉取飲止為一日事甚明史記曰逢丑父為齊頃公右公曰馳之破</hi>
　　<hi>晉軍㑹食射傷郤克克欲還入壁其御曰忍之遂復戰齊急丑父恐齊侯得乃易處頃公為右車絓</hi>
<pb n="16b"/>
　　<hi>于木丑父使公下取飲因得脱去入其軍尤易曉矣鞌地不可知華不注山在濟南城北則可知矣</hi>
　　<hi>其名則見于桑欽水經無可疑矣若云鞌在平隂則去濟南二百三十里何由一奔而遂至于華不</hi>
　　<hi>注乎近志云鞌即古之厯下殆不易之論也又經書戰于鞌而國語但云靡笄之役知靡笄與鞌為</hi>
　　<hi>一地杜注靡笄山名史記晉世家平公元年伐齊靈公戰于靡下徐廣曰靡當作厯志曰厯山即左</hi>
　　<hi>傳所謂靡笄之山也蓋因靡笄之下省文為靡下靡字又訛而為厯俗遂譌為舜畊處鄭康成云厯</hi>
　　<hi>山在河東即雷首山有九名厯下其一也然則鞌果在厯山之下司馬貞曰華不注山即靡笄猶為</hi>
　　<hi>似是而非矣以逺近凖之去齊都亦有三百里榖梁原云一戰綿地五百里又云焚雍門之茨侵車</hi>
　　<hi>東至海以戰地至海為五百里則戰地至都自不應有五百里疑更有字畫傳訛耳齊王建四十年</hi>
<pb n="17a"/>
　　<hi>秦滅魏兵次于厯下漢三年酈食其説齊王罷厯下戰守備韓信度平原襲破齊厯下軍因入臨淄</hi>
　　<hi>即此三齊記厯下城南對厯山城在山下因名漢置厯城縣屬濟南郡或曰晉永嘉中自東平陵移</hi>
　　<hi>郡治此今仍之厯山一名千佛山在府南十里</hi>
　袁婁<hi>見上婁臣謹按袁婁傳與榖梁皆作爰婁榖梁曰袁  在師之外註云已逼其國都公羊云逮</hi>
　　<hi>于袁婁而與之盟是師猶未至袁婁摠為近郊之辭張氏曰臨淄縣西有袁婁或曰在淄川境</hi>
　莘<hi>師從齊師于莘杜注莘齊地或臣謹按桓十六年衛公子伋使于齊盗待諸莘  謂即此莘地今之</hi>
　　<hi>莘縣也䝉上文晉師自衛來理亦相近但杜注一云衛地一云齊地豈莘地原跨兩境齊衛皆得有</hi>
　　<hi>之乎又考是役齊侯親逆晉師而莘去鞌四百餘里既遇于境上即當遏勿使進何為不戰引退縱</hi>
<pb n="17b"/>
　　<hi>敵入境四百里至鞌而始戰也由是推之莘亦當為近鞌之地耳</hi>
　靡笄<hi>見上</hi>
　華不注<hi>見上鞌杜注華不注山名出臣謹按水經注濟水㑹玉水又東北濼水  焉又東北逕華</hi>
　　<hi>不注山單椒秀澤不連陵以自髙虎牙桀立孤峯特㧞以刺天青崖翠拔望同㸃黛山下有華泉京</hi>
　　<hi>相璠曰華泉華不注山下泉水也春秋晉郤克逐齊師三周華不注逢丑父使公如華泉取飲即此</hi>
　　<hi>華泉北絶聽瀆二十里注于濟伏琛云不音跗與詩鄂不韡韡之不同謂花蒂也言此山孤秀如華</hi>
　　<hi>跗之著于水也今亦名金輿山四面峻削形如覆斗華泉已涸有鵲山湖滙于山東北流入大清河</hi>
　華泉<hi>見上</hi>
<pb n="18a"/>
　徐闗<hi>齊侯自徐闗入于臣謹按成十七年國佐以榖叛齊侯與之盟  徐闗而復之今淄川縣有古</hi>
　　<hi>徐闗</hi>
　石窌<hi>齊侯以辟司徒之妻為有禮予之石窌杜注石窌邑名齊地盧縣東有地名石窌  臣謹按窌</hi>
　　<hi>音幼隋初為盧縣之長清鎮尋置長清縣屬濟州以清水在城南為名唐屬徐州宋至道二年移縣</hi>
　　<hi>治于剌榆店即今長清縣治也古城在今縣城東南三十里</hi>
　丘輿<hi>晉師從齊師入丘輿擊馬陘杜注丘輿馬陘皆齊邑  或曰丘輿在益都界</hi>
　馬陘<hi>見上岳臣謹按史記馬陘作馬陵齊乘淄水出益都  陽山北徑萊蕪谷又北徑長峪道亦曰</hi>
　　<hi>馬陵即郤克追齊侯處在今益都縣西南</hi>
<pb n="18b"/>
　上鄍<hi>公㑹晉師於上鄍杜注闕榖臣謹按此齊衛境上邑或曰在陽  縣境</hi>
　清<hi>成十七年髙弱以盧叛齊侯使國勝告難于晉待命于清杜注清陽平樂平縣  臣謹按春秋清邑</hi>
　　<hi>屬東郡髙帝封功臣室中同為侯邑漢建初中改為樂平縣晉因之改屬陽平郡永嘉中石勒為茍</hi>
　　<hi>睎所敗奔樂平即此後齊省寰宇記清城在堂邑縣東南三十里今東昌府堂邑縣東南有清城</hi>
　東陽<hi>襄二年晏弱城東陽以逼萊子杜注東陽齊竟上邑  臣謹按杜氏通典臨朐縣有東陽城一</hi>
　　<hi>名凡城今青州府臨朐縣東有東陽城城晉志羊穆之築東陽城杜佑云即北海郡治東  也此又</hi>
　　<hi>一東陽</hi>
　耏外<hi>見乾時</hi>
<pb n="19a"/>
　郲<hi>見萊地</hi>
　平隂<hi>襄十八年諸侯同圍齊傳曰諸侯伐齊齊侯禦諸平隂塹防門而守之廣里杜注平隂城在濟</hi>
　　<hi>北盧縣東北其城南有防防有門于門外作塹防横行廣一里故經書圍  臣謹按孔頴達曰平隂</hi>
　　<hi>齊邑而言圍齊者沈氏云君在故言劉炫云下文門于揚門雍門東閭即是圍事非也襄九年諸侯</hi>
　　<hi>伐鄭亦門其三門而經不書圍即知攻門非圍而杜氏以禦諸平隂為圍不可議矣是役也齊師夜</hi>
　　<hi>遁晉師入平隂二十三年齊侯伐晉以報平隂之役二十五年崔氏殺鬷蔑于平隂昭二十五年齊</hi>
　　<hi>侯將唁魯昭公于平隂皆此也隋開皇十八年置榆山縣于漢肥城地屬濟州大業二年改曰平隂</hi>
　　<hi>縣蓋取古平隂為名也唐時嘗省改尋復舊今屬東平州章懷太子曰縣東北二十五里有古平隂</hi>
<pb n="19b"/>
　　<hi>城今在縣東北三十五里西再按水經注濟水過臨邑縣西又北逕平隂城  又東北至垣苗城西</hi>
　　<hi>又東北過盧縣北是平隂在盧縣之西南也京相璠曰平隂齊地在濟北盧縣西南十里是矣蓋杜</hi>
　　<hi>氏誤也十里太近亦有誤于再按是役殖綽郭最代夙沙衛殿夙沙衛殺馬  隘以塞道二子獲于</hi>
　　<hi>晉水經注漢賓水出南格馬山北流盧縣故城北今格馬山在長清縣東南六十里志曰即夙沙衛</hi>
　　<hi>殺馬塞道處也</hi>
　防門<hi>見上長臣謹按防即齊築長城之始也蘇代曰齊有  城鉅防蓋戰國時七國皆有長城齊城</hi>
　　<hi>即托始于此矣水經注京相璠曰防即長城平隂南有故長城東至海西至濟河防門去平隂二里</hi>
　　<hi>其水引濟故瀆尚存防門之北有光里亦名廣里齊記曰齊宣王乘山嶺之上築長城東至海西至</hi>
<pb n="20a"/>
　　<hi>濟州以備楚括地志長城西北起濟州平隂縣緣河厯泰山北岡上經濟州淄州東至宻州琅琊臺</hi>
　　<hi>入海郡縣志故長城首起平隂縣北二十九里于再按杜注廣里謂塹廣一里也光里之譌蓋起</hi>
　　<hi>鄉俗</hi>
　巫山<hi>齊侯登巫山以望晉師杜注巫山在盧縣東北  臣謹按濟南府肥城縣西北七十五里即齊</hi>
　　<hi>侯望晉師處一名孝堂山相傳郭巨葬母于此</hi>
　京兹<hi>荀偃士匄以中軍克京兹魏綘欒盈以下軍克邿杜注京兹在平隂城東南  臣謹按京兹城</hi>
　　<hi>在今平隂縣東南</hi>
　邿<hi>見上杜注邿山在平隂縣西</hi>
<pb n="20b"/>
　雍門<hi>見申池</hi>
　揚門<hi>同上</hi>
　東閭<hi>同上</hi>
　郵棠<hi>見萊地</hi>
　濰<hi>東侵及濰南及沂杜注濰水在東莞東北至北海都昌縣入海  臣謹按昭十三年中行穆子曰有</hi>
　　<hi>酒如淮有肉如坻劉綽曰淮當作濰水經注濰水出瑯琊箕縣箕屋山東北過東武城縣西又北過</hi>
　　<hi>平昌縣東又北過髙宻縣西又北過淳于縣東又東北逕都昌縣東又東北入于海箕屋山在今莒</hi>
　　<hi>州濰水自此厯諸城髙宻安丘濰縣昌邑而入于海昌邑即古都昌境也晉兵所至當在諸城髙宻</hi>
<pb n="21a"/>
　　<hi>間禹貢青州濰淄其道周禮職方青州其浸盧濰漢初韓信伐齊破楚將龍且于濰水隋大業九年</hi>
　　<hi>齊郡丞張須陀擊羣盗于濰水上大敗之即此漢地理志濰水過郡三謂城陽琅邪北海也行五百</hi>
　　<hi>三十里沂見魯地</hi>
　祝柯<hi>襄十九年諸侯盟于祝柯杜注祝柯縣今屬濟南郡左傳諸侯還自沂上盟于督揚杜注督揚</hi>
　　<hi>即祝柯也此臣謹按祝古國禮記武王封黄帝之後于祝即  漢為祝柯縣屬平原郡髙帝封功臣</hi>
　　<hi>髙色為侯邑漢建武五年耿弇討張歩分兵守祝柯鍾城弇先拔祝柯鍾城人自亡去晉亦為祝柯</hi>
　　<hi>縣改屬濟南郡隋屬齊州大業中賊帥盧明月寇祝柯齊郡通守張須陀大破之唐以境内有禹息</hi>
　　<hi>城改縣曰禹城乾元二年史思明侵濟南守將李鋭于長清邊家口决大河東至縣縣遂淪䧟移治</hi>
<pb n="21b"/>
　　<hi>于遷善鎮即今禹城縣治也宋白曰故祝柯城在今長清縣豐齊鎮北二里</hi>
　句瀆之丘<hi>襄十九年齊荘公立執公子牙于句瀆之丘  臣謹按襄二十一年復討公子牙之</hi>
　　<hi>黨執公子買于句瀆之丘二十八年買在句瀆之丘召之反其邑哀六年殺王豹于句竇之丘皆此</hi>
　　<hi>也齊靈公廢太子光徙之東立公子牙為太子屬諸嬖妾戎子靈公疾崔杼逆光立之殺戎子尸諸</hi>
　　<hi>朝此時牙當出走要亦未能逺也或云句瀆之丘在臨淄城内此則未必然應劭曰濟隂句陽縣有</hi>
　　<hi>句瀆之丘此宋之榖丘也見宋地牙及諸人皆未出境必非此也</hi>
　高唐<hi>夙沙衛入于髙唐以叛杜注髙唐在祝柯縣西北  臣謹按是年齊慶封圍髙唐勿克高唐人</hi>
　　<hi>殖綽工僂夜縋納師醢衛于軍二十五年祝佗父祭于髙唐杜注髙唐有齊别廟昭十年齊景公母</hi>
<pb n="22a"/>
　　<hi>穆孟姬為陳無宇請髙唐陳氏始大杜注傳言陳氏所以興蓋髙唐齊之下邑猶鄭之留宋之亳晉</hi>
　　<hi>之曲沃也又哀十年趙鞅帥師毁髙唐之郭孟子綿駒處于髙唐而齊右善歌即此史記齊荘公初</hi>
　　<hi>晉伐齊至髙唐又趙肅侯六年攻齊拔髙唐齊威王曰吾臣有盻子者使守髙唐趙人不敢東漁于</hi>
　　<hi>河又魯仲連謂田巴今楚軍南陽趙伐髙唐是也漢置髙唐縣屬平原郡今為髙唐州古髙唐城在</hi>
　　<hi>禹城縣北四十里齊乘曰豐齊鎮北有髙唐亭豐齊古祝柯地即杜氏所云也</hi>
　灑藍<hi>襄十九年崔杼殺髙厚于灑藍杜注灑藍齊地  或曰在臨淄郊外</hi>
　大隧<hi>襄十九年齊及晉平盟於大隧杜注闕  齊地或曰在今髙唐州境</hi>
　重丘<hi>襄二十五年同盟于重丘杜注重丘齊地重臣謹按今東昌府城東南跨茌平縣界有古  丘</hi>
<pb n="22b"/>
　　<hi>漢置重丘縣屬平原郡後漢省輿再按應劭安徳縣北五十里有重丘鄉故縣也  地廣記隋于重</hi>
　　<hi>丘故城置将陵縣今為徳州</hi>
　弇中<hi>襄二十五年崔氏弑荘公閭丘嬰與申鮮虞乘而出及弇中遂來奔杜注弇中狹道  臣謹按</hi>
　　<hi>哀十六年子我出陳氏追之失道于弇中即此也志云自臨淄西南至長蕪有長峪界兩山間長三</hi>
　　<hi>百里中通淄河今為盗賊之藪即弇中也閭丘奔魯自當由此然齊乘所云馬徑亦即此也豈弇中</hi>
　　<hi>為峪之摠名而馬徑為峪中之一地歟或言莘縣有弇山誤</hi>
　棠<hi>二十五年傳齊棠公尚之妻東郭偃之姊也杜注棠公齊棠邑大夫  臣謹按孔頴達曰楚僭稱王</hi>
　　<hi>故縣尹稱公齊不僭號而有棠公者蓋其家臣稱之曰公傳即因而言之如伯有之臣曰我公在壑</hi>
<pb n="23a"/>
　　<hi>谷也志曰孟子勸齊王𤼵棠即此後譌為堂隋置堂邑縣今亦曰堂邑屬東昌府</hi>
　廩丘<hi>襄二十六年齊烏餘以廩丘奔晉杜注烏餘齊大夫廪丘今東郡廪丘縣故城是  臣謹按時</hi>
　　<hi>烏餘又襲衛羊角襲魯髙魚又取地于宋二十七年晉使胥梁帶執烏餘皆取其邑還諸侯廪丘之</hi>
　　<hi>地蓋介乎齊晉宋魯衛之間也定八年公侵齊取廪丘之俘哀二十年公㑹齊人于廪丘二十四年</hi>
　　<hi>臧為㑹晉師取廪丘家語齊景公欲以廪丘之邑為孔子養辭不受竹書晉烈公時公孫遜以廪丘</hi>
　　<hi>叛于趙史記齊宣王五十一年田㑹以廪丘叛入趙趙敬侯三年救魏于廪丘大敗齊人漢置廪丘</hi>
　　<hi>縣屬東郡後漢屬濟隂郡三國魏屬東郡晉改屬濮陽國晉末為石虎所䧟劉宋亦屬濮陽郡隋屬</hi>
　　<hi>鄆州大業初省入鄆城縣今廪丘城在東昌府范縣東南瓠河之北杜氏以為故城蓋以故羊角城</hi>
<pb n="23b"/>
　　<hi>為春秋時廪丘也詳見衛地廪再按孔頴達曰釋地土地名以廪丘為齊地按  丘地在東郡則是</hi>
　　<hi>衛之邦邑齊竟不至此也蓋齊人徃時取衛邑以賜烏餘如鄭公孫叚之得州宋樂大心之有原也</hi>
　　<hi>宋鄭大夫得以晉地為采邑齊大夫亦得以衛地為采邑矣此説非也傳中分列諸國之地甚明定</hi>
　　<hi>八年則明以廪丘係之齊復何疑乎又范縣即晉士㑹之邑蓋此中地界最為紛錯也</hi>
　崔<hi>襄二十七年崔成請老于崔杜注濟南東朝陽縣西北有崔氏城  臣謹按漢朝陽縣屬濟南郡後</hi>
　　<hi>漢曰東朝陽以南陽郡有朝陽故此加東也晉因之後改屬樂安郡後魏仍曰朝陽縣屬濟南後齊</hi>
　　<hi>省今朝陽故城在濟南府章丘縣西北六十里水經注漯水經崔氏城北又東南逕東朝陽縣故城</hi>
　　<hi>南通志曰崔氏城在章丘縣西北二十五里似誤</hi>
<pb n="24a"/>
　魚里<hi>襄二十八年陳鮑圉人為優慶氏之士觀優至于魚里杜注魚里里名</hi>
　嶽<hi>慶封反陳于嶽杜注嶽里名何臣謹按本傳陳文子謂桓子曰禍將作矣吾其  得對曰得慶氏之</hi>
　　<hi>木百車于荘杜注慶封有木積于六軌之道孔頴達曰六達謂之荘又昭十年陳鮑與欒髙戰敗諸</hi>
　　<hi>荘合荘與嶽即孟子所謂荘嶽之間也管子曰瓁珞之水通于杭荘之間亦謂國中矣今臨淄城内</hi>
　　<hi>有荘嶽里</hi>
　弼殿<hi>襄二十八年與晏子弼殿其鄙六十杜注弼殿齊别都以弼殿邉鄙六十邑與晏嬰  臣謹按</hi>
　　<hi>晏子春秋景公封晏子于都昌辭而不受景公先以封逢丑父漢嘗置昌縣寰宇記云昌邑有都昌</hi>
　　<hi>古城齊乘曰即城南五里之大營城也今其地在平度州昌邑縣西疑即所謂弼殿者然晏子春秋</hi>
<pb n="24b"/>
　　<hi>又云景公為晏子封邑使田無宇置臺與無鹽不受豈亦弼殿乎是知都昌即弼殿其説不可通矣</hi>
　　<hi>考本傳晏子曰吾邑不足欲也益之以弼殿乃足欲足欲亡無日矣蓋古者増封每因其原封而附</hi>
　　<hi>益之晏子邑本小益以弼殿六十乃大而足欲也如昭十年陳桓子請老于莒公與桓子莒之旁邑</hi>
　　<hi>辭哀十四年桓魋請以鞌易薄公不可乃益鞌七邑是也晏子本封于晏今在齊河境弼殿當亦在</hi>
　　<hi>此耳詳前晏地</hi>
　莒<hi>昭三年齊侯田于莒杜注莒齊東境請臣謹按莒齊邑陳氏食采于此昭十年陳桓子  老于莒是</hi>
　　<hi>也蓋取地于莒遂謂之莒如鄭取許田而謂之許楚取沈邑而謂之沈魯有薛地而謂之薛耳</hi>
　寧風<hi>昭五年孟仲之子殺監牛投其首于寧風之棘上杜注齊地</hi>
<pb n="25a"/>
　羽山<hi>昭七年鄭子産曰昔堯殛鯀于羽山其神化為黄熊以入于羽淵杜注羽山在東海祝其縣東</hi>
　　<hi>南旌臣謹按禹貢羽畎夏翟孔傳云夏翟雉名羽中  旄羽山之谷有之曽氏註云羽山之谷雉具</hi>
　　<hi>五色因以羽名即殛鯀處也祝其漢縣屬東海郡晉因之唐廢地在今海州贑榆縣西五十里縣西</hi>
　　<hi>北八十里即羽山髙四里周圍八里西距沂州七十里山下有潭曰羽潭亦曰羽池即羽淵也寰宇</hi>
　　<hi>記曰羽山在朐山縣西北九十里漢胊山縣即今海州治蓋地相接也  再按孔氏孟子疏羽山在</hi>
　　<hi>東齊海中今登州東南三十里亦云有羽山與杜異不取齊乘曰近羽山有鯀城相傳魏將田預所</hi>
　　<hi>築因羽山為名又劉昭云鍾離城南有羽泉皆謂舜殛鯀處齊乘云鍾離在沂州西南百餘里楚將</hi>
　　<hi>鍾離昧所築與杜氏之説亦相近</hi>
<pb n="25b"/>
　薄姑<hi>見前</hi>
　稷<hi>昭十年陳鮑伐欒髙戰于稷敗諸荘又敗諸鹿門杜注稷祀后稷之處  臣謹按隋志臨淄有稷山</hi>
　　<hi>齊記補上有后稷祠故名今臨淄縣西南十三里有稷山或曰稷下之名以此</hi>
　荘<hi>見前嶽</hi>
　鹿門<hi>見前申池</hi>
　棘<hi>昭十年陳桓子召子山而反棘焉杜注棘子山故邑齊國西安縣東有㦸里亭  臣謹按後漢志作</hi>
　　<hi>棘里今臨淄縣西北有棘里亭或謂之㦸里城括地志以為即畫邑西安見前葵丘</hi>
　夫于<hi>召子周與之夫于杜注濟南於陵縣西北有于亭  臣謹按於陵齊邑陳仲子所居漢置縣屬濟</hi>
<pb n="26a"/>
　　<hi>南郡後漢屬濟南國晉改為烏陵旋廢今濟南長山縣西南二十里有於陵城又縣西有于亭</hi>
　渠丘<hi>見前葵丘</hi>
　澠<hi>昭十二年晉侯與齊侯宴投壺齊侯曰有酒如澠有肉如陵寡人中此與君代興杜注澠水出齊國</hi>
　　<hi>臨淄縣北入時水水臣謹按水經注澠水出營丘城東世謂之漢湊  西陵樂安博興與時水合古</hi>
　　<hi>諺云瘦馬不渡澠南燕李宣稱澠水不氷今在臨淄縣西南其源即申流也分為二流西流曰系水</hi>
　　<hi>北流曰澠水</hi>
　聊攝<hi>昭二十年晏子曰聊攝以東姑尤以西杜注聊攝齊西界也平原聊城縣東北有攝城  臣謹</hi>
　　<hi>按聊城齊邑戰國時田單破燕兵復齊國燕將據聊城不下魯仲連射書城中燕將見書涕泣自殺</hi>
<pb n="26b"/>
　　<hi>田單屠聊城即此秦置聊城縣屬東郡漢十一年陳豨反代地使其將張春擊聊城魏晉俱屬平原</hi>
　　<hi>郡劉宋屬魏郡隋置愽州治此唐武徳初為宇文化及所據竇建徳克之唐以後皆為博州治今為</hi>
　　<hi>東昌府治治城自石晉汴宋以河患再徙古聊城在今府西北十五里水經注漯水又北經聊城故</hi>
　　<hi>城西城内有金城周匝有水南門有馳道絶水南出東門側有層臺即魯仲連所謂還髙唐之兵却</hi>
　　<hi>聊城之衆者也今城東亦有魯連臺髙七丈蓋倣古築之也  再按攝城一作聶城詳見邢地</hi>
　姑尤<hi>見上杜注姑尤齊東界也姑水尤水皆在城陽郡東南入海  臣謹按姑水今曰大沽河發源</hi>
　　<hi>于登州府黄縣西南三十里之蹲狗山東南福山界又折而西南厯招逺萊陽以至平度州南故即</hi>
　　<hi>墨城尤水今曰小沽河𤼵源于萊州府東南三十里之馬鞍山亦東南流至平度州與大沽河合通</hi>
<pb n="27a"/>
　　<hi>名沽河至膠州即墨縣入海二水起北海至南海行三百餘里繞齊東界故曰姑尤以西</hi>
　沛<hi>昭二十年齊侯田于沛杜注沛澤名</hi>
　遄臺<hi>昭二十年晏子侍于遄臺呼臣謹按遄臺在臨邑西五十里俗  歇馬臺</hi>
　野井<hi>昭二十五年齊侯唁公于野井杜注濟南祝柯縣東有野井亭  臣謹按後漢志祝柯有野井</hi>
　　<hi>亭左傳齊侯將唁公于平隂公先至于野井今在齊河縣東濟河北岸有祝柯地也</hi>
　稷門<hi>見申池</hi>
　媚<hi>定九年齊侯致禚媚杏于衛杜注三邑皆齊西界  臣謹按哀十五年子貢對陳成子曰昔齊為衛</hi>
　　<hi>故伐晉冠氏喪車五百因與衛地自濟以西禚媚杏以南書社三百言致則三邑入于衛矣言以南</hi>
<pb n="27b"/>
　　<hi>則似割三邑之南境以與衛非全致也禚地近魯見前或曰媚在濟南禹城界杏在東昌博平界</hi>
　杏<hi>見上</hi>
　夾谷<hi>定十年公㑹齊侯于夾谷左傳公㑹齊侯于祝其實夾谷杜註夾谷即祝其也  臣謹按後漢</hi>
　　<hi>志東海郡祝其縣即古夾谷水經注游水北逕祝其故城西縣東有夾口浦杜氏通典懷仁縣有夾</hi>
　　<hi>山即夾谷漢祝其城在贑榆南五十里唐懷仁縣即今贑榆縣治也寰宇記夾谷山在贑榆東五十</hi>
　　<hi>八里逓相傳述並用漢志之説無異辭矣然以道里計之祝其縣僻處海隅去齊魯之都數百里非</hi>
　　<hi>㑹盟之轍所宜至且杜氏不引之以為解蓋左傳所云祝其自是古地祝其縣非襲古名也近志濟</hi>
　　<hi>南淄川縣西南三十里有夾谷山一名祝其為定公㑹齊侯處較為近理</hi>
<pb n="28a"/>
　安甫<hi>定十年齊侯衛侯鄭游速㑹于安甫  臣謹按公羊作鞍張洽傳曰齊地</hi>
　頼<hi>哀六年公子陽生入齊使胡姬以安孺子居頼又使朱毛遷孺子駘不至殺諸野幕之下葬諸殳冐</hi>
　　<hi>淳杜注頼齊邑而臣謹按哀十年晉趙鞅伐齊毁髙唐之郭及頼  還即此後漢志菅縣有頼亭菅</hi>
　　<hi>縣屬濟南國晉有故城在今章丘縣西北三十里頼亭在濟南府東章丘縣界</hi>
　駘<hi>見上杜注駘齊邑氏臣謹按裴駰注史記引列女傳云太姜為有台  之女路史遂謂有二駘一在</hi>
　　<hi>武功一在瑯邪也國語云姜氏出自元黿皇妣太姜之姪伯陵之後逢公之所憑神也則太姜之見</hi>
　　<hi>實在東國或别有封于駘者然不可考矣或曰在臨胊縣界</hi>
　殳冐淳<hi>見上杜注地名經臣謹按路史曰殳殳戕國一名冐澤山海  曰炎帝之孫伯陵生殳鼓</hi>
<pb n="28b"/>
　　<hi>延殳始為鍾路史曰殳鼓延伯陵三子也</hi>
　潞<hi>哀八年悼公使鮑子居潞杜注潞齊邑舍臣謹按哀十七年齊人伐衛埶公孫般師以歸  諸潞即</hi>
　　<hi>此或曰在齊郊外</hi>
　鄎<hi>哀十年公㑹吳伐齊師于鄎杜注鄎齊地</hi>
　犂<hi>哀十年晉趙鞅伐齊取犂及轅毁髙唐之郭侵及頼而還杜注犂一名隰濟南有隰隂縣  臣謹按</hi>
　　<hi>哀二十三年伐齊戰于犂丘齊師敗績知伯親禽顔庚杜注犂丘隰也哀二十七年陳成子救鄭召</hi>
　　<hi>顔涿聚之子晉曰隰之役而父死焉杜注隰役在二十三年孔穎達曰涿聚即庚也知三名為一地</hi>
　　<hi>矣或曰齊大夫隰氏之采邑漢置漯隂縣屬平原郡應劭曰縣在漯水之南因名後漢改曰隰隂仍</hi>
<pb n="29a"/>
　　<hi>屬平原郡建安六年袁譚將劉詢起兵以叛晉省杜云屬濟南蓋曹魏時事也石趙復置隰隂縣宋</hi>
　　<hi>武平廣固嘗僑置青州于此尋廢今漯隂城在濟南臨邑縣西十里有黎丘子讀書臺</hi>
　轅<hi>見上杜注祝阿縣西有轅城後臣謹按漢置瑗縣屬平原郡水經注轅即瑗也  漢省今禹城縣西</hi>
　　<hi>北有轅城或云在縣南百里</hi>
　清<hi>哀十一年齊國書伐我及清杜注齊地濟北盧縣東有清亭  臣謹按水經注濟水自魚山而北逕</hi>
　　<hi>清亭今在長清縣東又隱四年公及宋公遇于清杜注衛地濟南東阿縣有清亭蓋當時濟水流于</hi>
　　<hi>二邑之間而清地跨占其左右故二國皆有清也濟水一名清水地以此名辨齊魯之界此為最確</hi>
　　<hi>矣</hi>
<pb n="29b"/>
　博<hi>哀十一年公㑹吳伐齊及博至于嬴杜注博嬴齊邑也二縣皆屬泰山  臣謹按國語吳王使王孫</hi>
　　<hi>茍告周曰遵汶伐博延陵季子葬于嬴博之間漢三年韓信襲破田横走博陽漢書作博是也漢置</hi>
　　<hi>博縣屬泰山郡晉宋因之後魏改縣名博平為泰山郡治隋罷郡再改縣名曰博城屬兖州唐宋因</hi>
　　<hi>之唐嘗改縣曰乾封宋復改曰奉符皆以封禪泰山故也宋世縣治再徙金復舊置軍尋升泰安州</hi>
　　<hi>明省附郭奉符縣入之屬濟南府</hi>
　艾陵<hi>見前艾</hi>
　舒州<hi>見薛地</hi>
　檀臺<hi>哀十四年公與婦人飲酒于檀臺  臣謹按臨淄縣東一里有檀臺</hi>
<pb n="30a"/>
　豐丘<hi>子我攻陳氏不勝適豐丘豐丘人執之殺諸郭闗杜注豐丘陳氏邑</hi>
　郭闗<hi>見申池</hi>
　䝉<hi>哀十七年公㑹齊侯盟于䝉杜注蒙在東莞䝉隂西故䝉隂城也  臣謹按漢置蒙隂縣屬泰山後</hi>
　　<hi>漢省晉志有蒙隂縣屬瑯邪國太康中始置東莞郡蓋蒙隂初置時嘗屬之也其復置之處已非舊</hi>
　　<hi>地故以漢縣為故城後魏又廢東魏復置髙齊省入新泰縣元復改置蒙隂縣于今治屬莒州縣東</hi>
　　<hi>十里綿山社有古城周二室舊址猶存相傳為戰國時築也</hi>
　顧<hi>哀二十一年公及齊侯盟于顧杜注顧齊地  臣謹按詩云韋顧既伐昆吾夏桀即此顧</hi>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地名攷畧卷三<lb/>
</p>
<p>
</p>
  </div>
</body>
</text>
</TEI>
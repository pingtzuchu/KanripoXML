<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋地名攷畧</head>
    <p>
<pb n="1a"/>
欽定四庫全書　　　　　經部五<lb/>
　春秋地名攷畧　　　　　春秋類<lb/>
　　提要<lb/>
　　　　<hi>臣</hi>等謹案春秋地名攷畧十四卷<lb/>
　　　國朝髙士竒撰康熙乙丑士竒以詹事府少詹<lb/>
　　　　事奉<lb/>
　勅撰春秋講義因考訂地理併成是書奏<lb/>
　　進據閻若璩潜邱劄記稱秀水徐勝敬可為人作<lb/>
<pb n="1b"/>
　　　　左𫝊地名訖問余成公二年鞌之戰云云則<lb/>
　　　　實士竒倩勝代作也其書以春秋經𫝊地名<lb/>
　　　　分國編次皆先列國都次及諸邑毎地名之<lb/>
　　　　下皆先列經文𫝊文及杜預註而復博引諸<lb/>
　　　　書考究其異同砭正其疎舛頗多精核惟時<lb/>
　　　　有貪多炫博轉致瑣屑者如魯莊公築臺臨<lb/>
　　　　黨氏遂立黨氏臺一條殊于地理無闗又如<lb/>
　　　　晉以先茅之縣賞胥臣遂立先茅之縣一條<lb/>
<pb n="2a"/>
　　　　不能指為何地但稱猶云蘇忿生之田則亦<lb/>
　　　　安貴於考耶是亦過求詳備之失也乾隆四<lb/>
　　　　十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
春秋地名攷畧原序<lb/>
錢塘髙宫詹作春秋地名攷畧十四卷既成而示余屬<lb/>
為之序予受而讀之喜其蒐採之博考辨之精反覆不<lb/>
忍釋手既而潛玩再三乃知其用心之勤則在乎貫通<lb/>
全經非獨侈張見聞已也蓋左氏之學莫賾於地名得<lb/>
其解者惟杜元凱氏在前雖有應仲遠賈景伯諸家不<lb/>
之及也元凱既作經傳集解又為長厯以正閏朔為世<lb/>
族譜以紀統繫為釋例土地名以求㑹盟征伐之迹亦<lb/>
<pb n="3b"/>
綦備矣惜其書不盡傳鄭夾漈有言杜預解左氏顔師<lb/>
古解漢書為左班功臣顔氏所通者在訓詁杜氏所通<lb/>
者在星厯地理顔氏治訓詁如與古人對談杜氏治星<lb/>
厯地理如羲和之歩天禹之行水誠哉言也乃今所傳<lb/>
集解之書謹嚴特甚徃徃稍引其端以待學者之自悟<lb/>
其疑者寧缺而不詳今之去古視杜氏又遠矣説地理<lb/>
者有司馬彪闞駰京相璠宋忠司馬貞杜佑賈躭李吉<lb/>
甫輩言人人殊安所取正乎予嘗謂求通於後世之史<lb/>
<pb n="4a"/>
志不若讀經疏讀經疏又不若潛玩經傳之本文誠能<lb/>
貫通全經而求其理當必有迎刅而解者即如齊晉戰<lb/>
鞌公羊以為去齊五百里似乎齊之邊邑矣讀本傳三<lb/>
周華不注之文而後知其在厯下也楚山有大别鄭氏<lb/>
以為在安豐矣讀左司馬之言曰沿漢而與之上下而<lb/>
後知其在漢口也古言吕梁未鑿河出孟門之上孟門<lb/>
在晉之西矣乃齊靈公之伐晉也自朝歌入孟門用是<lb/>
知晉東亦有孟門為太行之陘道也晉有二瑕一在河<lb/>
<pb n="4b"/>
外而解者混之及觀西師之侵在河曲宵遁之後詹嘉<lb/>
之守在桃林築塞之時而後知河外之瑕必不可混於<lb/>
河北也斯非其淺而易見者耶嘗欲用此意勒成一書<lb/>
卒卒未暇宫詹乃先得我心亦足快矣噫嘻左傳一書<lb/>
固萬世經術之祖也學古而不通于春秋譬若溯河而<lb/>
不探其源尋枝而不揣其本必不得之數也試畧言之<lb/>
吳闢䢴溝以通餫道此枋頭堰淇之嚆矢也闔閭之伐<lb/>
徐也防山而水之此智伯決晉之濫觴也孫叔敖治芍<lb/>
<pb n="5a"/>
陂以溉雩婁其孫掩為令尹復脩其術此秦陘翟陂以<lb/>
下言田農水利者所由昉也至于齊塹防門始于平隂<lb/>
楚營方城亘于宛葉其後燕之汾門魏之濱洛秦之起<lb/>
造陽而抵臨洮皆權輿于此矣若夫虎牢之為成臯也<lb/>
穆陵之為大峴也鍾吾之為宿豫也州來之為壽陽也<lb/>
沈之為懸瓠也申之為宛也甯之為修武也鍾離之為<lb/>
濠口也大隧直轅㝠阸之為義陽三闗也渚宫之為江<lb/>
陵也夏汭之為武昌也澶淵之為三城也笠澤之為五<lb/>
<pb n="5b"/>
湖也皆七國漢楚吳魏六朝高齊宇文唐宋之君所為<lb/>
百戰而爭者也而皆見端于春秋是故欲識天下之大<lb/>
勢不可以不知春秋欲讀後世之史不可以不知春秋<lb/>
此書匪直元凱功臣抑且為禹貢職方之嫡系體國大<lb/>
業粲然具矣<lb/>
今天子覃精聖學博極古今緝熙勿倦特命宫詹總裁<lb/>
春秋講義以左氏為綱領余兄弟隨澤州桐城諸先生<lb/>
後又與宫詹同拜<lb/>
<pb n="6a"/>
命修一統志𤼵凡起例將于是書考正而宫詹且進之<lb/>
黼筵上備<lb/>
乙夜之覽度必有當于<lb/>
睿懷之萬一者謹泚筆而序之康熙二十有六年冬十<lb/>
月崑山徐乾學謹序<lb/>
九丘之書逸矣伯禹伯益之所名彝堅之所志周公之<lb/>
所録其著在六經者莫若禹貢詩春秋言禹貢者則有<lb/>
若摰虞之畿服經孟先之圖程大昌之論易祓之廣紀<lb/>
<pb n="6b"/>
言詩者則有若范處義王應麟之地理考言春秋者則<lb/>
有若京相璠之土地名楊湜鄭樵之譜張洽之表外如<lb/>
嚴彭祖之圖專紀盟㑹則圍伐滅取土地之見遺者多<lb/>
矣羅祕專紀國名則郡縣之失載者又多矣然則説春<lb/>
秋者必兼包乎郡國土地之目而後可無憾焉試迹其<lb/>
地名有見於經者有見於傳者有互見於經傳者顧其<lb/>
文蔑以為昧紀以為杞滑以為郎檉以為朾偃以為纓<lb/>
崇以為柳鐵以為栗以陸渾為賁渾以厥憗為屈銀以<lb/>
<pb n="7a"/>
臯鼬為浩油以祲祥為侵羊若是者不可悉數也邾也<lb/>
謂之邾婁貫也謂之貫澤訾婁也謂之叢安甫也謂之<lb/>
鞌沙也謂之沙澤一郕也或以為成或以為盛一酈也<lb/>
或以為犁或以為麗一盂也或以為霍或以為雩一虢<lb/>
也或以為郭或以為漷一艾也或以為鄗或以為蒿貍<lb/>
脤謂之貍軫或又曰蜃也蚡泉謂之濆泉或又曰賁也<lb/>
郪丘謂之犀丘或又曰菑丘又曰師丘也其在當時傳<lb/>
者已滋異同繁省之不一而况乎百世之下壤地之離<lb/>
<pb n="7b"/>
合名號之廢置升降乃欲通習而考證之刋落叢謬不<lb/>
其難哉今<lb/>
天子命儒臣編纂春秋講義於是錢塘髙學士充總裁<lb/>
官既編成經<lb/>
進矣又廣采方志以餘力輯春秋地名攷十四卷<hi>彝尊</hi>
受而讀之愛其考迹疆理多所釐正簡矣而能周博矣<lb/>
而有要無異聚米畫地振衣而挈其領也原春秋之作<lb/>
孔子既取百二十國寶書筆削之又别述職方述職方<lb/>
<pb n="8a"/>
者所以輔春秋之不及爾故夫學乎春秋非惟義疏序<lb/>
例大夫之辭公子之譜皆宜究圖而土地之名尤其要<lb/>
焉者有講義以正諸家之蹖駮不可無地名考以補方<lb/>
志之疏舛若經之有緯書之有正必有攝也<hi>彝尊</hi>嘗與<lb/>
學士同直<lb/>
南書房既而以譴謫官今老矣於經義無所𤼵明序學<lb/>
士之書幸託姓名傳諸後世竊比于北宫司馬諸子獲<lb/>
附見於春秋之傳焉秀水朱彝尊序<lb/>
<pb n="8b"/>
禹㑹諸侯于塗山執玉帛者萬國及周千八百國春秋<lb/>
以還互相呑噬强兼弱削疆域難稽其見于經傳者總<lb/>
一百二十四國税安禮指掌圖可攷也乃若㑹盟侵伐<lb/>
蒐狩臺囿城築諸地與夫述古稱先國邑之名往往襍<lb/>
出于其間元凱所注十得八九其有闕而失據者則京<lb/>
相璠之春秋土地名三卷鄭樵春秋地名譜十卷楊湜<lb/>
春秋地譜十二卷以及酈善長注水經陸淳春秋纂例<lb/>
張洽春秋集傳多所考按補元凱所未備然其間世代<lb/>
<pb n="9a"/>
侵尋沿革互異未有别類分門㹈為一書暢然而無憾<lb/>
者夫漢陽諸姬盡于楚河南小侯半蝕于晉在春秋時<lb/>
故版舊索已茫不可問况經嬴秦之郡縣六朝之割據<lb/>
地非吾土而僑寓其名境已絲棼而兩侈其號朝南暮<lb/>
北瓜剖豆分立乎今日以指隱桓隱桓之日逺矣爽鳩<lb/>
季萴之墟有窮相土之里夫孰得而是正歟春秋傳心<lb/>
之史所重者明王道正人心誅亂臣討賊子是是非非<lb/>
以一字為褒貶其義例至精其意指極微至于地名之<lb/>
<pb n="9b"/>
同異往往毫釐千里讀其書如冠帶之國不知其都邑<lb/>
何在王地洛邑相近而殊名故綘新田屢遷而非昔楚<lb/>
丘之紛紛聚訟郊郢之譌為郢中厯代之沿革變遷所<lb/>
繫非細豈可以聖人之大經漫曰不求甚解耶乙丑夏<lb/>
四月<hi>臣</hi>奉<lb/>
命總裁春秋講義因于纂紀之暇博摉諸書而叅攷之<lb/>
取春秋二十㑹盟之國為綱各以其當時封境所屬隨<lb/>
地標名詳其原起條其興革諸小國則編年附綴之其<lb/>
<pb n="10a"/>
類削入他國者則從其初不從其後其有沿譌承誤者<lb/>
必折衷以歸于一是一展卷而知當日之某地某名即<lb/>
今日之某名某處發懷古之幽情敬備<lb/>
聖明之顧問若曰羽翼經傳則<hi>臣</hi>何敢焉康熙二十七<lb/>
年嵗在戊辰仲冬<lb/>
日講官起居注詹事府詹事兼翰林院侍講學士<hi>臣</hi>髙<lb/>
士竒拜手謹序<lb/>
<pb n="11a"/>
　　凡例<lb/>
　一列邦境壤相叅分國類聚則易于解悟首周尊王<lb/>
　　也次魯宗國也甥舅之國齊為首懿親之封晉衛<lb/>
　　鄭為大又次之三恪之大者宋也地居中國之要<lb/>
　　樞惟陳蔡又次之秦以西垂之長吳越徐巴與楚<lb/>
　　俱僭王皆春秋所謹者又次之他如邢曹虞虢邾<lb/>
　　莒杞紀許滕薛小邾北燕其分地亦時紀于春秋<lb/>
　　雖小國僻遠亦以類附之昔國語次周以下魯齊<lb/>
<pb n="11b"/>
　　晉鄭楚吳越共八國史記列吳齊魯燕管蔡陳杞<lb/>
　　衛宋晉楚越十三世家兹非有意為進退特因其<lb/>
　　事之繁簡期有助于窮經而已餘諸小國隨見經<lb/>
　　之先後編年次之于後<lb/>
　一王都及各國之都必列于首曰都于某地遷國又<lb/>
　　列一條曰遷于某地其都但據春秋時現在如周<lb/>
　　之王城成周晉之絳新田是也至如春秋以前始<lb/>
　　封建都之地有見于經傳者如周之駘豳岐豐晉<lb/>
<pb n="12a"/>
　　之唐曲沃亦相次以揭於前而殊其標目以别之<lb/>
　　有不見于經傳者如齊之營丘鄭之咸林杞之雍<lb/>
　　丘則冠於小註中而已其遷徙在春秋後如楚之<lb/>
　　郢陳壽春衛之野王則附于小註之尾而後以所<lb/>
　　屬之地捱年綴附庶乎振裘得領披覽之餘曉然<lb/>
　　于當日之形勢凡為朝聘㑹盟徃來之道里征伐<lb/>
　　圍入攻守之機宜恍若身親其事者亦讀經之大<lb/>
　　快矣<lb/>
<pb n="12b"/>
　一諸地名有屢見于經者必摘其樞要序次成章凡<lb/>
　　有三意或一地而先為國後為邑先屬此國後屬<lb/>
　　彼國通其條貫則本末秩然一也或一地而註疏<lb/>
　　家所指互異詳玩本文參伍折中則真解自出二<lb/>
　　也或兩地三地同名如周秦各有王城齊宋各有<lb/>
　　葵丘晉齊魯各有東陽魯有兩防兩鄆鄭有兩氾<lb/>
　　楚有兩城父又或一地而有兩名如黄父即黑壤<lb/>
　　廪延即酸棗析即白羽之類彚萃相從彼此互晰<lb/>
<pb n="13a"/>
　　則同者不至誤以為異異者不至誤以為同矣三<lb/>
　　也若夫沿革之變務具始終前後且必詳之况本<lb/>
　　經之内乎<lb/>
　一元凱春秋夙稱武庫註釋之精古今無兩然猶曰<lb/>
　　諸地名有疑者曰有以示不審闕者不復記見于<lb/>
　　隱六年之註或地形稍遠者則曰迂廻疑蓋其慎<lb/>
　　也兹篇每一地名之下先録本文次詳杜註然後<lb/>
　　以先儒註疏及各史志傳參考之顧採取之間亦<lb/>
<pb n="13b"/>
　　不敢易史家最善莫如班氏矣乃以衛都楚丘為<lb/>
　　成武楚都丹陽為漢之丹陽舛譌特甚至若劉昭<lb/>
　　之誤引魏収之冗筆益難讀矣水經注採取極博<lb/>
　　乃如定之方中篇有景山毛傳訓景曰大而以為<lb/>
　　山名左傳向戌語鬷蔑曰賈大夫之貌惡杜註賈<lb/>
　　國之大夫也而以為賈辛是則兎園誦習且不免<lb/>
　　于鹵莽也羅泌好用隠僻獨于抉擿經傳亦有所<lb/>
　　長取其純畧其疵繆者辨之不厭詳縷期歸於一<lb/>
<pb n="14a"/>
　　是焉<lb/>
</p>
<p>
</p>
  </div>
</body>
</text>
</TEI>
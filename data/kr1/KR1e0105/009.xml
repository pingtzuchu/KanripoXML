<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷九</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷九<lb/>
　　　　　　　　　　詹事府詹事高士竒撰<lb/>
楚<hi>下</hi>
　沈<hi>宣十二年戰于邲沈尹將中軍杜注沈或作寢寢縣也今汝陰固始縣  臣謹按此沈國之别邑也</hi>
　　<hi>而楚取之以為重鎮故沈尹見于春秋甚詳時為沈尹者莊王之子公子貞也靈王時有沈尹射見</hi>
　　<hi>于昭四年平王時有沈尹赤見于五年自是至昭王時有沈尹戌十八年二十四年二十七年三十</hi>
　　<hi>年三十一年凢五見惠王時有沈尹朱見于哀十七年至哀十八年巴人伐楚惠王使子國為帥請</hi>
<pb n="1b"/>
　　<hi>承王曰寢尹工尹勤先君者也三月楚公孫寜呉由于薳固敗巴師于鄾杜注柏舉之役寢尹呉由</hi>
　　<hi>于以背受戈工尹固執燧象以奔呉師皆為先君勤勞葢沈尹戍戰死于柏舉而由于繼之為寢尹</hi>
　　<hi>也杜云沈或作寢實本于此孔頴達曰哀十八年有寢尹呉由于因解寢為縣是也然則是邑豈本</hi>
　　<hi>名寢楚人因取之于沈遂謂之沈與乃寢尹之後仍有沈尹則二名兼行矣又史記楚莊王召孫叔</hi>
　　<hi>敖子封之寢丘四百户以奉其祀十世不絶列子孫叔敖疾將死戒其子曰我死王則封汝汝必無</hi>
　　<hi>受利地楚越之間有寢丘者此地不利而名甚惡楚人鬼而越人禨可長有者唯此也孫叔敖死王</hi>
　　<hi>果以美地封其子子辭而不受請寢丘與之即此邑之分壤矣史記蒙恬伐寢漢置寢縣屬汝南郡</hi>
　　<hi>建武二年司空李通慕叔敖之受瘠土願封此邑光武嘉之遂改名固始晉屬汝陰郡宋屬新蔡郡</hi>
<pb n="2a"/>
　　<hi>後因之隋末于寢丘地别置沈丘縣又立沈州治之唐廢州以縣屬汝陰郡唐志云沈丘本邥州領</hi>
　　<hi>沈丘宛丘唐初州廢以宛丘屬陳州沈丘來屬後省沈丘入汝陰神龍三年復置是也杜氏通典云</hi>
　　<hi>沈丘隋置沈州神龍初分汝陰縣置又云汝陰固始皆漢寢丘此誤也夫漢時汝陰寢縣並置不可</hi>
　　<hi>謂汝陰為寢縣地晉時又兩縣並存如果寢丘在汝陰杜預即不云在固始矣葢隋置沈丘原分固</hi>
　　<hi>始唐省入汝陰而復置通典遂以傳訛理甚明也荀子曰楚之孫叔敖期思之鄙人也吕氏春秋孫</hi>
　　<hi>叔敖沈尹莖相與友善沈尹莖遊于郢荆王欲以為令尹沈尹莖辭曰期思之鄙人有孫叔敖者聖</hi>
　　<hi>人也王必用之期思亦為固始地然則寝丘本叔敖之鄉縣而因以封之尤足證寢邱之屬固始矣</hi>
　　<hi>汝陰為今潁州屬鳳陽府固始屬光州沈丘屬陳州三縣分割屬三郡而地則相接沈丘縣南百步</hi>
<pb n="2b"/>
　　<hi>有寢丘云命再考漢延熹三年有孫叔敖碑叔敖子辭父有  欲有賞必于潘國下濕墝埆人所不</hi>
　　<hi>貪遂封潘鄉與此不同</hi>
　蒲胥之市<hi>宣十四年楚子伐宋車及于蒲胥之市</hi>
　州來<hi>宣七年呉入州來杜注州來楚邑淮南下蔡縣是也  臣謹按左傳申公巫臣教呉叛楚始伐</hi>
　　<hi>楚伐巢伐徐馬陵之會呉入州來蠻夷附于楚者呉盡取之高氏曰呉楚爭強始見于此昭四年呉</hi>
　　<hi>伐楚入棘櫟麻楚沈尹射奔命于夏汭箴尹宜咎城鍾離薳啟疆城巢然丹城州來楚自是始患呉</hi>
　　<hi>矣十二年靈王狩于州來次于潁尾使蕩侯潘子司馬督囂尹午陵尹喜帥師圍徐以懼呉明年楚</hi>
　　<hi>亂王縊于乾谿楚師還自徐呉人敗諸豫章獲其五帥及平王即位呉滅州來令尹子旗請伐呉王</hi>
<pb n="3a"/>
　　<hi>勿許曰吾未撫民人敗不可悔州來在呉猶在楚也十八年楚人城州來沈尹戌曰昔呉滅州來子</hi>
　　<hi>旗請伐之王曰吾未撫吾民今亦如之而城州來以挑呉能無敗乎二十三年呉人伐州來楚薳越</hi>
　　<hi>帥師及諸侯之師奔命救州來戰于雞父楚師大奔由是州來遂入于呉而入郢之禍兆于此矣林</hi>
　　<hi>氏曰呉之始圖楚也爭巢鍾離州來三邑葢七十年而後取之楚失淮由失州來也是已呉得州來</hi>
　　<hi>以封季札季札初封延陵後邑于此故曰延州來季子哀二年蔡昭侯自新蔡遷于州來謂之下蔡</hi>
　　<hi>葢為呉所遷也其後楚滅呉至考烈王二十二年西逼于秦徙都壽春在淮之南與下蔡夾淮為固</hi>
　　<hi>漢置下蔡縣屬沛郡後漢屬九江郡漢末袁術據壽春曹操得之以為重鎮置淮南郡下蔡縣屬焉</hi>
　　<hi>晉仍之後魏置下蔡郡于此自是常以重兵戍守梁于硤石山下築城以拒魏謂之下蔡新城水經</hi>
<pb n="3b"/>
　　<hi>注曰淮水自硤石北逕下蔡故城東淮之東岸又有一城曰下蔡新城二城對據翼蔽淮濱大通中</hi>
　　<hi>魏亂梁得下蔡改置汴郡齊廢郡隋仍為下蔡縣屬穎州唐嘗置渦州尋廢唐末廢為下蔡鎮五代</hi>
　　<hi>周顯徳三年𤼵陳蔡諸州丁夫築下蔡城四年壽州降遂徙治下蔡宋亦為壽州治後又改州曰壽</hi>
　　<hi>春府時亦謂下蔡為北壽春而壽春縣為南壽春紹興六年楊沂中等敗劉猊于藕塘追至南壽春</hi>
　　<hi>而還此即壽春縣也十一年烏珠陷壽春乃渡淮陷廬州此壽春即下蔡城也乾道三年改置安豐</hi>
　　<hi>軍于壽春縣下蔡縣屬焉元因之元末江淮多事下蔡縣始廢里道記下蔡西抵正陽鎮五十五里</hi>
　　<hi>今壽州即古壽春縣城為楚考烈王所築州北三十里有蔡國城即下蔡矣</hi>
　呂<hi>成七年子重請申吕為賞田王許之申公巫臣曰不可比申呂所以邑也以是為賦以御北方若取</hi>
<pb n="4a"/>
　　<hi>之是無申呂也晉鄭必至于漢作臣謹按呂為虞夏時國周穆王時吕侯為司冦  呂刑國語史伯</hi>
　　<hi>曰當成周者南有申呂後并于楚呂后時封昆弟子呂恕為呂城侯今南陽府城西三十里有呂城</hi>
　　<hi>俗名董呂村</hi>
　鄧<hi>成九年鄭伯㑹楚公子成于鄧某臣謹按桓二年蔡侯鄭伯㑹于鄧榖梁傳曰鄧  地不知其國故</hi>
　　<hi>云某公羊傳曰離不言會其言㑹何葢鄧與㑹爾又賈逵服䖍並以鄧為國而正義駁之云蔡鄭懼</hi>
　　<hi>楚始為此㑹不應就近楚小國故知非鄧國也昭十三年楚蔡公召子干子晳盟于鄧杜註潁川召</hi>
　　<hi>陵縣西南有鄧城推知桓二成九兩會皆在此矣戰國時楚懐王伐秦敗于藍田韓魏聞之南襲楚</hi>
　　<hi>至鄧又秦昭襄王十六年司馬錯取鄧封公子悝于鄧即此今郾城縣東南三十五里有鄧襄城</hi>
<pb n="4b"/>
　鍾離<hi>成十五年諸國大夫㑹呉于鍾離杜註楚邑淮南縣  臣謹按古鍾離子國春秋時屬楚昭四</hi>
　　<hi>年楚箴尹宜咎城鍾離以備呉二十三年呉禦楚師于鍾離子瑕卒楚師熸二十四年楚子為舟師</hi>
　　<hi>以畧呉疆師還呉踵楚遂滅巢及鍾離史記齊世家靈公十九年令公子光會諸侯盟于鍾離此即</hi>
　　<hi>襄十年之㑹柤也葢誤為鍾離又楚世家平王時呉之邊疆卑梁女子與楚邊邑鍾離小僮爭桑兩</hi>
　　<hi>家交怒相攻遂滅卑梁人卑梁大夫怒𤼵邑兵攻鍾離楚王聞之怒𤼵國兵滅卑梁呉王大怒亦𤼵</hi>
　　<hi>兵使公子攻楚遂拔鍾離居巢楚恐而城郢此即昭二十四年事與春秋傳亦少異秦置鍾離縣漢</hi>
　　<hi>因之屬九江郡建安二年呂布討袁術至鍾離而還晉亦為鍾離縣屬淮南郡成帝置鍾離郡治此</hi>
　　<hi>宋因之泰始三年淮北陷徐州移鎮鍾離齊時亦為徐州治建武二年魏主循淮而東至鍾離崔慧</hi>
<pb n="5a"/>
　　<hi>景赴救魏不能克梁天監五年魏取馬頭城魏將元英等進圍鍾離邢巒謂鍾離天險必無克狀魏</hi>
　　<hi>主不聴梁遣曹景宗督軍二十萬赴救魏人敗走十三年魏降人王足獻計堰淮水以灌壽陽梁令</hi>
　　<hi>太子右衛率康絢董其役于鍾離南起浮山北抵巉石堰長九里淮水清激俯視居人廬墓皆在其</hi>
　　<hi>下魏壽陽戍移于八公山南北居人散就岡壟至九月淮水暴漲堰壊水決其聲如雷聲聞三百里</hi>
　　<hi>太清三年北徐州刺史蕭正表以鍾離降魏高齊時改置楚州治焉隋開皇三年廢鍾離郡改楚州</hi>
　　<hi>曰濠州大業復改為鍾離郡唐置濠州鍾離縣治于城外五代時淮南南唐有其地周顯徳四年攻</hi>
　　<hi>抜之仍為濠州治宋元因之明初改濠州為臨濠府洪武三年改鍾離縣為中立縣五年又改府亦</hi>
　　<hi>名中立尋改縣為臨淮縣七年析臨淮地置鳳陽縣改府曰鳳陽移治之今仍之鍾離舊城在今縣</hi>
<pb n="5b"/>
　　<hi>東四里自唐時縣移今治也</hi>
　新石<hi>成十五年鄭子罕侵楚取新石杜註楚邑  或曰在裕州葉縣</hi>
　汝陰之田<hi>成十六年楚使公子成以汝陰之田求成于鄭杜注汝水之南近鄭地  臣謹按楚</hi>
　　<hi>文王封畛于汝葢楚地止于汝水之南今汝水出魯山縣至潁州入淮其在汝州郟縣及裕州葉縣</hi>
　　<hi>間者汝陰田也漢汝陰縣今潁州也或以古地命名與</hi>
　瑕<hi>成十六年楚師還及瑕杜註楚地而臣謹按水經注肥水逕山桑縣故城南又東積  為陂謂之瑕</hi>
　　<hi>陂陂水又東南逕瑕城南春秋楚師還及瑕即此城也京相璠曰瑕楚地肥水又東南逕向縣故城</hi>
　　<hi>南山桑漢縣在今壽州蒙城縣北或曰瑕即襄城縣之汾丘城也</hi>
<pb n="6a"/>
　駕釐<hi>成十七年呉人圍巢伐駕圍釐虺杜注巢駕釐虺楚四邑  臣謹按襄三年呉伐楚取駕駕良</hi>
　　<hi>邑也二十六年聲子曰呉于是伐巢取駕克棘入州來或曰駕釐皆在廬州府無為州境</hi>
　虺<hi>見上里玉海仲虺城在徐州沛縣南六十  或曰在廬州府廬江縣境</hi>
　繁陽<hi>襄四年楚師為陳叛故猶在繁陽杜註繁陽楚地在汝南鮦陽縣南  臣謹按昭五年楚子以</hi>
　　<hi>諸侯及東夷伐呉薳射以繁陽之師㑹于夏汭又薳射帥繁陽之師先入南懐定六年呉敗楚舟師</hi>
　　<hi>楚大夫子期又以陵師敗于繁陽鮦陽漢縣屬汝南郡鮦音紂明帝封陰慶為侯邑又于此置宋公</hi>
　　<hi>國章帝建初四年徙殷後宋公于此有繁陽亭晉屬汝陰郡北齊廢隋復置唐又廢為鮦陽村地屬</hi>
　　<hi>今新蔡縣繁陽亭在縣北宋公國即新郪城在今潁州東八里似稍逺</hi>
<pb n="6b"/>
　柤<hi>襄十年㑹呉于柤杜註楚地縣臣謹按漢志偪陽有柤水水經京相璠曰偪陽  西北有柤水溝去</hi>
　　<hi>偪陽八十里東南流經偪陽城東北又南亂于沂而注于沭謂之柤口即楚之柤地也今山東兗州</hi>
　　<hi>府嶧縣東南有渣口戍柤與渣俱音側加反即今泇河入承水之泇口云</hi>
　庸浦<hi>襄十三年呉侵楚子庚從之戰于庸浦杜註庸浦楚地  或曰在今無為州南濱江之浦也</hi>
　棠<hi>襄十四年楚子囊師于棠以伐呉六臣謹按昭二十年伍奢長子曰棠公尚寰宇記  合古棠邑漢</hi>
　　<hi>堂邑縣屬臨淮郡晉立堂邑郡周改方州六合郡隋廢郡為六合縣省堂邑縣入之今仍之</hi>
　湛阪<hi>襄十六年楚公子格帥師及晉師戰于湛阪楚師敗績晉師遂侵方城之外杜註昆陽縣北有</hi>
　　<hi>湛水東入汝縣臣謹按周禮荆州其浸潁湛水經注湛水出犫  北魚齒山東南流為湛浦方五十</hi>
<pb n="7a"/>
　　<hi>餘步春秋晉楚戰于湛阪即此水北悉枕山阜父城東南湛水之北有長阪葢即湛水以名陂也又</hi>
　　<hi>東南逕蒲城北京相璠曰昆陽縣北有蒲城蒲城北有湛水是也又東北入于汝今在葉縣北三十</hi>
　　<hi>里昆陽漢縣屬潁川郡晉屬襄城郡後廢今葉縣北二十里有昆陽城</hi>
　汾<hi>襄十八年楚子庚治兵于汾杜註襄城東北有汾丘城  臣謹按戰國䇿楚北有汾陘之塞史記秦</hi>
　　<hi>昭王四十三年攻韓汾陘抜之葢與新鄭陘山俱為南北隘道楚嘗于此為塞以禦北方後漢志襄</hi>
　　<hi>城縣有汾丘水經注潁水自潁陰又東歴罡丘城南故汾丘城也今在許州襄城縣東北别見本卷</hi>
　　<hi>瑕地</hi>
　雩婁<hi>襄二十六年楚子秦人侵呉及雩婁杜註今屬安豐郡  臣謹按昭五年楚使沈尹射待命于</hi>
<pb n="7b"/>
　　<hi>巢薳啟疆待命于雩婁即此淮南子楚相孫叔敖決期思之陂灌雩婁之野期思陂即芍陂也意林</hi>
　　<hi>叔敖作期思陂而荆之土田贍對境圖叔敖引渒水為子午渠開六門灌田萬頃皆指雩婁矣漢置</hi>
　　<hi>雩婁縣屬廬江郡晉屬安豐郡劉宋嘗于此置邊城左郡齊罷梁復置後魏因之後周縣廢水經決</hi>
　　<hi>水出廬江雩婁縣大别山俗名檀山峴北過其縣即春秋楚秦侵呉處也又北過安豐縣東建武八</hi>
　　<hi>年封大將軍涼州牧竇融為侯國晉立安豐郡又許慎曰灌水出雩婁縣俗謂之澮水禇先生所謂</hi>
　　<hi>神龜出于江灌之間者東過蓼縣入于決水又巴水出雩婁縣之下靈山即大别山也壽春記金明</hi>
　　<hi>城西南一百二十里有雩婁城堯之婁子城也寰宇記雩婁近壽春廢霍丘城今雩婁城在霍丘縣</hi>
　　<hi>西南八十里期思城在固始縣境二邑相隣並也水經注云雩婁縣故呉也此誤本傳原云知呉有</hi>
<pb n="8a"/>
　　<hi>備而還是不入呉境也又為叔敖陂水所溉其為楚地明矣  雩婁之大别與夏口之大别為二山</hi>
　棘<hi>襄二十六年聲子曰呉于是伐巢取駕克棘入州來杜註駕棘皆楚邑譙國酇縣東北有棘亭  臣</hi>
　　<hi>謹按酇漢縣屬沛郡晉屬譙郡今在永城縣西南縣有棘亭在古酇城東北</hi>
　荆山<hi>昭四年荆山中南九州之險杜註荆山在新城沶鄉縣南  臣謹按禹貢荆及衡陽惟荆州傳</hi>
　　<hi>云北據荆山南及衡山之陽又荆河惟豫州傳云西南至荆山北距河水葢以荆山為二州之界也</hi>
　　<hi>昭十三年楚遷許胡沈道房申于荆杜註荆荆山也是荆山之為地廣矣又子革曰昔我先君熊繹</hi>
　　<hi>辟在荆山則以地近西境為言今荆山在南漳縣西詳見卷首丹陽</hi>
　塗山<hi>昭四年穆有塗山之㑹杜注塗山在壽春東北  臣謹按哀七年子服景伯曰禹㑹諸侯于塗</hi>
<pb n="8b"/>
　　<hi>山執玉帛者萬國即此漢順帝末九江盜徐鳳稱無上將軍馬勉稱帝築宮當塗山中五代周顯徳</hi>
　　<hi>三年宋師圍壽春南唐援兵營于塗山之下周主命趙匡𦙍擊敗之唐六典塗山淮南道名山之一</hi>
　　<hi>水經注荆塗二山本相連為一脉禹以桐柏之流泛濫為害乃鑿山為二以通之今山在鳳陽府懐</hi>
　　<hi>逺縣東南八里兩山間有斷接谷</hi>
　櫟<hi>昭四年呉伐楚入棘櫟麻楚沈尹射奔命于夏汭杜註汝陰新蔡縣東北有櫟亭  臣謹按櫟亭南</hi>
　　<hi>北朝為戍守之所蕭齊建武三年魏冦司州齊櫟城戍主魏僧珉拒破之即此今在新蔡縣北二十</hi>
　　<hi>五里俗名野櫟店棘見上</hi>
　麻<hi>見上索臣謹按魏收志碭郡安陽縣治麻城  隠襄城縣有麻城未知孰是</hi>
<pb n="9a"/>
　夏汭<hi>傳見上杜註夏汭漢水曲入江今夏口也呉兵在東北楚盛兵在東南以絶其後  臣謹按此</hi>
　　<hi>楚人用兵江上之始也世本楚熊渠封中子紅為鄂王史記熊渠當周夷王時興兵伐庸揚粤至于</hi>
　　<hi>鄂其地為今武昌縣在武昌府東北百八十里武昌府即古夏口也是知立國之始即為重鎮矣呉</hi>
　　<hi>人侵擾楚疆多自淮右北道葢以泝江仰攻勢不便也而楚亦從北道應之至是出夏汭始欲順流</hi>
　　<hi>東向以制呉五年楚子伐呉薳啟疆以繁陽之師㑹于夏汭十七年呉伐楚卜戰司馬子魚曰吾得</hi>
　　<hi>上流何故不吉戰于長岸大敗呉師所謂上流即夏汭矣定四年呉自北道伐楚子常濟漢而陳自</hi>
　　<hi>小别至于大别大别即在夏口在當時猶不失為牽制之計乃以速戰致敗焉前後參觀夏汭之重</hi>
　　<hi>可見矣漢志華容縣有夏水首受江東入沔應劭曰江别入沔為夏水夏水始于分江冬竭夏流故</hi>
<pb n="9b"/>
　　<hi>名曰夏水經注夏水出江流于江陵縣東南謂之中夏口是夏水之首江之汜也屈原所謂過夏首</hi>
　　<hi>而西浮望龍門而不見者也又東過華容縣南又東至江夏雲杜縣入于沔當水之所出謂之堵口</hi>
　　<hi>左傳所謂夏汭也荆州記夏水入江處謂之夏汭葢夏水之尾也即楚辭所謂背夏浦而西思者今</hi>
　　<hi>監利縣為漢華容沔陽州漢雲杜縣地有長夏河逕大馬長川柴林直埠而入于漢即此水也夏汭</hi>
　　<hi>漢為江夏郡之沙羨縣之地後漢末謂之夏口亦曰漢口亦曰沔口葢沔之下流為漢夏水亦㑹三</hi>
　　<hi>水共出此口也亦謂之魯口以魯山得名魯山即大别山也劉表以黄祖為江夏太守始于沙羨置</hi>
　　<hi>屯扼夏口孫權攻克之劉先主為曹操所敗自當陽走渡沔至夏口建安四年孫權築夏口城在黄</hi>
　　<hi>鵠山之東北沙羨城正對之為樓名黄鶴樓以魯肅為夏口督晉時陶侃山簡庾翼桓沖相繼鎮之</hi>
<pb n="10a"/>
　　<hi>桓氏遂于此作逆劉毅討平之以劉道規鎮夏口宋孝建元年置郢州又移江夏郡及郢州並治夏</hi>
　　<hi>口亦謂之郢城時議以郢州治巴陵何尚之曰夏口在荆江之中正對沔口通接雍梁實為津要從</hi>
　　<hi>之蕭衍舉兵襄陽築漢口城以守魯山又命水軍主張惠紹等遊遏江中絶郢魯二城信使久之二</hi>
　　<hi>城相繼降遂趣建康大寳二年侯景襲陷江夏守郢城湘東王繹攻克之後為北齊所取已又歸于</hi>
　　<hi>陳隋平陳改置鄂州隋唐間廢置不一卒如故李吉甫曰鄂州春秋時之夏汭章懐太子賢曰夏口</hi>
　　<hi>實在江北至唐置鄂州而夏口之名移于江南沔水入江之口止謂漢口夏口之名遂與漢口對立</hi>
　　<hi>分據江南北矣五代唐遥改為武清軍南唐因之宋仍曰鄂州元曰武昌路明曰武昌府今仍之</hi>
　　<hi>再按昭十三年王沿夏欲入鄢杜註曰夏漢别名順流為沿順漢水南至鄢此時靈王歸自乾谿至</hi>
<pb n="10b"/>
　　<hi>訾梁而衆潰獨身脫走云欲順流入鄢則猶在宜城之北漢水之上流也乃遽謂之夏若水經注則</hi>
　　<hi>又通一水皆謂之沔知三名為通稱矣禹貢梁州浮于潛逾于沔入于渭亂于河又嶓冡導漾東流</hi>
　　<hi>為漢孔安國傳曰泉始出山為漾水南流為沔水至漢中東流為漢水孔頴達曰漢水之尾變為夏</hi>
　　<hi>水是則三名各有分地襍稱之者由于里俗相沿耳如淳曰北方人謂漢為沔是也然則水經以全</hi>
　　<hi>漢為沔是舉首以該尾左傳以全漢為夏是舉尾以該首也  附鄂春秋時楚邑秦為鄂縣漢屬江</hi>
　　<hi>夏郡孫權改置武昌縣并置武昌郡治此建行都焉黄龍元年權遷都建業使陸遜輔太子鎮此隋</hi>
　　<hi>廢郡縣仍屬江夏唐屬鄂州宋南渡後升為武昌軍元罷軍今屬武昌府有太姥廟孫權常獵于山</hi>
　　<hi>下得一豹遇一姥曰何不䜿豹尾漢官儀天子鹵簿中屬車施豹尾權詡其事故為立廟又有釣臺</hi>
<pb n="11a"/>
　　<hi>北背大江權嘗宴羣臣極飲其上曰醉墮臺下乃已即此也</hi>
　瑣<hi>昭五年楚伐呉越大夫常壽過㑹楚子于瑣杜註瑣楚地  或曰在今壽州霍丘縣東</hi>
　鵲岸<hi>聞呉師出薳啟疆帥師從之呉人敗諸鵲岸杜註廬江舒縣有鵲尾渚  臣謹按志云今廬江</hi>
　　<hi>府舒城縣治西北有鵲亭即杜預所云也然薳射自夏汭出薳啟疆别從江道不應在内地杜佑曰</hi>
　　<hi>南陵大江中有鵲尾洲即古鵲岸也此說可通今江南太平府繁昌縣西南大江中有鵲尾洲又池</hi>
　　<hi>州府銅陵縣北十里有鵲頭山高聳臨江或以為即鵲岸也宋泰始二年晉安王子勛舉兵江州遣</hi>
　　<hi>其將陶亮軍鵲洲前鋒孫沖之軍赭圻尋召之還鵲又劉胡率衆繼至鵲尾袁覬率樓船千艘來入</hi>
　　<hi>鵲尾是鵲尾即鵲洲也今為揚夾沙鎮宋元凶劭之亂武陵王駿軍于鵲頭孝建初南郡王義宣舉</hi>
<pb n="11b"/>
　　<hi>兵鵲頭梁承聖初王僧辨討侯景遣侯瑱襲鵲頭戍克之唐李孝恭討輔公祐拔其鵲頭鎮葢二地</hi>
　　<hi>本相連常為戰爭之區矣</hi>
　羅汭<hi>楚子以驛至于羅汭杜註羅水名子臣謹按信陽州羅山縣舊有羅水北入淮楚  當至此也</hi>
　　<hi>考本傳楚子在𤨏聞呉師出薳啟疆從之而敗則當時出師葢分南北二道所以楚子至羅汭也或</hi>
　　<hi>言即汨羅不應返過洞庭湖南謬</hi>
　萊山<hi>昭五年楚師濟于羅汭沈尹赤㑹楚子于萊山薳射帥繁陽之師先入南懐及汝清呉不可入</hi>
　　<hi>楚子遂觀兵于坻箕之山杜註南懐汝清皆楚界  臣謹按光州光山縣南百五十里有天臺山或</hi>
　　<hi>云即萊山</hi>
<pb n="12a"/>
　南懐　汝清<hi>見上今臣謹按應在  江淮間</hi>
　坻箕之山<hi>見上踟臣謹按無為州巢縣南三十七里有  蹰山輿地志以為即坻箕山</hi>
　豫章<hi>昭六年楚使薳洩伐徐呉人救之令尹子蕩帥師伐呉師于豫章而次于乾谿呉人敗其師于</hi>
　　<hi>房鍾呉臣謹按此豫章杜無註後十三年楚師還自徐  人敗諸豫章獲其五帥杜註云定二年楚</hi>
　　<hi>人伐呉師于豫章呉人見舟于豫章而潛師于巢以軍楚師于豫章又柏舉之役呉人舍舟于淮自</hi>
　　<hi>豫章與楚夾漢此皆當在江北淮水南葢後徙江南豫章依此則豫章四見于傳總為一地矣乃柏</hi>
　　<hi>舉注又云呉乘舟從淮來過蔡而舍之豫章漢東江北地名與前文小異說者曰書大傳釋禹貢内</hi>
　　<hi>方山一名章山今徳安府城東四十里有章山即呉人與楚夾漢之豫章也圖經云豫章即章山一</hi>
<pb n="12b"/>
　　<hi>名障山晉太安二年華宏討義陽賊張昌于江夏敗于障山即此是說也施諸呉楚夾漢則可以解</hi>
　　<hi>定二年之見舟豫章必不可合矣葢是役以伐桐故本傳曰桐叛楚呉子使舒鳩氏誘楚人曰以師</hi>
　　<hi>臨我我伐桐為我使之無忌秋楚囊瓦伐呉師于豫章呉人見舟于豫章而潛師于巢冬十月呉軍</hi>
　　<hi>楚師于豫章敗之遂圍巢克之獲公子繁杜註桐小國廬江舒縣西南有桐鄉舒鳩楚屬國呉教舒</hi>
　　<hi>鳩誘楚師臨呉偽若畏楚師之臨已而為伐其叛國以取媚者也欲使楚不忌呉所謂多方以誤之</hi>
　　<hi>也若然則始焉楚人出師繼焉呉偽從楚而見舟終焉忽變為對壘皆當在近桐之地今舒城有桐</hi>
　　<hi>鄉即古桐國也鳳陽以西壽霍光因之境皆近淮壖為呉楚日交兵處舒城正在其南所謂豫章當</hi>
　　<hi>在此際矣若云在徳安則相距千餘里呉方為狡計以誑楚誘楚入其境而徐就之安得西馳千里</hi>
<pb n="13a"/>
　　<hi>以迎楚師楚又豈可駐師近郊而召呉于千里之外乎且呉舟亦不能見于徳安也由是推之伐徐</hi>
　　<hi>之五帥呉亦不能深入窮追而獲之于徳安乾溪在亳州又與徳安絶逺皆不可通矣豈淮南漢東</hi>
　　<hi>有兩豫章乎則又不然昭三十一年呉人圍弦左司馬成右司馬稽率師救弦及豫章古弦國即今</hi>
　　<hi>光山縣與前說亦合即柏舉之役左司馬議悉方城外以毁其舟塞城口以斷其歸路是呉師入楚</hi>
　　<hi>之徑班班可考也然傳之本文原云自豫章與楚夾漢不言至豫章與楚夾漢也又其後左司及息</hi>
　　<hi>聞楚師敗而還息縣去光山四十五里且不及毁舟而遽還又未始不與前說合也葢呉人舍舟淮</hi>
　　<hi>汭從陸路循淮以西入城口以至于漢言自豫章者特舉其遵陸之始耳杜註前一條本屬至當後</hi>
　　<hi>一條云過蔡而舍舟息猶在蔡東未可云過蔡又以夾漢之文而疑豫章在漢東未免模稜兩可矣</hi>
<pb n="13b"/>
　　<hi>若圖經所謂章山即豫章傅㑹不根無足深辨特欲見杜氏誤註漢東之失故反覆詳之焉  再按</hi>
　　<hi>昭二十四年楚子為舟師以略呉疆越大夫胥犴勞王于豫章之汭越公子倉歸王乘舟倉及壽夢</hi>
　　<hi>帥師從王王及圉陽而還依此則豫章為水濵矣淮南漢東皆非越之舟師所得至必又一豫章矣</hi>
　　<hi>葢古者列國諸侯以征伐朝㑹過于他國之竟則有迎勞之禮如楚子伐陸渾王使王孫滿勞楚子</hi>
　　<hi>魯襄公過鄭伯有勞于黄崖是也此豫章之汭必在楚越之境杜氏通典餘州餘汗縣越王勾踐之</hi>
　　<hi>西界所謂干越也干越出越絶書越之餘也史記貨殖傳譬猶戎狄干越之不相入寰宇記餘干縣</hi>
　　<hi>西南有干越渡至漢時淮南王安獻議猶曰越人欲為變必先田餘汗界中葢今餘汗縣以東皆越</hi>
　　<hi>地矣史記闔廬十一年呉伐楚取畨畨即今鄱陽而楚嘗有此然則楚越相接之境亦有可考者矣</hi>
<pb n="14a"/>
　　<hi>哀十九年越人侵楚以誤呉也夏楚公子慶公子寛追越師至㝠不及而還此又楚越相隣之明驗</hi>
　　<hi>元和志洪州春秋時楚之東境江州春秋呉之西境文獻通考洪州江州春秋屬楚方輿勝覽隆興</hi>
　　<hi>府饒州春秋屬楚南康軍春秋時呉楚之地洪州江州既為楚境則宣饒南康之境皆為呉疆又有</hi>
　　<hi>彭蠡巨浸横亘于中則舟師所掠越大夫迎勞之地從可想見矣漢高帝分秦九江郡置豫章郡水</hi>
　　<hi>經注贑水一名豫章水逕廬陵以及南昌雷次宗曰豫章郡以水得名所謂豫章之汭即此無疑也</hi>
　　<hi>葢與淮南之豫章各為一地杜言自江北遷于江南不知何所根據恐未為質論也</hi>
　乾谿<hi>見上杜註在譙國城父縣南楚東竟在臣謹按新序楚王起章華之臺為乾谿之役  舊城父</hi>
　　<hi>縣南五里城父舊城在今亳州東南七十里</hi>
<pb n="14b"/>
　章華之臺<hi>昭七年楚為章華之宫納亡人以實之杜註章華南郡華容縣楚子成章華之臺杜</hi>
　　<hi>註臺今在華容城内之臣謹按韋昭註章華地名呉語曰乃築臺章華  上杜氏亦以華容釋章華</hi>
　　<hi>葢即華容為章華矣史記楚靈王七年就章華臺賈子翟王使使之楚楚王誇之章華臺三休乃至</hi>
　　<hi>因謂之三休臺東方朔曰楚王起章華之臺而民散是也曹操敗于赤壁引軍走華容道即此華容</hi>
　　<hi>漢縣晉省復置後周廢今監利縣東五里有華容城縣東北三十里有章華臺又縣三十里土洲之</hi>
　　<hi>南有荆臺家語楚王遊荆臺即此也也又江陵沙市鎮有章華臺荆州志云故楚離宫  亦曰豫章</hi>
　　<hi>臺今為章臺寺</hi>
　城父<hi>昭九年楚公子棄疾遷許于夷實城父取州來淮北之田以益之伍舉授許男田然丹遷城父</hi>
<pb n="15a"/>
　　<hi>人于城以夷濮西田益之遷方城外人于許杜註此時改城父為夷故傳實之城父縣屬譙郡  臣</hi>
　　<hi>謹按楚有兩城父此所謂夷城父取諸陳者也僖二十三年楚伐陳取焦夷杜註夷一名城父即此</hi>
　　<hi>焦邑别見陳地襄元年晉以諸侯伐陳遂侵楚焦夷昭九年遷許後四年許自夷還居于葉昭三十</hi>
　　<hi>年呉滅徐徐子章羽奔楚楚城夷而處之三十一年呉人侵楚伐夷葢夷城父二名兼用也秦二世</hi>
　　<hi>二年遣長史司馬欣董翳擊盜殺陳勝于城父漢五年劉賈軍從壽春屠城父至垓下尋置城父縣</hi>
　　<hi>屬沛郡後漢屬沛國晉屬譙郡劉宋僑置浚儀縣屬陳留郡以城父縣并入後魏因之梁普通六年</hi>
　　<hi>裴邃拔魏鄭城魏元琛赴救軍于城父不敢進大同初遣將元慶和攻東魏城父高歡遣竇泰據城</hi>
　　<hi>父拒之後齊亦曰浚儀縣隋開皇十八年復曰城父屬亳州唐因之中和末以朱全忠父名誠改縣</hi>
<pb n="15b"/>
　　<hi>曰焦夷光啟初秦宗權冦亳潁朱全忠敗之于焦夷是也五代梁又改曰夷父後唐復為城父縣宋</hi>
　　<hi>因之仍屬亳州元初省入譙縣尋復置明初省復省譙縣入亳州今亳州東南七十里有城父城</hi>
　　<hi>昭十九年費無極言于楚子大城城父而寘太子焉以通北方王收南方是得天下也故太子建居</hi>
　　<hi>于城父杜註城父今襄城城父縣此又一城父也二十年費無極謂楚子太子建與伍奢將以方城</hi>
　　<hi>之外叛王使城父司馬奮揚殺太子未至而使遣之陳城父人執已以至哀六年呉伐陳楚子救陳</hi>
　　<hi>師于城父秋昭王攻大㝠卒于城父史記秦始皇二十二年李信破楚鄢郢引軍而西與蒙恬㑹城</hi>
　　<hi>父即此漢置父城縣屬潁川郡光武攻父城不下屯巾車鄉獲馮異處也班固曰潁川有父城沛郡</hi>
　　<hi>有城父晉亦為父城縣屬襄城郡後廢司馬彪曰父城西南即巾車鄉今汝州郟縣西四十里有父</hi>
<pb n="16a"/>
　　<hi>城</hi>
　夷濮西田<hi>見上杜註以夷田在濮水西者與城父人  臣謹按水經注淮水過壽春北夏肥水</hi>
　　<hi>注之夏肥水上承沙水東南流逕城父縣故城南春秋所謂夷田在濮水西者也然則濮水沙水之</hi>
　　<hi>兼稱或曰濮水舊在亳州西境今堙</hi>
　岡山<hi>昭十一年楚子滅蔡用隠太子于岡山  無考</hi>
　不羮<hi>昭十一年楚子城陳蔡不羮杜註襄城縣東南有不羮城定陵西北有不羮亭  臣謹按十二</hi>
　　<hi>年楚靈王謂子革曰今我大城陳蔡不羮賦皆千乘諸侯其畏我乎對曰是四國者專足畏也杜註</hi>
　　<hi>四國陳蔡二不羮水經注汝水逕襄城縣故城南又東南逕西不羮城南東觀漢記曰車騎馬防以</hi>
<pb n="16b"/>
　　<hi>前參藥勤勞省闈増封侯國襄城羮亭千二百五十户即此又<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>水逕陽縣北東逕不羮亭北背汝</hi>
　　<hi>水于定陵城北入于汝此所謂東不羮也又汝水自西不羮城逕繁丘城東南過定陵縣北葢二城</hi>
　　<hi>本相近矣今許州襄城東南有西不羮城定陵故城在裕州舞陽縣北縣西北有東不羮城</hi>
　潁尾<hi>昭十二年楚子狩于州來次于潁尾杜註潁水之尾在下蔡西  臣謹按潁尾潁水入淮處也</hi>
　　<hi>漢志潁水出陽城縣陽乾山東至下蔡入淮即其地矣亦謂之潁口水經注潁水過慎縣故城南又</hi>
　　<hi>東逕蜩蟟郭又東入于淮即春秋之潁尾又淮水過壽春縣西泚水洪水注之又東流與潁口㑹晉</hi>
　　<hi>太元八年苻堅南下使苻雄引軍三十萬先至潁口陳大建五年呉明徹等攻壽陽齊將皮景和赴</hi>
　　<hi>救屯于淮口乆之壽陽為陳所拔齊將復至潁口胡氏曰景和自潁上出淮口即潁口也唐李希烈</hi>
<pb n="17a"/>
　　<hi>阻兵淮西詔置淮潁水道楊子等院米皆自壽州入潁口宋紹興間金主南侵詔淮西諸軍保潁口</hi>
　　<hi>皆潁尾地也今在壽州西北四十里</hi>
　中犫<hi>昭十三年王奪鬬韋龜中犫杜註中犫邑名  考闕</hi>
　息舟<hi>越大夫常壽過作亂圍固城克息舟城居之杜註息舟楚邑城之堅固者  臣謹按國語秃姓</hi>
　　<hi>舟人則周既滅之韋昭註秃姓彭祖之别舟人國名路史曰舟人楚地越常壽過克息舟城居之</hi>
　魚陂<hi>公子比為王公子黒肱為令尹次于魚陂杜註竟陵縣城西北有甘魚陂  臣謹按戰國䇿冷</hi>
　　<hi>向曰楚南有符離之塞北有甘魚之口水經注巾水出竟陵縣東西逕巾城下置巾水戍又西合楊</hi>
　　<hi>水謂之巾口水而有古竟陵大城城傍有甘魚陂即左傳楚公子次于魚陂者也楊水又北注于沔</hi>
<pb n="17b"/>
　　<hi>王氏曰戰國多用水攻故楚守甘魚之口今在景陵縣西北</hi>
　訾梁<hi>師及訾梁而潰陽或曰葢梁名也在信  州界</hi>
　夏<hi>見前夏汭</hi>
　棘闈<hi>申亥求王遇于棘闈杜註棘里名闈門也</hi>
　訾<hi>葬子干于訾實訾敖</hi>
　宗丘<hi>昭十四年楚子使然丹簡上國之兵于宗丘杜註上國在國都之西西方居上流故謂之上國</hi>
　　<hi>宗丘楚地歸或曰在荆州府  州境</hi>
　長岸<hi>昭十七年楚人及呉戰于長岸杜註楚地上臣謹按𫝊稱呉伐楚卜戰司馬子魚曰我得  流</hi>
<pb n="18a"/>
　　<hi>何故不吉大敗呉師獲其乘舟餘皇杜註順江而下易用勝敵知為水戰也今太平府西南三十里</hi>
　　<hi>有西梁山一名博望山與和州南七十里之東梁山夾江相對如門之闢亦曰天門山郡國志天門</hi>
　　<hi>山一名蛾眉山春秋楚獲呉乘舟餘皇處也晉伐呉呉主遣將軍張象禦之于梁山象降王濬遂至</hi>
　　<hi>建業宋孝建元年南郡王義宣叛宋主命柳元景等據梁山洲大明七年祀梁山大閲于江中立雙</hi>
　　<hi>闕于山上陳霸先拒侯瑱遣侯安都立栅于梁山唐初輔公祏于梁山連鐵鎻斷江路葢建康西偏</hi>
　　<hi>之要地也或又謂金陵為古長岸地當時乘勝逐擊亦可至此或曰長岸長江之岸即長干也綿地</hi>
　　<hi>甚逺太平之境亦可云長岸矣</hi>
　白羽<hi>見前析</hi>
<pb n="18b"/>
　下陰<hi>昭十九年楚工尹赤遷陰于下陰杜註陰縣今屬南鄉郡  臣謹按此所遷葢即陰地之戎也</hi>
　　<hi>詳見晉地漢于此置陰縣屬南陽郡後漢因之建武三年延岑將鄧仲况擁兵據陰縣降于漢晉初</hi>
　　<hi>屬南鄉郡後屬順陽郡宋屬廣平郡齊梁因之水經注沔水逕穀城東又南逕陰縣故城西故下陰</hi>
　　<hi>也春秋遷陰于下陰是也魏時縣令劉熹葬生徒不終業而夭者百餘人號曰生墳西魏改陰縣曰</hi>
　　<hi>陰城縣屬襄州唐省入穀城為陰城鎮宋復置又置光化軍治焉後軍廢改為光化縣元初屬南陽</hi>
　　<hi>府後屬襄陽府今仍之縣西漢水西岸有古陰縣城即下陰城也西魏時遷于今治</hi>
　郟<hi>見鄭地</hi>
　城父<hi>見前</hi>
<pb n="19a"/>
　雞父<hi>昭二十三年戰于雞父公羊榖梁俱作雞甫杜註雞父楚地安豐縣南有雞備亭  臣謹按安</hi>
　　<hi>豐漢縣屬六安國三國魏分屬安豐郡晉仍之今壽州西南六十里有安豐故城雞備亭又在其城</hi>
　　<hi>西南</hi>
　薳澨<hi>昭二十三年薳越縊于薳澨杜註薳澨楚地臣謹按舊承天府志京山縣境有薳澨今堙</hi>
　圉陽<hi>楚子為舟師以畧呉疆及圉陽而還杜註圉陽楚地  或曰應在無為州巢縣南境</hi>
　州屈　茄<hi>昭二十五年楚子使薳射城州屈復茄人焉城邱皇遷訾人焉使熊相禖郭巢季然</hi>
　　<hi>郭卷杜註還復茄人于州屈山臣謹按路史黄帝封茄豐于楚地樂史曰五茄  在應城縣地名五</hi>
　　<hi>茄村或曰州屈在今鳳陽府附郭鳳陽縣西茄近淮小邑</hi>
<pb n="19b"/>
　丘皇　訾<hi>見上杜註移訾人于丘皇或曰丘皇在今信陽州境訾見前</hi>
　卷<hi>見上杜註使二大夫為巢卷築郭也卷城在南陽葉縣南  臣謹按後漢志葉有卷城今南陽有豐</hi>
　　<hi>水出衝山下逕卷城</hi>
　潛<hi>昭二十七年呉師圍潛杜註潛楚邑在廬江六縣西南  臣謹按昭三十一年呉人侵潛六楚沈尹</hi>
　　<hi>戌帥師救潛呉師還楚遷潛于南岡即此漢置灊縣屬廬江郡晉因之劉宋為廬江郡治齊屬廬江</hi>
　　<hi>郡梁亦為廬江郡治東魏因之亦曰潛縣髙齊時廢今霍山縣東北三十里有灊城南岡疑即漢置</hi>
　　<hi>縣處也地有灊山一名霍山一名天柱山史黄帝封五岳南岳衡山最遠以灊岳副之漢元封五年</hi>
　　<hi>冬廵南郡至江陵而東登禮灊之天柱山號曰南岳</hi>
<pb n="20a"/>
　窮<hi>昭二十七年楚左司馬沈尹戌與呉師遇于窮令尹子常以舟師及沙汭而還  臣謹按水經注淮</hi>
　　<hi>水又東窮水入焉窮水出六安國安豐縣窮谷春秋呉救灊沈尹戌與呉師遇于窮谷是也流注決</hi>
　　<hi>水北灌安豐世謂之豐水流為陂謂之窮陂北注于淮淮水又東為安豐津司馬師討毋丘儉使諸</hi>
　　<hi>葛誕從安豐津先至壽春儉敗伏草中安豐都尉殺之安豐津都尉故城後立霍丘戍今窮水在霍</hi>
　　<hi>丘縣西南八里</hi>
　沙汭<hi>見上杜註沙水名雅臣謹按水經注潁水逕㶏強縣北别為沙爾  曰潁别為沙郭璞曰大水</hi>
　　<hi>溢為小水之名猶江别為沱也又有夏肥水上承沙水逕城父縣右東為天淙陂分為二南為肥水</hi>
　　<hi>北為雞水亂流東注俱入于淮其沙水合淮之處當即沙汭矣約在今霍丘縣境</hi>
<pb n="20b"/>
　養<hi>昭三十年呉子使徐人執掩餘使鍾吾人執燭庸二公子奔楚楚子大封而定其徙使監馬尹大心</hi>
　　<hi>逆呉公子使居養莠尹然左司馬沈尹戌城之取于城父與胡田以益之杜註二子奔楚使逆之于</hi>
　　<hi>竟養即所封之邑城城養胡田故胡子之地不臣謹按今陳州沈丘縣東有養城是也杜註本  言</hi>
　　<hi>養所在然他處註云城父屬譙郡汝隂西北有胡城譙郡今為亳州汝陰今為潁州沈丘與之逼近</hi>
　　<hi>正在呉楚境上言養邑在此理可通矣水再按楚有養由基疑其封邑亦在此水經注養  出魯陽</hi>
　　<hi>縣北東歴永仁三堆又東逕沙川歴山符壘又東逕沙亭南故養陰里也郡國志襄有養陰里京相</hi>
　　<hi>璠曰在襄城郟縣西南養水又東北入長迪湖合于汝今養陰里在郟縣或為由基所封也</hi>
　南岡<hi>見前潛</hi>
<pb n="21a"/>
　容城<hi>定四年許遷于容城之臣謹按應劭以漢華容縣為春秋時許所遷  容城非也漢華容縣在</hi>
　　<hi>今監利縣境後二年鄭滅許若在監利則逼近郢都鄭師安得至此或曰在今葉縣西</hi>
　柏舉<hi>定四年戰于柏舉楚師敗績杜註柏舉楚地治臣謹按水經注舉水出龜頭山逕南梁定州</hi>
　　<hi>合垂山之水又西南逕顔城又西逕齊安郡西又南歴赤亭下南流注于江江北岸烽火洲即舉洲</hi>
　　<hi>也春秋呉楚陳于柏舉京相璠曰漢東地夏有洰水或作舉疑即此也今麻城縣東六十里有龜峯</hi>
　　<hi>山山勢嵯峨上有白黒二龍井即舉水之源也一名龜頭山又縣東三十里有柏子山柏舉之名葢</hi>
　　<hi>合柏山舉水而得元和志縣東南八十里有龜頭山即春秋時之柏舉也岩石洞壑種種竒勝唐太</hi>
　　<hi>宗常駐蹕于此</hi>
<pb n="21b"/>
　大隧　直轅　冥阨<hi>定四年呉師自豫章與楚夾漢左司馬戍謂子常曰子沿漢而與</hi>
　　<hi>之上下我悉方城外以毁其舟還塞大隧直轅冥阨予濟漢而伐之我自後擊之必大敗之杜註沿</hi>
　　<hi>縁也沿漢上下遮勿使渡也大隧直轅冥阨三者漢東之隘道又史皇曰若司馬毁呉舟于淮塞城</hi>
　　<hi>口而入是獨克呉也杜註城口三隘道之總名東臣謹按三隘道冥阨為最著在汝寜府信陽州</hi>
　　<hi>南九十里湖廣應山縣北六十五里亦曰冥阨亦曰冥塞其地有大小石門鑿山通道實為險阨戰</hi>
　　<hi>國䇿蘇代曰秦欲攻魏重楚則以南陽委于楚殘均陵塞黽阨楚人對頃襄曰涉黽塞而待秦之倦</hi>
　　<hi>也又莊辛對楚襄曰穰侯受命于秦王填黽塞之内投已乎黽塞之外朱英謂春申君曰秦逾黽阨</hi>
　　<hi>之塞而攻楚不便魏信陵君說安釐王曰秦伐楚道涉山谷行三十里而攻黽阨之塞所行甚逺所</hi>
<pb n="22a"/>
　　<hi>攻甚難呂氏春秋天下九塞冥阨其一自魏晉以後冥阨之地常為南北重鎮所謂義陽有三關之</hi>
　　<hi>塞也三關者一曰平靖關即左傳之冥阨也其關因山為障不營濠湟故以平靖為名一曰武陽關</hi>
　　<hi>亦名澧山關即左傳之大隧也在信陽州東南一百五十里西南至徳安府應山縣一百三十里地</hi>
　　<hi>名大寨嶺薛氏云三關之險大寨嶺為平易是也一曰黄峴關亦名百雁關又謂之九里關即左傳</hi>
　　<hi>之直轅也在信陽州南九十里南至應山亦九十里義陽城與三關勢如首尾齊東昏侯永元三年</hi>
　　<hi>軍主呉子陽等出三關侵魏敗還既而魏將田益宗謀取義陽欲以揚州之卒頓于建安捍三關之</hi>
　　<hi>援梁天監三年義陽降于魏三關戍將聞之皆棄城走七年魏三關戍主侯登以城降梁八年魏元</hi>
　　<hi>英取三關梁普通五年克三關進圍郢州不克自是三關得失不常侯景之亂三關為齊有南國之</hi>
<pb n="22b"/>
　　<hi>勢益折而北矣當春秋時楚所恃以為國者申息之間方城之外扼要惟此也水經注溮水出大潰</hi>
　　<hi>山逕賢首山西屈仁順城南故義陽郡治分南陽置者也本治石城因梁侵逼徙治此城魏置郢州</hi>
　　<hi>也溮水又東逕義陽故城北是郡舊治對門有天井周一百餘步深一丈又東逕石城山即冥阨溮</hi>
　　<hi>水又東逕七井岡又東北注于淮</hi>
　大别<hi>子常濟漢而陳自小别至于大别杜註禹貢漢水至大别南入江然則此二别在江夏界  臣</hi>
　　<hi>謹按漢志六安國安豐縣禹貢大别山在西南鄭康成釋禹貢亦然皆誤也禹貢漢水過三澨至于</hi>
　　<hi>大别南入于江孔安國傳云三澨水名入漢大别山名觸山迥南入江孔潁達曰呉既與楚夾漢然</hi>
　　<hi>後楚乃濟漢而陳自小别至于大别然則二别近漢之名無縁反在安豐也地說曰漢水東行觸大</hi>
<pb n="23a"/>
　　<hi>别之陂南與江合是已葢安豐之大别更是一山與此無涉也今在漢陽府城東北百步漢江西岸</hi>
　　<hi>江水逕其南漢水從西北來㑹之山之左即沔口水經注謂之魯山又謂之翼際山志曰山有魯肅</hi>
　　<hi>祠因名地說云漢與江合于衡北翼際山傍水經注又云山上有呉江夏太守陸渙所治城江夏之</hi>
　　<hi>名葢取諸二水也沔左有却月城戴監軍築故曲陵縣也後乃沙羨縣治江之右岸有船官浦歴黄</hi>
　　<hi>鵠機而南直鸚鵡洲之下尾黄鵠山林澗甚美譙郡戴仲若嘗隠此山東北對夏口城孫權所築也</hi>
　　<hi>杜佑曰魯山三國南北朝為必爭之地桓振據江陵劉毅進討至夏口振遣其黨馮該守東岸孟仙</hi>
　　<hi>圖據魯山城桓仙客守却月壘何無忌遏中流二城皆潰宋昇明初沈攸之討蕭道成出夏口據魯</hi>
　　<hi>山蕭衍舉兵襄陽東昏侯使房僧寄守魯山以拒之衍自圍魯山魯山降郢城亦下陳天嘉初王琳</hi>
<pb n="23b"/>
　　<hi>據江郢諸州附于魏齊人守魯山為聲援琳敗齊人棄城走陳因置魯山郡守之明年以郡賂周周</hi>
　　<hi>以為重鎮大建十二年周司馬消難以魯山來降尋復為周所得隋末蕭銑置鄂州于魯山唐武徳</hi>
　　<hi>四年其鄂州刺史雷長潁以魯山來降于是江表悉定唐六典淮南道名山曰大别葢大别世為荆</hi>
　　<hi>楚要害如此</hi>
　小别<hi>見上亦臣謹按小别山在漢川縣南十里其形如甑  名甑山東晉初王廙刺荆州為杜曽等</hi>
　　<hi>所扼退保甑山竟陵内史朱伺禦曽于揚口戰敗就廙于甑山即此歐陽忞云梁天監中置甑山縣</hi>
　　<hi>唐武徳中改置沔州于甑山鎮葢皆以山名孔穎達曰小别當在大别之東何則子常從小别與呉</hi>
　　<hi>戰退而至大别明其自東而漸西也又曰五戰及郢謂濟漢而陳自小别而至于大别三戰也又戰</hi>
<pb n="24a"/>
　　<hi>柏舉及清𤼵共為五戰今以地形考之大别在漢陽小别在漢川柏舉在麻城漢川在漢陽之西北</hi>
　　<hi>百七十里麻城在漢陽之東北與孔說正反葢孔誤也左司馬誡子常曰子沿漢而與之上下葢呉</hi>
　　<hi>兵在漢北楚兵在漢南呉之兵鋒飄忽不定時方順漢東下而子常三與之遇既而知不可欲奔亦</hi>
　　<hi>憚其行陣精整計欲退避所謂三戰亦不過披其戎壘未嘗大戰亦不言敗奔也至柏舉戰後呉從</hi>
　　<hi>楚師乃敗奔而西矣再按漢初李左車為成安君畫䇿欲塞井陘口以困韓淮陰正與左司馬塞城</hi>
　　<hi>口之計同子常能守其誡堅壁勿戰楚之取勝可以百全呉之去漢而陣于柏舉也或亦諜知楚謀</hi>
　　<hi>内自沮懼求間道以為歸計乎觀夫槩王請戰而闔廬不許可以知之矣今麻城北去光州二百里</hi>
　　<hi>其間有黄土等闗當時度必有間道可通也存之俟考</hi>
<pb n="24b"/>
　清𤼵<hi>呉從楚師及清𤼵杜註清𤼵水名逕臣謹按水經注溳水過江夏安陸縣西又南  石巖山北</hi>
　　<hi>亦謂之清水晉太安二年義陽蠻張昌作亂于其下籠綵鳳以惑衆鎮南將軍劉𢎞遣牙門將皮初</hi>
　　<hi>與張昌戰于清水昌敗追斬于江夏即春秋時呉從楚師及清𤼵者也今溳水在徳安府附郭安陸</hi>
　　<hi>縣西北石巖山在城西八十里</hi>
　雍澨<hi>呉從楚敗諸雍澨五戰及郢于臣謹按是年左司馬戍及息而還及呉師戰  雍澨五年呉師</hi>
　　<hi>敗楚師于雍澨亦即此水也孔潁達曰五戰不數雍澨傳例皆陳曰戰奔食而從之則食者走不暇</hi>
　　<hi>為備故不數也今京山縣西南八十里有澨水源出縣西七十里之磨石山下流合縣前河通于漢</hi>
　　<hi>江或以為即春秋時之雍澨又縣境有汊澨漳澨薳澨說者以為即禹貢之三澨皆與景陵接界今</hi>
<pb n="25a"/>
　　<hi>亦湮滃再按岳州府東南五里有㴩湖亦曰  湖即春秋之雍澨迂迴非是</hi>
　睢<hi>楚子涉睢杜註睢水出新城昌魏縣東至枝江縣入江是楚王西走  臣謹按孔潁達曰睢地名睢</hi>
　　<hi>水出𤼵河山在郢都之西楚王避呉而西走水經注曰沮水出漢中房陵縣西北景山𤼵河山山之</hi>
　　<hi>異名也東南流逕臨沮縣西青谿水注之又東南逕當陽縣北又南逕楚昭王冡王仲宣所謂昭丘</hi>
　　<hi>也又南與漢水合過枝江縣而入于江謂之沮口今當陽縣北一里有沮水相傳即楚昭王渡處晉</hi>
　　<hi>昌魏縣見前彭</hi>
　雲中<hi>見前夢中</hi>
　稷<hi>定五年秦子蒲使楚人先與呉戰而自稷㑹之大敗夫槩王于沂杜註稷沂皆楚地  或曰稷楚地</hi>
<pb n="25b"/>
　　<hi>在今南陽府桐柏縣境</hi>
　軍祥<hi>薳射子從子西敗呉師于軍祥杜註楚地  或曰在湖廣隨州西南</hi>
　棠谿<hi>夫槩王奔楚為棠谿氏房臣謹按漢志汝南有呉房縣孟康曰呉房本  子國楚封呉夫槩于</hi>
　　<hi>此為棠谿氏以封呉故曰呉房今縣有棠谿亭是水經注灈水出汝南呉房縣呉房西北有棠谿城</hi>
　　<hi>春秋時夫槩封于此後漢建武中又封泗水王歙子燀為棠谿侯谿有白羊淵漢元封二年白羊出</hi>
　　<hi>北淵畜牧者禱祀之灈水東流入瀙水今其地在汝寜府遂平縣西北百里又括地志棠谿縣故城</hi>
　　<hi>在郾城縣西八十五里寰宇記棠谿城在郾城縣南二十五里又西平縣西北有棠溪村昔時産金</hi>
　　<hi>甚精所謂棠谿之金天下之利也戰國䇿蘇秦曰韓之劍㦸出于棠谿即此矣太康地記西平有龍</hi>
<pb n="26a"/>
　　<hi>淵水淬刀劍特堅利漢志西平有鐵官葢以此遂平西平郾城三縣地本相接也</hi>
　公壻之谿<hi>呉師又敗于公壻之谿杜註楚地名侯臣謹按晉靈公時有公壻池之封葢諸  嫁</hi>
　　<hi>女于本國稱公壻猶之稱公子也</hi>
　成臼<hi>王之奔隨也將渉于成臼杜註江夏竟陵縣有臼水出聊屈山西南入漢  臣謹按水經注臼</hi>
　　<hi>水出竟陵縣東北聊屈山一名盧屈山西流注于沔楚昭王濟于成臼即此也沔水又東過荆城東</hi>
　　<hi>今在鍾祥縣東三十里志云臼水舊流入漢川縣入沌水意臼水不一處也今故道已堙縣有臼口</hi>
　　<hi>驛猶以臼水得名</hi>
　脾洩<hi>王在隨子西為王輿服國于脾洩杜註脾洩楚邑</hi>
<pb n="26b"/>
　負函　繒闗<hi>哀四年楚人謀北方致蔡于負函致方城之外于繒闗杜註蔡之故地人民楚</hi>
　　<hi>因為邑致之者㑹其衆也負函繒闗皆楚地帝臣謹按少康二子長曰帝杼仲曰曲列少康崩  杼</hi>
　　<hi>即位封曲列於繒是曰繒衍國語周史伯云申繒方強王伐申必與西戎㑹以伐周竹書幽王十一</hi>
　　<hi>年申人繒人入宗周弑王皆此繒也地葢近于申矣或曰負函在今信陽州境繒闗在今邵州境</hi>
　豐<hi>哀四年司馬起豐析與狄戎杜註析縣屬南鄉郡析南有豐鄉皆楚邑  臣謹按續漢志析縣有豐</hi>
　　<hi>鄉城今南鄉淅川縣有豐鄉城地與鄖陽之上津接</hi>
　少習<hi>哀四年將通于少習以聴命杜註少習商縣武關也將大開武關道以伐晉  臣謹按京相璠</hi>
　　<hi>曰武關楚通上雒阨道也春秋時葢嘗為晉有以其近陰地也穆公之世秦伐鄀與楚爭商密商密</hi>
<pb n="27a"/>
　　<hi>近武關地至是云將通于少習而杜釋之云將大開武關道是楚已得武關矣蘇秦説楚威王秦起</hi>
　　<hi>兩軍一軍出武關一軍下黔中則鄢郢動矣楚懐王時秦請以武關之外易黔中地後紿懐王㑹武</hi>
　　<hi>關執之以歸二世三年沛公南出轘轅畧南陽攻武關入秦漢三年轅生説漢王出武關軍于宛葉</hi>
　　<hi>間武帝太初元年徙𢎞農都尉于武關晉永和七年桓温伐秦步兵自淅川以趣武關敗秦軍于藍</hi>
　　<hi>田義熙十二年劉裕伐秦遣沈田子等趣武關明年田子入武關進屯青泥姚泓來戰敗之東魏取</hi>
　　<hi>荆州宇文泰遣獨孤信出武關攻東魏兵于淅陽後髙歡遣髙敖曹由武關趣商洛擊宇文泰唐建</hi>
　　<hi>中時江淮輸貢為淮西李希烈所阻皆繇荆襄趣武關葢自古以為險阨矣今繇河南之南陽湖廣</hi>
　　<hi>之襄鄖入長安者必道武關自武關至長安四百九十里多從山中行過藍田治出險就平楚言將</hi>
<pb n="27b"/>
　　<hi>通于少習以聴命若云將自此取晉河西地也</hi>
　三戸<hi>哀四年晉執蠻子與其五大夫以畀楚師于三户杜註三户今丹水縣北三户亭  臣謹按漢</hi>
　　<hi>桓帝河間孝王子博封三户亭侯即此延熹四年博改封任城王葢即故城置亭云今内鄉縣西南</hi>
　　<hi>有三户亭晉丹水縣見卷首鄀</hi>
　白<hi>哀十六年子西召太子建之子勝于呉使處呉竟為白公杜註白楚邑今汝陰褒信縣西南有白亭</hi>
　　<hi>大臣謹按史記楚惠王二年子西召勝于呉為巢  夫號白公是也巢今廬州府巢縣襃信縣東漢</hi>
　　<hi>置屬汝南郡晉屬汝陰郡元省今息縣東有白城東北七十里有褒信城</hi>
　慎<hi>哀十六年呉人伐慎白公敗之杜註汝陰慎縣也  臣謹按漢置慎縣屬汝南郡後漢建武二年改</hi>
<pb n="28a"/>
　　<hi>封宛王賜為慎侯尋復為縣魏正元二年毋丘儉討司馬師不克自項走慎晉屬汝陰郡太和六年</hi>
　　<hi>桓伊破秦苻堅于石橋秦兵退屯慎城宋改置慎縣于合肥縣境此城遂廢今鳳陽府潁上縣西北</hi>
　　<hi>有慎城</hi>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地名攷畧卷九<lb/>
</p>
<p>
</p>
  </div>
</body>
</text>
</TEI>
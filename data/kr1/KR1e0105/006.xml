<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷六</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷六<lb/>
　　　　　　　　　　詹事府詹事髙士竒撰<lb/>
鄭<lb/>
　國于新鄭<hi>宣王封弟友于鄭居咸林詳見秦地棫林今陜西華州也幽王八年友為周司徒是</hi>
　　<hi>曰鄭桓公國語桓公問于史伯曰王室多故今懼及焉其何所可以逃死史伯曰濟洛河潁之間虢</hi>
　　<hi>鄶為大虢叔恃勢鄶仲恃險若以周難之故而寄孥與賄不敢不許是驕而貪必將背君若以成周</hi>
　　<hi>之衆奉辭伐罪無不克矣若克二邑鄢蔽補丹依㽥厯莘君之土也若前莘後河右洛左濟主芣騩</hi>
<pb n="1b"/>
　　<hi>而食溱洧可以少固公説乃東寄孥與賄虢鄶受之十邑皆有寄地史記曰桓公卒言王東徙其民</hi>
　　<hi>雒東而虢鄶果獻十邑竟國之班固地理志桓公死其子武公與平王東遷卒定虢鄶之地竹書紀</hi>
　　<hi>年晉文侯二年同王子多父伐鄶克之乃居鄭父之丘名之曰鄭八年王錫司徒鄭伯多父命十四</hi>
　　<hi>年鄭人滅虢十六年鄭遷于溱洧此鄭國東徙之説也其地為祝融氏之墟黄帝嘗都此後為鄶國</hi>
　　<hi>鄭居之號曰新鄭以别于初封之鄭也杜註在榮陽苑陵縣西南今新鄭縣東北三十八里冇苑陵</hi>
　　<hi>城班固曰今河南之新鄭及滎陽成臯潁川之崇髙陽城皆鄭分也鄭為韓所滅韓哀侯自平陽徙</hi>
　　<hi>都之秦為潁川郡漢置新鄭縣屬河南郡晉省劉宋復置屬滎陽郡北魏省隋復置屬鄭州唐宋因</hi>
　　<hi>之金元屬鈞州今仍為新鄭縣屬河南府古鄭城在縣治西北縣有溱水在北洧水在南天騩山在</hi>
<pb n="2a"/>
　　<hi>西南四十里即史伯所云也形臣謹按史伯曰前莘後河右洛左濟惟今鄭州  勢足以當之郡國</hi>
　　<hi>志州東有莘城此前莘之説也若新鄭在鄭州南四十里莘在後矣或者初遷時嘗居此其即竹書</hi>
　　<hi>所謂鄭父之丘與其地亦祝融氏之虛周封管叔鮮詳管下再考鄭桓公封于宣王二十二年竹書</hi>
　　<hi>所云晉文侯二年為幽王三年後八年桓公死于犬戎之難明年平王立即為武公掘突元年晉文</hi>
　　<hi>侯十四年乃平王四年也圖鄶事桓公始之武公成之與漢書合惟桓公先有克鄶之事乃國語所</hi>
　　<hi>無應知史伯之謀非無因而𤼵所云克鄶不過先克其一城耳存之俟考  再按桓十一年公羊傳</hi>
　　<hi>曰古者鄭國嘗處于留先鄭伯冇善于鄶公者通乎夫人以取其國而遷鄭焉而野留蓋此即寄孥</hi>
　　<hi>之説也先鄭伯即指桓公矣武公既定都新鄭則棄留為鄙野故何氏云野鄙也惟是十邑中無留</hi>
<pb n="2b"/>
　　<hi>或者其即㽥與或曰古有莘城國語謂之莘墟鄭桓公以周衰徙都于留此與鄭州之莘相混不可</hi>
　　<hi>從也留後為陳併故曰陳留秦置陳留縣漢為陳留郡治今仍為縣  再按南鄭今之漢中桓公死</hi>
　　<hi>幽王之難其民南奔居于褒斜之中故號南鄭此華州鄭縣之民也與新鄭立國無與</hi>
　鄢<hi>隱元年鄭伯克段于鄢杜注鄢今潁川鄢陵縣郡成十六年晉楚戰于鄢陵杜注鄭地今屬潁川</hi>
　　<hi>語臣謹按杜注鄢與鄢陵為一地蓋鄢古國也國  富辰曰昔鄢之亡由仲壬韋昭曰鄢妘姓之國</hi>
　　<hi>仲壬氏女為鄢夫人鄶亦妘姓富辰又曰鄶因叔妘注曰鄶娶同姓也鄶亡以女旤即公羊氏之説</hi>
　　<hi>而鄢事不可考豈總由叔妘耶韋昭又曰鄢為鄭武公所滅唐尚書云鄢鄶皆武公所滅鄭既滅鄢</hi>
　　<hi>初仍其故名後乃改為鄢陵耳鄭亡為韓地史記韓宣惠王十四年秦敗我于鄢秦始皇二十二年</hi>
<pb n="3a"/>
　　<hi>李信攻楚鄢郢胡氏曰時楚遷壽春所謂鄢者即此郢即陳州也漢為鄢陵縣屬潁川郡晉魏因之</hi>
　　<hi>北齊省入許昌隋復置唐移今治古鄢陵城在今縣西南四十里</hi>
　制<hi>制巖邑也虢叔死焉杜注虢叔東虢君也恃制巖險而不設備鄭滅之東虢今滎陽縣  隱五年燕</hi>
　　<hi>人畏鄭三軍而不虞制人杜注北制鄭邑今河南成臯縣也一名虎牢  臣謹按苑陵縣有制田苑</hi>
　　<hi>陵今鄭州也成臯在其北故别之為北制襄十年諸侯之師戍鄭虎牢晉師城梧及制杜注所以云</hi>
　　<hi>虎牢制為一地也虎牢穆天子傳云天子獵于鄭囿虞人掠林有虎在葭中七萃之士髙奔戎生擒</hi>
　　<hi>之獻于天子命為之柙畜諸東虢是謂虎牢荘二十三年鄭伯享王王與之武公之畧自虎牢以東</hi>
　　<hi>杜注武公傅平王王與之虎牢以東後失其地水經注曰河水東逕成臯大伾山下成臯秦所置縣</hi>
<pb n="3b"/>
　　<hi>舊名虎牢漢成臯縣屬河南郡後漢書作成睪張楫曰大伾成睪縣山也魏晉復稱成臯劉宋置司</hi>
　　<hi>州北魏置豫州後改北豫州東魏置成臯郡後周置滎州隋置鄭州皆治此大業中改縣曰汜水唐</hi>
　　<hi>改屬洛州又改孟州宋初屬洛州後改屬孟州金屬鄭州今仍之古虎牢城在縣西</hi>
　京<hi>請京使居之杜注鄭邑今滎陽京縣索臣謹按古京東虢地漢二年與楚戰滎陽南京  間蒯通曰</hi>
　　<hi>楚人起彭城轉鬬至滎陽威震天下然兵困于京索之間迫西山而不敢進謂此也尋置京縣屬河</hi>
　　<hi>南郡建武初宗室劉茂聚衆京密間自稱厭新將軍遣將擊降之晉屬滎陽郡後魏因之北齊省入</hi>
　　<hi>滎陽縣水經注小陘之山器難之水出焉北逕京縣故城西入于旃然水古京城在今滎陽縣東南</hi>
　　<hi>十二里或曰三十里</hi>
<pb n="4a"/>
　祭<hi>隱公元年祭仲始見桓十一年祭封人祭足杜注陳留長垣縣東北有祭城  臣謹按後漢志長垣</hi>
　　<hi>縣有祭城章懷即引杜注惟括地志云故祭城在管城東北十五里即祭仲邑管城者今鄭州也管</hi>
　　<hi>城之祭路史以為周祭伯采邑詳周地或又疑鄭并祭國以封仲考祭伯祭仲同見于隱公元年至</hi>
　　<hi>桓五年繻葛之戰祭足為左拒桓八年祭公來遂逆王后于紀荘二十三年祭叔來聘祭未嘗滅也</hi>
　　<hi>鄭安得取以封仲乎或者但知長垣近衛鄭不能冇不知列國錯壤甚多即如祭仲省留取道于宋</hi>
　　<hi>而被執則留亦錯入宋境矣長垣之旁有滑鄭衛日爭之然則長垣固亦鄭衛相接之地耳今長垣</hi>
　　<hi>縣南至蘭陽九十里</hi>
　廪延<hi>至于廪延杜注鄭邑陳留酸棗縣北有延津酸襄三十年游吉奔晉駟帶追之及酸棗杜注</hi>
<pb n="4b"/>
　　<hi>棗陳留縣北臣謹按廪延酸棗同為一地水經曰河水又東  流渭之延津蓋延津者廪延之津也</hi>
　　<hi>漢初平二年袁紹自河南還軍延津建安五年曹操敗袁紹渡河追至延津晉咸和四年石勒破劉</hi>
　　<hi>曜途出于此以河水泮為神靈之助號靈昌津謂此也鄭又改名酸棗戰國策蘇秦曰魏北有河外</hi>
　　<hi>卷酸棗史記魏文侯三年伐鄭城酸棗取鄭地而城之也始皇五年使蒙驁攻魏抜酸棗漢置酸棗</hi>
　　<hi>縣屬陳留郡晉因之魏省入小黄後復置屬東郡北齊省入南燕縣隋復置屬滑州唐因之梁屬開</hi>
　　<hi>封府宋改為延津縣金以後因之古酸棗城在縣北十五里今縣治舊在黄河南成化十五年河決</hi>
　　<hi>從城南流入封丘縣延津遂在河北</hi>
　城潁<hi>遂置姜氏于城潁杜注鄭地  孔潁達曰即臨潁縣</hi>
<pb n="5a"/>
　潁谷<hi>潁考叔為潁谷封人西臣謹按潁谷城潁皆未詳所在志稱洧川縣  南十里有牛脾山即荘</hi>
　　<hi>公闕隧見母處後漢志張齊民北征記菀陵東南有大隧澗鄭荘公所闕或言許州東冇潁谷城北</hi>
　　<hi>二十里有潁考叔墓或言潁水出登封縣之潁谷元好問有詩云洩洩潁谷雲融融潁川水未知孰</hi>
　　<hi>是</hi>
　長葛<hi>隱五年宋人伐鄭圍長葛杜注潁川長社北冇長葛縣  臣謹按漢志長社縣屬潁川郡應劭</hi>
　　<hi>曰宋之長葛也其社中樹暴長因更名後漢書長社縣有長葛城戰國時屬魏秦昭襄三十三年取</hi>
　　<hi>魏長社水經注洧水與龍淵水合出長社縣西北又經長社縣故城北鄭之長葛邑也後為縣徙于</hi>
　　<hi>南與杜縣北之説合晉潁川郡初治許昌後徙治長社東魏武定中侯景以郡降西魏清河王岳復</hi>
<pb n="5b"/>
　　<hi>取之以城多崩頽徙治潁隂仍置長社縣為郡治今許州是也自金元猶以長社為附郭縣明初始</hi>
　　<hi>省隋開皇六年分許昌别置長葛縣屬潁川郡唐仍之括地志云故城在今縣西一里蓋漢改長葛</hi>
　　<hi>為長社已移于南東魏再移又南隋别置之縣還在古長葛地也今仍為長葛縣屬許州桓五年戰</hi>
　　<hi>于繻葛或云即長葛也鄭初築城有葛蔓其上故名</hi>
　祊<hi>隱八年鄭伯使宛來歸祊公羊作邴杜注在瑯琊費縣東南  臣謹按後漢志泰山郡費侯國有祊</hi>
　　<hi>亭又水經注西南一百里冇大□阜祊水所出東南流至下邳界合浚河祊之得名以此西漢費縣</hi>
　　<hi>治祊城東漢移治薛固晉因之後周移陽口山南隋復移治祊城今沂州費縣治西有古祊城自易</hi>
　　<hi>許田後屬魯</hi>
<pb n="6a"/>
　鄔<hi>見周地</hi>
　劉<hi>見周地</hi>
　蒍<hi>見周地</hi>
　邘<hi>見周地</hi>
　狐壤<hi>隱十一年公與鄭人戰于狐壤止焉杜注鄭地  後漢志潁隂縣有狐宗鄉或曰狐人亭疑即</hi>
　　<hi>此</hi>
　時來<hi>隱十一年公㑹鄭伯于時來杜注時來郲也滎陽縣東有釐城鄭地也  臣謹按公羊作祁黎</hi>
　　<hi>一曰郲本子姓國有時氏今開封府東四十里有釐城</hi>
<pb n="6b"/>
　武父<hi>桓十二年盟于武父杜注鄭地陳留濟陽縣東北有武父城  臣謹按濟陽在兖州曹縣西南</hi>
　　<hi>四十里或謂鄭地不及此疑為宋地俟考</hi>
　渠門<hi>桓十四年宋以諸侯伐鄭焚渠門入及大逵伐東郊取牛首杜注鄭城門  臣謹按鄭城諸門</hi>
　　<hi>見于傳者最多此渠門蓋東門也宣十二年楚克鄭入自皇門城南門也吳氏曰諸侯國各以其所</hi>
　　<hi>向之地為名皇周邑蓋走王畿之道也襄十年晉以諸侯之師伐鄭門于鄟門師之梁及北門吳氏</hi>
　　<hi>曰魯嘗取鄟衛有鄟澤鄟門者國之東門走魯衛之道也師之梁西門也襄三十年伯有之亂鄭伯</hi>
　　<hi>及其國人盟于師之梁之外昭七年公如楚鄭伯勞于師之梁皆謂此也又有墓門詩墓門有梅襄</hi>
　　<hi>三十年伯有自墓門之瀆入國西門也又有純門亦西門或曰外郭門也荘二十八年楚伐鄭衆車</hi>
<pb n="7a"/>
　　<hi>入自純門又有時門鄭南門也昭十九年鄭大水龍鬬于時門之外洧淵又哀二十七年晉知伯伐</hi>
　　<hi>鄭入南里門于桔柣之門杜注桔柣之門鄭遠郊之門蓋亦鄭南門矣又有閨門昭元年鄭為游楚</hi>
　　<hi>之亂諸大夫私盟于閨門之外實薫隧杜注閨門鄭城門薫隧門外道名或曰閨門鄭内宫北門薫</hi>
　　<hi>隧如後世複道焉又冇倉門尉止之亂子産請焚載書于倉門之外倉門鄭之東南門以面石倉城</hi>
　　<hi>而得名石倉城在陳留西南七十里水經注八里溝南經石倉城城冢記鄭荘公理開封築此城積</hi>
　　<hi>倉粟曰盛倉城盛與石音相近故號石倉城</hi>
　牛首<hi>見上杜注牛首鄭地即臣謹按後漢志魯國有牛首亭五父衢章懹  引左傳伐東郊取牛首</hi>
　　<hi>為注此誤也水經注沙水自浚儀又東南徑牛首鄉又東至陳留王氏通釋牛首亭在陳留縣西南</hi>
<pb n="7b"/>
　　<hi>四十一里今陳留縣西南十一里牛首鄉有牛首城俗謂之車牛城</hi>
　周氏之汪<hi>桓十五年祭仲殺雍糾尸諸周氏之汪杜注汪池也  吳氏曰鄭大夫周氏之池地</hi>
　　<hi>在南郊近桔柣之門又僖三十三年楚子上伐鄭納公子瑕瑕覆于周氏之汪</hi>
　櫟<hi>桓十五年鄭伯突入于櫟杜注鄭别都也今河南陽翟縣  臣謹按櫟禹之所居即陽翟也周書武</hi>
　　<hi>王克商至周曰吾其冇夏之居乎遂營洛邑徐廣曰陽翟夏地也後漢書陽翟禹所都史記貨殖傳</hi>
　　<hi>曰潁川南陽夏人之居也潁川即陽翟矣左傳夏啟有鈞臺之享杜注陽翟縣南有鈞臺陂魏収志</hi>
　　<hi>云陽翟有禹山祠又有鈞臺陂陂方十里水經注連山亦曰啟筮亭帝饗神于大陵之上即鈞臺矣</hi>
　　<hi>世紀云禹封夏伯蓋始封于此後都平陽或在安邑故顔師古曰陽翟禹封于此非都也春秋時為</hi>
<pb n="8a"/>
　　<hi>櫟荘十年王室亂鄭伯以王歸處于櫟僖二十四年狄伐鄭取櫟宣十一年楚伐鄭及櫟昭元年楚</hi>
　　<hi>公子圍使公子黒肱城櫟蓋是時櫟已屬楚後改為陽翟戰國初入于韓韓景侯自平陽徙都之鄭</hi>
　　<hi>世家繻公二十三年圍韓之陽翟既而韓滅鄭都新鄭後復自新鄭徙都焉秦置陽翟縣為潁川郡</hi>
　　<hi>治漢初以封韓王信後仍為潁川郡晉徙潁川郡于許昌以縣屬河南郡東魏置陽翟郡隋廢以縣</hi>
　　<hi>屬伊川唐初屬嵩州後屬許州宋屬潁昌府金置潁順州後改鈞州以鈞臺為名也明初省陽翟縣</hi>
　　<hi>入之萬厯三年以避諱改禹州今仍之</hi>
　滑<hi>荘三年公次于滑杜注鄭地在陳留襄邑縣西北  臣謹按後漢志襄邑冇滑此杜氏所本今睢州</hi>
　　<hi>有滑亭是矣然滑冇三僖二十年鄭人入滑杜氏無注或以為即緱氏之滑非也緱氏之滑所謂費</hi>
<pb n="8b"/>
　　<hi>滑也在今偃師縣詳周地入滑傳曰滑人叛鄭而服于衛鄭師入滑僖二十四年天王居鄭傳曰鄭</hi>
　　<hi>之入滑也滑人聴命師還又即衛公子士洩堵俞彌帥師伐滑王使伯服游孫伯如鄭請滑鄭不聴</hi>
　　<hi>命然則滑在鄭衛交境之地明矣緱氏遠在河南非衛所及也熊過以為大名之滑縣良有見矣滑</hi>
　　<hi>縣漢為白馬縣劉宋為滑臺城水經注曰滑臺有三重城中小城乃滑臺人所築即鄭廪延邑南故</hi>
　　<hi>城即衛之平陽也其所謂廪延謬也而兩國分境則可據矣元和郡縣志曰滑臺城有三重中小城</hi>
　　<hi>滑氏為壘後人増以為城髙堅峻險臨河有臺故曰滑臺滑氏者豈即滑國之苗裔與再考是時鄭</hi>
　　<hi>祭仲之食邑在長垣與滑逼近乃衛戴公避狄渡河野處曹邑齊桓公城楚丘以封衛皆在滑境蓋</hi>
　　<hi>衛都邑所在故鄭人爭之而終不得也又其地自宋南渡後大河南徙始裂居河北而滑臺舊蹟又</hi>
<pb n="9a"/>
　　<hi>淪于河中在當時原與鄭接壤此其所以爭之甚力也</hi>
　大陵<hi>荘十四年鄭厲公自櫟侵鄭及大陵獲傅瑕杜注鄭地  臣謹按京相璠曰潁川臨潁縣東北</hi>
　　<hi>有故巨陵亭古大陵也乃陳蕃為亭長所辱處今臨潁縣北三十里有巨陵亭</hi>
　弭<hi>荘二十一年胥命于弭杜注鄭地  鄭西鄙地在今禹州密縣境</hi>
　虎牢<hi>見制</hi>
　扈<hi>荘二十三年盟于扈杜注鄭地竹後漢志卷縣有扈成亭今在開封原武縣西北  書紀年晉出公</hi>
　　<hi>二十二年河絶于扈即此</hi>
　桔柣之門<hi>見渠門</hi>
<pb n="9b"/>
　純門<hi>見渠門</hi>
　桐丘<hi>荘二十八年鄭人將奔桐丘杜注許昌東北有桐丘  故許昌城在許州東三十里漢許縣魏</hi>
　　<hi>黄初二年改許昌為五都之一晉為潁川郡治宋省為鎮今扶溝縣西二十里有桐丘亭即此哀二</hi>
　　<hi>十七年晉荀瑤伐鄭次于桐丘</hi>
　新城<hi>僖六年伐鄭圍新城杜注鄭新密今滎陽密縣傳曰圍新密鄭所以不時城也杜注實新密而</hi>
　　<hi>經言新城者鄭以非時興土功齊桓聲其罪以告諸侯  古密國後為鄶國地漢密縣治此屬河南</hi>
　　<hi>郡即卓茂所治也晉屬滎陽郡隋大業間移治法橋堡屬鄭州即今縣治元改屬鈞州今仍之古城</hi>
　　<hi>在縣東南三十里</hi>
<pb n="10a"/>
　新密<hi>見上</hi>
　柯澤<hi>僖二十一年鄭文夫人勞楚子于柯澤杜注鄭地  臣謹按襄十四年衛孫氏敗公徒于阿澤</hi>
　　<hi>水經注作柯澤此在東阿非鄭之柯澤也</hi>
　氾<hi>僖二十四年王適鄭處于氾杜注鄭南氾也在襄城縣南  臣謹按鄭有東汜南氾此南氾也京相</hi>
　　<hi>璠曰本鄭汜水之地以周襄王居之故號曰襄城南氾水出襄城縣浮城山至鄭州氾水縣入河成</hi>
　　<hi>七年楚子重伐鄭師于汜襄二十六年楚伐鄭渉于氾杜注于氾城下渉汝水南歸也又昭五年楚</hi>
　　<hi>子使令尹子蕩如晉逆女過鄭鄭伯勞諸氾史記晉成公十五年伐鄭取氾皆此氾後屬魏魏昭王</hi>
　　<hi>元年秦㧞我襄城秦為襄城縣屬潁川郡二世二年項梁使項羽别攻襄城是也晉為襄城郡治大</hi>
<pb n="10b"/>
　　<hi>業初郡廢唐以縣屬許州後改屬汝州宋仍之金復屬許州今仍之古氾城在縣南</hi>
　踐土<hi>僖二十八年盟于踐土杜注鄭地宫臣謹按晉文公敗楚于城濮還至衡雍作王  于踐土括</hi>
　　<hi>地志滎澤縣西北十五里有王宫城城内東北隅有踐土臺即諸侯盟處去衡雍三十餘里寰宇記</hi>
　　<hi>王宫城在縣北四十五里唐滎澤即今縣治</hi>
　衡雍<hi>見上有杜注鄭地今滎陽卷縣相臣謹按後漢志卷  垣雝城或曰古衡雍京  璠曰濟隧上</hi>
　　<hi>承河水于卷縣北河南逕卷縣故城東又南逕衡雍城西秦昭王八年韓獻垣雍以和戰國策魏王</hi>
　　<hi>曰秦許我以垣雍魏公子無忌謂秦有鄭地得垣雍皆此也括地志卷縣故城在原武縣西北七里</hi>
　　<hi>即衡雍城今原武縣西北五里别有衡雍城</hi>
<pb n="11a"/>
　函陵<hi>僖三十年晉秦圍鄭晉軍函陵秦軍汜南逕寰宇記曰函陵在新鄭縣北十三里洧水流  其</hi>
　　<hi>北山形如函故名函陵</hi>
　氾南<hi>見上古杜注此東氾也在滎陽中牟縣南杜臣謹接  氾水在中牟縣南入官渡水今涸  佑</hi>
　　<hi>曰此東氾水也秦軍氾南在此水之南也又襄九年晉㑹諸侯伐鄭師于汜亦在此</hi>
　原圃<hi>僖三十三年皇武子曰鄭之有原圃杜注原圃即圃田也  臣謹按周禮豫州藪曰圃田爾雅</hi>
　　<hi>十藪鄭有圃田穆天子傳曰祭父自圃鄭來謁天子飲于洧上遣祭父如圃列子居鄭圃四十年無</hi>
　　<hi>人識者史記魏公子無忌曰秦七攻魏五入囿中邊城盡㧞劉伯荘曰囿讀圃即圃田澤多産麻黄</hi>
　　<hi>詩所謂東冇甫草也西限長城東極官渡東西五十里南北二十六里髙者可田窪者成滙上承鄭</hi>
<pb n="11b"/>
　　<hi>州管城縣界曹家陂又益西北流為二十四陂今在中牟縣西北七里為澤者八若東澤西澤之類</hi>
　　<hi>為陂者二十六若大灰小灰之類其實一圃田澤耳</hi>
　鄶城<hi>僖三十三年公子瑕葬鄶城之下杜注鄶在滎陽密縣東北  臣謹按鄭取鄶不居其都故别</hi>
　　<hi>有鄶城今在密縣東北五十里或曰在新鄭縣東北三十五里</hi>
　匡<hi>文元年衛孔達侵鄭取綿訾及匡杜注匡在潁川新汲縣東北  臣謹按文八年晉侯使解揚致匡</hi>
　　<hi>戚之田于衛杜注匡本衛地中屬鄭定六年公侵鄭取匡此鄭國之匡也在今洧川縣東北</hi>
　垂隴<hi>文二年盟于垂隴杜注鄭也今滎陽縣東北有隴城  臣謹按公榖作垂斂又襄二十年鄭伯</hi>
　　<hi>享趙孟于垂隴後漢志滎陽有隴城京相璠曰在滎陽東二十里世謂之都尉城曹魏典農都尉治</hi>
<pb n="12a"/>
　　<hi>此故名</hi>
　暴<hi>文八年盟于暴杜注鄭地及詳見周地吳氏曰文十五年楚子侵鄭  暴隧即此</hi>
　申<hi>文八年晉致衛公壻池之封自申及虎牢之境杜注申鄭地  吳氏曰申在鄭州氾水縣北</hi>
　狼淵<hi>文九年楚子師于狼淵以伐鄭杜注潁川潁隂縣西有狼陂  臣謹按水經注青陵陂水東入</hi>
　　<hi>臨潁縣之狼陂即此也寰宇記謂之狼溝潁隂今許州治</hi>
　棐<hi>文十三年鄭伯㑹公于棐杜注鄭地滎臣謹按宣元年諸侯㑹晉師于棐林杜注鄭地  陽菀陵縣</hi>
　　<hi>東南有林鄉吳氏曰棐即棐林也又襄三十年衛襄公如楚過鄭鄭伯有迎勞于棐林戰國策蘇代</hi>
　　<hi>曰兵困于林中即此史記信陵君曰自林鄉軍以至于今秦七攻魏徐廣曰林鄉在宛此誤以菀陵</hi>
<pb n="12b"/>
　　<hi>為宛也後漢志菀陵冇棐林章懷即引杜注今新鄭縣東二十五里有林鄉城</hi>
　鯈<hi>文十七年鄭子家曰悉索敝賦以待于鯈杜注晉鄭之竟</hi>
　北林<hi>宣元年諸侯伐鄭楚蒍賈救之遇于北林杜注滎陽中牟縣西南有林亭在鄭北  臣謹按後</hi>
　　<hi>漢志中牟有北林水經注林亭南去新鄭故城四十許里今開封中牟縣西南冇林亭</hi>
　郔<hi>宣三年晉侯伐鄭及郔杜注鄭地又宣十二年楚子北師次于郔杜注鄭北地  或云鄭州之南或</hi>
　　<hi>云即廪延也未知孰是</hi>
　南里<hi>宣三年誘子華而殺之南里杜注鄭地年襄二十六年楚子伐鄭入于南里哀二十七  知伯</hi>
　　<hi>伐鄭入南里</hi>
<pb n="13a"/>
　柳棼<hi>宣九年鄭伯敗楚師于柳棼杜注鄭地</hi>
　潁北<hi>宣十年逐楚師于潁北杜注潁水出河南陽城至下蔡入淮  成十五年諸侯師于潁上  臣</hi>
　　<hi>謹按潁水出陽城縣少室山東南過陽翟縣北又東南過潁陽潁隂又東南過臨潁又過汝南之㶏</hi>
　　<hi>疆洧水注之又過西華汝陽南頓又東南至新陽莨蕩渠水注之又東南逕慎縣入于淮慎縣今潁</hi>
　　<hi>上縣也慎縣入淮句俗本錯簡在潁隂下此據宋刻古本訂正潁北潁上當在陽翟潁隂之間又襄</hi>
　　<hi>十年晉帥諸侯伐鄭楚救鄭晉師進與楚夾潁而軍鄭人宵渉潁與楚盟亦陽翟之潁也</hi>
　邲<hi>宣十二年晉楚戰于邲杜注鄭地丁臣謹按水經云濟水東逕敖山山上有陂殷仲  之所遷也世</hi>
　　<hi>紀云仲丁自亳徙囂于河上或曰敖是矣濟水于此又兼名邲即晉楚戰處京相璠曰在敖北是也</hi>
<pb n="13b"/>
　　<hi>又原武縣西北大河即晉師敗而濟河楚荘王祀河告成處杜佑曰管城縣冇故邲城在南今鄭州</hi>
　　<hi>東六里有邲城</hi>
　管<hi>宣十二年晉師救鄭楚子次于管以待之晉師在敖鄗之間杜注滎陽京縣東北有管城  臣謹按</hi>
　　<hi>是即管叔鮮所封之管國也管除屬檜檜滅屬鄭鄭滅屬韓戰國策秦攻韓之管韓非子魏安釐攻</hi>
　　<hi>韓㧞管使縮髙守管信陵君攻之不下漢為中牟縣地晉因之隆安二年鄧啟方等將兵擊慕容徳</hi>
　　<hi>于管城敗還隋開皇十六年始析置管城縣又置管州治焉唐武徳四年亦置管州貞觀元年州廢</hi>
　　<hi>縣屬鄭州七年移鄭州治此宋因之明初省縣入州今仍之</hi>
　敖<hi>見上杜注敖鄗二山在滎陽縣西北滎臣謹按敖山在今開封河隂縣西二十里晉為  陽縣地唐</hi>
<pb n="14a"/>
　　<hi>開元二十年始析置河隂縣故杜預云然周宣王狩于敖詩稱叔段搏獸于敖皆在此秦于其地臨</hi>
　　<hi>河置倉名曰敖倉二世二年陳勝使田臧自滎陽西迎秦軍于敖倉敗死漢二年漢王軍滎陽築甬</hi>
　　<hi>道屬之河以取敖倉粟酈生説漢髙據敖倉之粟是也括地志敖倉在滎陽縣西北十五里石門之</hi>
　　<hi>東北臨汴水南帶三皇山</hi>
　鄗<hi>見上未詳</hi>
　滎澤<hi>宣十二年楚潘黨逐之及滎澤既臣謹按禹貢濟水入于河溢為滎又曰滎波  瀦晉地道志</hi>
　　<hi>曰濟自大伾入河與河水鬬南泆為滎澤孔安國書傳濟水入河並流十數里而南截河又並流數</hi>
　　<hi>里溢為滎澤在敖倉東南自王莽時濟水但入河不復過河滎澤已枯漢顯宗東廵至于滎澤是矣</hi>
<pb n="14b"/>
　　<hi>鄭𤣥曰自平帝以後滎澤塞為平地滎陽人猶謂其地曰滎隋開皇四年于其地置廣武縣仁壽初</hi>
　　<hi>改為滎澤縣屬鄭州唐因之宋熙寧中省入管城元祐中復置元屬汴梁路明屬鄭州今仍之古滎</hi>
　　<hi>澤在縣治南處閔二年衛侯及狄人戰于滎澤杜注戰  當在河北非此滎澤也</hi>
　伯牛<hi>城三年諸侯伐鄭次于伯牛鄭公子偃使東鄙覆諸鄤敗諸丘輿杜注皆鄭地</hi>
　鄤<hi>見上臣謹按路史商武丁封季父於河北曼曰曼侯優鄧其出也春秋鄭邑曼伯國為曼姓王符姓</hi>
　　<hi>氏志作曼</hi>
　丘輿<hi>見上未詳</hi>
　氾祭<hi>成四年晉伐鄭取汜祭杜注鄭地即臣謹按吳氏曰此為二邑氾即成臯之氾祭  中牟之祭</hi>
<pb n="15a"/>
　　<hi>亭周祭伯之邑也蓋此時已并于鄭矣或言祭失邑後别受采于訾一云祭以名不祥改為訾未知</hi>
　　<hi>孰是</hi>
　蟲牢<hi>成五年同盟于蟲牢杜注鄭地陳留封丘縣北有桐牢  臣謹按襄八年楚侵鄭至于蟲牢定</hi>
　　<hi>八年晉士鞅㑹成桓公侵鄭圍蟲牢續漢記封丘有桐牢亭韋昭云古蟲牢地也與范史合寰宇記</hi>
　　<hi>桐牢亭在縣北二里俗謂之桐渦在黒山下黒山去縣北三里今開封封丘縣北二里有桐牢亭</hi>
　繞角<hi>成六年晉欒書救鄭與楚師遇于繞角杜注鄭地  杜佑通典汝州魯山縣東南有繞角城今</hi>
　　<hi>同</hi>
　脩澤<hi>成十年鄭子然盟于脩澤杜注滎陽卷縣東有脩武亭  後漢志卷縣下載之今在開封原武</hi>
<pb n="15b"/>
　　<hi>縣北</hi>
　訾<hi>成十三年鄭公子班自訾求入于大宫杜注鄭地  臣謹按此即周之訾也</hi>
　暴隧<hi>見暴</hi>
　鳴鴈<hi>成十六年晉侯伐鄭至于鳴鴈杜注在陳留雍丘縣西北  後漢志雍丘有鳴鴈亭在今杞縣</hi>
　　<hi>北四十里俗謂之白鴈亭</hi>
　鄢陵<hi>見鄢</hi>
　督揚<hi>成十六年伐鄭我師次于督揚杜注鄭東地以臣謹按襄十九年諸侯自沂上盟于督揚杜</hi>
　　<hi>督揚即祝阿此齊之督揚非此督揚也</hi>
<pb n="16a"/>
　制田<hi>諸侯遷于制田杜注滎陽菀陵縣東有制澤後漢志菀陵有制澤今新鄭縣東北有制城</hi>
　髙氏<hi>成十七年衛北宫括救晉次于髙氏杜注在陽翟縣西南  後漢陽翟冇高氏亭陽翟今禹州</hi>
　戲童<hi>成十七年諸侯伐鄭自戲童至于曲洧有臣謹按襄九年諸侯盟于戲即此也山海經  浮戲</hi>
　　<hi>之山路史武王克商命吕佗伐越戲方注戲方紂畿内國今鄭州氾水縣南四十里冇浮戲之山水</hi>
　　<hi>經注曰汜水出于浮戲之山又竹川水出焉又綏水出方山亦即浮戲之山</hi>
　曲洧<hi>見上杜注今新汲縣治曲洧城臨洧水新臣謹按漢宣帝神爵三年以許縣之汲鄉置  汲縣</hi>
　　<hi>治曲洧城章懷太子曰新汲縣在扶溝縣西屬潁川以河内有汲故稱新汲也章帝封馬防為侯晉</hi>
　　<hi>仍屬潁川郡後魏因之東魏改屬許昌郡北齊廢唐初復置屬洧川貞觀初廢宋為宋樓鎮金置洧</hi>
<pb n="16b"/>
　　<hi>川縣今仍之古新汲城在縣南</hi>
　柯陵<hi>成十七年同盟于柯陵杜注鄭西地</hi>
　汝上<hi>成十七年楚師于汝上又汝水出汝州魯山縣東北經伊陽至汝州南  東南經寶郟南入南</hi>
　　<hi>陽之裕州厯開封之襄城郾城南入汝寧西平境又東南流至潁川南而至于淮成十六年楚以汝</hi>
　　<hi>隂之田求成于鄭國語齊桓公伐楚濟汝踰方城荀子曰楚汝潁以為險蓋鄭楚之界也</hi>
　鄫<hi>襄元年諸侯之師次于鄫杜注鄭地在陳留襄邑縣東南  臣謹按滎陽有鄫城鄫水水經注鄫水</hi>
　　<hi>出鄫城西北鷄絡塢下入洧乃溱也非襄邑之鄫此鄫在今睢州東南</hi>
　洧上<hi>襄元年晉伐鄭敗其徒兵于洧上杜注洧水出密縣東南至長平入潁  臣謹按洧水出密縣</hi>
<pb n="17a"/>
　　<hi>馬嶺山又東過新鄭縣南鄫水西北來㑹之即晉敗鄭徒兵處又昭十九年龍鬬于時門之外洧淵</hi>
　　<hi>亦在此也洧水又東與黄水合過長社縣又過新汲茅城又東過習陽城西折入于潁晉長平在今</hi>
　　<hi>西華縣</hi>
　城棣<hi>襄五年楚伐陳諸侯㑹于城棣以救之杜注陳留酸棗縣西南有棣城  臣謹按路史曰棣伯</hi>
　　<hi>爵也為棣氏王莽大司空棣並其後也寰宇記冇南棣城北棣城在陽武北十里戰國魏襄王十年</hi>
　　<hi>河溢酸棗漢世塞之其決口故瀆流出南北二棣城間有博浪沙亭子房擊始皇處</hi>
　鄬<hi>襄七年㑹于鄬榖梁作䧦杜注鄭地</hi>
　鄵<hi>襄七年鄭伯卒于鄵公榖作操杜注鄭地  路史曰㑹盟圖曰鄵侯國在慈州</hi>
<pb n="17b"/>
　戲<hi>見戲童</hi>
　鄟門<hi>見渠門</hi>
　師之梁<hi>見渠門</hi>
　隂阪<hi>襄九年諸侯濟于隂阪次于隂口而還杜注隂坂洧津隂口鄭地名  臣謹按水經注洧水東</hi>
　　<hi>逕隂坂北水有梁焉俗謂是濟為參辰口服䖍曰水南曰隂參與隂聲相近而轉又晉居參此角之</hi>
　　<hi>分鄭處大火之野軍師所次故濟得其名焉其地在今洧川縣西</hi>
　隂口<hi>見上</hi>
　中分<hi>襄九年同盟于中分杜注鄭中里名</hi>
<pb n="18a"/>
　　<hi>襄十年晉師城梧及制杜注皆鄭舊地北臣謹按隋書滎陽縣有梧桐澗疑即梧也制即  制見前</hi>
　陽陵<hi>襄十年諸侯伐鄭至于陽陵杜注鄭地  吳氏曰鄭國南地今在許州西北</hi>
　舊許<hi>襄十一年諸侯伐鄭晉苟罃至于西郊東侵舊許諸侯㑹于北林師于向次于瑣圍鄭觀兵于</hi>
　　<hi>南門西濟于濟隧杜註舊許許之舊國鄭新邑隱臣謹按大紀曰武王封四岳姜姓文叔封于許</hi>
　　<hi>十一年公及齊鄭入許杜注地在潁川許昌縣即今許州也成十五年許靈公遷于葉為今南陽葉</hi>
　　<hi>縣其許昌舊地則為鄭人所有仍謂之舊許也昭十二年楚靈王曰昔我皇祖伯父昆吾舊許是宅</hi>
　　<hi>今鄭人貪頼其田而不我與此即鄭取許地之説也杜注陸終氏生六子長曰昆吾少曰季連季連</hi>
　　<hi>楚之祖故以昆吾為皇祖伯父昆吾嘗居許地故曰舊許是宅也國語曰己姓昆吾則夏滅之韋昭</hi>
<pb n="18b"/>
　　<hi>曰夏衰昆吾為夏伯遷于舊許竹書帝癸元年昆吾氏出居許十八年昆吾伐商三十一年商師自</hi>
　　<hi>陑征夏邑克昆吾國語謂昆吾滅于夏而竹書謂滅于商與商頌韋顧既伐昆吾夏桀之説同俟考</hi>
　向<hi>見上杜注地在潁川長社縣東北水臣謹按襄十四年㑹吳于向杜注鄭地即此也  經注康溝水</hi>
　　<hi>首受洧水于長社縣東又東北經向岡西即鄭之向鄉也又東為染澤陂又東至尉氏今開封尉氏</hi>
　　<hi>縣西南四十里有向城</hi>
　𤨏<hi>見上杜注滎陽菀陵縣西有𤨏侯亭東臣謹按路史𤨏䣔也一云𤨏澤水經注黄水又  南逕龍淵</hi>
　　<hi>泉南七里溝水注之出隟侯亭東南平地即此今其地在新鄭此</hi>
　濟隧<hi>見上杜注水名源臣謹按水經注濟水伏流自河而出隂溝上  濟隧絶焉世謂之十字溝京</hi>
<pb n="19a"/>
　　<hi>相璠曰滎澤在滎陽東南與濟隧合</hi>
　亳城<hi>襄十一年同盟于亳城北公榖作京杜注鄭地  臣謹按此亳宜在偃師縣見景亳</hi>
　蕭魚<hi>襄十一年㑹于蕭魚杜注鄭地嬴史記秦嬴姓其分封有修魚氏路史少昊後  姓國修魚即</hi>
　　<hi>蕭魚鄭地</hi>
　魚陵<hi>襄十八年楚師伐鄭次于魚陵右師城上棘遂渉潁次于旃然蒍子馮帥鋭師侵費滑胥靡獻</hi>
　　<hi>于雍梁右回梅山侵鄭東北至于蟲牢而反子庚門于純門信于城下渉于魚齒之下杜注魚陵魚</hi>
　　<hi>齒山也在南陽犨縣北鄭地魚齒下有滍水故言渉  臣謹按水經注湛水源于魚齒山今在汝州</hi>
　　<hi>東南五十里後漢書襄城有魚齒山誤</hi>
<pb n="19b"/>
　上棘<hi>見上杜注將渉潁故于水邊權築小城以為進退之備  臣謹按水經注潁水又逕上棘城西</hi>
　　<hi>又屈逕其城南縣西有故堰堰石崩褫頽基尚存舊遏潁水枝流所出也郡縣志陽翟有上棘城今</hi>
　　<hi>在禹州南</hi>
　旃然<hi>見上然旃然水出滎陽成臯縣東入汴縣臣謹按旃  水即索水也水經注索水出京  西南</hi>
　　<hi>嵩渚山與東闗水同源分流即古旃然水也開元傳信記明皇封泰山進次滎陽旃然河上見黒龍</hi>
　　<hi>命弧矢射之矢𤼵龍潛自爾旃然伏流不見後唐同光二年詔蔡州刺史米勍濬索水通漕宋人每</hi>
　　<hi>濬京索二水以為金水河之源即此水也今在滎陽縣南三十五里北流入京水嵩渚山在縣東南</hi>
　　<hi>二十五里</hi>
<pb n="20a"/>
　胥靡<hi>見上杜注胥靡獻于雍梁皆鄭邑河南陽翟縣東北有雍城  臣謹按書傳云通道所經有間</hi>
　　<hi>道焉使胥靡刑人築之宜即顛軨阪也或曰傅説隱處詳見周地  再按三十年伯有奔雍梁後漢</hi>
　　<hi>志陽翟有雍氏城即雍梁也史記齊湣王十二年改魏圍雍氏今禹州東北有雍氏城</hi>
　獻于<hi>見上</hi>
　雍梁<hi>見上</hi>
　梅山<hi>見上杜注在滎陽密縣東北不臣謹按後漢志密有梅山水經注鄭水一名  家水源出梅山</hi>
　　<hi>注曰不家溝水出京縣東南梅山東北流經管城西俗謂之管水又東北分為二水一水東北流注</hi>
　　<hi>入黄雀溝今謂之黄池路史云梅伯爵紂所滅焦南四十里有梅减河南密縣有梅山又曰武王封</hi>
<pb n="20b"/>
　　<hi>伯元孫于黄梅居楚鄭間子孫以梅為氏今鄭州西南三十里有梅山</hi>
　棘澤<hi>襄二十四年次于棘澤即水經注龍淵水出長社醉又東南逕棘城北  傳之棘澤也又東左</hi>
　　<hi>注洧</hi>
　宛<hi>鄭人卜宛射犬吉宛水經注潩水自長社故城南逕皇臺又東南逕  亭即鄭大夫宛射犬之食邑</hi>
　城麇<hi>襄二十六年楚侵鄭至于城麇杜注鄭邑</hi>
　樂氏<hi>襄二十六年楚師伐鄭涉于樂氏杜注津名</hi>
　黄崖<hi>襄二十八年公如楚伯有勞于黄崖杜注滎陽菀陵縣西有黄水西南至新鄭城西入洧  臣</hi>
　　<hi>謹按水經注黄水出太山南黄泉流經華城西又東南與上水合即春秋所謂黄崖也故杜預云菀</hi>
<pb n="21a"/>
　　<hi>陵縣西有黄水也又東南捕章水注之又南至鄭城北與黄溝合今新鄭縣東南二十里有黄水</hi>
　墓門<hi>見渠門</hi>
　斗城<hi>襄三十年子産𦵏伯冇于斗城杜注鄭地處今陳留縣南三十五里有斗城即伯有𦵏</hi>
　酸棗<hi>見廪延</hi>
　閨門<hi>見渠門</hi>
　薫隧<hi>見渠門</hi>
　犨郟<hi>昭元年楚城犨櫟郟鄭人懼杜注犨縣屬南陽郟縣屬襄城櫟今河南陽翟縣三邑本鄭地</hi>
　　<hi>臣謹按犨此時已入楚史記沛公與秦南陽守荘齕戰于犨東即此漢置犨縣屬南陽郡晉仍之後</hi>
<pb n="21b"/>
　　<hi>魏改翼城屬襄城郡西魏為雉陽縣後周又置武山郡于此隋改洪水縣屬伊川尋復故唐初廢</hi>
　　<hi>再按郟亦歸楚是年殺太宰伯州犂于郟𦵏楚子麇于郟謂之郟敖昭十九年令尹子瑕城郟二世</hi>
　　<hi>元年陳勝將鄧龍居郟章邯破之漢置郟縣屬潁川郡晉因之屬襄城郡後魏改龍山縣東魏為順</hi>
　　<hi>陽郡治隋改汝南縣屬伊州尋改為郟城縣唐屬汝州宋屬許州金還屬汝州元初省後復置郟縣</hi>
　　<hi>明因之今如故  櫟見前</hi>
　鈞臺<hi>見櫟</hi>
　莵氏<hi>昭五年鄭伯勞屈生于莵氏杜注鄭地又臣謹按水經注陳留有八里溝水自牛首鄉  南得</hi>
　　<hi>野莵水口水上承野兎陂東北入八里溝溝水又南經莵氏亭又南入沙水寰宇記曰莵氏城在開</hi>
<pb n="22a"/>
　　<hi>封府尉氏縣西北四十里尉氏鄭大夫食邑故獄官也後屬魏秦置尉氏縣</hi>
　索氏<hi>昭五年鄭勞韓宣子于索氏杜注河南成臯縣東有大索城  臣謹按今滎陽東北三十里有</hi>
　　<hi>京城大索城在京城西二十里其東北四里為小索城此即杜氏所云也然古無二索之名惟漢楚</hi>
　　<hi>戰於京索間水經注云東晉滎陽民張卓邁等保此名大柵塢太平真君中潁州刺史崔白自虎牢</hi>
　　<hi>移州台此後還治滎陽城遂廢宋元嘉二十九年魯爽破拓跋僕蘭于大索進攻虎牢大索之名蓋</hi>
　　<hi>始此矣京相璠曰京縣有大索小索亭昔索氏兄弟居此故有大小之稱未知何據要之二索之名</hi>
　　<hi>亦因于索水耳山海經曰少陘之山器難之水出焉器難水即索水也少陘山即嵩渚山在滎陽東</hi>
　　<hi>南二十五里城因以名于理為近矣或謂大索城即今滎陽縣城小索在縣北存之俟考</hi>
<pb n="22b"/>
　圉<hi>昭五年晉韓起自楚至鄭鄭伯勞諸圉杜注鄭也  臣謹按陳留風俗傳曰圉故陳地鄭取之苦楚</hi>
　　<hi>之難修干戈以虞患故曰圉戰國策楚人説頃襄王還射圉之東解魏左肘漢髙使樊噲下圉置圉</hi>
　　<hi>縣屬淮陽國後漢屬陳留郡晉屬陳留國後魏曰圉城縣屬陽夏郡北齊廢隋復置屬宋州唐初屬</hi>
　　<hi>杞州貞觀六年廢五代周顯徳三年征淮南駐師于圉城鎮即此今在杞縣南五十里</hi>
　柤<hi>昭六年鄭伯勞楚公子弃疾于柤杜注鄭地柤臣謹按襄十一年㑹吳于柤杜注楚地蓋有二  也</hi>
　桑山<hi>昭十六年鄭大旱有事于桑山</hi>
　時門洧淵<hi>見前渠門洧上</hi>
　萑苻之澤<hi>昭二十年鄭多盗取人于萑苻之澤杜注澤名  臣謹按即中牟澤也</hi>
<pb n="23a"/>
　臯鼬<hi>定四年盟于臯鼬公羊作浩油鄭氏曰鄭地城臯也杜注繁昌縣東南有城臯亭  臣謹按水</hi>
　　<hi>經潁水自繁昌縣東南經臨潁縣又東南經澤城北即古城臯亭也杜氏所謂即此矣繁昌縣古為</hi>
　　<hi>繁陽亭漢獻帝延康元年曹丕南廵至潁隂縣築壇于曲蠡之繁陽亭受禪後改為繁昌縣晉屬襄</hi>
　　<hi>城郡貞觀初省入臨潁今魏受終臺在許州臨潁縣西北三十里是其地也又宋白曰隋移臨潁縣</hi>
　　<hi>治臨潁臯郡國志臨潁臯長五十里名曰龍牌岡是即所謂城臯與後漢志劉昭注誤以成臯亭系</hi>
　　<hi>于襄城下謬甚</hi>
　彌作六邑<hi>哀十二年宋鄭之間有隙地焉曰彌作頃丘玉暢嵒戈錫杜注凡六邑  臣謹按杞</hi>
　　<hi>縣東北三十三里有玉帳或云即玉暢也戈夏國即豷所封杜云戈在宋鄭之間故知即是邑矣路</hi>
<pb n="23b"/>
　　<hi>史曰商末錫疇子斯其先御姓國在宋鄭之間鄭滅之以處宋元公之孫即錫邑也</hi>
　<lb/>
　<lb/>
　<lb/>
　<lb/>
　<lb/>
　<lb/>
　春秋地名攷畧卷六<lb/>
</p>
<p>
</p>
  </div>
</body>
</text>
</TEI>
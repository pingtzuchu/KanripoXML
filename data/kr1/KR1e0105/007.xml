<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷七</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷七<lb/>
　　　　　　　　　　詹事府詹事髙士竒撰<lb/>
衞<lb/>
　國於朝歌<hi>史記衛康叔名封周武王同母少弟周公旦以成王命興師伐殷殺武庚管叔放蔡</hi>
　　<hi>叔以武庚餘民封康叔為衛君居河淇間漢書地里志曰河内本殷之舊都周既滅殷分其畿内為</hi>
　　<hi>三國詩風弼庸衛國是也弼以封紂子武庚庸管叔尹之衛蔡叔尹之以監殷民謂之三監故書序</hi>
　　<hi>曰武王崩三監畔周公誅之盡以其地封弟康叔號曰孟侯以夾輔周室遷弼庸之民于洛邑故弼</hi>
<pb n="1b"/>
　　<hi>庸衛三國之詩相與同風弼詩曰在浚之下庸曰在浚之郊弼又曰亦流於淇河水洋洋庸曰送我</hi>
　　<hi>淇上在彼中河衛曰瞻彼淇澳河水洋洋故吳公子札聘魯觀周樂聞弼庸衛之歌曰美哉淵乎吾</hi>
　　<hi>聞康叔之徳如是是其衛風乎此衛國始封之説也其地則為朝歌朝歌者武乙所都紂因之亦曰</hi>
　　<hi>沬邑康誥所謂明大命于妹邦者也水經注曰武丁始居之禹貢紂都大陸之野晉灼曰史記樂書</hi>
　　<hi>紂為朝歌之音鄒陽曰邑號朝歌墨子廻車即此宋均曰城内有鹿臺紂投火自焚處竹書紀年武</hi>
　　<hi>王親禽帝受于南單之臺南單之臺即鹿臺也水經注又云有美溝出朝歌城北大嶺下逕駱駞谷</hi>
　　<hi>有九十曲又逕朝歌城北又東南注馬溝水而入于淇即詩所謂肥泉又即所謂泉源在左也博物</hi>
　　<hi>志謂之澳水班固曰自文公徙楚丘河内殷虛更屬于晉襄二十三年齊伐晉取朝歌定十三年晉</hi>
<pb n="2a"/>
　　<hi>荀寅士吉射入于朝歌以叛十四年晉人圍朝歌又小王桃甲入于朝歌戰國屬魏秦始皇六年伐</hi>
　　<hi>魏取朝歌晉人亦謂朝歌曰舊衛竹書紀年晉定公三十八年淇絶于舊衛或謂朝歌以北曰衛貢</hi>
　　<hi>趙鞅謂邯鄲午曰歸我衛貢五百家是也漢置朝歌縣屬河内郡晉屬汲郡隋為衛州治始改朝歌</hi>
　　<hi>為衛縣唐貞觀初徙州冶于汲縣縣仍屬宋屬安利軍金屬濬州元廢其地在今直𨽻大名府濬縣</hi>
　　<hi>西五十里然杜佑又曰衛縣西二十五里有古朝歌城劉昫曰紂所都朝歌在縣西是則朝歌與衛</hi>
　　<hi>縣復非一地今河南衛輝府淇縣東北有朝歌城張洽集傳以為在淇縣北闗西社是也但據漢置</hi>
　　<hi>朝歌縣原在衛都不知徙于何年存之俟考民祝鮀曰分康叔以大路少帛綪茷旃旌大吕殷  七</hi>
　　<hi>族陶氏施氏繁氏錡氏樊氏饑氏終葵氏封畛土畧自武父以南及圃田之北竟取于有閻之土以共王</hi>
<pb n="2b"/>
　　<hi>職取于相土之東都以㑹王之東蒐聃季授土陶叔授民命以康誥而封于殷虛此衛之疆域也杜</hi>
　　<hi>註武父衛北界圃田鄭藪澤有閻衛所受朝宿邑蓋近京畿相土東都為湯沐邑王東巡守以助祭</hi>
　　<hi>泰山今按圃田藪在中牟縣竟有閻之土即閻沒所爭者見周地相土東都或以為即相州因河亶</hi>
　　<hi>甲居相為名非也相土為契後六世之君遷于商丘者其東都不知所在孔穎達疏曰言共王職猶</hi>
　　<hi>魯之許田蓋近王畿㑹王東蒐從王巡狩猶鄭之祊田蓋近泰山也斯言諒矣師古曰自紂城而北</hi>
　　<hi>謂之弼南謂之庸東謂之衛朱子詩註云弼鄘衛三國在禹貢冀州西阻太行北逾衡漳東南跨河</hi>
　　<hi>以及兖州桑土之野今懷衛澶相滑濮等州開封大名府界皆衛境也合是數者可以知衛之疆域</hi>
　　<hi>矣弼城今在衛輝府東北鄘城在今新鄉縣西殷虛師古亦謂即朝歌或以為在相州城北其説曰</hi>
<pb n="3a"/>
　　<hi>汲冢古文盤庚自奄遷北冢曰殷墟都城記曰安陽城一名殷中即北冢也相州圖經安陽紂都也</hi>
　　<hi>戰國策紂聚衆百萬左飲淇水竭右飲洹水不流邑正在二水間相州為今彰徳府據此則康叔未</hi>
　　<hi>嘗仍紂之都然酈氏所述川渠之迹甚明當以淇縣為是</hi>
　遷於楚丘<hi>左傳閔公二年狄伐衛衛懿公與狄人戰于熒澤衛師敗績遂滅衛衛之遺民男女</hi>
　　<hi>七百三十人益之以共滕之民為五千人立戴公以廬于曹齊侯使公子無虧帥車三百乘甲士三</hi>
　　<hi>千人以戍曹杜註曹衛下邑僖公二年封衛于楚丘國語翟人侵衛衛人出廬于曹桓公城楚丘而</hi>
　　<hi>封之公羊城楚丘傳曰孰城城衛也曷為不言城衛滅也孰城之桓公城之子夏詩序定之方中美</hi>
　　<hi>衛文公也衛為狄所滅東徙渡河野處曹邑齊桓公攘戎狄而封之文公徙居楚丘營立宫室詩人</hi>
<pb n="3b"/>
　　<hi>美之史記曰齊桓以衛數亂乃率諸侯伐翟為衛築楚丘立戴公弟燬為衛君凡此皆衛遷楚丘之</hi>
　　<hi>由也其地則諸家為説不同據班固地里志山陽郡成武縣有楚丘亭齊桓公所城遷衛文公于此</hi>
　　<hi>杜預似不取其説于隱七年戎伐凡伯于楚丘以歸則註云在濟隂成武縣西南于僖二年城楚丘</hi>
　　<hi>傳但註云衛地于僖十年諸侯城衛楚丘之郛但註云衛國都有似乎存疑而不敢决者榖梁傳兩</hi>
　　<hi>皆言衛邑而不指其處蓋實有兩楚丘而後世混之也桓公所城之楚丘在漕邑于漢為白馬縣鄭</hi>
　　<hi>氏詩箋水經註言之甚明載馳篇云載馳載驅歸唁衛侯驅馬悠悠言至于漕毛傳云漕衛東邑鄭</hi>
　　<hi>箋夫人願御者驅馬悠悠乎我欲至于漕定之方中篇云升彼虛矣以望楚矣望楚與堂景山與京</hi>
　　<hi>毛傳云虛漕虛也楚丘有堂邑景山大山京髙也鄭箋云自河以東夾于濟水文公將徙登漕之虛</hi>
<pb n="4a"/>
　　<hi>以望楚丘之旁邑及其丘山審其髙下所依乃建國焉慎之至也然則楚丘與漕本為一地而在衛</hi>
　　<hi>東明矣又毖之篇曰我思肥泉又曰思須與漕擊鼓之篇曰土國城漕我獨南行皆言漕與衛故都</hi>
　　<hi>近而水經註曰白馬濟有白馬城衛文公東徙渡河都之考漢白馬縣在朝歌東與詩箋相合也水</hi>
　　<hi>經註又曰濮渠首受北濟東逕燕城酸棗又東逕蒲城北又東逕韋城南即白馬縣之韋鄉也鄭云</hi>
　　<hi>夾于濟水是也孔頴達則云濟自河北而南入于河又出而東楚丘在于其間西有河東有濟故曰</hi>
　　<hi>夾于濟水如此解亦可若成武之楚丘則在濟外不夾于河濟矣是説也至隋而始明開皇十六年</hi>
　　<hi>同時置兩楚丘縣一在漢已氏縣以戎伐凡伯之楚丘為名已氏春秋時為戎州漢置縣屬梁國東</hi>
　　<hi>漢屬濟隂郡晉屬濟陽魏還舊屬隋改置楚丘唐宋元皆因之明初始省在晉時濟隂之城武居東</hi>
<pb n="4b"/>
　　<hi>濟陽之已氏居西兩相鄰並成武之西南即已氏之東南楚丘亭漢晉屬成武而隋時或割𨽻于已</hi>
　　<hi>氏故取以為名焉今在曹縣東南四十里此楚丘之在南者也一在漢白馬縣即水經註所云者尋</hi>
　　<hi>改名衛南杜佑通典白馬春秋衛國漕邑衛南衛國楚丘也元和郡縣志隋置楚丘縣後以曹縣有</hi>
　　<hi>楚丘改名舊唐書衛南隋楚丘縣後改名治楚丘城朱子詩經集註漕楚丘皆在滑州無異説矣隋</hi>
　　<hi>衛南屬滑州唐宋因之金始省今其故城在滑縣東六十里此楚丘之在北者也由是言之兩楚丘</hi>
　　<hi>一南一北必不可混要之當時遺民渡河野處其去國都故不當逺但知漕邑楚丘非二地則異解</hi>
　　<hi>自息班固地理總序原云桓公封之河南曹楚丘而成武下小註則有此誤筆亦千慮之一失也至</hi>
　　<hi>于唐宋以來之曹縣即漢城武乃古之曹國與衛漕邑自别亦足相混特顯别之  又水經注河水</hi>
<pb n="5a"/>
　　<hi>分濟于定陶東合黄水北逕景山東又北逕楚丘西郡國志曰城武縣有楚丘亭即詩所謂望楚與</hi>
　　<hi>堂景山與京也又東北逕成武西張洽集傳因其説遂混戎伐凡伯之楚丘與封衛之楚丘為一且</hi>
　　<hi>引輿地志景山在曹縣東四十里廢楚丘城北夫毛公特言景山大山也原非山名乃傅㑹為此言</hi>
　　<hi>繆甚若酈元能言白馬濟為文公徙都處矣猶復首鼠兩端並載牴牾之説亦足嗤也  鄭樵通志</hi>
　　<hi>曰漕弼地也楚丘鄘地也路史亦曰鄘即楚丘全無依據自不可用熊過又謂楚丘為魯地其言城</hi>
　　<hi>楚丘猶夫城向城郎耳因力辨桓公無封衛之事且引偽子貢詩傳謂定之方中為魯詩斯又離經</hi>
　　<hi>畔道之甚者濟或者篤信楚丘在滑因為王臣使魯不應過衛  隂地非衛所得有引襄十年宋公</hi>
　　<hi>享晉侯于楚丘奏桑林之舞為徵謂楚丘宜屬宋斯又不然衛地在曹濮間如清如桃丘甚多齊衛</hi>
<pb n="5b"/>
　　<hi>分境以濟為界又衛地有埀正在曹縣安在曹縣之楚丘不可為衛地乎春秋時列國錯壤甚多而</hi>
　　<hi>曹濮間為尤甚襄二十七年齊烏餘以廪丘奔晉襲衛羊角又襲我髙魚又取地于宋廪丘與今鄆</hi>
　　<hi>城相接亦曹縣之鄰壤也以一邑而五國之疆輻輳焉用是知犬牙盤互加以攻取紛紜不可憑咫</hi>
　　<hi>尺之圖臆為分畫矣當晉侯返于柤之㑹而宋享之于境上春秋凡行享禮如夫人姜氏享齊侯于</hi>
　　<hi>祝丘鄭七子享趙孟于虢皆在本境楚丘屬宋容或有之豈以北遷帝丘隔逺南鄙由是地緼于宋</hi>
　　<hi>耶</hi>
　又遷於帝丘<hi>僖三十一年狄圍衛衛遷于帝丘杜註今東郡濮陽縣故帝顓頊之虛故曰帝</hi>
　　<hi>丘居臣謹按梓慎曰衛顓頊之墟也夏為昆吾氏所  國語曰昆吾為夏伯今開州東二十里有顓</hi>
<pb n="6a"/>
　　<hi>頊城一曰東郭城城里昆吾臺是也又左傳衛成公夢康叔曰相奪予享公命祀相即知夏后相亦</hi>
　　<hi>嘗居此城東南有浚城又有寒泉詩云爰有寒泉在浚之下其後又曰濮陽以地在濮水北也戰國</hi>
　　<hi>時衛微弱僅存其國都秦始皇六年㧞衛濮陽衛元君徙居野王七年秦置濮陽縣東郡治焉史記</hi>
　　<hi>章邯與項羽戰軍濮陽東環水自固漢仍曰濮陽縣屬東郡晉為濮陽國治魏改國為郡隋屬滑州</hi>
　　<hi>唐屬濮州石晉澶州宋熙寧四年河决澶淵因改置澶州移濮陽縣于南郭為州治金皇統四年改</hi>
　　<hi>開州今仍之王氏曰舊濮陽城在州治西南三十里城邑考州城宋熈寧中築前方後圓號卧虎城</hi>
　　<hi>處再按杜預但言帝丘為顓頊之墟不言顓頊葬  或言即帝丘為葬處非也帝王世紀言顓頊帝</hi>
　　<hi>嚳皆葬東郡頓丘廣陽里皇覽曰顓頊冢在東郡濮陽頓丘城門外廣陽里中帝嚳冢在東郡濮陽</hi>
<pb n="6b"/>
　　<hi>頓丘城南臺隂里中山海經漢水出于鮒鰅之山顓頊葬于陽九嬪葬于隂四蛇衛之又曰大荒之</hi>
　　<hi>中河水之間附禺之山帝顓頊與九嬪葬焉又曰帝嚳葬于秋山之隂後漢志引白虎通曰帝嚳冢</hi>
　　<hi>在頓丘臺隂野是也漢頓丘縣地已迷不可考惟水經註曰淇水逕朝歌縣北屈而西轉逕頓丘北</hi>
　　<hi>爾雅曰一成謂之頓丘詩所謂送子渉淇至于頓丘是也魏徙九原西河諸胡置五軍于丘側亦謂</hi>
　　<hi>之五軍又南厯枋頭堰舊淇水于此逕黎陽入河建安九年曹公下大枋木遏其流東入白溝以通</hi>
　　<hi>漕故謂之枋頭又東宛水自臺隂野來合又東北流逕雍榆城又東北逕帝嚳冢西又北逕白祠山</hi>
　　<hi>東厯廣陽里逕顓頊冢又北逕頓丘縣故城西是則所謂東郡之頓丘因古頓丘而得名者也蓋淇</hi>
　　<hi>水本南流遏之以東又折而北先及古丘次至漢所置邑以地形度之約當在今濬滑境至後魏太</hi>
<pb n="7a"/>
　　<hi>和中頓丘東徙于漢魏郡隂安地故魏収志有兩頓丘一屬頓丘郡註云太和中併汲郡餘民在畿</hi>
　　<hi>外者景明中置此新置之頓丘也一屬黎陽郡注云二漢屬東郡晉屬頓丘郡太和十八年屬汲郡</hi>
　　<hi>後來屬天平中罷此漢時故頓丘也兩縣並設三十餘年而漢縣竟廢雖非遷實同乎遷矣隋志頓</hi>
　　<hi>丘縣屬武陽郡註云後齊省開皇六年置又有舊隂安縣後齊亦廢隂安即附于頓丘之下知為一</hi>
　　<hi>地矣胡氏曰隂安城一名頓丘古城蓋隋末又嘗移頓丘縣治隂安唐初復故舊唐志頓丘漢縣屬</hi>
　　<hi>東郡後移治所于隂安屬魏郡今縣北隂安城是也唐杜佑通典頓丘舊縣在今縣北隂安城是皆</hi>
　　<hi>此説矣水經注河水逕繁陽縣東又北逕隂安縣故城西又東北逕昌樂縣故城東用知魏時頓丘</hi>
　　<hi>乃在黄河故瀆之東與淇東之漢頓丘相去絶遠奚容混指也唐于魏頓丘置澶州又析置清豐縣</hi>
<pb n="7b"/>
　　<hi>石晉徙澶州治徳勝津并頓丘縣同移為州治而頓丘故地遂入于清豐宋復置又省今清豐縣西</hi>
　　<hi>南二十五里有頓丘古城西北二十五里有隂安古城猶然魏隋以來遺跡也乃魏収志于新頓丘</hi>
　　<hi>下反贅二語云有顓頊冢帝嚳冢混移舊縣之古蹟而錯入新縣遂為沿譌之祖自此以後踵其繆</hi>
　　<hi>者不一而足未暇深責矣幸厯來祀典猶未盡失明一統志顓頊陵在滑縣北七十里又滑縣有顓</hi>
　　<hi>頊帝嚳二廟三年一遣官致祭又時有特典告祀至今行之滑縣北接濬境與水經相合然清豐志</hi>
　　<hi>亦有二陵又載鮒鰅山秋山則所謂襲魏史之繆者也</hi>
　清<hi>隱四年公及宋公遇于清杜註清衛邑濟北清河縣有清亭  臣謹按後漢志東郡東阿縣有清亭</hi>
　　<hi>即左傳遇清處水經注濟水自魚山而北逕清亭東京相璠曰今東阿縣東北四十里有故清亭濟</hi>
<pb n="8a"/>
　　<hi>水通得清之目焉晉東阿屬濟北國今山東東阿縣東北有清亭</hi>
　牧<hi>隱五年鄭人侵衛牧杜註衛地水臣謹按一衛地牧即商之牧野也亦謂之坶野  經注倉水出上</hi>
　　<hi>山西倉谷東南流厯坶野自朝歌以南暨清水土地平衍據臯跨澤悉坶野矣郡國志曰朝歌縣南</hi>
　　<hi>有牧野竹書紀年曰周武王率西夷諸侯伐殷敗之于坶野詩所謂牧野洋洋者也有比干墓倉水</hi>
　　<hi>又東南入于清水司馬彪曰牧野去朝歌十七里戰國為汲秦紀荘襄三年蒙驁攻魏汲㧞之又始</hi>
　　<hi>皇七年驁還兵攻汲是也漢置汲縣晉置汲郡治焉東魏置義州後周改衛州杜佑曰汲郡古牧野</hi>
　　<hi>地宋白曰衛州舊城隋以前謂之陳城賈耽縣道記云武王伐紂于此列陳故名陳俗作陣隋改伍</hi>
　　<hi>城為汲縣移于今衛輝府治古汲城在郡城西南二十五里</hi>
<pb n="8b"/>
　楚丘<hi>見前</hi>
　埀<hi>隱八年宋公衛侯遇于埀杜註埀衛地濟隂句陽縣東北有埀亭  臣謹按左傳云齊侯將平宋衛</hi>
　　<hi>故遇于犬丘杜註犬丘埀也地有兩名桓元年三月公㑹鄭伯于埀四月公及鄭伯盟于越杜註埀</hi>
　　<hi>犬丘衛也越近塞地名戰國策無忌説魏王文臺隳埀都焚括地志曰文臺在寃句西北六十五里</hi>
　　<hi>史記隱陵君施酒文臺是也後漢志句陽有埀亭句陽城在今曹州曹縣北三十里寃句城在曹州</hi>
　　<hi>境即再按漢書沛縣有敬丘侯國應劭曰  春秋犬丘明帝改為太丘似誤</hi>
　越<hi>見上</hi>
　蒲<hi>桓三年齊侯衛侯胥命于蒲杜註蒲衛地在陳留長垣縣西南  臣謹按成九年同盟于蒲即此又</hi>
<pb n="9a"/>
　　<hi>嘗為寗氏之食邑昭十一年申無宇對楚子曰衛蒲戚實出獻公杜註蒲寗殖邑戚孫林父邑是也</hi>
　　<hi>家語子路為蒲宰見于孔子子曰蒲其何如子路曰邑多壯士又難治也苟子晉人欲伐衛畏子跨</hi>
　　<hi>不敢過蒲又家語子路治蒲三年孔子稱之史記孔子去陳至蒲㑹公叔氏以蒲叛止孔子出遂適</hi>
　　<hi>衛靈公問曰蒲可伐乎曰可公曰蒲衛之所以待晉楚也正義蒲在衛西故靈公云然考史記諸書</hi>
　　<hi>孔子過蒲適衛時年五十九嵗為魯哀公二年寗氏已誅矣公叔氏出于獻公繼受蒲者也蓋蒲為</hi>
　　<hi>衛之巖邑矣後屬魏戰國策秦攻魏之蒲又秦始皇九年伐魏取垣蒲漢置長垣縣屬陳留郡後漢</hi>
　　<hi>初光武大敗銅馬賊于舘陶受降未盡而髙湖重連諸賊從東南來與銅馬合光武與戰于蒲陽蓋</hi>
　　<hi>即蒲城之南章懷太子以為北平縣西北有蒲陽北平為今之完縣與舘陶絶遠蓋誤也矣帝封元</hi>
<pb n="9b"/>
　　<hi>舅宋復為長垣侯晉屬陳留國隋改匡城屬滑州唐因之括地志蒲城在匡城縣北十五里宗復縣</hi>
　　<hi>名為長垣屬開封府金屬開州今仍之宋紹定六年春金主珣自黄陵岡向河北行至蒲城東登舟</hi>
　　<hi>渡河遇風蒙古兵追至南岸後軍皆敗蓋當時大河在今縣北也  再按韓子曰魯以仲夏起長溝</hi>
　　<hi>子路為蒲宰以私粟饋衆孔子使子貢毁其器焉酈道元辨之曰家語言仲由為蒲宰修溝瀆與之</hi>
　　<hi>簟食瓢飲夫子令賜止之無魯字身為大夫終死衛難韓子誤也</hi>
　桃丘<hi>桓十年公㑹衛侯于桃丘弗遇杜註桃丘衛地濟北東阿縣東南有桃城  臣謹按漢東阿縣</hi>
　　<hi>屬東郡晉屬濟北國其故城在今東阿縣西二十五里今東阿縣安平鎮東十八里有桃城舖旁有</hi>
　　<hi>一丘髙可數仞即桃丘矣其地在縣治西南四十里漢髙帝封臣劉襄為桃侯邑于此</hi>
<pb n="10a"/>
　莘<hi>桓十六年衛宣公使急子于齊使盗待諸莘將殺之杜註莘衛地陽平縣西北有莘亭  臣謹按後</hi>
　　<hi>漢志陽平有莘亭水經注漯水逕陽平縣故城東又北絶莘道城之西北有莘亭伋壽繼殞于此京</hi>
　　<hi>相璠曰陽平縣北一十里有故莘亭道阨險自衛適齊之道也顧野王輿地志云陽平之莘有衛宣</hi>
　　<hi>公二子爭死處漢于其地置陽平縣屬東郡晉屬陽平郡隋改清邑又改莘縣屬武陽郡唐屬魏州</hi>
　　<hi>宋屬大名府金因之元屬東昌路今屬東昌府隋又于故莘亭地置莘亭縣尋廢唐武徳四年又置</hi>
　　<hi>屬博州五年并入莘縣今莘亭故城在縣北</hi>
　首止<hi>桓十八年齊侯師于首止杜註首止衛地陳留襄邑縣東南有首鄉  臣謹按僖五年㑹王世</hi>
　　<hi>子于首止成十五年楚侵衛及首止又十七年諸侯伐鄭楚子重救鄭師于首止皆此也公榖並作</hi>
<pb n="10b"/>
　　<hi>首戴服䖍云近鄭之地襄邑漢縣屬陳留郡晉屬陳留國今為睢州州治東南有首鄉後漢志已吾</hi>
　　<hi>縣有首鄉已吾在今寧陵縣境睢之連壤也春再按水經注河水逕平縣故城北南對首陽山  秋</hi>
　　<hi>所謂首戴也郡國志首陽山在偃師西北每日方升日光先及故曰首戴似誤</hi>
　鄄<hi>荘十四年㑹于鄄杜註鄄衛地今東郡鄄城也人臣謹按十五年又㑹于鄄十九年公子結媵陳</hi>
　　<hi>之婦于鄄襄十四年衛獻公于鄄出奔齊昭二十年衛公孟彄與齊豹狎奪其司寇與鄄杜註鄄豹</hi>
　　<hi>邑哀十七年晉伐衛衛人出荘公而與晉平既而衛侯自鄄入皆此也戰國時為齊邑威王八年趙</hi>
　　<hi>伐齊取鄄宣十八年與魏惠王㑹于鄄又王建末即墨大夫謂三晉大夫不便秦而在阿鄄之間者</hi>
　　<hi>也史記趙世家成侯十年攻衛取鄄即此漢置鄄城縣屬濟隂郡鄄讀絹後漢末為兖州治曹操創</hi>
<pb n="11a"/>
　　<hi>業于此曹植初封鄄城侯晉亦為鄄城縣屬濮陽國水經注鄄城在河南岸十八里河上之邑最為</hi>
　　<hi>峻固晉八王故事東海王越治鄄城城無故自壞七十餘丈越惡之徙治濮陽後魏為濮陽郡治隋</hi>
　　<hi>廢郡置濮州自唐以後或為郡或為州嘗為治所元仍為濮州明初省鄄城縣入之屬東昌府今鄄</hi>
　　<hi>城廢縣在州東二十里</hi>
　城濮<hi>荘二十七年公㑹齊侯于城濮杜註衛地二臣謹按今濮州南七十里有臨濮城或曰僖  十</hi>
　　<hi>八年晉文公敗楚師于城濮即此也漢為城陽縣地隋開皇十六年析置臨濮縣大業初省入雷澤</hi>
　　<hi>縣唐初復置屬濮州宋因之金廢為臨濮鎮或謂之小濮䝉古呼必賚南侵嘗駐兵於小濮即此</hi>
　熒澤<hi>閔二年狄伐衛戰于熒澤杜註此熒澤當在河北  臣謹按此非鄭州之熒澤也竹書紀年衛</hi>
<pb n="11b"/>
　　<hi>及赤狄戰于洞澤</hi>
　共<hi>狄滅衛宋桓公逆文公于河衛之遺民七百有三十人益之以共滕之民為五千人杜註共及滕别</hi>
　　<hi>邑共臣謹按隱元年叔段出奔共杜註共國今汲郡  縣漢志共縣故國北山洪水所出孟康曰共</hi>
　　<hi>伯入為三公者後漢志同博物記曰有奥水流入淇生綠竹草水經注清水徑共縣故城即共和之</hi>
　　<hi>故國也共伯既歸帝政逍遙于共山之上山在國北所謂共北山也荘子云共伯得乎共首司馬彪</hi>
　　<hi>云厲王之難共伯即乎王位十四年大旱屋焚召公卜之曰厲王為祟乃立宣王而歸政是也蓋其</hi>
　　<hi>地逼近衛都故先為國而後并于衛也戰國策信陵君曰通韓上黨於共寗又云河内共汲秦滅齊</hi>
　　<hi>遷王建于共國人歌之曰松耶柏耶住建共者客耶後餓而死漢置共縣屬河内郡髙帝封功臣旅</hi>
<pb n="12a"/>
　　<hi>罷師為侯邑晉及後魏因之寰宇記髙齊嘗徙獲嘉縣治共城蓋齊廢共縣也隋復置共城縣屬懷</hi>
　　<hi>州唐嘗置共州尋廢以縣屬殷州改屬衛州宋因之金大定中徙衛州治此以避河患旋復改縣曰</hi>
　　<hi>河平又改蘇門貞祐中又置輝州治焉元省蘇門入州明改州為縣古共城即縣治也</hi>
　滕<hi>見上無考</hi>
　曹<hi>見前</hi>
　鹹<hi>僖十三年㑹于鹹杜註衛地東郡濮陽縣東南有鹹城  臣謹按定七年齊侯鄭伯盟于鹹杜註衛</hi>
　　<hi>地即此也後漢志濮陽有鹹城或曰古鹹國劉昭亦引僖十三年事若文十一年得臣敗狄自為魯</hi>
　　<hi>地别見</hi>
<pb n="12b"/>
　匡<hi>僖十五年諸侯盟于牡丘遂次于匡杜註牡丘地闕匡衛地在陳留長垣縣西南  文八年晉侯使</hi>
　　<hi>解揚歸匡戚之田于衛杜註匡本衛邑中屬鄭孔達伐不能克今晉令鄭還衛論語子畏于匡史記</hi>
　　<hi>孔子自匡至蒲述征記匡城周三里水經注濮水東逕匡城北是也孟康曰春秋㑹于匡今長垣匡</hi>
　　<hi>城是後漢志長垣有匡城又平丘有匡劉昭曰匡人之亭曹公破袁術處也蓋二縣亦相近故並引</hi>
　　<hi>之隋于長垣地置垣城縣以此為名詳見蒲城</hi>
　莵圃<hi>僖十八年邢狄伐衛圍莵圃衛師于訾婁狄師還</hi>
　訾婁<hi>見上杜註訾婁衛地周臣謹按陳留風俗傳長垣西北有訾婁亭宋  邦彦汴都賦曰星丘訾</hi>
　　<hi>樓夾其胰即此寰宇記曰長垣縣西北六十里有訾婁城今滑縣西南六十里有訾樓城蓋地相接</hi>
<pb n="13a"/>
　　<hi>也</hi>
　南河<hi>僖二十八年晉侯將伐曹假道于衛衛人弗許還自南河濟侵曹伐衛取五鹿杜註曹在衛東</hi>
　　<hi>從汲縣南渡出衛南而東五鹿衛地之臣謹按水經注河水逕東燕縣故城北有棘津  名春秋晉</hi>
　　<hi>假道于衛衛人不許還自南河濟即此也晉伐陸渾亦于此渡宋元嘉年遣輔國將軍蕭斌率寧朔</hi>
　　<hi>將軍王𤣥謨北入宣威將軍桓䕶之以水軍守石濟即此處也蓋黄河故道自新鄉東流徑衛輝府</hi>
　　<hi>汲縣南七里謂之棘津又東二十里為延津乃此津之下流晉東燕即今胙城也</hi>
　五鹿<hi>見上鹿臣謹按僖二十三年傳晉文公過衛出于五  乞食于野人野人與之塊杜註五鹿衛</hi>
　　<hi>地今衛縣西北有地名五鹿陽平元城縣東亦有五鹿蓋兩注以存疑也晉衛縣為東漢之衛國縣</hi>
<pb n="13b"/>
　　<hi>晉志屬頓丘郡今其地在東昌觀城縣陽平元城縣即今大名府治也水經注元城縣郭東有五鹿</hi>
　　<hi>墟故沙鹿有沙亭寰宇記元城東有五鹿此杜氏之後説又水經注曰浮水故瀆絶大河故瀆東逕</hi>
　　<hi>五鹿之野晉文公受塊于野人處京相璠曰今衛國縣西北三十里有五鹿地此杜氏之前説也元</hi>
　　<hi>城在帝丘北衛縣在帝丘東據文公不禮于衛而適齊又自侵曹返兵而取衛邑皆不應復至衛北</hi>
　　<hi>則衛縣之説為優後襄二十五年衛獻公自齊還國齊崔杼止其帑以求五鹿蓋地仍屬衛矣哀九</hi>
　　<hi>年齊侯衛侯救邯鄲午之子稷于邯鄲圍五鹿則又屬晉十四年齊衛救范氏圍五鹿又國語齊桓</hi>
　　<hi>公築五鹿中牟鄴城以衛諸侯觀其迭屬晉衛且近邯鄲中牟鄴城又似乎當在元城也豈其有兩</hi>
　　<hi>五鹿與近志大名府東四十五里有五鹿城又開州南三十里有五鹿城</hi>
<pb n="14a"/>
　歛盂<hi>僖二十八年齊侯晉侯盟于歛盂杜註歛盂衛地  臣謹按歛盂史記作歛于宣十七年齊侯</hi>
　　<hi>使髙固㑹晉侯至歛盂髙固逃歸即此今開州東南有歛盂聚定十四年太子蒯聵獻盂于齊疑即</hi>
　　<hi>歛孟也</hi>
　襄牛<hi>僖二十八年衛侯出居于襄牛杜註衛地牛臣謹按襄十年楚鄭伐宋衛侯救宋師于襄  即</hi>
　　<hi>此應劭曰襄邑莽曰襄牛春秋傳曰師于襄牛是也師古曰襄邑宋地本承匡襄陵鄉也宋襄公所</hi>
　　<hi>葬故曰襄陵秦始皇以承匡卑濕故徙縣于襄陵應以為襄牛誤也今從杜作衛地戰國時屬魏魏</hi>
　　<hi>世家文侯三十五年齊伐我取襄陵齊世家威王使田忌伐魏襄陵救邯鄲也又魏惠王十九年諸</hi>
　　<hi>侯圍我襄陵楚懷王六年柱國昭陽將兵攻魏破之于襄陵得八邑秦置襄邑縣漢因之屬陳留郡</hi>
<pb n="14b"/>
　　<hi>更始二年立成丹為襄邑王建武二年封更始子述為侯邑晉仍舊北齊省入雍丘縣隋復置屬宋</hi>
　　<hi>州唐因之宋為拱州金改睢州元因之明初以州治襄邑縣省入</hi>
　酅<hi>僖二十八年楚師背酅而舍杜註酅丘陵險阻名</hi>
　有莘之墟<hi>僖二十八年晉侯登有莘之墟以觀師杜註冇莘古國名  臣謹按即國語所謂莘</hi>
　　<hi>墟也括地志陳留縣東五里有莘城即古莘國元和志古莘仲國也在濟隂縣東南三十里夏本紀</hi>
　　<hi>鯀納有莘氏之女生禹又伊尹耕于有莘之野即此今曹州曹縣北十八里有莘仲集距陳留東北</hi>
　　<hi>三十五里又陳留縣南十五里有空桑城相傳伊尹生此蓋亦因莘城而得名</hi>
　宛濮<hi>僖二十八年寗武子與國人盟于宛濮杜註陳留長垣縣西南有宛亭近濮水  臣謹按後漢</hi>
<pb n="15a"/>
　　<hi>志劉昭曰長垣西有宛亭水經注濮渠之則有漆城竹書紀年梁惠成王十六年邯鄲伐衛取漆富</hi>
　　<hi>丘城之者也或亦謂之濮菀亭春秋寗武子與衛人盟于菀濮京相璠曰衛地也今在長垣縣北</hi>
　帝丘<hi>見前</hi>
　戚<hi>文元年公孫敖㑹晉侯于戚杜註戚衛邑在頓丘衛縣西  臣謹按戚世為衛臣孫氏邑㑹盟要地</hi>
　　<hi>也文元年傳晉師圍戚取之獲孫昭子秋晉侯疆戚田故公孫敖㑹之蓋是時已屬孫氏矣八年晉</hi>
　　<hi>歸匡戚之田于衛成七年衛定公惡孫林父林父出奔晉衛侯如晉晉反戚焉林父昭子曽孫文子</hi>
　　<hi>也成十四年衛定公卒太子不哀孫文子不敢舍其重器于衛盡寘諸戚十五年諸侯同盟于戚曹</hi>
　　<hi>故也襄元年晉以諸侯之師伐鄭侵楚及陳衛侯次于戚以為之援二年諸侯之師㑹于戚謀鄭故</hi>
<pb n="15b"/>
　　<hi>也遂城虎牢五年晉復㑹諸侯于戚始適吳十四年孫文子如戚孫蒯入公飲之酒使太師歌巧言</hi>
　　<hi>之卒章杜註詩曰彼何人斯居河之麋無拳無勇職為亂階戚衛河上邑公欲喻文子居河上而為</hi>
　　<hi>亂于是文子并帑于戚襄二十六年衛寗喜弑其君剽孫文子在戚寗喜伐之不克孫林父以戚如</hi>
　　<hi>晉衛人侵戚東鄙孫氏愬于晉晉合諸侯于澶淵以討衛疆戚田取衛西鄙懿氏六十以與孫氏昭</hi>
　　<hi>七年衛襄公卒晉使范獻子如衛弔且反戚田哀二年趙鞅納衛太子蒯聵于戚宵迷陽虎曰右河</hi>
　　<hi>而南必至焉杜註是時河北流過元城界戚在河外晉軍已渡河故欲出河右而南哀十六年衛世</hi>
　　<hi>子蒯聵自戚入衛合諸傳觀之戚為瀕河之邑西據中國之要樞不獨衛之重地抑亦晉鄭吳楚之</hi>
　　<hi>孔道也水經注曰河水東北過長壽津又東北逕戚城西今頓丘衛國縣西戚亭是也衛河上邑漢</hi>
<pb n="16a"/>
　　<hi>髙十二年封李必為戚侯邑于此五代史梁貞明五年王瓚與晉將李嗣源戰于戚城敗還龍徳初</hi>
　　<hi>晉將李嗣源伏兵于戚城敗梁將戴思逺晉天福九年契丹入寇圍晉將髙行周等于戚城為晉所</hi>
　　<hi>敗解圍去未㡬復攻澶州與行周戰于戚城南不勝而逃即此城也今開州北七里有古戚城亦謂</hi>
　　<hi>之戚田晉衛縣為今東昌觀城縣在開州東接界</hi>
　清丘<hi>宣十二年同盟于清丘杜註清丘衛地今在濮陽縣東南  臣謹按今開州東南七十里有清</hi>
　　<hi>丘髙五丈唐置清丘驛五代唐同光初李紹興敗梁遊兵于清丘驛南即此</hi>
　新築<hi>成二年戰于新築杜註衛地云臣謹按史記趙成侯及魏惠王遇于葛築或  即新築也今大</hi>
　　<hi>名府魏縣南二十里有葛築城</hi>
<pb n="16b"/>
　鞫居<hi>成二年齊師次于鞫居杜註衛地古臣謹按後漢志引陳留志云封丘冇鞫亭  鞫居</hi>
　桑中<hi>成二年夫子有三軍之懼而又有桑中之喜是臣謹按桑中衛邑之小者詩云期我乎桑中</hi>
　　<hi>也漢封趙頃王之子廣為桑中侯地在今衛輝府淇縣</hi>
　鍼<hi>成六年晉侵宋師于鍼衛人不保伯宗曰衛惟信晉故師在其郊而不設備  臣謹按衛成公時鍼</hi>
　　<hi>荘子食采于此</hi>
　馬陵<hi>成七年同盟于馬陵杜註馬陵衛地陽平元城縣東南有地名馬陵  臣謹按戰國策梁惠王</hi>
　　<hi>二十七年伐韓齊救韓使田忌孫臏直走魏都魏將龎涓倍道并行逐之孫子度其行暮當至馬陵</hi>
　　<hi>馬陵道狹而旁多阻隘乃使萬弩夾道而伏涓至射殺之即此處考魏世家此時魏尚都安邑故齊</hi>
<pb n="17a"/>
　　<hi>入魏境由此也後漢志魏郡元城縣有馬陵隋開皇六年析元城縣地置馬陵縣大業初省宋人河</hi>
　　<hi>北漕運生徃于黎陽或馬陵道口装卸蓋津要之地矣今大名府治東南十五里有馬陵道又有馬</hi>
　　<hi>陵城即隋置縣處也衛再按後漢志河東平陽國亦載盟馬陵事又云  地也一事兩注此劉昭之</hi>
　　<hi>繆春秋㑹盟之地嘗在中州河濟四達之衢不應深入河山奥阻之内衛地亦不得至平陽矣又近</hi>
　　<hi>志和順縣有孫臏坡西接遼州之馬陵闗相傳為龎涓死處非齊師入安邑之徑亦誤也正義引虞</hi>
　　<hi>喜志林云濮州鄄城縣東北有馬陵澗谷深阻可以伏兵當為龎涓敗處反以徐廣馬陵在元城之</hi>
　　<hi>説為非按此時齊師入魏地已三日龎涓反赴魏知孫臏已西又行三日不應猶在濮州二説皆不</hi>
　　<hi>可用</hi>
<pb n="17b"/>
　洹水<hi>成十七年聲伯夢渉洹杜註洹水出汲郡林慮縣東北至魏郡長樂縣入清水  臣謹按洹水</hi>
　　<hi>出今林縣西北林慮山中東流經府境又經臨漳縣西南達廣平府成安縣界至内黄縣界永和鎮</hi>
　　<hi>而入于衛河蘇秦説趙肅侯令天下將相㑹于洹水之上曹操攻鄴進軍至洹水又爾朱兆等攻髙</hi>
　　<hi>歡于鄴夾洹水而軍馬燧討田悦亦夾洹水而戰一名安陽河唐乾元二年九節度之師與史思明</hi>
　　<hi>戰于安陽河北潰還石晉開運二年契丹入寇相州境晉軍陣于安陽水南是也胡氏曰洹水經安</hi>
　　<hi>陽縣而東流謂之安陽河今在彰徳府北四里</hi>
　丘宫<hi>襄十四年公使子蟜子伯子支與孫子盟于丘宫杜註丘宫近戚地</hi>
　阿澤<hi>襄十四年孫氏追敗公徒于阿澤杜註濟北東阿縣西南冇大澤  臣謹按水經注河水于范</hi>
<pb n="18a"/>
　　<hi>縣東北流為倉亭津厯柯澤逕東阿縣故城西有七級渡今運河所經縣東北六十里有七級上下</hi>
　　<hi>二閘或以為古阿澤是其處今地在陽榖縣東與東阿接界東阿本春秋時柯邑此獨名阿澤即漢</hi>
　　<hi>人所本也</hi>
　柯<hi>襄十九年叔孫㑹晉士匄于柯杜註魏郡内黄縣東北有柯城  臣謹按後漢志内黄有柯城今陽</hi>
　　<hi>榖縣東北有柯城蓋地相接也</hi>
　澶淵<hi>襄二十年盟于澶淵杜註澶淵在頓丘縣南今名繁汙此衛地又近戚田  臣謹按襄二十六</hi>
　　<hi>年㑹于澶淵傳曰疆戚田也又三十年㑹于澶淵宋災故皆此也水經注浮水故瀆上承大河于頓</hi>
　　<hi>丘縣而北出東逕繁陽故城南春秋盟于澶淵杜註曰在頓丘縣南今名繁淵澶淵即繁淵也亦謂</hi>
<pb n="18b"/>
　　<hi>浮水杜本曰繁汙而酈引之則曰繁淵知二名本一矣漢地里志魏郡有繁陽縣應劭曰在繁水之</hi>
　　<hi>陽張晏曰其界為繁淵繁陽故城在今内黄縣東北二十七里而清豐縣西南二十五里有廢頓丘</hi>
　　<hi>在内黄之東乃元魏太和中所置之頓丘非古頓丘也古頓丘約畧在濬縣之境内黄之西故繁水</hi>
　　<hi>先經頓丘而後及繁陽也漢元光三年河水從頓丘東南流既而决瓠子瓠子故跡在今開州西南</hi>
　　<hi>二十五里又水經注宿胥故瀆受河于頓丘縣遮害亭東黎山西北㑹淇水遮害亭即賈讓所欲决</hi>
　　<hi>者在今濬縣西南五十里詳卷首帝丘由此言之古澶淵地約當在今内黄之南開州之西北杜預</hi>
　　<hi>又云近戚田今戚城在開州北七里尤可證也其澶淵之名則隨世而移隋開皇十六年割臨河内</hi>
　　<hi>黄頓丘三縣地置澶淵縣史家避神堯諱改為澶水其地在今開州西二十里貞觀間廢唐武徳四</hi>
<pb n="19a"/>
　　<hi>年置澶州于魏所移之頓丘其地當兩河之驛路晉天福三年徙州治跨徳勝津徳勝津者五代梁</hi>
　　<hi>貞明四年晉王存朂所築之夾河寨也其地枉今開州城南五里徃時大河經流于此河之南北各</hi>
　　<hi>築一城故謂之夾河寨胡氏曰時河流濶逺兩城相距三十里梁將王彦章奪而守之石晉時瀛莫</hi>
　　<hi>諸州皆入于契丹河北無藩籬之限于是移澶州跨德勝津并頓丘縣亦隨州而移治郭下作浮橋</hi>
　　<hi>以通東北謂之澶州河橋于是兩城有南澶北澶之目宋仍曰澶州亦曰澶淵郡鎮寧軍節度使景</hi>
　　<hi>徳初契丹入犯寇凖勸帝親征駕至南城衆請駐蹕準固請渡河御北城門樓士氣百倍自後奉御</hi>
　　<hi>客立原廟益為重鎮自景徳至慶厯河屢决澶州熙寧十年州城圮于水因改築州城以濮陽為州</hi>
　　<hi>即今開州矣蓋澶州三徙皆非春秋㑹盟之地而宋人但以濮陽為澶淵亦因于文人之習稱耳</hi>
<pb n="19b"/>
　　<hi>再按後漢志沛國抒秋縣有澶淵聚劉昭亦引春秋在今徐州蕭縣界此誤也</hi>
　商任<hi>襄二十一年㑹于商任杜註闕  或曰在彰徳府安陽縣地</hi>
　茅氏<hi>襄二十六年晉戍茅氏杜註戚東鄙胙臣謹按周公諸子之封大率皆衛地如凡共  在滑此</hi>
　　<hi>必茅國也</hi>
　圉<hi>襄二十六年孫蒯敗衛師于圉獲殖綽杜註衛地  臣謹按今開州東有圉城</hi>
　懿氏<hi>襄二十六年晉取衛懿氏六十以與孫氏杜註戚城西北五十里有懿城因姓以名取田六十</hi>
　　<hi>井也城臣謹按戚城在開州北七里戚  西北二十五里有懿城</hi>
　羊角<hi>襄二十六年齊烏餘以廩丘奔晉襲衛羊角杜註廪丘今東郡廪丘縣故城是羊角今廪丘縣</hi>
<pb n="20a"/>
　　<hi>所治羊角城是城臣謹按水經注廪丘之東南瓠河之北有羊角  漢廪丘縣屬東郡晉屬濮陽國</hi>
　　<hi>晉志濮陽國分東郡置廪丘公國有羊角城蓋與杜氏小異地里志羊角城一名義城蓋取羊角哀</hi>
　　<hi>為名今東昌府范縣東南之義東保有廩丘城及羊角城廪丘詳見齊地</hi>
　戲陽<hi>昭九年晉荀盈如齊逆女還卒于戱陽杜註魏郡内黄縣北有戱陽城  臣謹按後漢建武二</hi>
　　<hi>年帝自將征五校幸内黄大破五校于羛陽聚章懷太子曰羛陽聚在堯城縣東即戱陽也羛戱通</hi>
　　<hi>許宜反郡國志内黄有羛陽聚西再按水經注淇水入内黄界又東北經并陽城  世謂之辟陽城</hi>
　　<hi>非也即郡國志所謂羛陽聚又東北經内黄城南又北經戱陽城東世謂之義陽郭即荀盈卒處依</hi>
　　<hi>此則羛陽戲陽非一地也</hi>
<pb n="20b"/>
　厥憗<hi>昭十一年㑹于厥憗杜註闕縣公羊作屈銀或曰在衛輝府新鄉  境</hi>
　平丘<hi>昭十三年㑹于平丘杜註平丘在陳留長垣縣西南  臣謹按陳留風俗傳云平丘衛靈公所</hi>
　　<hi>置邑戰國策黄歇上秦昭王書曰王并蒲衍首垣以臨仁平丘釋之者曰蒲即蒲城衍衍氏首牛首</hi>
　　<hi>長垣或曰首垣即長垣也仁一作任今濟寧州古任城也平丘即此地漢置平丘縣屬陳留郡後漢</hi>
　　<hi>因之晉廢寰宇記平丘在封丘縣東四十里蓋縣與封丘接境</hi>
　平壽<hi>昭二十年齊豹之亂衛侯在平壽杜註衛下邑</hi>
　蓋獲之門<hi>公孟有事于蓋獲之門外杜註衛郭門</hi>
　閲門<hi>公聞亂乘驅自閲門入</hi>
<pb n="21a"/>
　馬路之衢<hi>禇師子申遇公于馬路之衢</hi>
　死鳥<hi>公如死鳥杜註衛地</hi>
　彭水<hi>公與北宫喜盟于彭水之上水臣謹按詩清人在彭孔疏彭軸皆河上之邑  經註清地水逕</hi>
　　<hi>清陽亭南即故清人城也</hi>
　有閻<hi>見周地</hi>
　相土之東都<hi>見首條</hi>
　殷虛<hi>見首條</hi>
　豚澤<hi>定六年魯侵鄭不假道于衛陽虎使季孟自南門入出自東門舍于豚澤</hi>
<pb n="21b"/>
　沙<hi>定七年齊侯衛侯盟于沙杜註陽平元城縣東南有沙亭  臣謹按公羊作沙澤左傳曰盟于瑣杜</hi>
　　<hi>註即沙也晉地道記元城縣南有𤨏陽城晉太和五年秦王猛圍鄴燕慕容桓自沙亭屯内黄是也</hi>
　瓦<hi>定八年公會晉師于瓦杜註瓦衛地東郡燕縣東北冇瓦亭  臣謹按後漢志東郡燕縣冇瓦亭燕</hi>
　　<hi>縣晉省路史曰瓦卯也衛地有卯亭在胙城今瓦亭在胙城縣東北再按滑縣東有瓦岡隋末翟讓</hi>
　　<hi>亡命于瓦岡為羣盗水經注濮渠東逕滑臺城南又東南逕瓦亭南春秋公會晉師于瓦魯尚執羔</hi>
　　<hi>是也此瓦亭蓋以瓦岡而得名然二縣接壤或因地近而相襲耳</hi>
　曲濮<hi>定八年齊侯鄭伯盟于曲濮國臣謹按濮渠首受濟水東逕匡城胙亭南燕  過酸棗又東逕</hi>
　　<hi>瓦亭濮菀亭桂陵蒲邑豕韋國長垣祭城已而東分二瀆北濮出焉又東逕須城北詩云思須與漕</hi>
<pb n="22a"/>
　　<hi>者也又北逕襄丘東過濮陽故城昔殷師延投濮水死衛靈公于濮上聞新聲召師涓授之者也濮</hi>
　　<hi>水又東經葭密葭密即楚丘又東北逕鹿乘鄉即鹿上又東逕句瀆之丘又東入乘氏縣由鉅野以</hi>
　　<hi>入濟曲濮為濮水折處猶言河曲汾曲也</hi>
　鄟澤<hi>定八年晉師將盟衛侯于鄟澤杜註自瓦還就衛地盟</hi>
　盂<hi>見前歛盂</hi>
　垂葭<hi>定十三年齊侯衛侯次于垂葭本傳次于垂葭實郥氏杜註垂葭改名郥氏髙平鉅野縣西南</hi>
　　<hi>有郥亭過臣謹按鉅野縣今屬兗州府再按水經注濮水  濮陽東逕葭密即楚丘衛有兩楚丘此</hi>
　　<hi>楚丘又與兩楚丘絶遠疑漢濟隂郡有葭密縣豈即垂葭與</hi>
<pb n="22b"/>
　朝歌<hi>見前</hi>
　牽<hi>定十四年㑹于牽杜註魏郡黎陽縣東北有牽城  臣謹按本傳晉人圍朝歌公㑹齊侯衛侯于脾</hi>
　　<hi>上梁之間杜註脾上梁間即牽牽公羊作堅又作掔路史曰魏之内黄西南三十里有故牽城晉黎</hi>
　　<hi>陽在今濬縣地與内黄為連壤也</hi>
　鐵<hi>哀二年晉趙鞅鄭罕達戰于鐵杜註鐵在戚城南  臣謹按本傳將戰郵無恤御簡子衛太子為右</hi>
　　<hi>登鐵望見鄭師衆太子懼自投于車下鐵公羊作栗又作秩水經注河水過濮陽縣北東逕鐵丘南</hi>
　　<hi>京相璠曰鐵丘名也今開州北五里有鐵丘地名王合里  再按寰宇記頓丘西北五里有鐵上稍</hi>
　　<hi>遠為蒯聵臺與于城泉源相近又括地志衛南縣東南十五里冇鐵丘皆誤</hi>
<pb n="23a"/>
　犂<hi>哀十一年太叔疾誘其初妻之娣置于犂杜註犂衛邑  臣謹按史記年表孝文帝十年以齊相召</hi>
　　<hi>平之子奴為犂侯索隱曰犂縣名屬東郡漢表作黎侯蓋犂與黎通也地里志東郡有黎縣後漢省</hi>
　　<hi>是即春秋時衛地矣水經注瓠子河自廪丘成都城又東徑黎縣故城南又東徑秺至運城廪丘在</hi>
　　<hi>今范縣秺在今曹縣而黎居其中度當在今濮州東南也  再按孟康曰黎縣故黎侯國此誤也黎</hi>
　　<hi>國在山西黎城縣詩言黎侯失國而寓于衛水經注以為在黎陽康直以黎為黎侯國繆矣  再按</hi>
　　<hi>六韜决大疑云武王封湯後于犂殷後于宋則自犂國而衛以為邑也路史云犂即黎陽故陳球碑</hi>
　　<hi>作犂陽此又誤</hi>
　外州<hi>太叔疾淫于外州杜註外州衛邑</hi>
<pb n="23b"/>
　巢　鄖　少禘<hi>衛荘公復太叔疾使處巢死焉殯于鄖葬于少禘杜註巢鄖少禘皆衛邑</hi>
　　<hi>叔臣謹按寰宇記曰巢亭在襄陵縣南二十里太  疾所處也名勝志曰睢州南有巢亭漢襄邑縣</hi>
　　<hi>在今睢州</hi>
　黄池<hi>哀十三年晉侯及吳子㑹于黄池杜註陳留封丘縣南有黄亭近濟水胡傳黄池衛地  臣謹</hi>
　　<hi>按漢地理志魏郡内黄縣應劭曰春秋晉侯吳子㑹于黄池今黄澤在西臣瓚曰國語吳子㑹諸侯</hi>
　　<hi>于黄池掘溝于齊魯之間今陳留外黄有黄溝是也史記曰伐宋取黄池然則不得在魏郡明矣師</hi>
　　<hi>古曰瓚説是也應説失之後漢郡國志陳留郡平丘縣有黄池亭劉昭曰吳盟黄池囚子服景伯以</hi>
　　<hi>還及户牗然則黄池在户牗西或以為外黄縣東溝非也陳留志黄池在封丘酌乎二説之間内黄</hi>
<pb n="24a"/>
　　<hi>距封丘已逺古平丘在今長垣縣西五十里與封丘接壤其説差近國語曰吳王夫差起師北征闕</hi>
　　<hi>為深溝于商魯之間北屬之沂西屬之濟以㑹晉公午于黄池沂水出蓋縣臨樂山入于泗而濟水</hi>
　　<hi>在封丘縣南時夫差既溝通江淮遂率舟師自淮入泗自泗入沂復穿魯宋之境連屬水道有不通</hi>
　　<hi>者鑿而通之以達于封丘之濟即杜氏所謂近濟水也其道已回逺矣故王孫雄曰無㑹而歸越聞</hi>
　　<hi>章矣齊宋徐夷將夾溝而㢋我也其近濟之溝則謂之黄溝水經注曰濟水自陽武縣又東徑封丘</hi>
　　<hi>縣南又東逕大梁城北又東逕小黄縣之故城北有黄亭臨溝又謂之黄溝縣故陽武之東黄鄉也</hi>
　　<hi>因水以名縣沛公起兵野戰喪皇妣于黄鄉即此又曰河水舊于白馬南泆通濮濟黄溝魯惠公敗</hi>
　　<hi>宋師于黄是也今在考城縣即劉昭所謂外黄東溝也是役也吳人囚魯子服景伯以還及户牗歸</hi>
<pb n="24b"/>
　　<hi>之杜註户牗陳留外黄縣西北東昏城是東昏城今在蘭陽東北二十里故户牗鄉陳平所封也外</hi>
　　<hi>黄城在今杞縣東北六十里蓋吳人溝通之路由今考城過杞縣北境厯蘭陽而至于封丘也如謂</hi>
　　<hi>黄池在内黄則黄溝非進兵之路如謂黄池在外黄則户牗反在其西不應為歸路此薛瓚劉昭所</hi>
　　<hi>以鰓鰓辨之惟杜氏之説為不可易矣春秋後黄池為宋地史記韓昭侯二年宋取後黄池又魏世</hi>
　　<hi>家惠王十六年侵宋黄池宋復取之是也今封丘縣西南有黄池東西廣三里</hi>
　平陽<hi>哀十六年衛侯飲孔悝酒于平陽杜註燕縣東北有平陽亭  臣謹按水經注引春秋傳孔悝</hi>
　　<hi>為蒯聵所逐載伯姬于平陽行于延津延津即鄭廪延邑亦曰延壽津今滑縣東南五十里有韋城</hi>
　　<hi>韋城西二十里有平陽城亦曰平陽亭燕縣今胙城蓋連壤也</hi>
<pb n="25a"/>
　藉圃<hi>哀十七年衛侯為虎幄于藉圃杜註藉田之圃也又二十五年衛侯為靈臺于藉圃</hi>
　昆吾之觀<hi>哀十七年衛侯夢于北宫見人登昆吾之觀曰登此昆吾之墟綿綿生之𤓰杜註衛</hi>
　　<hi>有觀在古昆吾之墟今濮陽城中有臣謹按今開州東二十五里有古顓頊城城中  古昆吾臺相</hi>
　　<hi>傳夏昆吾氏所築春秋時屬衛漢為濮陽縣地隋開皇十年析置昆吾縣屬滑州大業初廢唐武徳</hi>
　　<hi>四年復置昆吾縣屬濮州八年仍省入濮陽志云顓頊城一名東郭城隋置昆吾縣于此又廢臨河</hi>
　　<hi>縣東北三里亦有顓頊城</hi>
　泠<hi>哀二十五年衛侯出奔將適泠杜註近魯邑</hi>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地名攷畧卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋地名攷畧卷四</head> <lb/>
    <p>
<pb n="1a"/>
欽定四庫全書<lb/>
　春秋地名攷畧卷四<lb/>
　　　　　　　　　　詹事府詹事髙士竒撰<lb/>
晉<hi>上</hi>
　國於絳<hi>史記周成王與弟叔虞削桐為珪曰以此封若史佚因請擇日立叔虞于是遂封虞于唐</hi>
　　<hi>唐在河汾之東方百里故曰唐叔虞鄭氏詩譜唐曰太原晉陽是也唐叔子燮改為晉侯燮曽孫成</hi>
　　<hi>侯南徙曲沃近平陽其孫穆侯又徙于絳云史記自成侯至穆侯傳五世鄭氏但曰其孫畧言之耳</hi>
　　<hi>桓二年左傳追序晉事曰穆侯太子曰仇其弟曰成師惠二十四年文侯卒子昭侯封桓叔于曲沃</hi>
<pb n="1b"/>
　　<hi>文侯即仇桓叔即成師也惠三十年晉潘父弑昭侯而納桓叔不克晉人立孝侯惠四十五年曲沃</hi>
　　<hi>荘伯伐翼弑孝侯翼人立其弟鄂侯隱五年曲沃荘伯以鄭人邢人伐翼杜注荘伯成師子翼晉舊</hi>
　　<hi>都在平陽絳邑縣東是年秋王使虢公伐曲沃而立哀侯于翼哀侯鄂侯子也桓八年春滅翼史記</hi>
　　<hi>晉武公始都晉國即此武公荘伯子也生獻公左傳荘二十六年夏晉士蒍城絳以深其宫杜注絳</hi>
　　<hi>晉所都也今平陽絳邑縣時即獻公九年矣按鄭氏言絳不言翼意即指翼為絳杜氏絳翼兩注仍</hi>
　　<hi>有微分據水經注澮水出詳髙山亦曰澮山西經翼城南詩譜言晉穆侯遷都于絳孝侯改絳曰翼</hi>
　　<hi>獻公又北廣其城方二里命之為絳是也依此則翼絳為一地矣杜云翼在絳東酈云廣其城或者</hi>
　　<hi>即一城而廓大之乎應劭曰絳水在絳西南又水經注絳水出絳山西北流注澮邑以山水得名則</hi>
<pb n="2a"/>
　　<hi>其來舊矣僖十三年秦輸粟于晉自雍及絳成六年遷新田後謂之故絳漢為絳縣地屬河東郡髙</hi>
　　<hi>六年封周勃為絳侯東漢曰絳邑縣有翼城劉昭注在縣東八十里晉屬平陽國後魏置北絳縣于</hi>
　　<hi>此兼置北絳郡治焉隋初郡廢縣屬絳州十八年改為翼城縣義寧初于此置翼城郡唐改曰澮州</hi>
　　<hi>尋罷以縣屬絳州五代唐徙縣治于王逢寨即今治也古翼城在今治東南十五里  臣謹按史記</hi>
　　<hi>獻公八年士蒍説公曰故晉之羣公子多不誅亂且起乃使盡殺諸公子而城聚都之命曰絳始都</hi>
　　<hi>絳此與左傳互異左傳桓荘之族偪獻公患之士蒍曰去富子則羣公子可謀也已二十四年乃城</hi>
　　<hi>聚而處之冬晉侯圍聚盡殺羣公子二十六年士蒍城絳以深其宫是城聚城絳本二事也史遷一</hi>
　　<hi>之誤矣今絳州絳縣東南十里有車箱城相傳為晉置羣公子之所西魏于此置建州以楊標為刺</hi>
<pb n="2b"/>
　　<hi>史鎮之又漢志絳晉武公自曲沃徙此是始都絳者亦非獻公也</hi>
　别都曲沃<hi>曲沃自穆侯徙絳後為晉大邑惠二十四年晉始亂故封桓叔于曲沃師服曰天子建</hi>
　　<hi>國諸侯立家今晉甸侯也而建國言大邑不當以封也隱五年曲沃荘伯以鄭人邢人伐翼杜注曲</hi>
　　<hi>沃在河東聞喜縣曲沃叛王王命虢公伐曲沃桓八年曲沃滅翼九年虢仲芮伯荀侯賈伯伐曲沃</hi>
　　<hi>荘十六年王使虢公命曲沃伯以一軍為晉侯史記武公二十八年伐晉侯緡滅之盡以其寶器獻</hi>
　　<hi>周釐王王命武公為晉君于是盡并晉地而有之始都晉國自桓叔初封曲沃至武公滅晉凡六十</hi>
　　<hi>七嵗即此也武公既徙絳曲沃復為大邑荘二十八年驪姬使言于晉侯曰曲沃君之宗也不可以</hi>
　　<hi>無主晉侯使太子居曲沃僖四年太子祭于曲沃歸胙于公驪姬譛之太子縊于新城杜注新城即</hi>
<pb n="3a"/>
　　<hi>曲沃僖十年晉侯改𦵏共太子狐突適下國見太子于新城又太子謂狐突曰請七日見我于新城</hi>
　　<hi>西偏杜註下國即曲沃正義曰曲沃邑而稱國者桓叔國之三世晉之舊國也蓋猶周以成周為下</hi>
　　<hi>都矣僖二十四年晉公子入于曲沃朝于武宫自後為欒氏之食邑襄二十三年晉欒盈入于曲沃</hi>
　　<hi>胥午伏之而觴曲沃人皆歎有泣者四月欒盈帥曲沃之甲以晝入絳晉亡入魏戰國策周顯王四</hi>
　　<hi>十六年秦代魏取曲沃赧王元年秦復伐魏取曲沃而歸其人秦謂之左邑水經注左邑故曲沃詩</hi>
　　<hi>所謂從子于鵠者也漢元鼎六年分左邑縣地置聞喜縣東漢罷左邑移聞喜縣治焉後周移縣治</hi>
　　<hi>今絳州之栢壁隋移治甘谷寰宇記今縣東二十里有甘谷口甘泉出焉即其地也唐復移治桐鄉</hi>
　　<hi>故城五代移今治今左邑城在解州聞喜縣東王臣謹按晉世家無成侯徙曲沃事考孔疏云成</hi>
<pb n="3b"/>
　　<hi>滅唐封叔虞今太原晉陽縣是也燮父改之曰晉成侯徙曲沃今河東聞喜縣穆侯徙都絳也蓋亦</hi>
　　<hi>用詩譜今從之班固云聞喜本曲沃晉武公自晉陽徙此武字乃成字之訛  再按晉有兩曲沃西</hi>
　　<hi>征記陜州有曲沃臺晉滅虢以曲沃之官守之故名詳瑕</hi>
　遷于新田<hi>成公六年晉人謀去故絳諸大夫皆曰必居郇瑕氏之地韓獻子曰不如新田土厚</hi>
　　<hi>水深居之不疾有汾澮以流其惡公從之遷于新田杜預故絳註曰晉人復命新田為絳故謂此故</hi>
　　<hi>絳新田今平陽絳邑縣是襄二十三年欒盈晝入絳昭十年秦后子造舟于河十里舍車自雍及絳</hi>
　　<hi>二十九年龍見于絳郊定十三年趙鞅歸晉入于絳皆是也水經註澮水合絳水又西經絳縣南即</hi>
　　<hi>新田也在澮之陽南對絳山澮水又西經虒祁宫南又西至王橋入汾汾水自臨汾經絳縣故城北</hi>
<pb n="4a"/>
　　<hi>又西經虒祁宫北又西至正平郡蓋新田在二水之間所謂有汾澮以流其惡也漢于南境置絳縣</hi>
　　<hi>此仍謂之絳城俗又譌為王城後魏置曲沃縣于絳山北後周移治樂昌堡在今縣南七里亦曰樂</hi>
　　<hi>昌城隋又移治絳邑故城北括地志漢絳縣故城在曲沃縣南二里本晉新田是也魏曲沃縣屬正</hi>
　　<hi>平郡隋屬絳州唐以後因之明屬平陽府今縣治西南二里有絳城</hi>
　大夏<hi>昭元年子産曰昔髙辛氏有二子伯曰閼伯季曰實沈居于曠林不相能也日尋干戈以相征</hi>
　　<hi>討后帝不臧遷閼伯于商丘商人是因故辰為商星遷實沈于大夏主參唐人是因以服事夏商其</hi>
　　<hi>季世曰唐叔虞當武王邑姜方震大叔夢帝謂己余命而子曰虞將與之唐屬諸參而蕃育其子孫</hi>
　　<hi>及生有文在其手曰虞遂以命之及成王㓕唐而封太叔焉故參為晉星杜註大夏晉陽也唐人若</hi>
<pb n="4b"/>
　　<hi>劉累之等累遷魯縣此居大夏唐人之季世其君曰叔虞孔疏曰唐人當是陶唐之後二十九年傳</hi>
　　<hi>云陶唐氏既衰其後有劉累知此唐人是劉累之等類也言等類者謂劉累後世子孫累雖遷魯縣</hi>
　　<hi>子孫仍在大夏故厯夏及商也服䖍謂唐人即劉累故杜顯而異之帝命邑姜之子曰虞者將以唐</hi>
　　<hi>國與之取唐君之名以為名耳又臺駘處太原杜註太原晉陽也又定四年祝佗曰分唐叔以大路</hi>
　　<hi>密須之鼓闕鞏姑洗懷姓九宗職官五正命以唐誥而封于夏虛杜註懷姓唐之餘民九宗一姓為</hi>
　　<hi>九族五正五官之長夏虛大夏今太原晉陽也又昭元年晉荀吳帥師敗狄于大鹵公羊作太原杜</hi>
　　<hi>註大鹵太原晉陽也世本曰唐叔居鄂宋忠曰鄂地在今大夏索隱曰唐侯之後封夏虛而都于鄂</hi>
　　<hi>桓六年翼九宗五正逆晉侯于隨納諸鄂晉人謂之鄂侯杜註鄂晉别邑尋考傳註蓋大夏太原大</hi>
<pb n="5a"/>
　　<hi>鹵夏墟唐鄂晉凡七名皆晉陽一地也尚書既修太原春秋説題辭曰髙平曰太原原端也平而有</hi>
　　<hi>度廣延曰大鹵糓梁傳曰中國曰太原夷狄曰大鹵尚書大傳曰大而髙平者曰太原水經曰汾水</hi>
　　<hi>東南過晉陽縣東晉水從縣東南流注之山海經曰縣雍之山晉水出焉郭註今在晉陽縣西名汲</hi>
　　<hi>甕漢志云唐有晉水故叔虞子燮為晉侯是也齊桓公西伐大夏渉流沙似亦即此桓六年翼人納</hi>
　　<hi>晉侯于鄂八年武公滅翼王使虢公立哀侯之弟緡于晉鄂即晉也竹書紀年晉侯緡九年曲沃尚</hi>
　　<hi>一軍異于晉史記武公伐晉侯緡滅之王命為晉君蓋荘十六年也後曰晉陽為趙氏食邑定十三</hi>
　　<hi>年趙鞅入于晉陽以叛其後簡子使尹鐸為晉陽及知伯攻趙襄子走晉陽知伯與韓魏圍而灌之</hi>
　　<hi>沉竈産鼃民無叛意卒滅知伯秦紀荘襄王三年㧞趙晉陽置太原郡漢髙十一年封子恒為代王</hi>
<pb n="5b"/>
　　<hi>都晉陽都邑記晉陽有三城一曰大明城左氏謂董安于所築即古晉陽城也髙齊于此置大明宫</hi>
　　<hi>隋更名新城唐義旗初建髙祖使元吉居守即斯地矣唐徙晉陽縣治汾水東宋初以縣為平晉軍</hi>
　　<hi>尋罷軍為平晉縣後又徙治永利監屬太原府金因之明初復移縣于汾水西洪武八年改為太原</hi>
　　<hi>縣即古唐國也但臣謹按或言堯禹皆嘗都晉陽似未必然世紀  云堯都平陽禹都安邑而晉國</hi>
　　<hi>初建唐人是因乃指唐之後裔註疏言之詳矣蓋後人緣唐夏之號而附㑹堯禹未足信也再按都</hi>
　　<hi>邑攷虞叔封唐燮父徙居晉考諸書皆言燮父改號曰晉無徙都事或言古唐國在太原縣北古晉</hi>
　　<hi>陽城在太原縣東北蓋亦相近也其國都小有更置則有之朱子詩集註南有晉水至于燮乃改國</hi>
　　<hi>號曰晉亦同再按漢志太原郡晉陽縣註云故詩唐國周成王㓕唐而封太叔龍山在西北晉水所</hi>
<pb n="6a"/>
　　<hi>出後漢志龍山即縣雍山也而臣瓚曰所謂唐今河東永安是去晉四百里師古是之水經注汾水</hi>
　　<hi>自冠爵津南經永安縣西厯唐城瓚註漢書云堯所都也括地志云故唐城在翼城縣西二十里轉</hi>
　　<hi>相傳襲如出一口永安漢初為彘縣今為霍州但據參為晉星晉封夏虛左傳本文甚明是以註疏</hi>
　　<hi>無異辭朱子亦云在禹貢冀州之域太行恒山之西太原大岳之野瓚説鑿空杜撰不可從再按括</hi>
　　<hi>地志云故鄂城在慈州昌寧縣東二里後魏昌寧縣今為吉州鄉寧縣世本諸書甚明無容剏為異</hi>
　　<hi>説矣附訂于後</hi>
　大鹵<hi>見上</hi>
　太原<hi>見上</hi>
<pb n="6b"/>
　唐<hi>見上</hi>
　鄂<hi>見上</hi>
　晉<hi>見上</hi>
　晉陽<hi>見上</hi>
　隨<hi>隱五年翼侯奔隨介臣謹按晉士㑹食邑于隨即此今  休縣東有隨城</hi>
　條<hi>桓二年晉穆侯以條之役生太子杜註晉地三臣謹按今解州安邑縣東南有中條山又縣北  十</hi>
　　<hi>里有鳴條岡括地志髙涯原在安邑縣北其南坂口即古鳴條陌岡北與夏縣接界即舜所葬也孟</hi>
　　<hi>子曰舜卒于鳴條尚書大傳伊尹相湯伐桀戰于鳴條即此通雅云河間府景州有古條漢置條縣</hi>
<pb n="7a"/>
　　<hi>即周亞夫所封也為晉條地太逺當誤</hi>
　千畆<hi>其弟以千畆之戰生杜註西河介休縣南有地名千畆  後漢志太原之界休縣有千畆聚即</hi>
　　<hi>晉戰千畆處介休晉屬西河國周宣王九年戰于千畆王師敗績于姜氏之戎亦即此今介休縣南</hi>
　　<hi>有千畆原</hi>
　陘庭<hi>哀侯侵陘庭之田陘庭南鄙啟曲沃伐翼三年曲沃武公伐翼次于陘庭逐翼侯于汾隰獲之</hi>
　　<hi>杜註陘庭翼南鄙邑隊臣謹按襄二十三年齊侯伐晉取朝歌遂分二  入孟門登太行張武軍于</hi>
　　<hi>熒庭杜註張武軍築壁壘也熒庭晉地蓋即陘庭矣晉世家哀侯八年侵陘庭陘庭與曲沃武公謀</hi>
　　<hi>九年伐晉于汾旁虜哀侯賈逵曰陘庭翼南鄙邑名亦謂之陘城韓世家桓惠王九年秦㧞我陘城</hi>
<pb n="7b"/>
　　<hi>汾旁孔氏曰陘城在汾水旁似誤蓋謂自逕庭以至于汾旁地也</hi>
　汾隰<hi>見上今臣謹按汾隰史記作汾旁蓋翼地之近汾者  曲沃縣西三十里有汾水自太平縣南</hi>
　　<hi>流經縣界折而西入絳州境</hi>
　聚<hi>見絳</hi>
　蒲<hi>荘二十八年驪姬使梁五東闗五言于公曰蒲與二屈君之疆也杜注蒲今平陽蒲子縣二屈今平</hi>
　　<hi>陽北屈縣或云二當為北奔臣謹按是年晉侯使重耳居蒲城僖四年重耳  蒲五年公使士蒍築</hi>
　　<hi>蒲與屈不慎公使寺人披伐蒲二十四年寺人披謂晉侯蒲人狄人余何有焉即此也戰國策秦伐</hi>
　　<hi>蒲蒲人恐請胡衍救蒲衍説樗里子解去史記魏世家襄王七年秦降我蒲陽又景緡王五年秦取</hi>
<pb n="8a"/>
　　<hi>我蒲陽秦紀惠王十年使公子華張儀圍魏蒲取之漢置蒲子縣屬河東郡魏晉屬平陽郡永嘉二</hi>
　　<hi>年劉淵取河東自離石徙都蒲子是也後周改置長壽縣于今隰州治隋置西汾州尋改縣名曰隰</hi>
　　<hi>川州曰隰州唐以後因之括地志蒲邑故城在隰川縣南蒲水經其南亦曰蒲陽通釋云蒲陽故城</hi>
　　<hi>在隰川縣北四十五里蒲水北即重耳所居括地志誤也明洪武二年省隰川縣入州治</hi>
　二屈<hi>見上夷臣謹按荘二十八年公使夷吾居屈僖四年  吾奔屈六年晉侯使賈華伐屈夷吾不</hi>
　　<hi>能守盟而行又晉有屈産之乘皆此也戰國屬魏漢置北屈縣屬河東郡壺口山在東南應劭曰有</hi>
　　<hi>南故加北臣瓚曰汲郡古文翟章救鄭次于南屈是也北屈後漢如故魏晉屬平陽郡晉建興初并</hi>
　　<hi>州刺史與代公猗盧伐劉聰猗盧遣拓㧞普根屯于北屈升平初姚襄將圖闗中自北屈渡河水經</hi>
<pb n="8b"/>
　　<hi>注北屈西距河十里魏収志神䴥元年擒赫連昌因于北屈置禽昌縣後改置定陽縣于今吉州治</hi>
　　<hi>又置定陽郡南汾州治焉隋改縣名曰吉昌五代唐又改吉鄉自北齊至元州名屢改至元曰吉州</hi>
　　<hi>省吉鄉縣入之明仍之今北屈廢縣在州治東北二十一里</hi>
　垂棘<hi>僖二年晉荀息請以屈産之乘與垂棘之璧假道于虞以伐虢杜註屈地生良馬垂棘出美玉</hi>
　　　<hi>成五年傳鄭伯及晉趙同盟于垂棘杜註晉地臣謹按垂棘地闕爾雅曰西方之美者有霍山</hi>
　　<hi>之多珠玉焉又山海經載管涔少陽縣雍諸山在汾晉間者多出玉知晉地之産玉者多矣</hi>
　屈産<hi>見上産臣謹按公羊疏謂屈産為地名不似服氏謂  生也今石樓縣南有龍泉山接隰州界</hi>
　　<hi>水經注龍泉出吐京城東南道左山下牧馬川上多産名駒亦名屈産泉志云屈産泉在縣東南四</hi>
<pb n="9a"/>
　　<hi>里</hi>
　采桑<hi>僖八年晉里克敗狄于采桑杜註平陽北屈縣西南有采桑津  臣謹按采桑史記作齧桑晉</hi>
　　<hi>世家獻公二十五年晉伐翟以重耳故翟亦擊晉于齧桑即此里克敗狄事服䖍以為翟地索隱以</hi>
　　<hi>為衛地皆悞也水經註河水又南為採桑津又南逕北屈故城西今其地在吉州西魏世家襄王十</hi>
　　<hi>二年諸侯埶政與秦相張儀㑹于齧桑徐廣曰在梁與彭城之間此又一齧桑瓠子之歌所云齧桑</hi>
　　<hi>浮兮淮泗滿者也</hi>
　髙梁<hi>僖九年傳齊侯以諸侯之師伐晉及髙梁而還杜註晉地在平陽縣西南  僖十五年史蘇繇</hi>
　　<hi>曰明年其死于髙梁之虛杜註晉地在平陽楊氏縣西南  二十四年晉公子使殺懷公于髙梁杜</hi>
<pb n="9b"/>
　　<hi>註在平陽楊縣西南滋臣謹按此一髙梁也杜氏三註互異後人遂以  疑今考後漢志楊有髙梁</hi>
　　<hi>亭惠公死髙梁處晉地道記梁城去楊縣五十里括地志髙梁在臨汾縣東北二十七里晉楊縣在</hi>
　　<hi>今洪洞縣東南晉平陽縣今之臨汾縣也二縣相隣洪洞在北臨汾在南洪洞之西南即臨汾之東</hi>
　　<hi>北其為一地無疑矣晉書楊縣屬平陽郡而杜預或作楊氏蓋一時兼有二稱至于齊侯伐晉註則</hi>
　　<hi>偶脱一楊字耳括地志改平陽西南為平陽東北似乎有見然不如加一楊字也楊氏古邑别有註</hi>
　　<hi>見昭二十八年竹書紀年晉出公二十年智伯瑶城髙梁漢髙十二年封酈食其子疥為髙梁侯邑</hi>
　　<hi>于此水經汾水西南過髙梁邑故髙梁氏之墟也又滴水源出巢山東谷北逕浮山又西北流與勞</hi>
　　<hi>水合亂流逕髙梁城北西入于汾宇文周建徳五年齊王髙緯圍平陽周主邕自將救之髙阿那肱</hi>
<pb n="10a"/>
　　<hi>議却守髙梁橋既而兩軍合戰齊主犇髙梁遂北走橋蓋以故城名也郡志今其地名程王里亦曰</hi>
　　<hi>梁墟地名考謂在臨晉縣相去甚逺大誤</hi>
　新城<hi>見曲沃</hi>
　下國<hi>見曲沃</hi>
　韓<hi>僖十年帝許我罰有罪矣敝于韓杜註韓晉地十五年晉侯及秦伯戰于韓傳戰于韓原  括地志</hi>
　　<hi>韓原在同州韓城縣西南八里又縣南十八里為古韓國竹書平王十四年晉文侯二十四年晉人</hi>
　　<hi>滅韓史記韓之先與周同姓其後苗裔事晉得封于韓原曰韓武子按世本武子之先韓萬曲沃桓</hi>
　　<hi>叔之子也國語叔向謂韓宣子能修武子之徳宣子拜曰自桓叔以下嘉吾子之賜是晉之公族非</hi>
<pb n="10b"/>
　　<hi>但周同姓矣今韓原在韓城縣東南二十里</hi>
　沙鹿<hi>僖十四年沙鹿崩杜註沙鹿山名平陽元氏縣東有沙鹿土山  臣謹按榖梁傳云沙鹿晉山</hi>
　　<hi>林屬于山為鹿沙山名也公羊傳云沙鹿者何河上之邑也此邑也言崩何襲邑也註云襲者至地</hi>
　　<hi>中解曰謂嘿然而陷矣今大名府東四十五里有沙麓山又府東三十里有沙鹿城亦謂之陷城此</hi>
　　<hi>榖梁以為山公羊以為邑也水經註元城縣有沙丘堰大河所經以沙鹿山而名又沙鹿亦名女㛗</hi>
　　<hi>丘周穆王女叔㛗曽届此故名漢書王翁孺徙魏郡之委粟里元城建公曰春秋沙鹿崩晉史卜之</hi>
　　<hi>曰後六百四十五年當有聖母興其齊田氏乎今翁孺徙居正值其地日月當之踰八十年其言當</hi>
　　<hi>騐既而元后政君生揚雄贊曰太隂之精沙鹿之靈作合于漢配元生成即此矣</hi>
<pb n="11a"/>
　虢畧<hi>僖十五年晉侯許賂秦伯以河外列城五東盡虢畧南及華山内及解梁城杜註河外河南也</hi>
　　<hi>東盡虢畧從河南而東盡虢界也解梁城今河東解縣也華山在𢎞農華隂縣南  臣謹按晉滅虢</hi>
　　<hi>國漢于此置𢎞農郡尋以避諱改恒農隋復舊唐置虢州宋金仍之元廢今陜州靈寶縣西有古恒</hi>
　　<hi>農城胡氏曰隋河南郡陜縣後魏之恒農郡也𢎞農郡所治之𢎞農縣後魏之西恒農郡也宋熙寧</hi>
　　<hi>中改𢎞農縣曰虢畧金因之元廢又有虢畧闗在今靈寶縣南百里元并廢置廵司焉今為虢畧鎮</hi>
　　<hi>元豐志自河南府西南抵虢州界三百二十五里稍南扺鄧州界六百里皆髙山深林古虢畧也水</hi>
　　<hi>經註陸渾山出涓水兩源俱導而東注虢畧在陸渾縣西九十里司馬彪曰縣西虢畧池春秋所謂</hi>
　　<hi>東盡虢畧者也</hi>
<pb n="11b"/>
　華山<hi>見上為臣謹按華山在今陜西華隂縣南十里華隂  晉之隂晉邑此云東盡虢畧南蓋隂晉</hi>
　　<hi>亦在五城之中矣</hi>
　解梁城<hi>見上一臣謹按解梁城戰國為解戰國策赧王十  年秦敗魏師于解是也漢置解縣屬</hi>
　　<hi>河東郡晉因之後魏為南解縣西魏改廢杜佑曰春秋時解梁城在漢解縣西今蒲州臨晉縣東南</hi>
　　<hi>十八里有解城</hi>
　隂<hi>僖十五年隂飴甥㑹秦伯杜註隂飴甥即吕甥也食采于隂故曰隂飴甥  臣謹按晉侯使郤乞告</hi>
　　<hi>瑕吕飴甥且召之杜註瑕吕飴甥即吕甥也蓋姓瑕吕名飴甥字子金今霍州西三里有吕鄉州西</hi>
　　<hi>南十里有吕城蓋皆以飴甥所居而得名後以賜魏錡故復有吕錡吕相之稱隋因置吕州亦曰吕</hi>
<pb n="12a"/>
　　<hi>州城唐武徳二年世民破劉武周將尋相于吕州即此吕既為姓非邑名或謂即隂邑今州東南十</hi>
　　<hi>五里又有隂地村</hi>
　狐厨<hi>僖十六年秋侵晉取狐厨受鐸渉汾及昆都杜注狐厨受鐸昆都晉三邑平陽臨汾縣西北有</hi>
　　<hi>狐谷亭汾水出太原南入河邑今平陽府城西北有狐谷亭孔氏以為即狐厨  又府南有昆都聚</hi>
　　<hi>或引安邑昆吾鄉太逺非</hi>
　受鐸<hi>見上</hi>
　昆都<hi>見上</hi>
　汾<hi>見上管臣謹按今汾水出太原府靜樂縣北百四十里  涔山西流經府城西太原縣城東折而西</hi>
<pb n="12b"/>
　　<hi>經清源縣及交城縣東南又經文水縣南及祁縣西南境而入汾州府平遙縣界經縣西及汾州府</hi>
　　<hi>東又南經孝義縣東介休縣西而入平陽府霍州靈石縣境又經縣城及霍州之西又南厯汾西縣</hi>
　　<hi>東及趙城縣洪洞縣西又南經平陽府城西及襄陵縣太平縣之東又南經曲沃縣西境折而西逕</hi>
　　<hi>綘州南又西厯稷山縣河津縣南至榮河縣北折而入于大河是時狄自西來薄平陽境蓋狐厨受</hi>
　　<hi>鐸在汾西而昆都則在汾東今平陽府城西二里即逼汾水也昭元年子産曰昔金天氏有裔子曰</hi>
　　<hi>昧為𤣥㝠師生允格臺駘臺駘能業其官宣汾洮障大澤以處太原帝用嘉之封諸汾川沈姒蓐黄</hi>
　　<hi>實守其祀今晉主汾而滅之矣由是觀之則臺駘汾神也周威烈王時韓康子居平陽從智伯伐趙</hi>
　　<hi>決晉水灌晉陽知伯曰吾今乃知水可以亡人國也魏桓子肘康子康子履桓子之跗蓋謂汾水可</hi>
<pb n="13a"/>
　　<hi>以灌平陽綘水可以灌安邑也舊史云綘水可以灌平陽汾水可以灌安邑蓋文之互耳</hi>
　令狐<hi>僖二十四年晉公子濟河圍令狐入桑泉取<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>/衰杜注桑泉在河東解縣西解縣東南有<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>城</hi>
　　<hi>曰臣謹按文七年晉敗秦于令狐至于刳首闞駰  令狐即猗氏也其處猶名狐邨今猗氏縣西十</hi>
　　<hi>五里有令狐城</hi>
　桑泉<hi>見上縣今臨晉縣東南十八里有桑泉城臨晉漢解  地隋開皇十六年置桑泉縣屬蒲州唐</hi>
　　<hi>改臨晉今仍之又西魏恭帝嘗改猗氏縣為桑泉周明帝復故以猗氏與臨晉相近也</hi>
　<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>衰<hi>見上衰臣謹按竹書紀年秦送重耳圍令狐桑泉<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>  皆降京相璠曰春秋土地名桑泉<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>衰</hi>
　　<hi>並在解東不言解者秦師未至于解也後漢志河東解縣有<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>城晉文公以為胥臣食邑有卑耳山</hi>
<pb n="13b"/>
　　<hi>在<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>城西南齊桓公嘗登之<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>城今在解州西北晉解縣在今臨晉縣東南</hi>
　廬柳<hi>晉師軍于廬柳退軍于郇咎犯與秦晉大夫盟于郇杜注解縣西北有郇城  臣謹按今猗氏</hi>
　　<hi>縣西北有廬柳城</hi>
　郇<hi>見上也臣謹按文王庶子封于郇詩所謂郇伯勞之者  亦曰荀後并于晉成六年晉人謀居故綘</hi>
　　<hi>諸大夫皆曰必居郇瑕者也服䖍曰郇在解縣東酈道元曰今解故城東北二十四里有郇城在猗</hi>
　　<hi>氏故城西北寰宇記城在猗氏縣西南四里皆似有悞今在臨晉縣東北十五里晉解縣在今臨晉</hi>
　　<hi>東南郇應劭曰扶風枸邑縣所謂畢原豐郇文之昭也  侯賈伯伐晉是也臣瓚曰汲郡古文晉武</hi>
　　<hi>公滅荀以賜大夫原氏黯是為荀叔又云文公城苟然則荀當在晉之境内不得在扶風界也瓚説</hi>
<pb n="14a"/>
　　<hi>是</hi>
　原<hi>僖二十四年趙衰生原同屏括樓嬰杜注原屏樓三子之邑  臣謹按原即周襄所賜邑詳周地路</hi>
　　<hi>史曰炎帝臣屏翳封屏國趙括采邑當在其處又今隰州永和縣南十里有樓山城後周置歸化縣</hi>
　　<hi>隋開皇十八年改曰樓山大業初廢武徳初復置東和州貞觀初廢入永和縣取縣南樓山為名</hi>
　屏<hi>見上</hi>
　樓<hi>見上</hi>
　緜上<hi>僖二十四年介之推隱而死晉侯求之不獲以緜上為之田杜注西河介休縣南有地名緜上</hi>
　　<hi>九臣謹按襄十三年晉侯蒐于緜上以治兵二十  年齊髙䜿奔晉城緜而置旃定六年宋樂祁如</hi>
<pb n="14b"/>
　　<hi>晉趙簡子逆而飲之酒于緜上今介休縣東南二十五里有介山一名介美以介之推得名山南跨</hi>
　　<hi>靈石西跨沁源盤踞深厚亦名緜山亦名緜上亦曰横嶺又忌坂在縣西南十二里相傳為子推被</hi>
　　<hi>焚處也介推祠有五龍水以供祭祀鼓動即泉流聲絶則水竭甚著靈異五龍水蓋亦附㑹龍蛇之</hi>
　　<hi>歌焚山事出新序隋末分介休之南境置緜上縣元省入沁源今在沁源縣北八十里其地有緜上</hi>
　　<hi>闗洪武四年置巡司于此</hi>
　南陽<hi>僖二十五年王與晉陽樊温原攢茅之田晉于是始啟南陽杜注在晉山南河北故曰南陽文</hi>
　　<hi>元年晉使告于諸侯而伐鄭及南陽杜注今河内地  臣謹按南陽禹貢覃懷之境周圻内地也文</hi>
　　<hi>公始受之陽焚諸田詳見周地馬融曰晉地自朝歌以北至中山為東陽朝歌以南至軹為南陽應</hi>
<pb n="15a"/>
　　<hi>劭曰河内殷國也周謂之南陽後又為魏鄭衛三國之地然南陽之名自若綦母恢見魏王曰秦悉</hi>
　　<hi>塞外之兵與周之衆以臨南陽而兩上黨絶又張儀曰魏絶南陽是也秦屬三川郡項羽立司馬卬</hi>
　　<hi>為殷王王河内尋為河内郡晉分置河内汲二郡魏置懷州自是或為懷州或為河内郡元為懷孟</hi>
　　<hi>路明為懷慶府今仍之又水經注曰修武故寗亦曰南陽史記魏安釐王四年魏段干子請割南陽</hi>
　　<hi>予秦以和又秦昭王四十三年白起伐韓取南陽攻太行道絶之劉原父曰修武有古南陽城然則</hi>
　　<hi>南陽其統名而修武則魏之南陽邑也今修武縣北有南陽故城</hi>
　冀<hi>僖二十五年遷原伯貫于冀又三十年初<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>季過冀見郤缺耨其妻饁之敬相待如賓杜註冀晉邑</hi>
　　<hi>自臣謹按僖二年荀息假道于虞曰冀為不道入  顛軨伐鄍三門冀之既病則亦惟君故杜註冀</hi>
<pb n="15b"/>
　　<hi>國名平陽皮氏縣東北有冀亭蓋地并于虞虞亡而復歸晉也惠公與郤芮為食邑謂之冀芮見僖</hi>
　　<hi>十年僖二十四年芮欲殺文公秦伯誘而殺之邑入晉三十年其子缺因<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>季舉命為卿復與之冀</hi>
　　<hi>戰國䇿蘇代説燕王秦下南陽封冀王氏曰封為封陵冀即冀亭矣水經註汾水西逕清原城北又</hi>
　　<hi>逕冀亭南京相璠曰今河東皮氏有冀亭古冀國所都也皮氏秦縣晉屬平陽郡今為河津縣縣東</hi>
　　<hi>有冀亭又縣東五里有如賓鄉</hi>
　被廬<hi>僖二十七年晉侯蒐于被廬以作三軍杜註晉地  臣謹按吕覽晉之霸也東伐被廬疑即此</hi>
　河陽<hi>見周地盟</hi>
　焦<hi>僖三十年燭之武曰許君焦瑕朝濟而夕設版焉杜註焦瑕晉河外五城之二邑宣二年秦圍焦杜</hi>
<pb n="16a"/>
　　<hi>註晉河外邑昭二十二年晉籍談帥焦瑕溫原之師救王  臣謹按括地志陜縣有故焦城周同姓</hi>
　　<hi>國也後為晉邑晉亡屬魏史記梁襄王五年秦圍我焦曲沃與秦河西之地六年秦取我焦八年秦</hi>
　　<hi>歸我焦曲沃焦與曲沃地相近也又秦紀惠文王後十一年樗里疾攻魏焦降之東魏武定初髙歡</hi>
　　<hi>使李徽伯刺陜州築壘于此因雞足山為址後遂名徽伯壘四年為宇文泰所㧞今陜州南二里有</hi>
　　<hi>焦城小水經註上陽虢仲之所都為南虢其大城中有  城古焦國也武王以封神農之後王莽改</hi>
　　<hi>為黄眉此又一焦上陽詳見虢地</hi>
　瑕<hi>僖三十年傳見上文十二年秦復侵晉及瑕十三年晉使詹嘉處瑕以守桃林之塞杜註賜其瑕邑</hi>
　　<hi>令帥衆守桃林以備秦成十三年成肅公卒于瑕杜註晉邑  臣謹按後漢志解有瑕城京相璠曰</hi>
<pb n="16b"/>
　　<hi>河東解縣西南五里有故瑕城晉地道記猗氏縣東北有瑕城劉昭誤引為杜預今臨晉縣東亦有</hi>
　　<hi>瑕城似皆悞以郇瑕為二故相屬言之也今据杜氏焦瑕同在河外甚明秦之自河曲夜遁也晉欲</hi>
　　<hi>薄諸河蓋已渡河而西矣既而復侵晉入瑕不過櫌其邊竞耳必非深入東渡也次年春晉即使詹</hi>
　　<hi>嘉處瑕以守桃林之塞桃林之塞即今潼闗外地其為河南益無可疑矣晉侯問原守于寺人狄鞮</hi>
　　<hi>對曰昔趙衰以壺飱從徑餒而勿食故使處原凡使人守邑而即以賜之皆謂之處其與桃林相近</hi>
　　<hi>又可知矣水經註菑水出常烝之山北逕曲沃城南又屈逕其城西魏司徒崔浩以為曲沃地名春</hi>
　　<hi>秋詹嘉守桃林之塞處此以備秦以曲沃之官守之然則瑕即曲沃矣又戰國策每以焦曲沃並舉</hi>
　　<hi>如言焦瑕然斯亦一證唐至徳二年廣平王俶出闗収東京至曲沃即此水經註𢎞農縣東十三里</hi>
<pb n="17a"/>
　　<hi>有好陽亭又東有曲沃城今陜州西南三十二里有曲沃城西征記云陜州有太原倉北臨大河周</hi>
　　<hi>遭六里即詹嘉所處之瑕也太原倉隋所置唐裴耀卿運江淮之粟入太原倉復自太原倉入渭輸</hi>
　　<hi>闗中今陜州西南六里有太原倉嫌與焦太近不應數里之間並設二邑當以曲沃之説為優</hi>
　清原<hi>僖三十一年晉蒐于清原作五軍以禦狄杜註河東聞喜縣北有清原  臣謹按宣十三年赤</hi>
　　<hi>狄伐晉及清杜註清一名清原又成十八年晉逆周子于京師立之大夫逆于清原水經註汾水逕</hi>
　　<hi>長修縣故城南修水入之又西逕清原城北故清陽亭也即晉侯蒐處寰宇記安邑縣北五十里有</hi>
　　<hi>清原今在稷山縣南稷山晉為聞喜縣地</hi>
　殽<hi>僖三十二年秦出師于東門之外蹇叔送之曰晉人禦師必于殽殽有二陵焉其南陵夏后臯之墓</hi>
<pb n="17b"/>
　　<hi>也其北陵文王之所辟風雨也杜註殽在𢎞農澠池縣西夏后臯夏桀之祖父此道在二殽之間南</hi>
　　<hi>谷中谷深委曲兩山相嵚故可以辟風雨三十三年晉師及姜戎敗秦于殽  臣謹按三崤山亦曰</hi>
　　<hi>二崤或謂之崤澠或謂之殽塞公羊傳殽之嶔巖榖梁傳殽嵚巖之下水經註曰石崤山山徑委深</hi>
　　<hi>峯阜交䕃故可以避風雨也建安中曹公西侵巴漢惡其險更開北山髙道括地志東崤山俗亦號</hi>
　　<hi>文王山在夏后臯墓北可十里許有回谿阪行者畏之曹公開北道後行旅皆由于此晉魏以來莫</hi>
　　<hi>之或改北周復從南道隋大業初建東京廢二殽道開葼冊道葼冊道即北道也大約出潼闗厯陜</hi>
　　<hi>州入永寧界分為二道東南入福昌縣界即南道東北入澠池縣界即北道也元和志自東崤至西</hi>
　　<hi>崤長三十五里東崤長阪數里峻阜絶澗車不得方軌西崤純是石阪十二里險不異東崤即此秦</hi>
<pb n="18a"/>
　　<hi>師伐晉之道其道在南故杜曰南谷中也東漢馮異大破赤眉於殽底即此澠池漢縣屬𢎞農郡晉</hi>
　　<hi>因之今崤山在永寧縣北六十里漢晉澠池之西境也魏太和十一年于其地置崤縣隋省入熊耳</hi>
　　<hi>武徳初復置屬函州改屬陜州後移治硤石塢改名硤石而舊崤縣廢為石□鎮水經註崤水出河</hi>
　　<hi>南干崤之山其水北流纒絡二道水上有梁謂之鴨橋厯澗水東北流與石崤水合又北亂流入于</hi>
　　<hi>河</hi>
　箕<hi>僖三十有箕城</hi>　<hi>年晉人敗狄于箕杜註太原陽邑縣南臣謹按昭二十二年叔孫婼如晉士伯</hi>
　　<hi>曰將館子于都乃館諸箕杜註都别都謂箕邑陽邑漢縣屬太原郡晉因之隋改太谷今仍之屬太</hi>
　　<hi>原府縣東三十五里有箕城</hi>
<pb n="18b"/>
　先茅之縣<hi>僖三十三年以先茅之縣賞胥臣杜註先茅絶後故取其縣以賞胥臣  臣謹按先</hi>
　　<hi>茅之縣猶言蘇忿生之田也</hi>
　王官<hi>文三年秦伯伐晉取王官及郊杜註晉地王臣謹按成十三年晉侯使吕相絶秦曰俘我  官</hi>
　　<hi>即此水經註涑水過左邑又西逕王官城北原上人謂為王城也城冢記在虞鄉南二里虞鄉魏縣</hi>
　　<hi>元省入臨晉今在臨晉縣南六十里縣東南有王官谷志云以王官廢壘為名在中條山有天柱跨</hi>
　　<hi>鶴諸峯瀑布貽溪諸水唐末司空圖隱此二唐裴駰註史記王官在澄城括地志猗氏縣南  里有</hi>
　　<hi>王官故城又澄城縣西北九十里有王官城北十七里有北郊西郊城按正義曰時秦地東至河在</hi>
　　<hi>猗氏者為是蓋自韓原戰後秦已征晉河東置官司矣本傳上云濟河焚舟下云自茅津濟所取之</hi>
<pb n="19a"/>
　　<hi>地在河東無疑裴駰誤也</hi>
　郊<hi>見上晉臣謹按史記秦本紀穆公三十六年使孟明伐  渡河焚船取王官及鄗徐廣曰左傳作郊</hi>
　　<hi>正義曰鄗音郊其地當為臨晉平陽間小邑</hi>
　茅津<hi>晉人不出遂自茅津濟封殽尸而還杜註茅津在河東大陽縣西  臣謹按大陽漢縣以在大</hi>
　　<hi>河之陽而名屬河東郡魏晉因之唐改平陸今仍之屬解州縣東南有茅城春秋晉邑亦曰茅亭河</hi>
　　<hi>水經其南即茅津也河之南為陜州州治距河三里乃黄河津濟處亦謂之大陽津又為陜津公羊</hi>
　　<hi>傳晉敗入大陽史記秦穆公元年自將伐茅津勝之後漢書鄧禹圍安邑更始將樊參渡大陽鄧禹</hi>
　　<hi>擊斬之興平二年獻帝自曹陽至陜夜潜渡河僅到大陽皆此津也唐貞觀十一年于茅津造浮梁</hi>
<pb n="19b"/>
　　<hi>曰大陽橋長七十六丈廣二丈架大河之上尋廢今亦曰大陽闗蓋東則富平津西則大陽津實大</hi>
　　<hi>河之衝要也</hi>
　甯<hi>文五年晉陽處父聘于衛反過甯杜註甯晉邑汲郡修武縣也定元年魏獻子卒于甯  臣謹按韓</hi>
　　<hi>詩外傳武王伐紂勒兵于甯因曰修武徐廣王隱以為秦并天下而改者非也春秋時仍為甯邑秦</hi>
　　<hi>昭王十六年司馬錯攻魏取軹及鄧或曰鄧當作甯又戰國策秦攻魏取寜邑亦即甯也信陵君曰</hi>
　　<hi>通韓上黨于共甯韓非説秦昭王越長平西伐修武蓋甯與修武通稱矣漢髙祖封功臣魏遫為甯</hi>
　　<hi>侯漢二年軍于修武尋置修武縣屬河内郡晉屬汲郡隋屬懷州唐改屬殷州尋如故宋省復置今</hi>
　　<hi>屬懷慶府</hi>
<pb n="20a"/>
　夷<hi>文六年晉蒐于夷夷見周地宣改蒐于董杜註河東汾隂縣有董亭  臣謹按  十二年厨武子曰</hi>
　　<hi>董澤之蒲杜註聞喜縣東北有董池陂實為二地然後漢志臨汾有董亭與杜不合水經註涑水西</hi>
　　<hi>經董澤陂南即古池東西四里南北三里春秋文公六年蒐于董澤即斯澤也今聞喜縣東北三十</hi>
　　<hi>五里有董氏陂中産楊柳可以為箭又名豢龍池即舜封董氏豢龍之所其地出泉民引以溉田流</hi>
　　<hi>入涑水晉汾隂今榮河縣董亭無考疑為一地</hi>
　董<hi>見上</hi>
　郫<hi>文六年晉賈季迎公子樂于陳趙孟使殺諸郫杜註晉地  臣謹按襄二十三年齊侯伐晉取朝歌</hi>
　　<hi>入孟門登太行張武軍于熒庭戍郫邵杜註取晉邑而戍之即此郫也後漢志垣有邵亭劉昭引博</hi>
<pb n="20b"/>
　　<hi>物記云垣縣有郫邵之阨晉殺公子樂于郫邵孔頴達亦曰垣縣有邵亭蓋三名為通稱矣宋白曰</hi>
　　<hi>其地即周召分陜之所又有召公祠在垣縣東六十里古棠樹下魏于此置邵郡垣縣今垣曲縣地</hi>
　　<hi>縣東有邵亭</hi>
　陽<hi>文六年晉殺其大夫陽處父五漢陽邑縣是也隋改太谷今太谷縣東南十  里有陽邑縣</hi>
　董隂<hi>文七年趙盾禦秦師于董隂八年先克奪蒯得田于董隂杜註晉地</hi>
　刳首<hi>文七年晉敗秦師于令狐至于刳首杜註令狐在河東當與刳首相近  臣謹按水經註瀵水</hi>
　　<hi>在郃陽城南與刳首水相近亦謂之刳首坑杜佑通典郃陽有刳首水當時士㑹于此奔秦令狐在</hi>
　　<hi>猗氏距此不遠也</hi>
<pb n="21a"/>
　武城<hi>文八年秦人伐晉取武城文臣謹按史記秦厲公二十一年晉取武城魏  侯三十八年伐秦</hi>
　　<hi>敗我武下即武城下也漢置武城縣屬左馮翊後漢廢或謂之武平城亦謂之光武城相傳光武征</hi>
　　<hi>隗囂曽駐于此</hi>
　北徴<hi>文十年秦伐晉取北徵志臣謹按路史北徵古□國漢置徵縣漢溝洫  武帝穿渠自徵引洛</hi>
　　<hi>即此東漢省後魏改置澄城縣于今治顔氏曰北徵今澄城縣王蒼曰徵音懲一曰張里反韋氏曰</hi>
　　<hi>徵澄同音後人訛為澄也隋屬同州五代梁嘗屬河中府今如故北徵故城在縣南二十二里</hi>
　河曲<hi>文十二年晉人秦人戰于河曲杜註河曲在河東蒲坂縣南  臣謹按後漢書蒲坂有沙丘亭</hi>
　　<hi>劉昭曰即河曲湯伐桀孔安國以為河曲之南即此竹書紀年晉惠公十五年秦穆公送公子重耳</hi>
<pb n="21b"/>
　　<hi>渉自河曲水經註曰左傳僖二十四年秦伯納之及河子犯以璧授公子曰臣負羈紲從君于天下</hi>
　　<hi>臣罪多矣請從此亡公子曰所不與舅氏同心者有如白水投璧于此水經云河水南至華隂潼闗</hi>
　　<hi>渭水自西來㑹之蓋河水自此折而東故謂之河曲也杜佑通典秦晉戰于河曲即蒲坂也戰國時</hi>
　　<hi>魏地史記秦昭襄王四年取魏蒲坂五年魏朝臨晉復與魏蒲坂十七年秦以垣易蒲坂皮氏漢曰</hi>
　　<hi>蒲反縣河東郡治此應劭曰蒲秦始皇東巡見長阪故加坂也孟康曰晉文公以賂秦秦人還蒲于</hi>
　　<hi>魏魏人喜曰蒲反矣故曰蒲反也是則蒲坂之始又嘗為蒲也重耳居蒲為蒲子與此又别後漢為</hi>
　　<hi>蒲坂縣晉因之隋為蒲州治尋析置河東縣大業初以蒲坂并入今故城在蒲州東南五里</hi>
　羈馬<hi>秦伯伐晉取羈馬杜註晉地俘臣謹按吕相絶秦所云入我河曲伐我涑川  我王官剪我羈</hi>
<pb n="22a"/>
　　<hi>馬即此也杜佑通典曰郃陽有羈馬城非也吕相明云已入河曲而後伐聞喜之涑川俘臨晉之王</hi>
　　<hi>官以及于羈馬在河東明矣近志今蒲州南三十六里有羈馬城亦謂之渉丘</hi>
　瑕<hi>見前</hi>
　桃林之塞<hi>文十三年晉使詹嘉處瑕以守桃林之塞杜註桃林在𢎞農華隂縣東潼闗  臣謹</hi>
　　<hi>按後漢志曰𢎞農有桃丘聚故桃林博物記曰桃林之塞在湖縣休與之山水經註湖水出桃林塞</hi>
　　<hi>之夸父山武王歸馬華陽放牛桃林即此也其中多野馬造父于此得驊騮騄耳盗驪之乘以獻周</hi>
　　<hi>穆王潼闗古亦稱桃林塞水經註河在闗内南流衝激闗山因謂之潼闗晉所謂桃林之塞秦所謂</hi>
　　<hi>楊華也又西有潼水東北流注于河河自潼闗東北流水側有長坂謂之黄卷阪潘岳西征賦所云</hi>
<pb n="22b"/>
　　<hi>泝黄卷以濟潼也潼闗之名自魏武西征馬超始見于史今在華州華隂縣東四十里漢𢎞農縣今</hi>
　　<hi>靈寶漢湖縣今閿鄉也三秦記曰桃林長安東四百里考潼闗去長安東三百里更加百里則為閿</hi>
　　<hi>鄉之境元和志曰虢之閿鄉東南十里有桃原武王放牛桃林之處陜之靈寶又有桃林塞在焉蓋</hi>
　　<hi>秦中自華而虢自虢而陜而河南中間千里古立闗塞有三在華隂者潼闗也自潼闗東二百里至</hi>
　　<hi>陜州靈寶縣則秦函谷闗也自靈寶縣東三百餘里至河南府新安縣則漢函谷闗也王氏曰自靈</hi>
　　<hi>寶以西潼闗以東皆曰桃林自崤山以西潼津以南通稱函谷然則桃林函谷同實異名新安漢闗</hi>
　　<hi>楊僕所移與桃林無與秦闗以西皆詹父所守矣隋分𢎞農縣地置桃林縣天寶初得寶符于古函</hi>
　　<hi>谷故闗旁改名靈寶括地志函谷故闗在陜州桃林縣南十一里有闗城在谷中深險如函因名其</hi>
<pb n="23a"/>
　　<hi>中劣通東西十五里絶岸壁立其上栢林䕃谷中荀卿謂之松栢之塞林氏曰春秋時崤函晉有也</hi>
　　<hi>故能以制秦秦得崤函而六國之亡始兆矣賈生曰秦孝公據崤函之固孝公始置闗自前則但謂</hi>
　　<hi>之桃林也今靈寶西有桃林寨</hi>
　諸浮<hi>文十三年六卿相見于諸浮杜註晉地</hi>
　黄父<hi>文十七年晉侯蒐于黄父杜註一名黒壤晉地宣七年㑹于黒壤傳盟于黄父杜註黄父即黒</hi>
　　<hi>壤澤臣謹按昭二十五年㑹于黄父即此黒壤山在  州沁水縣西北四十里後周宇文泰小字黒</hi>
　　<hi>獺諱之改為烏嶺唐㑹昌三年晉絳行營節度使石雄討劉稹敗之烏嶺即此李徳裕曰烏嶺距上</hi>
　　<hi>黨百五十里亦曰黒山澮水出焉或云在絳之東今烏嶺與平陽府翼城接界</hi>
<pb n="23b"/>
　隂地<hi>宣二年趙盾自隂地率諸侯之師以侵鄭杜註隂地晉河南山北自上洛以東至陸渾  臣謹</hi>
　　<hi>按哀四年蠻子赤奔晉隂地杜註亦同晉上洛今西安府洛南縣陸渾今河南府嵩縣其地南阻終</hi>
　　<hi>南北臨大河所謂河南山北也或曰晉有隂地之命大夫命大夫别于縣監尹也今盧氏縣有隂地</hi>
　　<hi>城即命大夫屯戍之所猶夫南陽為河内之摠名而别有南陽城則在修武也</hi>
　首山<hi>宣二年趙宣子田于首山舍于翳桑杜註翳桑桑之多䕃翳者首山在河東蒲坂縣東南  臣</hi>
　　<hi>謹按首山即首陽山也在今蒲州東南山海經曰和山實惟河之九都五曲九水出焉吉神泰逢司</hi>
　　<hi>之居於萯山之陽吕氏春秋夏孔甲田于東陽萯山帝王世紀曰即首陽山也山有九名曰厯山曰</hi>
　　<hi>首山曰薄山曰襄山曰甘棗山曰渠豬山曰獨頭山曰陑山曰雷首山禹貢所謂壺口雷首至于太</hi>
<pb n="24a"/>
　　<hi>岳尚書大傳湯放桀升自陑皆此也開山圖首陽與華岳本一山當黄河巨靈胡開為兩山今擘處</hi>
　　<hi>手足之跡猶存盾絳州西北九里有哺饑坂相傳即趙  食翳桑饑人靈輙處</hi>
　桃園<hi>宣二年趙穿弑靈公于桃園考闕</hi>
　邢丘<hi>宣六年赤狄伐晉圍懷及邢丘杜註邢丘今河内平臯縣  臣謹按韓詩外傳武王伐紂至邢</hi>
　　<hi>丘襄八年晉㑹諸侯于邢丘昭五年子産相鄭伯㑹晉侯于邢丘戰國策范睢説秦攻邢丘邢丘㧞</hi>
　　<hi>而魏請附史記韓昭侯六年伐東周取邢丘秦昭王四十一年攻魏取邢丘懷又秦始皇五年蒙驁</hi>
　　<hi>伐魏㧞邢丘信陵君上魏安釐王書秦固有懷茅邢丘安城垝津以臨河内即此邢丘也竹書梁惠</hi>
　　<hi>成王三年鄭城邢丘鄭即韓也或謂之韓臯趙悼襄王二年城韓臯漢置平臯縣屬河内郡應劭曰</hi>
<pb n="24b"/>
　　<hi>平臯縣有邢丘是也晉因之後魏屬武徳郡北齊廢有平臯陂周圍二十五里多産茭蒲民頼其利</hi>
　　<hi>陂南即大河矣今平臯故城在懷慶府東南七十里  懷見周地</hi>
　向隂<hi>宣七年赤狄伐晉取向隂之禾  見周地</hi>
　黒壤<hi>見黄父</hi>
　董澤<hi>見董</hi>
　清<hi>見清源</hi>
　曲梁<hi>宣十五年晉荀林父敗赤狄于曲梁杜註曲梁今廣平曲梁縣  臣謹按襄三年諸侯同盟于</hi>
　　<hi>雞澤晉侯之弟揚于亂行于曲梁魏絳戮其僕杜註雞澤在廣平曲梁縣西南即此曲梁也杜佑曰</hi>
<pb n="25a"/>
　　<hi>曲梁在春秋為赤狄之地荀林父敗狄于曲梁遂滅潞漢為曲梁縣屬廣平國水經註洺水經曲梁</hi>
　　<hi>城是也宣帝封平于頃王子敬為侯邑後漢屬魏郡晉為廣平郡治北齊省入廣平縣隋移廣平于</hi>
　　<hi>今府治改縣曰永年今仍之曲梁故城在府東北又後漢志曲梁侯國有雞澤雞澤即諸侯同盟處</hi>
　　<hi>也酈道元曰漳水東為渚澤曲梁縣之雞澤也國語所謂雞丘矣今在府西若今雞澤縣乃隋析廣</hi>
　　<hi>平縣所置非古雞澤也又後漢志潞縣註云荀林父伐曲梁在城西十里今名石梁此誤也漢潞縣</hi>
　　<hi>乃潞子嬰兒之國都今為潞城縣曲梁則潞之邉境耳荀林父先披其旁邑而後及其國都無容混</hi>
　　<hi>為一地也</hi>
　輔氏<hi>宣十五年秦伐晉次于輔氏晉侯治兵于稷以略狄土立黎侯而還及雒魏顆敗秦師于輔氏</hi>
<pb n="25b"/>
　　<hi>獲杜回杜註輔氏雒稷皆晉地河東聞喜縣西有稷山  臣謹按襄十一年秦伐晉濟自輔氏即此</hi>
　　<hi>今朝邑縣西北十三里有輔氏城</hi>
　<lb/>
　<lb/>
　<lb/>
　<lb/>
　<lb/>
　春秋地名攷畧卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷七</head> <lb/>
    <p>
<pb n="1a"/>
欽定四庫全書<lb/>
　淙山讀周易卷七<lb/>
　　　　　　　　　　　　宋　方寔孫　撰<lb/>
上經<lb/>
䷖<hi>坤下艮上</hi>
剝不利有攸往<hi>序卦曰賁者飾也致飾然後亨則盡矣故受之以剝伊川曰物至于文飾亨之極也極則必反故賁終則剝也卦五隂而一陽隂始自下生漸長至于盛極羣隂消剝于陽故為剝也又曰剝者羣隂長盛削剝于陽之時衆小人剝喪于君子不利有攸往唯當巽言晦迹隨時消長以免小人之害也</hi>
<pb n="1b"/>
　剝卦一陽至上九而窮君子不利有攸往矣然上九<lb/>
　爻云君子得輿君子亦无終剝也徒見小人之自剝<lb/>
　其廬耳小人亦不利有攸往也唯六五柔順得中屬<lb/>
　于艮上界限截然使四隂止于下不得剝一陽于其<lb/>
　上故六五爻云无不利是剝不利有攸往之時而有<lb/>
　六五无不利之主世道所以終復也故剝受以復<lb/>
彖曰剝剝也<hi>伊川曰謂剝落也</hi>柔變剛也<hi>伊川曰夏至一隂生而漸長至于建戍則極而成剝是隂柔變剛陽也</hi>不利有攸往小人長也<hi>伊川曰隂小人之道方長盛而<pb n="2a"/>剥消于陽故君子不利有攸往也</hi>順而止之觀象也君子尚消息盈虛<lb/>
天行也<hi>伊川曰順時而止乃能觀剝之象又曰君子存心知消息盈虚之理而能順之乃合乎天行也</hi>
　小人長也謂四隂在下小人之象也非謂六五君位<lb/>
　亦是小人也坤順也艮止也順而止之謂六五以順<lb/>
　道而止四隂于其下使不得以剝上九之君子是彖<lb/>
　所謂觀象也又言上九之君子亦尚知有消息盈虛<lb/>
　之理合乎天行故六五尊尚之于其上也<lb/>
象曰山附于地剝上以厚下安宅<hi>伊川曰山高起于地而反附著于地圯剝<pb n="2b"/>之象也上謂人君與居人上者觀剝之象而厚固其下以安其居也下者上之本未有基本固而能剝者也故上之剝必自下下剝則上危矣為人上者知理之如是則安養人民以厚其本乃所以安其居</hi>
　易他卦象皆言先王大人后君子以當其事唯剝卦<lb/>
　象獨言上者不忍言其人也剝卦以厚下為義故初<lb/>
　六爻首以滅下為戒<lb/>
初六剝牀以足蔑貞凶<hi>伊川曰剝牀之足也剝始自下故為剝足隂自下進漸消滅于貞正凶之道也童溪曰牀所頼以安者足也足之見剝則正者傾矣故曰蔑貞凶</hi>象曰剝牀以<lb/>
足以滅下也<hi>伊川曰侵滅正道自下而上也</hi>
<pb n="3a"/>
　牀者依憑之象剝卦初六六二六四爻皆言剝牀是<lb/>
　小人皆有依憑于上而後為害也然初六六二爻皆<lb/>
　言蔑貞凶先欲蔑貞于下耳六四近于六五是為害<lb/>
　將及于上身也豈可使之復長哉故六四爻曰切近<lb/>
　災也與初六六二爻不同<lb/>
六二剝牀以辨蔑貞凶<hi>伊川曰辨分隔上下者牀之幹也隂漸進而上剝至于辨愈蔑于正也凶益甚矣</hi>象曰剝牀以辨未有與也<hi>朱氏曰言未盛大</hi>
　初六比于六二皆蔑貞凶是同惡也自是而辨剝益<lb/>
<pb n="3b"/>
　甚矣未至于六四之剝膚者幸有六三不與之同惡<lb/>
　也當剝之時上九以一陽而孤外六三應于上九而<lb/>
　不下從于六二故六二爻云未有與也六三爻云失<lb/>
　上下也向使六二比于六三六三亦與之同惡則其<lb/>
　害乂不止此矣<lb/>
六三剝之无咎象曰剝之无咎失上下也<hi>伊川曰衆陽剝隂之時而三居剛應剛與上下之隂異矣志從上九在剝之時而為无咎者也又曰其所處與上下諸隂不同是與其同類相失于處剝之道為无咎如漢之吕强是也朱氏曰衆隂方剝陽而已獨應之去其黨而從正无咎之道也</hi>
<pb n="4a"/>
　剝卦初六六二六四爻皆言剝牀是小人相上下也<lb/>
　六三處衆隂之中失其上下與上九為正應是小人<lb/>
　之能无咎者也故六三爻獨不言剝牀<lb/>
六四剝牀以膚凶<hi>伊川曰始剝于牀足漸至于膚身之外也又曰隂長已盛陽剝已甚貞道已消故不更言蔑貞直言凶也</hi>象曰剝牀以膚切近災也<lb/>
　六四近于六五剝牀不已凶于而國害將及于上身<lb/>
　矣故曰剝牀以膚切近災也所以警六五也小人豈<lb/>
　可近哉<lb/>
<pb n="4b"/>
六五貫魚以宫人寵无不利象曰以宫人寵終无尤也<lb/>
<hi>伊川曰五羣隂之主也魚隂物故以為象五能使羣隂順序如貫魚然楊氏曰能總羣隂以聽命而止其害正能調羣隂以恩而止其弄權乃六五柔得尊位順而止之道也魚宫人隂類也謂下四隂也潘氏曰唯不任以事權姑富貴之如寵宫人然斯无尤也</hi>
　貫魚者羣隂順序之象謂下四隂也六五君位柔順<lb/>
　得中屬于艮體能使四隂順止于下如待宫人然寵<lb/>
　之以富貴而不寵以事權故无不利亦終无過尤六<lb/>
　五爻所以獨不言剝也以此而推則六五之待宫人<lb/>
<pb n="5a"/>
　也亦當有順而止之之道其意可見或謂剝卦六五<lb/>
　不言君位則誤矣<lb/>
上九碩果不食<hi>伊川曰諸陽消剝已盡獨有上九一爻尚存如碩大之果不見食將冇復生之理</hi>君子得輿小人剝廬象曰君子得輿民所載也<hi>伊川曰隂道盛極之時其亂可知極則思治故衆心願載君子潘氏曰天下之載君子如安輿唯恐其跌也</hi>小人<lb/>
剝廬終不可用也<hi>伊川曰剝其廬矣无所容其身也又曰非謂九為小人但言剝極之時小人如是也</hi>
　六五不言剝故上九一爻得以自存于上是碩果不<lb/>
<pb n="5b"/>
　食之象復有生意矣得輿者内有所依而安也上九<lb/>
　内附于六五之君能以厚下安宅而為義與小人之<lb/>
　剝牀者不同故民亦願載君子于其上小人復何以<lb/>
　自容乎故小人剝廬如初六六二六四向之所謂剝<lb/>
　牀凶者皆終受剝廬之報唯六三應于上九獨得无<lb/>
　咎即易所謂剝之无咎者也曰終不可用也是小人<lb/>
　之已剝廬者尤當防于其終不可以復用也小人豈<lb/>
　不甚可畏哉<lb/>
<pb n="6a"/>
䷗<hi>震下坤上</hi>
復亨<hi>序卦曰剝者剝也物不可以終盡剝窮上反下故受之以復伊川曰為卦一陽生五隂之下隂極而陽復也陽君子之道陽消極而復反君子之道消極而復長也故為反善之義又曰陽氣復生于下漸亨盛而生育萬物君子之道既復則漸以亨通澤于天下故復則有亨盛之理也</hi>出入无疾朋來无<lb/>
咎<hi>伊川曰復生于内入也長進則外出也又曰出入无疾謂微陽生長无害之者也既无害之而其類漸進而來則將亨盛故无咎也又曰一陽始生至微未能勝羣隂而發生萬物必待諸陽之來然後能成生物之功而无差忒以朋來而无咎也三陽子且寅之氣生成萬物衆陽之功也</hi>反復其道七日來<lb/>
復<hi>伊川曰消長之道反復迭至陽之消至七日而來復姤陽之始消也七變而成復故云七日謂七更也</hi>
<pb n="6b"/>
利有攸往<hi>彖曰剛長也</hi>
彖曰復亨<hi>伊川曰謂復反而亨也</hi>剛反動而以順行是以出入无<lb/>
疾朋來无咎<hi>楊氏曰復剛反也震動而坤順動而以順行也又曰動而不以順行則疾之者至身不能保尚何朋來之有故動而以順行而後出入无疾出入无疾而後朋來之无咎</hi>反復其道七<lb/>
日來復天行也<hi>伊川曰其道反復往來迭消迭息七日而來復者天之運行如是也潘氏曰六隂窮而一陽反天數之自然也</hi>利有攸往剛長也<hi>伊川曰陽剛君子之道長故利有攸往</hi>
復其見天地之心乎<hi>伊川曰一陽復于下乃天地生物之心也先儒皆以静見天地之心不知動之端乃天地之心也張氏曰復言天地之心咸恒大壯言天地之情心内也其原在内情則見于事也<pb n="7a"/>故可得而名狀</hi>
　復之亨也自初九一爻始剛反于内修身自省是君<lb/>
　子之道時然後動順于外内外皆正是以出入无疾<lb/>
　害之者可以取信于六五之君初九爻曰无祗悔六<lb/>
　五爻曰无悔唯有无悔之君能用无祗悔之君子世<lb/>
　道所以復亨也又言一陽猶微必待朋來而後无咎<lb/>
　反復其道七日來復合于天行自七日來復之後陽<lb/>
　剛浸長至于建寅之時三陽並進而後為㤗是天行<lb/>
<pb n="7b"/>
　之道也又言復其見天地之心乎陽氣復反將以生<lb/>
　物是天地以仁為心也君子復反則潤澤生民亦以<lb/>
　天地之心而為心也為六五者能用君子亦可以合<lb/>
　天地之心矣既曰天行又言合天地者葢立天之道<lb/>
　曰隂與陽立地之道曰柔與剛卦言剛長是地道亦<lb/>
　有復也隂中有陽地中有雷小人之中亦有復化而<lb/>
　為君子者六二六三六四皆隂爻也六二爻曰以下<lb/>
　仁也是六二比于初九不失為仁也六三爻曰義无<lb/>
<pb n="8a"/>
　咎也是六三屬于震體與初九為同類亦无咎也六<lb/>
　四爻曰中行獨復以從道也是六四處衆隂之中與<lb/>
　初九獨為正應亦從道也當復之時六五則為无咎<lb/>
　之君初九則為无祗悔之君子六二六三六四則以<lb/>
　隂柔之小人復化而為君子此出入所以无疾也向<lb/>
　使為君子者當來復之初不開小人以反善之道徒<lb/>
　欲待陽爻而與之並進分值朋黨私心窒礙與天地<lb/>
　不相似疾之者至亦非朋來无咎者也<lb/>
<pb n="8b"/>
象曰雷在地中復先王以至日閉關商旅不行<hi>鄭云資貨而行曰商旅</hi>后不省方<hi>正義曰方事也后不省視其方事也伊川曰雷者隂陽相薄而成聲當陽之微未能發也雷在地中陽始復之時也陽始生于下而甚微安静而後能長先王順天道當至日陽之始生安静以養之故閉關使商旅不得行人君不省視四方觀復之象而順天道也在一人之身亦然當安静以養其陽也</hi>
　雷在地中復反于内也商旅者利欲之心行于外也<lb/>
　先王教人以至日閉關商旅不行謂陽氣方生之時<lb/>
　養心以静克已為仁勿為利欲所役于外也又言后<lb/>
<pb n="9a"/>
　不省方若當十一月朔廵守之時亦因冬至祭告柴<lb/>
　望不省他事誠敬專一自省于内所以順天道也象<lb/>
　直以至日而言耳非謂建子之月皆不省四方之事<lb/>
　也既言先王又言后以當其象與他卦不同以見古<lb/>
　者廵守之時亦與常時不同也<lb/>
初九不遠復无祗悔<hi>伊川曰陽君子之道故復為反善之義初剛陽來復處卦之初復之最先者也是不遠而復也失而後復不失則何復之有惟失之不遠而復不至于悔大善而吉也又曰顔子无形顯之過夫子謂其庶幾乃无祗悔也過未形而改何悔之冇</hi>元吉象曰不遠之復以<lb/>
<pb n="9b"/>
修身也<hi>伊川曰君子所以修其身之道也</hi>
　有失則有復初九一陽方生于下未嘗有失何復之<lb/>
　有故此爻以修身而言不遠之復孔子繋辭謂顔子<lb/>
　為庶幾有不善未嘗不知是自反于心也知之未嘗<lb/>
　復行是自反于身也身修心正道本不遠復禮為仁<lb/>
　即是此道故不至于悔大善而吉初九可謂君子之<lb/>
　復者也與小人之既有失而後復者不同<lb/>
六二休復吉象曰休復之吉以下仁也<hi>伊川曰二雖隂爻處中正而切<pb n="10a"/>近于初志從于陽能下仁也復之休美者也復者復于禮也復禮則為仁初陽復復于仁也二比初下之所以美而吉也</hi>
　初九不遠之復是復禮為仁者也六二柔順得中比<lb/>
　于初九是以禮下仁者也曰休曰吉皆贊美之辭<lb/>
六三頻復厲无咎<hi>伊川曰三以隂躁處動之極復頻失而不能固者也復貴安固頻復頻失不安于復也復善而屢失危之道也聖人開遷善之道與其復而危其屢失故云厲无咎</hi>象曰頻復<lb/>
之厲義无咎也<hi>伊川曰頻復失雖為危厲然復善之或則无咎也</hi>
　六三隂躁而不中處震動之極頻復而頻失是危厲<lb/>
<pb n="10b"/>
　之道然與初九同屬震體義能復善則无咎<lb/>
六四中行獨復<hi>楊氏曰六四處上下四隂之間而處其中故為中行不從四隂而獨應初九之一陽故為獨復</hi>象曰中行獨復以從道也<lb/>
　復卦以初九一陽為君子之道象六二六三與初九<lb/>
　同屬于内卦是内无疾之者矣六四處衆隂之中外<lb/>
　卦之下獨能行志與初九為正應以從其道是外亦<lb/>
　无疾之者矣復所以亨也六二六三六四皆以隂爻<lb/>
　而言復或謂小人不可復化而為君子則誤矣<lb/>
<pb n="11a"/>
六五敦復无悔<hi>伊川曰六五以中順之徳處君位能敦篤于復善者也</hi>象曰敦復<lb/>
无悔中以自考也<hi>伊川曰以中道自成也</hi>
　此爻與下四爻不同初九是君子之復六二六三六<lb/>
　四是小人之復為君子者也六五則言君心之復以<lb/>
　六居五屬于坤順而得中是以中道而自成也何悔<lb/>
　之有又比于六四是與初九為正應者也應于六二<lb/>
　是與初九同屬于震體者也愈見其敦篤于復善也<lb/>
　當復之時初九能无祗悔于其下六五能无悔于其<lb/>
<pb n="11b"/>
　上所以亨也後世人主昏弱于上无中以自考之道<lb/>
　為君子者徒欲以清議争救于下朋黨報復竟貽後<lb/>
　悔者有之矣安在其為无悔哉<lb/>
上六迷復凶有災眚用行師終有大敗以其國君凶至<lb/>
于十年不克征<hi>伊川曰以隂柔居復之終終迷不復者也迷而不復其凶可知災天災自外來眚已過由自作既迷不復善在已則動皆過失災禍亦自外而至葢所招也迷道不復无施而可用以行師則有大敗以之為國則君之凶也十年者數之終至于十年不克征謂終不能行既迷于道何時而可行也哉</hi>
象曰迷復之凶反君道也<hi>伊川曰復則合道既迷于復與道相反其凶可知以其國<pb n="12a"/>君凶謂其反君道也人君居上而冶衆當從天下之善乃迷于復反君之道也非止人君凡為人迷于道者皆反道而凶矣</hi>
　六五以中道自成復反于内其无悔也可知矣上六<lb/>
　隂迷在復卦之外不自省于内故凶而有災眚眚由<lb/>
　已過豈可盡諉于天災乎若用此象以行師徒用力<lb/>
　于外而内不自省終有大敗以其國君凶必有内患<lb/>
　非但十年不克征于外也曰凶曰災𤯝曰大敗曰以<lb/>
　其國君凶皆極言以警其上也然反復其道七日來<lb/>
<pb n="12b"/>
　復豈有十年而終不復者哉故曰反君道也上六迷<lb/>
　復之時明知其為凶矣猶望其終能自反避凶趨吉<lb/>
　復反于君道也孟子所謂王庶幾改之者亦是此意<lb/>
　復卦上六繼以无妄謂復則无妄是開上六以復反<lb/>
　之機也故初九无祗悔是君子未有失而復善于下<lb/>
　者六二六三六四是小人之復善者六五无悔是君<lb/>
　道未有失而復善于上者上六是君道已有失而終<lb/>
　望其復反者隨爻不同或謂復之上六與君道相反<lb/>
<pb n="13a"/>
　終迷而凶不復望其自反則誤矣<lb/>
䷘<hi>震下乾上</hi>
无妄元亨利貞<hi>序卦曰復則不妄矣故受之以无妄伊川曰既復于道則合正理而无妄故復之後受之以无妄也為卦乾上震下震動也動以天為无妄以人欲則妄矣又曰无妄言至誠也至誠者天之道也天之化育萬物生生不窮各正其性命乃无妄也人能合无妄之德所以與天地合其徳也无妄有大亨之理君子行无妄之道則可以致大亨矣又曰法无妄利在貞正失貞正則凶也</hi>其匪正有眚<lb/>
不利有攸往<hi>疏云物既无妄當以正道行之若其匪依正道則有眚災不利有所往也</hi>
彖曰无妄剛自外來而為主于内<hi>伊川曰剛正為主于内无妄之義也童溪<pb n="13b"/>曰初九之剛實自乾來故曰剛自外來震以初爻為主其在无妄則内體故也故曰為主于内</hi>動而健<lb/>
<hi>注云震動而乾健也</hi>剛中而應大亨以正天之命也<hi>伊川曰五以剛居中正二復以中正相應是順理而不妄也故其道大亨通而貞正乃天之命也天命謂天道也所謂无妄也</hi>其匪<lb/>
正有眚不利有攸往无妄之往何之矣天命不祐行矣<lb/>
哉<hi>伊川曰无妄者理之正也更有往將何之矣乃入于妄也往則悖于天理天所不祐可行乎哉童溪曰六三上九不正則妄矣故有災眚六三所謂无妄之災上九所謂窮之災也</hi>
　无妄震下乾上震動也乾天也能動以天是人之无<lb/>
　妄也人能无妄大亨以正則天命亦以正而應之于<lb/>
<pb n="14a"/>
　上是天之无妄也若匪正而動必為過眚天命亦不<lb/>
　祐之矣可行乎哉天未嘗妄也上九欲往而動于无<lb/>
　妄之外故上九爻曰行有眚无攸利即卦所謂匪正<lb/>
　有𤯝不利有攸往也<lb/>
象曰天下雷行物與无妄<hi>疏云天下雷行无妄今云物與无妄者欲見萬物皆无妄故加物與二字也伊川曰雷行于天下隂陽交和相薄而成聲于是驚蟄藏振萌芽發生萬物其所賦予洪纎高下各正其性命無有差妄物與无妄也</hi>先王以茂對時育萬物<hi>注云茂盛也伊川曰先王觀天下雷行發生賦與之象而以茂對天時養育萬物使各得其宜如天與之无妄也</hi>
<pb n="14b"/>
　雷行以時天无妄也物與无妄物亦无妄也先王以<lb/>
　盛德茂對天時發育萬物君道亦无妄也言育萬物<lb/>
　則民之得所養也不言可知矣<lb/>
初九无妄往吉<hi>伊川曰以无妄之道而行則吉也司馬曰得失之原制之在初初不為妄則往必得志故曰无妄往吉</hi>象曰无妄之往得志也<hi>伊川曰以无妄而往无不得其志也葢誠之于物无不能動以之修身則身正以之治事則事得其理以之臨人則人感而化无所往而不得其志也</hi>
　无妄卦曰其匪正有眚不利有攸往唯不正而妄動<lb/>
<pb n="15a"/>
　則不利有攸往也初九以剛貞而居震體之初初既<lb/>
　正<hi>闕</hi>以无妄而往何往而不得志哉故吉<lb/>
六二不耕穫不菑畬<hi>伊川曰耕農之始穫其成終也一嵗曰菑三嵗曰畬</hi>則利有<lb/>
攸往<hi>注云不擅其美乃盡臣道故利有攸往</hi>象曰不耕穫未富也<hi>童溪曰隂以得陽為富白雲曰耕而穫菑而畬天理也茍不耕可穫乎不菑可畬乎以是為思而後動則利冇攸往矣未富者未能足乎已也</hi>
　不耕而穫不菑而畬者无可富之理故曰未富也六<lb/>
　二不耕穫不菑畬所以利有攸往者謂其往從九五<lb/>
<pb n="15b"/>
　之君得陽以為富故禄足以代其耕也若不從九五<lb/>
　徒欲不耕而穫不菑而畬則妄而凶矣坊記曰易曰<lb/>
　不耕穫不菑畬凶可互見其義<lb/>
六三无妄之災<hi>關子明曰无妄而災者災也有妄而災則其所也非災之也災亦不能妄近人也伊川曰三以隂柔而不中正是為妄者也又志應于上亦妄也在无妄之道為災害也人之妄動由有欲也妄動而得亦必有失雖使得其所利其動為妄已失之矣況復凶悔隨之乎</hi>或繋之牛行人<lb/>
之得邑人之災<hi>伊川曰或繋之牛行人得之以為有得邑人失牛乃是災也</hi>象曰行<lb/>
人得牛邑人災也<hi>伊川曰行人邑人但言有得則有失非以為彼已也妄得之福災亦隨之<pb n="16a"/>妄得之得失亦稱之固不足以為得也人能如此則不為妄動矣行人得牛乃邑人之災有得則有失何足以為得乎</hi>
　六三隂柔居震體之上以静守動故取繋牛之象或<lb/>
　者設辭也邑人者居而安也行人者外也牛本順物<lb/>
　既繋之牛又安居以守之可謂无妄矣反為行人所<lb/>
　得而為邑人之災是无妄之災出于意外也六三近<lb/>
　于乾體以无妄而得災故可委之于天然邑人之所<lb/>
　失者牛所得者无妄亦未必為失行人之所得者牛<lb/>
<pb n="16b"/>
　所失者无妄以妄為得豈足為得乎能知此理則得<lb/>
　失皆无妄斯可以合天也<lb/>
九四可貞无咎<hi>伊川曰四剛陽而居乾體剛而无私豈有妄乎又曰貞固守之則无咎也</hi>象<lb/>
曰可貞无咎固有之也<hi>白雲曰守天道而不失是可固有无妄者也</hi>
　九四以陽剛而處近君之位不可妄動故有可貞之<lb/>
　戒唯以九居四以貞守静屬于乾體有在我之天故<lb/>
　可貞而无咎固有之也非待求于外也<lb/>
九五无妄之疾勿藥有善<hi>伊川曰九五以中正居尊位下復以中正應之可謂无妄<pb n="17a"/>之至者也其道无以加矣疾為之病者也以九五之无妄如其有疾勿以藥治則有喜也人之有疾則以藥石攻去其邪以養其正若氣體和平本无疾病而攻治之則反害其正矣故勿藥則有喜也有善謂疾自亡也</hi>
象曰无妄之藥不可試也<hi>伊川曰人之妄理必修改既无妄矣復藥以治之是反為妄也其可用乎故云不可試也試暫用也猶曰少嘗之也</hi>
　九五剛而得中合乾體之正純乎天命无妄則无疾<lb/>
　也設或有疾亦是无妄之疾不能為害雖勿用藥亦<lb/>
　可有喜所喜者在我之无妄可以合天而不在于藥<lb/>
　也又言无妄之藥不可輕試况未必无妄乎疾不可<lb/>
<pb n="17b"/>
　以妄得藥尤不可以妄試後世如漢武帝惑于方士<lb/>
　之説非易所謂勿藥有喜者也<lb/>
上九无妄行有眚无攸利<hi>伊川曰上九居卦之終无妄之極者也極而復行過于理也過于理則妄矣故上九而行則有過眚无所利也</hi>象曰无妄之行窮之災也<hi>伊川曰无妄既極而復加進乃為妄矣是窮極而為災害也童溪曰居上窮之地猶不知止其能免災乎先儒言在天曰眚在人曰災固有是説今觀上九爻賛以災釋眚則知災即眚也眚即災也天即人也人即天也</hi>
　彖曰无妄之往何之矣上九處卦體之極剛過乎中<lb/>
　欲行于无妄之外故有過眚窮而為災无所利也<lb/>
<pb n="18a"/>
䷙<hi>乾下艮上</hi>
大畜<hi>序卦曰有无妄然後可畜故受之以大畜伊川曰无妄則為有實故可畜裝大畜所以次无妄也為卦艮上乾下天而在于山中所畜至大之象畜為畜止又為畜聚止則聚矣取天在山中之象則為藴畜取艮之止乾則為畜止止而後有積故共為畜義</hi>利貞不家食吉利渉大川<hi>伊川曰人之藴畜宜得正道故云利貞若夫異端偏學所畜至多而反正者固有矣既道徳充積于内宜在上位以享天禄施為于天下則不獨一身之吉而天下之吉也若窮處而自食于家道之否也故不家食則吉所畜既大宜施之于時濟天下之艱險乃大畜之用也故利渉大川潘氏曰大畜利貞利乎畜正道也首言不家食吉者主于養賢也能養天下之賢者則所畜可謂大矣何險之不濟哉</hi>
<pb n="18b"/>
　大畜卦三陽在下初九曰有厲利已九二曰中无尤<lb/>
　也九三曰利艱貞皆有自重難進之意所畜者大所<lb/>
　利者貞設或不遇則安于家食可也六四爻曰有喜<lb/>
　也六五爻曰有慶也唯六五以柔中之道為大畜之<lb/>
　君豶豕之牙欲畜君子而不畜小人又有六四處近<lb/>
　君之位能以順德上畜其君下畜其賢故得三陽並<lb/>
　進于内以貞為利不家食吉可以共濟天下之艱險<lb/>
　有利渉大川之象極而至于上九是畜道大成之時<lb/>
<pb n="19a"/>
　曰何天之衢道大行也即彖所謂應乎天也其大可<lb/>
　見矣<lb/>
彖曰大畜剛健篤實輝光日新其德<hi>伊川曰乾體剛健艮體篤實則所畜愈大充實而有光輝畜之不已則其德日新也</hi>剛上而尚賢能止健<hi>伊川曰剛上陽居上也陽剛居尊位之上為尚賢之義止居健上為能止健之義</hi>大正也<hi>伊川曰以陽剛在上為尊尚賢德能止至健皆大正之道也</hi>不家食吉養賢也<hi>伊川曰大畜之人所宜施其所畜以濟天下故不食于家則吉謂居天位享天禄也國家養賢賢者得行其道也</hi>利渉大川應乎天<lb/>
也<hi>伊川曰利渉大川謂大有藴畜之人宜濟天下之艱險也彖更發明卦才云所以能渉大川者以應乎天<pb n="19b"/>也六五君也下應乾之中爻乃大畜之君應乾而行也所行能應乎天无艱險之不可濟況其他乎童溪曰賢者之進退天意之從違也挾天下之人而與之共濟則天意之所在可知矣故曰應乎天也</hi>
象曰天在山中大畜君子以多識前言往行以畜其德<lb/>
<hi>伊川曰天為至大而在山之中所畜至大之象君子觀象以大其藴畜人之藴畜由學而大在多聞前古聖賢之言行考迹以推其用察言以求其心識而得之以畜成其德乃大畜之義也龜山曰多識前言往行非徒資見聞而已所以畜德也</hi>
　天高在上以勢而論无在于山中者易寓意于象曰<lb/>
　天在山中以喻六五之君屈已尚賢處于上九之下<lb/>
<pb n="20a"/>
　論德不論勢也君子觀象以多識前言往行以畜其<lb/>
　德唯能自畜其德可以為君所尊尚而後能畜其君<lb/>
　也<lb/>
初九有厲利己象曰有厲利己不犯災也<hi>伊川曰有危則宜已而不可犯災而危行也童溪曰唯利于已而不進則不犯災危矣所以示在下者輕進之戒也白雲曰知危之為厲者葢以危而修徳則无犯災之理及以為已之利也</hi>
　初九陽剛在下處大畜之初不敢輕進以求畜于其<lb/>
　上常若有厲以利已之心能知止于其初宜其无後<lb/>
<pb n="20b"/>
　災也<lb/>
九二輿説輹象曰輿説輹中无尤也<hi>伊川曰二雖剛健之體然其處得中道故進止无失雖志于進度其勢之不可則止而不行如車輿説去輪輹謂不行也輿説輹而不行者葢其處得中道不失宜故无過咎也</hi>
　九二應于六五之君可以進矣然九二以剛大而守<lb/>
　中道如輿説輹未肯遽行故進止得中无過尤也小<lb/>
　畜九三曰輿説輹夫妻反目九三剛不得中不足以<lb/>
　載其上勢不得進也大畜九二曰輿説輹中无尤也<lb/>
<pb n="21a"/>
　九二剛而得中隨時行止義不輕進也隨象不同大<lb/>
　畜乃養賢之時六五為養賢之主或謂九二在下而<lb/>
　求進于上六五乃畜止之使不得行則誤矣<lb/>
九三良馬逐利艱貞曰閑輿衞利有攸往<hi>伊川曰三以剛健之才而在上者與合志其進如良馬之逐馳言其速也雖其進之勢速不可恃其才之健與上之應而忘備與謹也故宜艱難其事而由貞正之道輿者用行之物衞者所以自防當自曰常閑習其車輿與其防衞則利有攸往矣三乾體而居正能貞者也當其鋭進故成以知難與不失其貞也</hi>象曰利有攸往上合<lb/>
志也<lb/>
<pb n="21b"/>
　乾為良馬九三屬于乾體與上九為正應剛健合志<lb/>
　如良馬之相馳逐可以進矣然九三剛過乎中利在<lb/>
　艱難貞固曰閑輿衞以禮自防則利有攸往故九二<lb/>
　之輿説輹是以中自守未肯遽行者九三之閑輿衞<lb/>
　是以禮自防然後肯行者大畜所以為利貞也<lb/>
六四童牛之牿元吉<hi>伊川曰牛之性牴觸以角故牿以制之若童犢始角而加之以牿使牴觸之性不發則易而无傷</hi>象曰六四元吉有喜也<lb/>
　坤為牛六四以坤爻而處艮體之初如童牛之牿于<lb/>
<pb n="22a"/>
　其初甚柔順也六四處近君之位能以順道上畜其<lb/>
　君下畜君子應于初九能使在下之三陽同類並進<lb/>
　于内故大吉而有喜也大畜下三爻屬陽皆不得謂<lb/>
　之惡或謂初九在下六四欲以隂爻制而止之于其<lb/>
　上如牿童牛則誤矣大畜之畜君子也豈若畜牛云<lb/>
　乎哉<lb/>
六五豶豕之牙吉<hi>潘氏曰制物之道當控其要豕而去其牙无能為矣</hi>象曰六五<lb/>
之吉有慶也<lb/>
<pb n="22b"/>
　豕以牙而害物猶小人害君子也六五為畜賢之主<lb/>
　以柔中之道應于九二陽剛之大臣力去小人如豶<lb/>
　豕之牙使小人不得以食君子之食故小人既去君<lb/>
　子可以不家食天下亦可以得所養是天下之慶故<lb/>
　曰有慶也非果謂九二剛陽如豕牙之横猾也<lb/>
上九何天之衢亨<hi>伊川曰天衢天路也謂虚空之中雲謂氣飛鳥往來故謂之天衢天衢之亨其亨通曠濶无有蔽阻也</hi>象曰何天之衢道大行也<hi>伊川曰何以謂之天衢以其无止礙道路成通行也</hi>
<pb n="23a"/>
　上九當畜道大成之時賢路開廣世道清夷如天衢<lb/>
　之亨于上而天下无不亨通即彖所謂應乎天也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷七<lb/>
</p>
<p>
</p>
  </div>
</body>
</text>
</TEI>
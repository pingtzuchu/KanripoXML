<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷十四</head> <lb/>
    <p>
<pb n="1a"/>
欽定四庫全書<lb/>
　淙山讀周易卷十四<lb/>
　　　　　　　　　　　　宋　方寔孫　撰<lb/>
下經<lb/>
䷲<hi>震下震上</hi>
震亨<hi>序卦主器者莫若長子故受之以震伊川曰鼎者器也震為長男故取主器之義而繼鼎之後長子𫝊國家繼位號者也故為主器之主又曰震之為卦一陽生於二隂之下動而上者也故為震動也不曰動者震有動而奮發震驚之義乾坤之交一索而成震生物之長也故為長男其象則為雷其義則為動雷有震奮<pb n="1b"/>之象動為驚懼之義誠齋曰震之所以亨者何也動而懼則亨也</hi>震來虩虩<hi>虩許逆反伊川曰當震動之來則恐懼不敢自寜旋顧周慮虩虩然也虩虩顧慮不安之貌</hi>笑言啞啞<hi>啞烏客反疏云物既恐懼不敢為非保安其福遂至笑語之盛伊川曰啞啞言笑和適之貎</hi>震驚百里不喪<lb/>
七鬯<hi>註云威震驚乎百里則是可以不喪七鬯矣七所以載鼎實鬯香酒奉宗廟之盛也正峩曰竊謂天之震雷不應止聞百里盖以古之啓土百里為極文王作繇在殷時明長子盛震於國故以百里言之也伊川曰雷之震動驚及百里之逺人无不懼而自失雷聲所及百里也唯宗廟祭祀執七鬯者則不至於喪失人之致其誠敬莫如祭祀七以載鼎實以升於俎鬯以灌地而降神方其酌裸以求神薦牲而所饗盡其誠敬之心則雖雷震之威不能使之懼而失守故臨大震懼能安而不自失者誠敬而已此處震之道也司馬曰主大器<pb n="2a"/>者不可以无威无威則民不服則所守喪矣故曰震動百里不喪七鬯</hi>
　震言長子之道以恐懼而亨也初九爻曰震來虩虩<lb/>
　恐致福也笑言啞啞後有則也長子當震來之初虩<lb/>
　虩恐懼所以致福及其後也笑言啞啞亦有凖則而<lb/>
　不敢過非謂恐懼於其初而可縱樂於其後也又言<lb/>
　長子處變之道天之震雷也不止聞於百里言百里<lb/>
　者公侯啓土之象也彖曰震驚百里驚逺而懼邇也<lb/>
　謂天威在逺而懼心在邇知以土地社稷而爲憂則<lb/>
<pb n="2b"/>
　終不至於失守譬如主祭祀者知有誠敬雖當震雷<lb/>
　之時可以不失七鬯直取其義耳非謂長子主祭之<lb/>
　時果有是雷也説卦謂震為雷為龍又謂其究為健<lb/>
　乾卦九四爻言或躍在淵先儒以乾卦九四為儲君<lb/>
　之象乾道乃革可以論其變化之時震卦獨言雷而<lb/>
　未敢言龍言恐懼而未敢言為健是長子之所以為<lb/>
　義易之所以為教也後世如唐太宗之於髙祖肅宗<lb/>
　之於明皇非所以為子矣<lb/>
<pb n="3a"/>
彖曰震亨<hi>伊川曰震自有亨之義</hi>震來虩虩恐致福也<hi>伊川曰震來而能恐懼自修自謹則可反致福吉也</hi>笑言啞啞後有則也<hi>伊川曰笑言啞啞言自若也由能恐懼而後自處有法則也</hi>震驚百里驚逺而懼邇也<hi>伊川曰雷之震及於百里逺者驚過者懼言其威逺大也潘氏曰如必待震驚及已而後恐懼則晚矣故曰驚逺而懼邇也震驚天之事恐懼人之事言天威在逺而懼心在邇也</hi>出可以守宗廟社稷以為祭主也<hi>註云不喪七鬯則已岀可以守宗廟疏云出謂君出巡狩等事也君出則長子留守宗廟社稷攝祭主之祀事也伊川曰謂其誠敬能不喪七鬯則君出而可以守宗廟社稷為祭主也長子如是而後可以守世祀承國家也</hi>
　震東方卦於時為春王安石謂易之震懼百里嚴刑<lb/>
<pb n="3b"/>
　以震天下所以守宗廟社稷則其説偏矣出可以守<lb/>
　宗廟社稷謂長子常知敬懼推此心以徃及帝出乎<lb/>
　震之時則能守世祀非專以君出子在之時而言也<lb/>
象曰洊雷震君子以恐懼修省<hi>伊川曰洊重襲也上下皆震故為洊雷雷重仍則威益盛君子觀洊雷威震之象以恐懼自修飭循省也君子畏天之威則修正其身思省其過咎而改之</hi>
初九震來虩虩後笑言啞啞吉<hi>伊川曰在卦之下處震之初也知震之來當震之始若能以為恐懼而周旋顧慮虩虩然不敢寜止則終保其安吉故後笑言啞啞也</hi>象曰震來<lb/>
虩虩恐致福也笑言啞啞後有則也<hi>伊川曰震來而能恐懼周顧則无患<pb n="4a"/>矣是能因恐懼而反致福也因恐懼而自修省不敢違於法度是由震而後有法則故能保其安吉而笑言啞啞也</hi>
　震為長子以一陽爻為主初九是也當震來之初唯<lb/>
　知虩虩然以恐懼而為心耳笑言啞啞姑聼於後由<lb/>
　虩虩而至於啞啞是恐懼乃所以致福也曰後有則<lb/>
　也謂長子於笑言之後亦有凖則而不敢過非謂長<lb/>
　子於處震之初可以笑言而无則也<lb/>
六二震來厲億喪貝<hi>疏云初九以剛處下聞震而懼恐而致福即是有徳之人六二以隂<pb n="4b"/>賤之體不能敬於剛陽尊其有徳而反乗之是傲尊凌貴為天所誅震來則有危亡喪貝伊川曰億度也貝所有之資也又曰以震來之厲度不能當而必喪其所有</hi>躋于九陵勿逐七曰得<hi>註云犯逆受戮无應而行行无所舍威嚴大行物莫之納无糧而走雖復超越陵險必困於窮匱不過七日䟽云不過七日為有司所得矣童溪曰躋登也九陵即初九也九在初其勢上進故曰九陵伊川曰卦位有六七乃更始事既終時既易也又曰時過事已則復其常故云七日得</hi>象曰震來厲乗剛也<hi>䟽云只為乗於剛陽所以犯逆受戮也潘氏曰初九一畫震之主也</hi>
　初九震來虩虩既有長子來於其初矣六二又欲乗<lb/>
　剛而處於初九之上自危厲可以億度其必喪貝也<lb/>
<pb n="5a"/>
　喪其資貨雖欲越險而走亦无所逃不待用力以逐<lb/>
　之數至於七日則變將為有司所得矣六二爻在他<lb/>
　卦皆為大臣柔順得中之象獨震卦以初九一陽而<lb/>
　為長子六二又以隂賤之體欲乗剛而處初九之上<lb/>
　故有震來厲之象與他卦不同<lb/>
六三震蘓蘓震行无眚<hi>伊川曰蘓蘓神氣綏散自失之状三以隂居陽不正處不正於平時且不能安况處震乎故其震懼而蘓蘓然若用震懼而能行去不正而就正則可以无過眚也</hi>象曰<lb/>
震蘓蘓位不當也<hi>伊川曰其恐懼自失蘓蘓然由其所處不當故也</hi>
<pb n="5b"/>
　六三柔不得中處不當位震蘓蘓然若有所失唯能<lb/>
　處於下卦不敢求越於上又无六二乗剛之意以震<lb/>
　懼而能行故无過眚<lb/>
九四震遂泥<hi>伊川曰四无中正之徳陥溺於重隂之間不能自震奮者也故云遂泥</hi>象曰<lb/>
震遂泥未光也<hi>伊川曰以剛處動本有光亨之道乃失其剛正而陥於重隂以致遂泥豈能光也</hi>
　震九四得近君之位是長子已升而上卦矣當進則<lb/>
　進若昧於時宜陷於重隂之間遂泥而不知進亦非<lb/>
<pb n="6a"/>
　光大之道故曰未光也乾卦九四則言乃革之道震<lb/>
　卦九四則有遂泥之戒可以觀其時也<lb/>
六五震徃來厲<hi>伊川曰徃來皆厲行則有危也</hi>億无喪有事<hi>伊川曰當億度无喪失其所有之事而已</hi>象曰震徃來厲危行也其事在中大无喪也<lb/>
<hi>伊川曰動皆有危唯在无喪其事謂中也能不失其中則可自守也大无喪以无喪為大也</hi>
　六五已居尊位帝出乎震即彖所謂出可以守宗廟<lb/>
　社稷之時也知徃知來惕若危厲能自億度行得中<lb/>
　道以无喪其所有之事即卦所謂不喪七鬯者也處<lb/>
<pb n="6b"/>
　事在中則大有所得故曰大无喪也與六二之億喪<lb/>
　貝者不同矣<lb/>
上六震索索視矍矍<hi>䟽云索索心不安之貌矍矍視不専之容上六處震之極極震者也</hi>
征凶<hi>註云已處動極而復征焉宜其凶也</hi>震不于其躬于其鄰无咎<hi>伊川曰震之及身乃於其躬也不於其躬謂未及身也鄰者近於身者也能震懼於未及身之前則不至於極矣故得无咎</hi>婚媾有言<hi>伊川曰婚/媾所親也</hi>象曰震索索中未得也<hi>伊川曰所以恐懼自失如此以未得於中道也</hi>雖凶无咎畏鄰戒也<hi>伊川曰極而復征則凶也若能見鄰戒而知懼變於未極之前則无咎也上六動之極震極則有變義也</hi>
<pb n="7a"/>
　上六處无位之地震索索中未自得也視矍矍外亦<lb/>
　未安也震動已極在於六五之上征則凶矣唯能以<lb/>
　六居上逺去禍難使震不于其躬于其鄰又知以鄰<lb/>
　戒而為畏則雖凶而可以无咎亦使六五得以全親<lb/>
　親之義譬如婚媾相得有言必應不至於有間言可<lb/>
　也後世如漢之東海王彊唐之宋王成器以長子而<lb/>
　不得主宗廟與漢明帝唐𤣥宗相處皆无間言是震<lb/>
　之上六无咎者也此爻亦言長子處變之道以震懼<lb/>
<pb n="7b"/>
　而亨也<lb/>
䷳<hi>艮下艮上</hi>
艮其背不獲其身行其庭不見其人无咎<hi>序卦震者動也物不可以終動止之故受之以艮伊川曰人之所以不能安其止者動於欲也欲牽於前而求其止不可得也故艮之道當艮其背所見者在前而背乃背之是所不見也止於所不見則无欲以亂其心而止乃安不獲其身不見其身也謂忘我也又曰庭除之間至近也在背則雖至近不見謂不交於物也外物不接内欲不萌如是而止乃得止之道於止為无咎也兼山曰止於无欲之地所謂艮其背也人之耳目口鼻皆有欲也至於背則无欲也内欲不動是以行其庭不見其人童溪曰艮其背不獲其身此時止之為止也行其庭不見其人此時行之亦<pb n="8a"/>止也</hi>
　艮卦艮下艮上上下各有所止也初六言趾六二言<lb/>
　腓九三言夤六四言身六五言輔皆於身上取義獨<lb/>
　上九爻言敦艮不言及於身以見上九在艮體之外<lb/>
　止於篤實淡然忘我不欲自言艮其背不獲其身行<lb/>
　其庭不見其人知有謹獨之義謹戒乎其所不睹可<lb/>
　見在上者之知所止矣自四爻以下是言人臣之當<lb/>
　止於下者也然六四得近君之位時止則止時行則<lb/>
<pb n="8b"/>
　行順處於六五之下同屬艮體是艮之獲其身者也故<lb/>
　六四爻曰艮其身九三處下卦之上未得進於上卦<lb/>
　有艮其限之象上九敵應而不相與隔於六四不得<lb/>
　接於六五如六四之艮其身即卦所謂艮其背不獲<lb/>
　其身者也為九三者知止則止與初六六二屬於艮<lb/>
　下安於内卦唯當自反而順行於門庭之内不見知<lb/>
　於其人亦无怨咎其人之意是在下之知所止者也<lb/>
　彖曰上下敵應不相與也是以不獲其身行其庭不<lb/>
<pb n="9a"/>
　見其人无咎也其義可見矣<lb/>
彖曰艮止也<hi>伊川曰三索而成艮一陽居二隂之上陽動而上進之物既至於上則止矣隂者靜也上止而下靜故為艮也又曰畜止者制畜之義力止之也艮止者安止之義止其所也</hi>時止則止<lb/>
時行則行動靜不失其時其道光明<hi>伊川曰艮為止止之道唯其時行止動靜不以時則妄也不失其時則順理而合義在物為理處物為義動靜合義理不失乎時也乃其道之光明也君子所貴乎時仲尼行止乆速是也</hi>艮其止止其所也<hi>伊川曰艮為止謂止之而止也止之而能止者由止得其所也止不得其所則无可止之理夫子曰於止知其所止謂當止之所也夫有物必有則父止於慈子止於孝君止於仁臣止於敬萬物庻事莫不各有其所得其所則安失其所則悖聖人所以<pb n="9b"/>能使天下順治非能為物作則也唯止之各於其所而已</hi>上下敵應不相與也<hi>伊川日以卦才言也上下二體以敵相應无相與之義隂陽相應則情通而相與乃以其敵故不相與也不相與則相背為艮其背止之義也</hi>是以不獲其身行其庭不見其人无咎也<hi>伊川曰相背故不獲其身不見其人是以能止能止則无咎也</hi>
象曰兼山艮<hi>伊川曰上下皆山故為兼山童溪曰兩山兼峙各止其所重艮之象也</hi>君子<lb/>
以思不出其位<hi>伊川曰君子觀艮止之象而思安所止不出其位也位者所處之分也白雲曰位非獨爵位而已所守之分皆位也</hi>
初六艮其趾无咎利永貞<hi>伊川曰六在最下趾之象趾動之先也艮其趾止於動之<pb n="10a"/>初也事止則未至失正故无咎也又曰隂柔患其不能常也不能固也故方止之初戒以利在常永貞固則不失正之道矣</hi>象曰艮其趾未失正也<hi>伊川曰正之於初故為未失正</hi>
　艮初六曰艮其趾欲止之於未失正之初也又曰利<lb/>
　永貞欲終得其所止也<lb/>
六二艮其腓<hi>伊川曰二之行止係乎所主非得自由故為腓之象股動則腓隨動止在股而不在腓也潘氏曰腓足脛也股之下足之上下體之中也</hi>不拯其隨其心不快<hi>伊川曰言不聼道不行也故其心不快不得行其志也士之處髙位則有拯而无隨在下位則有當拯有當隨有拯之不得而後隨</hi>象曰不拯其隨未退聼也<hi>伊川曰在上者未能下從也退聼下從也</hi>
<pb n="10b"/>
　六二在下體之中腓之象也應於六五以隂遇隂上<lb/>
　下敵應情不相與故不能拯救其上四隨之於其下<lb/>
　非樂隨之也曰其心不快曰未退聽也猶欲救止其<lb/>
　君而後足以為快是六二大臣之道也<lb/>
九三艮其限<hi>註云限身之中也三當兩象之中故曰艮其限伊川曰限分隔也誠齋曰九三下卦之背又曰九三竒而横有門限之象限為門闕</hi>列其夤<hi>註云夤當中脊之肉也伊川曰夤膂也上下之際也列絶其夤則上下不相從屬言止於下之堅也</hi>厲熏心<hi>註云中體而分故列其夤而憂危熏心也伊川曰謂不安之勢熏爍其中也</hi>象曰艮其限危熏心也<hi>䟽云夤旣分列身將喪亡<pb n="11a"/>故憂懼之切熏灼其心矣又云君臣不接則上下離心</hi>
　限者隔内外也九三處内卦之上未得進於外卦是<lb/>
　限隔之際也二體離異上下憂危故有分列其夤之<lb/>
　象為九三者危厲熏心不能身安隔於六四不得以<lb/>
　自通於六五唯當守其剛貞思不出於界限之内即<lb/>
　卦所謂行其庭者也自古聖賢心乎憂國愛君或不<lb/>
　得進而止於下者固有之矣<lb/>
六四艮其身无咎<hi>䟽云六四居止之時已入上體履得其位止求諸身不陷於咎伊川曰所<pb n="11b"/>以能无咎者以止於正也</hi>象曰艮其身止諸躬也<hi>誠齋曰六四居大臣之位上欲止其君之不善下欲止天下之不善唯不止諸人不咎諸人而自止諸躬則得之矣楚莊王好獵而樊姫不食禽獸之肉太宗善武功而魏徴不視七徳之舞此其事也王吉之賢能疏昌邑之獵楊綰之清能减汾陽之樂此其效也四居體之半身之象也</hi>
　六四近於六五同屬艮體獲接於君身者也與艮卦<lb/>
　之不獲其身者不同矣曰身又曰躬者六四止於其<lb/>
　所能正其身則可以正君身也<lb/>
六五艮其輔言有序悔亡<hi>伊川曰五在上故以輔言輔言之所由出也艮於輔則不<pb n="12a"/>妄出而有序也言輊發而无序則有悔正之於輔則悔亡也有序中節有次序也輔與煩舌皆言之所由出而輔在中艮其輔謂正於中也</hi>象曰艮其輔以中正也<hi>伊川曰言以得中為正止之於輔使不失中乃得正也</hi>
　六五在上為艮其輔之主而能行合於中正則為有<lb/>
　序非徒言而止也<lb/>
上九敦艮吉<hi>䟽云敦厚也上九居艮之極極止者也在上能用敦厚以自止不陷非妄宜其吉也</hi>
象曰敦艮之吉以厚終也<hi>䟽云言上九能以敦厚自終所以獲吉也</hi>
　六五曰艮其輔猶未忘形也曰言有序猶未忘言也<lb/>
<pb n="12b"/>
　上九取象在艮體之外止於敦厚不自言及於其身<lb/>
　故艮卦六爻唯上九言吉是艮卦之止於至善者也<lb/>
䷴<hi>艮下巽上</hi>
漸女歸吉利貞<hi>序卦艮者止也物不可以終止故受之以漸伊川曰漸者進也止必有進屈伸消息之理也又曰乾坤之變為巽艮巽艮重而為漸在漸體而言中二爻交也由二爻之交然後男女各得正位初終二爻雖不當位亦陽上隂下得尊卑之正男女各得其正亦得位也與歸妹正相對女之歸能如是之正則吉也天下之事進必以漸者莫如女歸臣之進於朝人之進於事固當有序不以其序則凌節犯義凶咎隨之然以義之輕重亷耻之道女之從人為最大也故以女歸為義</hi>
<pb n="13a"/>
　艮為少男一陽爻為主九三是也巽為長女一隂爻<lb/>
　為主六四是也以陽下隂男先下女是親迎之象故<lb/>
　女歸有漸所以吉也得禮之正故曰利貞漸卦六爻<lb/>
　皆言鴻漸何也鴻以序而進隨陽而居是女歸從夫<lb/>
　之象也九三上九爻皆言鴻漸于陸何也陽卦以漸<lb/>
　而進隂卦以漸而退也初六鴻漸于干者水湄也六<lb/>
　二鴻漸于磐者石上也九三鴻漸于陸者平髙之原<lb/>
　也艮下三爻屬於陽卦自于干而于磐自于磐而于<lb/>
<pb n="13b"/>
　陸其進而上者有漸也六四鴻漸于木者木在山上<lb/>
　也九五鴻漸于陵者山阜也上九鴻漸于陸又退而<lb/>
　反於髙平之原也巽上三爻屬於隂卦自于木而于<lb/>
　陵自于陵而于陸其退而下者亦有漸也陽當漸進<lb/>
　隂當漸退設使巽女處於艮男之上不能漸退亦非<lb/>
　利貞之道也大凡未進而在下者欲漸進而上已進<lb/>
　而在上者又欲漸退而下揚子雲曰鴻飛冥冥弋人<lb/>
　何篡焉是鴻之漸進於上者亦不容不漸退而下也<lb/>
<pb n="14a"/>
彖曰漸之進也女歸吉也<hi>伊川曰如漸之義而進乃女歸之吉也謂進而有漸也女歸為大耳他進亦然潘氏曰男之下女問名納采其節非一漸之象也</hi>進得位徃有功也<lb/>
<hi>伊川曰漸進之時隂陽各得正位進而有功也</hi>進以正可以正邦也<hi>伊川曰以正道而進可以正邦國至於天下也</hi>其位剛得中也<hi>伊川曰所謂位者五以陽剛中正得尊位也諸爻之得正亦可謂之得位矣然未若五之得尊位故特言之</hi>止而巽動不窮也<hi>伊川曰内艮止外巽順止為安靜之象巽為和順之義人之進也若以欲心之動則躁而不得其漸故有困窮在漸之義内止靜而外巽順故其進動不有困窮也</hi>
　漸卦有女歸之義自進得位以下言臣之從君猶女<lb/>
<pb n="14b"/>
　之從夫也人臣以漸而進則得位而徃有功其進以<lb/>
　正可以正邦非徒進也又言九五君位剛而得中應<lb/>
　於六二能止而巽其動不窮功用及於天下非若<lb/>
　女歸利貞但欲以柔順為正是漸卦之㣲意也<lb/>
象曰山上有木漸<hi>伊川曰為卦上巽下艮山上有木木之髙而因山其髙有因也其髙有因乃其進有序也所以為漸也</hi>君子以居賢徳善俗<hi>伊川曰君子觀漸之象以居賢善之徳化美於風俗人之進於賢徳必有其漸習而後能安非可凌莭而遽至也在已且然教化之於人不以漸其能入乎移風易俗非一朝一夕之所能成故善俗必以漸也</hi>
<pb n="15a"/>
　君子觀漸之象平居自守以居賢徳善俗而為先及<lb/>
　其進也可以正邦乃是漸進之義<lb/>
初六鴻漸于干<hi>䟽云鴻水鳥也干水涯也漸進之道自下升髙故取譬鴻飛自下而上也初之始進未得禄位上无應援體又窮下若鴻之進於河之干不得安寕也</hi>小子厲有言无咎<lb/>
<hi>註云始進而未得其位則困於小子窮於謗言故曰小子厲有言也困於小子讒諛之言未傷君子之義故曰无咎也</hi>象曰小子之厲義无咎也<hi>伊川曰雖小子以為危厲在義理實无咎也</hi>
　艮為少男有小子之象當初六漸進之初知以危厲<lb/>
　有言而為戒則不敢躁進其義可以无咎矣<lb/>
<pb n="15b"/>
六二鴻漸于磐<hi>伊川曰磐石之安平者誠齋曰鴻自干而漸進於磐石之上則髙而安矣此六二大臣漸進而居大臣之位之象也</hi>飲食衎衎吉象曰飲食衎衎不素飽<lb/>
也<hi>伊川曰君子遇中正之主漸進於上將行其道及天下所謂飲食衎衎謂其得志和樂不謂空飽飲食而已素空也</hi>
　六二得中而安有鴻漸于磐之象飲食衎衎為大臣<lb/>
　者不尸位而素餐所以為吉若以女歸而論則為在<lb/>
　中饋之象也<lb/>
九三鴻漸于陸<hi>註云陸髙之頂也伊川曰平髙曰陸平原也三在下卦之上進至於陸也</hi>夫<lb/>
<pb n="16a"/>
征不復婦孕不育凶利禦冦<hi>伊川曰夫陽也夫謂三三若不守正而與四合是知征而不知復征行也復反也不復謂不反顧義理婦謂四若以不正而合則雖孕而不育盖非其道也如是則凶也三之所利在於禦冦非理而至者冦也守正以閑邪所謂禦冦也不能禦冦則自失而凶矣</hi>象曰<lb/>
夫征不復離羣醜也<hi>伊川日夫征不復則失漸之正從欲而失正離叛其羣類為可醜也</hi>
婦孕不育失其道也<hi>伊川曰婦孕不由其道所以不育也</hi>利用禦冦順相<lb/>
保也<hi>伊川曰以順道相保禦止其惡故曰禦冦</hi>
　九三處艮卦之上如鴻漸于陸髙平而安可以艮止<lb/>
　矣九三剛躁好髙比於六四又欲應於巽體之上九<lb/>
<pb n="16b"/>
　故有夫征不復之戒為六四者若不能順守以待九<lb/>
　三之復反則孕而不育又愈凶矣唯六四能以柔巽<lb/>
　之道而順止九三於其下禦去其惡與禦冦无異是<lb/>
　夫婦順相保之道也九三爻曰鴻漸于陸上九爻復<lb/>
　曰鴻漸于陸是陽進於上者亦无徃不復也艮為少<lb/>
　男巽為長女漸卦艮下巽上是女歸之象故九三為<lb/>
　夫六四為婦是漸卦利正之道也<lb/>
六四鴻漸于木或得其桷无咎<hi>疏云桷榱也之木而遇堪為桷之枝取其易直可安<pb n="17a"/>也伊川曰當漸之時四以隂柔居剛陽之上陽剛而上進豈能安處隂柔之下故四之處非安地如鴻之進於木也木漸髙矣而有不安之象鴻趾連不能握枝故不木棲桷横平之柯唯平柯之上乃能安處謂四之處本危或能自得安寜之道則无咎也如鴻之於木本不安或得平柯而處之則安也四居正而巽順宜无咎也</hi>
象曰或得其桷順以巽也<hi>䟽云言四雖乗三體巽而下附三雖被乗上順而相保所以六四得其安棲由順以巽也</hi>
　鴻漸自于陸而于木則髙而不安矣陽剛上進六四<lb/>
　以隂柔而乗於九三之上不可以為常也然鴻漸于<lb/>
　木有或得其桷之時六四附於九三所以无咎而得<lb/>
<pb n="17b"/>
　其安棲者由其屬於巽體當漸卦女歸之初陽先求<lb/>
　隂男先下女不失為順道也<lb/>
九五鴻漸于陵婦三嵗不孕終莫之勝吉<hi>伊川曰陵髙阜也鴻之所止最髙處也象君之位雖得尊位然漸之時其道之行固亦非㨿與二為正應而中正之徳同乃隔於三四三比二四比五皆隔其交者也未能即合故三嵗不孕然中正之道有必亨之理不正豈能隔害之故終莫之能勝但其合有漸耳終得其吉也以不正而敵中正一時之為耳乆其能勝乎</hi>象曰終莫之勝<lb/>
吉得所願也<hi>伊川曰君臣以中正相交其道當行雖有間其間者終豈能勝哉徐必得其所願乃漸之吉也</hi>
<pb n="18a"/>
　山上有木漸六四鴻漸于木髙而未安唯自于木而<lb/>
　漸下于陵則髙而安矣五居尊位由臣道而論則六<lb/>
　二從於九五以漸而合猶鴻之漸于陵也由婦道而<lb/>
　論則三嵗不孕以漸而合終得所願莫之勝吉是巽<lb/>
　女之得中守正者也<lb/>
上九鴻漸于陸<hi>䟽云上九與三皆處卦上故並稱陸伊川曰胡安定以陸為逵逵雲路也</hi>其<lb/>
羽可用為儀吉<hi>䟽云處髙而能不以位自累則其羽可用為物之儀表可貴可法也伊川曰進至於是而不失其漸賢達之髙致也故可用為儀法而吉也</hi>象曰其羽可用為儀吉<lb/>
<pb n="18b"/>
不可亂也<hi>䟽云進處髙潔不累於位无物可以亂其志也伊川曰以其有序而不可亂也</hi>
　九三爻曰鴻漸于陸有夫征不復之戒上九應於九<lb/>
　三復曰鴻漸于陸是徃者亦終復也由臣道而論則<lb/>
　功之己成者當以漸而退故其羽可用以為儀吉後<lb/>
　世如四皓自商山而進羽翼既成終反歸於商山是<lb/>
　鴻之先漸于陸終亦復漸于陸之象也九三上九皆<lb/>
　言漸于陸者豈无意哉<lb/>
䷵<hi>兊下震上</hi>
<pb n="19a"/>
歸妹征凶无攸利<hi>序卦漸者進也進必有所歸故受之以歸妹註云妹者少女之稱也兌為少隂震為長陽少隂而承長陽説以動嫁妹之象也䟽云泰卦六五云帝乙歸妹彼據兄嫁妹謂之歸妹此卦名歸妹以妹從娣而嫁謂之歸妹故初九爻辭云歸妹以娣是也上咸卦明二少相感恒卦明二長相承今此卦以少承長非是匹敝明是妹從娣嫁故謂之歸妹焉古者諸侯一取九女嫡夫人及左右媵皆以姪娣從故以此卦當之矣又云征凶无攸利者歸妹之戒也征謂進有所徃也妹從娣嫁本非正匹唯須自守卑退以事元妃若妄進求寵則有並后凶咎之敗故曰征凶无攸利楊氏曰震為長男是兄也兑為少女是妹也以兄而歸妹故卦以歸妹為名</hi>
　漸卦言女歸吉是父母嫁女者也此卦名曰歸妹兑<lb/>
　下震上以少女而承長男之命是兄嫁其妹者也兑<lb/>
<pb n="19b"/>
　為少女一隂爻為主六三是也以一隂而欲乘二剛<lb/>
　故有征凶无攸利之戒若不以正而往則凶而无所<lb/>
　利是兄戒其妹之意也<lb/>
彖曰歸妹天地之大義也<hi>伊川曰隂陽交感男女配合天地之常理也歸妹女歸於男也故云天地之大義也</hi>天地不交而萬物不興歸妹人之終始也<lb/>
<hi>伊川曰前者有終而後者有始相續不窮是人之終始也</hi>説以動所歸妹也<hi>伊川曰以二體釋歸妹之義</hi>征凶位不當也<hi>註云履於不正説動以進妖邪之道也</hi>无攸利柔<lb/>
乘剛也<hi>註云以征則有不正之凶以處則有乘剛之逆</hi>
<pb n="20a"/>
　有天地則有父母有父母則有男女有男女則有兄<lb/>
　弟為人兄者欲使妹有所歸亦合天地之大義也天<lb/>
　地不交而萬物不興豈有妹而不嫁者乎父母既終<lb/>
　少女未有所歸則歸妹之責殆在其兄是人之終始<lb/>
　也原始要終知愛父母則愛其妹然妹不可以輕動<lb/>
　也歸妹卦震上兑下震動也兑説也順動而説曰所<lb/>
　歸妹也欲歸妹而得其所也若徃不以正欲以一隂<lb/>
　而乗二剛則凶而无攸利矣豈可不戒哉<lb/>
<pb n="20b"/>
象曰澤上有雷歸妹<hi>䟽云澤上有雷説以動也誠齋曰雷興雨則澤益滋兄舉禮則妹有歸此歸妹之象也</hi>君子以永終知敝<hi>伊川曰永終謂生息嗣續永乆其𫝊也知敝謂物有敝壊而為相繼之道也又曰夫婦之道當常永有終必知其有敝壊之理而戒謹之敝壊謂離隙</hi>
　雷動也澤亦動也君子觀象有感動之義念父母以<lb/>
　及其妹故歸妹以正欲其永乆而善終知敝則不至<lb/>
　於敝也由妹而言則兄知有妹嫡知有娣父母既終<lb/>
　義无歸寜誓死靡他亦是永終知敝之義<lb/>
初九歸妹以娣<hi>伊川曰女之歸居下而无正應娣之象也剛陽在婦人為賢貞之徳而處卑順<pb n="21a"/>娣之賢正者也潘氏曰歸妹以娣女歸而併娣以行也</hi>跛能履征吉<hi>註云雖幼而不妄行䟽云為娣雖非正配不失常道譬如跛人之足然雖不正不廢能履故曰跛能履也又曰以言行嫁非匹敵然妃之妹雖至少而為娣則可行也伊川曰如跛之能履言不能及逺也然在其分為善以是而行則吉也潘氏曰娣媵之微亦能相承順如跛而能履也</hi>象曰歸妹以娣以恒也<hi>䟽云妹而為娣恒乆之道也</hi>跛能履吉相承也<hi>伊川曰雖在下不能有所為如跛者之能履然征而吉者以其能相承助也能助其君娣之吉也</hi>
　兑為少女有妹之象初九在兑下之下少女之又少<lb/>
　者也故有娣之象初㣲而在下未足以有行依於九<lb/>
<pb n="21b"/>
　二順徃而吉故有跛能履之象初九曰跛能履九二<lb/>
　曰眇能視以見初九為娣九二為嫡娣因嫡而行亦<lb/>
　猶跛者因能視者而後行也初九言妹又言娣以見<lb/>
　兄愛其妹嫡亦愛其娣以吉道而相順承也娣從於<lb/>
　嫡能相承助亦是以吉相承之道可以徃而吉矣故<lb/>
　曰征吉<lb/>
九二𦕈能視<hi>伊川曰九二陽剛而得中女之賢者也又曰如眇者之能視而已言不能及逺也</hi>
利幽人之貞<hi>伊川曰二自守其幽静貞正乃所利也</hi>象曰利幽人之貞未<lb/>
<pb n="22a"/>
變常也<hi>䟽云是處幽而不失其貞正也誠齋曰初九六三九四六五皆言歸妹而九二獨不言何也九二之位下卦之尊者也即妹之身也妹之身而言利幽人之貞所謂幽人者男女賢徳之通稱履之九二曰幽人貞吉吉君子之幽貞也歸妹之九二曰利幽人之貞言少妹之幽貞也九二以孤幼妹弱之身而有逺視之聰明以女子无父之訓而有幽閒中貞之賢徳者體隂而陽其性質柔而剛其徳故也幽則至靜而不可動貞則至堅而不可踰皆剛陽中正之常徳而不變者也故曰未變常也</hi>
　九二在兑體而得中未有見於外而自知守自是𦕈<lb/>
　能視之象也深閨隠處利如幽人之貞歸妹之事聽<lb/>
　命於兄不敢自言故九二爻獨不言歸妹以見其幽<lb/>
<pb n="22b"/>
　靜未變常也歸妹卦下三爻同屬兑體初九六三皆<lb/>
　言娣九二獨不言歸妹亦見九二上承六五之君命<lb/>
　是帝乙歸妹之象獨尊於娣而為諸侯之小君與常<lb/>
　人之歸妹者不可以一例言也<lb/>
六三歸妹以須反歸以娣象曰歸妹以須未當也<hi>䟽云六三在歸妹之時處下體之上欲有求為室主之象而居不當位伊川曰須待也待者未有所適也六三居不當位徳不正也柔而尚剛行不順也以説求歸動非禮也</hi>
　須者待也歸妹以須有待而動可也若嫡未行而娣<lb/>
<pb n="23a"/>
　反先歸是為娣者亦未當也九二得兑體之正應於<lb/>
　六五所謂帝乙之妹尊且貴矣六三動不得中以一<lb/>
　隂而為兑卦之主欲乗九二於其下故有未當之戒<lb/>
　初九六三皆有娣之象初九安處於九二之下是娣<lb/>
　之吉者也六三反處於九二之上是娣之未當者也<lb/>
　易辨嫡娣於此可見矣<lb/>
九四歸妹愆期遲歸有時<hi>楊氏曰歸妹愆期者非終愆期也遲歸有時耳</hi>象曰<lb/>
愆期之志有待而行也<hi>楊氏曰愆期而不嫁有待而後行何也待嫡兄之命也</hi>
<pb n="23b"/>
　震為長男九四以一陽爻而為主是兄之象也女二<lb/>
　十而嫁或有愆期而未嫁者亦宜待兄之命九四剛<lb/>
　而不中為妹擇對恐失於過髙而難合故有愆期之<lb/>
　戒曰歸妹愆期非終於不歸也遲歸有時直欲待擇<lb/>
　對而後行耳長兄之義也下文言帝乙歸妹以見貴<lb/>
　女之歸亦欲謙降以從禮不欲其徒好髙也<lb/>
六五帝乙歸妹<hi>䟽云六五居歸妹之中獨處貴位是帝王之所嫁妹也伊川曰易中隂尊而謙降者則曰帝乙歸妹泰六五是也</hi>其君之袂<hi>童溪曰五君位也歸妹之處此位也所謂嫡夫人女<pb n="24a"/>君位也</hi>不如其娣之袂良<hi>伊川曰貴女之歸唯謙降以從禮乃尊髙之徳也不事容飾以説於人也娣媵者以容飾為事者也表袂所以為容飾也六五尊貴之女尚禮而不尚飾故其𬒮不及其娣之𬒮良也良美好也童溪曰其良在徳不在𬒮也</hi>月幾望吉<hi>伊川曰望隂之盈也盈則敵陽矣幾望未至於盈也五之貴髙常不至於盈極則不亢其夫乃為吉也童溪曰隂陽之義配日月也日君也月小君也小君體謙從禮而无亢滿之失以况月幾望也</hi>象曰帝乙歸妹不如其娣之袂<lb/>
良也其位在中以貴行也<hi>伊川曰以帝乙歸妹之道言其𬒮不如其娣之袂良尚禮不尚飾也五以柔中在尊髙之位以尊貴而行中道也柔順屈降尚禮而不尚飾乃中道也</hi>
　二五正應猶君之於臣夫之於婦唯歸妹卦以兑下<lb/>
<pb n="24b"/>
　為少妹以震上為長兄非謂二為婦五為夫也亦非<lb/>
　謂六五為帝妹之位而下嫁於九二也六五得震體<lb/>
　之正其位在中以尊貴之道而行於下有帝乙歸妹<lb/>
　之象莫貴於帝妹猶當降謙以從其夫况凡人乎未<lb/>
　嫁則為帝妹已嫁則為諸侯之小君其小君之𬒮不<lb/>
　如其娣之𬒮良尚禮而不尚飾為帝乙者知愛其妹<lb/>
　為帝妹者亦不忍以薄而待其娣六五即帝乙之象<lb/>
　九二即帝妹之象初九六三皆屬於兑下與九二而<lb/>
<pb n="25a"/>
　同體即娣之象初九六三爻所以皆言娣也月幾望<lb/>
　吉者隂不可盈也為帝妹者未嫁則當從兄已嫁則當<lb/>
　從夫為帝媵者亦當從於君夫人皆是隂不可盈之<lb/>
　義所以為吉也<lb/>
上六女承筐无實士刲羊无血无攸利<hi>伊川曰上六女歸之終而无應女歸之无終者也歸者所以承先祖祭祀不能奉祭祀則不可以為婦矣筐篚之實婦所供也古者房中之俎葅歜之類后夫人職之諸侯之祭親割牲卿大夫皆然割取血以祭禮也童溪曰以女言之則筐无實矣以士言之則刲羊无血矣其如承先祖奉祭祀何未見其有所利也</hi>象曰上六无實承虚筐<lb/>
<pb n="25b"/>
也<hi>伊川曰筐无實是空筐也</hi>
　六五得尊位而嫁其妹有𬒮有娣如此其備禮上六<lb/>
　隂乏而處无位之位是卦之窮者也由女而言則承<lb/>
　筐无實是父母素貧也由士而言則未取者曰士刲羊<lb/>
　无血猶懼无以奉先祖也將何以嫁其妹乎其无攸<lb/>
　利也可知矣於其无攸利之時必欲歸妹而使之得<lb/>
　所歸乃可以見歸妹之為義豈必如帝乙之尊且貴<lb/>
　而後欲嫁其妹哉向使六三在下為兑女者處不當<lb/>
<pb n="26a"/>
　位為上六者不言歸妹又无以盡震男之責愈見其<lb/>
　无所利矣卦所謂无攸利者上六爻當之也故上六<lb/>
　爻不言歸妹所以為兄不歸妹者之戒<lb/>
　<lb/>
　<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷十四<lb/>
</p>
<p>
</p>
  </div>
</body>
</text>
</TEI>
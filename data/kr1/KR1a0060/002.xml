<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷二</head> <lb/>
    <p>
<pb n="1a"/>
欽定四庫全書<lb/>
　淙山讀周易卷二<lb/>
　　　　　　　　　　　　宋　方寔孫　撰<lb/>
上經<lb/>
䷂<hi>震下坎上</hi>
屯<hi>序卦曰有天地然後萬物生焉盈天地之間者唯萬物故受之以屯屯者盈也伊川曰萬物始生鬱結未通故為盈塞於天地之間又曰屯物之始生故繼乾坤之後</hi>元亨利貞<hi>伊川曰屯有大亨之道而處之利在貞固曰雲曰屯為人道之始具四徳初繼乾坤也</hi>勿用有攸徃利建侯<hi>伊川<pb n="1b"/>曰方屯之時未可有所徃也天下之屯豈獨力所能濟必廣資輔助故利建侯也</hi>
　屯有大亨之道利在貞固用陽剛之君子勿用小人<lb/>
　有攸徃可也屯卦言乗馬班如者三皆隂爻也是六<lb/>
　二六四上六爻以柔處静猶欲有待而徃也惟六三<lb/>
　柔而不中躁而好動有即鹿无虞之戒見小人不可<lb/>
　用之而有攸徃也明矣初九爻曰盤桓利居貞利建<lb/>
　侯是屯卦所謂利貞利建侯者初九爻當之也九五<lb/>
　為屯其膏之主未能出坎為二隂所陷於其上反使<lb/>
<pb n="2a"/>
　初九剛貞之君子困於下位而在三隂之下此天下<lb/>
　之所以屯也茍能建侯用君子以經綸則可以亨屯<lb/>
　矣<lb/>
彖曰屯剛柔始交而難生<hi>伊川曰剛柔始交未能通暢則難屯故云難生</hi>動乎<lb/>
險中<hi>伊川曰以坎震二體言之動乎險中也又曰動乎險中為艱屯之義</hi>大亨貞<hi>伊川曰屯有大亨之道也所以能大亨由夫貞也非貞固安能出屯人之處屯有致大亨之道亦在夫貞固也</hi>
　九五剛也六二柔也屯卦他爻皆不言屯惟六二爻<lb/>
　曰屯如邅如九五爻曰屯其膏是九五應於六二君<lb/>
<pb n="2b"/>
　强臣弱剛柔始交未能通暢所以為屯難也六二象<lb/>
　曰六二之難是屯卦所謂難生者由六二爻也九五<lb/>
　動乎險中將欲出坎非大亨以貞則不可也九五曰<lb/>
　小貞吉大貞凶是九五陷於二隂之中亦未能大亨<lb/>
　貞也将何以亨屯乎下文曰宜建侯而不寧是言亨<lb/>
　屯之事<lb/>
雷雨之動滿盈<hi>伊川曰隂陽始交則艱屯未能通暢及其和洽則成雷雨滿盈於天地之間生物乃遂</hi>天造草昧宜建侯而不寧<hi>伊川曰上文言天地生物之義此言時事天造<pb n="3a"/>謂時運也草草亂无倫序昧冥昧不明當此時運所宜建侯自輔又當憂勤兢畏不遑寧䖏</hi>
　震動也坎險也若以卦體而言則動乎險中是雲雷<lb/>
　屯之時也及大亨貞雷雨之動滿盈澤遍天下則屯<lb/>
　者終亨矣天造草昧豈有終屯之時哉宜建侯而不<lb/>
　寧唯用君子則可以亨屯是大亨貞之道也<lb/>
象曰雲雷屯<hi>伊川曰坎不言雨而云雲者雲為雨而未成者也未能成雨所以為屯白雲曰坎在上為雲故雲雷屯坎在下為雨故雷雨作解雲而未雨所以為屯</hi>君子以經綸<hi>伊川曰君子觀屯之象經綸天下之事以濟於屯難經緯綸緝謂營為也</hi>
<pb n="3b"/>
　君子以經綸則可以亨屯矣<lb/>
初九磐桓利居貞<hi>伊川曰初以陽爻在下乃陽剛之才當屯難之世居下位者也未能便徃濟屯故磐桓也方屯之初不磐桓而遽進則犯難故宜居正而固其志</hi>利建侯<hi>京氏曰建侯抒難以庇民所以分民而治之也故卦言建侯者其事也此言建侯者其人也</hi>象曰雖磐桓志行<lb/>
正也<hi>伊川曰賢人在下時茍未利雖磐桓未能遂徃濟時之屯然有濟屯之志無濟屯之用志行其正也</hi>
以貴下賤大得民也<hi>伊川曰九居屯難之時以陽而來居隂下為以貴下賤之象方屯之時隂柔不能自存有一陽剛之才衆所歸従也更能自處卑下所以大澤民也</hi>
　初九以剛貞而居下位磐桓自重而不輕進是利居<lb/>
<pb n="4a"/>
　貞也屬於震體當動則動志亦在民非徒欲居貞而<lb/>
　不欲行正也故象曰志行正也陽貴隂賤初九以陽<lb/>
　爻而處三隂之下以貴下賤謙卑自牧當屯之初為<lb/>
　民建侯得君而臣亦是大得民之道故象曰大得民<lb/>
　也然所謂利建侯者欲建之而使在人上也豈可使<lb/>
　剛貞之君子反在於三隂之下乎君子在下膏澤未<lb/>
　能大及於民所以為屯也<lb/>
六二屯如邅如<hi>伊川曰如辭助也</hi>乗馬班如<hi>伊川曰不能進也班分布之義下馬<pb n="4b"/>為班與馬異處也潘氏曰猶班師之班</hi>匪㓂婚媾<hi>伊川曰婚媾正應也</hi>女子貞不字<lb/>
十年乃字<hi>伊川曰茍貞固不易至於十年屯極必通方獲正應而字育矣</hi>象曰六二之<lb/>
難乗剛也<hi>伊川曰六二居屯之時而又乗剛為剛陽所逼是其患難也</hi>十年乃字反<lb/>
常也<hi>伊川曰至於十年則難久必通矣乃得反其常與正應合也十數之終也</hi>
　六二以隂柔而處大臣之位屯如邅如難猶未濟也<lb/>
　乗馬班如不能以有行也葢以六二而乗初九使陽<lb/>
　剛之君子處於下位不得進用於上此屯難之所以<lb/>
　未濟也故象曰六二之難乗剛也又言六二應於九<lb/>
<pb n="5a"/>
　五隂陽相合匪㓂讐也乃婚媾也若以婚媾而論則<lb/>
　女子貞不字知守正應雖不能字育猶待十年終得<lb/>
　反常是女子之貞也豈六二大臣之道哉為大臣者<lb/>
　當天下屯難之時當進用君子以共濟天下之難不<lb/>
　可以一日緩也乃欲悠悠玩愒以待反常於十年之<lb/>
　後則天下不堪其久屯矣故六二之貞在女子則可<lb/>
　在大臣則不可也屯六二所謂女子貞者亦猶恒卦<lb/>
　六五所謂婦人吉也<lb/>
<pb n="5b"/>
六三即鹿无虞惟入於林中君子幾不如舎徃吝<hi>伊川曰六三以柔居剛柔既不能安屯居剛而不中正則妄動雖貪於所求既不足以自濟又无應援又安之乎如即鹿而无虞人也入山林者必有虞人以導之无導之者則唯陷入於林莽中君子見事之幾微不若舎而勿遂徃則徒取窮吝而已</hi>象曰即鹿无虞以従禽也君子舎之徃吝窮<lb/>
也<hi>伊川曰事不可妄動以従欲也无虞而即鹿以貪禽也當屯之時不可動而動猶无虞而即鹿以有従禽之心也君子則見幾而舎之不従若徃則吝而困窮也</hi>
　六三即鹿无虞是小人貪進而妄動也君子舎之勿<lb/>
　用小人而有攸徃者知其徃吝必至於窮也屯卦所<lb/>
<pb n="6a"/>
　謂勿用有攸徃者是言六三小人之不可用也<lb/>
六四乗馬班如<hi>伊川曰六四以柔順居近君之位得於上者也而其才不足以濟屯故欲進而復止乗馬班如也龜山曰六四静而正居隂而不妄動者也故曰乗馬班如有待而行也</hi>求婚媾徃<lb/>
吉无不利<hi>伊川曰初陽剛之賢乃是正應己之婚媾也若求此陽剛之婚媾徃與共輔陽剛中正之君濟時之屯則吉而无不利也居公卿之位己之才雖不足以濟時之屯若能求在下之賢親而用之何所不濟哉潘氏曰屯卦皆不利徃唯四徃吉建侯之効也</hi>象曰求而徃明也<hi>伊川曰知己不足求賢自輔而後徃可謂明矣</hi>
　六四與初九為正應是婚媾也六四以柔順而處近<lb/>
<pb n="6b"/>
　君之位自知隂柔未足以濟屯難乗馬班如下求婚<lb/>
　媾欲待初九陽剛之君子求以共徃而輔九五之君<lb/>
　是自知甚明也故徃吉无不利與六三之徃吝者大<lb/>
　不同矣<lb/>
九五屯其膏<hi>伊川曰五居尊徳正而當屯時若有剛明之賢為之輔則能濟屯矣以其无臣也故屯其膏</hi>小貞吉<hi>伊川曰小貞/則漸正之也</hi>大貞凶<hi>伊川曰既膏澤有所不下是威權不在己也威權去已而欲驟正之求凶之道魯昭公髙貴郷公之事是也</hi>象曰屯其膏施未光<lb/>
也<hi>伊川曰膏澤不下及是其徳施未能光大也</hi>
<pb n="7a"/>
　屯卦曰元亨利貞彖曰大亨貞是屯有大貞之道也<lb/>
　九五應於六二君强臣弱隂柔无助未能大亨以正<lb/>
　又為二隂所陷於上故屯其膏澤施亦未光所以在<lb/>
　坎險之中也時方坎險事當漸正故小貞則吉若徒<lb/>
　欲任剛而好大則貞亦凶也故曰大貞凶是屯之九<lb/>
　五徳施未光尤不可徒好大也<lb/>
上六乗馬班如泣血漣如<hi>伊川曰六以隂柔居屯之終而无應援居則不安動无所之乗馬欲徃復班如不進窮厄之甚至於泣血漣如屯之極也</hi>象曰泣血漣如何可長<lb/>
<pb n="7b"/>
也<hi>伊川曰屯難窮極莫知所為故至泣血顛沛如此其能長久乎潘氏曰難極則變烏有長屯者哉與否之上九同意</hi>
　屯卦六二六四爻曰乗馬班如猶有所待而徃也上<lb/>
　六處屯之極曰乗馬班如復何所待乎泣血漣如徒<lb/>
　見其長窮而無益也屯上六否上九皆曰何可長也<lb/>
　是易窮則變亦无長窮之理顧在所以變通者何如<lb/>
　耳<lb/>
䷃<hi>坎下艮上</hi>
<pb n="8a"/>
䝉亨<hi>序卦曰屯者物之始生也物生必䝉故受之以䝉䝉者䝉也物之穉也伊川曰䝉有開發之理亨之義也</hi>匪我求童䝉童䝉求我初筮告再三凟凟則不告利<lb/>
貞<hi>伊川曰五居尊位有柔順之徳而方在童䝉與二為正應而中徳又同能用二之道以發其䝉也二以剛中之徳在下為君所信向當以道自守待君至誠求己而後應之則能用其道匪我求於童䝉乃童䝉來求於我也筮占决也初筮告謂至誠一意以求己則告之再三則凟慢矣故不告也發䝉之道利以貞正二雖剛中然居隂固宜有戒</hi>彖曰山下有險險而止䝉<hi>伊川曰艮上坎下艮為山為止坎為水為險山下有險遇險而止莫知所之䝉之象也</hi>䝉亨以亨行時中也<hi>伊川曰䝉之能亨以亨道行也所謂亨道時中也</hi>匪我求童䝉童䝉求我志應也<hi>伊川曰二<pb n="8b"/>以剛明之賢處於下五以童䝉居上非是二求於五葢五之志應於二也</hi>初筮告以剛中也<lb/>
<hi>伊川曰初筮謂誠一而來求决其䝉則當以剛中之道而開發之</hi>再三凟凟則不告凟<lb/>
䝉也<hi>伊川曰再三煩數也來筮之意煩數不能誠一則凟慢矣不當告也告之必不能信受徒為煩凟故曰凟䝉也求者告者皆煩凟矣</hi>䝉以養正聖功也<hi>伊川曰以純一未發之䝉而養其正乃作聖之功也龜山曰正以䝉養之則不失赤子之心此作聖之功也</hi>
　喜怒哀樂未發之謂中曰䝉亨者是䝉而未發之中<lb/>
　有亨而可發之理也及已發則為時中故曰以亨行<lb/>
　時中也童䝉求我謂六五求於九二以中求中志相<lb/>
<pb n="9a"/>
　應也曰童䝉者謂六五柔順得中心清欲寡能如童<lb/>
　䝉未發之時則可與為善非必以童䝉為幼主也初<lb/>
　筮専一則告以九二剛中之道再三凟則不告懼其<lb/>
　凟而愈䝉也䝉以養正聖功也始於童䝉終於作聖<lb/>
　是九二欲勉其君以聖人之事非敢以發䝉而視其<lb/>
　君也故九二爻曰包䝉吉與初六之曰發䝉者不同<lb/>
　也<lb/>
象曰山下出泉䝉<hi>伊川曰山下有泉出而遇險未有所之䝉之象也南軒曰不謂之水而謂<pb n="9b"/>之泉葢象有始達之義</hi>君子以果行育徳<hi>白雲曰山下之泉必養其源然後决而為江河君子必育徳深厚然後可以果行也</hi>
　果行必先育徳猶山下出泉先養其源也<lb/>
初六發䝉利用刑人<hi>伊川曰初以隂闇居下下民之象也又曰發下民之䝉當明刑禁以示之使之知畏然後従而教導之</hi>用説桎梏以徃吝<hi>伊川曰治䝉之初威之以刑者所以説其昏䝉之桎梏桎梏謂拘束也童溪曰以六居初謂隂暗未明欲發其䝉不于此時而預禁之不可也所刑人者非必殺戮之也正其法以示之立其防束使䝉者知所懼而不敢肆為然後漸知善道可得而化也當是時也茍說其桎梏而不豫以告之則過此以徃不可復制矣</hi>象曰利用刑人以正法<lb/>
<pb n="10a"/>
也<hi>楊氏曰正吾教人之法也</hi>
　初六發䝉利用刑人是正其法禁以防民於其初也<lb/>
　非遽欲用刑以加之也至於上九擊䝉是終不可教<lb/>
　則不得已而後擊之也豈敢躁用刑哉<lb/>
九二包䝉吉納婦吉子克家<hi>伊川曰克濟其君之事猶子能治其家</hi>象曰<lb/>
子克家剛柔接也<hi>白雲曰五父道也二子道也又曰二之剛中上接於柔五之柔順下接於剛也</hi>
　䝉卦曰童䝉求我是六五求於九二有師道也然以<lb/>
<pb n="10b"/>
　九居二亦有臣道剛貴得中必能有道以包承六五<lb/>
　童䝉之主而善事之則吉也葢臣之事君猶婦之事<lb/>
　夫子之事父曰納婦吉者是取其順於内之象非謂<lb/>
　九為夫六為婦也曰子克家者是九二大臣又當幹<lb/>
　其國事如子能治家以承其父則剛柔相接二五相<lb/>
　得非謂九二敢以發䝉而視其君也<lb/>
六三勿用取女見金夫不有躬<hi>潘氏曰六三隂柔女也與上九為應而近従於二見利忘義失身於人將焉用之不可取也九二剛故稱金夫</hi>无攸利<hi>楊氏曰行而不順宜其无所利<pb n="11a"/>也</hi>象曰勿用取女行不順也<lb/>
　䝉者育徳而未發非以蔽而失徳者謂之䝉也六三<lb/>
　隂柔不中應於上九又欲従九二見利忘義不有其<lb/>
　身是婦人之蔽者不足以謂之䝉故六三爻獨不言<lb/>
　䝉也九二納婦豈宜取如是之女乎故曰勿用取女<lb/>
　謂九二包䝉亦不茍合於如是之小人也<lb/>
六四困䝉吝象曰困䝉之吝獨逺實也<hi>伊川曰四以隂柔而䝉暗无剛明之親援无由自發其䝉困於昏䝉者也又曰四隂柔而最逺於剛乃愚䝉之人而不比近賢者无由得明矣<pb n="11b"/>故困於䝉可羞吝者以其獨逺於賢明之人也石氏曰六四去九二逺隔六三去上九逺隔六五獨逺於陽是以固於䝉也陽為實隂為虚</hi>
　六四以隂柔而得近君之位隔於六三不得近九二<lb/>
　剛實之君子故困於䝉而可羞吝也<lb/>
六五童䝉吉<hi>伊川曰童取未發而資於人也</hi>象曰童䝉之吉順以巽也<lb/>
<hi>伊川曰五以柔順居君位下應於二以柔中之徳任剛明之才足以治天下之䝉故吉也又曰舎己従人順従也降志於求卑巽也</hi>
　六五曰童䝉吉猶孟子所謂大人不失赤子之心也<lb/>
<pb n="12a"/>
　以六居五能順而巽又得九二大臣而告之以剛中<lb/>
　之道所以吉也<lb/>
上九擊䝉不利為㓂利禦㓂<hi>伊川曰九居䝉之終是當䝉極之時人之愚䝉既極如苖民之不率為亂者當擊伐之然九居上剛極而不中故戒不利為㓂治人之䝉乃禦㓂也肆為剛暴乃為㓂也若舜之誅有苖周公之誅三監禦㓂也秦皇漢武窮兵誅伐為㓂也</hi>象曰利用禦㓂上<lb/>
下順也<hi>伊川曰上下皆得甚順也上不為過暴下得擊去其䝉禦㓂之義也</hi>
　六五爻曰順以巽也上九爻曰上下順也是六五能<lb/>
　以順巽之徳而下順於九二剛中之大臣及其終也<lb/>
<pb n="12b"/>
　剛柔相濟能治天下之䝉而上下皆順此䝉之所以<lb/>
　亨也曰擊䝉者是剛克也<lb/>
䷄<hi>乾下坎上</hi>
需<hi>序卦曰物穉不可不養也故受之以需需者飲食之道也</hi>有孚光亨貞吉利涉大<lb/>
川<hi>伊川曰五為君位為需之主有剛健中正之徳而誠信充實於中中實有孚也有孚則光明而能亨通得貞正而吉也以此而需何所不濟雖險无難矣故利涉大川也</hi>彖曰需須也險在前也<lb/>
剛健而不陷其義不困窮矣<hi>伊川曰需之義須也以險在於前未可遽進故需待而行也以乾之剛健而能需待不輕動故不陷於險其義不至於困窮也</hi>
<pb n="13a"/>
　需者須待也當屯蒙之後民未能以自養故須待乎<lb/>
　君君未能以遍養乎民故須待乎君子君子又欲需<lb/>
　時而後進初九需於郊九二需於沙九三需於泥三<lb/>
　陽在下所以須待而行者謂坎險在前未可輕動又<lb/>
　恐九五為二隂之所陷也以剛健而能知險故不陷<lb/>
　於險則雖遇困窮之時而其義可以不困窮矣<lb/>
需有孚光亨貞吉<hi>伊川曰五以剛實居中為孚之象而得其所需六為有孚之義</hi>位乎<lb/>
天位以正中也<hi>伊川曰居天位指五以中正兼二言</hi>利涉大川徃有功也<lb/>
<pb n="13b"/>
<hi>伊川曰既有孚而貞正雖涉險阻徃則有功也京氏曰始於知險而待時中於出險而得位終於濟險而有功則需之義畢矣</hi>
　此言九五為需卦養賢之主有孚於内光亨於外以<lb/>
　貞而吉位乎天位以中正之道以下應於九二之大<lb/>
　臣故得三陽並進不為六四上六二隂之所陷則可<lb/>
　以出坎而徃有功也<lb/>
象曰雲上於天需<hi>伊川曰雲上於天有蒸潤之象飲食所以潤益於物故需為飲食之道又曰雲氣蒸而上升於天必待隂陽和洽然後成雨雲方上於天未成雨也故為須待之義廣平曰雲上於天則<pb n="14a"/>澤將下流天下之所徯望也故有需之象</hi>君子以飲食宴樂<hi>伊川曰飲食以養其氣體宴樂以和其心志白雲曰屯䝉之後天下之所需者君君之所需者賢飲食宴樂所以養賢膏澤將以及民亦天下之所需也</hi>
　飲食所以養賢者之體宴樂所以養賢者之心需卦<lb/>
　九五爻曰需於酒食貞吉是九五為剛貞之主飲食<lb/>
　可以養賢矣然賢者之所以宴樂則不在於區區之<lb/>
　飲食也六四爻曰出於穴是小人能避賢者而順以<lb/>
　聴之也上六爻曰入於穴是小人能延致賢者而敬<lb/>
<pb n="14b"/>
　之終吉也九五在上能使三陽並進而小人不得以<lb/>
　害賢者此需卦所以為宴樂也<lb/>
初九需於郊利用恒无咎<hi>伊川曰初最逺於險故為需於郊郊者曠逺之地也䖏於曠逺利在安守其常則无咎也不能安常則躁動犯難豈能需於逺而无過也童溪曰需之坎險在前逼近則為泥九三是也漸近則為沙九二是也最為逺則為郊初九是也</hi>象曰需於郊不犯難<lb/>
行也利用恒无咎未失常也<hi>伊川曰處曠逺者不犯冒險難而行也陽之為物剛健上進者也初能需待於曠逺之地不犯險難而進復宜安處不失其常則可以无咎矣</hi>
　利用恒无咎欲其常逺於坎險也<lb/>
<pb n="15a"/>
九二需于沙<hi>伊川曰坎為水水近則有沙二去險漸近故為需於沙</hi>小有言終吉<lb/>
<hi>伊川曰言語之傷至小者也二以剛陽之才而居柔守中寛裕自處需之善也雖去險漸近而未至於險故小有言語之傷而无大害終得其吉也</hi>象曰需於沙衍在中也雖小有言以<lb/>
吉終也<hi>伊川曰衍寛綽也胡氏曰沙近於水亦平易之地也二居逺近之間剛得其中守平易之心而已以君子守其中正而不與小人茍合雖興譖謗之言終不能害乎己以九二有寛衍之徳而居中故也</hi>
　九二與九五為正應以寛衍之徳而居二陽之中能<lb/>
　與同類需時而動故小人雖有譖言不能以害己也<lb/>
　六四上六是隂柔之小人也六四爻曰順以聽也上<lb/>
<pb n="15b"/>
　六爻曰敬之終吉則九二能以吉終也可知矣<lb/>
九三需於泥致㓂至<hi>伊川曰泥逼於水也既逼於險當致㓂難之至三剛而不中又居健體之上有進動之象故致㓂也苟非敬謹則致喪敗矣</hi>象白需於泥災在外也自<lb/>
我致㓂敬慎不敗也<hi>伊川曰㓂自已致若能敬謹量宜而進則无喪敗也需之時須而後進其義在相時而動非戒其不得進也直使敬謹毋失其宜耳</hi>
　九三比於六四應於上六廹近坎險是災在外而將<lb/>
　至也剛而不中故有自我致㓂之戒謂小人可畏與<lb/>
　㓂盗无異也九三惟能敬謹需時而動故不至於敗<lb/>
<pb n="16a"/>
　上六爻曰敬之終吉是九三能先自敬則上六亦終<lb/>
　敬之也人豈可不自敬乎<lb/>
六四需於血出自穴象曰需於血順以聴也<hi>伊川曰四以隂柔之質處於險而下當三陽之進傷於險難者也故云需於血既傷於險難則不能安處必失其居故云出自穴穴物之所安也順以従時不競於險難所以不至於凶也龜山曰血隂傷也出自穴不安其所也隂雖不安其所而能順以聴則雖傷而不至於凶矣六四以柔居隂能順以聴也潘氏曰羣剛在下得時則進六四以一隂居當路傷敗可立而待也故曰需於血出穴避之其庶㡬乎</hi>
　六四出自穴以避三陽之來是小人之聴順於君子<lb/>
<pb n="16b"/>
　者也故不言凶<lb/>
九五需於酒食貞吉象曰酒食貞吉以中正也<hi>龜山曰需於酒食而不以正則是自溺於荒腆耳能无凶乎故正乃吉京氏曰彖言正中而爻言中正何也彖所言者以位為主故先正而後中爻所言者以徳為主故先中而後正</hi>
　九五剛中而得正位為需於飲食之主欲待養賢以<lb/>
　及萬民是貞吉也若昵於小人徒欲以飲食而自娱<lb/>
　樂則陷於坎矣非貞吉也<lb/>
上六入於穴<hi>伊川曰隂止於六乃安其處故為入於穴穴所安也潘氏曰三陽畢進四居當道猶<pb n="17a"/>順聴之上居髙位可不敬乎入穴所以馴致之也</hi>有不速之客三人來敬之終<lb/>
吉<hi>伊川曰三人謂下之三陽童溪曰三陽者有待而來亦乆矣故曰不速之客彼待而來吾可无以待其來乎敬之而已矣彼三人者雖九三獨為吾應已初與二亦吾所不失其親之人也故居需之終而獲吉焉</hi>象<lb/>
曰不速之客來敬之終吉雖不當位未大失也<hi>伊川曰不當位謂以隂而在上也又曰隂宜在下而居上為不當位也然能敬慎以自處則陽不能陵終得其吉雖不當位而未至於大失也</hi>
　上六不言需者上六為需之極无所復待也入於穴<lb/>
　者延三陽之來也三陽在下不肯躁進是不速之客<lb/>
<pb n="17b"/>
　三人也為上六者唯能入於穴致恭盡禮以延其來<lb/>
　如待嘉客則上六雖不當位亦未大失是小人能敬<lb/>
　君子猶可以終吉也<lb/>
䷅<hi>坎下乾上</hi>
訟<hi>序卦曰飲食必有訟故受之以訟伊川曰人之所需者飲食既有所須爭訟所由起也訟所以次需也</hi>
有孚窒惕中吉終凶利見大人不利涉大川<hi>伊川曰訟之道必有其孚實中无其實乃是誣妄凶之道也卦之中實為有孚之象訟者與人争辨而待决於人雖有孚亦須窒塞故通不窒則已明无訟矣事既未辨吉凶未可必也故有畏惕中吾得中則吉也終凶終極其事則凶也訟者<pb n="18a"/>求辨其曲直也故利見大人大人則能以其剛明中正訟所决也訟非和平之事當擇安地而處不可陷於危險故不利涉大川也</hi>
　訟卦九五為聴訟之大人初六二三爻皆曰終吉是<lb/>
　訟者以終柔為吉也九二九四爻皆曰不克訟是訟<lb/>
　者亦不以剛為能也上九處訟之終則有終朝三褫<lb/>
　之戒是訟終凶也<lb/>
彖曰訟上剛下險險而健訟<hi>伊川曰以二體言之上剛下險剛險相接能无訟乎又人内險阻而外剛强所以訟也又曰上剛下險險而又健也又為險健相接内險外健皆所以為訟也若健<pb n="18b"/>而不險不生訟也險而不健不能訟也險而又建是以訟也</hi>訟有孚窒惕中吉剛來<lb/>
而得中也<hi>伊川曰以剛處中中實之象故為有孚處訟之時雖有孚信亦必艱阻窒塞而有惕懼童溪曰二以剛中則中實實有孚也以一陽而居坎險之中故為窒坎為加憂故知惕</hi>
　九剛也二柔也九二以剛而來居於柔故為得中合<lb/>
　於有孚窒惕中吉之道也<lb/>
終凶訟不可成也<hi>伊川曰訟非善事不得已也安可終極其事極意於其事則凶矣故曰不可成也成謂窮盡其事也童溪曰終凶謂過剛也上九是矣</hi>利見大人尚中正也<hi>伊川曰利見大人以所尚中正也聴者非其人則或不得其中正也大人九五是也</hi>不利涉大川入<lb/>
<pb n="19a"/>
於淵也<hi>伊川曰若蹈危險則陷其身乃入於深淵也西溪曰入於淵也求濟其訟患愈深也</hi>
　既曰利見大人又曰不利涉大川訟為凶事雖利見<lb/>
　九五中正之大人亦終不利涉險而入於深也故九<lb/>
　二以有孚窒惕而中吉上九以訟極而終凶<lb/>
象曰天與水違行訟<hi>伊川曰為卦乾上坎下以二象言之天陽上行水性就下其行相違所以成訟又曰二體違戾訟之由也若上下相順訟何由興</hi>君子以作事謀始<hi>伊川曰君子觀象知人情有争訟之道故凡所作事必謀其始繼訟端於事之始則訟无由生謀始之義廣矣若謹交結明契劵之類是也白雲曰邦無道免於刑戮在下之謀始也刑期無刑必也使無訟在上之謀始也</hi>
<pb n="19b"/>
初六不永所事小有言終吉象曰不永所事訟不可長<lb/>
也雖小有言其辨明也<hi>龜山曰既已有言則非无訟也唯其辨明故終吉夫訟非可長之事居訟之初謀始之時也故孔子因以戒之有不可長之辭</hi>
　初六居訟之初作事謀始以柔順而居下不永所事<lb/>
　知訟之不可長雖小有言其辭猶寡不敢以訟為長<lb/>
　而求勝於人其辨吉凶也甚明是知有終吉之道者<lb/>
　也<lb/>
九二不克訟歸而逋其邑人三百户无眚<hi>伊川曰九二自外來以剛<pb n="20a"/>處險為訟主乃與五為敵五以中正處君位其可敵乎是為訟而義不克也若知其義之不可退歸而逋避以寡約自處則得无過眚也必逋者避為敵之地三百户邑之至小者若處强大是猶競也能无眚乎</hi>象曰<lb/>
不克訟歸逋竄也<hi>京民曰逋言道之逺也竄言伏之深也</hi>自下訟上患至<lb/>
掇也<hi>伊川曰自下而訟其上義乖勢屈禍患之至猶掇拾而取之言易得也</hi>
　九二剛而得中應於九五可以无眚矣屬於坎體設<lb/>
　或不幸而陷於險中无可告訴義不克訟將奈何哉<lb/>
　惟欲退歸而逋竄恥不容於其君無以見其邑人也<lb/>
　為邑人者凡三百户皆知九二之為无眚矣不敢自<lb/>
<pb n="20b"/>
　下而訟上以掇取禍患此九二之所以无眚卦之所<lb/>
　謂窒惕中吉文王自羑里歸以服事殷即是心也後<lb/>
　世如衛元咺之訟其君是春秋之罪人矣<lb/>
六三食舊徳貞厲終吉<hi>伊川曰禄者稱徳而受食舊徳謂處其素分貞謂堅固自守厲終吉謂雖䖏危地能知危懼則終必獲吉也</hi>或従王事无成<hi>伊川曰柔従剛者也下従上者也三不為訟而従上九所為故曰或従王事无成謂従上而成不在己也</hi>象曰食舊徳従上<lb/>
吉也<lb/>
　訟卦唯六三不言訟三多凶之地也以六居三有柔<lb/>
<pb n="21a"/>
　順之徳而安於下卦不求訟於其上曰食舊徳者處<lb/>
　其素分也貞固自守雖危厲而終吉可以出坎以従<lb/>
　上而吉也或従王事无敢以成功自居可以觀其徳<lb/>
　矣<lb/>
九四不克訟<hi>伊川曰五君也義不克訟又曰四雖剛健欲訟无與對敵其訟无由而興故不克訟</hi>
復即命渝安貞吉<hi>伊川曰既義不克訟若能克其剛忽欲訟之心復即就於命革其心平其氣渝變而為安貞則吉矣命即理龜山曰命天理也知義不克則自反而即理非迷而不復者其吉不亦宜乎童溪曰九二之歸而逋九四之復而渝皆貴知反也</hi>象曰復即命渝安貞不失也<lb/>
<pb n="21b"/>
<hi>西溪曰自反而就命變去始訟之意而正理不為失也如虞芮之争至文王之境而遜心生也曰安正不失即本然天理未嘗喪也</hi>
　五君位也九二應於九五九四近於九五皆曰不克<lb/>
　訟者義不可克於其君也九二陷於坎險之中義不<lb/>
　克訟欲逋而竄所以无眚九四處近君之位義不克<lb/>
　訟屬於乾體之下復及命渝自反而安以天自處貞<lb/>
　固如此不失其天理所以安而且吉也<lb/>
九五訟元吉象曰訟元吉以中正也<hi>伊川曰以中正居尊位治訟者也治<pb n="22a"/>訟得其中正所以元吉大吉而盡善也朱氏曰中則聴不偏正則斷合理</hi>
　九五以中正而為聴訟之主使天下各得其中正所<lb/>
　以大吉而盡善也<lb/>
上九或錫之鞶帶<hi>兼山曰大帶</hi>終朝三禠之<hi>伊川曰九以陽居上剛健之極又處訟之終極其訟者也人之肆其剛强窮極於訟取禍喪身固其理也敢或使之善訟能勝窮極不已至於受服命之賞是亦與人仇争所獲其能安保之乎故終一朝而三見禠奪也</hi>象曰以訟受服<lb/>
亦不足敬也<hi>伊川曰窮極訟事設使受服命之寵亦且不足敬而可賤惡况又禍患隨至乎</hi>
　鞶帶非所以賞訟也曰或者設詞也上九以健極而<lb/>
<pb n="22b"/>
　處訟之終卦所謂終凶者也設或錫之以鞶帶以訟<lb/>
　受服亦不足敬欲終朝而三禠之况未必勝乎其凶<lb/>
　可知矣<lb/>
　<lb/>
　<lb/>
　<lb/>
　<lb/>
　淙山讀周易卷二<lb/>
</p>
<p>
</p>
  </div>
</body>
</text>
</TEI>
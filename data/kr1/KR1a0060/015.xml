<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷十五</head> <lb/>
    <p>
<pb n="1a"/>
欽定四庫全書<lb/>
　淙山讀周易卷十五<lb/>
　　　　　　　　　　　宋　方寔孫　撰<lb/>
下經<lb/>
䷶<hi>離下震上</hi>
豐亨王假之<hi>註云大而亨者王者之所至伊川曰豐為盛大其義自亨故極天下之光大唯王者能至之假至也</hi>勿憂宜日中<hi>䟽云王能至於豐亨乃得无復憂慮伊川曰豐之時人民之繁庻事物之殷盛治之豈易周為可憂慮宜如日中之盛明廣照无所不及然後无憂也</hi>
<pb n="1b"/>
　豐大而亨王有致之之道初九爻不言豐者致豐之<lb/>
　道在上不在下也六五爻亦不言豐者王有尚大之<lb/>
　道亦不自言其為豐也六五質本隂柔上六以隂柔<lb/>
　而揜蔽之於其上豐其屋蔀其家是上六為豐其蔀<lb/>
　之小人也六二九四爻皆言豐其蔀日中見斗謂上<lb/>
　六有豐其蔀之罪猶望六五能照之於其上也唯九<lb/>
　三應於上六不言豐其蔀而言豐其沛者謂其輕也<lb/>
　不言日中見斗而言日中見沬者謂其小也九三處<lb/>
<pb n="2a"/>
　離下之上非不明也當豐亨之時上欺其君欲庇上<lb/>
　六而隠其罪此豐之所以有憂也曰勿憂宜日中者<lb/>
　六五應於六二比於九四是謂來章之主折獄致刑<lb/>
　以治小人譬如日中見斗之時天地昏暗雷電皆至<lb/>
　使天下之人皆知以明而動无異於日中照天下之<lb/>
　時是豐之所宜者也離為火為日豐卦既曰宜日中<lb/>
　又取電火之象以見天地明動无時不照人亦无時<lb/>
　而可以欺其上也君子觀象以折獄致刑如上六為<lb/>
<pb n="2b"/>
　豐蔀之小人則當屏之於遠方无人之地九三欲庇<lb/>
　上六亦當折其右肱可也上六爻曰閴其无人九三<lb/>
　爻曰折其右肱小人既治君子得志此豐之所以大<lb/>
　而亨也<lb/>
彖曰豐大也明以動故豐<hi>伊川曰豐者盛大之義離明而震動明動相資而成豐大也</hi>王假之尚大也<hi>伊川曰王者有四海之廣兆民之衆極天下之大也故豐大之道唯王者能致之所有既大其保之治之之道亦當大也故王者之所尚至大也</hi>勿憂宜日中宜照<lb/>
天下也<hi>伊川曰所有既廣所治既衆當憂慮其不能周及宜如日中之盛明普照天下无所不至則可<pb n="3a"/>勿憂矣如是然後能保其豐大保有豐大豈小才小知之所能也</hi>日中則昃月盈則食<lb/>
天地盈虛與時消息而况於人乎况於鬼神乎<hi>䟽云王者以豐大之徳照臨天下同於日中然盛必有衰自然常理日中至盛過中則昃月盈則滿過盈則食天之寒暑往來地之陵谷遷貿盈則與時而息虚則與時而消天地日月尚不能乆况於人與鬼神而能常保其盈盛乎勉令及時修徳仍戒居存慮亡也伊川曰盈虚謂盛衰消息謂進退天地之運亦隨時進退也鬼神謂造化之迹於萬物盛衰可見其消息也於豐盛之時而為此戒欲其守中不至過盛處豐之道豈易也哉</hi>
象曰雷電皆至豐<hi>䟽曰雷天之威動電天之光耀雷電俱至則威明偹足以為豐也</hi>君<lb/>
子以折獄致刑<hi>伊川曰離明也照察之象震動也威折之象折獄者必照其情寔唯明克允致<pb n="3b"/>刑者以威其奸惡唯斷乃成故君子觀雷電明動之象以折獄致刑也</hi>
初九遇其配主雖旬无咎徃有尚<hi>註云處豐之初其配在四以陽適陽以明之動能相光大者也旬均也雖均无咎往有尚也初四皆陽爻故曰均也伊川曰天下之相應者常非均敵如隂之應陽柔之從剛下之附上敵則安肯相從唯豐之初四其用則相資其應則相成故雖均是陽剛相從而无過咎也葢非明則動无所之非動則明无所用</hi>象曰雖旬无咎過旬災也<hi>潘氏曰其應在四配也均為陽剛旬也明動相資雖均何害然二剛相遇可往不可過也</hi>
六二豐其蔀<hi>伊川曰蔀周匝之義蔀蔽之物揜晦於明者也</hi>日中見斗<hi>註云日中者明之盛也斗見者暗之極也處明盛而豐其蔀故曰日中見斗䟽云處日中盛明之時而斗星顯見伊川曰斗以<pb n="4a"/>昏見言見斗則是明喪而昏矣</hi>徃得疑疾<hi>註云不能自𤼵故徃得疑疾</hi>有孚𤼵若吉<lb/>
<hi>伊川曰若能以誠信𤼵其志意則得行其道乃為吉也</hi>象曰有孚𤼵若信以𤼵志<lb/>
也<hi>伊川曰謂以己之孚信感𤼵上之心志也</hi>
　當豐亨之時六五柔中之君為上六小人所蔽於其<lb/>
　上可謂大異是日中見斗之象也六二處大臣之位<lb/>
　若欲徑行而徃治上六之罪則六五比於上六未必<lb/>
　不疑而見疾是徃得疑疾也唯以六居二虛中而明<lb/>
　能以在已有孚之道而取信於六五有度之君有孚<lb/>
<pb n="4b"/>
　𤼵若信以𤼵志乃可折獄而治小人豐其蔀之罪所<lb/>
　以為吉也<lb/>
九三豐其沛<hi>註云沛本或作斾謂幡幔也又云子夏作芾傳云小也</hi>日中見沬<hi>註云沬㣲昧之明也伊川曰沬星之㣲小无名數者</hi>折其右肱无咎<hi>䟽云以九三應在上六志在乎隂伊川曰右肱人之所用乃折矣其无能為可知又曰更獲何言无所歸咎也</hi>象曰豐其沛不<lb/>
可大事也<hi>註云明不足也伊川曰其可共濟大事乎</hi>折其右肱終不可用也<lb/>
<hi>䟽云凡用事在右肱右肱旣折雖有左在終不可用也</hi>
　六二九四爻皆曰豐其蔀曰中見斗是上六有掩蔽<lb/>
<pb n="5a"/>
　其君之罪人所共見也唯九三居離下之上明不得<lb/>
　中應於上六欲庇其罪而隠其惡曰豐其沛日中見<lb/>
　沬是特輕㣲者耳不可責之以大事也上六掩蔽其<lb/>
　君雖有豐其蔀日中見斗之象九三已不復言之矣<lb/>
　豈得為无罪哉故折獄者欲懲其偏見而折其右肱<lb/>
　以示其終不可用也為九三者更復何言不得以歸<lb/>
　咎於他人矣故曰无咎<lb/>
九四豐其蔀日中見斗遇其夷主吉<hi>䟽云夷平也楊氏曰六二九四均言<pb n="5b"/>豐其蔀與日中見斗者又曰六二謂往得疑疾而四謂之遇夷主者以二逺乎五而四近乎五也</hi>象曰<lb/>
豐其蔀位不當也日中見斗幽不明也遇其夷主吉行<lb/>
也<hi>誠齋曰九四居近君之地處動卦之初冇陽剛之徳此亦君子之剛而有為者也其如上六之小人掩六五之暗主而不可與有為乎</hi>
　六二九四爻皆言豐其蔀日中見斗者上六有豐其<lb/>
　蔀之罪六二處大臣之位九四處近君之位皆得以<lb/>
　斥言之也然六二應於六五以柔遇柔又為九三所<lb/>
　間故有徃得疑疾之戒九四以陽剛之才欲治上六<lb/>
<pb n="6a"/>
　之小人而斥言其罪曰豐其蔀是位不當也日中見<lb/>
　斗是幽不明也亦由九四近於六五以剛遇柔上下<lb/>
　和合是遇其平夷之主者也所以為吉故曰遇其夷<lb/>
　主吉行也<lb/>
六五來章有慶譽吉<hi>伊川曰五以隂柔之才為豐之主固不能成其豐大若能來致在下章美之才而用之則冇福慶復得美譽所以吉也六二文明中正章美之才也為五者誠能致之在位而委任之可以致豐大之慶名譽之美故吉也童溪曰君臣相得曰慶有是寔而名隨之曰譽</hi>象曰六五<lb/>
之吉有慶也<hi>潘氏曰柔居尊位能招徠在下章美之臣則能保其豐所以冇慶也</hi>
<pb n="6b"/>
　六二得離明之正九四居剛動之初皆章美之才也<lb/>
　六五應於六二比於九四曰來章者其美方來而未<lb/>
　已也是以有慶譽吉非上六小人所得而蔽也象但<lb/>
　言有慶不言譽者以見王者尚大而不自言也故六<lb/>
　五爻不言豐<lb/>
上六豐其屋蔀其家<hi>伊川曰豐其屋處太髙也蔀其家不明也誠齋曰自古小人掩其君之明者不過欲豐乎己之屋而已不知豐其屋者適以掩其家而不光童溪曰在上曰屋取其能覆而已矣今豐其屋翔於天際亢髙之象也在下曰家取其可居而已矣今蔀其家掩蔽其内幽暗之象也</hi>闚其户<lb/>
<pb n="7a"/>
閴其无人三歳不覿凶<hi>伊川曰以隂柔居豐大而在无位之地乃高亢昏暗自絶於人人誰與之故闚其户閴其无人也至於三歳之久而不知變其凶宜矣不覿謂尚不見人盖不變也</hi>象曰<lb/>
豐其屋天際翔也<hi>伊川曰六處豐大之極在上而自髙若能翔於天際謂其髙大之甚</hi>闚<lb/>
其户閴其无人自藏也<hi>潘氏曰自藏不能出也</hi>
　上六處豐之極以隂柔而掩蔽六五於其上欲以自<lb/>
　豐其屋將飛翔於天際乎罪无所逃終止於蔀塞其<lb/>
　家而不得居也闚其户閴其无人幽閉自藏終不得<lb/>
　出以見於人三歳不覿其凶可知是小人屏於遠方<lb/>
<pb n="7b"/>
　不得終於其家者之象也<lb/>
䷷<hi>艮下離上</hi>
旅小亨<hi>序卦豐大也窮大者必失其居故受之以旅䟽云旅者客寄之名羇旅之稱失其木居而寄他方謂之為旅茍求僅存雖得自通非甚光大故旅之義小亨而已</hi>旅貞吉<hi>註云不足全夫貞吉之道唯足以為旅之貞吉故特重之曰旅貞吉也</hi>
　旅小亨未能遽至於大亨也旅貞吉唯所處得正則<lb/>
　吉也九三處下卦之上上九處上卦之上故九三上<lb/>
　九爻皆言焚所以為剛躁好髙者之戒<lb/>
<pb n="8a"/>
象曰旅小亨柔得中乎外而順乎剛<hi>伊川曰六上居五柔得中乎外也麗乎上下之剛順乎剛也</hi>止而麗乎明<hi>伊川曰下艮止上離麗止而麗乎明也</hi>是以小<lb/>
亨旅貞吉也<hi>伊川曰柔順而得在外之中所止能麗乎明是以小亨得旅之貞正而吉也旅困之時非陽剛中正有助於下不能致大亨也</hi>旅之時義大矣哉<hi>伊川曰天下之事當隨時各適其宜而旅為難處故稱其時義之大</hi>
　旅亨欲小而義欲大以貞而吉故初六爻首以旅𤨏<lb/>
　𤨏為戒<lb/>
象曰山上有火旅<hi>伊川曰為卦離上艮下山止而不遷火行而不居違去而不處之象故為<pb n="8b"/>旅也又麗乎外亦旅之象</hi>君子以明慎用刑而不留獄<hi>伊川曰火之在髙明无不照君子觀明照之象則以明慎用刑明不可恃故戒以慎明而止亦慎之象觀火行不處之象則不留獄獄者不得已而設民有罪而入豈可留滯淹乆也</hi>
初六旅𤨏𤨏斯其所取災<hi>伊川曰六以隂柔在旅之時處於卑下是柔弱之人處旅困而在卑賤所存汙下者也志卑之人既處旅困鄙猥𤨏細无所不至乃其所以致悔辱取災咎也𤨏𤨏猥細之狀</hi>象曰旅𤨏𤨏志窮災也<hi>伊川曰志意窮迫益自取災也</hi>
　旅欲小亨非𤨏𤨏之謂也初六𤨏𤨏在旅下卦之下<lb/>
　即童僕之象在旅之時所為猥細與童僕无異則志<lb/>
<pb n="9a"/>
　窮而取災也无所不至矣<lb/>
六二旅即次懷其資得童僕貞<hi>䟽云得位居中體柔承上以此而為寄旅必為主君所安故得次舎懷來資貨又得童僕之正不同初六賤役伊川曰次舎旅所安也財貨旅所資也童僕旅所賴也得就次舎懷蓄其資財又得童僕之貞良旅之善也柔弱在下者童也强壯處外者僕也二柔順中正故得内外之心在旅所親比者童僕也</hi>象曰得童僕貞終无尤也<hi>伊川曰既得童僕之忠貞終无尤悔矣</hi>
　六二應於六五之君得位而安後世如馬周以逆旅<lb/>
　而見用於唐太宗易之所謂旅即次者也懷其資者<lb/>
<pb n="9b"/>
　謂素有可用之資亦藏其用與九四之得其資斧者<lb/>
　不同也得童僕貞與九三之喪其童僕貞厲者亦不<lb/>
　同也童僕猶貞則為大臣者守正可知矣此六二之<lb/>
　所以終无尤也<lb/>
九三旅焚其次<hi>伊川曰處旅之道以柔順謙下為先三剛而不中又居下體之上與艮之上有自髙之象在旅而過剛自髙致困災之道也自髙則不順乎上故上不與而焚其次失所安也上離體為焚象誠齋曰近離故焚</hi>喪其童僕貞厲<hi>伊川曰過剛則暴下故下離而喪其童僕之貞信謂失其心也如此則危厲之道也又曰在旅而失其童僕之心為可危也</hi>象曰旅焚其次亦以<lb/>
<pb n="10a"/>
傷矣以旅與下其義喪也<hi>伊川曰旅焚失其次舎亦以困傷矣以旅之時而與下如此義當喪也</hi>
　九三以剛躁而乘六二近於離上失其所安是焚其<lb/>
　次之象亦以傷矣專愎自任又喪其童僕之心雖貞<lb/>
　亦厲况未必貞乎於義為喪固不若六二之得童僕<lb/>
　貞也<lb/>
九四旅于處得其資斧我心不快<hi>伊川曰四陽剛雖不居中而處柔在上體之下有用柔能下之象得旅之宜也以剛明之才為五所與為初所應在旅之善者也然四非正位故雖得其<pb n="10b"/>處止不若二之就次舎也有剛明之才與上下所與乃旅而得貨財之資器用之利也雖在旅為善然上无剛陽之與下唯隂柔之應故不能伸其才行其志其心不快也云我者㨿四而言</hi>象曰旅于處未<lb/>
得位也<hi>誠齋曰雖在内地而未得位</hi>得其資斧心未决也<hi>伊川曰九以剛明之才欲得時而行其志雖得資斧於旅為善其心志未快也</hi>
　九四當旅之時處近君之位有所係於内是旅于處<lb/>
　之象也得其資斧雖為目前之利然九四有陽剛之<lb/>
　才屬於離體非皆无所見識也應於初六𤨏𤨏者之<lb/>
　人故雖得其資斧而我心不快未若六二之為得位<lb/>
<pb n="11a"/>
　以中正而應於六五也旅卦六二九三爻皆言童僕<lb/>
　九四爻獨不言童僕者以見九四所為與童僕无異<lb/>
　雖有童僕亦不得斥言其為賤也其心不快可見於<lb/>
　此矣<lb/>
六五射雉一矢亡終以譽命<hi>伊川曰離為雉文明之物射雉謂取則於文明之道而必合如射雉一矢而亡之𤼵无不中則終能致譽命也譽令聞也命福禄也</hi>象曰終以譽命<lb/>
上逮也<hi>䟽云逮及也以能承及於上故得終以譽命也</hi>
　矢者直也六五以文明之主欲取六二以為文明之<lb/>
<pb n="11b"/>
　臣專欲用力以直道而相合譬如射雉用力一𤼵必<lb/>
　中矢入而亡其鏃是射雉一矢亡之象非謂射雉而<lb/>
　雉亡也五與二為正應能使六二即次之大臣得安<lb/>
　於位不至於旅進而旅退終以譽命自上而逮下故<lb/>
　六五爻不言旅以見六五之為君位也或謂六五不<lb/>
　取君義則誤矣<lb/>
上九鳥焚其巢<hi>伊川曰鳥飛騰處髙者也上九剛不中而處最髙又離體其亢可知故取鳥象在旅之時謙降和順乃可自保而過剛自髙失其所宜安矣巢鳥所安止焚其巢失其所安无所止也在離上<pb n="12a"/>為焚象潘氏曰九三以剛居下體之上則焚次上九以剛居上體之上故焚巢位愈髙則愈亢則禍愈深也</hi>
旅人先笑後號咷喪牛于易凶<hi>伊川曰陽剛自處至於髙始快其意故先笑既而失安莫與故號咷輕易以喪其順徳所以凶也牛順物也喪牛于易謂忽易以失其順也潘氏曰於易者禍生於所忽而莫之察也</hi>象曰以旅在上其義焚也<hi>伊川曰以旅在上而以尊髙自處豈能保其居其義當有焚巢之事</hi>喪牛于易終莫之聞也<hi>伊川曰謂終不自聞知也使自覺知則不至於極而號咷矣</hi>
　上六處无位之地是旅人之極窮者也剛亢好髙在<lb/>
　離上之上譬如鳥焚其巢愈髙愈炎而受禍愈烈矣<lb/>
<pb n="12b"/>
　其義當焚鳥猶知避可以人而不如鳥乎為旅人者<lb/>
　失於輕易先以為笑不能早避將及於禍後必號咷<lb/>
　有喪牛于易之象其凶可知終莫之聞猶未知其終<lb/>
　之何如也此爻可以為旅人不知避禍者之戒與大<lb/>
　壯卦所謂喪羊者不同<lb/>
䷸<hi>巽下巽上</hi>
巽小亨<hi>序卦旅而无所容故受之以巽巽者入也伊川曰為卦一隂在二陽之下巽順於陽所以為巽也又曰巽柔在内性柔也巽之亨所以小也</hi>利有攸徃利見大人<hi>䟽云但能用巽者皆<pb n="13a"/>无徃不利然大人用巽其道愈隆故曰利見大人明上下皆湏用巽也潘氏曰巽順以入人可以小亨可以有徃然過於巽順則失正故利見大人</hi>
　旅卦巽卦皆言小亨旅受以巽言以小而亨也利有<lb/>
　攸徃也陽大而隂小巽為長女以一隂而處二陽之<lb/>
　下以小而亨乃柔巽在下者之道也然卦有巽下有<lb/>
　巽上巽卦自二隂爻之外凡四陽爻亦有剛而巽者<lb/>
　彖曰剛巽乎中正而志行故有利見大人之義<lb/>
彖曰重巽以申命<hi>伊川曰重巽上下皆巽也君子體重巽之義以申復其命令誠齋曰上順<pb n="13b"/>下而出命則罔咈乎民之心下順上而承命則罔違乎君之政</hi>剛巽乎中正而志行<hi>童溪曰巽雖一隂為主然在巽之時二五以陽剛而居中正之位則是剛亦巽也剛而亦巽則剛无過剛矣故二與五以同徳而居相應之地巽乎中正為巽之大而志行乎天下</hi>柔皆順乎剛是以小亨<lb/>
<hi>伊川曰上下之柔皆巽順乎剛其才如是雖内柔可以小亨也</hi>利有攸徃利見大人<hi>伊川曰巽順之道无徃不能入故利有攸徃巽順雖善道必知所從能巽順於陽剛中正之大人則為利故利見大人也如二五之陽剛中正之火人也巽順不於大人未必不為過也</hi>
象曰隨風巽<hi>伊川曰兩風相重隨風也隨相繼之義誠齋曰一風先之上卦也君出命之象一風隨之下卦也臣民承命之象</hi>君子以申命行事<hi>伊川曰君子觀重巽相繼之象以申命令<pb n="14a"/>行政事隨與重上下皆順也上順下而出之下順上而從之上下皆順重巽之義也命令政事順理則合民心而民順從矣</hi>
　申命行事欲使所言於前與所行於後者皆巽而順<lb/>
　是隨風巽之象也故九五爻有先庚後庚之義設使<lb/>
　能言而不能行前後相反則民亦未必順從於其下<lb/>
　也<lb/>
初六進退利武人之貞<hi>伊川曰六以隂柔居卑巽而不中處最下而乘剛過於卑巽者也隂柔之人卑巽太過則志意恐畏而不安或進或退不知所從其所利在武人之貞</hi>象曰進退<lb/>
<pb n="14b"/>
志疑也利武人之貞志治也<hi>誠齋曰易窮則變變則通顧用之何如耳故巽之初六用之進退而其志疑用之武人將帥其志治説卦巽為進退故疑又其究為躁卦故武</hi>
　初六以隂柔而在巽下之下過於卑巽也巽為進退<lb/>
　未必非諂在他人則其志為可疑唯武人用之則為<lb/>
　利貞武人易過於剛暴若能矯枉寧過於柔巽不至<lb/>
　於亂是志治者也<lb/>
九二巽在牀下<hi>伊川曰牀人之所安巽在牀下是過於巽過所安矣</hi>用史巫紛若<lb/>
吉无咎<hi>伊川曰史巫者通誠意於神明者也紛若多也茍至誠安於謙巽能使通其誠意者多則吉而<pb n="15a"/>无咎謂其誠足以動人也人不察其誠意則以過巽為諂也</hi>象曰紛若之吉得中也<lb/>
<hi>伊川曰二以柔在下為過巽之象而能使通其誠意者衆多紛然由得中也陽居中為中實之象中既誠實則人自當信之以誠意則非諂畏也所以吉而无咎</hi>
　九二應於九五利見大人巽在牀下事君盡禮非以<lb/>
　為諂也史巫者卜人也用史巫紛若凡有卜易者皆<lb/>
　言九二之吉无咎謂其得巽體之中而在下與上九<lb/>
　之巽在牀下者不同也<lb/>
九三頻巽吝<hi>伊川曰三以陽剛處不得其中又在下體之上以剛亢之質而居巽順之時非能巽<pb n="15b"/>者勉而為之故屡失也又曰頻失而頻巽是可吝也誠齋曰九三頻巽猶復九三之頻復</hi>象曰頻巽<lb/>
之吝志窮也<hi>䟽云志意窮屈所以為吝也</hi>
　九三剛不得中在下體之上非能安於謙巽者志意<lb/>
　窮屈未得進於上體故雖欲矯揉頻巽於九四之下<lb/>
　不足以謂之巽也吝者不足也<lb/>
六四悔亡田獲三品<hi>伊川曰四以隂居隂得巽之正在上體之下居上而能下也居上之下巽於上也以巽臨下巽於下也善處如此故得悔亡以如田之獲三品也田獲三品及於上下也田獵之獲分三品一為乾豆一供賓客與充包一頒徒御四能巽於上下之陽如田之獲三品謂遍及上下也</hi>象曰<lb/>
<pb n="16a"/>
田獲三品有功也<hi>伊川曰四之地本有悔以處之至善故悔亡而有功</hi>
　九五為悔亡之主六四近於九五能以巽順而事其<lb/>
　上所以悔亡又接巽下三爻於其下使得並進以同<lb/>
　奉於九五之君如田獲三品所以有功也<lb/>
九五貞吉悔亡无不利<hi>伊川曰五居尊位為巽之主命令之所出也處得中正盡巽之善然巽者柔順之道所利在貞非五之不足在巽當戒也既貞則吉而悔亡无所不利貞正中也處巽出令皆以中正為吉柔巽而不貞則有悔安能无所不利也</hi>无初有終先庚三日後庚三<lb/>
日吉<hi>伊川曰无初始未善也有終更之始善也若已善則何用命也何用更也先庚三日後庚三日吉出<pb n="16b"/>命更改之道當如是也甲者事之端也庚者變更之始也十干戊已為中過中則變故謂之庚事之改更當原始要終如先甲後甲之義如是則吉也童溪曰蠱造事之初也故以先甲後甲言之巽更事之日也故以先庚後庚言之夫當求庚之先也則必一日二日至於三日致其謹戒之心更之欲其善也及既更之後也則又一日二日至於三日致其謹戒之心慮其未盡善也如此則吉於更矣</hi>象曰九五之吉位正<lb/>
中也<hi>伊川曰正中謂无過无不及正得其中也</hi>
　九五為申命之主以貞而吉上下皆順則悔亡而无<lb/>
　不利矣設有未順當更則更先庚三日後庚三日前<lb/>
　後皆順合於中正之道所以无愧於正中之位也<lb/>
<pb n="17a"/>
上九巽在牀下喪其資斧貞凶<hi>伊川曰九居巽之極過於巽者也資所有也斧以斷也陽剛本有斷以過巽而失其剛斷失其所有喪資斧也居上而過巽至於自失在正道為凶也</hi>象<lb/>
曰巽在牀下上窮也喪其資斧正乎凶也<hi>伊川曰巽在牀下過於巽也處卦之上巽至於窮極也居上而過極於巽至於自失得為正乎凶之道也</hi>
　九二應於九五巽在牀下事君盡禮故吉而无咎上<lb/>
　九應於九三巽在牀下不當巽而過於巽故處上體<lb/>
　之窮而失其資斧於正道為凶也後世如元成哀平<lb/>
　優㳺不斷終至亡漢即巽上九所謂喪其資斧者也<lb/>
<pb n="17b"/>
䷹<hi>兑下兑上</hi>
兑亨利貞<hi>序卦巽者入也入而後説之故受之以兑伊川曰兑説也説致亨之道也能説於物物莫不説而與之足以致亨然為説之道利於貞正非道求説則為邪諂而有悔咎故戒利貞也</hi>
　兑卦初九九二爻皆曰吉九四爻曰有喜凡陽爻皆<lb/>
　美六三曰凶上六曰未光凡隂爻皆不美也九五為<lb/>
　兑之主有致亨之道比於上六而不言兑説於君子<lb/>
　而不説於小人此兑之所以為利貞也<lb/>
彖曰兑説也剛中而柔外説以利貞是以順乎天而應<lb/>
<pb n="18a"/>
乎人説以先民民忘其勞説以犯難民忘其死説之大<lb/>
民勸矣哉<hi>伊川曰兑之義説也一隂居二陽之上隂説於陽而為陽所説也陽剛居中中心誠寔之象柔爻在外接物和柔之象故為説而能貞也利貞説之道宜正也卦有剛中之徳能貞者也説而能貞是以上順天理下應人心説道之至正至善者也若夫違道以干百姓之譽者茍説之道違道不順天干譽非應人茍取一時之説耳非君子之正道君子之道其説於民如天地之施感於其心而悦服无斁故以之先民則民心説隨而忘其勞率以犯難則民心説服於義而不恤其死説道之大民莫不知勸勸謂信之而勉力順從人君之道以人心説服為本故聖人贊其大童溪曰古之人有行之者周公東征是也</hi>
　彖自説以利貞而下極言民順之義卦有兑下兑上<lb/>
<pb n="18b"/>
　下説其上上亦説其下也<lb/>
象曰麗澤兑君子以朋友講習<hi>伊川曰麗澤二澤相附麗也交相浸潤互有滋益之象故君子觀其象而以朋友講習互相益也先儒謂天下之可説者莫如朋友講習朋友講習固可説之大者然當明相益之象</hi>
　朋友講習能相資益以正而説者也<lb/>
初九和兑吉<hi>伊川曰初雖陽爻居説體而在最下无所係應是能卑下和順以為説而无所偏私者也以和為説无所偏私説之正也</hi>象曰和兑之吉行未疑也<hi>伊川曰其行未有可疑謂未見其有失也</hi>
<pb n="19a"/>
　初九當兑説之初比於九二應於九四皆陽類也故<lb/>
　曰和兑吉質本陽剛以和為説故其行未有可疑也<lb/>
九二孚兑吉<hi>潘氏曰剛居中位孚信在中説以正者也</hi>悔亡<hi>伊川曰非二之剛中則有悔矣</hi>
象曰孚兑之吉信志也<hi>童溪曰夫以剛居中則誠寔之徳充足乎内未常非道以求説故當兑之時自信有餘而无失已之嫌</hi>
　九二曰孚兑九五曰孚於剥有厲二五相孚以信為<lb/>
　説吉可知矣然九二比於六三非若初九之未有可<lb/>
　疑也故有悔亡之戒唯以九居二剛貞得中自信其<lb/>
<pb n="19b"/>
　志不茍從於六三來兑之小人所以悔亡<lb/>
六三來兑凶<hi>伊川曰六三隂柔不中正之人説不以道者也來兑就之以求説也潘氏曰隂居陽位來求説者也无凶得乎</hi>象曰來兑之凶位不當也<hi>童溪曰夫上下四剛皆君子也三以小人厠乎其間而所居之位又髙位也豈其當乎</hi>
　兑為少女上六在上六三在下是少女之又少者也<lb/>
　以六居三柔不中正居不當位而來處於上下四陽<lb/>
　之間是以凶也何從而來乎上六引兑與六二為應<lb/>
　是上六引之而來也<lb/>
<pb n="20a"/>
九四商兑未寕介疾有喜<hi>伊川曰四承中正之五而不比柔邪之三雖剛陽而處非正三隂柔陽所説也故不能决而商度未寕謂擬議所從而未决未能有定也兩間謂之介分限也又曰人有節守謂之介若介然守正而疾逺邪惡則有喜也潘氏曰君臣同徳商度所以説天下之道不皇寕處然下近於三易為所説介然有疾惡之心則吉矣</hi>象曰九四之喜有慶也<hi>伊川曰所謂喜者若守正而君説之則得行其剛陽之道而福慶及物也</hi>
　九四近於九五當商兑之時欲謀所以説民之道未<lb/>
　暇寧處若能介然疾惡限止六三於其下使之不得<lb/>
　上進以茍説於九五之君非唯九四有喜而天下亦<lb/>
<pb n="20b"/>
　有慶也<lb/>
九五孚于剥有厲<hi>伊川曰剥者消陽之名隂消陽者也葢指上六故孚于剥則危也以五在説之時而宻比於上六故為之戒雖舜之聖且畏巧言令色安得不戒也説之感人易入而可懼也如此潘氏曰戒以信小人則危</hi>象曰孚于剥位正當也<hi>伊川曰戒孚于剥者以五所處之位正當戒也</hi>
　九五有孚于剥之戒以其所居之位宻比於上六之<lb/>
　隂柔正當戒也以九居五得兑體之正應於九二孚<lb/>
　兑之大臣而不孚於小人之剥君子者則不至於有<lb/>
<pb n="21a"/>
　厲此兑之所以亨也<lb/>
上六引兑<hi>伊川曰居説之位説不知己者也</hi>象曰上六引兑未光也<lb/>
　六三上六屬於隂柔皆兑之小人也六三言凶上六<lb/>
　但言未光何也上六處兑説之極欲以隂柔而掩蔽<lb/>
　九五於其上説不知己應於六三又相牽引而來是<lb/>
　六三之所謂凶者其害易見上六之所謂未光者機<lb/>
　穽隂暗尤為難防孚于剥有厲此九五之所當戒者<lb/>
　也<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷十五<lb/>
</p>
<p>
</p>
  </div>
</body>
</text>
</TEI>
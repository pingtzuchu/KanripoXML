<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷二十</head> <lb/>
    <p>
<pb n="1a"/>
欽定四庫全書<lb/>
　淙山讀周易卷二十<lb/>
　　　　　　　　　　　　宋　方實孫　撰<lb/>
序卦<lb/>
有天地然後萬物生焉<hi>疏云文王既繇六十四卦分為上下二篇其先後之次其理不見故孔子就上下二經名序其相次之義故謂之序卦焉</hi>
　序卦但言天地不言乾坤者以見易六十四卦自乾<lb/>
　坤而出不可得而定名也<lb/>
<pb n="1b"/>
盈天地之間者惟萬物故受之以屯屯者盈也屯者物<lb/>
之始生也<hi>屯剛柔始交故為物之始生也</hi>物生必蒙故受之以蒙蒙者<lb/>
蒙也物之穉也物穉不可不養也故受之以需需者飲<lb/>
食之道也飲食必有訟故受之以訟<hi>夫有生則有資有資則争興也</hi>訟<lb/>
必有衆起故受之以師師者衆也衆必有所比故受之<lb/>
以比<hi>衆起而不比則争无由息必相親比而後得寧也</hi>比者比也比必有所畜<lb/>
故受之以小畜<hi>比非大通之道則各有所畜以相齊也由比而畜故曰小畜而不能成大也</hi>
物畜然後有禮故受之以履<hi>履者禮也</hi>履而泰然後安故受<lb/>
<pb n="2a"/>
之以泰泰者通也物不可以終通故受之以否物不可<lb/>
以終否故受之以同人與人同者物必歸焉故受之以<lb/>
大有有大者不可以盈故受之以謙有大而能謙必豫<lb/>
故受之以豫豫必有隨<hi>順以動者衆之所隨</hi>故受之以隨以喜隨<lb/>
人者必有事故受之以蠱蠱者事也有事而後可大<hi>可大之業由事而生</hi>故受之以臨臨者大也物大然後可觀故受之<lb/>
以觀可觀而後有所合故受之以噬嗑<hi>可觀則異方合會也</hi>嗑者<lb/>
合也物不可以茍合而已故受之以賁<hi>物相合則須餙以修外也</hi>賁<lb/>
<pb n="2b"/>
者飾也致飾然後亨則盡矣故受之以剝<hi>極飾則實喪也</hi>剝者<lb/>
剝也物不可以終盡剝窮上反下故受之以復復則不<lb/>
妄矣故受之以无妄有无妄然後可畜故受之以大畜<lb/>
物畜然後可養故受之以頤頤者養也不養則不可動<lb/>
故受之以大過<hi>養過則厚</hi>物不可以終過故受之以坎<hi>過而不已則陷没也</hi>坎者陷也陷必有所麗故受之以離離者麗也<hi>物窮則變極陷則反所麗也</hi>有天地然後有萬物有萬物然後有男女<lb/>
有男女然後有夫婦有夫婦然後有父子有父子然後<lb/>
<pb n="3a"/>
有君臣有君臣然後有上下有上下然後禮義有所錯<lb/>
<hi>言咸卦之義也</hi>
　序卦不言咸者男女之情感以无心不可以自言也<lb/>
夫婦之道不可以不久也故受之以恒恒者久也物不<lb/>
可以久居其所故受之以遯遯者退也物不可以終遯<lb/>
故受之以大壯<hi>陽盛隂消君子道盛</hi>物不可以終壯故受之以晉<lb/>
<hi>晉以柔而進</hi>晉者進也進必有所傷故受之以明夷夷者傷<lb/>
也傷于外者必反其家故受之以家人<hi>傷于外必反修于内</hi>家道<lb/>
<pb n="3b"/>
窮必乖故受之以睽睽者乖也乖必有難故受之以蹇<lb/>
蹇者難也物不可以終難故受之以解解者緩也緩必<lb/>
有所失故受之以損損而不已必益故受之以益益而<lb/>
不已必决故受之以夬夬者决也决必有所遇故受之<lb/>
以姤姤者遇也物相遇而後聚故受之以萃萃者聚也<lb/>
聚而上者謂之升故受之以升升而不已必困故受之<lb/>
以困困乎上者必反下故受之以井井道不可不革<hi>井久則濁穢宜革易其故</hi>故受之以革革物者莫若鼎故受之以鼎主<lb/>
<pb n="4a"/>
器者莫若長子故受之以震震者動也物不可以終動<lb/>
止之故受之以艮艮者止也物不可以終止故受之以<lb/>
漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
以旅旅而无所容故受之以巽巽者入也入而後說之<lb/>
故受之以兌兌者說也說而後散之故受之以渙渙者<lb/>
離也物不可以終離故受之以節<hi>大事有其節則物之所同守而不敢越也</hi>
節而信之故受之以中孚有其信者必行之故受之以<lb/>
<pb n="4b"/>
小過<hi>守其信者則失貞而不諒之道以信為過故曰小過</hi>有過物者必濟故受之<lb/>
以既濟物不可窮也故受之以未濟終焉<lb/>
　易不終于既濟而終于未濟易道无終窮也<lb/>
　<lb/>
　<lb/>
　<lb/>
　<lb/>
　淙山讀周易卷二十<lb/>
</p>
<p>
</p>
  </div>
</body>
</text>
</TEI>
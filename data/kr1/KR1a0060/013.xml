<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷十三</head> <lb/>
    <p>
<pb n="1a"/>
欽定四庫全書<lb/>
　淙山讀周易卷十三<lb/>
　　　　　　　　　　　　宋　方寔孫　撰<lb/>
下經<lb/>
䷮<hi>坎下兑上</hi>
困亨<hi>序卦曰升而不已必困故受之以困彖曰困而不失其所亨其唯君子乎</hi>貞大人吉无<lb/>
咎<hi>彖曰貞大人吉以剛中也伊川曰如卦之才則困而能亨且得貞吉乃大人處困之道也故能吉而无咎</hi>
有言不信<hi>伊川曰當困而言人誰信之</hi>
<pb n="1b"/>
彖曰困剛揜也<hi>伊川曰兑以隂在上坎以陽居下與上六在二陽之上而九二䧟於二隂之中皆隂柔揜於陽剛所以為困也也君子為小人所掩蔽窮困之時</hi>險以説困而不失其所<lb/>
亨其唯君子乎<hi>伊川曰以卦才言處困之道也下險而上説為處險而能説雖在困窮艱險之中樂天安義自得其説樂也時雖困也處不失義則其道自亨困而不失其所亨也能如是者其唯君子乎</hi>
貞大人吉以剛中也<hi>伊川曰五與二是也非剛中則遇困而失其正矣</hi>有言不<lb/>
信尚口乃窮也<hi>伊川曰當困而言人所不信欲以口免困乃所以致窮也以説處困故有尚口之戒</hi>
　困所以亨者君子有處困之道也九二曰困於酒食<lb/>
<pb n="2a"/>
　朱紱方來九四曰來徐徐困於金車吝有終是陽剛<lb/>
　之君子亦不終困也初六曰臀困於株木六三曰困<lb/>
　於石上六曰困於葛藟是隂柔之小人欲困君子皆<lb/>
　不免於自困也為小人者果何所利哉小人所以不<lb/>
　能困君子者由九五以剛中之大人為亨困之主用<lb/>
　劓刖之刑以治上下小人之罪小人既終於困則天<lb/>
　下之困終可已耳是卦所謂貞大人吉无咎者也然<lb/>
　以三隂而論初六爻曰幽不明也初六是无知之小<lb/>
<pb n="2b"/>
　人罪猶可恕六三曰乘剛也六三屬於坎體欲䧟九<lb/>
　二於險中而據其上乘剛有罪不容逃矣上六曰動<lb/>
　悔有悔上六屬於兑體兑為口舌欲言有悔以求免<lb/>
　是小人有言而不可信者也豈得為无罪哉為九五<lb/>
　者欲治小人刖之於其下則六三是也劓之於其上<lb/>
　則上六是也上六小人徒欲尚口亦窮於此矣故曰<lb/>
　有言不信尚口窮也非謂君子當困之時至於尚口<lb/>
　而乃窮也<lb/>
<pb n="3a"/>
象曰澤无水困<hi>伊川曰困者<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>乏之義為卦兑上坎下水居澤上則澤中有水也乃在澤下枮涸无水之象為困乏之義</hi>君子以致命遂意<hi>伊川曰君子當窮困之時既盡其防慮之道而不得免則命也當推致其命以遂其志而已茍能知命之當然也則窮塞禍患不足以動其心行吾義而已茍不知命則恐懼於險難隕獲於窮厄所守亡矣安能遂其為善之志乎</hi>
初六臀困於株木<hi>伊川曰六以隂柔處於至卑又居坎險之下在困而不能自濟者也又曰株木无枝葉之木也臀所以居也臀困於株木謂无所庇而不得安其居</hi>入於幽谷三嵗不<lb/>
覿<hi>伊川曰入於幽谷深暗之所也方益入於困无自出之勢故至於三嵗不覿終困者也不覿不遇其所亨也誠齋曰退而伏於二之下則已自墮於坎之底如幽谷之无所覿所以欲困九二之君子而不能也其叔孫<pb n="3b"/>武叔公伯寮之徒歟</hi>象曰入於幽谷幽不明也<hi>伊川曰幽者不明也謂益入昏暗自䧟於深困也明則不至於陷矣</hi>
　初六以隂暗而在坎險之底未知求應於九四乃與<lb/>
　六三同體欲共陷九二於坎險之中是小人无知而<lb/>
　不自量者也故曰幽不明也<lb/>
九二困於酒食<hi>誠齋曰所困者酒食之末而已吾何困哉白雲曰九二君子困於家食无飲食宴樂之奉而已</hi>朱紱方來<hi>伊川曰二以剛中之徳困於下上有九五剛中之君道同徳合必來相求故云朱紱方來方且來也朱紱王者之服蔽膝也以行來為義故以蔽膝言之</hi>利用享祀<hi>伊川曰在<pb n="4a"/>困之時利用至誠如享祀然其徳既成自能感通於上</hi>征凶无咎<hi>伊川曰若不至誠安處以俟命徃而求之則犯難得凶乃自取也將誰咎乎</hi>象曰困於酒食中有慶也<hi>伊川曰能守其剛中之徳必能致亨而有福慶也</hi>
六三困於石據於蒺藜入於其宫不見其妻凶<hi>繫辭曰非所困而困焉名必辱非所據而據焉身必危既辱且危死期將至妻其可得見耶伊川曰六三以隂柔不中正之質處險極而用剛居陽用剛也不善處困之甚者也石堅重難勝之物蒺藜刺不可據之物三以剛險而求進則二陽在上力不能勝堅不可犯益自困也困於石也以不善之徳居九二剛中之上其不安猶藉刺據於蒺藜也進退既皆益困欲安其所益不能矣宫其居所安也妻所安之主也知進退之不可而欲安其居則失其所<pb n="4b"/>安矣進退與處皆不可惟死而已其凶可知</hi>象曰據於蒺藜乘剛也<hi>伊川曰乘九二之剛不安猶藉刺也</hi>入於其宫不見其妻不祥也<hi>伊川曰不祥者不善之徴失其所安者不善之效</hi>
九四來徐徐<hi>伊川曰唯力不足故困</hi>困於金車<hi>伊川曰金剛也車載物者也</hi>吝<lb/>
有終象曰來徐徐志在下也雖不當位有與也<hi>䟽云以陽居隂不失謙道為物之所與故曰有終</hi>
　九四以陽居隂剛不得中欲載九五於其上而力不<lb/>
　足故其來徐徐有困於金車之象吝可知矣所以有<lb/>
<pb n="5a"/>
　終者謂九四志在於九五之下雖不當位然以陽從<lb/>
　陽是同徳而有與者也能上從於九五徐有説之君<lb/>
　則九四亦可以不困矣<lb/>
九五劓刖困於赤紱<hi>伊川曰截鼻曰劓傷於上也去足為刖傷於下也又曰赤紱臣下之服取行來之義誠齋曰孰為小人刑之以劓刑之以刖</hi>乃徐有説<hi>伊川曰五雖在困而有剛中之徳下有九二剛中之賢道同徳合徐必相應而來共濟天下之困是始困而徐有喜悦也</hi>利用祭祀<lb/>
<hi>伊川曰祭祀之事必致其誠敬而後受福人君在困時宜念天下之困求天下之賢若祭祀然致其誠敬則能致天下之賢濟天下之困矣又曰二云享祀五云祭祀大意則宜用至誠乃受福也祭與祀享泛言之則可通<pb n="5b"/>分而言之祭天神祀地示享人鬼五君位言祭二在下言享各以其所當用也</hi>象曰劓刖志未<lb/>
得也<hi>誠齋曰志未得時謂未刑小人之</hi>乃徐有説以中直也<hi>潘氏曰九五之君困於无臣未得其志也然二五皆以剛居中皆以直道相與九二徐徐而來從乎九五自險而之説所以有説也</hi>利<lb/>
用祭祀受福也<hi>伊川曰盡其誠意如祭祀然以求天下之賢則能亨天下之困而亨受其福慶也</hi>
　當困之初九五為上六所蔽於其上九二為初六六<lb/>
　三所陷於其下二五君臣皆未得志也唯九五為亨<lb/>
　困之主能知九二之困於赤紱者是上下小人之罪<lb/>
<pb n="6a"/>
　故劓之於上刖之於下使小人有所懲則前日之困<lb/>
　於赤紱者乃得以徐有説矣九五所以得説體之正<lb/>
　也小人既去則天下受君子中直之福可以對越神<lb/>
　明而无愧故曰利用祭祀受福也<lb/>
上六困於葛藟於臲卼<hi>臲五結反卼五骨反伊川曰葛藟纒束之物臲卼危動之狀上六處困之極為困所纒束而居最高危之地困於葛藟於臲卼也</hi>曰動悔有悔征吉<hi>伊川曰動悔動輒有悔无所不困有悔咎前之失也曰自矣謂也又曰能悔則往而得吉也困極而征則出於困</hi>象<lb/>
曰困於葛藟未當也<hi>伊川曰是處之未當也</hi>動悔有悔吉行也<hi>伊川<pb n="6b"/>曰知動則得悔遂有悔而去之可出於困是其行則吉也</hi>
　上六困於葛藟猶未當也於臲卼困亦未已也上六<lb/>
　處兑上之上欲以口舌而求免曰動悔有悔征吉是<lb/>
　小人求免者之辭也然尚口乃窮九五已不之信而<lb/>
　加以劓刑此困之所以亨也<lb/>
䷯<hi>巽下坎上</hi>
井改邑不改井<hi>序卦困乎上者必反下故受之以井伊川曰井之為物常而不可改也邑可改而之他井不可遷也誠齋曰有遷邑以就井无遷井以就邑井何求焉</hi>无喪无得徃來井<lb/>
<pb n="7a"/>
井<hi>伊川曰汲之而不竭存之而不盈无喪无得至者皆得其用徃來井井也无喪无得其徳也常徃來井井其用也周</hi>汔至亦未繘井<hi>伊川曰汔㡬至也繘綆也井以濟用為功㡬至而未及用亦與未下繘於井同也</hi>羸其瓶凶<hi>伊川曰羸敗其瓶而失之其用喪矣是以凶也羸毁敗也</hi>
　井以辨義改邑不改井是井之徳不隨人而變也无<lb/>
　喪无得汲與不汲聽之於人井无所求也徃來井井<lb/>
　亦待人引汲而後行也或有汲井而幾至者亦有未<lb/>
　下繘於井者遲速隨時井亦不計也唯羸其瓶凶者<lb/>
　如九二爻所謂甕敝漏之類不善汲引則井甘居下<lb/>
<pb n="7b"/>
　不肯與之同出是井之義也<lb/>
彖曰巽乎水而上水井<hi>童溪曰巽之木入乎坎水而上出之則井之功用見乎外矣</hi>
井養而不窮也<hi>伊川曰井之養物不冇窮已取之而不竭徳有常也</hi>改邑不改井乃<lb/>
以剛中也<hi>伊川曰邑可改井不可遷亦其徳之常也二五之爻剛中之徳其常如是卦之才與義合也</hi>汔至亦未繘井未有功也<hi>伊川曰井以濟用為功水出乃為用未出則何功也</hi>
羸其瓶是以凶也<hi>伊川曰瓶所以上水而致用也羸敗其瓶則不為用矣是以凶也</hi>
象曰木上有水井<hi>伊川曰為卦坎上巽下坎水也巽之象則木也巽之義則入也木器之象入於水下而上乎水汲井之象也</hi>君子以勞民勸相<hi>伊川曰君子觀井之象法井之徳以<pb n="8a"/>勞徠其民而勸勉以相助之道勞徠其民法井之用也勸民使相助法井之施也</hi>
　君子觀井之象以勞民勸相有徳可以濟人則汲引<lb/>
　之者至彼小人貪汙而趋下是人所不取者也故初<lb/>
　六爻首以井泥不食為戒<lb/>
初六井泥不食<hi>伊川曰井之不可食以泥汙也居井之下有泥之象</hi>舊井无禽<hi>伊川曰井水之上人獲其用禽鳥亦就而求焉舊廢之井人既不食水不復上則禽鳥亦不復徃矣葢无以濟物也</hi>
象曰井泥不食下也<hi>伊川曰以隂而居井之下泥之象也无水而泥人所不食也</hi>舊<lb/>
井无禽時舎也<hi>舎上聲伊川曰見其不能濟物為時所舎置不用也</hi>
<pb n="8b"/>
　井泥不食泥汙之也泥去則水復清舊井无禽一時<lb/>
　舎而不用也安知其不復用乎初六應於六四曰甃<lb/>
　无咎改邑不改井在所脩治者何如耳<lb/>
九二井谷<hi>伊川曰井之道上行者也澗谷之水則旁出而就下二居井而就下失井之道乃井而如谷也</hi>射鮒<hi>伊川曰鮒或以為鰕或以為蟇又曰射注也童溪曰井谷之水初无亭積徒注射鮒魚而已</hi>
甕敝漏<hi>伊川曰甕之破漏也</hi>象曰井谷射鮒无與也<lb/>
　九二以剛守静譬如井谷茍可以及物雖㣲而射鮒<lb/>
　亦可與也若遇破甕則毅然无與不肯從之而同出<lb/>
<pb n="9a"/>
　必待九五為井冽之主然後與之而為正應此井之<lb/>
　所以為義九二之所以為剛中也<lb/>
九三井渫不食為我心惻<hi>伊川曰在井下之上水之清下潔可食者也井以上為用居未得其用也陽之性上又志應上六處剛而過中汲汲於上進乃有才用而切於施為未得其用則如井之渫治清潔而不見食為其心之惻怛也</hi>可用汲王明並受其福<hi>伊川曰三之才足以濟用如井之清潔可用汲而食也若上有明王則當用之而得其效賢才見用則已得行其道君得享其功下亦被其澤上下並受其福也</hi>象曰井渫不食行惻也求王明受福也<hi>伊川曰井渫治而不見食猶人有才知而不見用以不得行為憂惻也既以不得行為惻則豈免有求也故求王明<pb n="9b"/>而受福志切於行也</hi>
　九三以陽剛之才居下卦之上清潔好髙是井渫之<lb/>
　象也欲出於上以從九五乃為九四所隔井渫不食<lb/>
　異乎初六之井泥不食者矣然井已渫治而人不食<lb/>
　井未嘗惻然也九三剛不得中未能離於下卦為我<lb/>
　心惻可用汲而不用汲以不得行而為憂汲汲求用<lb/>
　欲求王明以並受其福後世如漢賈誼以上不使而<lb/>
　自歎則異於井卦之所謂无得无喪者矣<lb/>
<pb n="10a"/>
六四井甃无咎<hi>伊川曰甃砌累也謂脩治也</hi>象曰井甃无咎脩井也<lb/>
<hi>伊川曰甃者脩治於井雖不能大其濟物之功亦能脩治不廢也故无咎</hi>
　井以得上而為用九二曰无與初六九三皆曰不食<lb/>
　以其不離於下卦功用未得見於上也六四處近君<lb/>
　之地下接二陽欲相汲引應於初六是井泥而舊者<lb/>
　也又思所以修治之是井甃之象故无過咎<lb/>
九五井洌寒泉食象曰寒泉之食中正也<hi>注云洌潔也居中得正體剛不撓不食不義中正髙潔故井洌寒泉然後乃食也䟽云必須井潔而寒泉然後乃食以言剛正之主不納<pb n="10b"/>非賢必須行潔才高而後乃用伊川曰井泉以寒為羙白雲曰洌言井之修潔主人事而言也寒言泉有自然之性主天理而言也</hi>
　九五中正應於九二可以為井之主矣<lb/>
上六井收勿幕有孚元吉<hi>註云處井之極水已出井井功大成在此爻矣故曰井收也羣下仰之以濟淵泉由之以通者也幕猶覆也不擅其有不私其利則物歸之徃无窮矣故曰勿幕有孚元吉也伊川曰有孚有常而不變也博施而存常大善之吉也</hi>象曰元吉在上大成也<lb/>
<hi>䟽云上六所以能獲元吉者只為居井之上井功大成者也</hi>
　上六當井道收成之時若使隂柔小人猶得以揜蔽<lb/>
<pb n="11a"/>
　於其上是幕其井也人將不被其澤矣唯勿幕而有<lb/>
　孚終能信任君子以成其大則謂之元吉可以保其<lb/>
　大成也上六以隂爻而在上故有勿幕之戒<lb/>
䷰<hi>離下兑上</hi>
革已日乃孚<hi>序卦井道不可不革故受之以革伊川曰革者變其故也變其故則人未能遽信故必已日然後人心信從</hi>元亨利貞悔亡<hi>伊川曰弊壊而後革之革之所以致其通故革之而後可以大亨革之而利於正道則可乆而得去故之義无變動之悔乃悔亡也</hi>
彖曰革水火相息<hi>伊川曰火在下水在上相就而相克相滅息者也所以為革</hi>二女<lb/>
<pb n="11b"/>
同居其志不相得曰革<hi>伊川曰二女同居而其歸各異其志不同為不相得也故曰革也</hi>已曰乃孚革而信之<hi>伊川曰事之變革人心豈能便信必終日而後孚在上者於改為之際當詳告申令至於已日使人信之人心不信雖强之行不能成也先王政令人心始以為疑者有之然其乆也必信終不孚而成善治者未之有也</hi>文眀以説大亨以正革而當其<lb/>
悔乃亡<hi>伊川曰以卦才言革之道也離為文明兑為説文明則理无不盡事无不察説則人心和順革而能照察事理和順之心可致大亨而得貞正如是變革得其至當故悔亡也天下之事革之不得其道則反致弊害故革有悔之道唯革之至當則新舊之悔皆亡也</hi>天地革而四時成湯武革<lb/>
命順乎天而應乎人革之時大矣哉<hi>伊川曰天道變改世故遷易革之至<pb n="12a"/>大也故贊之曰革之時大矣哉</hi>
　已日乃孚是革弊之常道即六二爻所謂已日乃革<lb/>
　者也湯武革命是革道一時之大變故曰革之時大<lb/>
　矣哉<lb/>
象曰澤中有火革<hi>伊川曰為卦兑上離下澤中有火也革變革也水火相息之物水滅火火涸水相變革者也</hi>君子以治厯明時<hi>䟽云天時變改故須厯數所以君子觀兹革象脩治厯數以明天時也伊川曰君子觀變革之象推日月星辰之遷易以治厯數而明四時之序</hi>
　火過於炎則燥澤中有火是以水革火之道亦利乎<lb/>
<pb n="12b"/>
　正也君子觀革之象以治厯明時唯正則不差也<lb/>
初九鞏用黄牛之革<hi>伊川曰鞏局束也革所以包束黄中色牛順物鞏用黄牛之革謂以中順之道自固不妄動也</hi>象曰鞏用黄牛不可以有為也<hi>伊川曰以初九時位才皆不可以有為故當以中順自固也</hi>
　初九微陽而在下未至於六二已日乃革之時但當<lb/>
　以中順之道鞏固自守如包束以黄牛之革不可輕<lb/>
　動而為革之先故曰不可以有為也<lb/>
六二已日乃革之征凶无咎<hi>伊川曰以六居二柔順而中正又文明之主上有陽<pb n="13a"/>剛之君同徳相應中正則无偏蔽文明則盡事理應上財得權勢體順則无違悖時可矣位得矣才足矣處革之至善者也然臣道不當為革之先必待上下之信故革已日乃革之也如二之才徳所居之地所逢之時足以天下之弊新天下之治當進而上輔於君以行其道則吉而无咎也</hi>象曰已曰革之行有<lb/>
嘉也<hi>伊川曰行則有嘉慶也</hi>
　六二臣道亦不可以為革之先故曰已日乃革之唯<lb/>
　徃從於九五則吉而无咎可以行其道而有嘉羙也<lb/>
　革之為道莫難於己日乃革之時尤難於己日乃孚<lb/>
　之後初九爻曰不可以有為也六二繼於其後則曰<lb/>
<pb n="13b"/>
　征吉无咎可見其已日乃革矣自六二以上三爻皆<lb/>
　曰有孚以見六二大臣雖能革天下之弊九三九四<lb/>
　九五皆信之於已日之後即卦所謂已日乃孚彖所<lb/>
　謂革而信之者也<lb/>
九三征凶貞厲革言三就有孚<hi>伊川曰九三以剛陽為下之上又居離之上而不得中躁動於革者也在下而躁於變革以是而行則有凶也然居下之上事茍當革豈可不為也在乎守貞正而懐危懼從公論則可行之不疑革言謂當革之論就成也合也審察當革之言至於三而皆合則可信也言謹重之至能如是則必得至當乃有孚也</hi>象曰革言三就又何之矣<hi>伊川曰稽<pb n="14a"/>之衆論至於三就事之當也又何之矣乃俗語更何徃也童溪曰自初至三已三就矣謂革道小成也</hi>
　九三剛不得中故有征凶貞厲之戒與六二之征凶<lb/>
　者不同也革言三就又何之矣尚欲有孚於九四九<lb/>
　五故貴乎革而當也<lb/>
九四悔亡有孚改命吉<hi>伊川曰以九居四剛柔相際又曰事之可悔而後革之革之而當其悔乃亡也革之阮當唯在處之以至誠故有孚則改命吉改命則改為也</hi>象曰改命之吉<lb/>
信志也<hi>伊川曰以上下信其志也</hi>
　九四處近君之位以剛守靜所以悔亡而有孚其志<lb/>
<pb n="14b"/>
　者由其上承九五凡事有所當改者必待君命改之<lb/>
　而後行故曰改命吉而不曰革命是湯武革命之事<lb/>
　非九四之所敢言也故九四九五爻皆不言革<lb/>
九五大人虎變<hi>伊川曰九五以陽剛之才中正之徳居尊位大人也以大人之道革天下之事无不當也无不時也所過變化事理炳著如虎之文采故云虎變</hi>未占有孚<hi>伊川曰不待占决知其至當而信之也</hi>象曰大人虎變其文炳也<hi>伊川曰事理明著如虎文之炳煥明盛也天下有不孚乎</hi>
　雲從龍風從虎龍以徳言虎以威言皆大人變化之<lb/>
<pb n="15a"/>
　象乾卦九五爻曰飛龍在天謂之飛者人不可得而<lb/>
　及也革卦九五爻曰大人虎變謂之變者不可得以<lb/>
　為常也九五大人順天命而行人莫能測不待占决<lb/>
　於人而人亦信之譬如虎變其文炳然人畏其威亦<lb/>
　信之於其外也曰未占者以見革之九五本不言革<lb/>
　湯武革命是人事之大變亦非易之所常占也<lb/>
上六君子豹變小人革面<hi>伊川曰革之終革道之成也君子謂善人良善則已從革而變其著見若豹之彬蔚也小人昏愚難遷者雖未能心化亦革其面以從上之教令也龍虎大人之象故大<pb n="15b"/>人云虎君子云豹也</hi>征凶居貞吉<hi>伊川曰至革之終而又征則凶也當貞固以自守革至於極而不守以貞則所革隨復變矣天下之事始則患乎難革已革則患乎不能守也故革之終戒以居貞則吉</hi>象<lb/>
曰君子豹變其文蔚也<hi>伊川曰君子從化遷善成文彬蔚彰見於外也</hi>小人革<lb/>
面順以從君也<hi>童溪曰中説而誠服曾无矯飾之態故革去面從而以順説之心從乎君也</hi>
　上六居革之終不可以復革矣當大人虎變之後為<lb/>
　君子者其文蔚然但言豹變而不敢言虎變之事為<lb/>
　小人者亦知革面而順以從君如是則為征凶如是<lb/>
　則為居貞吉以見湯武革命之事亦終不可以為訓<lb/>
<pb n="16a"/>
　於後世是易之㣲意也<lb/>
䷱<hi>巽下離上</hi>
鼎元吉亨<hi>序卦曰革物者莫如鼎故受之以鼎伊川曰鼎之為用所以革物者變腥而為熟易堅而為柔水火不可同處也能使相合為用而不相害是能革物也鼎所以次革也又曰如卦之才可以致元亨也止當云元亨文羡吉字卦才可以致元亨未便有元吉也彖復止言元亨其羡明矣</hi>
　鼎有用以自養者有用以養人者皆欲新潔則可以<lb/>
　烹飪是元吉而後亨然聖人之鼎是謂神器舉之於<lb/>
　上實之於中承之於下皆賴聖賢之力故鼎卦下三<lb/>
<pb n="16b"/>
　爻則言聖賢自養之事上三爻則言大亨以養聖賢<lb/>
　之事與常人之所謂亨飪者不同也初六曰利出否<lb/>
　言聖賢自養於下先欲自潔也九二曰鼎有實言聖<lb/>
　賢自養於中亦素有實也九三曰鼎耳革其行塞雉<lb/>
　膏不食言聖賢自養設有不幸而處窮塞之時亦无<lb/>
　慕於外也可見聖賢之能自養矣唯能自養然後聖<lb/>
　人以大亨之禮而養聖賢亦是元吉而後亨也九四<lb/>
　曰鼎折足覆公餗言聖人欲養聖賢必先去覆餗之<lb/>
<pb n="17a"/>
　小人也六五曰鼎黄耳金鉉利貞言聖人巽而聰明<lb/>
　則知所以養聖賢也上六曰鼎玉鉉大吉无不利言<lb/>
　聖人之養聖賢也金鉉既成加以玉鉉有愛護之无<lb/>
　瑕疵之亦所謂元吉而亨也<lb/>
彖曰鼎象也以木巽火亨飪也<hi>童溪曰古者制器必取諸象鼎之為卦也寔具鼎之象焉故以全卦觀之則分植乎下者足也初六是也充寔乎中者腹也二三四是也對峙乎上者耳也六五是也横亘乎上者鉉也上九是也夫物有足有腹有耳有鉉非鼎乎故曰鼎象也此以卦六畫言鼎之象也以二體觀之則巽為木也而在下離為火也而在上以木巽火而火出乎木則鼎之功用見矣故曰以木巽火<pb n="17b"/>亨飪也此以離巽二體言鼎之用也</hi>聖人亨以享上帝而大亨以養聖賢<hi>伊川曰以木從火所以亨飪也鼎之為器生人所願至切者也極其用之大則聖人亨以享上帝大亨以養聖賢朱氏曰以享上帝之心推之以養聖賢人有不樂盡其心乎</hi>巽而耳目聰明<hi>童溪曰鼎之為卦巽下也故有人君卑巽下賢之象離上也離為目又六五鼎耳也故有耳目聰明之象夫人君能卑巽以下賢則天下之賢孰不為吾用哉故以天下之耳為耳則其耳聰以天下之目為目則其目明所謂巽而耳目聰明也</hi>
柔進而上行得中而應乎剛是以元亨<hi>伊川曰几離在上者皆云柔進而上行柔在下之物乃居尊位進而上行也以明居尊而得中道應乎剛能用剛陽之道也五居中又以柔而應剛為得中道其才如此所以能元亨也</hi>
<pb n="18a"/>
　鼎卦六爻曰自趾而至鉉有鼎之象故彖曰鼎象然<lb/>
　而六爻言鼎顛趾九四亦取折足之象六五爻言鼎<lb/>
　黄耳九三亦取耳革之象上六爻言鼎玉鉉六五亦<lb/>
　取金鉉之象象不可以徒泥也又言以木巽火是常<lb/>
　人之所謂巽者皆知有亨飪之象唯聖人能推巽下<lb/>
　之義亨以享上帝大亨以養聖賢是事聖賢之禮尤<lb/>
　大於事天也又言巽則耳目聰明柔益進而上行得<lb/>
　中而應於九二陽剛之賢則鼎之徳愈大而善故曰<lb/>
<pb n="18b"/>
　元亨而吉在其中矣<lb/>
象曰木上有火鼎<hi>伊川曰木上有火以木巽火也亨飪之象故為鼎</hi>君子以正<lb/>
位凝命<hi>伊川曰鼎者法象之器其形端正其體安重取其端正之象則以正其位謂正其所居之位君子所處必正其小至於席不正不坐毋跛毋倚取其安重之義則以凝其命令安重其命令也凝聚止之義謂安重也</hi>
初六鼎顛趾<hi>伊川曰初六在鼎下趾之象也上應於四趾而向上顛之象也</hi>利出否<hi>伊川曰傾出敗惡以致潔取新則可也故顛趾利在於出否否惡也</hi>得妾以其子无咎<hi>伊川曰六隂而卑故為妾得妾謂得其人也若得良妾則能輔助其主使无過咎也蘓氏曰聖人之於人也貴其身不問<pb n="19a"/>其所從</hi>象曰鼎顛趾未悖也<hi>童溪曰夫鼎趾之顛不正者也然出否以從貴則雖顛未悖也</hi>利出否以從貴也<hi>伊川曰出故而納新㵼惡而受美從貴之義也應於四上從於貴也</hi>
　初六在下曰利出否以喻聖賢能自潔於其初也得<lb/>
　妾以其子无咎以喻聖賢出於㣲側之地得其所養<lb/>
　有貴於己則可以從其上而為上所貴也初六顛趾<lb/>
　能出否以從貴得妾以其子者貴亦有之終不若長<lb/>
　子主器之為正故鼎卦之後受之以震主器莫如長<lb/>
　子是易之㣲意也<lb/>
<pb n="19b"/>
九二鼎有實<hi>註云以陽之質處鼎之中有實者也</hi>我仇有疾不我能即吉<lb/>
<hi>註云我仇謂五也困於乘剛之疾不能就我則我不溢得全其吉也䟽云有實之物不可復加也加之則溢而傷其實矣六五我之仇匹欲來應我困於乘剛之疾不能就我則我不溢而全其吉也伊川曰仇對也隂陽相對之物謂初也相從非正而害義是有疾也二當以正自守使之不能就已又能自守以正則不正者不能就之矣所以吉也</hi>象曰鼎有實慎所之也<hi>伊川曰上從六五之正應乃是慎所之也</hi>我<lb/>
仇有疾終无尤也<hi>䟽云五既有乘剛之疾不能加我則我終无尤也伊川曰初比已而非正是有疾也既自守以正則彼不能即我所以終无過尤也</hi>
　九二以剛實而居中是鼎有實之象六五爻曰中以<lb/>
<pb n="20a"/>
　為實也可見九二之能謹所之應於六五皆有實於<lb/>
　其中矣曰我仇者謂九四為覆餗之小人也九四比<lb/>
　於六五剛而不中與九二之剛中者正相反也以邪<lb/>
　害正是我仇之有疾者也唯九二與六五為正應有<lb/>
　實在中故雖遇我仇有疾之人亦不能我即而害我<lb/>
　矣終无過尤可以獲吉此六五之所以養聖賢九四<lb/>
　之所以其形渥凶也五為君位非謂九二之從六五<lb/>
　可以言我仇匹也初六隂柔以巽體而在九二之下<lb/>
<pb n="20b"/>
　有得妾以其子之象亦非謂九二之於初六欲使之<lb/>
　不能即已而視之以為我仇也<lb/>
九三鼎耳革其行塞<hi>註云鼎之為義虛中以待物者也而三處下體之上以陽居陽守實无應无所納受耳宜空以待鉉而反全其實塞故曰鼎耳革其行塞雖有雉膏而終不能食也伊川曰其行塞不能食也</hi>雉膏不食<hi>伊川曰膏甘食之物象禄位雉指五也有文明之徳故謂之雉三有才用而不得六五之禄位是不得雉膏食之也</hi>方雨虧悔終吉<hi>伊川曰隂陽交暢則雨方雨且将雨也童溪曰方將隂陽和而雨焉則不食之悔可以虧去而終獲其吉也為九三者宜守其正以有待焉可也</hi>象<lb/>
曰鼎耳革失其義也<hi>伊川曰始與鼎耳革異者失其相求之義也與五非應失求合之義<pb n="21a"/>也不中非同志之象也是以其行塞而不通然上明而下才終必和合故方雨而吉也</hi>
　九三欲從於六五非其正應是鼎耳革異者也失其<lb/>
　相從之義則其行塞而不通為九三者未得自逹則<lb/>
　不食其禄雖雉膏之美義亦不食必待其方雨終有<lb/>
　隂陽和合之時則可以悔虧而終吉是聖賢在下必<lb/>
　待聖人在上巽耳既聰然後可以受其養也<lb/>
九四鼎折足覆公餗其形渥凶<hi>繫辭曰徳薄而位尊知小而謀大力少而任重鮮不及矣伊川曰四下應於初初隂柔小人不可用者也其不勝任而敗事猶鼎之折足也鼎折足則傾覆公上<pb n="21b"/>之餗餗鼎實也居大臣之位當天下之任而所用匪人至於覆敗乃不勝其任可羞愧之甚也其形渥謂赧汗也其凶可知</hi>象曰覆公餗信如何也<hi>伊川曰失其職誤上之委任得為信乎</hi>
　鼎卦唯九四爻言凶九四剛不得中比於六五欲沮<lb/>
　二陽於其下又下應於初六隂柔之小人不能勝任<lb/>
　故有折足覆餗之象既覆公餗信復何如六五為耳<lb/>
　聰之主欲養聖賢故九四覆餗之小人不容不去其<lb/>
　形渥凶甚可愧也<lb/>
六五鼎黄耳金鉉利貞<hi>伊川曰五在鼎上耳之象也鼎之舉措在耳為鼎之主也五有<pb n="22a"/>中徳故云黄耳鉉加耳者也二應於五來從於耳者鉉也二冇剛中之徳陽體剛中色黄故為金鉉五文明得中而應剛二剛中巽體而上應才无不足也相應至善矣所利在貞固而已六五居中應中不至於失正而質本隂柔故戒以貞固於中也</hi>象曰鼎黄耳中以為實也<hi>伊川曰六五以得中為善是以中為實徳也潘氏曰隂雖虛以中為實</hi>
　六五為養聖賢之主在上得中是鼎黄耳之象鉉所<lb/>
　以助鼎耳於左右也金者剛也以六五虚中之君加<lb/>
　助以九二剛中之臣是黄耳而得金鉉也以中應中<lb/>
　利在貞固而能守故曰中以為實也唯中虛則可以<lb/>
<pb n="22b"/>
　受實唯中實則不至於擁虛是鼎之義也<lb/>
上九鼎玉鉉大吉无不利<hi>伊川曰在上鉉之象也剛而温者玉也九雖剛陽而居隂履柔不極剛而能温者也居成功之難善處而已剛染適宜動靜不過則為大吉无所不利矣</hi>象曰玉<lb/>
鉉在上剛柔節也<hi>伊川曰剛而温乃有節也上居功成致用之地而剛柔節所以大吉无不利也童溪曰鉉也而金為之特取其剛而已猶未足以語其徳之全也而有剛柔之節者非玉不可</hi>
　金鉉以比陽剛之才玉鉉以比聖賢之徳六五爻曰<lb/>
　金鉉上九爻曰玉鉉是大亨以養聖賢又終以徳為<lb/>
　尚也曰金曰玉皆有愛護之之意後世人主欲以區<lb/>
<pb n="23a"/>
　區爵禄而磨厲其臣恩意鍥薄不足以知此義矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷十三<lb/>
</p>
<p>
</p>
  </div>
</body>
</text>
</TEI>
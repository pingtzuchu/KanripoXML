<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷十</head> <lb/>
    <p>
<pb n="1a"/>
欽定四庫全書<lb/>
　淙山讀周易卷十<lb/>
　　　　　　　　　　　　宋　方寔孫　撰<lb/>
下經<lb/>
䷢<hi>坤下離上</hi>
晉康侯用錫馬蕃庶晝日三接<hi>序卦曰物不可以終壯故受之以晉晉者進也伊川曰晉為進盛之時大明在上而下體順附諸侯承王之象也故為康侯康侯者治安之侯也上之大明而能同徳以順附治安之侯也故受其寵數錫之馬衆多也車馬重賜也蕃庶衆多也不唯錫予之厚又見親禮<pb n="1b"/>晝日之中至于三接言寵遇之至也晉進盛之時丄明下順君臣相得在丄而言則進于明盛在臣而言則進升高顯受其光寵也誠齋曰晉之世上則天子進乎德有不已之明下則諸侯進乎順有不已之報進乎德如日之出于地愈升愈明進乎順如地之承乎日愈下愈高下順上而不已故上燭下亦不已是以錫馬蕃庶而恩之者豐晝日三接而禮之者頻也又曰離為日日出地為晝三接下接三隂也又曰康侯天子鎮撫諸侯以安之也上下相安則天下安</hi>
　晉卦下三爻屬坤有康侯之象皆欲以坤順而進也<lb/>
　初六曰晉如摧如六二曰晉如愁如六三不言晉者<lb/>
　何也九四沮之于其上六三未得進也九四爻曰鼫<lb/>
<pb n="2a"/>
　鼠貞厲位不當也當晉晝大明之時九四剛而不中<lb/>
　貪如鼫鼠上據近君之位欲沮康侯于其下使未得<lb/>
　進此六五之所當察也唯六五屬于離體虛中而明<lb/>
　知初六六二六三之為皆順思所以鎮撫之于其上<lb/>
　錫馬蕃庶又有晝日三接之禮所以待初六六二六<lb/>
　三者如此其厚故得九四退聽如鼫鼠之晝伏而不<lb/>
　敢動此其所以為晉晝之時也<lb/>
彖曰晉進也<hi>伊川曰明進而盛也明出于地益進而盛故為晉所以不謂之進者進為前進不能<pb n="2b"/>包明盛之義</hi>明出地上順而麗乎大明<hi>伊川曰明在地上離在坤上也坤麗于離以順麗乎大明是順德之臣上附于大明之君也</hi>柔進而上行是以康侯用錫<lb/>
馬蕃庶晝日三接也<hi>伊川曰凡卦離在上者柔居君位多云柔進而上行噬磕睽鼎是也六五以柔居君位明而順麗為能待下寵遇親宻之義是以為康侯用錫馬蕃庶晝日三接也</hi>
象曰明出地上晉<hi>伊川曰為卦離在坤上明出地上也日出于地升而益明故為晉晉進而光明盛大之意</hi>君子以自昭明德<hi>伊川曰君子觀明出地上而益明盛之象而以自昭其明德去蔽致知昭明德于已也明明德于天下昭明德于外也明德在己故云自昭</hi>
　明出地上地屬于隂待日而明也君子觀象故處于<lb/>
<pb n="3a"/>
　幽隠之地自昭明德以待其君之見知然後錫馬蕃<lb/>
　庶晝日三接可以愈進而顯榮也若由君德而論則<lb/>
　明出地上是日出之初也自昭明德于其初晉進不<lb/>
　已明不欲過于中也故卦取晉晝之象<lb/>
初六晉如摧如貞吉<hi>龜山曰晉如其進也摧如其退也居晉之初量而後入无心于進退者也雖進退无常獨行正而已故正則吉</hi>罔孚裕无咎<hi>伊川曰在下而始進豈遽能深見信于上茍上未見信則當安中自守雍容寛裕无急于求上之信也茍欲信之心切非汲汲以失其守則悻悻以傷于義矣皆有咎也裕則无咎君子處進退之道也</hi>象曰晉如摧如獨行正也裕无<lb/>
<pb n="3b"/>
咎未受命也<hi>伊川曰君子之于進退或遲或速唯義所當未嘗不裕也聖人恐後之人不達寛裕之義居位者廢職失守以為裕故恃云初六裕无咎者始進未受命當職任故也若有官守不信于上而失其職一日不可居也</hi>
　初六當晉之初晉如而又摧如欲進欲退不欲應于<lb/>
　九四之晉如鼫鼠者也獨行其正幸而有孚于其上<lb/>
　則以正而進是謂貞吉若不幸而罔孚則未輕于受<lb/>
　命守正而退亦有餘裕何咎之有孟子曰我無官守<lb/>
　無言責也則吾進退豈不綽綽然有餘裕哉即易所<lb/>
<pb n="4a"/>
　謂裕无咎也向使為初六者微而在下既輕進于未<lb/>
　受命之初又輕退于已受命之後不得謂之裕无咎<lb/>
　矣<lb/>
六二晉如愁如貞吉<hi>伊川曰愁謂其進之難也誠齋曰六二以柔順之德逢文明之君當亨進之位能居中守正以進為憂而不以進為喜若此可得吉矣</hi>受兹介福于其王母<lb/>
<hi>伊川曰王母祖母也謂隂之至尊者六五也龜山曰居中履正素位而行則明雖不見鬼神之至幽者其福之矣故受兹介福于王母詩曰靖共爾位好是正直神之聽之介爾景福此之謂也</hi>象曰受兹介<lb/>
福以中正也<hi>伊川曰介大也受兹介福以中正之道也</hi>
<pb n="4b"/>
　六二柔順得中處大臣之位懼不勝任以進為憂此<lb/>
　晉如愁如之所以貞吉也所為若此則幽而神明亦<lb/>
　將祐之以大福故曰受兹介福于其王母況當晉晝<lb/>
　大明之時六五應之于上宜其錫馬蕃庶寵遇之愈<lb/>
　厚也<lb/>
六三衆允悔亡<hi>伊川曰三隂皆順上者也三之順上與衆同志衆所允從悔之所以亡也</hi>象<lb/>
曰衆允之志上行也<hi>伊川曰上行上順麗于大明也上從大明之君衆志之所同也</hi>
　六三體本坤順衆志允從可以上行而爻不言晉者<lb/>
<pb n="5a"/>
　四猶欲沮其進也<lb/>
九四晉如鼫鼠貞厲<hi>伊川曰以九居四非其位也非其位而居之貪據其位者也又曰三隂皆在已下勢必上進既非所安故其心畏忌之貪而畏人者鼫鼠也故云晉如鼫鼠貪于非據而存畏忌之心貞固守此其危可知</hi>象曰鼫鼠貞厲位不當也<hi>伊川曰賢者以正德宜在高位不正而處高位則為非據貪而懼失則畏人固處其地危可知也</hi>
　晉卦坤下三爻皆有順德欲上進而麗于六五離明<lb/>
　之君九四乃間沮之于其上處不當位而貪進不已<lb/>
　是晉如鼫鼠之象也然鼫鼠貪而畏人猶晝伏而夜<lb/>
<pb n="5b"/>
　動九四剛暴當晉晝大明之時貪不畏人其為惡也<lb/>
　甚于鼫鼠矣以此為貞其危可知故曰貞厲<lb/>
六五悔亡失得勿恤往吉无不利<hi>伊川曰六以柔居君位木當有悔以大明而下皆順附故其悔得亡也下既同德順附當推誠委任盡衆人之才通天下之志勿復自任其明恤其得失如此而往則吉而无所不利也六五大明之主不患其不能明照患其用明之過至于察察失委任之道故戒以失得勿恤也</hi>象曰失得勿恤往有慶也<hi>伊川曰推誠委任則可以成天下之大功是往而有福慶也</hi>
　六五虚中而得離明之正有晝日三接之象明進而<lb/>
<pb n="6a"/>
　不已亦不欲過乎中也推誠委任應于六二區區失<lb/>
　得不至苛察以此而往則吉而有慶无所不利非但<lb/>
　悔亡而已也後世如唐德宗以强為明猜疑臣下終<lb/>
　必有悔尚何往有慶乎<lb/>
上九晉其角維用伐邑厲吉无咎貞吝<hi>伊川曰角剛而居丄之物上九以剛居卦之極故取角為象以陽居上剛之極也在晉之上進之極也剛極則有强猛之過進極則有躁急之失以剛而極于進失中之甚也无所用而可惟獨用于伐邑則雖厲而吉且无咎也伐四方者治外也伐其居邑者治内也言伐邑謂内自治也人之自治剛極則守道愈固進極則遷善愈速如上九者以之自治則雖傷<pb n="6b"/>于厲而吉且无咎也嚴厲非安和之道而于自治則有功也復云貞吝以盡其義極于剛進則自治冇功然非中和之德故于貞正之道為可吝也</hi>象曰維用伐邑道未光也<hi>伊川曰既得吉而无咎復云吝者其道未光大也又曰夫道既光大則无不中正安有過也今以過剛自治則自治雖有功矣然其道未光大故亦可吝</hi>
　六五失得勿恤明不可過乎中也上九維用伐邑寧<lb/>
　以剛而自治于内亦不可過剛于其外也<lb/>
䷣<hi>離下坤上</hi>
明夷利艱貞<hi>序卦曰晉者進也進必有所傷故受之以明夷夷者傷也伊川曰為卦離下坤上明<pb n="7a"/>入地中也反晉成明夷故義與晉正相反晉者明盛之卦明君在上羣賢並進之時也明夷昏暗之卦暗君在上明者見傷之時也日入于地中明傷而昏暗也故為明夷又曰君子當明夷之時利在知艱難而不失其貞正也在昏暗艱難之時而能不失其正所以為明君子也</hi>
　當晉之時君明于上臣順于下甚易處也當明夷之<lb/>
　時君暗于上文明之臣反見傷于下甚難處也知其<lb/>
　難處而利在艱貞非文王箕子孰能之乎<lb/>
彖曰明入地中明夷<hi>伊川曰明入于地其明滅也故為明夷</hi>内文明而外<lb/>
柔順以蒙大難文王以之<hi>伊川曰内卦離者文明之象外卦坤者柔順之象為内有<pb n="7b"/>文明之德而外能柔順也昔者文王如是故曰文王以之當紂之昏暗乃明夷之時而文王内有文明之德外柔順以事紂蒙犯大難而内不失其明聖外足以遠禍患此文王所用之道也</hi>利艱貞晦其明<lb/>
也内難而能正其志箕子以之<hi>伊川曰明夷之時利于處艱難而不失其貞正謂能晦藏其明也不晦其明則被禍患不守其正則非賢明箕子當紂之時身處其國内切近其難故云内難然箕子能晦藏其明而自守其止志箕子所用之道也故曰箕子以之</hi>
　明夷者紂之時也彖言文王箕子以當其事爻不言<lb/>
　文王者文王以明德在下而受傷羑里之事亦難言<lb/>
　也六五爻曰箕子之明夷利貞五君位也言箕子之<lb/>
<pb n="8a"/>
　有内難者不欲斥言紂也明夷卦離下坤上離明也<lb/>
　坤順也文明之臣雖受傷於下亦終欲柔順以事其<lb/>
　上不敢謂六五之君昏暗于上而終恐見傷于下此<lb/>
　上六之所以不言明夷也明夷卦言文王箕子之事<lb/>
　與革卦不同或謂九三明夷于南狩得其大首是湯<lb/>
　武之事則誤矣<lb/>
象曰明入地中明夷君子以涖衆用晦而明<hi>伊川曰明所以照君子无所不照然用明之過則傷于察太察則盡事而无含𢎞之度故君子觀明入地中之象于涖衆也不極其<pb n="8b"/>明察而用晦然後能容物和衆衆親而安是用晦乃所以為明也</hi>
　明入地中旦則復出晦所以養其明也君子觀象而<lb/>
　凡涖衆之道皆欲養明以晦則明无所傷非獨處明<lb/>
　夷昏暗之時而後欲用此道也<lb/>
初九明夷于飛垂其翼<hi>注云明夷之主在于上六上六為至暗者也初處卦之始最遠于難也龜山曰居明夷之初在下而未蒙難也翔而後集卑以自牧而已不矯激以為高也</hi>君子于<lb/>
行三日不食有攸往主人有言<hi>誠齋曰當紂之時其伯夷太公避紂海濵之事乎潘氏曰君子去之唯恐不速三日不食時也主人不知譏訝其遽去所以冇言</hi>象曰君子于<lb/>
<pb n="9a"/>
行義不食也<hi>童溪曰謂去其位則義不食其禄</hi>
　上六為昏暗之主初九遠于上六雖未蒙難已欲避<lb/>
　難而去如飛鳥之垂其翼恐受傷于上也又言初九<lb/>
　陽剛有君子于行之象見幾速去三日不暇食而有<lb/>
　攸往唯初九微而居下則可以有辭而去也故曰主<lb/>
　人有言主人者言所居之地也有言者有辭也義不<lb/>
　食其禄則有辭而去如伯夷太公之避紂是也<lb/>
六二明夷夷于左股用拯馬壯吉<hi>疏云左者取其傷小則比夷右未為切也<pb n="9b"/>伊川曰夷于左股謂傷害其行而不甚切也然亦必自免有道拯用壯健之馬則獲免之速而吉也誠齋曰股肱左右者大臣之象也以其德之文明故有馬壯之捄既傷股矣非凶乎傷而獲拯非凶之吉乎當紂之時此正文王之事也見囚者傷股也伯夷太公歸之閎夭之徒脱之者馬壯之拯也</hi>象曰六二之吉<lb/>
順以則也<hi>伊川曰六二之得吉者以其順處而有法則也則謂中正之道能順而得中正所以處明傷之時而能保其吉也</hi>
　文王為崇侯所譖囚于羑里受傷于邪臣是夷于左<lb/>
　股之象也文王所以免于禍者用拯馬壯吉是閎夭<lb/>
　諸人救文王之力也爻言順以則也文王以中正之<lb/>
<pb n="10a"/>
　道而事商合乎天則故為天所相宜其吉也文王豈<lb/>
　求幸免者哉故詩人歌之曰順帝之則當上六失則<lb/>
　之時文王終欲順則于其下所以為六二之吉也<lb/>
九三明夷于南狩得其大首<hi>伊川曰南在前而明方也狩畋而去害也南狩謂前進而除害也當克獲其大首</hi>不可疾貞<hi>伊川曰正之不可急也</hi>象曰南狩之志<lb/>
乃大得也<hi>伊川曰得其大首是能去害而大得其志矣</hi>
　九三在下卦之上是人臣而為方伯者也當紂之時<lb/>
　崇為首惡文王伐崇以除害欲得其大首而不可疾<lb/>
<pb n="10b"/>
　貞是再駕而崇降之時也九三應于上六唯文王受<lb/>
　天子命而為方伯得專征伐故可以南狩伐崇而大<lb/>
　得志所以為貞也文王受命專征至于伐崇而止故<lb/>
　取九三爻以明其象謂其止于下體之上亦不敢越<lb/>
　于上卦也六四爻曰入于左腹獲明夷之心于出門<lb/>
　庭六四離于上卦近于六五如飛㢘惡來之徒則文<lb/>
　王不得過而問之矣况敢傷其上乎六五爻言箕子<lb/>
　之明夷而不敢言紂上六爻終不言明夷者是易之<lb/>
<pb n="11a"/>
　大㫖也或謂九三以明夷之臣得其大首可以誅上<lb/>
　六之暗君則誤矣<lb/>
六四入于左腹獲明夷之心于出門庭<hi>伊川曰夫小人之事君未有由顯明以道合者也必以隠僻之道自結于上右當用故為明顯之所左不當用故為隠僻之所人之手足皆以右為用世謂僻所為僻左是左者隠僻之所也四由隠僻之道深入其君故云入于左腹入腹謂其交深也其交之深故得其心凡奸邪之見信于其君皆由奪其心也不奪其心能无悟乎于出門庭既信之于心而後行之于外也邪臣之事暗君必先蠱其心而後能行于外龜山曰腹坤象也誠齋曰當紂之世所謂六四者其飛廉惡來之事乎</hi>象曰入于左腹獲心意也<hi>伊川曰以邪僻之道入于君而得其心意也</hi>
<pb n="11b"/>
　六四以隂居隂近于六五曰腹曰心曰意所以中其<lb/>
　君之所欲者非一端也六五應于六二有左股之象<lb/>
　比于六四有左腹之象左者皆邪僻也有崇侯首惡<lb/>
　于其下又有飛廉惡來之徒宻助之于其上此紂之<lb/>
　所以愈暗文王之所以受傷也<lb/>
六五箕子之明夷利貞<hi>伊川曰箕子商之舊臣而同姓之親可謂切近于紂矣若不自晦其明被禍可必故徉狂為奴以免于害雖晦藏其明而内守其正所謂内難而能正其志</hi>象曰箕<lb/>
子之貞明不可息也<hi>伊川曰晦藏其明不失其貞固雖遭患難其明自存不可滅息也</hi>
<pb n="12a"/>
　五君位也但言箕子之利貞而不言紂者為其君諱<lb/>
　不忍言其明夷也箕子商之宗臣與國同體相為存<lb/>
　亡紂所以未亡者猶頼有箕子耳箕子之明夷利貞<lb/>
　不可滅息則紂可以不至于亡是易之微意也或謂<lb/>
　明夷六五已无君位而以父師當之則誤矣<lb/>
上六不明晦初登于天後入于地<hi>伊川曰上至高之地明在至高本當遠照明既夷傷故不明而反昏晦也本居于高明當及遠初登于天也乃夷傷其明而復暗後入于地也上明夷之終又坤隂之終明傷之極者也</hi>象曰初登于天照四國也後入于地失<lb/>
<pb n="12b"/>
則也<hi>伊川曰初登于天君高而明則當照及四方也乃被傷而昏暗是後入于地失明之道也失則失其道也</hi>
　上六曰不明又曰晦者明夷之極也日者君象也初<lb/>
　登于天明照四國其初未必不明也後入于地可謂<lb/>
　失則矣然夜而旦旦而晝日之入于地也豈不望其<lb/>
　復出而明乎上六在坤上之上一旦復反則明在地<lb/>
　上猶可以復其初是文王望其君之本意也臣罪當<lb/>
　誅天王明聖上六雖失則于其上為人臣者但當順<lb/>
<pb n="13a"/>
　則于其下此上六爻之所以不敢言明夷也<lb/>
䷤<hi>離下巽上</hi>
家人利女貞<hi>序卦曰夷者傷也傷于外者必反其家故受之以家人伊川曰家人者家内之道父子之親夫婦之義尊卑長㓜之序正倫理篤恩義家人之道也卦外巽内離為風自火出火熾則風生風生自火内而出也自内而出由家而至于外之象又曰明于内而巽于外處家之道也夫人有諸身者則能施于家行于家則能施于國至于天下治葢治家之道也推而行之于外耳故取自内而出之象為家人之義又曰家人之道利在女正女正則家道成矣又曰女正則男正可知</hi>
　治家之道利在女正唯女子尤難齊也巽為長女離<lb/>
<pb n="13b"/>
　為中女體雖不同皆利乎正離明于内巽齊于外能<lb/>
　為人女則可以為人婦能為人婦則可以為人母自<lb/>
　内而外文中子所謂明内齊外也初九曰閑有家悔<lb/>
　亡是治家之道當防閑于其初也六二曰在中饋貞<lb/>
　吉是家有内助所以教女正于内也九三爻獨言家<lb/>
　人者九三在内卦之上有嚴君之義是人之能治家<lb/>
　者也六四曰富家大吉六四屬于外卦是治家之效<lb/>
　自内而見于外也九五言王假有家之義上九言反<lb/>
<pb n="14a"/>
　身之義自天子至于庶人壹是皆以修身為本是家<lb/>
　人卦之微意也<lb/>
彖曰家人女正位乎内男正位乎外男女正天地之大<lb/>
義也<hi>伊川曰彖以卦才而言陽居五在外也隂居二處内也男女各得其正位也尊卑内外之道正合天地隂陽之大義也</hi>家人有嚴君焉父母之謂也<hi>伊川曰家人之道必有所尊嚴而君長者謂父母也</hi>父父子子兄兄弟弟夫夫婦婦而家道正正<lb/>
家而天下定矣<hi>伊川曰父子兄弟夫婦各得其道則家道正矣推一家之道可以及天下故家正則天下定矣</hi>
<pb n="14b"/>
　家正而天下定是九五王假有家者之事也<lb/>
象曰風自火出家人君子以言有物而行有恒<hi>伊川曰正家之本在正其身正身之道一言一動不可易也君子觀風自火出之象知事之由内而出故所言必有物所行必有恒也物謂事實恒謂常度法則也德業之著于外由言行之謹于内也言謹行修則身正而家治矣</hi>
初九閑有家悔亡<hi>伊川曰初家道之始也閑謂防閑法度也治其有家之始能以法度為之防閑則不至于悔矣又曰九剛明之才能閑其家者也</hi>象曰閑有家志未變也<hi>伊川曰閑之于始家人志意未變動之前也正志未流散變動而閑之則不傷恩不失義處家之善也是以悔亡志變而後治則所傷多矣乃有悔也</hi>
<pb n="15a"/>
六二无攸遂在中饋貞吉<hi>注云居内處中履得其位以隂應陽盡婦人之正義无所必遂職乎中饋巽順而已是以貞吉伊川曰婦人居中而主饋者也故云中饋誠齋曰婦尤遂事必有尊也言有夫也</hi>象曰六二之吉順以巽也<hi>伊川曰二以隂柔居中正能順從而卑巽者也故為婦人之貞吉</hi>
九三家人嗃嗃悔厲吉<hi>伊川曰嗃嗃未詳字義然以文義及音意觀之與嗷嗷相類又若急束之意九三在内卦之上主治乎内者也以陽居剛而不中過乎剛者也治内過剛則傷于嚴厲骨肉恩勝嚴過故悔也雖悔于嚴厲未得寛猛之中然而家道齊肅人心祗畏猶為家之吉也若婦子嘻嘻則終至羞吝矣</hi>婦子嘻嘻終吝<hi>伊川曰嘻嘻笑樂无節也自恣无節則終至敗家可羞吝也</hi>象曰<lb/>
<pb n="15b"/>
家人嗃嗃未失也婦子嘻嘻失家節也<hi>伊川曰雖嗃嗃于治家之道未為甚失若婦子嘻嘻是无禮法失家之節衆必亂矣</hi>
　家人卦下三爻屬離是明于内者之事上三爻屬巽<lb/>
　是齊于外者之事九三以陽居剛在内卦之上即彖<lb/>
　所謂家人有嚴君也以嗃嗃而未失以嘻嘻而為戒<lb/>
　是人之能治其家者也故九三爻獨言家人<lb/>
六四富家大吉<hi>伊川曰巽順于事而由正道能保有其富者也誠齋曰父子夫婦各順其位而不相踰越是謂之富矣易之富即記之家肥也</hi>象曰富家大吉順在位也<hi>疏云六四<pb n="16a"/>處柔體巽得位承五能富其家者也由其體巽承尊長保禄位吉之大者也</hi>
　家人内三爻屬内卦治家之道至九三而已成矣六<lb/>
　四處家道已成之後百事具足效見于外是富家之<lb/>
　象也六四以巽體而承九五能以順道而保其禄位<lb/>
　吉孰大焉臣之從君猶女之從夫由内而外由家而<lb/>
　國亦是明内齊外之義<lb/>
九五王假有家勿恤吉<hi>伊川曰五君位故以王言假至也極乎有家之道也夫王者之道修身以齊家家正則天下治矣自古聖人未有不以恭己正家為本故有家之道既至則不憂勞而天下治<pb n="16b"/>矣勿恤而吉也五恭己于外二正家于内内外同德可謂至矣</hi>象曰王假有家交相愛<lb/>
也<hi>伊川曰夫愛其内助婦愛其刑家交相愛也能如是者文王之妃乎誠齋曰以文王為君以太姒為妃以王季為父以太任為母以武王為子以邑姜為婦其不交相愛乎故詩人歌之曰刑于寡妻至于兄弟以御于家邦此交相愛也仲尼頌之曰無憂者其惟文王乎此勿恤吉也</hi>
上九有孚威如終吉<hi>伊川曰上卦之終家道之成也故極言治家之本治家之道非至誠不能也故必中有孚信則能常久而衆人自化為善不由至誠己且不能常守也况欲使人乎故治家以有孚為本治家者在妻孥情愛之間慈過則无嚴恩勝則掩義故家之患常在禮法不足而凟慢生也長失尊嚴少忘恭順而家不亂者未之有也故必有威嚴則能終吉保家之終在有孚威如二者而已故于卦終言之</hi>象<lb/>
<pb n="17a"/>
曰威如之吉反身之謂也<hi>伊川曰威如而吉者能自反于身也孟子所謂身不行道不行于妻子也潘氏曰律己不嚴何以齊家反求諸己而已矣</hi>
　上九處卦之極家道順成已有孚矣猶欲反身自治<lb/>
　終始致謹不欲徒嚴于治人所以終吉也<lb/>
䷥<hi>兑下離上</hi>
睽小事吉<hi>序卦曰家道窮必乖故受之以睽睽者乖也伊川曰為卦丄離下兑離火炎上兑澤潤下二體相違睽之義也又中少二女雖同居而所歸各異是其志不同行也亦為睽義胡氏曰夫睽乖之時上下之情異雖有大才德之人亦未能大有所為但小事則可以得吉也</hi>
<pb n="17b"/>
　睽卦唯九四上九言睽孤何也所以為六三辨也睽<lb/>
　卦取二女不同行之象六三與上九為正應而比于<lb/>
　九四故上九先張之弧所以欲射六三者謂其迹可<lb/>
　疑也然六三屬于下卦九四屬于上卦二體判然譬<lb/>
　如火動而上澤動而下兩相睽違本不相及故上九<lb/>
　後説之弧所以不疑六三也睽卦言睽孤者二謂九<lb/>
　四自為九四上九自為上九可以見六三之无他也<lb/>
　當睽乖之時欲别嫌疑小事必正是吉之道也故曰<lb/>
<pb n="18a"/>
　小事吉又由二五而論則君臣亦有處睽之道六五<lb/>
　以柔弱之主處于九四上九之間上下皆睽孤也九<lb/>
　二在下欲與六五為應亦未易合唯以九居二剛而<lb/>
　得中屬于兑體當上下睽孤之時不敢茍同亦不敢<lb/>
　以茍異遇主于巷以漸而合是以小事吉也<lb/>
彖曰睽火動而上澤動而下<hi>伊川曰火之性動而上澤之性動而下二物之性違異故為睽義</hi>二女同居其志不同行<hi>伊川曰中少二女雖同居其志不同以為睽義女之少也同處長則各適其歸其志異也言睽者本同也本不同則非睽也</hi>説而麗乎明<hi>伊川<pb n="18b"/>曰兑説也離麗也又為明故為説順而附麗于明</hi>柔進而上行得中而應乎剛<lb/>
是以小事吉<hi>伊川曰凡離在上而彖欲見柔居尊者則曰柔進而上行晉鼎是也方睽乖之時六五以柔居尊位有説順麗明之善又得中道而應剛雖不能合天下之睽成天下之大事亦可以小濟是于小事吉也</hi>天地睽而其事同也男女睽而其志通也萬物睽<lb/>
而其事類也睽之時用大矣哉<hi>伊川曰天高地下其體睽也然陽降隂升相合而成化育之事則同也男女異質睽也而相求之志則通也生物萬殊睽也然而得天地之和禀隂陽之氣則相類也物雖異而理本同故天下之大羣生之衆睽散萬殊而聖人為能同也處睽之時合睽之用其事至大故云大矣哉</hi>
<pb n="19a"/>
象曰上火下澤睽君子以同而異<hi>伊川曰上火下澤二物之性違異所以為睽離之象君子觀睽之象于大同之中而知所當異也又曰不能大同者亂常拂理之人也不能獨異者隨俗習非之人也要在同而能異耳中庸曰和而不流是也</hi>
初九悔亡<hi>伊川曰九居卦初睽之始也在睽乖之時以剛動于下有悔可知所以得亡者九四在上亦以剛陽无與自然同類相合同是陽爻同居下又當相應之位二陽本非相應者以在睽故也上下相與故能亡其悔</hi>喪馬勿逐自復<hi>伊川曰馬所以行也陽上行者也睽獨无與則不能行是喪其馬也四既與之合則能行矣是勿逐而馬復得也</hi>見惡人无咎<hi>伊川曰惡人與己乖異者見者與相乖也</hi>象曰見惡人以辟咎也<hi>伊川曰若以惡人而拒絶之則將衆仇于君子而禍咎隨<pb n="19b"/>之矣故必見之所以免避怨咎也无怨咎則有可合之道</hi>
　初九以陽剛之才守貞而在下所以悔亡獨行无與<lb/>
　不逐逐于外以求合唯欲自反于剛貞之道是喪馬<lb/>
　勿逐自復之象也應于九四是卦所謂睽孤者也九<lb/>
　四處于二隂之間迹有可疑故初九始見之以為惡<lb/>
　人也見惡人而不與之同惡是避咎之道也所以同<lb/>
　而異者也非謂君子必求見惡人則可以无咎也九<lb/>
　四應于初九唯能自别嫌疑亦可无咎故九四爻曰<lb/>
<pb n="20a"/>
　遇元夫交孚厲无咎<lb/>
九二遇主于巷无咎<hi>伊川曰二以剛中之德居下上應六五之君道合則志行成濟睽之功矣而居睽離之時其交非固二當委曲求與相遇覬其得合也故曰遇主于巷必能合而後无咎君臣睽離其咎大矣巷者委曲之塗也遇者會逢之謂也當委曲相求則于㑹遇與之合也所謂委曲者以善道宛轉將就使合而已非枉已屈道</hi>象曰遇主于巷未失道也<hi>伊川曰當睽之時君心未合賢臣在下竭力盡誠期使之信合而已至誠以感動之盡力以扶持之明理義以致其知杜蔽惑以誠其意如是宛轉以求其合也遇非枉道逢迎也巷非邪僻曲徑也故夫子特云未失道也未非必也非必謂失道也</hi>
　九二以剛中之道應于六五合于兑體之正故遇主<lb/>
<pb n="20b"/>
　于巷所以取其未失道也若失道而求合是詭遇也<lb/>
　不得謂之无咎矣<lb/>
六三見輿曳其牛掣<hi>伊川曰三處二剛之間處不得其所安其見侵陵可知矣三以正應在上欲進與上九合志而四阻于前二牽于後車牛所以行之具也輿曳牽于後也牛掣阻于前也</hi>其人<lb/>
天且劓<hi>疏云剠額為天截鼻為劓伊川曰天而又劓言重傷也</hi>无初有終<hi>伊川曰三不合于二與四睽之時自无合義適合居剛守正之道也其于正應則睽極有終合之義</hi>象曰見輿曳<lb/>
位不當也<hi>伊川曰以六居三非正也非正則不安又在二陽之間所以有如是艱危由位不當也</hi>
无初有終遇剛也<hi>伊川曰无初有終者終必與上九相遇而合乃遇剛也不正而合未有久<pb n="21a"/>而不離者也合以正道自无終睽之理故賢者順理而安行智者知幾而固守</hi>
　六三隂柔而不中處不當位在于二陽之間後則為<lb/>
　九三所曳前則為九四所掣將至于重傷矣唯六三<lb/>
　能與上九為正應故初有睽疑之迹終有遇剛之時<lb/>
　上九爻曰先張之弧後説之弧是與六三无初而有<lb/>
　終也<lb/>
九四睽孤遇元夫<hi>疏云元夫謂初九也處于卦始故云元也初四俱陽而言夫者葢是丈夫之夫非夫婦之夫伊川曰夫陽稱元善也潘氏曰元夫大丈夫也</hi>交孚厲无咎<hi>伊川曰四與初<pb n="21b"/>皆以陽處一卦之下居相應之位當睽乖之時各无應援自然同德相親故會遇也同德相遇必須至誠相與交孚各有至誠也上下二陽以至誠相合則何時之不能行何危之不能濟故雖處危厲而无咎也當睽離之時孤居二隂之間處不當位危且有咎也以遇元夫而交孚故得无咎</hi>象曰交孚无咎志<lb/>
行也<hi>伊川曰初四皆陽剛君子當睽乖之時上下以至誠相交協志同力則其志可以行不止无咎而已</hi>
　九四初九爻皆言无咎以其交孚而志行也<lb/>
六五悔亡<hi>伊川曰六以隂柔當睽離之時而居尊位有悔可知然下有九二陽剛之賢與之為應以輔翼之故得悔亡</hi>厥宗噬膚往何咎<hi>伊川曰厥宗其黨也謂九二正應也噬膚噬齧其膚體而深入之也當睽之時非入之者深豈能合也五雖隂柔之才二輔以陽剛之道而深入之則可以往而有<pb n="22a"/>慶復何過咎之有</hi>象曰厥宗噬膚往有慶也<lb/>
　睽卦九四上九爻皆言睽孤而六五處其中是上下<lb/>
　睽孤之時也所以悔亡者六五以柔中之道應于九<lb/>
　二其交易合至于深入有厥宗噬膚之象故往有慶<lb/>
　而何咎即彖所謂得中而應乎剛也<lb/>
上九睽孤<hi>伊川曰上居卦之終睽之極也陽剛居上剛之極也在離之丄明之極也睽極則咈戾而難合剛極則躁暴而不詳明極則過察而多疑上九雖有六三之正應實不孤而其才性如此自睽孤也童溪曰睽生于疑而孤又生于睽</hi>見豕負塗載鬼一車<hi>伊川曰上之與三雖為正應然居睽<pb n="22b"/>極无所不疑其見三如豕之汙穢而又背負泥塗見其可惡之甚也既惡之甚則積成其罪惡如見載鬼滿一車也鬼木无形而見載之一車言其以无為有妄之極也</hi>先張之弧後説之弧匪宼<lb/>
婚媾<hi>伊川曰先張之弧始疑惡而欲射之也疑之者妄也妄安能常故終必復于正三實无惡故後説弧而弗射睽極而反故與三非復為宼讐乃婚媾也</hi>往遇雨則吉<hi>伊川曰隂陽交而和暢則為雨上于三始疑而睽睽極則不疑而合隂陽合而益和則為雨故云往遇雨則吉往者自此以往也謂既合而益和則吉也</hi>象曰遇雨之吉羣疑亡也<hi>伊川曰雨者隂陽和也始睽而能終和故吉也所以能和者以羣疑盡亡也其始睽也无所不疑故云羣疑睽極而合則疑皆亡矣</hi>
　上九處睽孤之極其始疑六三也非豕而見之若負<lb/>
<pb n="23a"/>
　塗非鬼而見之若滿車非宼而見之若宼讐无所不<lb/>
　疑矣唯上九屬于離體居高而明能知六三之比于<lb/>
　九二是同屬兑體者也九二中正已无可疑又知六<lb/>
　三之比于九四卦有上下二體判然如上火下澤之<lb/>
　不相及故上九終與六三和合有遇雨則吉之象而<lb/>
　羣疑盡亡是以正而應者亦无終睽之理也<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷十六</head> <lb/>
    <p>
<pb n="1a"/>
欽定四庫全書<lb/>
　淙山讀周易卷十六<lb/>
　　　　　　　　　　　　宋　方寔孫　撰<lb/>
下經<lb/>
䷺<hi>坎下巽上</hi>
渙亨王假有廟<hi>序卦兌者說也說而後散之故受之以渙疏云王能渙難而亨可以至于建立宗廟</hi>利渉大川<hi>疏云德洽神/人可濟大難</hi>利貞<hi>疏云大難既散宜以正道而柔集之伊川曰合渙散之道在乎貞固也</hi>
<pb n="1b"/>
　大難渙散之後利在貞固而能守九五爻曰渙王居<lb/>
　无咎是也<lb/>
彖曰渙亨剛來而不窮柔得位乎外而上同<hi>伊川曰渙之成渙由九來居二六上居四也剛陽之來則不窮極于下而處得其中柔之往則得位乎外而上同于五之中巽順于五乃上同也童溪曰有所謂剛柔共濟之才而後致渙道之亨楊氏曰一則亨乎險中一則出乎險外</hi>王<lb/>
假有廟王乃在中也<hi>伊川曰當離散之時王者收合人心則至于有廟乃是在其中也</hi>
利渉大川乘木有功也<hi>伊川曰上巽木也下坎水大川也利渉險以濟渙也木在水生乘木之象乘木所以渉川也渉則有濟渙之功</hi>
<pb n="2a"/>
　渙卦坎下巽上所以亨者由九二以剛來而不窮能<lb/>
　亨于坎險之中六四以柔得位出乎坎險之外而上<lb/>
　同于九五九五以剛中之道而處巽上之中是王假<lb/>
　有廟王乃在中之象也又言初六六三能與九二同<lb/>
　出于坎險之中有利渉大川之象凡乘木者皆有功<lb/>
　也王假有廟則知宗廟以得人而安又欲以至誠之<lb/>
　道而收合人心譬如利渉大川烝徒共楫非獨力之<lb/>
　所能濟初六言吉九二言悔亡六三言无悔六四言<lb/>
<pb n="2b"/>
　元吉渙卦下四爻皆有剛柔共濟之才即象所謂乘<lb/>
　木有功者也九五曰渙王居无咎功歸于王有居之<lb/>
　之道也上九曰渙其血去成功之後為自保計不敢<lb/>
　貪天之功以為己有也渙卦風行水上有舟楫之象<lb/>
　行于水上者舟楫也行舟楫者人也其遇風者天也<lb/>
　故卦曰王假有廟以見其祖宗之靈卦象曰先土以<lb/>
　亨于帝立廟又欲歸功于天不專歸于宗廟也為人<lb/>
　臣者豈敢自以為有功哉此上九去逖之所以无咎<lb/>
<pb n="3a"/>
　也<lb/>
象曰風行水上渙<hi>伊川曰為卦巽上坎下風行于水上水遇風則渙散所以為渙也</hi>先<lb/>
王以享于帝立廟<hi>疏云先王以渙然无難之時享于上帝以告太平建立宗廟以祭祖考誠齋曰卦辭言王假有廟舉其畧象曰享于帝舉其詳不獨歸功于祖考當歸功于天享于帝昊天有成命是也立廟清廟是也潘氏曰萃與渙皆取宗廟為義</hi>
初六用拯馬壯吉<hi>伊川曰六居卦之初渙之始也始渙而拯之又得馬壯所以吉也六爻初獨不云渙者離散之勢辨之宜早方始而拯之則不至于渙也童溪曰初六之才順有餘矣所不足者健也故必馬壯而後吉</hi>象曰初六之吉順也<hi>伊川曰始渙而用拯能順乎時也</hi>
<pb n="3b"/>
　初六爻獨不言渙者初六以隂柔之才當渙之初在<lb/>
　坎下之下力未足以濟渙也九二在上陽剛而健為<lb/>
　初六者唯能上從九二以共救險難有用拯馬壯之<lb/>
　象所以吉而順也<lb/>
九二渙奔其机悔亡<hi>伊川曰在渙離之時而處險中其有悔可知若能奔就所安則得悔亡也机者俯憑以為安也又曰奔急往也童溪曰机即二也</hi>象曰渙奔其机得願也<lb/>
<hi>疏云違難奔散願得所安奔初獲安是得其願也</hi>
　九二在坎險之中勢已急矣唯能以剛健之才應于<lb/>
<pb n="4a"/>
　九五急就所安出于險中以得所願九五亦有所憑<lb/>
　以為安是机之象也所以悔亡<lb/>
六三渙其躬无悔象曰渙其躬志在外也<hi>潘氏曰居下之上有應于外將以身濟渙也</hi>
　六三在坎上之上欲出于險外故以身濟渙而无悔<lb/>
　才雖隂柔志亦可嘉也<lb/>
六四渙其羣无咎<hi>伊川曰以巽順之正道輔陽剛中正之君君臣同功所以能濟渙也天下渙散而能使之羣聚可謂大善之吉也</hi>渙有丘匪夷所思<hi>伊川曰丘聚之大也夷平常也<pb n="4b"/>方渙散而能致大聚非平常之見所能思及也非大賢知孰能如此</hi>象曰渙其羣元吉光<lb/>
大也<hi>伊川曰稱元吉者謂其功德光大也</hi>
　六四屬于巽體當渙散之時以順道而收合衆心下<lb/>
　接初六九二六三而與之共濟是渙其羣者也故得<lb/>
　大吉出于坎險由渉川而至于有丘之地匪夷所思<lb/>
　又知九五之為尊歸功于上巽順于下愈見六四之<lb/>
　為光大也<lb/>
九五渙汗其大號<hi>伊川曰當使號令洽于民心如人身之汗浹于四體則信從而服矣童溪<pb n="5a"/>曰謂其號令一渙而不復反汗也</hi>渙王居无咎<hi>注云為渙之主唯王居之乃得无咎</hi>象曰<lb/>
王居无咎正位也<hi>誠齋曰居之為言執之以金石之堅行之以四時之信固守而不遷之謂也如是斯可以正位凝命而永无災咎矣</hi>
　九五為渙之主當渙散之初能以巽順中正之道收<lb/>
　合人心汗其大號一出而不復反及渙功已成又有<lb/>
　居之之道不使人心復至于渙散所以能保正位也<lb/>
上九渙其血去逖出无咎<hi>疏云血傷也逖逺也上九處于卦上最逺于險不近侵害是能散其憂傷去而逺出者也童溪曰渙其血則能逺去禍害而无所傷矣此張子房從赤松子逰大夫蠡去<pb n="5b"/>越之時也</hi>象曰渙其血逺害也<hi>伊川曰謂能逺害則无咎也</hi>
　當渙功已成之時歸功于九五唯王居之可以无咎<lb/>
　上九在渙體之外所以不敢自居其功也渙其血去<lb/>
　必欲逺出而後可以无咎是巽順之極者也向使當<lb/>
　渙散之初難猶未散險猶未出徒欲逺去以為保身<lb/>
　之計則不得為无咎矣<lb/>
䷻<hi>兌下坎上</hi>
節亨<hi>序卦渙者離也物不可以終離故受之以節伊川曰事既有節則能致亨通故節有亨義</hi>苦節<lb/>
<pb n="6a"/>
不可貞<hi>伊川曰節貴適中過則苦矣豈能常也不可固守以為常不可貞也</hi>
彖曰節亨<hi>伊川曰事有節則能亨</hi>剛柔分而剛得中<hi>誠齋曰坎陽兌隂故曰剛柔分二五皆以陽居中故曰剛得中</hi>苦節不可貞其道窮也<hi>伊川曰節至于極而苦則不可堅固</hi>說以行險<hi>伊川曰内兌外坎說以行險也人于所說則不知己遇艱險則思止方說而止為節之義</hi>當位以節<hi>伊川曰五/尊位也</hi>中正以通<hi>伊川曰中正則通過則苦矣</hi>天<lb/>
地節而四時成節以制度不傷財不害民<hi>伊川曰推言節之道天地有節故能成四時无節則失序也聖人立制度以為節故能不傷財害民人欲之无窮也茍非節以制度則侈肆至于傷財害民也</hi>
<pb n="6b"/>
象曰澤上有水節<hi>伊川曰澤上置水滿則不容為有節之象</hi>君子以制數度<lb/>
議德行<hi>伊川曰君子觀節之象以制立數度凡物之大小輕重高下文質皆有數度所以為節也數多寡度法制議德行者存諸中為德發於外為行人之德行當議則中節議謂商度求中節也誠齋曰約民以制以制為制也先民以身以身為制也故以制數度為未足必反而議吾身之德行焉童溪曰數度所以為節也德行欲其中節也</hi>
初九不出户庭无咎<hi>伊川曰户庭户外之庭又曰當節之初戒之謹守不出户庭則无咎也童溪曰此固居陋巷之時也</hi>象曰不出户庭知通塞也<hi>伊川曰雖當謹守不出户庭又必知時之通塞通則行塞則止義當出則出矣尾生之信水至不去不知通塞也故君子貞而不諒</hi>
<pb n="7a"/>
　初九陽微在下當節之初知時通塞未可以出則不<lb/>
　出户庭能自謹守所以无咎若可出而不出如九二<lb/>
　之不出門庭則凶矣<lb/>
九二不出門庭凶<hi>伊川曰謂不從于五也</hi>象曰不出門庭凶失時<lb/>
極也<hi>伊川曰失其所宜也誠齋曰初處士也二大臣也身為大臣上逢九五剛陽中正之君謂宜佐其君制數度以節天下之欲議德行以節其君之欲此其時不可失也今乃下同初九處士之節私淑門庭之内而已一何不廣也故凶故失時</hi>
　九二大臣應有大節應于九五中正以通曰門庭者<lb/>
<pb n="7b"/>
　比于初九之户庭其廣狹不同時矣設使不出門庭<lb/>
　拘攣固守徒狥小節于其内如公孫𢎞布被之類无<lb/>
　補于時是失時之極而凶者也<lb/>
六三不節若則嗟若无咎<hi>注云若辭也以隂處陽以柔乘剛違節之道以至哀嗟自已所致無所怨咨故曰无咎</hi>象曰不節之嗟又誰咎也<hi>伊川曰節則可以免過不能自節以致可嗟將誰咎乎</hi>
　六三處兌下之上說過乎中不能自節終至哀嗟將<lb/>
　誰咎乎<lb/>
<pb n="8a"/>
六四安節亨<hi>伊川曰節以安為善強守而不安則不能常豈能亨也</hi>象曰安節之<lb/>
亨承上道也<hi>伊川曰上承九五剛中正之道以為節足以亨矣</hi>
　六四處坎上之下而節其上艱且險矣幸遇九五為<lb/>
　甘節之主故六四安節得以中正之道順承其上所<lb/>
　以亨也節卦六爻唯六四言亨是節之所以亨者由<lb/>
　六四承九五也<lb/>
九五甘節吉<hi>注云當位居中為節之主不失其中不傷財不害民之謂也為節而不苦非甘而何</hi>
往有尚<hi>疏云以此而行所往皆有嘉尚</hi>象曰甘節之吉居位中也<hi>伊川曰在<pb n="8b"/>已則安行天下則說從節之甘美者也又曰既居尊位又得中道所以吉而有功節以中為貴得中則正矣</hi>
　節者欲其中節節而得中非但謂損節也九五居中<lb/>
　位而行正道不失于苦節人能以中道而節天下使<lb/>
　人樂從如嗜甘味是節之甘美者也可以常行而往<lb/>
　有嘉尚與上六苦節終窮而凶者不同矣<lb/>
上六苦節貞凶悔亡<hi>伊川曰上居節之極節之苦者也居險之極亦為苦義困守則凶悔則凶亡悔損過從中之謂也</hi>象曰苦節貞凶其道窮也<hi>伊川曰節既苦而貞固守之則凶蓋節之道至于窮極矣</hi>
<pb n="9a"/>
　上六處上卦而不中過于苦節則其道必至于窮而<lb/>
　不通雖貞亦凶况未必貞乎其有悔可知矣然道窮<lb/>
　則變猶冀其知悔而可以无凶也故曰悔亡<lb/>
䷼<hi>兌下巽上</hi>
中孚<hi>序卦節而信之故受之以中孚伊川曰内外皆實而中虚為中孚之象又二五皆中實亦為孚之義在二體則中實在全體則中虚中虚信之本中實信之質</hi>豚魚吉利渉大川利貞<hi>伊川曰豚躁魚冥物之難感者也孚信能感于豚魚則无不至矣所以吉也忠信可以蹈水火况渉川乎守信之道在乎堅固故利乎貞也</hi>
<pb n="9b"/>
　中孚卦有取于乘木舟虚之象舟虚則不至于沉溺<lb/>
　豚魚不得以為害于人中孚之信及于豚魚此其驗<lb/>
　也故利渉大川可以貞固而吉矣中孚卦他爻皆不<lb/>
　言孚唯九五爻曰有孚攣如九五為孚之主剛實在<lb/>
　中乃他爻之所同應也然陽剛而實者君子之象隂<lb/>
　柔而虚者小人之象初九爻曰志未變也九二爻曰<lb/>
　中心願也初九欲從九二以應于九五皆陽爻也其<lb/>
　中實也可知矣六三爻曰或鼔或罷六四爻曰月幾<lb/>
<pb n="10a"/>
　望馬匹亡无咎六三六四以隂爻而居卦體之中皆<lb/>
　是隂虚有小人之象因其隂虚而感之以實譬如乘<lb/>
　木舟虚而有利渉之實用信及豚魚豚魚猶可化也<lb/>
　况小人乎彖曰說而巽孚乃化邦也能化小人則虚<lb/>
　可使實議獄緩死欲待小人之自服是中孚之道也<lb/>
　上九爻曰翰音登于天貞凶聲虚而高亦為陽爻者<lb/>
　之戒非但戒隂虚也<lb/>
彖曰中孚柔在内而剛得中<hi>伊川曰二柔在内中虚為誠之象二剛得上下體之<pb n="10b"/>中中實為孚之象</hi>說而巽孚乃化邦也<hi>伊川曰上巽下說為上有至誠以巽順于下下有孚以說從其上如是其孚乃能化于邦國也</hi>豚魚吉信及豚魚也<hi>伊川曰信能及于豚魚信道至矣所以吉也司馬曰豚魚幽賤无知之物也飼之以信則應期而集而况人乎</hi>利渉大川<lb/>
乘木舟虚也<hi>伊川曰舟虚則无沉覆之患卦虚中為虚舟之象</hi>中孚以利貞乃<lb/>
應乎天也<hi>伊川曰中孚而貞則應乎天矣天之道孚貞而已童溪曰誠者天之道也</hi>
　乃應乎天以實而不以虚故上九爻有翰音登于天<lb/>
　之戒<lb/>
象曰澤上有風中孚<hi>伊川曰風行澤上而感于水中為中孚之象又曰水體虚故風能入<pb n="11a"/>之人心虚故物能感之風之動乎澤猶物之感乎中故為中孚之象</hi>君子以議獄緩死<hi>伊川曰君子之于議獄盡其忠而已于决死極其惻而已故誠意常求于緩緩寛也于天下之事无所不盡其忠而議獄緩死最其大者也</hi>
初九虞吉<hi>伊川曰虞度也度其可信而後從之</hi>有它不燕<hi>伊川曰既得所信則當誠一若有他則不得其燕安矣燕安裕也有它志不定也人志不定則惑而不安</hi>象曰初九虞吉志<lb/>
未變也<hi>伊川曰當信之始志未有所從而虞度所信則得其正是以吉也蓋其志未有變動志有所從則是變動虞之不得其正矣</hi>
　志未變也唯應于六四而无他志所以為吉<lb/>
<pb n="11b"/>
九二鳴鶴在隂其子和之<hi>和胡卧反</hi>我有好爵吾與爾靡之<lb/>
<hi>靡卞池反伊川曰二剛實于中孚之至者也孚至則能感通鶴鳴于幽隱之處不聞也而其子相應和中心之願相通也好爵我有而彼亦係慕説好爵之意同也有孚于中物无不應誠同故也至誠无逺近幽深之間故繫辭云善則千里之外應之不善則千里違之言誠通也誠齋曰鶴祥禽也以喻九二之賢也</hi>象曰其<lb/>
子和之中心願也<hi>伊川曰中心謂誠意所願也故通而相應</hi>
　九二應于九五君臣相得恩猶父子譬如鶴鳴子和<lb/>
　出于中心之所願從我有好爵我與爾靡之君臣之<lb/>
　間曰吾與爾情親意宻不事形迹此二五之所以為<lb/>
<pb n="12a"/>
　中實也<lb/>
六三得敵<hi>伊川曰敵對敵也謂所交孚者正應上九</hi>或鼓或罷或泣或歌<hi>伊川曰或鼔張或罷廢或悲泣或歌樂動息憂樂皆繫乎所信也</hi>象曰或鼔或罷位不當<lb/>
也<hi>伊川曰居不當位故无所主</hi>
　六三應于上九非不得對敵也然處不當位而在兌<lb/>
　下之上說不得中或鼓或罷或泣或歌未能自信易<lb/>
　變于外可見隂虚而中无所主也唯在所以感之者<lb/>
　何如耳<lb/>
<pb n="12b"/>
六四月幾望<hi>伊川曰如月之幾望盛之至也已望則敵矣臣而敵君禍敗必至故以幾望為至盛</hi>
馬匹亡无咎<hi>伊川曰両馬為匹謂對也馬者行物也初上應四而四亦進從五皆上行故以馬為象孚道在一四既從五若復下係于初則不一而害于孚為有咎矣故馬匹亡則无咎也</hi>象曰馬匹<lb/>
亡絶類上也<hi>伊川曰絶其類而上從五也類謂應也潘氏曰舎初事五亡其匹類而從上也</hi>
　六四以隂虚而近于九五如月幾望不可過盈矣唯<lb/>
　能以巽體而上從九五亡其匹類不下係于初九有<lb/>
　馬匹亡之象所以无咎六四雖是隂虚以順為實上<lb/>
　與九五同屬于巽體故六四爻曰无咎九五爻亦曰<lb/>
<pb n="13a"/>
　无咎以見其有孚也<lb/>
九五有孚攣如无咎<hi>伊川曰五居君位人君之道當以至誠感通天下使天下之心信之固結如拘攣然則為无咎也</hi>象曰有孚攣如位正當也<hi>伊川曰五居君位之尊由中正之道使天下信之如拘攣之固乃稱其位人君之道當如是也</hi>
　九五位得中道有孚攣如不可解于外由有孚在其<lb/>
　中也<lb/>
上九翰音登于天貞凶<hi>疏云翰高飛也飛音者音飛而實不從之謂也上九處信之終信終則衰也信衰則詐起而忠篤内䘮華美外揚若鳥之翰音登于天虚聲逺聞也白雲曰聲之虚不足以有為<pb n="13b"/>也以是為貞則凶矣</hi>象曰翰音登于天何可長也<hi>疏云虚聲无實何可長久</hi>
　中孚以剛實為義九二爻曰鳴鶴在隂其子和之聲<lb/>
　在下而有實不惡其為在隂也上九在中孚之外處<lb/>
　巽上之上為風愈高无實如翰音之登于天何可長<lb/>
　久故曰貞凶所以為陽爻虚高者之戒小過在于中<lb/>
　孚之後亦曰飛鳥之音不宜上宜下可以互見其意<lb/>
䷽<hi>艮下震上</hi>
小過亨利貞<hi>序卦有其信者必行之故受之以小過伊川曰隂居尊位陽失位而不中小者過其<pb n="14a"/>常也蓋為小者過又為小事過又為過之小又曰過者過其常也若矯枉而過正過所以就正也事有時而當然有待過而後能亨者故小過自有亨義利貞者過之道利于貞也不失時宜之謂正</hi>可小事不<lb/>
可大事<hi>伊川曰過所以就中也所過者小事也事之大者豈可過也</hi>飛鳥遺之音不<lb/>
宜上宜下大吉<hi>注云飛鳥遺其音聲哀以求處上愈无所適下則得安愈上則愈窮莫若飛鳥也疏云遺失也鳥之失聲必是窮廹未得安處論語曰鳥之將死其鳴也哀故知遺音即哀聲也伊川曰飛鳥遺之音過之不逺也不宜上宜下謂宜順也順則大吉過以就之蓋順理也過而順理其吉必大</hi>
彖曰小過小者過而亨也<hi>注云小者謂凡諸小事也過于小事而通者也伊川曰陽大隂小隂得位剛失位而不中是小者過也故為小事過過之小者與小事有時而當過過之亦小故為小過<pb n="14b"/>事固有待過而後能也亨者過之所以能亨</hi>過以利貞與時行也<hi>伊川曰時當過而過乃非過也時之宜乃所謂正也</hi>柔得中是以小事吉也剛失位而不中是<lb/>
以不可大事也<hi>伊川曰柔得中二五居中也隂柔得位能致小事吉耳不能濟大事也剛失位而不中是以不可大事大事非剛陽之才不能濟三不中四失位是以不可大事</hi>有飛鳥之象<lb/>
焉<hi>潘氏曰上下四隂羽翼象輕而飛也</hi>飛鳥遺之音不宜上宜下大吉上<lb/>
逆而下順也<hi>注云上則乘剛逆也下則承陽順也施過于不順凶莫大焉施過于順過更變而為吉也疏云就六五乘九四之剛六二承九三之陽釋所以不宜上宜下大吉之義也伊川曰鳥飛迅疾聲出而身已過</hi>
<pb n="15a"/>
象曰山上有雷小過<hi>伊川曰雷震于山其聲過常故為小過天下之事有時當過而不可過甚故為小過</hi>君子以行過乎恭喪過乎哀用過乎儉<hi>伊川曰當過而過乃其宜也不當過而過則過矣</hi>
初六飛鳥以凶象曰飛鳥以凶不可如何也<hi>誠齋曰初六隂柔之小人當有進躐高位之心故聖人戒之曰飛鳥以凶又曰不可如何言高位必疾顛如高飛之必連墮也</hi>
　上六爻曰飛鳥離之凶是上六有飛鳥凶之象也初<lb/>
　六隂柔而躁故亦有飛鳥以凶之戒不可如何唯屬<lb/>
　于艮體能止于下卦之下見其不可知難而止若夫<lb/>
<pb n="15b"/>
　上六之離于凶即卦所謂不宜上而宜下者也<lb/>
六二過其祖遇其妣<hi>伊川曰陽之在上者父之象尊于父者祖之象四在三上故為祖二與五居相應之地同有柔中之德志不從于三四故過四而過五是過其祖也五隂而尊祖妣之象</hi>不及<lb/>
其君遇其臣无咎<hi>伊川曰謂上進而不凌及其君適當臣道則无咎也遇當也過君臣之分則其咎也</hi>象曰不及其君臣不可過也<hi>伊川曰不可過臣之分也</hi>
　六二應于六五當小過之時臣不可以過乎君故君<lb/>
　子之過寧過乎恭也六五雖柔而實尊故取祖妣之<lb/>
　象<lb/>
<pb n="16a"/>
九三弗過防之從或戕之凶<hi>疏云上六小人最居高顯而復應而從焉其從之也則有戕害之凶至矣故曰弗過防之從或戕之凶者春秋傳曰在内曰弑在外曰戕然則戕者皆殺害之謂也言或者不必之辭也伊川曰所當過者在過防于小人若弗過防之則或從而戕害之如是則凶矣</hi>象曰<lb/>
從或戕之凶如何也<hi>疏云從于小人果致凶禍將如何乎言不可如何也伊川曰小人道盛必害君子當過為之防防之不至則為其所戕矣故曰凶如何也言其甚也</hi>
　九三剛過乎中應于上六故戒之曰從或戕之凶唯<lb/>
　屬于艮體知止于下卦而不從于上六所當過者寧<lb/>
　過于防小人耳弗以為過也故曰弗過防之<lb/>
<pb n="16b"/>
九四无咎弗過遇之<hi>注云失位在下不能過者也以其不能過故得合于免咎之宜童溪曰唯以謹守自處為本故先之以无咎之辭</hi>往厲必戒勿用永貞<hi>注云以此自守免咎可也以斯攸往危之道也潘氏曰九四之遇六五君柔臣剛也四勿用過其剛乃可遇之也過剛以往則危厲必須謹戒勿用其剛乃得永正也</hi>象曰勿過遇之位不當也往厲必戒<lb/>
終不可長也<hi>潘氏曰位不當故有是戒過剛以往豈可長哉</hi>
　九四近于六五處不當位所以得无咎者由其勿過<lb/>
　而遇于六五也屬于震體而能懼故知有往厲之戒<lb/>
　過剛以往終不可長唯以九居四貞而守静退處于<lb/>
<pb n="17a"/>
　六五之下勿過用其剛所當過者寧過于永貞耳故<lb/>
　曰勿用永貞九三九四爻皆剛失位而不中矯枉之<lb/>
　過所以就正也故小過卦為下篇之正九三九四皆<lb/>
　言弗過也<lb/>
六五宻雲不雨自我西郊<hi>注云小過者小者過于大也六得五位隂之盛也故宻雲不雨至于西郊也夫雨者隂布于上而陽薄之而不得通則烝而為雨今艮止于下而不交焉故不雨也是故小畜尚往而亨則不雨也小過陽不上交亦不雨也雖隂盛于上未能行其施也伊川曰五以隂柔居尊位雖欲過為豈能成功如宻雲而不能成雨所以不能成雨自西郊故也</hi>公弋取彼在穴<hi>注云弋射<pb n="17b"/>也在穴者隱伏之物也潘氏曰公大臣也君徳之柔如此大臣當弋取巖穴之賢以輔之也</hi>象曰宻<lb/>
雲不雨已上也<hi>伊川曰陽降隂升合則和而成雨隂已在上雲雖宻豈能成雨乎</hi>
　六五柔得君位而為小過之主小者過于大者也爻<lb/>
　兼言公者是周公抱少主之象也當小過之時君德<lb/>
　柔弱未能施行有宻雲不雨自我西郊之象為大臣<lb/>
　者當弋取巖穴之賢者以其輔之隂陽和合終有遇<lb/>
　雨之望謂宻雲已升而上也豈非周公望成王之意<lb/>
　乎<lb/>
<pb n="18a"/>
上六弗遇過之飛鳥離之凶是謂災𤯝<hi>疏云上六處小過之極是小人之過遂至上極而不知限至于亢者也過至于亢无所復遇故曰弗遇過之也以小人之身過而勿遇必遭羅網其猶飛鳥飛而无托必離矰繳故曰飛鳥離之凶也過亢離凶是謂自災而致𤯝復何言哉伊川曰災者天殃𤯝者人為豈唯人災天𤯝亦至其凶可知</hi>象曰弗遇過之已亢也<hi>疏云已亢者釋所以弗遇過之以其已在亢極之地故也</hi>
　上六處過之極勿以理遇而過之故曰勿遇過之與<lb/>
　九四爻所謂勿過遇之者正相反也處于六五之上<lb/>
　以臣而過乎君震動而極其亢而凶也可知矣譬如<lb/>
<pb n="18b"/>
　鳥飛于上自以為高不可及乃終離下矰繳而不得<lb/>
　免是自取災𤯝者也其王莽董卓之徒乎<lb/>
䷾<hi>離下坎上</hi>
既濟亨小利貞初吉終亂<hi>序卦有過物者必濟故受之以既濟疏云濟者濟渡之名既者皆盡之稱萬事皆濟故以既濟為名既萬事皆濟若小者不通則有所未濟故曰既濟亨小也小者尚亨何况于大則大小剛柔各當其位皆得其所當此之時非正不利故曰利貞也但人皆不能居安思危慎終如始故戒以今日既濟之初雖皆獲吉若不進德修業至于終極則危亂及之故曰初吉終亂也伊川曰利貞處既濟之時利在貞固以守之也初吉方濟之時也終亂濟極則反也白雲曰六爻皆應皆得正位在六十四卦之中<pb n="19a"/>獨此一卦而已以是知既濟者必在有應必得其位然後可也童溪曰夫既濟之道所利者貞故初九九三九五陽皆居陽六二六四上六隂皆居隂隂陽各當其位此正也又曰既濟之初離明在下无所不燭六二之柔來濟夫剛得中而亨此既濟之初所以吉也及其終也以天下為无事而不復有所事故以廢怠而止而坎難復作也</hi>
　九五陽也六二隂也陽大而隂小既濟卦以九五而<lb/>
　來亨于六二猶東鄰來亨于西鄰是自大者而來亨<lb/>
　于小者故曰亨小取其以大亨小之象非若旅卦巽<lb/>
　卦所謂小亨者也又言既濟卦有利貞之義六爻隂<lb/>
<pb n="19b"/>
　陽皆正而得位也又言初吉終亂係于君子小人之<lb/>
　用事初九曰濡其尾无咎唯初九以陽剛之君子而<lb/>
　能從于六二柔中之大臣協力共濟所以初吉也上<lb/>
　六曰濡其首厲唯上六以隂柔之小人當既濟之時<lb/>
　欲乘九五于其上所以終亂也君子思患預防能治<lb/>
　小人則終不至于亂非謂既濟之初皆吉而終皆亂<lb/>
　也<lb/>
彖曰既濟亨小者亨也<hi>注云既濟者以皆濟為義者也小者不遺乃為既濟故舉小者<pb n="20a"/>以明既濟也</hi>利貞剛柔正而位當也<hi>伊川曰時既濟矣固宜貞固以守之白雲曰既濟六爻皆得位未濟六爻皆失位</hi>初吉柔得中也<hi>伊川曰二以柔順文明而得中故能成既濟之功</hi>終止則亂其道窮也<hi>伊川曰唯聖人為能通其變于未窮不使至于極也堯舜是也故有終而无亂誠齋曰謂上六柔怠自畫非克終既濟之才</hi>
象曰水在火上既濟<hi>伊川曰水在火上水火相交則為用矣各當其用故為既濟天下萬事已濟之時也</hi>君子以思患而豫防之<hi>伊川曰時當既濟唯慮患害之生故思而預防使不至于患也自古天下既濟而致禍亂者蓋不能思患而預防也</hi>
初九曳其輪濡其尾无咎<hi>伊川曰輪所以行倒曳之使不進也獸之渉水必揭其尾<pb n="20b"/>濡其尾則不能濟司馬曰曳其輪者不速進也濡其尾後其難也</hi>象曰曳其輪義无咎<lb/>
也<hi>伊川曰既濟之初而能止其進則不至于極其義自无咎也</hi>
　初九以陽剛之才處既濟之初知有思患預防之意<lb/>
　曳其輪自重于下也濡其尾自顧于後也其義可以<lb/>
　无咎與未濟卦初六之濡其尾吝者不同矣<lb/>
六二婦喪其茀<hi>伊川曰二隂也故以婦言茀婦人出門以自蔽者也喪其茀則不可行矣二不為五之求用則不得行如婦之䘮茀也</hi>勿逐七曰得<hi>伊川曰逐者從物也從物則失其素守故戒勿逐自守不失則七日當復得也卦有六位七則變矣七日得謂時變也</hi>象曰七日得以<lb/>
<pb n="21a"/>
中道也<hi>伊川曰謂自守其中異時必行也不失其中則正矣</hi>
　六二在内卦而得中婦道也猶臣道也喪其茀者无<lb/>
　所蔽于外之象也執守中道不須追逐而七日自得<lb/>
　七日者陽數也隂陽遇合終變而正區區得喪本无<lb/>
　所役于外也<lb/>
九三高宗伐鬼方三年克之小人勿用<hi>疏云高宗者商王武丁之號也童溪曰高宗古所謂聖主也鬼方其小醜也以聖主而伐一小醜歴時滋久至于三年而僅克之則其功固不足多而在我老師費財亦已甚矣况用小人乎</hi>象曰三年克之憊也<hi>伊川曰三年克之見<pb n="21b"/>其勞憊之甚潘氏曰以剛居剛過乎用剛者雖高宗之征伐猶憊况小人乎</hi>
　此爻可以論坎離内外之交易言伐鬼方者二既濟<lb/>
　九三未濟九四是也鬼方者小醜也即隂類也既濟<lb/>
　九三重剛而不中自内卦而接于外卦之六四以陽<lb/>
　從隂縱得所欲于外終必勞憊為六四隂醜之所累<lb/>
　譬如高宗伐鬼方三年克之猶不堪其憊况可用小<lb/>
　人乎自古小人用兵多欲虚内以用力于外故有小<lb/>
　人勿用之戒唯六四以柔處静屬于坎體有漏舟之<lb/>
<pb n="22a"/>
　象繻有衣袽終日戒又能限止九三于其内使知近<lb/>
　險之為可畏此坎離之所以既濟也<lb/>
六四繻有衣袽<hi>袽女居反絲袽也注云繻宜作濡衣袽所以塞舟漏也疏云舟漏則濡濕所以得濟者有衣袽也伊川曰舟有罅漏則塞以衣袽以備濡漏童溪曰四坎體也故取漏舟為義</hi>終曰戒<lb/>
<hi>伊川曰終日戒懼不怠慮患當如是也</hi>象曰終曰戒有所疑也<hi>伊川曰終日戒懼常疑患之將至也</hi>
　六四隂柔而坎體所以自防患于其身者如塞漏舟<lb/>
　必有衣袽以備濡濕其事肆而隱矣<lb/>
<pb n="22b"/>
九五東鄰殺牛不如西鄰之禴祭實受其福<hi>疏云牛祭之盛者也禴殷春祭之名祭之薄者也九五居既濟之時而處尊位物既濟矣將何為焉其所務者祭祀而已祭祀之盛莫盛修德九五履正居中動不為妄修德者也茍能不修德雖薄可享假有東鄰不能修德雖復殺牛至盛為鬼神歆享不如我西鄰禴祭雖薄能修其德故神明義降福伊川曰五中實孚也二虚中誠也故皆取祭祀為東鄰陽也謂五西鄰隂也謂二殺牛盛祭也禴薄祭也濟盛不如薄者時不同也二五皆有孚誠中正之德二在下尚有進也故受福</hi>象曰東鄰殺牛不如而鄰之時也<hi>注云在于合時不在于豐也</hi>實受其福吉大來也<hi>伊川曰吉大來者在既濟之時為大來也亨小初吉也</hi>
　孔頴達第四論云既濟九五東鄰殺牛不如西鄰之<lb/>
<pb n="23a"/>
　禴祭說者皆云西鄰謂文王東鄰謂紂文王之時紂<lb/>
　尚南面豈容自言已德受福勝殷又欲抗君之國遂<lb/>
　言東西相鄰而已是孔子之所疑也伊川云東鄰陽<lb/>
　也謂五西鄰隂也謂二今從伊川說竊謂九五下濟<lb/>
　于六二以大而亨小譬如東鄰殺牛不如西鄰之禴<lb/>
　祭實受其福是六二以小者而受福實自九五大者<lb/>
　而來也故曰吉大來也君臣同福情交意宻曰東鄰<lb/>
　西鄰者猶舜所謂臣哉隣哉之義臣之福皆受君之<lb/>
<pb n="23b"/>
　福也王用大牲臣用禴祭萃卦六二已互發其義當<lb/>
　既濟之時西鄰禴祭不敢僭王者用大牲之禮誠敬<lb/>
　有加反受實福亦足以見文王事殷之本心也易他<lb/>
　卦皆以五為君象唯既濟卦于九三爻言高宗伐鬼<lb/>
　方之事于九五爻言東隣西隣之祭禮與他卦不同<lb/>
　五為東鄰二為西鄰以見九三六四隂陽得位善處<lb/>
　于東隣西隣之間是坎離之交人道之正也易六爻<lb/>
　之中三四為人位按乾鑿度云孔子曰陽三隂四位<lb/>
<pb n="24a"/>
　之正也其義可見于此矣<lb/>
上六濡其首厲<hi>伊川曰既濟之極固不安而危也又以隂柔處之而在險體之上坎為水濟亦取水義故言其窮而至于濡首危可知也既濟之終而小人處之其敗壞可立而待也誠齋曰濡至于首則溺其身可見矣坎水故濡上六在上故為首</hi>象曰濡其首厲何可久也<hi>疏云首既被濡身將䧟沒何可長久者也</hi>
　上六以小人而濡其首卦所謂終亂者也未濟上九<lb/>
　亦有濡其首之戒<lb/>
䷿<hi>坎下離上</hi>
<pb n="24b"/>
未濟亨<hi>序卦物不可窮故受之以未濟終焉疏云若能執柔用中委任賢哲則未濟有可濟之理所以得通故曰未濟亨伊川曰未濟之時有亨之理而卦才復有致亨之道唯在謹處白雲曰既濟曰亨未濟亦曰亨者既濟之亨已然之亨也未濟之亨將然之亨也</hi>小狐汔濟濡其尾无攸利<hi>伊川曰狐能渡水濡尾則不能濟其老者多疑畏故履氷而聽恐其陷也小者則未能畏謹故勇于濟汔當為仡壯勇之狀書曰仡仡勇夫小狐果于濟則濡其尾而不能濟也未濟之時求濟之道當至謹則能亨若小狐之果則不能濟也既不能濟无所利矣童溪曰狐疑物也渉而善疑故无不濟汔幾也小狐尤其勇也然幾於濟而未濟未能出夫險中是必有以為之累者則初六濡其尾是也</hi>
　未濟卦六爻皆失位陽反居隂九二九四上九是也<lb/>
<pb n="25a"/>
　隂反居陽初六六三六五是也剛柔失位未能濟事<lb/>
　故曰未濟所以亨者由六五柔而得中為文明之主<lb/>
　六爻雖不當位而剛柔亦各有應也又言小狐汔濟<lb/>
　濡其尾无攸利即初六爻所謂濡其尾吝者也狐隂<lb/>
　物也初六有小狐之象為九二者能止之于險中此<lb/>
　九二之所以為貞吉也六三爻象曰未濟征凶位不<lb/>
　當也六三隂柔在坎下之上險而又險若以小狐之<lb/>
　象而推之則初六是小狐之幾濟者也六三是老狐<lb/>
<pb n="25b"/>
　之未濟者故未濟六爻唯六三獨言凶也為九四者<lb/>
　乃能止六三于坎隂之外使之未得上進以接于六<lb/>
　五之君此九四之所以為貞吉悔亡六五之所以為<lb/>
　貞吉无悔也六五爻又曰君子之光有孚吉唯六五<lb/>
　屬于離體為文明之主柔而得中應于九二比于九<lb/>
　四皆得陽剛君子之助能使初六六三以一隂而止<lb/>
　于下卦不得上進以濟其私欲此未濟之所以亨也<lb/>
　上九與六三為應故有濡其首之戒上九爻曰有孚<lb/>
<pb n="26a"/>
　失是則與六五之有孚吉者不同矣<lb/>
彖曰未濟亨柔得中也<hi>伊川曰五以柔居尊位居剛而應剛得柔之中也</hi>小狐<lb/>
汔濟未出中也<hi>注云未能出險之中伊川曰既果于濟故有濡尾之患未能出于險中也</hi>濡<lb/>
其尾无攸利不續終也<hi>注云將濟而濡其尾力竭于斯不能續終險難未足以濟也濟未濟者必有餘力也</hi>雖不當位剛柔應也<hi>注云位不當故未濟剛柔應故可濟疏云剛柔皆應足以相拯是有可濟之理故稱未濟不言不濟也童溪曰初六六三六五皆以隂居陽九二九四上九皆以陽居隂此所謂不當位也然皆柔應剛剛應柔剛柔之相濟如此</hi>
　初六當未濟之初在坎下之下隂躁而求濟欲從于<lb/>
<pb n="26b"/>
　六三之後是小狐之象也為九二所隔濡尾而未得<lb/>
　濟未得出于險中是九二制之于下卦也狐隂物也<lb/>
　九二爻象曰九二貞吉中以行正也有陽剛君子之<lb/>
　象或謂九二未出坎中為小狐之象則誤矣<lb/>
象曰火在水上未濟<hi>疏云火在水上不成烹飪未能濟物故曰火在水上未濟</hi>君子<lb/>
以慎辨物居方<hi>伊川曰水火不交不相濟為用火在水上非其處也君子觀其處不當之象以謹處于事物辨其所當各居于方謂止于其所也</hi>
初六濡其尾吝<hi>注云未濟之始始于既濟之上六也濡其首猶不反至於濡其尾不知紀極者<pb n="27a"/>也疏云初六處未濟之初最居險下而欲上之其應進則溺身如小狐之渡川濡其尾也伊川曰獸之濟水必揭其尾尾濡則不能濟濡其尾言不能濟也不度其才力而進終不能濟可羞吝也</hi>象曰濡其尾<lb/>
亦不知極也<hi>潘氏曰未可濟而輕進尾不能舉卒垂而濡不知時之極小狐之謂矣</hi>
　既濟卦初九爻曰濡其尾无咎陽剛在下不欲輕進<lb/>
　自顧後患所以无咎也未濟卦初六爻曰濡其尾吝<lb/>
　隂躁在下求濟而未能濟有小狐之象所以羞吝也<lb/>
　隨象不同<lb/>
九二曳其輪貞吉<hi>疏云曳其輪者言其勞也濟難在正然後得吉伊川曰倒曳其輪殺其勢<pb n="27b"/>緩其進</hi>象曰九二貞吉中以行正也<hi>疏云九二失位而稱貞吉者位雖不正以其居中故能行正也</hi>
　九二應于六五臣強君弱所以為未濟之時也中以<lb/>
　行正與六五柔中之君而為正應故曰貞吉行有不<lb/>
　正則曳其輪于下使不得行如限止初六小狐之類<lb/>
　亦所以行其正也<lb/>
六三未濟征凶利渉大川<hi>注云以隂之質失位居險不能自濟者也以不正之身力不能自濟而求進焉䘮其身也故曰征凶也潘氏曰既曰征凶又曰利渉者以失位言之則征凶以出險言之<pb n="28a"/>則利渉也</hi>象曰未濟征凶位不當也<hi>伊川曰三征凶者以位不當也</hi>
　六三隂躁而不中處不當位在坎下之上險而又險<lb/>
　是隂類之最可畏者也未濟卦六爻唯六三爻言未<lb/>
　濟又言凶者以見六三隂險而凶未有能濟人者未<lb/>
　濟之所以亨者亦由六三止于下卦未得濟于上體<lb/>
　也使其得濟而往則必凶矣故曰征凶利渉大川謂<lb/>
　屬于坎體利在出險有利渉大川之象不利為隂險<lb/>
　所陷也為九四者處坎離之交而内比于六三安得<lb/>
<pb n="28b"/>
　不震懼乎故九四爻有震用伐鬼方之象可以知懼<lb/>
　矣<lb/>
九四貞吉悔亡震用伐鬼方三年有賞于大國<hi>伊川曰九雖陽而居四故戒以貞固則吉而悔亡不貞則不能濟有悔者也震動之極也古之人有用力之甚者伐鬼方也故以為義力動而逺伐至于三年然後成功而行大國之賞必如是乃能濟也濟天下之道當貞固如是四居柔故設是戒</hi>象曰貞吉悔亡志行也<hi>疏云以其正志得行而終吉故也伊川曰鬼方之伐貞之至也</hi>
　九四陽居隂位動不得中則有悔唯以九居四以剛<lb/>
<pb n="29a"/>
　守静則貞吉而悔亡比于六三以隂醜者也以陽勝<lb/>
　隂内知戒謹不敢窮力于外輕用其剛以自取勞憊<lb/>
　有震用伐鬼方之象及其久也隂醜亦不得以干正<lb/>
　三年成功有賞于大國則其有益于内也可知矣故<lb/>
　得志行而出于坎險之外限止六三亦使之不得以<lb/>
　上接于六五此九四之所以為貞吉也易上經始于<lb/>
　乾坤終于坎離下經始于咸恒則言夫婦之道終于<lb/>
　既濟未濟則言坎離内外之交今觀既濟九三未濟<lb/>
<pb n="29b"/>
　九四皆以伐鬼方為戒則知坎離交濟貴在得中隂<lb/>
　醜可畏與鬼无異君子以辨物居方則所居必擇不<lb/>
　欲自斃其力以受害于鬼方是易之微意也<lb/>
六五貞吉无悔<hi>注云以柔居尊處文明之盛為未濟之主故必正然後乃吉吉乃得无悔也伊川曰五文明之主居剛而應剛而其處得中虚其心而陽為之輔雖以柔居尊處之至正至善无不足也既得貞正故吉而无悔</hi>君子之光有孚吉<hi>疏云有應于二是能付物以能而不自役有君子之光華矣白雲曰上言貞吉始之吉也下言有孚終之吉也所謂能續終者也</hi>象曰君子之光<lb/>
其暉吉也<hi>司馬曰五雖未濟以柔居中又有文明之德能任賢以濟難故曰君子之光光輝著明為<pb n="30a"/>物所信則吉從之矣</hi>
　六五應于九二比于九四皆陽剛君子之類能用君<lb/>
　子而信之可以濟難而為邦家之光故六五與九二<lb/>
　九四爻皆言貞吉以見其有孚而吉也象又曰其暉<lb/>
　吉也六五爻凡三言吉以見六五之所謂吉有加而<lb/>
　未巳此未濟之所以亨也<lb/>
上九有孚于飲酒无咎<hi>疏云良由信任得人不憂事廢楊氏曰群臣燕享此文武成王所以養賢之時</hi>濡其首有孚失是<hi>伊川曰若從樂而耽肆過禮至濡其首亦非能安處也有<pb n="30b"/>孚自信于中也失是失其宜也如是則于有孚為失也</hi>象曰飲酒濡首亦不知節<lb/>
也<hi>伊川曰飲酒至于濡首不知節之甚也</hi>
　當六五有孚吉之後樂得君子燕饗交歡有孚于飲<lb/>
　酒飲酒有節是以有孚而无咎也茍不知節將有濡<lb/>
　其首之禍不得謂之有孚也上九又欲應于六三隂<lb/>
　柔之小人則有孚失是失其所謂有孚者矣後世如<lb/>
　漢武帝唐𤣥宗溺于宴安荒于酒色終致禍亂即上<lb/>
　九之濡其首者也易六十四卦始于乾卦曰不可為<lb/>
<pb n="31a"/>
　首終于未濟之上九亦以飲酒濡首為戒為人上者<lb/>
　豈可徒以位為樂哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷十六<lb/>
</p>
<p>
</p>
  </div>
</body>
</text>
</TEI>
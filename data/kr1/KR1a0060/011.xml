<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷十一</head> <lb/>
    <p>
<pb n="1a"/>
欽定四庫全書<lb/>
　淙山讀周易卷十一<lb/>
　　　　　　　　　　　　宋　方寔孫　撰<lb/>
下經<lb/>
䷦<hi>艮下坎上</hi>
蹇利西南不利東北<hi>序卦曰睽者乖也乖必有難故受之以蹇蹇者難也伊川曰睽乖之時必有蹇難蹇所以次睽也蹇險阻之義故為蹇難為卦坎上艮下坎險也艮止也險在前而止不能進也前有險陷後有峻阻故為蹇也又曰西南坤方坤地也體順而易東北艮方艮山也體止而險在蹇難之時利於順處<pb n="1b"/>平易之地不利止於危險也體順易則難可紓止於險則難益甚矣</hi>利見太人貞吉<hi>伊川曰蹇難之時必有聖賢之人則能濟天下之難故利見大人也濟難者必以大正之道而堅固其守故貞吉也凡處難者必在乎守貞正設使難不解不失正徳是以吉也若遇難而不能固其守入於邪濫雖使茍免亦惡徳也知義命者不為也</hi>
　坎北方卦艮東北方卦蹇卦艮下坎上不利東北者<lb/>
　不利坎險而艮止也西南與東北相反者也蹇卦利<lb/>
　西南者取其反蹇之義也坤西南方卦坎卦本坤體<lb/>
　也由九五以順易之道而往處其中故得出坎為大<lb/>
<pb n="2a"/>
　蹇朋來之主彖所謂蹇利西南往得中者也曰大人<lb/>
　即九五也<lb/>
彖曰蹇難也險在前也<hi>伊川曰坎險在前下止而不得進故為蹇</hi>見險而能<lb/>
止知矣哉<hi>伊川曰上險而下止見險而能止也犯險而進則有悔咎故美其能止為知也</hi>蹇利<lb/>
西南往得中也不利東北其道窮也<hi>伊川曰蹇之時利於處平易西南坤方為順易東北艮方為險阻九五居中而得中正之位是徃而得平易之地故為利也五居險坎之中而謂之平易者葢卦夲坤由九五往而成坎故但取徃而得中不取成坎之體也方蹇而又止危險之地則蹇益甚矣故不利東北其道窮也</hi>利見大人徃有功也<hi>伊川曰蹇難之時非聖賢不能濟天下之<pb n="2b"/>蹇故利於見大人也</hi>當位貞吉以正邦也<hi>伊川曰能濟天下之蹇者唯大正之道</hi>蹇<lb/>
之時用大矣哉<hi>註云蹇難之時非小人之所能用也伊川曰處蹇之時濟蹇之道其用至大故云大矣哉天下之難豈易平也非聖賢不能用可謂大矣</hi>
象曰山上有水蹇君子以反身修徳<hi>註云除難莫若反身脩徳伊川曰山之峻阻上復有水坎水為險陷之象上下險阻故為蹇也君子觀蹇難之象而以反身修徳君子之遇險阻必反求諸已而益自脩孟子曰行有不得者皆反求諸已故遇艱蹇必自省於身有失而致之乎是反身也有所未善則改之无歉於心則加勉乃自脩其徳也君子脩徳以俟時而已</hi>
　蹇卦有反蹇之義故君子觀象以反身修徳如九三<lb/>
<pb n="3a"/>
　之所謂來反者也<lb/>
初六徃蹇來譽<hi>伊川曰六居蹇之初徃進則益入於蹇徃蹇也當蹇之時以隂柔无援而進其蹇可知來者對徃之辭上進則為徃不進則為來止而不進是有見幾知時之美來則有譽也</hi>象曰徃<lb/>
蹇來譽宜待也<hi>伊川曰時之未可進也故宜見幾而止以待時可行而後行也</hi>
　初六居蹇之初若欲輕進則徃入於蹇矣唯屬於艮<lb/>
　下之下順而知止養譽望以待時故曰宜待也<lb/>
六二王臣蹇蹇匪躬之故<hi>伊川曰二以中正之徳居艮體止於中正者也與五相應是中正之人為中正之君所信任故謂之王臣又曰二雖中正以隂柔之才豈易勝其任所以蹇於蹇也志在<pb n="3b"/>濟君於蹇難之中其蹇蹇者非為身之故也雖使不勝志義可嘉故稱其忠藎不為已也</hi>象曰王臣<lb/>
蹇蹇終无尤也<hi>伊川曰志在濟君難雖未能成功然終无過尤也聖人取其志義而謂其无尤所以勸忠藎也</hi>
　六二屬於艮體止於中正應於九五是王臣也蹇而<lb/>
　又蹇義不敢辭非為一身之故服勞王室欲終无過<lb/>
　尤而後止是古者王臣之用心也蹇卦九五為大蹇<lb/>
　朋來之主初六曰徃蹇來譽九三曰徃蹇來反六四<lb/>
　曰徃蹇來連上六曰徃蹇來碩他爻皆得以言徃來<lb/>
<pb n="4a"/>
　也唯六二爻不言徃來者以見六二處大臣之位為<lb/>
　君任責雖當蹇而又蹇之時義不容去非若他爻之<lb/>
　可以言往來也後世如孔明之鞠躬盡力死而後已<lb/>
　者近於此義矣<lb/>
九三徃蹇來反<hi>伊川曰來下來也反還歸也三為下二隂所喜故來為反其所也</hi>象曰<lb/>
徃蹇來反内喜之也<hi>伊川曰内在下之隂也方蹇之時隂柔不能自立故皆附於九三之陽而喜慶之</hi>
　九三處内卦之上坎險在外徃則蹇矣唯九三屬於<lb/>
<pb n="4b"/>
　艮體剛而知止來反於内而比於六二之大臣為六<lb/>
　二者才夲隂柔蹇而又蹇亦能比于九三而求助於<lb/>
　陽是内卦之所喜者故曰内喜之也蹇卦自九五之<lb/>
　外唯九三為陽爻曰來反者是蹇難之時非有陽剛<lb/>
　之才則不足以反蹇也<lb/>
六四往蹇來連<hi>伊川曰四往則益入於坎險之深徃蹇也又曰來則與在下之象相連合也</hi>
象曰往蹇來連當位實也<hi>伊川曰當同患之時相交以實其合可知故來而連者當位以實也白雲曰六四之位實以接下為職今得其實矣</hi>
<pb n="5a"/>
　六四䖏近君之位居坎體之初若復輕進則坎陷愈<lb/>
　深是徃蹇也陽體實而隂體虚唯以六居四實能柔<lb/>
　順以上承九五剛實之君又能下接於九三剛實之<lb/>
　君子而與之並進是來連而有寔者也斯可以當位<lb/>
　矣<lb/>
九五大蹇朋來<hi>伊川曰五居君位而在蹇難之中是天下之大蹇也當蹇而又在險中亦為大蹇大蹇之時而二以中正相應是其朋助之來也童溪曰上下六位皆正人也故曰朋來</hi>象曰大蹇<lb/>
朋來以中節也<hi>伊川曰朋者其朋類也五有中正之徳而二應以中正雖大蹇之時不失其守<pb n="5b"/>蹇於蹇以相應助是以其中正之節也</hi>
　九五當大蹇之時得六二朋來之助以中正而節天<lb/>
　下出於坎中是大人之能用蹇者也故曰大蹇初六<lb/>
　九三九四上六爻凡言來者四以見九五為朋來之<lb/>
　主也<lb/>
上六徃蹇來碩吉<hi>伊川曰六以隂柔居蹇之極冐極險而徃所以蹇也不往而來從五求三得陽剛之助是以碩也蹇之道厄塞窮蹙碩大也寛裕之稱來則寛裕其蹇舒矣</hi>利見大人<hi>伊川曰蹇極之時見大徳之人則能有濟於蹇也大人謂五以相比𤼵此義</hi>象曰徃蹇來碩志<lb/>
<pb n="6a"/>
在内也<hi>伊川曰上六應三而從五志在内也</hi>利見大人以從貴也<hi>伊川曰謂從九五之貴也所以云從貴者恐人不知大人為指五也</hi>
　上六處蹇之外猶以徃蹇為戒者終不欲輕徃也出<lb/>
　坎而來意思寛裕是來碩也猶詩之碩人其薖也然<lb/>
　志猶在内比於九五利見大人有反而濟蹇之義故<lb/>
　蹇卦六爻唯上六言吉也當蹇之時若徒輕於徃來<lb/>
　而忍忘其君豈得謂之吉乎<lb/>
䷧<hi>坎下震上</hi>
<pb n="6b"/>
解利西南<hi>序卦曰蹇者難也物不可以終難故受之以解伊川曰物无終難之理難極則必散解者散也所以次蹇也為卦震上坎下震動也坎險也動於險外出乎險也故為患難解散之義又震為雷坎為雨雷雨之作葢隂陽交感和暢而緩散故為解解者天下患難解散之時也又曰西南坤方坤之體廣大平易當天下之難方解人皆艱苦不可復以煩苛嚴急治之當濟以寛大簡易乃其宜也如是則人心懐而安之故利如西南也</hi>无所徃其來復吉<hi>伊川曰聖人既解其難而安平无事矣是无所徃矣則當脩復治道正紀綱脩法度進復先代明王之治是來復也謂反正理也</hi>有攸徃夙吉<hi>伊川曰謂尚有當解之事則早為之乃吉也當解而未盡者不早去則將復盛事之復生者不早為則將漸大故夙則吉也</hi>
　西南坤方取其順也蹇卦曰利西南解卦亦曰利西<lb/>
<pb n="7a"/>
　南是蹇難解散之後猶欲順而又順也<lb/>
彖曰解險以動動而免乎險解<hi>伊川曰坎險震動險以動也不險則非難不動則不能出難動而出於險外是免乎難險也故為解</hi>解利西南徃得衆也<hi>伊川曰解難之道利在廣大平易以寛易而徃濟難則得衆心之歸也</hi>其來復吉乃得中也<hi>伊川曰乃得中道謂合宜也</hi>有攸徃夙吉徃有功也<hi>伊川曰有所為則夙吉也早則徃而有功緩則惡滋而害深矣</hi>天地解而雷雨作雷雨作而百果草木皆甲<lb/>
拆解之時大矣哉<hi>伊川曰既明處解之道復言天地之解以見解時之大天地之氣開散交感而和暢則成雷雨雷雨作則萬物皆生𤼵甲拆天地之功由解而成故贊解之時大矣哉王者法天道行寛<pb n="7b"/>宥施㤙惠養育兆民至於昆䖝草木乃順解之時與天地合徳也</hi>象曰雷雨作解<hi>伊川曰天地解散而成雷雨故雷雨作而為解</hi>君子以赦過宥罪<hi>伊川曰赦釋之寛宥之過失則赦之可也罪惡而赦之則非義也故寛之而已</hi>
　當解之時赦過宥罪君子之治小人也猶有寛緩之<lb/>
　意故序卦曰解者緩也<lb/>
初六无咎<hi>伊川曰患難既解安寧无事唯自處得宜則為无咎矣方解之時宜安静以休息之爻之辭寡所以示意</hi>象曰剛柔之際義无咎也<hi>潘氏曰大難方解剛柔相濟何咎之有初六與九四正應剛柔之濟也</hi>
<pb n="8a"/>
　初六以隂柔之才當解之初爻无他辭唯知應於九<lb/>
　四比於九二合乎剛柔交際之義是小人之能无咎<lb/>
　者也<lb/>
九二田獲三狐<hi>伊川曰田者去害之事狐者邪媚之獸三狐指卦之三隂時之小人也獲謂變化除去之誠齋曰三狐三隂也一卦四隂而指其三者不指六五五君位也童溪曰狐疑物也</hi>得黄矢<lb/>
貞吉<hi>伊川曰如田之獲狐也獲之則得中直之道乃貞而吉也黄中色矢直物黄矢謂中直也</hi>象曰<lb/>
九二貞吉得中道也<hi>伊川曰所謂貞吉者得其中道也除去邪惡使其中直之道得行乃正而吉也</hi>
<pb n="8b"/>
　解卦初六六三上六凡隂爻者三有三狐之象皆隂<lb/>
　類之可疑者也九二處大臣之位當解之時欲去小<lb/>
　人不可失之於太急當赦則赦當宥則宥能以剛中<lb/>
　之道而上應於六五之君譬如田獲三狐為民除害<lb/>
　又有得黄矢之象以貞而吉此三隂之所以服為六<lb/>
　五者亦信之而无疑也<lb/>
六三負且乘致冦至貞吝<hi>伊川曰六三以隂柔居下之上處非其任猶小人宜在下以負荷而且乘車非其據也必致冦奪之至雖使所為得正亦可鄙吝也小人而竊盛位雖勉為正事而氣質<pb n="9a"/>卑下夲非在上之物終可吝也</hi>象曰負且乘亦可醜也自我致戎又誰<lb/>
咎也<hi>伊川曰負荷之人而且乘載為可醜惡也處非其㨿徳不稱其器則冦戎之致乃已招致又誰咎乎</hi>
　負荷者小人之事乘車者君子之器六三隂柔而不<lb/>
　中處非其位欲乘九二大臣於其上是小人之負且<lb/>
　乘者也豈不可醜哉將致㓂至雖貞亦吝上六爻曰<lb/>
　公用射隼以解悖也上六與六三雖是正應及其終<lb/>
　也上六知六三之為悖猶欲射之於其上是六三之<lb/>
　自致戎也又誰咎乎六三之罪於是乎不可赦矣<lb/>
<pb n="9b"/>
九四解而拇朋至斯孚<hi>伊川曰九四以陽剛之才居上位承六五之君而下與初六之隂為應拇在下而微者謂初也居上位而親小人則賢人正士逺退矣斥去小人則君子之黨進而誠相得也四能解去初六之隂柔則陽剛君子之朋來至而誠合矣</hi>象曰解而拇未當位也<hi>伊川曰四雖陽剛然居隂於正疑不足若復親比小人則其失正必矣故戒以解其拇然後能來君子以其處未當位也</hi>
　九四處近君之位剛而不中又應於初六之隂爻是<lb/>
　處未當位也唯能解去初六之小人使之无咎而安<lb/>
　於其下有解而拇之象又能與九二陽剛之君子同<lb/>
<pb n="10a"/>
　類相助斯可以有孚於上下矣九四曰朋至斯孚六<lb/>
　五曰有孚於小人是六五為解之主解去小人所以<lb/>
　能有孚者由九二應之於其下亦由九四助之於其<lb/>
　上也<lb/>
六五君子維有解吉有孚於小人<hi>註云以君子之道解難釋險小人雖暗猶知服之而无怨矣故曰有孚於小人䟽云以君子之道解難則小人皆信服之</hi>象曰君子有解<lb/>
小人退也<hi>䟽云小人謂作難者信君子之徳故退而畏服之</hi>
　六五君位也與九二為正應專用陽剛之君子則有<lb/>
<pb n="10b"/>
　解散小人之道所以吉也故曰君子維有解吉六五<lb/>
　比於九四又得朋至斯孚之助故能有孚於小人而<lb/>
　使之自退如上六爻之所謂解悖者是也所以為小<lb/>
　人解散之時也<lb/>
上六公用射隼於髙墉之上獲之无不利<hi>伊川曰上六尊髙之地而升君位故曰公但據終而言也隼鷙害之物象為害之小人墉墻内外之限也又曰上解之極也解極之時而獨有未解者乃害之堅强者也上居解極解道已至器已成也故能射而獲既獲之則天下之患解已盡矣何所不利誠齋曰公者大臣之稱即上六也又曰此解之終也其周公歸自東山之時乎</hi>象曰公用<lb/>
<pb n="11a"/>
射隼以解悖也<hi>伊川曰至解終而未解者悖亂之大者也射之所以解之也解則天下平矣</hi>
　隼鷙害而貪六三以小人而貪據髙位故喻以隼六<lb/>
　五爻象曰小人退也當小人屏退之時猶有悖亂而<lb/>
　未盡解者如六三之類上六雖與三為應亦欲射之<lb/>
　於髙墉之上是小人終有解散之時也上六處解之<lb/>
　終在於六五君位之外故稱以公取其有解悖之義<lb/>
　亦以見上六之非小人也曰髙墉者有所依慿於上<lb/>
　則可以射隼而无不利上六所以能解悖者由六五<lb/>
<pb n="11b"/>
　為解之主可以依慿於其上文王受命於商而為方<lb/>
　伯故得伐崇是其象也後世如陳蕃竇武不幸而當<lb/>
　人主暗弱之時无所依慿於其上徒欲以上公之勢<lb/>
　與小人較勝負反受其害非解之所謂无不利者矣<lb/>
䷨<hi>兑下艮上</hi>
損有孚元吉无咎可貞利有攸徃<hi>序卦曰解者緩也緩必有所失故受之以損伊川曰縱緩則必有所失失則損也又曰下為兑説下三爻皆上應是説以奉上亦損下益上之義又曰損上而益下則為益損下而益上則為損在人上者施其澤以及下則益下取其下以自厚則損也又曰損减損<pb n="12a"/>也凡抑損其過以就義理皆損之道也損之道必有孚誠謂至誠順於理也損而順理則大善而吉所損无過差可貞固常行而利有所徃也</hi>曷之用二簋可用享<hi>伊川曰損者損過而就中損浮末而就本寔也聖人以寕儉為禮之夲故於損卦𤼵明其義以享祀言之又曰二簋之約可用享祭言在乎誠而已</hi>
　損卦下三爻屬兌損於下者亦説於奉其上也上三<lb/>
　爻屬艮為人上者義知艮止不欲過損其下此損之<lb/>
　卦所以上下有孚六爻皆相應也曰元吉无咎可貞<lb/>
　利有攸往贊損義之盡善初九曰无咎九二曰利貞<lb/>
　六四曰无咎六五曰元吉上九曰无咎貞吉利有攸<lb/>
<pb n="12b"/>
　往大畧可見矣又言損卦下三爻屬陽剛者二有二<lb/>
　簋剛寔之象初九九二是也簋所以用享取其奉上<lb/>
　之誠也初九九二是陽爻之剛實而有餘者也時乎<lb/>
　可用則初九應於六四九二應於六五損剛於下以<lb/>
　益柔於上猶未見其甚害也六三在下是爻之隂虛<lb/>
　而不足者也豈可使之復損哉上九於六三為應知<lb/>
　六三之為隂損故弗損於下思所以益之於其上此<lb/>
　上九之所以利有攸往也故曰二簋可用享以見三<lb/>
<pb n="13a"/>
　之不可以過用也損卦六五亦不言損後世如漢武<lb/>
　帝當海内虚耗之餘猶欲損下而不知止則大失此<lb/>
　義矣<lb/>
彖曰損損下益上其道上行<hi>註云陽止於上隂説而順損下益上上行之義也伊川曰損之所以為損者以損於下而益於上也取下以益上故為其道上行夫損上而益下則為益損下而益上則為損損基夲以為髙者豈可謂之益乎</hi>損而有孚元吉无咎可貞利有<lb/>
攸徃<hi>伊川曰損而以至誠則有元吉以下四者損道之盡善也</hi>曷之用二簋可用享<lb/>
<hi>伊川曰何所用哉二簋可以享也</hi>二簋應有時<hi>伊川曰二簋之質用之當有時非其所用而用<pb n="13b"/>之不可也</hi>損剛益柔有時<hi>伊川曰剛為過柔為不足損益皆損剛益柔也隨時而行不當時而損益之則非也</hi>損益盈虛與時偕行<hi>伊川曰或損或益或盈或虚唯隨時而已</hi>
　曰二簋者不過用也初九應於六四九二應於六五<lb/>
　時乎當用則損剛於下以益柔於上知二簋之可用<lb/>
　享者亦有時也六三隂虛不可復損上九與之為應<lb/>
　則損剛於上以益柔於下而知有弗損之義者亦有<lb/>
　時也損益盈虛與時偕行是艮在上而知止者之道<lb/>
　也<lb/>
<pb n="14a"/>
象曰山下有澤損君子以懲忿窒欲<hi>伊川曰山下有澤氣通上潤與深下以増髙皆損下之象君子觀損之象以損於己在脩已之道所當損者唯忿與欲故以懲戒其忿怒窒塞其意欲也誠齋曰觀兌之説君子得之以懲其忿觀艮之止君子得之以窒其欲</hi>
　懲忿窒欲寧損於己不可損於人也<lb/>
初九已事遄徃无咎<hi>伊川曰初九以陽剛應於四四以隂柔居上位賴初之益者也下之益上當損己而不自以為功所益於上事者既已則速去之不居其功乃无咎也</hi>酌損之<hi>伊川曰四之隂柔賴初者也故聼於初初當酌度其宜而損己以益之過與不及皆不可也廣平曰損下以益上者或失其節則後難繼故必酌損之</hi>象曰已事遄徃尚合志也<hi>伊川曰四賴於初初益於<pb n="14b"/>四與上合志也</hi>
　初九在下居損之初與上合志亦欲酌損不欲其過<lb/>
　損於下也後世如卜式之輸財於漢一時助邊迎合<lb/>
　上意終必難繼非所謂在下而酌損矣<lb/>
九二利貞征凶<hi>伊川曰二以剛中當損剛之時居柔而説體上應六五隂柔之君以柔説應上則失其剛中之徳故戒所利在貞正也征行也離乎中則失其貞正而凶也守其中乃貞也</hi>弗損益<lb/>
之<hi>童溪曰九二説體也故有利貞征凶之戒然以九居二中也中則正矣故知弗損益之義</hi>象曰九<lb/>
二利貞中以為志也<hi>伊川曰所謂利貞謂以中為志也中則自正矣</hi>
<pb n="15a"/>
　九二大臣屬於兑體不可過於求説故戒之曰利貞<lb/>
　征凶行不以正則凶矣唯以九居二剛而得中應於<lb/>
　六五柔中之君中以為志故當損下之時知有弗損<lb/>
　之義又求以益之於其下是以正為利也後世有以<lb/>
　大臣而征利者徒欲損下以奉上則失之矣<lb/>
六三三人行則損一人<hi>童溪曰兑之三爻皆志於益上然初九九二則以剛應柔六三則以柔應剛故三人同行而語其自損之至者則六三也故曰損一人</hi>一人行則得其友<lb/>
<hi>明道曰一人行則得其友只是二也伊川曰一隂一陽豈可三也故三則損言專致乎一也</hi>象曰一<lb/>
<pb n="15b"/>
人行三則疑也<hi>伊川曰一人行而得一人乃得友也若三人行則疑所與矣理當損去其一人損其餘也童溪曰六三者兑之主上九者艮之主少女少男隂陽相配夫婦之道貴於專一也若三人行則疑所主矣故象曰一人行三則疑也係辭於此爻又以致一之説釋之</hi>
　此爻以六三隂損而言隂陽損益之大義損卦下三<lb/>
　爻之中唯六三屬隂而虛是三人同行之中有損一<lb/>
　人之象也然六三應於上九剛亦有時而益柔是一<lb/>
　人行則得其友也兑為少女一隂為主六三是也艮<lb/>
　為少男一陽為主上九是也一隂一陽則得其友三<lb/>
<pb n="16a"/>
　則疑而當損是夫婦致一之道也<lb/>
六四損其疾使遄有喜无咎<hi>伊川曰四以隂柔在上與初九之剛陽相應在損時而應剛能自損以從剛陽損不善以從善也又曰疾謂疾病不善也損其不善唯使之遄速則有喜而无咎</hi>
象曰損其疾亦可喜也<hi>誠齋曰亦之為言次之辭也无疾上也有而損之次矣</hi>
　損卦言遄者二初九曰已事遄徃无咎酌損之是初<lb/>
　九應於六四欲速應其上之所求也為六四者屬於<lb/>
　艮止之初又欲自損其疾以不害於其下使速有喜<lb/>
　故初九六四爻皆言无咎以見上下之有孚也曰損<lb/>
<pb n="16b"/>
　其疾者即繋辭所謂損以逺害也<lb/>
六五或益之十朋之龜弗克違元吉<hi>伊川曰六五於損時以中順居尊位虛其中以應乎二之剛陽是人君能虛中自損以順從在下之賢也能如是天下孰不損己自盡以益之故或有益之之事則十朋助之矣十衆辭也龜者决是非吉凶之物衆人之公論必合正理雖龜筴不能違也如此可謂大善之吉矣古人曰謀從衆則合天心誠齋曰或之為言非一人可指之謂也一人益之十人朋而從之龜筮亦從而弗違之人謀鬼謀百姓與能所以為大吉而自天祐之歟</hi>象曰六五元吉自<lb/>
上祐也<hi>伊川曰所以得元吉者以其能盡衆人之見合天地之理故自上天降之福祐也</hi>
　或益之十朋之龜人益之也自上祐也天亦益之也<lb/>
<pb n="17a"/>
　六五為虛中之主能自損以脩其徳所以為益故六<lb/>
　五爻獨不言損<lb/>
上九弗損益之无咎貞吉利有攸徃<hi>伊川曰九居損之終損極而當變者也以陽剛居上若用剛以損削於下非為上之道其咎大矣若不行其損變而以陽剛之道益於下則无咎而得其正且吉也如是則宜有攸徃徃則有益矣</hi>得臣无家<hi>伊川曰得臣謂得人心歸服无家謂无逺近内外之限也誠齋曰得臣謂得天下臣民之心无家謂无私其家之益</hi>象曰弗損益之大<lb/>
得志也<hi>伊川曰居上不損下而反益之是君子大得行其志</hi>
　上九在損卦之外處无位之地故有得臣无家之象<lb/>
<pb n="17b"/>
　後世如楚令尹子文自毁其家以紓國難者近於此<lb/>
　矣損卦言志者三皆陽爻也初九曰尚合志也九二<lb/>
　曰中以為志也上九曰大得志也初九九二屬於下<lb/>
　卦上九屬於上卦損之為道不難行其志於下而難<lb/>
　行於上上九知以弗損而為道卦所謂利有攸徃彖<lb/>
　所謂其道上行者也其大得志可知矣<lb/>
䷩<hi>震下巽上</hi>
益利有攸徃<hi>序卦曰損而不已必益故受之以益伊川曰損極必益理之自然益所以繼損也為<pb n="18a"/>卦巽上震下雷風二物相益者也風烈則雷迅雷激則風怒兩相助益此以象言也又曰損上益下所以為益此以義言也下厚則上安故益下為益又曰益者益於天下之道也故利有攸徃</hi>利渉大川<hi>伊川曰益之道可以渉險難</hi>
　益卦以益下為道可以常行故利有攸徃下厚則安<lb/>
　可以共濟險難故曰利渉大川曰利者再非止為一<lb/>
　時之利彖所謂民説无疆者也為人上者茍欲求一<lb/>
　時之利則損下益上不勝其為害矣<lb/>
彖曰益損上益下民説无疆自上下下其道大光<hi>伊川曰損<pb n="18b"/>於上而益下則民説之无疆謂无窮極也自上而降己以下下其道之大光顯也潘氏曰以利益下則民説以禮下下則道光</hi>利有攸徃中正有慶<hi>伊川曰五以陽剛中正居尊位二復以中正應之是以中正之道益天下天下受其福慶也</hi>利渉大川<hi>伊川曰益之為道於平常无事之際其益猶小當艱危險難則所益至大故利渉大川</hi>木道乃行<hi>白雲曰神農氏斵木為耜揉木為耒耒耜之利以教天下取諸益者亦木道之行也</hi>益動而巽日進无疆<hi>伊川曰又以二體言卦才下動而上巽動而巽也為益之道其動巽順於理則其益日進光大无有疆限也</hi>天施地生其益<lb/>
无方<hi>伊川曰以天地之功言益道之大聖人體之以益天下也天道資始地道生物天施地生化育萬物各正性命其益可謂无方矣方所也有方所則有限量无方謂廣大无窮極也天地之益豈有窮際乎</hi>凡<lb/>
<pb n="19a"/>
益之道與時偕行<hi>伊川曰天地之益无窮者理而已矣聖人利益天下之道應時順理與天地合與時偕行也</hi>
象曰風雷益君子以見善則遷有過則改<hi>伊川曰君子觀風雷相益之象而求益於己為益之道无若見善則遷有過則改也見善能遷則可以盡天下之善有過則改无過矣益於人者无大於是</hi>
　雷以動之風以散之風雷亦有益於物也然使風益<lb/>
　烈雷益迅則為害於物矣何以謂之益乎君子觀象<lb/>
　知善之可以益為也見善則遷知不善之不可以益<lb/>
<pb n="19b"/>
　為也過則必改遷善改過皆欲如風雷之速則可以<lb/>
　為益也<lb/>
初九利用為大作元吉无咎<hi>伊川曰作大益天下之事利用為大作也</hi>象曰<lb/>
元吉无咎下不厚事也<hi>伊川曰在下者本不當作厚事厚事重大之事也以為在上所任所以當大事必能濟大事而致元吉乃為无咎</hi>
　初九㣲而在下當震動之初欲利用為大益天下之<lb/>
　事非初九所能自為也上應六四而從於九五元吉<lb/>
　之君又居下卦之下能任大事不以厚重而自言所<lb/>
<pb n="20a"/>
　以无咎故初九不言益<lb/>
六二或益之十朋之龜弗克違<hi>伊川曰六二處中正而體柔順有虛中之象人處中正之道虛其中以求益而能順從天下孰不願告而益之孟子曰夫茍好善則四海之内皆將輕千里而告之以善夫滿則不受虛則來物理自然也故或有可益之事則衆朋助而益之十者衆辭衆人所是理之至當也龜者占吉凶辨是非之物其至是龜不能違之也</hi>永貞吉<hi>伊川曰就六二之才而言二中正虛中能得衆人之益者也然而質夲隂柔故戒在常永貞則吉也求益之道非永貞則安能守也</hi>王用享<lb/>
於帝吉<hi>潘氏曰居中執柔得益多矣與五為應推以予君不亦宜乎臣之致於君猶君之享乎天易之象也</hi>象曰或益之自外來也<hi>伊川曰既中正虛中能受天下之善而固守則有益之事<pb n="20b"/>衆人自外來益之</hi>
　損卦六五以虛中而得十朋則曰元吉是君道在上<lb/>
　而吉者也益卦六二以虛中而得十朋則曰永貞吉<lb/>
　是臣道以永貞在下而吉也所以不同六二居大臣<lb/>
　之位助之者衆或益之十朋之龜弗克違矣乃能以<lb/>
　永貞為吉知有事君如事天之義故益之者自外而<lb/>
　來告如六三六四爻皆曰中行告公則六二之益愈<lb/>
　无疆矣<lb/>
<pb n="21a"/>
六三益之用凶事无咎有孚中行告公用圭<hi>伊川曰三居下體之上在民上者也乃守令也居陽應剛處動之極居民上而剛决果於為益者也果於為益用之於凶事則无咎凶事謂患難非常之事三居下之上當承禀於上安得自任擅為益乎唯於患難非常之事則可量宜應卒奮不頋身力庇其民故无咎也下專自任上必忌疾雖當凶難以義在可為然必有其孚誠而所行合於中道則誠意通於上而信與之矣專為而无為上爱民之至誠固不可也雖有誠意而所為不合中行亦不可也圭者通信之物禮云大夫執圭而使所以申信也凡祭祀朝聘用圭玉所以通達誠信也有誠孚而得中道則能使上信也是猶告公上用圭玉也潘氏曰周禮珍圭以恤凶荒王使之瑞節也</hi>象曰益用凶事<lb/>
固有之也<hi>伊川曰六三益之獨可用於凶事者以其固有之也謂專固自任其事也</hi>
<pb n="21b"/>
六四中行告公從利用為依遷國<lb/>
象曰告公從以益志也<lb/>
　六四以巽體而應於初九之陽剛初九曰利用六四<lb/>
　亦曰利用可見其有益下之志矣又能與六三相親<lb/>
　比同以中行之道而告公所以得從其志也曰王者<lb/>
　謂九五之君曰公者為六二之大臣為六三六四者<lb/>
　知有中行告公之義為六二者亦知有王用享於帝<lb/>
　之義此益之所以利有攸徃也<lb/>
<pb n="22a"/>
九五有孚惠心勿問元吉<hi>伊川曰五陽剛中正居尊位又得六二之中正相應以行其益何所不利以陽實在中有孚之象也以九五之才之徳之位而中心至誠在惠益於物其志善大吉不問可知又曰茍至誠益於天下天下受其大福其元吉不假言也</hi>有孚惠我德<hi>伊川曰人君至誠益於天下天下之人无不至誠感戴以君之徳澤為恩惠也</hi>象曰有孚惠心勿問之矣<lb/>
惠我德大得志也<hi>伊川曰人君有至誠惠益天下之志其元吉不假言也故云勿問之矣天下至懷五徳以為惠是其道大行人君之志得矣</hi>
　九五爻言有孚者二有孚惠心勿問元吉是人君有<lb/>
　至誠惠益之心可以不言而孚於下也有孚惠我徳<lb/>
<pb n="22b"/>
　是天下受其君之惠心説誠服以為我德皆大得志<lb/>
　亦可以不言而孚於上也天施地生其益无方九五<lb/>
　唯不言益所以為益之大者也故曰大得志也<lb/>
上九莫益之或撃之<hi>伊川曰專欲益已其害大矣欲之甚則昏蔽而忘理義求之極則侵奪而致仇怨故夫子曰放於利而行多怨孟子謂先利則不奪不饜聖賢之戒深矣上九以剛而求益之極衆人之所共惡故无益之者而或攻撃之矣</hi>立心勿恒凶<hi>伊川曰聖人戒人存心不可專利云勿恒如是凶之道所當速改也</hi>象曰莫益之偏辭也<hi>伊川曰非其偏己之辭也茍不偏己合於公道則人亦益之何為撃之乎</hi>或撃之自外來也<hi>伊川曰既求益於人至於甚極則人皆惡<pb n="23a"/>而欲攻之攻撃之者自外來也人為善則千里之外應之六二中正則益之者自外而至是也茍為不善則千里之外違之上九求益之極則撃之者自外而至是也</hi>
　上九剛亢於上求益不己則民怨於下莫有益與之<lb/>
　者偏辭藉藉或有欲攻之者將自外而來矣秦以頭<lb/>
　箕㑹斂而啟閭左之亂唐以間架税錢而召涇卒之<lb/>
　禍意外之變世或有之勿常以為无是事也故戒之<lb/>
　曰立心勿恒凶勿常如是則過欲速改可也九五曰<lb/>
　勿問元吉是為善者不欲自言也上九曰莫益之偏<lb/>
<pb n="23b"/>
　辭也是為不善者過欲速改人言可畏不可忽之以<lb/>
　為偏辭也為人上者可以戒矣<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易圖説</head>
    <p>
<pb n="1a"/>
欽定四庫全書　　　　經部一<lb/>
　周易圖説　　　　　　易類<lb/>
　　提要<lb/>
　　　　<hi>臣</hi>等謹案周易圖説二卷元錢義方撰義方<lb/>
　　　　字子宜湖州人嘗舉進士其仕履則不可考<lb/>
　　　　矣是書成于至正六年上卷為圖者七下卷<lb/>
　　　　為圖者二十朱彞尊經義考作一卷疑傳寫<lb/>
　　　　誤也其説謂河圖為作易之本大傳云河出<lb/>
<pb n="1b"/>
　　　　圖洛出書聖人則之乃聖人即理推數二者<lb/>
　　　　可以相通故並言之非謂作易兼取洛書又<lb/>
　　　　引朱子之説謂圓圖有造作且欲挈出方圖<lb/>
　　　　在圓圖之外又謂朱子易本義於先天後天<lb/>
　　　　卦位必歸其説於邵子似歉然有所未足是<lb/>
　　　　以不揆其陋而有所述云云其書較他家為<lb/>
　　　　近理然猶據陳摶以來相傳之圖書言之其<lb/>
　　　　實河圖洛書雖見經傳而今之五十五㸃四<lb/>
<pb n="2a"/>
　　　　十五㸃兩圖其為古之圖書與否則經傳絶<lb/>
　　　　無顯證援左傳有三墳而謂即毛漸之書援<lb/>
　　　　周禮有連山歸藏而謂即劉炫之書考古者<lb/>
　　　　其疑之矣且繫辭言洛書不言即九疇洪範<lb/>
　　　　言九疇不言即洛書盧辯注大戴禮記始云<lb/>
　　　　明堂九室法龜文其説起于後周阮逸偽作<lb/>
　　　　闗朗易傳因而述之于是洛書之文始傳為<lb/>
　　　　四十五㸃而九疇亦遂併于易義方知九疇<lb/>
<pb n="2b"/>
　　　　之非易而不知洛書本非九疇其辨猶為未<lb/>
　　　　審至其謂自漢以來惟孟喜本易緯稽覽圖<lb/>
　　　　推易離坎震兑各主一方餘六十卦每卦主<lb/>
　　　　六日七分為有圖之始寥寥千載至陳摶始<lb/>
　　　　本易有太極兩儀四象八卦因而重之及天<lb/>
　　　　地定位等説為横圓大小四圖傳穆李以及<lb/>
　　　　邵子又本帝出乎震之説為後天圓圖因大<lb/>
　　　　横圖之卦為否泰反類方圖則於因易而作<lb/>
<pb n="3a"/>
　　　　圖非因圖而作易本末源流粲然明白不似<lb/>
　　　　他家務神其説直以為古聖之制作可謂獨<lb/>
　　　　識其真矣其所演二十七圖亦即因舊圖而<lb/>
　　　　變易之竒偶之數愈推愈有人自為説而其<lb/>
　　　　理皆通譬之自古至今奕無同局固亦不妨<lb/>
　　　　存備一家焉乾隆四十四年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="4a"/>
周易圖説原序<lb/>
錢子既作易圖説或問之曰易之有圖尚矣今子之作<lb/>
不盡合先儒之説何也余應之曰求合於聖人之㫖則<lb/>
先儒之合乎聖人者取之異乎聖人者正之以聖人之<lb/>
説此所以不盡合也或又問曰昔之述河圖者必並陳<lb/>
洛書子獨不然何也余又應之曰河圖者伏羲所取而<lb/>
用之洛書之出則在乎千有餘年之後吾聖人兼而取<lb/>
之不過以龍龜負文以出河洛者其事同聖人則之以<lb/>
<pb n="4b"/>
開物成務其用亦同而即理推數二者又可以相通故<lb/>
並言之耳非謂作易兼取洛書也余為明易而本之河<lb/>
圖其不及洛書宜矣嗚呼六經之道如日行天萬古一<lb/>
日秦火之變易獨以卜筮得全傳之者雖衆知之者盖<lb/>
寡自漢孟喜本易緯稽覽圖推易離坎震兑各主一方<lb/>
餘六十卦每卦主六日七分此易有圖之始也寥寥千<lb/>
載易學絶響宋之陳摶心領神悟始本吾聖人易有太<lb/>
極兩儀四象八卦因而重之及天地定位等説為横圓<lb/>
<pb n="5a"/>
大小四圖傳之穆李以及邵子而又本帝出乎震之説<lb/>
為後天圓圖因大横圖之卦為否泰反類方圖於是易<lb/>
之有圖始大明於天下而朱子尚有圓圖有造作不依<lb/>
他元初畫底之説且欲挈出方圖在圓圖之外而釋天<lb/>
地定位帝出乎震者必曰邵子曰此伏羲八卦之位此<lb/>
卦位乃文王所定似猶有歉然未滿之意然其釋河圖<lb/>
之則猶未免惑於孔安國之説此愚所以不揆其陋而<lb/>
有所述也揚子雲曰衆言淆亂折諸聖苟無聖人之書<lb/>
<pb n="5b"/>
而臆度為之顧余何人而敢與先儒立異同哉且愚伏<lb/>
讀易之經傳而學之三十年矣苟非反覆潛玩而有所<lb/>
自得亦豈敢遽為此書觀者幸恕其僣而嘉其用心可<lb/>
也至正六年龍集丙戌夏四月甲子前進士吳興錢義<lb/>
方子宜父序<lb/>
</p>
<p>
</p>
  </div>
</body>
</text>
</TEI>
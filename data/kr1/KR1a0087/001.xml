<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易圖説卷上</head>
    <p>
<pb n="1a"/>
欽定四庫全書<lb/>
　周易圖説卷上　　　　元　錢義方　撰<lb/>
本㫖圖凡七<hi>謂聖人作易其本㫖如此</hi>
　<lb/>
　<lb/>
　<lb/>
　<lb/>
　<lb/>
<pb n="1b"/>
　<lb/>
　<lb/>
　<lb/>
　<lb/>
繫辭傳曰易有太極是生兩儀兩儀生四象四象生八<lb/>
卦又曰八卦成列象在其中矣又曰古者包犧氏之王<lb/>
天下也仰則觀象於天俯則觀法於地觀鳥獸之文與<lb/>
地之宜近取諸身逺取諸物於是始作八卦以通神明<lb/>
<pb n="2a"/>
之徳以類萬物之情則伏羲所以畫八卦乃得之仰觀<lb/>
俯察近取逺取盖在天地在人物莫不有理莫不有隂<lb/>
陽莫不有生生不窮之妙其所以為太極兩儀四象八<lb/>
卦者的確詳明曉然易見包犧模寫於書以示人非假<lb/>
纎毫私智穿鑿成之者周子所謂太極動而生陽動極<lb/>
而靜靜而生隂靜極復動一動一靜互為其根邵子所<lb/>
謂一分為二二分為四四分為八程子所謂加一倍法<lb/>
者是也自漢孔安國劉歆以為伏羲則河圖畫八卦傳<lb/>
<pb n="2b"/>
襲既久世以為信賢如朱子亦謂虚五與十者太極竒<lb/>
偶數各二十者兩儀以一二三四為六七八九者四象<lb/>
析四方之合為乾坤離坎補四隅之空為兑震巽艮者<lb/>
八卦言兩儀四象通矣而言八卦則析四方之合補四<lb/>
隅之空所以為乾坤離坎兑震巽艮者皆未見灼然之<lb/>
法象而能使人釋然無疑者然朱子本義嘗謂伏羲仰<lb/>
觀俯察見隂陽有竒偶之數故畫一竒以象陽畫一偶<lb/>
以象隂見一隂一陽有各生一隂一陽之象故有下而<lb/>
<pb n="3a"/>
上再倍而三以成八卦原象篇又謂惟皇昊羲仰觀俯<lb/>
察竒偶既陳兩儀斯設既幹乃支一各生兩隂陽交錯<lb/>
以立四象兩一既分一復生兩三才在目八卦指掌感<lb/>
興詩又謂皇羲古神聖妙契一俯仰不待窺馬圖人文<lb/>
已宣朗附録又謂仰觀俯察逺求近取安知河圖非其<lb/>
中之一事得非啟蒙之書已行而晚年始悟其失遂不<lb/>
及改歟聖人之則河圖盖謂揲蓍非謂畫卦也詳見下<lb/>
河圖説<lb/>
<pb n="3b"/>
　或問朱子曰伊川先生見兔曰察此可以畫卦便是<lb/>
　此義曰就這一端上亦可以見凡草木禽獸無不有<lb/>
　隂陽鯉魚脊上三十六鱗隂數龍脊上八十一鱗陽<lb/>
　數又龜背上文中間一簇成五段五行也兩邊各插<lb/>
　四段共成八段八卦也兩邊周圍共有二十四段二<lb/>
　十四氣也箇箇如此又如草木之有雌雄銀杏桐楮<lb/>
　牝牡麻竹之類亦然愚按天陽也而有日月則日陽<lb/>
　月隂也地隂也而有山川則山隂川陽也人物之男<lb/>
<pb n="4a"/>
　者為陽然交於隂則可以生男可以生女女者為隂<lb/>
　然交於陽則可以生女可以生男朱子所謂隂陽各<lb/>
　生一隂一陽之謂而此圖兩儀生四象四象生八卦<lb/>
　之謂也此聖人仰觀俯察近取逺取畫卦之最親切<lb/>
　而明白者又何待於傅㑹牽合而后成之邪其不主<lb/>
　於則河圖也亦明矣<lb/>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
繫辭傳曰八卦成列象在其中矣因而重之爻在其中<lb/>
矣朱子曰下三畫即前圖之八卦上三畫則各以序重<lb/>
之而下卦因亦各衍而為八也若逐爻漸生則邵子所<lb/>
謂八分為十六十六分為三十二三十二分為六十四<lb/>
者也又曰兩儀未分渾然太極而兩儀四象八卦六十<lb/>
四卦之理已粲然於其中太極分而兩儀則太極固太<lb/>
極兩儀固兩儀也兩儀分而四象則兩儀又為太極四<lb/>
象又為兩儀矣自是而推四而八八而十六十六而三<lb/>
<pb n="7b"/>
十二三十二而六十四以至於百千萬億之無窮其已<lb/>
定之形已成之勢不容毫髮思慮作為其間也又曰第<lb/>
四畫者以八卦為太極而復生之兩儀也第五畫者八<lb/>
卦之四象也第六畫者八卦之八卦也<lb/>
　邵子曰太極既分兩儀立矣陽上交於隂隂下交於<lb/>
　陽而四象生矣陽交於隂隂交於陽而生天之四象<lb/>
　剛交於柔柔交於剛而生地之四象八卦相錯而後<lb/>
　萬物生焉是故一分為二二分為四四分為八八分<lb/>
<pb n="8a"/>
　為十六十六分為三十二三十二分為六十四猶根<lb/>
　之有榦榦之有枝愈大則愈小愈細則愈繁<lb/>
　　以上二圖專論畫卦乃伏羲作易之本<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
　<lb/>
繫辭傳曰河出圖洛出書聖人則之又曰天一地二天<lb/>
三地四天五地六天七地八天九地十天數五地數五<lb/>
五位相得而各有合天數二十有五地數三十凡天地<lb/>
之數五十有五此所以成變化而行鬼神也大衍之數<lb/>
五十其用四十有九分而為二以象兩掛一以象三揲<lb/>
之以四以象四時歸竒於扐以象閏五嵗再閏故再扐<lb/>
而後掛愚嘗攷之吾聖人所謂河出圖洛出書聖人則<lb/>
之者言聖人則之而已未嘗指言則為何事也自漢孔<lb/>
<pb n="10a"/>
安國劉歆皆謂伏羲則河圗以畫八卦後世遂信其説<lb/>
相承而不悟賢如朱子亦未免曲説求之而卒不可通<lb/>
夫伏羲所自畫卦與夫則河圖之用愚己論之於前矣<lb/>
且繫辭既明有天一至地十之數大衍五十之説而朱<lb/>
子易圖説亦以天一地二章繼聖人則之之後則聖人<lb/>
則河圖以揲蓍者至甚明白而無可疑也故天一地二<lb/>
章之本義曰此言天地之數陽竒隂偶即所謂河圖者<lb/>
也其位一六居下二七居上三八居左四九居右五十<lb/>
<pb n="10b"/>
居中就此章而言則中五為衍母次十為衍子次一二<lb/>
三四為四象之位六七八九為四象之數也若夫洛書<lb/>
則蔡元定之論詳矣故不復贅<lb/>
　朱子曰其所以為數者不過一隂一陽一竒一偶以<lb/>
　兩其五行而已所謂天者陽之輕清位乎上者也所<lb/>
　謂地者隂之重濁位乎下者也陽數竒故一三五七<lb/>
　九皆屬乎天所謂天數五也隂數偶故二四六八十<lb/>
　皆屬乎地所謂地數五也天數地數各以類而相求<lb/>
<pb n="11a"/>
　所謂五位之相得者然也天以一生水而地以六成<lb/>
　之地以二生火而天以七成之天以三生木而地以<lb/>
　八成之地以四生金而天以九成之天以五生土而<lb/>
　地以十成之又其所謂有合者也積五竒而為二十<lb/>
　五積五偶而為三十合是二者而為五十五此河圗<lb/>
　之全數夫子之意而諸儒之説也竊謂孔安國於易<lb/>
　舛誤不一如繫辭論尚象制器凡十三卦網罟一事<lb/>
　是包犧耒耜交易二事是神農垂衣至書契九事是<lb/>
<pb n="11b"/>
　黄帝堯舜極其分明而安國序書乃以黄帝堯舜之<lb/>
　書契歸之於包犧亦猶吾聖人言包犧仰觀俯察作<lb/>
　八卦而安國以為則河圖作八卦也劉歆不過信安<lb/>
　國之説而踵為之論耳然安國誤於前歆誤於後人<lb/>
　之信之千古一律安國誠易之罪人矣善乎揚子之<lb/>
　言曰衆言淆亂折諸聖愚之説一以聖人十翼之言<lb/>
　折之耳<lb/>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
繫辭傳曰大衍之數五十其用四十有九分而為二以<lb/>
象兩掛一以象三揲之以四以象四時歸竒於扐以象<lb/>
閏五嵗再閏故再扐而後掛説卦傳曰昔者聖人之作<lb/>
易也幽贊於神明而生蓍參天兩地而倚數朱子曰大<lb/>
衍之數五十而蓍一根百莖可當大衍之數者二故揲<lb/>
蓍之法取五十莖為一握置其一不用以象太極而當<lb/>
用之䇿凡四十有九盖兩儀體具未分之象也又曰大<lb/>
衍之數五十盖以河圖中宫天五乗地十而得之至用<lb/>
<pb n="13a"/>
以筮則又止用四十有九盖皆出於理勢之自然而非<lb/>
人之智力所能損益也兩謂天地也掛懸其一於左手<lb/>
小指之間也三三才也揲間而數之也竒所揲四數之<lb/>
餘也扐勒於左手中三指之兩間也閏積月之餘日而<lb/>
成月者也五嵗之間再積日而再成月故五嵗之中凡<lb/>
有再閏然後别起積分如一掛之後左右各一揲而一<lb/>
扐故五者之中凡有再扐然後别起一掛也又曰一變<lb/>
所餘之䇿左一則右必三左二則右亦二左三則右必<lb/>
<pb n="13b"/>
一左四則右亦四通掛一之䇿不五則九除掛一則為<lb/>
四為八四以四約之為一故為竒八以四約之為二故<lb/>
為偶二變三變所餘之䇿左一則右必二左二則右必<lb/>
一左三則右必四左四則右必三通掛一之䇿不四則<lb/>
八又曰四五為少八九為多又曰天圓地方圎者一而<lb/>
圍三三各一竒故參天而為三方者一而圍四四合二<lb/>
偶故兩地而為二數皆倚此而起故揲蓍三變之餘三<lb/>
竒則三三而九三偶則三二而六兩二一三則為七兩<lb/>
<pb n="14a"/>
三一二則為八愚按揲蓍所餘凡四為竒凡八為偶少<lb/>
者為竒多者為偶盖蓍以四莖而揲故所餘之䇿亦必<lb/>
以四約之而一其四者為奇二其四者為偶然倚為七<lb/>
八九六之數則四之竒者以三計之取天圎徑一圍三<lb/>
參其天圎之徑而得三之象八之偶者以二計之取地<lb/>
方徑一圍四兩其地方之徑而得二之象方其掛扐則<lb/>
四為竒八為偶及其倚數則四為三八為二又按以㸃<lb/>
計數猶歴家之以度測天也易本無是法後人不得已<lb/>
<pb n="14b"/>
而為是以别白之耳下放此<lb/>
<pb n="15a"/>
</p>
<p>
<pb n="16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
繫辭傳曰四營而成易十有八變而成卦朱子曰易變<lb/>
也三變成爻十有八變則成六爻此圖所謂三變成爻<lb/>
之象也夫隂陽竒偶生生謂易而成卦六十有四蓍扐<lb/>
竒偶三變成爻而成形亦六十有四其數之自相符合<lb/>
盖造化巧妙有如此者<lb/>
<pb n="17a"/>
　　以上三圖専論揲蓍乃伏羲教人用易之法<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
爻辭經所謂初二三四五上之九六是也聖人則圗揲<lb/>
蓍以一二三四為四象之位六七八九為四象之數陽<lb/>
主進七進未極而九進已極極則退而後變為少隂之<lb/>
八隂主退八退未極而六退已極極則進而復變為少<lb/>
陽之七易用其變所以應天下萬事之變此所以老變<lb/>
少不變用九六而不用七八也<lb/>
　愚按古者揲蓍得卦其六爻之中雖有老陽少隂少<lb/>
　陽老隂六七八九之殊然其爻象只是竒偶二畫而<lb/>
<pb n="19a"/>
　人自辨其為老為少變與不變而已後世又創為□<lb/>
　<hi>重</hi>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>拆/</hi>
                    <graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <hi>單/</hi>乂<hi>交</hi>之象以别隂陽老少之四象則又<lb/>
　名竒以單名偶以拆而屬之二少復立重交二象而<lb/>
　名其二者似略易見然非古法矣<lb/>
<pb n="20a"/>
</p>
<p>
<pb n="21a"/>
爻辭經曰用九見羣龍无首吉又曰用六利永貞歐陽<lb/>
子曰乾坤之用九用六何謂也曰乾爻七九坤爻六八<lb/>
九六變而七八無為易道占其變故以其所占者名爻<lb/>
不謂六爻皆九六也及其筮也七八常多而九六常少<lb/>
有無九六者焉此不可以不釋也六十四卦皆然特於<lb/>
乾坤見之則餘可知耳愚謂揲蓍得卦有六爻皆不變<lb/>
者有六爻皆變者有一爻二爻三爻四爻五爻變者故<lb/>
一卦可變為六十三卦通本卦為六十四卦總六十四<lb/>
<pb n="21b"/>
本卦於各卦所變六十三卦計四千九十六卦然其實<lb/>
依舊只是六十四卦今特以乾一卦發例餘六十三卦<lb/>
自可以類而推之盖變之在圖者雖以次第整齊之如<lb/>
此而其得於蓍者乃是從本卦徑得所變之卦實不拘<lb/>
此先後次第也<lb/>
　愚按一卦變六十四卦自漢儒焦貢始發其義然焦<lb/>
　貢所作易林之書每卦之變為六十四辭以斷之如<lb/>
　神廟籖語相似是每卦真有六十四卦而實為四千<lb/>
<pb n="22a"/>
　九十六卦於聖人卦變分合往復之妙懵然不識也<lb/>
　可笑甚矣<lb/>
　　以上二圖専論因蓍得卦之用<lb/>
　右七圖皆伏羲先天之學易之本㫖而周公發明之<lb/>
　於經吾聖人發明之於傳有象而未有辭也吾聖人<lb/>
　所謂易者象也象也者像也所謂聖人立象以盡意<lb/>
　設卦以盡情偽所謂開物成務冒天下之道聖人以<lb/>
　通天下之志以定天下之業以斷天下之疑周子所<lb/>
<pb n="22b"/>
　謂聖人之精畫卦以示者是也盖上古鴻荒之世人<lb/>
　心天理未嘗相離事至物来吉㐫自判下迨結繩以<lb/>
　記事作易以示象則世道一變之始人心天理相離<lb/>
　之一初聖人盖有不得已焉者而後作易也易之體<lb/>
　用雖可具見而當時占决之斷不可復攷矣至於文<lb/>
　王周公之繫辭孔子之十翼則又世道人心之再變<lb/>
　而即象以示人者明白於辭以告人而後世復有不<lb/>
　悟其理者噫<lb/>
<pb n="23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易圖説卷上<lb/>
</p>
<p>
</p>
  </div>
</body>
</text>
</TEI>
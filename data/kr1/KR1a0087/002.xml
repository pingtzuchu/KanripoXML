<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易圖説卷下</head>
    <p>
<pb n="1a"/>
欽定四庫全書<lb/>
　周易圖説卷下　　　　元　錢義方　撰<lb/>
後天演義圖凡二十<hi>謂後之聖人因已成之易推演出其義頗有改動作為者</hi>
<pb n="2a"/>
</p>
<p>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
序卦傳曰有天地然後萬物生焉盈天地之間者唯萬<lb/>
物故受之以屯屯者盈也屯者物之始生也物生必蒙<lb/>
故受之以蒙蒙者蒙也物之穉也物穉不可不養也故<lb/>
受之以需需者飲食之道也飲食必有訟故受之以訟<lb/>
訟必有衆起故受之以師師者衆也衆必有所比故受<lb/>
之以比比者比也比必有所畜故受之以小畜物畜然<lb/>
後有禮故受之以履履而泰然後安故受之以泰泰者<lb/>
通也物不可以終通故受之以否物不可以終否故受<lb/>
<pb n="4a"/>
之以同人與人同者物必歸焉故受之以大有有大者<lb/>
不可以盈故受之以謙有大而能謙必豫故受之以豫<lb/>
豫必有隨故受之以隨以喜隨人者必有事故受之以<lb/>
蠱蠱者事也有事而後可大故受之以臨臨者大也物<lb/>
大然後可觀故受之以觀可觀而後有所合故受之以<lb/>
噬嗑嗑者合也物不可以苟合而已故受之以賁賁者<lb/>
飾也致飾然後亨則盡矣故受之以剥剥者剥也物不<lb/>
可以終盡剥窮上反下故受之以復復則不妄矣故受<lb/>
<pb n="4b"/>
之以无妄有无妄然後可畜故受之以大畜物畜然後<lb/>
可養故受之以頥頥者養也不養則不可動故受之以<lb/>
大過物不可以終過故受之以坎坎者陷也陷必有所<lb/>
麗故受之以離離者麗也<lb/>
　　右上篇<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
<pb n="5a"/>
可以不久也故受之以恒恒者久也物不可以久居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
故受之以明夷夷者傷也傷於外者必反於家故受之<lb/>
以家人家道窮必乖故受之以睽睽者乖也乖必有難<lb/>
故受之以蹇蹇者難也物不可以終難故受之以解解<lb/>
者緩也緩必有所失故受之以損損而不已必益故受<lb/>
之以益益而不已必決故受之以夬夬者決也決必有<lb/>
<pb n="5b"/>
所遇故受之以姤姤者遇也物相遇而後聚故受之以萃<lb/>
萃者聚也聚而上者謂之升故受之以升升而不已必<lb/>
困故受之以困困乎上者必反下故受之以井井道不<lb/>
可不革故受之以革革物者莫若鼎故受之以鼎主器<lb/>
者莫若長子故受之以震震者動也物不可以終動止<lb/>
之故受之以艮艮者止也物不可以終止故受之以漸<lb/>
漸者進也進必有所歸故受之以歸妹得其所歸者必<lb/>
大故受之以豐豐者大也窮大者必失其居故受之以<lb/>
<pb n="6a"/>
旅旅而无所容故受之以巽巽者入也入而後説之故<lb/>
受之以兑兌者説也説而後散之故受之以渙渙者離<lb/>
也物不可以終離故受之以節節而信之故受之以中<lb/>
孚有其信者必行之故受之以小過有過物者必濟故<lb/>
受之以既濟物不可窮也故受之以未濟終焉<lb/>
　　右下篇<lb/>
　愚按繫辭言易之興也其於中古乎作易者其有憂<lb/>
　患乎而繼以履謙復恒損益困井巽之九卦皆循序<lb/>
<pb n="6b"/>
　卦原列之次此又文王之易之一證也<lb/>
　　以上一圖乃文王推演之義<lb/>
　右一圖正文王之易所以為後天之學開卷第一義<lb/>
　者邵子不知本此而乃以意主張説卦所謂帝出乎<lb/>
　震至成言乎艮者屬之文王過矣<lb/>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
此見於文王周公卦爻之經孔子彖象文言之傳其所<lb/>
謂象或就八卦取或就六畫成卦全體取或就爻之剛<lb/>
柔位之隂陽取或以内外乗承應與互體取初无有一<lb/>
定之則而或者乃槩以分屬八卦謬矣<lb/>
<pb n="12a"/>
　　以上一圖乃文王周公孔子相繼推演之義<lb/>
　右所謂象已非伏羲之所謂象矣伏羲之象全无文<lb/>
　字未有假借比並只本卦中竒偶之畫便是繫辭所<lb/>
　謂象者像是也今此之象又是向下一節説話也是<lb/>
　有註脚了後八卦性情圖象圖放此<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
繫辭傳曰易之為書也原始要終以為質也六爻相雜<lb/>
唯其時物也其初難知其上易知本末也初辭擬之卒<lb/>
成之終若夫雜物撰徳辯是與非則非其中爻不備朱<lb/>
子曰先儒解此多以為互體如屯卦震下坎上就中間<lb/>
四爻觀之自二至四為坤自三至五為艮故曰非其中<lb/>
爻不備互體漢儒多用之左傳中一處説占得觀卦處<lb/>
亦舉得分明㸔來此説亦不可廢愚按左傳莊公二十<lb/>
二年陳侯筮遇觀之否風為天於土上山也杜氏註謂<lb/>
<pb n="14a"/>
此互體正卦三四五為艮變卦二三四為艮竊謂全易<lb/>
六十四卦唯乾坤二卦不可互體餘六十二卦皆可互<lb/>
體此古占法今人少用故今特以觀之否正變二卦發<lb/>
例而餘可以類推云<lb/>
　　以上一圖之用不詳自何時始夫包羲之時易雖<lb/>
　　有占象示而已辭且未有惡有互體互體之用日<lb/>
　　復趨巧此必周公繫爻以後孔子十翼以前之事<lb/>
　　故今以附卦爻象圖之後云<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
説卦傳曰乾徤也坤順也震動也巽入也坎陷也離麗<lb/>
也艮止也兑説也朱子曰此言八卦之性情又曰謂之<lb/>
性者言其性如此又謂之情者言其發用處亦如此又<lb/>
曰陽在下為震震動也在上為艮艮止也陽在下自動<lb/>
在上自止又曰陽是動底物事隂是靜底物事凡陽在<lb/>
下便是震動意思在中便是陷在二隂之中在上則没<lb/>
去處了只得止隂是柔順底物事在下則巽順隂柔不<lb/>
能自立須附於陽在中則是附麗之象在上則説盖柔<lb/>
<pb n="16a"/>
媚之物在上則歡悦<lb/>
　右雖伏羲本圖然伏羲之易卦畫之外别無文字但<lb/>
　有文字註釋即是後天推演之説故著于此下象圖<lb/>
　放此<lb/>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
説卦傳曰天地定位山澤通氣雷風相薄水火不相射<lb/>
八卦相錯數往者順知來者逆是故易逆數也邵子曰<lb/>
乾南坤北離東坎西震東北兑東南巽西南艮西北自<lb/>
震至乾為順自巽至坤為逆於是八卦相交而成六十<lb/>
四卦又曰乾坤縱而六子横易之本也朱子曰以横圖<lb/>
觀之有乾一而后有兑二有兑二而后有離三有離三<lb/>
而后有震四有震四而巽五坎六艮七坤八亦以次而<lb/>
生焉此易之所以成也而圎圗之左方自震而厯離兑<lb/>
<pb n="19b"/>
以至於乾之末皆進而得其已生之卦猶自今日而追<lb/>
數昨日也故曰數往者順其右方自巽而厯坎艮以至<lb/>
於坤之末皆進而得其未生之卦猶自今日而逆計来<lb/>
日也故曰知来者逆然本易之所以成則其先後始終<lb/>
如横圖及圎圖右方之序而已故曰易逆數也又曰横<lb/>
圖據見在底畫較自然圎圖便是就中間拗做兩截恁<lb/>
地轉來底是竒恁地轉去底是偶有些造作不依他元<lb/>
初畫底<lb/>
<pb n="20a"/>
　邵子曰先天學心法也故圗皆自中起萬事萬化生<lb/>
　於心也又曰圗雖無文吾終日言而未嘗離乎是盖<lb/>
　天地萬物之理盡在其中矣<lb/>
　右二圗邵子以為伏羲先天之學以愚觀之恐有未<lb/>
　然盖乾兑離震四卦及其外三十二卦皆循伏羲畫<lb/>
　卦本然之次第巽坎艮坤四卦及其外三十二卦皆<lb/>
　反伏羲元畫之卦序朱子所謂就中間拗做兩截有<lb/>
　些造作不依他元初畫底是已然左右各三十二卦<lb/>
<pb n="20b"/>
　隂陽對待截然整齊又如此非吾夫子不能為之也<lb/>
<pb n="21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
説卦傳曰帝出乎震齊乎巽相見乎離致役乎坤説言<lb/>
乎兑戰乎乾勞乎坎成言乎艮萬物出乎震震東方也<lb/>
齊乎巽巽東南也齊也者言萬物之潔齊也離也者明<lb/>
也萬物皆相見南方之卦也聖人南面而聽天下嚮明<lb/>
而治盖取諸此也坤也者地也萬物皆致養焉故曰致<lb/>
役乎坤兑正秋也萬物之所説也故曰説言乎兑戰乎<lb/>
乾乾西北之卦也言隂陽相薄也坎者水也正北方之<lb/>
卦也勞卦也萬物之所歸也故曰勞乎坎艮東北之卦<lb/>
<pb n="22a"/>
也萬物之所成終而所成始也故曰成言乎艮<lb/>
　邵子曰至哉文王之作易也其得天地之用乎故乾<lb/>
　坤交而為泰坎離交而為既濟也乾生於子坤生於<lb/>
　午坎終於寅離終於申以應天之時也置乾於西北<lb/>
　退坤於西南長子用事而長女代母坎離得位而兑<lb/>
　艮為偶以應地之方也王者其盡於是矣又曰震兑<lb/>
　横而六卦縱易之用也朱子曰震東兑西者陽主進<lb/>
　故以長為先而位乎左隂主退故以少為貴而位乎<lb/>
<pb n="22b"/>
　右也坎北者進之中也離南者退之中也男北而女<lb/>
　南者互藏其宅也四者皆當四方之正位而為用事<lb/>
　之卦然震兑始而坎離終震兑輕而坎離重也乾西<lb/>
　北坤西南者父母既老而退居不用之地也然母親<lb/>
　而父尊故坤猶半用而乾全不用也艮東北巽東南<lb/>
　者少男進之後而長女退之先故亦皆不用也然男<lb/>
　未就傅女將有行故巽稍向用而艮全未用也四者<lb/>
　皆居四隅不正之位然居東者未用而居西者不復<lb/>
<pb n="23a"/>
　用也<lb/>
　右邵子以為文王之學相承傳信久矣然於易之經<lb/>
　傳未見其所本之的不若直以為孔子推演之義為<lb/>
　無可議耳<lb/>
<pb n="24a"/>
</p>
<p>
<pb n="25a"/>
卦辭經曰坤元亨利牝馬之貞又曰離畜牝牛又曰艮<lb/>
其背大象傳曰明兩作離繫辭傳曰八卦成列象在其<lb/>
中矣説卦傳曰乾為馬坤為牛震為龍巽為雞坎為豕<lb/>
離為雉艮為狗兑為羊又曰乾為首坤為腹震為足巽<lb/>
為股坎為耳離為目艮為手兑為口又曰乾天也故稱<lb/>
乎父坤地也故稱乎母震一索而得男故謂之長男巽<lb/>
一索而得女故謂之長女坎再索而得男故謂之中男<lb/>
離再索而得女故謂之中女艮三索而得男故謂之少<lb/>
<pb n="25b"/>
男兑三索而得女故謂之少女又曰乾為天為圜為君<lb/>
為父為玉為金為寒為冰為大赤為良馬為老馬為瘠<lb/>
馬為駁馬為木果坤為地為母為布為釜為吝嗇為均<lb/>
為子母牛為大輿為文為衆為柄其於地也為黒震為<lb/>
雷為龍為𤣥黄為旉為大塗為長子為決躁為蒼筤竹<lb/>
為萑葦其於馬也為善鳴為馵足為作足為的顙其於<lb/>
稼也為反生其究為健為蕃鮮巽為木為風為長女為<lb/>
繩直為工為白為長為髙為進退為不果為臭其於人<lb/>
<pb n="26a"/>
也為寡髮為廣顙為多白眼為近利市三倍其究為躁<lb/>
卦坎為水為溝瀆為隱伏為矯輮為弓輪其於人也為<lb/>
加憂為心病為耳痛為血卦為赤其於馬也為美脊為<lb/>
亟心為下首為薄蹄為曳其於輿也為多眚為通為月<lb/>
為盜其於木也為堅多心離為火為日為電為中女為<lb/>
甲胄為戈兵其於人也為大腹為乾卦為鼈為蟹為蠃<lb/>
為蚌為龜其於木也為科上稿艮為山為徑路為小石<lb/>
為門闕為果蓏為閽寺為指為狗為䑕為黔喙之屬其<lb/>
<pb n="26b"/>
於木也為堅多節兑為澤為少女為巫為口舌為毁折<lb/>
為附決其於地也為剛鹵為妾為羊<lb/>
　右雖本天地定位之列然乾之為寒為冰離之為火<lb/>
　為雉巽之為木坎之為水其類不一又取帝出乎震<lb/>
　之列故附於此云<lb/>
<pb n="27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
説卦傳曰乾天也故稱乎父坤地也故稱乎母震一索<lb/>
而得男故謂之長男巽一索而得女故謂之長女坎再<lb/>
索而得男故謂之中男離再索而得女故謂之中女艮<lb/>
三索而得男故謂之少男兊三索而得女故謂之少女<lb/>
朱子曰巽離兑乾之所索乎坤者震坎艮坤之所索乎<lb/>
乾者又曰一索再索之説初間畫卦時也不是恁地只<lb/>
畫成八卦後便有此象耳<lb/>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
説卦傳曰雷以動之風以散之雨以潤之日以烜之艮<lb/>
以止之兊以説之乾以君之坤以藏之朱子曰雷以動<lb/>
之四句取象義多故以象言艮以止之四句取卦義多<lb/>
故以卦言蔡氏曰動則物萌散則物具二者言生物之<lb/>
功也潤則物滋烜則物舒二者言長物之功也止則物<lb/>
成説則物遂二者言收物之功也君則物有所歸藏則<lb/>
物有所息二者言藏物之功也愚按此八卦之用聖人<lb/>
從中二卦説起以次而至在外之二卦然必先雷而後<lb/>
<pb n="29a"/>
風先雨而後日先艮而後兑先乾而後坤者震坎艮乾<lb/>
皆陽卦巽離兑坤皆隂卦先陽後隂之義也<lb/>
　<lb/>
　<lb/>
　<lb/>
　<lb/>
繫辭傳曰易之為書也廣大悉備有天道焉有人道焉<lb/>
有地道焉朱子曰三畫已具三才<lb/>
<pb n="29b"/>
　<lb/>
　<lb/>
　<lb/>
　<lb/>
繫辭傳曰六爻之動三極之道也又曰兼三才而兩之<lb/>
故六六者非他三才之道也説卦傳曰立天之道曰隂<lb/>
與陽立地之道曰柔與剛立人之道曰仁與義兼三才<lb/>
而兩之故易六畫而成卦朱子曰六爻初二為地三四<lb/>
<pb n="30a"/>
為人五上為天三才各一太極也又曰初剛而二柔三<lb/>
仁而四義五陽而上隂兩之言加一倍本是一箇各加<lb/>
一箇為兩又曰隂陽以氣言柔剛以質言仁義以理言<lb/>
又曰隂陽成象天道之所以立也剛柔成質地道之所<lb/>
以立也仁義成徳人道之所以立也道一而已隨事著<lb/>
見故有三才之别而於其中又各有體用之分焉其實<lb/>
則一太極也<lb/>
六虚分隂分陽圖<lb/>
<pb n="30b"/>
　　　　　　　<hi>隂</hi>　<hi>陽/</hi>　<hi>隂/</hi>　<hi>陽/</hi>　<hi>隂/</hi>　<hi>陽</hi>
　　　　　　　上　五　四　三　二　初<hi>此六者爻之虚位</hi>
　<lb/>
繫辭傳曰易之為書也不可逺為道也屢遷變動不居<lb/>
周流六虚説卦傳曰分隂分陽迭用柔剛故易六位而<lb/>
成章愚按未揲蓍時卦爻未辨自初至上皆為虚位然<lb/>
初三五竒數而為陽二四上偶數而為隂已有定而成<lb/>
文矣既揲蓍後卦爻已著則或以剛居陽或以剛居隂<lb/>
<pb n="31a"/>
或以柔居隂或以柔居陽更迭用其剛柔而成文益可<lb/>
見也<lb/>
<pb n="32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
復象傳曰雷在地中復先王以至日閉闗商旅不行后<lb/>
不省方此特因至日一辭推廣之而以隂陽消息往復<lb/>
不窮為之序與六十四卦圓圗位序不同盖並行而不<lb/>
相悖者也<lb/>
<pb n="33a"/>
</p>
<p>
<pb n="34a"/>
復象傳曰雷在地中復先王以至日閉闗商旅不行后<lb/>
不省方而邵子復卦之辭曰冬至子之半天心无改移<lb/>
一陽初動處萬物未生時𤣥酒味方淡大音聲正希此<lb/>
言如不信更請問包犧愚按此圖稽之經傳他無可見<lb/>
特以至日一辭推廣之而得其大槩如此耳而玉齋胡<lb/>
氏乃以六十四卦分配二分二至四位各兩卦外十六<lb/>
氣各三卦合之為六十四卦夫節氣周於天卦象周於<lb/>
圖本无間也而何有於兩卦三卦多少之分哉吁泥矣<lb/>
<pb n="35a"/>
</p>
<p>
<pb n="36a"/>
雜卦傳曰乾剛坤柔比樂師憂臨觀之義或與或求屯<lb/>
見而不失其居蒙雜而著震起也艮止也損益盛衰之<lb/>
始也大畜時也无妄災也萃聚而升不來也謙輕而豫<lb/>
怠也噬嗑食也賁无色也兊見而巽伏也隨无故也蠱<lb/>
則飭也剥爛也復反也晉晝也明夷誅也井通而困相<lb/>
遇也咸速也恒久也渙離也節止也解緩也蹇難也睽<lb/>
外也家人内也否泰反其類也大壯則止遯則退也大<lb/>
有衆也同人親也革去故也鼎取新也小過過也中孚<lb/>
<pb n="36b"/>
信也豐多故也親寡旅也離上而坎下也小畜寡也履<lb/>
不處也需不進也訟不親也大過顛也姤遇也柔遇剛<lb/>
也漸女歸待男行也頥養正也既濟定也歸妹女之終<lb/>
也未濟男之窮也夬決也剛決柔也君子道長小人道<lb/>
憂也朱子曰易上經始乾坤而終坎離下經始艮兑震<lb/>
巽而終坎離上經反對凡十八卦下經反對亦十八卦<lb/>
或問雜卦反對之義只是反覆則其吉㓙禍福動靜剛<lb/>
柔皆反了朱子曰是如此問乾坤大過頥坎離中孚小<lb/>
<pb n="37a"/>
過八卦番覆不成别卦是如何朱子曰八卦只是六卦<lb/>
乾坤坎離是四正卦兑便是番轉来底巽卦震便是番<lb/>
轉来底艮卦六十四卦只八卦是正卦餘便只二十八<lb/>
卦番轉為五十六卦又曰三畫之卦只是六卦即六畫<lb/>
之卦以正卦八加反卦二十八為三十有六六六三十<lb/>
六也邵子謂之暗卦小成之卦八即大成之卦六十四<lb/>
八八六十四也三十六與六十四同<lb/>
<pb n="38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
訟彖傳曰剛來而得中隨彖傳曰剛来而下柔蠱彖傳<lb/>
曰剛上而柔下噬嗑彖傳曰柔得中而上行賁彖傳曰<lb/>
柔來而文剛故亨分剛上而文柔故小利有攸往无妄<lb/>
彖傳曰剛自外來而為主於内大畜彖傳曰剛上而尚<lb/>
賢咸彖傳曰柔上而剛下恒彖傳曰剛上而柔下晉彖<lb/>
傳曰柔進而上行睽彖傳曰柔進而上行得中而應乎<lb/>
剛升彖傳曰柔以時升鼎彖傳曰柔進而上行得中而<lb/>
應乎剛渙彖傳曰柔得位乎外而上同愚按此十有四<lb/>
<pb n="39a"/>
卦之彖傳朱子本義以卦變釋之其所謂變乃是就卦<lb/>
爻之曰上曰下曰來曰進曰升曰得位而謂之變與揲<lb/>
蓍求卦陽變隂隂變陽者不同也程子於此謂卦之變<lb/>
皆自乾坤來朱子譏其於三陽三隂之卦可通而隂陽<lb/>
多少者不可通是矣然其自為説則泥以剛柔之切近<lb/>
者為變是亦有不可通矣竊謂六十四卦已成之後隂<lb/>
陽之畫參差不齊秩然可見演易聖人於其中或指其<lb/>
一剛一柔之上下或専指其一爻之得位而加以曰來<lb/>
<pb n="39b"/>
曰上曰進曰升之辭隨時取義而實无一定之拘非可<lb/>
執一端之説以律之也<lb/>
<pb n="40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
説卦傳曰神也者妙萬物而為言者也動萬物者莫疾<lb/>
乎雷撓萬物者莫疾乎風燥萬物者莫熯乎火說萬物<lb/>
者莫説乎澤潤萬物者莫潤乎水終萬物始萬物者莫<lb/>
盛乎艮故水火相逮雷風不相悖山澤通氣然後能變<lb/>
化既成萬物也朱子曰此去乾坤而専言六子以見神<lb/>
之所為愚按繫辭傳曰隂陽不測之謂神張子曰兩在<lb/>
故不測巽離兊乾交於坤而得於坤也震坎艮坤交於<lb/>
乾而得於乾也隂卦必有陽陽卦必有隂此隂陽之兩<lb/>
<pb n="41a"/>
在即乾坤之所以為神也<lb/>
<pb n="42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
繫辭傳曰陽卦多隂隂卦多陽其故何也陽卦竒隂卦<lb/>
偶其徳行何也陽一君而二民君子之道也隂二君而<lb/>
一民小人之道也愚按此以隂陽分君子小人非謂卦<lb/>
有君子小人之别也<lb/>
　　以上一十六圖皆孔子推演之義<lb/>
　右一十六圖或循伏羲原畫之卦次或即原畫之卦<lb/>
　而别為之説或即原畫之次而改易用之千變萬化<lb/>
　無所不通莫非道妙之呈露亦可以見吾聖人心與<lb/>
<pb n="43a"/>
　造化流通無間之妙矣盖伏羲之易止為卜筮而設<lb/>
　而文王周公之卦爻經孔子之彖大小象文言傳實充<lb/>
　廣之至此一十六圖却不盡繫於占筮只是因伏羲<lb/>
　之卦而推演出許多義理耳先儒見其天地定位帝<lb/>
　出乎震二章卦位有不同於是以其一歸之伏羲一<lb/>
　歸之文王若使當時一十六圖之盡具不知其餘又<lb/>
　當屬之何人也<lb/>
<pb n="44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="44b"/>
　<lb/>
邵子大易吟曰天地定位否泰反類山澤通氣損咸見<lb/>
義雷風相薄恒益起意水火相射既濟未濟四象相交<lb/>
成十六事八卦相盪為六十四朱子曰康節天地定位<lb/>
否泰反類詩八句是説方圖中兩交股底且如西北角<lb/>
乾東南角坤是天地定位便對東北角泰西南角否次<lb/>
乾是兑次坤是艮便對次否之咸次泰之損後四卦亦<lb/>
如是共十六卦只曰方圖自西北之東南便是自乾以<lb/>
之坤自東北之西南便是由泰以之否其間有咸恒損<lb/>
<pb n="45a"/>
益既濟未濟所以又於此八卦見義盖為是自兩角尖<lb/>
射上與乾坤相對不知怎生恁地巧愚按邵子此圖雖<lb/>
不見於聖人之經傳然實因横圖而以乾兑離震巽坎<lb/>
艮坤自下而上重疊加之而八卦之上復各有八卦者<lb/>
自仍其舊於是乾坤艮兑坎離震巽交而為泰否咸損<lb/>
既濟未濟恒益者其相對整然如此亦猶横圖中判摺<lb/>
轉其半規為圎圖而卦爻隂陽相對整然也是圖也所<lb/>
謂發前聖之未發者而非漢魏儒者穿鑿附會為圖者<lb/>
<pb n="45b"/>
之所可企及也今特以其不見於經傳附之於此云<lb/>
　　以上一圖乃邵子推演之義<lb/>
　<lb/>
　<lb/>
　<lb/>
　<lb/>
　<lb/>
　周易圖説卷下<lb/>
</p>
<p>
</p>
  </div>
</body>
</text>
</TEI>
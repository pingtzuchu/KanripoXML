<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋編卷五</head>
    <p>
<pb n="1a"/>
欽定四庫全書<lb/>
　讀春秋編卷五　　　　　　宋　陳深　撰<lb/>
　　　僖公<hi>名申莊公庶子閔公兄母成風諡法小心畏忌曰僖</hi>
元年<hi>壬戌</hi>春王正月<hi>僖公内不承國于先君上不請命于天王不書即位正王法也  公羊傳繼弑君子不言即位此非子也其稱子何臣子一例也注禮諸侯臣諸父兄弟以臣之繼君猶子之繼父也其服皆斬衰敌傳稱臣子一例</hi>
齊師宋師曹師次于聶北救郉<hi>狄伐郉齊桓率諸侯之師以救之次于聶北者杜氏謂按兵觀釁以待事也盖齊桓懼狄而持重視其便利不遽決於一戰春秋書次譏其緩也禮救患當急<pb n="1b"/>齊與諸國俱稱師必兵力之衆可救而不速進故郉潰出奔師然經書次不書緩以其終有救郉之功也聶北杜氏注邢地</hi>
夏六月郉遷于夷儀<hi>公羊作陳儀北夷儀杜氏注郉地輿地廣記河  郉州龍岡縣北有夷儀嶺器左氏傳諸侯救郉郉人潰出奔師師遂逐狄人具郉  用而遷之師無私焉閔二年傳郉遷如歸見齊侯委任得人用兵齊整書郉遷謂其意欲遷而遷以定之也與逼遷而強取者不同</hi>
齊師宋師曹師城郉<hi>郉畏狄而自遷于夷儀齊與諸侯城之救災患也所以美齊桓之功也雖不以王命興師是時中國衰㣲滅亡相繼天子不能正諸侯能救而存之則聖人亦興之也故胡氏曰以王命興師者正能救而興之者權</hi>
<pb n="2a"/>
秋七月戊辰夫人姜氏薨于夷齊人以歸<hi>左氏傳閔二年哀姜孫于邾齊人取而殺之于夷以其尸歸僖公請而葬之夫人在内薨有常處故止書薨在外則書地不言齊人殺諱之也哀姜滛亂而殺二君齊為魯討其辠而以喪歸盖自文姜弑夫逃辟而啓之也齊桓仗義而伯故哀姜慶父皆不能免使後之奸惡有所畏而不敢為也</hi>
楚人伐鄭<hi>左氏傳楚人伐鄭鄭即齊故也其荆始以州舉今改號曰楚經書楚書人以  自此浸強矣然猶君臣同辭終齊桓之世而不得與中國之㑹盟者齊桓能制其強也至僖十七年齊桓沒而宋襄覇楚始列于㑹盟不特書人乃以爵書亦由漸而至也</hi>
八月公㑹齊侯宋公鄭伯曹伯邾人于檉<hi>檉音赬杜氏注宋地陳國<pb n="2b"/>陳縣西北有檉域今宛丘縣也此左氏傳盟于犖音洛謀救鄭也犖即檉也地有二名  衣裳之會第六九合第四會也是時楚伐鄭其勢方強齊會諸侯合謀救之慎重而不輕舉也</hi>
九月公敗邾師于偃<hi>杜氏注偃邾地乃八月公方與邾㑹于檉甫一月  詐敗邾師左氏以虚丘之戍將歸者也盖邾人送哀姜還齊齊殺之公求諸齊齊送姜氏之喪邾懼乃歸公要而敗之不言邾侵我伐我又不言戰而遽書敗邾師以詐敗之幸勝也故書以譏之魯僖恃齊之親亦不畏齊之伯政遂敗與㑹之邾齊不之罪者以公親至檉邾以人㑹也僖之意莫非哀姜孫于彼故遷怒以敗其師然則邾何罪耶</hi>
冬十月壬午公子友帥師敗莒師于酈獲莒挐<hi>女居反酈音梨魯地師莒人來求歸慶父之賂而不與乃以兵至季友以偏  敗之獲莒侯之弟挐胡氏曰不能喻以辭命使<pb n="3a"/>知不直以抑止之又用詐謀擒其主將故以友為主而書敗獲責之備也</hi>
十有二月丁巳夫人氏之喪至自齊<hi>齊為覇主以哀姜與弑二君正其辠殺之于夷義已絶而死不以正不可復入宗廟矣僖公請而葬之告廟而書至非義也死書姜氏喪至則去姜姓以惡之也而仍氏者不同乎文姜也文姜弑夫雖臣子得絶之矣哀姜殺子終不可以子故讎母唯覇主得行焉</hi>
二年<hi>癸亥</hi>春王正月城楚丘<hi>楚丘衞邑衛為狄所滅野處漕邑齊桓率諸侯城其邑俾之立國徳莫大焉木𤓰之詩美之夫子盖嘗録之矣然春秋書城楚丘齊與諸侯略而不言若魯自城其邑又不言為衛何邪諸儒謂諸侯不得專封春秋不與之故不書呂氏曰非也專封者以此地封此人也諸侯有相滅<pb n="3b"/>亾其時天子不能令方伯不能救力能救而復之可也以是為專封是嫂溺援之以手而以為罪也陸氏謂魯城之非正也曷為無譏焉曰王政不行列國相殘齊桓為覇主存亾繼絶魯從其令亦所以自安也故通其變以示不失正也不書齊命為桓諱也不繫于衛示無所譏也若言城衛楚丘則彼我俱非也</hi>
夏五月辛巳葬我小君哀姜<hi>僖公請之故純用小君禮而書葬也哀姜莊公之夫人哀姜夫人之諡諡所以旌徳夫人之所為如此而不得其死誠可哀也已</hi>
虞師晉師滅下陽<hi>晉欲伐虢以屈産之乘垂棘之璧假道於虞虞公許之宫之竒諫不聼虞貪寳而忘脣亡齒寒之勢乃起師為之嚮導故書虞師為戎首在晉師之上下陽虢邑也非國而曰滅重下陽也蓋下陽虞虢之塞邑其地險要失下陽則虞虢亡矣故書滅而其後不書滅虢  晉與虞虢同姓之鄰國晉<pb n="4a"/>大而虞虢小晉圖虢恐虞虢之相救故以貨啗虞而間其交虞不悟虢亡則虞亦亾因貪賂而迷焉春秋書之所以示虞之自取滅亡著晉獻凌小國滅同姓之罪也</hi>
秋九月齊侯宋公江人黄人盟于貫<hi>公羊作貫澤江國在汝南安陽縣今蔡州新息縣之地黄嬴姓國在汝南弋陽縣今光州定城縣也貫宋地今興仁府濟隂縣有貫城  左氏傳盟于貫服江黄也服此衣裳之會第七九合第五㑹也江黄楚與國始来  齊但約宋與盟不煩諸侯也齊桓欲服楚先服此二國以孤楚之勢以漸而致楚之来其慮事也逺矣此其所以成霸功也</hi>
冬十月不雨<hi>穀梁傳不雨者勤雨也言不雨是欲得雨之心勤也明君之恤民</hi>
楚人侵鄭<hi>左氏傳楚伐鄭鬭章囚鄭𥅆伯也楚自元年稱人不狄之比之小國</hi>
<pb n="4b"/>
三年<hi>甲子</hi>春王正月不雨夏四月不雨<hi>穀梁傳不雨者勤雨也一時言不雨者閔雨也經一時輒言不雨憂民之至閔憂也閔雨者有志乎民者也  去冬及今年春夏之不雨陽亢也聖筆屢書之著其君憂民之憂也若夫文公厯三時不雨而併書之故自十有二月不雨至于秋七月而書自正月不雨至于秋七月而書見其不以民為憂而棄民事所以著其慢也</hi>
徐人取舒<hi>杜氏注徐國在下邳僮縣東南舒國今廬江舒城縣  舒附庸之國服屬於楚徐人取之盖隂附齊而為齊取也不然寧不畏楚之强況徐與舒相去甚逺非封境相接而欲廣其土地越竟而取其國必有所恃而有所為也書取而不書滅不絶其祀也</hi>
六月雨<hi>穀梁傳雨云者喜雨也喜雨有志乎民者也民不雨而屢書見憂民之憂喜雨而特書見樂<pb n="5a"/>之樂故懼災恤民之意春秋書之以示訓也</hi>
秋齊侯宋公江人黄人會于陽穀<hi>陽穀齊地今東平府須昌縣北  此衣裳之會第八九合第六會也會江黄去年来盟今嵗再會定伐楚之約也及四年齊  諸侯侵蔡伐楚而江黄不從行但守其境不動何耶此盖齊桓令其自為犄角之勢以制勝克敵此桓之善為謀也</hi>
冬公子友如齊涖盟<hi>左氏傳齊侯為陽穀之會來尋盟杜氏曰公時不會陽穀故齊侯自陽穀遣人詣魯求尋盟魯使上卿詣齊受盟涖臨也就盟于齊臨涖之耳猶荘以涖之之涖也</hi>
楚人伐鄭<hi>左氏傳楚人伐鄭鄭伯欲成孔叔不可曰齊方勤我勤恤鄭難棄德不祥  齊之恤鄭至矣鄭以囚𥅆伯之故欲從楚鄭臣懐之諫以不可㤀德楚至此凡五侵伐鄭矣是以齊侯明年大舉以伐之</hi>
<pb n="5b"/>
四年<hi>乙丑</hi>春王正月公會齊侯宋公陳侯衛侯鄭伯許男<lb/>
曹伯侵蔡蔡潰遂伐楚次于陘<hi>蔡自北杏一會明年為楚入是時楚方强故齊桓養其威力不肯輕出師以救之自是之後蔡黨于楚今齊會八國之師先事侵蔡蔡潰先披楚之黨也潛師掠境曰侵用奇兵也聲罪致討曰伐用正兵也遂以諸侯潰蔡之師伐楚威震而兵强楚於是大懼何敢嬰其鋒乎齊與諸侯之師乃次于陘陘楚地次止也止而不速進也恐速進則多傷士卒盖欲臨之以威綏之以德楚子使屈完如師来求盟因而許之雖有諸侯而不用盖霸者之師求以服人而已桓之此舉不戰而服楚是可紀其功也所惜者齊桓與管仲不知請命于天子擅合諸侯規模狹隘非天吏討辠之法也聖筆書遂者譏其專也書次于陘者著其師有節制能懾楚以定中國也</hi>
<pb n="6a"/>
夏許男新臣卒<hi>傳言卒于師陸淳以為非盖召陵地屬潁川潁川今之順昌府長社縣去許密邇故許男疾而歸也故經不書卒于師而但書卒也</hi>
楚屈完來盟于師盟于召陵<hi>屈完楚大夫之名氏通之者嘉其服義而進之也來而不書使不與其同於盟㑹以嚴中外之分而重方伯之體屈完旣至而桓公退師以禮楚與盟而不遂也於此見齊師雖强桓公能以律用之而不暴楚人已服桓公能以禮下之而不驕雖不足以盡王者之事夫子所謂一匡天下民到于今受賜實二百四十年甚盛之舉不得不序其績也</hi>
齊人執陳袁濤塗<hi>袁左氏作轅今從公穀而袁濤塗陳大夫也齊帥諸侯自陳  南至楚其還師也陳恐齊亦由此道復有供給之費故令袁濤塗說桓公濵海而東服東夷且歸桓公於是還師濵海而<pb n="6b"/>東大䧟于沛澤之中顧而執濤塗齊侯以濤塗誤軍故執之胡氏曰陳大夫一謀不協其身見執其國見伐見侵桓公失在於量淺而器不宏也春秋稱人以執罪齊侯也</hi>
秋及江人黄人伐陳<hi>程子曰齊命也穀梁傳不言其人及之何内師也魯之師也  左氏傳伐陳討不忠也陳濤塗之事左氏與公羊傳不同如左氏則齊師仍由  還但怒濤塗之言㡬誤軍事耳若果由陳鄭而歸則何必魯及江黄伐陳又再勤七國之師乎以此考之則公羊大䧟沛澤之說可信不然何齊桓怒陳之甚旣伐而又侵之也</hi>
八月公至自伐楚<hi>師出三時之久故必告而書至也</hi>
葬許穆公<lb/>
<pb n="7a"/>
冬十有二月公孫兹帥師會齊人宋人衛人鄭人許人<lb/>
曹人侵陳<hi>公孫兹叔牙子叔孫戴伯也陳左氏傳叔孫戴伯帥師㑹諸侯之師侵陳  成歸轅濤塗袁春秋書侵陳極貶之也齊桓服楚受盟而志頓驕陳  濤塗誤軍非惟辠其臣伐其君而又會七國侵之待其服而後已</hi>
五年<hi>丙寅</hi>春晉侯殺其世子申生<hi>穀梁傳目晉侯斥殺惡晉侯也公羊傳殺世子母弟直稱君者甚之也初晉獻公以世子申生為冢嗣後嬖驪姬姬欲立其子奚齊譖申生申生不辨被䜛自縊陸淳曰申生有愛父之心而䧟父於不義使讒人得志國以大亂諺所謂小仁大仁之賊也春秋罪獻公正其本也獻公寵驪姬嬖庶孽迷於欲而忘反蔽䜛賊而不知輕世適之重以自禍其家國中生死未㡬而公卒<pb n="7b"/>奚齊卓子亦被殺晉亂二十餘年董子所謂為人父而蒙首惡之名者聖筆專罪晉侯以為有國者之鑒也</hi>
杞伯姬來朝其子<hi>伯姬來寧成風也其子十歳隨母以來朝公也杞伯在其子㓜而令行朝禮失正也春秋書以參譏之也</hi>
夏公孫茲如牟<hi>左氏傳公孫兹如牟娶焉兹叔牙子</hi>
公及齊侯宋公陳侯衛侯鄭伯許男曹伯會王世子于<lb/>
首止<hi>首止公榖作首戴杜氏注陳留襄邑有首鄉㐮邑今屬拱州  此衣裳之會第九九合第七㑹也王世子恵王之太子鄭也恵后死繼后生叔帶欲立之齊桓以王廢長立㓜溺愛不可以諫遂率諸侯㑹王世子于首止示天下戴之以為天王之貳所以尊國本絶亂階也於是世子之位定而周以寧故春秋善之是時王<pb n="8a"/>室衰㣲諸侯不貢覲齊桓率諸侯以尊世子是即尊天子也天子聞之寧不樂諸侯之推戴其子而不易其位君臣父子之道得矣故漢之四皓從太子而恵帝之位定周之諸侯會世子而㐮王之位定皆納約自牖之義竊疑子房用齊桓之遺意也會春秋書及以會若王子在是諸侯咸往㑹焉特殊其  所以尊君而抑臣也</hi>
秋八月諸侯盟于首止<hi>公羊傳諸侯何以不序一事而再見者前目而後凡也穀梁傳無中事而復舉諸侯何也尊王世子而不敢與盟也尊則其不敢與盟何也盟者不相信也故謹信也不敢以所不信而加之尊者桓諸侯也不能朝天子是不臣也王世子子也塊然受諸侯之尊已而立乎其位是不子也桓不臣王世子不子則其所善焉何也是則變之正也雖非禮之正而合當時之冝天子㣲諸侯不享覲桓控大國扶小國統諸侯不能以朝天子亦不敢致天王尊王世子于首戴乃所以尊天王之命也世子含王命<pb n="8b"/>會齊桓亦所以尊天王之命也世子受之可乎是亦變之正也天子㣲諸侯不享覲世子受諸侯之尊已而天王尊矣世子受之可也今此盟盖會世子之禮已畢約諸侯以同戴世子謂自  盟後不可違盟而反助恵王廢世子也世子天下之本本一揺則亂謀于未亂所以寧周此春秋之義舉也</hi>
鄭伯逃歸不盟<hi>恵后欲易世子恵王徇其意故聞齊桓此舉反不以為恱  左氏傳王使周公宰孔也召鄭伯曰吾撫汝以從楚輔之以晉可以少安王恨齊桓定大子位故召鄭伯使叛齊也晉楚不服于齊故以鎮安鄭鄭伯喜於王命而懼其不朝于齊也故逃歸不盟孔叔止之曰國君不可以輕輕則失親失親患必至病而乞盟所喪多矣君必悔之弗聴迅其師而歸  傳例曰逃義曰逃逃者匹夫之事鄭伯内牽私命外欲與楚故不盟而逃春秋書之極致其貶桓公不師諸侯以討鄭則天下無心于尊周則不知所懲矣</hi>
<pb n="9a"/>
楚人滅弦弦子奔黄<hi>杜氏注弦國在弋陽軑縣東南地譜光州光山縣  左氏傳楚鬬穀於菟滅弦弦奔黄於是江黄道栢方睦於齊皆弦姻也弦子恃之不事楚又不設備故亡泰山孫氏曰此言楚人滅弦者惡齊桓之不能救也故弦子不名十年狄滅温十二年楚人滅黄同此  黄弦同壤黄受弦子之奔故十二年楚滅黄原於齊桓不能救弦遂啟其圍許鄭之紛紛有慿陵諸夏之意春秋書滅弦辠桓也</hi>
九月戊申朔日有食之<lb/>
冬晉人執虞公<hi>左氏傳晉侯復假道於虞以伐虢宫之竒諌曰虢虞之表也虢亡虞必從之晉不可啓宼不可翫一之謂甚其可再乎諺所謂輔車相依脣亡齒寒其虞虢之謂也弗聼許晉使八月晉侯圍上陽滅虢虢公醜奔京師師還館子虞遂襲虞滅之執虞公  二年書虞師晉師滅下陽五年書晉人執虞公<pb n="9b"/>虞方為晉伐虢甫三年而晉滅虢虞亦滅不言晉之滅虞見虞之自取也此可為嗜目前之利而忘後患者之鑒然晉之用心亦險矣春秋書人以執惡晉侯也</hi>
六年<hi>丁夘</hi>春王正月<lb/>
夏公會齊侯宋公陳侯衛侯曹伯伐鄭圍新城<hi>杜氏注新城鄭新密滎陽密縣今屬鄭州所左氏傳諸侯伐鄭以其逃首止之盟故也圍新宻鄭  以不時城也  實新密而經言新城者鄭以非時興土功齊桓聲其罪以告諸侯以諸侯之力圍鄭新邑久而不舉盖欲待其自服也鄭不即服故書伐又書圍著鄭伯之罪也</hi>
秋楚人圍許諸侯遂救許<hi>楚圍許盖攻其所必救以解鄭圍楚之計欲恩鄭以來之<pb n="10a"/>也齊移諸侯之師以救許所以抑暴而救患不得不墮楚之計中然齊卒下討楚之圍許亦畏其强而不輕舉也春秋書遂善之也</hi>
公至自伐鄭<hi>不言救許大伐鄭也師出踰三時之久故致也</hi>
七年<hi>戊辰</hi>春齊人伐鄭<hi>鄭伯南與楚合故齊復伐之力自足以制鄭故不會諸侯稱人將卑師少也</hi>
夏小邾子來朝<hi>小邾子附庸國即郳犂來也莊公五年嘗來朝後從齊桓尊周室王命以為小邾子</hi>
鄭殺其大夫申侯<hi>案左傳鄭以陳袁濤塗之譖内惡申侯故托以申侯自楚奔鄭故不忘楚<pb n="10b"/>嘗誤鄭背齊從楚於是殺之以說齊將以求寗母之盟春秋書國以殺貶其擅殺之罪然申侯專利而不厭嘗城其賜邑甚美是皆有以致之也</hi>
秋七月公會齊侯宋公陳世子款鄭世子華盟于寗母<lb/>
<hi>杜氏注髙平方音房與音預縣有泥母亭音與寗同貢管仲言於齊侯以徳與禮懷諸侯令諸侯各受方所天子之物鄭伯使世子聼命于會言于齊侯欲去洩氏孔氏子人氏三族乃事齊為内臣齊侯辭焉盖鄭伯猶未誠服先使世子來以嘗之也至明年洮之會鄭欲與而不得始乞盟焉  此衣裳之會第十九合第八㑹也</hi>
曹伯班卒<hi>班公羊作般</hi>
公子友如齊<hi>杜氏注罷盟而聘謝不敏也</hi>
<pb n="11a"/>
冬葬曹昭公<lb/>
八年<hi>己巳</hi>春王正月公會王人齊侯宋公衛侯許男曹伯<lb/>
陳世子款盟于洮鄭伯乞盟<hi>杜氏注洮曹地下此兵車之會第一王人  士微者也序乎諸侯之上尊王命也案左氏傳七年閏月恵王崩㐮王惡大叔帶之難懼不立不發喪告難于齊八年盟于洮謀王室也㐮王定位而後發喪王人會洮還而後王位定乞者卑遜自屈之辭也鄭伯始逃盟而今求盟惟恐齊之不與盟故特書曰乞鄙之也</hi>
夏狄伐晉<hi>左氏傳晉里克敗狄于采桑前年事也平陽北屈縣有采桑津八年夏狄伐晉報采桑之役也衛狄浸強伐郉滅衛旣已得志今又伐晉其後滅温侵  齊桓為盟主何置之度外令其肆行無所忌憚<pb n="11b"/>也</hi>
秋七月禘于大廟用致夫人<hi>禘王者之大祭非魯之所得用于大廟大廟周公廟也穀梁傳范氏注劉向曰夫人成風也致之于廟立以為夫人穀梁傳用者不冝用也致者不冝致也言夫人必以氏姓言夫人而不以氏姓非夫人也立妾之辭也夫人者正嫡之稱謂非崇妾之嘉號以妾體君則上無别欲尊其母實卑其父故曰赤正也孫氏曰嫁非廟見不得與祭僖公欲尊其母因秋禘用夫人之禮致于大廟使之與祭也妾母稱夫人僭之大者故不言風氏以貶之</hi>
冬十有二月丁未天王崩<hi>恵王也也左氏傳王人來告喪難故  是以緩杜氏曰實以前年閏月崩以今年十二月丁未告師氏曰不書葬魯不會葬故也</hi>
<pb n="12a"/>
九年<hi>庚午</hi>春王三月丁丑宋公御說卒<hi>左氏傳春宋桓公卒</hi>
夏公會宰周公齊侯宋<hi>襄</hi>子衛<hi>文/</hi>侯鄭<hi>文/</hi>伯許<hi>僖</hi>男曹<lb/>
<hi>共</hi>伯于葵丘<hi>宰冢宰周公名孔王之三公周采地天子三公不字宋子襄公也在喪稱子葵丘宋地陳留外黄縣今開封雍丘縣葵此衣裳之會第十一九合第九會也  左氏傳會于  丘尋盟且修好禮也王使宰孔賜齊侯胙故葵丘之會為甚盛</hi>
秋七月乙酉伯姬卒<hi>内女也公羊傳未適人何以卒許嫁矣婦人許嫁字而笄之死則以成人之喪治之不以殤禮降也</hi>
九月戊辰諸侯盟于葵丘<hi>陸氏㣲旨曰盟稱諸侯前目後凡之義且明周公之不與<pb n="12b"/>盟禮也天子無疑諸侯之理孟子曰五霸桓公為盛葵丘之會諸侯束牲載書而不㰱血初命曰誅不孝無易樹子無以妾為妻再命曰尊賢育才以彰有德三命曰敬老慈幼無忘賔旅四命曰士無世官官事無攝取士必得無專殺大夫五命曰無曲防無遏糴無有封而不告曰凡我同盟之人旣盟之後言歸于好  言齊桓以正率人壹明天子之禁諸侯咸諭乎桓之志春秋所未有故再書葵丘以美之</hi>
甲戌晉侯佹諸卒<hi>晉獻公也公甲戌左氏作甲子佹  穀作詭</hi>
冬晉里克殺其君之子奚齊<hi>不書被弑是國人皆不欲立而里克殺之也克固不能無罪以經之書法視之不可以弑君之罪加之也故穀梁氏曰其君之子云者國人不子也國人不子何也不正其殺世子申生而立之也竊詳聖人之㣲旨正所以明獻公之罪而為後世為人君者之鑒也</hi>
<pb n="13a"/>
十年<hi>辛未</hi>春王正月公如齊<hi>公始朝齊也</hi>
狄滅温温子奔衛<hi>杜氏注狄盖中國之狄温子周司寇蘓公之後國於温故曰温子  左氏傳狄滅温蘇子無信也蘇子叛王即狄又不能狄狄伐之王不救故滅蘇子奔衛  温畿内諸侯狄得而滅之方伯不能救是縱狄肆行於中夏矣温子出奔不名與譚弦同</hi>
晉里克弑其君卓及其大夫荀息<hi>卓公羊作卓子生里克初告世子申  曰子懼不孝無懼弗得立可謂正論及驪姬将弑世子難里克謀於優施飲里克酒為烏鳥集枯之歌以感動里克克聼其謀欲中立以自免稱疾不朝驪姬遂得成其奪嫡之計及獻公卒克殺奚齊又殺卓子其志欲納重耳納重耳此固克之有識以重耳之冝為君也然當申生未死之前不能守正以諫乃苟容以自圖及庶孽旣<pb n="13b"/>立克又不以先君之遺帝而遽殺之春秋正名書弑克不得辭矣故為人臣不知春秋之義必䧟于簒弑之罪也荀息傅二庶子雖云從昬然能不失信於先君故春秋重其死節而不失其官此可見聖人與奪輕重之權衡矣</hi>
夏齊侯許男伐北戎<hi>北戎杜氏注山戎也北左傳隠九年北戎侵鄭桓六年  戎伐齊莊三十年齊人伐山戎北戎屢肆侵暴固當伐然方今狄楚恣横伐國滅國相繼齊桓為盟主置而不圖乃逺伐北戎何耶昔伐戎稱人今乃稱爵</hi>
晉殺其大夫里克<hi>左傳齊隰朋帥師會秦師納恵公夏周公忌父王子黨會齊隰朋帥師立晉侯晉侯殺里克以說自解說不簒將殺里克使謂之曰㣲子則不及此雖然子弑二君與一大夫為子君者<pb n="14a"/>不亦難乎對曰不有廢也君何以興欲加之罪其無辭乎臣聞命矣伏劒而死  里克殺奚齊弑卓子與一大夫荀息春秋不以討賊之辭殺之又稱國以殺謂君不以罪殺之罪累上也其事與專殺大夫同盖克之所為弑志在立重耳也夷吾立懼其殺二君也又將及我遂殺之春秋以其殺之不以罪稱國而不去其官書之所以罪恵公也克固不能無罪使其心非公而行簒逆則殺之也春秋不若是書也當如衛人殺州吁齊人殺無知之類稱人以殺之謂一國之人為可殺去族以殺之矣</hi>
秋七月　冬大雨雪<hi>雨于付反雨雹公羊傳作</hi>
十有一年<hi>壬申</hi>春晉殺其大夫㔻鄭父<hi>左氏傳㔻鄭之如秦也言于秦伯曰呂甥郤稱兾芮實為不從若重問以召之臣出晉君君納重耳蔑不濟矣冬秦伯使泠至報問且召三子郤芮<pb n="14b"/>曰幣重而言甘誘我也遂殺㔻鄭祁舉及七輿大夫榖梁傳稱國以殺罪累上也蘇氏曰㔻鄭里克之黨也恵公旣殺里克㔻鄭言于秦伯曰請出晉君而納重耳鄭則有罪矣然鄭之謀由殺里克致之也故稱國以殺言君亦過也</hi>
夏公及夫人姜氏會齊侯于陽榖<hi>陽榖齊地公會齊侯而以夫人與於其間非禮也書之所以參譏之也夫人聲姜也</hi>
秋八月大雩<hi>禮龍見而雩常祀不書書者以旱也榖梁傳得雨曰雩不得雨曰旱</hi>
冬楚人伐黄<hi>齊桓伯業初盛江人黄人嘗慕義而來僖二年與盟于貫三年會陽穀及齊伐楚則為犄角之勢又從齊伐陳所恃齊大國十年盟好之久今一旦黄為楚伐被兵城守三時齊桓坐視而不救見<pb n="15a"/>桓之伯業自此衰矣</hi>
十有二年<hi>癸酉</hi>春王三月庚午日有食之<lb/>
夏楚人滅黄<hi>榖梁傳貫之盟管仲曰江黄逺齊而近楚楚為利之國也若伐而不能救則無以宗諸侯矣桓公不聴遂與之盟管仲死楚伐江滅黄桓公不能救故君子閔之胡氏曰國滅死于其位得正而斃於禮為合書滅者見楚人之强罪諸夏之弱責方伯連率之不修其職使小國賢君困于强暴不得其所公羊子所謂亡國之善詞上下之同力者也</hi>
秋七月　冬十有二月陳侯杵臼卒<lb/>
十有三年<hi>甲戌</hi>春狄侵衛<lb/>
<pb n="15b"/>
夏四月葬陳宣公<lb/>
公會齊侯宋公陳侯衛侯鄭伯許男曹伯于鹹<hi>杜氏注鹹衛地東郡濮陽縣東南有鹹城也此兵車第二會也戍左氏傳淮夷病杞故且謀王室  秋為戎難故諸侯  周齊仲孫湫致之十一年傳楊拒泉臯伊雒之戎同伐京師王子帶召之也十二年傳王以戎難故計王子帶王子帶奔齊</hi>
秋九月大雩<lb/>
冬公子友如齊<hi>凡三見三年涖盟</hi>
十有四年<hi>乙亥</hi>春諸侯城縁陵<hi>縁陵杞邑遷左氏傳諸侯城縁陵而  杞焉避淮夷<pb n="16a"/>遷之都于緑陵公羊傳曷為不言桓公城之不與諸侯專封也胡氏曰齊桓城三國而書詞不同城楚丘則没諸侯而不書城縁陵則書諸侯而不序城郉則再序三國之師何也郉以自遷為文故再列三師而城郉者美其得救患分災之義無封國之嫌也淮夷病杞諸侯會于鹹城縁陵而遷杞焉其事專矣故前目後凡直書諸侯而不序也衛為狄滅東徙渡河野處漕邑桓公城楚丘而不書諸侯正王法也</hi>
夏六月季姬及鄫子遇于防使鄫子來朝<hi>杜氏注鄫國今琅邪鄫縣鄫似綾切繫季姬魯女也書字未適人也若子叔姬是也已嫁必  國明有所從如紀伯姬是也此上未見書季姬歸于鄫而今遽書季姬及鄫子遇于防季姬鄫子曾不待父母之命媒妁之言隂為期㑹一旦遇于防此即野有蔓草邂逅相遇之意旣已遇矣季姬遂使鄫子來朝使來請已為妻也朝不言使言使非正也以病鄫<pb n="16b"/>子也此意出於季姬故書及書使以著其惡書遇以明鄫子從季姬期而來非素不知也或以僖公鍾愛其女使自擇配故得與鄫子遇于防而使之來請也其失禮甚矣非所以謹男女之别也書之所以辠魯僖歟</hi>
秋八月辛夘沙鹿崩<hi>杜氏注沙鹿晉地山名平陽元城縣有沙鹿土穀梁傳林屬於山為鹿沙山名何氏注鹿山足也羊左氏傳沙鹿崩晉卜偃曰期年将有大咎㡬亡國公  傳沙鹿河上之邑其言崩襲邑也注襲者嘿陷入地中言崩者以在河上也河岸有髙下如山有地矣故得言崩㐮陵許氏曰恒星不見星隕如雨齊桓之祥也沙鹿崩晉文之祥也齊桓將興而天文墮晉文欲作而地理決王道之革也</hi>
狄侵鄭<hi>狄自入衛伐郉滅温至是侵鄭肆行而無忌憚莫有攘之者書此所以志桓之志衰矣</hi>
冬蔡侯肸卒　<hi>是年晉饒乞糴于秦</hi>
<pb n="17a"/>
十有五年<hi>丙子</hi>春王正月公如齊<hi>十年嘗朝齊矣至是五年再相朝禮也</hi>
楚人伐徐<hi>楚在江南都郢發兵伐徐徐在山東相去甚逺又近齊略不畏憚方伯之援師深入徐境其强暴可知矣必窺見桓之怠逆料齊之救必不速故敢爾</hi>
三月公會齊侯宋公陳侯衛侯鄭伯許男曹伯盟于牡<lb/>
丘遂次于匡公孫敖帥師及諸侯之大夫救徐<hi>牡丘齊地與匡近杜氏注匡衛地在陳留長垣縣西南公孫敖慶父之子  左氏傳盟于牡丘尋葵丘之盟且救徐也孟穆伯帥師及諸侯之師救徐諸侯次于匡以待之大此兵車第三會也言次者譏諸侯之緩又不自徃遣  夫行故卒不解也書此以見桓之德衰而志怠也  是年齊管仲隰朋皆卒</hi>
<pb n="17b"/>
夏五月日有食之<hi>不書朔與日官失之也</hi>
秋七月齊師曹師伐厲<hi>左氏傳伐厲以救徐也杜氏注厲楚與國義陽隨縣北有厲鄉</hi>
八月螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
九月公至自㑹<hi>齊桓會諸侯魯未嘗書至惟此書至暴師過三時之久危之也</hi>
季姬歸于鄫<hi>前年夏季姬及鄫子遇于防而今方歸于鄫子以見淫奔而後成禮直書之而鄫子季姬之罪自見而魯僖之愧亦不可掩也</hi>
己卯晦震夷伯之廟<hi>左氏傳震夷伯之廟罪之也於是展氏有隠慝焉夷伯魯大夫也夷諡伯字展氏之祖父大夫旣卒書字震者雷電擊之程氏遺書曰大抵春秋所書皆天人響應有致之之道如<pb n="18a"/>石隕于宋而言隕石如夷伯之廟震而言震夷伯之廟此天應之也但人以淺狭之見以為無應其實皆應之然漢儒推災異皆牽合不足信儒者見此因盡廢之</hi>
冬宋人伐曹<hi>荘十四年北杏之會齊會陳曹伐宋今宋伐曹左氏謂修舊怨也後宋與曹旣已屢盟今宋無故而忽伐曹宋可罪也所以人之</hi>
楚人敗徐于婁林<hi>婁林杜氏注下邳僮縣東南有婁亭今泗州臨淮縣  救徐之師皆諸侯之大夫不用其情伐厲欲攻其所必救以解徐難俱無所濟楚深入吾境以諸侯之師救徐而楚反敗之何示弱也書之所以媿齊也</hi>
十有一月壬戌晉侯及秦伯戰于韓獲晉侯<hi>九年秦齊㑹師納晉<pb n="18b"/>侯晉侯許賂中大夫旣而皆背之賂秦伯河外列城五旣而不與晉饑秦輸之粟秦饑晉閉之糴故秦伯伐晉經不書伐專罪晉侯之背施幸災貪愛怒鄰而恕秦伯也秦直故勇晉曲故老晉侯師敗身執而大辱國也君獲不言師敗績君重於師也秦舍晉君于外已而歸諸晉故不言以歸也</hi>
十有六年<hi>丁丑</hi>春王正月戊申朔隕石于宋五是月六鷁<lb/>
退飛過宋都<hi>左氏傳隕石于宋五隕星也六鷁退飛過宋都風也程子曰隕石于宋自空凝結而隕六鷁退飛倒逆飛也必有氣驅之也常書是月者隕石之月所以别非戊申之日爾鷁飛無  不可定以日故言是月宋人以為災告於諸侯故魯史書之聖人因災異以明天人感應之理而著之於經為後世戒星陽之象見于上而動忽隕而為石石隂之類墜于下而静是陽化為隂動極而静精氣返為頑礦其齊桓伯業衰<pb n="19a"/>微將終之兆也獨見於宋者齊桓終而宋始伯也然宋無其徳故天見災異之象于其地以警悟之也而宋不知警鷁水鳥遇風退飛欲進反退倒逆而飛其宋㐮欲伯反為楚辱之兆也明年齊桓卒而宋伯至五年有孟之執六年宋為楚所敗不數月被創而卒亦如五石六鷁之數天之示人顯矣</hi>
三月壬申公子季友卒<hi>友名也季字也大夫卒稱名今書字盖僖公以公子友援立之功生而賜氏俾世其卿非禮也初曰季子來歸季氏自此興矣今曰季友卒季氏自此盛矣季氏盛而魯衰矣書以譏之者豫為之戒也</hi>
夏四月丙申鄫季姬卒<hi>春秋内女適諸侯者書卒</hi>
秋七月甲子公孫茲卒<hi>兹叔牙子也</hi>
<pb n="19b"/>
冬十有二月公會齊侯宋公陳侯衛侯鄭伯許男邢侯<lb/>
曹伯于淮<hi>左氏傳謀鄫且東略也鄫為淮夷所病故淮杜氏注臨淮郡左右臨淮郡今泗州  城鄫役人病有夜登丘而呼曰齊有亂不果城而還此兵車第四會也</hi>
十有七年<hi>戊寅</hi>春齊人徐人伐英氏<hi>左氏傳以報婁林之役也英楚與國齊為徐興師不伐楚而伐英畏强凌弱也其伯業之衰乎</hi>
夏滅項　秋夫人姜氏會齊侯于卞<hi>杜氏注項國汝隂項縣卞魯國卞縣今襲慶府泗水縣經左氏傳師滅項杜氏曰師魯師公在會别遣師滅項  不言師諱之  淮之會公有諸侯之事未歸而取項齊人以為討而止公内諱執皆言止秋聲姜以公故會齊侯于卞聲姜僖公夫人齊女以夫<pb n="20a"/>人而會齊侯雖曰齊之女非正也齊侯會之亦不可公又不當使之往參譏之齊以魯擅滅項而止僖公不冝逺會婦人于魯地此管仲旣亡桓公志荒之政也</hi>
九月公至自會<hi>杜氏曰公旣見執于齊猶以會至者諱之</hi>
冬十有二月乙亥齊侯小白卒<hi>左氏傳齊侯之夫人三王姬徐嬴蔡姬皆無子齊侯内嬖如夫人者六人長衛姬生武孟公子無虧少衛姬生惠公元鄭姬生孝公昭葛嬴生昭公潘密姬生懿公商人宋華子生公子雍公與管仲屬孝公於宋襄公以為太子雍巫有寵公許之立武孟管仲卒五公子皆求立冬十月乙亥齊桓公卒易牙入與寺人貂因内寵以殺羣吏而立公子無虧孝公奔宋十二月乙亥赴辛巳殯六十七日乃殯東萊呂氏曰桓公雖能用管仲攘夷狄霸諸侯有一匡天下之功然仲本無正心誠意<pb n="20b"/>格君之學徒急于一時之功利卒致五子之亂其所以有始無終者家法不正也管仲且有三歸之失豈能正其君哉</hi>
十有八年<hi>己卯</hi>春王正月宋公曹伯衛人邾人伐齊<hi>左氏傳宋㐮公以諸侯伐齊欲納孝公三月齊人殺無虧以說宋案左傳齊侯嘗與管仲以公子昭即孝公托孤於宋公則是生前已定昭為世子矣桓公因嬖寺貂易牙以樹禍本衛姬謀立其子無虧結二嬖及桓卒遂至羣公子争立齊亂初桓公與管仲豈不欲豫立長子無虧意必庸謬故思其次以公子昭托之於宋宋受其托後公子昭奔宋故宋合諸侯兵伐齊以納昭齊方立無虧三月齊人殺之見無虧不能君也宋公受齊之托立昭不以其私故穀梁謂非伐喪也</hi>
<pb n="21a"/>
夏師救齊<hi>魯誠欲恤鄰曷不諭齊以定孝公又從而以師是助作亂之羣子抗宋也經不書公救齊而但曰師救齊下又書狄救齊所以愧魯之所為與狄等也言救非所救也</hi>
五月戊寅宋師及齊師戰于甗齊師敗績<hi>甗齊地人左氏傳齊  將立孝公不勝四公子之徒遂與宋人戰無虧已死故曰四公子夏五月宋敗齊師于甗立孝公而還</hi>
狄救齊<hi>狄何以利動來救齊者安知非四公子之徒徃求之也春秋據其實事書之也</hi>
秋八月丁亥葬齊桓公<hi>桓公卒五公子爭立以故宮中空莫敢棺公尸在牀上六十七日尸蟲出于户十二月乙亥無虧立乃棺赴辛巳夜斂九月而𦵏亂故八月無丁亥日誤</hi>
冬郉人狄人伐衛<hi>郉昔為狄所伐遷夷儀而幾亡賴齊桓救而城之以復其國今何忘怨會<pb n="21b"/>狄同伐衛故春秋亦書人以賤之也狄稱人何亦以累漸而至于彊爾與楚稱人同郉則賤焉狄則人之進之也郉亦何知不過齊桓嘗有城郉之恩欲報之故與狄同伐衛所以救齊也郉小國不知所以自守而擅興兵以伐人之國故終為衛所滅爾</hi>
十有九年<hi>庚辰</hi>春王三月宋人執滕子嬰齊<hi>滕介宋齊之間自與幽之會已三十七年矣中間衣裳兵車之會未嘗一至宋㐮繼起又不能事大國其見執冝矣春秋書名所以罪之也宋非有徳義服人肆已之強一會而虐二君非伯討也執雖以罪不歸于京師惡其專也故春秋書人以貶之</hi>
夏六月宋公<hi>公羊作人</hi>曹人邾人盟于曹南<hi>此宋襄盟之始也二國不親至<pb n="22a"/>使其大夫來曹猶不服盟不國地而于曹之南所以及秋而見圍宋襄始盟而曹已異趣無以服人心矣</hi>
鄫子㑹盟于邾<hi>鄫子不及曹南之盟諸侯旣罷而會之于邾故書曰會盟于邾</hi>
己酉邾人執鄫子用之<hi>鄫子雖來後猶愈於不來也邾子何肆其暴虐以說宋乃執而用之次睢之社睢水之次有妖神東夷皆社祠之盖殺人而用祭左氏傳以宋公使邾子劉氏以為不然曰鄫子為季姬所使而朝魯春秋猶書使鄫子来朝豈宋公使之用鄫子于社而經不書乎愚案邾子於宣十八年戕鄫子于鄫其惡鄫若此之酷宋公于戰尚不肯禽二毛安肯用鄫以祭此盖邾附勢為之故聖筆直書其罪以貶之也</hi>
秋宋人圍曹<hi>左氏傳討不服也子魚司馬子魚公子目夷也言于宋公曰文王聞崇徳亂而伐之<pb n="22b"/>軍三旬而不降退修教而復伐之因壘而降詩曰刑于寡妻至于兄弟以御于家邦今君徳無乃猶有所闕而以伐人若之何盍姑内省德乎無闕而後動近宋圗霸業欲服諸侯先自近始方與曹盟未㡬即叛  宋莫如曹滕宋公一出執滕不足以示威盟曹不足以示信不思子魚省德之論徒欲速合諸侯而無逺略冝其無成功而遽敗也</hi>
衛人伐郉<hi>左氏傳衛人伐郉以報菟圃之役  郉不自量其召兵冝也</hi>
冬會陳人蔡人楚人鄭人盟于齊<hi>公羊會上有公字好左傳陳穆公請修於諸侯以無忘齊桓之德冬盟于齊修桓公之好也杜氏注地于齊齊亦與盟  楚欲抗衡於中國久矣齊桓能制其强故不得與中國之會盟及桓志少衰滅黄敗徐駸駸猾夏然猶有所懼也桓公殁而宋㐮繼伯不能<pb n="23a"/>服諸侯故楚假不忘桓德之說求參與中國之盟會而行其志陳蔡及鄭近楚素所服者故先受其謀齊孝公不能繼志魯僖忘周公荆舒是懲之訓遂與之盟明年鹿上之盟及孟之會因執宋公以伐宋故春秋諱魯而人諸侯以謹楚人與盟之始也</hi>
梁亡<hi>梁嬴姓國伯爵虞伯翳之後梁地今屬同州韓城縣  左氏傳梁亡不書其主自取之也初梁伯好土功亟城而弗䖏民罷而不堪則曰某宼將至乃溝公宮溝塹曰秦將襲我民懼而潰秦遂取梁公羊傳此未有伐者其言梁亡何自亾也其自亡柰何魚爛而亡也何氏曰魚爛自内發</hi>
二十年<hi>辛巳</hi>春新作南門<hi>杜氏注魯城南門也本名稷門僖公更髙大之今猶不與諸門同改名髙門也言新者盖舊有而更新為之也作者創造而非因仍  榖梁謂有加其度也春秋凡有興作苟<pb n="23b"/>非所當為則必書聖人重民力故也南門如不可不作則與泮宫閟宫同不書矣盖興學校以教民復閟宫以事祖考有國者之先務固不必書也今書新作南門正閔子所謂仍舊貫如之何何必改作者故特書以示譏也</hi>
夏郜子來朝<hi>郜姬姓國後漢志濟隂城北有郜城公羊傳郜子者何失地之君也何以不名兄弟辭也郜魯之同姓故不忍言其絶秋隠十年鄭伐宋取郜歸于魯以此知郜為宋有在春  前至桓二年宋以郜鼎賂魯盖宋取郜時所得者及此又九十餘年矣而子忽来朝魯公羊所謂失地之君盖非昔之郜君郜君之子孫也以同姓故來親書之者亦喜内見歸也</hi>
五月乙巳西宫災<hi>杜氏注西宫公别宫也天火曰災公羊傳西宫者何小寢也小寢曷為謂<pb n="24a"/>之西宮有西宮則有東宮矣魯子曰以有西宮亦知諸侯之有三宮也西宮災何以書記災也</hi>
鄭人入滑<hi>左氏傳滑人叛鄭而服於衛夏鄭公子士鄭文公子洩堵寇鄭大夫帥師入滑  滑秦之邉邑隣於鄭鄭從楚以楚可恃故陵其邉邑而入之春秋書人以罪之也</hi>
秋齊人狄人盟于邢<hi>左氏傳齊狄盟于邢為邢謀衛難也於是衛方病邢  衛報邢之師未巳齊不能會諸侯相與圗之乃與狄盟豈先志也狄能從齊恤患救災故人而進之齊亦人之與狄同貶之也</hi>
冬楚人伐隨<hi>左氏傳桓六年楚侵隨楚與成焉隨季梁諫隨侯修政楚不敢伐八年楚伐隨敗隨隨及楚平今隨不自量欲復漢東與諸侯叛楚楚方彊是召其伐而自屈也</hi>
<pb n="24b"/>
二十有一年<hi>壬午</hi>春狄侵衛<hi>杜氏曰為邢故衛楚狄數出民受其害狄侵  故但書狄削而不人之也</hi>
宋人齊人楚人盟于鹿上<hi>杜氏注鹿上宋地汝隂有原鹿縣宋主盟故在齊楚上時宋㐮欲伯而無伯略而乃與楚盟中外雜處豈所謂伯春秋所以列序而人之以著宋襄志大而識淺自取敗辱也</hi>
夏大旱<hi>杜氏注雩不獲雨故書旱自夏及秋五稼皆不收</hi>
秋宋公楚子陳侯蔡侯鄭伯許男曹伯會于盂執宋公<lb/>
以伐宋<hi>杜氏注盂宋地楚始與中國行會禮故稱爵乎左氏傳諸侯會宋公于盂子魚曰禍其在此<pb n="25a"/>君欲已甚其何以堪之公羊傳執宋公以伐宋孰執之楚子執之曷為不言楚子執之不與夷狄之執中國也宋公與楚子期以乗車之㑹公子目夷諫曰楚夷國强而無義請君以兵車之會徃宋公曰不可吾與之約以乗車之會自我為之自我墮之曰不可楚人果伏兵車執宋公以伐宋  宋襄知不能識楚之詐其徃會也不納目夷之諫愚而自用輕以其身䧟於豺虎以取執辱諸侯見楚執會主而無一人伸義以正曲直之分故春秋以諸侯同執為文以譏之也</hi>
冬公伐邾<hi>杜氏注為邾滅須句音劬故須句在東平須昌縣</hi>
楚人使冝申來獻捷<hi>楚以詐執宋公伐宋宋服故來獻捷盂之㑹魯雖不與楚假此夸大以威魯也上書執宋公此書楚獻捷以明楚之執矣魯拒其使而不受請於天王討之可也僖公畏其強安能<pb n="25b"/>為是舉也春秋不書曰宋捷為宋諱不與夷之詐也</hi>
十有二月癸丑公㑹諸侯盟于薄釋宋公<hi>薄史記作亳漢山陽薄縣湯所都也古字通用伯宋與楚初無怨隙楚因會以詐執之伐宋其志盖欲  也楚之計以宋大國猶為我執之諸侯不待盟而自服矣諸侯若能使宋人征繕而修文告之辭明宋之直正楚之罪則楚義愧情屈而歸宋公矣今魯僖不知伸中國之正理反與五國為㑹求盟于楚以請宋公而後得釋正墮楚人之計中春秋不書會楚子而曰會諸侯不與楚專釋也亦不與楚主是盟也然其執其釋權皆出於夷已傎甚矣聖人全中國之體故諱之蓋以為中國之大恥而罪魯與諸侯反為楚所制視中國為無人矣</hi>
二十有二年<hi>癸未</hi>春公伐邾取須句<hi>音劬顓左氏傳任宿須句  㬰風姓也實<pb n="26a"/>司大皥與有濟之祀大皥伏羲也四國伏羲之後故主其祀任今任城縣也顓臾在太山南武陽縣東北湏句在東平須昌縣西北四國封近濟故世祀之以服事諸夏邾人滅須句須句子來奔因成風也須句成風家成風為之言於公曰崇明祀保小寡周禮也蠻夷猾夏周禍也邾雖曹姓廹近戎狄雜用其禮若封須句是崇皥濟而修祀紓禍也春伐邾取須句反其君焉不公伐邾復須句之國春秋何不善之仍書取焉何也  請王命擅取人國而返其君以亂易亂何異於他日之伐取也</hi>
夏宋公衞侯許男滕子伐鄭<hi>左氏傳三月鄭伯如楚夏宋公伐鄭子魚曰所謂禍在此矣以宋襄近為楚執辱得釋而歸當悔過自艾修德布政  自强國歸甫三月遽興伐鄭之師鄭已服楚楚必救之是自召其伐也</hi>
<pb n="26b"/>
秋八月丁未及邾人戰于升陘<hi>陘音郉杜氏注升陘魯地  左氏傳邾人以湏句故出師公卑邾不設備而禦之臧文仲曰國無小不可易也無備雖衆不可恃也君無謂邾小蠭蠆有毒而況國乎弗聼八月公及邾師戰于升陘我師敗績邾人獲公胄縣諸魚門邾城門記檀弓云邾婁復之以矢盖自戰升陘始也謂邾雖勝死傷亦甚無衣可以招䰟以矢招之也經書及公戰也不言公不書敗為内諱也魯不務德好戰以陵小國不敢諫以致敗幾殞其身邾亦不自量而與大國角力所喪多矣豈保國之道乎</hi>
冬十有一月己巳朔宋公及楚人戰于泓宋師敗績<hi>左氏傳楚人伐宋以救鄭宋公將戰大司馬固諫曰天之棄商乆矣君將興之不可赦也已言不如穀楚勿與戰弗聴戰于泓宋人旣成列楚人未旣濟未盡渡泓水司馬曰彼衆我寡及其未旣濟請擊之公曰不可旣濟而未<pb n="27a"/>成列又以告公曰未可旣陳而後擊之宋師敗績公傷股門官殱焉門官守門者師行在君左右國人皆咎公公曰君子不重傷不禽二毛古之為軍也不以阻隘也寡人雖亡國之餘宋商紂後不鼔不成列子魚曰君未知戰勍敵之人隘而不列天賛我也阻而鼔之不亦可乎猶有懼焉且今之勍者皆吾敵也雖及胡耇獲則取之何有於二毛明耻敎戰求殺敵也傷未及死如何勿重若愛重傷則如勿傷愛其二毛則如服焉意林曰宋襄公不阨人於險不鼔不成列此天下之所謂仁義而春秋惡之以其好戰而不務本飾小名而妨大德此無異盜跖以分均為仁後出為義也君子不然正其義不謀其利修其道不急其功子夏為莒父宰問政於孔子孔子曰無欲速無見小利所謂欲速者遺本也所謂小利者計末也師氏曰宋㐮非王者之德而慕王者之兵無霸者之術而貪霸者之業志大謀淺妄意要功以自取敗觀其敗齊師執滕子圍曹伐鄭連年暴師毒民以<pb n="27b"/>逞其欲其於仁義盖亦逺矣及戰于泓方以不禽二毛不以阻隘為辭則區區之意不足以濟事適足以自敗矣宋楚以强暴干王畧故泓之戰雖曲王不能伐而使在  辭無所與宋公稱及極貶之也</hi>
二十有三年<hi>甲申</hi>春齊侯伐宋圍緡<hi>緡宋邑漢志山陽郡東緡縣今濟州金鄉縣十九年諸侯盟于齊以無忘桓公之德宋志於霸獨不會召齊人共盟鹿上故今討之  十八年齊亂孝公奔宋宋㐮公受托孤之命率諸侯納孝公甫五年宋為楚敗孝公遽忘納己之德視之不救而又乗機加之以兵故伐圍並書以誅其惡也</hi>
夏五月庚寅宋公兹父卒<hi>左氏傳傷於泓故也㐮魯僖忘盟薄之信不會宋  葬有志於附楚也臣宋㐮公卒成公羊  立</hi>
<pb n="28a"/>
秋楚人伐陳<hi>左氏傳楚成得臣帥師伐陳討其貳於宋也成得臣子玉遂取焦夷城頓而還焦今譙縣也夷一名城父今譙鄂城父縣二地皆陳邑頓國今汝隂南頓縣</hi>
冬十有一月杞子卒<hi>左氏傳杞成公卒書曰子杞夷也杜氏注杞入春秋稱侯莊二十七年絀稱伯至此年卒乃貶稱子</hi>
二十有四年<hi>乙酉</hi>春王正月<lb/>
夏狄伐鄭<hi>二十年鄭人入滑滑人聽命後即衞鄭又伐之王使伯服游孫伯如鄭請滑鄭怨王與衛滑也不聼執王使王怒將以狄伐鄭富辰諌弗聼使頹叔桃子出狄師夏狄伐鄭取櫟㐮陵許氏曰鄭執王使無王也王不能伐而使狄伐之天下何恃不亂近世如唐晉資外兵之力以定其國盖不講於春秋戒襄王之<pb n="28b"/>所以出也</hi>
秋七月　冬天王出居于鄭<hi>王徳狄將立其女隗氏為后富辰諫曰狄固貪惏王又啓之女德無極婦怨無終狄必為患王弗聼同母弟王子帶又通於隗氏王廢隗氏頹叔桃子恐狄怨遂奉叔帶以狄師攻王王適鄭䖏于汜音泛帶以隗氏居温明年晉侯以王命次于陽樊右師圍温左師逆王王入于王城取大叔帶于温殺之于隰城晉侯朝王榖梁傳天子無出出失天下也王者無外言出則有外之辭居居其所雖失天下莫敢有也雖實出奔而王者無外王之所居則成王畿鄭不敢有之以為國常山劉氏曰春秋之時王者政令僅行於境内才出畿内即非王有故曰出聖人撥亂反正則曰普天之下莫非王土故曰居出自周無出特書曰  者言其自取之也</hi>
<pb n="29a"/>
晉侯夷吾卒<hi>晉恵公以二十三年九月卒其子圉懷公嗣立今年正月秦伯納文公重耳二月入于曲沃使殺懷公于髙梁不書皆不告也杜氏以為文公定位而後告恵公喪春秋據諸侯䇿書赴告而作經也</hi>
二十有五年<hi>丙戌</hi>春王正月丙午衞侯燬滅邢<hi>左氏傳衛人將伐邢禮至曰不得其守國不可得也我請昆弟仕焉乃徃得仕二十五年衛人伐邢二禮從國子廵城掖以赴外殺之正月丙午衞侯燬滅邢穀梁傳燬之名何也不正其伐本而滅同姓也常山劉氏曰春秋滅國多矣惟衞燬滅邢而生名之者滅同姓也禮諸侯不生名失地滅同姓名以絶先祖之裔蔑骨肉之恩故生以匹夫稱之示王法不容誅也邢周公之𦙍也衛同所自出以小忿釁而絶滅之又使其臣為詐詭傾覆之計故名之同於楚<pb n="29b"/>子虔之誘殺也</hi>
夏四月癸酉衞侯燬卒<lb/>
宋蕩伯姬來逆婦<hi>伯姬魯女為宋大夫蕩氏婦也自為其子来逆婦姑自來逆婦非禮也何以書公自主之也諸侯嫁女於大夫主大夫以與之公自主之亦非禮也伯姬之嫁不書盖内女雖親體不敵則不書於䇿所以尊君也今君失其禮以愛易典主大夫之昬是自卑朝廷而慢宗廟非安上治民之節也</hi>
宋殺其大夫<hi>稱國以殺不以其罪也與莊公二十六年曹殺其大夫義同</hi>
秋楚人圍陳納頓子于頓<hi>頓子廹於陳而出奔故楚圍陳以納之是中國諸侯不能恤小國也</hi>
<pb n="30a"/>
葬衞文公<lb/>
冬十有二月癸亥公會衞子莒慶盟于洮<hi>衛稱子在喪洮魯地莒小國無大夫以公與會故進之時有衞子則無敵公之嫌慶不氏未命也  左氏傳衛人平莒于我十二月盟于洮修衛文公之好且及莒平也莒以元年酈之役衛文公將平之未及而卒成公追成父志降名以行事故曰修文公之好</hi>
二十有六年<hi>丁亥</hi>春王正月己未公㑹莒子衞寗速盟于<lb/>
向<hi>杜氏注向莒地以左氏傳公會莒兹㔻公兹㔻時君之號莒夷無諡  號為稱甯莊子衛大夫也盟于向尋洮之盟也重洮之盟甫及一月餘以非莒子親至故  盟焉所以致齊之討也</hi>
<pb n="30b"/>
齊人侵我西鄙公追齊師至酅弗及<hi>酅音畦齊地濟北榖城縣西有地名酅下追左氏傳討是二盟也蘇氏曰侵曰人  曰師不可言公追齊人故也</hi>
夏齊人伐我北鄙<hi>齊孝公春方侵魯西鄙夏又侵魯北鄙故貶而人之</hi>
衞人伐齊<hi>魯與衛盟于洮復盟于向齊以二盟伐魯故衞為魯伐齊</hi>
公子遂如楚乞師<hi>左氏傳東門㐮仲臧文仲如楚乞師臧孫見子玉而道之伐齊宋以其不臣也言其不臣事周室可以此置責而伐之公羊傳乞者何卑辭也  齊再伐魯懼不能支故公子遂如楚乞師書者惡魯不能内修戎備而外乞師于逺以極罪為國者之無謀也使其能用展禽其政必有可觀者矣</hi>
秋楚人滅夔以夔子歸<hi>杜氏注夔楚同姓今建平秭歸縣  左氏傳夔子不祀祝融與<pb n="31a"/>鬻熊祝融高辛氏之火正楚之遠禮也鬻熊祝融之十二世孫楚人讓之對曰我先君熊摯有疾鬼神弗赦而自竄于夔熊摯楚嫡子有疾不得嗣位故别封為夔子吾是以失楚又何祀焉秋楚成得臣鬭冝申帥師滅夔以夔子歸熊楚祖鬻熊夔祖熊摯諸侯之祀不過其祖則祝融鬻  是夔之不得祀者也楚反以是滅之夔國滅虜服當名春秋以非其罪也故存其爵而不名</hi>
冬楚人伐宋圍緡<hi>左氏傳宋以其善於晉侯也重耳之出宋襄公贈馬二十乘叛楚即晉冬楚令尹子玉司馬子西帥師伐宋圍緡公羊氏謂刺道用師也時以師與魯又中道用之以伐宋故伐圍兼書以責楚也</hi>
公以楚師伐齊取榖<hi>左氏傳公以楚師伐齊取榖凡師能左右之曰以左右謂進退在已<pb n="31b"/>寘桓公子雍於榖易牙奉之以為魯援雍本與孝公争立故使居穀以偪齊楚申公叔侯戍之為二十八年楚子使中叔去穀張本齊同盟也楚踈逖也魯假踈逖之兵力以伐同盟而又取其邑春秋以實事書之而罪自見也公羊謂患之起必自此始魯不能修戎備徒乞踈逖之兵以犯强齊會齊侯昭卒晉文行伯幸而免爾</hi>
公至自伐齊<lb/>
二十有七年<hi>戊子</hi>春杞子來朝<hi>左氏傳杞桓公来朝用夷禮故曰子公卑杞杞不共也余氏曰杞子来朝即位始来也書子以其棄周禮故也卒也則書子卒之来也則書子至之春秋之謹嚴若此</hi>
夏六月庚寅齊侯昭卒<hi>左氏傳有齊怨不廢喪紀禮也</hi>
<pb n="32a"/>
秋八月乙未葬齊孝公<hi>二月餘𦵏速</hi>
乙巳公子遂帥師入杞<hi>左氏傳入杞責無禮也師今春杞子方來朝至秋遽帥  入之杞之朝其儀禮縱有不共何故輒加之罪興兵以入其國亦虐甚矣故春秋書入以著魯之惡</hi>
冬楚人陳侯蔡侯鄭伯許男圍宋<hi>左氏傳楚子及諸侯圍宋宋公孫固如晉告急先軫曰報施救患取威定霸於是乎在矣狐偃曰楚始得曹而新㛰於衛若伐曹衞楚必救之則齊宋免矣於是乎蒐于被廬被廬晉地作三軍謀元帥趙衰曰郤穀可亟聞其言矣說禮樂而敦詩書乃使郤穀將中軍程氏傳楚稱人貶之為其合諸侯以圍宋也榖梁傳楚人者楚子也其曰人何也人楚子所以人諸侯也其人諸侯何也不正其信夷狄而伐中國也微旨曰四國仲夷狄之威屈中國之義其惡大矣若書楚子則四國<pb n="32b"/>之惡不著故書曰楚人則從夷狄之罪昭然可見也</hi>
十有二月甲戌公會諸侯盟于宋<hi>杜氏注諸侯伐宋公與楚有好而徃會之非後期宋方見圍無嫌於與盟故直以宋地胡氏傳春秋於宋之圍人楚子以貶諸侯而公會之公之罪亦著矣</hi>
二十有八年<hi>己丑</hi>春晉侯侵曹晉侯伐衞<hi>杜氏曰再舉晉侯者曹衛兩來告急左氏傳二十七年冬楚子及諸侯圍宋宋公孫固告  先軫曰報施救患取威定伯於是乎在矣狐偃曰楚始得曹而新㛰於衞若伐曹衛楚必救之則齊宋免矣先軫晉下軍之佐原軫也前年楚使申叔戍殺以偪齊二十八年春晉侯將伐曹假道于衞衛人弗許還自南河濟侵曹伐衛取五鹿衛地晉侯齊侯盟于斂盂衛<pb n="33a"/>侯請盟晉人弗許初晉侯之出亡也曹衞皆不禮焉宋㐮贈馬二十乗晉侯歸而立其志欲霸至是宋為楚圍適乗此機遂伐曹衞以解宋難㤙怨並行晉文之志得矣然其規模狹隘非霸者之大舉時陳蔡鄭許魯皆從楚伐宋豈不可先伐乎聖筆雖以侵伐而亦書爵蓋善其救患也</hi>
公子買戍衞不卒戍刺之<hi>左氏傳公子買戍衞公懼於晉殺子叢以說焉謂楚人不卒戍也杜氏注公子買魯大夫子叢也内殺大夫皆書刺用周禮三刺之法周禮司刺掌三刺之法一曰訊羣臣二口訊羣吏三曰訊萬民注刺殺也於魯附楚畏晉故殺大夫以說强國戍衞本楚命詭言  楚不卒戍而殺之又以解於楚内殺大夫謂之刺不欲斥言殺以避惡名之辭也聖筆特書其實事以見殺無罪也其貶之也至矣</hi>
<pb n="33b"/>
楚人救衞<hi>左氏傳晉侯齊侯盟于斂盂衞侯請盟晉人弗許楚人救衛不克  晉於衛有宿怨方怒衞不假道又以其與楚新㛰亦恐其非誠服于晉故請盟不許楚人救之欲其分兵力以解宋難也</hi>
三月丙午晉侯入曹執曹伯畀宋人<hi>左氏傳晉侯入曹數之以不用僖負覊而乗軒者三百人也且曰獻狀令無入僖負覊之宫而免其族報施也執曹伯分曹衛之田以畀宋人杜氏曰畀與也執諸侯當以歸京師晉欲怒楚使戰故以與宋所謂譎而不正蘇氏曰晉侯以不禮故私討于曹旣執曹伯又以與宋人皆非義也書晉侯為入曹也旣言晉侯入曹不可復言晉人執曹伯非以伯討許之也呂氏曰此一年記晉事最詳皆聖人所致意者觀晉文公舉動如此其有意於為善乎  侵伐皆稱人貶之也晉侵曹伐衛乃伐楚與國以緩宋難也再稱晉侯不沒其爵善其救宋也其有意於攘夷狄尊中國以繼齊桓之<pb n="34a"/>業乎至入曹仍以爵稱宋則貶而人之不可匹敵於晉也</hi>
夏四月己巳晉侯齊侯宋師秦師及楚人戰于城濮楚<lb/>
師敗績<hi>晉文嘗受宋楚之施是時宋為楚圍晉於是不攻楚而攻楚之與國知楚之必救以解宋之圍晉方圗霸坐視楚暴則霸權歸楚矣然必待楚之先動而應之則天下不謂我背恵食言其謀可謂譎矣楚子倦兵欲退師其剛躁而欲戰者子玉也先軫謀隂擕其黨拘其使以激怒之晉兵至于退舍其譎尤甚旣以報德又以驕敵盖先以逆料子玉之必不退也春秋以楚雖請戰而書及乃在晉侯由先軫激之是以書晉此誅必原情之義也昔齊桓伐楚致屈完召陵楚未大創故滅弦誘鄭終桓公之霸不能制楚患晉文公以楚不大創則不知畏故欲戰而勝楚以定霸業盖自齊桓沒楚與宋爭霸會于盂戰于泓執其君圍其城數以窘宋宋<pb n="34b"/>無霸略楚故侮之連年楚横行侵暴逾甚良由中夏之無人故得以自恣及晉文奮起其規模素定善審去就侵曹伐衛兵威已震及城濮之役一戰遂霸自是楚人束手斂衽不犯中國者十五年晉文繼桓之業不旋踵而興可謂盛矣齊桓死于僖之十七年不踰年而楚與中國之盟晉文死於僖之三十二年直至文公九年楚方敢伐鄭其畏晉若此故晉之子孫終春秋之世相繼而霸也楚書人狄之也</hi>
楚殺其大夫得臣<hi>楚子使得臣子玉也去宋曰無從晉師得臣請戰旣敗王使謂之曰大夫若入其若申息之老何申息二邑子弟皆從子玉而死言何以見其父老至連榖而死王無赦故自殺  得臣自伐陳楚子立為令尹授以兵柄無非縱之以猾夏之事今楚子旣知晉之不可敵不能使子玉勿敵而乃少與之師是棄其將而又棄其師也及其一敗而遂殺之故稱國以殺而不去其官罪累上也</hi>
<pb n="35a"/>
衞侯出奔楚<hi>左氏傳衛侯欲與楚國人不欲故出其君以說于晉衞侯出居于襄牛聞楚師敗懼出奔楚遂適陳使元咺奉叔武以受盟文春秋於諸侯出奔則名之衞侯不名責晉文也必晉  廹脅之也衛侯聞晉師勝故懼而奔楚文公逐衛侯而立叔武使其兄弟相疑君臣交訟故曰衛之禍文公為之也皆原於文公鑿智自私而心不廣也</hi>
五月癸丑公會晉侯齊侯宋公蔡侯鄭伯衞子莒子盟<lb/>
于踐土<hi>左氏傳晉師還至衡雍鄭地今滎陽卷縣作王宮于踐土五月丁未獻楚俘于王駟介百乗徒兵千鄭伯傅王用平禮也己酉王享醴命晉侯宥王命尹氏及王子虎内史叔興父䇿命晉侯為侯伯賜之大輅之服戎輅之服彤弓一彤矢百玈弓矢千諸侯賜弓矢然後専征伐秬鬯一卣虎賁三百人曰王謂叔父敬<pb n="35b"/>服王命以綏四國糾逖王慝晉侯三辭從命曰重耳敢再拜稽首奉揚天子之丕顯休命受䇿以出出入三覲杜氏注衞侯出奔其弟叔武攝位受盟從未成君之禮故稱子而序鄭伯之下  三傳皆謂晉侯師還致天王屈尊下勞故經沒而不書非也天王避狄之難出居于鄭亦旣五年諸侯未嘗救天王未嘗歸也晉文因破楚之威還過鄭地先會諸侯以朝天王然後導王北出諸侯前驅大駕徐渡不煩一矢而温地之狄望風遁逃矣於是諸侯解甲而講朝㑹之禮天王耀兵而行蒐狩之事向之諸侯復從王而南王入京師諸侯又南圍許晉侯經略中外自今年之春自北而南夏自南而北冬復自北而南明年春復自南而北始歸于晉一年之中四過成周三傳但以為召君以就其地誤矣</hi>
陳侯如會<hi>杜氏注陳侯本與楚楚敗懼而屬晉来不及盟故曰如會公羊傳如會後㑹也  陳侯蓋<pb n="36a"/>迷而復者言如㑹非晉强之也</hi>
公朝于王所<hi>杜氏注王在踐土非京師故曰王所即王所在爾時晉率諸侯朝王于踐土公亦朝故書于史</hi>
六月衞侯鄭自楚復歸于衞<hi>衞侯畏晉奔楚今自楚歸于衛衞侯出而不名復歸而名之其出也憫其為晉所廹其歸也罪其藉楚之力而又擅殺叔武也</hi>
衞元咺出奔晉<hi>案傳初晉逐衛侯立叔武叔武辭立而它人立恐衛侯之不得反也於是立衛侯得反而疑其弟則曰叔武簒我元咺争之曰叔武無罪衞侯終殺叔武其罪大矣元咺出奔晉愬其君也衛侯歸之易以得叔武之賢在内守之故也</hi>
<pb n="36b"/>
陳侯款卒<hi>陳穆公卒</hi>
秋杞伯姬來<hi>去年魯公子遂帥師入杞今年杞伯姬来伯姬莊公女也二十五年歸杞今其來寧成風也志入杞之怨釋也晉文伯權之立諸侯弛兵而遂修族姻鄰國之好也</hi>
公子遂如齊<hi>二十七年公以楚師伐齊取穀今年盟于踐土故公遣大夫聘之解仇惡而修舊好皆晉霸之所致也</hi>
冬公會晉<hi>文</hi>侯齊<hi>昭/</hi>侯宋<hi>成/</hi>公蔡<hi>莊/</hi>侯鄭<hi>文/</hi>伯陳<hi>共</hi>子<lb/>
莒<hi>兹平父</hi>子邾<hi>文/</hi>子秦<hi>穆/</hi>人于温<hi>左氏傳會于温討不服也討衛許杜氏注陳共公稱子先君未葬宋㐮公稱子而從本班今陳稱子降在鄭下陳懷公稱子乃在鄭上主㑹者次之也温今河<pb n="37a"/>内温縣</hi>
天王狩于河陽　壬申公朝于王所<hi>穀梁傳水北為陽山南為陽温河陽也縣河陽古孟津地今懷州河陽    說見前盟于踐土下</hi>
晉人執衞侯歸之于京師<hi>晉侯惡衞侯元咺衞臣也故得以訟之于晉公羊傳衛侯之罪何殺叔武也此晉侯也其稱人何貶曷為貶衞之禍文公為之也文公逐衞侯而立叔武使人兄弟相疑放乎殺母弟者文公為之也襄陵許氏曰司馬法邦國賊殺其親則正之衛侯殺叔武則執有罪也何為不得為霸討天子在是而擅執諸侯軋矣是以推而逺之也</hi>
晉元咺自晉復歸于衞<hi>元咺訟衞侯于晉晉執之歸于京師囚之元咺即歸衛立公子<pb n="37b"/>瑕其歸何易也以文公主之也元咺自以晉侯必殺衞侯故歸而先立瑕安知魯為之請納玉十瑴乃得釋元咺卒罹其禍以及公子瑕</hi>
諸侯遂圍許<hi>會温諸侯也許比再會不至故因會共伐之</hi>
曹伯襄復歸于曹遂會諸侯圍許<hi>晉侯筮疾曹伯之豎侯獳貨筮史以得免其歸不正矣名之者以其用賂而苟免也以許近楚恐晉之威不足以庇已而德下足以懷楚是  果于不服</hi>
二十有九年<hi>庚寅</hi>春介葛盧來<hi>左氏傳介葛盧来朝舍于昌衍之上魯城東南有昌平城公在會饋之芻米禮也杜氏注介東夷之國也在城陽黔<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>縣今宻州膠西縣地葛盧介君名不稱朝不見公且不能行朝禮雖不見公國賔禮之故書</hi>
<pb n="38a"/>
公至自圍許<hi>圍許逾年而還不能服之也</hi>
夏六月會王人晉人宋人齊人陳人蔡人秦人盟于翟<lb/>
泉<hi>左氏傳公會王子虎晉狐偃宋公孫固齊國歸父陳轅濤塗秦小子憖盟于翟泉尋踐土之盟且謀伐鄭也晉侯始伯翼戴天子諸侯朝睦王室無虞而王子虎下盟列國以瀆大典諸侯大夫上敵王人公侯討禮傷教故諸大夫諱公與盟杜氏注翟泉今洛陽城内大倉西南池水也胡氏曰翟泉近在洛陽王城之内而王子虎於此下與列國盟是謂上替諸侯大夫於此上盟王子虎是謂下陵而無君之心著矣諱公不書諸國之卿貶稱人而王子亦與焉正其本也</hi>
秋大雨雹<hi>雨去聲者左氏傳大雨雹為災也榖梁傳何氏曰雹  隂脅陽臣侵君之象陽氣之在水<pb n="38b"/>雨則温熱隂氣薄而脅之不相入轉而成雹胡氏曰雹戾氣也當時僖公即位日乆季氏世卿公子遂專權政在大夫萌於此矣</hi>
冬介葛盧來<hi>左氏傳以未見公故復来朝禮之</hi>
三十年<hi>辛卯</hi>春王正月　夏狄侵齊<hi>齊孝公不能紹霸業故狄數侮之是時晉文稱霸坐視其慿陵列國而不問何耶書之者罪齊而譏晉也</hi>
秋衞殺其大夫元咺及公子瑕<hi>左氏傳秋乃釋衛侯衞侯使賂周歂冶厪曰苟能納我吾使爾為卿周冶殺元咺及子適子儀子儀瑕母弟  穀梁傳稱國以殺罪累上也故元咺不去其官衞侯在外得釋志在殺元咺與瑕而後入瑕本辭位不欲立不為國人所惡故以公子冠之而稱及見瑕無罪<pb n="39a"/>以元咺故延及而衞侯忌克專殺之罪著矣然瑕立於元咺非受命于天王傳國于先君故不曰君案傳三十一年瑕齊楚三十二年楚令尹子上侵陳蔡陳蔡成遂伐鄭將納公子瑕瑕覆于周氏之汪軍傾覆池水土外僕髠屯禽之以獻時鄭惡瑕乃殺瑕以獻文夫人鄭文公夫亾斂之鄶城之下</hi>
衞侯鄭歸于衛<hi>衛侯始歸殺叔武再歸殺大夫元咺及公子瑕忮害而專殺甚矣故名之以著其罪始歸稱復以繼之也再歸不稱復絶之也而國非其國矣</hi>
晉人秦人圍鄭<hi>左氏傳晉侯秦伯圍鄭以其無禮於晉且貳於楚也翟泉之盟鄭不至晉軍函陵秦軍汜南佚之狐言於鄭伯曰國危矣若使燭之武見秦君師必退公從之夜縋而出見秦伯曰秦晉圍鄭鄭旣知亡矣若亡鄭而有益于君敢以煩執事越國以鄙逺君知其難也焉用亾鄭以陪鄰鄰之厚君之薄也若<pb n="39b"/>舍鄭以為東道主行李之徃来共其乏困君亦無所害且君嘗為晉君賜矣許君焦瑕二邑朝濟而夕設版焉君之所知也夫晉何厭之有旣東封鄭又欲肆其西封若不闕秦將焉取之闕秦以利晉唯君圖之秦伯說與鄭人盟使杞子逢孫楊孫戍之乃還子犯請擊之公曰不可㣲夫人之力不及此因人之力而敝之不仁失其所與不知以亂易整不武吾其還也亦去之王氏集傳箋曰晉侯為盟主用兵以報私怨秦伯踰晉越周千里而助人圍鄭皆勞民危國之道也故皆稱人以示貶</hi>
介人侵蕭<hi>再来魯而次年遂侵蕭求援而後舉兵也與荆人之聘同</hi>
冬天王使宰周公來聘<hi>左氏傳王使周公閱來聘髙郵孫氏曰禮雖有天子聘諸侯之義然義不當使三公書曰宰周公来聘用見周道之衰而諸侯彊盛也</hi>
<pb n="40a"/>
公子遂如京師遂如晉<hi>左氏傳東門㐮仲公子遂也將聘于周遂初聘于晉  魯大夫如京始此自入春秋魯始聘晉凡遂者繼事辭爾皆以實書其褒貶即觀上下之文乃辨之爾古之為禮賜君子小人不同日况聘天子而乃可與諸侯同使哉實書其事而貶自見</hi>
三十有一年<hi>壬辰</hi>春取濟西田<hi>髙郵孫氏曰此盖晉侯執曹伯而反諸侯之侵地魯濟西之田嘗見侵于曹魯於是取之趙子曰凡力得之曰取不當取也惡其專奪雖復取本邑亦無異辭言雖復魯之舊地亦與非其有而取之者同盖無王命以正疆理者取之不以其道也況晉假公義以釋私憾乎</hi>
公子遂如晉<hi>左氏傳㐮仲如晉拜曹田也公晉為盟主屢會盟又歸曹所侵田故使  子遂往行聘禮也</hi>
<pb n="40b"/>
夏四月四卜郊不從乃免牲<hi>劉氏曰郊用正月上辛則為卜我以十二月下辛卜正月上辛如不吉則以正月下辛卜二月上辛如不吉則以二月下辛卜三月上辛如不吉則不郊公羊曰三卜禮也四卜非禮也求吉之道三盖魯郊三卜不從故又以三月下辛卜四月上辛又不從始不郊非至四月始四卜郊也榖梁曰免牲者為之緇衣纁裳有司𤣥端奉送于南郊免牛亦然卜郊不吉免之明本為天不敢留天牲免謂縦之也劉氏曰郊嵗事也六月上甲始庀牲十月上甲始繋牲帝牲必在滌三月如不從則免矣中禮曰牲不中禮曰牛夏后氏𤣥牲商人白牲周人騂牲天地之牛角繭栗宗廟之牛角握賓客之牛角尺穀梁曰牛卜日曰牲得吉日則牛改名牲成王以周公有大勲勞以天子之禮樂賜魯伯禽使祀后稷以配天故記曰魯之郊禘非禮也周公其衰矣成王不當賜伯禽不當受也故魯用僭禮之郊終十二公莫有能行之者<pb n="41a"/>或累卜而不從或先之以牛變示之天之警懼也至矣聖人即實事書之以志其僭因以示戒也</hi>
猶三望<hi>望望祭也天子之事也天子不可逺屈凡天下山川百神無由徧及因望而祭之諸侯祭境内山川必躬必親何得行望而祭之之禮哉猶者言卜郊不從猶用三望之僭禮特書猶以譏之也三望公羊曰泰山河海鄭康成以河不在魯以為海岱及淮杜氏以為分野之星國中山川魯分奎婁之神三說之中意公羊必有所傳也</hi>
秋七月　冬杞伯姬來求婦<hi>榖梁傳婦人旣嫁不踰境杞伯姬来求婦非正也二十五年蕩伯姬來逆婦三十一年杞伯姬来求婦皆小事也春秋何屢書之惡婦人預外事因書以示戒有國有家者不可不嚴閑有家之義也</hi>
<pb n="41b"/>
狄圍衞十有二月衞遷于帝丘<hi>衛遭狄患乆矣昔為狄所滅齊桓救而封之齊桓沒狄與邢假義伐衞狄又嘗侵衛自晉文興不復侵伐今復圍衛衞畏狄而遷都盖晉文惡衛狄覘晉之必不救故敢肆行而無忌晉文旣為盟主以䘏同惡尊中國為事銜小怨而失大體何以為霸乎帝丘杜氏注東郡濮陽縣故帝顓頊之故墟故曰帝丘衛地也今開徳府</hi>
三十有二年<hi>癸巳</hi>春王正月<lb/>
夏四月己丑鄭伯捷卒<hi>捷公羊作接立鄭文公卒穆公</hi>
衞人侵狄秋衞人及狄盟<hi>左氏傳狄有亂衛人侵狄秋請平焉秋衛人及狄盟杜氏注不地者就狄廬帳盟胡氏曰再書衛人而稱及者所以罪衛也盟者中國諸侯之禮衰世之事已非春秋之<pb n="42a"/>所貴况不耻城下乃即其地而刑牲歃血以要之哉辱與外盟而即其地實于是始唐德宗所以召平涼之春秋貶之以示戒也</hi>
冬十有二月己卯晉侯重耳卒<hi>左氏傳晉文公卒</hi>
三十有三年<hi>甲午</hi>春王二月秦人入滑<hi>秦穆公因杞子来告欲謀鄭使三大夫孟明西乞白乙出師千里襲之事不成而中道滅滑已滅而書入者不能有其地也滑滑國河南緱氏縣或曰晉邉邑或曰鄭邉邑</hi>
齊侯使國歸父來聘<hi>左氏傳齊國荘子来聘自郊勞至于贈賄禮成而加之以敏臧文仲言于公曰國子為政齊猶有禮君其朝焉</hi>
<pb n="42b"/>
夏四月辛巳晉人及姜戎敗秦于殽<hi>秦出師襲鄭不克晉與姜戎要擊之殽間敗秦師晉㐮欲繼文公霸業而與姜戎禦秦親未葬而墨縗經即戎忘親背恵其惡甚矣春秋不書晉子而書晉人辠之也秦為無道不哀其䘮而越人之境志貪其利而襲人之國違大臣而信小臣以䘮其師故止書秦狄之也</hi>
癸巳葬晉文公<hi>左氏傳晉子墨縗絰敗秦師于殽遂墨以葬文公晉於是始墨</hi>
狄侵齊<hi>左氏傳狄侵齊因晉喪也</hi>
公伐邾取訾婁秋公子遂帥師伐邾<hi>左氏傳以報升陘之役在二十二年邾人不設備襄仲復伐邾杜氏注魯因晉䘮以陵小國</hi>
<pb n="43a"/>
晉人敗狄于箕<hi>左氏傳狄伐晉及箕八月戊子晉侯敗狄于箕郤缺獲白狄子襄陵許氏曰自三十年狄始侵齊晉未暇討自是列國歳有狄患至敗於此而後懲艾不復犯略是故强暴之來不能震疊以威武則未易以德懷也杜氏注太原陽邑縣南有箕城</hi>
冬十月公如齊<hi>左氏傳公如齊朝且弔有狄師也</hi>
十有二月公至自齊<hi>自國歸父来聘臧文仲以其有禮而請公朝以比事屬辭觀之間晉而虐邾所以因齊聘而朝之以自託也</hi>
乙巳公薨于小寢<hi>杜氏注小寢夫人寢也譏公就所安不終于路寢  君子貴於得正而斃薨于小寢非正也</hi>
<pb n="43b"/>
隕霜不殺草李梅實<hi>隕霜而百草不死冬温也惟冬温故李梅實春秋書之記異與不時也天道四時失序則人道必應之繼襄陵許氏曰僖公寛仁過厚其失也豫而文公暗弱  之其咎遂著三桓之盛自僖公始卒以專魯</hi>
晉人陳人鄭人伐許<hi>左氏傳晉陳鄭伐許討其貳於楚也</hi>
　<lb/>
　<lb/>
　<lb/>
　讀春秋編卷五<lb/>
</p>
<p>
</p>
  </div>
</body>
</text>
</TEI>
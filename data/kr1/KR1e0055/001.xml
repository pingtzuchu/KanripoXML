<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋編卷一</head>
    <p>
<pb n="1a"/>
欽定四庫全書<lb/>
　讀春秋編卷一　　　　　　宋　陳深　撰<lb/>
春秋<hi>杜氏曰春秋者魯史記之名也史之所記必表年以首事年有四時故錯舉以為所記之名也  師古傳曰春秋之義聖人襃善貶惡之公如天道之春生秋殺也</hi>
　　　隱公<hi>名息姑惠公之庶子母聲子姬姓侯爵自伯禽始受封傳世二十三而至隱公攝主</hi>
　　　<hi>國事諡法不尸其位曰隱</hi>
元年<hi>己未</hi>春王正月<hi>元年魯隱公之始年也是為周平王之四十九年書春于王正月之上聖茟也夫子行夏時之志為萬世立法也周以十一月為嵗首但以其朝㑹大事𤼵號施令自此月始未嘗改月<pb n="1b"/>也夏正以寅商更以丑先一月也周以子秦以亥皆先一月也使無夫子行夏時之論一代之更必先一月何有已也周禮天官布治于正月之吉始和正嵗十有二月令斬冰可見當時不改月也經傳引證甚多别有論辨此不欲殫舉左氏以十一月為周正月聖人何故加春之一字十一月謂之春可乎何聖人春冬之不知邪此必無是理也或曰夫子周人也何肻更周正朔而用夏時吁夫子不云乎知我罪我其惟春秋知我者知為立萬世百王之大法罪我者以匹夫而擅天子之權也然不曰春正月而曰春王正月示正朔必出於王也其時王政不行諸侯不復知有王禮樂征伐不禀命於天子而正朔之大亦國自為厯夫子特書王之一字示正朔必出於王而天下之大不可無所統也所以誅其無君之心也其意深矣逺矣</hi>
三月公及邾儀父盟于蔑<hi>公隱公魯侯爵而稱公者臣子之詞夫子書他國諸侯侵<pb n="2a"/>伐盟㑹則從其本爵而魯獨書公蓋父母之邦先祖之所逮事從臣子所稱之爵所以崇敬也及者與也凡盟内為主則稱及彼來而及之也邾公羊作邾婁與禮記檀弓同蓋齊人語也邾魯附庸之君不及五十里曰附庸未賜命以為諸侯故不書爵其後儀父事齊桓以奬王室王命以為邾子儀父邾子字也名克公羊曰稱字襃之也襃之者豈非以其雖小國而能自立俾大國有所屈而求之哉左氏以為公即位而欲求好於邾故為蔑之盟凡盟禮殺牲歃血告誓神明若有違背欲令神加殃咎使如此牲曲禮曰約信曰誓涖牲曰盟此私盟之始春秋之所惡攝位之初而汲汲以求焉惡隱公之私也邾今襲慶府鄒縣蔑姑蔑魯地今兖州瑕邱縣有姑蔑城蔑公榖作昧</hi>
夏五月鄭伯克段于鄢<hi>鄢於晚反鄭此兵之始也鄭國伯爵也叚  伯弟大叔叚也克<pb n="2b"/>勝也鄭今鄭州新鄭縣鄢今開封府鄢陵縣鄭伯之於弟大其封以侈其心稔其惡而待其成及逆節已露而遂討之以力勝為事故書曰鄭伯克段克猶克敵然傳例言得雋曰克以必誅為期也左氏言段奔共非也奔共則不書克矣蓋叚之子公孫滑奔衛也厥後滑假衛之力取廪延而叚無聞焉叚見殺無疑矣榖梁氏曰段弟也弗謂弟公子也而弗謂公子貶之也賤叚而甚鄭伯也何甚乎鄭伯甚鄭伯之處心積慮成於殺也胡氏曰春秋推見至隱誅鄭伯以為首惡示天下為公不可以私亂也垂訓之義大矣</hi>
秋七月天王使宰咺<hi>吁阮反</hi>來歸惠公仲子之賵<hi>芳鳯反  此王室下交諸侯之始也天王周平王也周稱王春秋加天於王之上謂王者與天同大王能體乾元剛健之徳則典禮命討豈不能奉而行之此聖筆稱天王之義其㫖深矣宰周太宰也咺名也宰而名之著其貶也來來魯<pb n="3a"/>也惠公隱公之考仲子宋武公女子宋姓惠公之妾桓公之母也惠公以去年薨仲子卒之年月雖經無明文以其歸賵度之亦卒於去年也公羊氏謂惠公仲子兼之也春秋用其竊號書之以志僭亂也喪事有賵賵者蓋以馬以乗馬束帛車馬曰賵貨財曰賻衣被曰襚天子於諸侯有賵禮所以襃有功徳而厚其終也天子諸侯内職備具后夫人亡可以攝治無再娶之禮惠公以庶妾仲子立為夫人是以妾為妻也瀆亂甚矣天子賵弔諸侯行人之職而又使太宰親之是可譏也況兼嬖妾之賵行之乎此春秋之所深惡也故貶其臣則君可知矣吁春秋之初聖筆首書天王以發大義繼書使宰咺來賵人之妾則失天王之道但書實事而譏自見此所以為聖人之訓也</hi>
九月及宋人盟于宿<hi>此參盟之端也凡盟以國地者國主亦與盟例在僖十九年是宋魯<pb n="3b"/>宿三國共盟也内稱及外稱人皆微者㣲者謂士也㣲者盟㑹不志於春秋此其志者有宿國之君也左傳惠公之季年敗宋師於黄公立而求成焉盟于宿始通也周官有司盟蓋盟以結信春秋書盟者惡之謂信不由中尋自敗之盟蔑盟宿不數年而伐邾伐宋安在乎盟也故春秋惡之宋今梁國睢陽縣宿小國東平無鹽縣也賤不書公譏其自  以敵㣲者也</hi>
冬十有二月祭伯來<hi>祭食邑伯爵也祭伯為王卿士來來魯也  左氏曰非王命也聖筆直書祭伯來則私來魯可知矣此春秋王臣私交之始也祭伯為王卿士非將命不出竟今無故越官而來何耶榖梁謂來者來朝也但書來而不與其朝所以明其罪也</hi>
公子益師卒<hi>益師字衆父衆仲其後也書大夫卒以紀恩也或日或不日因舊史也春秋因舊史<pb n="4a"/>有可損而不能益也諸侯之卿必受命于天子當時不復諸命故諸侯之卿皆不書官不與其為卿也稱公子以公子故使為卿也惟宋王者後得命官故宋卿書官卿者佐君以治國其卒國之大事故書於此見君臣之義矣</hi>
二年<hi>庚申</hi>春公㑹戎于潛<hi>胡氏傳費誓稱淮夷徐戎此蓋徐州之戎乆居中國在魯之東郊者杜氏注陳留濟南縣有戎城潛魯地見此外交于戎之始也聖筆直書公㑹戎于潛其貶自  春秋凡書㑹諸侯皆譏況外交乎戎必其君也不言某戎名號不與其稱以外之也然其義在貶公耳春秋於内外之辨尤謹始立教者周公也隱周公之子孫也非惟不能逺之亦不知馭之之道反與之修好既㑹而又盟有愧乃祖矣嗚呼夫子謹嚴之訓凛然其可畏乎</hi>
<pb n="4b"/>
夏五月莒人入向<hi>莒今宻州莒縣向杜氏注譙國龍亢縣有向城漢志向屬沛郡寰宇記應天府榖熟縣奪此入國之始也莒小國也向魯邑也以莒子而書人  其爵而貶之也莒恃兵而無所畏忌而遽入人之邑向亦無所備禦不能固其邑姜左氏傳莒子娶于向向姜不安莒而歸莒人入向以  氏還莒以一婦人之故擅興兵入人之國都王法所當誅也聖筆書此以見當時征伐不自天子出一小國而凌弱暴寡如此天下可知矣</hi>
無駭帥師入極<hi>榖梁駭作侅也無駭魯司空展無駭也帥師用大衆  極小國魯之附庸  此大夫專兵之端内入之始也無駭魯卿非受命於天子為卿故削之凡大夫未爵命於天子則不氏或曰去其族以誅之也義與入向同胡氏曰非王命而入人之國見諸侯之不臣也擅興師而征伐不加見天王之不君<pb n="5a"/>也</hi>
秋八月庚辰公及戎盟于唐<hi>杜氏注髙平方與縣有武唐亭今之單州魚臺縣魯地也始左氏傳戎請盟秋盟于唐復修戎好也而此盟戎之  也春秋書諸侯㑹盟皆譏況不能禦之  畏之乃反致而與之㑹盟耶隱公方為潛之㑹固已可罪及秋而又與之盟亦甚矣書曰公及見我之所欲也其辠不亦彰乎</hi>
九月紀裂繻<hi>音須</hi>來逆女<hi>裂繻公榖作履緰程氏胡氏從公榖  紀杜氏注在東莞劇縣今屬青州夀光縣公羊曰女在其國稱女在塗稱婦入國稱夫人  左氏曰卿為君逆也程氏曰來逆非卿則但書歸而已繻裂繻紀大夫也為紀侯使來魯逆女不書使則若裂  自逆何耶公羊氏謂㛰禮不稱主人無<pb n="5b"/>主人自求㛰之理必上有父兄主之者繻之來逆女必禮之不至禮不至而從之故書以譏之以正夫婦之禮也諸儒謂譏不親迎本公榖也然天子諸侯無委社稷宗廟越竟以逆婦之禮必使上卿逆於其國至於所館然後親迎以入周禮不載天子諸侯親迎之禮獨記有所謂冕迎於所館故曰大㛰既至冕而迎之是也</hi>
冬十月伯姬歸于紀<hi>伯姬魯女裂繻所逆者婦人謂嫁曰歸劉氏曰歸于諸侯則尊同尊同則志程氏曰内女嫁為諸侯夫人則書逆書歸明重事也</hi>
紀子帛莒子盟于密<hi>子帛左氏以為裂繻字也公羊作紀子伯而曰無聞焉耳范氏注以夫子口授後記者有所失也故程氏以為闕文當云紀侯某伯莒子盟于密謂春秋無大夫在諸侯之上者也竊嘗攷裂繻履緰繻與緰音同義同以裂為履以帛為伯音之譌也左氏以裂繻字子帛名與字稱意必有所<pb n="6a"/>授豈有鑿空附㑹撰此字耶魯以莒入向不能無憾而莒亦不自安裂繻為紀逆女徃來莒魯之間而知之紀侯既昬於魯裂繻於是道為密之盟為莒魯謀也卒之莒魯交好終隱及桓三十二年之間未嘗加兵接刅子帛之功也字而不名襃之也</hi>
十二月乙卯夫人子氏薨<hi>左氏以子氏為桓母故於元年以子氏未薨而周主賵之以為豫凶事周王在當時其君臣何如此之昬耶豈有未薨而賵之事左氏但見二年有夫人子氏薨便以為桓母故誤解經也公羊謂子氏為隱母公欲讓位不以夫人禮葬故不書葬亦非也豈有生既稱夫人死不以夫人葬之乎榖梁氏以為隱之妻卒而不書葬夫人之義從君者也程氏胡氏張氏並用其說不地夫人薨有常處也薨上墜之聲君在而不書葬者蓋婦人從夫故君生則葬禮未備待君薨而合祔也</hi>
<pb n="6b"/>
鄭人伐衛<hi>凡師聲罪致討曰伐無名行師曰侵人左氏曰鄭共叔段之亂公孫滑出奔衞衛  為之伐鄭取廪延鄭人伐衛討公孫滑之亂也罪此諸侯專征伐之始征伐天子之權也而鄭專之其  著矣衛都朝歌今濬州黎陽縣稱人將卑師少也</hi>
三年<hi>辛酉</hi>春王二月己巳日有食之<hi>公羊傳曰日食則曷為或日或不日或言朔或不言朔曰某月某日朔日有食之食正朔也何氏曰桓三年秋七月壬辰朔日有食之是也其或日或不日或失之前或失之後失之前者朔在前也何氏曰謂二日食己巳日有食之是也失之後者朔在後也何氏曰謂晦日食莊公十八年春王三月日有食之是也不書朔不食于朔也日有食之固有常度然王者修徳行政用賢去邪能使陽盛足以勝隂隂衰不能侵陽則日月之行雖或當食而月常避日故其遲速髙下必有參<pb n="7a"/>差而不正相合不正相對者所以當食而不食也若國無政不用善使臣子背君父妾婦乗其夫小人陵君子夷狄侵中國則隂盛陽微當食必食雖曰行有常度而實為非常之變矣故日者人君之象日食則天變之大者也君道所大忌春秋屢書所以警戒人君當遇災而恐懼修省以塞天變也今春二月四陽方盛而食則陽不能强而隂反干陽矣故聖筆直書以為戒</hi>
三月庚戌天王崩<hi>平王也在位五十一年不名至尊也程子曰崩上墜之形四海之内皆當奔赴魯君不往惡極罪大不可勝誅不書而自見也</hi>
夏四月辛卯尹氏卒<hi>尹左氏作君以為聲子非也公羊傳尹氏者何天子之大夫也其稱尹氏譏世卿世卿非禮也蓋古者世禄而不世官也</hi>
<pb n="7b"/>
秋武氏子來求賻<hi>音附天此天子下求列國之始也武氏子  子大夫之嗣也稱武氏見其世官何以不稱使古者王崩嗣王當喪諒隂百官緫已以聽於冡宰三年以非王命故不稱使於以謹天下之通喪而嚴君臣之義也平王崩魯君不奔已可罪亦不遣一介之使以供其喪及葬又不徃㑹而桓王乃遣武氏之子來求賻墮體失政取輕天下諸侯不臣天子失道此春秋直書所以交譏之也  乗馬曰賵衣衾曰襚貝玉曰含錢財曰賻四者皆弔死助喪之禮也</hi>
八月庚辰宋公和卒<hi>和宋穆公也名之諸侯降于天子也外諸侯卒來告則書范氏曰内稱公而稱薨所以自尊其君則不得不略外諸侯書卒以自異也胡氏曰諸侯曰薨大夫曰卒此何以書卒諸侯放恣上不請命聖人貶黜之因其告喪特書曰卒不與其為諸侯也  宋宣公舍其子而立其弟穆公又舎<pb n="8a"/>其嗣而歸其妷宋之亂二世實宣公啓之穆公成之也</hi>
冬十有二月齊侯鄭伯盟于石門<hi>齊今青州臨淄縣齊僖鄭莊也春秋特相盟不書必闗天下之故而後書齊鄭合天下始多故矣石門之盟左氏謂尋盧之盟也盧盟在春秋前盧齊地今濟北盧縣石門亦齊地也在濟南臨邑縣書石門以志諸侯之合書鹹以志諸侯之散以見春秋之終始鄭齊為之也春秋之初宋鄭為仇國而齊乃鄭之與國宋衛為西黨齊鄭為東黨魯則徘徊於二黨之間唯利之從蓋初比於宋至艾之盟又從齊附鄭此書先齊以主之見出於齊意而鄭則從之也蓋齊僖不義而盛强鄭莊多詐而反覆二國合而列國被其禍故因其來告而特書之以志其本末</hi>
癸未葬宋穆公<hi>穆榖梁作繆秋程子曰諸侯告喪魯往㑹葬則書春  之時皆不請而私諡稱<pb n="8b"/>私諡所以罪其臣子陸氏纂例五等諸侯本國臣子皆稱之曰公從而書之以見非禮</hi>
四年<hi>壬戌</hi>春王二月莒人伐杞取牟婁<hi>杞夏之後在周為三恪國在今開封府雍邱縣牟婁杞邑趙子曰凡力得之曰取莒東夷敢伐之取之至曲池之盟魯侯方與之平然牟婁為莒有後牟夷以邑奔魯又轉而歸魯矣罪此取國之始也程子曰諸侯土地有所受之莒伐其  而奪取其土惡又甚焉王法所當誅也榖梁曰言伐言取所甚惡也諸侯相伐取地於是始故謹而志之也</hi>
戊申衛州吁弑其君完<hi>衛莊公娶于齊曰莊姜無子又娶于陳曰厲媯生孝伯早死其娣戴媯生桓公莊姜以為己子公子州吁嬖人之子也有寵而好兵公弗禁石碏諌弗聽其子厚與州吁遊禁之不可桓公立乃老州吁弑桓公而立程氏曰自古簒弑多公族蓋自謂先君子孫可以為君國人亦以為然<pb n="9a"/>而奉之春秋於此明大義以示萬世故春秋之初弑君君多不稱公子公孫蓋為大惡自絶於先君矣豈復得為先君子孫也古者公族刑死則無服況弑君乎大義既明于初矣其後弑立者則皆以屬稱或見其以親而寵之太過任之太重以至於亂或見天屬之親而反為宼讎立義各不同也春秋大率所書事同則辭同後人因謂之例然有事同而辭異者蓋各有其義非可例拘也  嗚呼衞之禍始於莊公之昬使妾上僭夫人失位而又寵嬖人之子州吁使之主兵而當國簒弑所由作也所謂前有讒而不見後有賊而不知莊公是也春秋書之以為後世為人君父者之戒</hi>
夏公及宋公遇于清<hi>榖梁八年傳曰不期而㑹曰遇杜氏曰若道路相逢遇也清衞邑濟北東阿縣有清亭告左氏傳公與宋公為㑹將尋宿之盟未及期衛人來  亂夏公及宋公遇于清  此特相<pb n="9b"/>遇之始也周室微弱諸侯放恣㑹盟紛然又欲從簡易以遇禮相見而不行朝㑹之禮春秋以其非王事而出故特書以譏之也來宋魯遇清後助宋以謀鄭及明年宋圍長葛於是鄭  渝平六年秋宋取長葛八年鄭遂歸祊以結魯矣魯既歸祊於是背宋親鄭故十年㑹鄭伐宋取二邑然則鄭所以歸祊者志在於求魯賣宋而已</hi>
宋<hi>殤</hi>公陳<hi>桓/</hi>侯蔡<hi>宣/</hi>人衛<hi>州吁/</hi>人伐鄭<hi>莊兵列國合黨逞  始此宋鄭交仇始此役宋殤立公子馮音憑出奔鄭鄭欲納之遂惡鄭衛州吁弑君自立將修怨於鄭求寵於諸侯以定其位於是約宋伐鄭許以陳蔡從以中其所欲宋遂許之四國同伐鄭衞弑逆之賊天下所當誅宋殤蔽於欲而與之修好同伐人絶滅天理甚矣宜乎它日禍及其身衞主兵而先書宋誅首惡絶黨與也</hi>
<pb n="10a"/>
秋翬帥師㑹宋公陳侯蔡人衞人伐鄭<hi>此大夫專將㑹伐之始也  翬羽父公子翬也許左傳宋公使來乞師公辭之羽父請以師㑹之公弗  固請而行故書曰翬帥師疾之也魯隱之弗許合于義也翬不以公命行其專甚矣蔿氏之禍蓋兆於此由公辨之不早也  再序四國同伐以翬帥師而行故重書之聖筆簡嚴非詞之複其㫖深矣吁列國而偕弑逆之儔以伐人之國春秋所甚惡況大夫恃强專將以助之乎宜其重言而極貶也翬不曰公子去族以誅之也  左氏傳㑹以為再伐非也</hi>
九月衞人殺州吁于濮<hi>音卜州濮陳地水名在曹衛之間殺  吁石碏之謀也書衛人衆辭也舉國殺之也弑逆之賊明國中人人所得討也于濮者閔衛國之人著諸侯之罪也州吁弑君自立半載矣不謂之君而名之待以逆亂也然不能即討者以四國連兵欲定其位石子圖之既乆然後能討之則諸<pb n="10b"/>侯不討賊而與賊其罪不可勝誅矣</hi>
冬十有二月衞人立晉<hi>晉衛公子桓公弟也十左傳衞人逆公子晉于郉冬  二月宣公即位何名之而不書公子辠其無先君之命又無王命也程氏傳書曰衞人立晉衛人立之也衛人以晉公子可以立故立之春秋所不與也雖先君子孫不由天子先君之命不可立也故去其公子泰山孫氏曰諸侯受國乎天子非國人可得而立也亂衞人殺州吁而立晉知所好惡矣聖筆書之亦傷夫  而誅賞不出於天子也</hi>
五年<hi>癸亥</hi>春公觀魚于棠<hi>觀公榖並作觀左氏作夫曰書棠杜氏曰譏逺地也公羊  棠者何濟上之邑也今單州魚臺縣有魯侯觀魚臺而左氏傳公將如棠觀魚者臧僖伯諫不聽遂往陳魚  觀<pb n="11a"/>之程子曰諸侯非王事民事不逺出逺出觀魚非道也</hi>
夏四月葬衞桓公<hi>衛亂凡十四月賊討而後𦵏是以緩泰山孫氏曰賊討則書𦵏  魯往㑹故書胡氏曰春秋於邦君薨正以王法而書卒至於葬從其私諡而稱公或革或因前以貶不臣順之諸侯後以罪不忠孝之臣子也諡法辟土服逺曰桓桓見弑而加此諡衛侯爵而稱公見臣子之私諡也</hi>
秋衞師入郕<hi>凡稱師將卑師衆郕杜氏曰東平剛父縣有郕郷今單州任城縣也  左氏傳衛之亂也郕人入衛故衛師入郕封衛叔武封郕皆文之昭也</hi>　<hi>衛與郕文王之子康叔衞宣因亂而為衛人迎立之後不聞立政立事以慰國人之望首以興兵修怨入人之國其暴戾甚矣書此所以著其失道也</hi>
九月考仲子之宮初獻六羽<hi>考成也落而成之也禮無二嫡諸侯無再娶孟子既<pb n="11b"/>為夫人祔惠公之廟故隱為桓母仲子别立廟廟成而祭之用樂舞也春秋因來賵而正名之曰仲子之賵因考宮而正名之曰仲子之宫于以定夫人衆妾之分也及改舊而新用之曰初謂舊不如此也蓋舊僭八佾因衆仲之對而始用六羽也然衆仲之對曰天子用八諸侯用六大夫四士二亦非周禮也公羊傳曰天子八佾諸公六諸侯四是也六羽僭諸公也羽翟羽舞者所執人持一羽凡舞有干舞有羽舞羽以象文徳干以象武功婦人無武事故獨奏文樂魯自成王賜天子禮樂祀周公故後世皆用於羣廟今仲子廟舞羽始降以六亦未為得也其後季氏舞八佾三家以雍徹上下俱僭禮矣聖筆因事書此所以定名分正典禮也</hi>
邾人鄭人伐宋<hi>左氏傳宋人取邾田邾人告于鄭曰請君釋憾于宋釋四年再見伐之恨敝邑為道鄭人以王師㑹之王師不書不以告也伐宋入其郛以報東門之役東門役在四年  邾人曰敝邑為道<pb n="12a"/>以主兵闕自居也故序在鄭上趙氏曰凡侵伐不書勝敗殺掠而還也春秋書人謂微者士也宋大國邾小國邾假鄭之力鄭又㑹王師以同伐決非微者書曰人蓋貶其以小加大不量力而窮兵以逞賤之故也</hi>
螟<hi>蟲食苗心曰螟書災以重民事也</hi>
冬十有二月辛巳公子彄<hi>苦侯反</hi>卒<hi>公子彄孝公之子臧僖伯也書日見恩禮也隱公如棠觀魚僖伯諌不聴則稱疾不從可謂賢矣其卒也公曰叔父有憾於寡人寡人弗敢忘𦵏之加一等吁生不能用其言没則徒懐其賢亦何益哉</hi>
宋人伐鄭圍長葛<hi>秋鄭與邾嘗伐宋甫冬而宋又報鄭干戈相尋何有已也  此書圍之始也伐國不言圍邑書其重也此兼書之以其圍之久而志於必取暴師經年而後克所以著其貪暴也長葛鄭<pb n="12b"/>邑今潁昌府長葛縣</hi>
六年<hi>甲子</hi>春鄭人來輸平<hi>輸左氏作渝劉氏曰蓋是字誤今從輸  杜氏曰和而不盟曰平髙郵孫氏曰輸納也鄭人請和來納其平泰山孫氏曰輸者來輸誠於我平四年翬㑹伐鄭之怨也  鄭雖怨魯四年之伐而又恐復與宋人合縱以軋已也是以不憚屈辱而來釋前憾而願平之所以離宋魯之黨也繼以納祊結魯鄭伐宋得郜及防魯又取其二邑鄭以利噉魯也至十年魯偕鄭伐宋敗宋鄭之謀遂矣而魯貪其利卒墮其計中而不悟也胡氏曰平者觧怨釋仇固可善也輸平者以利相結則貶矣得其㫖也</hi>
夏五月辛酉公㑹齊侯盟于艾<hi>艾魯地杜氏曰泰山牟縣有艾山今之襲慶府奉符縣也結左氏傳始平于齊也春秋前魯與齊不平今方棄怨  好  公與齊㑹四十一始于艾終于定十<pb n="13a"/>二年盟黄一兩國㑹盟始見于此故謹而日之春秋之初宋魯衛  黨也齊鄭一黨也輸平盟艾魯將折入齊鄭矣</hi>
秋七月<hi>杜氏曰雖無事必書首月具四時以成嵗他皆放此何氏曰有事不月人道正則天道定矣</hi>
冬宋人取長葛<hi>五年冬宋人圍長葛至六年冬方取之公羊曰外取邑不書此何以書久也何氏曰古者師出不踰時今宋人更年取邑久暴師苦衆居外故書以疾之  宋圍鄭邑既久鄭莊不能赴訴天子方伯求解危難卒喪其邑是固可罪宋虐民强取則不可勝誅書圍於前書取於後宋之惡著矣</hi>
七年<hi>乙丑</hi>春王三月叔姬歸于紀<hi>叔姬伯姬之媵也伯姬為紀侯夫人叔姬待年於父母之國至六年乃歸紀時紀侯去國紀季以酅入于齊復存紀之宗社而叔姬歸于酅紀之國侵削殆盡<pb n="13b"/>所存者宗社而已叔姬不以國之存亡易其慮唯宗社之是依全竟婦道春秋媵不當書此特變例以書之者以其賢也</hi>
滕侯卒<hi>杜氏注滕國在沛國公邱縣東南張氏曰今徐州滕縣  禮諸侯不生名死名乃常耳唯天子崩告于諸侯不名諸侯薨赴于諸侯無不名其不名者史闕文也春秋諸侯卒不同盟者凡五十二人九人不書名餘並書名不左氏曰凡諸侯同盟故薨則赴以名非也不書葬魯  往㑹也魯為滕之宗國又鄰竟也既赴而不往㑹魯君以其國小而慢忽之聖筆存其卒闕其葬貶之意自見矣</hi>
夏城中丘<hi>中邱杜氏注在琅邪臨沂縣東北今沂州臨沂縣  左氏曰書不時也  此書城之始也春秋書城三十六皆譏也為政以民力為重故春秋凡有興作必書者聖人愛民力而懲僭忒也書城者完舊<pb n="14a"/>也書築者創始也</hi>
齊侯使其弟年來聘<hi>趙子曰以禮通好曰聘艾左氏曰齊侯使夷仲年來聘結  之盟也子此外臣來聘之始終於昭二十一年晉士鞅不書公  而書其弟著齊僖寵愛之私也齊僖愛其弟聘魯致女交政鄰國一一使之愛之之過遂致亂適庶之辨以啓年之子無知簒弑之禍聖筆特書其弟以貶年而著後日之禍始于僖公也</hi>
秋公伐邾<hi>公距宋而與鄭平欲以鄭為援今秋宋及鄭平七月庚申盟于宿故公懼而伐邾以說宋也然則邾何罪聲而伐之蔑之盟未久而渝擅興兵為人而伐人非義之甚也</hi>
冬天王使凡伯來聘<hi>此周聘魯之始也凡國伯爵天子之大夫也杜氏注汲郡共縣有凡<pb n="14b"/>城今濬州黎陽之境魯隱自即位以來不修臣職未嘗朝聘天子而乃遣使聘之失王體也</hi>
戎伐凡伯于楚丘以歸<hi>言伐見其以衆杜氏註戎鳴鐘鼓以伐天子之使足見其强虣不書凡伯敗者單使無衆非戰陣也但言以歸非執也  書楚邱責地主不能衛書以歸惡凡伯不能死位初戎朝于周𤼵幣于公卿凡伯弗賔及凡伯聘魯而還戎伐于楚邱以歸以歸者以之歸也凡伯必為之屈辱隱然見於言外自王綱不舉君弱臣强乃致敢于卑侮王室辱天子之使而上不敢加之罪方伯坐視而不問其政刑可知矣楚丘杜氏以為衛地張氏以為今拱州之楚邱縣漢為梁國已氏縣非衛之楚邱也</hi>
八年<hi>丙寅</hi>春宋<hi>殤/</hi>公衞<hi>宣/</hi>侯遇于垂<hi>左氏傳齊侯將平宋衛有㑹期宋公以幣請於衞請先相見故遇于犬邱犬邱即垂也杜註垂衞地濟隂句陽縣東北有垂亭遇蓋簡禮相見以謀事也<pb n="15a"/>特相遇不書此書宋衞將以為參盟也宋衛本無隙而與鄭為仇今欲求成於齊故相見以謀之耳此二君素相與者而瓦屋之盟齊方與焉則平齊可知也非齊將平宋衞於鄭也私交以植黨與亦春秋之所惡也</hi>
三月鄭伯使宛來歸祊<hi>杜氏注宛鄭大夫不書氏未賜族也師氏曰去其官族罪宛所以罪鄭伯也山祊鄭祀泰山之邑在琅邪費縣東南天子有事於泰  諸侯皆從泰山之下鄭宣王母弟故賜此湯沐之邑其餘則否邑近魯鄭前此來輸平以言請之矣未入地至是來歸祊成王賜周公許田以為朝宿之邑地近鄭鄭莊以天子不廵狩魯亦不朝欲以祊易許各取其近故先歸祊未言易也鄭伯恐魯以周公别廟為疑故云請釋泰山之祀而祀周公皆遜辭以求魯鄭莊不憚委棄先祖所受王邑與魯將以合黨締交卒使魯隱閒宋於齊成敗宋入許之計又終得許田鄭莊之桀黠不可勝誅也  書曰鄭伯使宛來歸祊見非魯<pb n="15b"/>求而鄭自歸之也鄓來歸而魯受之其罪均也</hi>
庚寅我入祊<hi>師氏曰稱入者猶入人之國非所當入矣程氏傳入者内弗受也義不可而强入之也劉氏曰未有言我入者其曰我入何祊非我有也何言祊非我有王者制諸侯之地有常鄭不得以與人魯不得以取諸人</hi>
夏六月己亥蔡侯考父卒<hi>蔡宣公卒蔡桓侯封人立書春秋於諸侯之卒悉以名亦所以謹終辨實使邦君之名諡可考而不至於混淆爾諸侯告終則必稱嗣以赴自其告先君之終則已紀録於列國之史矣非特同盟朝㑹聘告之有證也</hi>
辛亥宿男卒<hi>不名史失之也魯雖同盟以其微國不往㑹故不書葬</hi>
<pb n="16a"/>
秋七月庚午宋<hi>殤</hi>公齊<hi>僖/</hi>侯衞<hi>宣/</hi>侯盟于瓦屋<hi>瓦屋周地齊侯尊宋故序齊上盟此諸侯參盟之始也故謹而日之有參盟然後有主  矣春宋衛垂之遇謀求成于齊也齊從其請而今之與盟三國既質于神以示明信當息民講好以圖安明年齊魯防之㑹魯受鄭之賂閒宋于齊又明年魯齊鄭遂伐宋其視盟誓為何物人心世變至此盟豈足恃也聖筆直書其事不待貶而自見矣</hi>
八月葬蔡宣公<hi>杜氏曰三月而葬速臣卒書侯而葬書公卒從正葬從其  子之私諡也</hi>
九月辛卯公及莒人盟于浮來<hi>浮公榖並作包曰浮來杜氏注紀邑或  莒地二年及宋人盟于宿不書公内之微者與宋之微者盟也此書公及公與莒之微者盟也榖梁皆以及者内為志有汲汲之意公以國君之尊屈體而與下國之大夫盟特書公及言非莒人之敢敵諸侯蓋公自欲之所以<pb n="16b"/>譏公之失禮也盟莒嘗入向與魯有隙後紀與魯婚令其大夫與莒子  于宻以平魯莒至是七年矣公先及而與之盟莒固可罪魯能無媿乎</hi>
螟<hi>螟蟲害稼書以紀災也</hi>
冬十有二月無駭卒<hi>公羊傳何以不氏疾始滅也故終其身不氏榖梁傳無駭之名未有聞也或曰隱不爵大夫也若挾卒是或說曰故貶之也若無駭帥師入極是  春秋非諸侯卿大夫不書卒無駭大夫也卒固當書而名之者以其首及亂階帥師入極其罪不可勝誅故去族以貶之耳  杜氏以未賜族故名胡氏從之以未賜族書名近古豈若後來世官之濫耶</hi>
九年<hi>丁卯</hi>春天王<hi>桓/</hi>使南季來聘<hi>南季天子大夫也南氏季字也劉氏傳曷為字<pb n="17a"/>下大夫也所周禮天子時聘以結諸侯之好間問以諭諸侯之志  以撫懷之也諸侯於天子朝聘有時自王綱不振諸侯不修朝覲之禮而上不之問乃反數數聘之又不見答失為君威福之柄甚矣魯隱立十年宰咺凡伯南季三至於魯而魯隱蔑視王室不行朝覲奔赴之禮不臣之罪何可勝誅春秋屢書王使之來魯魯未嘗遣使如周細讀之不特譏天王之失政而隱之罪自見矣</hi>
三月癸酉大雨震電庚辰大雨<hi>雨去聲</hi>雪<hi>左氏傳春三月癸酉大雨霖以震書始也始始雨日久雨謂之淫淫雨謂之霖庚辰大雨雪亦如之故皆為時失凡雨自三日以往為霖平地尺為大雪也震雷陽氣之奮𤼵而有聲也電陽氣之欲發而有光  言雨大則非霡霂如膏之潤言雷大則非春雷殷殷之聲三月而有此變異則陽未當極而遽𤼵之太暴失其節也何氏所謂猶隱久居位而不反於桓<pb n="17b"/>失其宜也至于八日而大雨雪以陽極而𤼵泄之暴遂至隂盛之極而大雨雪非其時矣何氏以為盛隂之氣大怒桓將怒而寪氏之難兆矣春秋遇災異必書雖不言事應而其應具存明天人之際者則可考而見矣</hi>
挾卒<hi>挾公榖作俠雖榖梁傳挾者所挾也范氏曰俠名也所其氏挾  於經無所見其卒也書之必卿大夫之有罪者故去族以示貶與無駭卒同</hi>
夏城郎<hi>郎魯近邑也左氏曰書不時也志郎近於宋城之以備宋  明年遂伐宋魯侯  在伐國無愛民之心妄興大役失其時制書以貶之也</hi>
秋七月<hi>重言凡十七義見隱公六年註</hi>
冬公㑹齊侯于防<hi>杜氏註防魯地在琅邪華縣東南今宻州諸城縣有防城  左傳宋公不<pb n="18a"/>王鄭伯為王左卿士以王命討之伐宋秋鄭人以王命來告伐宋冬㑹于防謀伐宋也  春秋凡書㑹皆譏也謂非王事相㑹聚爾公㑹諸侯凡四十一始于防終于黄池  魯嘗㑹諸侯伐鄭鄭畏魯之黨盛故屈體來輸平言歸祊田而魯遂親鄭八年祊田入九年公乃㑹齊謀伐宋十年遂敗宋取二邑皆鄭志也鄭假名義以動齊心俾齊背瓦屋之盟而不疑左氏不察其實稱之以正不知鄭莊假此以誑齊耳何足尚哉</hi>
十年<hi>戊辰</hi>春王二月<hi>榖梁傳隱十年無正隱不自正也無正謂不書正月元年有正所以正隱也明隱宜立</hi>公㑹齊侯鄭伯于中丘<hi>左氏傳既㑹而盟于鄧為師期也尋九年㑹防謀伐宋也</hi>
夏翬帥師㑹齊人鄭人伐宋<hi>左氏傳羽父先㑹齊侯鄭伯伐宋杜氏注言先㑹非<pb n="18b"/>公本期而四年㑹宋以伐鄭翬固請而行今㑹鄭以伐宋先期  往可見無君之心也齊鄭稱人非卿也遣將以㑹伐也翬不稱公子其貶與四年同</hi>
六月壬戌公敗宋師于菅<hi>菅宋地齊鄭後期故公獨敗宋師書敗宋未陳也凡師皆陳曰戰詐戰曰敗程氏傳不言戰而言敗敗者為主彼與戰而此敗之也  公蓋不待齊鄭二國譎以敗宋也</hi>
辛未取郜辛巳取防<hi>左傳庚午鄭師入郜辛未歸于我庚辰鄭師入防卒巳歸于我鄭莊以齊之背宋從已魯之力也故得二邑而俾魯取之孟子曰非其有而取之盜也曷不隱乎公羊傳春秋録外而略内於外大惡書小惡不書於内大惡諱小惡書明取邑為小惡中甚者爾取邑書日見甫十日而再取亦所以甚之也聖筆於伐敗取相次而書之亦著魯之惡也</hi>
<pb n="19a"/>
秋宋人衞人入鄭<hi>鄭不能為自保之計勞民務外故二國乗虚入之  宋量力未能報齊魯故偕衞先報鄭鄭不暇禦之故入之易也</hi>
宋人蔡人衞人伐戴<hi>公榖戴作載杜氏注戴國今陳留外黄縣東南有戴城音再字林作載云故國八左傳宋人衞人入鄭蔡人從之伐戴從宋衛伐戴也  月壬戌鄭伯圍戴癸亥克之取三師焉三國之軍在戴故鄭伯合圍之宋衛既入鄭而以伐戴召蔡人蔡怒故不和而敗言鄭取之易也程氏傳戴鄭與也故三國伐之鄭戴合攻盡取三國之衆其殘民甚矣</hi>
冬十月壬午齊人鄭人入郕<hi>左氏傳討違王命也程氏傳討不㑹伐宋也宋以公子馮在鄭故二國交惡左氏云宋公不王鄭伯以王命討之於春秋不見其為王討也王臣不行王師不出矯<pb n="19b"/>假以逞私忿耳胡氏曰若討違王命則不書入矣入者不順之辭也</hi>
十一年<hi>己巳</hi>春滕侯薛侯來朝<hi>左傳郜雍曹滕文之昭也滕今徐州滕縣杜氏注薛魯國薛縣薛祖奚仲夏所封來朝謂朝魯也邦王者之制諸侯嵗相問殷相聘世相朝也由是諸侯  交有相朝之禮然當時諸侯於天子未嘗朝覲獨小國相率以朝大國畏其彊爾故齊晉宋衞未嘗相朝齊晉彊也宋衞敵也來朝者滕薛邾杞不然則鄫郜郯郳而已經書來朝者三十有五皆疾之也非天子不旅見諸侯今滕薛同至當特見旅見非禮也隱公之驕昬自大安知肘腋之禍在旦夕乎</hi>
夏㑹鄭伯于時來<hi>時來公羊作祁黎杜氏注時來郲音來也滎陽縣東有釐城鄭地也釐音來又力之切今屬鄭州  左氏傳謀伐許也</hi>
<pb n="20a"/>
秋七月壬午公及齊侯鄭伯入許<hi>杜氏注許潁川許昌縣  左氏傳公㑹齊侯鄭伯伐許庚辰附于許壬午遂入許許莊公奔衞齊侯以許讓公公曰君謂許不共故從君討之許既伏其罪矣雖君有命寡人弗敢與聞乃與鄭人鄭伯使許大夫百里奉許叔以居許東偏使公孫獲處許西偏程氏傳書及内為主也非内為主則先㑹伐後書入也泰山孫氏曰公二年之間與齊侯鄭伯伐宋敗宋取郜取防㑹時來入許連兵自恣以為無道其惡甚矣于吁隱公昧于事㡬處陽亢而不知變方且連年窮兵  外戰勝攻取無不如意不知惡積而不可揜蕭牆之禍將作可不哀與</hi>
冬十有一月壬辰公薨<hi>翬請殺桓公公不許反譖公于桓公請弑之公祭鍾巫館于寪氏翬使賊弑公于寪氏立桓公而討寪氏有死者寪人君終于路寢見卿大夫而終乃正終也薨不書地見死<pb n="20b"/>非其所蓋弑也所以不沒其實也實弑書薨聖筆所定言臣子哀君之死當隱諱之也春秋君弑賊不討則不書葬以為無臣子也</hi>
　<lb/>
　<lb/>
　<lb/>
　<lb/>
　<lb/>
　讀春秋編卷一<lb/>
</p>
<p>
</p>
  </div>
</body>
</text>
</TEI>
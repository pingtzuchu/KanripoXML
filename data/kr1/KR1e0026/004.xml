<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷四</head>
    <p>
<pb n="1a"/>
欽定四庫全書<lb/>
　春秋集解卷四　　　　　宋　蘇轍　撰<lb/>
　　閔公<lb/>
元年春王正月<lb/>
　閔公子般之庶弟不言即位繼故也親之非父也尊<lb/>
　之非君也繼之如君父也者受國焉耳<lb/>
齊人救郉夏六月辛酉葬我君莊公秋八月公及齊侯<lb/>
盟于落姑季子來歸<lb/>
<pb n="1b"/>
　慶父之賊子般也季友奔陳君幼國亂魯人思其賢<lb/>
　請於齊侯而復之齊侯使召諸陳公次于郎以待之<lb/>
　蓋魯大夫之出未有言其至者也書曰季子來歸喜<lb/>
　之也不書其出子般之難力不能禁為之諱之也<lb/>
冬齊仲孫來<lb/>
　齊仲孫湫來省難歸曰不去慶父魯難未巳桓公曰<lb/>
　若之何而去之曰難不已將自斃君其待之公曰魯<lb/>
　可取乎對曰猶秉周禮未可動也故書曰齊仲孫來<lb/>
<pb n="2a"/>
　存魯亡魯制在仲孫非齊侯之所使也不書其名嘉<lb/>
　之也其言來非盟且非聘也公羊穀梁曰齊仲孫者<lb/>
　公子慶父也謂之齊仲孫外之也魯慶父而謂之齊<lb/>
　仲孫春秋豈嘗然乎<lb/>
二年春王正月齊人遷陽夏五月乙酉吉禘于莊公<lb/>
　禘吉祭也禮三年之喪畢而禘于太廟以正昭穆今<lb/>
　未三年而用吉禮以禘于莊廟故書曰吉禘于莊公<lb/>
　不稱莊宫何也用其禮物以祭莊公而不及羣廟也<lb/>
<pb n="2b"/>
秋八月辛丑公薨<lb/>
　慶父使卜齮賊公于武闈故書公薨而不地不書葬<lb/>
　不成喪也<lb/>
九月夫人姜氏孫于邾<lb/>
　夫人通於慶父欲立之閔公之薨夫人與知之故出<lb/>
　奔不言奔諱之也<lb/>
公子慶父出奔莒<lb/>
　慶父之賊子般而奔齊也書曰公子慶父如齊其弑<lb/>
<pb n="3a"/>
　閔公而奔莒也書曰公子慶父出奔莒何也方其賊<lb/>
　般而奔齊也君臣之義當誅矣季子推兄弟之恩因<lb/>
　其出奔而緩之可也及其復弑閔公也雖欲以兄弟<lb/>
　置之不可得矣故正其罪而書出奔於是季友以賂<lb/>
　求慶父於莒而殺之然而春秋不書刺公子慶父何<lb/>
　也季子以兄弟故殺之於隱不名其罪也然則叔牙<lb/>
　之死也曰公子牙卒而慶父不卒何也牙之罪不見<lb/>
　故可以言卒也慶父之罪見於出奔矣不可復卒也<lb/>
<pb n="3b"/>
　蓋莊閔之際禍發於兄弟季子處之義行於不得已<lb/>
　而恩施於不可復加春秋蓋善之也<lb/>
冬齊高子來盟<lb/>
　此齊髙傒也其盟平魯亂也不言使不書其名猶仲<lb/>
　孫也<lb/>
十有二月狄入衞鄭棄其師<lb/>
　鄭文公惡髙克之為人使將兵而禦狄于河上久而<lb/>
　不召師潰而歸髙克奔陳鄭之所惡者髙克也而幷<lb/>
<pb n="4a"/>
　不反其衆則是棄其師也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷四<lb/>
</p>
<p>
</p>
  </div>
</body>
</text>
</TEI>
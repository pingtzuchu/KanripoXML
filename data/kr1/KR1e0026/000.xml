<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解引</head> <lb/>
    <p>
<pb n="1a"/>
欽定四庫全書　　　　經部五<lb/>
　春秋集觧　　　　　　春秋類<lb/>
　　提要<lb/>
　　　　<hi>臣</hi>等謹按春秋集觧三十卷宋吕本中撰舊刻題<lb/>
　　　　吕祖謙誤也本中字居仁好問之子宋史本𫝊載<lb/>
　　　　靖康初官祠部員外郎紹興六年賜進士擢起<lb/>
　　　　居舍人八年遷中書舍人兼侍講權直學士<lb/>
　　　　院學者稱為東萊先生故趙希弁讀書附志<lb/>
<pb n="1b"/>
　　　　稱是書為東萊先生撰後人因祖謙與朱子<lb/>
　　　　㳺其名最著故亦稱為東萊先生而本中以<lb/>
　　　　詩擅名詩家多稱吕紫薇東萊之號稍𨼆遂<lb/>
　　　　移是書于祖謙不知陳振孫書録解題載是<lb/>
　　　　書固明云本中撰也朱彛尊經義考嘗辨正<lb/>
　　　　之惟以宋志作十二卷為疑然卷帙分合古今每易不<lb/>
　　　　獨此書為然况振孫言是書自三𫝊而下集<lb/>
　　　　諸儒之説不過陸氏兩孫氏兩劉氏蘓氏程<lb/>
<pb n="2a"/>
　　　　氏許氏胡氏數家採擇頗精全無自已議論<lb/>
　　　　以此本考之亦合知舊刻誤題審矣惟宋志<lb/>
　　　　此書之外别出祖謙春秋集解三十卷稍為<lb/>
　　　　牴牾疑宋末刻本已析其原卷改題祖謙故<lb/>
　　　　相沿訛異史亦因之重出耳祖謙年譜備載<lb/>
　　　　所著諸書俱有年月而春秋集解獨不載固<lb/>
　　　　其確証不必更以他説疑也本中嘗撰江西<lb/>
　　　　宗派圖又有紫薇詩話皆盛行于世世多以<lb/>
<pb n="2b"/>
　　　　文士目之而經學深邃乃如此林之竒從之<lb/>
　　　　受業復以其學授祖謙其淵源葢有自矣乾<lb/>
　　　　隆四十三年五月恭校上<lb/>
　　　　　　　總纂官<hi>臣</hi>紀盷<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="3a"/>
欽定四庫全書<lb/>
　春秋集解引<lb/>
予少而治春秋時人多師孫明復謂孔子作春秋略盡<lb/>
一時之事不復信史故盡棄三傳無所復取予以為左<lb/>
丘明魯史也孔子本所㨿依以作春秋故事必以丘明<lb/>
為本杜預有言丘明授經於仲尼身為國史躬覽載籍<lb/>
其文緩其㫖逺將令學者原始要終尋其枝葉究其所<lb/>
窮優而柔之使自求之饜而飫之使自趨之若江海之<lb/>
<pb n="3b"/>
浸膏澤之潤渙然冰釋怡然理順斯言得之矣至於孔<lb/>
子之所予奪則丘明容不明盡故當參以公穀啖趙諸<lb/>
人然昔之儒者各信其學是己而非人是以多窒而不<lb/>
通老子有言學不學復衆人之所過以輔萬物之自然<lb/>
而不敢為予竊師此語故循理而言言無所係理之所<lb/>
至如水之流東西曲直勢不可常要之於通而已近歳<lb/>
王介甫以宰相解經行之於世至春秋漫不能通則詆<lb/>
以為斷爛朝報使天下士不得復學嗚呼孔子之遺言<lb/>
<pb n="4a"/>
而凌滅至此非獨介甫之妄亦諸儒講解不明之過也<lb/>
故予始自熙寧謫居高安覽諸家之說而裁之以義為<lb/>
集解十二卷及今十數年矣每有暇輒取觀焉得前說<lb/>
之非隨亦改之紹聖之初遷於南方至元符元年凡三<lb/>
易地最後卜居龍川之白雲橋杜門無事凡所改定亦<lb/>
復非一覽之灑然而笑蓋自謂無憾矣南荒士人無可<lb/>
與論說者顧謂子遜仰之彌高鑚之彌堅瞻之在前忽<lb/>
焉在後此孔子之不可及而顔子之所太息也而况於<lb/>
<pb n="4b"/>
予哉安知後世不復有能䂓予過者其於昔之諸儒或<lb/>
庶幾焉耳汝能傳予說使後生有聞焉者千歳之絶學<lb/>
儻在於是也二年閏九月八日志<lb/>
</p>
<p>
</p>
  </div>
</body>
</text>
</TEI>
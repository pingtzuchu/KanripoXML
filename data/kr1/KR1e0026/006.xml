<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷六</head>
    <p>
<pb n="1a"/>
欽定四庫全書<lb/>
　春秋集解卷六　　　　　　宋　蘇轍　撰<lb/>
　　文公<lb/>
元年春王正月公即位<lb/>
　莊襄未葬而子般子野卒其稱名未逾年也文成定<lb/>
　之即位也僖宣昭皆未葬其稱公以即位既逾年也<lb/>
　一年不可以二君故終年稱子而未葬則名不可以<lb/>
　逾年無君故逾年雖未葬而稱公以即位也其非即<lb/>
<pb n="1b"/>
　位則雖逾年不稱公八年八月天王崩九年春毛伯<lb/>
　來求金不稱王命是也<lb/>
二月癸亥日有食之天王使叔服來㑹葬<lb/>
　叔服天子大夫故不名諸侯之葬天子使大夫㑹焉<lb/>
　禮也<lb/>
夏四月丁巳葬我君僖公天王使毛伯來錫公命<lb/>
　毛伯王之卿士也禮諸侯即位天子錫之命圭合瑞<lb/>
　以為信晉惠公之立也王使召武公内史過錫之命<lb/>
<pb n="2a"/>
　而惰於受瑞是也<lb/>
晉侯伐衞叔孫得臣如京師衞人伐晉<lb/>
　晉以衞之不朝也伐之衞孔達伐晉以報背盟而亢<lb/>
　大國稱人罪之也<lb/>
秋公孫敖㑹晉侯于戚<lb/>
　禮卿不㑹諸侯而魯大夫出㑹諸侯皆無譏魯史也<lb/>
冬十月丁未楚世子商臣弑其君頵<lb/>
　頵成王也商臣稱世子而頵稱君者君之於世子有<lb/>
<pb n="2b"/>
　父之親有君之尊稱世子明其親也稱君明其尊也<lb/>
　商臣之於尊親盡矣<lb/>
公孫敖如齊<lb/>
二年春王二月甲子晉侯及秦師戰于彭衙秦師敗績<lb/>
丁丑作僖公主<lb/>
　作主不書此所以書非時也禮葬畢而虞虞而作主<lb/>
　喪主於虞吉主於練虞主用桑練主用栗<lb/>
三月乙巳及晉處父盟<lb/>
<pb n="3a"/>
　晉人以公不朝來討公如晉晉人使陽處父盟公以<lb/>
　恥之禮諸侯不親盟於他國而况敵處父乎故不書<lb/>
　公如晉又不書公及晉處父盟諱之也處父之不氏<lb/>
　罪晉也<lb/>
夏六月公孫敖㑹宋公陳侯鄭伯晉士縠盟于垂隴<lb/>
　謀衞也於是衞執孔達以説于晉<lb/>
自十有二月不雨至于秋七月八月丁卯大事于太廟<lb/>
躋僖公<lb/>
<pb n="3b"/>
　大事者何合昭穆於太廟也禮三年喪畢而禘未畢<lb/>
　喪故不曰禘也然則吉禘于莊公其曰禘何也禮樂<lb/>
　備也禮樂備曰吉禘不備曰大事僖公閔公之兄也<lb/>
　閔嘗為之君矣兄弟之不先君臣禮也其曰躋僖公<lb/>
　非禮也所謂逆祀也<lb/>
冬晉人宋人陳人鄭人伐秦<lb/>
　殽之敗秦穆公不替孟明而悔過自誓列於周書及<lb/>
　彭衙之敗復用孟明増脩徳政重施於民君子善之<lb/>
<pb n="4a"/>
　晉人使先且居㑹宋公子成陳轅選鄭公子歸生伐<lb/>
　之取汪及彭衙以報彭衙之役卿稱人以其不務徳<lb/>
　而力爭罪之也罪晉所以善秦也<lb/>
公子遂如齊納幣<lb/>
三年春王正月叔孫得臣㑹晉人宋人陳人衞人鄭人<lb/>
伐沈沈潰夏五月王子虎卒秦人伐晉<lb/>
　秦伯伐晉濟河焚舟取王官及郊晉人不出遂自茅<lb/>
　津濟封殽尸而還遂伯西戎書曰秦人伐晉而不稱<lb/>
<pb n="4b"/>
　秦伯何也亦不善其爭也諸侯之相侵伐者衆矣春<lb/>
　秋因其得失而正之未有不善其爭者也此獨不善<lb/>
　其爭何也春秋之際諸侯以力相尚而不知徳未可<lb/>
　以非其爭也穆公之悔過自誓為近之矣而猶未免<lb/>
　於爭是以非之也<lb/>
秋楚人圍江雨螽于宋冬公如晉十有二月己巳公及<lb/>
晉侯盟<lb/>
　晉人懼其無禮於公也故請改盟雖親盟於其國猶<lb/>
<pb n="5a"/>
　可書也<lb/>
晉陽處父帥師伐楚以救江<lb/>
　伐楚而圍江之師解此所以救江也<lb/>
四年春公至自晉夏逆婦姜于齊<lb/>
　卿不行非禮也曰婦有姑之詞也公羊曰娶于大夫<lb/>
　畧之也公子遂如齊納幣納幣于齊也孰謂娶于大<lb/>
　夫乎榖梁曰親迎而曰婦成禮乎齊也不言公何以<lb/>
　知其親迎也宋蕩伯姫來逆婦把伯姫來求婦皆由<lb/>
<pb n="5b"/>
　姑言之也<lb/>
狄侵齊秋楚人滅江晉侯伐秦<lb/>
　晉侯圍邧新城以報王官之役稱晉侯不復罪之何<lb/>
　也見伐而報非得罪於法也而有徳者不然故特一<lb/>
　譏而已若皆譏之將不可勝譏也<lb/>
衞侯使寗俞來聘冬十有一月壬寅夫人風氏薨<lb/>
　僖公之妾母也凡魯君之妾母其生也稱夫人其沒<lb/>
　皆以夫人之禮成之而天子諸侯亦以夫人之禮禮<lb/>
<pb n="6a"/>
　之考之舊典則非禮也然春秋書之不為異詞者君<lb/>
　臣之禮也<lb/>
五年春王正月王使榮叔歸含且賵<lb/>
　珠玉曰含車馬曰賵不言天王闕文也不言來歸避<lb/>
　不周也榖梁曰不言來不周事之詞也賵以蚤含以<lb/>
　晚禮曰含者執璧將命入升堂致命子拜稽顙含者<lb/>
　坐委於殯東南有葦席既葬蒲席降出反位盖以助<lb/>
　喪盡恩而不必用也且國有遠近而皆責其及事可<lb/>
<pb n="6b"/>
　乎<lb/>
三月辛亥葬我小君成風王使召伯來㑹葬<lb/>
　仲子雖聘而非惠公之嫡也故特為之宫而不祔不<lb/>
　書其葬盖禮之正也自成風以來妾母皆葬盖祔也<lb/>
　魯禮之變自此始矣諸侯必有使來㑹葬者矣以微<lb/>
　故不錄王人雖微必書石尚歸脤是也而况召伯乎<lb/>
夏公孫敖如晉秦人入鄀秋楚人滅六冬十月甲申許<lb/>
男業卒<lb/>
<pb n="7a"/>
六年春葬許僖公夏季孫行父如陳秋季孫行父如晉<lb/>
八月乙亥晉侯驩卒冬十月公子遂如晉葬晉襄公晉<lb/>
殺其大夫陽處父晉狐射姑出奔狄<lb/>
　晉人蒐于夷使狐射姑將中軍趙盾佐之陽處父至<lb/>
　自溫改蒐于董謂趙盾能而上之射姑怨之使續鞠<lb/>
　居殺之晉殺鞠居射姑奔狄不書射姑之殺而書曰<lb/>
　晉殺其大夫陽處父何也處父之死自取之也置帥<lb/>
　非處父之任也處父有罪則其不稱晉人以殺何也<lb/>
<pb n="7b"/>
　雖有罪而殺之則甚矣故書曰狐射姑出奔狄亦罪<lb/>
　之也<lb/>
閏月不告月猶朝于廟<lb/>
　不告月者不告朔也何以不言朔閏非常月也雖非<lb/>
　常月而告月以聼政禮也其曰猶朝于廟幸其不已<lb/>
　之詞也子貢欲去告朔之餼羊子曰爾愛其羊我愛<lb/>
　其禮雖不告月而猶朝于廟而又將己之乎公羊榖<lb/>
　梁曰閏月者附月之餘日天子不以告朔而喪事不<lb/>
<pb n="8a"/>
　數也猶之為言可以已也春秋盖有同詞而異實者<lb/>
　矣猶三望猶繹可以已也猶朝于廟幸其不已也<lb/>
七年春公伐邾三月甲戌取須句<lb/>
　僖公取須句而反其君邾又滅之故復伐邾而取之<lb/>
遂城郚<lb/>
　以備邾也<lb/>
夏四月宋公王臣卒宋人殺其大夫<lb/>
　宋昭公將去羣公子穆襄之族帥國人以攻公殺公<lb/>
<pb n="8b"/>
　孫固公孫鄭于公宫書曰宋人殺其大夫非君命也<lb/>
　大夫不名非其罪也夫君殺之而非其罪則書曰宋<lb/>
　殺其大夫公孫固公孫鄭可也宋人殺之而非其君<lb/>
　若又名之則不見其非罪也<lb/>
戊子晉人及秦人戰于令狐晉先蔑奔秦<lb/>
　晉襄公卒靈公少晉人為難故欲立長君趙盾使先<lb/>
　蔑士㑹逆公子雍于秦既而畏偪乃背之而立靈公<lb/>
　趙盾將而禦秦師先蔑奔秦趙盾之稱人罪之也舍<lb/>
<pb n="9a"/>
　太子而外求君非謀也先蔑之不言出自師奔也<lb/>
狄侵我西鄙秋八月公㑹諸侯晉大夫盟于扈<lb/>
　齊侯宋公衞侯鄭伯許男曹伯㑹晉趙盾盟于扈晉<lb/>
　侯立故也不書其人公後至不及序也<lb/>
冬徐伐莒公孫敖如莒涖盟<lb/>
八年春王正月夏四月秋八月戊申天王崩冬十月壬<lb/>
午公子遂㑹晉趙盾盟于衡雍乙酉公子遂㑹雒戎盟<lb/>
于暴<lb/>
<pb n="9b"/>
　公子遂既盟趙盾四日而盟雒戎皆公命也何以知<lb/>
　其皆公命也以其書雒戎之盟與書趙盾之盟一也<lb/>
公孫敖如京師不至而復丙戌奔莒<lb/>
　七年公子遂娶于莒公孫敖如莒涖盟且為遂逆見<lb/>
　女美而自取之遂將攻之公止之使遂舍之使敖反<lb/>
　之復為兄弟如初及敖將如周弔遂以幣奔莒從己<lb/>
　氏公子遂如齊至黄乃復書至而後書復今不言至<lb/>
　而言復何也遂之如齊也欲至齊而以疾不能敖無<lb/>
<pb n="10a"/>
　至周之意矣故曰不至而已不言出自外行也<lb/>
螽宋人殺其大夫司馬宋司城來奔<lb/>
　宋襄夫人襄王之姊也昭公不禮焉夫人因戴氏之<lb/>
　族以殺襄公之孫孔叔公孫鍾離及大司馬公子卬<lb/>
　皆昭公之黨也司馬握節以死故書以官書曰宋人<lb/>
　殺其大夫非君命也司城蕩意諸來奔效節於府人<lb/>
　而出公以其官逆之亦書以官皆貴之也<lb/>
九年春毛伯來求金<lb/>
<pb n="10b"/>
　非禮也不稱王命未葬也<lb/>
夫人姜氏如齊<lb/>
　歸寧也<lb/>
二月叔孫得臣如京師辛丑葬襄王晉人殺其大夫先<lb/>
都<lb/>
　夷之蒐晉侯將登箕鄭父先都而使士縠梁益耳將<lb/>
　中軍先克曰狐趙之勲不可廢也從之先克奪蒯得<lb/>
　田于菫隂故箕鄭父先都士縠梁益耳蒯得作亂使<lb/>
<pb n="11a"/>
　賊殺先克晉人誅之故皆書曰晉人殺其大夫殺有<lb/>
　罪也<lb/>
三月夫人姜氏至自齊<lb/>
　春秋夫人適他國未有至之者皆非禮不告廟故也<lb/>
　惟此以歸寧告廟故書<lb/>
晉人殺其大夫士縠及箕鄭父楚人伐鄭<lb/>
　楚自城濮之敗不復侵伐中國晉文襄既沒靈公少<lb/>
　自是始復伐鄭<lb/>
<pb n="11b"/>
公子遂㑹晉人宋人衞人許人救鄭<lb/>
　晉趙盾宋華耦衞孔達許大夫救鄭緩不及楚師故<lb/>
　皆稱人<lb/>
夏狄侵齊秋八月曹伯襄卒九月癸酉地震冬楚子使<lb/>
椒來聘<lb/>
　楚自僖公以來雖交通諸侯而朝聘不常盟㑹不繼<lb/>
　夷風猶在也故書其君臣皆曰人而已至是齊晉日<lb/>
　衰楚人接迹於中國於是書其君臣與諸侯比然椒<lb/>
<pb n="12a"/>
　猶不氏盖漸進之也<lb/>
秦人來歸僖公成風之襚<lb/>
　魯之喪諸侯盖有來襚者矣而獨書秦始通也秦人<lb/>
　秦之微者也襚衣服也僖公成風之喪乆矣而不以<lb/>
　緩為譏者亦以其始通録之也成風之不稱夫人何<lb/>
　也非薨非葬名有所不必盡也<lb/>
葬曹共公<lb/>
十年春王三月辛卯臧孫辰卒夏秦伐晉<lb/>
<pb n="12b"/>
　是年春晉人伐秦取少梁秦伯伐晉取北徵秦晉相<lb/>
　攻乆矣無他得失而獨書曰秦伐晉遂以戎狄書之<lb/>
　理不然也或者書秦伯闕文也<lb/>
楚殺其大夫宜申<lb/>
　宜申與仲歸謀弑楚穆王而誅當書曰楚人殺大夫<lb/>
　盖以簡文也<lb/>
自正月不雨至于秋七月及蘇子盟于女栗冬狄侵宋<lb/>
楚子蔡侯次于厥貉<lb/>
<pb n="13a"/>
　將伐宋而不行故書次<lb/>
十有一年春楚子伐麇夏叔仲彭生㑹晉郤缺于承匡<lb/>
秋曹伯來朝公子遂如宋狄侵齊冬十月甲午叔孫得<lb/>
臣敗狄于鹹<lb/>
十有二年春王正月郕伯來奔<lb/>
　郕太子朱儒自安於夫鍾國人不徇郕伯卒郕人立<lb/>
　君太子以夫鍾及郕邽來奔公以諸侯逆之非禮也<lb/>
　書曰郕伯來奔著吾過也不名非諸侯特加之也不<lb/>
<pb n="13b"/>
　書地既謂之諸侯尊之不言地也<lb/>
把伯來朝二月庚子子叔姫卒夏楚人圍巢秋滕子來<lb/>
朝秦伯使術來聘冬十有二月戊午晉人秦人戰于河<lb/>
曲<lb/>
　秦伯伐晉取羈馬晉趙盾禦之皆稱人以其亟戰罪<lb/>
　之也<lb/>
季孫行父帥師城諸及鄆<lb/>
十有三年春王正月夏五月壬午陳侯朔卒邾子蘧蒢<lb/>
<pb n="14a"/>
卒自正月不雨至于秋七月太室屋壊<lb/>
　周公曰太廟魯公曰太室屋壊書不共也<lb/>
冬公如晉衞侯㑹公于沓狄侵衞十有二月己丑公及<lb/>
晉侯盟公還自晉鄭伯㑹公于棐<lb/>
十有四年春王正月公至自晉邾人伐我南鄙叔彭生<lb/>
帥師伐邾夏五月乙亥齊侯潘卒六月公㑹宋公陳侯<lb/>
衞侯鄭伯許男曹伯晉趙盾癸酉同盟于新城<lb/>
　㑹書月盟書日㑹成於月盟成於日也書同盟從於<lb/>
<pb n="14b"/>
　楚者服也<lb/>
秋七月有星孛入于北斗公至自㑹晉人納㨗葘于邾<lb/>
弗克納<lb/>
　邾文公元妃齊姜生貜且二妃晉姫生㨗葘文公卒<lb/>
　邾人立貜且㨗葘奔晉晉趙盾帥諸侯之師八百乗<lb/>
　納之于邾邾人辭曰齊出貜且長盾曰詞順而弗從<lb/>
　不祥乃還書盾之弗克納善之矣其稱人何也興諸<lb/>
　侯之師將以廢長立少入邾之境而後知其非所興<lb/>
<pb n="15a"/>
　者廣所害者衆善未足以覆過也捷葘之不稱公子<lb/>
　將以為君也<lb/>
九月甲申公孫敖卒于齊<lb/>
　敖之奔莒七年矣至此請重賂以求復其子難以為<lb/>
　請許之將歸而卒於齊大夫出奔不卒敖之卒既許<lb/>
　之復也<lb/>
齊公子商人弑其君舍<lb/>
　商人將以為君其稱公子何也州吁無知將以為君<lb/>
<pb n="15b"/>
　而不終故不稱公子以見其欲為君也商人終為君<lb/>
　矣不待去公子而後見也稱公子以親責之也舍未<lb/>
　逾年而稱君既葬也若以其未逾年而不稱君是商<lb/>
　人之罪可得而免也正舍之名所以正商人之罪也<lb/>
宋子哀來奔<lb/>
　宋髙哀為蕭封人以為卿不義宋公而出二年而宋<lb/>
　人弑其君不名而字貴之也<lb/>
冬單伯如齊齊人執單伯齊人執子叔姫<lb/>
<pb n="16a"/>
　子叔姫妃齊昭公生舍商人弑舍而立襄仲使告于<lb/>
　王請以王寵求子叔姫于齊王使單伯為魯請齊人<lb/>
　執之并執子叔姫諸侯而執王使不稱行人尊周也<lb/>
　公羊榖梁曰單伯之罪道淫也猶以為魯大夫也魯<lb/>
　無單伯以意而言春秋則亦無所不至也<lb/>
十有五年春季孫行父如晉<lb/>
　為單伯與子叔姫故將因晉以謂齊也<lb/>
三月宋司馬華孫來盟<lb/>
<pb n="16b"/>
　宋司馬華耦來盟其官皆從故書曰宋司馬華孫不<lb/>
　言使盟在華孫也<lb/>
夏曹伯來朝齊人歸公孫敖之喪<lb/>
　敖以罪出魯人以孟氏故不絶其親而許其歸禮也<lb/>
六月辛丑朔日有食之鼓用牲于社單伯至自齊<lb/>
　齊侯以晉故許單伯請單伯過魯致命而歸周故喜<lb/>
　而致之也<lb/>
晉郤缺帥師伐蔡戊申入蔡秋齊人侵我西鄙季孫行<lb/>
<pb n="17a"/>
父如晉<lb/>
　復為齊故也<lb/>
冬十有一月諸侯盟于扈<lb/>
　晉侯宋公衞侯蔡侯鄭伯許男曹伯㑹盟而謀伐齊<lb/>
　於是有齊難公不㑹齊侯賂晉侯不克而還書曰諸<lb/>
　侯而不序無能為也<lb/>
十有二月齊人來歸子叔姫<lb/>
　不言齊子叔姫來歸而曰齊人來歸子叔姫言叔姫<lb/>
<pb n="17b"/>
　無罪而齊人絶之也<lb/>
齊侯侵我西鄙遂伐曹入其郛<lb/>
　齊侯謂諸侯無能為也故復侵魯遂伐曹討其朝於<lb/>
　魯也<lb/>
十有六年春季孫行父㑹齊侯于陽穀齊侯弗及盟<lb/>
　公將及齊平而有疾使季孫行父㑹齊侯而請盟齊<lb/>
　侯不信曰請俟君間書曰齊侯弗及盟曲在齊也<lb/>
夏五月公四不視朔<lb/>
<pb n="18a"/>
　諸侯告朔聼政因朝于廟公四不視朔疾也公盖有<lb/>
　以疾不視朔者矣四不視朔以久書也公羊曰自是<lb/>
　無疾不視朔也定哀之間子貢欲去告朔之餼羊盖<lb/>
　不復視朔矣此公羊之所以為此言也然而五月書<lb/>
　四不視朔則六月視朔之廢非始為此也<lb/>
六月戊辰公子遂及齊侯盟于郪丘<lb/>
　公使遂納賂于齊侯而後受盟<lb/>
秋八月辛未夫人姜氏薨毁泉䑓<lb/>
<pb n="18b"/>
　有虵自泉䑓出既而夫人薨魯人以為妖而毁之非<lb/>
　政也<lb/>
楚人秦人巴人滅庸冬十有一月宋人弑其君杵臼<lb/>
　宋昭公不能於其大夫國人襄夫人亦惡之公田孟<lb/>
　諸夫人使帥甸攻而弑之書曰宋人弑其君君無道<lb/>
　也<lb/>
十有七年春晉人衞人陳人鄭人伐宋<lb/>
　晉荀林父衞孔達陳公孫寧鄭石虎將討宋之弑君<lb/>
<pb n="19a"/>
　不克而還故皆稱人<lb/>
夏四月癸亥葬我小君聲姜齊侯伐我西鄙六月癸未<lb/>
公及齊侯盟于穀諸侯㑹于扈<lb/>
　晉侯為扈之㑹將以平宋亂而不能故書曰諸侯而<lb/>
　不序畧之也宋昭公雖以無道弑而諸侯大夫皆以<lb/>
　不討賊為譏明君臣之義不可廢也<lb/>
秋公至自榖冬公子遂如齊<lb/>
十有八年春王二月丁丑公薨于䑓下秦伯罃卒夏五<lb/>
<pb n="19b"/>
月戊戌齊人弑其君商人<lb/>
　商人多行無禮其為公子也與邴歜之父争田弗勝<lb/>
　及即位掘而刖之納閻職之妻而使職驂乗故二人<lb/>
　謀而殺之二人皆非大夫不稱盗而稱人見君之無<lb/>
　道也<lb/>
六月癸酉葬我君文公秋公子遂叔孫得臣如齊<lb/>
　遂賀齊惠公立得臣㑹葬文公累數之者偕行也非<lb/>
　相為介也<lb/>
<pb n="20a"/>
冬十月子卒<lb/>
　文公夫人出姜生惡及視二妃敬嬴生宣公敬嬴嬖<lb/>
　而私事公子遂故遂弑惡及視而立宣公書曰子卒<lb/>
　諱之也不日失之也不名既葬也<lb/>
夫人姜氏歸于齊季孫行父如齊莒弑其君庶其<lb/>
　庶其生太子僕及季佗愛季佗而黜僕且多行無禮<lb/>
　於國僕因國人而弑之故稱國以弑<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷二</head>
    <p>
<pb n="1a"/>
欽定四庫全書<lb/>
　春秋集解卷二　　　　　　宋　蘇轍　撰<lb/>
　　桓公<lb/>
元年春王正月公即位<lb/>
　繼故不書即位正也先君不以其道終子弟不忍即<lb/>
　位也繼故而言即位是與聞乎弑也先君不以其道<lb/>
　終己正即位之道而即位是無恩乎先君也<lb/>
三月公會鄭伯于垂鄭伯以璧假許田<lb/>
<pb n="1b"/>
　許田所以易祊也以祊為未足而益之以璧耳曷為<lb/>
　不言易諱之也言假有歸之道焉言易則已矣凡歸<lb/>
　未有不受者也假未有不予者也鄭伯之使宛來歸<lb/>
　祊也書歸書入魯鄭皆罪也其以璧假許田也書假<lb/>
　而不書予祊之謀隱公為之矣桓因而成之非專其<lb/>
　罪也<lb/>
夏四月丁未公及鄭伯盟于越秋大水冬十月<lb/>
二年春王正月戊申宋督弑其君與夷及其大夫孔父<lb/>
<pb n="2a"/>
　此弑其君與殺其大夫其言及何也由弑及之也華<lb/>
　督殺孔父而取其妻公怒督懼遂弑殤公君子以督<lb/>
　為有無君之心而後動於惡故先書弑其君公羊曰<lb/>
　孔父字也其不名賢也諸侯不生名死猶名之大夫<lb/>
　生名死而名正也孔父之死何賢而字乎且方名其<lb/>
　君而字其臣禮乎<lb/>
滕子來朝<lb/>
　滕嘗稱侯其稱子王所黜也<lb/>
<pb n="2b"/>
三月公會齊侯陳侯鄭伯于稷以成宋亂<lb/>
　成平也稷之會將以平宋亂也既而受賂立華氏故<lb/>
　書其所以會春秋之會未有書其故者也會而書其<lb/>
　故言非其實也襄三十年諸侯之大夫會于澶淵亦<lb/>
　書曰宋災故言諸侯始以宋災為會既而無歸亦非<lb/>
　其實也<lb/>
夏四月取郜大鼎于宋戊申納于大廟<lb/>
　郜鼎華氏之賂也華氏之賂為不可受矣而又納之<lb/>
<pb n="3a"/>
　大廟甚之也<lb/>
秋七月杞侯來朝蔡侯鄭伯會于鄧九月入杞公及戎<lb/>
盟于唐冬公至自唐<lb/>
　凡公行反而告廟則書不然則否特相會徃來稱地<lb/>
　自參以上則徃稱地來稱會會衆詞也一出而二事<lb/>
　則或致其前或致其後致其重者也隱公之不至何<lb/>
　也將不終為君不以告也<lb/>
三年春正月公會齊侯于嬴夏齊侯衞侯胥命于蒲<lb/>
<pb n="3b"/>
　胥命者約言而不盟也有以相命故不可以言會未<lb/>
　嘗㰱血故不可以言盟<lb/>
六月公會杞侯于郕秋七月壬辰朔日有食之既公子<lb/>
翬如齊逆女九月齊侯送姜氏于讙公會齊侯于讙夫<lb/>
人姜氏至自齊冬齊侯使其弟年來聘有年<lb/>
四年春正月公狩于郎夏天王使宰渠伯糾來聘<lb/>
五年春正月甲戌己丑陳侯鮑卒夏齊侯鄭伯如紀天<lb/>
王使仍叔之子來聘葬陳桓公城祝丘秋蔡人衞人陳<lb/>
<pb n="4a"/>
人從王伐鄭<lb/>
　鄭世為周卿士王貳於虢故周鄭交惡王以諸侯伐<lb/>
　鄭不言王及蔡人衞人陳人伐鄭君臣之詞也不言<lb/>
　王以蔡人衞人陳人伐鄭諸侯之師王之所得用也<lb/>
　於是鄭人及王戰于繻葛大敗王師射王中肩不言<lb/>
　戰王者無敵莫敢與之戰也不言敗諱之也<lb/>
大雩<lb/>
　旱也得雨曰雩不得雨曰旱曷為以大言之雩上帝<lb/>
<pb n="4b"/>
　也天子雩于上帝諸侯雩于山川百神魯以周公得<lb/>
　祭上帝謂之大雩言大於諸侯也左氏曰凡祀啓蟄<lb/>
　而郊龍見而雩始殺而嘗閉蟄而烝過則書秋大雩<lb/>
　書不時也夫龍見而雩常祀也旱雩而以常祀言之<lb/>
　失之矣<lb/>
螽冬州公如曹<lb/>
六年春正月寔來夏四月公會紀侯于成秋八月壬午<lb/>
大閱蔡人殺陳佗九月丁夘子同生<lb/>
<pb n="5a"/>
　子同桓之適長也以太子生之禮舉之故書公羊曰<lb/>
　喜有正也喜有正所以病桓也然則非病桓將不書<lb/>
　乎穀梁曰疑故志之然則非疑將不志乎<lb/>
冬紀侯來朝<lb/>
七年春二月己亥焚咸丘夏穀伯綏來朝鄧侯吾離來<lb/>
朝<lb/>
八年春正月己夘烝天王使家父來聘夏五月丁丑烝<lb/>
秋伐邾冬十月雨雪祭公來遂逆王后于紀<lb/>
<pb n="5b"/>
　祭公王之三公也王將逆后于紀而使魯主之故祭<lb/>
　公自魯如紀不稱使謀昏也遂繼事之詞也大夫出<lb/>
　疆有以二事出者有以一事出而專繼事者其書皆<lb/>
　曰遂得失則視其實而已祭公自魯逆王后公子遂<lb/>
　如周及晉皆以二事出者也公子結媵而及齊宋盟<lb/>
　專繼事者也女在國稱女此其稱王后何也王者無<lb/>
　外命之則成矣<lb/>
九年春紀季姜歸于京師<lb/>
<pb n="6a"/>
　劉夏逆王后于齊不書其歸此何以書魯為之主也<lb/>
　既曰王后矣此其稱紀季姜何也自紀稱之也父母<lb/>
　之於子雖有天子后猶曰吾季姜<lb/>
夏四月秋七月冬曹伯使其世子射姑來朝<lb/>
　諸侯相朝正也有故而使世子攝事畏大國也蓋禮<lb/>
　之變也<lb/>
十年春王正月庚申曹伯終生卒夏五月葬曹桓公秋<lb/>
公會衞侯于桃丘弗遇<lb/>
<pb n="6b"/>
　衞侯與公為會於桃丘既而背之與齊鄭來戰故書<lb/>
　曰弗遇過在衞也<lb/>
冬十有二月丙午齊侯衞侯鄭伯來戰于郎<lb/>
　六年北戎伐齊鄭太子忽救齊大敗戎師於是諸侯<lb/>
　之大夫戍齊齊人餼之使魯為之班魯以周班後鄭<lb/>
　鄭忽以其有功也怒故以齊衞來戰于郎不稱侵伐<lb/>
　而稱來戰無詞也鄭雖主兵而先書齊衞猶以周班<lb/>
　正之也<lb/>
<pb n="7a"/>
十有一年春正月齊人衞人鄭人盟于惡曹夏五月癸<lb/>
未鄭伯寤生卒秋七月葬鄭莊公九月宋人執鄭祭仲<lb/>
突歸于鄭鄭忽出奔衞<lb/>
　祭仲有寵於鄭莊公為公娶鄧曼生忽故祭仲立之<lb/>
　宋雍氏女於鄭莊公曰雍姞生突雍氏有寵於宋莊<lb/>
　公故誘祭仲而執之曰不立突將死祭仲與宋人盟<lb/>
　以突歸而立之書曰宋人執鄭祭仲而繼之以突之<lb/>
　入與忽之出仲以出君易死罪之也突之不稱公子<lb/>
<pb n="7b"/>
　何也將以為君非復臣也其曰歸于鄭何也凡反其<lb/>
　國無難曰歸有難曰入無難而内不喜曰復歸有難<lb/>
　而内不喜曰復入復者厭之之詞也突從祭仲以歸<lb/>
　于鄭則無難矣鄭忽未逾年之君也未逾年之君稱<lb/>
　子不稱子何也不能君也忽之為太子也齊侯將妻<lb/>
　之忽辭人問其故忽曰自求多福在我而已大國何<lb/>
　為及其敗戎師也齊侯又請妻之固辭或問之曰無<lb/>
　事於齊吾猶不敢而况以師昏乎故其立也國人不<lb/>
<pb n="8a"/>
　附大國不援以至於出奔蓋未嘗君也故不稱子公<lb/>
　羊曰祭仲何以不名賢其知權也忽何以名春秋伯<lb/>
　子男一也詞無所貶夫以出君為知權亂之道也故<lb/>
　祭仲名也非字也且方名二君而可以字其臣乎嫡<lb/>
　子稱子禰先君也庶子不得稱子不敢禰先君也非<lb/>
　伯子男之謂也且雖伯子男其可一乎<lb/>
柔會宋公陳侯蔡叔盟于折公會宋公于夫鍾冬十有<lb/>
二月公會宋公于闞<lb/>
<pb n="8b"/>
十有二年春正月夏六月壬寅公會杞侯莒子盟于曲<lb/>
池秋七月丁亥公會宋公燕人盟于穀丘八月壬辰陳<lb/>
侯躍卒公會宋公于虛冬十有一月公會宋公于龜丙<lb/>
戌公會鄭伯盟于武父<lb/>
　鄭伯突也突簒其兄而立春秋以君許之何也諸侯<lb/>
　雖以簒得苟能和其民而親諸侯内外君之則以君<lb/>
　書之不沒其實也雖君而實簒雖簒而實君皆因其<lb/>
　實而已不然則否不能君也衞州吁陳佗是也<lb/>
<pb n="9a"/>
丙戌衞侯晉卒十有二月及鄭師伐宋丁未戰于宋<lb/>
　宋多責賂於鄭公五為會以平之宋公不可故與鄭<lb/>
　師伐宋伐而言戰伐而又戰也不言及宋人戰何也<lb/>
　以國地則及宋人戰也<lb/>
十有三年春二月公會紀侯鄭伯已已及齊侯宋公衞<lb/>
侯燕人戰齊師宋師衞師燕師敗績<lb/>
　此戰猶以鄭故也先言會而後言日既會而後戰會<lb/>
　戰異日也不言所戰後也衞宣公未葬其子出會諸<lb/>
<pb n="9b"/>
　侯非禮也燕戰則稱人敗則稱師何也與齊宋序戰<lb/>
　皆稱爵敗皆稱衆也<lb/>
三月葬衞宣公夏大水秋七月冬十月<lb/>
十有四年春正月公會鄭伯于曹無冰夏五鄭伯使其<lb/>
弟語來盟<lb/>
　凡外大夫來盟於魯内大夫涖盟於他國皆盟其君<lb/>
　也大夫而盟其君禮乎禮諸侯不親盟於他國大夫<lb/>
　即盟於他國非敵君也雖盟其君可也<lb/>
<pb n="10a"/>
秋八月壬申御廩災乙亥嘗<lb/>
　御廩者粢盛之所藏也壬申災而乙亥嘗書不害也<lb/>
　然而周之八月非嘗之時也公羊曰御廩災不如勿<lb/>
　嘗而已矣災而為害則不嘗若災而不害而可以勿<lb/>
　嘗乎事之不可以意推者當從史左氏史也<lb/>
冬十有二月丁巳齊侯祿父卒宋人以齊人蔡人衞人<lb/>
陳人伐鄭<lb/>
　凡師能左右之曰以齊桓晉文之用諸侯不言以何<lb/>
<pb n="10b"/>
　也公用之也諸侯而用諸侯則言以私用之也用之<lb/>
　以公則人自用也用之以私則我用之也<lb/>
十有五年春二月天王使家父來求車三月乙未天王<lb/>
崩夏四月己巳葬齊僖公五月鄭伯突出奔蔡<lb/>
　諸侯不生名突之名失地也突將殺祭仲不克而出<lb/>
　諸侯之出奔必有出之者矣言其出不言其出之者<lb/>
　何也君實有國而出於臣臣雖有罪而君至於失國<lb/>
　自取之也然則弑君何以稱臣弑君之罪重於出君也<lb/>
<pb n="11a"/>
鄭世子忽復歸于鄭<lb/>
　忽嘗為君矣其出也稱鄭忽其復歸也稱鄭世子忽<lb/>
　何也於其出言其不能君也於其復歸言其所恃以<lb/>
　反國者惟世子也舍是無足以歸者矣突既出則忽<lb/>
　之歸無難矣然而鄭人之所不喜也<lb/>
許叔入于許<lb/>
　鄭莊公之入許也使許大夫百里奉許叔以居許東<lb/>
　偏使其大夫公孫獲居許西偏許叔因鄭亂以入於<lb/>
<pb n="11b"/>
　許猶有鄭難焉故曰入叔之不稱公子將為君也不<lb/>
　名而字無與爭國者也凡將君而非爭者皆字許叔<lb/>
　蔡季是也<lb/>
公會齊侯于艾邾人牟人葛人來朝秋九月鄭伯突入<lb/>
于櫟<lb/>
　稱入忽在内難之也公羊曰何以不言忽之出奔忽<lb/>
　之為君微也祭仲存則存矣祭仲亡則亡矣夫突入<lb/>
　于櫟未入于鄭忽未嘗奔也而何以書之<lb/>
<pb n="12a"/>
冬十有一月公會宋公衛侯陳侯于袲伐鄭<lb/>
　地而後伐既會而後伐也穀梁曰疑詞也非其疑也<lb/>
　蓋以為伐突以正忽也夫突在櫟不在鄭伐鄭非伐<lb/>
　突也乃所以救突也公羊穀梁之妄若是者衆矣不<lb/>
　可勝非也故各非其一而已<lb/>
十有六年春正月公會宋公蔡侯衞侯于曹夏四月公<lb/>
會宋公衞侯陳侯蔡侯伐鄭秋七月公至自伐鄭冬城<lb/>
向十有一月衞侯朔出奔齊<lb/>
<pb n="12b"/>
　衞宣公烝於夷姜生伋子屬之右公子為之娶於齊<lb/>
　而宣公取之生壽及朔屬壽於左公子宣姜與朔構<lb/>
　伋子使齊盜殺之幷及壽子故二公子怨惠公而立<lb/>
　公子黔牟惠公出奔<lb/>
十有七年春正月丙辰公會齊侯紀侯盟于黄二月丙<lb/>
午公會邾儀父盟于趡夏五月丙午及齊師戰于奚六<lb/>
月丁丑蔡侯封人卒秋八月蔡季自陳歸于蔡<lb/>
　季之不稱公子將為君也不名而字無與爭國者也<lb/>
<pb n="13a"/>
　自陳陳奉之也<lb/>
癸巳葬蔡桓侯<lb/>
　葬未有不稱公者此其稱侯何也傳失之也或曰周<lb/>
　衰諸侯不請謚於天子故葬則稱公蔡桓之稱侯請<lb/>
　之天子也夫諸侯既没不請於天子而稱公非禮也<lb/>
　然則魯君生而稱公諸侯之大夫皆稱公子亦非禮<lb/>
　乎臣子之於君極其尊而稱之禮也諸侯葬而魯徃<lb/>
　會從其臣子而稱公亦可謂禮矣<lb/>
<pb n="13b"/>
及宋人衞人伐邾冬十月朔日有食之<lb/>
十有八年春王正月公會齊侯于濼公與夫人姜氏遂<lb/>
如齊<lb/>
　非禮也濼之會公實與姜氏行其不言公與夫人姜<lb/>
　氏會齊侯于濼夫人不會也穀梁曰夫人伉也夫人<lb/>
　雖伉而與於會可以不書乎雖不伉而不與於會其<lb/>
　可書乎其不言及何也及上下之詞也與不相屬也<lb/>
　所以惡夫人也<lb/>
<pb n="14a"/>
夏四月丙子公薨于齊<lb/>
　齊侯通於姜氏使彭生戕公不言戕諱之也公薨不<lb/>
　地故也此其言齊何也在外不可不言也<lb/>
丁酉公之喪至自齊秋七月冬十有二月己丑葬我君<lb/>
桓公<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷二<lb/>
</p>
<p>
</p>
  </div>
</body>
</text>
</TEI>
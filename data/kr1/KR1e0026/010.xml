<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷十</head>
    <p>
<pb n="1a"/>
欽定四庫全書<lb/>
　春秋集解卷十　　　　　宋　蘇轍　撰<lb/>
　　昭公<lb/>
元年春王正月公即位叔孫豹會晉趙武楚公子圍齊<lb/>
國弱宋向戌衞齊惡陳公子招蔡公孫歸生鄭罕虎許<lb/>
人曹人于虢<lb/>
　晉楚尋宋之盟楚公子圍請讀舊書加書于牲上而<lb/>
　不㰱血故不書盟<lb/>
<pb n="1b"/>
三月取鄆夏秦伯之弟鍼出奔晉六月丁巳邾子華卒<lb/>
晉荀呉帥師敗狄于大鹵秋莒去疾自齊入于莒莒展<lb/>
輿出奔呉<lb/>
　去疾齊出也展輿呉出也密州之弑也去疾奔齊展<lb/>
　輿立而奪羣公子秩羣公子召去疾齊人納之去疾<lb/>
　之不稱公子將為君也書曰入于莒展輿在也展輿<lb/>
　雖逾年而不稱莒子不能君也<lb/>
叔弓帥師疆鄆田𦵏邾悼公冬十有一月己酉楚子麇<lb/>
<pb n="2a"/>
卒楚公子比出奔晉<lb/>
二年春晉侯使韓起來聘夏叔弓如晉秋鄭殺其大夫<lb/>
公孫黑<lb/>
　駟黒富而無禮襄三十年攻良霄而殺之元年與游<lb/>
　楚爭室而逐之鄭人畏其彊不討也既又將作亂而<lb/>
　去游氏疾作而不克子産因其疾也數其罪而殺之<lb/>
　黑固有罪而鄭之所以誅之者亦殆矣是以稱國以<lb/>
　殺也<lb/>
<pb n="2b"/>
冬公如晉至河乃復季孫宿如晉<lb/>
三年春王正月丁未滕子原卒夏叔弓如滕五月𦵏滕<lb/>
成公秋小邾子來朝八月大雩冬大雨雹北燕伯款出<lb/>
奔齊<lb/>
四年春王正月大雨雹夏楚子蔡侯陳侯鄭伯許男徐<lb/>
子滕子頓子胡子沈子小邾子宋世子佐淮夷會于申<lb/>
　晉自平公始衰齊靈公莊公背之平公屢合諸侯以<lb/>
　討焉襄二十五年齊莊公死齊與晉平晉侯自是不<lb/>
<pb n="3a"/>
　復出與會盟其大夫趙武為政諸侯少安然而晉日<lb/>
　益衰政在六卿故楚靈王合諸侯于申而晉不敢爭<lb/>
　楚自是益肆於中國<lb/>
楚人執徐子秋七月楚子蔡侯陳侯許男頓子胡子沈<lb/>
子淮夷伐呉執齊慶封殺之<lb/>
　齊慶封與於崔杼之亂及敗自魯奔呉呉封之朱方<lb/>
　楚子以力從諸侯而伐呉罪也而其誅慶封義也故<lb/>
　慶封雖在呉而謂之齊慶封言當其罪也凡執大夫<lb/>
<pb n="3b"/>
　稱人此其序諸侯以執之何也序諸侯以伐呉不可<lb/>
　復稱人也<lb/>
遂滅賴九月取鄫冬十有二月乙卯叔孫豹卒<lb/>
五年春王正月舎中軍<lb/>
　襄十一年作中軍三分公室而各有其一季氏盡征<lb/>
　之叔孫氏臣其子弟孟氏取其半及其舎之四分公<lb/>
　室季氏擇二二子各一皆盡征之而貢于公<lb/>
楚殺其大夫屈申<lb/>
<pb n="4a"/>
　楚子以屈申為貳於呉而殺之稱國以殺言無罪也<lb/>
公如晉夏莒牟夷以牟婁及防兹來奔秋七月公至自<lb/>
晉戊辰叔弓帥師敗莒師于蚡泉秦伯卒冬楚子蔡侯<lb/>
陳侯許男頓子沈子徐人越人伐呉<lb/>
　越於是始見徐呉越雖與中國會盟皆以夷故不得<lb/>
　稱人今越始見而與徐皆稱人何也不可云沈子徐<lb/>
　越伐呉故也猶戚之會呉以鄫故稱人耳<lb/>
六年春王正月杞伯益姑卒𦵏秦景公夏季孫宿如晉<lb/>
<pb n="4b"/>
𦵏把文公宋華合比出奔衞秋九月大雩楚薳罷帥師<lb/>
伐呉冬叔弓如楚齊侯伐北燕<lb/>
七年春王正月暨齊平<lb/>
　齊侯伐北燕將納燕伯款晏子曰不入燕有君矣民<lb/>
　不貳吾君賄左右謟諛作大事不以信未嘗可也燕<lb/>
　人歸燕姬賂以瑶罋玉櫝斚耳乃不克納二月庚午<lb/>
　盟于濡上書平而不書其盟何也燕求於齊曰暨燕<lb/>
　平齊求於燕曰暨齊平齊將以正燕而納女及賂反<lb/>
<pb n="5a"/>
　求成焉書曰暨齊平所以病齊也不言其盟盟不足<lb/>
　信也穀梁曰以内及外曰暨凡言平始不平也齊魯<lb/>
　未嘗不平而何為平乎<lb/>
三月公如楚叔孫婼如齊涖盟夏四月甲辰朔日有食<lb/>
之秋八月戊辰衛侯惡卒九月公至自楚冬十有一月<lb/>
癸未季孫宿卒十有二月癸亥𦵏衞襄公<lb/>
八年春陳侯之弟招殺陳世子偃師夏四月辛丑陳侯<lb/>
溺卒<lb/>
<pb n="5b"/>
　陳哀公元妃鄭姬生世子偃師二妃生公子留下妃<lb/>
　生公子勝二妃嬖留有寵屬之司徒招與公子過哀<lb/>
　公有廢疾招過殺偃師而立留公縊而卒書招而不<lb/>
　書過招首事也稱陳侯之弟以親親責之也<lb/>
叔弓如晉楚人執陳行人干徴師殺之<lb/>
　徴師以哀公之喪赴于楚且告有立君公子勝愬于<lb/>
　楚楚人殺之稱行人言非其罪也<lb/>
陳公子留出奔鄭<lb/>
<pb n="6a"/>
　楚將討陳故留出奔留既為君矣不曰陳留而曰陳<lb/>
　公子留何也留立於招耳為君非留志也<lb/>
秋蒐于紅陳人殺其大夫公子過大雩冬十月壬午楚<lb/>
師滅陳<lb/>
　楚靈王凌虐小國使公子棄疾帥師滅陳十一月滅<lb/>
　蔡自以為功也故春秋書之皆曰楚師而不書其人<lb/>
　所謂求名而不得者也或曰楚子虔誘蔡侯般殺之<lb/>
　則稱楚子何也曰誘而殺之此盜賊之事而非所以<lb/>
<pb n="6b"/>
　為功也書楚子賤也<lb/>
執陳公子招放之于越殺陳孔奐<lb/>
　招之稱公子其兄亡矣孔奐招之黨也楚人宥招而<lb/>
　殺奐刑之辟也<lb/>
𦵏陳哀公<lb/>
九年春叔弓會楚子于陳許遷于夷<lb/>
　許人畏鄭求救于楚楚使公子棄疾遷之書曰許遷<lb/>
　于夷自遷也<lb/>
<pb n="7a"/>
夏四月陳災<lb/>
　陳已滅為楚縣而猶書陳災何也楚雖滅陳五年而<lb/>
　陳復天未絶陳陳未亡故也公羊穀梁曰陳滅而書<lb/>
　陳存陳也春秋非能存陳陳則未亡耳<lb/>
秋仲孫貜如齊冬築郎囿<lb/>
十年春王正月夏齊欒施來奔<lb/>
　齊欒施髙彊皆嗜酒而惡陳氏鮑氏陳鮑及其醉而<lb/>
　攻之不勝遂來奔髙彊不書非卿也<lb/>
<pb n="7b"/>
秋七月季孫意如叔弓仲孫貜帥師伐莒戊子晉侯彪<lb/>
卒九月叔孫婼如晉𦵏晉平公十有二月甲子宋公成<lb/>
卒<lb/>
十有一年春王二月叔弓如宋𦵏宋平公夏四月丁巳<lb/>
楚子虔誘蔡侯般殺之于申<lb/>
　般有弑君之罪而諸侯不能討十三年楚子將滅蔡<lb/>
　而以好召蔡侯殺之因以滅蔡非討其罪也故名楚<lb/>
　子而書其誘所以深罪楚子也若蔡侯之罪則見於<lb/>
<pb n="8a"/>
　其弑矣<lb/>
楚公子棄疾帥師圍蔡五月甲申夫人歸氏薨大蒐于<lb/>
比蒲仲孫貜會邾子盟于䘲祥秋季孫意如會晉韓起<lb/>
齊國弱宋華亥衛北宫佗鄭罕虎曹人杞人于厥憖九<lb/>
月己亥𦵏我小君齊歸冬十有一月丁酉楚師滅蔡執<lb/>
蔡世子有以歸用之<lb/>
　楚子滅蔡用蔡世子有于岡山不稱楚子惡其求名<lb/>
　也蔡侯死蔡世子既立矣其不稱蔡子而稱蔡世子<lb/>
<pb n="8b"/>
　何也蔡侯死於楚不獲歸于蔡不斂不𦵏其子雖立<lb/>
　不成君也是以稱世子而已君沒既𦵏稱子未𦵏稱<lb/>
　子某喪未至而稱世子固其宜也<lb/>
十有二年春齊髙偃帥師納北燕伯于陽<lb/>
　三年燕伯奔齊六年齊將納之而不克至是始納之<lb/>
　其言納燕有君也名其出奔而不名其納不以髙偃<lb/>
　名燕伯君臣之禮也不言納之者燕未得所都也<lb/>
三月壬申鄭伯嘉卒夏宋公使華定來聘公如晉至河<lb/>
<pb n="9a"/>
乃復五月𦵏鄭簡公楚殺其大夫成熊秋七月冬十月<lb/>
公子憖出奔齊<lb/>
　季氏之臣南蒯怨季孫之不禮也將去季孫而立公<lb/>
　子憖不克南蒯以費叛憖從公於晉還及郊聞亂遂<lb/>
　奔齊<lb/>
楚子伐徐晉伐鮮虞<lb/>
　晉荀呉偽會齊師假道於鮮虞以滅肥遂伐鮮虞晉<lb/>
　雖以詐為罪而書曰晉伐鮮虞以夷狄書之過矣晉<lb/>
<pb n="9b"/>
　獻公假道於虞以滅虢因以執虞公其滅虢也書晉<lb/>
　師其執虞公也書晉人今伐鮮虞稱人若師可也特<lb/>
　書晉深罪之也楚滅陳蔡而晉不救力誠不能君子<lb/>
　不罪也能伐鮮虞而不救陳蔡力非不足也棄諸侯<lb/>
　也故以夷書之<lb/>
十有三年春叔弓帥師圍費夏四月楚公子比自晉歸<lb/>
于楚弑其君虔于乾谿<lb/>
　楚子之立也其弟比奔晉黑肱奔鄭及滅蔡以棄疾<lb/>
<pb n="10a"/>
　為蔡公有觀從者事蔡朝呉曰今不封蔡蔡不封矣<lb/>
　以棄疾之命召比與黑肱既至蔡人奉棄疾帥陳蔡<lb/>
　不羮許葉之師以入楚楚子伐徐師于乾谿衆潰而<lb/>
　歸遂自殺也於是比為王黑肱為令尹棄疾為司馬<lb/>
　比將為君不曰楚比而曰公子比何也比之歸非其<lb/>
　謀也亂始於觀從而成於棄疾以比為名而已為君<lb/>
　非比志也比不志於為君迫於觀從棄疾則其書曰<lb/>
　楚公子比弑其君虔何也比雖不志於君迫於觀從<lb/>
<pb n="10b"/>
　棄疾而以身許之以致虔死則比雖為不弑而弑君<lb/>
　之名比尸之矣比之歸也䖍猶在楚其不曰入何也<lb/>
　觀從召之蔡人與之楚人不拒則比之歸無難也<lb/>
楚公子棄疾殺公子比<lb/>
　比弑其君殺之不稱楚人而曰公子棄疾殺公子比<lb/>
　何也棄疾非討其弑而代之也比既為君矣不曰楚<lb/>
　公子棄疾弑其君比何也衆雖以比為君而比不當<lb/>
　君也棄疾將以為君不曰楚棄疾而曰公子棄疾何<lb/>
<pb n="11a"/>
　也以親責之猶齊商人也<lb/>
秋公會劉子晉侯齊侯宋公衞侯鄭伯曹伯莒子邾子<lb/>
滕子薛伯把伯小邾子于平丘八月甲戌同盟于平丘<lb/>
公不與盟<lb/>
　八年晉成虒祁之宮諸侯朝而歸者皆有貳心十二<lb/>
　年齊侯往朝于晉晉侯以齊侯燕投壺齊侯曰寡人<lb/>
　中此與君代興晉人亦知其將貳也且為伐莒取郠<lb/>
　故將以諸侯來討故會于平丘齊人不欲盟要之乃<lb/>
<pb n="11b"/>
　可故書同盟有不同者故也桃丘之會書曰弗遇沙<lb/>
　隨之會書曰不見公可遇而彼弗吾遇可見而彼不<lb/>
　吾見皆曲在彼也今魯以侵虐小國為罪諸侯有盟<lb/>
　而不得與故書曰公不與盟言罪在我不在彼也<lb/>
晉人執季孫意如以歸公至自會蔡侯廬歸于蔡陳侯<lb/>
呉歸于陳<lb/>
　楚棄疾即位復封陳蔡蔡世子有之子廬陳世子偃<lb/>
　師之子呉皆受封於楚而歸不曰蔡廬陳呉而曰蔡<lb/>
<pb n="12a"/>
　侯廬陳侯呉既侯於楚也陳蔡既滅天子不能存諸<lb/>
　侯不能救而楚復之春秋從而君之則許楚之專封<lb/>
　歟曰非也春秋書陳蔡之自復而不書楚之復封陳<lb/>
　蔡以為楚虔雖以强滅之而天下不與虔既死則其<lb/>
　𫝑當自復故書廬呉之歸如國未始滅者使廬呉未<lb/>
　侯於楚則將書之曰蔡廬陳呉而已以其既侯於楚<lb/>
　也故書曰蔡侯廬陳侯呉然而不言其自楚歸則未<lb/>
　嘗予楚之專封也<lb/>
<pb n="12b"/>
冬十月𦵏蔡靈公公如晉至河乃復呉滅州來<lb/>
十有四年春意如至自晉三月曹伯滕卒夏四月秋𦵏<lb/>
曹武公八月莒子去疾卒冬莒殺其公子意恢<lb/>
十有五年春王正月呉子夷末卒二月癸酉有事于武<lb/>
宮籥入叔弓卒去樂卒事<lb/>
　叔弓涖事於廟籥入而卒去樂卒事禮也雖不涖事<lb/>
　聞其喪猶去樂也故君有事於廟聞大夫之喪去樂<lb/>
　卒事大夫聞君之喪攝主而往大夫聞大夫之喪尸<lb/>
<pb n="13a"/>
　事畢而往皆不廢祭也<lb/>
夏蔡朝呉出奔鄭六月丁巳朔日有食之秋晉荀呉帥<lb/>
師伐鮮虞冬公如晉<lb/>
十有六年春齊侯伐徐楚子誘戎蠻子殺之<lb/>
　楚子虔誘蔡侯般殺之于申名而書地夷而害中國<lb/>
　疾之也楚子誘戎蠻子殺之不名不地夷狄相殺畧<lb/>
　之也戎蠻子之不名告畧也<lb/>
夏公至自晉秋八月己亥晉侯夷卒九月大雩季孫意<lb/>
<pb n="13b"/>
如如晉冬十月𦵏晉昭公<lb/>
十有七年春小邾子來朝夏六月甲戌朔日有食之秋<lb/>
郯子來朝八月晉荀呉帥師滅陸渾之戎冬有星孛于<lb/>
大辰楚人及呉戰于長岸<lb/>
十有八年春王三月曹伯湏卒夏五月壬午宋衛陳鄭<lb/>
災六月邾人入鄅秋𦵏曹平公冬許遷于白羽<lb/>
十有九年春宋公伐邾夏五月戊辰許世子止弑其君<lb/>
買<lb/>
<pb n="14a"/>
　許悼公瘧飲世子止之藥而卒其以弑書之何也止<lb/>
　雖不志乎弑其君由止以卒則亦止弑之也君由止<lb/>
　以卒而不以弑君書之則臣將輕其君子將輕其父<lb/>
　亂之道也故止之弑君雖異乎楚商臣蔡般也而春<lb/>
　秋一之所以隆君父也今律過失殺人以贖論過失<lb/>
　殺朞尊減殺人二等過失殺大父母減殺人一等而<lb/>
　和御藥誤不如法者死父子之親許以情論至於君<lb/>
　臣則情不勝法此葢春秋之遺意也<lb/>
<pb n="14b"/>
己卯地震秋齊髙發帥師伐莒冬𦵏許悼公<lb/>
二十年春王正月夏曹公孫會自鄸出奔宋秋盜殺衞<lb/>
侯之兄縶<lb/>
　齊豹為衞司冦怨縶而殺之豹非小臣而書盜所謂<lb/>
　求名而不得者也<lb/>
冬十月宋華亥向寧華定出奔陳<lb/>
　宋元公無信多私而惡華向三大夫謀誘羣公子而<lb/>
　殺之公如華氏請焉劫之而質其大子公怒攻之遂<lb/>
<pb n="15a"/>
　出奔<lb/>
十有一月辛卯蔡侯廬卒<lb/>
二十有一年春王三月𦵏蔡平公夏晉侯使士鞅來聘<lb/>
宋華亥向寧華定自陳入于宋南里以叛<lb/>
　宋司馬華費遂之子貙及多僚相惡多僚譖貙于公<lb/>
　公將逐之貙殺多僚劫費遂而召亡人入居于宋之<lb/>
　南里召呉楚以自救書曰入于宋南里與宋分國而<lb/>
　居之也<lb/>
<pb n="15b"/>
秋七月壬午朔日有食之八月乙亥叔輒卒冬蔡侯朱<lb/>
出奔楚<lb/>
　蔡侯朱立楚費無極取貨於平公之弟東國謂蔡人<lb/>
　曰朱不用命君王將立東國不然楚必圍蔡蔡人懼<lb/>
　而出朱朱奔楚自訴不克<lb/>
公如晉至河乃復<lb/>
二十有二年春齊侯伐莒宋華亥向寧華定自宋南里<lb/>
出奔楚大蒐於昌間夏四月乙丑天王崩六月叔鞅如<lb/>
<pb n="16a"/>
京師𦵏景王王室亂<lb/>
　叔鞅至自京師知王室之亂而未知亂之所在也故<lb/>
　書曰王室亂稱王室亂在兄弟也諸侯之亂未有不<lb/>
　待事而書者不待事而書亂急王室也<lb/>
劉子單子以王猛居于皇<lb/>
　景王世子壽蚤卒其次猛也子朝王之長庶也景王<lb/>
　欲立子朝不克而崩劉子單子奉子猛為王而子朝<lb/>
　作亂故出居于皇以避之凡君未𦵏稱子某既𦵏稱<lb/>
<pb n="16b"/>
　子景王既𦵏則猛稱王子可也不稱王子而稱王猛<lb/>
　何也禮天子七月而𦵏景王以亂故三月而𦵏非禮<lb/>
　也故與子以未𦵏之禮稱名雖然猛方與子朝爭子<lb/>
　朝稱王子朝而猛稱王子猛皆王子則無以明正也<lb/>
　特稱王猛所以明正也其言劉子單子以王猛居于<lb/>
　皇猛幼制在劉單也<lb/>
秋劉子單子以王猛入于王城<lb/>
　晉人助猛故得還入王城不言京師非王都也郟鄏<lb/>
<pb n="17a"/>
　謂之王城成周謂之京師其言入子朝難之也<lb/>
冬十月王子猛卒<lb/>
　猛既稱王猛矣於其卒也稱王子猛何也春秋書名<lb/>
　嚴於卒𦵏於其卒不得不正其本名也所謂非薨非<lb/>
　𦵏名有所不必盡也<lb/>
十有二月癸酉朔日有食之<lb/>
二十有三年春王正月叔孫婼如晉癸丑叔鞅卒晉人<lb/>
執我行人叔孫婼<lb/>
<pb n="17b"/>
　邾人城翼師自武城還魯人譎而取之邾人訴于晉<lb/>
　晉來討故叔孫婼如晉晉人執之稱行人言非其罪<lb/>
　也<lb/>
晉人圍郊夏六月蔡侯東國卒于楚秋七月莒子庚輿<lb/>
來奔戊辰呉敗頓胡沈蔡陳許之師于雞父胡子髠沈<lb/>
子逞滅獲陳夏齧<lb/>
　呉伐州來楚薳越帥師及諸侯之師救之呉公子光<lb/>
　先敗六國之師楚師遂奔春秋書諸侯之師未有畧<lb/>
<pb n="18a"/>
　而不序者今畧而不序何也頓胡沈皆君也蔡陳許<lb/>
　皆大夫也將言及其君與大夫戰則未陳也將言敗<lb/>
　其君與其大夫則胡子沈子滅陳大夫獲不可止言<lb/>
　敗也故畧言敗其師而詳其滅獲於後葢亦記事之<lb/>
　宜也且序其敗不以國之大小而以君大夫為先後<lb/>
　則亦微見之矣<lb/>
天王居于狄泉尹氏立王子朝<lb/>
　王猛敬王當立也故不言其立言子朝之立明其不<lb/>
<pb n="18b"/>
　當立也且尹氏立之非周人之欲立則與衞晉異矣<lb/>
　尹氏者天子之卿也或稱尹子或稱尹氏何也時以<lb/>
　氏稱之也詩曰王謂尹氏則尹之稱氏也舊矣或曰<lb/>
　稱氏譏世卿也然則大雅之美宣王葢亦譏世卿歟<lb/>
八月乙未地震冬公如晉至河有疾乃復<lb/>
二十有四年春王二月丙戌仲孫貜卒婼至自晉夏五<lb/>
月乙未朔日有食之秋八月大雩丁酉杞伯郁釐卒冬<lb/>
呉滅巢𦵏把平公<lb/>
<pb n="19a"/>
二十有五年春叔孫婼如宋夏叔詣會晉趙鞅宋樂大<lb/>
心衞北宮喜鄭游吉曹人邾人滕人薛人小邾人于黄<lb/>
父有鸜鵒來巢秋七月上辛大雩季辛又雩九月己亥<lb/>
公孫于齊次于陽州齊侯唁公于野井冬十月戊辰叔<lb/>
孫婼卒十有一月己亥宋公佐卒于曲棘十有二月齊<lb/>
侯取鄆<lb/>
二十有六年春王正月𦵏宋元公三月公至自齊居于<lb/>
鄆夏公圍成秋公會齊侯莒子邾子把伯盟于鄟陵公<lb/>
<pb n="19b"/>
至自會居于鄆九月庚申楚子居卒冬十月天王入于<lb/>
成周尹氏召伯毛伯以王子朝奔楚<lb/>
二十有七年春公如齊公至自齊居于鄆夏四月呉弑<lb/>
其君僚楚殺其大夫郤宛秋晉士鞅宋樂祁犂衞北宮<lb/>
喜曹人邾人滕人會于扈冬十月曹伯午卒邾快來奔<lb/>
公如齊公至自齊居于鄆<lb/>
二十有八年春王三月𦵏曹悼公公如晉次于乾侯夏<lb/>
四月丙戌鄭伯寧卒六月𦵏鄭定公秋七月癸巳滕子<lb/>
<pb n="20a"/>
寧卒冬𦵏滕悼公<lb/>
二十有九年春公至自乾侯居于鄆齊侯使髙張來唁<lb/>
公公如晉次于乾侯夏四月庚子叔詣卒秋七月冬十<lb/>
月鄆潰<lb/>
三十年春王正月公在乾侯<lb/>
　二十五年公出至此五年矣公雖在外而猶在魯因<lb/>
　其出入而書之可也二十九年鄆潰公無所歸而寓<lb/>
　于晉故於每年正月書曰公在乾侯所以存公也鄆<lb/>
<pb n="20b"/>
　曰居乾侯曰在魯地公所得專晉地非所得專也<lb/>
夏六月庚辰晉侯去疾卒秋八月𦵏晉頃公冬十有二<lb/>
月呉滅徐徐子章羽奔楚<lb/>
三十有一年春王正月公在乾侯季孫意如會晉荀躒<lb/>
于適歷夏四月丁巳薛伯穀卒晉侯使荀躒唁公于乾<lb/>
侯秋𦵏薛獻公冬黑肱以濫來奔十有二月辛亥朔日<lb/>
有食之<lb/>
三十有二年春王正月公在乾侯取闞夏呉伐越秋七<lb/>
<pb n="21a"/>
月冬仲孫何忌會晉韓不信齊髙張宋仲㡬衞世叔申<lb/>
鄭國參曹人莒人薛人把人小邾人城成周十有二月<lb/>
己未公薨于乾侯<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷十<lb/>
</p>
<p>
</p>
  </div>
</body>
</text>
</TEI>
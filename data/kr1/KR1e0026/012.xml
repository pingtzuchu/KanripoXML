<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷十二</head>
    <p>
<pb n="1a"/>
欽定四庫全書<lb/>
　春秋集解卷十二　　　　　宋　蘓轍　撰<lb/>
　　哀公<lb/>
元年春王正月公即位楚子陳侯隨侯許男圍蔡<lb/>
　定六年鄭滅許今復見者楚封之也<lb/>
鼷䑕食郊牛改卜牛夏四月辛巳郊秋齊侯衞侯伐晉<lb/>
冬仲孫何忌帥師伐邾<lb/>
二年春王二月季孫斯叔孫州仇仲孫何忌帥師伐邾<lb/>
<pb n="1b"/>
取漷東田及沂西田癸巳叔孫州仇仲孫何忌及邾子<lb/>
盟于句繹<lb/>
　三子伐邾邾人賂以沂漷之田乃受盟再序大夫季<lb/>
　孫不盟也<lb/>
夏四月丙子衞侯元卒滕子來朝晉趙鞅帥師納衞世<lb/>
子蒯聵于戚<lb/>
　定十四年蒯聵將殺南子不克而出靈公卒衞人將<lb/>
　立蒯聵之弟郢郢乃立蒯聵之子輒夫蒯聵得罪于<lb/>
<pb n="2a"/>
　靈公而出則非世子矣其以世子書之何也以為靈<lb/>
　公之卒衞人嘗立郢郢立則蒯聵非世子雖拒之可<lb/>
　也衞人廢蒯聵而立輒則蒯聵猶世子也何也蒯聵<lb/>
　廢則輒不當立輒立則蒯聵不廢靈公廢之而衞人<lb/>
　立其子以成之雖欲不以世子名之可乎然則以世<lb/>
　子名之何為而可曰不幸而立輒則輒當辭辭而不<lb/>
　獲則致國乎蒯聵如是而後可子路問於孔子曰衛<lb/>
　君待子而為政子將奚先曰必也正名乎名不正則<lb/>
<pb n="2b"/>
　言不順言不順則事不成事不成則禮樂不興禮樂<lb/>
　不興則刑罰不中刑罰不中則民無所措手足故君<lb/>
　子名之必可言也言之必可行也君子於其言無所<lb/>
　苟而已矣若輒以世子之子立而拒世子蒯聵稱世<lb/>
　子而不得立得為正名乎雖然世子不言納世子當<lb/>
　立者也當立者無所事納矣稱世子而言納見其非<lb/>
　世子而衞人以為世子耳<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
<pb n="3a"/>
敗績冬十月𦵏衞靈公十有一月蔡遷于州來蔡殺其<lb/>
大夫公子駟<lb/>
　元年楚將遷蔡于江汝之間蔡於是請遷于呉書曰<lb/>
　蔡遷于州來自遷也蔡請遷于呉既而悔之呉以師<lb/>
　遷之故殺駟以説稱國以殺非其罪也<lb/>
三年春齊國夏衞石曼姑帥師圍戚<lb/>
　曼姑為子圍父知其不義故推齊使為兵首從而書<lb/>
　之罪之也<lb/>
<pb n="3b"/>
夏四月甲午地震五月辛卯桓宮僖宮災季孫斯叔孫<lb/>
州仇帥師城啓陽宋樂髠帥師伐曹秋七月丙子季孫<lb/>
斯卒蔡人放其大夫公孫獵于呉冬十月癸卯秦伯卒<lb/>
叔孫州仇仲孫何忌帥師圍邾<lb/>
四年春王二月庚戌盜殺蔡侯申蔡公孫辰出奔呉𦵏<lb/>
秦惠公宋人執小邾子夏蔡殺其大夫公孫姓公孫霍<lb/>
　當書蔡人殺其大夫不言人闕文也<lb/>
晉人執戎蠻子赤歸于楚<lb/>
<pb n="4a"/>
　楚人圍蠻氏蠻子赤奔晉楚人求之晉人執而子之<lb/>
　晉主諸侯而為楚執其所滅罪之也僖二十八年晉<lb/>
　侯入曹執曹伯卑宋人其不曰卑楚人而曰歸于楚<lb/>
　何也曹非宋有而蠻子楚之所滅也<lb/>
城西郛六月辛丑亳社災<lb/>
　亳社商社也周之滅商也以其社賜諸侯所謂亡國<lb/>
　之社也亡國之社必屋故災也<lb/>
秋八月甲寅滕子結卒冬十有二月𦵏蔡昭公𦵏滕頃<lb/>
<pb n="4b"/>
公<lb/>
五年春城毗夏齊侯伐宋晉趙鞅帥師伐衞秋九月癸<lb/>
酉齊侯杵臼卒冬叔還如齊閠月𦵏齊景公<lb/>
　春秋不書閏月此其書閏何也喪事不數閏譏其以<lb/>
　閏月𦵏也<lb/>
六年春城邾瑕晉趙鞅帥師伐鮮虞呉伐陳夏齊國夏<lb/>
及髙張來奔<lb/>
　齊景公無適子諸子鬻姒之子荼嬖公疾使國夏及<lb/>
<pb n="5a"/>
　髙張立荼寘羣公子於萊公卒陳乞將立陽生乃與<lb/>
　諸大夫謀先逐國髙<lb/>
叔還會呉于柤秋七月庚寅楚子軫卒齊陽生入于齊<lb/>
　陳乞召陽生于魯而匿之其家諸大夫莫之知且荼<lb/>
　猶在也故書入不稱公子將為君<lb/>
齊陳乞弑其君荼<lb/>
　陳乞立陽生而遷荼於賴陽生使朱毛殺荼書曰陳<lb/>
　乞弑其君乞雖不弑而弑君之禍乞為之也<lb/>
<pb n="5b"/>
冬仲孫何忌帥師伐邾宋向巢帥師伐曹<lb/>
七年春宋皇瑗帥師侵鄭晉魏曼多帥師侵衞夏公會<lb/>
呉于鄫秋公伐邾八月己酉入邾以邾子益來<lb/>
　魯入邾以邾子益來而不言滅何也邾大夫茅夷馮<lb/>
　保於茅請救於呉明年呉為之伐魯魯復邾子故不<lb/>
　言滅邾既滅矣幸而得復故邾雖無君而於出名之<lb/>
　在外曰以歸在内曰以來内外之别也<lb/>
宋人圍曹冬鄭駟𢎞帥師救曹<lb/>
<pb n="6a"/>
八年春王正月宋公入曹以曹伯陽歸<lb/>
　此滅曹也其不言滅何也曹伯陽好田弋曹之鄙人<lb/>
　公孫彊獲白鴈而獻之且言田弋之説説之因訪政<lb/>
　事大説之彊言覇説於曹伯曹伯從之乃背晉而奸<lb/>
　宋宋人伐之晉人不救書曰宋公入曹而不書滅言<lb/>
　自滅也猶虞之滅言晉人執虞公而不言滅也<lb/>
呉伐我<lb/>
　不言西鄙而直言伐我兵加于國都也於是為城下<lb/>
<pb n="6b"/>
　之盟而還不書諱之也<lb/>
夏齊人取讙及闡<lb/>
　齊侯之在魯也季康子以其妹妻之即位而逆之季<lb/>
　魴侯通焉女言其情弗敢與也齊侯怒故取讙及闡<lb/>
歸邾子益于邾<lb/>
　齊侯以季姬故請師於呉將以伐魯故懼而歸邾子<lb/>
秋七月冬十有二月癸亥把伯過卒齊人歸讙及闡<lb/>
　魯歸季姬于齊故齊人歸二邑不言來歸歸邑而不<lb/>
<pb n="7a"/>
　遣使也<lb/>
九年春王二月𦵏把僖公宋皇瑗帥師取鄭師于雍丘<lb/>
夏楚人伐陳秋宋公伐鄭冬十月<lb/>
十年春王二月邾子益來奔<lb/>
　八年魯歸益于邾益為無道呉討而囚之使其大夫<lb/>
　奉其太子革以為政故出<lb/>
公會呉伐齊<lb/>
　會夷狄以伐中國惡莫甚焉<lb/>
<pb n="7b"/>
三月戊戌齊侯陽生卒<lb/>
　八年齊侯請師于呉將以伐魯既而季姬有寵乃辭<lb/>
　呉師呉子怒反與公伐齊齊人殺其君以説而以疾<lb/>
　赴春秋從而書之猶鄭髠頑也<lb/>
夏宋人伐鄭晉趙鞅帥師侵齊五月公至自伐齊𦵏齊<lb/>
悼公衛公孟彄自齊歸于衞<lb/>
　彄蒯聵之黨也靈公既沒則彄之歸無難矣<lb/>
薛伯夷卒秋𦵏薛惠公冬楚公子結帥師伐陳呉救陳<lb/>
<pb n="8a"/>
十有一年春齊國書帥師伐我夏陳轅頗出奔鄭<lb/>
　轅頗為司徒賦封田以嫁公女有餘以為已大器故<lb/>
　國人逐之<lb/>
五月公會呉伐齊甲戌齊國書帥師及呉戰于艾陵齊<lb/>
師敗績獲齊國書<lb/>
　戰不言公公會伐而不會戰也<lb/>
秋七月辛酉滕子虞母卒冬十有一月𦵏滕隱公衞世<lb/>
叔齊出奔宋<lb/>
<pb n="8b"/>
　齊初娶于宋子朝其娣嬖子朝出孔文子使齊出其<lb/>
　妻而妻之齊寘其初妻之娣於犂如二妻文子怒而<lb/>
　奪其妻或淫於外州外州人奪之軒以獻耻是二者<lb/>
　故出<lb/>
十有二年春用田賦<lb/>
　丘賦之法因其田財通出馬一匹牛三頭今别其田<lb/>
　及家財各為一賦故曰田賦譏重斂也<lb/>
夏五月甲辰孟子卒<lb/>
<pb n="9a"/>
　孟子昭公夫人呉女也不稱夫人姬氏諱娶同姓也<lb/>
　不書𦵏不祔于廟也語曰公娶于呉為同姓謂之呉<lb/>
　孟子然則孟子者魯人之所以號昭夫人也春秋因<lb/>
　而書之耳<lb/>
公會呉于槖臯秋公會衞侯宋皇瑗于鄖宋向巢帥師<lb/>
伐鄭冬十有二月螽<lb/>
　周之十二月夏之十月不當有螽葢失閏也故季孫<lb/>
　問於仲尼仲尼曰丘聞之火伏而後蟄者畢今火猶<lb/>
<pb n="9b"/>
　西流司歷過也<lb/>
十有三年春鄭罕達帥師取宋師于嵒夏許男成卒公<lb/>
會晉侯及呉子于黄池<lb/>
　襄十年會于柤十四年會于向皆書曰魯會諸侯會<lb/>
　呉于某以呉為會故也其餘非以呉為會則書呉與<lb/>
　諸侯齒故戚之會呉以鄫故稱人黄池之會呉以晉<lb/>
　侯故稱子不可言晉侯呉故也公羊曰呉稱子呉主<lb/>
　會也穀梁曰進之也夫晉方主會而曰呉主會呉方<lb/>
<pb n="10a"/>
　凌虐小國而曰進之可乎然則以晉侯及呉子何也<lb/>
　春秋有以邑相及有以大夫相及皆非義也猶以晉<lb/>
　侯及呉子也<lb/>
楚公子申帥師伐陳於越入呉秋公至自會晉魏曼多<lb/>
帥師侵衞𦵏許元公九月螽冬十有一月有星孛于東<lb/>
方<lb/>
　旦而孛見故不得其次也<lb/>
盜殺陳夏區夫<lb/>
<pb n="10b"/>
　稱盜微者也<lb/>
十有二月螽<lb/>
十有四年春西狩獲麟<lb/>
　狩而不地為獲麟書略之也麟仁獸也出非其時孔<lb/>
　子以自况也故春秋終焉然則春秋始於隱公而終<lb/>
　於哀公何也自周之衰天下三變而春秋舉其中焉<lb/>
　耳其始也雖幽厲失道王室昏亂而禮樂征伐猶出<lb/>
　於天子諸侯畏周之威不敢肆也雖春秋將何施焉<lb/>
<pb n="11a"/>
　及其中也平王東遷而周室不競諸侯自為政周道<lb/>
　陵遲夷於列國迨隱之世習以成俗不可改矣然而<lb/>
　文武成康之徳猶在民未忘周也故齊桓晉文相繼<lb/>
　而起莫不秉大義以尊周室會盟征伐以王命為首<lb/>
　諸侯順之者存逆之者亡雖齊晉秦楚之强義之所<lb/>
　在天下予之義之所去天下叛之世雖無王而其法<lb/>
　猶在也故孔子作春秋推王法以䋲不義知其猶可<lb/>
　以此治也及其終也定哀以來齊晉既衰政出於大<lb/>
<pb n="11b"/>
　夫繼之以呉越荆蠻之衆横行於中國以勢力相吞<lb/>
　滅禮義無所復施刑政無所復加雖欲舉王法以䋲<lb/>
　之而諸侯習於凶亂不可告語風俗靡然日入戰國<lb/>
　是以春秋終焉由此觀之則春秋起於五伯之始而<lb/>
　止於戰國之初隱哀適其時耳孔子曰禮樂征伐自<lb/>
　諸侯出十世希不失矣自大夫出五世希不失矣自<lb/>
　隱至昭而逐於季氏凡十世自宣至定而制於陽虎<lb/>
　凡五世葢自隱以來諸侯始專而五伯之形成獲麟<lb/>
<pb n="12a"/>
　之歲齊田常弑簡公自是以專齊其後二十八年韓<lb/>
　趙魏自是以分晉而戰國之形成左丘明傳春秋止<lb/>
　於知伯之亡古之達者葢知之歟孟子曰王者之迹<lb/>
　熄而詩亡詩亡然後春秋作夫二雅終於幽王而春<lb/>
　秋作於平王葢與變風止於陳靈陳靈之後六十餘<lb/>
　年而獲麟變風之所不刺則春秋之所不書也<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷九</head>
    <p>
<pb n="1a"/>
欽定四庫全書<lb/>
　春秋集解卷九　　　　　　宋　蘇轍　撰<lb/>
　　襄公<lb/>
元年春王正月公即位仲孫蔑會晉欒黶宋華元衞寗<lb/>
殖曹人莒人邾人滕人薛人圍宋彭城<lb/>
　春秋書邑皆不繫其國以為邑不待國别而知也楚<lb/>
　既取彭城以封魚石而猶書曰圍宋彭城者諸侯將<lb/>
　取而歸之宋故致其意也或曰取宋之邑以封其叛<lb/>
<pb n="1b"/>
　臣不于楚得之故終繫之宋也<lb/>
夏晉韓厥帥師伐鄭仲孫蔑㑹齊崔杼曹人邾人杞人<lb/>
次于鄫<lb/>
　諸侯之師會晉伐鄭故次于鄫以待之<lb/>
秋楚公子壬夫帥師侵宋九月辛酉天王崩邾子來朝<lb/>
冬衛侯使公孫剽來聘晉侯使荀罃來聘<lb/>
　九月王崩十月訃未至於諸侯故雖不廢朝聘不為<lb/>
　非禮<lb/>
<pb n="2a"/>
二年春王正月葬簡王鄭師伐宋夏五月庚寅夫人姜<lb/>
氏薨六月庚辰鄭伯睔卒晉師宋師衛寗殖侵鄭<lb/>
　鄭雖以叛中國為罪而伐其喪非禮也<lb/>
秋七月仲孫蔑㑹晉荀罃宋華元衛孫林父曹人邾人<lb/>
于戚己丑葬我小君齊姜叔孫豹如宋冬仲孫蔑會晉<lb/>
荀罃齊崔杼宋華元衛孫林父曹人邾人滕人薛人小<lb/>
邾人于戚遂城虎牢<lb/>
　虎牢鄭地也鄭久從楚諸侯歲為之興師於是城虎<lb/>
<pb n="2b"/>
　牢以偪之明年而鄭受盟<lb/>
楚殺其大夫公子申<lb/>
　申為右司馬多受小國之賂以偪子重子辛罪不至<lb/>
　死而楚人殺之故稱國以殺<lb/>
三年春楚公子嬰齊帥師伐呉公如晉夏四月壬戌公<lb/>
及晉侯盟于長樗<lb/>
　禮諸侯不親盟於他國成二年公如晉晉人使陽處<lb/>
　父盟公三年雖改盟而猶盟於其國亦非禮也晉悼<lb/>
<pb n="3a"/>
　公修禮於諸侯故去其國而與公盟於長樗禮也<lb/>
公至自晉六月公㑹單子晉侯宋公衛侯鄭伯莒子邾<lb/>
子齊世子光已未同盟於雞澤陳侯使袁僑如會戊寅<lb/>
叔孫豹及諸侯之大夫及陳袁僑盟<lb/>
　陳始亦從楚令尹子辛侵欲於小國故陳成公使袁<lb/>
　僑求成於晉諸侯既盟而後袁僑至故復使大夫盟<lb/>
　之殊及袁僑主盟袁僑也榖梁曰諸侯盟又大夫相<lb/>
　與私盟大夫張也雞澤之會諸侯始失正矣夫諸侯<lb/>
<pb n="3b"/>
　不專敵袁僑而使大夫盟之禮也且悼公晉之明主<lb/>
　而以為失正則過矣<lb/>
秋公至自會冬晉荀罃帥師伐許<lb/>
　許事楚故也<lb/>
四年春王三月己酉陳侯午卒夏叔孫豹如晉秋七月<lb/>
戊子夫人姒氏薨葬陳成公八月辛亥葬我小君定姒<lb/>
冬公如晉陳人圍頓<lb/>
五年春公至自晉夏鄭伯使公子發來聘叔孫豹鄫世<lb/>
<pb n="4a"/>
子巫如晉<lb/>
　四年公如晉請屬鄫故叔孫豹覿鄫世子于晉以成<lb/>
　屬鄫書曰叔孫豹鄫世子巫如晉比之魯大夫也<lb/>
仲孫蔑衛孫林父會呉于善道<lb/>
　晉將會呉使魯衛先與呉會且告會期故特書會呉<lb/>
　也<lb/>
秋大雩楚殺其大夫公子壬夫<lb/>
　楚人討陳叛故曰由壬夫實貪欲焉殺之壬夫則有<lb/>
<pb n="4b"/>
　罪矣廢而勿用可也殺之過矣故稱國以殺<lb/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光呉人鄫人于戚<lb/>
　成十五年會于鍾離是年會于善道十年會于柤十<lb/>
　四年會于向皆特書會呉今戚之會會呉且命戌陳<lb/>
　其不特書會呉為戌陳也呉之稱人與鄫皆列不可<lb/>
　曰呉鄫人也鄫之復列於會魯人不利屬鄫也<lb/>
公至自會冬戌陳<lb/>
<pb n="5a"/>
　諸侯皆戌而獨書魯者受命于戚無命告也<lb/>
楚公子貞帥師伐陳公會晉侯宋公衛侯鄭伯曹伯齊<lb/>
世子光救陳十有二月公至自救陳辛未季孫行父卒<lb/>
六年春王三月壬午把伯姑容卒夏宋華弱來奔秋葬<lb/>
把桓公滕子來朝莒人滅鄫冬叔孫豹如邾季孫宿如<lb/>
晉十有二月齊侯滅萊<lb/>
七年春郯子來朝夏四月三卜郊不從乃免牲小邾子<lb/>
來朝城費秋季孫宿如衛八月螽冬十月衛侯使孫林<lb/>
<pb n="5b"/>
父來聘壬戌及孫林父盟楚公子貞帥師圍陳十有二<lb/>
月公會晉侯宋公陳侯衛侯曹伯莒子邾子于鄬鄭伯<lb/>
髠頑如會未見諸侯丙戌卒于鄵<lb/>
　鄭伯如會而名何也名其卒也鄭伯將會于鄬子駟<lb/>
　相鄭伯不禮焉子駟使賊弑之而以瘧疾赴于諸侯<lb/>
　然春秋從而信之何也君子不逆詐不億不信可欺<lb/>
　以其方不可罔以非其道也彼以是告我我從而書<lb/>
　之何病焉世之治也内有公卿大夫外有方伯連率<lb/>
<pb n="6a"/>
　是將有發其姦者然後從而治之何後焉故春秋者<lb/>
　有待於史而後足非自以為史也世之為春秋而不<lb/>
　信史則過矣<lb/>
陳侯逃歸<lb/>
　楚人以陳叛故殺公子壬夫而亟討陳雖諸侯救陳<lb/>
　而陳人不敢安也書曰逃歸以其背中國罪之也<lb/>
八年春王正月公如晉夏葬鄭僖公鄭人侵蔡獲蔡公<lb/>
子爕<lb/>
<pb n="6b"/>
　鄭子國子耳為晉侵蔡獲蔡公子爕鄭人皆喜子産<lb/>
　曰小國無文徳而有武功禍也晉楚爭鄭自此始矣<lb/>
　自是晉楚之兵交至於鄭鄭人疾之書曰鄭人侵蔡<lb/>
　無故犯楚以為國患罪之也<lb/>
季孫宿會晉侯鄭伯齊人宋人衛人邾人于邢丘<lb/>
　晉悼公脩文襄之業改命朝聘之數使諸侯之大夫<lb/>
　聽命故公雖在晉而季孫宿與齊高厚宋向戌衛寗<lb/>
　殖邾大夫會之鄭伯獻㨗於會故親聽命大夫稱人<lb/>
<pb n="7a"/>
　衆詞也其朝聘之節儉而有禮衆之所安也<lb/>
公至自晉莒人伐我東鄙秋九月大雩冬楚公子貞帥<lb/>
帥伐鄭晉侯使士匃來聘<lb/>
九年春宋災夏季孫宿如晉五月辛酉夫人姜氏薨秋<lb/>
八月癸未葬我小君穆姜冬公會晉侯宋公衛侯曹伯<lb/>
莒子邾子滕子薛伯把伯小邾子齊世子光伐鄭十有<lb/>
二月己亥同盟于戲楚子伐鄭<lb/>
十年春公會晉侯宋公衛侯曹伯莒子邾子滕子薛伯<lb/>
<pb n="7b"/>
把伯小邾子齊世子光會呉于柤<lb/>
　特書會呉以呉為會故也<lb/>
夏五月甲午遂滅偪陽<lb/>
　偪陽小國妘姓晉將取之以封宋向戌因會而滅國<lb/>
　以封宋大夫非義也<lb/>
公至自會楚公子貞鄭公孫輒帥師伐宋晉師伐秦秋<lb/>
莒人伐我東鄙公會晉侯宋公衛侯曹伯莒子邾子齊<lb/>
世子光滕子薛伯把伯小邾子伐鄭<lb/>
<pb n="8a"/>
　齊世子光先至於師晉人使長於滕明年遂先莒禮<lb/>
　小國之君當大國之卿齊世子之先子男禮之失也<lb/>
冬盗殺鄭公子騑公子發公孫輒戍鄭虎牢<lb/>
　伐鄭之諸侯皆戍虎牢而獨書魯者受命於魯不復<lb/>
　告也二年城虎牢不繫於鄭邑不待國别而知也諸<lb/>
　侯既城虎牢非鄭地矣而繫之鄭諸侯將服鄭而歸<lb/>
　之故致其意也鄭之虎牢宋之彭城一也<lb/>
楚公子貞帥師救鄭公至自伐鄭<lb/>
<pb n="8b"/>
十有一年春王正月作三軍夏四月四卜郊不從乃不<lb/>
郊鄭公孫舎之帥師侵宋<lb/>
　晉人再以諸侯伐鄭楚輒救之鄭人患之謀曰楚弱<lb/>
　於晉晉不吾疾也晉疾楚將辟之何為而使晉師致<lb/>
　死於我楚弗敢敵而後可固與也公孫舎之曰與宋<lb/>
　為惡諸侯必至我從之盟楚師至吾又從之則晉怒<lb/>
　甚矣晉能驟來楚將不能吾乃固與晉大夫説之於<lb/>
　是侵宋以致晉師<lb/>
<pb n="9a"/>
公會晉侯宋公衛侯曹伯齊世子光莒子邾子滕子薛<lb/>
伯杞伯小邾子伐鄭秋七月己未同盟于亳城北公至<lb/>
自伐鄭楚子鄭伯伐宋<lb/>
　晉師歸楚子伐鄭鄭伯逆之遂伐宋從公孫舎之之<lb/>
　謀也<lb/>
公會晉侯宋公衛侯曹伯齊世子光莒子邾子滕子薛<lb/>
伯把伯小邾子伐鄭會於蕭魚<lb/>
　鄭與會也八年鄭人侵蔡獲蔡公子爕自是晉楚爭<lb/>
<pb n="9b"/>
　鄭五年之間晉人四以諸侯伐鄭楚輒救之晉用知<lb/>
　罃之謀未甞與楚人戰至是楚不能應遂全師以服<lb/>
　鄭於是鄭固與晉二十餘年楚不能爭雖城濮之克<lb/>
　不能過也<lb/>
公至自會楚人執鄭行人良霄<lb/>
　鄭使良霄告絶于楚楚人執之書曰楚人執鄭行人<lb/>
　言非其罪也<lb/>
冬秦人伐晉<lb/>
<pb n="10a"/>
十有二年春王三月莒人伐我東鄙圍台季孫宿帥師<lb/>
救台遂入鄆夏晉侯使士魴來聘秋九月呉子乘卒冬<lb/>
楚公子貞帥師侵宋公如晉<lb/>
十有三年春公至自晉夏取邿秋九月庚辰楚子審卒<lb/>
冬城防<lb/>
十有四年春王正月季孫宿叔老會晉士匃齊人宋人<lb/>
衛人鄭公孫蠆曹人莒人邾人滕人薛人杞人小邾人<lb/>
會呉于向<lb/>
<pb n="10b"/>
　十三年楚人大敗呉師呉告敗于晉晉人為之合諸<lb/>
　侯以謀楚故特書曰會呉于向季孫宿叔老皆卿也<lb/>
　卿為卿介非禮也齊崔杼宋華閲衛北宫括稱人惰<lb/>
　也<lb/>
二月乙未朔日有食之夏四月叔孫豹會晉荀偃齊人<lb/>
宋人衛北宫括鄭公孫蠆曹人莒人邾人滕人薛人杞<lb/>
人小邾人伐秦己未衛侯出奔齊<lb/>
　衛侯多行無禮於其國孫林父與寗殖出之而立公<lb/>
<pb n="11a"/>
　孫剽此出而國有君者也其曰衛侯而不名者何也<lb/>
　魯使厚成叔弔于衛厚孫歸語臧武仲曰衛君其必<lb/>
　歸乎有大叔儀以守有母弟鱄以出或撫其内或營<lb/>
　其外能無歸乎又使臧孫唁衛侯衛侯與之言虐退<lb/>
　而告人曰衛侯不得入矣子展子鮮聞之見臧孫與<lb/>
　之言道臧孫曰衛侯其必入二子者或輓之或推之<lb/>
　欲無入得乎故於其出奔及其入于夷儀也皆書衛<lb/>
　侯而不名言其有歸道也及其歸而後書曰衛侯衎<lb/>
<pb n="11b"/>
　復歸于衛此所謂出而國無君者於歸名之也衛雖<lb/>
　有君而衎有歸道焉猶無君也<lb/>
莒人侵我東鄙秋楚公子貞帥師伐呉冬季孫宿會晉<lb/>
士匃宋華閲衛孫林父鄭公孫蠆莒人邾人于戚<lb/>
十有五年春宋公使向戌來聘二月己亥及向戌盟于<lb/>
劉劉夏逆王后于齊<lb/>
　外逆女不書過我不書天子之大夫不名書劉夏非<lb/>
　大夫也夏從單靖公以逆而獨書夏過我也<lb/>
<pb n="12a"/>
夏齊侯伐我北鄙圍成公救成至遇季孫宿叔孫豹帥<lb/>
師城成郛<lb/>
　備齊也城雖不時非譏也<lb/>
秋八月丁巳日有食之邾人伐我南鄙冬十有一月癸<lb/>
亥晉侯周卒<lb/>
十有六年春王正月葬晉悼公三月公會晉侯宋公衛<lb/>
侯鄭伯曹伯莒子邾子薛伯把伯小邾子于溴梁戊寅<lb/>
大夫盟<lb/>
<pb n="12b"/>
　衛侯剽也二十五年衛侯入于夷儀衎也二君皆稱<lb/>
　衛侯猶鄭突及儀皆稱鄭伯也晉平公即位而為溴<lb/>
　梁之會以諸侯燕于溫使諸大夫舞曰歌詩必類齊<lb/>
　高厚之詩不類荀偃怒曰諸侯有異志矣使諸大夫<lb/>
　盟高厚高厚迯歸於是叔孫豹晉苟偃宋向戌衛寗<lb/>
　殖鄭公孫蠆曹莒邾薛杞小邾之大夫盟夫牡丘之<lb/>
　會諸侯既次于匡書曰公孫敖帥師及諸侯之大夫<lb/>
　救徐雞澤之會諸侯既盟而陳侯使袁僑如會書曰<lb/>
<pb n="13a"/>
　叔孫豹及諸侯之大夫及陳袁僑盟今諸侯既會將<lb/>
　使大夫盟高厚高厚迯歸則書曰叔孫豹及諸侯之<lb/>
　大夫盟可也獨書曰大夫盟何也諸侯既會而燕使<lb/>
　諸大夫舞既非禮矣又曰歌詩必類求之無已而高<lb/>
　厚不從過在晉也荀偃怒而使大夫盟高厚欲以强<lb/>
　服諸侯則政在大夫也政在大夫以義服人猶可强<lb/>
　則亂矣自是晉政在六卿故獨書大夫盟言無君也<lb/>
晉人執莒子邾子以歸齊侯伐我北鄙夏公至自會五<lb/>
<pb n="13b"/>
月甲子地震叔老會鄭伯晉荀偃衛寗殖宋人伐許秋<lb/>
齊侯伐我北鄙圍郕大雩冬叔孫豹如晉<lb/>
十有七年春王二月庚午邾子牼卒<lb/>
　十六年晉人執莒子邾子今書邾子牼卒則既釋之<lb/>
　矣不書其歸不告也<lb/>
宋人伐陳夏衛石買帥師伐曹秋齊侯伐我北鄙圍桃<lb/>
高厚帥師伐我北鄙圍防<lb/>
　不稱齊高厚見其亟伐也<lb/>
<pb n="14a"/>
九月大雩宋華臣出奔陳<lb/>
　華臣弱臯比之室使賊殺其宰華呉宋公怒將逐之<lb/>
　故懼而出奔<lb/>
冬邾人伐我南鄙<lb/>
十有八年春白狄來夏晉人執衛行人石買<lb/>
　十七年石買侵曹取重丘曹人訴之晉晉人因其使<lb/>
　而執之買則有罪而執之於其使則非禮也故書曰<lb/>
　執衛行人石買<lb/>
<pb n="14b"/>
秋齊師伐我北鄙冬十月公會晉侯宋公衛侯鄭伯曹<lb/>
伯莒子邾子滕子薛伯把伯小邾子同圍齊曹伯負芻<lb/>
卒于師楚公子午帥師伐鄭<lb/>
十有九年春王正月諸侯盟于祝柯晉人執邾子公至<lb/>
自伐齊取邾田自漷水<lb/>
　成元年晉人敗齊于鞌使齊人歸我汶陽之田書曰<lb/>
　取汶陽田不言齊魯地也本以晉命取田于邾故書<lb/>
　曰取邾田自漷水言非魯地也<lb/>
<pb n="15a"/>
季孫宿如晉葬曹成公夏衛孫林父帥師伐齊秋七月<lb/>
辛卯齊侯環卒晉士匄帥師侵齊至榖聞齊侯卒乃還<lb/>
八月丙辰仲孫蔑卒齊殺其大夫高厚<lb/>
　齊侯出其世子光而立其少子牙使高厚傅之齊侯<lb/>
　疾病崔杼逆光而立之光殺牙杼殺高厚而并其室<lb/>
　故稱國以殺罪累上也<lb/>
鄭殺其大夫公子嘉冬葬齊靈公城西郛叔孫豹會晉<lb/>
士匄于柯城武城<lb/>
<pb n="15b"/>
二十年春王正月辛亥仲孫速會莒人盟于向夏六月<lb/>
庚申公會晉侯齊侯宋公衛侯鄭伯曹伯莒子邾子滕<lb/>
子薛伯把伯小邾子盟于澶淵秋公至自會仲孫速帥<lb/>
師伐邾蔡殺其大夫公子爕<lb/>
　蔡文侯欲事晉畏楚不能行而卒楚人使蔡無常公<lb/>
　子爕求從先君以利蔡蔡人殺之稱國以殺非其罪<lb/>
　也<lb/>
蔡公子履出奔楚陳侯之弟黄出奔楚<lb/>
<pb n="16a"/>
　陳慶虎慶寅畏公子黄之偪愬諸楚曰與蔡司馬同<lb/>
　謀楚人以為討黄出愬于楚書曰陳侯之弟罪陳侯<lb/>
　也<lb/>
叔老如齊冬十月丙辰朔日有食之季孫宿如宋<lb/>
二十有一年春王正月公如晉邾庶其以漆閭丘來奔<lb/>
　庶其邾大夫也邾莒之大夫不書微也特書庶其重<lb/>
　地也以地叛雖賤必書地以名其人終為不義弗可<lb/>
　滅矣或求名而不得或欲蓋而名章齊豹為衛司寇<lb/>
<pb n="16b"/>
　作而不義其書為盗邾庶其莒牟夷邾黒肱以土地<lb/>
　出求食而已不求其名賤而必書此二物者所以懲<lb/>
　肆而去貪也若艱難其身以險危大人而有名章徹<lb/>
　攻難之士將奔走之若竊邑叛君以徼大利而無名<lb/>
　貪冐之人將寘力焉故春秋書齊豹曰盗三叛人名<lb/>
　所以懲不義惡無禮也左氏之説云爾予因其説而<lb/>
　申之曰春秋之法小國之大夫不書然紀裂繻來逆<lb/>
　女則書以其接我也接我以禮而書貴之也小國之<lb/>
<pb n="17a"/>
　大夫來奔者亦衆矣雖接我而不書法也惟以地來<lb/>
　奔則書惡其接我以利也然魯人非大夫而以地出<lb/>
　奔者猶不書何也以利接我雖微必書詳内也以利<lb/>
　接外以微故不書略外也略外而詳内此聖人處已<lb/>
　之厚也<lb/>
夏公至自晉秋晉欒盈出奔楚九月庚戌朔日有食之<lb/>
冬十月庚辰朔日有食之曹伯來朝公會晉侯齊侯宋<lb/>
公衛侯鄭伯曹伯莒子邾子于商任<lb/>
<pb n="17b"/>
　錮欒氏非禮也古者大夫去國君使人道之出疆又<lb/>
　先於其所徃<lb/>
二十有二年春王正月公至自會夏四月秋七月辛酉<lb/>
叔老卒冬公會晉侯齊侯宋公衛侯鄭伯曹伯莒子邾<lb/>
子薛伯杞伯小邾子于沙隨公至自會楚殺其大夫公<lb/>
子追舒<lb/>
　追舒為令尹而寵觀起未益禄而有馬數十乘楚人<lb/>
　患之故誅追舒罪不至死故稱國以殺<lb/>
<pb n="18a"/>
二十有三年春王二月癸酉朔日有食之三月己巳把<lb/>
伯匄卒夏邾卑我來奔葬杞孝公陳殺其大夫慶虎及<lb/>
慶寅陳侯之弟黄自楚歸于陳<lb/>
　陳侯如楚公子黄愬二慶于楚楚人召之二慶以陳<lb/>
　叛楚屈建從陳侯圍陳陳殺二慶而納黃二慶之罪<lb/>
　當死而陳不能誅也因楚而後克之故稱國以殺所<lb/>
　以病陳也二慶死則黃之歸無難矣<lb/>
晉欒盈復入于晉入于曲沃<lb/>
<pb n="18b"/>
　欒盈在齊晉將嫁女于呉齊侯使析歸父媵之以藩<lb/>
　載欒盈納諸曲沃盈帥曲沃之甲以入晉不勝反入<lb/>
　曲沃書曰復入晉人之怨欒氏者衆難於復入也不<lb/>
　書自齊何也齊之納盈非以兵明納之也譬如盗賊<lb/>
　私納之耳故不書自齊<lb/>
秋齊侯伐衛遂伐晉八月叔孫豹帥師救晉次于雍榆<lb/>
己夘仲孫速卒冬十月乙亥臧孫紇出奔邾晉人殺欒<lb/>
盈齊侯襲莒<lb/>
<pb n="19a"/>
二十有四年春叔孫豹如晉仲孫羯帥師侵齊夏楚子<lb/>
伐呉秋七月甲子朔日有食之既齊崔杼帥師伐莒大<lb/>
水八月癸已朔日有食之公會晉侯宋公衛侯鄭伯曹<lb/>
伯莒子邾子滕子薛伯杞伯小邾子于夷儀冬楚子蔡<lb/>
侯陳侯許男伐鄭公至自會陳鍼宜咎出奔楚叔孫豹<lb/>
如京師大饑<lb/>
二十有五年春齊崔杼帥師伐我北鄙夏五月乙亥齊<lb/>
崔杼弑其君光<lb/>
<pb n="19b"/>
　齊侯背晉與楚且亂崔杼之室雖無道而崔杼立光<lb/>
　殺光無君之心不可忍也故稱崔杼<lb/>
公會晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀六月壬子鄭公孫舎之帥師入陳秋<lb/>
八月己巳諸侯同盟于重丘公至自會衛侯入于夷儀<lb/>
楚屈建帥師滅舒鳩冬鄭公孫夏帥師伐陳十有二月<lb/>
呉子遏伐楚門于巢卒<lb/>
　呉子伐楚而名何也名其卒也呉子伐楚而門于巢<lb/>
<pb n="20a"/>
　巢牛臣射而殺之不言滅何也死而非獲也死而非<lb/>
　獲則卒也<lb/>
二十有六年春王二月辛卯衛寗喜弑其君剽<lb/>
　衛侯衎入于夷儀使衛寗喜求復故喜弑剽而納衎<lb/>
　不言衎之弑而言喜之弑何也喜弑而後衎得入則<lb/>
　弑君之罪喜專之也<lb/>
衛孫林父入于戚以叛<lb/>
　林父始與寗殖出衎而立剽寗喜納衎故林父以戚<lb/>
<pb n="20b"/>
　如晉書曰叛非以亂國將以自封也<lb/>
甲午衛侯衎復歸于衛夏晉侯使荀呉來聘公會晉人<lb/>
鄭良霄宋人曹人于澶淵秋宋公殺其世子痤晉人執<lb/>
衛寗喜八月壬午許男寗卒于楚冬楚子蔡侯陳侯伐<lb/>
鄭葬許靈公<lb/>
二十有七年春齊侯使慶封來聘夏叔孫豹㑹晉趙武<lb/>
楚屈建蔡公孫歸生衛石惡陳孔奐鄭良霄許人曹人<lb/>
于宋<lb/>
<pb n="21a"/>
　宋向戌善於晉趙武又善於楚屈建故會晉楚而求<lb/>
　弭諸侯之兵既會楚人衷甲將盟又爭先晉人從而<lb/>
　先之不較也然春秋書之卒先晉而後楚何也晉固<lb/>
　主諸侯矣楚雖以力加之而晉之所以先諸侯者猶<lb/>
　在也春秋豈以一時之先而易其所常先哉是以卒<lb/>
　先晉言先後之不可以力爭也郎之戰鄭實主兵而<lb/>
　先齊衛亦猶是也<lb/>
衛殺其大夫寗喜<lb/>
<pb n="21b"/>
　衛侯既入而患寗喜之專也殺之喜雖弑君而於衛<lb/>
　侯為有功衛侯殺之則為不義故稱國以殺<lb/>
衛侯之弟鱄出奔晉<lb/>
　衛侯之入也使鱄與寗喜要言焉既殺寗喜鱄病其<lb/>
　失言也故出書曰衛侯之弟罪衛侯也<lb/>
秋七月辛巳豹及諸侯之大夫盟于宋冬十有二月乙<lb/>
亥朔日有食之<lb/>
二十有八年春無冰夏衛石惡出奔晉邾子來朝秋八<lb/>
<pb n="22a"/>
月大雩仲孫羯如晉冬齊慶封來奔十有一月公如楚<lb/>
十有二月甲寅天王崩乙未楚子昭卒<lb/>
二十有九年春王正月公在楚夏五月公至自楚庚午<lb/>
衛侯衎卒閽弑呉子餘祭仲孫羯會晉荀盈齊高止宋<lb/>
華定衛世叔儀鄭公孫叚曹人莒人滕人薛人小邾人<lb/>
城把晉侯使士鞅來聘把子來盟呉子使札來聘<lb/>
　呉自成七年伐郯而書之曰呉終於春秋無加焉唯<lb/>
　其卒則稱呉子戚之㑹則稱呉人柏舉之戰黃池之<lb/>
<pb n="22b"/>
　會亦稱呉子其卒也不可以不稱子而戚以鄫柏舉<lb/>
　以蔡侯黃池以晉侯皆非進之也今其來聘也書子<lb/>
　書名進之也以札之賢而修禮於中國不可不進也<lb/>
　然終春秋曰呉蓋猶以夷終也<lb/>
秋九月葬衛獻公齊高止出奔北燕冬仲孫羯如晉<lb/>
三十年春王正月楚子使薳罷來聘夏四月蔡世子般<lb/>
弑其君固<lb/>
　蔡侯為般娶于楚而通焉故及於弑君雖無道而罪<lb/>
<pb n="23a"/>
　不及民故稱臣以弑<lb/>
五月甲午宋災宋伯姬卒<lb/>
　外災不日略之也宋災何以書日日伯姬之卒也伯<lb/>
　姬待姆而卒於火是以日其災也然則春秋賢伯姬<lb/>
　乎君子謂伯姬女而不婦女待人婦義事也<lb/>
天王殺其弟佞夫王子瑕奔晉<lb/>
　靈王崩儋括欲立王子佞夫佞夫弗知尹言多劉毅<lb/>
　單蔑丼過鞏成殺佞夫括及瑕廖奔晉佞夫無罪五<lb/>
<pb n="23b"/>
　臣以王故殺之而王弗察猶王殺之也故書曰天王<lb/>
　殺其弟佞夫王子瑕奔晉括廖不書賤也<lb/>
秋七月叔弓如宋葬宋共姬鄭良霄出奔許自許入于<lb/>
鄭鄭人殺良霄冬十月葬蔡景公晉人齊人宋人衛人<lb/>
鄭人曹人莒人邾人滕人薛人杞人小邾人會于澶淵<lb/>
宋災故<lb/>
三十有一年春王正月夏六月辛巳公薨于楚宫秋九<lb/>
月癸巳子野卒己亥仲孫羯卒冬十月滕子來會葬癸<lb/>
<pb n="24a"/>
酉葬我君襄公十有一月莒人弑其君密州<lb/>
　莒子生去疾及展輿既立展輿又廢之莒子虐國人<lb/>
　患之展輿因國人攻而弑之非獨其子也<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷一</head>
    <p>
<pb n="1a"/>
欽定四庫全書<lb/>
　春秋集解卷一　　　　　宋　蘇轍　撰<lb/>
　　隱公<lb/>
元年春王正月<lb/>
　不書即位而書正月何也言朝正於廟於是始成君<lb/>
　也惠公娶于宋曰孟子卒其媵聲子生隱公又娶于<lb/>
　宋曰仲子生桓公而惠公薨隱公立而奉之是以未<lb/>
　嘗即位也隱公雖長庶子也桓公雖㓜適子也適子<lb/>
<pb n="1b"/>
　當立而不能自立庶子不當立而能自立矣然則桓<lb/>
　公之立否在隱公也隱立而以奉桓其志可也而禮<lb/>
　則不可公羊曰立適以長不以賢立子以貴不以長<lb/>
　隱於是焉而辭立則未知桓之將必得立也且如桓<lb/>
　立則恐諸大夫之不能相㓜君也然則自立而以奉<lb/>
　桓禮歟穀梁曰春秋貴義而不貴惠信道而不信邪<lb/>
　兄弟天倫也為人子受之父為人臣受之君已廢天<lb/>
　倫而忘君父以行小惠可謂輕千乘之國矣蹈道則<lb/>
<pb n="2a"/>
　未也然則廢桓而自立禮歟兄弟之不加適庶古之<lb/>
　道也諸侯再娶之非禮惠公尸之矣惠公以夫人娶<lb/>
　之而其子可不以為適乎雖然自立以俟其長亂之<lb/>
　道也蓋亦立桓而已為政乎立桓而已為政及其成<lb/>
　人而授之於是可謂禮矣<lb/>
三月公及邾儀父盟于蔑<lb/>
　邾子克也不書爵不名而字附庸之君未王命者也<lb/>
　或曰古者禮樂征伐自天子出諸侯專之非禮也凡<lb/>
<pb n="2b"/>
　書皆以譏之予以為不然春秋之際王室衰矣然而<lb/>
　周禮猶在天命未改雖有湯武未能取而代之也諸<lb/>
　侯之亂舍此何以治之要之以盟會威之以征伐小<lb/>
　國恃焉大國畏焉猶可以少安也孔子曰桓公九合<lb/>
　諸侯一匡天下民到于今受其賜微管仲吾其被髮<lb/>
　左衽矣故春秋因其禮俗而正其得失未嘗不予也<lb/>
　故曰其事則齊桓晉文其文則史其義則丘竊取之<lb/>
　矣盟必有日月而不日失之也春秋以事繫日以日<lb/>
<pb n="3a"/>
　繫月以月繫時以時繫年事成於日者日成於月者<lb/>
　月成於時者時不然皆失之也故崩薨卒弑葬郊廟<lb/>
　之祭盟戰敗入滅獲日食星變山崩地震火災凡如<lb/>
　此者皆以日成者也朝覲蒐狩城築作毁凡如此者<lb/>
　皆以時成者也會遇平如來至侵敗伐圍取救次遷<lb/>
　戍追襲奔叛執水旱雨電冰雪彗孛螽螟凡如此者<lb/>
　或以月成或以時成者也惟公即位不書日有常日<lb/>
　也外殺大夫不書月與日卑不以告也<lb/>
<pb n="3b"/>
夏五月鄭伯克段于鄢<lb/>
　段鄭伯之母弟也其母愛之封之於京將作亂大夫<lb/>
　請禁之鄭伯不許及聞其將襲鄭而後伐之段出奔<lb/>
　共段之不稱弟及公子何也段將為君非復臣也不<lb/>
　稱段之奔而稱鄭伯之克何也段之亂鄭伯成之也<lb/>
　克者何能勝也段之欲為亂久矣鄭人知之而鄭伯<lb/>
　不禁非不能也將養之使至於亂而加之以大戮故<lb/>
　雖逐之而國人不敢爭母不敢愛此鄭伯之所謂能<lb/>
<pb n="4a"/>
　也故書曰鄭伯克段于鄢以示得其情也凡諸侯之<lb/>
　事告則書不然則否雖及滅國滅不告敗勝不告克<lb/>
　不書于䇿公羊穀梁以為諸侯之事盡於春秋也而<lb/>
　事為之說則過矣<lb/>
秋七月天王使宰咺來歸惠公仲子之賵<lb/>
　魯之喪諸侯有來賵者矣皆以常事不書書宰咺尊<lb/>
　王命也天子之宰曰宰周公曰宰渠伯糾咺之名何<lb/>
　也其賵非禮也天子七月而葬同軌畢至諸侯五月<lb/>
<pb n="4b"/>
　同盟至大夫三月同位至士逾月外姻至以賵惠公<lb/>
　則緩以賵仲子則未薨也使受命於君出而不如其<lb/>
　素雖正之可也季文子聘于晉求遭喪之禮而行遭<lb/>
　喪而以常禮行之不可未喪而以喪禮行之可乎周<lb/>
　雖命之咺不得行也唯命而行之以為非使也故名<lb/>
　仲子之不稱夫人何也非薨非葬名有所不必書也<lb/>
　穀梁曰仲子者惠公之母孝公之妾也禮賵人之母<lb/>
　則可賵人之妾則不可君子以其可辭而受之以仲<lb/>
<pb n="5a"/>
　子為惠公之母疑於僖公成風故也婦人既嫁從夫<lb/>
　夫死從子由其夫之喪而賵之曰惠公仲子由其子<lb/>
　之喪而襚之曰僖公成風禮不可以賵人之妾而仲<lb/>
　子獨無子乎雖從其夫禮也故凡春秋之事當從史<lb/>
　左氏史也公羊穀梁皆意之也蓋孔子之作春秋事<lb/>
　亦略矣非以為史也有待乎史而後足也以意傳春<lb/>
　秋而不信史失孔子之意矣<lb/>
九月及宋人盟于宿<lb/>
<pb n="5b"/>
　言及而不言其人内之微者也宋人外之微者也或<lb/>
　曰皆逺而失之也宿小國也盟而以國地宿與盟也<lb/>
冬十有二月祭伯來<lb/>
　祭伯天子之卿也不稱使非王命也不言朝未嘗朝<lb/>
　也天子之卿而外交於諸侯非禮也<lb/>
公子益師卒<lb/>
　益師魯大夫也大夫之喪君不以小歛則不日以為<lb/>
　少恩也或曰逺而失之也<lb/>
<pb n="6a"/>
二年春公會戎于潛夏五月莒人入向無駭帥師入極<lb/>
　無駭之不氏未賜族也或曰未王命也古者天子賜<lb/>
　姓諸侯賜族楚未嘗通於周而其大夫曰屈完故氏<lb/>
　非王命也極小國也<lb/>
秋八月庚辰公及戎盟于唐九月紀裂繻來逆女<lb/>
　不稱使昏禮不稱主人也裂繻之不氏何也小國之<lb/>
　大夫稱人其名皆特書也書裂繻以其逆女也凡女<lb/>
　在國稱夫人禮惟天子不親迎使上卿逆之上公臨<lb/>
<pb n="6b"/>
　之諸侯親迎有故則使大夫可也<lb/>
冬十月伯姬歸于紀紀子帛莒子盟于密<lb/>
　子帛裂繻也其盟魯故也魯人有怨于莒裂繻既昏<lb/>
　於魯而為魯盟莒故比之魯大夫而稱字嘉之也<lb/>
十有二月乙夘夫人子氏薨<lb/>
　桓公之母仲子也凡公母稱夫人薨則曰夫人某氏<lb/>
　薨葬畢而祔于廟則曰葬我小君某氏不稱夫人則<lb/>
　曰某氏卒不祔于廟則不書葬仲子始娶于宋故曰<lb/>
<pb n="7a"/>
　夫人子氏薨特立之廟而不祔故不書葬左氏曰不<lb/>
　赴于諸侯不反哭于寢不祔于姑故不曰薨不稱夫<lb/>
　人故不言葬考之以事皆不合失之矣<lb/>
鄭人伐衞<lb/>
三年春王二月己巳日有食之<lb/>
　凡春而書月則書王不然則否日食則曷為或日或<lb/>
　不日或言朔或不言朔曰某月某日朔日有食之者<lb/>
　食正朔也不言日夜食也不言朔朔在前也不言朔<lb/>
<pb n="7b"/>
　與日朔在後也<lb/>
三月庚戌天王崩夏四月辛夘君氏卒<lb/>
　聲子也隱公將不終為君故不稱夫人不稱子氏而<lb/>
　稱君氏何也哀公之母曰姒氏卒哀未君也隱既君<lb/>
　矣不稱子氏而稱君氏著其君也詩曰母氏聖善又<lb/>
　曰伯氏吹壎仲氏吹篪禮曰汰哉叔氏又曰哭於賜<lb/>
　氏皆非姓也猶曰君氏云爾公羊穀梁曰此尹氏也<lb/>
　尹氏者天子之大夫也天王崩為魯主故卒之王子<lb/>
<pb n="8a"/>
　虎劉卷皆天子之大夫也其卒未嘗不名使尹氏嘗<lb/>
　為諸侯主矣則將名之其曰尹氏而不名非尹氏也<lb/>
　蓋君氏也<lb/>
秋武氏子來求賻<lb/>
　武氏子者天子之大夫也其稱武氏子何也未畢喪<lb/>
　孤未爵也未爵而使之非正也不言使桓未君也歸<lb/>
　死者曰賵歸生者曰賻歸之正也求之非正也周雖<lb/>
　不求魯不可以不歸魯雖不歸周不可以求之交譏<lb/>
<pb n="8b"/>
　之也<lb/>
八月庚辰宋公和卒<lb/>
　禮天子曰崩諸侯曰薨大夫曰卒春秋薨魯君而卒<lb/>
　諸侯魯史也其書來赴也其名與魯通也凡諸侯同<lb/>
　盟名於載書朝聘會問皆以名通故卒則書名不然<lb/>
　則否左氏曰凡諸侯同盟死則赴以名禮君薨赴於<lb/>
　他國曰寡君不禄臣子而名其先君非禮也<lb/>
冬十有二月齊侯鄭伯盟于石門癸未葬宋穆公<lb/>
<pb n="9a"/>
　魯徃會故書春秋以魯故卒諸侯及其葬則雖子男<lb/>
　稱公何也會者在外信其臣子之詞也<lb/>
四年春王二月莒人伐杞取牟婁戊申衞州吁弑其君<lb/>
完<lb/>
　衞莊公之世子完庶子州吁州吁有寵而好兵公弗<lb/>
　禁公卒州吁弑完而自立凡弑君稱君君無道也稱<lb/>
　臣臣之罪也稱君則曷為或稱人或稱國稱國以弑<lb/>
　大臣弑之也稱人以弑衆人弑之也稱臣則曷為或<lb/>
<pb n="9b"/>
　氏或不氏不氏惡之甚也且州吁將以為君非復臣<lb/>
　也<lb/>
夏公及宋公遇于清<lb/>
　禮盛曰會簡曰遇<lb/>
宋公陳侯蔡人衞人伐鄭秋翬帥師會宋公陳侯蔡人<lb/>
衞人伐鄭<lb/>
　二年鄭人伐衞州吁將報之以宋公子馮之在鄭也<lb/>
　使告于宋帥陳蔡而伐之宋公使來乞師公不義州<lb/>
<pb n="10a"/>
　吁而辭焉公子翬請以師會之公弗許固請而行故<lb/>
　不稱公子公羊穀梁曰翬之不稱公子與弑公也夫<lb/>
　翬之伐鄭未嘗弑也且弑君而以不氏為貶而足乎<lb/>
　不足不若不貶之愈也<lb/>
九月衞人殺州吁于濮<lb/>
　州吁未能和其民使石厚求定於石碏石碏教之朝<lb/>
　陳而求覲於王厚從州吁如陳石碏告陳人圗之陳<lb/>
　人執之而請涖於衞衞人殺之于濮稱人以殺衆詞<lb/>
<pb n="10b"/>
　也言衞人皆欲殺之也州吁既為君矣其曰殺州吁<lb/>
　何也不能君也<lb/>
冬十有二月衞人立晉<lb/>
　衞人逆公子晉于邢而立之不言晉歸于衞而書曰<lb/>
　衞人立晉何也言歸則晉求入也言立則人立之也<lb/>
　世子之不言立固其所也非世子未有不立而立者<lb/>
　也雖非其所然而衞人之所共立蓋許之也其不稱<lb/>
　公子何也將以為君非復臣也<lb/>
<pb n="11a"/>
五年春公矢魚于棠夏四月葬衞桓公秋衞師入郕九<lb/>
月考仲子之宮初獻六羽<lb/>
　考成也諸侯不二嫡仲子不得祭於惠公之廟以桓<lb/>
　故為之宮禮也天子八佾諸侯六大夫四士二魯以<lb/>
　周公祭文王文王周公之廟用八諸公因之非禮也<lb/>
　隱公問於衆仲於是初獻六羽不言佾羽而不干婦<lb/>
　人無所事武也公羊穀梁曰初獻六羽始僭諸公也<lb/>
　天子八佾公六諸侯四然則大夫二而士無佾矣可<lb/>
<pb n="11b"/>
　乎<lb/>
邾人鄭人伐宋<lb/>
　宋人取邾田故邾人請於鄭以伐之凡班序上下以<lb/>
　國之大小而盟會征伐以主者先邾小而先鄭主兵<lb/>
　也<lb/>
螟冬十有二月辛巳公子彄卒宋人伐鄭圍長葛六年<lb/>
春鄭人來渝平<lb/>
　公之為公子也與鄭人戰于狐壤止焉五年邾鄭伐<lb/>
<pb n="12a"/>
　宋宋人使來告命公聞其入郛也將救之問於使者<lb/>
　曰未及國公怒弗救故鄭人來渝平和而不盟曰平<lb/>
　言渝棄舊怨也<lb/>
夏五月辛酉公會齊侯盟于艾秋七月冬宋人取長葛<lb/>
七年春王三月叔姬歸于紀<lb/>
　伯姬之娣待年於國不與嫡皆行也媵不書書叔姬<lb/>
　賢之也吳無君無大夫賢季子而書吳使札來聘亦<lb/>
　猶是也若賢不得書必貴而後書則是以位而蔑德<lb/>
<pb n="12b"/>
　也小國無大夫至於接我則書是不可以廢事也位<lb/>
　不可以廢事而獨可以廢賢乎<lb/>
滕侯卒夏城中丘齊侯使其弟年來聘<lb/>
　凡稱弟母弟也異母則稱公子各從其親者稱之也<lb/>
秋公伐邾冬天王使凡伯來聘戎伐凡伯于楚丘以歸<lb/>
　戎嘗朝周發幣于公卿凡伯弗賔故伐之不言獲而<lb/>
　言以歸尊王官也穀梁曰戎者衞也戎衞者為其伐<lb/>
　天子之使也稱衞則衞可見戎衞則衞不見而何以<lb/>
<pb n="13a"/>
　為貶乎<lb/>
八年春宋公衞侯遇于垂三月鄭伯使宛來歸祊庚寅<lb/>
我入祊<lb/>
　祊者天子廵守鄭人助祭太山之邑也鄭伯曷為以<lb/>
　其邑與魯將以易許田也許田者魯朝宿於成周之<lb/>
　邑也周衰天子不廵守諸侯不朝祊近魯許田近鄭<lb/>
　是以易之天子在焉而私易田其言使宛來歸祊鄭<lb/>
　之罪也曷為不言以許田與鄭事未定也宛之不氏<lb/>
<pb n="13b"/>
　貶之也或曰鄭大夫之未賜族者也<lb/>
夏六月己亥蔡侯考父卒<lb/>
　蔡未通而名者蓋通於惠公之世也<lb/>
辛亥宿男卒<lb/>
　宿嘗通矣其不名失之也<lb/>
秋七月庚午宋公齊侯衞侯盟于瓦屋八月葬蔡宣公<lb/>
九月辛夘公及莒人盟于浮來螟冬十有二月無駭卒<lb/>
九年春天王使南季來聘三月癸酉大雨震電庚辰大<lb/>
<pb n="14a"/>
雨雪挾卒夏城郎秋七月冬公會齊侯于防<lb/>
十年春王二月公會齊侯鄭伯于中丘夏翬帥師會齊<lb/>
人鄭人伐宋六月壬戌公敗宋師于菅辛未取郜辛巳<lb/>
取防秋宋人衞人入鄭宋人蔡人衞人伐戴鄭伯伐取<lb/>
之冬十月壬午齊人鄭人入郕<lb/>
十有一年春滕侯薛侯來朝夏公會鄭伯于時來秋七<lb/>
月壬午公及齊侯鄭伯入許冬十有一月壬辰公薨<lb/>
　公子翬將為公殺桓公以求大宰公不許翬懼反譖<lb/>
<pb n="14b"/>
　公於桓公與之謀而弑之不書弑諱之也薨而不地<lb/>
　隱之不忍地也不書葬不成喪也公羊穀梁曰賊不<lb/>
　討不書葬讎在内也讎在外則何以書葬君子詞也<lb/>
　若隱公之禍將誰討乎蓋將討乎桓公隱亡而討桓<lb/>
　將誰使為君隱亡而討桓是重亂也故隱亡則桓君<lb/>
　矣討君之難孰與討齊之難不討齊則葬之不討君<lb/>
　則不葬非訓也故凡弑君不書葬不成喪也隱十年<lb/>
　無正事不在正月也公羊曰隱不有其正穀梁曰隱<lb/>
<pb n="15a"/>
　不自正亦有事在正月而不書者乎蓋未之有也未<lb/>
　之有也不書宜矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷一<lb/>
</p>
<p>
</p>
  </div>
</body>
</text>
</TEI>
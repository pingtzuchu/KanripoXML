<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷八</head>
    <p>
<pb n="1a"/>
欽定四庫全書<lb/>
　春秋集解卷八　　　　　　宋　蘇轍　撰<lb/>
　　成公<lb/>
元年春王正月公即位二月辛酉葬我君宣公無冰三<lb/>
月作丘甲夏臧孫許及晉侯盟于赤棘秋王師敗績于<lb/>
茅戎<lb/>
　晉侯使瑕嘉平戎於王劉康公徼戎將伐之叔服曰<lb/>
　背盟而欺大國此必敗不聽遂伐之敗績于徐吾氏<lb/>
<pb n="1b"/>
　書曰王師敗績于茅戎言自敗也桓五年王伐鄭鄭<lb/>
　人大敗王師射王中肩書伐而不書敗蓋諱之也若<lb/>
　茅戎之敗非自敗也則亦書王師伐茅戎可也以為<lb/>
　背盟而欺大國此自敗之道而非人敗之也此所以<lb/>
　不諱敗也<lb/>
冬十月<lb/>
二年春齊侯伐我北鄙夏四月丙戌衛孫良夫帥師及<lb/>
齊師戰于新築衛師敗績六月癸酉季孫行父臧孫許<lb/>
<pb n="2a"/>
叔孫僑如公孫嬰齊帥師會晉郤克衛孫良夫曹公子<lb/>
首及齊侯戰于鞌齊師敗績<lb/>
　齊侯侵虐魯衛故魯衛乞師于晉以伐之魯四子皆<lb/>
　卿故書諸侯用兵亦有卿皆行者不書略外也<lb/>
秋七月齊侯使國佐如師己酉及國佐盟于袁婁<lb/>
　召陵之盟制在屈完故不稱使而書曰來盟于師盟<lb/>
　于召陵袁婁之盟受命於君而可否在晉故書曰齊<lb/>
　侯使國佐如師己酉及國佐盟于袁婁時師及齊國<lb/>
<pb n="2b"/>
　都退而與之盟也<lb/>
八月壬午宋公鮑卒庚寅衛侯速卒取汶陽田冬楚師<lb/>
鄭師侵衛十有一月公會楚公子嬰齊于蜀丙申公及<lb/>
楚人秦人宋人陳人衛人鄭人齊人曹人邾人薛人鄫<lb/>
人盟于蜀<lb/>
　宣公季年求好于楚莊王二君卒而不果成公即位<lb/>
　而受盟于晉又有鞌之師故楚公子嬰齊救齊悉師<lb/>
　以行彭名御戎蔡景公為左許靈公為右侵衛及魯<lb/>
<pb n="3a"/>
　楚自城濮之敗不競於晉莊王雖入陳圍鄭及宋而<lb/>
　未甞合諸侯及蜀之盟諸侯從之者十有一國晉不<lb/>
　敢爭自是與晉力爭諸侯其大夫列於聘會與齊晉<lb/>
　齒春秋之法公不會大夫今公會嬰齊而不為公諱<lb/>
　以為楚師之强不從則國病為國故許之也然其盟<lb/>
　十一國也諸侯實畏晉而竊與之盟故嬰齊與秦右<lb/>
　大夫説宋華元陳公孫寜衛孫良夫鄭公子去疾齊<lb/>
　大夫皆稱人蓋諸侯背晉而竊與楚盟是以略之也<lb/>
<pb n="3b"/>
　其後四十二年晉趙武楚屈建合諸侯于宋然後晉<lb/>
　楚之從得交相見又八年楚靈王求諸侯于晉晉人<lb/>
　許之然後諸侯公得與楚盟耳蔡侯許男不列於會<lb/>
　乘楚車也齊後於鄭非卿也<lb/>
三年春王正月公會晉侯宋公衛侯曹伯伐鄭辛亥葬<lb/>
衛穆公二月公至自伐鄭甲子新宫災三日哭乙亥葬<lb/>
宋文公夏公如晉鄭公子去疾帥師伐許公至自晉秋<lb/>
叔孫僑如帥師圍棘大雩晉郤克衛孫良夫伐廧咎如<lb/>
<pb n="4a"/>
冬十有一月晉侯使荀庚來聘衛侯使孫良夫來聘丙<lb/>
午及荀庚盟丁未及孫良夫盟鄭伐許<lb/>
　許恃楚而不事鄭鄭一歲再伐之書曰鄭伐許狄之<lb/>
　也罪未至此或者書鄭人伐許而闕文耳<lb/>
四年春宋公使華元來聘三月壬申鄭伯堅卒杞伯來<lb/>
朝夏四月甲寅臧孫許卒公如晉葬鄭襄公秋公至自<lb/>
晉冬城鄆鄭伯伐許<lb/>
五年春王正月杞叔姬來歸仲孫蔑如宋夏叔孫僑如<lb/>
<pb n="4b"/>
會晉荀首于穀梁山崩秋大水冬十有一月己酉天王<lb/>
崩十有二月己丑公會晉侯齊侯宋公衛侯鄭伯曹伯<lb/>
邾子杞伯同盟于蟲牢<lb/>
六年春王正月公至自會二月辛巳立武宫取鄟衛孫<lb/>
良夫帥師侵宋夏六月邾子來朝公孫嬰齊如晉壬申<lb/>
鄭伯費卒秋仲孫蔑叔孫僑如帥師侵宋楚公子嬰齊<lb/>
帥師伐鄭冬季孫行父如晉晉欒書帥師救鄭<lb/>
七年春王正月鼷䑕食郊牛角改卜牛鼷䑕又食其角<lb/>
<pb n="5a"/>
乃免牛呉伐郯<lb/>
　呉太伯之後其爵曰子其稱呉夷之也以其不通中<lb/>
　國而用夷禮故也<lb/>
夏五月曹伯來朝不郊猶三望秋楚公子嬰齊帥師伐<lb/>
鄭公會晉侯齊侯宋公衛侯曹伯莒子邾子杞伯救鄭<lb/>
八月戊辰同盟于馬陵公至自會呉入州來冬大雩衛<lb/>
孫林父出奔晉<lb/>
八年春晉侯使韓穿來言汶陽之田歸之于齊<lb/>
<pb n="5b"/>
　汶陽之田本魯之侵地鞌之戰晉人使齊人歸之今<lb/>
　以齊之服事晉也而使魯歸之非義也<lb/>
晉欒書帥師侵蔡公孫嬰齊如莒宋公使華元來聘夏<lb/>
宋公使公孫壽來納幣<lb/>
　昏禮不稱主人此其稱使何也無以主昏詞窮也納<lb/>
　幣不書此何以書公孫壽卿也春秋於伯姬之嫁書<lb/>
　之最詳納幣致女以卿媵以非禮公羊榖梁不達也<lb/>
　皆以為録伯姬失之矣<lb/>
<pb n="6a"/>
晉殺其大夫趙同趙括<lb/>
　趙嬰通于趙莊姬趙同趙括放之于齊莊姬譖之同<lb/>
　括將為亂晉侯殺之稱國以殺殺無罪也<lb/>
秋七月天子使召伯來賜公命冬十月癸卯杞叔姬卒<lb/>
晉侯使士爕來聘叔孫僑如會晉士爕齊人邾人伐郯<lb/>
衛人來媵<lb/>
九年春王正月杞伯來逆叔姬之喪以歸公會晉侯齊<lb/>
侯宋公衛侯鄭伯曹伯莒子杞伯同盟于蒲公至自會<lb/>
<pb n="6b"/>
二月伯姬歸于宋夏季孫行父如宋致女晉人來媵秋<lb/>
七月丙子齊侯無野卒晉人執鄭伯<lb/>
　鄭伯既受盟於蒲楚人以重賂誘之復會楚公子成<lb/>
　於鄧故晉人執之鄭伯背盟而貳於楚稱人以執不<lb/>
　得為伯討者晉方不信於諸侯有以致之也<lb/>
晉欒書帥師伐鄭冬十有一月葬齊頃公楚公子嬰齊<lb/>
帥師伐莒庚申莒潰楚人入鄆秦人白狄伐晉鄭人圍<lb/>
許<lb/>
<pb n="7a"/>
　晉人執鄭伯鄭公孫申曰我出師以圍許為將改立<lb/>
　君者而舒晉使晉必歸君鄭人從之<lb/>
城中城<lb/>
十年春衛侯之弟黒背帥師侵鄭夏四月五卜郊不從<lb/>
乃不郊五月公會晉侯齊侯宋公衛侯曹伯伐鄭<lb/>
　鄭人立世子髠頑欒書曰鄭人立君我執一人何益<lb/>
　不如伐鄭歸其君以求成焉於是晉侯有疾立世子<lb/>
　州蒲為君以㑹父在而稱晉侯失父子之道矣<lb/>
<pb n="7b"/>
齊人來媵丙午晉侯獳卒秋七月公如晉<lb/>
　公親弔晉喪非禮也晉人止公使送葬諸侯莫在魯<lb/>
　人恥之故不書其葬諱之也<lb/>
冬十月<lb/>
十有一年春王三月公至自晉晉侯使郤犨來聘己丑<lb/>
及郤犨盟夏季孫行父如晉秋叔孫僑如如齊冬十月<lb/>
十有二年春周公出奔晉<lb/>
　周公楚惡襄惠之偪且與伯輿爭政不勝而出王使<lb/>
<pb n="8a"/>
　劉子復之盟于鄄而入三日復出凡自周無出周公<lb/>
　自出故書曰周公出奔晉<lb/>
夏公會晉侯衛侯于瑣澤秋晉人敗狄于交剛冬十月<lb/>
十有三年春晉侯使郤錡來乞師<lb/>
　晉盟主也其用諸侯之師多矣未甞乞師也今以列<lb/>
　國之禮乞師善之也<lb/>
三月公如京師夏五月公自京師遂會晉侯齊侯宋公<lb/>
衛侯鄭伯曹伯邾人滕人伐秦<lb/>
<pb n="8b"/>
　公將與諸侯伐秦不敢過京師則朝焉非以朝行也<lb/>
　不書公朝於京師而書公如京師若以朝行然何也<lb/>
　方其未朝也未甞有事是以置其情而書其迹内詞<lb/>
　也且明君臣之禮也<lb/>
曹伯盧卒于師秋七月公至自伐秦冬葬曹宣公<lb/>
十有四年春王正月莒子朱卒夏衛孫林父自晉歸于<lb/>
衛<lb/>
　晉侯使郤犫送孫林父于衛衛人復之故書曰自晉<lb/>
<pb n="9a"/>
　歸于衛<lb/>
秋叔孫僑如如齊逆女鄭公子喜帥師伐許九月僑如<lb/>
以夫人婦姜氏至自齊冬十月庚寅衛侯臧卒秦伯卒<lb/>
十有五年春王二月葬衛定公三月乙巳仲嬰齊卒癸<lb/>
丑公會晉侯衛侯鄭伯曹伯宋世子成齊國佐邾人同<lb/>
盟于戚晉侯執曹伯歸于京師<lb/>
　十三年曹伯盧卒于師曹人使公子負芻守使公子<lb/>
　欣時逆曹伯之喪負芻殺其世子而自立故晉侯會<lb/>
<pb n="9b"/>
　于戚以討之稱侯以執執有罪也歸之于京師禮也<lb/>
　春秋之書執諸侯者多矣惟是為得禮於是諸侯將<lb/>
　見欣時於王而立之欣時曰前志有之聖達節次守<lb/>
　節下失節為君非吾節也雖不能聖敢失守乎遂迯<lb/>
　奔宋故曹伯雖失國而不名曹無君故也<lb/>
公至自會夏六月宋公固卒楚子伐鄭秋八月庚辰葬<lb/>
宋共公宋華元出奔晉宋華元自晉歸于宋宋殺其大<lb/>
夫山宋魚石出奔楚<lb/>
<pb n="10a"/>
　宋華元為右師魚石為左師蕩澤為司馬華喜為司<lb/>
　徒公孫師為司城向為人為大司寇鱗朱為少司寇<lb/>
　向帶為大宰魚府為少宰蕩澤弱公室殺公子肥華<lb/>
　元不能討乃出奔晉二華戴族也司城莊族也六官<lb/>
　皆桓族也魚石將止華元魚府曰右師反必討是無<lb/>
　桓氏也魚石曰彼多大勲國人與之不反懼桓氏之<lb/>
　無祀於宋也乃止華元于河上請討許之乃反使華<lb/>
　喜公孫師帥國人攻蕩氏殺子山魚石向為人鱗朱<lb/>
<pb n="10b"/>
　向帶魚府出舎於睢上華元止之不可遂奔楚華元<lb/>
　之奔晉也未至而復其書曰華元出奔晉且書自晉<lb/>
　歸於宋何也元將討山而知力之不能故奔奔而國<lb/>
　人許之討故歸故其討山也雖其族人莫敢救之者<lb/>
　故書曰宋華元出奔晉宋華元自晉歸于宋言其出<lb/>
　入之正是以能討山也使元懷禄顧寵重於出奔則<lb/>
　不能討山矣鄭子産為政豐卷將祭請田弗許卷退<lb/>
　而徴役子産奔晉子皮止之歸而逐卷亦猶是也山<lb/>
<pb n="11a"/>
　之不氏背其宗也山實有罪而稱國以殺何也殺一<lb/>
　大夫而國幾於亂非外也出者五人而獨稱魚石何<lb/>
　也魚石卿也<lb/>
冬十有一月叔孫僑如會晉士爕齊高無咎宋華元衛<lb/>
孫林父鄭公子鰌邾人會呉于鍾離<lb/>
　呉夷未甞與中國會晉為之合諸侯而會之特書曰<lb/>
　會呉于鍾離言以呉為會也<lb/>
許遷于葉<lb/>
<pb n="11b"/>
十有六年春王正月雨木冰<lb/>
　雨木冰五行木不曲直庶證常寒之罰也劉歆謂上<lb/>
　陽施不下通下隂施不上通故雨而木為之冰唐遜<lb/>
　皇帝以為木稼者是也木稼蓋木介爾此記異也<lb/>
夏四月辛未滕子卒鄭公子喜帥師侵宋六月丙寅朔<lb/>
日有食之晉侯使欒黶來乞師甲午晦晉侯及楚子鄭<lb/>
伯戰于鄢陵楚子鄭師敗績楚殺其大夫公子側<lb/>
　鄢陵之敗也楚以一敗殺之故稱國以殺<lb/>
<pb n="12a"/>
秋公會晉侯齊侯衛侯宋華元邾人于沙隨不見公<lb/>
　鄢陵之戰公將會之叔孫僑如通於穆姜欲去季孟<lb/>
　而取其室公待於壞隤設守而後行故不及於戰沙<lb/>
　隨之會僑如使告於晉曰魯侯待於壞隤以待勝者<lb/>
　故晉侯不見公桓十年公會衛侯於桃丘弗遇弗遇<lb/>
　者不來會也不見公者來而不見也皆曲在外也<lb/>
公至自會公會尹子晉侯齊國佐邾人伐鄭曹伯歸自<lb/>
京師<lb/>
<pb n="12b"/>
　公子欣時既奔宋曹人請復曹伯于晉晉侯謂欣時<lb/>
　反吾歸而君欣時反曹伯歸欣時置邑與卿而不出<lb/>
　賢哉欣時之不取為君也曹雖失君而免於爭國之<lb/>
　亂故書曰曹伯歸自京師言無所與爭者也凡諸侯<lb/>
　之歸必書曰自某歸於某自某某有奉也歸於某求<lb/>
　歸也其曰歸自京師者京師無奉而曹伯不求也非<lb/>
　欣時之賢而能至此乎凡諸侯出而國無君者於歸<lb/>
　名之曹伯之歸而不名者為欣時故也<lb/>
<pb n="13a"/>
九月晉人執季孫行父舎之于苕丘<lb/>
　公之會伐鄭也僑如復使告于晉曰季孫將背晉而<lb/>
　事齊楚故晉人為之執行父范文子不可乃許魯平<lb/>
　而赦季孫執内大夫而不於其國故復言其所而志<lb/>
　之也<lb/>
冬十月乙亥叔孫僑如出奔齊十有二月乙丑季孫行<lb/>
父及晉郤犫盟于扈公至自會乙酉刺公子偃<lb/>
十有七年春衛北宫括帥師侵鄭夏公會尹子單子晉<lb/>
<pb n="13b"/>
侯齊侯宋公衛侯曹伯邾人伐鄭六月乙酉同盟于柯<lb/>
陵<lb/>
　書同盟鄭叛也齊晉之盛天子之大夫會而不盟尊<lb/>
　周也柯陵之會尹子單子始與諸侯之盟自是習以<lb/>
　為常非禮也<lb/>
秋公至自會齊高無咎出奔莒<lb/>
　齊慶克通于聲孟子與婦人蒙衣乘輦以入鮑牽見<lb/>
　之以告國佐國佐召慶克而謫之夫人怒公反自伐<lb/>
<pb n="14a"/>
　鄭夫人愬之曰高鮑將不納君而立公子角公不察<lb/>
　刖鮑牽而逐高無咎無咎之子弱以盧叛<lb/>
九月辛丑用郊晉侯使荀罃來乞師冬公會單子晉侯<lb/>
宋公衛侯曹伯齊人邾人伐鄭十有一月公至自伐鄭<lb/>
壬申公孫嬰齊卒于貍脤<lb/>
　嬰齊從於伐鄭還而道卒大夫卒不地其地在外也<lb/>
　案下十二月丁巳朔則壬申非十一月失之矣<lb/>
十有二月丁巳朔日有食之邾子貜且卒晉殺其大夫<lb/>
<pb n="14b"/>
郤錡郤犫郤至<lb/>
　晉厲公侈反自鄢陵將盡去諸大夫而立其左右三<lb/>
　郤族大而多怨謀先誅之郤氏知之郤錡欲攻公郤<lb/>
　至止之皆靖以待命公使長魚僑殺之郤氏雖多怨<lb/>
　於民而公殺之不以其罪故稱國以殺言刑之過也<lb/>
楚人滅舒庸<lb/>
十有八年春王正月晉殺其大夫胥童<lb/>
　胥童厲公之嬖臣也與厲公謀殺三郤又執欒書中<lb/>
<pb n="15a"/>
　行偃將殺之公不許公使胥童為卿書偃既執厲公<lb/>
　乃先殺童童雖道君為亂然書偃自是以弑君故稱<lb/>
　國以殺<lb/>
庚申晉弑其君州蒲<lb/>
　欒書中行偃實弑厲公然而厲公凌虐其臣民以及<lb/>
　於禍故稱國以弑罪在君也<lb/>
齊殺其大夫國佐<lb/>
　齊以高弱之叛使崔杼慶克圍盧國佐從諸侯圍鄭<lb/>
<pb n="15b"/>
　以難請而歸遂如盧師殺慶克以榖叛齊侯殺之佐<lb/>
　雖以專殺叛君為罪然其咎發於慶克齊人右慶氏<lb/>
　而殺佐故稱國以殺罪累上也<lb/>
公如晉夏楚子鄭伯伐宋宋魚石復入于彭城<lb/>
　楚子伐宋納魚石向為人鱗朱向帶魚府于彭城而<lb/>
　封之不曰納魚石將言魚石之復入故也宣十一年<lb/>
　楚子入陳納公孫寜儀行父于陳則何以不言入寜<lb/>
　行父則有罪矣楚子討其罪人而納之疑若楚子之<lb/>
<pb n="16a"/>
　無罪也將正楚子之罪是以言納而不言其入也魚<lb/>
　石之入不曰自楚何也言伐宋則自楚也不曰叛何<lb/>
　也將以亂國非止叛也故宋魚石晉欒盈皆不曰叛<lb/>
公至自晉晉侯使士匃來聘秋杞伯來朝八月邾子來<lb/>
朝築鹿囿己丑公薨于路寢冬楚人鄭人侵宋晉侯使<lb/>
士魴來乞師十有二月仲孫蔑會晉侯宋公衛侯邾子<lb/>
齊崔杼同盟于虛朾丁未葬我君成公<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷八<lb/>
</p>
<p>
</p>
  </div>
</body>
</text>
</TEI>
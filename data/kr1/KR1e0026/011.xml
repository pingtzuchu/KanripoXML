<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集解卷十一</head>
    <p>
<pb n="1a"/>
欽定四庫全書<lb/>
　春秋集解卷十一　　　　　宋　蘇轍　撰<lb/>
　　定公<lb/>
元年春王三月晉人執宋仲㡬于京師夏六月癸亥公<lb/>
之喪至自乾侯戊辰公即位秋七月癸巳𦵏我君昭公<lb/>
九月大雩立煬宮冬十月隕霜殺菽<lb/>
　僖三十三年書隕霜不殺草今指言殺菽何也於其<lb/>
　不殺而言草言其廣也於其殺而言菽言其所害也<lb/>
<pb n="1b"/>
二年春王正月夏五月壬辰雉門及兩觀災秋楚人伐<lb/>
呉冬十月新作雉門及兩觀<lb/>
三年春王正月公如晉至河乃復二月辛卯邾子穿卒<lb/>
夏四月秋𦵏邾莊公冬仲孫何忌及邾子盟于㧞<lb/>
四年春王二月癸巳陳侯呉卒三月公會劉子晉侯宋<lb/>
公蔡侯衞侯陳子鄭伯許男曹伯莒子邾子頓子胡子<lb/>
滕子薛伯把伯小邾子齊國夏于召陵侵楚夏四月庚<lb/>
辰蔡公孫姓帥師滅沈以沈子嘉歸殺之五月公及諸<lb/>
<pb n="2a"/>
侯盟于臯鼬把伯成卒于會六月𦵏陳惠公許遷于容<lb/>
城秋七月公至自會劉卷卒𦵏把悼公楚人圍蔡晉士<lb/>
鞅䘙孔圉帥師伐鮮虞<lb/>
　昭十二年楚滅陳蔡晉人不救而伐鮮虞稱晉以夷<lb/>
　之今晉既不為蔡伐楚楚人圍蔡亦弗之救而於其<lb/>
　伐鮮虞也稱晉士鞅衞孔圉何也晉雖有棄諸侯之<lb/>
　罪而蔡無國滅之禍輕重之異也<lb/>
𦵏劉文公冬十有一月庚午蔡侯以呉子及楚人戰于<lb/>
<pb n="2b"/>
柏舉楚師敗績楚囊瓦出奔鄭<lb/>
　楚平王殺伍奢其子員奔呉為呉行人囊瓦殺郤宛<lb/>
　伯氏之族出伯州犂之孫嚭為呉太宰以謀楚故蔡<lb/>
　侯因之以乞師囊瓦帥師禦之呉稱子而囊瓦稱人<lb/>
　何也呉以夷故不得稱人又不可言以呉特稱呉子<lb/>
　書實也囊瓦以貪致宼不能死而出奔稱人賤之也<lb/>
庚辰呉入郢<lb/>
五年春王三月辛亥朔日有食之夏歸粟于蔡於越入<lb/>
<pb n="3a"/>
呉六月丙申季孫意如卒秋七月壬子叔孫不敢卒冬<lb/>
晉士鞅帥師圍鮮虞<lb/>
六年春王正月癸亥鄭游速帥師滅許以許男斯歸二<lb/>
月公侵鄭公至自侵鄭夏季孫斯仲孫何忌如晉秋晉<lb/>
人執宋行人樂祁犂冬城中城季孫斯仲孫忌帥師圍<lb/>
鄆<lb/>
七年春王正月夏四月秋齊侯鄭伯盟于鹹齊人執衞<lb/>
行人北宮結以侵衞齊侯衞侯盟于沙大雩齊國夏帥<lb/>
<pb n="3b"/>
師伐我西鄙九月大雩冬十月<lb/>
八年春王正月公侵齊公至自侵齊二月公侵齊三月<lb/>
公至自侵齊曹伯露卒夏齊國夏帥師伐我西鄙公會<lb/>
晉師于瓦公至自瓦秋七月戊辰陳侯柳卒晉士鞅帥<lb/>
師侵鄭遂侵衞𦵏曹靖公九月𦵏陳懷公季孫斯仲孫<lb/>
何忌帥師侵衞冬衞侯鄭伯盟于曲濮從祀先公<lb/>
　從順也先公閔僖也逆祀則稱躋僖公順祀則稱先<lb/>
　公何也徧祀先公也於是陽虎欲去三桓故順祀而<lb/>
<pb n="4a"/>
　祈焉虎之謀去三桓亂也而其順祀則禮也春秋善<lb/>
　惡不以相及各書其實而已<lb/>
盜竊寶玉大弓<lb/>
　陽虎將殺季孫斯不勝而出取寶玉大弓寶玉大弓<lb/>
　魯之分器也所謂夏后氏之璜與封父之繁弱是時<lb/>
　陽虎以鄆讙龜陰叛奔齊十年侯犯以郈叛及昭十<lb/>
　三年南蒯以費叛皆以賤不書其書竊寶玉大弓何<lb/>
　也分器重於地分器重於地者賤貨而貴命也<lb/>
<pb n="4b"/>
九年春王正月夏四月戊申鄭伯蠆卒得寶玉大弓六<lb/>
月𦵏鄭獻公秋齊侯衞侯次于五氏<lb/>
　齊侯伐晉夷儀克之衞侯會之五氏言次而不言伐<lb/>
　齊衞告次而不告伐也<lb/>
秦伯卒冬𦵏秦哀公<lb/>
十年春王三月及齊平夏公會齊侯于夾谷公至自夾<lb/>
谷晉趙鞅帥師圍衞齊人來歸鄆讙龜陰田叔孫州仇<lb/>
仲孫何忌帥師圍郈秋叔孫州仇仲孫何忌帥師圍郈<lb/>
<pb n="5a"/>
宋樂大心出奔曹<lb/>
　樂祁犂死於晉晉人止其喪以求成于宋宋使樂大<lb/>
　心盟晉且逆祁犂之喪大心辭偽有疾祁犂之子溷<lb/>
　譖而逐之<lb/>
宋公子地出奔陳冬齊侯衞侯鄭游速會于安甫叔孫<lb/>
州仇如齊宋公之弟辰暨仲佗石彄出奔陳<lb/>
十有一年春宋公之弟辰及仲佗石彄公子地自陳入<lb/>
于蕭以叛夏四月秋宋樂大心自曹入于蕭冬及鄭平<lb/>
<pb n="5b"/>
叔還如鄭涖盟<lb/>
十有二年春薛伯定卒夏𦵏薛襄公叔孫州仇帥師墮<lb/>
郈衞公孟彄帥師伐曹季孫斯仲孫何忌帥師墮費秋<lb/>
大雩冬十月癸亥公會齊侯盟于黄十有一月丙寅朔<lb/>
日有食之公至自黄十有二月公圍成公至自圍成<lb/>
　仲由為季氏宰將墮三都於是叔孫氏墮郈季氏將<lb/>
　墮費公山不狃叔孫輒帥費人以襲魯公與三子入<lb/>
　于季氏之宮登武子之臺費人攻之入及公側仲尼<lb/>
<pb n="6a"/>
　命申句湏樂頎下伐之費人比二子奔齊遂墮費將<lb/>
　墮成公斂處父不欲公圍之弗克不書三人之亂皆<lb/>
　陪臣也或曰昭公將去季氏而失國孔子為魯而墮<lb/>
　三都亦㡬於亂孔子之為是何也曰昭公之去季氏<lb/>
　而失國失民故也魯君之失民與三桓之得民乆矣<lb/>
　故將以治魯而不得三桓不可為也能得三桓而道<lb/>
　之以禮樂猶可治也孔子為魯而仲由為季氏宰三<lb/>
　家從之矣其不從者其家臣也家臣未能得魯衆也<lb/>
<pb n="6b"/>
　雖其不從不能為患此孔子之所以墮三都而無疑<lb/>
　也<lb/>
十有三年春齊侯衞侯次于垂葭夏築蛇淵囿大蒐于<lb/>
比蒲衞公孟彄帥師伐曹秋晉趙鞅入于晉陽以叛冬<lb/>
晉荀寅士吉射入于朝歌以叛晉趙鞅歸于晉薛弑其<lb/>
君比<lb/>
十有四年春衞公叔戌來奔衞趙陽出奔宋二月辛巳<lb/>
楚公子結陳公孫佗人帥師滅頓以頓子牂歸夏衞北<lb/>
<pb n="7a"/>
宮結來奔五月於越敗呉于檇李呉子光卒公會齊侯<lb/>
衞侯于牽公至自會秋齊侯宋公會于洮天王使石尚<lb/>
來歸脤<lb/>
　石尚天子之士也天子之士稱王人石尚之名以其<lb/>
　接我特書也脤祭肉也禮助祭則受胙魯不助而歸<lb/>
　之非禮也不然魯之助則微者也<lb/>
衞世子蒯聵出奔宋衞公孟彄出奔鄭宋公之弟辰自<lb/>
蕭來奔大蒐于比蒲邾子來會公城莒父及霄<lb/>
<pb n="7b"/>
十有五年春王正月邾子來朝鼷䑕食郊牛牛死改卜<lb/>
牛二月辛丑楚子滅胡以胡子豹歸夏五月辛亥郊壬<lb/>
申公薨于髙寢鄭罕達帥師伐宋齊侯衞侯次于渠蒢<lb/>
邾子來奔喪秋七月壬申姒氏卒八月庚辰朔日有食<lb/>
之九月滕子來會𦵏丁巳𦵏我君定公雨不克𦵏戊午<lb/>
日下昃乃克𦵏辛巳𦵏定姒冬城漆<lb/>
　<lb/>
　春秋集解卷十一<lb/>
</p>
<p>
</p>
  </div>
</body>
</text>
</TEI>
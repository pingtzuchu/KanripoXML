<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋或問卷一</head>
    <p>
<pb n="1a"/>
欽定四庫全書<lb/>
　春秋或問卷一　　　　　元　程端學　撰<lb/>
或問曰春秋名義先儒不一其説子一切削之獨有<lb/>
　取於杜氏之說何也曰春秋者魯史之本號非孔<lb/>
　子所名孟子曰晉之乘楚之檮杌魯之春秋左氏<lb/>
　載韓起適魯見魯春秋司馬侯謂羊舌肸習春秋<lb/>
　以對晉悼公申叔時以教春秋為傅太子法皆前<lb/>
　乎孔子之辭古人簡質即物取名如詩名闗睢盧<lb/>
<pb n="1b"/>
　令書名益稷梓材之類姑借此以紀簡編何必研<lb/>
　精覃思轉相訓詁釋其命名之義哉故惟杜氏得<lb/>
　之爾<lb/>
曰春秋之始乎隐公或謂其賢且讓或謂始於蔑之盟<lb/>
　或謂天王下賵諸侯之妾子獨取程子孫氏以為平<lb/>
　王之所終者何也曰春秋非為魯隐作也假魯史立<lb/>
　教為萬世法者也隐公賢乎常事耳春秋不書常事<lb/>
　况隐公十年之間經之所書莫非過行而謂其賢乎<lb/>
<pb n="2a"/>
　若曰始蔑之盟則魯惠以上固有盟矣隠三年石門<lb/>
　之盟左氏曰尋盧之盟也盧之盟在春秋之前是知<lb/>
　魯惠以上固有盟也此盟適當隠之初耳若曰天王<lb/>
　下賵諸侯之妾則於平王戌申忘父事讎孰重哉不<lb/>
　始於彼而獨始於此乎借曰魯史所無不得以為始<lb/>
　然平王所以號令不及天下者必有其故不獨此一<lb/>
　事矣故石氏曰春秋以無王而作孰謂隠賢且讓而<lb/>
　始之哉趙木訥亦曰凡諸儒欲以一事當春秋之始<lb/>
<pb n="2b"/>
　者皆妄也曰朱子解詩以平王戌申使復讎討賊之<lb/>
　師為報施酬恩之舉忘親逆理而春秋作者何也曰<lb/>
　朱子之言至矣然不過因詩之一事以立論王綱之<lb/>
　壊雖此之由而平王五十年間壊王綱者非止一事<lb/>
　朱子之詩曰涇舟膠楚澤周綱已陵遲况復王風降<lb/>
　故宫黍離離宣聖作春秋哀傷實在兹亦不専取一<lb/>
　事為春秋始也<lb/>
　　　隠公<lb/>
<pb n="3a"/>
元年<lb/>
或問曰元年之元先儒曰元即仁也仁人心也子不之<lb/>
　取何也曰在易元亨利貞之元可謂在天為元在人<lb/>
　為仁若數年而以仁為訓遂謂仁年得乎楊龜山固<lb/>
　已病其太支離矣其與說者所謂變一為元元者氣<lb/>
　也葢相類矣况元年者上古以來歴歴稱之何獨春<lb/>
　秋始有深義<hi>以下闕文</hi>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　　　　　　　　　　　　　　　　<hi>以上原闕二十一行</hi>
　秋似元有此中也曰先儒謂書春王正月示人君當<lb/>
　上奉天時下奉王正明此義則王與天同久而人道<lb/>
　立者其意微矣子亦不取何也曰意則微矣然施之<lb/>
　紀事之年月則未有此意矣故劉氏云大凡元年春<lb/>
　正月公即位此八字文理相須苟載事者必皆庸焉<lb/>
<pb n="5a"/>
　非聖人新意惟王一字在春正之間為聖人新意耳<lb/>
　此說庶矣然愚又謂王一字亦非聖人新意其曰王<lb/>
　正月者王所班之正月猶言王之正月也豈聖人新<lb/>
　意哉嘗謂自元年春王正月六字亦非聖人新意惟<lb/>
　書公即位雖因舊史而有不請命之譏所謂其義則<lb/>
　丘竊取之者也曰然則序王於年月之間者誰歟曰<lb/>
　魯史也以理論之諸侯國史當有王字若周史則弗<lb/>
　書之矣曰如子之言則教天下後世一魯史而足焉<lb/>
<pb n="5b"/>
　用孔子筆削乎曰非此之謂也孔子傷周之不王也<lb/>
　義利之不明也王伯之不辨也夷夏之無别也諸侯<lb/>
　大夫之僭竊也災異薦出而莫之戒也於是削魯史<lb/>
　之合於禮者筆魯史之不合於禮者以訓後世使人<lb/>
　知其非禮則禮有在矣其所以防民之欲而約之於<lb/>
　義理之中者懇矣至矣故曰克己復禮閑邪存誠此<lb/>
　春秋所由作也而其叙事之年月則不問有禮與否<lb/>
　而悉書之以次其事之先後惡用深求也哉故春秋<lb/>
<pb n="6a"/>
　立教在其事而不在其年時月日之間若因年時月<lb/>
　日而考其事之逺近緩速重復先後則有之矣故春<lb/>
　秋紀事有月者書王無月而時者不書王愚以是益<lb/>
　信月書王月而不可離王正月為二句矣故曰以年<lb/>
　時月日而論春秋者求之過者也曰鄭夾漈陳君舉<lb/>
　皆謂諸侯舊用天子之年諸侯止稱世至平王失政<lb/>
　諸侯並稱元年者彼亦有考乎曰無所考也彼亦以<lb/>
　改元為重事而意其非諸侯之權也故黄氏曰諸侯<lb/>
<pb n="6b"/>
　所謂奉天子正朔者謂以子丑寅為嵗首講朝聘耳<lb/>
　未必使諸侯皆以天子之元年為元年葢封建之法<lb/>
　肈自黄帝諸侯之世守其國固有出於三代興王之<lb/>
　前者有王者興特以禮相與諸侯各自有其國各自<lb/>
　有即位則亦各自有始年安得一律以天子之年為<lb/>
　年其曰諸侯以世計者恐世逺難考姑舉其世次歟<lb/>
　此論得之<lb/>
曰先儒謂春秋用周正正月為夏之十一月子獨不然<lb/>
<pb n="7a"/>
　何也曰蔡氏釋書元祀十有二月之義曰元祀者太<lb/>
　甲即位之元年十二月者商以建丑為正故以十二<lb/>
　月為正也三代雖正朔不同然皆以寅月起數葢朝<lb/>
　覲㑹同班厯授時則以正朔行事至於紀月之數則<lb/>
　皆以寅為首也改正朔而不改月數則於經史尤可<lb/>
　考周建子矣而詩言四月維夏六月徂暑則寅月起<lb/>
　數周未嘗改也秦建亥矣而史記始皇帝十一年十<lb/>
　二月更名臘曰嘉平夫臘必建丑月也秦以亥正則<lb/>
<pb n="7b"/>
　臘為三月云十二月者寅月起數秦未嘗改也至三<lb/>
　十七年書十月癸丑始皇出遊十一月行至雲夢繼<lb/>
　書七月丙寅始皇崩九月𦵏驪山先書十月十一月<lb/>
　而繼書七月八月知其以十月為正朔而寅起月數<lb/>
　未嘗改也且秦史制書謂改年始朝賀皆據十月朔<lb/>
　夫秦繼周者也若改月數則周之十月為建酉月矣<lb/>
　安在其為建亥乎漢初史氏所書舊制也漢仍秦正<lb/>
　亦書曰元年冬十月則正朔改而月數不改亦已明<lb/>
<pb n="8a"/>
　矣黄氏曰據杜氏注左傳有周正月今十一月之語<lb/>
　先儒遂多指春秋之春為冬建子之月至胡康侯講<lb/>
　春秋始謂前乎周以丑為正書元祀十有二月知月<lb/>
　不易也後乎周以亥為正書元年冬十月知時不易<lb/>
　也建子之月非春明矣聖人語顔回以為邦則曰行<lb/>
　夏之時作春秋以經世則曰春王正月葢以夏時冠<lb/>
　周月垂法萬世以周正紀事示無其位而不敢専也<lb/>
　然康侯以春為夏正之春建寅而非建子可也以月<lb/>
<pb n="8b"/>
　為周之月則時與月異又在疑而未决也故晦菴先<lb/>
　生以為若如胡氏說則月與時當差兩月恐聖人作<lb/>
　經不若此之紛更戴岷隠講春秋常以夏正為說於<lb/>
　時亦未見為<hi>闕</hi>竊意三代雖有正朔之事而天時無<lb/>
　遷改之理趙浚南曰周正夏正之辨雖各有據隨其<lb/>
　所信然天時終不可易月數實未嘗改春秋用夏正<lb/>
　數月本無可疑然獨疑月數不改則周之大事必用<lb/>
　建子之月魯當在十一月即位而今在寅月即位何<lb/>
<pb n="9a"/>
　也葢當時諸侯放恣國各有歴考之唐志周魯宋各<lb/>
　自有歴法晉當獻恵之世大抵皆用夏正豈魯自改<lb/>
　正朔用夏正寅月即位而春秋因其舊乎或曰果如<lb/>
　是則經惡得不正之曰春秋因魯史而脩春秋不曰<lb/>
　其文則史乎若定公即位在六月亦據實書之况一<lb/>
　經所在皆非常事魯用寅月即位當直書之以懲専<lb/>
　恣豈得改其實哉或又曰即位書不書各有義豈専<lb/>
　為正朔設乎曰春秋一事該數義者甚多此其一義<lb/>
<pb n="9b"/>
　耳家氏曰寅卯辰為春寅為嵗首此百王不易之正<lb/>
　也虞夏而上春首寅嵗首寅天時王正兩得其正自<lb/>
　商人以建丑為嵗首周人以建子為嵗首而百王之<lb/>
　正與二代之嵗首始判為二夫子云行夏之時欲正<lb/>
　與時皆以寅為嵗首革二代之嵗首而為百王不易<lb/>
　之正此夫子之志然周雖建子為嵗首不過發號施<lb/>
　令自此而始而周家所以揆時授功者夏時夏正也<lb/>
　彼謂周家以建子首十一月者左氏之誤也以為周<lb/>
<pb n="10a"/>
　家變易四時以子丑寅為春卯辰巳為夏午未申為<lb/>
　秋酉戌亥為冬者孔安國鄭康成之大誤也葢自羲<lb/>
　皇肈立人極仰觀天運之常俯察氣化之變分隂陽<lb/>
　以序四時而春夏秋冬之位以定十二月之次以立<lb/>
　此皆因其自然之理非聖人以己之私智而强為之<lb/>
　區别也以窮冬為春非生物之候也以夏為秋物之<lb/>
　方長而未成也以秋為冬而嵗功未畢欲閉藏而莫<lb/>
　可也商周聖人之心亦虞夏聖人之心其欽若天道<lb/>
<pb n="10b"/>
　敬授人時一而已矣夫豈變易四時貿亂寒暑而曰<lb/>
　吾以是新民聼者哉蓋嵗首者將以發號施令而正<lb/>
　月則以紀年授時嵗首可改正月不可改也見之書<lb/>
　伊訓元祀十有二月乙丑伊尹奉嗣王祗見厥祖太<lb/>
　甲中篇三祀十有二月朔伊尹奉嗣王歸於亳此十<lb/>
　二月乃商家之嵗首而但謂之十二月以見商家雖<lb/>
　以建丑為嵗首未嘗改十二月為正月也又如臨卦<lb/>
　之彖辭曰元亨利貞至於八月有凶指觀而言也臨<lb/>
<pb n="11a"/>
　二陽四隂之卦直十二月觀二陽四隂之卦直八月<lb/>
　葢自今年十二月指明年八月而言當二陽之寖長<lb/>
　豫憂四隂之將盛以臨觀相為反對云爾此卦下之<lb/>
　辭文王所為是時商人以丑為嵗首而文王之彖惟<lb/>
　從夏正此商家月次不易之明證也周書泰誓一月<lb/>
　戊午師渡孟津武成一月壬辰旁死魄一月者建寅<lb/>
　之月正也春大㑹于孟津者夏時孟春建寅之月也<lb/>
　孔氏乃以一月為建子之月其意以為三代改正朔<lb/>
<pb n="11b"/>
　必改月數改月數必以其正為四時之首夫豈知改<lb/>
　正朔者不過更其嵗首春秋冬夏可得而變易乎十<lb/>
　二月次可得而紊乎又考之詩及二禮其義益明𫝊<lb/>
　註不足惑矣詩豳風七月流火九月授衣者夏時也<lb/>
　小雅六月北伐四月維夏六月徂暑等詩與周頌臣<lb/>
　工維莫之春者皆夏時也臣工之詩乃諸侯助祭及<lb/>
　莫春遣之歸國告戒之辭也曰維莫之春亦又何求<lb/>
　如何新畬於皇來牟將受厥明言莫春則當治耕作<lb/>
<pb n="12a"/>
　之事牟麥將熟可以受上帝之明賜夫牟麥將熟則<lb/>
　建辰之月夏正之季春也而鄭氏箋詩乃指周之莫<lb/>
　春為夏之孟春則四時之為易位其舛豈不甚乎周<lb/>
　官冬日至祀圜丘夏日至祀方澤季春出火季秋納<lb/>
　火仲夏斬隂木仲冬斬陽木皆指夏時而言也凌人<lb/>
　掌氷正嵗十二月令斬氷𫝊者云夏正十二月今之<lb/>
　季冬也若以為周正十二月今之孟冬水始凍冰未<lb/>
　及堅冰可藏乎内宰仲春詔内外命婦始蠶夏仲春<lb/>
<pb n="12b"/>
　也若以為周之仲春今十二月而可蠶乎天官正月<lb/>
　始和布治于邦國都鄙者亦夏正正月也而𫝊乃以<lb/>
　為周正建子月此一時而從周從夏之不同其實正<lb/>
　月布治者亦夏正也又如禮記月令一篇純乎用夏<lb/>
　時者也王肅蔡伯喈皆以為周公遺書吕不韋稍加<lb/>
　傅㑹以行乎世實則周公之書彼不韋豈知為此乎<lb/>
　汲冢書者不知何所從來要之亦古書也其周月觧<lb/>
　時觧訓等篇四時中節大率與月令相似且其言曰<lb/>
<pb n="13a"/>
　夏數得天百王所同我周改正易械以垂三統至於<lb/>
　敬授人時廵狩烝享猶自夏焉又有嘗麥觧曰成王<lb/>
　四年孟夏初謁宗廟乃嘗麥於太祖若以卯月為孟<lb/>
　夏安有麥可嘗乎必如鄭孔之說錯亂四時變易冬<lb/>
　夏則所謂分至啓閉十有二候十有二律乃不與天<lb/>
　氣物化相應商周聖人吾知必不為此也又如魯論<lb/>
　曽㸃舍瑟一章所謂莫春者亦可指為夏正之正月<lb/>
　乎今之正月寒氣猶壯既非春服可成之侯亦非可<lb/>
<pb n="13b"/>
　浴之時則此莫春非夏正而何孟子曰十一月徒杠<lb/>
　成十二月輿梁成云者本言脩治橋梁必在冬深水<lb/>
　涸之時徒杠十一月可成澗水先涸也輿梁必十二<lb/>
　月乃成河水後涸至是時乃可施工云耳𫝊者引夏<lb/>
　令為證則非本㫖此又月次不易見之魯論孟子者<lb/>
　也自左傳一失以春王正月為周王正月孔鄭再失<lb/>
　以周正說詩傳書杜元凱三失撰為長歴以從左傳<lb/>
　之訛自是以來千有餘年諸儒議論膠固未能致辨<lb/>
<pb n="14a"/>
　乎此迨河南程先生謂春秋假天時立義故文定𫝊<lb/>
　春秋祖述其說謂夏時冠周月一以夏時周月為斷<lb/>
　時夏時則寅卯辰為春月周月則子為嵗首時自時<lb/>
　月自月不相為謀春秋春王正月果若是乎竊嘗觀<lb/>
　程子之意似謂夫子以夏時冠周月以見行夏時之<lb/>
　意但春秋有年之下書時而紀事者如隠二年春公<lb/>
　㑹戎于潛之類自舊已然葢史失其月僅著其時而<lb/>
　春秋因之耳今以為夫子冠以是時猶存周月其不<lb/>
<pb n="14b"/>
　然與葢左傳自王正曰周正本非確然一定之論後<lb/>
　人以元凱為之長厯而厯法有未易知者故依違而<lb/>
　不敢議而不知厯務遷就以求其合唐人善厯者固<lb/>
　常非之謂日干或不在其月則改易閏餘曲為遷就<lb/>
　故閏月相距近者十餘月逺或七十餘月如是而求<lb/>
　合果何益於經乎或曰然則用夏正泝而上之至春<lb/>
　秋之世可得合乎曰天運有常有變只如日月之行<lb/>
　雖云度數一定不能不稍有盈縮有交㑹而不食者<lb/>
<pb n="15a"/>
　有頻交而頻食者故自古無不差之厯是可以定數<lb/>
　求乎元凱務遷就求合周正卒不得合每為之遁辭<lb/>
　曰此經誤也此厯誤也後人舍五經之明證而從事<lb/>
　於厯固當有一二合者然得諸此而遺諸彼合於前<lb/>
　則爽於後是亦偶合而已矣是故窮經者不必論厯<lb/>
　又曰言春秋用周正者左氏傳也羽翼左氏之說為<lb/>
　之厯以傳於後者杜元凱也愚未能學厯豈敢輕議<lb/>
　前人之非然欲發明夏正之說不容己於言也僖公<lb/>
<pb n="15b"/>
　五年左傳書王正月辛亥朔日南至說者以為周正<lb/>
　建子之明證此乃傳之南至而非經之南至豈得置<lb/>
　而勿論乎夫閏法自虞夏以來未之有改也厯家置<lb/>
　閏準以三十二月為準而長厯自僖元年閏十一月<lb/>
　至五年閏十二月相去凡五十月不與古厯御同此<lb/>
　杜氏曲為遷就以求合傳五年之南至是嵗南至實<lb/>
　不在此月何以言之所謂冬日至者夏日至者乃日<lb/>
　行極南極北之驗未聞春之首秋之初而可以至言<lb/>
<pb n="16a"/>
　也今左氏於此年春書春王正月日南至是以建子<lb/>
　月為孟春春而日至古有是乎春可以書日南至秋<lb/>
　可以書日北至乎二至既舛二分亦可從而舛乎左<lb/>
　傳於分至啓閉每謹記而備之今既以子丑寅為春<lb/>
　則必以午未申為秋四序分錯中節而隨之紊亂建<lb/>
　子月立春則建丑月為春分乎建午月立秋則未月<lb/>
　可得為秋分乎春秋分者本謂晝夜等寒暑中今以<lb/>
　窮冬盛夏為春秋分晝夜可得而均乎寒暑可得而<lb/>
<pb n="16b"/>
　中乎推是以往天氣物化悉皆舛紊愚不知孔鄭謂<lb/>
　商周變易四時者至此何以為之說乎此以厯而言<lb/>
　也考之傳文左氏自不能固守周正之說每每雜引<lb/>
　周夏正以揆一時之事而杜氏曲為說以通之終有<lb/>
　不可得而通者聊舉一二以釋學者之疑隐三年左<lb/>
　傳云四月鄭祭足帥師取溫之麥秋又取成周之禾<lb/>
　夏之言麥秋之言禾其為夏時固宜而杜氏乃以此<lb/>
　四月為周之二月以此秋為周之夏謂是芟踐成周<lb/>
<pb n="17a"/>
　未成之禾麥何其用意區區若此乎晉伐虢圍上陽<lb/>
　問之卜偃曰吾其濟乎對曰童謡云云其九月十月<lb/>
　之交乎冬十二月丙子朔晉滅虢左傳以周正紀事<lb/>
　卜偃以夏正釋童謡從左傳乎從卜偃乎卜偃生於<lb/>
　當時世典晉卜若周家以建子為正月卜偃何為以<lb/>
　十二月為夏正之十月乎綘縣老人云臣生之嵗正<lb/>
　月甲子朔四百四十五甲子矣師曠士文伯以嵗考<lb/>
　之定為七十三嵗老人葢生於魯文公十一年夏正<lb/>
<pb n="17b"/>
　建寅之正月朔至襄公二十九年夏正十二月為二<lb/>
　萬六千六百有六旬為嵗七十三而左氏乃載此事<lb/>
　於三十年之二月則老人乃生文公十一年三月甲<lb/>
　子而非正月甲子至是七十有四矣藉令老人隠者<lb/>
　誤舉夏正師曠士文伯博極精詣不當與之俱誤周<lb/>
　家以建子為正而二子以夏正計老人始生之嵗必<lb/>
　無是也莊二十五年六月辛未朔日有食之鼓用牲<lb/>
　于社左傳云惟正陽之月慝未作日有食之用幣伐<lb/>
<pb n="18a"/>
　鼓則以是月非正陽之月不當用正陽之禮故經以<lb/>
　是為譏爾夫既非正陽之月則是月乃夏正之六月<lb/>
　奚疑元凱求以通周正之誣乃曰以長厯推此六月<lb/>
　朔乃七月朔置閏失所以致月錯此借厯法之不可<lb/>
　知者以為遁辭非經意亦非左傳所以立例之本意<lb/>
　是不可以無辨也又如城築興作之事多以輕用民<lb/>
　力而書左氏一以周正為斷曰此時也此不時也宣<lb/>
　公八年十月城平陽傳曰書時也夫以水昏正為興<lb/>
<pb n="18b"/>
　作之候者傳例也以周正而言此十月乃夏正之八<lb/>
　月是時北方七星何由昏正而左氏乃以城平陽為<lb/>
　得時而書則十月乃夏正而非周正亦明矣左傳自<lb/>
　不守其周正之說後先矛盾不相為同後人乃依違<lb/>
　避就而不敢改遂使春秋夏時著義鬱而不揚愚竊<lb/>
　恨焉學者知左傳之訛則孔鄭杜之說可以坐判矣<lb/>
　然後可與言春秋矣請即經之正文而概論之夫冬<lb/>
　而烝禮之常也春秋常事不書桓八年正月書烝五<lb/>
<pb n="19a"/>
　月又書烝再書之以譏烝之不以時榖梁子似亦知<lb/>
　夏時之說其言曰烝冬事也而春興之夏又興之春<lb/>
　秋所以譏胡文定又引周官大司馬仲冬田而烝者<lb/>
　以證正月為建子月其可哉周禮仲冬固是夏時十<lb/>
　一月十一月而田維其時矣十一月而烝亦其時矣<lb/>
　而春秋之正月乃夏時之正月正月而書烝謂其過<lb/>
　時而書豈得反以周禮仲春之田而證春秋正月之<lb/>
　烝必指春秋正月為周正建子月謂春秋以一嵗再<lb/>
<pb n="19b"/>
　烝而書不以不時而書若然則春秋於夏五月一書<lb/>
　烝以譏不時可也正月之烝既得其時又何以書為<lb/>
　哉桓十四年八月辛未御廩災乙亥嘗八月而嘗時<lb/>
　也常事不書也所以書為御廩災甫三日而嘗所以<lb/>
　譏爾御廩者粢盛之所藏今而告災不知戒懼春秋<lb/>
　是以譏公榖二傳皆同而孫泰山胡文定乃謂此八<lb/>
　月乃周正之八月周正之八月乃夏家之六月六月<lb/>
　而嘗不時所以書失春秋繼災書嘗示警之意矣嗟<lb/>
<pb n="20a"/>
　夫烝之不時者以為時嘗之時者以為不時不過以<lb/>
　證夏時冠月周正紀事之說耳且以春秋所書寒暑<lb/>
　災變而言於夏時大概可通其不可通者小有疑而<lb/>
　未定焉耳隐九年三月癸酉大雨震電庚辰大雨雪<lb/>
　記異也震電非異震電而雪所以為異僖十年冬大<lb/>
　雨雪書冬不書月且加以大字記是冬寒氣太甚屢<lb/>
　雪之為災耳若此以冬為八月九月是時秋氣始肅<lb/>
　餘暑未艾安有連五月之雨雪乎又如僖三十三年<lb/>
<pb n="20b"/>
　十二月隕霜不殺草李梅實嚴冬不殺氣燠也若謂<lb/>
　此十二月為建亥月則夏時之十月草不盡殺猶或<lb/>
　有之春秋何以遽書為異乎竊詳經文十二月乙巳<lb/>
　公薨之下書隕霜不殺草李梅實此於嵗終併書一<lb/>
　冬之異非專為此月書也杜氏以其長厯而推謂此<lb/>
　十二月乃周之十一月今九月也指此為舊史紀錄<lb/>
　之誤春秋因之愚謂九月之霜不能殺草猶未足為<lb/>
　異春秋何以動色而書之曰隕霜不殺草李梅實乎<lb/>
<pb n="21a"/>
　此夏正之冬何疑乃若書無冰皆在春以冰政不舉<lb/>
　而書耳詩七月二之日鑿冰沖沖謂十二月取冰三<lb/>
　之日納于凌隂謂正月藏冰四之日其蚤獻羔祭韭<lb/>
　謂二月開冰而周禮藏冰開冰與此畧同春秋於桓<lb/>
　公十四年春正月咸元年春二月襄二十八年春三<lb/>
　月書無冰皆以冰政不舉書譏之耳書螽有在夏秋<lb/>
　者為其賊苗而書有在冬者則以陽氣不斂蟄出為<lb/>
　災耳哀公十二年冬書螽十三年冬又書螽皆紀異<lb/>
<pb n="21b"/>
　也窮冬沍寒閉蟄已久而螟蝗生焉其為異大矣左<lb/>
　氏乃託夫子荅季孫之語歸過於司厯之失閏春秋<lb/>
　為記異而書豈為厯乎宣十五年秋螽而冬蝝亦為<lb/>
　失閏可乎莊七年秋大水無麥苗𫝊者謂周七月為<lb/>
　夏五月故以無麥苗為災非也中原之地種麥冣早<lb/>
　故月令仲秋勸種麥令曰無或失時是嵗以大水之<lb/>
　故種麥失時或已種而為水所溺故曰無麥苖非謂<lb/>
　已熟之麥而莊二十八年冬大無麥禾謂嵗終計公<lb/>
<pb n="22a"/>
　私所儲蓄而言不然麥熟在夏禾熟在秋何以書無<lb/>
　麥禾於此際乎此春秋所書寒暑災變合於夏時者<lb/>
　也外是亦有一二之疑皆可以義而通要以不害於<lb/>
　大體之合皆具述於經本文之下生乎千載之後而<lb/>
　尚論千載以前事容有未盡合者質之聖人而無悖<lb/>
　考之五經而可證斯可謂之合何必盡求其合然後<lb/>
　謂之合乎必欲變易四時錯亂分至以從周正之說<lb/>
　則非吾之所敢知也陽氏曰是是非非所易見也事<lb/>
<pb n="22b"/>
　有似是而非者苟不推見至隐未有不以非為是者<lb/>
　也何者春秋書春無冰則似冬令書冬殺菽則似秋<lb/>
　令此左氏所以敢於改時易月而不怍者也夫春夏<lb/>
　秋冬之序則用周正分至啓閉之序則用夏時人皆<lb/>
　知其非而不敢非之者以其記聖經也然聖經豈若<lb/>
　是哉左氏但託經之似以誣後世爾何以知之左氏<lb/>
　用周月紀事公榖於桓公八年烝之𫝊以夏釋經左<lb/>
　氏之說非矣程子曰以𫝊考經之事跡以經别𫝊之<lb/>
<pb n="23a"/>
　真偽學者但以天道觀聖經則左氏之說不辨而自<lb/>
　詘矣左氏於正月之上加一周字以子月為春是以<lb/>
　冬為春也以卯月為夏是以春為夏也以午月為秋<lb/>
　是以夏為秋也以酉月為冬是以秋為冬也四時十<lb/>
　二月之序皆易位矣稽諸天道則不順揆諸人事則<lb/>
　不合遂使春秋一經非奉若天道之書上違先王之<lb/>
　典下開萬世之疑皆左氏之罪也請推本而論之堯<lb/>
　典一書欽天授時之書也羲和四子分掌四時日中<lb/>
<pb n="23b"/>
　星鳥以殷仲春建卯之月也日永星火以正仲夏建<lb/>
　午之月也宵中星虛以殷仲秋建酉之月也日短星<lb/>
　昴以正仲冬建子之月也自堯典定時成嵗之後四<lb/>
　時十二月之序一定不移虞夏商周皆因之雖百世<lb/>
　莫能改也或曰三代既無改時易月之事夫子何以<lb/>
　言行夏之時乎曰此以嵗首頒朔言之也舜月正元<lb/>
　日詢四岳闢四門禹正月朔旦率百官若帝之初古<lb/>
　者國有大朝㑹大政事大號令大因革則於嵗首行<lb/>
<pb n="24a"/>
　之而頒之於諸侯也夏正建寅為人統此以正月為<lb/>
　嵗首也商正建丑為地統此以十二月為嵗首也周<lb/>
　正建子為天統此以十一月為嵗首也秦正建亥為<lb/>
　水位此以十月為嵗首也夏正即今之正月不假言<lb/>
　也請以商周秦漢明之伊訓曰惟元祀十有二月乙<lb/>
　丑伊尹祠于先王奉嗣王祗見厥祖太甲曰惟三祀<lb/>
　十有二月伊尹以冕服奉嗣王歸于亳于元祀三祀<lb/>
　之下即繫之以十二月者此商以十二月為嵗首未<lb/>
<pb n="24b"/>
　嘗改十二月為正月七月之詩周公所作也其詩以<lb/>
　子月為一之日丑月為二之日寅月為三之日卯月<lb/>
　為四之日言日不言月者不改月者也十月蟋蟀入<lb/>
　我牀下曰為改嵗入此室處者改嵗首也此周以子<lb/>
　月為嵗首即未嘗以一之日為正月也秦文公獲黑<lb/>
　龍以為水瑞始皇二十六年初并天下以十月建亥<lb/>
　為嵗首吕不韋集諸儒作月令季秋之月合諸侯制<lb/>
　百縣為來嵗受朔日秦以孟冬之月為來嵗也司馬<lb/>
<pb n="25a"/>
　公作治鑑於二世元年之下書曰冬十月戊寅大赦<lb/>
　于漢髙祖元年之下書曰冬十月沛公至霸上於孝<lb/>
　景元年之下書曰冬十月庚戌封琅琊王澤為燕王<lb/>
　於孝景元年之下書曰冬十月丞相嘉奏立祖宗廟<lb/>
　於孝武元年之下書曰冬十月詔舉賢良方正直言<lb/>
　極諌之士而親䇿之於元年之下書冬者時不改也<lb/>
　書十月者月不改也此漢因秦正朔以亥月為嵗首<lb/>
　即未常以冬為春以十月為正月也至太和元年夏<lb/>
<pb n="25b"/>
　五月行太初厯以正月為嵗首自是於二年三年之<lb/>
　下即書正月不復先書十月矣孔子所謂行夏之時<lb/>
　此之謂也賈誼所謂改正朔者改此而已非改月也<lb/>
　唐武后天授元年十一月朔日南至改用周正以十<lb/>
　一月為正月十二月為臘月夏正月為一月亦可以<lb/>
　參考矣左氏於僖五年十二月晉滅虢引童謡之言<lb/>
　以為鶉火旦中之月於僖十五年十一月韓之戰引<lb/>
　卜徒父之占曰嵗云秋矣我落其實而取其材於昭<lb/>
<pb n="26a"/>
　十七年六月日食引太史之言以為日過分而未至<lb/>
　是建已正陽之月於昭二十四年五月日食引叔孫<lb/>
　昭子之言以為日過分而陽猶不克能無旱乎於昭<lb/>
　三十一年十二月日食引史墨之言曰日月在辰尾<lb/>
　謂夏之十月日月合朔於蒼龍之尾若此之類皆所<lb/>
　以附合其周月之說也然而妄不勝正有不可以智<lb/>
　巧為者星孛於冬則不可以為秋九月火已伏河漢<lb/>
　已沉雖欲牽合附㑹而不可得也杜預著釋例既成<lb/>
<pb n="26b"/>
　㑹汲郡得冢中竹書就中紀年冣為分了晉莊伯之<lb/>
　十一年十一月魯隐公之元年正月也其編年皆用<lb/>
　夏正建寅之月為嵗首夫晉魯紀月同異固不可捨<lb/>
　詩書而信其說但以寅月為嵗首則固為天王協時<lb/>
　月正日諸侯皆禀承正朔安得晉用夏正數月魯獨<lb/>
　用周正耶改時易月之說孔孟以前經無明文左氏<lb/>
　自倡為之說於是漢魏晉唐諸儒皆宗之孔安國註<lb/>
　尚書鄭𤣥註詩禮趙岐註孟子杜預註左傳何休註<lb/>
<pb n="27a"/>
　公羊范寗註榖梁孔穎達述正義捨經信傳踵繆承<lb/>
　訛歴千有餘年無有正其非者至河南程子始斷之<lb/>
　曰周正月非春也只此一言真足以破千載之惑矣<lb/>
　然又曰假天時以立義猶不輕於斥左氏之非胡文<lb/>
　定公見冬不可以為春遂發明程子之意謂春秋以<lb/>
　夏時冠周月誠如是也則繫年之夏時與紀事之周<lb/>
　月常有兩月之差夫天運有常四時不忒豈同一物<lb/>
　可假借以為用乎蓋嘗論之一嵗之有春夏秋冬猶<lb/>
<pb n="27b"/>
　一日之有旦晝暮夜也子時一陽生雖屬明日猶是<lb/>
　昨日之夜至寅時方謂之旦子月一陽生雖屬來嵗<lb/>
　猶是往嵗之冬至寅月方謂之春一日之旦始於寅<lb/>
　時一嵗之春始於寅月左氏以子月為春是猶以夜<lb/>
　半之子時為旦也是故通乎晝夜之道則知春秋以<lb/>
　月繫時以時繫年之義矣隠公三年左氏曰四月鄭<lb/>
　祭足帥師取温之麥秋又取成周之禾案月令孟夏<lb/>
　之月麥秋至農乃登麥此四月熟麥也案金縢秋大<lb/>
<pb n="28a"/>
　熟未穫天大雷電以風禾盡偃王出郊天乃雨反風<lb/>
　禾盡起此禾熟於秋也四月取麥豈非建巳之月乎<lb/>
　秋取禾豈非申酉之月乎成十年晉景公疾桑田巫<lb/>
　曰不食新矣六月丙午晉侯欲麥使甸人獻麥召桑<lb/>
　田巫示而殺之此左氏以周月紀晉事也今言四月<lb/>
　取温之麥以夏時紀鄭事是畔其說也而元凱註曰<lb/>
　四月為二月秋今之夏也麥禾皆未熟葢芟踐之此<lb/>
　其取也而謂之踐失其義矣先儒以元凱為左氏忠<lb/>
<pb n="28b"/>
　臣愚以為佞臣也桓八年春正月己卯烝夏五月丁<lb/>
　丑烝烝冬祭也案月令孟冬之月大飲烝案周禮中<lb/>
　冬教大閱獻禽享烝書十有二月王在新邑烝祭嵗<lb/>
　是冬之三月者可烝祭於先王先公也魯十二公冬<lb/>
　烝皆不見於經何也祭而合禮則不書也桓公八年<lb/>
　春正月烝公羊曰烝冬祭也何以書譏亟也何休註<lb/>
　曰屬十二月已烝今復烝也不異烝祭名而言烝者<lb/>
　取冬祭所屬衆多之物榖梁曰烝冬事也春興之志<lb/>
<pb n="29a"/>
　不時也於丁丑烝之傳曰烝冬事也春夏興之黷祀<lb/>
　也公羊以春烝為譏亟榖梁以春烝為不時是皆不<lb/>
　以冬為春與左傳異矣堯以厯象考日月星辰之度<lb/>
　舜以璣衡齊日月五星之政文王興易於中古而定<lb/>
　後天八卦之位武王訪範於箕子而叙五紀庶徴之<lb/>
　疇仲尼祖述堯舜憲章文武而作春秋所謂考諸三<lb/>
　王而不繆建諸天地而不悖質諸鬼神而無疑百世<lb/>
　以俟聖人而不惑者也杜元凱云左丘明受經於仲<lb/>
<pb n="29b"/>
　尼今案左傳終叙韓魏趙共殺智伯事去獲麟已二<lb/>
　十七年臘祭始於秦而左氏謂虞不臘矣朱子曰是<lb/>
　秦時文字分明噫三傳作而春秋晦然不因三傳之<lb/>
　有同異則無以考正聖經令學者得有所據而知春<lb/>
　秋為上律天時之書者以有公榖二傳尚可參考耳<lb/>
　胡文定公於左傳周正二字反復論辨非不詳明顧<lb/>
　乃委曲遷就而有夏時冠周月之說至於此經之𫝊<lb/>
　反以榖梁氏之說為非曰春秋非以不時書也為再<lb/>
<pb n="30a"/>
　烝見瀆書也經再書而一貶胡氏此言失祖述憲章<lb/>
　之義矣易說卦曰兊正秋也萬物之所說也說卦此<lb/>
　一節論文王後天八卦也帝出乎震建卯之月也相<lb/>
　見乎離建午之月也說言乎兊建酉之月也勞乎坎<lb/>
　建子之月也故文定公曰夫斗建寅然後謂之春斗<lb/>
　建巳然後謂之夏兊為正秋則坎為正冬明矣今以<lb/>
　冬為春則四時易位矣春秋正名之書豈若是哉胡<lb/>
　氏此言非不確而有夏時冠周月之說春狩春烝不<lb/>
<pb n="30b"/>
　時也而謂之時秋嘗時也而謂之不時非經意也書<lb/>
　泰誓惟十有三年春孔安國註曰周之孟春一月戊<lb/>
　午註曰周正月二十八日案周禮季春出火辰月也<lb/>
　季秋内火戌月也案金縢秋大熟朱子曰申酉之月<lb/>
　也辰月為季春申酉戌之月為秋則寅月為孟春明<lb/>
　矣泰誓之一月武成之一月者寅月也河南遺書曰<lb/>
　是時商厯己絶周厯未建故用人正今之正月也註<lb/>
　謂戊午是子月二十八日六甲循環寅月二十八日<lb/>
<pb n="31a"/>
　亦戊午也詩豳風七月一章曰一之日觱發二之日<lb/>
　栗烈無衣無褐何以卒嵗五章曰十月蟋蟀入我牀<lb/>
　下穹窒熏䑕塞向墐戶嗟我婦子曰為改嵗入此室<lb/>
　處自古帝王之興有因有革舜禹以揖讓得天下舜<lb/>
　之正朔即堯之正朔也夏之正朔即虞之正朔也當<lb/>
　因而因也湯武以放伐得天下商之正朔不可因之<lb/>
　於夏周之正朔不可因之於殷當革而革也周用天<lb/>
　正以子月為嵗首故豳詩於十月改嵗迎新嵗也鄭<lb/>
<pb n="31b"/>
　康成箋云曰為改嵗者嵗終而一之日觱發二之日<lb/>
　栗烈當避寒氣而入此穹窒墐戶之室而居之至此<lb/>
　而女功止其說是也然而日中宵中日永日短天道<lb/>
　則不改也作訛成易析因夷隩民事則不變也堯典<lb/>
　以平在朔易為嵗終虞夏商周皆因之故首章卒嵗<lb/>
　在觱發栗烈之後于耜舉趾之前也十月改嵗者周<lb/>
　一代之典也十二月卒嵗者萬世通行之法也周雖<lb/>
　以子月為嵗首而四時十二月之序則元用夏時也<lb/>
<pb n="32a"/>
　故知周公豳詩之㫖則知孔子春秋之義矣小雅曰<lb/>
　十月之交朔日辛卯日有食之亦孔之醜案災異譴<lb/>
　告之來在他月猶輕惟正陽之月其災尤重正月四<lb/>
　月也陽月十月也詩曰正月繁霜我心憂傷此純乾<lb/>
　之月霜降為災十月之交日有食之此純坤之月太<lb/>
　陽薄食者非小變也朱子以十月為建亥之月是也<lb/>
　鄭康成解經如四月六月七月諸詩皆用夏時獨此<lb/>
　詩箋曰十月夏八月周頌臣工之詩嗟嗟保介維莫<lb/>
<pb n="32b"/>
　之春箋曰周之季春夏之孟春也引月令天子親載<lb/>
　耒耜之事以證之愚常考之月令所言乃孟春祈榖<lb/>
　之後天子躬耕帝籍之事也周頌所言乃諸侯來助<lb/>
　祭於其歸也歌臣工之詩以遣之因命其車右之介<lb/>
　士曰春已莫矣歸當問田之新畬今如之何此省耕<lb/>
　勸農之事也夫至當歸一精義無二鄭氏以十月為<lb/>
　酉月以莫春為寅月與七月諸詩箋註不同自為矛<lb/>
　盾矣周禮大胥春入學舎菜合舞秋頒樂合聲媒氏<lb/>
<pb n="33a"/>
　掌萬民之判中春之月令㑹男女籥章掌土鼓豳籥<lb/>
　中春晝擊土鼓龡豳詩以逆暑中秋夜迎寒亦如之<lb/>
　大司馬仲春教振旅遂以蒐田中夏教茇舎遂以苗<lb/>
　田中秋教治兵遂以獮田仲冬教大閱遂以狩田案<lb/>
　中春卯月也中秋酉月也此夏時也康成註經前後<lb/>
　互異天官正月之吉始和註曰周之正月小宰正嵗<lb/>
　帥治官之屬而觀治象註曰夏之正月地官正月之<lb/>
　吉始和正嵗令于教官註說亦同一嵗之首是有兩<lb/>
<pb n="33b"/>
　正月也凌人之職曰正嵗十有二月令斬氷註曰夏<lb/>
　之季冬籥章國祭蜡則龡豳頌以息老物註引伊耆<lb/>
　氏嵗十二月合聚萬物而索饗之十二月乃建亥之<lb/>
　月豳風十月穫稻稱觥介夀歌其數也一嵗之中是<lb/>
　有兩十二月也愚嘗考而得之與鄭說異周不改月<lb/>
　經凡言月皆夏月也周改嵗首經凡言嵗皆周嵗也<lb/>
　正月者月之始也夏正建寅之月也吉朔日也始和<lb/>
　者氣候初温和也三陽為泰和可知也若建子之月<lb/>
<pb n="34a"/>
　則天地閉藏冰凍地拆謂之始和可乎正嵗者嵗之<lb/>
　始也周以子月為嵗首夏之十一月也凌人之職正<lb/>
　嵗十二月令斬冰言正嵗在十二月之前者以十一<lb/>
　月為嵗首也下文春治鑑夏頒冰秋刷不言冬者正<lb/>
　嵗即仲冬也斬冰即季冬也周不改時於此可見内<lb/>
　宰之職正嵗均其稍食上春詔王后生穜稑之種而<lb/>
　獻之於王一嵗之始曰正嵗春月之孟曰上春言正<lb/>
　嵗在上春之前者正嵗非夏之正月於此可見鄉大<lb/>
<pb n="34b"/>
　夫之職正月之吉受教法於司徒寅月也嵗終則㑹<lb/>
　政致事亥月也正嵗考法於司徒子月也正月之吉<lb/>
　讀法以考其德行道藝寅月也嵗終則㑹其州之政<lb/>
　令亥月也正嵗則讀教法如初子月也經文前後次<lb/>
　序昭然可考或曰正嵗者周正一嵗之首經文如黨<lb/>
　正嵗大夫等職言正嵗皆在嵗終之下何也曰周官<lb/>
　一書皆用夏時紀事雖改嵗首而四時十二月之序<lb/>
　則未甞改也所以先言嵗終而後言正嵗也正月之<lb/>
<pb n="35a"/>
　吉始和經於太宰大司徒大司馬大司冦皆言之獨<lb/>
　於大宗伯闕焉葢其職乃春官故不假言正月也鄭<lb/>
　氏以正月為周正月以正嵗為夏正月其說誤矣禮<lb/>
　記明堂位曰成王以周公為有勲勞於天下是以封<lb/>
　周公於曲阜地方七百里革車千乗命魯公世世祀<lb/>
　周公以天子之禮樂是以魯君孟春乗大路載弧韣<lb/>
　旂十有二旒日月之章祀帝於郊配以后稷天子之<lb/>
　禮也鄭康成註曰孟春建子之月魯之始郊日以至<lb/>
<pb n="35b"/>
　孔穎達正義曰郊特牲云周之始郊日以至今鄭𤣥<lb/>
　破周為魯故云魯郊日以至孟春夏正建寅之月也<lb/>
　案家語郊周篇定公問於孔子曰寡人問郊而莫同<lb/>
　何也孔子對曰郊之祭也迎長日之至也故周之始<lb/>
　郊其月以日至其日用上辛此天子之禮也魯無冬<lb/>
　至大郊之事是以不同也迎長日之至者周以冬至<lb/>
　迎長之月上辛郊天也大司樂云冬日至禮天神於<lb/>
　地上之圜丘是也程子曰冬至氣之始也萬物本乎<lb/>
<pb n="36a"/>
　天人本乎祖故周以建子之月郊祀后稷以配天也<lb/>
　魯無冬至大郊之事魯諸侯也降殺以别於天子故<lb/>
　以孟春建寅之月上辛日郊天與天子不同也案宣<lb/>
　公三年成公七年定公十五年哀公元年皆以春正<lb/>
　月卜郊而不從者也成公十七年九月用郊定公十<lb/>
　五年五月郊哀公元年四月郊魯之郊祀非禮也失<lb/>
　禮之中又失禮焉聖人雖因其失而書之然魯不以<lb/>
　子月郊於此可見矣哀公十三年子服景伯在呉謂<lb/>
<pb n="36b"/>
　太宰嚭曰魯將以十月上辛有事于上帝先王季辛<lb/>
　而畢何世有職焉自襄以來未之改也亦以見魯郊<lb/>
　非子月也鄭氏<hi>以下闕文</hi>
<pb n="37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<hi>以上原闕二十行</hi>可言臘也亦猶冬至祭天曰郊孟春祈榖亦<lb/>
　曰郊也四月而祭曰雩秋月水旱有意而祭亦曰雩<lb/>
<pb n="38a"/>
　也案通典王者各以五行之墓日為臘如漢火德火<lb/>
　墓在戌故臘用戌冬至後第三戌日是也雜記孟獻<lb/>
　子曰正月日至可以有事於上帝七月日至可以有<lb/>
　事於祖七月而禘獻子為之也孔頴達正義曰正月<lb/>
　周正月建子之月也日至冬至日也七月周七月建<lb/>
　午之月也日至夏至日也案正月者夏正建寅之月<lb/>
　也七月者夏正建申之月也曰日至何也孟子曰麰<lb/>
　麥播種而耰之其地同至於日至之時皆熟也以此<lb/>
<pb n="38b"/>
　知日至之義不可専以冬至夏至釋之也案襄公七<lb/>
　年夏四月卜郊不從孟獻子曰吾今而後知有卜筮<lb/>
　郊以祈農事也是故啓蟄而郊郊而後耕今既耕而<lb/>
　卜郊宜其不從也左氏與雜記所載皆獻子之言也<lb/>
　魯無冬至大郊之事郊用啓蟄之月則魯君孟春祀<lb/>
　帝於郊是乃建寅之月也正月日至非冬至明矣然<lb/>
　則何以謂之日至曲禮曰凡卜筮日旬之外曰逺某<lb/>
　日旬之内曰近某日古者祭必卜日卜而不從則不<lb/>
<pb n="39a"/>
　郊卜上辛不吉則改卜中辛季辛此曰日至謂辛日<lb/>
　也卜之吉日至也郊特牲曰郊之用辛也周之始郊<lb/>
　日以至言周郊用辛日至也鄭氏初註之說是也正<lb/>
　月日至可以有事於上帝七月日至可以有事於祖<lb/>
　郊與禘對孟春建寅之月可以郊則孟秋建申之月<lb/>
　可以禘皆以辛日至行事也此獻子議禮之意也論<lb/>
　語曾㸃曰暮春者春服既成冠者五六人童子六七<lb/>
　人浴乎沂風乎舞雩詠而歸何晏集解曰暮春三月<lb/>
<pb n="39b"/>
　季春也案魯秉周正朔暮春建辰之月豳風春日載<lb/>
　陽蠶月條桑之時也曽㸃舎瑟之對今味其辭意則<lb/>
　四時寒燠之代序與裘葛衣服之異宜有與時偕行<lb/>
　自樂其樂之妙朱子曰單袷之衣衣無絮謂之袷浴<lb/>
　盥濯也今上已祓除是也案漢儀禮志三月上已禊<lb/>
　浴于東流水上古人以三月初已為上已自魏以來<lb/>
　但用三月三日王羲之之㑹于㑹稽山隂脩禊事也<lb/>
　沂水在魯城南當是時也風和日暖景明物熙童冠<lb/>
<pb n="40a"/>
　詠歸與天地生物同一春意若以為寅月則沂水之<lb/>
　凍方觧雩壇之風尚寒浴沂詠歸非其時也孟子曰<lb/>
　七八月之間旱則苗槁矣趙岐註曰周七八月夏五<lb/>
　六月也案豳詩五榖之中惟禾稻晚熟十月納禾稼<lb/>
　十月穫稻是也七八月旱與七八月之間雨集溝澮<lb/>
　皆盈皆申酉之月也秋旱則苗槁指禾稻而言也以<lb/>
　春秋考之魯大旱二一書於夏巳午未之月也一書<lb/>
　於秋申酉戌之月也大雩皆在秋之三月冬居一焉<lb/>
<pb n="40b"/>
　齊梁鄒魯之間地氣之冷暖穡事之早晚當無有不<lb/>
　同者觀魯以秋月雩則七八月旱豈非申酉之月乎<lb/>
　此有年大有年所以皆書於冬也子産聼鄭國之政<lb/>
　以其乗輿濟人於溱洧孟子曰惠而不知為政嵗十<lb/>
　一月徒杠成十二月輿梁成民未病渉也焉得人人<lb/>
　而濟之趙岐註曰周十一月夏九月周十二月夏十<lb/>
　月案涪陵㬊淵字亞夫朱文公之髙弟恪之先君子<lb/>
　存齊執經從㬊氏學問曰文公荅門人不觧春秋之<lb/>
<pb n="41a"/>
　問謂周正月三字便說不行今孟子杠梁成註乃引<lb/>
　用夏令九月成杠十月成梁以為證何也亞夫先生<lb/>
　曰左氏國語與左氏春秋同出一手淳熙四年朱子<lb/>
　年四十八孟子集註成周改嵗首而不改月則晩年<lb/>
　之確論也嘗欲改註孟子而其書已行於世矣以時<lb/>
　令考之戌亥之月寒未至於酷烈猶可以褰裳渉也<lb/>
　子丑之月冰壯水凍斯寒極矣當此之時而以乗輿<lb/>
　濟人則民必有病渉者矣橋梁道路可以觀政九月<lb/>
<pb n="41b"/>
　成杠十月成梁戒事之辭也十一月徒杠成十二月<lb/>
　輿梁成遂事之辭也國語先事戒備之意孟子就凍<lb/>
　極之時言之皆夏時之節令也趙邠卿生於漢末去<lb/>
　春秋戰國已逺彼豈真知周之改月與不改月哉但<lb/>
　為左氏所誤耳漢武帝詔太子受公羊春秋宣帝喜<lb/>
　榖梁由是二𫝊皆置博士哀帝時劉歆奏左氏春秋<lb/>
　可立博士上問諸儒皆不對大司空師丹劾之歆等<lb/>
　皆補郡去當時左氏之學未信也自趙岐鄭𤣥諸儒<lb/>
<pb n="42a"/>
　踵孔安國之誤取其說以註經市虎之訛三人言之<lb/>
　而遂信矣於是何休范寗杜預孔穎達之徒更倡而<lb/>
　和不復改正如程子之明達胡氏之博洽雖深致其<lb/>
　疑終以遷就其說此參母所以投杼也屈原離騒曰<lb/>
　攝提貞于孟陬兮惟庚寅吾以降案楚武王子瑕食<lb/>
　采於屈因以為氏屈原其後也仕於懐王為三閭大<lb/>
　夫案經楚自屈完受盟以來終春秋之世中國之盟<lb/>
　㑹皆與焉盟㑹必書時書月書日楚之正朔即周之<lb/>
<pb n="42b"/>
　正朔也孟子與張儀同時秦使張儀譎詐楚懐王令<lb/>
　絶齊交請與俱㑹武關屈原諫不聼是屈原與孟子<lb/>
　同時也離騷經曰攝提貞于孟陬案漢天文志北斗<lb/>
　七星杓攜龍角衡殷南斗魁枕參首用昏建者杓夜<lb/>
　半建者衡平旦建者魁如孟春昏時杓建寅夜半衡<lb/>
　建寅平旦魁建寅也攝提星名在龍角之兩旁各有<lb/>
　三星鼎足鈞之直斗柄所指以建十二辰者也真正<lb/>
　也孟始也謂孟春也陬隅也寅月曰陬葢是月孟春<lb/>
<pb n="43a"/>
　昏時龍角攝提星見在東北隅隨斗柄指寅故以為<lb/>
　名也屈原以寅月為孟月則孟子所謂七八月是乃<lb/>
　攝提隨斗杓正指申酉之月所謂十一月十二月是<lb/>
　乃攝提隨斗柄正指子丑之月鄒魯與楚同正朔故<lb/>
　也邠卿註孟子附㑹左氏之誤與楚辭之節序不合<lb/>
　矣宋玉九辨曰悲哉秋之為氣也蕭瑟兮草木揺落<lb/>
　而變衰泬寥兮天髙而氣清寂寥兮收潦而水清秋<lb/>
　既先戒以白露兮冬又申之以嚴霜案宋玉楚大夫<lb/>
<pb n="43b"/>
　屈原弟子也蕭瑟者寒凉之意四時隂陽之運盛極<lb/>
　則衰草木揺落者一葉落而天下知秋也天髙氣清<lb/>
　無垢穢也収潦水清夏漲秋落隂至而清也白露八<lb/>
　月節酉月也四序平分玉何獨悲秋也暑往則寒來<lb/>
　隂進則陽退當是時秦强楚弱玉知天下之勢必入<lb/>
　於秦此其所以悲也然而二周尚存七國未滅周之<lb/>
　正朔未改也以白露建酉之月為秋則子月大雪節<lb/>
　非春亦明矣宋玉之言所謂鍼左氏鄭𤣥之膏肓者<lb/>
<pb n="44a"/>
　也董仲舒曰臣謹案春秋之文求王道之端得之於<lb/>
　正正次王王次春春者天之所為也正者王之所為也<lb/>
　其意曰上承天之所為而下以正王道之端耳案漢<lb/>
　史武帝建元元年冬十月詔舉賢良直言極諌之士<lb/>
　而親䇿之當是時秦之正朔未改也仲舒治公羊春<lb/>
　秋明於天人之際故三䇿始終専以春秋為對其言<lb/>
　曰春者天之所為也仲舒之意葢欲武帝改秦正朔<lb/>
　行夏之時以正王道之端也武帝聼納其說太初元<lb/>
<pb n="44b"/>
　年行太初厯以建寅之月為嵗首於是行之世世不<lb/>
　可改易此仲舒之學得之於春秋而大有功於世教<lb/>
　也竊嘗因仲舒之言而推之王者常以正時為務奉<lb/>
　天道以正人時常以治厯為要古者造厯之法周天<lb/>
　三百六十五度四分度之一日一晝夜行一度故必<lb/>
　三百六十五日四分日之一乃合周天之度堯典言<lb/>
　六日者舉成數也此氣盈也一年十二月有小盡六<lb/>
　日此朔虛也總氣盈朔虛之餘日計之一年餘十日<lb/>
<pb n="45a"/>
　有竒積之三年則置一閏及五年則置再閏兩閏之<lb/>
　間大約相去三十有二月或嬴縮不齊雖不中不逺<lb/>
　矣十九年七閏為一章春秋二百四十二年計有八<lb/>
　十九閏失一閏則差一月以正為二矣失三閏則差<lb/>
　三月以春為夏矣子曰吾猶及史之闕文也左氏因<lb/>
　此遂謂聖人作經皆沿舊史之誤而不革於文元年<lb/>
　以為誤置閏於襄二十七年以為再失閏於昭二十<lb/>
　年以為失一閏於哀十二年以為失一閏信斯言也<lb/>
<pb n="45b"/>
　則春秋之時厯紀廢壞可謂極矣聖人作經安得為<lb/>
　上律天時之書乎案經以事繫日是日不誤也以日<lb/>
　繫月是月不誤也以月繫時是時不誤也書日食三<lb/>
　十六朔不誤也書晦者二月之大小盡不誤也書閏<lb/>
　者二三嵗五嵗之閏不誤也書星孛于大辰二十八<lb/>
　宿之度十二辰之次不誤也一經聖人筆削之手二<lb/>
　百四十二年之厯皆正矣紀嵗星之行度則以春為<lb/>
　首紀月之弦望則以寅為正董子所謂天地之常經<lb/>
<pb n="46a"/>
　古今之通誼正謂是也杜預生在西晉自謂能長厯<lb/>
　推筭春秋時厯夫天度有推移厯法有踈密積之毫<lb/>
　釐未有久而不差者漢興以張蒼言用顓頊厯至武<lb/>
　帝時未及百年日月晦朔弦望盈虧多非是此厯與<lb/>
　天相失也當時博學如司馬遷兒寛治厯如公孫卿<lb/>
　壺遂等皆謂不能為筭夫以當時之厯而推筭當時<lb/>
　之氣候猶且不合况千載之逺乎洛下閎太初厯成<lb/>
　日月如合璧五星如連珠可謂密矣洛下閎曰後八<lb/>
<pb n="46b"/>
　百年當差一日章帝元和二年太初厯後又作四分<lb/>
　厯自太初至元和一百七十餘年厯已差矣唐開元<lb/>
　九年麟德厯寖踈日食屢不效上命僧一行造開元<lb/>
　年大衍厯近世眉山程公說作春秋分記其言曰元<lb/>
　凱長厯改易閏餘以求合左傳故閏月相距近則十<lb/>
　餘月逺或七十餘月誤可知也諸厯惟大衍冣密故<lb/>
　今専以其法推筭春秋時厯閏法多差日食三十六<lb/>
　而朔差者半此非春秋之誤乃周厯之誤愚謂程公<lb/>
<pb n="47a"/>
　說譏元凱三統厯法之誤是也至其用大衍厯法之<lb/>
　誤則不自知也蓋劉歆三統厯法止可用之於漢一<lb/>
　行大衍厯法止可用之於唐一日二日之積歴嵗既<lb/>
　久未有不與天度相失者觀武帝時顓頊厯章帝時<lb/>
　太初厯開元時麟德厯則知之矣請以日景之長短<lb/>
　地理之逺近譬之夏至日立八尺之表於潁川陽城<lb/>
　其景尺有五寸謂之地中北移於蔚州則晷景愈長<lb/>
　南移之朗州則晷景愈短又南至交州則晷出表南<lb/>
<pb n="47b"/>
　三寸餘其差逺矣夫自今日以前已往者千嵗也自<lb/>
　今日以後未來者亦千嵗也厯法之差亦猶是也元<lb/>
　凱以經為誤而自以長厯為信是以陽城之日晷而<lb/>
　準交州之日景也豈不謬哉愚案五家之說如此又<lb/>
　即左氏觀之如桓十七年冬城向昭九年冬築郎囿<lb/>
　皆曰書時也亦以夏之冬而言也使以周正言之則<lb/>
　於時為秋安得書時哉昭十七年六月鄅人籍稻亦<lb/>
　以夏之六月言也使以周正言之六月為四月安得<lb/>
<pb n="48a"/>
　稻哉莊十六年公父定叔出奔衞三年而復使以十<lb/>
　月入曰良月就盈數也以十月為良月盈數則亦夏<lb/>
　之十月也愚故斷然以春秋正月為建寅之月也或<lb/>
　曰然則經書春無冰十月隕霜殺菽左氏書日南至<lb/>
　者何也曰經之所書愚於本義或問既言之矣若左<lb/>
　氏書日南至亦自矛盾僖五年春正月書日南至若<lb/>
　依左氏為建子則昭二十年春二月𫝊亦書日南至<lb/>
　將復以周為丑乎此左氏所以不足據也曰春秋日<lb/>
<pb n="48b"/>
　食三十六厯家以周正推之多所合以夏正推之多<lb/>
　所不合其說又何也曰春秋距今幾二千嵗嵗運漸<lb/>
　差焉得而合杜氏以長厯推春秋甲子有所不通妄<lb/>
　曰經誤今厯家推驗精者不過二十六然以周厯考<lb/>
　之朔日失二十五以魯厯考之又失十三唐一行得<lb/>
　二十七而朔差者半唯宋衞朴謂得三十五獨莊十<lb/>
　八年三月不入食法衞朴之言有不可信者蓋以厯<lb/>
　法一百七十三日有餘一交㑹自隠元年至哀二十<lb/>
<pb n="49a"/>
　七年凡三千一百五十四月惟三十六食而襄二十<lb/>
　一年九月十月二十四年七月八月頻交頻食是有<lb/>
　雖交而不食有不當交而食者矣又豈可以常法推<lb/>
　而謂之入食限乎近世善推厯者以今之授時厯細<lb/>
　推春秋日食其日月合朔者十有七莊二十六年十<lb/>
　二月癸亥朔僖五年九月戊申朔文十五年六月辛<lb/>
　丑朔宣十四年四月丙辰朔闕朔字成十六年六月<lb/>
　丙寅朔襄十四年二月乙未朔二十年十月丙辰朔<lb/>
<pb n="49b"/>
　二十一年九月庚戌朔二十三年二月癸酉朔闕朔<lb/>
　字二十四年七月甲子朔昭七年四月甲辰朔二十<lb/>
　一年七月壬午朔二十二年十二月癸酉朔二十四<lb/>
　年五月乙未朔三十一年十二月辛亥朔定五年三<lb/>
　月辛亥朔十五年八月庚辰朔是也以周正推之其<lb/>
　差一月者十有二差二月者二差三月者二隠三年<lb/>
　二月己巳當為三月己巳朔闕朔字桓三年九月壬<lb/>
　辰朔當為八月壬辰朔十七年十月朔當為十一月<lb/>
<pb n="50a"/>
　庚子朔闕庚子字莊二十五年六月辛未朔當為七<lb/>
　月辛未朔三十年九月庚午朔當為十月庚午朔僖<lb/>
　十五年五月當為四月癸丑朔闕癸丑朔字文元年<lb/>
　二月癸亥當為三月癸亥朔闕朔字成十七年十二<lb/>
　月丁巳朔當為周正十一月丁巳朔襄十五年八月<lb/>
　丁巳當為七月丁巳朔闕朔字二十七年十二月乙<lb/>
　亥朔當為十一月乙亥朔昭十五年六月丁巳朔當<lb/>
　為五月丁巳朔定十二年十一月丙寅朔當為十月<lb/>
<pb n="50b"/>
　丙寅朔是差一月者也莊十八年三月當為五月壬<lb/>
　子朔闕壬子朔字僖十二年三月庚午當為五月庚<lb/>
　午朔闕朔字是差二月者也宣八年七月甲子當為<lb/>
　十月甲子朔闕朔字襄十七年六月甲戌朔當為九<lb/>
　月甲戌朔是差三月者也古今厯法不同嵗運亦異<lb/>
　雖未可盡據然豈可謂春秋日食多與周正合哉<lb/>
曰隠公不書即位子謂未詳其所以不舉之故者何也<lb/>
　曰三𫝊攝讓之說未可信也左氏曰不書即位攝也<lb/>
<pb n="51a"/>
　公羊曰何以不言即位成公意也公將平國而讓之<lb/>
　桓桓㓜諸大夫扳隠而立之故凡隠之立為桓立也<lb/>
　榖梁曰何以不言即位成公志也焉成之將以讓桓<lb/>
　也夫攝者身不為君而行君之事讓者身已為君而<lb/>
　推讓與人今三𫝊自相矛盾而歐陽氏辨其非攝非<lb/>
　讓見於三𫝊辨疑者又如此故未有以灼知其何為<lb/>
　而不舉也惟戴氏以經之所無而不言蓋亦闕疑之<lb/>
　意竊又疑商之大事在十二月則周天子諸侯即位<lb/>
<pb n="51b"/>
　亦當在十一月豈桓宣以下諸公不用周正不請天<lb/>
　王而春秋書其即位隠公之初猶奉周正守正法在<lb/>
　十一月即位春秋以為常事而不書歟然不可考矣<lb/>
曰天王使宰咺來歸惠公仲子之賵天王之天先儒以<lb/>
　為孔子所加子獨以為魯史之舊亦有說乎曰吾聞<lb/>
　諸邦子曰春秋因魯史有可損而不能益也周禮司<lb/>
　服凡喪為天王斬衰則天王之稱其來舊矣諸侯國<lb/>
　史稱天王無足怪者况春秋大義固不在加天於王<lb/>
<pb n="52a"/>
　上然後為尊王也凡其所以譏諸侯大夫之僣者皆<lb/>
　尊王之意也愚故斷然以為非孔子所加也曰張氏<lb/>
　諸儒以宰為大宰夫子責其奉命賵妾特貶家宰於<lb/>
　上士中士之例而又名之以深其罪子獨何以知其<lb/>
　不然耶曰此正一字褒貶賊經之弊惡得雷同而許<lb/>
　之也况先儒亦有不同其說者乎吕朴鄉有言曰春<lb/>
　秋周大夫不名爵從其爵單伯劉子之類是也未爵<lb/>
　稱字家父榮叔之類是也舍是無名道矣是故經書<lb/>
<pb n="52b"/>
　宰有三元年天王使宰咺來歸惠公仲子之賵書名<lb/>
　而不書氏者士也桓四年天王使宰渠伯糾來聘書<lb/>
　氏及字者命大夫也僖三十年天王使宰周公來聘<lb/>
　書官而不名氏者三公也始使士繼使大夫終使三<lb/>
　公天子日微諸侯日强矣此其指不亦甚明白哉夫<lb/>
　以天王之尊而下賵諸侯之妾母何必名其使而後<lb/>
　知其非哉曰左氏公羊以惠公仲子為二人子於三<lb/>
　𫝊辨之而知其說矣而程子陳氏諸儒以為惠公之<lb/>
<pb n="53a"/>
　妾劉原父諸儒則以為孝公之妾子兩存之何也曰<lb/>
　以左氏考之為惠公之妾以經書僖公成風之法求<lb/>
　之則又疑其為孝公之妾以理言之前說近似然其<lb/>
　大義則俱為賵諸侯之妾亦不在深究也<lb/>
曰及宋人盟于宿舊說以為公及之孔子為内諱故不<lb/>
　言公然乎曰不然也吾聞諸朱子曰直書其事而善<lb/>
　惡自見者春秋之大法也且後書公及大夫盟者不<lb/>
　可勝數何獨於此諱之<lb/>
<pb n="53b"/>
曰公子益師卒先儒皆謂凡書大夫卒者大夫佐君治<lb/>
　國故録其卒以示君臣之恩子何以知其不然耶曰<lb/>
　此意施之國史可也春秋所書者皆非常之事也曰<lb/>
　死生人道大變非非常而何曰有生則有死死亦常<lb/>
　事也且所謂非常者謂非禮也非義也苟以死為非<lb/>
　常亦可以死為非禮非義乎此論似是而實非不可<lb/>
　不辨<lb/>
二年<lb/>
<pb n="54a"/>
或問曰隠二年至十一年無正月諸說不一子何以知<lb/>
　其為事無月日故總以春目之也曰此以理推之而<lb/>
　知其然也諸說不一原於公榖公羊謂隠無正月為<lb/>
　隠將讓桓故不有其正月說既鑿矣至榖梁謂隠十<lb/>
　年無正為隠不自正元年有正所以正隠又鑿之尤<lb/>
　者矣春秋者聖人之實錄也實錄其事其善惡自有<lb/>
　不可掩者若去一字以示貶吾恐聖人公平正大之<lb/>
　心不若是之瑣瑣也五經垂教無非實事詩書禮以<lb/>
<pb n="54b"/>
　記常易以通辨春秋以見用獨易若有異辭然不過<lb/>
　取象以眀理指顯以通微究其歸未甞不實也春秋<lb/>
　非取象之書而無正之云又非取象之比安得捕風<lb/>
　捉影為說以惑世哉今㑹戎于潛使有日月將實書<lb/>
　之或無日月不可妄加也使於二年春之下而書首<lb/>
　月人將指㑹戎為正月之事不書正月所以𫝊信也<lb/>
　三年二月己巳日有食之則書日食之月四年二月<lb/>
　莒人伐把則書伐杞之月五年公觀魚于棠舊史無<lb/>
<pb n="55a"/>
　月日則又不得書首月以至十年之間偶無繫正月<lb/>
　之事又偶有闕月日之文故終隠公不得書正月也<lb/>
　聖人微意初不在此而讀者有不察焉耳公榖倡於<lb/>
　前諸儒演於後紛紛籍籍尋小義遺大㫖卒使聖人<lb/>
　之心淪於空虛悲夫曰㑹戎之事戴氏黄氏皆謂周<lb/>
　衰夷狄雜居中夏魯有疆埸之交不得不㑹說者譏<lb/>
　公不當與戎㑹是責人於難其說然乎曰此姑息之<lb/>
　論也春秋正誼不謀利明道不計功若許其㑹戎則<lb/>
<pb n="55b"/>
　春秋不書矣<lb/>
曰莒人入向程子謂春秋書其事而被侵伐者亦不免<lb/>
　焉夫不責伐人而責受伐無乃言之倒耶曰此亦一<lb/>
　義也夫擅興兵以伐人之國罪不勝誅矣然受伐者<lb/>
　不自引咎辨諭以義不告天子方伯又不量彼己之<lb/>
　勢一戰而敗辱滅社稷塗炭生靈惡得無罪哉雖然<lb/>
　當時事勢豈可盡知亦有强凌弱衆暴寡諭義不入<lb/>
　封疆莫固兵力不支天子方伯不可告者又不可執<lb/>
<pb n="56a"/>
　一而論也<lb/>
曰親逆之說子獨取程子張氏之說何也曰諸侯親迎<lb/>
　於禮無所考可旁證者唯詩中之辭哀公之問耳公<lb/>
　榖與韓侯迎止于蹶之里合而太山莘老抑崇康侯<lb/>
　獻可諸家從之程子與文王親迎于渭及哀公問大<lb/>
　昬既至冕而親迎之說合而常山少藴元德諸家從<lb/>
　之以履緰非命卿而逆女亦可為非常則程子之說<lb/>
　得之但程子云書逆書歸明重事來逆非卿則書歸<lb/>
<pb n="56b"/>
　見禮之薄等語為未安耳曰少藴謂逆與迎不同何<lb/>
　也曰案釋文逆則迎也關東曰逆關西曰迎而禮有<lb/>
　親迎之文不聞别有迎女之禮少藴之說於禮無考<lb/>
　未敢信其必然也然其他與程子大畧相同取程子<lb/>
　則少藴在其中矣曰元德諸家又謂春秋於婚姻事<lb/>
　與卒𦵏同皆書於䇿蓋送終與謹始一者何也曰如<lb/>
　其說則常事爾常事則國史所錄非春秋大法愚於<lb/>
　元年公子益師卒既辨之矣不暇再述也曰常山又<lb/>
<pb n="57a"/>
　謂韓侯迎止于蹶之里為蹶父為王卿士韓侯因朝<lb/>
　覲至周而迎者信乎曰億辭也且因朝周而迎是遂<lb/>
　事也遂事則韓侯為有罪是以知其不通也<lb/>
曰伯姬歸于紀先儒以為送之者雖公子公孫非卿故<lb/>
　不書者何也曰此非春秋本義也曰先儒又謂内女<lb/>
　嫁為諸侯夫人則書逆書歸明重事者何也曰春秋<lb/>
　因重事以見非禮若止明重事則常事不書也故啖<lb/>
　氏曰凡外逆女皆以非禮書得之矣曰原父亦以内<lb/>
<pb n="57b"/>
　女嫁於諸侯則尊同尊同則志者何也曰此亦前說<lb/>
　之意也原父甞自曰春秋不書常事豈獨昧此乎曰<lb/>
　莘老謂内女歸為諸侯夫人則書歸重之也其尊敵<lb/>
　公公為之服故也何也曰内女嫁與諸侯其尊敵公<lb/>
　固有服也而此非為有服書也若以有服而書則十<lb/>
　二公之女豈止書六人而六人之中又有詳畧之殊<lb/>
　此各有義不可以一概論也<lb/>
曰紀子伯為闕文明矣先儒以為凡闕文有本據舊史<lb/>
<pb n="58a"/>
　因之而不能益者亦有先儒傳授承誤而不敢正者<lb/>
　然乎曰如日月之類孔子不得益之四時之類孔子<lb/>
　安得不正之若紀子伯之誤孔子所必正之者也正<lb/>
　之不得則不書安有如此之誤而可為後世鑒者乎<lb/>
　此必孔子筆削以後之闕文如所謂先儒傳授承誤<lb/>
　而不敢増者也其曰有本據舊史因之而不能益者<lb/>
　則有可否焉曰存耕謂紀讎於齊者也莒憾於魯者<lb/>
　也紀方昬魯以觧齊之讎故因為魯以平莒之憾紀<lb/>
<pb n="58b"/>
　方困於齊而莒實附於齊是盟之講非惟以結魯之<lb/>
　歡且以解齊莒之交也其說如何曰予生千載之下<lb/>
　可知者理耳不可詳者事也理則據經可見事則有<lb/>
　可考有不可考者存耕之說新矣無所考也况春秋<lb/>
　本義正不在此凡此者皆所不録亦不暇一一辨也<lb/>
曰夫人子氏薨先儒之說多矣子於本義獨曰未詳何<lb/>
　也曰先儒之說大畧皆云小君與君同體故薨則志<lb/>
　之以明齊也以常法論之實為有理以春秋不書常<lb/>
<pb n="59a"/>
　事言之則未為至當春秋書公即位尚欲見其不請<lb/>
　於天王不授於先君書公薨尚欲見其正寢與非所<lb/>
　被弑與私諡而謂夫人薨而皆無所為吾不信也寜<lb/>
　當闕疑以俟知者不敢妄有所錄以昧聖人之所指<lb/>
　也曰原父謂不書𦵏為不以夫人𦵏葢公欲不終為<lb/>
　君亦不以子氏為夫人者何也曰此亦公榖之餘論<lb/>
　也但公羊以為母而榖梁原父以為妻耳豈有隠公<lb/>
　稱公而不為公子氏稱夫人而不為夫人者乎又豈<lb/>
<pb n="59b"/>
　有死稱夫人而𦵏不以夫人者乎隠公非攝歐陽氏<lb/>
　辨之明矣觀歐陽氏之論則知夫人之為夫人而其<lb/>
　不書𦵏非此之謂矣<lb/>
曰鄭人伐衛左氏所傳何以有疑也曰衛人伐鄭鄭人<lb/>
　以王師虢師伐衛經當書之今經不書不敢盡信也<lb/>
三年<lb/>
或問曰己巳日食言日不言朔榖梁杜氏孫氏諸儒不<lb/>
　一其說子獨以為食在朔後與史失之者何也曰凡<lb/>
<pb n="60a"/>
　月食必在望日食必在朔以日月同度同道是以相<lb/>
　掩相亢而日月為之食其或月食在望後日食在朔<lb/>
　前後者以月有大小盡或運行錯度厯家錯亂春秋<lb/>
　皆據實書之其間亦有史失之而不得其詳者此必<lb/>
　然之事非他說所能惑也然其本義則紀天變為君<lb/>
　臣大戒而晦朔殆其餘事何必强為說以求異於人<lb/>
　哉曰吾聞君子不索隠而知其所可知朱子所取厯<lb/>
　法言脩德用賢則陽盛隂衰而月常避日當食而不<lb/>
<pb n="60b"/>
　食者何也曰孔子曰古之治天下必聖人聖人有國<lb/>
　則日月不食星辰不孛慈湖楊氏曰堯舜禹之時歴<lb/>
　年多無日食至太康失邦始日食其所以扶陽抑隂<lb/>
　之道至矣以數言則日食有常數以道言則日食為<lb/>
　可免君臣之間惡可委之天數而不自訟哉以此言<lb/>
　之則朱子所取厯法非索隠葢亦有所見也曰京房<lb/>
　氏云日者陽之宗人君之象也驕溢専明為隂所侵<lb/>
　則有日食之災不救必有簒臣之萌君懐謙虛下賢<lb/>
<pb n="61a"/>
　受諫任德日食之災為消其說美矣子不之取何也<lb/>
　曰驕溢専明為隂所侵則有日食之災不救必有簒<lb/>
　臣之萌等語似指一事以當之其語意未圓故不敢<lb/>
　取若其上下文則格言也曰朱子蔡氏不同何也曰<lb/>
　朱子取厯家之說蔡氏用儒家之説儒家用退度厯<lb/>
　家用進度及其至之一也然以理折之儒家是也<lb/>
曰天王崩諸儒皆謂平惠定靈志崩不志𦵏者赴告雖<lb/>
　及魯不㑹也桓襄匡簡景志崩志𦵏者赴告及魯徃<lb/>
<pb n="61b"/>
　之㑹也莊僖頃崩𦵏皆不志者王室不告魯亦不㑹<lb/>
　也似有理矣子不之取何也曰春秋書實事以見義<lb/>
　者多以不書見義者少書天王崩於前書諸侯非禮<lb/>
　之事於後所謂書實事以見義者也若以不書𦵏為<lb/>
　魯不㑹𦵏是以不書之事見義者也况桓襄匡簡景<lb/>
　五王書𦵏者各有其故如本義葉氏之說安知不書<lb/>
　𦵏者不為無故也哉曰黄氏以平王不報父讎而戌<lb/>
　申以報私恩周之所以不復西存耕以平王享國之<lb/>
<pb n="62a"/>
　乆岐豐之地一舉而棄之秦遂得以瞰三川而窺周<lb/>
　室周之衰平王為之故此志崩為天下悼之者何也<lb/>
　曰平王不報父讎與失岐豐之地過矣然義不在於<lb/>
　志崩且春秋十三王志崩者九平王以下八王者將<lb/>
　何為說耶<lb/>
曰尹氏卒陸氏以為臣無外交之禮今死而赴故書以<lb/>
　譏然乎曰此或一小義耳大義則不爾也曰趙氏謂<lb/>
　未甞同盟㑹不知其名者信乎曰尹氏王室世卿握<lb/>
<pb n="62b"/>
　天子之權者諸侯必待同盟㑹然後知其名乎此非<lb/>
　大義所關亦不必深究也<lb/>
曰宋公和卒先儒之說多矣子皆違之無乃矯之過耶<lb/>
　曰先儒雖多異辭大畧謂吉凶慶弔講好脩睦鄰國<lb/>
　常禮諸侯來告而書與重一國之變著易代而書與<lb/>
　王者懐諸侯之義而書竊謂其論可施之國史而不<lb/>
　可施之春秋春秋不書常事先儒固己言之何復於<lb/>
　此自相戾耶曰先儒謂死生人之大變非非常乎曰<lb/>
<pb n="63a"/>
　所謂非常者非此之謂也為此言者是知春秋之書<lb/>
　非常而不知所謂非常者為非禮義也愚於益師卒<lb/>
　既言之而凡書天王崩亦可以類推矣<lb/>
曰齊鄭盟石門君舉謂夫子作春秋於隠桓莊之間惟<lb/>
　鄭多特筆焉於襄昭定之際惟齊多特筆焉然乎曰<lb/>
　不然也孔子脩春秋其文則史史有其事孔子能書<lb/>
　之史無其事孔子不能加也然書其事必有其義苟<lb/>
　無其義史雖有其事孔子不書也義者何非常也非<lb/>
<pb n="63b"/>
　常者何非禮也非義也隠桓莊之間惟鄭多故故書<lb/>
　鄭之事也詳襄昭定之際惟齊多故故書齊之事也<lb/>
　亦詳夫孔子亦何心哉如鑒之照物妍媸小大因物<lb/>
　賦形而已矣其曰惟齊鄭多特筆豈知孔子脩春秋<lb/>
　之意哉<lb/>
四年<lb/>
或問曰公及宋公遇于清孫劉葉氏皆以魯宋適相遇<lb/>
　為說子獨從趙氏杜氏簡禮而㑹之言亦有㫖乎曰<lb/>
<pb n="64a"/>
　孫劉葉氏之説公羊之餘意也如公與宋公果不期<lb/>
　而適相遇必有所往之處而適邂逅於中途今經傳<lb/>
　不載其所往之處而但書遇吾是以知遇者相期簡<lb/>
　禮以相見也使魯宋有所往而適相遇此亦人之所<lb/>
　不能<hi>闕</hi>者若孔子之遇陽貨孟子之遇宋牼經亦何<lb/>
　必書之夫不責魯宋故為之事而但責魯宋之適相<lb/>
　遇則春秋迂矣吾故斷然謂三子之說非也曰許氏<lb/>
　以隠莊之間凡六書遇為去古未逺自閔而後有㑹<lb/>
<pb n="64b"/>
　無遇為忠益不足而文有餘其說又何謂也曰春秋<lb/>
　無褒又不書常事如許氏之云則是春秋許其遇也<lb/>
　且古者諸侯朝天子而亦有遇今不朝天子而亦有<lb/>
　遇吾不知春秋之許其遇者果何義耶失之逺矣<lb/>
曰衛人立晉先儒謂雖先君子孫不由天子先君之命<lb/>
　不可立其論正矣而不錄何也曰先儒之言施之常<lb/>
　經誠為正論施之衛晉疑其有體而無用也何則衛<lb/>
　莊既死衛桓被弑衛安有先君可受命乎不有先君<lb/>
<pb n="65a"/>
　受命衛可遂無君乎故謂之不由天子可謂之不由<lb/>
　先君不可曰葉氏曰桓公無嫡無長衛人立晉而不<lb/>
　得立則衛安得有君此春秋所以與晉其說奈何曰<lb/>
　此雖有先君之命必有天子之命而後可先儒知有<lb/>
　天子可受命而不知無先君之受命葉氏知無先君<lb/>
　之受命而不知有天子之可受命故有與晉之論先<lb/>
　儒之說不過少疵葉氏之說則害大義况春秋無褒<lb/>
　又不書常事若晉在所當立而不必命於天子則春<lb/>
<pb n="65b"/>
　秋不書矣今書之必有其故吾是以知葉氏之論過<lb/>
　也曰或謂晉後日淫亂故不與其立者何也曰榖梁<lb/>
　曰春秋與正而不與賢苟晉當立則立之安得預知<lb/>
　其淫亂而不與其立乎<lb/>
五年<lb/>
或問曰公觀魚于棠左氏作矢公榖作觀子兩存之何<lb/>
　也曰義各可通而無從考其真偽也然觀比矢為易<lb/>
　故置之本義以非大義所關故不復有所辨論大義<lb/>
<pb n="66a"/>
　則在魯隠棄國政而逺事耳目之娛而已曰葉氏齊<lb/>
　氏之說何如曰葉氏從左氏而訓矢為射齊氏亦從<lb/>
　左氏而訓矢為陳訓矢為陳者泥左氏陳魚而觀之<lb/>
　之文朱氏固已辨左氏之妄矣訓矢為射者因左氏<lb/>
　則公不射之語又與朱子之意合則固可取矣然左<lb/>
　氏臧僖伯公不射之云本為鳥獸之肉不登於爼皮<lb/>
　革齒牙骨角毛羽不登於器而發非専為矢魚立論<lb/>
　則訓矢為射者亦不得滯於左氏之一語矣愚故曰<lb/>
<pb n="66b"/>
　矢不若觀之為易也曰翼之之說何如曰翼之之說<lb/>
　即泰山之說而見於本義之後餘意之間矣然其曰<lb/>
　雖朝覲之時亦必須省耕省歛之云恐害無遂事之<lb/>
　義而不近人情也曰邦衡之言何如曰其曰先言觀<lb/>
　魚而後言于棠者主為觀魚也先言如齊而後言觀<lb/>
　社者主為女往以觀社為辭耳愚恐求之過深而支<lb/>
　離繁冗反晦經㫖也曰康侯之說是矣而不錄何也<lb/>
　曰康侯之說前同程子中同孫氏後同張氏既錄程<lb/>
<pb n="67a"/>
　孫之說不敢復取也大凡兩說相同從其前前說畧<lb/>
　後說詳從其後今程子孫氏出乎康侯之前是以取<lb/>
　彼而遺此耳<lb/>
曰衛師入郕左氏謂郕人侵衛故衛師入郕子何以有<lb/>
　疑也曰郕人侵衛不經見吾是以未敢信也<lb/>
曰考仲子之宫初獻六羽劉氏諸儒謂魯隠以前未嘗<lb/>
　無六佾於羣公之廟孫氏程子諸儒則以為羣廟己<lb/>
　用八佾之舞二說不同何也曰兩無所考然劉氏謂<lb/>
<pb n="67b"/>
　自四升而為六孫氏程子謂自八降而為六以經文<lb/>
　初獻之意味之劉氏近是曰杜氏說近本義而不取<lb/>
　何也曰杜氏云惠公欲以仲子為夫人隠成父之志<lb/>
　疑其億度而為辭也<lb/>
曰邾鄭伐宋左氏所載何以不可信也曰宋人取邾田<lb/>
　左氏能載之魯史必有其事矣魯史有其事而經不<lb/>
　書則是隠宋也何則宋首惡邾復讎雖非義戰猶為<lb/>
　彼善於此聖人乃舍宋而責邾吾是以有疑也四年<lb/>
<pb n="68a"/>
　宋兩伐鄭安知非鄭復讎而使邾主兵也哉其曰以<lb/>
　王師㑹之尤其可疑者也<lb/>
六年<lb/>
或問曰鄭人輸平諸家皆謂鄭來絶交何也曰惑於三<lb/>
　傳之過也黄杜二氏已辨三傳之誤知三傳之誤則<lb/>
　知諸家之誤矣曰原父木納以輸平為致祊田者何<lb/>
　也曰祊田在兩年之後又不明見於經傳是意之也<lb/>
　黄氏嘗辨之矣曰邦衡以輸為委送財幣何也曰經<lb/>
<pb n="68b"/>
　於歸祊取鼎類皆直書若輸財幣亦當直書況輸之<lb/>
　下有平字其為納平明矣不煩多為辭也曰存耕之<lb/>
　說何如曰存耕之說康侯之餘論也<lb/>
七年<lb/>
或問曰書叔姬之歸紀莘老諸儒以為賢之子獨不然<lb/>
　何耶曰賢叔姬者公榖之餘論也辨見於後<lb/>
曰滕侯卒而不名劉氏之說何如曰其曰赴以名禮也<lb/>
　不赴以名非禮也之云與其所以辨左氏之謬者意<lb/>
<pb n="69a"/>
　頗相戾豈明於權衡而不明於傳也曰蘇氏之說何<lb/>
　如曰其曰未通也亦左氏之意<lb/>
曰齊侯使其弟來聘常山之說何如曰其論鄰國朝聘<lb/>
　不如張氏之當其論無禮義惟强弱之視可施之他<lb/>
　事而非此章之指也曰劉氏之說何如曰其謂齊侯<lb/>
　愛其弟未可爵而爵之亟交於諸侯蓋意之之辭於<lb/>
　經未見爵之之意如已爵之經當書公子年來聘矣<lb/>
　曰葉氏之說何如曰葉氏母弟之論非程子本意而<lb/>
<pb n="69b"/>
　其說與趙氏同既錄趙氏則葉氏不復出矣<lb/>
曰公伐邾先儒之說何如曰皆不免信左氏之病也<lb/>
曰戎伐凡伯于楚丘以歸本義何以無責衞之辭曰張<lb/>
　氏以為非衛之楚丘不得而責衞也曰先儒謂言以<lb/>
　歸為非執何耶曰伐之人衆於執伐之義重於執上<lb/>
　言伐矣則執在其中而不必言執矣文法固當如此<lb/>
　耳其實非執之則何得以歸乎苟必欲見執之一字<lb/>
　而書曰戎伐凡伯于楚丘執之以歸則支離繁冗而<lb/>
<pb n="70a"/>
　非春秋謹嚴之謂矣况本義不在執之一字乎<lb/>
八年<lb/>
或問曰宋衛遇于垂劉氏之說何如曰接乎我之言起<lb/>
　於以垂為吾近邑也非本義所係曰任民諸儒之說<lb/>
　何如曰亦不免信左氏之病也<lb/>
曰鄭來歸祊先儒皆謂易許田子獨不然何耶曰謂易<lb/>
　許田者惑於左氏之說也葉氏劉氏辨之詳矣非獨<lb/>
　劉葉也邦衡木訥抑崇浚南亦以祊與許田為二事<lb/>
<pb n="70b"/>
　且萬世之取信者經而已矣隠八年經曰鄭伯使宛<lb/>
　來歸祊庚寅我入祊意自明白而鄭伯以璧假許田<lb/>
　乃在桓公之世與此别無相關顧乃信二傳之妄而<lb/>
　反疑經之誤亦惑矣康侯又以輸平之時已有此請<lb/>
　輾轉牽引遂失經㫖深可歎也曰左氏以為祊公榖<lb/>
　以為邴將誰適從曰無事可考理亦難明闕疑可也<lb/>
　若以祊為祭名則斷不可者葉氏已辨兹不復論<lb/>
九年<lb/>
<pb n="71a"/>
或問曰南季來聘康侯之說豈不明白子獨取趙張二<lb/>
　說以附於本義之末者何也曰竊疑康侯所數公如<lb/>
　京師者一朝於王所者二卿大夫如京師者五本皆<lb/>
　非常之事故聖人書之為後世戒者也實非舉二百<lb/>
　四十二年之間數其僅如京師之數而已葢春秋之<lb/>
　法常事不書使如京師而如禮則不書矣或實往而<lb/>
　以常事不書焉則如京師之數固不可考也請論春<lb/>
　秋所書如京師之為非常者成公為伐秦道過京師<lb/>
<pb n="71b"/>
　因而朝王僖公為諸侯盟于踐土時天王居鄭因朝<lb/>
　王所及㑹諸侯于温天王狩河陽亦因朝王所皆譏<lb/>
　其不以時朝而行遂事耳他如卿大夫如京師或為<lb/>
　報聘或為㑹𦵏皆譏魯侯之不親往若此者豈可謂<lb/>
　常事乎今康侯以為魯之如京師者僅如此又曰隠<lb/>
　公即位九年而史䇿不書遣使如周則視以為常事<lb/>
　而數之者也是以不得而取也<lb/>
曰公㑹齊侯于防左氏以為謀伐宋子不取程子以為<lb/>
<pb n="72a"/>
　謀伐宋則取之何也曰左氏以謀伐宋為鄭伯以王<lb/>
　命告於經無所考故不取程子以謀伐宋為黨鄭而<lb/>
　私謀於經有據故取之也曰揣摩億度子所惡也經<lb/>
　無謀宋之文惡知程子說之必然耶曰以明年再㑹<lb/>
　中丘翬遂與齊鄭伐宋而知其無他事也禮所謂屬<lb/>
　辭比事此亦其一法也若傳之比事則有可信不可<lb/>
　信者焉曰何以經之比事可信而傳之比事不可信<lb/>
　曰經出聖人之手魯史之舊參互考訂萬世之標準<lb/>
<pb n="72b"/>
　也若左氏則雜採百家之說擇焉不精而語焉不詳<lb/>
　故讀者惟其理之可信者不可廢若與經違與理悖<lb/>
　而盡信之則反害經矣故程子曰以傳考經之事跡<lb/>
　以經别傳之真偽<lb/>
十年<lb/>
或問曰公敗宋師于菅杜氏為未陳劉氏為詐戰何也<lb/>
　曰此左氏意也讀者見上不言戰而獨言敗故意其<lb/>
　為未陳與詐戰耳然春秋書公敗某師者甚衆豈皆<lb/>
<pb n="73a"/>
　未陳詐戰而他國無未陳詐戰者耶不若葉氏謂内<lb/>
　辭者為可通也曰春秋公萬世以立教而獨内魯何<lb/>
　耶曰聖人假魯史以見義魯史之辭不得妄改辭雖<lb/>
　内魯而義之無隠與他國同亦何傷哉曰葉氏謂翬<lb/>
　之師而言公為翬還不得志而公自將何也曰亦意<lb/>
　之之辭也<lb/>
曰辛未取郜辛巳取防胡翼之曰如此書甚其惡也且<lb/>
　辛未至辛巳十一日之間浹旬取其二邑故謹而日<lb/>
<pb n="73b"/>
　之也後之談春秋者盡不用日月且如取郜取防之<lb/>
　義苟不以日月則其實何以明若但言以此月取郜<lb/>
　取防必不能知一月之間十一日内兩取其邑也言<lb/>
　日月不可盡無也其說然乎曰此論似是而實非也<lb/>
　日月者紀事自然之法也如日月不可用六經諸史<lb/>
　將廢之矣惟其有用也是以不得而廢也春秋非不<lb/>
　欲盡言日月也然舊史有詳畧焉有闕文焉其無日<lb/>
　月不可得而益有日月又不可得而去也無日月而<lb/>
<pb n="74a"/>
　益則偽有日月而去則亂故春秋紀事有有日月者<lb/>
　矣有無日月者矣公榖見其有日月與無日月也求<lb/>
　其說而不得從而為之辭或牽彼以就此或例此以<lb/>
　方彼自知不通則付之不言故日月之例為春秋蠧<lb/>
　矣今壬戌敗宋師辛未取郜辛巳取防魯史紀事自<lb/>
　然之法也得其日而事益詳魯隠之惡益彰若或不<lb/>
　得其日既敗宋師又取郜取防其惡亦不得掩非聖<lb/>
　人特書其日以甚其惡亦非謹其事而日之也苟謂<lb/>
<pb n="74b"/>
　聖人特書日以甚其惡以謹其事則餘無日者皆無<lb/>
　甚惡皆無甚謹乎此其不書日者也若并月不書則<lb/>
　事皆無惡皆不謹乎故曰似是而實非曰存耕謂翬<lb/>
　㑹齊鄭伐宋隠敗宋師葢三師勇鬬而隠自出竒相<lb/>
　為掎角者然乎曰此戰國竒正之術經傳所不載千<lb/>
　載之下豈能知之何必億而為此說乎借使實然亦<lb/>
　非春秋本義也曰張氏謂二邑非魯之版圖故書取<lb/>
　以著其無名者然乎曰取者善惡通用之辭取邑曰<lb/>
<pb n="75a"/>
　為惡詩曰取彼斧斨取彼狐貍亦為惡乎况取者舊<lb/>
　史之文非孔子所措之字春秋之作其自然之妙與<lb/>
　天地侔天之生物非物物雕琢春秋亦非字字安排<lb/>
　其意乃在一句之間而非有一字以為義一字褒貶<lb/>
　乃末世相沿之陋朱子曰當時大亂聖人據實書之<lb/>
　其是非得失付後世公論葢有言外之意若必於一<lb/>
　字間求褒貶竊恐不然可謂善讀春秋矣惜其不暇<lb/>
　著述也<lb/>
<pb n="75b"/>
曰宋衛入鄭存耕之說何如曰論形勢而不及本義<lb/>
十一年<lb/>
或問曰公及齊鄭入許左氏所𫝊何以未詳也曰孔莊<lb/>
　奔衛經當書之鄭分衛地經當書之本經不書是以<lb/>
　疑也<lb/>
　<lb/>
　<lb/>
　春秋或問卷一<lb/>
</p>
<p>
</p>
  </div>
</body>
</text>
</TEI>
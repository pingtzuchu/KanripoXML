<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋或問卷九</head>
    <p>
<pb n="1a"/>
欽定四庫全書<lb/>
　春秋或問卷九　　　　　元　程端學　撰<lb/>
　　　昭公<lb/>
元年<lb/>
或問曰晉趙武楚公子圍虢之㑹經言㑹而傳言盟髙<lb/>
　氏諸儒謂不書盟者以盟先楚故沒之是時晉主㑹<lb/>
　而楚主盟故也宋盟亦楚主之耳特書之者著諸侯<lb/>
　之弭兵以為盟皆不外楚也然乎曰此信傳疑經之<lb/>
<pb n="1b"/>
　過也宋盟則書盟虢㑹則書㑹春秋據事直書之法<lb/>
　也使盟果先楚春秋正當書之以見義何必没之乎<lb/>
　且諸侯以弭兵為名而無弭兵之實聖人安得信其<lb/>
　虚名而遂不没宋之盟哉<lb/>
曰秦鍼奔晉葉氏謂以景公為不能兄也故目弟康侯<lb/>
　謂不曰公子而特稱秦伯之弟者何也曰春秋因事<lb/>
　見義若化工之賦物而名得其真其曰不能兄故目<lb/>
　弟不曰公子而特稱秦伯之弟皆非春秋自然之法<lb/>
<pb n="2a"/>
　也<lb/>
曰莒去疾入莒莒展輿奔吴劉氏謂莒展輿常稱子而<lb/>
　不稱子以其不討賊失子之道也然乎曰展輿不討<lb/>
　賊固失子之道矣謂因其失子之道而去其子之稱<lb/>
　亦非春秋法許世子止蔡世子般親弑其父猶不去<lb/>
　世子豈有不討賊而去其子之稱哉曰東莱謂展輿<lb/>
　踰年而不書爵去疾不稱公子而繫之莒為不成展<lb/>
　輿之為君許去疾假齊以討展輿也然乎曰書去疾<lb/>
<pb n="2b"/>
　之入而不繫之莒則人不知其為何國之人故繫之<lb/>
　莒云爾大凡繫國者製言之體爾何足以為義哉且<lb/>
　展輿無與聞乎弑之迹其可罪者不討賊而已齊奉<lb/>
　去疾以逐展輿去疾既入而亦不討賊聖人安得許<lb/>
　其假齊以討展輿哉曰朴鄉亦謂去疾長而繫莒為<lb/>
　當立而奔齊莒人已立展輿其繫展輿以莒亦宜展<lb/>
　輿雖已立而未踰年猶未成為君故不稱君而但曰<lb/>
　展輿爾則聖人所書莒事為兩下争國之辭又謂入<lb/>
<pb n="3a"/>
　于莒者為難辭然乎曰左氏載去疾長展輿少之事<lb/>
　本不可信辨疑言之矣若但以繫莒為當立則無此<lb/>
　理也夫莒子見弑於前年之十有一月展輿安得為<lb/>
　未踰年之君乎且經明書去疾入莒入者篡辭也豈<lb/>
　但為難辭而已哉夫展輿既立矣去疾奔齊矣安得<lb/>
　為兩下争國之辭哉曰然則左氏以展輿不稱君者<lb/>
　何也曰劉氏康侯既辨之矣<lb/>
曰楚子卒左氏以為弑劉氏朴鄉黄氏既辨之然邦衡<lb/>
<pb n="3b"/>
　謂不原其賊為迹渉闇昧慮無辜之濫及故不書弑<lb/>
　者何也曰諸侯被弑赴告鄰國豈皆以其實哉魯知<lb/>
　其弑則書弑矣且左氏明言公子圍問王疾縊而殺<lb/>
　之何為闇昧哉今經書卒則是蔽賊也豈理也哉學<lb/>
　春秋者不信經而信傳又為說以蒙之經之不明不<lb/>
　以是哉<lb/>
四年<lb/>
或問曰楚子諸侯㑹于申莘老諸儒曰淮夷不殊㑹者<lb/>
<pb n="4a"/>
　蓋殊㑹之法施於中國㑹夷狄也晉中國也吴夷狄<lb/>
　也于柤于向是以殊之楚夷狄淮夷亦夷狄故不殊<lb/>
　㑹然乎曰不然也柤與向諸侯大夫徃㑹吴故春秋<lb/>
　書諸侯㑹吴于向㑹吴于柤此則淮夷来與其㑹自<lb/>
　當直叙於諸侯之下文勢當然夫復何疑而以不殊<lb/>
　㑹為義乎且上書内大夫㑹某大夫者魯史之常法<lb/>
　也下書大夫㑹吴者魯與諸侯之大夫徃㑹吴也製<lb/>
　言之體當如是爾然則殊㑹之說施之柤與向且不<lb/>
<pb n="4b"/>
　可通况施之申之㑹乎秀巖亦曰諸侯之會為吴而<lb/>
　出故因其實而記之也申之㑹不為淮夷而出故序<lb/>
　之於諸侯之下亦其宜也曰髙氏諸家謂諸侯㑹弑<lb/>
　逆之賊者何也曰信左氏之弊也劉氏黃氏朴郷既<lb/>
　辨之矣<lb/>
曰楚子及諸侯伐吴執齊慶封殺之孫氏莘老君舉葉<lb/>
　氏諸儒皆謂不言楚人殺之者不與楚討也其不與<lb/>
　楚討者以楚靈貪虐不道殄滅陳蔡故孔子以諸侯<lb/>
<pb n="5a"/>
　共執為文所以與殺陳夏徴舒異也然乎曰不然也<lb/>
　經書執齊慶封殺之者蒙上楚子伐吴之文不必再<lb/>
　言楚人也且楚人先執而後殺其事與殺陳夏徴舒<lb/>
　異何必比而同之哉當時諸侯唯楚命是聼執而殺<lb/>
　之者楚子耳孔子安得變亂其實使若諸侯殺之哉<lb/>
　曰劉氏諸儒以為分善於諸侯者何也曰此舉未嘗<lb/>
　有善也使楚子灼知弑賊之當討而討之猶可以言<lb/>
　善原楚子之情不過伐吴而慶封者吴之所封故殺<lb/>
<pb n="5b"/>
　之所謂仗義以行私者也惡得謂之善哉曰葉氏諸<lb/>
　儒謂為齊討者何也曰楚之憤吴久矣一旦得志則<lb/>
　報怨而已何有為齊討哉<lb/>
曰取鄫劉氏謂取附庸之辭莒已滅之為附庸乎莒也<lb/>
　然乎曰不然也外凡書取國者皆取也謂存其社稷<lb/>
　但使其君屬已而已内凡書取國者皆滅也諱惡也<lb/>
　襄六年經明書曰莒人滅鄫則是夷其社稷而廢其<lb/>
　君矣安得復使之為附庸乎劉氏見莒前既滅鄫今<lb/>
<pb n="6a"/>
　魯復取之故疑其附庸乎莒今魯復取而附庸之殊<lb/>
　不知魯凡言取者皆滅也但鄫之復國不可得而考<lb/>
　耳然以書法觀之必非附庸乎莒而今亦必非附庸<lb/>
　乎魯也<lb/>
五年<lb/>
或問曰楚殺其大夫屈申劉氏謂屈申君弑不討國亂<lb/>
　不去北面事讎為足以殺其身然乎曰楚麋非殺劉<lb/>
　氏既辨之矣今之云云偶自相戾耳<lb/>
<pb n="6b"/>
六年<lb/>
或問曰宋華合比出奔衞傳者多矣子皆略之何也曰<lb/>
　傳者雖多不過據左氏寺人栁以立義而於經了不<lb/>
　相干寺人栁之事吾不得辨其是非然傳者據之以<lb/>
　立義則吾知其非也故略之也<lb/>
七年<lb/>
或問曰暨齊平趙氏謂齊取賂于燕見利忘義故以齊<lb/>
　求平為辭然乎曰此惑於左氏杜氏之弊也孔子脩<lb/>
<pb n="7a"/>
　春秋據事直書而義自見未嘗反其說以見義也至<lb/>
　其門人陸氏亦云據實言之乃是齊及魯平趙氏毎<lb/>
　辨三傳之非而其言若此則三傳之惑人也尚矣<lb/>
八年<lb/>
或問曰陳侯之弟招殺陳世子偃師孫氏諸儒謂親之<lb/>
　以見其惡然乎曰此榖梁之說愚既辨之矣曰常山<lb/>
　諸儒以為招欲取國不特骨肉相殘然乎曰當時事<lb/>
　迹不可盡考或其謀篡或為公子留殺偃師亦未可<lb/>
<pb n="7b"/>
　知然楚執干徴師而留即奔鄭則左氏之言可信而<lb/>
　招為留殺之也曰邦衡謂再舉陳者以明陳之存亡<lb/>
　繫於世子殺世子而陳之亡形具故繫之以國然乎<lb/>
　曰經再舉陳者製言之體當如是也單舉世子而不<lb/>
　書陳則不明其為陳世子也夫世子者一國之本存<lb/>
　亡繫焉夫人能知也不在再舉陳之一字而後顯也<lb/>
曰蒐于紅劉氏諸儒皆云不書公為公不與陳君舉亦<lb/>
　謂桓莊之狩必言公昭定之蒐不言公然乎曰不然<lb/>
<pb n="8a"/>
　也以理勢觀之謂之三家之志三家之兵則可謂之<lb/>
　公不與焉則不可魯自昭五年舍中軍三家四分公<lb/>
　室而公無民昭公定公凡五蒐皆三家之兵可知矣<lb/>
　然當時昭公猶擁虚器未應舍公而自為蒐也然桓<lb/>
　荘之狩皆稱公者公志也昭定之蒐不稱公者非公<lb/>
　志也論其書法不無㣲意耳若曰公不與而不書公<lb/>
　則求之過也何以明其為三家之志也昭十一年夫<lb/>
　人薨而蒐于比蒲於時昭公奚暇乎蒐而儼然大蒐<lb/>
<pb n="8b"/>
　知其為三家之志矣何以明其蒐之必有公也定十<lb/>
　四年大蒐于比蒲經亦不書公而其下書曰邾子来<lb/>
　㑹公知其公之與蒐也張氏亦曰蒐而邾子来㑹則<lb/>
　公親蒐矣而不書公以軍政不屬公而專於三家則<lb/>
　季孫孟孫氏之所為也然愚又以大閲之類舉不書<lb/>
　公較之則亦文法有如此者未可盡以非公之志而<lb/>
　不書公也讀春秋者不以辭害義斯盡善矣<lb/>
曰陳人殺其大夫公子過孫氏謂此公子招殺過而言<lb/>
<pb n="9a"/>
　陳人者不與公子招殺之故以陳人自討為文也然<lb/>
　乎曰不然也使聖人不與公子招殺之也正當書招<lb/>
　以見其罪肯為陳人自討之文以匿招之罪乎曰髙<lb/>
　氏謂其不書招殺過者過亦有罪故稱人以殺者何<lb/>
　也曰過固有罪矣使昭獨殺之聖人因過之有罪而<lb/>
　移招之罪於衆人亦無是理也曰東莱又謂過為招<lb/>
　所殺而不以兩下之辭書為過立公子留而得罪於<lb/>
　國人故國人共殺之者何也曰招果自殺過經必以<lb/>
<pb n="9b"/>
　兩下之辭書之矣苟國人惡過立公子留而殺之則<lb/>
　過乃篡逆之黨經亦不書殺其大夫矣凡經書殺其<lb/>
　大夫者皆譏其以諸侯而專殺之也意者公子招與<lb/>
　國之大夫懼楚之討而共殺過以覬免故經書陳人<lb/>
　殺其大夫公子過左氏得其意僅舉公子招之殺過<lb/>
　而不言衆大夫爾故愚於左氏不敢不取而又不敢<lb/>
　盡信者此也然於他書無考其實惡得而質言之哉<lb/>
曰楚師滅陳執陳公子招放之于越殺孔奐葉氏謂楚<lb/>
<pb n="10a"/>
　子也曷為謂之師不正其伯討則是其為師焉而已<lb/>
　者然乎曰不然也滅陳稱師者見其用大衆也非不<lb/>
　正其伯討而改子為師也孔子未嘗亂史之實也曰<lb/>
　杜氏謂奐為招之黨者何也曰張氏嘗辨之矣其言<lb/>
　曰奐為招黨他無所見盖杜氏億料之辭耳<lb/>
曰𦵏陳哀公先儒皆謂楚人葬之經不書楚為不與楚<lb/>
　𦵏之然乎曰謂楚人𦵏之者是也謂不與楚葬之者<lb/>
　非也不書楚人葬陳哀公者黎氏謂與執陳公子招<lb/>
<pb n="10b"/>
　放之於越殺陳孔奐葬陳哀公皆蒙上楚師滅陳之<lb/>
　文其言約其㫖明矣既見之本義矣不煩多說也曰<lb/>
　春秋凡言𦵏諸侯者莫非魯徃㑹𦵏今經書𦵏陳哀<lb/>
　公矣子何以知其非魯之㑹𦵏也曰楚方滅陳而據<lb/>
　陳矣魯畏楚者也安敢㑹陳侯之𦵏哉且陳已滅必<lb/>
　不赴諸侯以𦵏期魯之不㑹無足疑者<lb/>
十年<lb/>
或問曰季孫意如叔弓仲孫貜帥師伐莒劉氏謂舍中<lb/>
<pb n="11a"/>
　軍制也僭三軍利也然乎曰不然也夫舍中軍左氏<lb/>
　備矣舍中軍則四分公室季氏擇二仲叔各據其一<lb/>
　僭魯之民自若也豈三家灼知中國之制不可三軍<lb/>
　而舍之以復古歟曰康侯謂季孫為主將二子各率<lb/>
　一軍為之副則雖舍中軍而三軍舊額固在信乎秀<lb/>
　巖嘗曰魯舍中軍之後軍制之詳不可得而知但以<lb/>
　晉考之毎軍各有將佐若三軍皆行則六卿並出亦<lb/>
　有將佐不同出者今以三卿為三軍則誤也以傳考<lb/>
<pb n="11b"/>
　之四分公室季氏擇二仲孫叔孫氏各一而叔氏無<lb/>
　與焉當此時魯卿之有軍行者意如也貜也叔孫婼<lb/>
　也彼叔弓又安得一軍而率之哉叔弓者宣公之弟<lb/>
　叔肸之孫胡氏似誤以為叔孫也其考之亦不詳矣<lb/>
十一年<lb/>
或問曰楚子䖍誘蔡侯般殺之于申先儒皆以名楚子<lb/>
　為貶子一切略之何也曰朴郷論之矣朴鄉曰諸侯<lb/>
　不生名非失國也非争國也則不名而楚子䖍衞侯<lb/>
<pb n="12a"/>
　燬名此學者所以深求其說而不得也或曰衞侯使<lb/>
　禮至仕邢既而伐之禮至從國子廵城披而殺之於<lb/>
　外是懐詐以滅人也蔡般弑君父而立楚靈王不能<lb/>
　聲其罪而討乃包藏祸心甘言重幣以誘而殺之遂<lb/>
　滅其國此二者皆聖人之所甚惡也是以特名之為<lb/>
　此說亦近似矣愚嘗思之竊謂聖人之作春秋不以<lb/>
　名字為褒貶也諸侯不生名卒則名失國則名爭國<lb/>
　則名見滅則名皆所以别也初非有褒貶於其間也<lb/>
<pb n="12b"/>
　後世之儒以名字為褒貶而後聖人之意愈不可見<lb/>
　矣自其以名字為褒貶也名於質之經而不合則必<lb/>
　曲為之說以通之故治春秋者多失之鑿且如衞侯<lb/>
　燬滅邢漢儒有滅同姓之說然以經考之則諸侯之<lb/>
　滅同姓者多矣何以皆不名而獨名衞侯邪至於楚<lb/>
　子䖍則滅同姓之名又不通矣謂其誘而殺之故名<lb/>
　之邪則楚子之誘戎蠻子亦誘之也又何以不名說<lb/>
　者又曰以夷狄誘夷狄猶可也以夷狄誘中國不可<lb/>
<pb n="13a"/>
　也此言近矣然觀聖人所書以誘稱之固所以著楚<lb/>
　子之罪矣又豈以中國夷狄而有異乎然則衞侯燬<lb/>
　楚子䖍之所以名皆衍字爾先儒或謂衞侯燬滅邢<lb/>
　之下有衞侯燬卒恐因此而譌遂以滅邢之上亦加<lb/>
　燬字此言是也愚謂楚子䖍亦恐後儒於蔡侯般之<lb/>
　上見其不應名般而不名䖍故加一䖍字不知蔡侯<lb/>
　般之所以名非以罪般也此與胡子髠沈子逞徐子<lb/>
　章羽沈子嘉胡子豹蔡世子有潞子嬰兒同一義爾<lb/>
<pb n="13b"/>
曰季孫意如㑹晉齊宋衞鄭曹把之大夫于厥憖先儒<lb/>
　皆謂謀救蔡而子違之何邪曰謂謀救蔡者左氏之<lb/>
　說葉氏辨之矣今以經文考之不見救蔡之文以事<lb/>
　迹觀之一㑹之後楚自滅蔡葉氏所謂適在救蔡之<lb/>
　中故傳意之者近之矣<lb/>
曰楚師滅蔡執世子有以歸用之劉氏謂君存稱世子<lb/>
　君沒稱子某君既没而稱世子者正疑乎不正君子<lb/>
　與之繼世焉春秋之設辭也非其人之謂也盡其道<lb/>
<pb n="14a"/>
　之謂也父之仇不與共天下則有為之者盡於世子<lb/>
　矣其說然乎曰不然也春秋者據事直書者也非君<lb/>
　子與之繼世而為此設辭也人有弑其父者可謂不<lb/>
　子矣而春秋書楚世子商人蔡世子般然則稱世子<lb/>
　者君子果與其繼世乎知弑父之賊復稱世子則知<lb/>
　盡世子之道者不以世子見義也孫氏曰有當稱子<lb/>
　而言世子者有未立也案四月丁巳楚䖍又殺蔡侯<lb/>
　般楚棄疾圍蔡十有一月丁酉楚師滅蔡執蔡世子<lb/>
<pb n="14b"/>
　有以歸用之有窮廹危懼以至於死此其未立可知<lb/>
　也康侯胡氏亦用孫氏以為說予既附於公羊之辨<lb/>
　矣<lb/>
十二年<lb/>
或問曰晉伐鮮虞蘇氏謂特書晉為深罪晉楚滅陳蔡<lb/>
　而晉不救也常山謂晉懐利尚詐夷狄之道故書晉<lb/>
　以狄之者何也曰謂懐利尚詐者左氏之說謂狄之<lb/>
　者榖梁之論而誤信之者也楚滅陳蔡而晉不救固<lb/>
<pb n="15a"/>
　可罪也然豈在單舉晉以為貶哉居仁曰為春秋者<lb/>
　以為書州書國書人及書帥師者姓名為褒貶輕重<lb/>
　故以晉伐鮮虞不書人與師為狄之也以理考之則<lb/>
　恐未然夫事有小大則記有詳略史家常法春秋特<lb/>
　因是以垂訓後世爾所謂吾無隐乎爾也晉伐鮮虞<lb/>
　罪在伐人之國以天子在上而諸侯放恣擅行誅討<lb/>
　也其事則㣲故書亦略晉伐鮮虞略辭也其罪則自<lb/>
　見矣故書楚書吳皆略之之辭爾以為逺者有不可<lb/>
<pb n="15b"/>
　得而詳也事之小者亦然皆非所以為褒貶輕重也<lb/>
　十五年晉荀呉帥師伐鮮虞如以晉伐鮮虞為狄之<lb/>
　則荀呉帥師伐鮮虞何以不狄之也以此知詳略之<lb/>
　異非褒貶輕重所繫無疑也其言可以破千古之謬<lb/>
　矣然愚謂居仁謂逺者有不可得而詳者是也以小<lb/>
　事而略之者非也若以事小而略之則荀吴帥師伐<lb/>
　鮮虞事亦小也何為不小之哉<lb/>
十三年<lb/>
<pb n="16a"/>
或問曰楚公子比自晉歸于楚弑其君䖍于乾谿孫氏<lb/>
　髙氏諸儒皆謂先言歸者明比不與謀後言弑者正<lb/>
　比之罪何也曰此言左氏謂觀從以蔡公之命召子<lb/>
　干子晳及郊而告之情强與之盟之事與公羊歸無<lb/>
　惡榖梁非弑之論而為此言也左傳之事其信否未<lb/>
　可知公榖歸無惡與不弑之論則斷不可取今據經<lb/>
　求意但曰公子比自晉歸于楚而遂弑其君曷嘗有<lb/>
　先言歸以明比不與謀之意哉曰劉氏亦謂言歸為<lb/>
<pb n="16b"/>
　易者何也曰此亦習於三傳之說而不自覺者也劉<lb/>
　氏作權衡以辨三傳之非明炳㡬㣲而獨此昧焉知<lb/>
　邪說之惑人也深矣曰髙氏又謂此非親弑加之罪<lb/>
　者何也曰此亦信公榖之說云爾大凢弑君者豈必<lb/>
　手投刃哉或使弑之或脅殺之皆謂之弑故趙穿弑<lb/>
　君而經書趙盾者盾使之也楚靈自經而經書比弑<lb/>
　者比脅之也安可謂比非親弑加之弑哉<lb/>
曰平丘盟葉氏諸儒謂猶幸有此然乎曰不然也平丘<lb/>
<pb n="17a"/>
　之㑹據經而觀强楚自若諸侯日離魯君不盟大夫<lb/>
　見執又據左氏則叔向矜其甲兵欲懼諸侯爾何必<lb/>
　幸有此哉曰劉氏葉氏諸儒謂一地再言為復陳蔡<lb/>
　而善是盟然乎曰此因榖梁之說而演之者也愚既<lb/>
　辨之矣曰莘老諸儒謂公可以與盟畏楚之強逃歸<lb/>
　不盟然乎曰詳味經文及考左氏本晉不許魯非魯<lb/>
　不許晉也且魯既與㑹矣不應懼楚而復不盟也使<lb/>
　懼楚則不㑹矣既㑹而不盟何益於懼楚哉曰康侯<lb/>
<pb n="17b"/>
　抑崇之言如何曰康侯固不失理然多就傳生義抑<lb/>
　崇本諸孫氏愚既取孫氏之說矣<lb/>
曰蔡侯廬歸于蔡陳侯吴歸于陳孫氏謂孔子以陳蔡<lb/>
　自歸為文為抑强夷存中國者然乎曰聖人固欲存<lb/>
　中國抑強夷也然不在以陳蔡自歸為文以見義也<lb/>
　凡諸侯大夫出奔而倚大國以歸者春秋皆書某自<lb/>
　某國以見諸侯大夫有所挟大國有所奉之罪使楚<lb/>
　滅而今復封之正當直書其事以見夷狄封中國之<lb/>
<pb n="18a"/>
　罪何得反改曰歸以沒其實又使後世測度非歸以<lb/>
　見抑强夷存中國之義乎曰高氏謂雖制在夷狄而<lb/>
　平丘之㑹為有功故聖人特以陳蔡自歸為文者然<lb/>
　乎曰平丘之㑹楚未必懼且陳蔡歸國春秋雖書在<lb/>
　㑹平丘之後然陳蔡復國實在㑹平丘之前不可以<lb/>
　平丘之㑹為功也使平丘之㑹果有功也亦不在自<lb/>
　歸為文以見義曰葉氏又謂陳蔡歸國皆請於王者<lb/>
　然乎曰請於王經與三傳外史皆無所考意之而已<lb/>
<pb n="18b"/>
十五年<lb/>
或問曰有事于武宫籥入叔弓卒去樂卒事孫氏謂有<lb/>
　事於武宫非志也由籥入叔弓卒去樂卒事故志之<lb/>
　然乎曰不然也有事于武宫雖為去樂卒事而起然<lb/>
　武宫之不當祭亦因有以見義故春秋一事兼數義<lb/>
　者有之武宫者豈其所當有事者乎孫氏之說施之<lb/>
　宣八年有事于大廟者可也曰常山引栁荘寝疾之<lb/>
　事以明不當告因其告至於不得已而去樂卒事皆<lb/>
<pb n="19a"/>
　由告故也者然乎曰不當告之說施之卿卒在外者<lb/>
　可也愚於本義既言之矣其曰至於不得已而去樂<lb/>
　卒事者亦非也夫卿卒在外不以告若卿卒於涖事<lb/>
　豈可籥入而去樂以卒事哉愚於本義既引孫氏說<lb/>
　明之矣誤入不得已而去樂卒事則是春秋然譏其<lb/>
　不當告而不譏其去樂卒事也今案左氏本叔弓涖<lb/>
　事而卒則是不待告而知者也既不告而自知至於<lb/>
　不得已而去樂卒事則是得指之宜春秋不在書者<lb/>
<pb n="19b"/>
　也今則何以書乎曰莘老孫氏又謂去樂卒事合禮<lb/>
　矣春秋言之者為有事於武宫之廢廟春秋因變禮<lb/>
　而推言之然乎曰如其說則春秋但書有事于武宫<lb/>
　足矣何必贅此下文乎曰朴郷諸儒亦謂去樂卒事<lb/>
　其可也常事不書此記禮之變而書者然乎曰禮有<lb/>
　常有變變而得其正可不謂禮乎不可不謂之禮則<lb/>
　亦常事而已春秋何必書哉夫所謂非常者謂非禮<lb/>
　也夫朴郷諸儒将以禮之變者為非禮乎曰髙氏謂<lb/>
<pb n="20a"/>
　禮大夫當祭聞君之喪攝主而徃君聞臣喪何獨不<lb/>
　然者然乎曰君臣之尊卑禮之隆殺等級猶天之於<lb/>
　地也臣聞君之喪而攝主以徃君聞臣之喪而亦攝<lb/>
　主以徃則尊卑倒懸紀綱不立矣此不辨而可知者<lb/>
　也<lb/>
十七年<lb/>
或問曰有星孛于大辰左氏以為宋齊陳鄭災先儒以<lb/>
　大辰為心心為明堂前星太子後星庶子孛星加心<lb/>
<pb n="20b"/>
　象天子適庶將分争也後五年景王崩王室亂劉子<lb/>
　單子立王猛尹氏召伯立子朝至哀十三年有星孛<lb/>
　于東方不加宿為吴人僭亂日敝於兵戾氣所感固<lb/>
　將壅吴而䧏之罰故氛氣所指在東方假手越人呉<lb/>
　國遂滅許氏則又兼二家之說子一切違之何也曰<lb/>
　日星霜露之變由乎人事之感而天應之天應之而<lb/>
　人復被其災所謂有感必有應所應復為感者也然<lb/>
　必指某事以實之則𤨏碎支離而穿鑿附㑹此漢儒<lb/>
<pb n="21a"/>
　之通弊不可復述也<lb/>
曰楚人及呉戰于長岸邦衡謂吴楚不言敗而言戰為<lb/>
　惡夷狄交攻故不别其勝負而一目之然乎曰不然<lb/>
　也夷狄交攻固可惡也然書其勝負復何傷哉此盖<lb/>
　勝負敵耳不煩多說也<lb/>
十九年<lb/>
或問曰宋公伐邾高氏謂天下無伯而宋元正之是以<lb/>
　春秋録而進之然乎曰不然也凡伐人之國者皆無<lb/>
<pb n="21b"/>
　正也特有彼善於此耳姑考左氏宋本為向戍之女<lb/>
　而親伐國尤不當進之也曰先儒謂宋為聲罪致討<lb/>
　之兵歸鄅之俘故書伐邾而釋其取邑之罪者何也<lb/>
　曰伐人之國取人之邑諸侯不臣而肆强陵弱罪之<lb/>
　大者也以其聲罪歸俘而遂釋其取邑則是因小惠<lb/>
　而蓋大罪聖人宜不如是况取邑之事未足信邪<lb/>
曰葬許悼公先儒皆謂賊不討不書葬然乎曰此公榖<lb/>
　之說也石氏曰榖梁傳例弑君而賊不討者不書𦵏<lb/>
<pb n="22a"/>
　其書𦵏皆意有所見也如蔡景以為不忍使失民於<lb/>
　其子陳靈則以為外之討賊蔡昭則以盗名不見於<lb/>
　經許悼則以為不使止為殺父此傳例也通於經則<lb/>
　不可黎氏曰被弑之君多不書𦵏者或彼國方有事<lb/>
　變雖𦵏我畏其亂無使徃㑹之豈有賊未討則不書<lb/>
　𦵏邪此二傳妄為之說也且蔡世子般弑其君固何<lb/>
　般未討而固亦書𦵏邪善觀許悼弑而書𦵏者非他<lb/>
　蓋變生於内而不及國又般止欲沒其弑逆之迹具<lb/>
<pb n="22b"/>
　禮𦵏其父我有使徃故書𦵏焉歐陽公止為弑得其<lb/>
　旨矣<lb/>
二十年<lb/>
或問曰曹公孫㑹自鄸出奔宋劉氏謂言自鄸待放者<lb/>
　然乎曰不然也經書自鄸奔宋紀實事爾葢與大凡<lb/>
　出奔者同一義也待放之說不亦逺於經乎且華亥<lb/>
　自南里出奔楚宋公之弟辰自蕭来奔經嘗先書其<lb/>
　叛與入矣其書自某出奔則文同也亦可以待放言<lb/>
<pb n="23a"/>
　乎曰邦衡抑崇少藴諸家皆謂㑹據邑以叛未及發<lb/>
　而奔者何也曰此信公羊之說求之過而為之辭者<lb/>
　也知公羊之誤則先儒之說有不待辨<lb/>
曰盜殺衞侯之兄縶任氏諸儒謂齊豹非卿故書盜然<lb/>
　乎曰其稱齊豹本乎左氏耳左氏稱豹為司冦而縶<lb/>
　奪之則齊豹為大夫矣亦當書名安得書盗乎<lb/>
二十二年<lb/>
或問曰劉子單子以王猛居于皇邦衡曰出而言居者<lb/>
<pb n="23b"/>
　如成君也朴郷謂居于皇為土地固其所有者何也<lb/>
　曰二子以居字為重故為此言以愚觀之不過王猛<lb/>
　居于皇爾義有所歸不在居之一字也<lb/>
曰劉子單子以王猛入于王城先儒謂劉單挟天子以<lb/>
　令諸侯而專國柄書而未足故再書於䇿然乎曰不<lb/>
　然也此信公榖之弊也經書王室亂故劉單以王猛<lb/>
　居于皇又以王入于王城耳其曰王猛則其所輔者<lb/>
　正矣夫造亂者景王也作亂者王子朝與尹氏也安<lb/>
<pb n="24a"/>
　得以挾天子令諸侯者目之乎果如其言則劉單坐<lb/>
　待王子朝之殺王猛也而可乎夫是以為挾天子令<lb/>
　諸侯則尹子立子朝反得為正乎其所以再書者朴<lb/>
　郷所謂二事者是也夫復何疑<lb/>
二十四年<lb/>
或問婼至自晉劉氏之說何如曰吕氏論之矣其言曰<lb/>
　原父以三傳不言叔孫而公羊言叔孫似是聖人本<lb/>
　意因遂以為可褒而褒之世儒說經之鑿舉皆類此<lb/>
<pb n="24b"/>
　原父能知他人之鑿而不自知其鑿也惜哉<lb/>
二十五年<lb/>
或問鸜鵒來巢高氏謂鸜鵒所在有之魯政出於三家<lb/>
　昭公孤立於朝故魯之公室荒凉寂静將為丘墟而<lb/>
　鸜鵒穴處之禽来巢然乎曰經不言来巢于朝而來<lb/>
　巢於國耳况經書曰有則前此所無孫氏所謂魯無<lb/>
　鸜鵒故言有者是也且鸜鵒不踰濟安得所在有之<lb/>
　乎<lb/>
<pb n="25a"/>
曰宋公卒于曲棘先儒謂不匿其私親之惡故雖卒於<lb/>
　封内而特書其地以别之然乎曰諸侯不為王事而<lb/>
　卒於他所者皆書之故雖其封内之邑亦書之如晉<lb/>
　侯卒于扈及此曲棘之類是也謂之譏其非所可也<lb/>
　謂之不匿私親之惡而特書其地以别之不可也<lb/>
曰齊侯取鄆先儒謂經書次于陽州見公未絶於魯而<lb/>
　季氏為不臣及書取鄆見公已絶於魯而逐於季氏<lb/>
　為不君然乎曰不然也臣而逐君豈問已絶未絶哉<lb/>
<pb n="25b"/>
二十六年<lb/>
或問公至自齊居于鄆蘓氏諸儒謂凡公行而告廟則<lb/>
　書至在外雖不告而書至為存公又謂稱居于鄆為<lb/>
　存一國之防然乎曰不然也此即榖梁不外公之意<lb/>
　而少變其辭者也書至自齊居于鄆皆記實事耳聖<lb/>
　人雖未嘗不存公而此辭未可以存公解也其曰公<lb/>
　至自齊者始公孫於齊次於齊境自齊境至于魯鄆<lb/>
　豈非至自齊乎雖不告廟獨不可云至自齊乎其曰<lb/>
<pb n="26a"/>
　居于鄆又以見公之失其所也愚於本義既言之矣<lb/>
曰天王入於成周莘老諸儒謂成周即京師然乎曰不<lb/>
　然也成周與王城杜氏得之東莱言之亦詳其言曰<lb/>
　河南即郟鄏周武王遷九鼎周公營以為都是為王<lb/>
　城洛陽周公營下都以遷殷頑民是為成周洛誥所<lb/>
　謂我又卜瀍水東亦惟洛食者也平王東遷定都於<lb/>
　王城王子朝之亂其黨多在王城敬王畏之徙都成<lb/>
　周邦衡亦曰宣十六年成周宣榭火成周若實王都<lb/>
<pb n="26b"/>
　當云京師宣榭火二十二年書王猛入于王城此書<lb/>
　天王入于成周二者若俱京師則何必異名焉周之<lb/>
　東都非王者舊居之地無堅城可扞衞故三十二年<lb/>
　諸侯遣大夫共城之三子之說可據矣<lb/>
二十七年<lb/>
或問曰呉弑其君僚劉氏諸儒謂稱國以弑為衆弑君<lb/>
　之辭謁餘祭夷昧不與子而與弟凡為季子也季子<lb/>
　使而亡焉僚者長庶也即之是廢讓而毁義以成篡<lb/>
<pb n="27a"/>
　國人莫說故謂之衆弑君之辭又謂國宜之光故稱<lb/>
　國以弑者吴大臣之罪春秋歸罪大臣也然乎曰不<lb/>
　然也此執襄二十九年公羊之說與今左氏之言求<lb/>
　其必合於經之弊也予於公羊左氏既言之矣請復<lb/>
　申之今據公羊而論使僚不當立光當辨於即位之<lb/>
　時今僚立而光臣之矣一旦弑之則是弑君也春秋<lb/>
　書曰呉弑其君僚所以正名也如以衆不悦其立匿<lb/>
　其弑君之賊而書衆弑其君則是許其弑也不可以<lb/>
<pb n="27b"/>
　訓矣其曰歸罪大臣而遂捨光之罪則是弑君者得<lb/>
　以匿其名而立不正者蒙弑君之罪真偽不辨輕重<lb/>
　失倫亦非所以垂敎也先儒必欲合傳於經也故牽<lb/>
　挽附㑹以成其說而不顧理之不可通讀春秋者能<lb/>
　考襄二十九年公羊之謬則於此自知經傳之不可<lb/>
　合矣<lb/>
二十九年<lb/>
或問曰公自乾侯居于鄆任氏謂公孫于齊次于陽州<lb/>
<pb n="28a"/>
　而至以齊今公如晉次于乾侯而不至以晉者所以<lb/>
　罪晉也然乎曰不然也此以凡例求其必同而不知<lb/>
　其鑿者也師氏有言曰公至自齊齊侯見公也公至<lb/>
　自乾侯晉侯不見公也義雖未盡而意近之矣<lb/>
曰齊侯使髙張來唁公許氏謂高張不地以公居鄆猶<lb/>
　以晉志故稱來邦衡亦謂來從國内辭者不與季氏<lb/>
　得有其國也然乎曰不然也此一字褒貶之弊也前<lb/>
　書唁公于野井不可言來也此先書公至自乾侯居<lb/>
<pb n="28b"/>
　于鄆矣故言來也製言之體當如是爾夫不與季氏<lb/>
　得有其國豈在來之一字乎曰康侯引式㣲之詩謂<lb/>
　以事求人而人不有其事是㣲君之故以身下人而<lb/>
　人不有其身是謂㣲君之躬者何也曰詩言㣲君之<lb/>
　故者非為君之故也非為君之故胡為乎使我在此<lb/>
　中露乎㣲君之躬者非為君之躬也非為君之躬胡<lb/>
　為乎使我在此泥中乎如此而已苟為不有其事不<lb/>
　有其身則下句胡為乎之文不可得而通矣此非本<lb/>
<pb n="29a"/>
　義所關雖不辨可也<lb/>
三十年<lb/>
或問公在乾侯先儒悉謂存公者然乎曰不然也此榖<lb/>
　梁之說諸儒從之而不求諸經㫖爾春秋為一嵗之<lb/>
　始書公在乾侯者聖人傷世變之心也一嵗之始諸<lb/>
　侯當奉天子所頒之正朔以告於廟退而聽政而公<lb/>
　乃失國名寄乾侯聖人傷世變之心何如也豈特存<lb/>
　公而已直欲討逆罪返公於正而後已耳夫魯之失<lb/>
<pb n="29b"/>
　政原於諸侯之不有天子故大夫不有諸侯况世卿<lb/>
　當國庸君暗弱權既下移上復失道以至壊亂而莫<lb/>
　之救春秋歴書諸侯大夫㑹盟侵伐而終之以此其<lb/>
　所以為後世戒深矣豈存公二字所能盡哉<lb/>
曰徐子章羽奔楚劉氏石氏諸儒皆謂書名與弦譚溢<lb/>
　三子異者三子力不勝而奔故不名徐子則既服而<lb/>
　后奔故名然乎曰此以名字褒貶之弊也凡諸侯失<lb/>
　地者皆名則徐子之名固當三子之不名或魯史不<lb/>
<pb n="30a"/>
　詳聖人不得而益爾若力不勝與既服之說則斷不<lb/>
　可<lb/>
三十二年<lb/>
或問諸侯大夫城成周先儒謂城王都不可以不書又<lb/>
　謂不曰城京師而曰城成周謂京師衆大之稱成周<lb/>
　為地名與列國等者然乎曰不然也城王都者常事<lb/>
　也以大夫而城成周豈常事哉非常不可以不書非<lb/>
　謂城王都不可以不書也京師者春秋所謂王城者<lb/>
<pb n="30b"/>
　也即河南郟鄏之地武王遷九鼎周公營之以為都<lb/>
　洛誥所謂我乃卜澗水東瀍水西者也成周者洛陽<lb/>
　也周公營下都以遷殷之頑民是為成周洛誥所謂<lb/>
　我又卜瀍水東者也平王東遷定都於王城杜氏謂<lb/>
　王子朝之亂其餘黨多在王城敬王畏之徙都成周<lb/>
　是也先儒誤以成周即京師故有衆大之稱與地名<lb/>
　之說未足據也夫京師無定所王之所都即為京師<lb/>
　河南郟鄏前日之京師叔孫得臣如京師晉人執曹<lb/>
<pb n="31a"/>
　伯歸之于京師是也成周洛陽今日之京師晉人執<lb/>
　宋仲幾于京師是也今書成周以别其非前日之京<lb/>
　師爾於二十六年既引先儒之說辨之矣曰吕氏謂<lb/>
　周室衰㣲諸侯猶勤為先王之德澤猶有存者然乎<lb/>
　曰當時臣逐君庶篡嫡先王之德澤盡矣今即此事<lb/>
　而論天子不安其居而居於成周而諸侯之大夫僅<lb/>
　一城之則春秋豈為先王德澤之存而書之哉<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋或問卷九<lb/>
</p>
<p>
</p>
  </div>
</body>
</text>
</TEI>
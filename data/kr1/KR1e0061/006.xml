<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋或問卷六</head>
    <p>
<pb n="1a"/>
欽定四庫全書<lb/>
　春秋或問卷六　　　　　元　程端學　撰<lb/>
　　　宣公<lb/>
元年<lb/>
或問曰齊人取濟西田先儒皆謂書取以蔽罪於齊然<lb/>
　乎曰說者謂夫子改魯史之文乎非也春秋之辭魯<lb/>
　史之舊也史氏肯書曰以濟田賂齊乎但曰齊人取<lb/>
　之耳孔子亦因其辭而見義焉則魯宣之賂齊齊惠<lb/>
<pb n="1b"/>
　之利魯其罪皆不可掩豈在一字之間哉<lb/>
曰楚子鄭人侵陳遂侵宋朴鄉謂書楚子伯楚子也楚<lb/>
　而能伯春秋安得不伯之然乎曰春秋不以爵氏為<lb/>
　襃貶朴鄉固已言之矣何為頓忘之也三年復書楚<lb/>
　人使鄭何故又不伯之邪四年復書楚子伐鄭忽又<lb/>
　伯之其冬復書楚人伐鄭忽又不伯之聖人豈其喜<lb/>
　怒之不常哉蓋春秋之初楚凡稱國稱人者君臣同<lb/>
　辭以其猶有夷夏之辨也春秋之中夷狄漸同中國<lb/>
<pb n="2a"/>
　凡稱楚子者皆其君稱楚人者皆其臣據舊史録之<lb/>
　付後世公論而已矣使聖人而伯楚子則内夏外夷<lb/>
　之義不㡬於廢乎<lb/>
曰晉趙盾帥師救陳張氏謂陳無罪蒙伐當救宋有弑<lb/>
　君之罪不當救故略之然乎曰不然也此見左氏有<lb/>
　救陳宋之文而經不書宋故為此言而不知晉興師<lb/>
　救陳之時楚未侵宋也且春秋書其事以見義不聞<lb/>
　略其事以見義者也苟略其事以見義將使後人髣<lb/>
<pb n="2b"/>
　髴想像曲生意義不可窮已豈聖人之為哉<lb/>
二年<lb/>
或問曰葬匡王莘老謂宣公自往而常事不書康侯謂<lb/>
　微者往㑹為魯不臣孰然哉曰二者吾不能知也春<lb/>
　秋書曰叔孫得臣葬襄王吾知其為叔孫得臣也叔<lb/>
　鞅葬景王吾知其為叔鞅也今經不書故不能知也<lb/>
　所可知者前書王崩而魯郊後書葬匡王而不及七<lb/>
　月耳春秋據事直書後世亦據事觀理揣量測度春<lb/>
<pb n="3a"/>
　秋之所無者春秋之蠧也<lb/>
曰楚子伐陸渾之戎先儒皆以問鼎為義子一切削之<lb/>
　何也曰據經但言楚伐陸渾之戎不見觀兵問鼎事<lb/>
　迹若為左氏作傳不妨論之若解春秋未暇及也<lb/>
四年<lb/>
或問曰鄭公子歸生弑其君夷先儒謂捨公子宋而以<lb/>
　弑君之罪歸之歸生然乎曰不然也信左氏之過也<lb/>
　吾於辨疑既言之矣夫弑君者果公子宋乎史當直<lb/>
<pb n="3b"/>
　書之孔子不革也果歸生乎史亦當直書之孔子不<lb/>
　革也書曰殱厥渠魁脅從罔治若公子宋造謀而脅<lb/>
　歸生則宋為渠魁也歸生懼而從之則歸生脅從者<lb/>
　也有治獄者治此二人歸生固所不免亦豈得捨公<lb/>
　子宋而獨治歸生哉此人情天理所不可誣者也而<lb/>
　謂孔子然乎曰書所謂脅從者謂在下之人爾歸生<lb/>
　已得兵權可以不從而從之故歸之罪也曰宋與歸<lb/>
　生並為貴戚之卿孔子安得反舍主謀之賊而獨罪<lb/>
<pb n="4a"/>
　聽謀者哉<lb/>
五年<lb/>
或問曰齊髙國来逆子叔姬先儒多謂公畏齊而成昬<lb/>
　然乎曰於傳有之於經未見其實然也<lb/>
八年<lb/>
或問曰辛巳有事大廟仲遂卒于垂壬午猶繹萬入去<lb/>
　籥先儒皆離而為二子獨合而一之何也曰有事于<lb/>
　大廟仲遂卒于垂無譏也為猶繹起也安得不合而<lb/>
<pb n="4b"/>
　一之哉曰髙氏謂當祭不以凶事告遂卒於郊外而<lb/>
　遽赴于廟中者非譏乎曰辛巳之日不言廢祭不言<lb/>
　去樂則正祭之時告與不告不可知也其所譏者次<lb/>
　日之繹耳安得譏其赴于廟中哉曰書仲氏譏世卿<lb/>
　子既言之本義矣安得無譏哉曰春秋大義兼小義<lb/>
　正義兼餘義者多矣豈可以小者餘者兼其大者正<lb/>
　者而自為一事哉<lb/>
曰己丑葬敬嬴雨不克葬庚寅日中而克葬劉氏有慎<lb/>
<pb n="5a"/>
　終追逺人情不忍遽之論引雨霑服失容則廢朝㑹<lb/>
　以為證者何也曰此左氏之意康侯嘗辨之矣康侯<lb/>
　曰喪事即逺有進無退潦車載簑笠士喪禮也且公<lb/>
　庭之於墓次其禮意固有不同者矣曰劉氏謂潦車<lb/>
　載簑笠固未葬禦雨之用爾曰未葬禦雨則中塗不<lb/>
　停矣既至墓所亦當有覆墓之屋若今草舍之為豈<lb/>
　得恝然不顧使雨水泥潦汚濕所穿之壙哉特禮書<lb/>
　偶不載此耳且春秋不書常事劉氏嘗自言之若不<lb/>
<pb n="5b"/>
　克葬為得宜則春秋不書吾於左氏既言之矣曰康<lb/>
　侯所謂敬嬴逆天理而大雨不克葬為著咎徴者豈<lb/>
　非一義乎曰敬嬴之逆天理固也然雨者四時常有<lb/>
　之物非震雷疾風之為天變也據經但言雨不克葬<lb/>
　是當責人事之未備不敢謂之天道之變常也<lb/>
九年<lb/>
或問曰秋取根牟髙氏謂根牟莱邑公不與伐而乘危<lb/>
　取邑然乎曰不然也春秋有定法使根牟屬莱經當<lb/>
<pb n="6a"/>
　書曰伐莱取根牟豈有不伐而歸邑之理又豈有齊<lb/>
　伐莱而魯得邑之理又豈有經不繫國之理三者皆<lb/>
　理之所無故曰不然也若曰齊伐莱於夏而取根牟<lb/>
　於秋或可通爾<lb/>
曰晉荀林父帥師伐陳左氏謂林父以諸侯之師則既<lb/>
　見於辨疑矣而髙氏乃謂不書諸侯之師者諸侯不<lb/>
　與其伐陳也何也曰書其事以見其不義春秋之義<lb/>
　也削其事使後人因傳以生義豈春秋之義哉<lb/>
<pb n="6b"/>
曰陳殺其大夫泄冶先儒謂泄冶不能早諫而至於殺<lb/>
　身故其罪累上而以國殺然乎曰不然也後世觀傳<lb/>
　而起疑也於經無有也夫史有詳略或稱國焉或稱<lb/>
　國稱爵焉或稱國稱人焉後人求其說而不得適觀<lb/>
　左氏之文而知泄冶之事則歸罪於不能早諫以售<lb/>
　夫稱國以殺之說夫經之作豈待傳而始見其義哉<lb/>
　經之本義在於專殺大夫而亟於見弑也且泄冶幸<lb/>
　有其事爾若他無其事而稱國以殺說者何以措辭<lb/>
<pb n="7a"/>
　乎夫泄冶不能早諫固可譏也其不賢於不諫者乎<lb/>
　今有人焉能諫而被殺乃不責夫殺諫者反責諫而<lb/>
　被殺者豈公論哉吾知此說之所自矣左氏載孔子<lb/>
　曰民之多辟無自立辟先儒所以有此言也豈知左<lb/>
　氏之謬哉<lb/>
十年<lb/>
或問曰齊人歸我濟西田常山東莱有曰此特曰我者<lb/>
　獨此魯地也若齊人歸讙及闡齊人来歸鄆讙龜隂<lb/>
<pb n="7b"/>
　田皆魯侵諸侯而得之故不言我其說然乎曰不然<lb/>
　也若此者皆一字襃貶之餘習也我也者魯史之辭<lb/>
　也夫劉氏安知讙闡鄆龜隂之必為魯侵諸侯者乎<lb/>
　但由我之一字而知濟田之本為我則春秋有曰我<lb/>
　入祊者果我之祊乎春秋之時魯侵諸侯以廣其國<lb/>
　至孟子時方五百里則四鄙皆他國之邑也然春秋<lb/>
　每書曰某侵伐我某鄙也康侯固已辨之矣曰然則<lb/>
　康侯謂書我為相親愛惠遺之意朴鄉謂書我為内<lb/>
<pb n="8a"/>
　有欲之之意然乎曰不然也我者魯也内辭也苟以<lb/>
　我為親愛惠遺與内有欲之之意則凡書某國侵伐<lb/>
　我者亦親愛惠遺與内有欲之之意乎曰然則張氏<lb/>
　師氏東莱謂不曰来為如齊請之者然乎曰不然也<lb/>
　以濟西田賂齊者宣公也宣公於齊俛首服事之不<lb/>
　暇既賂之矣復敢請之以激齊之怒不近人情矣曰<lb/>
　然則劉氏所謂有齊濟魯濟此言歸我為魯濟者然<lb/>
　乎曰不然也宣公即位以賂齊者魯濟田也今齊歸<lb/>
<pb n="8b"/>
　之即知其為魯濟田矣何必辨齊濟之名乎獨榖梁<lb/>
　杜氏所謂受於齊者為近之何者以其書於公如齊<lb/>
　之後也然趙氏又謂但言歸我則知其来也省文耳<lb/>
　哀八年歸讙及闡豈是公自受乎愚故於本義存疑<lb/>
　而不敢決者此也凡此既非大義所繫雖不辨可也<lb/>
　惜夫說者捨大求小得一而失二也舉其一端以見<lb/>
　其餘云爾<lb/>
曰天王使王季子来聘許翰謂自是王靈益亡王聘益<lb/>
<pb n="9a"/>
　輕春秋王聘不復録者然乎曰不然也魯史無其事<lb/>
　爾使有之當悉書也何以知之諸侯㑹盟侵伐弔聘<lb/>
　卒葬既悉書之何獨於天王之聘不書哉<lb/>
曰齊侯使國佐来聘杜氏謂既葬成君故稱君命使者<lb/>
　然乎曰不然也胡氏東莱已辨之矣胡氏曰雖葬先<lb/>
　君尚為嗣子蓋未踰年未成君也杜氏謂既葬成君<lb/>
　失之矣東莱曰成君在踰年而不繫乎葬文已葬而<lb/>
　子惡猶以子稱卒非既葬乎<lb/>
<pb n="9b"/>
曰書饑莘老謂言饑則五榖不登然乎曰予於其言不<lb/>
　無疑焉春秋書饑而言五榖不登則春秋書大饑何<lb/>
　以為辭乎曰髙氏謂鄰國亦無可告糴然乎曰予於<lb/>
　其言不無疑焉春秋但書魯饑而已謂之公私無積<lb/>
　可也若鄰國有無則吾不能知也<lb/>
曰楚子伐鄭先儒有曰九年楚子伐鄭稱爵者貶詞也<lb/>
　以下書晉郤缺帥師救鄭則罪楚可知矣此年楚子<lb/>
　伐鄭稱爵者直辭也以傳書晉士㑹救鄭逐楚師而<lb/>
<pb n="10a"/>
　經削之則責晉可知矣然乎曰不然也此信傳之過<lb/>
　而不顧夫理者也夫夷狄猾夏晉能救之雖不免大<lb/>
　夫專兵之罪然猶有攘夷狄之功焉救鄭而敗猶當<lb/>
　書之況救鄭而逐楚師矣經豈有不書者哉故曰信<lb/>
　傳之過而不顧理者也夫三傳一字之貶固無足信<lb/>
　然三傳猶曰本某爵也以某罪貶而人之今九年十<lb/>
　年經皆曰楚子先儒一以為貶辭一以為直辭學春<lb/>
　秋者何所據哉<lb/>
<pb n="10b"/>
十一年<lb/>
或問曰楚子陳侯鄭伯盟于辰陵先儒謂晉齊魯不謀<lb/>
　少西氏之逆而楚人能謀之為禮失而求之野與夷<lb/>
　狄之有君然乎曰不然也夷狄猾夏無禮之甚無君<lb/>
　之人猶可與之邪且徴舒弑君之前楚之爭陳鄭久<lb/>
　矣其志蓋欲并吞中國也况楚之盟陳鄭在夏而殺<lb/>
　徴舒在冬固非一時之事又楚之殺徴舒不過假義<lb/>
　遂欲與納公孫寧儀行父云爾非有正義討亂之心<lb/>
<pb n="11a"/>
　也三國固可責烏得妄與楚哉<lb/>
曰晉侯㑹狄于攅函杜氏謂晉侯往㑹之故以狄為主<lb/>
　然乎曰其曰晉侯往㑹之是也其曰以狄為主非也<lb/>
　劉氏嘗辨之矣曰文不可得言晉侯狄㑹于攅函故<lb/>
　云㑹狄耳譬如曰公㑹戎于潛尚何可疑哉而以謂<lb/>
　使狄為主也即以此為使狄為主者公㑹戎于潛亦<lb/>
　使戎為主乎此劉氏之說也吾於榖梁亦言之矣<lb/>
曰楚人殺陳夏徴舒丁亥楚子入陳納公孫寧儀行父<lb/>
<pb n="11b"/>
　于陳先儒謂殺徴舒討其賊為義舜之徒也取其國<lb/>
　為貪蹠之徒也何也曰討徴舒取其國皆蹠也惡得<lb/>
　為舜之徒哉曰弑君之賊人得而誅之何間於夷狄<lb/>
　而以蹠目之邪曰視其迹舜也察其情蹠也夫春秋<lb/>
　誅意别嫌明微不使偽亂真楚殺徴舒非其情也將<lb/>
　入陳納二亂賊假討賊之名也使不入陳不納二亂<lb/>
　賊者君子察其由猶未以舜許之也殺徴舒入陳納<lb/>
　二亂賊著之經矣君子安得而許之哉昔里克弑其<lb/>
<pb n="12a"/>
　君卓晉人不以討賊誅里克春秋書曰晉殺其大夫<lb/>
　里克齊商人弑其君舍齊人不以討賊誅商人春秋<lb/>
　書曰齊人弑其君商人况楚人假討徴舒名為入陳<lb/>
　納賊之地君子安得許之哉故曰皆蹠也非舜之徒<lb/>
　也曰先儒謂殺徴舒而終之以利則亦蹠之徒矣亦<lb/>
　何害於立言哉曰使楚之始也果以討賊伐陳其卒<lb/>
　也見利而動遂入陳而納賊誠若先儒之云今也假<lb/>
　討賊而入陳納賊則其討賊也蹠而已矣何足辨哉<lb/>
<pb n="12b"/>
十二年<lb/>
或問曰楚子圍鄭先儒有曰楚子既已克鄭矣不書入<lb/>
　而止書圍以楚能討陳之亂故從末減然乎曰不然<lb/>
　也春秋紀實事以見義者也未聞改易名實以掩人<lb/>
　之罪也夫楚殺徴舒與圍鄭二事何有干渉而為此<lb/>
　說哉夫春秋有功見功有罪見罪使楚殺徴舒實有<lb/>
　其功今其入陳尚不可掩況其殺徴舒本為入陳納<lb/>
　二惡哉且夷狄猾夏春秋所為作也而可曰與之乎<lb/>
<pb n="13a"/>
　此信傳之過也子既辨之矣<lb/>
曰楚子滅蕭先儒有曰假討賊而滅陳春狄以討賊之<lb/>
　義重也末減而書入惡貳已而入鄭春秋以退師之<lb/>
　情恕也末減而書圍是與人為善之德至是滅無罪<lb/>
　之國雖欲赦之不得也故傳稱蕭潰經以滅書斷其<lb/>
　罪也其說然乎曰不然也聖人未嘗誣人之惡亦未<lb/>
　嘗妄稱人之善故曰吾之於人誰毁誰譽如有所譽<lb/>
　者其有所試矣其於譽且有所試其於毁肯誣之哉<lb/>
<pb n="13b"/>
　楚之於陳入之而已實未嘗滅也何以知之楚既入<lb/>
　陳而陳復見於春秋則非滅也審矣聖人安得誣楚<lb/>
　以滅陳哉其於鄭也圍之而已實未嘗入也左氏之<lb/>
　言違經逺矣學春秋者不信經而信傳故有是言也<lb/>
　今其滅蕭實夷其社稷收其土地春秋不書其滅而<lb/>
　何哉左氏之言復與經違謂蕭激楚怒而楚圍蕭自<lb/>
　潰黄氏論其為楚人之言者得之學春秋者復信傳<lb/>
　而疑經求其說而不得故襃貶凡例之說紛然以興<lb/>
<pb n="14a"/>
　而春秋之本義晦矣邵子曰春秋録實事而善惡形<lb/>
　於其中朱子曰春秋直書其事而善惡自見學者能<lb/>
　信斯言也則凡此類者不足明矣<lb/>
十五年<lb/>
或問曰公孫歸父㑹楚子于宋先儒謂歸父平二國之<lb/>
　憾者然乎曰此榖梁之意吾聞諸木訥曰歸父㑹楚<lb/>
　子于宋謀自安之計耳說者謂平二國之憾蓋不稽<lb/>
　其實也歸父春㑹楚夏五月宋楚始平豈緩頰數月<lb/>
<pb n="14b"/>
　而後平之魯於楚無一日之好安能犯其怒而為宋<lb/>
　謀蓋宋與魯為鄰宋亡則兵至魯矣魯見宋之危而<lb/>
　諸侯畏楚無敢救也故懼而求服逆楚子之意而預<lb/>
　弭其兵耳<lb/>
曰晉師滅赤狄潞氏王氏岷隱木訥皆謂自此無狄患<lb/>
　為晉之功然乎曰不然也侵齊伐衛者狄耳赤狄潞<lb/>
　氏前此未見於經不知其罪也惟傳謂其殺晉景公<lb/>
　姊未足盡信也設使有大罪至於滅國惟天子得行<lb/>
<pb n="15a"/>
　之方伯滅人之國而以為功豈春秋尊王之義哉使<lb/>
　方伯能正其名敕諸侯各治其國夷狄敢猾夏乎中<lb/>
　國既治設有狂悖之夷犯分作亂為方伯者告於天<lb/>
　子膺擊驅逐之使各安其土而已何得遽滅人之國<lb/>
　虜其君而不以歸於天子哉春秋正誼不謀利明道<lb/>
　不計功安得妄許其功而忘其僭天子之事哉且是<lb/>
　時楚方强盛勢吞中國不此之圖而徒弱其小豈所<lb/>
　謂大邦畏其力小邦懷其德者哉<lb/>
<pb n="15b"/>
曰初稅畝先儒有謂廢公田而畆稅之者子不之取抑<lb/>
　有說乎曰謂取公田復稅私田者左氏公羊之說而<lb/>
　杜氏趙氏陸氏齊氏李氏孫氏業氏戴氏黄氏諸儒<lb/>
　從之謂廢公田而稅畝者榖梁之說而莘老康侯邦<lb/>
　衡木訥朴鄉諸儒從之然以事理經文求之前說為<lb/>
　長夫何故宣公事繁文無實政故國内虚耗不免倍<lb/>
　賦於民趙氏謂若去公田而别行十一之稅所得與<lb/>
　籍何殊而宣公亦何故改之愚又因而推之不知所<lb/>
<pb n="16a"/>
　廢之公田將以授民乎不以授民乎自宣至哀凡五<lb/>
　君不知兼取公田私田之稅於五君之時而哀公有<lb/>
　二吾猶不足之說乎木訥求其說而不得遂謂至哀<lb/>
　公用田賦稅出榖粟賦出車乘以售夫二吾猶不足<lb/>
　之說而黄氏辨之已明黄氏曰木訥之說雖寛平但<lb/>
　賦出車乘乃自晉寓兵於衆之法恐於稅民不相干<lb/>
　難以此方為十二又引朱子二吾猶不足注云魯自<lb/>
　宣公稅畝又逐畆十取其一則為十而取其二之說<lb/>
<pb n="16b"/>
　以證之然則愚之從左氏公羊諸家者豈為無其說<lb/>
　乎曰若然則經文何以但曰初稅畝而不見籍公田<lb/>
　之意乎曰宣公時井田未廢公田所輸固為常事在<lb/>
　所不書若逐畝而稅乃自此始故曰初稅畝此春秋<lb/>
　所以為謹嚴簡易而不辭費也<lb/>
十七年<lb/>
或問曰公㑹晉侯衛侯曹伯邾子同盟于斷道先儒皆<lb/>
　謂諸侯同心伐齊而有同盟之名此同非桓文假殷<lb/>
<pb n="17a"/>
　同之同而子獨取黄氏之說以合於殷同之同者何<lb/>
　也曰黄氏之說近理耳黄氏曰康侯謂因郤克徴㑹<lb/>
　于齊齊婦人笑其破齊大夫赴盟而見執遂以此盟<lb/>
　為謀齊不思徴㑹乃在未見笑之先豈預知其見笑<lb/>
　故為㑹以謀之邪足以破先儒之說矣愚謂徴㑹雖<lb/>
　在未見笑之前而同盟乃在既見笑之後固不可謂<lb/>
　斷道之盟無謀齊之事然怒齊者晉而已曹衛邾何<lb/>
　怒焉況十八年伐齊不過晉衛而曹邾不與豈可謂<lb/>
<pb n="17b"/>
　同心伐齊而得同盟之名哉故愚采左氏春晉侯使<lb/>
　郤克徴㑹于齊以下止請伐齊之事附於十八年晉<lb/>
　衛伐齊之下庶事有所屬理有所歸稍可以合於經<lb/>
　文之意而非求異於先儒之論在讀者詳焉<lb/>
十八年<lb/>
或問曰楚子旅卒不書葬公羊以為吳楚之君不書葬<lb/>
　辟其號者子既辨之矣先儒又謂仲尼恐民之惑而<lb/>
　削之然乎曰不然也學春秋不親見孔子削之而意<lb/>
<pb n="18a"/>
　其然也能免億度之過乎且春秋不書葬者多矣滕<lb/>
　薛小國也不書葬晉大國也不書葬秦夷狄也不書<lb/>
　葬安知楚之不葬非秦晉者乎學者不求春秋所書<lb/>
　之辭而求春秋所不書之義非善學春秋者也曰先<lb/>
　儒謂楚子賢而書卒與列於五伯而書卒何也曰木<lb/>
　訥曰世之稱五伯其論出於荀孟聖人初無是言也<lb/>
　孔子曰齊桓公正而不譎晉文公譎而不正言桓文<lb/>
　而已初不及宋襄秦穆楚莊吳闔閭越句踐也而荀<lb/>
<pb n="18b"/>
　孟之所謂五伯者不同各循戰國一時之稱慕而立<lb/>
　論也孟子所謂五伯則桓文與宋襄秦穆楚莊為五<lb/>
　荀子之所謂五伯則桓文與楚莊闔閭句踐為五如<lb/>
　前七君者皆見乎春秋而聖人獨於桓文有可否之<lb/>
　辭葵丘之盟踐土于溫之㑹召陵城濮之役天下頼<lb/>
　之聖人所以然者幸天下有桓文而不遂為夷也宋<lb/>
　襄固無成功而秦穆楚莊闔閭句踐皆為中國患聖<lb/>
　人忍長其寇哉闔閭句踐逞兵以鬭其私君子不道<lb/>
<pb n="19a"/>
　也秦穆三敗而不退孟明其悔過之誓得列於書楚<lb/>
　莊得陳鄭而不有二君者以為夷狄之賢君則固也<lb/>
　遂與桓文列則鵰鸞無别矣秦穆之誓聖人取其詞<lb/>
　而已悔其敗而益阻兵是豈聖人所望其書於春秋<lb/>
　可見矣若楚莊尤為中國害又非秦穆之比秦穆鬬<lb/>
　私智於晉而已實不敢陵諸侯也楚莊之興實犯中<lb/>
　國滅庸滅舒滅蓼滅蕭宋陳鄭皆被其毒仗討罪之<lb/>
　名以肆虐於陳圍鄭圍宋賢者固如是乎常怪後世<lb/>
<pb n="19b"/>
　不審荀孟之論槩以五伯為賢吾固辨之黄氏亦曰<lb/>
　孟子所謂五伯亦注疏列之耳而成二年左傳云夏<lb/>
　伯昆吾商伯大彭豕韋周伯齊桓晉文則五伯之一<lb/>
　說與前說不同觀黄趙二子之說可見矣<lb/>
曰公孫歸父如晉葉氏以為歸父行先君之志不幸而<lb/>
　不克成君子猶以是録焉故後書還辭繁而不殺以<lb/>
　與其正然乎曰不然也春秋豈與大夫非天子事而<lb/>
　私相聘哉今就經考之宣公之立仲遂父子連年聘<lb/>
<pb n="20a"/>
　齊事齊如此其諂也及齊少挫一旦改事晉而棄齊<lb/>
　豈君子之心哉若就左傳論之歸父乃欲固寵專魯<lb/>
　惡三桓之强而倚晉去之輕謀行私設使歸父之計<lb/>
　得行魯之社稷未可保也苟僥倖去之則歸父之專<lb/>
　其禍未必不甚於三家而謂仲尼與之豈知春秋之<lb/>
　㫖哉<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋或問卷六<lb/>
</p>
<p>
</p>
  </div>
</body>
</text>
</TEI>
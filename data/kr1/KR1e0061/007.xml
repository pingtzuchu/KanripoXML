<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋或問卷七</head>
    <p>
<pb n="1a"/>
欽定四庫全書<lb/>
　春秋或問卷七　　　　　元　程端學　撰<lb/>
　　　成公<lb/>
元年<lb/>
或問曰作丘甲杜氏東莱君舉諸儒謂此甸所賦今使<lb/>
　丘出之四倍於常然乎曰不然也劉氏嘗辨之曰丘<lb/>
　者十六井爾甸者六十四井使丘供甸賦是加四倍<lb/>
　之歛魯亦必不為也且經當云丘賦不當云丘甲其<lb/>
<pb n="1b"/>
　言既簡且明矣而莘老亦嘗辨之曰甲者惟工人能<lb/>
　為之爾就令成公暴刻亦不能使丘皆為之則是盡<lb/>
　魯人皆作甲也如杜預之說以為甸出甲士三人使<lb/>
　丘出之夫一甸之地兼有四丘而使丘出甸賦丘豈<lb/>
　能供之哉亦不能頓取於人如此暴也成公始作丘<lb/>
　甲則是丘出一甲而甸出甲士四人往者三人而今<lb/>
　增其一丘出一人焉故曰作丘甲也其言又詳且明<lb/>
　矣<lb/>
<pb n="2a"/>
二年<lb/>
或問曰齊侯使國佐如師己酉及國佐盟于袁婁張氏<lb/>
　朴鄉謂與屈完之来初若不異然齊桓申大義而屈<lb/>
　完情屈故曰来盟于師盟於召陵郤克挟主勢行私<lb/>
　忿戰勝而求多於齊反為國佐以理折之而其氣餒<lb/>
　故書曰齊侯使國佐如師言齊非有誠服之心也曰<lb/>
　及國佐盟于袁婁言汲汲在晉齊不得已而盟也王<lb/>
　道曲直之繩墨觀於召陵袁婁之書曉然然乎曰不<lb/>
<pb n="2b"/>
　然也此因康侯之說而衍之者也此執凡例以求春<lb/>
　秋者也春秋因事命辭而義自見豈屑屑援彼方此<lb/>
　以為義哉齊桓伐楚但欲楚受盟而已故楚遣屈完<lb/>
　来盟于師齊桓欲其入吾地然後盟故與之盟于召<lb/>
　陵斯春秋書曰屈完来盟于師盟于召陵郤克伐齊<lb/>
　有進無退齊侯窮蹙使國佐求免郤克之論議未定<lb/>
　故至於袁婁而始盟故春秋書曰齊侯使國佐如師<lb/>
　己酉及國佐盟于袁婁齊桓之於郤克固為彼善於<lb/>
<pb n="3a"/>
　此然齊楚之不心服則等也據傳論之國佐有直理<lb/>
　之言而屈完亦有方城漢水之對觀楚既盟而滅弦<lb/>
　滅黄圍許不已亦可見矣且及之為義與而已矣安<lb/>
　有汲汲之義此時晉方得志豈汲汲求盟哉夫不觀<lb/>
　齊桓伐楚與郤克伐齊之事之始終曲直而瑣瑣求<lb/>
　之一字之間此凡例襃貶之說汨人耳目雖明智之<lb/>
　士不能免焉惜哉<lb/>
曰公㑹楚公子嬰齊于蜀公及楚秦宋陳魏鄭齊曹邾<lb/>
<pb n="3b"/>
　薛鄫人盟于蜀朴鄉謂不没公為魯之不得已十一<lb/>
　國稱人為晉猶主夏盟所以略之然乎曰不然也不<lb/>
　没公紀實是也十一國稱人亦因魯史之文也原朴<lb/>
　鄉意蓋為魯得已而盟則為辱而没公以諱之矣今<lb/>
　不得己斯不没公而不諱也晉不主夏盟則可盟楚<lb/>
　而出大夫之名矣晉猶主夏盟斯責諸大夫之盟楚<lb/>
　而人之矣豈春秋據事直書之㫖哉夫諸侯敗齊之<lb/>
　後楚鄭不過侵衛而已不及乎魯也使魯能告晉而<lb/>
<pb n="4a"/>
　力救衛中國猶可保也成公懼楚首㑹嬰齊于蜀又<lb/>
　與十一國之大夫盟于蜀蓋可已而不已者也豈不<lb/>
　得已之謂哉借使不得已而盟楚則不人大夫矣今<lb/>
　也晉猶主盟而人大夫則是譏其得已也譏其得已<lb/>
　而又不没公則進退皆不可也亦難矣故曰襃貶凡<lb/>
　例不若據事直書之得也<lb/>
三年<lb/>
或問曰新宫災三日哭常山髙氏諸儒有謂宣公之主<lb/>
<pb n="4b"/>
　未遷者何也曰諸儒謂未遷者非有所據也特以桓<lb/>
　僖之宫稱諡宣公之宫不稱諡而意其未遷耳夫宣<lb/>
　公之死二十有八月成公之喪踰大祥與禫矣神主<lb/>
　不遷於宫廟將祔之何地哉曰然則丹桓宫楹刻桓<lb/>
　宫桷與桓宫僖宫災何以稱諡也曰丹楹在莊公二十<lb/>
　三年刻桷在莊公二十四年去桓公也逺故不得謂<lb/>
　之新宫而謂之桓宫桓宫僖宫災在哀公三年去桓<lb/>
　僖又逺故不得謂之新宫而謂之桓宫今宣公入宫<lb/>
<pb n="5a"/>
　甫三月而災故當時謂之新宫乃人情物理之所宜<lb/>
　稱夫何可執而反疑神主之未入宫哉曰檀弓有曰<lb/>
　有焚其先人之室則三日哭況藏先人之神主者乎<lb/>
　然則公榖諸儒稱有禮者不為無據而子不然之豈<lb/>
　有據邪曰三日哭於禮雖莫攷而禮記之書閒有漢<lb/>
　儒附㑹之說反據三傳以為禮者固未可盡信也今<lb/>
　以春秋不書常事求之則決知三日哭之為非禮也<lb/>
曰鄭伐許不書人不書帥師先儒皆謂略之者狄之也<lb/>
<pb n="5b"/>
　然乎曰不然也魯史有詳略孔子能損不能益也且<lb/>
　鄭一年而兩伐許比事見義罪豈不顯必俟狄之而<lb/>
　後顯乎且凡書帥師者譏大夫專兵也此既無其大<lb/>
　夫名則自不書帥師春秋外大夫將兵者七十餘不<lb/>
　書帥師者三而已不特史有詳略又安知非脫誤乎<lb/>
　其夏去疾伐許亦書帥師可以不狄之乎說者曰始<lb/>
　伐許不狄之也今再伐許故狄之耳然則四年冬鄭<lb/>
　三伐許其罪尤夥何以反不狄之而稱鄭伯乎荆楚<lb/>
<pb n="6a"/>
　猾夏大為無道春秋何不狄之而書曰楚子圍宋楚<lb/>
　子圍鄭楚子城蕭楚師侵衛伐陳楚公子嬰齊帥師<lb/>
　伐鄭乎此皆一字襃貶之弊也善乎朴鄉之言曰春<lb/>
　秋文十年秦伐晉成三年鄭伐許昭十二年晉伐鮮<lb/>
　虞先儒皆曰狄之也於秦伐晉則曰晉自令狐之戰<lb/>
　不出師者三年秦不顧義命見利而動又起此役夷<lb/>
　狄之道也於鄭伐許則曰鄭襄背華即夷狄與楚比<lb/>
　周鄭一歳而再伐許故狄之於晉伐鮮虞則曰楚靈<lb/>
<pb n="6b"/>
　不道殄滅陳蔡晉為盟主既不能救且偽㑹齊師假<lb/>
　道鮮虞夷狄之道也是皆深於春秋者也夫事有大<lb/>
　小辭有詳略其書人書氏書爵者詳辭也其直書國<lb/>
　者略辭也秦晉之爭自令狐而後其事微矣故略之<lb/>
　晉伐鮮虞亦然春秋固不可盡以闕文視之而亦豈<lb/>
　可字字而求其義乎善乎吕本中之言曰先儒往往<lb/>
　以不稱人者皆狄之恐未必然記事有逺近有詳略<lb/>
　有大小不可以一槩論秦之伐晉事小而地逺故略<lb/>
<pb n="7a"/>
　之特罪其諸侯自相侵伐殺生自恣爾如加人而中<lb/>
　國之則遂合於禮乎又曰事有大小則記有詳略史<lb/>
　家常法春秋特以是垂訓後世爾所謂吾無隱乎爾<lb/>
　也晉伐鮮虞罪在伐人之國以天子在上而諸侯放<lb/>
　恣擅行征討也晉伐鮮虞略辭也其罪則自見矣以<lb/>
　晉伐鮮虞為狄之則荀吳帥師何以不狄之也以此<lb/>
　知詳略之異非襃貶所係<lb/>
六年<lb/>
<pb n="7b"/>
或問曰立武宫葉氏謂私禱成功而立宫然乎曰服䖍<lb/>
　亦云而孔氏譏其無驗不可從矣曰夾漈以為講武<lb/>
　之宫者何也曰黄氏辨之曰昭十五年有事於武宫<lb/>
　注云武公廟成公立武宫謂非廟不可也<lb/>
曰楚公子嬰齊帥師伐鄭先儒謂書卿帥師伐鄭無貶<lb/>
　辭何以知其深惡楚以下書欒武子帥師救鄭而知<lb/>
　之然乎曰夷狄猾夏今又伐鄭之喪豈不可惡直俟<lb/>
　欒武子救鄭然後知惡楚乎且當時幸有欒武子之<lb/>
<pb n="8a"/>
　事也借使無之楚終不見惡乎尋先儒意謂夷狄而<lb/>
　稱公子所以襃之也豈有大夫帥師而可襃之乎大<lb/>
　夫帥師則楚國之權亦在大夫矣春秋至此始書楚<lb/>
　之大夫帥師則夷狄盛而同於中國此則春秋所書<lb/>
　之意也<lb/>
七年<lb/>
或問曰同盟于馬陵先儒皆謂同病楚然乎曰不然也<lb/>
　諸侯固病楚然遂以同病楚釋同盟則非也同盟之<lb/>
<pb n="8b"/>
　說見於十六年者詳矣<lb/>
八年<lb/>
或問曰晉殺其大夫趙同趙括先儒謂同括無罪為莊<lb/>
　姬所譖而欒郤害之故不去其官而稱國以殺者然<lb/>
　乎曰不然也春秋有罪無罪皆曰殺其大夫蓋譏諸<lb/>
　侯之專殺耳何闗有罪無罪乎<lb/>
曰天子使召伯来錫公命先儒以天子為義又從左氏<lb/>
　作賜何也曰朴鄉於此辨之甚詳其言曰春秋書天<lb/>
<pb n="9a"/>
　王者二十三稱王者三而稱天子者一莊元年冬王<lb/>
　使榮叔来錫桓公命文五年王使榮叔歸含且賵王<lb/>
　使召伯来㑹葬及此年天子使召伯来錫公命是也說<lb/>
　者曰桓公弑君而王不能討及其死又使来錫命文<lb/>
　公以僖公妾母成風用夫人禮而王不責反令榮叔<lb/>
　歸含且賵又使召伯来㑹葬故皆去天以示貶焉又<lb/>
　曰天王者制治天下而主乎法也天子者養天下而<lb/>
　主乎恩也在詩賞善罰惡之事多稱王恩賜燕好之<lb/>
<pb n="9b"/>
　事多稱天子桓公篡弑之賊而来錫命則不能行王<lb/>
　法故王去天成公之立八年矣未嘗有勤王之績而<lb/>
　来錫命則失於私恩故稱天子愚請有以折之春秋<lb/>
　書来錫命二王使榮叔来錫桓公命天王使毛伯来<lb/>
　錫公命也来賜命者一賜成公命是也夫錫桓公命<lb/>
　固不能行法錫文公命獨為得禮乎賜成公命固為<lb/>
　失恩錫文公命獨不為失恩乎使榮叔歸成風之含<lb/>
　賵使召伯㑹成風之葬固為非禮宰咺来歸惠公仲<lb/>
<pb n="10a"/>
　子之賵獨非妾母乎王不去天何也說者曰名冢宰<lb/>
　所以貶也然則榮叔獨不可貶乎豈歸仲子之賵罪<lb/>
　在冢宰而不在天王乎歸成風之含賵罪在天王而<lb/>
　不在榮叔乎凡此皆牴牾而難通者也然則如何杜<lb/>
　元凱孫明復皆以王者之通稱過矣或者傳寫之誤<lb/>
　歟啖助吕本中之言云爾吾從之由是觀之賜與錫<lb/>
　字相近安知非傳寫之誤哉<lb/>
曰衛人来媵黄氏謂宋二王後得用天子禮三國来媵<lb/>
<pb n="10b"/>
　天子之制前是必有不得其正故書以見正然乎曰<lb/>
　不然也宋雖得用天子之禮不過以天子之禮祭其<lb/>
　祖耳然其爵則公也分則臣也地不過百里安得盡<lb/>
　用天子之禮哉且三國得媵則常事耳春秋不書常<lb/>
　事其曰前是必有不得其正億度之辭豈足以垂教<lb/>
　哉<lb/>
九年<lb/>
或問曰伯姬歸于宋先儒謂譏宋公不親迎也然乎曰<lb/>
<pb n="11a"/>
　於<hi>以下闕文</hi>
　　　經本文未見譏宋公之不親迎也於經前後則<lb/>
　見三國来媵與季孫之致女而已故曰為是起文也<lb/>
十年<lb/>
或問曰衛侯之弟黒背帥師侵鄭先儒謂不書爵命氏<lb/>
　族者未命也未命則匹夫爾黒背侵鄭匹夫而代諸<lb/>
　侯之權也然乎曰朴鄉曰非也夫既命之帥師矣焉<lb/>
　有非大夫而可以任國事哉其書弟者蓋見其私爾<lb/>
<pb n="11b"/>
　仁人之於弟也固親愛之然其待之過厚則亦非所<lb/>
　以為中觀齊年之子無知僖公愛之衣服禮秩如適<lb/>
　卒之弑諸兒者無知也衛侯之弟者子叔黒背生公<lb/>
　孫剽孫林父寗殖出衛侯衎而立剽亦以其父有寵<lb/>
　愛之私故得立爾然則齊年鄭語衛黒背皆以弟書<lb/>
　者豈非其寵愛之私聞於鄰國而史䇿書之孔子因<lb/>
　以記之乎若夫陳侯之弟黄出奔楚衛侯之弟鱄出<lb/>
　奔晉天王殺其弟佞夫秦伯之弟鍼出奔晉陳侯之<lb/>
<pb n="12a"/>
　弟招殺世子偃師盗殺衛侯之兄縶宋公之弟辰出<lb/>
　奔陳宋公之弟辰自陳入于蕭以叛宋公之弟自蕭<lb/>
　来奔凡此者書之所以見其薄友愛之義爾一則已<lb/>
　薄一則已厚聖人並書於策而兄弟之義著矣<lb/>
十二年<lb/>
或問曰晉人敗狄于交剛髙氏有謂此即白狄然乎曰<lb/>
　不然也春秋白狄書白狄赤狄書赤狄狄書狄皆紀<lb/>
　實吾乃捨狄之名而從白狄之稱不已過乎<lb/>
<pb n="12b"/>
十四年<lb/>
或問曰莒子朱卒徐氏葉氏謂葬稱諡而莒行夷禮君<lb/>
　終無諡故比之吳楚不得書葬然乎曰不然也春秋<lb/>
　之時聘問弔赴皆以人情厚薄與國勢强弱而不以<lb/>
　禮是時莒被楚兵潰亂離散雖赴於魯安知魯之必<lb/>
　㑹其葬哉魯不往則史不書史不書則聖人不能加<lb/>
　也且吳楚秦皆夷也未嘗無諡安知莒之無諡乎<lb/>
十五年<lb/>
<pb n="13a"/>
或問曰晉侯執曹伯歸于京師朴鄉諸儒皆謂春秋執<lb/>
　諸侯皆書人為略辭惟此執曹伯書晉侯以為伯討<lb/>
　又引左氏負芻殺太子自立為曹伯之罪或又以僖<lb/>
　之二十八年晉人執衛侯書歸之于京師此書歸于<lb/>
　京師以為義子皆不取何也曰書人書侯書之不書<lb/>
　之仲尼皆因魯史之文也晉人執衛侯固非伯討然<lb/>
　是時曹衛黨楚晉欲攘楚故執衛侯而歸之京師雖<lb/>
　不免於譎然猶有名焉今負芻殺太子事於經無考<lb/>
<pb n="13b"/>
　左氏見經獨書晉侯而附㑹其說豈可遽以書晉人<lb/>
　為亂辭書晉侯為伯討書之為正不書之為非正哉<lb/>
　晉侯殺其世子申生鄭伯克叚于鄢亦書爵可謂伯<lb/>
　討乎此皆信左氏之過而不察春秋之大㫖者也<lb/>
曰宋殺其大夫山而不氏左氏以為背其族何氏以為<lb/>
　譖華元則固不足信矣孫氏以為大夫之未命石氏<lb/>
　又疑其脫誰其適從哉曰大夫三命者氏再命者名<lb/>
　史氏常行也劉氏論之矣見於隱元年公子益師卒<lb/>
<pb n="14a"/>
　然則孫氏為近之<lb/>
曰㑹吳于鍾離先儒謂吳以號舉夷之也泰伯至德實<lb/>
　始有吳以族言之則周之伯父也其後世以號舉者<lb/>
　以其僭稱王不能居中國之號耳其說何也曰夷之<lb/>
　之說衆矣皆先儒口傳之熟而不察耳劉氏曰吳則<lb/>
　其君矣未可以爵通又不可稱人故須云㑹吳以成<lb/>
　其文也此說近之矣且夷狄之稱君臣同辭蓋略之<lb/>
　也哀十二年書公㑹晉侯及吳子于黄池當是時吳<lb/>
<pb n="14b"/>
　主夏盟尤當夷之何為稱子乎其曰以僭稱王而夷<lb/>
　之者尤非也吳雖泰伯仲雍之後以其族則伯父以<lb/>
　其地則夷狄也且泰伯仲雍非封於吳也逃之荆蠻<lb/>
　耳武王克商始封其曾孫周章於吳而為子固不當<lb/>
　進蠻夷而特稱侯伯也惟循夷狄之法雖大稱子而<lb/>
　已非以其僭稱王而遂舉號也且楚亦僭王矣春秋<lb/>
　每書曰楚子何獨於吳而夷之<lb/>
十六年<lb/>
<pb n="15a"/>
或問曰鄢陵之戰楚子鄭師敗績趙氏辨榖梁有謂君<lb/>
　敗而師不敗者何也曰恐無是理也君者師之腹心<lb/>
　也師者君之牙爪也安有腹心敗傷而爪牙不傷者<lb/>
　乎必其陳列崩破而後及其君爾今以左氏考之有<lb/>
　曰敗者壹大楚師薄險又曰天敗楚也又曰先大夫<lb/>
　覆師徒者君不在不榖之罪也又曰臣之卒實奔又<lb/>
　曰側亡君師然其尚能明日復戰則無甚大敗耳豈<lb/>
　可謂不敗乎向使君敗而師不敗則公子側何以見<lb/>
<pb n="15b"/>
　殺乎然則榖梁舉重之說未為無義也<lb/>
十七年<lb/>
或問曰公㑹尹子單子晉侯齊侯宋公衛侯曹伯邾人<lb/>
　伐鄭先儒謂曹伯負芻殺君自立晉侯執之歸于京<lb/>
　師次年曹伯歸自京師已而諸侯伐鄭曹伯遂列于<lb/>
　㑹是王從負芻以成曹亂故是年不書王言王之不<lb/>
　王也朴鄉曰不然也脫文爾然乎曰朴鄉正先儒之<lb/>
　謬得之矣其曰脫文亦非也蓋春秋凡事有月者書<lb/>
<pb n="16a"/>
　王無月者不書王蓋王為王月耳請毋以他公之事<lb/>
　明之成二年不書王無月也四年不書王無月也八<lb/>
　年不書王無月也十年不書王無月也十有二年不<lb/>
　書王無月也十有三年不書王無月也此六年者皆<lb/>
　以無月之故而不書王何獨十有七年而脫之乎故<lb/>
　曰先儒之謬甚矣朴鄉亦偶未之考耳不書王又見<lb/>
　桓三年<lb/>
曰九月用郊劉氏以用為用人以祭者亦有所據乎曰<lb/>
<pb n="16b"/>
　彼見邾人執鄫子用之故以凡稱用者皆用人也殊<lb/>
　不知邾用鄫子上言執又言鄫子故知其用為用人<lb/>
　今但言用郊則與用致夫人大夫宗婦覿用幣與用<lb/>
　牲用田賦用幣于社何以異哉五者不可謂用人也<lb/>
　五者不可謂用人用郊獨可謂用人哉<lb/>
曰晉侯使荀罃乞師吕氏有謂以乞師為名則先王之<lb/>
　禮意猶有存者然乎曰不然也為國禮讓固也然上<lb/>
　之使下大之使小名分之間不可毫釐僭差也今伯<lb/>
<pb n="17a"/>
　主以天子之令命諸侯伐有罪乃以乞師為名非所<lb/>
　卑屈而為此卑屈之辭豈先王之禮意哉禹伐有苖<lb/>
　㑹羣后誓于師曰咸聽朕命奉辭伐罪𦙍侯承王命<lb/>
　徂征告于衆曰今予以爾有衆奉將天伐尚弼予欽<lb/>
　承天子威命武王誓于牧野曰今予發惟恭行天之<lb/>
　罰爾所弗勗其于爾躬有戮曷嘗言乞哉乞之一字<lb/>
　在伯主且不可况天子之命而曰有先王之禮意無<lb/>
　乃過許乎信斯言也春秋曷書哉<lb/>
<pb n="17b"/>
十八年<lb/>
或問曰晉弑其君州蒲張氏曰弑君者欒書中行偃也<lb/>
　厲公昵用小人殺戮無辜書偃晉之世臣以社稷為<lb/>
　心尚可行易位之權而遽弑之二臣嘗以君事之矣<lb/>
　故稱國以弑分其惡於衆然乎曰此非有道者之言<lb/>
　也天下豈有弑其君而可分惡於其衆者哉湯放桀<lb/>
　武王伐紂有桀紂之亂湯武之德者可也書偃無湯<lb/>
　武之德厲公無桀紂之亂則是弑逆之賊而已孟子<lb/>
<pb n="18a"/>
　曰有伊尹之志則可無伊尹之志則篡也使其惡可<lb/>
　分則春秋不書矣今春秋明書弑其君州蒲尚可分<lb/>
　惡於衆哉又二臣乃世臣非貴戚之卿安可易位哉<lb/>
　而易位與弑又不可同年而語也使二臣意主於弑<lb/>
　而其惡可分是帥天下而為亂也故曰非有道之言<lb/>
　曰然則何以不書二臣之名也曰吾於本義言之矣<lb/>
曰晉侯使士匄来聘許氏有謂公朝晉甫歸而聘使繼<lb/>
　至晉悼之下諸侯肅矣此列國之所以睦叛國之所<lb/>
<pb n="18b"/>
　以服然乎曰春秋正義不謀利明道不計功求睦諸<lb/>
　侯而害禮教春秋弗與也悼公之入當先討弑君之<lb/>
　賊哀痛以居喪喪畢入見天子然後聘於鄰國斯為<lb/>
　禮矣今既不然而但求所以睦諸侯則是五伯急功<lb/>
　利之謀惡足尚哉<lb/>
　<lb/>
　<lb/>
　春秋或問卷七<lb/>
</p>
<p>
</p>
  </div>
</body>
</text>
</TEI>
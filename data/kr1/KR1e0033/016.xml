<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋考卷十六</head> <lb/>
    <p>
<pb n="1a"/>
欽定四庫全書<lb/>
　春秋考卷十六<lb/>
　　　　　　　　　　　　宋　葉夢得　撰<lb/>
　　定公<lb/>
嗣君繼立不論正與不正皆無不即位之禮吾固言之<lb/>
矣惟定公有元年而無即位葢實惟即位不可以追書<lb/>
古者天子七日而殯諸侯五日而殯殯而後即位此喪<lb/>
次之位也明年改元然後正即南面之位故書即位昭<lb/>
<pb n="1b"/>
公既薨於外而未有君至六月逆公之喪至壞隤而後<lb/>
立定公則正月至于五月昭公猶未殯國猶昭公之國<lb/>
及公之喪至自乾侯而立定公以癸亥至戊辰即位葢<lb/>
歴五日而殯殯而後即位此即南面之位也曠年不可<lb/>
以無君不可待明年而後改元即位此亡乎禮之禮君<lb/>
子許焉故書日六月癸亥公之喪至自乾侯戊辰公即<lb/>
位年可追書位不可追書故正月可稱元年而即位必<lb/>
以六月然國而有君孰使非其節而不得行其正禮必<lb/>
<pb n="2a"/>
有受其責者矣則魯之羣臣自亦不能逃其罪矣<lb/>
魯昭公之子公衍公為公果公賁公衍公為之生其母<lb/>
偕出于産舍公衍先生公為之母曰相與偕出請相與<lb/>
偕告三日公為生其母先以告故公為為兄及昭公之<lb/>
出始季公若怨季平子獻弓于公為與之出射于外而<lb/>
謀去季氏公為以告公果公賁因以告公遂至于出公<lb/>
居鄆公衍入羔裘於齊而喜與之陽穀故公私喜于陽<lb/>
穀而思于魯曰公為為此禍也且後生而為兄其誣也<lb/>
<pb n="2b"/>
久矣乃黜之以公衍為太子公薨叔孫成子逆公喪于<lb/>
乾侯使告子家羈曰公衍公為實使羣臣不得事君若<lb/>
公子宋主社稷則羣臣之願也子家羈對曰立君有卿<lb/>
士大夫與守龜在羈弗敢知喪至壞隤公子宋先入從<lb/>
公者皆自壞隤反而奔宋即位是為定公昭公之弟也<lb/>
昭公既命公衍為太子矣公衍公為公果公賁皆庻子<lb/>
而公衍長則宜立者也季氏奪公衍而立定公則定公<lb/>
葢授于季氏而不授之昭公以不當立奪所當立以非<lb/>
<pb n="3a"/>
所授奪所應授則定公之立非正矣此所以不書正月<lb/>
也<lb/>
凡諸侯卒五日而殯既殯而後即子即喪次之位始君<lb/>
之也明年朝于廟以見先君然後即南面之位改元以<lb/>
臨其國人此有國之常禮不幸有不得行與不及行則<lb/>
以義而起之有不失其宜亦君子之所與也晉厲公死<lb/>
悼公以諸弟周入立以即喪次之位則過矣以待明年<lb/>
則國無君故以辛巳朝于武宫乙酉即位于朝歴五日<lb/>
<pb n="3b"/>
而後見即位葢以既殯之節為改元之節也定公之繼<lb/>
昭公猶悼公之為也然見即位而不見朝廟則異乎悼<lb/>
公之為禮非世子而嗣位者尊之非君也親之非父也<lb/>
其辭與君父一施之者受國焉也悼非受國于厲定非<lb/>
受國于昭雖欲為君父之辭而不可得朝廟而後即位<lb/>
猶有受之先祖焉未失為亾乎禮之禮也定即不知出<lb/>
此曽謂魯之諸臣不如晉之諸臣乎春秋顯書其日雖<lb/>
以既殯之節許之乃其無所受命焉而為君者亦不能<lb/>
<pb n="4a"/>
逃其責也<lb/>
鄭㳺吉曰先王之制諸侯喪士弔大夫送𦵏惟嘉好聘<lb/>
享之事于是乎使卿推是等而上之則天子之喪諸侯<lb/>
以大夫弔卿㑹𦵏乃其節歟諸侯𦵏天子于禮無正文<lb/>
攷之以禮諸侯之事上莫大于朝然先生分五服各以<lb/>
嵗一見五年而一周是一嵗之間朝者惟一服而四服<lb/>
常居其國故曰六年五服一朝又六年王乃時巡禮所<lb/>
以為是别者天下之大以王國言之諸侯之衆一嵗盡<lb/>
<pb n="4b"/>
至則禮為煩以諸侯言之列國之事一嵗盡至則失所<lb/>
守此先王所以權輕重而制疏數之節也然則王喪天<lb/>
下其可皆至歟周官國有大故大司徒致萬民于王門<lb/>
令無節者不行於天下小司徒師其屬而蹕于王宫凡<lb/>
所以謹非常嚴事守也而况五服之廣襄王之喪魯使<lb/>
公孫敖弔不至而奔于是叔孫得臣往㑹𦵏其弔𦵏者<lb/>
以卿春秋無譏焉靈王之喪鄭上卿有事子展使印叚<lb/>
往伯有曰弱不可謂其非卿也子展曰與其莫往弱不<lb/>
<pb n="5a"/>
猶愈乎遂使段如周則子展固以上卿為當矣此周之<lb/>
遺禮猶有存者晉文襄之霸令君薨大夫弔卿供𦵏事<lb/>
蓋僣王禮周之末造時也而魯諸公復有㑹齊晉楚三<lb/>
國之𦵏邾子滕子有來㑹魯之𦵏惟强弱之所為則禮<lb/>
于是盡亾矣穀梁曰周人有喪魯人有喪周人弔魯人<lb/>
不弔周人曰固吾臣也使人可也魯人曰吾君也親之<lb/>
者也使大夫不可也故周人弔魯人不弔以其下成康<lb/>
為未久也是説也穀梁葢以為君親之不知其何據吾<lb/>
<pb n="5b"/>
未敢以為信焉<lb/>
呉入郢公羊穀梁作入楚左氏作入郢或曰左氏誤非<lb/>
也此春秋之新意正當作郢春秋外非國未有書入者<lb/>
入國亦未有書地者固宜為楚也入之為言得而弗居<lb/>
也雖概以為貶然未有以見惡數俘而出祝祓社司徒<lb/>
致民司馬致節司空致地而還其入而不失禮有如鄭<lb/>
之入陳者焉使呉概得書入楚則與陳何辨故君子變<lb/>
文以異之言郢而不言楚不與其得入楚也於越入呉<lb/>
<pb n="6a"/>
無大過亦得與中國同例郢不得為楚非惡楚謂呉罪<lb/>
尤甚也大凡經字三家不同者左氏近實為多此前柏<lb/>
舉之戰公羊傳作伯莒穀梁作伯舉亦當以柏舉為正<lb/>
則以郢為楚無足怪疑二氏皆口傳而氏見䇿書書是<lb/>
以音同而字異也<lb/>
外傳記晉文公請隧襄王弗許曰先民有言改玉改行<lb/>
叔父若能光裕大徳更姓改物創制天下以自顯庸也<lb/>
而縮取備物以鎮撫百姓改玉之為言君臣之禮不同<lb/>
<pb n="6b"/>
其玉有别則行亦異左氏載季孫意如卒陽貨將以璠<lb/>
璵歛仲梁懷弗與曰改歩改玉若然則昭公之出意如<lb/>
葢嘗以君之服而見宗廟矣璠璵是也陽虎仲梁懷皆<lb/>
季氏之家臣陽虎不與季氏故欲暴其惡于既死之後<lb/>
仲梁懷欲掩之故言既復從臣位為改歩則璠璵亦不<lb/>
當歛也此事他書皆不載惟畧見于陽貨之言意如既<lb/>
逐昭公而内無君宗廟之祭諸侯之事其誰主乎昭公<lb/>
在外七年魯固未有歴年虚其宗廟而不祭者也季孫<lb/>
<pb n="7a"/>
意如之㑹適歴仲孫何忌之㑹成周諸侯赴卒則𦵏之<lb/>
大夫來奔則納之是將何所受命而春秋于祭祀則無<lb/>
别見于㑹𦵏與奔則無異文與有君者同書焉葢諸侯<lb/>
朝天子其國中之事必以卿攝之故與其君同意如不<lb/>
受命于君則自攝之矣自攝與簒何異春秋不變其詞<lb/>
而一施之葢知宗國之事君子所難言後世必有觀其<lb/>
時而察其事者陽虎為有證也適歴之役晉侯將以師<lb/>
納公范獻子為之辭曰若召季孫而不來則信不臣矣<lb/>
<pb n="7b"/>
晉人召季孫獻子使私焉曰子必我來受其無咎意如<lb/>
于是始練冠麻衣跣足而聴命則獻子之為也及昭公<lb/>
不聴荀躒告之曰子姑歸祭則意如之主魯祭久矣不<lb/>
然使意如事君之恭誠若是昭公有晉之援而卒謝之<lb/>
豈知終不可使北面而事之者乎<lb/>
定六年仲孫何忌帥師圍鄆左氏公羊文無何字哀十<lb/>
三年魏曼多帥師侵衛公羊文無曼字此經之闕文爾<lb/>
微三傳參校無以知也而公羊遂皆以為譏二名非禮<lb/>
<pb n="8a"/>
葢未嘗見二傳而妄意之也且禮二名不偏諱孔子之<lb/>
母名徴在諱徵不諱在諱在不諱徵其傳之乆矣未有<lb/>
以二名為非禮者寧公羊未之聞乎諸侯之臣前此以<lb/>
二名書者甚多叔孫僑如季孫意如之類皆著于經而<lb/>
曼多何忌亦自先見正使非禮何以獨譏二名又至是<lb/>
而後始發也公羊雖不盡其説而何休以為定哀之間<lb/>
文致太平欲見王者治定無所復為譏惟有二名其妖<lb/>
妄至於此極然推公羊之意無自而然必有以啟之者<lb/>
<pb n="8b"/>
新周之謂信有證也是真無所容于孔氏之門矣左氏<lb/>
穀梁闕文傳皆不為義獨杜預范寗為之辭意二傳闕<lb/>
皆在傳成之後獨公羊傳經遺脱是以得肆其誕而不<lb/>
疑也<lb/>
左氏傳子路為季氏宰將墮三都于是叔孫氏墮郈季<lb/>
孫墮費公山弗狃帥費人襲魯孔子以申句湏樂頎下<lb/>
伐之而服至墮成公歛處父為仲孫氏謀不從公遂圍<lb/>
成按子路季氏之家臣爾非魯用之而授以兵固未必<lb/>
<pb n="9a"/>
能墮費何縁得三都而墮之耶公羊傳云孔子行乎季<lb/>
孫三月不違曰家不蔵甲邑無百雉之城于是叔孫州<lb/>
仇帥師墮郈季孫斯仲孫何忌帥師墮費若然是二臣<lb/>
感孔子之化而自墮非子路能墮之也故家語亦言孔<lb/>
子言於定公以三家過制請皆損之乃使仲由為季氏<lb/>
宰墮三都叔孫氏不得意於季氏因公山弗擾襲魯如<lb/>
左氏所云以吾考之此皆欲尊孔子而妄為之説也論<lb/>
語記公山弗擾以費畔召子欲往子路不悦若孔子使<lb/>
<pb n="9b"/>
子路墮費安有召而反欲往者此葢弗擾自畔季氏非畔<lb/>
魯者孔子欲從之必有説矣既召孔子又安得反有襲<lb/>
魯之事按經定公十年孔子為司寇相公會齊侯于夾<lb/>
谷之後連見叔孫州仇仲孫何忌再以兩師圍郈郈叔<lb/>
孫氏之邑也左氏謂叔孫氏之臣公南欲殺州仇不克<lb/>
以其黨公若為郈宰州仇復以侯犯殺公若而侯犯叛<lb/>
州仇遂與何忌圍郈後二年而經書叔孫州仇墮郈則<lb/>
州仇自以侯犯叛而壞其邑之險何預于子路既而復<lb/>
<pb n="10a"/>
書季孫斯仲孫何忌帥師墮費以論語為正則季氏亦<lb/>
以公山弗擾之故也末書公圍成成孟氏之邑正如公<lb/>
歛處父之言謂成為孟氏之保障無成則無孟氏使孟<lb/>
氏偽不知而我不墮則成之圍亦何忌陰與其臣同謀<lb/>
以拒魯三者與孔子畧不相及其言自相異則何足據<lb/>
孔子曰如有用我者期月而已可也三年有成使孔子<lb/>
為政于魯得行其志其于三家處之宜有道矣必不至<lb/>
輕用一門人也抗必不可遽去之三家而反貽患于宗<lb/>
<pb n="10b"/>
國是何足為孔子葢孔子嘗謂禄之去公室五世矣政<lb/>
逮于大夫四世矣故夫三桓之子孫微矣豈以天子弱<lb/>
諸侯僣大夫强諸侯脅至于陪臣執國命雖大夫亦不<lb/>
能自立故郈有公若公為之亂而費有公山弗擾之變<lb/>
至成而公自為之行焉故前見大夫而自圍其邑後見<lb/>
大夫而自墮其城且皆帥師如外伐然所以示公室之<lb/>
至衰微論語其悠謬之傳參見于左氏公羊與家語以<lb/>
亂經者殆未可察也<lb/>
<pb n="11a"/>
滅國而後復見者經皆不載其所以復葢以告不告也<lb/>
蕭本宋邑蕭叔大心以平宋亂之功得封為附庸事在<lb/>
莊十二年至宣之十二年書楚子滅蕭附庸不言滅葢<lb/>
蕭後進為國矣然定之十一年復書宋公之弟辰入于<lb/>
蕭以叛則蕭仍為宋邑葢楚去蕭逺不能有其地故雖<lb/>
滅之復以其地歸宋而宋以為邑也襄六年書莒人滅<lb/>
鄫而昭四年書九月取鄫鄫已滅于莒則魯得復取之<lb/>
蓋莒屬鄫以為附庸為魯所取爾凡取邑繫國國取而<lb/>
<pb n="11b"/>
不繫國者皆附庸也定六年鄭游吉滅許以許男斯歸<lb/>
哀十三年許男成復見卒葢復亦再封之或以不告或<lb/>
史失書也<lb/>
成邑也邑不言圍此何以言圍内邑也内邑初未有言<lb/>
圍者自成之三年始見叔孫僑如圍棘取汶陽之田不<lb/>
服猶之可至昭之十三年叔弓帥師圍費費吾大夫之<lb/>
邑而不能服則醜矣吾大夫之邑若以一軍圍之猶之<lb/>
可也至定之十年叔孫州仇仲孫何忌圍郈以二軍圍<lb/>
<pb n="12a"/>
之則醜矣然猶曰吾大夫自圍其邑也至昭之二十六<lb/>
年定之十二年公至自圍成則國之為國者無㡬醜不<lb/>
足言也故定公之圍特書至焉凡公之出未有不告于<lb/>
廟歸而必書至此禮之常也然在其國中者春秋皆畧<lb/>
而不書以為此在吾境内無嫌于公之不返也昭之在<lb/>
鄆固欲書而不得于是以定見焉則三家之惡有不可<lb/>
容于天下矣<lb/>
石尚歸脤先儒多以禮有受脤無歸脤為譏非也歸脤<lb/>
<pb n="12b"/>
以交諸侯之福此禮之明文安得為無乎夫賑膰之禮<lb/>
親兄弟之國慶賀之禮親異姓之國必言國者知其非<lb/>
在京師也歸脤在聘覜問慶賀致襘之間合而為六此<lb/>
正謂諸侯以故不能來祭者王歸之以致其恩焉周惠<lb/>
王使宰孔賜齊桓公胙曰天子有事于文武使孔賜伯<lb/>
舅胙此葢其事據穀梁生曰脤熟曰膰禮以血祭祭社<lb/>
稷五祀則生也以饋食享先生則熟也脤當為血祭之<lb/>
肉膰當為饋食之肉齊胙以有事文武而賜乃饋食之<lb/>
<pb n="13a"/>
肉則非特歸脤亦見歸膰矣宋皇武子曰宋先代之後<lb/>
于周為客天子有事膰焉葢膰惟及兄弟之國而齊以<lb/>
其功宋以其客天子之特賜也行人之六禮言脤而不<lb/>
及膰通異姓之國爾周之盛時諸侯以職來祭共其祀<lb/>
貢駿奔走以執籩豆未有敢後其祭于國又有以胙致<lb/>
福于天子之禮天子受而膳之既不失其職又能致福<lb/>
有故而不能來然後以胙歸之彼有致福則此有交福<lb/>
報施之道上下之為稱今魯之來祭與致福未必皆盡<lb/>
<pb n="13b"/>
禮而反歸脤所以見譏非謂天子而不可歸脤也<lb/>
邾子來㑹公三家皆不必義杜氏以為不用朝禮故曰<lb/>
㑹何休以為非㑹于都則二氏以為㑹公于國中也惟<lb/>
范寗言㑹公于此蒲學者多從二氏葢以㑹不言來朝<lb/>
來聘來盟例推之在中國言來國外不言來故疑其為<lb/>
入國中之詞也吾以為不然㑹不言來者葢㑹者諸侯<lb/>
相與命事不主于公與朝聘盟者異不可言來來故在<lb/>
他國合為一辭不必以來為辨乃公在比蒲而邾來㑹<lb/>
<pb n="14a"/>
非以命事為公而㑹爾此與晉侯㑹公于㳫鄭伯㑹公<lb/>
于棐者同故惟此三書皆特言公比蒲蒙上文則不再<lb/>
自地其言來者沓與棐皆境外而比蒲則境内之地也<lb/>
且來戰于郎亦言來何必入其國中而後言來乎蕭叔<lb/>
朝公不言來正謂朝公于穀穀齊地自不應言來以文<lb/>
考之其理甚明不必范氏而後知也<lb/>
姒氏卒左氏曰不稱夫人不赴且不袝也𦵏定姒不稱<lb/>
小君不成喪也不赴于諸侯不反哭于寢不袝于姑故<lb/>
<pb n="14b"/>
不曰薨不稱夫人故不言𦵏此為聲子發也聲子者隠<lb/>
公之妾母也方春秋初諸侯尚謹妾母之禮而隠公又<lb/>
有致國于桓之志故不敢致其為夫人則三禮之不備<lb/>
無足怪者若姒氏審為定公妻始逆而至固已稱夫人<lb/>
矣何以待此三禮備而後得稱耶且前言不稱夫人本<lb/>
不為三禮不備以其妾母非夫人故不備三禮不得言<lb/>
薨與𦵏也今乃為不赴不祔而不稱夫人則是嘗為夫<lb/>
人以其不備禮而貶之其説自不可通杜預言公未𦵏<lb/>
<pb n="15a"/>
而夫人薨煩于喪禮不赴不祔故不稱小君臣子怠慢<lb/>
也此尤非是定公雖薨相距不逺然臣子既能𦵏姒氏<lb/>
何難于赴與祔而不為審果不祔則哀公終身遂不祭<lb/>
其母耶杜氏又謂反哭故書𦵏且前例言不稱夫人故<lb/>
不言𦵏非謂不反哭杜氏見三禮所闕者二而此書𦵏<lb/>
故取此一語附㑹成就之爾穀梁以為妾母是也凡諸<lb/>
侯自成風以後妾母皆致其為夫人故敬嬴書卒𦵏皆<lb/>
同正夫春秋以成風見之故不盡識姒氏葢定公始薨<lb/>
<pb n="15b"/>
哀公未踰年未暇致其為夫人故不得與敬嬴等並見<lb/>
此其實也度左氏意亦若以為妾者特以其書𦵏與前<lb/>
例不同故疑之不敢顯言杜氏遽以煩於喪禮為言此<lb/>
不特不知經亦不知禮不知傳矣<lb/>
衛莊公娶于齊詩謂之莊姜晉懷公娶于秦左氏謂之<lb/>
懷嬴古者婦人葢有姓繫其夫者矣姒氏定公之妾哀<lb/>
公之母也考仲子宫見于經皆在惠公僖公之後妾不<lb/>
得配其主故可繫之于其子敬嬴與襄公之定姒已致<lb/>
<pb n="16a"/>
其為夫人則非妾也故可同夫人舉氏哀公之定姒方<lb/>
當喪未君既未可致之為夫人又未可繫之于哀公魯<lb/>
人尊之以配定公謂之定姒葢猶姜氏之配莊公嬴氏<lb/>
之配懷公其傳之有自矣春秋從而不易也<lb/>
　　哀公<lb/>
盜賤者也古者庻人不傳質為臣不敢見于諸侯傳質<lb/>
而後為之臣賤者庻民無傳質之道則不為臣故民為<lb/>
其君服皆齊衰三月以其不為臣故不言弑其君而言<lb/>
<pb n="16b"/>
殺蔡侯申然則閽弑呉子餘祭不見名不曰其君則何<lb/>
以謂之弑乎周官掌戮墨者使守門劓者使守闗宫者<lb/>
使守内則者使守囿髠者使守積此皆刑人先王不以<lb/>
有罪而終廢人者也然而太宰閽人言王宫每門四人<lb/>
而無其官葢所謂刑人者皆王宫而被刑者也大夫士<lb/>
不同各隨其官而任之吾何以知其然楚鬻拳以兵諌<lb/>
楚子而自則楚人以為大閽猶有先王之舊典也謂之<lb/>
大夫士則已刑而去其位不可見名于其君謂之賤者<lb/>
<pb n="17a"/>
則有職守于王之宫門不可言殺故雖不以君臣道而<lb/>
别乎賤者猶曰弑焉所以正人君之不能以其官也閽<lb/>
人之職潜服賤器不入宫賤器者任器之可以害人與<lb/>
兵同者也使呉子而能謹此雖刑人其何得肆乎而禮<lb/>
刑人不在君側夫不在側可也固不害其為門闗内囿<lb/>
古之因材以用人雖籧篨戚施且不廢况不幸而被刑<lb/>
者而公羊穀梁皆為君子不近刑人之説葢誤矣左氏<lb/>
謂呉伐越獲俘以為閽使守舟呉子觀舟以刀弑之既<lb/>
<pb n="17b"/>
言閽則不得使之守舟其事則是其言則非也穀梁謂<lb/>
寺人亦非是寺人奄也寺人掌王之内人及相道女宫<lb/>
出入之事何言不得近記禮者遂謂閽為門吏之賤古<lb/>
者不使刑人守門葢又公羊穀梁誤之也<lb/>
左氏言蔡申事以為蔡昭侯將如呉諸大夫恐其又遷<lb/>
公孫翩逐而射之入于家人而卒則弑昭侯者翩也故<lb/>
杜預以翩為大夫據左氏記盜殺鄭公子騑公子發公<lb/>
孫輒事以為尉止司臣侯晉堵女父子師僕五族之喪<lb/>
<pb n="18a"/>
田者帥賊以殺三人書曰盜言無大夫焉今翩則蔡大<lb/>
夫何為不以名氏見而謂之盜耶葢左氏不了書盜之<lb/>
義或謂之非大夫或謂之貶辭故于盜殺衛侯之兄縶<lb/>
言琴張弔宗魯仲尼曰齊豹之盜而孟縶之賊以齊豹<lb/>
為衛司寇守嗣大夫作而不義其書曰盜則意以翩為<lb/>
不義與盜同書而不得以名見也葢亦妄矣天下之惡<lb/>
孰大于弑君春秋未書加之辭以為極天下之辭不足<lb/>
以為貶姑著其實賤者弑書盜公羊所謂賤者窮諸盜<lb/>
<pb n="18b"/>
者也齊豹之事固已不足信况此又施之翩乎是殆以<lb/>
文之鍇射殺翩逐公孫辰殺公孫姓公孫旴而春秋見<lb/>
書公孫辰出奔呉因信其傳而妄意之此事葢全無有<lb/>
公孫辰之奔累于申或别以他罪不可知要弑申者非<lb/>
翩盜非大夫既不得君蔡侯所以不言弑其君而謂之<lb/>
殺蔡侯申其不以君臣道者春秋之法也何大夫之云<lb/>
耶<lb/>
或曰未踰年之君無子則不計世不立廟踰年則計世<lb/>
<pb n="19a"/>
立廟乎曰然齊荼是也齊荼未踰年之君也陳乞弑之<lb/>
而立陽生矣齊人不以計世立諡而曰安孺子然而春<lb/>
秋書曰陳乞弑其君荼是成其為君也安有君而不計<lb/>
世乎不諡不廟齊人之失也然而陽生當立者也而未<lb/>
君齊荼不當立者也而已君當立不當立者其人也成<lb/>
君不成者者其義也春秋不以人廢義不以義廢人各<lb/>
以立權之而已故晉奚齊齊荼皆不當立也奚齊未踰<lb/>
年不成其為君荼既踰年不奪其為未成君而弑必有<lb/>
<pb n="19b"/>
如商人者焉然後以義斷之故以商人君舍當立必有<lb/>
如陽生者焉然後以人正之故不以荼君陽生春秋之<lb/>
義深矣陽生之事公羊載景公初欲立舍而乞從之陽<lb/>
生以問乞乞曰千乗之主將廢正而立不立必殺正者<lb/>
則陽生固正矣左氏言齊燕姬生子不成而死諸子鬻<lb/>
姒之子荼嬖諸大夫恐其為太子而請之景公不從公<lb/>
疾髙國立荼寘羣公子于萊公卒公子嘉公子駒公子<lb/>
黔奔衛公子鉏公子陽生奔魯吾以兩傳㕘之燕姬者<lb/>
<pb n="20a"/>
嫡夫人也既生子不成而死則景公無嫡子矣所謂羣<lb/>
公子者皆庶子也陽生長而荼幼此諸大夫所以不欲<lb/>
立荼而陳乞以陽生為正葢無嫡則立長者正也荼死<lb/>
雖陽生為之而以陳乞主弑者陽生君而荼廢矣陽生<lb/>
既當立則義不可以君荼又不可以陽生而没荼之弑<lb/>
故推其本而加之乞則春秋葢正陽生也穀梁曰陽生<lb/>
入而弑其主以陳乞主之何也不以陽生君荼何也陽<lb/>
生正荼不正不正則其曰君何也荼雖不正已受命矣<lb/>
<pb n="20b"/>
此其説是也公羊謂以當國之辭為諼也失之矣葢公<lb/>
羊不知立子以長之義也<lb/>
楚靈王之死觀從矯蔡朝呉之命而召公子比于晉與<lb/>
之盟因四族之徒以入楚殺太子禄而以公子比為王<lb/>
靈王聞之而縊春秋不坐觀從書楚子比比自晉歸于<lb/>
楚弑其君于乾谿陳乞召公子陽生于魯誣鮑牧而强<lb/>
與之盟以立陽生陽生立而殺孺子荼春秋不以陽生<lb/>
當弑而書陳乞弑其君荼者觀從陪臣也不得君其君<lb/>
<pb n="21a"/>
能為亂而已矣雖矯朝呉之命而召比使比而不從觀<lb/>
從能自為亂乎觀從不能殺太子禄而立公子比則靈<lb/>
王遷延于外猶未至于死則弑靈王者非觀從所能為<lb/>
比為之也陳乞齊之執政也使荼不當立而陽生當立<lb/>
則其初以死争之可也既不能正而與髙國共立荼矣<lb/>
則荼乞之君也乃偽事髙國而去之卒逐二人而召陽<lb/>
生此豈陽生所能自為者乎陽生與荼不能兩立塗之<lb/>
人所知也未有陽生立而荼可全者則弑荼者非陽生<lb/>
<pb n="21b"/>
所能為陳乞為之也君子之斷獄如是其微雖有大奸<lb/>
大惡無所遁其情不知者以彼初不聞其謀與乞泣而<lb/>
對朱毛以為可免也故曰孔子作春秋而亂臣賊子懼<lb/>
其是之謂乎<lb/>
宋公滅曹書入而不書滅此學者之所甚疑葢因伐曹<lb/>
將還曹人詬之公聞之怒命反之遂滅曹其事本左氏<lb/>
以為未足信然曹之滅見于公羊及史記皆同非特左<lb/>
氏一人之言也或者以荆敗蔡師于莘以蔡侯獻舞歸<lb/>
<pb n="22a"/>
例推之以為但擄其君爾而曹實未嘗滅則于他書無<lb/>
據未可以臆斷故吾以為此春秋之義葢經之筆削有<lb/>
因事而著法者雖不盡以實見而其為法者大亦終不<lb/>
没其實以其為目者自後可以考也故宋未滅虢而前<lb/>
言滅下陽不嫌于速楚已入陳而後書入陳不嫌于緩<lb/>
滅與入之實固在但抑揚之不同爾然則曹已滅而不<lb/>
言滅猶之盂之㑹執宋公者實楚子也不與楚子得執<lb/>
宋公故分之在㑹之諸侯概言執宋公則此不與宋之<lb/>
<pb n="22b"/>
滅曹故不言滅但記其入曹而執曹伯亦其義也入與<lb/>
滅本一事以重書則記滅不記入以輕書則記入不記<lb/>
滅但斷此春秋遂終不然其滅亦必有以見之也<lb/>
左氏記弑君而以疾赴春秋從而書卒者三吾信其一<lb/>
而不信其二信者楚麇也不信者鄭髠頑齊陽生也或<lb/>
曰事皆出于左氏何可以决擇為異乎曰吾于左氏駁<lb/>
而不信者不獨陽生也凡左氏所載事後世所宜據也<lb/>
然必覈其本末而有驗參于經而合然後其義之有所<lb/>
<pb n="23a"/>
在左氏所不及者可以經求之不害其與經異若覈之<lb/>
于本末而無騐參之于經而不合考之于義無所在徒<lb/>
曰以赴告為辭則復何取于經乎麇之事吾以圍之前<lb/>
見者知之亦以見于慶封之飾辭非吾敢臆决而髠頑<lb/>
與陽生皆無他見獨左氏云爾經既無異辭事又無自<lb/>
來從為之告則不可强之為義則無説則吾何信乎或<lb/>
曰髠頑則然陽生先以季姬之故請師于呉欲以伐我<lb/>
及季姬嬖而辭師呉子怒故復與我伐之齊人用是弑<lb/>
<pb n="23b"/>
陽生赴于其師如崔杼之弑莊公以説晉也此亦不然<lb/>
齊以陽生赴呉呉師不退將自海入齊齊人敗之而還<lb/>
則齊固不畏呉也崔杼之弑莊公葢以説晉為辭爾非<lb/>
實為晉也陽生未見齊人有欲弑之者而吾自能敗呉<lb/>
齊何懼而遽弑其君乎<lb/>
哀公用田賦季康子之為也左氏記季康子初使冉有<lb/>
問于孔子之言與春秋外傳所載雖異而實同哀公之<lb/>
賦不用此乃推丘以上之賦而均之夫屋井邑之民經<lb/>
<pb n="24a"/>
固書用田賦矣葢是時自季氏作三軍之後凡國中之<lb/>
賦皆入于私室其存于公家者無㡬而季康子又率其<lb/>
意而妄取之故夫子以為若子季孫欲行而法也則有<lb/>
周公之典在若欲苟而行又何訪焉左氏外傳所記畧<lb/>
同則論語所謂季氏富于周公者謂其所取多于周公<lb/>
之舊典而學者乃以貧富論周公周公豈以富稱者哉<lb/>
冉求不能救故哀公遂行書于春秋欲吾徒共暴冉求<lb/>
之罪則言小子鳴鼓而攻之可也<lb/>
<pb n="24b"/>
地貢之外又計口出泉鄭氏以漢法凖之言漢算民泉<lb/>
謂之賦以為固古之舊名則太宰之九賦也諸侯與三<lb/>
等采地亦各有賦皆歛之于其君而貢于王然九賦言<lb/>
財賄則非特泉而已鄭氏謂各入其所有穀物以當賦<lb/>
泉之數其理宜然矣以其為常賦故立之為定名軍賦<lb/>
非常賦也有軍旅之事乃征之則縣師稍人所言者是<lb/>
已鄭氏注小司徒以司馬法推畿内采地自畝百為夫<lb/>
夫三為屋屋三為井積十井為通合三十家出馬一匹<lb/>
<pb n="25a"/>
士一人徒二人十通為成合三百家出革車一乗士十<lb/>
人徒二十人杜氏注作丘甲以邦國井田自四井為邑<lb/>
四邑為丘合十六井出戎馬一匹牛三頭四丘為甸合<lb/>
六十四井出長轂一乗馬四匹牛十二頭甲士三人歩<lb/>
卒七十二人其法雖未必盡然大體或不過是以其非<lb/>
常賦故不立為定名時賦取之而已要之先王軍賦皆<lb/>
成于乗乗者甸之所出也甸方八里司馬法積十井為<lb/>
通積十通為成成方十里則井田之甸而多于甸二里<lb/>
<pb n="25b"/>
者包溝洫在其間也采地之成邦國之甸均于出革車<lb/>
一乗則其數同矣故稍人言丘甸之政令禮言惟社丘<lb/>
乗供粢盛或謂甸為乗者以賦所出名也軍賦皆成于<lb/>
乗則凡師旅之事當自甸為之而成公作丘甲子産作<lb/>
丘賦皆不本于甸而本于丘此其所以為厲民也<lb/>
賦有口賦有軍賦口賦常賦也卿大夫國中自六尺以<lb/>
及六十野自六尺以及六十有五皆征之者是也公言<lb/>
二吾猶不足者是已成公作丘甲則軍賦也甲者甲士<lb/>
<pb n="26a"/>
也古者謂甲士皆為甲如鄭子孔言以子革子良氏之<lb/>
甲守臧孫紇言甲從已聊叔紇言帥甲犯齊師楚商臣<lb/>
言以宫甲圍成王趙鞅言晉陽之甲王子朝言郊要餞<lb/>
三邑之甲者是矣軍賦成于乗而後始出甲士三人今<lb/>
以丘為之舉甸之法而加之丘也作者猶縣師言作其<lb/>
衆庶稍人言作其同徒輂輦者也左氏以為有齊難葢<lb/>
因難作而起之用已則止非若税畝遂常行而不廢故<lb/>
不言初而穀梁以為甲胄之甲謂使丘民為農而為工<lb/>
<pb n="26b"/>
之事誤矣夫苟以農為工之事則井邑與甸之民皆可<lb/>
為何獨施于丘乎哀公用田賦亦軍賦也軍賦自丘而<lb/>
上方出馬一匹牛三頭則自丘而下為邑為井為屋為<lb/>
夫者皆未有賦今推丘以上之賦而均之夫屋井邑之<lb/>
民此所謂田賦也葢畝百為夫一夫受田百畝至于邑<lb/>
皆井田之民以其通夫屋井邑皆賦不可為一名故總<lb/>
謂之田左氏與國語載孔子告冉有之言雖不同而其<lb/>
詳皆可考左氏曰君子之行也度于禮施取其厚事舉<lb/>
<pb n="27a"/>
其中歛從其薄如是則以丘亦足矣若不度于禮而貪<lb/>
冐無厭則無以田賦將又不足所謂丘亦足矣者自丘<lb/>
而上牛馬之正賦也國語曰先王之制土藉田以力而<lb/>
眂其逺邇賦里以入而量其有無任力以夫而議其老<lb/>
幼于是乎有□寡孤疾有軍旅之入則征之無則已其<lb/>
嵗收田一井出稯禾秉芻缶米不過也是所謂任力以<lb/>
夫而議其老幼者自丘而上以夫家之衆寡而為賦者<lb/>
也所謂田一井出稯禾秉芻缶米者自丘而下量出其<lb/>
<pb n="27b"/>
地之所有而不為賦者今所出不過前三物物而使之<lb/>
出同徒輂輦牛馬之賦則非古矣故皆言非周公之法<lb/>
葢作丘甲者猶止徵其人而用田賦者又徵其物自百<lb/>
畝之田無有免者則尤有甚于丘甲者也<lb/>
昭公夫人稱孟子呉姬姓子子姓婦人以字繫姓則夫<lb/>
人不當繫宋姓三家皆不為説惟杜預以為謂之孟子<lb/>
若宋女吾初不敢以為然既而求子之義而不得至論<lb/>
語陳司敗之言曰君娶于呉謂之呉孟子而禮坊記云<lb/>
<pb n="28a"/>
魯春秋去夫人之姓曰呉其死曰孟子卒而後翻然知<lb/>
諱不言姬氏而曰呉孟子者昭公也去呉號而存其為<lb/>
孟子者春秋也葢昭公之諱娶同姓不敢正其名曰夫<lb/>
人姬氏故冒宋姓以子稱而又畏呉不敢廢其國號故<lb/>
復繫之呉夫不去國號而冐之宋是自暴也則存宋子<lb/>
之稱以著其失而去呉號以全其諱者孔子為之義也<lb/>
鄭氏謂孟子為且字其為哀公諡孔子曰尼父亦謂之<lb/>
且字猶云姑以是為言爾非正字也或曰人姓可以改<lb/>
<pb n="28b"/>
乎是史之闕文也買妾不知其姓則卜之以厚别也以<lb/>
春秋改之則不可昭公改而春秋因之則可春秋因文<lb/>
以為義者也或曰昭公娶同姓可謂大惡孰有大于文<lb/>
不諱而不書曰是安得不書夫人之惡孰有大于文姜<lb/>
之孫哀姜之喪還春秋且據其實而不敢没况孟子乎<lb/>
然君不君臣不可不臣父不父子不可不子春秋之教<lb/>
也娶于同姓昭公之罪吾國人安得弗夫人乎記曰夫<lb/>
人之不命于天子自昭公始春秋書曰孟子卒而不書<lb/>
<pb n="29a"/>
夫人孔子去之也昭公不敢請于天子自不稱夫人不<lb/>
稱夫人自不得言小君則雖欲書夫人可乎孟子卒孔<lb/>
子與弔適季氏季氏不絻放絰而拜蓋魯人亦不以夫<lb/>
人喪之則季氏之為也孔子則不然吾君既已妻之矣<lb/>
諱而不夫人之可也吾國人不夫人之不可也故孔子<lb/>
雖老而弔季氏季氏不絻絰而拜以從主人之制乃孔<lb/>
子則以為當絻者春秋書孟子卒之義也吾故言春秋<lb/>
諱國大惡未有全没而不書者必婉其辭而微見之此<lb/>
<pb n="29b"/>
之謂也<lb/>
左氏載呉以子服景伯之言不以哀公見晉侯既而悔<lb/>
之囚景伯景伯謂太宰曰魯將以十月上辛有事于上<lb/>
帝先王季辛而畢何以世職焉若不㑹祝宗將曰呉實<lb/>
然杜預謂呉人信鬼故以誑之趙氏非之以為事同兒<lb/>
戱此與左氏載狄人敗衛懿公囚史華龍滑與禮孔以<lb/>
逐衛人三人曰我太史也實掌其祭不先國不可得也<lb/>
乃先之其事適同杜預亦以蠻夷畏鬼故恐之以當禮<lb/>
<pb n="30a"/>
神且趙氏疑呉方與晉爭長必不肯率魯以見晉此既<lb/>
不然則景伯之事亦誣矣豈當時有因縁衛事而為之<lb/>
説者乎然此哀公時事也若左氏親見之必能辨其妄<lb/>
今既書之則左氏非哀公時人亦可見矣<lb/>
西狩獲麟更東漢䜟緯之後妖誕之説固不勝闢亦不<lb/>
必闢特三家各為異論實有以啟後世説者之妄則不<lb/>
得不辨葢是哀公從禽西郊而獲麟爾其義則孔子為<lb/>
之也周之春夏之冬也春自狩之時先王以仲冬教大<lb/>
<pb n="30b"/>
閲遂狩田以享蒸哀公非志于武事不得與桓公教大<lb/>
閲同辭故與春狩于郎一施之乃不曰地而曰西不使<lb/>
麟得為地有不言公狩不使麟得為公獲而後因麟以<lb/>
起法也春秋所致意也而左氏謂叔孫氏之車子鉏商<lb/>
獲麟以為不祥以賜虞人仲尼觀之曰麟也而後取之<lb/>
若然是叔孫氏之獵而其車子得麟也何以名狩乎穀<lb/>
梁謂引取之于其地非狩也非狩而曰狩以大獲麟也<lb/>
此葢拘狩于郎于禚之例不知狩實非一地也此為春<lb/>
<pb n="31a"/>
秋之變文若非狩而言狩是虚加之也公羊謂孰狩之<lb/>
薪采者也薪采盖微者何為以狩言之為獲麟大之也<lb/>
麟者仁獸有王者則至無王者則不至有以告者曰有<lb/>
麕而角者孔子曰孰為來㦲反袂拭面涕沾袍公羊言<lb/>
薪采未必有意而為䜟緯者遂附成其説以麟為木精<lb/>
薪采者庻人燃火之意為漢興之象其言經遂至此乎<lb/>
此皆三家畧知經絶于此為孔子所深致意而不知其<lb/>
説故各以其意妄言其事也詳公羊言麟有王者則至<lb/>
<pb n="31b"/>
無王者則不至孔子聞其獲而曰孰為來㦲是㣲得其<lb/>
旨而不終其説古之聖人欲顯其道而不能以迹示人<lb/>
者未嘗不取類于物其在周易則謂之象乾以龍象聖<lb/>
人而潜見飛躍之節可求矣漸以鴻象賢者而進退邪<lb/>
正之義可明矣孔子非有意于麟而麟適獲因之以傷<lb/>
其道有不得而言者也明矣姑著其實而絶筆于是而<lb/>
已矣顔淵死子哭之慟曰天喪予拭靣沾袍之事又安<lb/>
可謂之無歟<lb/>
<pb n="32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋考卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋考卷一</head> <lb/>
    <p>
<pb n="1a"/>
欽定四庫全書<lb/>
　春秋考卷一<lb/>
　　　　　　　　　　　　宋　葉夢得　撰<lb/>
　　統論<lb/>
孟子曰齊之乗楚之檮杌魯之春秋一也則春秋魯史<lb/>
之名也然余考之國語晉司馬侯言羊舌肸習于春秋<lb/>
楚申叔言傅太子教之春秋則雖晉楚之史葢亦名以<lb/>
春秋矣春者陽之中秋者隂之中天道所以生殺萬物<lb/>
<pb n="1b"/>
者春秋賞罰之法法天者也豈古之史槩以是為名特<lb/>
魯能守之不易乎韓宣子聘魯稱見魯春秋而禮記載<lb/>
殺奚齊與昭公去夫人姓事皆曰魯春秋此非孔子所<lb/>
修也魯之有是名久矣故公羊榖梁或言以春秋為春<lb/>
秋或言不修春秋之類則孔子之作春秋亦史而已故<lb/>
其書之體皆與史同若乗與檮杌其義葢不可盡考殆<lb/>
諸侯僭亂各私其好以變舊典歟如楚之君初未有諡<lb/>
號皆曰敖其後猶有稱堵敖郟敖者其君之名尚爾則<lb/>
<pb n="2a"/>
史可知矣<lb/>
古之為書者皆有凡有目凡者其略也目者其詳也其<lb/>
設官則尊者治其略卑者治其詳故周官有官府之八<lb/>
職師掌官成以治凡司掌官法以治目未有一官而無<lb/>
副貳者也以大史小史推之大史言掌建邦之六典而<lb/>
小史言掌邦國之志則大史宜尊而治凡小史宜卑而<lb/>
治目二者更相備也故經者史所謂凡者也傳者史所<lb/>
謂目者也而學者多言春秋自為一經不期于傳而自<lb/>
<pb n="2b"/>
明豈有是哉且如公子翬實弑隠公而經不載翬弑趙<lb/>
盾非實弑君而經加之弑晉文公實召㐮王而經言狩<lb/>
季孫意如實逐昭公而經言孫若不假之傳則其事何<lb/>
從而見以左氏考之若董孤書趙盾弑其君南史書崔<lb/>
杼弑其君孫林父言臣之名在諸侯之策曰孫林父甯<lb/>
殖逐其君以禮記考之若言魯春秋晉里克曰殺其君<lb/>
之子奚齊及其君卓魯春秋去夫人之姓曰呉其死曰<lb/>
孟子卒而杜預又載汲冢周書魏史之文曰魯隠公及<lb/>
<pb n="3a"/>
邾荘公盟于姑蔑晉獻公㑹虞師伐虢滅下陽周㐮王<lb/>
㑹諸侯于河陽衛懿公及赤翟戰于洞澤之類此猶可<lb/>
略見古史之體使古史之文皆止于此則事之詳後世<lb/>
烏得而聞乎吾以是知春秋者古史之凡而其目則在<lb/>
史第未必為今之左氏爾公羊榖梁多言一事而再見<lb/>
者前目而後凡此雖知凡目之辨而未知經史之别孟<lb/>
子言孔子曰其事則齊桓晉文其文則史其義則丘竊<lb/>
取之矣夫褒貶之義在我而不廢其事與文則春秋<hi>案此<pb n="3b"/>下原本有闕文</hi>專記其人之身雖有所縱失無傷于春秋也而<lb/>
公羊穀梁每為傳疑之説其亦不足以知經之㫖矣<lb/>
司馬遷言孔子厄陳蔡作春秋為公羊者證家語孔子<lb/>
厄陳蔡當哀六年而謂孔子嘗言晉文有霸心起于曹<lb/>
衛越王勾踐有霸心起于㑹稽陳蔡之間丘之幸也以<lb/>
為作春秋之意始于陳蔡至獲麟而遂為書此葢成其<lb/>
作經在獲麟後之説晉文圖霸之心固已久矣曹衛乃<lb/>
其成事而謂霸心起于此不應疎謬乃爾豈孔子之言<lb/>
<pb n="4a"/>
哉而司馬遷之論亦未必有據學者自不必深考乃其<lb/>
為説則不可不辨戴宏為解疑論謂西狩獲麟知天命<lb/>
去周赤帝方起麟為周亡之異漢興之瑞且云孔子言<lb/>
丘覽史記援引古圖推集天變爲漢帝制名有赤受命<lb/>
倉失權周滅火起薪采得麟之語嗟夫孰謂漢儒而無<lb/>
所忌憚敢至是乎至始隠公為榖梁者曰惠公之初平<lb/>
王猶賴晉鄭未甚衰弱末年陵替始極遂託始于隠夫<lb/>
幽王為犬戎所殺周不得保其王畿而東遷此不為衰<lb/>
<pb n="4b"/>
弱而區區依晉鄭以為强乎然此言猶不過鄙陋而已<lb/>
乃公羊家言張三世藉位于魯以託王義謂隠公為受<lb/>
命王黜周為二王後故以哀定昭已與父時事為所見<lb/>
之世文宣成襄王父時事為所聞之世隠桓荘閔僖曾<lb/>
祖高祖時事為所傳聞之世遂謂諸侯不得改元隠公<lb/>
為受命王故得稱元年以所傳聞為治之始所聞為升<lb/>
平所見為太平其原皆自嚴彭祖顔安樂始雖未必全<lb/>
出公羊然所見異辭所聞異辭所傳聞異辭公羊自為<lb/>
<pb n="5a"/>
此論而嚴顏傳于晆孟則其來葢有自矣為左氏者又<lb/>
曰五經皆無證圖讖明劉氏為堯後獨左氏有明文葢<lb/>
謂文十三年言士㑹之族處秦者為劉氏班固漢書亦<lb/>
證漢為堯後孔氏為左氏正義疑漢増此一言以媚于<lb/>
世凡此見兩漢諸儒之罪殆不勝誅尚何足與言經今<lb/>
讖緯諸書雖不傳而其言猶存世之好竒者或未免有<lb/>
所蔽故略為出之此豈直孟子所謂滛辭之所䧟邪辭<lb/>
之所離者而已哉惟何休言十二公法天之大數適與<lb/>
<pb n="5b"/>
吾合吾非取于休取于經也孟子曰春秋天子之事此<lb/>
得之矣猶未盡也夫王政不行以褒貶代天子賞罰以<lb/>
為天子之事可也然諸侯有善惡固可代天子而行天<lb/>
子有善惡則孰當代而行之乎春秋有貶諸侯而去王<lb/>
者矣諸侯而無王則王之所絶也然則春秋葢天事非<lb/>
止天子之事也故以名取于舊史之文雖同以義取于<lb/>
春秋之意則異凡春秋所書皆天之所為云爾以事繫<lb/>
日以日繫月以月繫時以時繫年歴一時無事則書首<lb/>
<pb n="6a"/>
月以見時歴一月無事則各于有事之月以見時此雖<lb/>
損益舊文正春秋之所以為天事者也而公羊穀梁皆<lb/>
以為春秋編年四時具而後為年若是其淺哉帝王法<lb/>
天之事無不以十二為節葢周之為十有二次運之為<lb/>
十有二辰别之為十有二月皆天之所以為天而成一<lb/>
歳者也王者旣曰天王矣則無往而不法天故冕十有<lb/>
二旒服十有二章圭十有二寸食十有二鼎分天下為<lb/>
十有二州而十有二歳一廵守而立于天下小而服食<lb/>
<pb n="6b"/>
器用無不取則不如是不足為天王魯子服景伯曰<lb/>
周之王也制禮上物不過十二以為天之大數也古之<lb/>
人葢有知之者矣周公制禮以天地四時名官而六官<lb/>
之屬各六十以當期之日亦曰周禮者王政之所由出<lb/>
而王之所以法天者在是也然則春秋作于詩亡而斷<lb/>
自隠公始至于哀公而備十有二公之數其亦以代天<lb/>
賞罰而取其節者歟孟子曰王者之迹熄而詩亡詩亡<lb/>
然後春秋作而序詩者言變風止乎禮義先王之澤也<lb/>
<pb n="7a"/>
今變風止乎陳靈公在魯宣公之末後春秋百六十餘<lb/>
年二雅止于幽王前春秋四十餘年王者之迹與王者<lb/>
之澤異迹者其政也以二雅言也澤者其化也以國風<lb/>
言也平王之後黍離降于國風所謂詩亡者非無詩無<lb/>
王詩也因縁及于陳靈公之世葢文武之化猶有存乎<lb/>
人心者至靈公而後絶則春秋之作其以幽王之後平<lb/>
王之初二雅絶而無王詩乎然隠公立于平王之四十<lb/>
九年其在詩亡平王之初則惠公其人也春秋不始于<lb/>
<pb n="7b"/>
惠公而始于隠公吾然後知均為平王略惠公而始隠<lb/>
公正以足十二公之數以備天道云爾葢春秋之義不<lb/>
在惠公與隠公則不嫌于去彼而就此是説也何休微<lb/>
得之故言春秋據哀録隠取法十二公天數備足然以<lb/>
所見所聞所傳聞為辨則去之又逺矣故非深明帝王<lb/>
之道而知其所以為天子者未足與議此也<lb/>
春秋諱國惡歟曰然為尊者諱為親者諱為賢者諱歟<lb/>
曰不然春秋公天下信後世之書也所以公天下信後<lb/>
<pb n="8a"/>
世者為其善惡不敢秋毫加損益于其間也今尊者有<lb/>
罪諱而遷其辭曰是吾尊也親者有罪諱而遷其辭曰<lb/>
是吾親也賢者有罪諱而遷其辭曰是吾賢也二百四<lb/>
十二年之間凡魯君曰孰非吾尊且親而列國之中亦<lb/>
何時而無賢春秋将遷其辭之不暇其所以為公且信<lb/>
者将安施乎然而吾魯臣也其所為魯史也昔者楊子<lb/>
為我拔一毛而利天下不為也孟子以為無君墨子兼<lb/>
愛摩頂放踵利天下為之孟子以為無父君與父吾之<lb/>
<pb n="8b"/>
所獨非夫人而可同也知為己而不知物則吾之君亦<lb/>
人之君謂之吾君可乎知為人而不知己則吾之父亦<lb/>
人之父謂之吾父可乎古之為臣與子者喪其君與父<lb/>
斬衰三年雖母猶厭而為朞是君與父天下所不得同<lb/>
者也墨者夷之葬其親厚謂愛無差等施由親始孟子<lb/>
以為賤其親曰天之生物也使之一本而夷子二本今<lb/>
春秋書魯事未嘗與列國等列國不書即位魯書即位<lb/>
列國不卒葬夫人魯卒葬夫人列國不卒大夫魯卒大<lb/>
<pb n="9a"/>
夫列國女嫁為夫人不書歸魯内女嫁為夫人書歸列<lb/>
國戰書敗績魯不書敗績<hi>案荘公九年戰于乾時未嘗不書敗績此失考</hi>列國<lb/>
公與微者㑹皆書爵魯與微者㑹非内志不書公如是<lb/>
之類曰内辭焉雖周不得同則夫國有惡如他國焉而<lb/>
直書之春秋亦有二本乎荘子曰蹍市人之足則辭以<lb/>
放驁兄則以嫗大親則已矣以其出于情者異也孟子<lb/>
曰越人彎弓而射之則已談笑而道之其兄彎弓而射<lb/>
之則己垂涕泣而道之為其責于恩者殊也葉公語孔<lb/>
<pb n="9b"/>
子曰吾黨有直躬者其父攘羊而子證之子曰吾黨之<lb/>
直者異于是父為子隠子為父隠故陳司敗嘗問于孔<lb/>
子曰昭公知禮乎子曰知禮陳司敗曰吾聞君子不黨<lb/>
君子亦黨乎君娶于呉為同姓謂之呉孟子君而知禮<lb/>
孰不知禮子曰丘也幸苟有過人必知之故記言魯春<lb/>
秋去夫人之姓曰呉其死曰孟子卒由是言之春秋之<lb/>
義葢亦可見矣以為吾之父非人之父也則有美焉有<lb/>
惡焉稱其美不稱其惡所以别乎人之子吾之君非人<lb/>
<pb n="10a"/>
之君也則有美焉有惡焉亦稱其美不稱其惡所以别<lb/>
乎人之臣也乃春秋将以公天下則有不得而私将以<lb/>
信後世則有不得而誣故其小惡雖愆于禮義而未絶<lb/>
于王法則著其實而使自見如夫人如齊九月用郊之<lb/>
類是也其大惡王法所誅絶不可通于天下則微其辭<lb/>
而徐見之桓無王定無正月之類是也雖隠其迹而使<lb/>
人徐察焉終不沒其實葢不敢廢其為公也不敢棄其<lb/>
為信也是以隠弑不書而不得葬與列國之君弑而不<lb/>
<pb n="10b"/>
葬者同謂之非弑可乎滅國不書而滅項不見公與列<lb/>
國之滅國而書者同謂之無滅可乎故曰丘也幸苟有<lb/>
過人必知之夫不畏其有黨而能為法受其過則其為<lb/>
公天下信後世者孔子固自有以處之矣此其所以為<lb/>
春秋者也<lb/>
或問内大惡諱小惡不書春秋之義則固然矣大惡雖<lb/>
諱必婉其辭而微見之所以申臣子之道而不失其為<lb/>
勸懲者也小惡不書則遂沒而不見乎亦各于義而已<lb/>
<pb n="11a"/>
矣夫人孰無過雖湯不貴無過而貴于改過不吝顏子<lb/>
不貴無過而貴于不貳過所謂小惡者謂其不干于法<lb/>
不害于教沒之不為縱失有罪者也縱有罪于義為輕<lb/>
内其君于義為重則沒之可也魯之小過沒而不書者<lb/>
吾不得而知矣乃子般弑而季友出奔内無與主而致<lb/>
季友不敢保其身則荘公之為也始即位既不能强而<lb/>
自立以修其國政又不能弱而朝霸主以幸苟容至于<lb/>
欲討而後見之則文公之為也故季友出奔文公如晉<lb/>
<pb n="11b"/>
皆沒而不書然季友歸而魯復存則季友之功不可不<lb/>
録故復見季子來歸晉為霸主受公朝而以大夫為盟<lb/>
則晉侯之罪不可不正故復見及處父盟見季子歸則<lb/>
知其嘗出而不書者全其美也見處父盟則知公嘗朝<lb/>
而不書者殺其恥也此春秋之微也<lb/>
春秋内事有諱而不書者有略而不書者諱而不書者<lb/>
所以隠國惡略而不書者所以顯民志國惡之隠所見<lb/>
多矣民志之顯未有能明之者子般見弑季友嘗奔于<lb/>
<pb n="12a"/>
陳矣不書其出略也至其盟而復國也則書季子來歸<lb/>
夫豈有無出而歸者乎季子者國之所恃以存亡者也<lb/>
季子在則國可存季子出則國必亡故不書其出所以<lb/>
見魯人繾綣不忍使去而欲其留也桓公薨文姜嘗孫<lb/>
于齊矣不書其歸略也至其入而復見也則書夫人姜<lb/>
氏會齊侯于禚夫豈有既孫而復在者乎文姜者舉國<lb/>
之所惡也存之不能討其罪而逐之所以逺其惡故不<lb/>
書其歸所以見魯人厭鄙無所容而欲其去也一隠一<lb/>
<pb n="12b"/>
顯之間不待加之辭而國人之情昭然著見于千載之<lb/>
下若生乎其時而聞其言者非聖人莫能為也<lb/>
人之所以為人者莫大于禮義國之所以為國者亦莫<lb/>
大于禮義孟子曰羞惡之心義之端也是非之心智之<lb/>
端也夫惟智足以擇是非然後義足以辨羞惡使是非<lb/>
不明于中不惟無恥之恥不能知羞惡正使羞非其所<lb/>
羞惡非其所惡亦何取于義乎司馬牛問君子子曰君<lb/>
子不憂不懼曰不憂不懼斯謂之君子矣乎子曰内省<lb/>
<pb n="13a"/>
不疚夫何憂何懼夫子之為是言為桓魋也魋之過何<lb/>
累于牛雖無兄弟庸何傷乎子産為丘賦而國人謗之<lb/>
子産不改以詩禮義不愆何恤于人言為證子産之言<lb/>
則是矣而謂丘賦為善其是非猶未擇也是非之難明<lb/>
惟春秋為能詳故有内諱以殺恥者雖與微者盟猶不<lb/>
以見有當諱而不諱者雖君臣俱辱于大國猶正其辭<lb/>
而不少隠沙隨之㑹郤犫取貨于叔孫僑如訴成公于<lb/>
晉侯不得見而執季孫行父于苕丘平丘之㑹十三國<lb/>
<pb n="13b"/>
並集王人在焉而昭公以邾莒蠻夷之訴辭不得盟皆<lb/>
執其大夫自人言之國之大恥也而春秋書公㑹晉侯<lb/>
齊侯衛侯宋華元邾人于沙隨不見公公至自㑹晉人<lb/>
執季孫行父舍之于苕丘公㑹劉子晉侯齊侯宋公衛<lb/>
侯鄭伯曹伯莒子邾子滕子薛伯杞伯小邾子同盟于<lb/>
平丘公不與盟晉人執季孫意如以歸由是言之禮義<lb/>
可不明哉如是而後弑而曰薨奔而曰孫殺大夫而言<lb/>
刺被侵伐而言鄙者君子可以深恥矣<lb/>
<pb n="14a"/>
春秋立天下之常道以垂萬世者也或者以為亦有從<lb/>
權者焉非也今天下之所以能立者為其有君君臣臣<lb/>
父父子子兄兄弟弟夫夫婦婦而行之以禮樂政刑持<lb/>
之以綱紀文章者也湯武非不仁也孔子曰武盡美矣<lb/>
未盡善也韶盡美矣又盡善也終不以桀紂而易天下<lb/>
之君臣也衛輒受命于靈公而有其國者也孔子曰必<lb/>
也正名乎名不正則言不順言不順則事不成終不以<lb/>
輒而亂天下之父子也何者權者有時而行而常者萬<lb/>
<pb n="14b"/>
世不可改者也雖大聖人豈以一時之宜而廢萬世之<lb/>
正乎春秋之時三綱亡五常絶凡天下之所以立者無<lb/>
一而不壞矣上無道揆下無法守明王不作既無與出<lb/>
而治之者孔子方将以空言撥其亂而反其正舉其所<lb/>
謂常而不可改者揭而示之天下使昭然如日月之不<lb/>
可掩其明屹然如山岳之不可易其位幾何而不正乎<lb/>
若是而通其權是以亂濟亂也故曰春秋無權道此其<lb/>
説葢起公羊以祭仲出鄭忽為知權而春秋賢之者也<lb/>
<pb n="15a"/>
故謂權者反于經而後有善學者雖知其失而斥之然<lb/>
終不能不以吾聖人言之近似者而惑之也夫可與適<lb/>
道未可與立可與立未可與權孔子固言之矣此豈舍<lb/>
常而用權者哉孟子曰子莫執中執中為近之執中無<lb/>
權猶執一也所惡執一者為其賊道也舉一而廢百也<lb/>
夫道固有常變惟明道者雖守其常而變自存乎其間<lb/>
此君子之所謂權者也世之知常而不知變知變而不<lb/>
知常者皆分乎道而各蔽于一偏則孟子所謂執一而<lb/>
<pb n="15b"/>
賊道者是也惡覩夫權而議之哉是故春秋朝聘盟㑹<lb/>
非無善也以為諸侯不得擅相見則未有異文而與之<lb/>
以禮者也戰伐圍取非無功也以為諸侯不得擅相討<lb/>
則未有異文而與之以義者也以類而求凡王法之所<lb/>
不得為者其辭未嘗不一施之焉乃若華元不終于戰<lb/>
而與楚平不可謂不賢而人其變命者不能免也趙盾<lb/>
不終于納捷葘而還不可謂不正而人其專君者不能<lb/>
恕也里克志于立嫡而奚齊之死不得逃于弑趙鞅力<lb/>
<pb n="16a"/>
于去惡而晉陽之入不得别于叛若是之類雖欲秋毫<lb/>
假之無自而通焉然而等于盟也召陵之役孰不知其<lb/>
仁均于戰也城濮之勝孰不知其義華元可抑而不可<lb/>
廢其平趙鞅可退而不可奪其正則明乎道者固有以<lb/>
處之矣乃孔子則不以是立法也法者可以常立不可<lb/>
以變見者也公羊葢亦微得于此故常為實與文不與<lb/>
之論幾若近之惟不盡逹乎道是以施之毎不當其所<lb/>
故若以夏徴舒人楚而謂之貶專討以宋仲幾人晉而<lb/>
<pb n="16b"/>
謂之不與專執烏在其為文實之辨歟或曰春秋無權<lb/>
道則然矣若有所謂出乎禮之變與禮之正未嘗不該<lb/>
焉庸非權乎曰非也公羊固云權也反經而後有善是<lb/>
舍常而從變分而為兩之言也聖人之權則異乎是所<lb/>
以著乎禮者固有定制矣而有出于禮之不及備者焉<lb/>
爲其不可廢也而以義起之則庶子得為母築宫祭以<lb/>
公子不幸不及其身而至于孫亦從而祭考仲子之宫<lb/>
是也非權也亦所以為禮也所以著乎法者固有定數<lb/>
<pb n="17a"/>
矣而有出于法之所不及該者焉為其不可已也而以<lb/>
情通之則大夫卒于祭所既不可用樂又不可廢祭姑<lb/>
去樂而存祭叔弓卒而去樂卒事是也非權也亦所以<lb/>
為法也諸侯以時朝王于方岳正也有不及時而不至<lb/>
于方岳者不可以非其地而不朝也則朝于王所者有<lb/>
之僖公是也非權也亦所以為尊王也諸侯繼世踰年<lb/>
而即位正也有不及年喪至而得立者不可以過時而<lb/>
不即位也則既殯五日而即位者有之矣定公是也非<lb/>
<pb n="17b"/>
權也亦所以為定位也若是者其何廢于常乎乃築王<lb/>
姬之館可辭而不辭以是為禮則凡在喪者皆可得主<lb/>
婚矣是謂變禮者也知築宫可祭而因為之獻六羽以<lb/>
是為樂則夫人之廟皆可得用舞矣是謂易樂者也古<lb/>
者諸侯變禮易樂其君流尚何權之云乎此春秋之所<lb/>
以為誅也知此而後知春秋之不用權矣<lb/>
孔子孟子俱欲以王道援天下撥亂世而反之正者也<lb/>
而其行之則不同孔子欲道其常以垂萬世孟子欲乘<lb/>
<pb n="18a"/>
其變以救一時故孔子之言得天下未嘗不在舜與文<lb/>
王而孟子之説諸侯一以湯武學者固疑之矣不知孟<lb/>
子于孔子葢相與為終始非深知春秋之義者不能成<lb/>
孔子之志也子謂韶盡美矣又盡善也謂武盡美矣未<lb/>
盡善也是孔子之志雖武王且有所不足必至于舜文<lb/>
而後可矣顔淵問為邦子曰行夏之時乘殷之輅服周<lb/>
之冕樂則韶舞使孔子而得志必将参三王之文質終<lb/>
之以為舜在齊聞韶而三月不知肉味葢有當于其心<lb/>
<pb n="18b"/>
也無己則文王焉所謂文王既沒文不在兹乎孔子固<lb/>
自任之矣至于三分天下有其二以服事商者謂之至<lb/>
徳此所以立萬世之常法君君臣臣雖極天下之亂盡<lb/>
人道之變終不可易此其著之春秋者也故曰如有用<lb/>
我者朞月而已可也三年有成善人教民七年亦可以<lb/>
即戎如有王者必世而後仁善人為邦百年亦可以勝<lb/>
殘去殺其節如是之緩其效如是之遲而孔子終卒老<lb/>
于行而不悔及其病且死則喟然傷之曰明王不作而<lb/>
<pb n="19a"/>
天下莫能宗予不知孔子之意以世無賢君不得有天<lb/>
下如舜耶抑抱其可以為王之道不得尺地而行之如<lb/>
文王耶不可知也原孔子之道不自為舜文王則輔其<lb/>
君使為舜文王而已乃孟子則不然曰雖有智慧不如<lb/>
乘勢雖有鎡基不如待時故事半古之人功必倍之環<lb/>
轍于天下而告其君者必曰湯以七十里文王以百里<lb/>
王不待大至于湯放桀武王伐紂則曰聞誅一夫紂矣<lb/>
未聞弑君也甚矣孟子之危言自孔子言之幾若氷炭<lb/>
<pb n="19b"/>
之不相侔使天下後世不幸真有如桀紂之君在上孔<lb/>
子或自有其位或佐其君将拱手坐視而弗顧耶抑有<lb/>
不得已而權以濟之耶然而諸侯之不專伐春秋之道<lb/>
也陳恒弑其君則孔子沐浴告哀公而請討是諸侯可<lb/>
得而伐也人臣之死職春秋之義也子紏之難召忽死<lb/>
之管仲不死孔子以為桓公九合諸侯一匡天下為管<lb/>
仲之力而與其仁是人臣可得而廢其職也由是言之<lb/>
使孔子而處道之變必有為之所者矣要不可遽言而<lb/>
<pb n="20a"/>
立法也其所以為萬世之訓也姑正其常而已惟孟子<lb/>
之學足以見孔子之心故其以為君君臣臣父父子子<lb/>
孔子固以天子之事著之春秋雖亂臣賊子聞之而無<lb/>
不懼吾豈復更加毫末于其間哉乃其救民于水火拯<lb/>
民于塗炭使天下匹夫匹婦無不被其澤者則孟子之<lb/>
心亦孔子之心也故取邑取附庸春秋之所禁也而孟<lb/>
子則曰取之而燕民悦則取之征伐自諸侯出春秋之<lb/>
所惡也而孟子則曰為天吏則可以伐之諸侯不得專<lb/>
<pb n="20b"/>
殺大夫孟子曰國人皆曰可殺見可殺然後殺之新作<lb/>
南門且不可齊宣王欲毁明堂孟子曰王欲行王政則<lb/>
勿毁之矣凡此皆非有異乎春秋充孟子之志諸侯誠<lb/>
有湯武者作發政施仁推其澤于天下兼弱攻昧正有<lb/>
罪而誅之使天下皆為堯舜之民則大國五年小國七<lb/>
年雖使之坐明堂而朝諸侯春秋之所期亦不過如是<lb/>
焉是亦春秋而已矣故惟孟子為善學春秋<lb/>
春秋有可以事見者求以事事不可見而可以例見者<lb/>
<pb n="21a"/>
求以例事與例義在其中矣有事與例俱不可見而義<lb/>
獨可推者求以義義者理之所在也有事與例與義俱<lb/>
不可見而意可通者求以意意者人情之所同也莫易<lb/>
乎事莫難乎意僖四年春公㑹齊侯宋公陳侯衛侯鄭<lb/>
伯許男曹伯侵蔡遂伐楚夏許男新臣卒楚屈完來盟<lb/>
于師以例推之許男之卒師猶未還當書卒于師而不<lb/>
言師宣九年九月書晉侯宋公衛侯鄭伯曹伯㑹于扈<lb/>
晉荀林父帥師伐陳辛酉晉侯黑臀卒于扈以例推之<lb/>
<pb n="21b"/>
晉侯之卒尚在扈則當書卒于㑹而不言㑹此事不可<lb/>
見而又與例違求其義則褒貶無預焉而左氏解許男<lb/>
乃為卒于師而晉侯不為説固不知經也榖梁以許男<lb/>
為内桓師凡推齊侯毎異于他諸侯者公羊穀梁之意<lb/>
非春秋之旨也桓師非湯武之兵何内之有公羊解晉<lb/>
侯以扈為晉邑諸侯卒其封内不地此自公羊之誤若<lb/>
為其在會則自當言會不當言地穀梁曰其地于外也<lb/>
其日未踰境也則穀梁葢不别卒于㑹卒于外之辨其<lb/>
<pb n="22a"/>
陋與左氏言許男同矣此皆不得其事與例而强以義<lb/>
求之之過也若以意推之則許男雖從伐楚之師而以<lb/>
疾先歸卒于國中安得不以常例書卒乎不言先歸但<lb/>
以卒見可知其在國中也晉侯雖會于扈而中隔晉荀<lb/>
林父帥師伐陳則㑹扈之諸侯已散晉侯以疾獨留而<lb/>
卒則安得不以常例書地乎不言其留但以地見可知<lb/>
其非會也此亦孟子論詩所謂以意逆志是為得之者<lb/>
學春秋而至是然後能出傳註之外而察千載之上如<lb/>
<pb n="22b"/>
在其目前也<lb/>
人之常情有出于自然而不可已者善者人之所共好<lb/>
也見有善焉其推之惟恐其不至也故曰言之不足故<lb/>
嗟嘆之嗟嘆之不足故咏歌之咏歌之不足猶有見于<lb/>
手足以舞蹈者矣不善者人之所共惡也見不善焉其<lb/>
絶之惟恐其不急也故曰牆有茨不可掃也中冓之言<lb/>
不可道也所可道也言之醜也若是者非吾故欲為是<lb/>
别也其出于情者莫知其所由然而然也故春秋之辭<lb/>
<pb n="23a"/>
有繁者焉有約者焉孔子曰書之重辭之復不可不蔡<lb/>
也其中必有美焉公羊曰春秋辭繁而不殺者正也以<lb/>
經考之㑹王世子既見首止矣俄而復曰諸侯盟于首<lb/>
止㑹宰周公既見葵丘矣俄而復曰盟于葵丘一地而<lb/>
再見非止此也宋之盟平丘之㑹亦然首止所以定世<lb/>
子葵丘所以明王禁宋以弭諸侯之兵而平丘以申天<lb/>
子之制皆君子所謂善焉而不能己者也溴梁之盟大<lb/>
夫固有名矣略而暴之曰大夫盟而不目其人也緣陵<lb/>
<pb n="23b"/>
之城諸侯固有列矣略而總之曰諸侯城緣陵而不序<lb/>
其人也非止此也兩盟于扈一㑹于扈亦然溴梁大夫<lb/>
之專命也緣陵諸侯之有闕扈㑹諸侯之無能為也前<lb/>
扈大夫而專廢置後扈諸侯不能討簒弑皆君子所謂<lb/>
不善焉而不欲道者也是君子所以善善而惡惡者也<lb/>
雖然皆繁也亦有不正其所為而示之以緩而不切之<lb/>
辭者焉霸主執諸侯以歸京師當其罪曰歸于不當其<lb/>
罪則曰歸之于故凡辭間有之于者皆謬悠而不正其<lb/>
<pb n="24a"/>
所為者也若晉侯使韓穿來言汶陽之田歸之于齊之<lb/>
類何其文之衍也皆約也亦有微而不敢盡示之以特<lb/>
異之辭者焉偏戰皆書某師及某師戰于某某師敗績<lb/>
而内辭不言敗直曰及某師戰于某故凡有不得盡其<lb/>
辭與不必盡者皆直書而不備也若天王崩王室亂之<lb/>
類何其文之約也惟善學者不但知言必知其所以言<lb/>
故曰言豈一端而已各有所當也而况春秋之言乎<lb/>
孔子曰君子成人之美不成人之惡成人之美則天下<lb/>
<pb n="24b"/>
皆可使為善而無不與之遷善也不成人之惡則天下<lb/>
可使皆不為不善而無不與之改過也其于事君亦然<lb/>
善不積不足以成名懼其以小善為無益而不為也則<lb/>
見一善焉必推之于己惟恐其不專以為非君莫能為<lb/>
也故曰将順其美懼其以小惡為無傷而不畏也則見<lb/>
一不善焉必分之于人惟恐其不逺以為非君所敢為<lb/>
而人為之也故曰匡救其惡春秋内事凡與外諸侯連<lb/>
者荀王法之所禁雖有以為功者皆與諸侯列而序之<lb/>
<pb n="25a"/>
曰是惡也衆人之所為也分之于衆而不獨責于己則<lb/>
知己不可有是過而不為也盟會征伐之類或言公㑹<lb/>
或言公及或沒公而不見或略公而不序是也至于城<lb/>
楚丘釋宋公朝王所戍陳戍鄭虎牢歸粟于蔡諸侯皆<lb/>
預焉而獨以内為文曰是美也吾君之所能為也專之<lb/>
于己而不兼取于人則知獨有是之為美而惟恐人之<lb/>
先己而力為也夫然豈獨萬世之為君者皆思慕善而<lb/>
畏惡哉抑凡為人臣者皆将以是為心則其君孰不皆<lb/>
<pb n="25b"/>
至于善此為君之道而事君之法也<lb/>
春秋無虚加之道此固然矣亦有義之所在而為之變<lb/>
辭者必有見焉然後著之未嘗苟也虞師晉師滅下陽<lb/>
下陽邑也邑不言滅下陽虞虢之塞邑下陽滅則虞亦<lb/>
滅矣以其後見執虞公知虞國之前亡是故可以非滅<lb/>
而言滅也許世子止弑其君買止無弑君之實坐不嘗<lb/>
藥而同之弑也以其後見葬許悼公知賊不討而得葬<lb/>
故可以非弑而言弑也此春秋之微不可不察也公羊<lb/>
<pb n="26a"/>
雖知無虚加之道貴文公以喪娶至于天王敗績于貿<lb/>
戎曰執敗之晉也以為尊者諱敵不諱敗與穀梁以戎<lb/>
伐凡伯為衛者同夫如是縱失晉無王之罪而加戎以<lb/>
亂華之咎未聞春秋善善惡惡而如是者也大抵公羊<lb/>
穀梁多主諱而不逹經旨如無駭滅極為諱内大惡而<lb/>
言入宋公入曹為諱滅同姓而言以歸之類凡此皆不<lb/>
疑于虚加而獨疑于喪娶而不知其説也<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋考卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋考卷十四</head> <lb/>
    <p>
<pb n="1a"/>
欽定四庫全書<lb/>
　春秋考卷十四<lb/>
　　　　　　　　　　　　宋　葉夢得　撰<lb/>
　　宣公<lb/>
反馬不見于禮杜預謂送女留其送車謙不自安三月<lb/>
廟見遣使還馬髙固遂與叔姬俱來故貶此與解致女<lb/>
之辭略圓婚禮萬世之本也其道一成而不可變所以<lb/>
重夫婦之義承先祖而繼後世豈有既成禮而復留以<lb/>
<pb n="1b"/>
待三月開無故出妻之道哉此蓋杜氏不知三月廟見<lb/>
為舅姑殁故槩以為婚姻之常禮以附會左氏之説詩<lb/>
鵲巢言之子于歸百兩御之又曰百兩將之御者迎也<lb/>
將者送也鄭氏謂諸侯之子嫁于諸侯送御皆百乘夫<lb/>
有以送之必有以反之此禮之所當然故士昏禮有舅<lb/>
姑饗婦人送者亦酬以束錦若異邦則贈丈夫送者以<lb/>
束錦婦人送者𨽻子弟之妻妄凡饗速之夫如是則送<lb/>
車與之歸矣何待三月而始反馬乎古禮殘缺漢初諸<lb/>
<pb n="2a"/>
儒所記多不具本末三月廟見曽子問不明言為舅姑<lb/>
殁故學者考之不詳不免相承謬誤大抵禮生于人情<lb/>
親有逺近則情有隆殺宗廟固以事其先而禰廟為尤<lb/>
重記曰卜郊受命于祖廟作龜于禰宮尊祖親考之義<lb/>
也鄭氏謂卜昏亦如之則親考固有别于祖者矣昬禮<lb/>
同牢之夕婦固已見于廟至質明贊見婦于舅姑執筓<lb/>
棗栗腵修所以成婦禮舅姑入室盥饋以特豚所以明<lb/>
婦順厥明而舅姑共饗婦以一獻之禮授之以室事所<lb/>
<pb n="2b"/>
以申著代至是而後婦盡此施之于舅姑存存者也若<lb/>
舅姑殁此禮無所施故必以三月擇日祭于禰廟而祖<lb/>
不預焉蓋亦尊祖親考之義若未廟見而死是未嘗見<lb/>
舅姑固未成其為婦則不祔于皇姑歸葬于女氏之黨<lb/>
此豈為舅姑存者言舅姑存亦行此禮則何禰之云乎<lb/>
曽子問不明言舅姑殁自以禰廟見之何杜氏之疎略<lb/>
如是左氏所謂反馬者亦無足據矣<lb/>
何休膏盲破左氏反馬之説當矣鄭康成復言士昬禮<lb/>
<pb n="3a"/>
士與大夫而上異謂士妻乘夫家之車無反馬大夫而<lb/>
上自乗其車者反馬以詩之子于歸百兩御之為證尤<lb/>
非是自天子至于士昬禮之隆殺則有辨矣而納采至<lb/>
親迎必不可無者未嘗異也何獨反馬而異乎謂之親<lb/>
迎其必有車所謂御輪三周者以已車為重也而詩之<lb/>
所云以自送者言之豈有送女而不以車婦人以衆多<lb/>
為美故曰百兩不然亦不得兼百兩而皆留此先儒黨<lb/>
同之弊錯亂經㫖而妄騁其私每如是也<lb/>
<pb n="3b"/>
繹祭祭之明日又祭也孝子所以求神者于正祭盡之<lb/>
矣猶以為未足故于明日又禮尸于廟門之所謂之繹<lb/>
祭亦曰賓尸詩絲衣所謂繹賓尸者是也禮大祭祀省<lb/>
牲視具皆宗伯而絲衣之詩言載弁俅俅自堂祖基自<lb/>
羊徂牛鼐鼎及鼒鄭氏謂弁士服也繹禮輕使士蓋正<lb/>
祭主于神故為禮重繹主于尸故為禮輕仲遂卒于垂<lb/>
譏壬午猶繹者非謂當廢其正祭當廢其繹祭以其禮<lb/>
輕而所主在尸故檀弓記孔子之言曰卿卒不繹不言<lb/>
<pb n="4a"/>
不祭而言不繹則所廢者惟繹而已矣而學者或言卿<lb/>
喪當廢祭者誤也夫豈有宗廟之祭而以卿大夫之喪<lb/>
廢之者乎孔氏引沈氏云按曽子問嘗禘郊社鼎簋既<lb/>
陳天子崩后之喪廢則卿喪不廢正康而繹于祭為輕<lb/>
故當廢此言是矣<lb/>
舞有武舞有文舞干舞武舞也干楯也戚斧也左手執<lb/>
楯右手執斧以象武事者也羽舞文舞也詩碩人所謂<lb/>
左手執籥右手秉翟者也籥者吹之以節舞而翟則羽<lb/>
<pb n="4b"/>
也舜典言舞干羽于兩階者以征有苗言之故用武也<lb/>
古者為此二舞各隨其樂之所作樂象武功則舞以武<lb/>
舞眀堂位言朱干玉戚冕而舞大武是也樂象文徳則<lb/>
舞以文舞皮弁素積裼而武大夏是也六代之樂有分<lb/>
而用之者有合而用之者分而用之則或以武舞或以<lb/>
文舞不兼備合而用之則文武迭用謂之徧舞王子頽<lb/>
饗五大夫樂及徧舞是也而武舞亦或謂之萬舞詩言<lb/>
公庭萬舞萬舞洋洋萬舞有奕之類是也或謂之兵舞<lb/>
<pb n="5a"/>
周官舞師言教兵舞鼓人鼓兵舞之類是也文舞亦或<lb/>
謂之籥舞詩賓之初筵言籥舞笙鼓之類是也其言不<lb/>
同各隨其所主而孔氏解萬舞以為王者以萬人服天<lb/>
下故以為名誤矣或疑碩人既言執籥秉翟則萬不得<lb/>
獨為武舞毛氏謂言其能武舞又能文舞此理亦通則<lb/>
不害其為武舞杜預解獻六羽為萬舞者誤也公羊于<lb/>
用文舞籥言萬千舞也籥羽舞也義同毛氏用武舞不<lb/>
用文舞故言去其有聲者廢其無聲者然舞必以樂為<lb/>
<pb n="5b"/>
節叔弓卒去樂卒事則去舞固可知矣今止言去籥則<lb/>
樂猶存乎夫存樂而去籥此必不然意者去樂而使徒<lb/>
舞又于舞之中而去籥舞籥猶存則去籥可知矣禮未<lb/>
有無樂而徒舞者不言去樂亦以見徒舞之非也<lb/>
周官大司樂以樂舞教國子曰雲門大卷大咸大㲈大<lb/>
夏大濩大武此六代之樂皆以敎舞則所謂六舞者以<lb/>
此六樂為節故奏雲門而舞者謂之雲門之舞奏咸池<lb/>
而舞者謂之咸池之舞樂以一變為一成則舞亦從樂<lb/>
<pb n="6a"/>
之一變為一城武宿夜所謂始而北出再成而滅啇至<lb/>
六成復綴以崇者是也籥者又吹而節舞者也籥以有<lb/>
聲猶且去之其去樂固可知矣則萬入去籥豈非所謂<lb/>
徒舞者乎蓋古者禮樂之壞亦或有不樂而舞者如楚<lb/>
子元欲蠱文夫人為館而振萬之類蓋未必有樂不然<lb/>
存樂而但去籥其意安在此理之必不然者也<lb/>
文舞皆舞也而詩獨言萬舞而不及文舞蓋周樂以大<lb/>
武為最盛故獨列于六代之樂而不及象勺所謂舞莫<lb/>
<pb n="6b"/>
重于武宿夜者也祭杞之禮入舞君執干戚就舞位冕<lb/>
而總干率其羣臣以樂皇尸而大司樂以享先祖者亦<lb/>
舞大武此魯頌所以舉萬舞洋洋也禮十三誦詩舞勺<lb/>
成童舞象先儒以勺為文之小舞象為武之小舞則周<lb/>
樂之重大武固可知矣啇頌言萬舞次及執籥秉濩亦<lb/>
武樂也碩人言公庭萬舞次及執籥秉翟凡樂皆先奏<lb/>
武樂次奏文樂此先後之序賓之初筵籥舞笙鼓而不<lb/>
言萬舞蓋主樂既和奏烝衎烈祖為言故以舞之卒事<lb/>
<pb n="7a"/>
見之爾然則萬入去籥其亦先後之序歟<lb/>
檀弓既葬反日中而虞士虞禮日中而行事先儒言朝<lb/>
葬日中而虞周人尚赤大事用日出朝葬而日中者時<lb/>
日之正君子舉事必用辰正此古者葬與虞之節也敬<lb/>
嬴雨不克葬言日下昃乃克葬則過乎虞矣乃皆為難<lb/>
辭而謂或言而或言乃乃難乎而也蓋日中而克葬猶<lb/>
不失虞之節日下昃乃克葬則過乎虞矣君子之于親<lb/>
弗忍一日離也于葬之日以虞易奠而又用其時日之<lb/>
<pb n="7b"/>
正過乎時不惟危其不得葬又且恐失其虞之節故以<lb/>
乃見難以以重孝子之情也<lb/>
所以事其君者莫大于忠所以事其親者莫大于孝忠<lb/>
孝者立人之道相與並生于天下不可須㬰而廢者也<lb/>
聖人不輕以許人所以嚴天下而使莫不知所畏亦不<lb/>
輕以絶人所以通天下而使莫不知所勸是春秋于此<lb/>
未嘗不致慎焉陳靈公君臣宣淫于朝洩冶聞之入諫<lb/>
曰使國人聞之則可使仁人聞之則不可靈公愧其言<lb/>
<pb n="8a"/>
而殺之未幾夏徴舒遂弑靈公自人臣言之洩冶天下<lb/>
之至忠也然春秋書曰陳殺其大夫洩冶與凡殺大夫<lb/>
者無異辭晉獻公嬖麗姬欲殺其世子申生或謂太子<lb/>
辭君必辨焉申生曰我辭姬必有罪曰子其行乎曰君<lb/>
實不察其罪被此名也以出人誰納我遂縊而死自人<lb/>
子言之申生天下之至孝也然春秋書曰晉侯殺其世<lb/>
子申生與凡殺世子者無異辭是豈以其忠孝為不足<lb/>
録乎洩冶陳之正卿也靈公之惡其所由來者亦有漸<lb/>
<pb n="8b"/>
矣使洩治而盡大臣之道以格君心之非諫于其始可<lb/>
也有不得已則正公孫寕儀行父之罪而誅之亦可也<lb/>
不然三諫不從則去而已矣而洩冶稔其惡至于不可<lb/>
為而後斥之曰吾能無所畏云爾洩冶死而君弑國幾<lb/>
于亡則何取于諫乎洩冶之忠君子所不貴也則與凡<lb/>
大夫而殺之者同也舜之事瞽瞍也負罪引慝小杖則<lb/>
受大杖則逃日號泣于旻天使之完廩從而焚之舜不<lb/>
死于廪也使之浚井從而揜之舜不死于井也至于告<lb/>
<pb n="9a"/>
而娶則不得娶于是不告而娶焉其祗載見瞽瞍䕫䕫<lb/>
齊栗瞽瞍亦允若則申生辭之而辨其讒去之以免其<lb/>
禍可也孰與陷其父于不義而自棄其身于死乎申生<lb/>
之孝君子所不為也從洩冶則天下無賢君從申生則<lb/>
天下無慈父君君臣臣父父子子豈以洩治申生廢之<lb/>
哉故寧屈趙盾以立為人臣之道而不許洩冶得為忠<lb/>
寧枉許止以立為人子之道而不許申生得為孝非春<lb/>
秋莫能定也<lb/>
<pb n="9b"/>
内反邑未有言我者左氏穀梁皆不為義惟公羊言我<lb/>
未絶于我也亦非是劉氏以為别齊濟之名此蓋見經<lb/>
先有書公及齊侯遇于魯濟杜預謂濟水歴魯界在齊<lb/>
界為齊濟在魯界為魯濟故用之爾然既既歴齊界其<lb/>
地亦必各有名何不名其地而不以濟别之河亦臨晉<lb/>
秦界天王狩于河陽晉侯與秦人戰于河曲河獨不别<lb/>
則魯濟自當為地名非别濟名也夫如是則濟西河有<lb/>
于齊蓋前既言取濟西矣則後無嫌于非我地審必當<lb/>
<pb n="10a"/>
辨則公追戎于濟西此尤不可不正者何為不言之則<lb/>
我非别魯明矣<lb/>
孟子曰夏后氏五十而貢殷人七十而助周人百畝而<lb/>
徹其實皆什一也夏法禹貢備矣啇法則井田也而其<lb/>
詳不可見周法雖載于周官而無徹之名子子言詩云<lb/>
雨我公田遂及我私以惟助為有公田雖周亦助則當<lb/>
孟子之時周法已不能盡見特以詩推之而已鄭氏匠<lb/>
人注謂周幾内稅有輕重而諸侯通其率以什一為正<lb/>
<pb n="10b"/>
謂之徹以詩考之公劉言徹田為糧崧髙言徹申伯土<lb/>
田與論語有若告魯哀公以盍徹皆諸侯之辭其言或<lb/>
然則徹者邦國之名不通于王幾所以不載于周官也<lb/>
至于推載師司馬法而謂畿内用夏之貢法税夫而無<lb/>
公田推詩春秋論語孟子謂邦國啇之助法制公田而<lb/>
不税夫則得之而未盡耳遂人言以興耡利甿而里宰<lb/>
以歲時合耦于耡里宰亦遂宰也耡者借力以冶公田<lb/>
之稱故其粟謂之耡粟則謂王幾無公田可乎噫嘻祈<lb/>
<pb n="11a"/>
穀于上帝曰駿發爾私而雨我公田亦大田之所歌則<lb/>
王幾固行藉法矣載師所言近郊逺郊者此謂六鄉六<lb/>
遂外官田七等之閒田而稍甸縣都者亦三等采地四<lb/>
等公邑之田天子使大夫治之者故行貢法而六鄉六<lb/>
遂與三等公卿大夫采地者皆井田也也諸侯之用藉<lb/>
法以孟子言請野九一而助春秋譏初税畝則固然矣<lb/>
然孟子亦言國中什一使自賦則諸侯之國中蓋亦有<lb/>
用貢法者要之地有園㕓山澤之類不能皆井牧而為<lb/>
<pb n="11b"/>
田民有士賈藪牧之類不能皆受田而為農于其井牧<lb/>
而受田者則藉之非井牧而受田者則貢之王畿與邦<lb/>
國一也而王畿之貢或二十而三或二十而五而諸侯<lb/>
之貢均為什一以戒其貪暴為法不同此鄭氏所謂徹<lb/>
者則徹乃合貢與藉而通為什一之名也貢雖夏氏取<lb/>
民之名而禹貢厥田惟上下厥賦中上厥貢鹽絺海物<lb/>
惟錯之類則貢本施于田賦者取田之名也孟子言五<lb/>
十而貢者或五十畝或七十畝或百畝以田畝制法之<lb/>
<pb n="12a"/>
數以其與貢俱通謂之貢爾周官以九賦斂財賄以九<lb/>
貢致邦國之用其名雖與夏同而其法則異九賦者王<lb/>
幾之名九貢者邦國之名其實皆財賄王畿以天子取<lb/>
之為主故謂之賦邦國以諸侯獻之為主故謂之貢而<lb/>
非田也若閭師以時徴其賦而言任農以耕事貢九糓<lb/>
任圃以樹事貢草木之類則又合王畿邦國與貢賦之<lb/>
别為一名所謂貢者萬民之貢也蓋貢賦有為法一定<lb/>
之名有各隨其事與物而取之之名故九賦九貢法之<lb/>
<pb n="12b"/>
定名也如職内言邦國之賦入職歲言邦之賦出大府<lb/>
言凡邦之賦用與閭師之言貢者隨事與物而取之之<lb/>
名也非特是二者而已大司徒言天下之地征鄉大夫<lb/>
言國中及野之征與夫家之征漆林之征之類則又有<lb/>
名之征者矣㮚氏言槩而不税司稼言以歲之上下出<lb/>
斂法里宰言徴斂其財賦小司徒言税斂之事之類則<lb/>
又有名之税與斂與徴斂税斂者矣其名甚雜是以學<lb/>
者多惑之要之九賦九貢之外皆非定名曰賦曰貢者<lb/>
<pb n="13a"/>
通言取財之總名也其餘或謂之征或謂之税或謂之<lb/>
徴或謂之斂或謂之徴斂或謂之税斂各隨其事與物<lb/>
而其為取之之義則一也<lb/>
公羊素王之論起于宣榭災吾固正之矣此其説蓋起<lb/>
于家語齊大史子餘美孔子云天其素王之乎儒者因<lb/>
之遂以孔子為素王而以左丘眀為素臣蓋雖杜預猶<lb/>
知其非也公羊妖妄本不至于是然作俑之始實有以<lb/>
開其端吾嘗以三家論罪于孔氏之門公羊為上左氏<lb/>
<pb n="13b"/>
次之糓梁為下左氏誣于事公羊誣于理誣于事者猶<lb/>
有意于附經而誣于理者蓋併經而亡矣惟糓梁在事<lb/>
理之間有不至焉者自其傳之失乃其心則未嘗敢亡<lb/>
經而不顧也<lb/>
　　成公<lb/>
杜預注作丘甲以丘出戎馬一匹牛三頭甸出長轂一<lb/>
乗戎馬四匹牛十二頭甲士三人步卒七十二人謂之<lb/>
周禮此于周官正文無見蓋司馬法也司馬法世亦不<lb/>
<pb n="14a"/>
復見時見于先儒傳註所引吾以周官考之其言皆合<lb/>
但周官不言其數而司馬法加詳蓋皆出于周之舊典<lb/>
也且曰六尺為步步百為畝畝百為夫夫三為屋屋三<lb/>
為井以夫三為屋而三之為井即周官所謂九夫為井<lb/>
者也小司徒云考其夫屋矣曰四井為邑四邑為丘四<lb/>
丘為甸亦與周制正同則所謂長轂牛馬甲士步卒者<lb/>
乃周官所謂車輦六畜兵器者也故縣師云若將有軍<lb/>
旅會同田役之戒則受法于司馬以作其衆庶及馬牛<lb/>
<pb n="14b"/>
車輦㑹其車人之卒伍使皆備旗鼓兵器而稍人若有<lb/>
㑹同師田行役之事則以縣師之法作其同徒輂輦而<lb/>
大司徒總言㑹萬民之卒伍以令貢賦言貢賦則馬牛<lb/>
車輦兵器皆在其間矣是以建國大夫曰百乗諸侯曰<lb/>
千乗天子曰萬乘而周官亦謂之丘乗之政令丘以地<lb/>
言乗以車言則古之言國與軍者或以其人或以其地<lb/>
或以其賦參互不同也故吾論丘甲以杜氏為然云<lb/>
先王軍賦固不載于經所謂司馬法者世亦不復見其<lb/>
<pb n="15a"/>
説出于司馬穰苴因先王之制而増損之者也鄭氏所<lb/>
引以解小司徒者前所謂采地法也十井為通即井田<lb/>
之丘而出馬一匹士一人徒二人十通為成即井田之<lb/>
甸而出車一乘士十人徒二十人杜預所引以解春秋<lb/>
丘甲者前所謂邦國法也丘出馬一匹牛三頭而無士<lb/>
與徒至甸出車一乘則馬四匹牛十二頭甲士三人步<lb/>
卒七十二人邦國丘未有士與徒而采地通有士一人<lb/>
徒二人則已重邦國甸車一乘出甲十三人卒七十二<lb/>
<pb n="15b"/>
人牛十二頭而采地車一乘出士十人徒二十人而無<lb/>
牛則已輕以周制近郊十一逺郊二十有三之制考之<lb/>
輕近者而重逺者理或有之然甸出不過二十人以積<lb/>
數論則幾十家出一人之役而丘亟使之出士一人徒<lb/>
二人則過重或疑于丘甲之類乃後世諸侯之政輕重<lb/>
殊不倫若小司徒旅師遂人皆及六畜車輦則王幾一<lb/>
乘之賦乃不及牛馬亦皆異于古制也<lb/>
臧宣叔論諸侯卿大夫位次曰次國之上卿當大國之<lb/>
<pb n="16a"/>
中中當其下下當其上大夫小國之上卿當大國之下<lb/>
卿中當其上大夫下當其下大夫以為古制此與王制<lb/>
所見正合以周官典命及王制考之但有大國小國兩<lb/>
等無次國之别且先王之辨九儀惟以命數王之下士<lb/>
一命受職故子男之大夫亦一命王之中士再命受服<lb/>
故子男之卿亦再命王之上士三命受位故公侯伯之<lb/>
卿皆三命如之何而有次國乎意者臧宣叔之言亦周<lb/>
之末造漢儒不能辨而誤取之為王制非宣叔之言合<lb/>
<pb n="16b"/>
于王制也宣叔之言雖爾亦自有不能守荀庚于晉位<lb/>
在三則下卿也而孫良夫于衛為上卿以先王之制言<lb/>
之荀庚正可當小國之大夫視良夫猶卑二等而言衛<lb/>
在晉不得為次國是將貶衛為小國使荀庚與孫良夫<lb/>
為一等而以晉主盟先之則春秋時國之大小皆不用<lb/>
爵但以強弱國且如是而況大夫之位乎<lb/>
季孫行父如宋致女公羊以為録伯姬穀梁始言婦人<lb/>
在家制于父既嫁制于夫如宋之女是以我盡之也不<lb/>
<pb n="17a"/>
正故不與内稱范甯以致為致勅戒之言不與内稱謂<lb/>
不言使也又曰逆者微故致女詳其事賢伯姬也且穀<lb/>
梁既以女嫁父不當致勅戒為譏復以逆者微詳之以<lb/>
賢伯姬録伯姬乃公羊釋納弊之説後以致女再見穀<lb/>
梁初無此意似是本但為前説後見公羊之言竊取而<lb/>
附之不知自離而為二皆非實有聞于傳經者杜預言<lb/>
女嫁三月又使大夫隨加聘問謂之致女所以成婦禮<lb/>
篤昏姻之好此吾無見于禮者不知杜氏何所據曲禮<lb/>
<pb n="17b"/>
納女于天子曰備百姓于國君曰備酒漿于大夫曰備<lb/>
埽灑鄭氏謂納女猶致女也壻不親迎而送之家遣人<lb/>
致之此其辭也則鄭又謂壻不親迎而送女為致女雖<lb/>
亦行父為證彼但見宋有納弊無逆女以為不親迎而<lb/>
送之然先已書伯姬歸于宋矣何至是始送女乎以吾<lb/>
考之公羊穀梁皆非是若鄭氏者其説自見其所學而<lb/>
弗悟也此即曽子問所謂三月廟見稱來婦之禮鄭氏<lb/>
言謂舅姑殁者也吾于反馬言之矣反馬致女本一事<lb/>
<pb n="18a"/>
諸儒迷而析為二自左氏失之致之為言如致日致月<lb/>
之類率彼以致此之辭也致女猶致仕致齋自我送之<lb/>
云爾夫有逆女必有送女楚娶于晉晉侯使韓起叔向<lb/>
送之薳啓疆曰晉求昏而薦女君親送之上卿及上大<lb/>
夫致之是已舅姑存逆而送之則致之于舅姑舅姑殁<lb/>
女雖見于廟未奠菜未成其為婦三月而廟見復使人<lb/>
致之則致之于廟人情所宜然也故逆而致之者韓起<lb/>
之言致者是也三月而致之者行父之言致者是也伯<lb/>
<pb n="18b"/>
姬先書宋公使公孫壽來納弊此常事不當書吾以為<lb/>
見正則累書媵媵及致女者皆以是著之且因宋故以<lb/>
示後世也或言宋公納弊三媵致女三書皆以譏喪娶<lb/>
此求其説而不得故以宣公書公子遂如齊逆女例推<lb/>
之以為喪娶爾其實無見于經按此宋共公之六年也<lb/>
春秋書公公鮑卒之後共公即位蓋六年矣何喪之云<lb/>
其意若以為母使春秋可以是求則孰不不可以強行<lb/>
其意乎吾故得之以為見正者非深于禮不能究也<lb/>
<pb n="19a"/>
周公出奔晉言出王子瑕奔晉王子朝宋楚不言出公<lb/>
羊以周公自其私土出穀梁以與天王出居于鄭上下<lb/>
一見之瑕朝公羊俱不為義而穀梁以朝為直奔然言<lb/>
周公則自京師出矣何以知其為私邑乎若謂王臣皆<lb/>
以失位去國為貶則當如諸國大夫凡奔皆書出何必<lb/>
獨一見于周公乎其出未有不自其位遽去何獨于瑕<lb/>
朝深責之也此皆不知王臣與列國之卿大夫異吾前<lb/>
言之矣諸侯大夫出奔其罪在奔不在出特别其國中<lb/>
<pb n="19b"/>
見内外之辨爾文七年先蔑奔秦先蔑先在秦從公子<lb/>
雍歸令狐之戰不勝復奔還秦自令狐而奔未嘗入晉<lb/>
國中故不言出宣十八年公孫歸父聘晉還至笙聞中<lb/>
遂遂其家不入其國遂奔齊自笙而奔未嘗入魯國中<lb/>
故亦不言出乃王臣王子瑕自周奔晉王子朝自王城<lb/>
奔楚不言出而周公奔晉言出此乃以義責之非諸侯<lb/>
大夫之所得同也<lb/>
諸侯無事歲以禮見乎天子朝覲宗遇四時之常朝也<lb/>
<pb n="20a"/>
若夫時見之會殷見之同乃四時非常之間朝書曰六<lb/>
年五服一朝蓋五服諸侯每歲一服入見五服當朝之<lb/>
歲四方各以時來東方以春南方以夏西方以秋北方<lb/>
以冬至五年而一周然後六年皆一朝焉此周制諸侯<lb/>
朝王之節也春秋之法凡朝皆書如外如不書非其事<lb/>
也而終魯之世十二公其如京師僅一見于成公而已<lb/>
不應如是其疎或曰五服諸侯各以其歲與時朝而不<lb/>
失節皆常事故不書此宜有之然以桓公即位至莊公<lb/>
<pb n="20b"/>
而始錫命是終桓之世未嘗朝也則不朝與朝不失節<lb/>
者何以别乎蓋桓之不朝于無王既見之矣不疑其為<lb/>
朝不失節也然則周雖衰魯之諸公非桓公皆不失其<lb/>
常朝之節矣其于成公特書者古者四時之朝各以其<lb/>
孟月吾何以知之以朝廟推之諸侯歲一朝廟必以正<lb/>
月謂之朝正蓋作事必于其始事死猶然而況于生魯<lb/>
于五服為男服三歲一朝十三年五朝朝之節也不以<lb/>
正月朝而以三月蓋是歲諸侯方約五月為伐秦之役<lb/>
<pb n="21a"/>
故緩之即三月而朝故特挈而見如以為此非春朝又<lb/>
非會同之朝猶諸侯之相過自伐秦過京師即之以見<lb/>
王爾其慢上孰甚此乎襄王使宰周公聘僖公公復使<lb/>
公子遂報聘于周因以聘晉春秋書公子遂如京師遂<lb/>
如晉鄭氏謂遂受命如周如晉尊周不敢使並命使若<lb/>
公子遂自往故言遂此猶可為之辭也若公親行因秦<lb/>
以朝周則不可曰遂會諸侯代秦此不可為之辭者也<lb/>
不可為之辭吾末如之何也已矣<lb/>
<pb n="21b"/>
諸侯之邦交所謂殷相聘者殷之為言中也猶以殷仲<lb/>
春之殷故禮記有聘義儀禮有聘禮聘義曰天子制諸<lb/>
侯比年小聘三年大聘聘禮曰小聘曰問久無事焉則<lb/>
聘若有故則卒聘束帛加書將命鄭氏以比年小聘為<lb/>
歲相問之聘三年大聘為殷相聘之聘近之矣然大聘<lb/>
不必限以三年也以無氏之聘為無盟㑹之事有故之<lb/>
聘為宋災之類則因事而命使亦謂之聘是諸侯使客<lb/>
之往來均謂之聘無事而殷聘在臣禮為最盛者則正<lb/>
<pb n="22a"/>
名之聘包存省之類則其禮之小或有故之之聘則槩<lb/>
名之問故問不享有獻不及夫人主人不筵几私而不<lb/>
升不郊勞其禮如大聘之上介而已禮之所記所以止<lb/>
存聘義聘禮而略問禮蓋舉大以見小而或者乃謂存<lb/>
省之類其禮亡者非也此周制之見于經者然鄭游吉<lb/>
言文襄之霸其務不煩諸侯令諸侯三歲而聘五歲而<lb/>
朝有事而㑹不恊而盟則聘之禮簡而朝之禮數固已<lb/>
異乎古矣<lb/>
<pb n="22b"/>
宣八年六月公子遂如齊至黄乃復有疾也後書辛巳<lb/>
仲遂卒于埀杜預以埀為齊地不書喪至成十七年冬<lb/>
公㑹單子晉侯宋公衛侯曹伯齊人邾人伐鄭十有一<lb/>
月公至伐伐鄭壬申公孫嬰齊卒于貍脤嬰齊為公請<lb/>
晉不與公同至也何休以貍脤為魯地不書喪至諸侯<lb/>
卒于境内地謹變也大夫卒于境内不地略之也必有<lb/>
見焉然後特書嬰齊之書録其從公伐也諸侯及夫人<lb/>
卒于他國皆書至告廟也大夫卒于他國不書至不告<lb/>
<pb n="23a"/>
廟亦略之也故公孫敖卒于齊但書齊人歸公孫敖之<lb/>
喪蓋齊人飾其棺于堂阜而惠伯取之非使人歸之也<lb/>
故亦不書來歸然則單伯執于齊叔孫婼執于晉皆致<lb/>
何以卒不致而執致乎為其以國事行是以録之者也<lb/>
又曰公子遂如齊至黄乃復仲遂卒于垂大夫受命出<lb/>
疆雖有疾不得還死則以尸將事仲遂之復固非矣然<lb/>
實有疾也故地公孫敖如京師不至而復丙戌奔莒則<lb/>
非有疾直廢命耳交諸侯而廢命且不可況朝天子乎<lb/>
<pb n="23b"/>
故不地地者見其至于是而疾為不得已也不地者不<lb/>
在地之逺近茍不至焉者皆罪也<lb/>
宋殺其大夫山左氏載其事甚詳而本末皆與經不合<lb/>
始言華元為右師魚石為左師而蕩澤華喜公孫師向<lb/>
為人鱗朱向帶魚府皆為六卿蕩澤弱公室殺公子肥<lb/>
則為亂者蕩澤一人而已及華元出奔而魚石復之則<lb/>
魚石蓋無惡于華元也華元歸而考蕩氏殺子山所以<lb/>
正蕩澤之罪則何預于魚石向為人鱗朱向帶魚府五<lb/>
<pb n="24a"/>
人而出舍于睢上乎且華元始奔魚石欲止之而魚府<lb/>
不從恐其歸必討桓氏魚石以其族强自以華元為必<lb/>
不敢討則考蕩氏而殺蕩子山正如其言桓氏五族無<lb/>
故自必不奔此先後全不相貫左氏載諸國人大抵名<lb/>
字及諡皆與經參見經書名者傳多書字或諡蕩山而<lb/>
言子山以不書氏為背其族度其意似以子山為蕩澤<lb/>
之字故先言蕩澤殺公子肥後言華元殺子山相附會<lb/>
蓋左氏不知大夫未三命不稱氏及一事再見者卒名<lb/>
<pb n="24b"/>
之二例故以氏族為襃貶翬伐鄭以為疾之公子翬如<lb/>
齊逆女遂以夫人姜氏婦至以為舍族尊夫人且必以<lb/>
去族為貶為有所尊則内之無駭柔挾溺之類外之鄭<lb/>
宛莒慶楚椒呉札秦術之類豈皆貶而有所尊乎必以<lb/>
書族為美則凡内外之帶公子者豈皆有可美者乎若<lb/>
不以是齊之則未賜族與貶而去族賜族與美而稱者<lb/>
何以辨此理之必不然者也況蕩澤果以背族而不氏<lb/>
則去足足矣何併澤去之而書其字乎以此推之蕩澤<lb/>
<pb n="25a"/>
蓋蕩山之字未三命故不氏左氏欲以名字參見而誤<lb/>
以澤為名也此一事而不合于經者三以蕩山為蕩澤<lb/>
一也經書華元自晉歸于宋則晉為所挾而言華元止<lb/>
河上不至晉而復二也經書魚石出奔楚事必與蕩山<lb/>
相及而言魚石與魚府五人無故出奔魚府為主而經<lb/>
不見四人三也<lb/>
晉殺其大夫卻錡卻犨卻至又晉殺其大夫胥童左氏<lb/>
謂晉厲公多外嬖欲盡去羣大夫而立其左右胥童與<lb/>
<pb n="25b"/>
欒書皆怨郤氏厲公將作難胥童請先三郤而殺之繼<lb/>
而又以甲劫欒書中行偃于朝故欒書中行偃復殺胥<lb/>
童以此考之三卻蓋殺于胥童胥童蓋殺于欒書中行<lb/>
偃是兩下相殺也左氏以為民不與郤氏胥童導君為<lb/>
亂故皆書曰晉殺其大夫非也三郤之侈胥童之專而<lb/>
厲公嬖于胥童使得行其怨胥童既劫欒書中行偃而<lb/>
復使之並為卿厲公子不君自有其罪凡兩下相殺皆<lb/>
以其私而不及國如楚公子棄疾殺公子比之類是已<lb/>
<pb n="26a"/>
胥童欒書中行偃雖各以其怨亦厲公為之故以國殺<lb/>
左氏不知此蓋以其國殺為衆殺之辭遂強以民不與<lb/>
郤氏胥童導君為亂以成其説凡左氏解經未必有實<lb/>
臨時附㑹每如此不可不察也<lb/>
彭城不目宋所以定楚宋之分也魚石叛宋而即楚楚<lb/>
為之伐宋取彭城而封之魚石終不可謂之楚臣彭城<lb/>
終不可謂之楚城是宋魚石復入于彭城爾及仲孫蔑<lb/>
㑹之侯之大夫圍彭城則魚石已從楚彭城已為楚有<lb/>
<pb n="26b"/>
故復繫之宋曰圍宋彭城而後楚之登叛臣侵中國者<lb/>
無得而肆吾故曰不使魚石得有宋邑也乃鄭叛而從<lb/>
楚戚之㑹仲孫蔑合諸侯之大夫城虎牢蓋將以逼鄭<lb/>
使知畏不使虎牢得為鄭有曰是天子之地諸侯可得<lb/>
城以正鄭者也故不目鄭及其服也已而為之戍以防<lb/>
楚則虎牢固鄭邑非遂取而有之者也故復目鄭吾故<lb/>
曰戍之非以外之也君子之于言如是其嚴也彭城不<lb/>
目宋不使有别于宋也虎牢不目鄭不使得有于鄭也<lb/>
<pb n="27a"/>
彭城復自宋不使得有于楚也虎牢復目鄭不使有别<lb/>
于鄭也若相反也實相同也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋考卷十四<lb/>
</p>
<p>
</p>
  </div>
</body>
</text>
</TEI>
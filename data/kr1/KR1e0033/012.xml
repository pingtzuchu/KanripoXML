<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋考卷十二</head> <lb/>
    <p>
<pb n="1a"/>
欽定四庫全書<lb/>
　春秋考卷十二<lb/>
　　　　　　　　　　　　宋　葉夢得　撰<lb/>
　　閔公<lb/>
莊閔之際慶父叔牙季友之事三家惟公羊得之最左<lb/>
氏略同然皆不終其説榖梁蓋全無聞據莊公即位二<lb/>
年而見慶父伐於餘丘則已為大夫矣後二十五年季<lb/>
友始見如陳末年叔牙始見卒則莊公三卿蓋慶父叔<lb/>
<pb n="1b"/>
牙季友也公羊言叔牙欲立慶父在莊原仲之前故以<lb/>
葬原仲為通乎季子之秋行距莊公薨猶六年乃復請<lb/>
至于陳則于是季子猶未執政及莊公病將死以病召<lb/>
季子至而授之國政乃問寡人即不起此病吾將焉致<lb/>
乎魯國季子曰般也存公曰牙謂我魯一生一及慶父<lb/>
也存季友曰夫敢敢是將為亂乎俄而牙弑械成季子<lb/>
和藥而飲之牙卒慶父如齊不言季子之出也閔公立<lb/>
曰孰殺子般慶父也子般弑而歸獄于鄧扈樂曰季子<lb/>
<pb n="2a"/>
至而不變也季子来歸曰喜之也是季子嘗出矣左氏<lb/>
所記雖同而葬原仲但言季子之舊不記其辟難則季<lb/>
子葬原仲蓋嘗歸而與叔牙執政矣故莊公問後于二<lb/>
人而不及慶父季子即殺叔牙而立子般子般弑季子<lb/>
奔陳見立閔公而不載慶父如齊閔公立與齊小白盟<lb/>
落姑以復季子既召于陳慶父復弑閔公季子再以僖<lb/>
公奔邾慶父始奔莒季子入立僖公莒人欲歸慶父季<lb/>
子不納遂縊即不知子般弑慶父如齊季子如陳矣立<lb/>
<pb n="2b"/>
閔公者誰耶慶父如齊是以君命行也即不知子般死<lb/>
國未有君授命慶父者誰耶閔公立纔八嵗慶父猶在<lb/>
魯則盟落始而復季子者誰耶齊小白使仲孫湫来省<lb/>
難蓋窺之也初無援魯之意湫曰不去慶父魯難未巳<lb/>
則迫慶父使出奔者誰耶四者二氏皆不記吾嘗謂雜<lb/>
千萬人而不可奪者情也越千萬嵗而不可易者理也<lb/>
學者出于千載之下不幸有不得于事者苟自其情與<lb/>
理求焉有不能逃乎乎人者慶父蓋有意于得魯者也<lb/>
<pb n="3a"/>
内通乎夫人外假乎叔牙其以大夫見者與莊公幾相<lb/>
終始據公羊言叔牙欲立慶父季子不可而弑械成則<lb/>
雖莊公且將弑之矣其何有于子般閔公乎然既弑子<lb/>
般而不敢遂取之者獨懼季子為之討爾及以圉人犖<lb/>
當子般之誅則假子般之命請于齊以立閔公者其慶<lb/>
父乎而非其志也以叔姜為齊女外順人情以蔽已惡<lb/>
徐而復為之所爾閔公立而慶父猶在則盟落姑者季<lb/>
子自陳請之齊而小白為之以定公位者也此仲孫湫<lb/>
<pb n="3b"/>
所以言不去慶父魯難未己者歟季子歸而察其志則<lb/>
必有為之所者矣故雖季子力所無可奈何而終不敢<lb/>
奪其位久而知其再弑閔公不能容于國人然後與哀<lb/>
姜俱遁季子所以得因髙傒而立僖公也是雖無見于<lb/>
傳度之情而揆之理其必有出于此者吾所以參二氏<lb/>
之言而為之説也然則子般弑季子奔陳閔公弑僖公<lb/>
奔邾經皆不書何也季子不之陳則無以成其志僖公<lb/>
不之邾則不能保其身是皆魯之所以不亡者不可與<lb/>
<pb n="4a"/>
慶父奔莒之辭並見則為之隠若未嘗出焉此春秋所<lb/>
以全君子之善而暴小人之惡也<lb/>
落姑之盟左氏謂請復季友榖梁謂盟納季子杜預以<lb/>
為閔公初立國家多難以季子忠賢故請霸主而立之<lb/>
夫季子魯臣也誠忠于魯其去来在其君何必聽于霸<lb/>
主而後可納是時閔公纔八嵗而魯無賢臣輔之于内<lb/>
必不能自為此謀公羊之為説何休曰慶父内則權重<lb/>
外則出奔彊齊恐為國家禍亂故季子如齊聞之奉閔<lb/>
<pb n="4b"/>
公託齊桓為此盟吾謂此言雖無據而近實何者慶父<lb/>
弑子般是時齊桓方圖霸慶父負弑君之惡敢即霸主<lb/>
必非無所畏憚而然者蓋歸其惡于鄧扈樂而謂閔公<lb/>
哀姜娣之子挾哀姜以請于齊而立之以自明爾哀姜<lb/>
與慶父之罪齊桓公皆未及知也故春秋以常聞書之<lb/>
曰公子慶父如齊未及貶辭正以見其罪未暴季子奔<lb/>
陳左氏載之而經不書謂其力不勝慶父之權避之于<lb/>
陳為之隠爾然則暴慶父之罪又使齊桓得以聞而慶<lb/>
<pb n="5a"/>
父無以容其奸殆季子走齊而訴之歟故奉閔公而與<lb/>
齊盟非盟復季子也定公位也季子所以由是来歸而<lb/>
慶父不敢拒此魯人所以喜也齊仲孫相繼遂来省難<lb/>
則桓公固已主之矣不然使桓公未知慶父之罪而季<lb/>
子猶在陳閔公之弱安能自求盟以復季子季子居其<lb/>
國不能抗慶父何以既奔而自外抗之慶父亦納之而<lb/>
不拒乎此事理之必不然者落始齊地即齊以盟也慶<lb/>
父立閔公本利其少欲因哀姜以附齊閔公既從盟則<lb/>
<pb n="5b"/>
必捨慶父而聽季子慶父盡失其本謀無所恃以自固<lb/>
是以復弑閔公奔莒而哀姜之惡亦見不敢之齊而之<lb/>
邾也<lb/>
齊仲孫仲孫湫也仲孫以字為氏者也宋司馬華孫来<lb/>
盟華耦也華孫亦以字為氏者也春秋未有但書氏而<lb/>
不名者惟此兩見吾皆以為貶仲孫貶其有窺魯之意<lb/>
華孫貶其為襄夫人之黨皆去名或曰春秋有貶氏而<lb/>
見名者矣氏所同也名所獨也未有貶名而見氏者豈<lb/>
<pb n="6a"/>
不嫌與凡見族者亂乎曰春秋但因事以見法而已不<lb/>
皆以其人也湫與耦何擇且宋殺其大夫曹殺其大夫<lb/>
名氏尚皆不著孰能辨其誰何吾特以别大夫之無罪<lb/>
則已爾而況于名乎<lb/>
公羊以仲孫為慶父固謬矣榖梁曰齊仲孫外之也意<lb/>
亦與公羊同此皆不足深辨然左氏之言亦得之而未<lb/>
盡也何者桓公既與閔公盟矣季子因之以歸則慶父<lb/>
之罪霸主所宜即討也猶若以為疑而使仲孫湫察焉<lb/>
<pb n="6b"/>
故其歸也曰不去慶父魯難未己是桓公不果于討賊<lb/>
季子不得獨發于内則慶父得以為之謀而復弑閔公<lb/>
矣此春秋所以不稱使者不與其使貶桓公也仲孫知<lb/>
慶父之當去不請速討而曰難不已將自斃君其待之<lb/>
則閔公之禍仲孫亦預有罪焉故去其名而見以族者<lb/>
貶仲孫也若所謂公曰魯可取乎對曰不可猶秉周禮<lb/>
周禮所以本也則疑非桓公之言夫桓公方欲合諸侯<lb/>
以正天下若乗魯之亂而滅周公之後是何足以為霸<lb/>
<pb n="7a"/>
乎殆非邢遷如歸衛國妄亡之意此蓋後世附益之辭<lb/>
而左氏不能别也<lb/>
禘之名見于左氏而無合祫之名見于公羊榖梁而無<lb/>
禘左氏但見春秋書禘故凡有事有大事皆謂之禘有<lb/>
事于武宫亦曰禘于武宫此乃沿襲禘于莊公之語爾<lb/>
公羊榖既以禘毎見于名故凡有事有大大事皆謂之<lb/>
祫公羊曰大祫者何合祭也毁廟之主陳于太祖未毁<lb/>
廟之主皆升合食于太祖五年而再殷祭榖梁曰祫祭<lb/>
<pb n="7b"/>
者毁廟之主陳于太祖未毁廟之主皆升合食于太祖<lb/>
左氏不知禘祫之辨故通而為一公羊榖梁雖知祫異<lb/>
乎禘亦不知有事乃時祭之名蓋均未嘗深考于禮也<lb/>
周官大宗伯以肆獻祼饗先王以饋食饗先王在四時<lb/>
祭之上鄭氏以為祫禘肆獻祼者薦腥也饋薦食熟也<lb/>
二者互相備而謂肆獻祼為祫饋食為禘者以大為小<lb/>
先後也四時祭之上不應别有他祭則謂之祫禘理固<lb/>
然矣故司尊彛亦謂之追饗朝饗以為四時之間祀與<lb/>
<pb n="8a"/>
大宗伯合追之為言及祖之所自出則禘也朝之為言<lb/>
喪除始朝于廟則祫也此先王祫禘之禮見于周官者<lb/>
甚明但不著其名爾蓋先王以三昭三穆合太祖之廟<lb/>
而為七者推親以及祖推祖以及始祖者也故禴祠烝<lb/>
嘗各于四時祭之然是特七廟而已若親盡而毁既不<lb/>
得祭于四時則無時而祭矣故又特時合食于太祖之<lb/>
廟謂之祫祫之所及自太祖而下以世迭毁者而已而<lb/>
吾祖之所自出則不及故又推祖之所自出者間祀于<lb/>
<pb n="8b"/>
太祖之廟以其祖配之謂之禘尊祖奉先之道至是極<lb/>
矣祭法曰有虞氏禘黄帝而郊嚳祖顓頊而宗堯夏后<lb/>
氏禘黄帝而郊鯀祖顓頊而宗禹殷人禘嚳而郊冥祖<lb/>
契而宗湯周人禘嚳而郊稷祖文王而宗武王言禘而<lb/>
不言祫者所主在别祖宗之辨不為祭言也春秋所書<lb/>
宗廟之祀或禘或祫或四時之祭不同凡合于禮者皆<lb/>
不書其書者皆有為為之也義在祭則舉名義在事而<lb/>
舉祭以見則通以為有事有大事是以其言各異而三<lb/>
<pb n="9a"/>
家皆未嘗辨也<lb/>
祫禘之節于禮無正文漢張純謂禮説三年一閏天氣<lb/>
小備五年再閏天氣大備故三年一祫五年一禘禘之<lb/>
為言諦諦定昭穆尊卑之義也祫祭以夏四月夏者陽<lb/>
氣在上隂氣在下故正尊卑之義也祫祭以冬十月冬<lb/>
者五榖成熟物備禮成故合聚飲食也近世儒者皆取<lb/>
用之此亦未必然蓋純日見禮者以季夏六月禘周公<lb/>
于太廟周之六月夏之四月故以為四月不知僖八年<lb/>
<pb n="9b"/>
書七月禘于太廟乃夏之五月則何説乎文二年書八<lb/>
月大事于太廟公羊榖梁皆以為祫周之八月為夏之<lb/>
六月何以不用八月是故以孟獻子之僭言推之為二<lb/>
至為正者蓋外祭莫大于郊内祭莫大于禘郊天事主<lb/>
乎陽則以冬至禘鬼事主乎隂則以夏至為近禮魯不<lb/>
得全同天子故用六月而僖以七月禘者正獻子之僭<lb/>
也祫以八月蓋躋僖公有為為之未必其祫之時乃祫<lb/>
而合禮不失其時春秋自以為常事不書也<lb/>
<pb n="10a"/>
魯得用天子禮樂吾不證之禮而證之吕不韋之書以<lb/>
禮為不足據也近世儒者乃謂周公能為人臣夫不能<lb/>
為之功故天子賜之以人臣所不得用之禮夫人臣所<lb/>
不能為之功謂衆人不得同可也君臣之分如之何而<lb/>
亂之乎周公死當時尚有召公畢公之徒夾輔王室四<lb/>
國流言召公尚為之不悦周大夫之不知周公者多矣<lb/>
必不更以非禮之禮以加使重見疑于當世也當則惠<lb/>
公雖越禮請之周雖越禮賜之亦不使得與天子全同<lb/>
<pb n="10b"/>
蓋皆下其制一等故周之郊以日至魯之郊以上辛是<lb/>
以周祈穀之郊為魯郊也周之禘以嚳魯之禘以周公<lb/>
是以周之祫為魯禘也周之廟七其外存文武二祧以<lb/>
為九魯雖得用天子之禮而廟不可豫命所謂文世室<lb/>
武世室者後世之僭爾則廟止乎五是廟不得與周同<lb/>
也周之門五臯庫雉應路而設兩觀魯雖得設兩觀而<lb/>
以周臯門為庫門應門為雉門是門不得與周同也至<lb/>
于馬不言十二閑而言延廏社不言喪國之社而言亳<lb/>
<pb n="11a"/>
社是皆以為異者由是言之周雖衰猶不使諸侯得全<lb/>
同于天子而謂成康為之乎故見于春秋者但譏其不<lb/>
中節而未嘗譏其僭如郊而四卜禘而用致夫人之類<lb/>
蓋既受命于天子而賜之亦必以天子之命而廢之魯<lb/>
不得自為也豈可罪其子孫乎至于八脩亦天子之舞<lb/>
也論語記季氏八脩舞于庭曰是可忍也孰不可忍也<lb/>
而魯無聞焉其亦魯廟固得用之歟昭公出奔子家駒<lb/>
曰諸侯僭天子大夫僭諸侯久矣昭公曰吾何僭矣哉<lb/>
<pb n="11b"/>
子家駒曰設兩觀乗大路朱干玉戚以舞大夏八脩以<lb/>
舞大武此皆天子之禮也夫謂非所宜有而用故子家<lb/>
駒以為僭謂其有所受之故昭公以為不僭使出成康<lb/>
之政而周公之所應得又何子家駒之云哉考仲子之<lb/>
宫初獻六羽榖梁以為始厲樂其亦未之思矣<lb/>
明堂位祭統言周公得用天子禮樂皆漢儒耳剽之言<lb/>
不知其本故明堂位言成王以周公有勲勞于天下而<lb/>
賜之而周公生而成王賜之也祭統周公既没成王康<lb/>
<pb n="12a"/>
王追念周公之勲勞而賜之是周公没而成康相繼賜<lb/>
之也二説自不能必何暇論其實乎所謂外察郊社内<lb/>
祭大嘗禘者亦非是春秋無書大嘗大禘者大禘自商<lb/>
别于四時禘之名非周公之名也若乙亥嘗正秋祭本<lb/>
不當書書者欲以見前嘗之亟爾亦非大嘗也此何足<lb/>
盡信哉然謂之無不可故吾不得已而取之吕不韋者<lb/>
以其先秦所聞為近也乃天子雩上帝諸侯雩上公以<lb/>
其雩上帝所以謂之大雩如大饗大旅之類魯得大雩<lb/>
<pb n="12b"/>
正天子之事而左氏無大嘗而言大嘗有大雩而反不<lb/>
言其陋尤可見矣<lb/>
或曰重祭外為郊社郊固非魯之所得為社則諸侯皆<lb/>
有矣何以謂之重祭蓋諸侯得為其國社而已乃亡國<lb/>
之社則非天子不得有而魯見亳社災是周公之賜也<lb/>
凡禮所記蓋皆㣲得其端而不盡故得失實相半非深<lb/>
于知經者不能辨也<lb/>
髙子左氏不為傳榖梁曰髙子貴之也不言使何也不<lb/>
<pb n="13a"/>
以齊侯使高子也公羊曰不稱使我無君也不名喜之<lb/>
也何喜爾正我也猶望高子也公羊以為桓公使將南<lb/>
陽之甲者是也以為立僖公者非也季子聞難以僖公<lb/>
適邾蓋從姜氏使不得與慶父俱及高子至因之相與<lb/>
盟而立僖公則使定魯亂者桓公而盟立僖公者髙子<lb/>
也此髙子之盟所以不稱使而得以子見襃歟夫使之<lb/>
定亂而因以立君魯由之以安是亦桓公之功矣然不<lb/>
歸之桓公而歸之髙子者以其不能討慶父則雖定亂<lb/>
<pb n="13b"/>
已晚矣猶以其霸而不以身見貶仲孫高子之但奪其<lb/>
使而深致意于髙子者所以為桓公之病也<lb/>
　<lb/>
　<lb/>
　<lb/>
　<lb/>
　<lb/>
　春秋考卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋考</head>
    <p>
<pb n="1a"/>
欽定四庫全書　　　　　　　　經部五<lb/>
　春秋考　　　　　　　　　　　春秋類<lb/>
　　提要<lb/>
　　　　<hi>臣</hi>等謹按春秋考十六卷宋葉夢得撰是書於寧<lb/>
　　　　宗開禧中與春秋傳春秋讞同刻於南劒州元程<lb/>
　　　　端學作春秋三傳辨疑多引其説則當時猶有傳<lb/>
　　　　本自明以來藏書家皆不著録故朱彛尊經<lb/>
　　　　義考注曰已佚帷永樂大典頗載其文以次<lb/>
<pb n="1b"/>
　　　　檢校尚可得什之八九今排比綴輯復勒成<lb/>
　　　　書其書大㫖在申明所以攻排三傳者寔本<lb/>
　　　　周之法度制作以為㫁初非有所臆測于其<lb/>
　　　　間故所言皆論次周典以求合于春秋之法<lb/>
　　　　其文辨博縱横而語有本原率皆典核陳振<lb/>
　　　　孫書録解題稱其辨定考究無不精詳殆不<lb/>
　　　　誣也原書前有統論其後乃列十二公逐條<lb/>
　　　　詮叙而不録經文今悉仍舊例其卷帙則約<lb/>
<pb n="2a"/>
　　　　畧篇頁輯為統論三卷隠公以下以次編為<lb/>
　　　　十三卷不復拘宋志三十卷之數據夢得自<lb/>
　　　　序稱自其讞推之知吾所正為不妄而後可<lb/>
　　　　以觀吾考自其考推之知吾所擇為不誣而<lb/>
　　　　後可以觀吾傳然書録解題已先列傳次列<lb/>
　　　　考次列讞葢傳其大綱而考讞其發明之義<lb/>
　　　　疏也今仍從陳氏之序次于傳後焉乾隆四<lb/>
　　　　十九年十月恭校上<lb/>
<pb n="2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
春秋考原序<lb/>
葉子曰吾為春秋讞是正三家之過亦略備矣古之君<lb/>
子不難于攻人之失而難于正巳之是非葢得失相與<lb/>
為偶者也是非相與為反者也必有得也乃可知其失<lb/>
必有是也乃可斥其非而世之言經者或未有得而遽<lb/>
言其失莫知是而遽詆其非好惡予奪惟己之私終無<lb/>
以相勝徒紛然多門以亂學者之聽而經愈不明嘗聞<lb/>
之夫子曰葢有不知而作之者我無是也多聞擇其善<lb/>
<pb n="3b"/>
者而從之多見而識之知之次也君子之學必自聞見<lb/>
始聞見以多為貴必慎乎其所擇葢雖孔子之聖猶曰<lb/>
我非生而知之者好古敏以求之者也而頌其徳者亦<lb/>
以祖述堯舜憲章文武為首故曰我欲觀夏道杞不足<lb/>
徴也吾得夏時焉我欲觀商宋不足徵也吾得坤乾焉<lb/>
子所謂好古敏以求之者如此則又曰述而不作信而<lb/>
好古竊比于我老彭至于論禮或曰吾聞諸老耼吾以<lb/>
是知學者求之不可不博而擇之不可不審也去古既<lb/>
<pb n="4a"/>
逺聖人之道不明先王之典籍殘缺幾亡春秋立大法<lb/>
而遺萬世者也不知聖人之道孰與發其義不見先王<lb/>
之典籍孰與定其制當孔子時夏商之禮已無可據韓<lb/>
宣子適魯始見周禮盡在魯地他國葢無有也至于論<lb/>
爵之辨孟子已不能得其詳甚有至于諸侯惡其害己<lb/>
而去其籍非特文獻之無傳也故吾讀周官至五等諸<lb/>
侯封國之數大國次國小國之軍制與夫諸侯之邦交<lb/>
世相朝者喟然皆知其出于僭亂者之所為而上下數<lb/>
<pb n="4b"/>
千餘載之間卒未有辨者則居今之世而求古之道兹<lb/>
不亦甚難而不可忽歟雖然文武之道未墜于地六經<lb/>
之所傳百世之所記猶在吾所謂失者非苟去之也以<lb/>
其無當于義也葢有當之者焉吾所謂非者非臆排之<lb/>
也以其無驗于事也葢有驗之者焉則亦在夫擇焉而<lb/>
已乃復論次其求古而得之可信不疑者考三十卷吾<lb/>
豈好是多言也哉經之不明也乆矣而説者汨之説者<lb/>
之無與正也久矣而昧于古者惑之世果無知經者歟<lb/>
<pb n="5a"/>
吾不得見也必将有與吾同者自其讞推之知吾之所<lb/>
正為不妄也而後可以觀吾考自其考推之知吾之所<lb/>
擇為不誣也而後可以觀吾傳是非吾之言也葢皆聖<lb/>
人之道而先王之制吾亦可免于後世矣紹興八年正<lb/>
月旦序<lb/>
</p>
<p>
</p>
  </div>
</body>
</text>
</TEI>
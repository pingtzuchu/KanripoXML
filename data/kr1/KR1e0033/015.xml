<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋考卷十五</head> <lb/>
    <p>
<pb n="1a"/>
欽定四庫全書<lb/>
　春秋考卷十五<lb/>
　　　　　　　　　　　　宋　葉夢得　撰<lb/>
　　襄公<lb/>
鄫子爵蓋成國也不可以為附庸襄公初立如晉聴政<lb/>
請屬鄫晉初不許孟獻子為之言已而聴之故明年書<lb/>
叔孫豹鄫世子巫如晉左氏謂穆伯覿鄫世子如晉以<lb/>
成屬鄫言比諸魯大夫是也禮諸侯之適子攝其君下<lb/>
<pb n="1b"/>
其君之禮一等則公降侯伯侯伯降子男爾未誓于君<lb/>
則以皮帛繼子男之後未有屬之人者也惟附庸在邦<lb/>
域之中則謂之社稷之臣鄫非附庸而魯欲屬之一罪<lb/>
也非受命于天子而請之霸主二罪也晉初辭之當矣<lb/>
既復從而與之亦罪也巫為國之世子不能世其國廢<lb/>
天子之禮而甘心于大夫之後亦罪也不待加之辭而<lb/>
四罪皆見此春秋之所以為簡直者也雖然黄池之㑹<lb/>
呉人欲以魯哀公見晉侯子服景伯對使者曰敝邑之<lb/>
<pb n="2a"/>
職貢于呉有豐于晉無不及焉以為伯也今諸侯㑹而<lb/>
君將以寡君見晉君則晉成為伯矣敝邑將改職貢魯<lb/>
賦于呉八百乗若為子男則將半邾以屬于呉而如邾<lb/>
以事晉呉人乃止既而悔之夫以魯之大猶委命于呉<lb/>
欲率之以見晉則鄫固不足誅矣<lb/>
戌陳戌鄭虎牢歸粟于蔡公羊皆以為諸侯離至不可<lb/>
得而序故言我是矣而何休以為刺中國之無信則非<lb/>
公羊之意凡諸侯圖事必㑹而皆在然後可序故外城<lb/>
<pb n="2b"/>
與戌與歸粟同為救災䘏患而城虎牢城杞城成周以<lb/>
先㑹而後城故皆序戌歸粟或出霸主之命或各自致<lb/>
其好初非相期前後離至自不得而序故不序何以遽<lb/>
見其無信而罪之乎既不得序則姑致我之所為而已<lb/>
公羊所謂故言我穀梁以為内辭者而何休不能曉若<lb/>
城楚丘諸侯城縁陵義别有見則其辭自異矣<lb/>
叔孫豹所論天子諸侯軍制國語載之可以見周之遺<lb/>
法學者或未盡曉嘗考諸經與左氏所言所謂天子作<lb/>
<pb n="3a"/>
師者言天子之六軍也元侯作師者言牧之之三軍也<lb/>
公上公二伯也天子六軍將有征則以二伯為之將故<lb/>
曰公帥之以征不徳𦙍征所謂𦙍侯命掌六師𦙍后承<lb/>
王命徂征者是也𦙍后蓋王之三公出封于𦙍者孔氏<lb/>
以為大司馬誤矣卿牧伯之三卿也元侯三軍將有征<lb/>
則各有天子之命以其卿為之將故曰卿帥之以承天<lb/>
子采薇所謂文王之時以天子之命命將師而管仲言<lb/>
召康公命我太公五侯九伯汝實征之者是也自非牧<lb/>
<pb n="3b"/>
伯皆不得有師但教民以衛其境則四時之田是也若<lb/>
牧伯出征則以其卿帥從之故曰帥教衛以賛元侯自<lb/>
伯而下皆無與君則以其共元侯之賦而已子服景伯<lb/>
亦曰王合諸侯則伯帥侯牧以見于王公帥之者也伯<lb/>
合諸侯則侯帥子男以見于伯帥教衛以贊元侯者也<lb/>
衛州吁欲修怨于鄭而請于宋曰君若伐鄭敝邑以賦<lb/>
與陳蔡從此則所謂帥賦以從諸侯者也季氏欲作三<lb/>
軍而豹以是為言蓋以魯非方伯不可有軍故曰善貢<lb/>
<pb n="4a"/>
賦以共從者猶懼有討若為元侯之所為以怒大國無<lb/>
乃不可乎作三軍事三家言之皆不詳惟豹之言有證<lb/>
而左氏不載乃知左氏非魯之正史其不見當時事多<lb/>
矣而所載未必皆魯史故其事多失也<lb/>
諸侯大夫三命書名氏下士一命書人春秋之常法也<lb/>
凡内大夫與外大夫盟㑹征伐未嘗不以其國為序自<lb/>
非貶而稱人者亦無以士叅大夫而序其上惟襄十四<lb/>
年一嵗而㑹與㑹伐者三向也秦也戚也惟戚㑹書季<lb/>
<pb n="4b"/>
孫宿晉士匄宋華閲衛孫林父鄭公孫蠆莒人邾人各<lb/>
以國見名氏莒邾稱人則是也而向之㑹書季孫宿叔<lb/>
老晉士匄齊人宋人衛人鄭公孫蠆曹人莒人邾人滕<lb/>
人薛人杞人小邾人則齊宋衛三國以人先鄭蠆秦之<lb/>
伐書叔孫豹晉荀偃齊人宋人衛北宫括鄭公孫蠆曹<lb/>
人莒人邾人滕人薛人杞人小邾人則齊宋二國以人<lb/>
先衛括左氏謂是二㑹齊為崔杼宋為華閲衛為北宫<lb/>
括皆以惰貶而書人惟衛括先惰後攝故獨得復見于<lb/>
<pb n="5a"/>
戚惰猶不共其職也攝猶能反之以整也不知其何據<lb/>
吾謂一嵗而三為㑹魯見季孫宿叔孫豹晉見士匄荀<lb/>
偃蓋皆中易人矣衛見北宫括孫林父亦再易人矣惟<lb/>
鄭蠆未嘗易則安知齊宋衛之初皆崔杼北宫括華閲<lb/>
乎意左氏求書人之意而不得但見戚㑹故意為之説<lb/>
然華閲後不言攝何為亦復見也且春秋盟㑹征伐以<lb/>
大夫將事其善惡是非方責其君大夫不能其役或不<lb/>
終其役取賂而還或敗而喪師之類多矣未嘗一貶于<lb/>
<pb n="5b"/>
人何獨此二舉乃區區較于惰攝之間是殆不然以余<lb/>
考之此三舉者蓋晉悼公之時霸業始振向秦之㑹三<lb/>
國皆㣲者來非其大夫但以國為序不復以為别故士<lb/>
得居大夫上此悼公之為爾春秋以為是非禮不可為<lb/>
後法故書其實以著之何以知其然襄二十六年亦見<lb/>
公㑹晉人鄭良霄宋人曹人于澶淵晉書人固主㑹者<lb/>
當在上而宋書人亦微者故序良霄下此悼公死其令<lb/>
不復行于後世者也春秋所書義之所在固有參差不<lb/>
<pb n="6a"/>
齊者獨于序爵與人龎亂尤甚不可盡解蓋變亂舊典<lb/>
升黜先後惟其主㑹者是為故但以實書而罪自見左<lb/>
氏不悟乃欲遷就以為曲説宜其不知經也<lb/>
大饑為民乏食也故皆于冬書宣十年冬饑先大水也<lb/>
十五年冬饑先螽也襄二十四年大饑亦先大水也僖<lb/>
二十一年夏大旱宣七年秋大旱皆不書饑蓋旱害稼<lb/>
而已大旱雖甚未至于全不入也大水則凡所及者皆<lb/>
害矣螽見經者十一而以秋書者二宣十五年居一焉<lb/>
<pb n="6b"/>
其餘或在于冬或志月者其害固不深宣十三年十五<lb/>
年皆以秋書而十三年不書饑亦其害有徧不徧也故<lb/>
大水則見饑大旱不見饑民猶有食也或者以荒政行<lb/>
故不饑豈有雨大旱皆荒政行二大水一螽荒政皆不<lb/>
行乎僖公能行荒政猶可宣公曽何足預此穀梁謂二<lb/>
穀不升為饑五穀不升為大饑以别于嗛饉康三名皆<lb/>
不見于經亦不必然凡民乏食則志之有大焉又以志<lb/>
皆以重民事而已非以記穀粟之多寡也<lb/>
<pb n="7a"/>
　　昭公<lb/>
左氏載楚子麇卒之事以為公子圍之弑而春秋不書<lb/>
弑公羊穀梁以麇為巻圍篡麇而立即靈王也而春秋<lb/>
後書靈王卒曰楚子䖍不以為圍麇與圍之名皆不同<lb/>
或者以為臣殺君而從赴告以為卒非懲勸之意其名<lb/>
又皆異疑左氏之言妄吾以為左氏固不可全據然必<lb/>
旁見其乖違有可參驗者然後可以義斷其是非今圍<lb/>
之事于左氏凡六七見皆相表裏至楚子執齊慶封殺<lb/>
<pb n="7b"/>
之又載慶封曰無或如楚共王之庶子圍弑其兄之子<lb/>
麇而代之先後㕘見公羊穀梁于麇卒不為義蓋不見<lb/>
其事不能為之説故併其名失之而穀梁記慶封事與<lb/>
左氏正同但不著麇名此利害無所較而亦以為公子<lb/>
圍而後言慶封不為靈王服則圍之為靈王審矣且為<lb/>
之説言春秋之義用貴治賤用賢治不肖不以亂治亂<lb/>
孔子曰懷惡而討終身不服其反覆如之是詳則與左<lb/>
氏之傳皆有自來非臆為之者也凡左氏之説其弊最<lb/>
<pb n="8a"/>
在從赴告夫春秋立大法正為發人所不能知定人所<lb/>
不能斷也若顯知赴告之非從之而不革則顛倒名實<lb/>
錯亂善惡何貴乎為經惟此一事特書者蓋正謂假之<lb/>
以見法者也學者不能曉或謂春秋有從赴告者固非<lb/>
而以為不從赴告而併疑此説亦非也圍為䖍或謂後<lb/>
改為䖍<lb/>
春秋書内外平六其三皆曰及凡平必我所欲也以内<lb/>
為志言之其書及固宜矣惟昭七年一書暨齊平左氏<lb/>
<pb n="8b"/>
不知亦内平而妄以為燕與齊平君既言之矣穀梁守<lb/>
暨為不得已之説曰以外及内曰暨吾以為然而不目<lb/>
其事焉或者猶以為疑也夫事不可盡見固有屬辭比<lb/>
事而可推者請試以宋公之弟辰不然宋公之為而欲<lb/>
以還公子地曰吾以國人出君誰與處仲佗石彄則宋<lb/>
之卿也非其同謀而强之使行故春秋書宋公之弟辰<lb/>
暨仲佗石彄出奔陳此非仲佗石彄之情也至其末也<lb/>
宋公復不能反三人則與辰合謀以叛故以辰及佗彄<lb/>
<pb n="9a"/>
與地書曰宋公之弟辰及仲佗石彄公子地入于蕭以<lb/>
叛由是言之君子之為暨與及之辨者豈苟然哉蓋齊<lb/>
自襄之二十八年慶封來奔之後魯有納叛人之責昭<lb/>
之四年諸侯從楚執慶封殺之魯復不預㑹不相通者<lb/>
十有一年至是始求于齊而齊不得已從之則固非齊<lb/>
之欲也是以變文以示之見我之不能自强而幸人之<lb/>
與平爾吾何以知之後書叔孫婼如齊泣盟可以見矣<lb/>
定十年及齊平而後見叔孫州仇如齊十一年及鄭平<lb/>
<pb n="9b"/>
而後見叔還如鄭涖盟則婼之盟燕何預焉其不知暨<lb/>
之義既妄以為齊求之又從而附益之以燕之事信乎<lb/>
左氏之好誣也<lb/>
左氏以去年冬齊侯伐北燕今年正月書暨齊平遂蒙<lb/>
上文以為燕暨齊平春秋不書外平惟宋人及楚人平<lb/>
以宋故也自春秋之義燕齊何為而得書乎左氏又不<lb/>
别暨與及之義曰齊求之也且左氏先載齊侯伐北燕<lb/>
將納簡公晏子曰不入燕有君矣至是又載燕人行成<lb/>
<pb n="10a"/>
歸燕姬瑶罋玉櫝斚耳不克納而還審如此是燕人懼<lb/>
伐而以賂免乃燕人求之安得言齊人求之乎若曰齊<lb/>
人求之則經當書暨燕平事與解自相反詳其文意燕<lb/>
人行成本與晏子言相續終去冬伐事暨齊平屬明年<lb/>
正月初不相干左氏不曉經旨又不推魯事因文生義<lb/>
離而為二判行成事繫于齊平之下以附㑹其説爾左<lb/>
氏此弊最多好以兩年事相蒙如實來且以連州公况<lb/>
此在疑似之間公羊穀梁不言所平公羊但解暨義不<lb/>
<pb n="10b"/>
見其事不敢意决此猶有所忌憚也今據經齊侯伐北<lb/>
燕後六年見髙偃納北燕伯于陽是前伐未服六年而<lb/>
後再納簡公則燕齊固未嘗平也而齊平之後書叔孫<lb/>
婼如齊涖盟平之而後盟之則其平在魯無疑矣此不<lb/>
獨燕魯之辨要知學者當取信于經讀左氏者不先識<lb/>
其弊未有不為其所惑也<lb/>
𦵏陳哀公凡𦵏諸侯魯往㑹𦵏則書不㑹則不書今陳<lb/>
已滅矣無𦵏之者蓋其輿嬖袁克也袁克殺馬毁玉以<lb/>
<pb n="11a"/>
𦵏楚人將殺之請寘之既又請私私于幄加經于顙而<lb/>
逃由是言之國已滅而無臣子自其嬖𦵏之固不以告<lb/>
則魯亦不得而會也且是時楚方强師猶未退縱袁克<lb/>
來告魯亦何敢不憚楚而遽㑹乎况袁克欲以馬玉𦵏<lb/>
而不得僅請行其私畏之而逃其不能告亦已審矣吾<lb/>
是以知楚因袁克之𦵏奪之自以為名告于諸侯以掩<lb/>
其滅國之惡故魯得而㑹袁克所以請私于幄而不敢<lb/>
専尤以見主其𦵏者為楚子也<lb/>
<pb n="11b"/>
平丘之㑹晉欲尋盟齊人不可叔向曰明王之制使諸<lb/>
侯嵗聘以志業間朝以講禮再朝而㑹以示威再㑹而<lb/>
盟以顯昭明自古以來未之或易也此非文襄之所以<lb/>
令諸侯者嵗聘以志業以為大行人所謂嵗相問聘義<lb/>
所謂比年小聘為明王之制可矣間朝而講禮以為殷<lb/>
聘可乎而言自古以來未之或易考之春秋之世未必<lb/>
皆然昭公九年仲孫貜如齊左氏曰殷聘禮也杜氏謂<lb/>
自叔老聘齊至今二十年禮意久曠故修盛禮是蓋以<lb/>
<pb n="12a"/>
殷為盛不以為中其于三年逺矣而左氏于襄元年邾<lb/>
子來朝衛侯使公孫剽來聘發例以為凡諸侯即位小<lb/>
國朝之大國聘焉以繼好結信謀事補闕文元年公孫<lb/>
敖如齊發例以為凡君即位卿出並聘踐修舊好要結<lb/>
外援既非先王之制又非文襄之令故成四年宋共公<lb/>
即位使華元來聘襄五年鄭僖公即位使公子發來聘<lb/>
左氏皆以為通嗣君是乃末世之所為而以為凡非也<lb/>
要之春秋之聘若皆比年之問則小事固不書而殷聘<lb/>
<pb n="12b"/>
如二禮之所載使皆得其節則亦常事不書凡書者皆<lb/>
以有為為之而非禮之常者也<lb/>
叔孫豹謂自伯子男有大夫無卿帥賦以從諸侯言小<lb/>
國亦無教衛之軍但共賦而已賦即軍賦周官縣師之<lb/>
所載者也春秋之時王政雖不行于天下然此法猶在<lb/>
故平丘之㑹子産爭承于晉曰天子班貢輕重以列列<lb/>
尊貢重周之制也卑而貢重者甸服也鄭伯男也而使<lb/>
從公侯之貢懼弗給也楚文王伐鄭鄭使王子伯駢告<lb/>
<pb n="13a"/>
于晉曰君命敝邑修而車馬儆而師徒以討亂而蔡人<lb/>
不從敝邑悉索敝賦以討于蔡則鄭于晉蓋有常賦矣<lb/>
然鄭伯如晉不以時見子産曰以敝邑𥚹小介于大國<lb/>
誅求無時是以不敢寜居悉索敝賦以來㑹則不特有<lb/>
征伐而後供雖無事而朝亦有焉葢僭天子㑹同之事<lb/>
如縣師所言此霸主之命猶之可也而衛州吁請于宋<lb/>
欲伐鄭而言君若伐鄭以除君害君為主敝邑以賦與<lb/>
陳蔡從豈以宋二王後為公而得専征者歟若魯伐邾<lb/>
<pb n="13b"/>
邾茅夷鴻請救于呉曰魯賦八百乗君之貳也邾賦六<lb/>
百乗君之私也則魯蓋嘗賦于呉矣楚子重請求申吕<lb/>
為賞田申公巫臣曰不可此申吕所以邑也是以為賦<lb/>
以御北方若取之是無申吕則申吕嘗賦于楚矣蓋當<lb/>
時呉楚皆爭霸惟其强之從雖魯亦不専于晉也故黄<lb/>
池之㑹呉人將以魯哀公見晉侯子服景伯對使者曰<lb/>
敝邑之貢于呉有豐于晉無不及焉以為伯也今諸侯<lb/>
㑹而君將以寡君見晉君則晉成為伯矣敝邑將改職<lb/>
<pb n="14a"/>
貢魯賦于呉八百乗若為子男則將半邾以屬于呉而<lb/>
如邾以事晉且執事以伯召諸侯而以侯終之何利之<lb/>
有則魯舍晉而事呉有自來矣晉自平公失政而趙武<lb/>
専國至是三十餘年一㑹于厥憗將救蔡而不克一㑹<lb/>
于平丘以兵脅齊魯而盟之六卿侈偪而三晉之兆已<lb/>
成故雖魯事呉亦不能討也<lb/>
有事于武宫籥入叔弓卒去樂卒事叔弓預祭疾遽作<lb/>
而卒此事之猝然出于非意者故曰涖事籥入而經非<lb/>
<pb n="14b"/>
謂叔弓卒于外而以告也魯能一時權宜去樂卒事為<lb/>
得禮故春秋書而與之而穀梁乃以為君臣祭樂之中<lb/>
大夫變以聞可乎大夫國體也古之人重死君命無所<lb/>
不通公羊以為君有事于太廟聞大夫之喪去樂卒事<lb/>
大夫聞君之喪攝主而往大夫聞大夫之喪尸事畢而<lb/>
往是謂大夫卒君在祭禮當得告此蓋不見叔弓涖事<lb/>
而卒之事妄為之説也檀弓記衛栁荘有疾公曰若疾<lb/>
革雖當祭必告再拜稽首請于尸曰有臣栁荘也者非<lb/>
<pb n="15a"/>
寡人之臣社稷之臣也聞之死請往夫言當祭必告者<lb/>
謂祭不當告故特使之告也請于尸而後往者謂不當<lb/>
廢祭故請于尸也此皆以栁莊之賢有為而為之若于<lb/>
禮當何用當前期而命請而後敢往乎凡檀弓之所記<lb/>
皆禮之變而春秋之所書亦非事之常故栁荘之舉見<lb/>
録于檀弓叔弓之為特書于春秋不然自當為常事不<lb/>
書矣仲遂卒而譏明日猶繹者蓋古之祭者必齋所以<lb/>
一其思故祭之日喪者不見既聞其死而致其哀矣若<lb/>
<pb n="15b"/>
聞樂而祭則忘其哀若祭而去樂則貳其思故寧廢祭<lb/>
今既已在祭而有卒者不告而卒事未害其為恩也可<lb/>
以不告而告反使不得成其祭而去樂以為哀則不終<lb/>
以為祭則不一先王之制禮豈如是乎宗廟以事其先<lb/>
重也大夫國體亦重也卒祭而聞大夫死以大夫為重<lb/>
則可廢其明日之祭大夫卒而在祭以宗廟為重則可<lb/>
使待而不即告其輕重蓋更相權矣涖事而卒于祭樂<lb/>
之中出于事之變則既不可廢祭又不可廢哀是以許<lb/>
<pb n="16a"/>
其去樂卒事為兩不相傷者春秋之義而非禮之正也<lb/>
公羊穀梁其未之思矣<lb/>
左氏記周景王𦵏穆后既𦵏除喪與晉荀躒宴叔向以<lb/>
為王一嵗有三年之喪二于是乎以喪賓宴三年之喪<lb/>
雖貴遂服禮也王雖弗遂宴樂以早亦非禮也杜預謂<lb/>
天子絶期惟服三年后雖期通謂之三年又曰天子諸<lb/>
侯除喪當在卒哭今王既𦵏而除譏其不遂今雖不能<lb/>
遂服又當靜嘿而便宴樂又失禮孔氏為義不言天子<lb/>
<pb n="16b"/>
諸侯絶期何據而謂禮𦵏日為虞既虞之後乃為卒哭<lb/>
之祭喪服傳稱成服之後晝夜哭無時既虞之後朝夕<lb/>
各一哭而已卒哭者卒此無時之哭也傳即稱既𦵏除<lb/>
喪譏王不遂其服知天子諸侯除喪當在卒哭由是言<lb/>
之杜氏本無見于禮惟從傳而已故引襄十六年𦵏晉<lb/>
悼公平公即位㑹于溴梁與諸侯宴于温九年八月𦵏<lb/>
我小君穆姜其年十二月晉侯以公宴于河上傳皆無<lb/>
譏吾謂此正周之未造魯何足以為證果爾景王𦵏穆<lb/>
<pb n="17a"/>
后而宴亦何不可而叔向譏之乎杜氏正是不曉叔向<lb/>
之言孔氏又仍其失而弗悟也宰我欲為短喪曰鑽燧<lb/>
改火期可已矣孔子以為子生三年然後免于父母之<lb/>
懷夫三年之喪天下之通喪也予也有三年之愛於其<lb/>
父母乎滕定公薨孟子使世子服三年喪其父兄百官<lb/>
皆不欲曰吾宗國魯先君莫之行吾先君亦莫之行也<lb/>
孟子以君薨聴于冡宰者言之若然豈有三年之喪而<lb/>
不終者乎春秋之時諸侯在喪或𦵏或未𦵏或踰年或<lb/>
<pb n="17b"/>
未踰年而出從盟㑹征伐之事者多矣征伐以霸主命<lb/>
衽金革以從戎猶云可也盟㑹未有無宴享者而甘心<lb/>
從之則謂卒哭而除喪者未之前聞也天子諸侯絶期<lb/>
以示尊者有所厭而臣其兄弟者則廢其服宜有之矣<lb/>
三年之喪其誰廢之叔向以三年之喪遂服為禮此孔<lb/>
子孟子之言也謂景王雖不能遂猶不當從宴樂于非<lb/>
禮之間又失禮焉爾而杜氏遽附㑹左氏之言而從之<lb/>
其妄可知檀弓記魯莊公之喪既𦵏而絰不入庫門士<lb/>
<pb n="18a"/>
大夫既卒哭麻不入此蓋慶父之亂閔公弱不能自立<lb/>
君臣相與捨喪禮而從吉服檀弓因記其非滕父兄百<lb/>
官所謂吾宗國魯先君亦莫之行者其在是乎然則春<lb/>
秋諸侯在喪而從外事或自怠而忘哀或迫于霸主之<lb/>
令其惡不待貶絶而見以喪禮行者則書以子以吉禮<lb/>
行者則書以爵春秋亦從其實而已矣吾既言景王之<lb/>
非考之左氏非特此而已諸侯大夫㑹𦵏晉平公畢因<lb/>
欲見新君叔孫婼以為非禮叔向果辭之曰大夫之事<lb/>
<pb n="18b"/>
畢矣而又命孤孤斬焉在衰絰之中其以嘉服見則喪<lb/>
禮未畢其以喪禮見是重受吊也大夫將若之何皆無<lb/>
辭既𦵏而見新君此禮之所宜然喪既未除以喪見何<lb/>
為不可乎此葢謂𦵏而未虞未行卒哭之際欲以喪禮<lb/>
是則𦵏矣以吉禮見則未除喪故難之杜氏謂既𦵏未<lb/>
卒哭故猶服斬衰者是也晉昭公立鄭定公朝嗣君是<lb/>
時鄭簡公卒猶未𦵏晉侯享諸侯子産相鄭伯辭于享<lb/>
請免喪而後聴命晉侯許之左氏以為禮子産所謂未<lb/>
<pb n="19a"/>
免喪者以簡公未𦵏也若簡公𦵏則子産從之矣非謂<lb/>
終三年之喪也故杜氏亦云子産辭享明既𦵏則為免<lb/>
喪而左氏遽以為禮由是觀之豈非習俗所見以為當<lb/>
然而弗悟其失乎故春秋諸侯在喪𦵏不問踰年未踰<lb/>
年其出而從盟㑹之事居而修聘問之好往往皆稱爵<lb/>
鄭莊公以桓十一年五月卒七月𦵏厲公以明年十一<lb/>
月出㑹盟書鄭伯齊僖公以桓十四年十二月卒明年<lb/>
四月𦵏襄公以五月出㑹艾書齊侯邾莊公以定三年<lb/>
<pb n="19b"/>
二月卒秋𦵏隱公以冬出盟㧞書邾子鄭襄公以成四<lb/>
年三月卒四月𦵏悼公以冬伐許書鄭伯此皆其君以<lb/>
為除喪而以嘉禮行者也宣之十年四月齊惠公卒六<lb/>
月𦵏而頃公以是嵗冬使國佐聘魯稱齊侯則在其國<lb/>
中無不稱爵也既𦵏而猶稱子惟洮盟衛成公一人而<lb/>
已左氏以為修文公之好杜氏謂述文公之志降君從<lb/>
未臣君若然此時為新立固不為在喪也世衰道微先<lb/>
王之正禮不行于天下雖喪禮猶然而况其細者乎<lb/>
<pb n="20a"/>
曹公孫㑹自鄸出奔宋或者以為待放故出不自曹自<lb/>
鄸鄸㑹之邑也故春秋特加自鄸焉亦非是古者刑不<lb/>
上大夫凡大夫有罪皆釋位而歸其邑以聴君命賜之<lb/>
環則留賜之玦則去謂之待放既言出奔矣安可復為<lb/>
待放乎若云不待君命而自奔則止當言奔何用更見<lb/>
鄸若云自鄸賜玦而出則止當言放不應郤言出奔奔<lb/>
與放二名不得相兼也吾是以推臧武仲據防後人意<lb/>
以為必有要君而不獲者乃奔公羊穀梁皆以為叛微<lb/>
<pb n="20b"/>
得之而不盡也<lb/>
左氏謂縶狎齊豹奪之司寇與鄄豹乃與北宫喜禇師<lb/>
圃公子朝同作亂而殺縶而于邾黒肱來奔發例曰齊<lb/>
豹為衛司寇守嗣大夫作而不義其書為盜邾庶其莒<lb/>
牟夷邾黒肱以土地出求食而已不求其名賤而必書<lb/>
以為或求名而不得或欲葢而名章曰春秋之稱微而<lb/>
顯婉而辨此事兩皆無據甚矣左氏之不知經而妄為<lb/>
之説也且縶之禍審出于齊豹等此與鄭尉止西宫之<lb/>
<pb n="21a"/>
難何異以豹為非大夫賤而書盜可矣而豹為衛司寇<lb/>
乃謂之求名而不得夫身為正卿以私怨殺其君之兄<lb/>
是何足以為名而求之乎杜預附㑹其言以為豹殺衛<lb/>
侯兄欲求不畏强禦之名此尤可笑夫不畏强禦如孔<lb/>
父之子宋督可也豹挟黨専殺致其君出正使春秋不<lb/>
以為盜豹遂可為不畏强禦者乎晉欒盈鄭良霄皆自<lb/>
外入為亂親攻其君而不克者葢有甚于豹而春秋不<lb/>
以為盜但絶去不稱大夫何豹但殺其君之兄而盡春<lb/>
<pb n="21b"/>
秋大夫之惡獨以此一人起例耶論邾庶其莒牟夷邾<lb/>
黒肱為欲葢而名章亦非是以地來奔法自當書若書<lb/>
地而不書人則來奔者誰乎必以為竊邑叛君以徼大<lb/>
利而著其名則邾卑我邾快來奔彼不竊邑何以亦名<lb/>
其説自不能行蓋諸侯之大夫出奔未有不書名者所<lb/>
以目其人此常法也左氏但疑邾莒為無命大夫前未<lb/>
有以名見者而忽見三人以地來故鑿為之説不復顧<lb/>
卑我快之自相戾不知邾莒無命大夫若以事來自當<lb/>
<pb n="22a"/>
與秦術呉札同以名見但適無之而僅見于此三人爾<lb/>
齊豹既以為司冦不通尉止書盜之例故亦臆為求名<lb/>
之説不知豹若未嘗為司寇而史誤或實嘗為司寇而<lb/>
縶奪之不在其位既與北宫喜褚師圃等同作亂自當<lb/>
例書為盜若以欒盈良霄例直書齊豹殺衛侯之兄縶<lb/>
則是兩下相殺且有北宫喜褚師圃不同豹専惡則不<lb/>
得不槩目之為盜此于經旨自當然吾疑豹事終不可<lb/>
據春秋兄弟為大夫以親責之不氏公子而書兄弟葢<lb/>
<pb n="22b"/>
自常例此但正衛靈公不能保其兄而使盜得以殺之<lb/>
義在書兄不在書盜豹之隠顯非春秋所致意縶為公<lb/>
子安能不由君命而自奪國之司寇與其邑審或有之<lb/>
縶之得禍正當以兩下相殺為文未可全責靈公之不<lb/>
親親不應春秋反與秦鍼衛鱄同辭是亦左氏欲見縶<lb/>
挾君之兄其强如是而成豹敢殺之以為名之意爾<lb/>
衛縶左氏本作縶字謂之公孟古者謂嫡為君而餘兄<lb/>
弟之最長者為孟不必専論嫡庶魯慶父又氏孟孫是<lb/>
<pb n="23a"/>
也則縶當為衛靈公之庻兄靈公以嫡立縶自不得君<lb/>
無害其稱兄也公羊穀梁文作輒此聲相近而誤二氏<lb/>
不知傳之謬但見輒稱兄而不得立遂以魯衛之俚言<lb/>
為證謂輒有足疾不得入宗廟春秋固有以疾名人者<lb/>
乎據左氏齊豹之亂使華齊御公孟宗魯驂乗及閎中<lb/>
而擊之若有足疾何縁能騎是殆蔽于母兄稱兄之例<lb/>
求其不立意不得而妄意之且以足疾為輒衛人之辭<lb/>
也衛出公亦名輒何以不謂之疾輒乃出公之伯祖亦<lb/>
<pb n="23b"/>
不當同名則左氏所謂縶者是矣不詳其字猶爾况不<lb/>
詳其義乃知二氏不知而作敢鑿為之説不疑有如此<lb/>
者不可不察也<lb/>
王猛事三家言之皆不明穀梁于劉子單子以王猛居<lb/>
于皇則曰王猛嫌也于入王城則曰入者内弗受也于<lb/>
王子猛卒則曰此不卒者也其曰卒失嫌也謂之嫌而<lb/>
不卒是以猛為不正而不得立者也公羊曰稱王猛何<lb/>
當國也其言入何篡辭也又曰此未踰年之君也其稱<lb/>
<pb n="24a"/>
王子猛何不與當也不與當者不與當父死子繼兄死<lb/>
弟及之辭也其意大抵與穀梁同而曰未踰年之君者<lb/>
謂猛為已君也吾以左氏考之始言王子朝賓起有寵<lb/>
于景王王與賓起欲立子朝劉獻公之庻子伯蚠事單<lb/>
穆公惡賓孟之為人也願殺之惡王子朝之言以為亂<lb/>
願去之夫謂朝為亂則是猛之為太子已定于景王而<lb/>
朝以寵欲奪猛也及景以乙丑崩言劉單以庚辰見王<lb/>
者王即猛也遂攻賓起殺之盟羣王子于單氏則是猛<lb/>
<pb n="24b"/>
已立而見羣臣矣自乙丑至庚辰歴十六日猛之位已<lb/>
定而後以王見羣臣懼賓起與羣王子猶有黨朝而不<lb/>
從者故殺賓起而盟羣王子自是記猛事皆謂之悼王<lb/>
則猛卒又已諡矣禮天子未除喪曰予小子生名之死<lb/>
亦名之故未踰年君死亦曰小子王雖不成其為君而<lb/>
不可不以為王此猛之所以得稱王也為其未踰年故<lb/>
加之名以為辨猶魯之子赤子野之類也其死不言崩<lb/>
而繫之子未成君之通例也若是則猛盖當立而嘗君<lb/>
<pb n="25a"/>
矣故杜氏釋盟羣王子云猛次正單劉欲立之言稱猛<lb/>
云書名未即位言卒云未即位故不言崩所謂未即位<lb/>
者未即明年之正位非未嘗君也而學者遂以猛為不<lb/>
當立即未嘗君夫敬王猛之弟也亦立于單劉春秋稱<lb/>
之為天王則猛何為而不當立乎公穀不見猛事之本<lb/>
末但見君名則謂之以當國為嫌書入則槩以例推内<lb/>
弗受為篡書子猛卒則以為不與當是知其為未踰年<lb/>
君而不知以未踰年君之禮論之也夫敬王立不書而<lb/>
<pb n="25b"/>
王子朝立書穀梁固以為立者不宜立也是春秋正者<lb/>
立不書而不正者立則書矣今劉單立猛亦不書與敬<lb/>
王同使不當立則何為不書劉子單子立王子猛乎凡<lb/>
王畿之外自天王言之皆所得居也故前乎此則襄王<lb/>
書出居于鄭矣後乎此則敬王書出居于狄泉矣今猛<lb/>
亦書居于皇與襄王敬王同則猛豈非以其得居乎葢<lb/>
王子朝之辭曰王后無嫡則擇立長又曰穆后及太子<lb/>
夀早夭即世單劉贊私立少以間先王則猛者太子壽<lb/>
<pb n="26a"/>
之母弟嫡而少者也朝者庻而長也者猛雖少而王后<lb/>
之所出是亦嫡也故景王先立之而朝亦獨以太子為<lb/>
嫡而謂已為庻長故為無嫡立長之言此春秋所以與<lb/>
猛不與朝也<lb/>
王猛王子朝之事左氏雖載之詳而不明言其當立公<lb/>
羊穀梁則疑以為不當立左氏雖稱之曰悼王而亦不<lb/>
明言其嘗為君公羊則直謂之未踰年之君二説不定<lb/>
春秋之與奪無自而正吾以傳與經參之然後定猛為<lb/>
<pb n="26b"/>
當立而未成君故于經之義皆通説春秋皆以尊者見<lb/>
卑者正者見不正者王子帶之亂襄王出居于鄭然春<lb/>
秋未嘗及子帶以襄王為尊也舉襄王之亂自見矣今<lb/>
猛與朝審皆羣王子未知孰當立則朝以羣喪職秩等<lb/>
作亂不書止書王室亂而猛居于皇居于王城與卒凡<lb/>
三見至于敬王即位尹氏立之而後益見則見猛不見<lb/>
朝與見襄不見子帶者同猛之當立一驗也凡經書襄<lb/>
王出居于鄭敬王居于狄泉皆以王土所得居也今王<lb/>
<pb n="27a"/>
在王畿乃與狄泉之例同書居是亦猛之所得居猛之<lb/>
當立二驗也猛與朝皆王子朝書王子朝則猛亦當書<lb/>
王子猛與子子突王子瑕之例均矣今猛獨變文去子<lb/>
稱王猛别于王子朝使不得並見其為子猛之當立三<lb/>
驗也故杜預言王子猛次正而得立子朝為王之長庶<lb/>
子夫謂朝為庻長則猛宜為太子之母弟雖幼而貴則<lb/>
當立矣此春秋之與猛所以見于前之三驗也<lb/>
公羊立子以貴不以長之論吾既言其非矣以左氏所<lb/>
<pb n="27b"/>
記王子朝及魯穆叔之辭考之尤以見先王之制而公<lb/>
羊不及知也王子朝曰王后無適則擇立長年鈞以徳<lb/>
徳鈞以卜王不立愛公卿無私古之制也穆叔曰太子<lb/>
死有母弟則立之無則立長年鈞擇賢義鈞以卜古之<lb/>
道也景王子太子夀卒穆后之子也而立猛則太子之<lb/>
母弟太子母弟是亦嫡也而朝乃以其少而欲以庶長<lb/>
先之是必太子而後為嫡焉春秋所以正其名為王而<lb/>
以君薨之辭繫之曰王猛者蓋欲别于王子朝也魯襄<lb/>
<pb n="28a"/>
公薨無嫡立胡女敬歸之子野以毁卒季氏立敬歸之<lb/>
娣齊歸之子稠是為昭公故穆叔以野為非嫡嗣何必<lb/>
娣之子由是言之太子死當立其嫡不以長其無嫡當<lb/>
立其長不以其貴猛之立嫡也非貴也使猛而非嫡則<lb/>
朝可以奪矣昭公之立貴也非長也使昭公而長則穆<lb/>
叔無以異矣一以為古之制一以為古之道是猶先王<lb/>
之遺法者歟楚平王卒昭王雖太子而非嫡子西庶長<lb/>
也故令尹子常欲立子西而曰太子弱其母非嫡也子<lb/>
<pb n="28b"/>
西長而好善立長則順建善則治子西辭而止夫無嫡<lb/>
而非庶長雖昭王已立為太子子常猶欲易之况未立<lb/>
乎是庻長之當先雖楚蠻夷之國猶知之也<lb/>
呉敗頓胡沈蔡陳許之師于雞父初不見戰公羊所言<lb/>
吾固言其非矣穀梁言中國不敢胡子髠沈子盈其滅<lb/>
乎亦非也邲之戰以荀林父及楚子曰晉師敗績矣自<lb/>
不得言楚敗晉師何云中國不敗乎左氏云不言戰楚<lb/>
未陳也葢左氏以呉先以罪人犯三國故云爾此皆不<lb/>
<pb n="29a"/>
通經而妄意為之説爾凡春秋是楚敗中國未有言戰<lb/>
者蓋畧之也故荆敗蔡師于莘楚人敗徐于婁林於越<lb/>
敗呉于檇李三書皆同一辭敗中國則言師交相敗則<lb/>
不言師雞父之役猶言荆敗蔡師于莘春秋之常法也<lb/>
何用别其偏戰詐戰陳未陳乎故殽之役貶晉襄公而<lb/>
言晉人及姜戎敗秦于殽者正以外之之例貶之也若<lb/>
邲言戰言晉師敗績鄢陵言戰言鄭師敗績葢荀林父<lb/>
晉侯主戰此自中國之辭不可以通前例也<lb/>
<pb n="29b"/>
晉侯黒臀卒于扈鄭伯髠頑卒于鄵宋公佐卒于曲棘<lb/>
春秋諸侯卒而書地者惟此三見葢卒于寢正也卒于<lb/>
外不正也卒者人道之終正不正不可以不謹而况于<lb/>
國君乎故不卒于正寝者皆地魯君雖卒于髙寢小寢<lb/>
楚宫臺下未嘗不志自公羊始為諸侯卒于封内不地<lb/>
之説學者惑之扈與鄵與曲棘皆其封内則為之辭曰<lb/>
扈卒于㑹以其未出境故不書㑹鄵為臣弑君而隠之<lb/>
曲棘為納昭公而録之其實皆非也葢公羊徒見陳侯<lb/>
<pb n="30a"/>
鮑卒不地故鑿為此例不知鮑自以國亂不暇以地赴<lb/>
春秋不得而書爾髠頑吾以辨其非弑正使真弑諸侯<lb/>
弑而見書者多矣何獨于髠頑而以隠乎納昭公者為<lb/>
其與我為好也諸侯與我為好者亦多矣何獨見于宋<lb/>
公而録乎若以其在國外是在外則隠在國中則不隠<lb/>
在外則録在國中則不録非春秋之義也二説既不可<lb/>
通黒臀卒是自㑹散而卒不可言卒于㑹故以常法而<lb/>
地則鄭伯宋公皆自常法所應地何用别為我也杜預<lb/>
<pb n="30b"/>
知其封内之言不可從故又以扈為從地不知其何據<lb/>
果卒于㑹不問晉地魯地皆當書㑹何為獨此地也且<lb/>
魯諸公凡不卒于正寢惟隠公薨于鍾巫氏不書葢隠<lb/>
以其弑且内大惡既不可言正寢又不可言别地疑于<lb/>
國外故皆不書春秋為法之嚴如此荀自其異者察之<lb/>
無不得者寧學者未之思也<lb/>
先王哀邦國之憂為凶禮者五曰喪曰荒曰弔曰襘曰<lb/>
恤未聞所謂唁者葢唁以言相弔者也諸侯之義既力<lb/>
<pb n="31a"/>
足以相及則救患分災無不可為至于侯伯之征則請<lb/>
之天子以討罪亦其任焉邢遷夷儀春秋書齊師宋師<lb/>
曹師城邢左氏謂凡侯伯救患分災討罪為禮者是矣<lb/>
惟詩載衛懿公為狄所滅許穆夫人閔宗國顛覆自傷<lb/>
不能救載馳之作序詩者以為閔衛之亡傷許之小力<lb/>
不能救思歸唁其兄又義不得歸寧而賦是詩葢是時<lb/>
懿公已亾夫人義不得歸寧則唁之為言施之許穆夫<lb/>
人可也昭公迫于季氏而出奔春秋為内辭書曰孫公<lb/>
<pb n="31b"/>
于齊次于陽州為齊侯者當率諸侯討季氏正出公之<lb/>
罪以納公公雖暫止猶不失為寓公而徒見于野井取<lb/>
鄆以居之鄆固公之國也不能納之國中而處于封外<lb/>
烏在其為齊㦲君子以為納北燕伯于陽齊所能為而<lb/>
獨不能施之魯楚猶能納頓子于頓而齊不能曽楚之<lb/>
不若乎故野井之㑹特書曰唁及鄟陵之盟亦可以有<lb/>
為矣而反縱其臣納罪人之賂以謝公及公求于晉晉<lb/>
霸主也宜有異于齊者而復辭公故齊再以髙張來唁<lb/>
<pb n="32a"/>
蓋幸之也晉頃公既卒國自有喪意如得乗其間以為<lb/>
適歴之㑹定公亦使荀躒來唁公夫豈有以臣出君君<lb/>
在其境不㑹而㑹其臣者乎是尤齊侯之不若也齊不<lb/>
若楚晉不若齊二國之罪有不可勝誅者矣狄人迫逐<lb/>
黎侯黎侯寓于衛黎之臣子責衛宣公不能修方伯連<lb/>
帥之職而賦旄丘之詩曰何其處也必有與也何其久<lb/>
也必有以也至其卒章曰瑣兮尾兮流離之子叔兮伯<lb/>
兮襃如充耳昭公徬徨于外以待兩國者五年其流離<lb/>
<pb n="32b"/>
亦已甚矣而齊晉君臣方且以空言款公何但充耳而<lb/>
罔聞知乎此黎之臣子猶能以為言何况于春秋故聖<lb/>
人特三書唁以表之而穀梁乃謂弔失國曰唁是乃因<lb/>
文以為之辭其亦未嘗有以先王之禮告之者也<lb/>
昭公在鄆曰居于鄆在乾侯曰在乾侯居之與在别内<lb/>
外也居者據而有之之辭則在者止焉于是之辭六經<lb/>
之言本不相通近世學者好附㑹摘一字為證此最大<lb/>
弊然亦有灼然不可誣者吾讀易至居上位而不驕在<lb/>
<pb n="33a"/>
下位而不憂然後盡春秋别二字之義鄆雖小我猶居<lb/>
之則在上而尊矣乾侯寓于他人之境國君而至此亦<lb/>
不足以敵矣宜有屈為下者其書公在楚亦若是不然<lb/>
易豈徒言之乎<lb/>
昭公取闞左氏穀梁皆無文獨公羊以為邾邑日不繫<lb/>
乎邾諱亟也非也蓋自取根牟取鄟取邿公羊皆以為<lb/>
制邑諱亟不繫國故此亦以其辭同不概言之爾按桓<lb/>
十一年公㑹宋公于闞闞魯邑也左氏記公欲伐季氏<lb/>
<pb n="33b"/>
叔孫婼如闞及公在陽州自闞歸見季<lb/>
公則闞為叔孫氏之别邑也此文繼于公在乾侯之下<lb/>
蓋自公孫于陽州凡魯境皆迫于季氏而叛公故鄆待<lb/>
齊取而後得居圍成而弗能克未㡬鄆復潰而無所歸<lb/>
久留于乾侯至是叔孫婼死矣僅能得闞未及反而薨<lb/>
故内邑與外辭同言取所以甚公之失國闞一邑猶若<lb/>
他國而取之則其餘皆非公之所得有故俟齊侯取鄆<lb/>
鄆潰圍成取闞非特見季氏之逐公而已亦以著公有<lb/>
<pb n="34a"/>
民而不能服有地而不能守圍成猶見公取闞不復見<lb/>
公所以著公之深恥而三家皆莫能知也杜預曰公在<lb/>
乾侯使人誘闞而取之不用師徒夫既我邑也安用誘<lb/>
乎是徒區區泥取之一字陋矣<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋考卷十五<lb/>
</p>
<p>
</p>
  </div>
</body>
</text>
</TEI>
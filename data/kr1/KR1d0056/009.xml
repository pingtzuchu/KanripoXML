<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷九</head>
    <p>
<pb n="1a"/>
欽定四庫全書<lb/>
　月令解卷九　　　　　　　宋　張虙　撰<lb/>
季秋之月<lb/>
　季秋者斗建戌之辰也漢志云畢入於戌則戌畢也<lb/>
　夏正為九月<lb/>
日在房<lb/>
　九月之中三統歴云日在房五度元嘉歴云日在氐<lb/>
　七度日與斗建常相合戌與卯合故九月斗建戌則<lb/>
<pb n="1b"/>
　日在卯房正屬卯也房四星<lb/>
昬虛中旦栁中<lb/>
　虛二星北方之㝛柳八星南方之㝛虛與柳正相望<lb/>
　也<lb/>
其日庚辛其帝少皥其神蓐収其蟲毛其音商律中無<lb/>
射其數九其味辛其臭腥其祀門祭先肝<lb/>
　無射者月建戌之律也季秋氣至則無射之律應周<lb/>
　語云無射所以宣布喆人之令徳示民軌儀漢志云<lb/>
<pb n="2a"/>
　射厭也言陽氣究物而使隂氣畢剥落之終而復始<lb/>
　亡厭已也<lb/>
鴻鴈来賓爵入大水為蛤鞠有黄華豺乃祭獸戮禽<lb/>
　鴈當仲秋自北而来至是則如賓言来而得所如賓<lb/>
　之授館也造物之妙或變或化難以理詰爵入大水<lb/>
　為蛤既非可以形求又非可以色求所可得而言者<lb/>
　當春發生則鷹化為鳩鼠化為鴽其化者亦不自知<lb/>
　其化此春時也當秋冬之時爵之為蛤雉之為蜃非<lb/>
<pb n="2b"/>
　化也入大水為之此由得水而然也草木彫零鞠始<lb/>
　茂盛物皆黄而落鞠獨黄而華此其異也豺之性貪<lb/>
　而忍祭獸知有先矣以獸為未足又用禽而戮之凡<lb/>
　此用物以紀時也<lb/>
天子居總章右个乗戎路駕白駱載白旂衣白衣服白<lb/>
玉食麻與犬其器亷以深<lb/>
　此當戌上九月位也<lb/>
是月也申嚴號令命百官貴賤無不務内以㑹天地之<lb/>
<pb n="3a"/>
藏無有宣出<lb/>
　國之號令何嘗不嚴至是又申之使無懈惰皆所以<lb/>
　順時也前乎此命百官始收斂今則命百官貴賤無<lb/>
　不務内盖人之品有貴賤其具天地之性則無貴賤<lb/>
　當天地嚴肅之時務自收斂豈惟貴者當然賤者亦<lb/>
　當然季春言不可以内至季秋則言無不務内皆因<lb/>
　時也天地之氣有發亦有藏人豈能自異於天地藏<lb/>
　則不復宣出矣㑹猶參也以是而觀人之一身與天<lb/>
<pb n="3b"/>
　地並立而為三頃刻之中或呼或吸皆有隂陽一日<lb/>
　之中或作或息必順晝夜則一嵗之中或出或内豈<lb/>
　能離春秋之舒慘乎<lb/>
乃命冢宰農事備收舉五穀之要藏帝藉之收於神倉<lb/>
祗敬必飭<lb/>
　仲秋趣民收斂猶未備也至是始備收言無一物之<lb/>
　不收也冢宰於此時可以舉五穀之要要如宰夫之<lb/>
　治要司㑹之月要多寡之總數也冢宰將以制國用<lb/>
<pb n="4a"/>
　不舉其要國用何由而制然此特舉其要而已漢文<lb/>
　帝問宰相一嵗錢穀出入之數㡬何周勃辭以不知<lb/>
　是失舉要之職陳平辭以有主者又失舉要之義唐<lb/>
　至以宰相領度支領鹽鐵失之益逺矣帝藉者藉田<lb/>
　所種之穀以供粢盛也倉謂神倉重粢盛之所委不<lb/>
　敢待以常用曰祗曰敬而又飭之無或忽也古人事<lb/>
　神之道寜過乎恭毋失之忽<lb/>
是月也霜始降則百工休乃命有司曰寒氣總至民力<lb/>
<pb n="4b"/>
不堪其皆入室<lb/>
　工居四民之中亦居六職之中國之器用所資也霜<lb/>
　降則休注謂寒而膠漆之作不復堅好此未盡古人<lb/>
　之意盖當休老勞農之時凡終嵗勤動者無不休矣<lb/>
　百工之役使之少息此亦聖人順時之政也夫積隂<lb/>
　成寒其氣總至嵗時之所同也民生畏寒入此室處<lb/>
　亦其情之所同也又何待上之人諄命之而後知所<lb/>
　避哉聖人之於民不啻父母之視其子有害必使之<lb/>
<pb n="5a"/>
　逺惟恐或罹其害也有災必使之去惟恐或陷於災<lb/>
　也痒癢疾痛甚於在己民未嘗以力之不堪告於上<lb/>
　也而上之人探其情言之為是恩勤之教嗚呼仁哉<lb/>
上丁命樂正入學習吹是月也大饗帝嘗犧牲告備于<lb/>
天子<lb/>
　上丁上旬之丁丁取文眀之盛習吹則以是月將大<lb/>
　饗也春習舞秋習吹注謂春夏重舞秋冬重吹諸解<lb/>
　則謂各舉其一相備之辭竊謂舞之為藝其綴兆疾<lb/>
<pb n="5b"/>
　舒之節當春習之熟矣惟有聲者隔而不習則聲必<lb/>
　澀古詩所謂久不吹之澀欲無所以仲春之月上丁<lb/>
　樂正習舞矣至仲丁又命習樂注習樂者習歌與八<lb/>
　音豈非有聲者不可遽已邪然則饗帝之前俾之習<lb/>
　吹正為此耳矧秋屬金金有聲者亦因其時大饗帝<lb/>
　者言徧祭五帝也嘗者宗廟之秋祭也以秋祭之犧<lb/>
　牲告備于天子以物成可嘗之時尤所重故也仲秋<lb/>
　視全具至此又告備古人於祭祀誠䔍如此不厭其<lb/>
<pb n="6a"/>
　煩也嘗與烝秋冬祭名不當别求義秋而嘗<hi>案原本而嘗上</hi>
　<hi>脫秋字今補</hi>則月令季秋有嘗犧牲之文冬而烝則月令<lb/>
　孟冬有大飲烝之文周之嘗以仲此言於季者彼取<lb/>
　時之仲此取時之盛飲烝則烝祭畢而飲也<lb/>
合諸侯制百縣為来歲受朔日與諸侯所税於民輕重<lb/>
之法貢職之數以逺近土地所宜為度以給郊廟之事<lb/>
無有所私<lb/>
　疏云諸侯謂畿外國百縣謂鄉遂是則畿外諸侯以<lb/>
<pb n="6b"/>
　在逺故合之縣内諸侯則徑施制焉皆欲令受正朔<lb/>
　也秦以建亥為正故於九月言来嵗之禮百縣在畿<lb/>
　内取民之法一定此鄭氏言周禮畿内用貢法是也<lb/>
　諸侯則如周禮邦國用助法所以上之人從而制之<lb/>
　輕重之法諸侯所取乎下者貢賦之法諸侯所共乎<lb/>
　上者逺近所宜則若周禮男服貢器物衞服貢財物<lb/>
　之類土地所宜則若禹貢徐州貢土五色揚州貢金<lb/>
　三品之類以此為度昭然可考夫人君享四海九州<lb/>
<pb n="7a"/>
　之奉豈為一己之私哉盖以給宗廟之事為主也大<lb/>
　宰以九貢致邦國之用而一曰祀貢則天下之用未<lb/>
　嘗先於祀事者<lb/>
是月也天子乃教於田獵以習五戎班馬政命僕及七<lb/>
騶咸駕載旌旐授車以級整設于屏外司徒搢扑北面<lb/>
誓之天子乃厲飾執弓挟矢以獵命主祠祭禽於四方<lb/>
　周禮大司馬中秋教治兵遂以獮田彼以中秋而此<lb/>
　以季秋中秋則以順時氣季秋則以農隙也夫田獵<lb/>
<pb n="7b"/>
　之教非觀美也正所以習武備也馬政有國之急務<lb/>
　如周禮趣馬巫馬之簡治校人廋人之乗阜圉師牧<lb/>
　師之牧養莫不有政焉平時講之熟矣至田獵之時<lb/>
　又從而班之周禮夏官司馬則凡馬職皆屬夏官故<lb/>
　仲夏班馬政所以順天時也今季秋又班馬政則以<lb/>
　田獵故也僕掌車騶掌馬咸駕以馬駕車也旌旐所<lb/>
　以為表識授之以級自上而下不可亂行此整設也<lb/>
　屏外則天子師田張幕有幕故亦有屏司徒設教八<lb/>
<pb n="8a"/>
　曰以誓教恤則民不怠誓以犯田法之罰搢扑于帶<lb/>
　以示有事于教無事于刑北面則又以教兵本主殺<lb/>
　也飾戎服之飾也從而厲之所以振揚其威武親執<lb/>
　弓挟矢以獵以萬乗之尊而從事于弓矢以天光之<lb/>
　穆穆而周旋於馳逐之樂則武事日以張軍容日以<lb/>
　壯此田獵之禮古人之所重非若後世視為觀美也<lb/>
　主祠典祭祀者得禽則以祠四方之神周禮秋致禽<lb/>
　以祀祊鄭康成云祊當為方秋田主祭四方報成萬<lb/>
<pb n="8b"/>
　物<lb/>
是月也草木黄落乃伐薪為炭蟄蟲咸俯在内皆墐其<lb/>
戸<lb/>
　炭以禦寒人所資非不急也必待草木黄落之後始<lb/>
　取之物既歸根用亦隨宜斧斤以時入山林此亦王<lb/>
　政之一也蟄蟲知避殺氣使其首向内嚮知坏戸而<lb/>
　已今又墐其戸坏益也謂稍小之也墐塗閉之蟲知<lb/>
　畏殺氣如此人靈於物可不謹所避哉<lb/>
<pb n="9a"/>
乃趣獄刑毋留有罪收禄秩之不當供養之不宜者<lb/>
　趣之為言督之也為政無取於督趣為獄刑則惡乎<lb/>
　淹滯不惡乎督趣自入秋来孟則嚴斷刑仲則申嚴<lb/>
　百刑至季則趣獄刑無一時不為刑慮古人以刑為<lb/>
　重事諄諄於告戒之間易曰山上有火旅先王以明<lb/>
　謹用刑而不留獄旅為不處而聖人以不留獄象之<lb/>
　信矣桎梏之苦箠楚之痛望而畏之此豈可留也禄<lb/>
　秩之不當供養之不宜皆從而收之亦以順天時也<lb/>
<pb n="9b"/>
　夫禄秩之不當無時不可收豈獨嚴於秋令天下猶<lb/>
　一家耳一家之内凡所給予豈無倖得者豈無過受<lb/>
　者予之於前而收之於後予之於平日而收之於秋<lb/>
　此亦政也供養之物亦猶是也月令之所食多取乎<lb/>
　時之生尅内則之所食多取乎時之肥美不宜則慮<lb/>
　其反為己害尤嚴於秋也大抵三秋之政雖條畫有<lb/>
　不同然其大指惟務於嚴肅不欲其弛玩而無度惟<lb/>
　務於收斂不欲其散漫而無統聖人因時而出政不<lb/>
<pb n="10a"/>
　如是則㡬於逆天<lb/>
是月也天子乃以犬嘗稻先薦寢廟<lb/>
　稻即周禮稻人掌稼下地所生者至是始熟故薦之<lb/>
　穀之種最多惟稻之熟最晚薦新於孟秋之月薦晚<lb/>
　於季秋之月或蚤或晚無不薦也<lb/>
季秋行夏令則其國大水冬藏殃敗民多鼽嚏行冬令<lb/>
則國多盗賊邉竟不寜土地分裂行春令則煖風来至<lb/>
民氣解惰師興不居<lb/>
<pb n="10b"/>
　季夏水潦盛昌故行夏令則為大水然其害猶未即<lb/>
　見而殃敗乃成於冬大水所積也鼽嚏之疾亦水氣<lb/>
　所成歟盗賊隂類也秋盡則為冬令今未盡而行冬<lb/>
　令所謂重隂盗賊之起亦時使然四境之不安土地<lb/>
　之分裂皆生於盗賊之多也秋氣肅殺而行春令則<lb/>
　風為煖風民失揫斂之義則有懈惰之情師興不居<lb/>
　師興則勞民矣又遷徙無常民愈勞也此皆非時之<lb/>
　災也<lb/>
</p>
<p>
</p>
  </div>
</body>
</text>
</TEI>
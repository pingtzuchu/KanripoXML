<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷八</head>
    <p>
<pb n="1a"/>
欽定四庫全書<lb/>
　月令解卷八　　　　　　　宋　張虙　撰<lb/>
仲秋之月<lb/>
　仲秋者斗建酉之辰也漢志云留孰於酉則酉留也<lb/>
　夏正為八月<lb/>
日在角<lb/>
　八月之中三統歴云日在角十度元嘉歴云日在軫<lb/>
　十五度日與斗建常相合酉與辰合故八月斗建酉<lb/>
<pb n="1b"/>
　則日在辰角屬辰也角二星<lb/>
昬牽牛中旦觜觿中<lb/>
　牽牛六星北方之初宿觜觿三星西方之末㝛牛與<lb/>
　觜亦相望也<lb/>
其日庚辛其帝少皥其神蓐収其蟲毛其音商律中南<lb/>
吕其數九其味辛其臭腥其祀門祭先肝<lb/>
　南吕者斗建酉之律也仲秋氣至則南吕之律應周<lb/>
　語云南吕者贊陽秀物<hi>案國語無物字此張氏增成其義</hi>漢志云南<lb/>
<pb n="2a"/>
　任也言隂氣旅助夷則任成萬物也<lb/>
盲風至鴻鴈來元鳥歸羣鳥養羞<lb/>
　此記八月時候也疾風來至秋寖深矣月令以草木<lb/>
　蟲鳥紀時候惟鴈則三時有之春也秋也冬也以鴈<lb/>
　之知時尤爲可驗孟春言鴻鴈來仲秋言鴻鴈來鴈<lb/>
　之隨陽初無常所南北皆其居也孟春之來自南來<lb/>
　也仲秋之來自北來也元鳥燕也與鴈不同春至而<lb/>
　秋歸歸其所也羣鳥養羞羞謂所食也養而蓄之以<lb/>
<pb n="2b"/>
　備冬藏以是知先時而備物猶能之人靈於物可不<lb/>
　知有先具邪<lb/>
天子居總章大廟乗戎路駕白駱載白旂衣白衣服白<lb/>
玉食麻與犬其器廉以深<lb/>
　此當酉上八月位也<lb/>
是月也養衰老授几杖行糜粥飲食<lb/>
　養老之禮古之盛禮也若指衰老之人則其禮不同<lb/>
　矣然授以几杖與致仕之人相似待之亦不薄至於<lb/>
<pb n="3a"/>
　行糜粥飲食毋乃視如饑餓者乎葢飲食所以養其<lb/>
　氣而為之糜粥焉惟恐有以傷之此其憫老之篤殆<lb/>
　與祝哽祝噎之意類未可輕視也<lb/>
乃命司服具飭衣裳文繡有恒制有小大度有短長<hi>案今本訛作長短據宋本改正</hi>衣服有量必循其故冠帶有常<lb/>
　人知九月授衣故先期有司服之命不知古人深意<lb/>
　自有在也夫衣服為身之章亦為身之檢也筋骸之<lb/>
　束肌膚之㑹所以収斂者衣服也當揫斂之時具飭<lb/>
<pb n="3b"/>
　衣裳豈徒然哉正以合揫斂之義衣裳則盛服也衣<lb/>
　服則泛指也上衣下裳此盛服也文繡以為美宜常<lb/>
　而不宜異制之小大度之短長一毫不容差也若衣<lb/>
　服則泛指矣量猶數也過數則侈非其故矣人情莫<lb/>
　不喜新而厭故不循其故則有竒衺不衷之患冠帶<lb/>
　尤身之所重者亦有常而不變故曰衣服不貳從容<lb/>
　有常此詩人所以思故也<lb/>
乃命有司申嚴百刑斬殺必當毋或枉橈枉橈不當反<lb/>
<pb n="4a"/>
受其殃<lb/>
　古人之於刑謹之重之孟秋既命嚴斷刑矣至此又<lb/>
　從而申嚴之刑章有五而曰百刑舉罪以言也傷膚<lb/>
　毁髮古人尚不忍若斷者不可復續死者不可復生<lb/>
　則斬殺之辟可枉橈而不當乎此章不特戒之而已<lb/>
　直以反受其殃警之非設為之辭也觀吕刑一篇反<lb/>
　覆用刑之道直謂苗民殺戮無辜上帝降咎乃絶厥<lb/>
　世則反受其殃信不誣也夫人臣任用刑之責以枉<lb/>
<pb n="4b"/>
　橈而被殃固其所自取有不足念者惟國家以若人<lb/>
　而掌刑一夫茹苦三年大旱一婦銜寃六月隕霜怨<lb/>
　恨所鐘乖氣成象至於促國之脈銷國之福殃在若<lb/>
　人之身而毒流四海之大則掌刑之責其可輕付可<lb/>
　不畏哉可不謹哉<lb/>
是月也乃命宰祝循行犧牲視全具案芻豢瞻肥瘠察<lb/>
物色必比類量小大<hi>案今本訛作大小據宋本改正</hi>視長短皆中度五<lb/>
者備當上帝其饗<lb/>
<pb n="5a"/>
　季夏養犧牲盖授充人而芻人至此命宰祝又循行<lb/>
　之以物至此形成而不變也視其全具知所以養之<lb/>
　者皆可用案其芻豢知所以食之者皆已至然後求<lb/>
　之五者五者之分當依疏説盖欲求之於牲也瞻肥<lb/>
　瘠瞻肥腯與否也察物色察騂黝之别也必比類已<lb/>
　行故事曰比品物相隨曰類五方異其色是比也大<lb/>
　皥配東亦用青其類也量小大大謂牛羊豕成牲者<lb/>
　小謂羔豚之屬視長短者天地之牛角繭栗宗廟之<lb/>
<pb n="5b"/>
　牛角握之屬也惟一一皆中度斯謂備當一有不合<lb/>
　非備當也古者聖王奉其祭祀敬之至則無一事不<lb/>
　敬故不憚其委曲誠之極則無一物不誠故不嫌其<lb/>
　反覆施之於神神其有不饗乎後世視肹蠁為茫昩<lb/>
　付幽深於不可測鹵莽之患生而怠慢之念起宜乎<lb/>
　神之不格也<lb/>
天子乃難以逹秋氣<lb/>
　聖人有以順隂陽之氣深慮天邪之得以干正天地<lb/>
<pb n="6a"/>
　之間有不正之氣注隂慝不當言隂謂之邪慝可也<lb/>
　<hi>案鄭注無陰慝二字即他處解釋難者亦無之不知何以云然</hi>難之法固所以逐不<lb/>
　正也季春之難所以畢春氣春氣發生有不正者干<lb/>
　之則發生之功不遂於是乎難曰畢者令春氣得以<lb/>
　成功也故在季春仲秋之難所以逹秋氣時當仲秋<lb/>
　正萬寳告成之時有不正者干之則氣必抑塞於是<lb/>
　乎難曰逹者令秋氣得以行也故在仲秋夏則不難<lb/>
　當夏之時陽氣極盛邪氣自銷不待乎難至冬則又<lb/>
<pb n="6b"/>
　大難矣難則磔牲唯秋則不磔盖逹秋氣則有輔相<lb/>
　裁成之意惟天子能之亦不假有所磔也<lb/>
以犬嘗麻先薦寢廟<lb/>
　以犬嘗麻以金勝木也月令凡言嘗取義亦不同或<lb/>
　勝之或生之或合之先薦寢廟麻始熟也<lb/>
是月也可以築城郭建都邑穿竇窖脩囷倉<lb/>
　孟秋嘗補城郭至是則築之城郭所以衛民王公設<lb/>
　險以守其國此其所設也孟秋民未可役有破壊姑<lb/>
<pb n="7a"/>
　補之是月則可築矣城郭築則都邑建矣竇窖所以<lb/>
　藏粟穿謂鑿土為之脩則理其舊也為國有常經不<lb/>
　可一朝廢凡此皆斂藏之事順而行之宜矣<lb/>
乃命有司趣民収斂務畜菜多積聚乃勸種麥毋或失<lb/>
時其有失時行罪無疑<lb/>
　孟秋嘗命百官収斂矣至是令有司以之趣民古者<lb/>
　視國如家視民如子惟恐不得其所也菜不熟曰饉<lb/>
　詩我有㫖蓄亦以御冬多積聚則不特菜而已既戒<lb/>
<pb n="7b"/>
　之積其所已有又勸之殖其所未有麥者接乏之穀<lb/>
　也於民尤切麥備四時之氣當秋而種洎夏而熟一<lb/>
　或失時將無以濟穀之所不及以失時而得罪亦猶<lb/>
　今惰農有刑也夫聖人之愛民甚矣豈肯輕以刑加<lb/>
　之至失時之罪懲之不少恕此固所以愛之也後世<lb/>
　民自為生上之人反因其有而取之一或犯禁小者<lb/>
　鞭扑大者黥隷與古人用刑之意殊矣<lb/>
是月也日夜分雷始収聲蟄蟲坏戸殺氣浸盛陽氣日<lb/>
<pb n="8a"/>
衰水始涸日夜分則同度量平權衡正鈞石角斗甬<lb/>
　又記年候也日夜分與仲春同無長短之差也仲春<lb/>
　雷出地奮故發聲仲秋雷已潛藏故収聲雷無聲則<lb/>
　百蟄皆藏猶人之坏户也殺氣秋之正氣至是浸盛<lb/>
　猶未為極然陰氣浸盛則陽氣日衰一日霜降水涸<lb/>
　天地間肅肅乎嚴矣至於度量權衡鈞石斗甬亦以<lb/>
　此時而一其制舜覲羣后於四嶽同律度量衡此聖<lb/>
　人急先務之也聖人所以一道德而同風俗乃自器<lb/>
<pb n="8b"/>
　用始漢志云凡律度量衡用銅者所以同天下齊風<lb/>
　俗也未知舜之所造其亦用銅否乎然舜講於守朝<lb/>
　之日而月令以春秋分者後世政治又詳於古周禮<lb/>
　質人同其度量壹其淳制犯禁者有罰其所以重之<lb/>
　則一也<lb/>
是月也易關市來商旅納貨賄以便民事四方來集逺<lb/>
鄉皆至則財不匱上無乏用百事乃遂<lb/>
　仲夏關市無索矣至秋則萬寳告成可以究貨賄所<lb/>
<pb n="9a"/>
　從出為斯民之便也關譏而不征市廛而不税此為<lb/>
　來商賈之至要先王之時此道未嘗不易易也易則<lb/>
　無險阻矣此固商賈所以願出於王之塗所以願藏<lb/>
　於王之市貨賄者商賈之所有也上之人待之易則<lb/>
　貨賄納于上納于上則民得所資其事為便其或險<lb/>
　阻艱難則貨賄隠于下隠于下則民失所資其事多<lb/>
　缺矣夫四方之集逺鄉之至豈有以號召之哉成周<lb/>
　之時司關司市設官分職無非為民也以此理財財<lb/>
<pb n="9b"/>
　若無由而足而君有餘財民有餘力其道乃出於此<lb/>
　然則財不匱而上無乏用百事乃遂盖自易中得之<lb/>
　後世設關則為暴於市則㒺市利豈知易易之義哉<lb/>
凡舉大事毋逆大數必順其時愼因其類<lb/>
　季夏之月言舉大事仲秋之月言舉大事季夏則戒<lb/>
　之言舉大事之殃仲秋則教之言舉大事之道此道<lb/>
　特言於仲秋者秋令踰半國之大事可舉也事雖欲<lb/>
　舉當有順而無逆天下之事其成其否自有數默存<lb/>
<pb n="10a"/>
　乎其間謂之大數則尤其不可轉移者是烏可逆哉<lb/>
　然數不可得而見能察時者是知數也時可為則數<lb/>
　亦可為大如湯武之革命非知數也能知時也是謂<lb/>
　順天時既得矣乃因其類而推之聖人作事為萬世<lb/>
　法豈一一能自料哉亦不過觸類而通之故曰以類<lb/>
　度類以道觀盡<lb/>
仲秋行春令則秋雨不降草木生榮國乃有恐行夏令<lb/>
則其國乃旱蟄蟲不藏五穀復生行冬令則風災數起<lb/>
<pb n="10b"/>
収雷先行草木蚤死<lb/>
　行春令則仲秋之時似春秋而多雨禾頭生耳雨可<lb/>
　畏也然或不降則無以助陰氣之肅所以草木榮而<lb/>
　不枯國之有恐殺氣不行人有玩心也行夏令則仲<lb/>
　秋之時似夏旱則絶無雨矣甚于不降也蟲當藏而<lb/>
　不藏穀不當生而復生皆非正也行冬令則仲秋之<lb/>
　時似冬秋而多風田野間尤畏之或有數起其傷必<lb/>
　多雷已収聲謂之収雷而先行者非時而發也草木<lb/>
<pb n="11a"/>
　未當死而死如冬時夫時正仲秋萬寶告成萬民之<lb/>
　所説也一失其正則在天之時或旱或風草木將歸<lb/>
　根復命或生或死所以裁成輔相之道不可不謹也<lb/>
</p>
<p>
</p>
  </div>
</body>
</text>
</TEI>
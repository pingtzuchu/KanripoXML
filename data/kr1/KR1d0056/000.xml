<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解</head>
    <p>
<pb n="1a"/>
欽定四庫全書　　　　經部四<lb/>
　月令解　　　　　　　禮類三<hi>禮記之屬</hi>
　　提要<lb/>
　　　　<hi>臣</hi>等謹案月令解十二卷宋張虙撰虙慈溪<lb/>
　　　　人慶元丙辰進士官至國子祭酒是編乃虙<lb/>
　　　　端平初入侍讀幄時以纂未及竟以病歸家<lb/>
　　　　居時乃續完之表進於朝十二月各自為卷<lb/>
　　　　奏稱每一月改則令以此一月進于御前可<lb/>
<pb n="1b"/>
　　　　以裁成天地之道輔相天地之宜雖未免過<lb/>
　　　　膠古義不盡可見施行然辭義曉暢於順時<lb/>
　　　　出政之際皆三致意焉其用心有足取者月<lb/>
　　　　令于劉向别録屬明堂陰陽記當即漢書藝<lb/>
　　　　文志所云古明堂之遺事在明堂陰陽三十<lb/>
　　　　篇之内者吕氏春秋録以分冠十二紀馬融<lb/>
　　　　賈逵蔡邕王肅孔晁張華皆以為周公作鄭<lb/>
　　　　康成髙誘以為即不韋作論者據漢百官表<lb/>
<pb n="2a"/>
　　　　言太尉為秦官或又據國語晉有元尉輿尉<lb/>
　　　　之文謂尉之名不必起於秦然究不得因元<lb/>
　　　　尉輿尉遂斷三代必有太尉也意不韋採記<lb/>
　　　　舊文或傳益以秦制歟今考其書古帝王法<lb/>
　　　　政施令之大端皆彰彰具存得其意而變通<lb/>
　　　　之未嘗非通經適用之一助至其言誤某令<lb/>
　　　　則致某災殆因洪範庶徴而推衍之遂為漢<lb/>
　　　　儒陰陽五行之濫觴虙解皆未能駁正然列<lb/>
<pb n="2b"/>
　　　　在禮經相沿已乆亦不能獨為虙咎也原書<lb/>
　　　　因隨月進御故凡解見孟月者仲月季月皆<lb/>
　　　　重見永樂大典所載合為一編多刪其複于<lb/>
　　　　例為協間有刪之不盡者今併汰除以歸畫<lb/>
　　　　一焉乾隆四十六年九月恭校上<lb/>
　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官<hi>臣</hi>陸費墀<lb/>
<pb n="3a"/>
進月令解表<lb/>
臣虙言臣竊以後天而奉天時雖夙參於造化按月以<lb/>
觀月令實肇見於聖明矧臨萬務之繁欲極羣書之博<lb/>
惟拔尋於要領庶頥愛於精神<hi>臣</hi>惶懼惶懼頓首頓首<lb/>
考吕氏春秋之書承周末聖賢之論紀分十二井然彚<lb/>
列之條歲盡一周粲若環循之次雜之於禮附以爲經<lb/>
漢相奏之固嘗表采唐宗定此亦就刋刪雖號鉤深於<lb/>
斯文未知區别於令序曷若以孟仲季析為寒暑之期<lb/>
<pb n="3b"/>
於朔望弦占作旦昬之候所謂舉目皆可見若欲銳情<lb/>
又何加凡饜飫使自得之非睿知孰能與此兹葢恭遇<lb/>
皇帝陛下心存兢業學務雍熈藝圃覽游澹若耆書之<lb/>
樂經幃訪問淵乎耆古之懷方當省歲以有為因聽負<lb/>
暄之入獻取諸儒共集之典釐每卷各立之門㑹析木<lb/>
㑹元枵隨所舍而改中夾鍾中太蔟視其律以更據往<lb/>
知今自我作古嚴恭寅畏外此何求輔相裁成由兹而<lb/>
出執而論厯殊史家黑白之分寫以為圖笑巧匠丹青<lb/>
<pb n="4a"/>
之象其月令解十二卷繕寫成十二冊謹隨表上進以<lb/>
聞臣惶懼惶懼頓首頓首謹言<lb/>
<pb n="5a"/>
奏月令解劄子<lb/>
臣昨者叨侍經筵適講月令秋之三月嘗與侍讀鍾震<lb/>
言欲待月令終篇以十二月分爲十二卷書之納於禁<lb/>
中時當此月陛下則以此月一卷觀覽凡一月之中隂<lb/>
陽消長之運星夜出入之躔氣序之遷改景物之多易<lb/>
與夫園林草木之華盛鳥獸蟲魚之生育田舍耕耘之<lb/>
節婦子蠶桑之期歴歴具載使置之座側又切於崔寔<lb/>
之政論置之几案何減乎魏徵之諫䟽其於贊化為益<lb/>
<pb n="5b"/>
多矣既而以病予告有志不成縁臣身則病矣而眼猶<lb/>
能觀故書心猶能記舊事於是以秋三月已成之說上<lb/>
接乎春夏下逮夫季冬一一為之解釋通前爲十二卷<lb/>
陛下或許以投進即當㳙日備録装褫送上每一月改<lb/>
則令以此一月進於御前陛下展卷時時玩之或謂智<lb/>
本天賜聰本天生一覽無遺成誦在心何假纂集之爲<lb/>
不知此非爲記問設也惟欲於宫中無事清閒之燕舉<lb/>
目在前而已昔有談脩養之術者欲書月令置左右如<lb/>
<pb n="6a"/>
冬夏至宜謹嗜欲之類庶得自警謂陛下守此則可以<lb/>
裁成天地之道可以輔相天地之宜豈為脩養之術哉<lb/>
<hi>臣</hi>不勝惓惓<lb/>
</p>
<p>
</p>
  </div>
</body>
</text>
</TEI>
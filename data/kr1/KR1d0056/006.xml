<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷六</head>
    <p>
<pb n="1a"/>
欽定四庫全書<lb/>
　月令解卷六　　　　　　　宋　張虙　撰<lb/>
季夏之月<lb/>
　季夏者斗建未之辰也漢志云昧薆于未則未昧也<lb/>
　夏正爲六月<lb/>
日在柳<lb/>
　六月之中三統歴云日在張三度元嘉歴云日在柳<lb/>
　十二度日與斗建常相合未與午合故六月斗建未<lb/>
<pb n="1b"/>
　則日在午柳星屬午也柳八星<lb/>
昬火中旦奎中<lb/>
　火心星也火三星東方之㝛奎十六星西方之㝛火<lb/>
　與奎正相望也<lb/>
其日丙丁其帝炎帝其神祝融其蟲羽其音徴律中林<lb/>
鍾其數七其味苦其臭焦其祀竈祭先肺<lb/>
　林鍾者月建未之律也季夏氣至則林鍾之律應周<lb/>
　語云林鍾和展百事俾莫不任肅純恪漢志云林君<lb/>
<pb n="2a"/>
　也言陰氣受任助蕤賓君主種物使長大楙盛也<lb/>
温風始至蟋蟀居壁鷹乃學習腐草爲螢<lb/>
　皆記時候也孟春言東風孟秋言凉風此風應時也<lb/>
　而夏之温風乃言於夏末者葢温風至則陽氣極也<lb/>
　蟋蟀以羽翼未成而居壁鷹學習學搏擊也腐草爲<lb/>
　螢木之腐也蟲生草之腐也爲飛螢<lb/>
天子居明堂右个乘朱路駕赤駵載赤旂衣朱衣服赤<lb/>
玉食菽與雞其器高以粗<lb/>
<pb n="2b"/>
　此當未上六月位也<lb/>
命漁師伐蛟取鼉登龜取黿<lb/>
　四者甲類秋乃堅成皆水族也故以命漁師必於季<lb/>
　夏者欲以盛暑之氣燥其皮甲利其耐久故也<lb/>
命澤人納材葦<lb/>
　葦荻之小者生於大澤故令澤人納之欲其柔韌可<lb/>
　用故納于季夏之時織以爲薄必擇其材者<lb/>
是月也命四監大合百縣之秩芻以養犧牲令民無不<lb/>
<pb n="3a"/>
咸出其力以共皇天上帝名山大川四方之神以祠宗<lb/>
廟社稷之靈以爲民祈福是月也命婦官染采黼黻文<lb/>
章必以法故無或差貸黑黄倉赤莫不質良毋敢詐僞<lb/>
以給郊廟祭祀之服以爲旗章以别貴賤等給之度<lb/>
　周禮婦官有典婦功典枲染人等此既染采則獨指<lb/>
　染人也黼黻文章則見於冕服者其事爲重不可以<lb/>
　無法不可以無故法者古人所創故者古人所用一<lb/>
　或差貸則爲不衷之服黑黄倉赤泛言五采又非冕<lb/>
<pb n="3b"/>
　服比矣必欲其質必欲其良質取其實良取其善一<lb/>
　有詐僞則邪慝之物也郊廟祭祀之服葢總言之且<lb/>
　不特用之於服也以爲旗章則貴賤以分等給有度<lb/>
　皆從此以定婦官之職可不謹哉<lb/>
是月也樹木方盛乃命虞人入山行木毋有斬伐不可<lb/>
以興土功不可以合諸侯不可以起兵動衆毋舉大事<lb/>
以摇養氣毋發令而待以妨神農之事也水潦盛昌神<lb/>
農將持功舉大事則有天殃<lb/>
<pb n="4a"/>
　木生於春長於夏至夏末垂則盛矣虞葢山虞也行<lb/>
　木循而行之也毋有斬伐慮傷方盛之材也興土功<lb/>
　合諸侯起兵動衆此皆大事也不可興而興不可合<lb/>
　而合不可起不可動而起之動之皆所以摇養氣也<lb/>
　養氣萬物作于春而氣主生長于夏而氣主養故謂<lb/>
　之養氣土將用事氣欲靜也不可摇之發令謂將有<lb/>
　征役也發之過早而使民蹻足而待其不妨民事乎<lb/>
　神農之事即指民事也土神稱神農若先嗇之類此<lb/>
<pb n="4b"/>
　季夏也而言土知土用事也水潦盛昌土至此潤溽<lb/>
　而易雨持功猶言用事也水潦盛昌神農將用事而<lb/>
　人乃舉大事以妨之違盛逆天而天災適當之矣<lb/>
是月也土潤溽暑大雨時行燒薙行水利以殺草如以<lb/>
熱湯可以糞田疇可以美土疆<lb/>
　注潤溽謂塗溼也潤溽乃雨之證故大雨時行曰時<lb/>
　行則非常有所謂涷雨者田家因之或燒或薙謂治<lb/>
　草也所以行水是水既行則草無不死如彼熱湯復<lb/>
<pb n="5a"/>
　以所除之草糞其田疇美其土疆疆即周禮疆㯺也<lb/>
季夏行春令則榖實鮮落國多風欬民乃遷徙行秋令<lb/>
則丘隰水潦禾稼不孰乃多女災行冬令則風寒不時<lb/>
鷹隼蚤鷙四鄙入保<lb/>
　行春令則季夏之時似春當春之時萬物初榮至夏<lb/>
　季榖垂成矣今行春令氣不足以成之所以鮮落非<lb/>
　衰而落也風欬肺受春風而欬民之遷徙亦以春主<lb/>
　發散人情亦然行秋令則季夏之時似秋水潦以金<lb/>
<pb n="5b"/>
　生水故也稼不孰以水爲害也行冬令則季夏之時<lb/>
　似冬因風而寒故曰風寒冬時如此鷹隼未陰而先<lb/>
　擊注謂得疾厲之氣孟夏行秋令季夏行冬令皆四<lb/>
　鄙入保皆有所畏而然<lb/>
中央土<lb/>
　四時五行固是天地所生而四時是氣五行是物氣<lb/>
　輕虚所以麗天物質凝所以屬地四時係天年有三<lb/>
　百六十日則春夏秋冬各分居九十日五行以配四<lb/>
<pb n="6a"/>
　時布于三百六十日間以木配春以火配夏以金配<lb/>
　秋以水配冬以土則毎時寄王十八日也故九十日<lb/>
　之間戊巳之日各有九也雖每分寄而位本未宜處<lb/>
　於季夏之末火金之間故在此陳之也周人兆黄帝<lb/>
　於南郊迎土氣於季夏亦以是爾歴於立秋以前言<lb/>
　土王用事即其時也横渠張載云以易言之八卦之<lb/>
　位坤在西南致養之地當離兊之間離爲夏爲火兊<lb/>
　爲秋爲金則坤為土在中央宜也又木生火火生土<lb/>
<pb n="6b"/>
　土生金金生水則土自當在火金之間也<lb/>
其日戊巳<lb/>
　戊己屬中央注戊之言茂也己之言起也萬物皆枝<lb/>
　葉茂盛其含秀者抑屈而起因以爲日名<lb/>
其帝黄帝其神后土<lb/>
　據經惟曰其帝其神初不言祀正魏相傳言中央之<lb/>
　神黄帝乗坤艮執繩司下土也黄者中之色也五行<lb/>
　獨土神稱后者后君也位居中統領四行故稱君也<lb/>
<pb n="7a"/>
其蟲倮<lb/>
　倮亦謂之蟲注象物露見不隱藏虎豹之屬恒淺毛<lb/>
其音宮<lb/>
　疏謂宮中也居中央暢四方唱始施生爲四聲綱也<lb/>
律中黄鍾之宮<lb/>
　春夏秋冬各有律以候氣季夏十八日土之氣至則<lb/>
　黄鍾之律應黄鍾全律其應在十一月若季夏土氣<lb/>
　至則黄鍾之宮聲應耳黄鍾五聲與其最尊一聲應<lb/>
<pb n="7b"/>
　中者氣與律聲相當也疏謂土寄王四季無候氣之<lb/>
　管取黄鍾宮聲以應土耳非也管即律也無管何以<lb/>
　言律中耶<lb/>
其數五<lb/>
　五者土之正數<lb/>
其味甘其臭香<lb/>
　甘者味之本也香者臭之本也<lb/>
其祀中霤祭先心<lb/>
<pb n="8a"/>
　中霤一室之主居中而奠四隅郊特牲云家主中霤<lb/>
　而國主社故中央祀中霤祭用牲之藏當以人六脈<lb/>
　之次第求之自右手起以命脈為主於是爲脾爲肺<lb/>
　乃入左手爲心故中央先心也<lb/>
天子居大廟大室乘大路駕黄駵載黄旂衣黄衣服黄<lb/>
玉食稷與牛其器圜以閎<lb/>
　大廟位左右个之中大室又爲大廟之中故中央土<lb/>
　居之疏云周之明堂以夏世室推之大室在中央大<lb/>
<pb n="8b"/>
　于四角之室觀疏意則大室在夏明堂之内<hi>案四正之堂稱</hi>
　<hi>大廟以其共一大室故曰大廟大室明大室居四正之堂中央耳疏内未嘗專主夏明堂言此語非也</hi>
　大路獨尊於四路不以色稱也殷路之制而飾之以<lb/>
　黄所駕者黄駵所載者黄旂所衣者黄衣黄衣爲後<lb/>
　世人主常服稷土榖五榖之長牛土畜形最大位居<lb/>
　中央食當方之榖畜亦異於他時也器圜者象土周<lb/>
　帀於四時閎者取其髙廣<hi>案殷路之制以下七十有八字原本誤在仲秋之末</hi>
　<hi>今移於此</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷三</head>
    <p>
<pb n="1a"/>
欽定四庫全書<lb/>
　月令解卷三　　　　　　　宋　張虙　撰<lb/>
季春之月<lb/>
　季春者斗建辰之辰也漢志云振美於辰則辰振也<lb/>
　夏正爲三月<lb/>
日在胃<lb/>
　三月之中三統歴云日在胃七度元嘉歴云日在胃<lb/>
　九度日與斗建常相合辰與酉合故三月斗建辰則<lb/>
<pb n="1b"/>
　日在酉胃星屬酉也胃三星<lb/>
昬七星中旦牽牛中<lb/>
　七星南方之㝛以其數有七謂之七星二十八㝛皆<lb/>
　星也獨謂南方之中星爲星者以星爲陽之精南方<lb/>
　之中得陽之正故也牽牛六星北方之㝛七星與牽<lb/>
　牛相望也<lb/>
其日甲乙其帝大皥其神句芒其蟲鱗其音角律中姑<lb/>
洗其數八其味酸其臭羶其祀户祭先脾<lb/>
<pb n="2a"/>
　姑洗者月建辰之律也季春氣至則姑洗之律應周<lb/>
　語云姑洗所以脩絜百物考神納賓漢志云洗絜也<lb/>
　言陽氣洗物辜絜之也<lb/>
桐始華田鼠化爲鴽虹始見蓱始生<lb/>
　此記三月時候也桐之爲木見於詩定之方中云可<lb/>
　中琴瑟亦世有用之材故取以紀時鼠穴於地者忽<lb/>
　爲飛禽此尤造物之神也虹螮蝀也朝見於西莫見<lb/>
　於東日之氣也蓱水草<lb/>
<pb n="2b"/>
天子居青陽右个乗鸞路駕倉龍載青旂衣青衣服倉<lb/>
玉食麥與羊其器疏以達<lb/>
　此當辰上三月位也季月居右个<lb/>
是月也天子乃薦鞠衣于先帝<lb/>
　鞠衣后之蠶服也蠶事近矣欲求福祥之助乃薦此<lb/>
　服於神先儒以先帝爲大皥之屬蠶桑雖后事天子<lb/>
　未嘗不親焉其始也薦鞠衣以求福其後也皮弁素<lb/>
　積卜三宫之吉者入於蠶室皆所以重其事也<lb/>
<pb n="3a"/>
命舟牧覆舟五覆五反乃告舟備具于天子焉天子始<lb/>
乗舟薦鮪于寢廟乃爲麥祈實<lb/>
　爾雅言天子造舟諸侯維舟則天子固有所駕之舟<lb/>
　也舟牧主舟之官也至尊所乗不可不謹五覆五反<lb/>
　防其傾漏乃告備具天子於是乗舟亦猶後世以春<lb/>
　時出游歟惟天子不以無事而出因薦鮪于寢廟所<lb/>
　以乗舟者欲薦鮪也禮季冬獻魚春薦鮪鮪曰王鮪<lb/>
　異乎常魚故春特以薦焉薦鮪之日爲麥祈實麥而<lb/>
<pb n="3b"/>
　不實與無麥同故先時致祈爲民之切也<lb/>
是月也生氣方盛陽氣發泄句者畢出萌者盡達不可<lb/>
以内<lb/>
　春之氣固主生矣至於季春始爲盛陽生於子出於<lb/>
　寅及乎辰則始發泄由辰而前句者非不出也出之<lb/>
　爲未畢萌者非不逹也逹之爲未盡至於辰乃畢乃<lb/>
　盡焉春主發散則出而外之時也<lb/>
天子布德行惠命有司發倉廪賜貧窮振乏絶開府庫<lb/>
<pb n="4a"/>
出幣帛周天下勉諸侯聘名士禮賢者<lb/>
　凡所布施皆順天也成周盛時鄉師周萬民之囏阨<lb/>
　司門養死政之老孤其天患民病則司救以王命施<lb/>
　惠邦之委積遺人掌之野之耡粟屋粟旅帥聚之所<lb/>
　以待貧窮乏絶者至矣月令之布德行惠盖倣其近<lb/>
　似者爲之故亦以之命有司榖藏曰倉米藏曰廩貧<lb/>
　窮曰賜賜則所以予之乏絶曰賑賑則貸之而已此<lb/>
　猶未足以見其宣散也至於開府庫以出幣帛凡天<lb/>
<pb n="4b"/>
　下之諸侯皆勉之以從事以之聘名士以之禮賢者<lb/>
　蓋天下之貧窮乏絶天子豈一一能徧所勉諸侯行<lb/>
　之者惟以聘禮名士賢者爲急此所謂不徧物之智<lb/>
　也<lb/>
是月也命司空曰時雨將降下水上騰循行國邑周視<lb/>
原野脩利隄防道達溝瀆開通道路毋有障塞<lb/>
　周禮司空掌邦土月令亦設此官而命之春時多雨<lb/>
　下水上騰葢水氣相感而然雨多害物故爲之備循<lb/>
<pb n="5a"/>
　行國邑之間周視原野之地有隄防則當脩利有溝<lb/>
　瀆則當道逹有道路則當開通使之無有障塞如此<lb/>
　爲備則雨多不爲害矣<lb/>
田獵罝罘羅罔畢翳餧獸之藥毋出九門<lb/>
　當春物生鳥獸方字乳又非爲蒐除害之時傷之則<lb/>
　逆天時此田獵之具所以毋出九門每門之内或有<lb/>
　藏此具者皆不得出禁之也<lb/>
是月也命野虞毋伐桑柘鳴鳩拂其羽戴勝降于桑其<lb/>
<pb n="5b"/>
曲植籧筐后妃齊戒親東鄉躬桑禁婦女毋觀省婦使<lb/>
以勸蠶事蠶事既登分繭稱絲效功以共郊廟之服毋<lb/>
有敢惰<lb/>
　野虞如周禮山虞澤虞之類桑柘蠶所食戒之無伐<lb/>
　愛其所食也仲月鷹化爲鳩至是其羽始備拂披拂<lb/>
　也詩以雎鳩鳲鳩比后夫人之德故喜觀其拂羽以<lb/>
　爲蠶之候戴勝織紝之鳥頭上所戴若勝然后妃齋<lb/>
　戒如承大祭觀採桑示帥先天下也婦女以蠶爲事<lb/>
<pb n="6a"/>
　者觀謂游樂也<hi>案此句舊在如詩鄭之溱洧下於文不順今改正</hi>如詩鄭之<lb/>
　溱洧豈可不禁婦使亦省恐以他役奪其務也凡此<lb/>
　皆所以勸其事也登如麥之登榖之登效功注謂敕<lb/>
　徃蠶者勸戒之似失之迂此直指蠶之登與孟夏后<lb/>
　妃獻繭不同矣分繭稱絲使各效其功之多寡以共<lb/>
　郊廟之服無有敢惰者以上之人所以躬率者誠也<lb/>
是月也命工師令百工審五庫之量金鐵皮革筋角齒<lb/>
羽箭幹脂膠丹漆毋或不良百工咸理監工日號毋悖<lb/>
<pb n="6b"/>
于時毋或作爲淫巧以蕩上心<lb/>
　天氣和適造作爲宜工師百工之師孟子工師得大<lb/>
　木是也故命之令百工五庫以五材而得名凡所治<lb/>
　之材不離乎五材令之使審焉不謂之材而謂之量<lb/>
　以其材各有所受也一有不良工則審之百工咸理<lb/>
　不特一工爲然也監工日號不特一日爲然也弓人<lb/>
　春液角夏治筋秋合三材寒定體此謂之時不可悖<lb/>
　也夫工固有巧也然過乎巧則爲淫無得過乎淫使<lb/>
<pb n="7a"/>
　生奢泰之心<lb/>
是月之末擇吉日大合樂天子乃帥三公九卿諸侯大<lb/>
夫親往視之<lb/>
　自孟春樂正入學先習舞仲春上丁又命樂正習舞<lb/>
　至仲丁樂正入學習樂則樂已成矣是月之末擇吉<lb/>
　日大合樂天子與羣臣親往視之習樂在學而合樂<lb/>
　亦在學此樂之極盛也<lb/>
是月也乃合累牛騰馬遊牝于牧犧牲駒犢舉書其數<lb/>
<pb n="7b"/>
　此不過欲其生息之多書其數者亦恐没所有也<lb/>
合國難九門磔攘以畢春氣<lb/>
　注謂難陰氣非也聖人順陰陽之氣惟恐邪之有以<lb/>
　干正天地之間有不正之氣聖人於是有難之之法<lb/>
　周禮方相氏帥百隸而時難以索室敺疫難之法所<lb/>
　以逐不正也陰陽天地之正氣也不可以邪干之季<lb/>
　春之難謂之畢春氣春氣發生有不正者干之則發<lb/>
　生之功不遂於是乎難畢者令春氣得以成功也磔<lb/>
<pb n="8a"/>
　攘磔牲于九門之上自方相氏時難之法廢而後有<lb/>
　磔攘九門即上言九門謂之國則總内外言之也<lb/>
季春行冬令則寒氣時發草木皆肅國有大恐行夏令<lb/>
則民多疾疫時雨不降山陵不収行秋令則天多沈陰<lb/>
淫雨蚤降兵革竝起<lb/>
　季春之時似冬冬之氣爲寒故寒氣時發草木皆肅<lb/>
　謂枝葉無條暢之意國有大恐又甚於國時有恐以<lb/>
　嚴寒可畏故也季春之時似夏則民多疾疫温氣大<lb/>
<pb n="8b"/>
　勝也陽亢爲旱故雨不降高者暵於熱故山陵之物<lb/>
　不收季春之時似秋則天氣沈陰非春和時秋有淫<lb/>
　雨春乃如之兵革之起金氣之應也<lb/>
</p>
<p>
</p>
  </div>
</body>
</text>
</TEI>
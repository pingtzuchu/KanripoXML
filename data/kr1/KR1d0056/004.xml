<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷四</head>
    <p>
<pb n="1a"/>
欽定四庫全書<lb/>
　月令解卷四　　　　　　　宋　張虙　撰<lb/>
孟夏之月<lb/>
　孟夏之月孟夏者斗建己之辰漢志云已盛於己則<lb/>
　己己也<hi>上音似下音以</hi>夏正爲四月<lb/>
日在畢<lb/>
　四月之中三統歴云日在井初度元嘉歴云日在畢<lb/>
　十五度日與斗建常相合巳與申合故四月斗建巳<lb/>
<pb n="1b"/>
　則日在申畢星屬申也畢八星<lb/>
昬翼中旦婺女中<lb/>
　翼二十二星南方之㝛婺女四星北方之㝛翼與女<lb/>
　正相望也<lb/>
其日丙丁<lb/>
　丙丁屬夏注丙之言炳也時萬物皆炳然著見而强<lb/>
　大因以爲日名<lb/>
其帝炎帝其神祝融<lb/>
<pb n="2a"/>
　據經惟曰其帝其神初不言祀正魏相傳言南方之<lb/>
　神炎帝乗離執衡司夏也火性炎上故曰炎融者火<lb/>
　之明盛也神必有祝遂稱祝融<lb/>
其蟲羽<lb/>
　羽亦謂之蟲所謂羽蟲三百六十鳳爲之長注象物<lb/>
　從風鼓翼飛鳥之屬<lb/>
其音徴<lb/>
　疏謂夏時調和樂以徵爲主徵祉也物盛大而繁祉<lb/>
<pb n="2b"/>
　也<lb/>
律中中呂<lb/>
　中呂者月建巳之律也孟夏氣至則中呂之律應周<lb/>
　語云中呂宣中氣漢志云言㣲陰始起未成著于其<lb/>
　中旅助姑洗宣氣齊物也<lb/>
其數七<lb/>
　火數二得土五數故爲成數七<lb/>
其味苦其臭焦<lb/>
<pb n="3a"/>
　火曰炎上而炎上作苦焦言火炎而不宜上<hi>按此句未詳</hi>
　盖夏之氣為然<lb/>
其祀竈祭先肺<lb/>
　夏與冬爲對人之生不在家則在路夏祀竈賴其養<lb/>
　於家冬祀行資其庇於路此夏之祀所以主竈也祭<lb/>
　用牲之藏當以人之六脈次第求之自右手起以命<lb/>
　脈爲主於是爲脾爲肺故夏先肺也<lb/>
螻蟈鳴蚯蚓出王瓜生苦菜秀<lb/>
<pb n="3b"/>
　此記四月時候也螻螻蛄也能鳴蟈蛙也周禮蟈氏<lb/>
　掌其禁其鳴尤甚蚯蚓亦能鳴謂之歌女此時始出<lb/>
　地未鳴也王瓜大瓜也種最多有大有小此言其生<lb/>
　謂大種也苦菜詩謂之荼今人亦多食劉易喜食苦<lb/>
　馬菜爲狄青所治<lb/>
天子居明堂左个乗朱路駕赤駵載赤旂衣朱衣服赤<lb/>
玉<lb/>
　明堂古天子聽政之堂吕氏取以名夏爲朱明名與<lb/>
<pb n="4a"/>
　所居正相稱也此當已上四月位也朱路謂路飾之<lb/>
　以朱者也赤駵赤身黒鬛曰駵周人尚赤戎事乗騵<lb/>
　注騵駵馬白腹赤旂旂色尚赤也載謂建之於車也<lb/>
　周禮交龍爲旂凡旗通謂之旂旂必有鈴朱衣所衣<lb/>
　之衣尚赤色也赤玉謂玉色之赤者服謂冕旒及笄<lb/>
　并佩玉尚赤色也相玉經云赤擬雞冠<lb/>
食菽與雞其器高以粗<lb/>
　菽水榖<hi>案原本作菽榖脫水字則下文一用尅我句不明矣今補</hi>雞木畜夏氣盛<lb/>
<pb n="4b"/>
　烈一用尅我不使太過一用生我不使減退器高以<lb/>
　粗者夏主長大高則長粗則大亦象物盛長也<lb/>
是月也以立夏先立夏三日大史謁之天子曰盛德在<lb/>
火天子乃齊立夏之日天子親帥三公九卿大夫以迎<lb/>
夏於南郊<lb/>
　立夏爲四月節迎夏於南郊者人君後天而奉天時<lb/>
　當其氣至則出郊以迎所以導之也夏之盛德在火<lb/>
　火屬夏也凡見於萬物之長火之德也親帥羣臣迎<lb/>
<pb n="5a"/>
　之南郊所以重其至示敬也迎迎其氣耳非有神也<lb/>
　或謂即炎帝祝融故迎而祭之注引文耀鉤謂赤熛<lb/>
　怒<lb/>
還反行賞封諸侯慶賜遂行無不欣説<lb/>
　南郊迎氣公卿大夫與焉而無諸侯及還反行賞則<lb/>
　有諸侯之封焉上有慶賜固人情之所欣說然滿堂<lb/>
　飲酒一夫鄉隅而泣亦足以爲慶賜之累故無不欣<lb/>
　說則善也<lb/>
<pb n="5b"/>
乃命樂師習合禮樂<lb/>
　季春大合樂天子帥羣臣親往視之至是又習合焉<lb/>
　不特樂也禮亦在其中故曰習合禮樂不可一日廢<lb/>
　故以時習合之非有所爲也<lb/>
命大尉贊桀俊遂賢良舉長大行爵出禄必當其位<lb/>
　夏曰長此助長氣也大尉古司馬之官以辨論官材<lb/>
　爲職桀俊以才言必贊之懼其或堙晦也賢良以德<lb/>
　言必遂之懼其有沮滯也長謂日加益者大謂由小<lb/>
<pb n="6a"/>
　學而造大學者從而舉之爵以馭貴禄以馭富無不<lb/>
　各當其位言於孟夏皆所以助長氣也<lb/>
是月也繼長增高毋有壞墮毋起土功毋發大衆毋伐<lb/>
大樹<lb/>
　當夏之時物無不長也無不高也勿使有壞是繼也<lb/>
　勿使有墮是增也土功一起築城鑿池能無壞墮乎<lb/>
　大衆一發車徒征行能無壞墮乎若伐大樹則壞墮<lb/>
　又甚矣此所當戒也<lb/>
<pb n="6b"/>
是月也天子始絺<lb/>
　絺以郤暑暑而絺猶寒而裘也此天下之常惟天子<lb/>
　所服則尤以順時爲重也<lb/>
命野虞出行田原爲天子勞農勸民毋或失時命司徒<lb/>
循行縣鄙命農勉作毋休于都<lb/>
　野虞位卑故命之出行田原曰爲天子者見上之人<lb/>
　留意於農野虞之行如天子親勸勞然司徒位尊故<lb/>
　命之循行縣鄙令農勉作以趨時都者國都也人情<lb/>
<pb n="7a"/>
　所樂居令其在田而不在都也<lb/>
是月也驅獸毋害五穀毋大田獵<lb/>
　夏曰苖以其爲苖除害也五穀正長而獸或害之何<lb/>
　以有秋蜡迎虎而祭以其能食田豕則養穀以驅獸<lb/>
　重其所當重然終不敢大爲田獵以傷蕃廡之氣也<lb/>
農乃登麥天子乃以彘嘗麥先薦寢廟<lb/>
　季春爲麥祈實至是始熟農遂登而獻之麥火穀彘<lb/>
　水畜嘗麥以水勝火不使熱之過也寢廟祖廟也祖<lb/>
<pb n="7b"/>
　廟必有寢月令凡天子嘗新必先薦寢廟一食不敢<lb/>
　忘親也<lb/>
是月也聚畜百藥<lb/>
　周禮醫師掌聚毒藥注聚畜百藥蕃廡之時毒氣盛<lb/>
　也藥之可採者不必皆在孟夏以其蕃廡之時所可<lb/>
　采者爲多<lb/>
靡草死麥秋至<lb/>
　詩小雅無草不死無木不萎注盛夏養萬物之時草<lb/>
<pb n="8a"/>
　木枝葉猶有萎槁者此正靡草之類非專一物俗諺<lb/>
　有夏枯草麥之言秋葢萬物成熟爲秋麥至是熟故<lb/>
　曰麥秋上已登麥矣今復言麥秋至者葢登麥農以<lb/>
　新爲獻耳如今農夫獻新論麥秋則今始至也<lb/>
斷薄刑決小罪出輕繫<lb/>
　刑以秋冬今當夏時所斷者薄刑所决者小罪輕繫<lb/>
　如漢時獄逾冬免死若輕者令皆出之<lb/>
蠶事畢后妃獻繭乃收繭稅以桑爲均貴賤長幼如一<lb/>
<pb n="8b"/>
以給郊廟之服<lb/>
　周禮内宰后妃率内外命婦始蠶于北郊以爲祭服<lb/>
　則蠶于蠶室者内外命婦也后妃因内外蠶事之畢<lb/>
　以其繭獻于天子當季春蠶事之興也天子薦鞠衣<lb/>
　以求福今蠶既畢后獻繭于天子以告功成禮也注<lb/>
　謂后妃受内命婦之獻非也繭稅謂收所養之繭稅<lb/>
　此與帝藉之收不同帝藉之收盡收之也此曰乃收<lb/>
　繭稅旣曰稅則惟稅之而已不盡收也帝藉供粢盛<lb/>
<pb n="9a"/>
　所用廣若給郊廟之服服不必常易新也以桑爲均<lb/>
　其多寡則隨桑之多寡貴賤長幼如一什一則皆什<lb/>
　一什二則皆什二也此一節不可從注䟽之説<lb/>
是月也天子飲酎用禮樂<lb/>
　䟽引詩爲此春酒至此始成與漢嘗酎異觀注䟽之<lb/>
　言則此飲酎非在廟也嘗酎之意載於左傳襄公二<lb/>
　十二年見於嘗酎與執燔焉則酎在廟也至漢則高<lb/>
　廟酎惠帝廟酎酎禮行于宗廟若月令所言則無在<lb/>
<pb n="9b"/>
　廟之禮月令凡先薦寢廟皆天產之物麥稻鮪含桃<lb/>
　如飲酎直曰天子飲酎用禮樂用禮樂則飲酎之禮<lb/>
　在當時爲最盛此䟽所以言與漢嘗酎異也<lb/>
孟夏行秋令則苦雨數來五穀不滋四鄙入保行冬令<lb/>
則草木蚤枯後乃大水敗其城郭行春令則蝗蟲爲災<lb/>
暴風來格秀草不實<lb/>
　行秋令則孟夏之時似秋秋雨傷稼謂之苦雨此雨<lb/>
　數來穀何以養鄙界上邑小城曰保入保慮饑也行<lb/>
<pb n="10a"/>
　冬令則孟夏之時似冬草木未寒而枯冬德屬水水<lb/>
　尤爲盛故大水敗城郭也行春令則孟夏之時似春<lb/>
　蝗蟲以温氣而生夏宜熱而温故蝗生也暴風卒然<lb/>
　之風春多有之夏行春令故有此風草當春則生今<lb/>
　非時故秀而不實也<lb/>
</p>
<p>
</p>
  </div>
</body>
</text>
</TEI>
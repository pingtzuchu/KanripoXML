<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷一</head>
    <p>
<pb n="1a"/>
欽定四庫全書<lb/>
　月令解卷一　　　　　　　宋　張虙　撰<lb/>
孟春之月<lb/>
　孟春者斗建寅之辰也漢志云引達於寅則寅引也<lb/>
　夏正爲正月<lb/>
日在營室<lb/>
　正月之中三統歴云日在室十四度元嘉歴云日在<lb/>
　室一度疏謂月令據其大畧不細與歴同日與斗建<lb/>
<pb n="1b"/>
　常相合寅與亥合正月斗建寅則日在亥室星屬亥<lb/>
　也<hi>案此說由不知歳差故以為據其大畧又泥於子與丑合寅與亥合之說皆非也</hi>營室二<lb/>
　星<lb/>
昬參中旦尾中<lb/>
　每月必記昬旦中星者人君南面而治仰觀天文以<lb/>
　授民事故舉南方之中星爲候月令中星疏亦謂據<lb/>
　大畧而言不與歴正同但一月之内有中者即得載<lb/>
　之<hi>案此亦由不知歲差故有是說</hi>中星一晝一夜分天之半參十星<lb/>
<pb n="2a"/>
　西方之㝛尾九星東方之㝛參與尾相望也<lb/>
其日甲乙<lb/>
　左傳云天有十日以應五行五行播於四時故十日<lb/>
　各有所屬甲乙屬春注乙之言軋也時萬物皆解孚<lb/>
　甲自抽軋而出因以爲日名焉疏云日功之名<lb/>
其帝太皡其神句芒<lb/>
　據經惟曰其帝其神初不言祀正前漢魏相傳言東<lb/>
　方之神大皥乗震執規司春者而注疏以爲祀其帝<lb/>
<pb n="2b"/>
　又祀其神有主必有配皆以義起禮耳後世因其言<lb/>
　則祀禮不復廢矣然其帝其神名號亦自取義元氣<lb/>
　廣大謂之皥天則皥者廣大之意木初生時句曲而<lb/>
　有芒角故曰句芒<lb/>
其蟲鱗<lb/>
　鱗亦謂之蟲所謂鱗蟲三百六十龍為之長注鱗龍<lb/>
　蛇之屬有孚甲似木<lb/>
其音角<lb/>
<pb n="3a"/>
　疏謂春時調和樂以角爲主角觸也物觸地而出戴<lb/>
　芒角也<lb/>
律中大蔟<lb/>
　大蔟者月建寅之律也律候氣之管以銅爲之實以<lb/>
　葭灰以羅縠覆之置緹縵室中孟春氣至則大蔟之<lb/>
　律應而吹灰中者氣與律相當也國語云大蔟所以<lb/>
　金奏贊陽出滯漢志云蔟奏也陽氣大奏地而達物<lb/>
　也<lb/>
<pb n="3b"/>
其數八<lb/>
　金木水火得土而成木數三得土五數故爲成數八<lb/>
其味酸其臭羶<lb/>
　在口者爲味有形則有味木曰曲直而曲直作酸木<lb/>
　實之性然則木實酸通於鼻者爲臭有氣則有臭凡<lb/>
　草木所生其氣羶也<lb/>
其祀户祭先脾<lb/>
　凡五祀皆有功於人故立祀以報之又各從其類也<lb/>
<pb n="4a"/>
　春祀户者户在門之内易節卦不出户庭不出門庭<lb/>
　解者謂竒爻在前户之象偶爻在前門之象是竒者<lb/>
　爲户偶者爲門春祀户秋祀門户祀其出門祀其入<lb/>
　户在内於人為尤近當冬寒時塞向墐户春氣和則<lb/>
　人闢户矣故祀其神祭用牲之藏時各有所先既非<lb/>
　本屬又不可論相生又不可論相尅雖與古尚書文<lb/>
　合又不可通其義此葢不過示有所先耳當以人六<lb/>
　脈之次第求之自右手起以命脈爲主於是爲脾爲<lb/>
<pb n="4b"/>
　肺乃入左手爲心爲肝爲腎此其次第非出於人之<lb/>
　私也故用牲之藏其所先者亦依之而春夏中央秋<lb/>
　冬之際定矣故春先脾<lb/>
東風解凍蟄蟲始振魚上冰獺祭魚鴻鴈來<lb/>
　此記正月時候也冰凝則魚潛而下冰釋則魚躍而<lb/>
　上獺祭魚者以魚方可取祭而後食猶人食必祭也<lb/>
　天之生物自有禀性之善者特其偏耳鴈隨陽者禹<lb/>
　貢謂之陽鳥鴈之隨陽居無定所從中土視之自北<lb/>
<pb n="5a"/>
　而南謂之來自南而北亦謂之來孟春之來自南方<lb/>
　而北也<lb/>
天子居青陽左个乗鸞路駕倉龍載青旂衣青衣服倉<lb/>
玉<lb/>
　天子每時居處及所乗車馬所建旌旗所服衣玉所<lb/>
　食牲榖及器物之屬皆順時氣也春爲青陽吕氏取<lb/>
　之以名天子所居名與居正相稱也此當寅上正月<lb/>
　位也孟月則居左个个者左傳置饋於个釋者謂个<lb/>
<pb n="5b"/>
　廂也鸞路者明堂位言鸞車有虞氏之路車之有鸞<lb/>
　不特有虞氏之制意自有虞氏始然春乗鸞路取其<lb/>
　色非取其聲後漢輿服志耕車注車必有鸞而春獨<lb/>
　曰鸞路者鸞鳯類而色青故以名春路陸佃禮圖於<lb/>
　太常條下謂青路謂之鸞路者則鸞青鳯故也以此<lb/>
　知鸞路正取其色之青倉龍者倉青也曲禮言左青<lb/>
　龍倉龍即青龍以馬爲龍周禮馬八尺以上爲龍此<lb/>
　天子所駕也詩疏騏青而㣲黑青旂旂色尚青也載<lb/>
<pb n="6a"/>
　謂建之於車周禮交龍爲旂旂必有鈴青衣所衣之<lb/>
　衣尚青色也青色爲衣古未之見唯近世夏休辨六<lb/>
　服之色以衮之色如蓘蓘青草也鷩赤毳黄希白元<lb/>
　黑皆然倉玉玉之青者服謂冕旒及笄并佩玉尚青<lb/>
　色也玉藻水蒼玉以文色似水之蒼周禮蒼璧青圭<lb/>
　此皆玉之青者山海經武玞石似玉青地白文色揚<lb/>
　雄羽獵賦說玉眩耀青熒顔師古注言其色青而有<lb/>
　光耀也<lb/>
<pb n="6b"/>
食麥與羊其器疏以達<lb/>
　麥木榖也疏云麥實有孚甲屬木尚書五行傳以羊<lb/>
　爲火畜春氣貴和食其當方之榖而以火畜助之食<lb/>
　得其調則疾不生亦所以安性也古人之食惟取其<lb/>
　宜而已不以珍異進也器疏以達春主發散疏則散<lb/>
　達則發或謂疏爲刻鏤之象求之太過此特言其開<lb/>
　暢而已<lb/>
是月也以立春先立春三日大史謁之天子曰某日立<lb/>
<pb n="7a"/>
春盛德在木天子乃齊立春之日天子親帥三公九卿<lb/>
諸侯大夫以迎春於東郊<lb/>
　立春爲正月節迎春於東郊者人君後天而奉天時<lb/>
　當其氣至則出郊以迎所以導之也太史禮官之屬<lb/>
　先三日謁之將以致天子之齊也盛德四時皆有德<lb/>
　或生或長或斂或藏是其德也天地之大德固難於<lb/>
　形容至其分而爲四時則各有所在故因其分而言<lb/>
　其盛則天地之德於是著矣春之盛德在木木屬春<lb/>
<pb n="7b"/>
　也凡見於萬物之生木之德也親帥羣臣迎之於東<lb/>
　郊所以重其至示敬也迎迎其氣耳非有神矣或謂<lb/>
　即太皥句芒故迎而祭之注引文曜鉤謂靈威仰<lb/>
還反賞公卿諸侯大夫於朝命相布德和令行慶施惠<lb/>
下及兆民慶賜遂行毋有不當<lb/>
　古者賞以春夏順時氣也迎春之賞葢喜其氣之至<lb/>
　故行賞以飾喜尤爲順時之大者然是賞也惟及於<lb/>
　公卿諸侯大夫而己未及兆民也於是命之相臣指<lb/>
<pb n="8a"/>
　居輔佐之任者布德以助春之德和令以和春之令<lb/>
　曰慶曰惠又出乎賞之外以行以施及於兆民慶賜<lb/>
　則又總言上之所與毋有不當使當得者皆得所予<lb/>
　雖廣而無一妄予者古人淳厚安有欺罔之事邪<lb/>
乃命大史守典奉法司天日月星辰之行㝛離不貸毋<lb/>
失經紀以初爲常<lb/>
　周禮大史之職掌六典逆邦國之治八法逆官府之<lb/>
　治則守典奉法是其職也然頒嵗年於官府都鄙頒<lb/>
<pb n="8b"/>
　朔於邦國皆大史職也豈惟六典八法而已日月星<lb/>
　辰行於天者大史司之㝛如天文志填星居㝛其國<lb/>
　<hi>案漢書天文志作填星所居國吉居㝛久國福厚此刪改其文國字下應脫一吉字</hi>五星所聚<lb/>
　㝛其國王<hi>案天文志作其國王天下此刪去天下二字</hi>是㝛也離如月離<lb/>
　於畢是離也大史司之曰㝛曰離皆無貸者言占驗<lb/>
　不差也<hi>案月令乃言推歩不差耳非言占驗</hi>經紀謂日月星辰行天之<lb/>
　躔度初如歴法之元孟子所謂故也用是爲常此不<lb/>
　可變者治歴明時本貴乎革若其法之初則不可得<lb/>
<pb n="9a"/>
　而易<lb/>
是月也天子乃以元日祈榖於上帝乃擇元辰天子親<lb/>
載耒耜措之於參保介之御間帥三公九卿諸侯大夫<lb/>
躬耕帝藉<hi>案藉田今本作籍非</hi>天子三推三公五推卿諸侯九推<lb/>
反執爵于大寢三公九卿諸侯大夫皆御命曰勞酒<lb/>
　元日或以爲吉日或以爲善日其說則同然以書所<lb/>
　稱元日觀之則元日乃正月朔旦也吕氏創法則以<lb/>
　元日行禮祈榖躬耕本一事其行禮則同一日既曰<lb/>
<pb n="9b"/>
　元日又曰元辰元日即朔日元辰於是日取其時也<lb/>
　十二支謂之辰元日曰以則以朔日行之無俟乎擇<lb/>
　元辰曰擇則於元日之中取其辰之良者用之故謂<lb/>
　之擇也左傳郊祀后稷以勸農事故啓蟄而郊郊而<lb/>
　後耕此周制也吕氏不遵此禮月令春祈榖夏亦祈<lb/>
　榖祈榖非郊也祈榖禮畢於是講躬耕之禮耒耜田<lb/>
　器也措之參保介之御間參凡車上人皆可言參乗<lb/>
　保介注以爲衣甲之士非也詩臣工云嗟嗟保介介<lb/>
<pb n="10a"/>
　猶副也諸侯來朝介或九人七人五人天子之保介<lb/>
　猶諸侯之保介也則介豈謂衣甲天子之車安得有<lb/>
　甲士惟耒耜之器非車上所能容所以措之於左右<lb/>
　之間御間即謂天子所坐之處帥公卿諸侯大夫以<lb/>
　身帥之也躬耕者祭統云天子諸侯非莫耕也身致<lb/>
　其誠信誠信之謂盡盡之謂敬敬盡可以事神明帝<lb/>
　藉古說謂爲天神借民力所治之田以藉爲借或云<lb/>
　耤蹈藉也躬親履踐之義皆不若應劭以爲典籍葢<lb/>
<pb n="10b"/>
　干畞之田必有籍以紀之曰帝藉則與民之公田異<lb/>
　矣周禮甸師帥其屬而耕耨王藉則帝藉即王藉帝<lb/>
　藉之帝非指天也曰三推五推九推此則尊卑勞逸<lb/>
　之辨也人君惟知稼穡之艱難親耕之禮盖體民也<lb/>
　耕藉而反亦己勞矣故飲之酒亦猶勞農也然觀執<lb/>
　爵之語則非有盛禮如平時即執爵而酳意者持酒<lb/>
　如勸賓之禮大寢非燕之所所以示禮之特名曰勞<lb/>
　酒此特爲耕罷而設御如御食於君之御<lb/>
<pb n="11a"/>
是月也天氣下降地氣上騰天地和同草木萌動<lb/>
　天地之氣亦人之氣也孟冬之月天地不通閉塞而<lb/>
　成冬今也一降一騰和同無間所謂天地交泰故生<lb/>
　草木萌動之爲言亦猶人初受氣於胎元嚮之靜者<lb/>
　自此動矣<lb/>
王命布農事命田舍東郊皆脩封疆審端徑術善相丘<lb/>
陵阪險原隰土地所宜五榖所殖以教道民必親躬之<lb/>
田事既飭先定準直農乃不惑<lb/>
<pb n="11b"/>
　農事布於春而斂於秋農事之布必王命之不曰天<lb/>
　子而曰王不以天子之尊嚴臨下也田非田畯之官<lb/>
　即謂凡有田者舍於東郊謂民畢出於廬舍也觀此<lb/>
　一節即周禮大司徒之職大司徒有條目易曉此乃<lb/>
　總而論之葢自商鞅開阡陌之後古制隳廢大司徒<lb/>
　之職亦難復舊今惟因其近似者行之脩封疆審端<lb/>
　徑術即制其畿疆作其溝封正其道塗均其地域也<lb/>
　善相邱陵阪險原隰土地所宜五榖所殖即五地之<lb/>
<pb n="12a"/>
　物辨以土㑹十有二土十有二壤辨以土宜五物九<lb/>
　等辨以土均然後稼穡樹藝之所宜畢見於此而始<lb/>
　可以任地事也度土而積之謂之封界畫以守之謂<lb/>
　之疆每歲脩之使勿壞術與遂同夫間有遂遂上有<lb/>
　徑審則詳視之端則理正之相如詩言相其隂陽古<lb/>
　之勤民如此至其教道之方不徒形之空言必躬親<lb/>
　以率之民烏得而不從田事既飭言治田之事各有<lb/>
　條理矣亦有所先各適其平謂之準各得其正謂之<lb/>
<pb n="12b"/>
　直民無惑心則爭競之念自絶先王經理天下如一<lb/>
　家然<lb/>
是月也命樂正入學習舞<lb/>
　樂正者樂官之長學者教育人才之地文王世子云<lb/>
　釋菜不舞則習舞非爲釋菜也春陽既動萬物出地<lb/>
　故王者習舞所以應之樂以舞爲重古人所致意衆<lb/>
　仲之對季札之觀皆舞也夫子與顔淵論韶舞與賓<lb/>
　牟賈論武王之舞亦舞也其屈伸俯仰綴兆疾舒皆<lb/>
<pb n="13a"/>
　關於造化孟春之習豈區區爲釋菜哉且月令所言<lb/>
　自有次第習舞之後乃始習樂習樂之後乃大合樂<lb/>
　則習舞居先見舞之爲重也<lb/>
乃脩祭典命祀山林川澤犧牲毋用牝禁止伐木毋覆<lb/>
巢毋殺孩蟲胎夭飛鳥毋麛毋卯毋聚大衆毋置城郭<lb/>
掩骼埋胔<lb/>
　重祭禮故於歳始而省錄之曰山林川澤則羣祀無<lb/>
　不舉也犧牲毋用牝爲傷妊也此山林川澤之禮然<lb/>
<pb n="13b"/>
　耳若天地宗廟大祭雖非孟春亦不用牝也斧斤以<lb/>
　時入山林當草木萌動之時固禁止之覆巢則鳥何<lb/>
　以生育孩蟲胎夭皆不可殺獸曰麛鳥曰卵亦不用<lb/>
　皆所以遂其生育之性飛鳥或謂初飛之鳥據仲秋<lb/>
　羣鳥養羞注有翼曰鳥閩蚋之屬此其類也不聚大<lb/>
　衆大衆聚則宰殺必多不置城郭置則塡築必傷物<lb/>
　骨枯曰骼肉腐曰胔或掩之或埋之推其所愛於其<lb/>
　生者以及其死者也<lb/>
<pb n="14a"/>
是月也不可以稱兵稱兵必天殃兵戎不起不可從我<lb/>
始<lb/>
　兵主殺以殺氣而逆生氣所以有天殃老氏曰用兵<lb/>
　不敢爲主而爲客葢不可從我始之謂也湯之造攻<lb/>
　自鳴條用兵之義未嘗不然况方春之始乎<lb/>
毋變天之道毋絶地之理毋亂人之紀<lb/>
　日月東西相從不已風霆流形庶物露生是天道之<lb/>
　顯者變之可乎載華嶽而不重振河海而不洩是地<lb/>
<pb n="14b"/>
　理之顯者絶之可乎五常設教之倫五事敬用之範<lb/>
　是人紀之顯者亂之可乎月令載此於孟春亦春秋<lb/>
　正王道之端之意其示戒深矣<lb/>
孟春行夏令則雨水不時草木蚤落國時有恐行秋令<lb/>
則其民大疫猋風暴雨總至藜莠蓬蒿竝興行冬令則<lb/>
水潦爲敗雪霜大摯首種不入<lb/>
　行令或以爲天之行令或以為君之行令天令之不<lb/>
　時乃君令之所致其實一也行夏令則孟春之時似<lb/>
<pb n="15a"/>
　夏雨水乃正月節不時則非時而有也草木以長養<lb/>
　之蚤故其落亦蚤國時有恐非常常恐也有時或然<lb/>
　如驚雷震電之類行秋令則孟春之時似秋春氣温<lb/>
　秋氣涼當温而涼則爲疫秋後多風多雨徒長惡草<lb/>
　耳行冬令則孟春之時似冬春去冬未逺冬之水潦<lb/>
　積隂所成春尚有之所以敗物或時降霜或時降雪<lb/>
　此皆冬之物也摯猶至也首種非止一物首種如今<lb/>
　人言發頭布種之初也不入謂不入土葢氣寒也<lb/>
</p>
<p>
</p>
  </div>
</body>
</text>
</TEI>
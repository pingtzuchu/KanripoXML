<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷十</head>
    <p>
<pb n="1a"/>
欽定四庫全書<lb/>
　月令解卷十　　　　　　　宋　張虙　撰<lb/>
孟冬之月<lb/>
　孟冬者斗建亥之辰也漢志云該閡於亥則亥該也<lb/>
　夏正為十月<lb/>
日在尾<lb/>
　十月之中三統歴云日在箕七度元嘉歴云日在尾<lb/>
　十二度日與斗建常相合亥與寅合故十月斗建亥<lb/>
<pb n="1b"/>
　則日在尾尾屬寅也尾九星<lb/>
昬危中旦七星中<lb/>
　危三星北方之宿七星南方之宿危與七星相望<lb/>
其日壬癸<lb/>
　壬癸屬冬注壬之言任也癸之言揆也時萬物懐任<lb/>
　於下揆然萌芽因以為曰名<lb/>
其帝顓頊其神元㝠<lb/>
　據經惟言其帝其神初不言祀正前漢魏相傳言北<lb/>
<pb n="2a"/>
　方之神顓帝乗坎執權司冬者顓之為言専也隂盛<lb/>
　則静而専頊之為言正也冬氣升而其位正故帝曰<lb/>
　顓頊春為蒼天知冬為元南為明方知冬為㝠故神<lb/>
　曰元㝠<lb/>
其蟲介<lb/>
　介亦謂之蟲所謂介蟲三百六十龜為之長注介甲<lb/>
　也象物閉藏地中龜鼈之屬<lb/>
其音羽<lb/>
<pb n="2b"/>
　疏謂冬時調和樂以羽為主羽聚也聚藏宇覆之也<lb/>
律中應鍾<lb/>
　應鍾者月建亥之律也孟冬氣至則應鍾之律應周<lb/>
　語云應鍾均利器用俾應復漢志云言隂氣應無射<lb/>
　該藏萬物而雜陽閡種也<lb/>
其數六<lb/>
　水數一得土五數故為成數六<lb/>
其味鹹其臭朽<lb/>
<pb n="3a"/>
　水潤下作鹹凡鹹朽者皆屬焉氣若有若無為朽<lb/>
其祀行祭先腎<lb/>
　冬與夏為對人之生不在家則在路夏祀竈賴其養<lb/>
　於家冬祀行資其庇於路然行祀於冬者冬嵗之終<lb/>
　役車其休故冬祀行也祭用牲之藏時各有所先惟<lb/>
　冬先腎為本屬若春夏秋與中央皆非本屬當以人<lb/>
　六脈之次第求之自右手起以命脈為主於是為脾<lb/>
　為肺乃入左手為心為肝為腎故冬先腎也<lb/>
<pb n="3b"/>
水始冰地始凍雉入大水為蜃虹藏不見<lb/>
　此紀十月時候也水流物也至是成冰隂氣凝沍也<lb/>
　地堅物也至是合凍亦隂氣凝沍也造物之妙或變<lb/>
　或化難以理詰雉入大水為蜃既非可以形求又非<lb/>
　可以色求所可得而言者當春發生則鷹化為鳩鼠<lb/>
　化為鴽其化者亦不自知此春時也當秋冬之時爵<lb/>
　之為蛤雉之為蜃非化也入大水為之此由得水而<lb/>
　然也虹天地之淫氣見於春乗陽也藏於冬伏隂也<lb/>
<pb n="4a"/>
　天地之間無非氣也其曰温厚嚴凝之氣此正也或<lb/>
　為愆或為厲或為淫皆非正也<lb/>
天子居𤣥堂左个乗𤣥路駕鐵驪載𤣥旂衣黒衣服𤣥<lb/>
玉<lb/>
　冬為元英所以吕氏取之以名天子所居此當亥上<lb/>
　十月位也元路路之色元也在天之色則為元在人<lb/>
　之色則為黒鐵驪鐵則元色之重者馬純黒曰驪夏<lb/>
　后氏尚黒戎事乗驪元旂旂之色尚元也載謂建之<lb/>
<pb n="4b"/>
　於車周禮交龍為旂旂必有鈴黒衣所衣之衣尚黒<lb/>
　色也古六服有元衣元玉玉之黒也服謂冕旒及笄<lb/>
　并佩玉尚元色也相玉經云黒侔純漆<lb/>
食黍與彘其器閎以奄<lb/>
　黍火榖彘水畜寒氣不可過故食火榖以減之寒氣<lb/>
　不可抑故食當方之牲以存之<lb/>
是月也以立冬先立冬三日大史謁之天子曰某日立<lb/>
冬盛徳在水天子乃齊立冬之日天子親帥三公九卿<lb/>
<pb n="5a"/>
大夫以迎冬於北郊<lb/>
　立冬為十月節迎冬於北郊者人君後天而奉天時<lb/>
　當其氣至則出郊以迎所以導之也冬之盛徳在水<lb/>
　水屬冬也凡見於萬物之藏水之徳也親帥羣臣迎<lb/>
　之於北郊所以重其至示敬也迎迎其氣耳非有神<lb/>
　也或謂即顓帝元㝠故迎而祭之注引文曜鉤謂叶<lb/>
　光紀<lb/>
還反賞死事恤孤寡<lb/>
<pb n="5b"/>
　迎冬還反所行之賞與三時異盖因殺氣之盛而念<lb/>
　死事之人慮其孤寡不得所養從而賞之順時之政<lb/>
　於是為至漢羽林孤兒者取從軍死事之子孫養羽<lb/>
　林官教以五兵他時發以為軍養之將以用之非古<lb/>
　意<lb/>
是月也命大史釁龜筴占兆審卦吉凶是察阿黨則罪<lb/>
無有掩蔽<lb/>
　言釁龜筴則不特龜釁筴亦釁矣古者物成則釁此<lb/>
<pb n="6a"/>
　當物辨之初而釁焉示新也龜為卜筴為筮龜以卜<lb/>
　而有兆筴以筮而有卦兆有象故言占卦有數故言<lb/>
　審占兆審卦則吉凶見矣吉凶總承上辭也夫大史<lb/>
　日官也以龜筴之事命之可見矣而阿黨之察亦係<lb/>
　焉何也意者古之史官實持褒貶之權人臣有罪皆<lb/>
　得而大書之如董狐之書趙盾南史之書崔杼則阿<lb/>
　黨之罪雖欲隠蔽得乎此古之史官非星翁歴士之<lb/>
　比也<lb/>
<pb n="6b"/>
是月也天子始裘<lb/>
　隕霜而冬裘具故司裘以仲秋獻良裘以季秋獻功<lb/>
　裘至是而天子始服矣天子所服衣以順時為重也<lb/>
命有司曰天氣上騰地氣下降天地不通閉塞而成冬<lb/>
　天地交泰故春言和同天地不交否故冬言閉塞和<lb/>
　同之時天下皆知春之為春不必告詔也閉塞之時<lb/>
　天下雖知之而或有不謹者所以命有司也人苟知<lb/>
　閉塞之義則事事物物皆不敢肆矣<lb/>
<pb n="7a"/>
命百官謹盖藏命司徒循行積聚無有不斂<lb/>
　盖藏之當謹凡爾百官莫不皆然仲秋嘗以積聚趣<lb/>
　民矣至是司徒循行之無有不斂猶恐有遺利也<lb/>
坏城郭戒門閭修鍵閉慎管籥固封疆備邉竟完要塞<lb/>
謹闗梁塞蹊徑飭喪紀辨衣裳審棺椁之薄厚塋丘壟<lb/>
之大小髙卑厚薄之度貴賤之等級<lb/>
　三里之城七里之郭有國之常制坏之欲其厚固也<lb/>
　有城郭則有門閭故從而戒之有門閭則有鍵閉又<lb/>
<pb n="7b"/>
　從而修之有鍵閉則必有管籥又從而謹之外而為<lb/>
　封疆欲其固又外而為邉境欲其備下至於要害之<lb/>
　當完闗梁之宜謹蹊徑之當塞無不致意此九者皆<lb/>
　已畧舉於秋至此總而命之則四海九州之廣無有<lb/>
　闕漏之處至於喪紀之事此亦閉藏之具故順時飭<lb/>
　正之其衣裳棺椁邱壟又因而辨之耳或謂喪紀人<lb/>
　之終事以嵗之終飭人之終事又謂天地升降辨衣<lb/>
　裳之時雖死猶謹曽子易簀似之此皆失之鑿也<lb/>
<pb n="8a"/>
是月也命工師效功陳祭器按度程毋或作為淫巧以<lb/>
蕩上心必功致為上物勒工名以考其誠功有不當必<lb/>
行其罪以窮其情<lb/>
　霜降而百工休休則無作矣故可以效功也君子不<lb/>
　敢以私䙝同其所尊敬故陳祭器而不及燕器凡器<lb/>
　有度有程皆從而案之毋或作為淫巧以蕩上心栁<lb/>
　宗元深病之以為舎此時則可以為之乎是不然當<lb/>
　季春命工師審量之日因其作以此戒之孟冬命工<lb/>
<pb n="8b"/>
　師效功之日因其成又以此戒之功致者功之至者<lb/>
　也功不至則器易壊矣誠則盡心於所造不敢滅裂<lb/>
　者情則有不盡之處而功不至者物勒其名久之常<lb/>
　存則誠可考矣功或不當必治其罪則情可窮矣古<lb/>
　之人雖一器物其不苟也如此<lb/>
是月也大飲烝天子乃祈來年于天宗大割祠于公社<lb/>
及門閭臘先祖五祀勞農以休息之天子乃命將帥講<lb/>
武習射御角力<lb/>
<pb n="9a"/>
　此皆當十月農工之畢故舉勞農之事而其事不一<lb/>
　也烝宗廟之冬祭也月令有嘗犧牲之言有大飲烝<lb/>
　之言烝嘗乃宗廟秋冬祭名嘗犧牲是以嘗祭之犧<lb/>
　牲告備也飲烝烝不可以為升盖烝祭畢而飲故曰<lb/>
　飲烝言飲此烝也大則非常飲烝祭最盛飲酒亦盛<lb/>
　也天宗日為陽宗月為隂宗北辰為星宗祈年則詩<lb/>
　所謂以興嗣嵗也祈年之禮大而簡故不以牲言公<lb/>
　社及門閭則大割以祠之大割大殺羣牲也先祖五<lb/>
<pb n="9b"/>
　祀則曰臘臘謂以獵得之肉祭之此等之祭總謂之<lb/>
　蜡若别而言之天宗公社門閭謂之蜡其祭則皮弁<lb/>
　素服葛帶榛杖其臘先祖五祀謂之息民之祭其服<lb/>
　則黄衣黄冠要之皆是勞農以休息之也古者君民<lb/>
　一體其借民之力固欲其趨時無怠其愛民之力又<lb/>
　欲其順時少休雖然聖人之治天下不使民一日有<lb/>
　怠心故曰為政日新夫以息老勞農之日宜可以少<lb/>
　休矣而講肄武事不容少弛射御維精必使習而熟<lb/>
<pb n="10a"/>
　之力有小大使相角而自見故民心但覺其有事而<lb/>
　無弛慢者<lb/>
是月也乃命水虞漁師收水泉池澤之賦毋或敢侵削<lb/>
衆庶兆民以為天子取怨于下其有若此者行罪無赦<lb/>
　魚至冬而美故取魚以冬取魚則有賦故水泉池澤<lb/>
　之賦命二官收之亦其職也先王之時川有衡澤有<lb/>
　虞為之厲禁非為賦設也後世澤之葦蒲舟鮫守之<lb/>
　海之鹽蜃祈望守之守之嚴則征之嚴民始失利矣<lb/>
<pb n="10b"/>
　今月令戒其侵削或取怨于下若此者行罪無赦盖<lb/>
　亦恐有司苛取以病民乎<lb/>
孟冬行春令則凍閉不宻地氣上泄民多流亡行夏令<lb/>
則國多暴風方冬不寒蟄蟲復出行秋令則雪霜不時<lb/>
小兵時起土地侵削<lb/>
　行春令則孟冬之時似春凍閉不宻地氣上泄也民<lb/>
　之流亡亦以發散故也行夏令則孟冬之時似夏夏<lb/>
　風多暴陽氣所作風而不寒蟄者亦不得其藏也行<lb/>
<pb n="11a"/>
　秋令則孟冬之時似秋秋令則寒氣遲故雪霜皆不<lb/>
　時降小兵非大軍旅時起金氣勝也土地侵削揫歛<lb/>
　所致也<lb/>
</p>
<p>
</p>
  </div>
</body>
</text>
</TEI>
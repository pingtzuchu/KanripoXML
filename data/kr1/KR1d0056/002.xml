<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷二</head>
    <p>
<pb n="1a"/>
欽定四庫全書<lb/>
　月令解卷二　　　　　　　宋　張虙　撰<lb/>
仲春之月<lb/>
　仲春者斗建卯之辰也漢志云冒茆於卯則卯冒也<lb/>
　顏師古曰茆謂叢生音莫保反夏正爲二月<lb/>
日在奎<lb/>
　二月之中三統歴云日在婁四度元嘉歴云日在奎<lb/>
　七度日與斗建常相合卯與戌合二月斗建卯則日<lb/>
<pb n="1b"/>
　在戌奎星屬戌也奎十六星<lb/>
昬弧中旦建星中<lb/>
　弧九星建在斗之上弧與建相望也<lb/>
其日甲乙其帝大皥其神句芒其蟲鱗其音角律中夾<lb/>
鍾其數八其味酸其臭羶其祀户祭先脾<lb/>
　夾鍾者月建卯之律也仲春氣至則夾鍾之律應周<lb/>
　語云夾鍾出四隙之細漢志云言陰夾助大蔟宣四<lb/>
　方之氣而出種物也夾鍾又謂之圜鍾以春主規言<lb/>
<pb n="2a"/>
　之也<lb/>
始雨水桃始華倉庚鳴鷹化為鳩<lb/>
　此記二月時候也漢初以雨水爲二月節劉歆改雨<lb/>
　水爲正月中驚蟄爲二月節雨水則不復冰矣桃始<lb/>
　華春華之盛莫如桃倉庚黄鸝也出于幽谷遷于喬<lb/>
　木故鳴也詩人取其嚶嚶之聲當春之時物有化此<lb/>
　造物之一妙也鷹與鳩迭相化月令言鷹化爲鳩王<lb/>
　制言鳩化爲鷹然後設罻羅鷹鷙而鳩仁春陽育物<lb/>
<pb n="2b"/>
　使鷙者能仁月令書之鳩化爲鷹變而之不仁矣故<lb/>
　月令不書<lb/>
天子居青陽大廟乘鸞路駕倉龍載青旂衣青衣服倉<lb/>
玉食麥與羊其器疏以達<lb/>
　此當卯上二月位也仲月所居在左右之中不謂之<lb/>
　中而謂之大廟月令有寢廟有大廟寢廟祖宗之廟<lb/>
　也大廟爲天子所居而有廟稱如今稱廊廟稱廟堂<lb/>
　無嫌也方慤解云以其或享神於此故謂之廟若是<lb/>
<pb n="3a"/>
　則大廟之内凡百神祗隨四時而祀者常在其中故<lb/>
　以廟稱尊之曰大天子不敢以爲己居也此吕氏之<lb/>
　制也<hi>案月令明堂即考工記五室十二堂之制四正之堂稱大廟八廂稱左个右个廟與个乃深淺</hi>
　<hi>之名廟者穆然而深也不必享神之所始稱廟</hi>爾雅云室有東西廂曰廟大<lb/>
　廟有室而無寢<lb/>
是月也安萌牙<hi>案今本牙作芽古本通用牙</hi>養幼少存諸孤<lb/>
　皆所以助生氣也萌芽指草木之類萌動則始茁牙<lb/>
　則浸長矣安之恐觸之而折也幼少指人周禮大司<lb/>
<pb n="3b"/>
　徒保息養萬民一曰慈幼注慈幼謂愛幼少也產子<lb/>
　三人與之母二人與之餼後世遂有收養委棄小兒<lb/>
　者至於幼而無父曰孤則尤不可不存之孤而不存<lb/>
　則類絶矣待人詳於待物<lb/>
擇元日命民社<lb/>
　孟春以元日祈穀曰以則不待擇謂正月朔旦也今<lb/>
　命民社曰擇元日與擇元辰同郊待牲言社日用甲<lb/>
　此之元日葢甲日也甲爲日之始猶朔旦也大夫以<lb/>
<pb n="4a"/>
　下成羣立社曰置社則民固有社然必出天子之命<lb/>
命有司省囹圄去桎梏毋肆掠止獄訟<lb/>
　囹圄禁人之所則省而察之恐入者被苦也桎梏禁<lb/>
　人之器則去而除之恐害人手足也肆謂暴尸掠謂<lb/>
　箠楚則戒之方天地作解之時人應之為解之事皆<lb/>
　所以順生氣然非上之人得徧行之故以命有司<lb/>
是月也𤣥鳥至至之日以大牢祠于髙禖天子親往后<lb/>
妃帥九嬪御乃禮天子所御帶以弓韣授以弓矢于髙<lb/>
<pb n="4b"/>
禖之前<lb/>
　商頌言天命元鳥降而生商故史記商本紀因謂簡<lb/>
　狄行浴見元鳥墮其卵取吞之而生契其言遂流於<lb/>
　誕孔穎達詩疏引仲春元鳥至之日以大牢祀于髙<lb/>
　禖元鳥春分而至氣候之常記其祈福之時故言天<lb/>
　命元鳥則詩疏之言可信是知髙禖之祀自古有之<lb/>
　矣惟月令所言髙媒之祀其禮爲重天子親往異乎<lb/>
　常祀祠用大牢幾過乎郊昔孔子垂教怪神之事置<lb/>
<pb n="5a"/>
　之不語上下神祇之禱不取子路故孔子於祭禮未<lb/>
　嘗不謹亦未嘗或流於誕經之所言爲農有祈爲兵<lb/>
　有祈與凡水旱有祈皆正也周禮六祝六祈六辭六<lb/>
　號非不多也獨不見禖宫嘉祥之事雖然精神所感<lb/>
　何幽不格念慮所通惚恍有象髙禖之祥豈容億度<lb/>
　禮記之載自有舊典朝家之行又有成式惟在上之<lb/>
　人確守之耳<lb/>
是月也日夜分雷乃發聲始電蟄蟲咸動啟户始出先<lb/>
<pb n="5b"/>
雷三日奮木鐸以令兆民曰雷將發聲有不戒其容止<lb/>
者生子不備必有凶災<lb/>
　日夜分與仲秋同無長短之差也春則雷發聲秋則<lb/>
　雷收聲雷不特發聲而已電是陽光至此陽氣漸盛<lb/>
　其光乃見春則蟄蟲啟户秋則蟄蟲坏户孟春蟄蟲<lb/>
　始振則振而已猶未出也今則啟户而出矣雷之發<lb/>
　聲陰陽家可以數推故先雷三日可以令兆民玊藻<lb/>
　言疾風迅雷則必變雖夜必興衣服冠而坐况聞其<lb/>
<pb n="6a"/>
　發聲之始乎其有不戒容止生子不備必有凶災無<lb/>
　足怪也古者愛民如愛子弟木鐸所以振文教奮而<lb/>
　警之何其慮之深哉<lb/>
日夜分則同度量鈞衡石角斗甬正權概<lb/>
　制器尚象雖曰多端然不出三者度長短者不失毫<lb/>
　釐量多少者不失圭撮權輕重者不失黍絫當日夜<lb/>
　之分天時適平聖人因是稽器於人以上承天之所<lb/>
　爲而下正其所爲同律度量衡自舜以來謹之矣石<lb/>
<pb n="6b"/>
　出於衡斗甬出於量權者衡之用概者量之用曰同<lb/>
　曰鈞則致其謹曰角曰正則致其審矣<lb/>
是月也耕者少舍乃脩闔扇寢廟畢備毋作大事以妨<lb/>
農之事<lb/>
　農之作也出而在田農之息也入而在舍曰少舍則<lb/>
　暫焉而己又乘其隙而脩闔扇注云用木曰闔用竹<lb/>
　葦曰扇似失之鑿此之闔扇不過當寒時塞向墐戸<lb/>
　今脩之則亦啟其向之塞闢其户之墐而已寢廟畢<lb/>
<pb n="7a"/>
　備句當屬下古人慮農事之或妨也謂農之闔扇可<lb/>
　乘間而脩之若國之寢廟既已畢脩則不必作此大<lb/>
　事以妨農之事葢寢廟告成無有虧闕不俟脩也<lb/>
是月也毋竭川澤毋漉陂池毋焚山林<lb/>
　竭澤而漁古人所惡况當春時哉陂池儻漉而取之<lb/>
　亦竭矣春蒐火弊獻禽注火弊火止也春田主用火<lb/>
　因焚萊除陳草此惟蒐時爲然耳常時固有禁也皆<lb/>
　所以遂生物之性也<lb/>
<pb n="7b"/>
天子乃鮮羔開冰先薦寢廟<lb/>
　鮮注讀爲獻或讀如字繫牲曰鮮用羔羊為火畜故<lb/>
　也不以羊而以羔方少陽用事之時而又品物少故<lb/>
　也先薦寢廟所以重時物且不敢以人之餘奉神也<lb/>
　王者之於祖禰以人道事之則有寢以神道事之則<lb/>
　有廟月令凡薦新之類皆曰寢廟意者廟則四時有<lb/>
　常祭寢則以時物薦新言寢廟與單言廟不同<lb/>
上丁命樂正習舞釋菜天子乃帥三公九卿諸侯大夫<lb/>
<pb n="8a"/>
親往視之仲丁又命樂正入學習樂<lb/>
　孟春命樂正入學習舞矣至是又以上丁之日命樂<lb/>
　正習舞唯恐舞者之容節有一或失也鄭氏注將舞<lb/>
　必釋菜於先師以禮之則此之釋菜正天子與羣臣<lb/>
　入學之禮天子與羣臣親往視其習舞無違禮矣至<lb/>
　仲丁始命樂正入學習樂習樂則凡樂無所不習不<lb/>
　特舞樂樂者天地之和也古人作樂所以導和於天<lb/>
　下乃時之常事非必有爲而然也<lb/>
<pb n="8b"/>
是月也祀不用犧牲用圭璧更皮幣<lb/>
　孟春之時犧牲不用牝而已至是舉犧牲皆不用矣<lb/>
　若髙禖之用大牢開冰之用羔此二者乃天子所行<lb/>
　之事每歲惟一舉不以常禮論也以圭璧易犧牲非<lb/>
　但用圭璧又用皮幣以更之<lb/>
仲春行秋令則其國大水寒氣總至寇戎來征行冬令<lb/>
則陽氣不勝麥乃不孰民多相掠行夏令則國乃大旱<lb/>
煖氣蚤來蟲螟爲害<lb/>
<pb n="9a"/>
　行秋令則仲春之時似秋秋時多雨所以爲大水秋<lb/>
　將入寒所以寒氣總至寇戎乘金氣也行冬令則仲<lb/>
　春之時似冬仲春之時陽氣宜勝今則不勝麥爲寒<lb/>
　氣所害故不孰民之相掠由無麥也行夏令則仲春<lb/>
　之時似夏夏時多旱煖氣未當來而來蟲螟煖氣所<lb/>
　生也<lb/>
</p>
<p>
</p>
  </div>
</body>
</text>
</TEI>
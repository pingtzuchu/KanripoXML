<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷七</head>
    <p>
<pb n="1a"/>
欽定四庫全書<lb/>
　月令解卷七　　　　　　　宋　張虙　撰<lb/>
孟秋之月<lb/>
　孟秋者斗建申之辰也漢志云申堅於申則申堅也<lb/>
　夏正為七月<lb/>
日在翼<lb/>
　七月之中三統歴云日在翼十五度元嘉歴云日在<lb/>
　翼十度日與斗建常相合申與已合故七月斗建申<lb/>
<pb n="1b"/>
　則日在巳翼猶在巳也翼二十二星<lb/>
昬建星中旦畢中<lb/>
　建非二十八㝛由建星在斗上斗二十六度其度既<lb/>
　寛不知何日的至斗之中故舉星也畢八星建與畢<lb/>
　相望也<lb/>
其日庚辛<lb/>
　庚辛屬秋注庚之言更也辛之言新也萬物皆肅然<lb/>
　改更秀實新成因以為日名<lb/>
<pb n="2a"/>
其帝少皥其神蓐收<lb/>
　據經惟言其帝其神初不言祀正魏相傳言西方之<lb/>
　神少皥乗兊執矩司秋也元氣廣大謂之皥春為大<lb/>
　皥秋為少皥蓐收者秋時物摧辱而收斂<lb/>
其蟲毛<lb/>
　毛亦謂之蟲所謂毛蟲三百六十麟為之長注象物<lb/>
　應凉氣而備寒狐貉之屬生旃毛也<lb/>
其音商<lb/>
<pb n="2b"/>
　疏謂秋時調和樂以商為主商之為言章也物成熟<lb/>
　可章度也<lb/>
律中夷則<lb/>
　夷則者月建申之律也孟秋氣至則夷則之律應周<lb/>
　語云夷則所以詠歌九則平民無貳漢志云則法也<lb/>
　言陽氣正法度而使陰氣夷當傷之物也<lb/>
其數九<lb/>
　金數四得土五數故為成數九<lb/>
<pb n="3a"/>
其味辛其臭腥<lb/>
　金曰從革而從革作辛凡辛腥者皆屬金<lb/>
其祀門祭先肝<lb/>
　春祀戶秋祀門竒曰戶偶曰門戶祀其出塞向墐戶<lb/>
　至春而出也門祀其入寶藏告成至秋而入藏也故<lb/>
　祀其神祭用牲之藏當以人六脈之次第求之自右<lb/>
　手起以命脈為主於是為脾為肺乃入左手為心為<lb/>
　肝故秋先肝也<lb/>
<pb n="3b"/>
凉風至白露降寒蟬鳴鷹乃祭鳥始用行戮<lb/>
　此記七月時候也凉未至於寒故秋為凉風若北風<lb/>
　其凉則寒矣露四時皆有之惟白露則氣肅白露為<lb/>
　霜是也蟬至秋則無聲非寒蟬何以能鳴秋鷹祭鳥<lb/>
　與獺祭魚豺祭獸小異雖均是示有先之意惟鷹祭<lb/>
　時鳥猶生也祭後始殺之故云始用行戮今鷹夜擒<lb/>
　小鳥以温爪曉則縱之則鷹誠有不直殺之理<lb/>
天子居總章左个乗戎路駕白駱載白旂衣白衣服白<lb/>
<pb n="4a"/>
玉<lb/>
　秋曰白藏不言白而言章赤白為章則白在章之中<lb/>
　矣四時惟秋繼夏為尅我者尅我成章則曰赤曰白<lb/>
　不相離故以總章名秋所居此當申上七月之位也<lb/>
　秋所乗路色宜尚白今曰戎路者葢以兵車言之如<lb/>
　詩之元戎小戎也詩之兵車有飾而此秋所乗路為<lb/>
　戎路疏謂如周革路而飾之以白周革路鞔之以革<lb/>
　而漆之無他飾白駱白馬黑鬛曰駱白旂旂色尚白<lb/>
<pb n="4b"/>
　也載謂建之於車周禮交龍為旂旂必有鈴白衣衣<lb/>
　色尚白也白玉玉色尚白相玉經云白如截肪<lb/>
食麻與犬其器廉以深<lb/>
　麻木榖也金王之時食麻恐其或過取物之泄我者<lb/>
　以殺之犬金畜也金王之時食犬恐其或悖取物之<lb/>
　同類者以和之秋主刻制器廉以深廉稜也以對春<lb/>
　觀疏則圓廣廉則方嚴矣逹則顯深則隱<lb/>
是月也以立秋先立秋三日大史謁之天子曰某日立<lb/>
<pb n="5a"/>
秋盛德在金天子乃齊立秋之日天子親帥三公九卿<lb/>
諸侯大夫以迎秋於西郊<lb/>
　立秋為七月節迎秋於西郊者人君後天而奉天時<lb/>
　當其氣至則出郊以迎所以導之也秋之盛徳在金<lb/>
　金屬秋也凡見於萬物之斂金之徳也親帥羣臣迎<lb/>
　之於西郊所以重其至示敬也迎迎其氣耳非有神<lb/>
　也或謂即少皥蓐收故迎而祭之注引文耀鈎謂白<lb/>
　招拒<lb/>
<pb n="5b"/>
還反賞軍帥武人於朝<lb/>
　夫與公卿大夫諸侯迎春既反則賞公卿大夫諸侯<lb/>
　於朝與公卿大夫迎秋既反則移其賞公卿大夫諸<lb/>
　侯者以賞軍帥武人雖各因其類亦見古人不専於<lb/>
　文徳以奪武功也<lb/>
天子乃命將帥選士厲兵簡練桀俊専任有功以征不<lb/>
義詰誅暴慢以明好惡順彼逺方<lb/>
　迎秋之後先命將帥士必選欲其精也兵必厲欲其<lb/>
<pb n="6a"/>
　銳也人有桀俊之才必簡練之以發其才有功之人<lb/>
　葢見之已試者以征不義収功必易人謂使功不如<lb/>
　使過非也詰問其罪也誅責其罪也人人知暴慢者<lb/>
　有罪則知上之好惡矣故逺方無不順服<lb/>
是月也命有司脩法制繕囹圄具桎梏禁止姦慎罪邪<lb/>
務摶執命理瞻傷察創視折審斷决獄訟必端平戮有<lb/>
罪嚴斷刑天地始肅不可以贏<lb/>
　迎秋之後又命有司欲其脩明法制仲春省囹圄去<lb/>
<pb n="6b"/>
　桎梏至秋則繕囹圄具桎梏非有異也春主生秋主<lb/>
　殺秋既主殺則姦邪可藉此搏執也若命理則又精<lb/>
　矣傷欲其瞻創欲其察折欲其視斷决囚欲如片言<lb/>
　折獄然不可以不審曰獄曰訟以端平為尚端之為<lb/>
　言正也端則無偏無詖若輕重其心則非端矣平則<lb/>
　無反無側若上下其手則非平矣有罪之人於是可<lb/>
　戮嚴為斷刑順天地肅殺之氣也贏有餘也秋之為<lb/>
　言揫也揫斂也肅則揫斂非有餘矣皆順天也此章<lb/>
<pb n="7a"/>
　反覆用刑之道謂秋主肅殺天之道不可以不順然<lb/>
　天之道好生聖人之道將以教民非以虐民又未嘗<lb/>
　不寓其惻隱之仁也端之為義何如門曰端門正其<lb/>
　居也月曰端月正其始也為治不在多言在循乎正<lb/>
　而已所由必正道適堯舜文武為正道也所用必正人<lb/>
　選侍御僕從亦正人也則端之義廣矣平之為義何<lb/>
　如書言迓衡平如衡也詩言如砥平如砥也治致太<lb/>
　平豈有他術此心之平則溥博無私斯民無不被其<lb/>
<pb n="7b"/>
　澤一視同仁天下皆在我覆幬之中則平之義廣矣<lb/>
是月也農乃登穀天子嘗新先薦寢廟<lb/>
　元日祈穀雩祈穀務農重穀也穀之種類多曰五穀<lb/>
　曰九穀凡人資以養者皆穀也若仲秋所登之穀天<lb/>
　子以新而嘗則嘉種之尤嘉者可為百穀之長故惟<lb/>
　以穀名之登麥登黍時之所嘗皆新也而惟於穀獨<lb/>
　言新者以此種熟時始可言新穀之升也以彘嘗麥<lb/>
　以雞嘗黍凡所嘗皆有配也而嘗穀無之者見穀之<lb/>
<pb n="8a"/>
　為寶非他物所能配也至於寝廟之薦其事亦異魚<lb/>
　如鮪必薦果如含桃必薦意非不誠也嘗穀嘗黍無<lb/>
　不先薦禮非不嚴至於嘗新而薦則事殁如事生事<lb/>
　亡如事存一飲食不敢先嘗此天子之孝也亦天下<lb/>
　人心所同也<lb/>
命百官始收斂完隄防謹壅塞以備水潦脩宫室坏垣<lb/>
墻補城郭<lb/>
　經言收斂非止為時物也向之疏逹者今廉以深矣<lb/>
<pb n="8b"/>
　向之開通者今脩以補矣事事物物皆以應揫斂之<lb/>
　義曰隄防曰壅塞或全或謹此為水潦之備而已若<lb/>
　宫室則當脩垣墻則當坏城郭則當補此又治國之<lb/>
　常經不可緩者治國猶治家也藩籬衰敗則盗得以<lb/>
　生心棟宇傾敧則人得以肆侮國體所繋非止於禦<lb/>
　災捍患而已也<lb/>
是月也毋以封諸侯立大官毋以割地行大使出大幣<lb/>
　此節若與祭統言於嘗出田邑發秋政不合然亦不<lb/>
<pb n="9a"/>
　悖也封諸侯謂始建國封之者割地謂有功而加地<lb/>
　者諸侯始封則當立卿立大夫皆大官也割地則當<lb/>
　遣使賜幣此大使大幣葢其鋪張揚厲以表時之盛<lb/>
　顯設藩飾以為國之光殊失收斂之意所以戒之勿<lb/>
　使為也<lb/>
孟秋行冬令則陰氣大勝介蟲敗穀戎兵乃來行春令<lb/>
則其國乃旱陽氣復還五穀無實行夏令則國多火災<lb/>
寒熱不節民多瘧疾<lb/>
<pb n="9b"/>
　行冬令則孟秋之時似冬當陰生之時而重陰固勝<lb/>
　矣穀熟有年而介蟲敗之為灾非小戎兵之來亦陰<lb/>
　類也行春令則孟秋之時似春其國乃旱秋無苦雨<lb/>
　可也旱則不可也秋而苦旱是陽已往而復還陽氣<lb/>
　復還宜萬物之所喜而反不能成實則出之非時非<lb/>
　徒無益已行夏令則孟秋之時似夏陽愈盛矣陽盛<lb/>
　則為火周禮秋時有瘧寒疾矧又行夏令乎<lb/>
</p>
<p>
</p>
  </div>
</body>
</text>
</TEI>
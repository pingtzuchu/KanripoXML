<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>詩總聞</head>
    <p>
<pb n="1a"/>欽定四庫全書　　　　　經部三<lb/>
　詩總聞　　　　　　　詩類<lb/>
　　提要<lb/>
　　　　<hi>臣</hi>等謹案詩總聞二十卷宋王質撰質字景<lb/>
　　　　文興國人博通經史善屬文紹興三十年進<lb/>
　　　　士官至樞宻院編修出通判荆南府改吉州<lb/>
　　　　皆不行此書取詩三百篇毎章説其大義復<lb/>
　　　　有聞音聞訓聞章聞句聞字聞物聞用聞跡<pb n="1b"/>　　　　聞事聞人之别又問為總聞而聞南聞風聞<lb/>
　　　　雅聞頌冠於四始之首自漢以來説詩者多<lb/>
　　　　依小序蘓轍詩傳始去取相半其廢序言詩<lb/>
　　　　則鄭樵唱而質和之也質自謂覃精研思幾<lb/>
　　　　三十年始成是書吳興陳日强跋而鋟之富<lb/>
　　　　川稱其以意逆志自成一家雖間涉穿鑿亦<lb/>
　　　　可謂苦心立言者矣日强跋又曰其刪除小<lb/>
　　　　序實與文公朱先生合今考其書雖廢序說<pb n="2a"/>　　　　詩與朱子同而其為說則各異跋作於淳祐<lb/>
　　　　癸夘朱子之學方盛故日强假之以重質耳<lb/>
　　　　究非確論也乾隆四十三年閏六月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<pb n="3a"/>詩總聞原序<lb/>
宋雪山王先生詩説二十卷其家櫝藏且五十年未有<lb/>
發揮之者臨川貳車國正韓公攝守是邦慨念前莗著<lb/>
述不可湮沒迺従其孫宗旦求此書鋟梓以廣其傳命<lb/>
工經始而日强分符來此公餘因取讀之其刪除詩序<lb/>
實與文公朱先生合至於以意逆志自成一家眞能寤<lb/>
寐詩人之意於千載之上斯可謂之窮經矣趣使鑱刻<lb/>
凡三閲月而後竣事使斯文顯行於世後學之幸也淳<pb n="3b"/>祐癸卯季冬上澣吳興陳日强書於富川郡齋<pb n="4a"/>詩總聞原例<lb/>
聞音者凡音韻是古音無有不叶特稱謂之殊呼吸之<lb/>
　别傳寫舛訛連析差跌與夫古人取叶之法不同轉<lb/>
　紐之法亦異雖古律不可以此而推然吟咏諷誦亦<lb/>
　有所助葢倐見古人之心期語法有不期而㑹者作<lb/>
　聞音一<lb/>
聞訓者凡字義是古訓多不同隨語生意亦有不當為<lb/>
　此訓而為此訓有當為此訓而不為此訓有本無異<pb n="4b"/>　義强出多端故語意多暗失作聞訓二<lb/>
聞章者凡分段是古為章後為解或以韻轉或以語轉<lb/>
　或以事轉或以勢轉當是音調抑揚低昻不同故文<lb/>
　辭相依隨而為節奏大率以意細推自見若拘於繁<lb/>
　簡短長則其意不附章而生作聞章三<lb/>
聞句者凡句讀是古句有以肅為整有以亂為整或其<lb/>
　意一斷一續之間一上附一下連之際逈令人開拓<lb/>
　以至嘬嚅咨嗟従此得入作聞句四<pb n="5a"/>聞字者凡字畫是古字固多通用亦於偏傍繁省之間<lb/>
　清濁輕重之際矯揉櫽括不勞更張自生義味但不<lb/>
　可率情變文以附合已意若繩削得宜古今略無差<lb/>
　别不見外手他迹作聞字五<lb/>
聞物者凡鳥獸草木是古物無異今物但稱謂差殊今<lb/>
　詩所見不出書傳所載但博搜詳味或冇三見共同<lb/>
　一出即可從不然亦必兩合其合仍須有理可以中<lb/>
　情不可徒求合也切不用求竒喜新宛轉推測其衆<pb n="5b"/>　所共識已所經見者不與作聞物六<lb/>
聞用者凡器物是古今尤無定展轉差殊今一鄉一里<lb/>
　其所用制度稱謂有各不同制度雖同而稱謂不同<lb/>
　者稱謂雖同而制度不同者而況方俗隔絶年代深<lb/>
　邈但首尾前後以意細推自出縱不即出乆當自省<lb/>
　作聞用七<lb/>
聞跡者凡在處是山川土壤州縣鄉落皆不可輕認亦<lb/>
　必左右前後參伍錯綜以相推測或可得其眞亦有<pb n="6a"/>　不似所在而實所在亦冇實所在而不似所在先繹<lb/>
　本文徐及他載作聞跡八<lb/>
聞事者凡事實是古事安可容易推尋但先平心精意<lb/>
　熟玩本文深繹本意然後即其文意之罅探其事實<lb/>
　之跡雖無可考而亦可旁見隔推有相霑帶自然顯<lb/>
　見作聞事九<lb/>
聞人者凡姓號是古人可顯考者固不在論其隠昧遺<lb/>
　落亦就本文本意及旁人左右前後推量雖不得其<pb n="6b"/>　眞亦可窺見其生死悲愉善惡老少雖不得其全亦<lb/>
　可附見其風俗美惡時節寒暄與其人互相發明亦<lb/>
　得彷彿作聞人十<lb/>
</p>

  </div>
            <div>
<head>詩總聞卷一上</head> <lb/>
    <p>
<pb n="1a"/>欽定四庫全書<lb/>
　詩總聞卷一上<lb/>
　　　　　　　　　　　　宋　王質　撰<lb/>
　南<lb/>
　　聞南一<lb/>
南樂歌名也見詩以雅以南見禮胥鼓南鄭氏以為西<lb/>
南夷之樂又以為南夷之樂見春秋傳舞象箾南籥杜<lb/>
氏以為文王之樂其説不倫大要樂歌名也禮舜作五<pb n="1b"/>絃之琴以歌南風夔始制樂以賞諸侯南即詩之南也<lb/>
風即詩之風也舜始見之於琴而夔始播之於樂後世<lb/>
誤認其意遂以為盛夏之南風今所傳南風之歌耑主<lb/>
於此初一篇與第二篇皆非上古之制作其辭止類秦<lb/>
漢而下者如云案圖觀䜟在古固未有而秦漢亦未聞<lb/>
也説詩乃轉為自北而南與南風之誤皆同孔子曰人<lb/>
而不為周南召南其猶正牆面而立也歟謂此歌之聲<lb/>
也季子曰美哉始基之矣猶未也然勤而不怨矣其聲與<pb n="2a"/>其辭雜言之也毛氏明見詩禮冇南樂之名而必循司<lb/>
馬氏南風之誤當是相承其來已乆亦非獨毛氏之過<lb/>
而況鄭氏又相去愈逺也<lb/>
　　聞南二<lb/>
分陜世以為司馬氏之創説而不知其來已乆不問他<lb/>
見獨以書禮推之君奭召公為保周公為師相成王為<lb/>
左右猶曰未明可也禮武五成而分周公左召公右亦<lb/>
曰未明可也康王之誥大保率西方諸侯入應門左畢<pb n="2b"/>公率東方諸侯入應門右當是周公已沒畢公代其故<lb/>
任畢命所謂今予命爾以周公之事也周召官也自二<lb/>
公為之後世相承不改桓十八年周公黒肩被殺于辛<lb/>
伯成十二年周公楚出奔於晉文四年襄王使召公過<lb/>
賀秦穆公司馬氏所謂周公召公行政號曰共和至秦<lb/>
漢為左内史左馮翊右内史右扶風葢其遺制此詩當<lb/>
是此也所採古彛器有周邵宫亦謂之師保宫衛武公<lb/>
繼治西偏東偏亦見諸師<graphic n="KR3881" url="https://raw.githubusercontent.com/kanripo/KR-Gaiji/master/images/KR3881.png" mimeType="image/png"/>敦葢周召之任也度其時<pb n="3a"/>在遷洛之後此官猶存其宫亦有大室宣榭與宗廟周<lb/>
制可謂重矣此事甚明而後有聖賢淺深之别后妃尊<lb/>
卑之差皆强為辭也<lb/>
　　聞南三<lb/>
南大夏也正午也故字作午亦作丙亦作丁南之取名<lb/>
以此禮王夏肆夏昭夏納夏章夏齊夏族夏裓夏驁夏<lb/>
凡九後代祀圓丘降神奏昭夏皇帝將入門奏皇夏爼<lb/>
入奠玉帛竝奏肆夏皇帝升壇奏皇夏登歌飲福奏皇<pb n="3b"/>夏皇帝就望燎位還便坐竝奏皇夏又加諴夏乃不用<lb/>
其他諸夏皆南聲也頌亦間用此音故時邁曰肆于時<lb/>
夏思文曰陳常于時夏他詩用與不用固未可知然以<lb/>
時邁思文推之大略可見四時各以聲之舒歛為氣之<lb/>
消長春先合後開者也太𤣥之罔亦然夏全開者也太<lb/>
𤣥之直亦然秋先開後合者也太𤣥之酋亦然冬全合<lb/>
者也太𤣥之䝉亦然今君子之揖全開小人之揖全合<lb/>
中人之揖雖聲開而節短此作樂所以有貴于南取純<pb n="4a"/>陽也今人取向不敢正取于午必帶他方取律不敢正<lb/>
取于黄鐘必雜他律取音不敢正取于正宫必雜他音<lb/>
南者天之尊神出入之地也比者天之殺神出入之地<lb/>
也處天地之間居隂陽之内者避之所以自古南名不<lb/>
多見後世南聲亦罕傳雖周召二壤之樂皆為南然東<lb/>
西二伯之域各分次周則東南召則西南葢文武履位<lb/>
則居正而周召分疆則析畛也雖然非周召亦豈足以<lb/>
當之後周召之官雖存東西之封各異然其樂寖以銷<pb n="4b"/>㣲而隕亡大聖之君臣不作亞聖之輔佐不生天固令<lb/>
其不傳亦無足恠後諸夏間傳餘夏多絶今大樂亦未<lb/>
有專陽而能成聲者也不知古之造音何得度越智力<lb/>
之表如此非天孰能啟之非聖孰能作之宜乎繼者之<lb/>
難也<pb n="5a"/>欽定四庫全書<lb/>
　詩總聞卷一<lb/>
　　　　　　　　　　　　　宋　王質　撰<lb/>
　周南<lb/>
　　闗雎<lb/>
　　　一章<lb/>
關闗雎鳩在河之洲窈窕淑女君子好逑<lb/>
　　　二章<pb n="5b"/>參差荇菜左右流之窈窕淑女寤寐求之<lb/>
　處貴適水采荇治葅品供祀事後世雖卑者亦所不<lb/>
　屑古人勤儉習熟以為當然也<lb/>
　　　三章<lb/>
求之不得寤寐思服悠哉悠哉輾轉反側<lb/>
　西方水急荇類皆罕生故或難求南方多有易致<lb/>
　　　四章<lb/>
參差荇菜左右采之窈窕淑女琴瑟友之<pb n="6a"/>　　　五章<lb/>
參差荇菜左右芼之窈窕淑女鐘鼓樂之<lb/>
　祀事辦則樂事舉勞佚各適其度故人無厭心也<lb/>
　　聞音曰吳氏服蒲北切側莊力切采此禮切友羽<lb/>
　　　軌切樂五教切今服房六切詩十有六無用此<lb/>
　　　切友云九切詩十有一亦無用此切者今從吳<lb/>
　　　氏<lb/>
　　聞訓曰流如本意水東西南北皆為流言取之無<pb n="6b"/>　　　方也與左右采之相應<lb/>
　　聞物曰陸氏雎鳩鶚也亦鵰類也鵰鶚性猛摰所<lb/>
　　　謂鷙鳥不雙又鷙鳥累百不如一鶚非匹鳥也<lb/>
　　　左氏雎鳩氏司馬者也杜氏王雎也許氏亦止<lb/>
　　　言王雎皆不及鵰鶚徐氏常在河洲之上為儔<lb/>
　　　偶鵰鶚夜則多棲深林日則飛髙空非慕水者<lb/>
　　　也郭氏好在江渚上山邊捕魚鵰鶚食飛類非<lb/>
　　　啖魚者也左氏旣取類為司馬固是法制但鵰<pb n="7a"/>　　　鶚不應取鳩名禮中春鷹化為鳩恐是未化以<lb/>
　　　前為鷹旣化之後為鳩俗呼鶚為鶚鷹鄭氏以<lb/>
　　　鳩為布穀布穀柔禽全無鷙性其聲闗闗則相<lb/>
　　　宜鵰鶚之聲清烈壯厲與和鳴似不相應所謂<lb/>
　　　鵰鶚恐自難從布穀似可用而鄭氏以為鳲鳩<lb/>
　　　不應二南皆同一物起興然則雎鳩定果何鳩<lb/>
　　　也舊以雎為鳻鳩従分言有行列也又為<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩<lb/>
　　　言似征役也又為䳕鳩言有信義也又為䳫鳩<pb n="7b"/>　　　言應北方癸水也皆與司馬相符異境固不能<lb/>
　　　深知度少皥所以為司馬者特以有法而孔子<lb/>
　　　所以首二南者亦以其有法周南以有法之禽<lb/>
　　　起興召南以善養之禽起興此鳲鳩所以為布<lb/>
　　　穀也又為摶黍俗呼郭翁郭婆翁婆則生家養<lb/>
　　　衆者故従尸并載于此識者更詳<lb/>
總聞曰孔子于闗雎兩及之一曰闗雎樂而不淫哀而<lb/>
不傷此聲也後世以淑女為樂進賢為不淫窈窕為哀<pb n="8a"/>思賢才為不傷毛氏知其不可改哀為衷審爾則孔子<lb/>
之意何在今于此詩従容諷詠則孔子之意略見況得<lb/>
其聲耶一曰師摯之始闗雎之亂洋洋乎盈耳哉亂卒<lb/>
章也今闗雎無卒章後世所述亂皆在正辭之後今欲<lb/>
以琴瑟鐘鼓為亂考辭又不倫其亂舊亡至師摯始得<lb/>
而孔子不以入正辭或入正辭而後世不解所謂洋洋<lb/>
盈耳者一倡三歎之音皆在亂也惜無知之者<lb/>
　　葛覃<pb n="8b"/>　　　一章<lb/>
葛之覃兮施于中谷維葉萋萋黄鳥于飛集于灌木其<lb/>
鳴喈喈<lb/>
　人心舒適則鳥聲亦覺娟美當是采葛之時所見<lb/>
　　　二章<lb/>
葛之覃兮施于中谷維葉莫莫是刈是濩為絺為綌服<lb/>
之無斁<lb/>
　處貴適谷采葛隨時變趣婦功其勤苦如此人情歸<pb n="9a"/>　寧當有所整飾乃簡樸如此可想見古風也<lb/>
　　　三章<lb/>
言告師氏言告言歸薄汚我私薄澣我衣害澣害否歸<lb/>
寧父母<lb/>
　歸寧告女師女師告君所厯不可越也私衣不必分<lb/>
　燕服禮服但刈濩煩猥則不無少汚汚則不無少濯<lb/>
　　聞音曰喈居西切斁弋灼切母莫後切<lb/>
　　聞物曰黄鳥黄栗留也俗稱金衣公子故又曰倉<pb n="9b"/>　　　庚摶黍自是郭公毛氏恐誤<lb/>
　　聞跡曰谷讀作浴山深曲為谷與綌字所從意同<lb/>
　　聞用曰毛氏舊説精者為絺麤者為綌恐不然當<lb/>
　　　是稀者為絺密者為綌觀所従可見字莫不有<lb/>
　　　理或以近世過當者一切廢之不可<lb/>
總聞曰説詩當即辭求事即事求意不必縦横曼衍若<lb/>
爾將何時而窮一若稽古至三萬言無足訝也近有講<lb/>
此詩者縦言及以妾為妻之事自譽以為善諷妻妾古<pb n="10a"/>有明訓觸事觸辭及之因以感動所謂辭順而意篤者<lb/>
也遺本㫖而生他辭竊取其美以覆芘其不知此談經<lb/>
之大病也時人以講葛覃為講葛藤雖戲語亦切中識<lb/>
者更詳<lb/>
　　卷耳<lb/>
　　　一章<lb/>
采采卷耳不盈頃筐嗟我懐人寘彼周行<lb/>
　内職如外庭皆為周行嬪御祝史之屬將歸寧而有<pb n="10b"/>　懐故勞苦之使各安其位以待其歸<lb/>
　　　二章<lb/>
陟彼崔嵬我馬虺隤我姑酌彼金罍維以不永懐<lb/>
　　　三章<lb/>
陟彼髙岡我馬𤣥黄我姑酌彼兕觥維以不永傷<lb/>
　疲頓惟酒能紓之得酒則銷憂姑解懐人之心凡言<lb/>
　不者皆否不顯不時不承之類是也<lb/>
　　　四章<pb n="11a"/>陟彼砠矣我馬瘏矣我僕痡矣云何吁矣<lb/>
　云何有無可奈何之意處貴欲紓勞亦易而付之無<lb/>
　可奈何法度檢抑也<lb/>
　　聞音曰行户郎切懐胡隈切觥姑黄切以兕角為<lb/>
　　　酒器曰兕觥<lb/>
　　聞物曰本草卷耳益氣輕身尤能辟瘟癘方將歸<lb/>
　　　寧以備道路早暮之用杜氏所謂登牀半生熟<lb/>
　　　下筯還小益加點𤓰薤間依稀橘奴跡亦可葅<pb n="11b"/>　　　也<lb/>
總聞曰處貴歸寧其簡薄如此度古者奉極尊未必如<lb/>
後世奉甚卑大率内宫之政令雖至微外庭皆有掌法<lb/>
度相維故上下不越節儉之風乆而習貫自然也<lb/>
　　樛木<lb/>
　　　一章<lb/>
南有樛木葛藟纍之樂只君子福履綏之<lb/>
　木曲易引蔓人卑易引福大率禍福以氣相感福之<pb n="12a"/>　氣與順相隨禍之氣與逆相恊<lb/>
　　　二章<lb/>
南有樛木葛藟荒之樂只君子福履將之<lb/>
　　　三章<lb/>
南有樛木葛藟縈之樂只君子福履成之<lb/>
　　聞訓曰履足所依也福隨歩而有故曰福履以履<lb/>
　　　為禄苟與福相類恐非今従丁氏<lb/>
總聞曰山水皆起西趣南故南方草木鳥獸蟲魚最繁<pb n="12b"/>詩人舉此類多稱南有<lb/>
　　螽斯<lb/>
　　　一章<lb/>
螽斯羽詵詵兮宜爾子孫振振兮<lb/>
　　　二章<lb/>
螽斯羽薨薨兮宜爾子孫繩繩兮<lb/>
　　　三章<lb/>
螽斯羽揖揖兮宜爾子孫蟄蟄兮<pb n="13a"/>　　聞物曰毛氏蚣蝑也説文蝗也爾雅醜奮也無斯<lb/>
　　　字此斯字在下七月斯字在上恐是辭今從許<lb/>
　　　氏蝗子最繁其羽亦有聲亦従郭氏<lb/>
總聞曰鄭氏以謂物有隂陽情慾無不妬忌惟蚣蝑皆<lb/>
得受氣而生異境難察其深情然智者能知又説蚣蝑<lb/>
育子皆八十一叶九九之數亦待智者不能信亦不敢<lb/>
信也<lb/>
　　桃夭<pb n="13b"/>　　　一章<lb/>
桃之夭夭灼灼其華之子于歸宜其室家<lb/>
　　　二章<lb/>
桃之夭夭有蕡其實之子于歸宜其家室<lb/>
　　　三章<lb/>
桃之夭夭其葉蓁蓁之子于歸宜其家人<lb/>
　詩舉物多花而後實實而後葉不然亦以豐約别深<lb/>
　淺不惟記時亦句法當爾<pb n="14a"/>　　聞音曰華方無切家古胡切古文多用此為叶然<lb/>
　　　不必拘定律苟可叶即已古人聲韻後世亦難<lb/>
　　　盡考也今如見音<lb/>
總聞曰古者王制定民志一仲春㑹男女非時有禁是<lb/>
時庶物各隨形氣聲意相合惟虎交以仲冬于類為異<lb/>
至漢婚姻已乆不拘此然刑賞猶以秋冬春夏其後皆<lb/>
不存矣<lb/>
　　兔罝<pb n="14b"/>　　　一章<lb/>
肅肅兔罝椓之丁丁赳赳武夫公侯干城<lb/>
　　　二章<lb/>
肅肅兔罝施于中逵赳赳武夫公侯好仇<lb/>
　好仇與闗雎好逑同言武夫能扞外以䕶内也<lb/>
　　　三章<lb/>
肅肅兔罝施于中林赳赳武夫公侯腹心<lb/>
　以詭致物宜静欲物不驚<pb n="15a"/>　　聞音曰仇渠之切或作渠尤切與關雎同叶則逵<lb/>
　　　亦當作渠尤切然音不同意則一不必渠尤亦<lb/>
　　　可<lb/>
　　聞用曰罝網也今俗呼罝網<lb/>
　　聞字曰陸氏作菟又作兔今皆用兔於菟虎也言<lb/>
　　　取虎之具取虎不一用穽用矢用繩見杜氏所<lb/>
　　　謂猛虎慿其威往往連急縛雷吼徒咆哮枝撑<lb/>
　　　已在脚今荆峽間或用此未見用罝者今従見<pb n="15b"/>　　　字<lb/>
總聞曰西北地平曠多用鷹犬取兔東南山深阻多用<lb/>
罝東南自商至周常為中國之患當文王之時江漢雖<lb/>
定然淮夷未甚盡服當是此地有覩物興感者尋詩可<lb/>
見<lb/>
　　芣苢<lb/>
　　　一章<lb/>
采采芣苢薄言采之采采芣苢薄言有之<pb n="16a"/>　　　二章<lb/>
采采芣苢薄言掇之采采芣苢薄言捋之<lb/>
　　　三章<lb/>
采采芣苢薄言袺之采采芣苢薄言襭之<lb/>
　芣苢旁近皆有車前草也與卷耳同不必幽逺故衣<lb/>
　袵可羅致葢婦人及時采藥以為療疾之儲者也初<lb/>
　茁亦可啖<lb/>
　　聞音曰采此禮切有羽軌切亦作云九切詩中無<pb n="16b"/>　　　用云九與關雎友同今從吳氏<lb/>
　　聞訓曰薄辭也<lb/>
總聞曰此草至滑利在婦人則下血非宜子之物在男<lb/>
子則强隂益精令人有子非婦人所當屬意者也然良<lb/>
効甚博男女可通用子息葢天數非可以藥物之術致<lb/>
之陶氏亦嘗致疑吾儒安可不精思審是無負古也<lb/>
　　漢廣<lb/>
　　　一章<pb n="17a"/>南有喬木不可休息漢有游女不可求思漢之廣矣不<lb/>
可泳思江之永矣不可方思<lb/>
　漢出興元府西縣江出蜀州江源縣至今漢陽乃合<lb/>
　此詩當在夏口附近今傳莫愁曲在石城今郢州也<lb/>
　襄陽樂在樊城今鄧州也襄陽樂襄陽曲雍州曲襄<lb/>
　陽踏銅蹄皆曰大堤北渚大堤在襄陽之西北渚在<lb/>
　襄陽之北三洲曲采桑度皆江漢之間游女事也當<lb/>
　是相傳江漢故事以為美談<pb n="17b"/>　　　二章<lb/>
翹翹錯薪言刈其楚之子于歸言秣其馬漢之廣矣不<lb/>
可泳思江之永矣不可方思<lb/>
　　　三章<lb/>
翹翹錯薪言刈其蔞之子于歸言秣其駒漢之廣矣不<lb/>
可泳思江之永矣不可方思<lb/>
　秣馬秣駒皆游子欲求游女之意卒有所抑畏而止<lb/>
　以江漢遏情言不可犯也陶氏所謂激清音以感余<pb n="18a"/>　願接膝以交言欲自徃以結誓懼冒禮之為諐<lb/>
　　聞音曰廣古曠切泳于誑切永弋亮切方甫妄切<lb/>
　　　馬滿補切<lb/>
總聞曰息當作思叶韻皆在上休叶求廣叶泳夫又何<lb/>
疑陸氏言此以意改此風自昔有之承誤襲訛以盲聾<lb/>
為長厚然易俶載作熾葘可以發笑反俯首呿口從之<lb/>
所謂眞贋虚的彼竟莫知其如何也識者更詳<lb/>
　　汝墳<pb n="18b"/>　　　一章<lb/>
遵彼汝墳伐其條枚未見君子惄如調飢<lb/>
　　　二章<lb/>
遵彼汝墳伐其條肄旣見君子不我遐棄<lb/>
　　　三章<lb/>
魴魚赬尾王室如燬雖則如燬父母孔邇<lb/>
　王室在衛近汝雖可畏不可徃然以近父母為懐亦<lb/>
　差慰也此徴役渡河趣都者人情所不欲其妻勉以<pb n="19a"/>　君民之分父母之情蓋賢婦人也<lb/>
　　聞音曰肄當作隷郎計切説文附著也賤也枚離<lb/>
　　　幹而上出者可以枚數隷附幹而下生者故賤<lb/>
　　　如僕隷也肄勞也無謂<lb/>
　　聞字曰調或作輖輖重載也可從<lb/>
　　聞物曰魚勞則尾赤人勞則髪白雖見養生之經<lb/>
　　　然其説乃因此而衍鯉魚多赬尾豈此魚皆勞<lb/>
　　　而他魚不然也荆峽間人云魚血入尾者甘<pb n="19b"/>　　聞跡曰爾雅汝有濆此為長大防之説可置若爾<lb/>
　　　墳當作濆<lb/>
總聞曰魴魚婦人勞送君子之物魚之美者也當是已<lb/>
歸復行故旣見而又有此辭<lb/>
　　麟之趾<lb/>
　　　一章<lb/>
麟之趾振振公子于嗟麟兮<lb/>
　公子生公室而出為人婦者也古謂女為子<pb n="20a"/>　　　二章<lb/>
麟之定振振公姓于嗟麟兮<lb/>
　　　三章<lb/>
麟之角振振公族于嗟麟兮<lb/>
　　聞音曰角虛谷切<lb/>
　　聞物曰麟上畜也性厚不踐生草不食生物治世<lb/>
　　　多游于郊當是此時見此物故發為此辭詩人<lb/>
　　　未有無見而强起興者今人不復見麟遂謂古<pb n="20b"/>　　　人搜物取象此以己心度古心也<lb/>
總聞曰婦人多忮忍葢稟隂也寺人之性亦同故詩言<lb/>
婦寺而能懐慈心非聖人何以化之<lb/>
　召南<lb/>
　　鵲巢<lb/>
　　　一章<lb/>
維鵲有巢維鳩居之<lb/>
　營家男子之事守家婦人之事後世隂陽易位男女<pb n="21a"/>　亂職相承責婦人以幹家能則以為譽不能則以為<lb/>
　毁至于求賢審官以臣下之勤勞有進賢之志傳為<lb/>
　美談可以太息也<lb/>
之子于歸百兩御之<lb/>
　　　二章<lb/>
維鵲有巢維鳩方之之子于歸百兩將之<lb/>
　　　三章<lb/>
維鵲有巢維鳩盈之之子于歸百兩成之<pb n="21b"/>　　聞音曰居姬御切御魚據切陸氏音迓迎也王氏<lb/>
　　　音馭侍也侍意更多今従王氏<lb/>
　　聞物曰鵲巢外圓中深頗縝密如小甕鳩巢外平<lb/>
　　　中淺如盤極疎拙未聞其居鵲巢當是詩人偶<lb/>
　　　見鵲有空巢而鳩來居後人附㑹必欲以為常<lb/>
　　　然此談詩之病也<lb/>
總聞曰鳥巢有極工者黄頭白練精細過于鵲巢而詩<lb/>
多稱之世傳鵲結巢取木杪之枝不取墮地者多潔一<pb n="22a"/>也傳其枝而受卵雌雄共接者乃用不淫二也開户向<lb/>
天而背太歳有識三也歳多風則去巢旁之危枝先知<lb/>
四也巢中有横木虛度如梁雄者踞之有分五也以比<lb/>
則積善之家必有餘慶者也嚮背之事見淮南子見博<lb/>
物志他皆世所傅云<lb/>
　　采蘩<lb/>
　　　一章<lb/>
于以采蘩于沼于沚于以用之公侯之事<pb n="22b"/>　　　二章<lb/>
于以采蘩于澗之中于以用之公侯之宫<lb/>
　　　三章<lb/>
被之僮僮夙夜在公被之祁祁薄言還歸<lb/>
　在公執公事之時故竦敬僮僮竦敬也還歸歸私室<lb/>
　之時故舒遲祁祁舒遲也大率公事畢則私樂繼之<lb/>
　此所以相濟而為和且能乆也與闗雎末章同意<lb/>
總聞曰采蘋南澗則此是北澗也當是北澗近故與沼<pb n="23a"/>沚相連沼沚池上渚也南澗逺故與行潦相接行潦猛<lb/>
水溱集者也亦見采蘋<lb/>
　　草蟲<lb/>
　　　一章<lb/>
喓喓草蟲趯趯阜螽<lb/>
　草蟲小蚱蜢阜螽大□䗥也己與夫相别不得共處<lb/>
　如蟲得地得時各有喜躍之狀也<lb/>
未見君子憂心忡忡亦旣見止亦旣覯止我心則降<pb n="23b"/>　　　二章<lb/>
陟彼南山言采其蕨未見君子憂心惙惙亦旣見止亦<lb/>
旣覯止我心則説<lb/>
　　　三章<lb/>
陟彼南山言采其薇未見君子我心傷悲亦旣見止亦<lb/>
旣覯止我心則夷<lb/>
　陟南山望其夫也陟北山亦望其夫也采蕨采薇以<lb/>
　自飽而有所待也鄭氏以為婦人適人未見謂在途<pb n="24a"/>　時旣見謂同牢時旣覯已昏也覯為昏不若為遇意<lb/>
　正而情深未適人之婦人不當有此念<lb/>
　　聞音曰降乎攻切<lb/>
總聞曰古風俗簡滋味薄筋力勞采蕨采薇非耑寄興<lb/>
也草木之實飲食所資雖婦人皆然奚況男子習熟以<lb/>
為當然爾<lb/>
　　采蘋<lb/>
　　　一章<pb n="24b"/>于以采蘋南澗之濵于以采藻于彼行潦<lb/>
　　　二章<lb/>
于以盛之維筐及筥于以湘之維錡及釡<lb/>
　　　三章<lb/>
于以奠之宗室牖下誰其尸之有齊季女<lb/>
　牖下非在堂之祭季女非在家之主故采蘩采蘋同<lb/>
　為適澗而此又于彼行潦差為艱也盛夏猛漲之水<lb/>
　曰行潦亦曰黄潦人多畏之言卑者任勞<pb n="25a"/>　　聞音曰潦魯皓切下後五切亦亥雅切詩十有七<lb/>
　　　惟擊鼓亥雅餘皆後五<lb/>
總聞曰祭祀之菹少用陸菜多用水蔬陸菜非糞壤不<lb/>
能腴茂而水草則託根于水至潔故饋食多用陸祭食<lb/>
多用水古祭六牲大牲牛馬羊小牲豖犬雞皆取血故<lb/>
牲貴熏六清冬三月三酒所謂清厚者也夏三月四飲<lb/>
所謂清薄者也皆用清水白麵為麯故酒貴清六菹蘋<lb/>
蘩藻荇芹苔皆取水産故菹貴潔其他饋食不耑此法<pb n="25b"/>菹字従草従水可見陸菜為□葅苴肉苴為蕰□□<lb/>
　　甘棠<lb/>
　　　一章<lb/>
蔽芾甘棠勿剪勿伐召伯所茇<lb/>
　　　二章<lb/>
蔽芾甘棠勿翦勿敗召伯所憇<lb/>
　　　三章<lb/>
蔽芾甘棠勿翦勿拜召伯所説<pb n="26a"/>　　聞音曰伐扶廢切茇蒲昧切敗蒲昧切拜變制切<lb/>
　　　今人稱跪猶有此音説始鋭切<lb/>
　　聞字曰説或為税止也詩税意多通用説字<lb/>
　　聞物曰棠梨樹稍大葉亦大且密可以庇日蔽芾<lb/>
　　　隂貎不必言小棠其實甚細今呼甘棠梨相承<lb/>
　　　舊語也<lb/>
　　聞用曰周禮中夏教茇舎鄭氏茇讀如菜沛之沛<lb/>
　　　茇舎草止之也軍有草止之法後世漸侈軍行<pb n="26b"/>　　　有氊帳毳帳之屬古者茇舎之法不知如何當<lb/>
　　　必輕整牢密易辦且易挈<lb/>
總聞曰召伯内則為保外則分陜不必聽訟甘棠之下<lb/>
當是出行偶爾憩息覩景懐人後世遂指為佳所古今<lb/>
如此甚多<lb/>
　　行露<lb/>
　　　一章<lb/>
厭浥行露豈不夙夜謂行多露<pb n="27a"/>　露仲春始成昏姻之時也不相諧而有争故著其辭<lb/>
　此當是男家趣女家而女家託故不徃以為豈不欲<lb/>
　早夜赴期定約然露不可行也易林所謂厭浥晨夜<lb/>
　道多湛露□衣濡𥜗重不可歩正用此意此章猶婉<lb/>
　下章甚厲<lb/>
　　　二章<lb/>
誰謂雀無角何以穿我屋誰謂女無家何以速我獄雖<lb/>
速我獄室家不足<pb n="27b"/>　　　三章<lb/>
誰謂鼠無牙何以穿我墉誰謂女無家何以速我訟雖<lb/>
速我訟亦不女従<lb/>
　此男家欲合女家欲判也比類以雀以鼠加以穿屋<lb/>
　穿墉之名甚不欲媒之至也自決以獄以訟終不願<lb/>
　曲徇甚不欲媒之行也當是男家之辭稍堅故女家<lb/>
　之辭亦峻<lb/>
　　聞音曰夜羊茹切訟才容切<pb n="28a"/>　　聞句曰首章或上下中間或兩句三句必有所闕<lb/>
　　　不爾亦必闕一句葢文勢未能入雀鼠之辭<lb/>
總聞曰暴男侵貞女亂世容或有之而召公之分壤被<lb/>
美教成雅俗不應如此女固可尚男為何人豈文王之<lb/>
化獨及女而不及男耶<lb/>
　　羔羊<lb/>
　　　一章<lb/>
羔羊之皮素絲五紽退食自公委蛇委蛇<pb n="28b"/>　素絲為飾尚朴素也<lb/>
　　　二章<lb/>
羔羊之革素絲五緎委蛇委蛇自公退食<lb/>
　　　三章<lb/>
羔羊之縫素絲五總委蛇委蛇退食自公<lb/>
　　聞音曰皮蒲禾切蛇唐何切革訖力切總字公切<lb/>
　　聞字曰委當作蜲水精也蛇蠖也其行皆紆曲若<lb/>
　　　君子偕老委委佗佗則當為委委與佗同皆行<pb n="29a"/>　　　貎易林長尾蜲蛇畫地為河用此蜲<lb/>
總聞曰婦人奉君子以朴素之衣亦必責君子以朴素<lb/>
之行公退夫婦始燕見羔裘治之于手不常覩之于目<lb/>
非退食來歸之時無以細推其縫數也此言従容欵曲<lb/>
之意也<lb/>
　　殷其靁<lb/>
　　　一章<lb/>
殷其靁在南山之陽何斯違斯莫敢或遑振振君子歸<pb n="29b"/>哉歸哉<lb/>
　　　二章<lb/>
殷其靁在南山之側何斯違斯莫敢遑息振振君子歸<lb/>
哉歸哉<lb/>
　　　三章<lb/>
殷其靁在南山之下何斯違斯莫敢遑處振振君子歸<lb/>
哉歸哉<lb/>
　君子行役當在南故屬耳多在南也<pb n="30a"/>　　聞音曰側莊力切下後五切<lb/>
總聞曰君子出行當是雷收聲之後聞雷發聲則覺氣<lb/>
變候移念君子之歸也或何時與何日去此地所厯己<lb/>
多而不能盡省也猶勉之以勤而不勸之以媮然夫婦<lb/>
之情終不可廢也<lb/>
　　摽有梅<lb/>
　　　一章<lb/>
摽有梅其實七兮求我庶士迨其吉兮<pb n="30b"/>　　　二章<lb/>
摽有梅其實三兮求我庶士迨其今兮<lb/>
　　　三章<lb/>
摽有梅頃筐塈之求我庶士迨其謂之<lb/>
　　聞音曰三疏簮切古三皆作參參與叄同省文作<lb/>
　　　三<lb/>
總聞曰古仲春㑹男女仲春為正時季春為末時仲夏<lb/>
為過時然節氣猶冇渉四月而屬三月者亦為春也梅<pb n="31a"/>實初存者十之七其次所存者十之三至取以筐筥則<lb/>
甚熟否則委地盡也其在春夏之交故其辭逾進逾急<lb/>
也當是婦人無依者亟欲及時失時則又經期也<lb/>
　　小星<lb/>
　　　一章<lb/>
嘒彼小星三五在東肅肅宵征夙夜在公寔命不同<lb/>
　星皆經星也心三星在東栁五星在東南君子以王<lb/>
　事行役婦人送之指星言入夜也<pb n="31b"/>　　　二章<lb/>
嘒彼小星維參與昴<lb/>
　參昴皆在西也<lb/>
肅肅宵征抱衾與裯寔命不猶<lb/>
　抱衾與裯言聞命即發不及治裝也<lb/>
　　聞音曰昴力求切古昴皆作留<lb/>
　　聞訓曰猶亦同也<lb/>
總聞曰宵征言夜行在公言公事非賤妾進御之辭當<pb n="32a"/>是婦人送君子以夜而行事急則人勞稱命言不若安<lb/>
處者各有分也大率昔人至無可奈何不得已者歸之<lb/>
于命孔子所謂不知命無以為君子也<lb/>
　　江有汜<lb/>
　　　一章<lb/>
江有汜之子歸<lb/>
　婦人謂嫁曰歸當是循江或航江所歸之路也<lb/>
不我以不我以其後也悔<pb n="32b"/>　　　二章<lb/>
江有渚之子歸不我與不我與其後也處<lb/>
　　　三章<lb/>
江有沱之子歸不我過不我過其嘯也歌<lb/>
　悔悔不以我同也處處無與同也嘯歌所謂嘻笑之<lb/>
　怒長歌之哀觖望之辭也<lb/>
　　聞音曰汜養里切過古禾切<lb/>
　　聞跡曰在北多曰河在南多曰江不特正江河也<pb n="33a"/>總聞曰婦人在女家必有乆相諳者適夫家必有願相<lb/>
従者而嫁者違之故在家之女役有望不悦之心二者<lb/>
皆是也違者不欲以其家昵厚者俱行望者不意其疎<lb/>
情相棄也<lb/>
　　野有死麕<lb/>
　　　一章<lb/>
野有死麕白茅包之有女懷春吉士誘之<lb/>
　女至春而思有所歸吉士以禮通情而思有所耦人<pb n="33b"/>　道之常或以懐春為淫誘為詭若爾安得為吉士吉<lb/>
　士所求必貞女下所謂如玉也<lb/>
　　　二章<lb/>
林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>野有死鹿白茅純束有女如玉<lb/>
　　　三章<lb/>
舒而脱脱兮無感我帨兮無使厖也吠<lb/>
　媒妁之來尚欲使舒徐無諠動貞女可知當是在野<lb/>
　而又貧者無羔雁幣帛以將意取獸于野包物以茅<pb n="34a"/>　䕶門有犬皆鄉落氣象也<lb/>
　　聞音曰包補苟切脱勑外切<lb/>
總聞曰尋詩時亦正禮亦正男女俱無可議者舊説以<lb/>
為不由媒妁誘道也所謂道者即媒妁也以為不以雁<lb/>
幣雖定禮有成式亦當隨家豐儉夫禮惟其稱而已此<lb/>
即禮也文王之化何厚薄于男女貞女不受陵于暴男<lb/>
固為美也暴男敢肆陵于貞女抑何暴耶此與序行露<lb/>
之詩皆所不曉<pb n="34b"/>　　何彼穠矣<lb/>
　　　一章<lb/>
何彼穠矣唐棣之華<lb/>
　唐棣郁李與桃李其聞皆中春王姬以夏受送當二<lb/>
　三月出舍四五月出境七八月受迎十一二月至齊<lb/>
　成禮詩人所見正春盛花發王姬去魯之齊之時也<lb/>
曷不肅雝王姬之車<lb/>
　肅無聲而静貌雝有聲而和貎何不如此以觀王姬<pb n="35a"/>　之車雖尊無所忌憚而徒悦其繁美曷不者亦識者<lb/>
　勸使國人何不如此也是時周己衰齊又亂魯桓公<lb/>
　為昏主又亂此人所以有媟心也<lb/>
　　　二章<lb/>
何彼穠矣華如桃李平王之孫齊侯之子<lb/>
　平王周平王也平王之孫桓王之女也杜氏以齊襄<lb/>
　公親迎則自娶也審爾則齊侯之子謂釐公之子也<lb/>
　見魯莊元年夏單伯送王姬秋王姬歸于齊甚明凡<pb n="35b"/>　詩稱某王某侯或稱謚亡者稱謚或稱國存者稱國<lb/>
　不必委曲援引寧王格王之類終為强辭度詩顛倒<lb/>
　叅錯亦多如豳風皆周公之詩所不可曉<lb/>
　　　三章<lb/>
其釣維何維絲伊緡齊侯之子平王之孫<lb/>
　齊與周為昏當是魯桓公文姜夫婦為之委曲故桓<lb/>
　公為之主此所謂釣緡也亦玩之辭<lb/>
　　聞音曰華方無切子奬禮切孫須倫切<pb n="36a"/>總聞曰舊説以為唐棣桃李皆為芍藥洛陽芍藥之品<lb/>
有緋碧桃千葉李郁李之類其引援甚新美然不必如<lb/>
此即今郁李桃李其名皆後世因花色範而比合為名<lb/>
非古有也當是以平王遷洛陽而洛陽不唯牡丹為冠<lb/>
芍藥亦異于他所故舉其最盛為辭又王姬當以奇花<lb/>
喻不當以他花比見甚博意甚嘉而詩人偶觸物遂興<lb/>
情初非有所差擇也<lb/>
　　騶虞<pb n="36b"/>　　　一章<lb/>
彼茁者葭壹發五豝于嗟乎<hi>止</hi>騶虞<lb/>
　　　二章<lb/>
彼茁者蓬壹發五豵于嗟乎<hi>止</hi>騶虞<lb/>
　　聞句曰舊一章三句今為四句語意尤長<lb/>
總聞曰此為春田者也一行止五獸言甚不多也草始<lb/>
茁獸未有深芘所取如此其心雖慈然其禮不可闕也<lb/>
供國祭祀充君膳羞有不得已者每有所獲必舉騶虞<pb n="37a"/>稱嘆言安得今人如此獸不踐生草不食生肉者也其<lb/>
心甚不欲也<lb/>
　<lb/>
　<lb/>
　<lb/>
　<lb/>
　<lb/>
　<pb n="37b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷一<lb/>
</p>

  </div>
            <div>
<head>詩總聞卷二上</head> <lb/>
    <p>
<pb n="1a"/>欽定四庫全書<lb/>
　詩總聞卷二上<lb/>
　　　　　　　　　　　　宋　王質　撰<lb/>
　風<lb/>
　　聞風一<lb/>
風樂歌名也禮寛而静柔而正者宜歌頌廣大而静疏<lb/>
達而信者宜歌大雅恭儉而好禮者宜歌小雅正直而<lb/>
静亷而謙者宜歌風言風不及南當是風也南也其聲<pb n="1b"/>同律故舜樂先南次風同被之于琴其聲無爽也季子<lb/>
獨稱南不稱風凡及風者止稱國至雅則稱雅頌則稱<lb/>
頌惟衛齊因辭及風亦非指名稱風葢南風同類舉南<lb/>
則風在中也雅亦有風頌亦有風故豳詩有豳雅豳頌<lb/>
嵩髙其風肆好烝民穆如清風禮商者五帝之遺聲也<lb/>
商人識之故謂之商齊者三代之遺聲也齊人識之故<lb/>
謂之齊頌風亦並言明南風雅頌其聲皆相適也禮風<lb/>
賦比興雅頌六詩當是賦比興三詩皆亡風雅頌三詩<pb n="2a"/>獨存風南一也徃徃南聲簡于風聲故存者南少而風<lb/>
多也<lb/>
　　聞風二<lb/>
列國立説甚多然不必也今詩魏在齊下而季有大小<lb/>
前人未之及者何也<pb n="3a"/>欽定四庫全書<lb/>
　詩總聞卷二<lb/>
　　　　　　　　　　　　宋　王質　撰<lb/>
　邶風<lb/>
　　柏舟<lb/>
　　　一章<lb/>
汎彼柏舟亦汎其流耿耿不寐如有隠憂微我無酒以<lb/>
遨以遊<pb n="3b"/>　此當有難言者也言隱憂言静思下章不愬他人而<lb/>
　愬同姓蓋有不可顯言者也<lb/>
　　　二章<lb/>
我心匪鑒不可以茹<lb/>
　鑒當作藍實可菹與下匪石匪席同意<lb/>
亦有兄弟不可以據薄言徃愬逢彼之怒<lb/>
　　　三章<lb/>
我心匪石不可轉也我心匪席不可卷也威儀棣棣不<pb n="4a"/>可選也<lb/>
　言我趨美如此屈氏紛吾旣有此内美兮又重之以<lb/>
　脩能在位皆同類威儀如此不可擇而告之也<lb/>
　　　四章<lb/>
憂心悄悄溫于羣小覯閔既多受侮不少静言思之寤<lb/>
辟有摽<lb/>
　辟開也摽拊也開其襟而拊心也今人憤悶者猶然<lb/>
　　　五章<pb n="4b"/>日居月諸胡迭而微心之憂矣如匪澣衣靜言思之不<lb/>
能奮飛<lb/>
　日月愈乆愈微所謂但見有不如也<lb/>
　　聞音曰轉陟兖切卷眷勉切<lb/>
　　聞訓曰左氏懼選杜氏數也言多威儀不可勝數<lb/>
　　　也<lb/>
總聞曰不遇非所當憂葢憂時也古列國通疆皆可之<lb/>
然有所不忍與何必懐此都異意此人葢愛君親上者<pb n="5a"/>也<lb/>
　　緑衣<lb/>
　　　一章<lb/>
綠兮衣兮錄衣黄裏心之憂矣曷維其已<lb/>
　　　二章<lb/>
綠兮衣兮綠衣黄裳心之憂矣曷維其亡<lb/>
　　　三章<lb/>
緑兮絲兮女所治兮我思古人俾無訧兮<pb n="5b"/>　　　四章<lb/>
絺兮綌兮凄其以風我思古人實獲我心<lb/>
　言衣服漸闕恩愛弛也一章緑衣黄裹二章緑衣黄<lb/>
　裳已非備禮之正服三章但有緑絲而不能成衣裳<lb/>
　也四章以夏服禦秋冬之風併與緑絲亦無可見恩<lb/>
　愛盡替也其初已度他時之有增故末云實獲我心<lb/>
　言與所期相應也<lb/>
　　聞音曰治澄之切訧于其切風孚愔切許氏風以<pb n="6a"/>　　　凡得聲古凡汾林切自昔用風皆叶與汾林之<lb/>
　　　屬相叶<lb/>
總聞曰其為婦人哀怨之辭無疑但其人未可知舊説<lb/>
以為莊姜雖不敢不信然尋詩未有所見此婦人必有<lb/>
識慮知古今多稱古人者言古有此今當之也班氏緑<lb/>
衣兮白華自古兮有之<lb/>
　　燕燕<lb/>
　　　一章<pb n="6b"/>燕燕于飛差池其羽<lb/>
　二月中為乙鳥至當是國君送女弟適他國在此時<lb/>
　也<lb/>
之子于歸逺送于野瞻望弗及泣涕如雨<lb/>
　　　二章<lb/>
燕燕于飛頡之頏之之子于歸逺于將之瞻望弗及佇<lb/>
立以泣<lb/>
　　　三章<pb n="7a"/>燕燕于飛下上其音之子于歸逺送于南瞻望弗及實<lb/>
勞我心<lb/>
　　　四章<lb/>
仲氏任只其心塞淵終溫且惠淑愼其身先君之思以<lb/>
朂寡人<lb/>
　仲氏次女也任氏也其女所嫁之家也先君鍾情此<lb/>
　女以屬于我故以美言譽之以善言勸之思其父則<lb/>
　愛其男女之兄弟且于女兄弟尤深今人多然乂況<pb n="7b"/>　旣孤乃始出適益傷其父之不見而念其妹之愈切<lb/>
　也<lb/>
　　聞音曰野上與切南尼心切淵一均切<lb/>
　　聞跡曰任當是薛國<lb/>
總聞曰君夫人出逺郊送歸妾旣違妻妾尊卑之禮又<lb/>
違婦人迎送之禮莊姜識禮者也鄭氏以歸妾為戴媯<lb/>
歸宗也戴媯既生桓公烏有絶其母子之理莊姜亦識<lb/>
義者也以桓公為已子而絶戴媯使不母桓公人情㫁<pb n="8a"/>矣又烏有瞻望泣涕不可勝忍之情且有大可疑者使<lb/>
桓公㓜稚戴媯隔離容或有之旣稱先君則莊公已沒<lb/>
桓公已立尤非人情也尋詩差池若有一前一後之意<lb/>
頡頏上下若有一低一昂之意當是女子徃適人君子<lb/>
來迎婦故即燕取興兼其末皆非婦人稱謂之辭<lb/>
　　日月<lb/>
　　　一章<lb/>
日居月諸照臨下土乃如之人兮逝不古處胡能有定<pb n="8b"/>寧不我顧<lb/>
　之人是人也當是在位者為人所聞君忘故情已失<lb/>
　故處望是人甚深不斥言之為君故婉也此近厚之<lb/>
　人也<lb/>
　　　二章<lb/>
日居月諸下土是冒乃如之人兮逝不相好胡能有定<lb/>
寧不我報<lb/>
　　　三章<pb n="9a"/>日居月諸出自東方乃如之人兮徳音無良胡能有定<lb/>
俾也可忘<lb/>
　毛氏日始月盛皆在東詩人言月多東指其盛也<lb/>
　　　四章<lb/>
日居月諸東方自出父兮母兮畜我不卒<lb/>
　言不如其死也詩凡無所愬者多歸天次歸日月次<lb/>
　歸父母不能堪者多歸死今人猶冇此態<lb/>
胡能有定報我不述<pb n="9b"/>　此効力為國而有所問也度其勢未已故皆曰胡能<lb/>
　有定也<lb/>
　　聞音曰顧果五切<lb/>
　　聞訓曰居諸皆辭也禮檀弓曰何居鄭氏音姬齊<lb/>
　　　魯之間語助也<lb/>
總聞曰莊姜既曰賢婦當曉多義又識禮分在莊公則<lb/>
為無良在莊姜則為不可忘乃有深銜切憤之意似非<lb/>
賢者所存也碩人之詩其愛君之情如此必無過當之<pb n="10a"/>辭也<lb/>
　　終風<lb/>
　　　一章<lb/>
終風且暴顧我則笑<lb/>
　終風末風也風至末則衰猶能為暴況當盛時可謂<lb/>
　大異也<lb/>
謔浪笑敖中心是悼<lb/>
　天災如此當儆懼而反傲侮是可憂也<pb n="10b"/>　　　二章<lb/>
終風且霾惠然肯來莫徃莫來悠悠我思<lb/>
　當是謔浪笑傲者來過君子君子不欲親之我不徃<lb/>
　彼彼亦勿來此也疎之之辭也<lb/>
　　　三章<lb/>
終風且曀不日有曀寤言不寐願言則嚏<lb/>
　嚏鼻也俗言為人暗及則鼻發聲此當是謔浪笑傲<lb/>
　之人不平君子之不與已同故切齒也<pb n="11a"/>　　　四章<lb/>
曀曀其隂虺虺其靁寤言不寐願言則懐<lb/>
　氣象猶冬雷也故君子深憂至于不寐也<lb/>
　　聞音曰霾陵之切來陵之切思心齎切懐胡隈切<lb/>
　　　三章皆用引韻獨此不用舊説以為疑詩無定<lb/>
　　　體以叶為先苟叶雖少參差無害<lb/>
總聞曰敬天者有災則罪已慢天者有災則罪人此遭<lb/>
變異而反瀆侮者必以某人某人致此在位相過及之<pb n="11b"/>同類者相和有識者獨憂也<lb/>
　　擊鼓<lb/>
　　　一章<lb/>
擊鼓其鏜踴躍用兵<lb/>
　衛伐鄭之役在魯隠四年是役宋陳蔡皆従夏秋再<lb/>
　舉初踴躍後乃憂嗟不堪連沒也杜氏苦哉邊地人<lb/>
　一歳三従軍<lb/>
土國城漕我獨南行<pb n="12a"/>　衛在河北鄭在河南城漕不離國也伐鄭則越境差<lb/>
　逺故有嘆羨其徒之辭<lb/>
　　　二章<lb/>
從孫子仲平陳與宋不我以歸憂心有忡<lb/>
　不我以歸者夏還而冬再舉當是征夫不得還家也<lb/>
　　　三章<lb/>
爰居爰處爰喪其馬于以求之于林之下<lb/>
　居死者也死歸塜壙謂之居處傷者也傷留在處謂<pb n="12b"/>　之處喪馬有刑不敢歸則逃者也<lb/>
　　　四章<lb/>
死生契濶與子成説執子之手與子偕老<lb/>
　生則契死則濶同歸偕老願之辭也<lb/>
　　　五章<lb/>
于嗟濶兮不我活兮于嗟洵兮不我信兮<lb/>
　不能契而竞當濶也故此不言契而獨言濶不知在<lb/>
　逺者信我為死耶不信我為死耶想不信我死幸其<pb n="13a"/>　存也<lb/>
　　聞音曰兵晡茫切行户郎切忡敕衆切老魯吼切<lb/>
　　　信斯人切馬下相叶今従見音馬莫下切下亥<lb/>
　　　雅切易林東行西處喪其犬馬南求驊騮夫駒<lb/>
　　　林下亦自與處相叶今處既不甚切不必叶可<lb/>
　　　也<lb/>
總聞曰再舉皆勝而人情如此葢知州吁之必不免故<lb/>
人慮併及祻而有憂心也衆仲曰州吁阻兵而安忍阻<pb n="13b"/>兵無衆安忍無親衆叛親離難以濟矣又曰州吁弑其<lb/>
君而虐用其民欲以亂成必不免矣衆仲之語即衛人<lb/>
之情也<lb/>
　　凱風<lb/>
　　　一章<lb/>
凱風自南吹彼棘心棘心夭夭母氏劬勞<lb/>
　孤子事寡母者也當是賤者之家母采棘心以為食<lb/>
　棘心棘芽也其子不欲其母親此故傷其勤勞其意<pb n="14a"/>　蓋在乎保衰佚老也<lb/>
　　　二章<lb/>
凱風自南吹彼棘薪母氏聖善我無令人<lb/>
　采棘心猶之可也采棘薪則勤勞過甚也其子以為<lb/>
　婦當代姑不欲其母太勞也有子至七人其年亦老<lb/>
　不宜采薪故其子傷其母而罪其室家也<lb/>
　　　三章<lb/>
爰有寒泉在浚之下有子七人母氏勞苦<pb n="14b"/>　　　四章<lb/>
睍睆黄鳥載好其音有子七人莫慰母心<lb/>
　感寒泉其母勞而口渴也感黄烏其母勞而聲急也<lb/>
　此所以責妻乂責已也<lb/>
　　聞音曰南尼心切下後五切<lb/>
　　聞跡曰寒泉逕河内雍城與清水合<lb/>
總聞曰令人賢婦也七婦未必皆不賢而其子憐其母<lb/>
故責其婦也孟子曰凱風親之過小者也小弁親之過<pb n="15a"/>大者也親之過大而不怨是愈疏也親之過小而怨是<lb/>
不可磯也凱風之過不能従其子之善意必寡識者也<lb/>
小弁之過不能救其子之顛危必寡情者也此孟子所<lb/>
謂大小之别也趙氏以謂凱風言以慰母心母心不悦<lb/>
親之過小也小弁言行有死人尚或墐之而曽不閔已<lb/>
親之過大也此頗得孟子之意小弁之序以為作于太<lb/>
子之傅而趙氏以為作于伯竒是時己不用序故併載<lb/>
于此<pb n="15b"/>　　雄雉<lb/>
　　　一章<lb/>
雄雉于飛泄泄其羽<lb/>
　季冬節為雉始雊今飛鳴如此當是春深婦人感春<lb/>
　氣則生欲心所謂有女懐春者也<lb/>
我之懐矣自詒伊阻<lb/>
　食其禄而不去有此隔絶則是自詒也<lb/>
　　　二章<pb n="16a"/>雄雉于飛下上其音展矣君子實勞我心<lb/>
　　　三章<lb/>
瞻彼日月悠悠我思道之云逺曷云能來<lb/>
　瞻彼日月謂日没月出月没日出日月漸長而君子<lb/>
　何時能來也<lb/>
　　　四章<lb/>
百爾君子不知徳行不忮不求何用不臧<lb/>
　忮心求心最害心源之本也所以子路終身誦之而<pb n="16b"/>　孔子以為何足以臧言忮求皆生于心不治苟能治<lb/>
　心安有此病也<lb/>
　　聞音曰思新齎切來陵之切行户郎切<lb/>
總聞曰此葢婦人發辭以雄雉比其夫以雌雉比已也<lb/>
末章百爾君子如州長掌師田行役之事縣師掌軍旅<lb/>
田役之事者也苟無害于人無邀于人何所用而不為<lb/>
善此必有求于行役者而不遂故獨使逺役其妻所以<lb/>
有怨辭雖怨猶有相勸為善之意此婦人亦近厚也<pb n="17a"/>　　匏有苦葉<lb/>
　　　一章<lb/>
匏有苦葉濟有深渉深則厲淺則揭<lb/>
　　　二章<lb/>
有瀰濟盈有鷕雉鳴濟盈不濡軌雉鳴求其牡<lb/>
　　　三章<lb/>
雝雝鳴鴈旭日始旦士如歸妻迨氷未泮<lb/>
　自暮春通媒至暮冬合昬正月節為解凍冰未泮則<pb n="17b"/>　猶冬言非時<lb/>
　　　四章<lb/>
招招舟子人渉卬否人渉卬否卬須我友<lb/>
　男女之家當隔濟而居故通媒及成昬皆以度水為<lb/>
　辭須友女辭也猶有所待者如時太早欲少緩以須<lb/>
　仲春不肯先期也女必甚賢而父母急欲遣之非女<lb/>
　意也<lb/>
　　聞音曰揭苦例切軌舉有切否補美切友羽軌切<pb n="18a"/>　　　卬讀作我今人猶有此音下又我兼稱<lb/>
　　聞跡曰濟濟水也濟不可渉或是濟之支流故亦<lb/>
　　　稱濟<lb/>
總聞曰爾雅繇膝以下為揭繇膝以上為渉繇帶以上<lb/>
為厲此書雖云興于中古隆于漢氏細推止是漢儒相<lb/>
發明以實訓注然亦非一人所為所以多迕如掲為揭<lb/>
衣膝以下安用揭衣衣上裳下與衣恐礙故釋者以為<lb/>
搴裳如以衣渉水為厲縧帶以上水及衣非止膝以上<pb n="18b"/>乃反為渉與厲恐礙故釋者以衣為襌此類甚多至以<lb/>
為出于周尤所不曉<lb/>
　　谷風<lb/>
　　　一章<lb/>
習習谷風以隂以雨<lb/>
　婦人承夫命出有所營當是夫厭薄婦以此為端而<lb/>
　稍逺之且稍苦之登途而値風雨觸境興懐然其辭<lb/>
　皆理正情長度其曲在夫也<pb n="19a"/>黽勉同心不宜有怒<lb/>
　　　二章<lb/>
采葑采菲無以下體徳音莫違及爾同死<lb/>
　　　三章<lb/>
行道遲遲中心有違不逺伊爾薄送我畿<lb/>
　　　四章<lb/>
誰謂荼苦其甘如薺宴爾新昬如兄如弟<lb/>
　　　五章<pb n="19b"/>涇以渭濁湜湜其沚宴爾新昬不我屑以<lb/>
　當是其夫以他事加其妻故其妻愈忿言我持正無<lb/>
　慊臨行當見涇渭之流故興辭也<lb/>
　　　六章<lb/>
毋逝我梁毋發我笱我躬不閲遑恤我後<lb/>
　臨行祝後事之辭當是其家近水此言梁笱下言方<lb/>
　舟泳㳺恐是臨涇渭支流上云涇渭也<lb/>
　　　七章<pb n="20a"/>就其深矣方之舟之就其淺矣泳之游之<lb/>
　　　八章<lb/>
何有何亡黽勉求之凡民有喪匍匐救之<lb/>
　　　九章<lb/>
不我能慉反以我為讎既阻我徳賈用不售<lb/>
　阻我所得以物易食于人而人又不售訴窮之辭<lb/>
　　　十章<lb/>
昔育恐育鞠及爾顛覆既生既育比予于毒<pb n="20b"/>　昔育子之時恐所育者窮并爾皆不相保今所生既<lb/>
　可育反視我如毒言家理稍進子息已全不堪其見<lb/>
　斥也<lb/>
　　　十一章<lb/>
我有㫖蓄亦以御冬宴爾新昬以我御窮<lb/>
　乾蓄非喜啖也特無可奈何地力稍蘇蔬本稍長則<lb/>
　不用矣今西北多然言夫窮相親富相疎<lb/>
　　　十二章<pb n="21a"/>有洸有潰旣詒我肄不念昔者伊余來塈<lb/>
　不以美言啖之又以武怒加之付以勞苦之事不念<lb/>
　我始來相歸之時少使我安息也當是其夫與所昵<lb/>
　安享而其妻經營勞苦故甚不堪也<lb/>
　　聞音曰救居尤切售時周切<lb/>
　　聞章曰舊六章今為十二章<lb/>
　　聞物曰葑蔓菁也菲蔓菁類也毛氏茐也爾雅蒠<lb/>
　　　也説文茐也今蒠茐二名不傳郭氏以為紫葉<pb n="21b"/>　　　赤色是蔓菁也根亦可食故曰無以下體也<lb/>
　　聞用曰笱魚箄籃也<lb/>
總聞曰此非絶也特以勞役之事苦之新昬近有所昵<lb/>
非納采問名而禮昬者也徒見兩及新昏男女之合以<lb/>
夜晝居于内問疾可也故以納婦為昬其他交際皆可<lb/>
稱昏丁氏昏冥也從女許氏婦家也詩多為昏大率論<lb/>
古當以人情推之既絶不可以相見而尚薄送何也既<lb/>
絶遂為他人而尚祝以毋逝毋發何也末云伊余來塈<pb n="22a"/>望來而求安也絶則豈復來乎泥兩字新昏失一篇大<lb/>
意所謂君子不亮烏乎執先亮而後執則善不亮而徒<lb/>
執故闇者不可以語也<lb/>
　　式微<lb/>
　　　一章<lb/>
式微式微胡不歸<lb/>
　式微發辭也微如旄丘所謂瑣尾者也當是黎侯行<lb/>
　李薄旅況悴故再言式微甚可憐也尋詩稱君所謂<pb n="22b"/>　黎侯出寓可從<lb/>
微<hi>止</hi>君之故胡為乎中露<lb/>
　　　二章<lb/>
式微式㣲胡不歸微<hi>止</hi>君之躬胡為乎泥中<lb/>
　下語又單稱㣲其意尤可悲也露人所不欲犯而胡<lb/>
　為犯之指在旁故舊也泥人亦不欲犯而胡為犯之<lb/>
　指君自已也當是此役相隨者有故無親故旄丘責<lb/>
　其親也<pb n="23a"/>總聞曰中露泥中言行役冒犯之苦語法如此未必是<lb/>
地名也鄭氏所謂衛公以二邑處黎侯或說衛公者宣<lb/>
公也宣公父子夫婦其亂不可勝言何暇及人能以二<lb/>
邑處黎侯葢亦過厚而黎之臣子責以不脩方伯連率<lb/>
之職似非人情故旄丘之叔伯若以人情推之當為黎<lb/>
之親族而非衛之臣子也<lb/>
　　旄丘<lb/>
　　　一章<pb n="23b"/>旄丘之葛兮<lb/>
　旄丘丘之多草木者也星名旄頭言光芒多冠亦名<lb/>
　旄頭言羽毛多葛野葛也深春乃生此詩當是此時<lb/>
何誕之節兮叔兮伯兮何多日也<lb/>
　言行役乆厯時不知以何時而出盡春未歸其親族<lb/>
　皆不䘏責其無情也<lb/>
　　　二章<lb/>
何其處也必有與也何其乆也必有以也<pb n="24a"/>　　　三章<lb/>
狐裘蒙戎匪車不東叔兮伯兮靡所與同<lb/>
　其衣既不整無車又不能東行役如此乏闕而親族<lb/>
　不與同憂又責其無情也<lb/>
　　　四章<lb/>
瑣兮尾兮流離之子叔兮伯兮褎如充耳<lb/>
　瑣細尾亦細言在末者微也流離破服如此而親族<lb/>
　如不聞也甚責其無情也<pb n="24b"/>　　聞音曰節子悉切乆舉里切子奬禮切<lb/>
　　聞事曰古隴頭歌隴頭流水流離山下念吾一身<lb/>
　　　飄然在野與此流離同意鄭氏言鳥名恐非<lb/>
總聞曰當是卑者責尊者也宗族有故尊者當任之而<lb/>
以叔伯為衛臣聖人必不以此無理之事存之何以勵<lb/>
為親戚且為臣子者也<lb/>
　　簡兮<lb/>
　　　一章<pb n="25a"/>簡兮簡兮方將萬舞日之方中在前上處<lb/>
　簡擇也所以下云日中所擇之時也<lb/>
　　　二章<lb/>
碩人俁俁公庭萬舞有力如虎執轡如組<lb/>
　伶官其貌與力與伎皆武士以武士為伶人武備之<lb/>
　弛葢可見也<lb/>
　　　三章<lb/>
左手執籥右手秉翟赫如渥赭公言錫爵<pb n="25b"/>　伶官執事之際乃飫以酒見之于容下不恭肅則上<lb/>
　之淫湎亦可見也<lb/>
　　　四章<lb/>
山有榛隰有苓云誰之思西方美人彼美人兮西方之<lb/>
人兮<lb/>
　詩人有所指也其人當在西之山野故云山榛隰苓<lb/>
　言斯人在位濁亂必不至此必秉正不詭隨者也<lb/>
　　聞音曰翟直角切<pb n="26a"/>　　聞用曰萬舞也篆文象形龍生鼎齊侯鐘尤明<lb/>
總聞曰公庭非祭所葢燕樂也賢者必不肯入此流執<lb/>
此事葢自碩人生此意碩俁皆大也與下如虎相應此<lb/>
亦非賢者之容其所謂賢者在西方者是也<lb/>
　　泉水<lb/>
　　　一章<lb/>
毖彼泉水亦流于淇有懐于衛靡日不思孌彼諸姬聊<lb/>
與之謀<pb n="26b"/>　此當是衛女適他國而他國女復適衛交相為婚姻<lb/>
　送别之辭故下傳意厯問其親也其地必相近皆與<lb/>
　淇相接者也<lb/>
　　　二章<lb/>
出宿于泲飲饑于禰女子有行逺父母兄弟問我諸姑<lb/>
遂及伯姊<lb/>
　　　三章<lb/>
出宿于干飲錢于言載脂載舝還車言邁遄臻于衛不<pb n="27a"/>瑕有害<lb/>
　亦欲亟至衛雖無瑕然有害言夫必以為罪也故不<lb/>
　敢言歸<lb/>
　　　四章<lb/>
我思肥泉茲之永歎思須與漕我心悠悠駕言出遊以<lb/>
寫我憂<lb/>
　　聞音曰思新齎切謀謨杯切泲奬禮切弟待禮切<lb/>
　　　干居焉切舝下介切害暇憩切歎他涓切漕徂<pb n="27b"/>　　　候切丁氏水運也舊説疑未盡因水運得名何<lb/>
　　　害古曹徂侯切漕以曹得聲亦不礙運義<lb/>
　　聞跡曰美溝逕朝歌注淇水為肥泉漕水注河逕<lb/>
　　　鞏縣泲水合渠水厯中牟干言恐皆是地名衛<lb/>
　　　縣有竿城恐是干甘陵有信鄉故縣信恐是言<lb/>
　　　字禰須亦皆地名<lb/>
總聞曰不見父母終之意但言女子有行與父母兄弟<lb/>
相逺此常事亦常情也<pb n="28a"/>　　北門<lb/>
　　　一章<lb/>
出自北門憂心殷殷<lb/>
　北門所従去國之道<lb/>
終窶且貧莫知我艱已焉哉天實為之謂之何哉<lb/>
　　　二章<lb/>
王事適我政事一埤益我我入自外室人交徧讁我已<lb/>
焉哉天實為之謂之何哉<pb n="28b"/>　　　三章<lb/>
王事敦我政事一埤遺我我入自外室人交徧摧我已<lb/>
焉哉天實為之謂之何哉<lb/>
　當是出而幹職事歸而遭阻間故有怨辭<lb/>
　　聞音曰艱居銀切哉將黎切讁行棘切敦都因切<lb/>
　　　遺夷仁切<lb/>
總聞曰各隨所方之門為所適之道不必言背明向隂<lb/>
偶爾向北若東門之墠東門之枌皆向明之方而其詩<pb n="29a"/>反皆暗昧淫濁之事恐難以方論也<lb/>
　　北風<lb/>
　　　一章<lb/>
北風其涼雨雪其雱惠而好我攜手同行其虛其邪旣<lb/>
亟只且<lb/>
　　　二章<lb/>
北風其喈雨雪其霏惠而好我攜手同歸其虛其邪旣<lb/>
亟只且<pb n="29b"/>　此當是離本邦適他國又不安而歸也<lb/>
　　　三章<lb/>
莫赤匪狐莫黒匪烏惠而好我攜手同車其虚其邪旣<lb/>
亟只且<lb/>
　狐烏皆野所見言狐赤烏黒皆不以寒而改行役顔<lb/>
　色改變傷之辭也<lb/>
　　聞音曰行户郎切邪祥余切且子餘切喈居奚切<lb/>
　　　車斤於切<pb n="30a"/>　　聞訓曰涼風色薄也喈風聲緩也大率風作雪者<lb/>
　　　也雪成則風稍止雨作去聲<lb/>
總聞曰常情重遷虛歎辭非不欲徐而不可不急只且<lb/>
皆嘆聲屢歎者深不欲去之意也<lb/>
　　静女<lb/>
　　　一章<lb/>
静女其姝俟我于城隅愛而不見搔首踟蹰<lb/>
　當是其夫出外為役婦人思而候之此是夫辭<pb n="30b"/>　　　二章<lb/>
静女其孌貽我彤管彤管有煒悦懌女美<lb/>
　　　三章<lb/>
自牧歸荑洵美且異匪女之為美美人之貽<lb/>
　彤管樂器之加飾者也以遺其夫荑草之美者也以<lb/>
　遺其婦交相為悦也<lb/>
　　聞音曰異盈之切叶荑吳氏貽作以志切旁紐皆<lb/>
　　　可叶然作平聲讀意多<pb n="31a"/>　　聞字曰愛而不見方言注以愛為薆正引此詩言<lb/>
　　　掩翳也亦有理然不必如此愛而不見之意亦<lb/>
　　　深<lb/>
　　聞事曰或以愛尋隈竊合此安得為静女<lb/>
總聞曰牧見左氏隠五年鄭侵衛牧杜氏衛邑當是此<lb/>
地夫自牧而歸女隅城而候當是官役稍苛牧夫遲歸<lb/>
婦人思君子之深出門亦非獲已然猶不敢逺至城之<lb/>
外而潜處城之隅足見其静也<pb n="31b"/>　　新臺<lb/>
　　　一章<lb/>
新臺有泚河水瀰瀰<lb/>
　新臺當是地名新臺有泚清也有洒浄也河水瀰瀰<lb/>
　盛也浼浼濁也新臺之地必有水而清非河之比也<lb/>
　尋詩當是此地之人娶妻不如始言故下有不悦之<lb/>
　辭本求燕婉乃得惡疾者為可恨也<lb/>
燕婉之求籧篨不鮮<pb n="32a"/>　　　二章<lb/>
新臺有洒河水浼浼燕婉之求籧篨不殄<lb/>
　　　三章<lb/>
魚網之設鴻則離之燕婉之求得此戚施<lb/>
　夫不悦其妻則以惡疾詆之此夫必淫佚婦必髙潔<lb/>
　河水濁而臺清魚網下而鴻髙婦不同夫故夫不悦<lb/>
　婦籧篨今龜胸也戚施今駞背也二疾雖亦有兼之<lb/>
　者然未必至此恐是益辭<pb n="32b"/>　　聞音曰鮮想止切洒先典切浼美辦切殄他典切<lb/>
　　聞字曰鄭氏殄作腆不必胡不早殄也惡辭也<lb/>
　　聞跡曰衛玷臺女臺三女臺皆在河側所至地名<lb/>
　　　不論虛實眞偽多相承為稱<lb/>
總聞曰聖人存詩所以訓世也聖人曰詩可以興可以<lb/>
觀可以羣可以怨邇之事父逺之事君審爾則此等之<lb/>
詩誠不可于君臣父子之間言之則聖人所以為世訓<lb/>
者乃如此徃或進講及此拱手不啟口旣而以其實對<pb n="33a"/>云有不可言于君父之前者自此凡此類悉不講遂以<lb/>
為常恐非聖人本意而相承為誠然故輕儇者則資玩<lb/>
狎之談而恭愿者則持緘黙之誡左氏宣公右膳之事<lb/>
或有而恐非此詩識者更詳<lb/>
　　二子乘舟<lb/>
　　　一章<lb/>
二子乘舟汎汎其景<lb/>
　二當作之女乘舟渡河而歸人其徒餞送者也舊説<pb n="33b"/>　以為伋夀争相為死之事尋詩乘舟汎水有相思不<lb/>
　忍别之意伋夀之變死者一君二長子二公子大亂<lb/>
　者二世交争者三國而廢立者二天王豈所謂不瑕<lb/>
　有害者然伋夀之死亦非人情似好竒者為辭伋夀<lb/>
　之變縱如左氏所言亦曖昧倉卒而非如此従容者<lb/>
　也<lb/>
願言思子中心養養<lb/>
　送者之懐也<pb n="34a"/>　　　二章<lb/>
二子乘舟汎汎其逝願言思子不瑕有害<lb/>
　　聞音曰景舉兩切害暇憩切<lb/>
總聞曰大率異詩同辭必當時常談如不瑕有害是也<lb/>
送人適人而動懐雖無他疵然不無所傷盖人情以為<lb/>
動念而慕之也當是未適人之女畏物之議如此葢賢<lb/>
女也<lb/>
　<pb n="34b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷二<lb/>
</p>

  </div>
            <div>
<head>詩總聞卷三</head> <lb/>
    <p>
<pb n="1a"/>欽定四庫全書<lb/>
　詩總聞卷三<lb/>
　　　　　　　　　　　　宋　王質　撰<lb/>
　鄘風<lb/>
　　柏舟<lb/>
　　　一章<lb/>
汎彼柏舟在彼中河<lb/>
　柏舟在中河欲濟河也當是送女歸人之舟母欲女<pb n="1b"/>　歸人而女願事母不欲去家其母不以為然故極道<lb/>
　其眞心以死自誓以天為辭母猶天也何不諒人而<lb/>
　以人為欺天烏有是理也<lb/>
髧彼兩髦實維我儀之死矢靡他母也天只不諒人只<lb/>
　兩髦未合髻也此我終身之象也誠非常情其母未<lb/>
　信者以常情度其女也所以愬之于天也<lb/>
　　　二章<lb/>
汎彼柏舟在彼河側髧彼兩髦實維我特之死矢靡慝<pb n="2a"/>母也天只不諒人只<lb/>
　　聞音曰儀牛何切孔氏古韻不甚要切引此詩汎<lb/>
　　　彼柏舟在彼中河髧彼兩髦實維我儀是未考<lb/>
　　　易鼎耳革失其義也覆公餗信如何也鄭氏儀<lb/>
　　　作義二字古皆音俄他湯何切天鐡因切側莊<lb/>
　　　力切天今他年切詩二十三無叶他年白虎通<lb/>
　　　論天身也天鎭也禮統天神也陳也珍也漢儒<lb/>
　　　之學多聲取義此五義皆與鐡因相近與他年<pb n="2b"/>　　　無干也<lb/>
總聞曰世固有賦女身而無婦心者此所謂維我特不<lb/>
與類同也此等必入山林謝世故凡古今所立之常制<lb/>
皆不可以拘也女終身不嫁如男終身不娶此其立志<lb/>
不凡也<lb/>
　　牆有茨<lb/>
　　　一章<lb/>
牆有茨不可埽也<pb n="3a"/>　茨蒺藜也可以杜隔踰越此必有内外交亂而難言<lb/>
　者所以勿埽勿襄勿束言交亂之人其意欲除之正<lb/>
　中其計也<lb/>
中冓之言不可道也所可道也言之醜也<lb/>
　　　二章<lb/>
牆有茨不可襄也中冓之言不可詳也所可詳也言之<lb/>
長也<lb/>
　　　三章<pb n="3b"/>牆有茨不可束也中冓之言不可讀也所可讀也言之<lb/>
辱也<lb/>
　　聞音曰埽蘇后切道徒厚切<lb/>
總聞曰冓數名十秭為冓葢其事不可勝數故難盡言<lb/>
也左氏昭伯之事尋詩皆無見但惠公叙卑而年少宣<lb/>
姜母行昭伯兄行雖宣淫誰敢阻者似不必以牆為道<lb/>
也<lb/>
　　君子偕老<pb n="4a"/>　　　一章<lb/>
君子偕老副筓六珈委委佗佗如山如河象服是宜子<lb/>
之不淑云如之何<lb/>
　　　二章<lb/>
玼兮玼兮其之翟也鬒髪如雲不屑髢也玉之瑱也象<lb/>
之揥也揚且之晢也胡然而天也胡然而帝也<lb/>
　　　三章<lb/>
瑳兮瑳兮其之展也蒙彼縐絺是紲袢也子之清揚揚<pb n="4b"/>且之顔也展如之人兮邦之媛也<lb/>
　　聞音曰珈居何切他待何切宜牛何切翟其禮切<lb/>
　　　髢徒帝切揥敕帝切晢征例切展諸延切袢汾<lb/>
　　　乾切顔魚堅切媛于權切<lb/>
　　聞字曰展展衣也次言展如之人言展衣乃似此<lb/>
　　　人也下語如蓮花似六郎<lb/>
總聞曰此詩雖句讀不倫頗似有軼或誤大率一章先<lb/>
言服次言徳不能象服二章三章先言服次言容能象<pb n="5a"/>服初言不淑太峻也次言胡然何為如天如帝言其尊<lb/>
奚由如此頗婉也次言展如不以已能象服為美乃以<lb/>
服能象已為美過婉也詩人措辭多如此所以為忠厚<lb/>
也<lb/>
　　桑中<lb/>
　　　一章<lb/>
爰采唐矣沬之鄉矣<lb/>
　桑中在五句而以為首題以所期之地為主桑中在<pb n="5b"/>　常山沬在朝歌上宫未見或是宫室之名<lb/>
云誰之思美孟姜矣期我乎桑中要我乎上宫送我乎<lb/>
淇之上矣<lb/>
　　　二章<lb/>
爰采麥矣沬之北矣云誰之思美孟弋矣期我乎桑中<lb/>
要我乎上宫送我乎淇之上矣<lb/>
　　　三章<lb/>
爰采葑矣沬之東矣云誰之思美孟庸矣期我乎桑中<pb n="6a"/>要我乎上宫送我乎淇之上矣<lb/>
　　聞音曰中諸良切易林采唐沬鄉要我桑中正用<lb/>
　　　此詩宋氏古詩不以字害句故音韻清簡隨時<lb/>
　　　改易并在束薪入張音直取順意而已若爾何<lb/>
　　　所不可不考顔氏中有章音又關中呼舅為鍾<lb/>
　　　鍾者章之轉也紏繆漢注皆云釋名兄忪曰兄<lb/>
　　　章舅忪曰舅章中張固自相叶何謂順意也宫<lb/>
　　　居王切上辰羊切麥訖力切<pb n="6b"/>　　聞人曰申叔跪謂巫臣曰夫子有三軍之懼而又<lb/>
　　　有桑中之喜宜將竊妻以逃也謂適鄭欲納夏<lb/>
　　　姬而適他國故盡室行也舊説因而有相竊妻<lb/>
　　　妾之辭蓋巫臣盡室以行必不令楚知故曰竊<lb/>
　　　也今詩縱是淫奔非妻即妾非妾即妻亦無妻<lb/>
　　　妾相竊之理葢巫臣之行有其妻則夏姬當為<lb/>
　　　妾也作序似在左氏之後其説皆附合左氏為<lb/>
　　　之而不省其不倫也<pb n="7a"/>總聞曰姜氏弋氏庸氏皆當時著姓當是國君微行以<lb/>
采茹為辭約諸女之中意者期諸某所要之某所雖為<lb/>
勢力所逼而親黨為榮故送者無他辭<lb/>
　　鶉之奔奔<lb/>
　　　一章<lb/>
鶉之奔奔鵲之疆疆<lb/>
　鶉今鵪鶉鵲今鵶鵲方春求接之時當是國君以此<lb/>
　人而尊諸嬪御之上故有不平之辭<pb n="7b"/>人之無良我以為兄<lb/>
　　　二章<lb/>
鵲之疆疆鶉之奔奔人之無良我以為君<lb/>
　兄長也君主也無良而我以長以主事之不堪之辭<lb/>
　　聞音曰疆居良切兄虛王切<lb/>
總聞曰此是女御之憤辭恐是桑中所然者申叔跪所<lb/>
謂屈巫有三軍之懼而又有桑中之喜謂與夏姬謀合<lb/>
也斯人主内政宜人情之不服也<pb n="8a"/>　　定之方中<lb/>
　　　一章<lb/>
定之方中作于楚宫揆之以日作于楚室樹之榛栗椅<lb/>
桐梓漆爰伐琴瑟<lb/>
　定營室也方中為小雪候正農隙之時古人舉事常<lb/>
　儲後利不責近効此六木雖良而難長蘇氏所謂栽<lb/>
　種成隂十年後倉皇求買萬金無六木不獨中琴瑟<lb/>
　但以琴瑟為先<pb n="8b"/>　　　二章<lb/>
升彼虛矣以望楚矣望楚與堂景山與京降觀于桑卜<lb/>
云其吉終焉允臧<lb/>
　徙居在楚丘故皆以楚為辭<lb/>
　　　三章<lb/>
靈雨旣零命彼倌人星言夙駕説于桑田<lb/>
　植桑貴土潤地蘓上卜者卜雨也此靈雨者應允臧<lb/>
　也所以適田觀植桑地<pb n="9a"/>匪直也人秉心塞淵騋牝三千<lb/>
　舊説秉心塞淵然後能騋牝三千又引思無邪然後<lb/>
　能斯馬斯徂尋詩文勢自可見言衛文匪直如此之<lb/>
　人也秉心如此治國如此人初以衛文覆亡之餘不<lb/>
　無相輕之心至是始知非凡也他説引禮能盡其性<lb/>
　則能盡人之性盡人之性則能盡物之性理則甚深<lb/>
　而無與于此詩也<lb/>
　　聞音曰虛丘呂切京居良切田地因切淵一均切<pb n="9b"/>　　　千倉新反<lb/>
　　聞跡曰堂京桑虚景山皆地名桑堂父在常山景<lb/>
　　　山在澶州京在河南虛杜氏在宋未詳其都楚<lb/>
　　　丘在澶州衛南縣<lb/>
　　聞物曰其木凡七種于桑為詳葢切于諸木<lb/>
　　聞事曰左氏元年革車三十乘季年乃三百乘杜<lb/>
　　　氏季年在僖二十五年以文公滅邢之歳為十<lb/>
　　　倍之時不必如此元年孟次年仲又次年季<pb n="10a"/>總聞曰魯閔二年十二月衛亾戴公立廬漕一年而亡<lb/>
僖元年冬文公立二年春城楚丘冬遷楚丘正營室方<lb/>
中之時經畫營建雖迫遽如此然觀星揆日考卜亦不<lb/>
鹵莽滅裂有才有志者自不同也<lb/>
　　蝃蝀<lb/>
　　　一章<lb/>
蝃蝀在東莫之敢指<lb/>
　蝃蝀今馬影多在東為西日所射乃成當是送女之<pb n="10b"/>　時所見今人猶言不可指指則手生腫也<lb/>
女子有行逺父母兄弟<lb/>
　　　二章<lb/>
朝隮于西崇朝其雨女子有行逺兄弟父母<lb/>
　朝寅卯間也雲升崇朝己午間也雨降従旦至食時<lb/>
　為崇朝晚晴則虹見正五六月時雨𤾉不必拘此偶<lb/>
　此日所見也<lb/>
　　　三章<pb n="11a"/>乃如之人也懐昬姻也大無信也不知命也<lb/>
　此人思昬太急而不知春之己過時之不可違男家<lb/>
　無信失約故踰期女家不知命雖踰期必欲成禮可<lb/>
　見古制己亡也<lb/>
　　聞音曰弟待禮切母滿補切<lb/>
總聞曰男女之判合皆係命以命責之理之正也舊説<lb/>
不得尊者之命或又舉詩凡七及命皆謂尊者所使不<lb/>
必如此大率詩發于衆情出于衆辭難拘以定律也<pb n="11b"/>　　相鼠<lb/>
　　　一章<lb/>
相鼠有皮人而無儀<lb/>
　鼠穴䖝之總名也一種見人則交其前足而拱謂之<lb/>
　禮鼠亦謂之拱鼠相或為拱字變韓氏所謂禮鼠拱<lb/>
　而立者也<lb/>
人而無儀不死何為<lb/>
　　　二章<pb n="12a"/>相鼠有齒人而無止人而無止不死何俟<lb/>
　　　三章<lb/>
相鼠有體人而無禮人而無禮胡不遄死<lb/>
　　聞音曰為于媯切開元凡經文皆作譌説文譌以<lb/>
　　　為得聲今為皆省文孔氏以譌作訛而楚辭為<lb/>
　　　叶波羅則音訛亦是兩讀皆可若此儀當牛何<lb/>
　　　切<lb/>
總聞曰當是在上而遇下無狀故有不樂生之心非詛<pb n="12b"/>其人速死也惡之欲其死聖人以惑處之豈肯存以為<lb/>
訓也<lb/>
　　干旄<lb/>
　　　一章<lb/>
孑孑干旄在浚之郊素絲紕之良馬四之彼姝者子何<lb/>
以畀之<lb/>
　當是國君出野親迎其禮如此受迎者他時將何賛<lb/>
　助以為報也<pb n="13a"/>　　　二章<lb/>
孑孑干旟在浚之都素絲組之良馬五之彼姝者子何<lb/>
以予之<lb/>
　　　三章<lb/>
孑孑干旌在浚之城素絲祝之良馬六之彼姝者子何<lb/>
以告之<lb/>
　　聞音曰紕符至切予弋渚切告姑沃切<lb/>
　　聞跡曰浚當是浚儀衛文初徙在楚丘或親迎至<pb n="13b"/>　　　浚儀未可知後魏并衛始自安邑徙浚儀當是<lb/>
　　　在衛已為重地<lb/>
總聞曰氣象似是文公也文公大布之衣大帛之冠史<lb/>
稱身自勞與下同苦不應事此人情旣翕物態自更國<lb/>
力事體如騋牝三千尚可集其他餘事也<lb/>
　　載馳<lb/>
　　　一章<lb/>
載馳載驅歸唁衛侯驅馬悠悠言至于漕大夫跋涉我<pb n="14a"/>心則憂<lb/>
　　　二章<lb/>
既不我嘉不能旋反視爾不臧我思不逺旣不我嘉不<lb/>
能旋濟視爾不臧我思不悶<lb/>
　此當是旣行至漕為人所阻不能進復濟漕而返也<lb/>
　不能旋濟不能旋返言猶徘徊未即歸也視爾不臧<lb/>
　言許人之意不善也我思不逺言我所懐不能及逺<lb/>
　至近而止也我思不悶言我所懐不能施庇言親戚<pb n="14b"/>　暴露也<lb/>
　　　三章<lb/>
陟彼阿丘言采其蝱女子善懐亦各有行<lb/>
　蝱有數種有木蝱有飛蝱木蝱治目痛盲傷淚出飛<lb/>
　蝱治胸腹咽喉結塞皆憂苦之疾采此欲療之也<lb/>
許人尤之衆穉且狂<lb/>
　穉也狂也許人尤之辭也以夫人為穉不練事狂不<lb/>
　識事言狄衛勢如此豈可歸也<pb n="15a"/>　　　四章<lb/>
我行其野芃芃其麥控于大邦誰因誰極<lb/>
　此行當是暮春去衛亡數月控于大邦當是已知宋<lb/>
　齊相救助但不知何所由何所至欲審其本末終始<lb/>
　稍寛心也<lb/>
　　　五章<lb/>
大夫君子無我有尤百爾所思不如我所之<lb/>
　前後稱大夫皆従行者也未達而旋歸爾思思在許<pb n="15b"/>　懐安也我所之在衛懷義也所以咎許人之尤者也<lb/>
　　聞音曰驅袪尤切漕徂侯切反<hi>闕</hi>　　　　　切<lb/>
　　　行户郎切麥訖力切尤于其切易凡四一叶疑<lb/>
　　　一叶之兩叶災災將黎切亦同叶此不無叶袪<lb/>
　　　尤之屬<lb/>
　　聞物曰蝱不必作莔去古旣逺苟就文可通何必<lb/>
　　　更易必不得已當委曲周遮今從蝱不用徐氏<lb/>
　　　之説毛氏不改字直以為貝母若莔烏得為貝<pb n="16a"/>　　　母也<lb/>
總聞曰齊所以救衛所以立文公以齊子之故也宋所<lb/>
以救衛所以立戴公亦以齊子之故也許夫人旣與齊<lb/>
子戴公文公宋夫人皆為宣姜所出嫁宋者如此嫁許<lb/>
者獨不能如此所以懐憂慊也許夫人之意自度力不<lb/>
能以如宋必恥于不及宋女兄弟必有相爭相嫉之釁<lb/>
則宋許之不睦由茲以起此許人所以尤其歸唁而勒<lb/>
其旋返也為許謀者必盧事深畏患切之人細推可見<pb n="16b"/>也<lb/>
　衛風<lb/>
　　淇奥<lb/>
　　　一章<lb/>
瞻彼淇奥緑竹猗猗<lb/>
　淇竹北方多稱之漢武帝斬淇園之竹塞決河冦恂<lb/>
　伐竹淇川治矢百餘萬毛氏以奥為隈鄭氏亦不以<lb/>
　為津源張氏以奥為水所謂流入于淇者酈氏即泉<pb n="17a"/>　源之水是也<lb/>
有匪君子如切如瑳如琢如磨瑟兮僴兮赫兮咺兮<lb/>
　子貢曰貧而無諂富而無驕何如孔子曰可也未若<lb/>
　貧而樂富而好禮子貢曰切瑳琢磨其斯之謂與孔<lb/>
　子曰始可與言詩也告諸徃而知來者蘇氏瑳者切<lb/>
　之至也磨者琢之詳也貧而無謟富而無驕所謂可<lb/>
　也貧而樂富而好禮則賢于彼二言矣自是以上見<lb/>
　可而不止則必有所至此説良是瑟僴光采之小也<pb n="17b"/>　赫咺光采之大也此亦加功而有進也<lb/>
有匪君子終不可諼兮<lb/>
　言淇水奥緑竹之下有人如此一物不足以盡又再<lb/>
　三假物稱之前後稱如凡十而獨竹不言如者以竹<lb/>
　為主竹即人也<lb/>
　　　二章<lb/>
瞻彼淇奥緑竹青青有匪君子充耳琇瑩㑹弁如星瑟<lb/>
兮僴兮赫兮咺兮有匪君子終不可諼兮<pb n="18a"/>　　　三章<lb/>
瞻彼淇奥緑竹如簀有匪君子如金如錫如圭如璧寛<lb/>
兮綽兮猗重較兮善戲謔兮不為虐兮<lb/>
　毛氏緑王芻今菉蓐草也竹篇筑今菉竹也鄭氏今<lb/>
　淇川無復有竹惟王芻篇草不異毛興鄭氏不従班<lb/>
　氏范氏之竹而從毛氏鄭氏之王芻篇草亦見其狹<lb/>
　也政使其人似王芻篇草何言為美也<lb/>
　　聞音曰猗烏何切諼況逺切瑩于平切簀則厯切<pb n="18b"/>　　　較古岳切<lb/>
總聞曰度其人清修慈裕使人愈乆而愈不忘也切磋<lb/>
琢磨言其鞸琫容刀之屬以玉為飾者也充耳㑹弁言<lb/>
首服也重較言車乘也周旋讃詠言其甚可愛也<lb/>
　　考槃<lb/>
　　　一章<lb/>
考槃在澗碩人之寛獨寐寤言永矢弗諼<lb/>
　碩人即後碩人皆婦人也受尊者所鄙棄攜承槃而<pb n="19a"/>　在幽壤有自傷之意不敢冇不平之辭寛從莧細角<lb/>
　山羊性緩亦作寛音三章皆舉物寛與獸為伍也薖<lb/>
　與草為儔也軸與車相守同處也言婦人棄置幽獨<lb/>
　之狀也陳氏所謂魂踰佚而不返形枯槁而獨居又<lb/>
　謂忽寢寐而夢想惕寐覺而無見者也連篇皆稱碩<lb/>
　人不應如此大異一為賢者一為夫人也<lb/>
　　　二章<lb/>
考槃在阿碩人之薖獨寐寤歌永矢弗過<pb n="19b"/>　　　三章<lb/>
考槃在陸碩人之軸獨寐寤宿永矢弗告<lb/>
　婦人雖有望情亦有厚意當是國君嬪御相嫉相問<lb/>
　至此弗諼不忘其舊好也弗過不以為深愆也弗告<lb/>
　不以告君而害爾也矢指天為誓亦慮妬者見疑或<lb/>
　聞者弗信也鄭氏旣以為窮處之賢人則以為永永<lb/>
　不過君之朝永不告君以善太忍于君臣之間尚安<lb/>
　得為賢者也今以為婦人旣處以賢亦従于厚雖未<pb n="20a"/>　必如此亦不戾聖人忠厚之本意也<lb/>
　　聞音曰澗居賢切寛區權切諼況元切過古禾切<lb/>
　　　告姑沃切<lb/>
　　聞用曰考槃器也周有夀槃類此<lb/>
總聞曰當是國君之賢女與鄰邦為配耦者道不同志<lb/>
不合故遭棄也其詳見下詩<lb/>
　　碩人<lb/>
　　　一章<pb n="20b"/>碩人其頎衣錦褧衣齊侯之子衛侯之妻東宫之妹邢<lb/>
侯之姨譚公維私<lb/>
　毛氏以私為姊妹之夫上文妻之姊妹曰姨則次及<lb/>
　姊妹之夫亦順<lb/>
　　　二章<lb/>
手如柔荑膚如凝脂領如蝤蠐齒如瓠犀螓首蛾眉巧<lb/>
笑倩兮美目盼兮<lb/>
　子夏舉此詩多素以為絢兮一句恐是他詩亦有巧<pb n="21a"/>　笑美目兩句而繼以素以為絢今不存也孔子子夏<lb/>
　問答與此不類强合此詩恐涉牽强也<lb/>
　　　三章<lb/>
碩人敖敖説于農郊四牡有驕朱幩鑣鑣翟茀以朝大<lb/>
夫夙退無使君勞<lb/>
　暮春親蠶之時既事而朝君又勉其臣蚤退恐君有<lb/>
　勞此愛君之情也當是其君厭政事溺燕私欲以此<lb/>
　稍中其欲少求自安也<pb n="21b"/>　　　四章<lb/>
河水洋洋北流活活施罛濊濊鱣鮪發發葭菼揭揭庶<lb/>
姜孽孽庶士有朅<lb/>
　詠河之水河之物而思歸齊不安于衛也庶姜庶士<lb/>
　齊人來迎者也當是盛夏之時當時不見歸齊恐是<lb/>
　所望如此<lb/>
　　聞音曰活古濶切盼匹見切濊呼活切發補末切<lb/>
　　聞字曰詩語作盼毛氏許氏陸氏作盼又有作眄<pb n="22a"/>　　　恐作従目従分是言分目也古字參差極多傍<lb/>
　　　意稍通即可従<lb/>
　　聞跡曰北流河也書河自西而南自南而東自東<lb/>
　　　而北自北為逆河入海孔氏海渤海也自漢而<lb/>
　　　後始轉北流為東流蘇氏有北流赴海復禹舊<lb/>
　　　跡之勢元祐間以此為喜殆勢順也<lb/>
總聞曰碩人寛大之氣象可見前永矢者皆是及嬪御<lb/>
之辭誓不見娟相忌誓不以見害為過且誓不以隂私<pb n="22b"/>為言而此詩又于君之情如此然其心終欲善歸而脱<lb/>
祻也古者婦人失愛于國君者則有本邦可歸後世居<lb/>
尊而弛情者幸則再見不幸則終殞如長門陳后所謂<lb/>
願賜問而自進得尚君之玉音也<lb/>
　　氓<lb/>
　　　一章<lb/>
氓之蚩蚩<lb/>
　此非氓乃士也下章多言士言氓者斥之辭也以蚩<pb n="23a"/>　蚩之語可見<lb/>
抱布貿絲匪來貿絲來即我謀送子涉淇至于頓丘匪<lb/>
我愆期子無良媒將子無怒秋以為期<lb/>
　皆婦人厯數之辭也此言初謀合之時當是其夫即<lb/>
　欲合其妻以無媒為辭恐以竊合獲罪雖非時猶有<lb/>
　所憚是時仲春之制恐已漸廢<lb/>
　　　二章<lb/>
乘彼垝垣以望復闗不見復闗泣涕漣漣旣見復關載<pb n="23b"/>笑載言爾卜爾筮體無咎言以爾車來以我賄遷<lb/>
　此言及期來歸之時泣涕憂其夫失約也笑言喜其<lb/>
　夫如期也恐是其夫規其妻之財故誘成此事車來<lb/>
　賄遷可見<lb/>
　　　三章<lb/>
桑之未落其葉沃若于嗟鳩兮無食桑甚于嗟女兮無<lb/>
與士耽士之耽兮猶可説也女之耽兮不可説也<lb/>
　此言初謀合之時旁觀亦有不可之意其辭婉委周<pb n="24a"/>　悉當是有識有慮者也<lb/>
　　　四章<lb/>
桑之落矣其黄而隕自我徂爾三歳食貧淇水湯湯漸<lb/>
車帷裳女也不爽士貳其行士也罔極二三其徳<lb/>
　此言既歸不相諧之事桑沃當是其謀以夏時桑隕<lb/>
　當是其歸以秋時無食至三年言窶甚涉水至漸帷<lb/>
　言勞甚我雖受苦如此初無爽意爾之貳心將何時<lb/>
　而已自二至三言有増也<pb n="24b"/>　　　五章<lb/>
三歲為婦靡室勞矣夙興夜寐靡有朝矣言旣遂矣至<lb/>
于暴矣兄弟不知咥其笑矣静言思之躬自悼矣<lb/>
　此言施勞報苦之事靡室勞者言無有室家似我勞<lb/>
　也靡有朝者言不待朝而起幹家也三年言甚乆也<lb/>
　女漸遂意則以暴見加所以自傷取笑于人也<lb/>
　　　六章<lb/>
及爾偕老老使我怨淇則有岸隰則有畔總角之宴言<pb n="25a"/>笑宴宴信誓旦旦不思其反反是不思亦已焉哉<lb/>
　此言自締髪初立誓今墜言之事淇隰成昏之所當<lb/>
　是夫家在淇隰之間猶有望其反思不爾則永已欲<lb/>
　訣未訣之辭也<lb/>
　　聞音曰謀謨杯切丘禧竒切闗圭𤣥切葚知林切<lb/>
　　　耽持林切隕于盆切爽師莊切行户郎切反孚<lb/>
　　　絢切哉將黎切<lb/>
　　聞訓曰蚩蚩毛氏敦厚也許氏䖝也丁氏癡也下<pb n="25b"/>　　　文行迹似非敦厚亦非癡愚所為當従䖝山中<lb/>
　　　人亦謂蝱為蚩<lb/>
　　聞跡曰頓丘在淇水南淇隰皆在懐縣西南垝垣<lb/>
　　　復闗亦當是地名<lb/>
　　聞事曰抱布謂抱衾也所貿止絲非布也絲布不<lb/>
　　　同時鄭氏季春始蠶孟夏賣絲良是<lb/>
總聞曰此婦人之合雖非正然猶求媒雖犯禮然猶記<lb/>
善言恐其咥笑者即向之于嗟者也失行之婦人如此<pb n="26a"/>可愍而不可絶況其終有悔辭此聖人所以存之大率<lb/>
聖人所存多近厚者也<lb/>
　　竹竿<lb/>
　　　一章<lb/>
籊籊竹竿以釣于淇豈不爾思逺莫致之<lb/>
　今人寓物適意泛舟垂綸亦其常情前人多見于吟<lb/>
　詠之間古詩釣竿何珊珊魚尾何簁簁籊籊珊珊皆<lb/>
　釣竿聲也<pb n="26b"/>　　　二章<lb/>
泉源在左淇水在右女子有行逺父母兄弟<lb/>
　　　三章<lb/>
淇水在右泉源在左巧笑之瑳佩玉之儺<lb/>
　去舟泉源左淇右囘舟泉源右淇左巧笑佩玉皆思<lb/>
　父母兄弟也<lb/>
　　　四章<lb/>
淇水滺滺檜楫松舟駕言出遊以寫我憂<pb n="27a"/>　不必車言駕舟亦得言駕今猶謂之駕船<lb/>
　　聞音曰右羽軌切母滿罪切瑳亡可切儺乃可切<lb/>
　　聞用曰衛地必多松柏之屬檜亦松栢類也屈氏<lb/>
　　　祖之美要眇兮宜脩沛吾乘兮桂舟又蓀橈兮<lb/>
　　　蘭旌桂櫂兮蘭枻不惟古者水陸之産皆茂于<lb/>
　　　後世而舟楫止濟不通非若後世萬斛千夫也<lb/>
　　　故能以芳木為之自屈氏以下皆寓虚辭為美<lb/>
　　　談非實然也<pb n="27b"/>總聞曰此去家歸人猶在衛故不離淇水也舉目不見<lb/>
舉足難至雖近亦以為逺所謂寸步千里前人亦常見<lb/>
吟咏之間<lb/>
　　芄蘭<lb/>
　　　一章<lb/>
芄蘭之支<lb/>
　芄蘭言童子之狀如蘭薄弱也<lb/>
童子佩觿雖則佩觿能不我知<pb n="28a"/>　觿角錐文事也童子未可鐵恐有所傷故角亦從金<lb/>
　長則金錐所以畫簡也今雖有文具而無所知言㓜<lb/>
　騃<lb/>
容兮遂兮垂帶悸兮<lb/>
　容當以遂為美今悸是㓜而不能為容也<lb/>
　　　二章<lb/>
芄蘭之葉童子佩韘雖則佩韘能不我甲容兮遂兮垂<lb/>
帶悸兮<pb n="28b"/>　韘指沓今包指武事也雖有武具而不能柳下楊氏<lb/>
　驅蒸民而入甲<lb/>
　　聞物曰芄蘭蘿摩也東人呼為白環北人又為雀<lb/>
　　　瓢藤生籬落間俗傳去家千里莫食蘿摩枸杞<lb/>
　　　此是<lb/>
總聞曰此貴家飾童子而不知其不可勝也<lb/>
　　河廣<lb/>
　　　一章<pb n="29a"/>誰謂河廣一葦杭之誰謂宋遠跂予望之<lb/>
　以葦為栰今河上猶用此<lb/>
　　　二章<lb/>
誰謂河廣曽不容刀誰謂宋逺曽不崇期<lb/>
　　聞音曰望武方切<lb/>
　　聞字曰杭航也刀舠也古字或從簡後字漸增正<lb/>
總聞曰此宋人而僑衛地者也欲歸必有嫌而不可歸<lb/>
　　伯兮<pb n="29b"/>　　　一章<lb/>
伯兮朅兮邦之桀兮伯也執殳為王前驅<lb/>
　當是衛人従王伐鄭在魯桓五年以詩為王前驅可<lb/>
　見<lb/>
　　　二章<lb/>
自伯之東首如飛蓬豈無膏沐誰適為容<lb/>
　　　三章<lb/>
其雨其雨杲杲出口願言思伯甘心首疾<pb n="30a"/>　雨固阻行未至宜也旣晴尚復未至所以憂疑<lb/>
　　　四章<lb/>
焉得諼草言樹之背願言思伯使我心痗<lb/>
　　聞訓曰言辭也<lb/>
　　聞跡曰鄭在衛東故曰之東<lb/>
　　聞人曰伯君子字也執殳旅賁之流當是衛王者<lb/>
　　　在役兵之中稍近故夫有字妻有膏沭又曰邦<lb/>
　　　桀所謂虎賁也<pb n="30b"/>總聞曰蓬至秋則根脱遇風則亂飛萱草盛夏則吐花<lb/>
深夏則凋伐鄭之役在秋故皆舉秋物寄意背樹而立<lb/>
嘆美草之已萎不可復榮恐君子萬一不幸也當是已<lb/>
知王敗績潘氏彼詩人之攸嘆従願言而心痗榮華燁<lb/>
其始茂良人忽以捐背葢得本意忘憂草萱堂之類皆<lb/>
因舊説而生<lb/>
　　有狐<lb/>
　　　一章<pb n="31a"/>有狐綏綏在彼淇梁<lb/>
　狐短狐也野狐多穴古樹深塚今與水相附知非野<lb/>
　狐<lb/>
心之憂矣之子無裳<lb/>
　渡水防此者以物蔽影今無衣裳此物可施毒也<lb/>
　　　二章<lb/>
有狐綏綏在彼淇厲心之憂矣之子無帶<lb/>
　　　三章<pb n="31b"/>有狐綏綏在彼淇側心之憂矣之子無服<lb/>
　　聞音曰帶丁計切服蒲北切<lb/>
　　聞訓曰綏綏安行貌<lb/>
　　聞物曰或謂南方有此北方無之詩謂為蜮春秋<lb/>
　　　謂有蜮皆此物也俗傳四月上弩六月下弩秋<lb/>
　　　而有之異也然則不獨南有此<lb/>
總聞曰之子婦人也至無裳無帶無服民窮可見<lb/>
　　木瓜<pb n="32a"/>　　　一章<lb/>
投我以木瓜報之以瓊琚匪報也永以為好也<lb/>
　　　二章<lb/>
投我以木桃報之以瓊瑤匪報也永以為好也<lb/>
　　　三章<lb/>
投我以木李報之以瓊玖匪報也永以為好也<lb/>
　　聞音曰瓜攻乎切報愽冒切玖舉里切<lb/>
總聞曰瓜桃李雖易得而皆可食之物瓊琚瑤玖雖甚<pb n="32b"/>珍而止可玩之具我所得皆實用所報皆虚美以此推<lb/>
之不足以報也古謂黄金珠玉饑不可食寒不可衣<lb/>
　<lb/>
　<lb/>
　<lb/>
　<lb/>
　<lb/>
　詩總聞卷三<lb/>
</p>

  </div>
            <div>
<head>詩總聞卷四</head> <lb/>
    <p>
<pb n="1a"/>欽定四庫全書<lb/>
　詩總聞卷四<lb/>
　　　　　　　　　　　　宋　王質　撰<lb/>
　王風<lb/>
　　黍離<lb/>
　　　一章<lb/>
彼黍離離彼稷之苗行邁靡靡中心搖搖知我者謂我<lb/>
心憂不知我者謂我何求悠悠蒼天此何人哉<pb n="1b"/>　　　二章<lb/>
彼黍離離彼稷之穗行邁靡靡中心如醉知我者謂我<lb/>
心憂不知我者謂我何求悠悠蒼天此何人哉<lb/>
　　　三章<lb/>
彼黍離離彼稷之實行邁靡靡中心如噎知我者謂我<lb/>
心憂不知我者謂我何求悠悠蒼天此何人哉<lb/>
　　聞音曰天鐡因切噎益悉切説文以壹得聲<lb/>
總聞曰後人用此意極多自苗至穗自穗至實度及半<pb n="2a"/>載不應行役無故淹留至此當是東周懐忠抱義之士<lb/>
來陳秦庭以奉今主歸舊都為意或以尊王室制諸侯<lb/>
為辭徃徃有恠其乆留不去者也徒隠憂難明告以不<lb/>
知者為何人言此等人非我輩人也<lb/>
　　君子于役<lb/>
　　　一章<lb/>
君子于役不知其期曷至哉雞棲于塒日之夕矣羊牛<lb/>
下來君子于役如之何勿思<pb n="2b"/>　　　二章<lb/>
君子于役不日不月曷其有佸雞棲于桀日之夕矣牛<lb/>
羊下括君子于役苟無飢渴<lb/>
　雞牛羊皆在郊所豢者也今田野人家向暮多如此<lb/>
　班氏日晻晻其將暮覩牛羊之下來寤怨曠之傷情<lb/>
　哀詩人之嘆時<lb/>
　　聞音曰哉將黎切塒辰之切來陵之切思新齎切<lb/>
　　　渴巨列切<pb n="3a"/>總聞曰當是在郊之民以役適逺而其妻于日暮之時<lb/>
約雞歸棲呼牛羊來下故興懐也大率此時最難為别<lb/>
懐婦人尤甚<lb/>
　　君子陽陽<lb/>
　　　一章<lb/>
君子陽陽<lb/>
　君子婦人之夫也當是婦人之辭<lb/>
左執簧右招我由房其樂只且<pb n="3b"/>　　　二章<lb/>
君子陶陶左執翿右招我由敖其樂只且<lb/>
　房敖皆地名當是招其妻從房從敖而徃也此言不<lb/>
　安其所旣去則樂陽陽酒色也陶陶酒意也以酒銷<lb/>
　憂夫婦相為樂也<lb/>
　　聞音曰只且嘆辭以且相叶<lb/>
　　聞跡曰房在汝南敖在滎陽房國見左氏楚遷房<lb/>
　　　于荆敖即搏獸于敖之敖<pb n="4a"/>總聞曰大率舊説多以伶官為賢者君子之地夫賢者<lb/>
君子亷恥乃其本節安肯苟求食而為此流也當是以<lb/>
簧翿之故不特誤以婦人之夫為君子而又誤以地名<lb/>
之房為房中樂也語意亦于房中不順<lb/>
　　揚之水<lb/>
　　　一章<lb/>
揚之水不流束薪彼其之子不與我戍申懐哉懐哉曷<lb/>
月予還歸哉<pb n="4b"/>　揚水能流物而不能為我流束薪束楚束蒲以濟我<lb/>
　家也<lb/>
　　　二章<lb/>
揚之水不流束楚彼其之子不與我戍甫懐哉懐哉曷<lb/>
月予還歸哉<lb/>
　　　三章<lb/>
揚之水不流束蒲彼其之子不與我成許懐哉懐哉曷<lb/>
月予還歸哉<pb n="5a"/>　當是役夫逺戍而恨其家薪芻之不充憫其妻貧苦<lb/>
　之獨處願與之同戍而有所不可則逆計月以數歸<lb/>
　期也<lb/>
　　聞音曰懐胡隈切叶歸不用哉叶蒲滂古切<lb/>
　　聞跡曰揚水自晉州洪洞縣注河周北接晉西接<lb/>
　　　鄭後晉鄭詩揚之水皆此水也申今申州甫今<lb/>
　　　汴州許今許州皆周近地<lb/>
總聞曰詩有三揚之水三羔裘兩黄鳥兩谷風非相祖<pb n="5b"/>述也有此曲名故相傳為之如樂府一種名而多種辭<lb/>
辭雖不同而聲則同也今諸曲亦然<lb/>
　　中谷有蓷<lb/>
　　　一章<lb/>
中谷有蓷暵其乾矣<lb/>
　所稱遇人謂夫也此當是婦人之辭<lb/>
有女仳離嘅其嘆矣嘅其嘆矣遇人之艱難矣<lb/>
　蓷益母草也可作瑩靣之藥婦人所珍而山野甚易<pb n="6a"/>　致夫婦旣無食不能相有而相捨指此物以寄意也<lb/>
　端午採良佳其乾當是夏時<lb/>
　　　二章<lb/>
中谷有蓷暵其脩矣有女仳離條其歗矣條其歗矣遇<lb/>
人之不淑矣<lb/>
　　　三章<lb/>
中谷有蓷暵其濕矣冇女仳離啜其泣矣啜其泣矣何<lb/>
嗟及矣<pb n="6b"/>　當是旣乾不可復生而雨澤乃有沾濡雖稍潤亦無<lb/>
　及也<lb/>
　　聞音曰嘆他干切脩式竹切莊子翛然而徃翛然<lb/>
　　　而來亦此切歗息六切<lb/>
　　聞物曰益母草在野甚多最能任酷烈日愈烈色<lb/>
　　　愈鮮此乾則禾稼可知也<lb/>
總聞曰嘗見旱歳道塗夫婦相攜相别有不忍之情于<lb/>
男女亦然此事自古有之初嘅嘆吐氣之微也次條歗<pb n="7a"/>吐氣之猛也次啜泣吐聲而又吐淚也此分攜之時也<lb/>
所見亦然今古雖異人情不逺也<lb/>
　　兔爰<lb/>
　　　一章<lb/>
有兔爰爰雉離于羅<lb/>
　兔兔絲也亦作菟絲羅罝也菟草之中置羅置罦置<lb/>
　罿雉墮其中也爰延引也<lb/>
我生之初尚無為我生之後逢此百罹尚寐無吪<pb n="7b"/>　　　二章<lb/>
有兔爰爰雉離于罦我生之初尚無造我生之後逢此<lb/>
百憂尚寐無覺<lb/>
　　　三章<lb/>
有兔爰爰雉離于罿我生之初尚無庸我生之後逢此<lb/>
百凶尚寐無聰<lb/>
　言㓜時尚未為未造未庸言未有征役也長時乃為<lb/>
　丁壯役少猶可勉役多則何堪不如死也百多也寐<pb n="8a"/>　不動不醒不聞所謂長夜也<lb/>
　　聞音曰為吾禾切罹良何切罦步廟切造在敖切<lb/>
　　　憂一笑切覺古孝切左氏齊歌曰魯人之皋數<lb/>
　　　年不覺使我髙蹈惟其儒書以為二國憂皋居<lb/>
　　　號切覺古孝切則是憂覺古葢常用之也罿昌<lb/>
　　　鍾切<lb/>
總聞曰舊説兔爰緩意雉離急意又以緩有所聽縦也<lb/>
急有所躁蹙也後多祖之以為物有幸不幸也人情無<pb n="8b"/>緩兔急雉之理兔至輕捷亦無従容之意雉至卑飛可<lb/>
無躁蹙之意今以兔為兔絲不惟有所本而人情物態<lb/>
不甚抵捂可以粗通也<lb/>
　　葛藟<lb/>
　　　一章<lb/>
緜緜葛藟在河之滸終逺兄弟謂他人父謂他人父亦<lb/>
莫我顧<lb/>
　此人當是居河之湄者也感葛藟而思身世謂葛藟<pb n="9a"/>　尚不斷我與本宗絶所生稱他人作所生不如葛藟<lb/>
　也<lb/>
　　　二章<lb/>
緜緜葛藟在河之涘終逺兄弟謂他人母謂他人母亦<lb/>
莫我有<lb/>
　　　三章<lb/>
緜緜葛藟在河之漘終逺兄弟謂他人昆謂他人昆亦<lb/>
莫我聞<pb n="9b"/>　　聞音曰父方知切顧果五切涘羽已切母滿罪切<lb/>
　　　有羽軌切<lb/>
總聞曰皆以兄弟為辭當是為不友之兄弟所隔而不<lb/>
得安處者也或棄而與他人或出而繼旁族終不若所<lb/>
天之愛此眞情也今人或如此以異姓之子為子以同<lb/>
姓之子為子多始末有參差故有歸姓歸宗不幸至冇<lb/>
流落死亡者此人葢有此恨也<lb/>
　　采葛<pb n="10a"/>　　　一章<lb/>
彼采葛兮一日不見如三月兮<lb/>
　草木可采當是春夏之時<lb/>
　　　二章<lb/>
彼采蕭兮一日不見如三秋兮<lb/>
　　　三章<lb/>
彼采艾兮一日不見如三歳兮<lb/>
　　聞音曰葛居謁切蕭踈鳩切艾魚刈切今皆作牛<pb n="10b"/>　　　葢切古不用此<lb/>
總聞曰當是同志在野之人獨適而不與俱故有此辭<lb/>
言我采此物想彼亦采此物但不同采爾<lb/>
　　大車<lb/>
　　　一章<lb/>
大車檻檻毳衣如菼<lb/>
　婦人見貴人聲勢被服之盛私心慕之此必微時深<lb/>
　有相涉盛時不敢復論似有望意以其相忘也<pb n="11a"/>豈不爾思畏子不敢<lb/>
　　　二章<lb/>
大車啍啍毳衣如璊豈不爾思畏子不奔<lb/>
　　　三章<lb/>
穀則異室死則同穴謂予不信有如皦日<lb/>
　生異室死同穴言此生永不可同也俟其死則從之<lb/>
　也<lb/>
　　聞音曰檻故覽切菼吐敢切啍他敦切穴户橘切<pb n="11b"/>總聞曰此婦人謂其同輩之辭同輩以為未必能也故<lb/>
指日為誓也<lb/>
　　丘中有麻<lb/>
　　　一章<lb/>
丘中有麻彼留子嗟彼留子嗟將其來施施<lb/>
　　　二章<lb/>
丘中有麥彼留子國彼留子國將其來食<lb/>
　　　三章<pb n="12a"/>丘中有李彼留之子彼留之子貽我佩玖<lb/>
　彼所留之子可嗟嘆可疑惑卒章嗟嘆疑惑不足盡<lb/>
　其情故不言此當是避難之人為在野之家所匿以<lb/>
　佩玖報之言其恩可長感也<lb/>
　　聞音曰古施字作頓伺候之辭時遮切叶嗟國字<lb/>
　　　與或字互用疑惑之辭胡骨切叶麥古蜮字又<lb/>
　　　作蟈蟈音又作域明國或相通也周穆公鼎國<lb/>
　　　作或<pb n="12b"/>　　聞人曰毛氏留氏也子嗟子國字也子國子嗟之<lb/>
　　　父遍考止有衛大夫留封人不見有留子嗟留<lb/>
　　　子國<lb/>
總聞曰當時先王之澤未絶田野尚有義士<lb/>
　鄭風<lb/>
　　緇衣<lb/>
　　　一章<lb/>
緇衣之宜兮敝予又<hi>止</hi>改為兮適子之館兮還予授<hi>止</hi>
<pb n="13a"/>子之粲兮<lb/>
　緇衣卿士之服當是在外入為卿士在都者相與為<lb/>
　禮緇衣且宜且好且席尚以為敝欲有所更甚欲其<lb/>
　美也旣適館又授粲惟恐其禮之不周也<lb/>
　　　二章<lb/>
緇衣之好兮敝予又<hi>止</hi>改造兮適子之館兮還予授<hi>止</hi>
子之粲兮<lb/>
　　　三章<pb n="13b"/>緇衣之席兮敝予又<hi>止</hi>改作兮適子之館兮還予授<hi>止</hi>
子之粲兮<lb/>
　　聞音曰席祥龠切<lb/>
　　聞句曰敝予又止還予授止舊四句今為六句<lb/>
總聞曰好賢如緇衣惡惡如巷伯古稱緇衣止為好賢<lb/>
尋詩不見有他意大率先儒雜記引詩多隨意隨事不<lb/>
皆叶其本㫖此所引二詩略合<lb/>
　　將仲子<pb n="14a"/>　　　一章<lb/>
將仲子兮無踰我里無折我樹把豈敢愛之畏我父母<lb/>
仲可懐也父母之言亦可畏也<lb/>
　當是仲氏逞横婉為辭以拒之非敢有愛而父母在<lb/>
　上已不敢專弟雖可念恐父母有責吾兄弟皆可畏<lb/>
　也言不特吾得罪汝亦得罪次以兄為辭次以人為<lb/>
　辭皆拒之辭也<lb/>
　　　二章<pb n="14b"/>將仲子兮無踰我牆無折我樹桑豈敢愛之畏我諸兄<lb/>
仲可懐也諸兄之言亦可畏也<lb/>
　　　三章<lb/>
將仲子兮無踰我園無折我樹檀豈敢愛之畏人之多<lb/>
言仲可懐也人之多言亦可畏也<lb/>
　　聞音曰母滿補切懐胡隈切畏於非切兄虚王切<lb/>
　　　檀徒沿切<lb/>
總聞曰鄭氏所引武姜昵叔段欲立為太子不遂請制<pb n="15a"/>請京又將啟以成亂城頴葢由此也尋詩乃以父母不<lb/>
欲為辭此事葢生于姜氏成于姜氏皆其本謀故太叔<lb/>
以至如此安得藉以為辭拒之畏我父母恐是畏諸父<lb/>
母或是畏我諸母必有一誤<lb/>
　　叔于田<lb/>
　　　一章<lb/>
叔于田巷無居人豈無居人不如叔也洵美且仁<lb/>
　　　二章<pb n="15b"/>叔于狩巷無飲酒豈無飲酒不如叔也泃美且好<lb/>
　　　三章<lb/>
叔適野巷無服馬豈無服馬不如叔也洵美且武<lb/>
　叔往而人皆從市為之空葢可觀也<lb/>
　　聞音曰田地因切狩始九切好許厚切野上與切<lb/>
總聞曰仁慈也好和也武毅也三者人之所歸太叔段<lb/>
何以當之當是其徒夸為之辭<lb/>
　　大叔于田<pb n="16a"/>　　　一章<lb/>
叔于田乘乘馬執轡如組兩驂如舞叔在藪火烈具舉<lb/>
襢裼暴虎獻于公所將叔無狃戒其傷女<lb/>
　藪葭葦之地也用火所以發獸也如今野燒韓氏陸<lb/>
　渾火詩可見<lb/>
　　　二章<lb/>
叔于田乗乗黄兩服上襄兩驂鴈行叔在藪火烈具揚<lb/>
叔善射忌又良御忌抑磬控忌抑縦送忌<pb n="16b"/>　　　三章<lb/>
叔于田乘乘鴇兩服齊首兩驂如手叔在藪火烈具阜<lb/>
叔馬慢忌叔發罕忌抑釋棚忌抑鬯弓忌<lb/>
　一章發獸得虎即止此校獵之常制鷹犬得兔即休<lb/>
　鷹犬戈矢得虎即息戈矢二章騁伎不以從獸為事<lb/>
　也三章畢事初馬緩矢稀次矢覆弓弢將還歸也<lb/>
　　聞音曰馬滿補切行户郎切御魚駕切鴇補苟切<lb/>
　　　阜符有切弓姑宏切<pb n="17a"/>　　聞物曰鴇當是馬名鴇似鴈有行列似豹有斑文<lb/>
　　　故謂之鴇豹如師子花之類也<lb/>
總聞曰公子吕所謂請除之無生民心子封所謂可矣<lb/>
厚將得衆尋詩若有此理<lb/>
　　清人<lb/>
　　　一章<lb/>
清人在彭駟介旁旁二矛重英河上乎翺翔<lb/>
　臨河名清者甚多河清臨清清河清池清陽酈氏以<pb n="17b"/>　清陽亭即故清人城引此詩清人在彭當是此地徵<lb/>
　調者分而在彭在消在軸毛氏以為河上地髙克邑<lb/>
　左氏衛侯宫喜盟于彭水之上衛鄭相近彭或是此<lb/>
　　　二章<lb/>
清人在消駟介麃麃二矛重喬河上乎逍遥<lb/>
　　　三章<lb/>
清人在軸駟介陶陶左旋右抽中軍作好<lb/>
　左旋旋鞚多用左手右抽抽矢多用右手此章為中<pb n="18a"/>　軍則前二章為前後軍也<lb/>
　　聞音曰彭普郎切英於良切陶徒報切好呼報切<lb/>
　　　孫氏抽土刀切本掐借用作抽掐亦抽也審爾<lb/>
　　　則好旁紐作蒿為正但軸字未詳所以不能如<lb/>
　　　前二章也<lb/>
總聞曰當是軍士有戰心而或抑之不能有所逞左氏<lb/>
魯閔二年所引序皆祖之而増辭甚衍細考春秋所書<lb/>
鄭弃其師十二月狄入衛是月鄭有弃師之告此必衛<pb n="18b"/>告急于其鄰髙克實任此行而文公不欲故陷髙克于<lb/>
難存之地也尋詩軍容士氣可見髙克之心亦可見三<lb/>
軍之意序所謂好利不顧君杜氏従之似或未然故書<lb/>
鄭者非髙克弃師實鄭弃師也據傳宋桓逆衛遺民于<lb/>
河立戴公以廬于漕齊桓使公子帥甲乘以戍漕雖未<lb/>
必衛告鄭或是宋齊告鄭鄭文不同此舉故宋齊獨為<lb/>
之也<lb/>
　　羔裘<pb n="19a"/>　　　一章<lb/>
羔裘如濡洵直且侯彼其之子舎命不渝<lb/>
　此衣羔裘者信矢直而且中侯也其武而有力也言<lb/>
　彼朝服而従事武技彼衣是服者處危而不變主正<lb/>
　而不傾與服相稱而不如此也<lb/>
　　　二章<lb/>
羔裘豹飾孔武有力彼其之子邦之司直<lb/>
　羔裘而飾以皮其狀可見<pb n="19b"/>　　　三章<lb/>
羔裘晏兮三英粲兮彼其之子邦之彦兮<lb/>
　晏晚也三心星也詩以三為心星形象數也英心星<lb/>
　之光華言衣羔裘自早而至晚心星有光豪意未止<lb/>
　彼衣是服者但見其美而不如此之麤縦也<lb/>
　　聞音曰侯洪故切彦魚肝切<lb/>
　　聞用曰羔裘加緇衣則為諸侯之朝服單羔裘則<lb/>
　　　為卿大夫之朝服狐裘加黄衣則為諸侯之祭<pb n="20a"/>　　　服單狐裘則為卿大夫之祭服麑裘加素衣則<lb/>
　　　為諸侯之喪服單麑裘則為卿大夫之喪服此<lb/>
　　　羔裘卿大夫之朝服也<lb/>
總聞曰羔裘與羔羊其服相肖而治亂賢否之氣象不<lb/>
同<lb/>
　　遵大路<lb/>
　　　一章<lb/>
遵大路兮摻執子之袪兮無我惡兮不寁故也<pb n="20b"/>　執袪留之切執手留之愈切其人決去旣已堅苦挽<lb/>
　必不樂留者亦不敢取必但願其不速姑小駐以叙<lb/>
　乆要也<lb/>
　　　二章<lb/>
遵大路兮摻執子之手兮無我魗兮不寁好也<lb/>
　　聞音曰袪起據切惡烏路切魗齒九切好許厚切<lb/>
　　　魗今不樂者猶作此狀<lb/>
總聞曰當是同志相善有不安而他之者以故以好攬<pb n="21a"/>之大路非以他譴而避必以正理者也故顯行而無畏<lb/>
憚<lb/>
　　女曰雞鳴<lb/>
　　　一章<lb/>
女曰雞鳴士曰昧旦子興視夜明星有爛<lb/>
　當是君子與朋友有約夫婦相警以曉恐失期也大<lb/>
　率此詩婦人為主辭故子興視夜以下皆婦人之辭<lb/>
　士女問答相應起辭也亦婦人之辭也<pb n="21b"/>將翺將翔弋鳬與鴈<lb/>
　所適必遵河或度河故以弋鳬鴈為辭此鴈或是春<lb/>
　自南歸北或是秋自北趣南鴈隨隂陽不以中國為<lb/>
　居比及秋則已寒今夜興星爛似是春時可以早出<lb/>
　也<lb/>
　　　二章<lb/>
弋言加之與子宜之宜言飲酒與子偕老琴瑟在御莫<lb/>
不静好<pb n="22a"/>　弋而得鳬鴈又増加之以多為貴也言賔客饜飫之<lb/>
　餘則我與子宜飲酒作樂言所得不獨宜及友亦當<lb/>
　宜及我同享之也所以貴于加之恐不足也<lb/>
　　　三章<lb/>
知子之來之雜佩以贈之知子之順之雜佩以問之知<lb/>
子之好之雜佩以報之<lb/>
　婦人警君子行期知其良友不可誤約所以一章連<lb/>
　三知言知之審也若知非良必不導君子以曉出相<pb n="22b"/>　同行為樂事也所知備為問遺者勸君子畢行樂約俱<lb/>
　來言我已有待子無所慮也<lb/>
　　聞音曰加居之切老魯吼切來鄰知切好許厚切<lb/>
　　　順叶問好叶報惟來贈不叶贈當作貽生轉不<lb/>
　　　然則以之為韻詩多如此<lb/>
　　聞用曰古以玉為佩雜佩者不必以玉他物但有<lb/>
　　　鳴聲者皆可為佩<lb/>
總聞曰當是君子喜結客婦人又好客惟恐君子不得<pb n="23a"/>良友也亦欲其來以觀其人杜氏送王砯詩自陳剪髻<lb/>
鬟鬻市充杯酒上云天下亂宜與英俊厚囘竊窺數公<lb/>
經綸亦俱有此殆類王珪之妻也<lb/>
　　有女同車<lb/>
　　　一章<lb/>
有女同車顔如舜華<lb/>
　舜木槿也盛夏已吐花當是此時國人見而喜之辭<lb/>
　也<pb n="23b"/>將翺將翔佩玉瓊琚彼美孟姜泃美且都<lb/>
　　　二章<lb/>
有女同行顔如舜英將翺將翔佩玉將將彼美孟姜徳<lb/>
音不忘<lb/>
　　聞音曰華方無切行户郎切英於良切將七羊切<lb/>
總聞曰所見親迎之禮彼美之貌似是與婦成禮而非<lb/>
憚耦辭昏者左氏鄭忽辭齊昏之事甚詳此專拾其説<lb/>
不惟尋詩不見而亦與左氏不合當是因姜姓為齊女<pb n="24a"/>遂以鄭忽附之識者更詳<lb/>
　　山有扶蘇<lb/>
　　　一章<lb/>
山有扶蘓隰有荷華<lb/>
　扶蘇野蘓也荷華菡萏也扶如言扶踈謂密<lb/>
不見子都乃見狂且<lb/>
　此婦人適夫家經厯山隰所見當是媒妁姑以美相<lb/>
　欺相見乃不如所言怨怒之辭也<pb n="24b"/>　　　二章<lb/>
山有喬松隰有游龍不見子充乃見狡童<lb/>
　龍葒草也游如言游放謂散龍當為蘢省文古鼎彛<lb/>
　多従省國為或鉦為正銖為朱祥為羊有極省者哉<lb/>
　為十帝為<hi>闕</hi>
　　聞音曰華方無切且子餘切<lb/>
總聞曰此媒妁之過也今多或如此<lb/>
　　蘀兮<pb n="25a"/>　　　一章<lb/>
蘀兮蘀兮<lb/>
　落葉當是秋時<lb/>
風其吹女叔兮伯兮倡予和女<lb/>
　蘀已槁風又加其勢可見親族當力相扶持尊者為<lb/>
　倡而卑者相和庻幾能免此當是尊者無情卑者有<lb/>
　意雖有所禱亦有所責之辭<lb/>
　　　二章<pb n="25b"/>蘀兮蘀兮風其漂女叔兮伯兮倡予要女<lb/>
　　聞音曰和户圭切老子髙下之相傾長短之相形<lb/>
　　　聲音之相和前後之相隨和叶吹類此漂匹遙<lb/>
　　　切要於遙切<lb/>
總聞曰或國與家未可知當是有乘微弱而謀傾奪者<lb/>
有識有情動念而力不能獨辦故有求于為倡者也<lb/>
　　狡童<lb/>
　　　一章<pb n="26a"/>彼狡童兮<lb/>
　狡童即山有扶蘇所見者也<lb/>
不與我言兮維子之故使我不能餐兮<lb/>
　與正已者相踈必與比已者相昵此忠于彼者所以<lb/>
　不遑食不能息也<lb/>
　　　二章<lb/>
彼狡童兮不與我食兮維子之故使我不能息兮<lb/>
　　聞音曰餐七宣切<pb n="26b"/>總聞曰鄭忽言行葢亦近賢不可以成敗論人所謂狡<lb/>
童當有他人當之非謂忽也<lb/>
　　褰裳<lb/>
　　　一章<lb/>
子惠思我褰裳涉溱<lb/>
　溱出浮石嶺青衣山洧出潁川陽城山褰裳而涉不<lb/>
　待具舟以渡其情必有甚急者尋詩可見<lb/>
子不我思豈無他人狂童之狂也且<pb n="27a"/>　當是鄭人不安狂童欲脱身逺害而外境有相知者<lb/>
　以情屬之相知又似不領其情故其辭若甚急而有<lb/>
　切責之意也<lb/>
　　　二章<lb/>
子惠思我褰裳涉洧子不我思豈無他士狂童之狂也<lb/>
且<lb/>
總聞曰三詩皆及狂狡之童正文不得其的而他文未<lb/>
可盡信不知在位之君惟復在位之臣不知在家之長<pb n="27b"/>惟復在家之鄰有一皆當相逺而利害最迫禍福所係<lb/>
莫若在位之君臣也鄭自昭公之後子亹子儀連弑而<lb/>
子儀號曰鄭子當是初立少年故有子稱及在位十四<lb/>
年而戕于傳瑕亦不改子號與童頗應其臣如髙伯祭<lb/>
仲傅瑕之徒皆專强但未見童狀其他皆無見也<lb/>
　　丰<lb/>
　　　一章<lb/>
子之丰兮俟我乎巷兮<pb n="28a"/>　丰親迎者之貌當是壻無可議而主昬者忽有所嫌<lb/>
悔予不送兮<lb/>
　當是時已至男來迎而主昏者卒有異謀不克成禮<lb/>
　後有悔者也<lb/>
　　　二章<lb/>
子之昌兮俟我乎堂兮悔予不將兮<lb/>
　　　三章<lb/>
衣錦褧衣裳錦褧裳叔兮伯兮駕予與行<pb n="28b"/>　　　四章<lb/>
裳錦褧裳衣錦褧衣叔兮伯兮駕予與歸<lb/>
　當是主昏以不克成禮而悔他推叔伯以遣送之葢<lb/>
　已慚也<lb/>
　　聞音曰丰芳用切巷胡黄切行户郎切<lb/>
　　聞用曰褧檾也枲屬也言以枲為錦當是士庻之<lb/>
　　　家也<lb/>
總聞曰與蘀兮皆及叔伯二詩必出一家此叔伯者當<pb n="29a"/>是宗黨所推衆情所附故事有難處者率以歸之<lb/>
　　東門之墠<lb/>
　　　一章<lb/>
東門之墠茹藘在阪其室則邇其人甚逺<lb/>
　當是女家男家相鄰室甚近而人甚遙葢男家頗難<lb/>
　之而女家欲成之也<lb/>
　　　二章<lb/>
東門之栗有踐家室豈不爾思子不我即<pb n="29b"/>　踐不必言淺欲其履此地也㝷詩其人甚逺女未就<lb/>
　男子不我即男未就女若奔則不期而遽合何有此<lb/>
　辭<lb/>
　　聞音曰墠上演切<lb/>
總聞曰㝷詩不見奔狀奔當作去聲猶言急投也冒危<lb/>
犯難觸刑越禮皆有所不顧情所逼也雖逺且不憚奚<lb/>
況不逺此詩從容悁悒與奔不同葢謀昏而未諧也女<lb/>
采茜以染采栗以食之際不無所感固非正念然以為<pb n="30a"/>奔則過也<lb/>
　　風雨<lb/>
　　　一章<lb/>
風雨凄凄雞鳴喈喈<lb/>
　此詩言風雨之狀當是秋時<lb/>
旣見君子云何不夷<lb/>
　　　二章<lb/>
風雨蕭蕭雞鳴膠膠旣見君子云何不瘳<pb n="30b"/>　　　三章<lb/>
風雨如晦雞鳴不已旣見君子云何不喜<lb/>
　　聞音曰喈居奚切瘳憐蕭切晦呼罪切<lb/>
總聞曰婦于夫多稱君子當是秋時將旦而聞雞此婦<lb/>
人之情所難處者也方有所思而遽見故有興悦愈疾<lb/>
之辭<lb/>
　　子衿<lb/>
　　　一章<pb n="31a"/>青青子衿悠悠我心縱我不徃子寧不嗣音<lb/>
　此已在位而故人在野者也青衿野服當是相思而<lb/>
　有欲見之意望其來而不肯至者也<lb/>
　　　二章<lb/>
青青子佩悠悠我思縦我不往子寧不來<lb/>
　　　三章<lb/>
挑兮達兮在城闕兮一日不見如三月兮<lb/>
　此從事在都多務不得適野以此寄謝然其不安之<pb n="31b"/>　情可見<lb/>
　　聞音曰佩蒲放切來陵之切達陀悦切<lb/>
　　聞訓曰挑達不安貌<lb/>
總聞曰故人在位而不徃見葢賢者也故人在野而有<lb/>
所慚亦賢者也曹氏青青子衿悠悠我心但為君故沉<lb/>
吟至今正引此詩無爽<lb/>
　　揚之水<lb/>
　　　一章<pb n="32a"/>揚之水不流束楚終鮮兄弟維予與女無信人之言人<lb/>
實廷女<lb/>
　此與周揚之水其辭多同當是同居此水之旁故平<lb/>
　常諷道之語多習傳也<lb/>
　　　二章<lb/>
揚之水不流束薪終鮮兄弟維予二人無信人之言人<lb/>
實不信<lb/>
　當是兄弟止二人無他昆為人所間而不恊者此蓋<pb n="32b"/>　兄辭<lb/>
　　聞音曰女忍與切信斯人切<lb/>
總聞曰束楚束薪亦與周揚之水同意吾家之薪烝非<lb/>
水所流而與之惟兄弟輸筋力然後可致也何可信人<lb/>
言以替家事乎度其家甚窶所仰甚寡故其辭尤哀也<lb/>
　　出其東門<lb/>
　　　一章<lb/>
出其東門有女如雲雖則如雲匪我思存縞衣綦巾聊<pb n="33a"/>樂我員<lb/>
　　　二章<lb/>
出其闉闍有女如荼雖則如荼匪我思且縞衣茹藘聊<lb/>
可與娛<lb/>
　雖遊女如雲之盛如荼之密皆非所思知其有所主<lb/>
　也惟縞衣而綦巾縞衣而茹藘者可與通歡縞衣婦<lb/>
　喪夫者也綦蒼艾色茹藘絳色以色包首出遊不肯<lb/>
　全縞男見此動念知其無所主者也<pb n="33b"/>　　聞音曰闍東徒切且叢租切存也<lb/>
總聞曰此婦人不純喪服且居喪而出遊男子之無似<lb/>
者所動心也出其東門東門之墠者言東門葢其國都<lb/>
凑集冶樂之地茜草必此方所多有故亦連及之<lb/>
　　野有蔓草<lb/>
　　　一章<lb/>
野有蔓草零露漙兮<lb/>
　當是深夜之時男女偶相遇者也<pb n="34a"/>有美一人清揚婉兮邂逅相遇適我願兮<lb/>
　　　二章<lb/>
野有蔓草零露瀼瀼有美一人婉如清揚邂逅相遇與<lb/>
子偕臧<lb/>
　雖有情合亦欲以禮成也葢有慚心欲葢外議也<lb/>
　　聞音曰漙土兖切願五逺切<lb/>
　　聞字曰漙或作□不必後用作團亦得所謂庭前<lb/>
　　　有白露暗滿菊花團團包裹也言露多也此漙<pb n="34b"/>　　　亦是此意<lb/>
　　聞訓曰如音訓皆作而古字多用此春秋星隕而<lb/>
　　　雨毛氏君子偕老清視清明也揚廣揚而額角<lb/>
　　　豐滿也此清揚眉目之間皆毛氏訓而㣲異今<lb/>
　　　従前説<lb/>
總聞曰大率始無恥而終有慚聖人多憐之凡存諸詩<lb/>
皆非斥絶者也<lb/>
　　溱洧<pb n="35a"/>　　　一章<lb/>
溱與洧方渙渙兮士與女方秉蕳兮女曰觀乎士曰旣<lb/>
且且徃觀乎洧之外洵訏且樂惟士與女伊其相謔贈<lb/>
之以芍藥<lb/>
　女情有所迫男心有所憚故再督而始従<lb/>
　　　二章<lb/>
溱與洧瀏其清矣士與女殷其盈矣女曰觀乎士曰旣<lb/>
且且徃觀乎洧之外洵訏且樂惟士與女伊其將謔贈<pb n="35b"/>之以芍藥<lb/>
　舊説椒滋陽者也故女贈男以椒芍藥滋血者也故<lb/>
　男贈女以芍藥雖不害為過用意然揆以人情未必<lb/>
　如此相遇相謔之際正世俗所謂奔路者也安得更<lb/>
　有所擇<lb/>
　　聞音曰渙乎元切蕳居賢切且叢租切<lb/>
　　聞跡曰溱通作潧水經潧水即溱也許氏酈氏皆<lb/>
　　　引此詩溱與洧者也左氏龍鬭鄭時門之水洧<pb n="36a"/>　　　淵時門鄭南門也今洧水自鄭城西北入而東<lb/>
　　　南流逕鄭南城之南門葢洧占鄭都城内外為<lb/>
　　　多故此言洧亦多洧之内則城内而洧之外則<lb/>
　　　城外也<lb/>
總聞曰士始以辭拒女卒以情從女士過輕于女過葢<lb/>
自女先發端而又督成也鄭氏以為仲春韓氏以為上<lb/>
已則季春也鄭俗于此招魂續魂秉蘭草祓除不祥皆<lb/>
附合此詩氣象頗似晚春聚㑹遊觀之時但不知上已<pb n="36b"/>何考<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷四<lb/>
</p>

  </div>
            <div>
<head>詩總聞卷五</head> <lb/>
    <p>
<pb n="1a"/>欽定四庫全書<lb/>
　詩總聞卷五<lb/>
　　　　　　　　　　　　宋　王質　撰<lb/>
　齊風<lb/>
　　雞鳴<lb/>
　　　一章<lb/>
雞既鳴矣朝既盈矣匪雞則鳴蒼蠅之聲<lb/>
　非雞鳴乃蠅聲非東眀乃月光所以不安<pb n="1b"/>　　　二章<lb/>
東方明矣朝既昌矣匪東方則明月出之光<lb/>
　　　三章<lb/>
蟲飛薨薨甘與子同夢㑹且歸矣無庶予子憎<lb/>
　雖曉尚以同夢為美俾趨朝者且歸令人無多以我<lb/>
　爾為憎予斥已也子斥君也言不使其歸則二人皆<lb/>
　受多慊也此皆婦人之辭<lb/>
　　聞音曰明謨郎切惟皇矣其德克眀如今音餘皆<pb n="2a"/>　　　謨郎故詩韻亦不可盡拘古而廢今也夢莫滕切<lb/>
總聞曰可見賢妃警戒之意孔氏以為非雞實鳴乃蠅<lb/>
之聲夫人在君所心常警懼故以蠅聲為雞鳴盖謂警<lb/>
懼之心亂其神故雞蠅之聲亂其聴也識者更詳<lb/>
　　還<lb/>
　　　一章<lb/>
子之還兮遭我乎峱之間兮並驅從兩肩兮揖我謂我<lb/>
儇兮<pb n="2b"/>　　　二章<lb/>
子之茂兮遭我乎峱之道兮並驅從兩牡兮揖我謂我<lb/>
好兮<lb/>
　　　三章<lb/>
子之昌兮遭我乎峱之陽兮並驅從兩狼兮揖我謂我<lb/>
臧兮<lb/>
　肩牡狼皆稱兩者彼亦有之此亦有之也故上皆稱<lb/>
　並驅下皆言從兩<pb n="3a"/>　　聞音曰還旬緣切間居賢切茂莫口切道徒厚切<lb/>
　　　好許厚切<lb/>
　　聞跡曰峱山在齊地當是如犬形嶑山<graphic n="KR4074" url="https://raw.githubusercontent.com/kanripo/KR-Gaiji/master/images/KR4074.png" mimeType="image/png"/>山皆取<lb/>
　　　形似<lb/>
　　聞人曰以子為稱以揖為禮似是士大夫<lb/>
　　聞事曰竝驅不必同行東西相遇亦曰並並言旁<lb/>
　　　也漢書並音補曠切<lb/>
總聞曰此中土常態亦不必太誇當是輕儇驕恣之人<pb n="3b"/>非嘉士也不若大叔于田將叔無狃戒其傷女此頗有<lb/>
愛主及物之情也<lb/>
　　著<lb/>
　　　一章<lb/>
俟我於著乎而<lb/>
　君子與婦人成昏相肅之際也<lb/>
充耳以素乎而尚之以瓊華乎而<lb/>
　　　二章<pb n="4a"/>俟我於庭乎而充耳以青乎而尚之以瓊瑩乎而<lb/>
　　　三章<lb/>
俟我於堂乎而充耳以黄乎而尚之以瓊英乎而<lb/>
　言其服不言其人似鄙其人也或指服為美或指服<lb/>
　為惡尚餙也言餙即不足于真美加餙以外美故知<lb/>
　為鄙辭也<lb/>
　　聞音曰著直居切素孫租切華芳無切瑩于平切<lb/>
　　　英於良切<pb n="4b"/>總聞曰當是貴勢耑事服餙稍虧禮文故女子有望辭<lb/>
三進而三見易服乎疑辭而鄙辭此女子必有識者也<lb/>
今東人下流相語皆以而殺聲玩易之意也<lb/>
　　東方之日<lb/>
　　　一章<lb/>
東方之日兮<lb/>
　東方日出謂寅卯間也東方月出謂十五六間也此<lb/>
　男女竊合同邁之日時也<pb n="5a"/>彼姝者子在我室兮在我室兮履我即兮<lb/>
　　　二章<lb/>
東方之月兮彼姝者子在我闥兮在我闥兮履我發兮<lb/>
　此男子本誘婦人而来乃若無故而至者佯為驚狀<lb/>
　欲攜婦人而去乃若見廹不得已者佯為窘狀此滛<lb/>
　夫而又有狡數者也即就也發起也履踐也凡足所<lb/>
　就所起之地皆履踐之俗謂一歩踏一歩也<lb/>
總聞曰婦人墮其詭計可憐<pb n="5b"/>　　東方未眀<lb/>
　　　一章<lb/>
東方未眀顛倒衣裳顛之倒之自公召之<lb/>
　　　二章<lb/>
東方未晞顛倒裳衣倒之顛之自公令之<lb/>
　　　三章<lb/>
折柳樊圃狂夫瞿瞿不能辰夜不夙則莫<lb/>
　赴朝不厭早興趙盾所以却鉏麑也况欲曉未曉當<pb n="6a"/>　興乆矣此必是醉亂之中偶有徴召之命而以非時<lb/>
　召臣咎其君以逞狂駭人罪其使至以我折柳為藩<lb/>
　故狂夫得越也俗所謂放鵰者也既挟持其君又挟<lb/>
　持其將命之人言以君召臣非早則晚不過在日未<lb/>
　有在夜者也君召有急則非時至之安論早夜此臣<lb/>
　當是狡膓凶德者也<lb/>
　　聞音曰眀謨郎切顛之因切令離呈切圃博故切<lb/>
　　　瞿俱具切夜羊茹切莫幕故切<pb n="6b"/>總聞曰君不能御下臣不能奉上君命不俟駕而行何<lb/>
咎之有雖其君有以致之然其臣亦太難堪也舊説歸<lb/>
過於君恐未然又歸過於壼人似亦無謂<lb/>
　　南山<lb/>
　　　一章<lb/>
南山崔崔雄狐綏綏<lb/>
　雄者如此雌者可知當是士大夫之在田野者作此<lb/>
　故以南山野狐起辭其中麻畆薪斧皆田野之物此<pb n="7a"/>　必士大夫所居在南山而近魯道所見者也<lb/>
魯道有蕩齊子由歸既曰歸止曷又懐止<lb/>
　毛氏襄公文姜之醜見魯桓十八年既歸於人雖故<lb/>
　情亦宜斷何尚有懐也<lb/>
　　　二章<lb/>
葛屨五兩冠緌雙止魯道有蕩齊子庸止既曰庸止曷<lb/>
又從止<lb/>
　葛屨在足冠緌在首各有所麗不可差也文姜雖齊<pb n="7b"/>　妹而魯婦既用此禮其勢豈可以復相從責齊表之<lb/>
　辭<lb/>
　　　三章<lb/>
蓺麻如之何衡從其畆取妻如之何必告父母既曰告<lb/>
止曷又鞠止<lb/>
　麻必附畆而蓺妻必告父母而取言文姜初以告父<lb/>
　母為夫婦正也婚而不能以正裁制飬成至此自是<lb/>
　而下責魯桓之辭<pb n="8a"/>　　　四章<lb/>
析薪如之何匪斧不克取妻如之何匪媒不得既曰得<lb/>
止曷又極止<lb/>
　薪必以斧而析妻必以媒而成言文姜初以媒妁而<lb/>
　為夫婦亦正也大率其初皆以正而其末乃流于惡<lb/>
　至此極也<lb/>
　　聞音曰懐胡隈切雙所終切畆莫後切母莫後切<lb/>
　　　告姑沃切<pb n="8b"/>總聞曰文姜鄭忽所辭者也以為賢而不娶識者更詳<lb/>
　　甫田<lb/>
　　　一章<lb/>
無田甫田維莠驕驕<lb/>
　田大則人功難周故多莠人逺則國力難及故多勞<lb/>
　也<lb/>
無思逺人勞心忉忉<lb/>
　此人似是襄公古人取名不一且以童年取名言之<pb n="9a"/>　襄公諸兒即其身取晋侯小子潞子嬰兒亦即其身<lb/>
　取此詩稱總角至突弁略似襄公氣象也<lb/>
　　　二章<lb/>
無田甫田維莠桀桀無思逺人勞心怛怛<lb/>
　　　三章<lb/>
婉兮孌兮總角丱兮未幾見兮突而弁兮<lb/>
　初見童稚忽見長成言年長而識不長也<lb/>
　　聞音曰丱扃縣切<pb n="9b"/>總聞曰此老臣事㓜君之辭不曉者以為孩撫其君曉<lb/>
者以為真愛其君也襄公自掩紀之後必啓其圖逺之<lb/>
心而有無厭之志此臣當已先覺連稱管至父之釁有<lb/>
萌不若姑置逺而且防近也似是鮑叔牙之流<lb/>
　　盧令<lb/>
　　　一章<lb/>
盧令令其人美且仁<lb/>
　言縱犬獵獸之人也此事仁者為之方為美也下章<pb n="10a"/>　他美皆生於此<lb/>
　　　二章<lb/>
盧重環其人美且鬈<lb/>
　　　三章<lb/>
盧重鋂其人美且偲<lb/>
　　聞音曰令盧經切説文獜□也引詩盧獜獜可從<lb/>
　　　若從本文作鈴聲亦可環胡涓切偲新齎切説<lb/>
　　　文以思得聲<pb n="10b"/>總聞曰此當是旁觀而為之夸譽者也能以仁為首辭<lb/>
則作此詩者必有識者也<lb/>
　　敝笱<lb/>
　　　一章<lb/>
敝笱在梁其魚魴鰥齊子歸止其從如雲<lb/>
　敝笱在梁則魚之恣適可知齊姜之狀如此當有同<lb/>
　惡相為慫慂者衆也故曰如雲如雨如水<lb/>
　　　二章<pb n="11a"/>敝笱在梁其魚魴鱮齊子歸止其從如雨<lb/>
　　　三章<lb/>
敝笱在梁其魚唯唯齊子歸止其從如水<lb/>
　　聞音曰鰥姑倫切鱮才呂切唯維癸切<lb/>
　　聞訓曰惟毛氏以為出入不制鄭氏以為行相隨<lb/>
　　　順猶人譍諾曰唯隨順者是<lb/>
總聞曰南山歸魯之時此則如齊之時也蓋魯桓未殞<lb/>
雖未殞如無人如笱既敝而在梁烏能制魚也其他㑹<pb n="11b"/>齊則魯桓已殞雖笱亦無也<lb/>
　　載驅<lb/>
　　　一章<lb/>
載驅薄薄簟茀朱鞹魯道有蕩齊子發夕<lb/>
　以暮發言心急也<lb/>
　　　二章<lb/>
四驪濟濟垂轡濔濔魯道有蕩齊子豈弟<lb/>
　　　三章<pb n="12a"/>汶水湯湯行人彭彭魯道有蕩齊子翶翔<lb/>
　　　四章<lb/>
汶水滔滔行人儦儦魯道有蕩齊子逰遨<lb/>
　　聞音曰薄普各切夕祥龠切弟待禮切湯失章切<lb/>
　　　彭必旁切<lb/>
　　聞訓曰豈弟樂易也在詩皆為美稱故鄭氏疑之<lb/>
　　　以豈為闓以弟為圛言開眀猶發夕也以為古<lb/>
　　　文尚書以弟為圛今攷皆無樂易猶彷徉與下<pb n="12b"/>　　　文相應不强改<lb/>
　　聞事曰簟茀朱鞹自是文姜所乗之餙不必言襄<lb/>
　　　公盖謂朱鞹諸侯之路車故以為齊侯是時文<lb/>
　　　姜若乗魯侯之車何人能禁文勢自是文姜也<lb/>
總聞曰文姜自歸魯之後一與莊公如齊出魯還魯之<lb/>
後五自㑹齊杜氏夫人為魯人所責故出奔内諱奔故<lb/>
謂之孫又文姜與桓俱行而桓為齊所殺故不敢還若<lb/>
爾則非奔也又文姜未還故傳稱文姜出姜于是感公<pb n="13a"/>意而還若爾則復還也此詩當在孫齊之後也<lb/>
　　猗嗟<lb/>
　　　一章<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<lb/>
　　　二章<lb/>
猗嗟名兮美目清兮儀既成兮終日射侯不出正兮展<lb/>
我甥兮<pb n="13b"/>　俗傳外甥多似舅或魯莊稍肖齊襄好騰口者遂有<lb/>
　齊侯之子之稱故詩人為魯莊解謗言信為我甥也<lb/>
　　　三章<lb/>
猗嗟孌兮清揚婉兮舞則選兮射則貫兮四矢反兮以<lb/>
禦亂兮<lb/>
　齊莊與文姜㑹禚㑹榖猶在齊地至防則不㑹齊地<lb/>
　而㑹魯地恐越境貽患故齊人諷魯莊防變言不若<lb/>
　反去矢而禦内亂盖懲魯桓之事也<pb n="14a"/>　　聞音曰正諸盈切貫扃縣切反孚絇切亂盧眷切<lb/>
　　聞訓曰昌名孌皆譽其才之辭長清婉皆譽其貌<lb/>
　　　之辭不應二章目上為名目下為清不必從爾<lb/>
　　　雅止作名譽之名文勢為佳<lb/>
總聞曰桓公父也文姜母也莊公子也莊公早年而桓<lb/>
公已殁文姜已出其後縱横徃来魯齊之間挾母之尊<lb/>
倚齊之強安可防閑雖髙世大賢處此亦難以為魯莊<lb/>
無出羣之英斷無化物之妙用則可失子道則太過也<pb n="14b"/>自舜之後豈可輕以此責人莊公未見可罪但見可憐爾<lb/>
　魏風<lb/>
　　葛屨<lb/>
　　　一章<lb/>
糾糾葛屨可以履霜摻摻女手可以縫裳<lb/>
　葛屨忽已履霜言時易遷夏忽冬也女手忽已縫裳<lb/>
　言人易長小忽大也當嫁之時也下所謂佩其象揥<lb/>
　亦同<pb n="15a"/>　　　二章<lb/>
要之襋之好人服之好人提提宛然左辟<lb/>
　要䙅襋領也好人服之者言將適人以此供夫服也<lb/>
　好人提提夫壻行將至也提提渉泥水貌宛然左辟<lb/>
　忽已在左也旁邊貌妻父母之前男居左女居右今<lb/>
　猶言左辟右辟辟有數訓一辟有積言稠叠也一摘辟<lb/>
　言多禮節也一糾摘也一眩也一邪也一法也一君<lb/>
　也一除也此當為除言礙路過兩旁故曰除道此皆<pb n="15b"/>　入聲去聲囘也毛氏不敢當尊宛然而左辟亦在旁<lb/>
　之意陸氏讀作避叶揥恐非<lb/>
　　　三章<lb/>
佩其象揥維是褊心是以為刺<lb/>
　言婚嫁太速其意欲早使夫力婦功以濟其家不虚<lb/>
　度也此所以為褊而可刺也今河東風俗如此人家<lb/>
　無有聞食者雖幼兒稚女亦隨力有職易林引此絲<lb/>
　紵布帛人所衣服摻摻女手絃績繕織南國饒足取<pb n="16a"/>　之有息自北言之則魏近南故曰南國此其民風大<lb/>
　略也<lb/>
　　聞音曰服滿北切辟吴氏毗義切叶揥刺今連上<lb/>
　　　叶襋服刺七賜切當與<hi>闕</hi>相近如雌為妻此為<lb/>
　　　泚今俗讀吪吴氏良是<lb/>
　　聞章曰舊二章今為三章<lb/>
總聞曰既以民待之安有葛屨不可履霜今民草履不<lb/>
問嚴寒烈雪細民皆然又安得廟見三月方可執婦功<pb n="16b"/>又安得為女不可縫下服女子亦有下服如衵服皆與<lb/>
男子同制此亦非所以待民也毛氏鄭氏之説識者更<lb/>
詳<lb/>
　　汾沮洳<lb/>
　　　一章<lb/>
彼汾沮洳言采其莫彼其之子美無度美無度殊異乎<lb/>
公路<lb/>
　水際采草為人葅采木為蠶飼此窮賤之事也賦丰<pb n="17a"/>　美之容而躬窮賤之役殊不似貴族訝之辭也<lb/>
　　　二章<lb/>
彼汾一方言采其桑彼其之子美如英美如英殊異乎<lb/>
公行<lb/>
　　　三章<lb/>
彼汾一曲言采其藚彼其之子美如玉美如玉殊異乎<lb/>
公族<lb/>
　　聞音曰莫末故切英於良切行戶郎切<pb n="17b"/>　　聞物曰莫茂子也如楮實藚澤㵼也牛脣初生皆<lb/>
　　　可葅亦謂牛脣菜<lb/>
　　聞跡曰班氏魏在晋南河曲故曰彼汾一曲寘諸<lb/>
　　　河之側不必如此水豈有無曲莫不有側特語<lb/>
　　　法若此爾<lb/>
總聞曰貴者肯任賤者之事為人所難當為衆所服而<lb/>
見者已有殊異之辭寖生輕心當是障固山澤奪凡民<lb/>
所資也<pb n="18a"/>　　園有桃<lb/>
　　　一章<lb/>
園有桃其實之殽心之憂矣我歌且謡不知我者謂我<lb/>
士也驕彼人是哉子曰何其心之憂矣其誰知之其誰<lb/>
知之盖亦勿思<lb/>
　　　二章<lb/>
園有棘其實之食心之憂矣聊以行國不知我者謂我<lb/>
士也㒺極彼人是哉子曰何其心之憂矣其誰知之其<pb n="18b"/>誰知之蓋亦勿思<lb/>
　采桃實以為殽采棘實以為食士大夫朋友相與㑹<lb/>
　集游適者也但其憂不知何事發之歌謡付之行國<lb/>
　必有難言而不可顯陳者也當時寡識者以歌謡為<lb/>
　縱情而事驕佚以行國為騁意而無終窮懐憂者稍<lb/>
　辨數之彼人君也是此事也言不君也何其當如何也<lb/>
　言將亡也我之所憂人所不知所以不知者特不思<lb/>
　而已苟思則與我同憂也此必其君或愎而自是或<pb n="19a"/>　昏而無知而君子避患隠憂為國而有此風大不美<lb/>
　也<lb/>
　　聞音曰哉將黎切思新齎切國越逼切<lb/>
　　聞人曰魏自周惠王庚申為晉所滅以封畢萬當<lb/>
　　　時已有先覺者卜偃以為魏大名也萬盈數也<lb/>
　　　畢萬之後必大司馬氏以為自晋獻公卒四子<lb/>
　　　争立而畢萬之後彌大自晉文公入而武子有<lb/>
　　　功晋悼公立而昭子又有功獻子桓子奕世愈<pb n="19b"/>　　　張此當是有識者憂晋之終為魏有也但不知<lb/>
　　　在何時周威烈王戊寅始建國裂晋分邦與韓<lb/>
　　　趙同恢形勢已乆卜偃能見于初封之時而况<lb/>
　　　寖乆而寖現乎此士大夫與朋友相與言者也<lb/>
　　　故曰子曰何其此人未必深相知然可與言者<lb/>
　　　也<lb/>
總聞曰鄭氏魏君薄公税省國用不取於民食園桃而<lb/>
已不修徳教民無以戰此侵削之由惟患公税不薄國<pb n="20a"/>用不省雖食園桃何害土階茅茨此堯所為聖人也德<lb/>
教孰大於此有君如是凡民願戴何患無以戰此富强<lb/>
之本非侵削之端也識者更詳<lb/>
　　陟岵<lb/>
　　　一章<lb/>
陟彼岵兮瞻望父兮父曰嗟<hi>止</hi>予子行役夙夜無已上<lb/>
慎旃哉猶来無止<lb/>
　此已解而尚相顧子有恨無言瞻望而已其父之辭<pb n="20b"/>　督以勤勉以謹如此尚可来歸母兄之辭皆然止留也<lb/>
　病而留所在不能歸也弃遺也鈍而不及其部伍不<lb/>
　能同歸也死甚于止弃也皆庶幾不如此悲之辭也<lb/>
　　　二章<lb/>
陟彼屺兮瞻望母兮母曰嗟<hi>止</hi>予季行役夙夜無寐上<lb/>
慎旃哉猶来無棄<lb/>
　　　三章<lb/>
陟彼岡兮瞻望兄兮兄曰嗟<hi>止</hi>予弟行役夙夜必偕上<pb n="21a"/>慎旃哉猶來無死<lb/>
　與部伍偕行不可獨後後必刑也<lb/>
　　聞音曰岵後五切父扶雨切子奨禮切屺坡里切<lb/>
　　　母滿罪切兄虚王切弟待禮切偕舉里切死想<lb/>
　　　止切<lb/>
　　聞句曰嗟斷句文勢當然語意愈切<lb/>
總聞曰毛氏父尚義母尚恩兄尚親尋詩予子予季予<lb/>
弟之辭皆親也夙夜上愼之辭皆義也無止無棄無死<pb n="21b"/>之辭皆恩也偶行役者少子爾非專愛其少子也若使<lb/>
孟子仲子當亦復然<lb/>
　　十畆之間<lb/>
　　　一章<lb/>
十畆之間兮桑者閑閑兮行與子還兮<lb/>
　居民唯恐其不多上固欲如此下亦欲如此翕集則<lb/>
　舒愉此樂國之象也當是人多桑少為權力所障固<lb/>
　采摘故民他求桑以育蠶爾今鄉落之間蠶時至為<pb n="22a"/>　急廹近無所取則逺無所不至有有獲而徑歸者有<lb/>
　無獲而不肯空歸前邁而逺求者此或還或逝者也<lb/>
　　　二章<lb/>
十畆之外兮桑者泄泄兮行與子逝兮<lb/>
　　聞音曰間居賢切閑胡田切泄以世切<lb/>
總聞曰魏俗多以蠶為業以縑轉食蓋地勢隘而稼事<lb/>
不廣也蠶月壯者用力於外弱者用力於内晝夜奔疲<lb/>
今其風尚如此閑空也言桑葉稀也泄漏也言桑䕃薄<pb n="22b"/>也受畆之内無所取受畆之外又無所取以他求也亦<lb/>
可見當時促廹氣象<lb/>
　　伐檀<lb/>
　　　一章<lb/>
坎坎伐檀兮寘之河之干兮河水清且漣猗不稼不穡<lb/>
胡取禾三百㕓兮不狩不獵胡曕爾庭有懸貆兮彼君<lb/>
子兮不素餐兮<lb/>
　君子伐檀以易食非無故而取給者也不稼穡者胡<pb n="23a"/>　為而取禾不狩獵者胡為而懸貆胡言汝何為而乃<lb/>
　如此也君子不然計木之大小長短為資之贏虧多<lb/>
　寡非拱手端坐而圖飽也<lb/>
　　　二章<lb/>
坎坎伐輻兮寘之河之側兮河水清且直猗不稼不穡<lb/>
胡取禾三百億兮不狩不獵胡瞻爾庭有懸特兮彼君<lb/>
子兮不素食兮<lb/>
　　　三章<pb n="23b"/>坎坎伐輪兮寘之河之漘兮河水清且淪猗不稼不穡<lb/>
胡取禾三百囷兮不狩不獵胡瞻爾庭有懸鶉兮彼君<lb/>
子兮不素飱兮<lb/>
　後章言輻言輪則前章所以伐檀者蓋為此具也毛<lb/>
　氏檀輻檀輪良是<lb/>
　　聞音曰檀徒沿切干居焉切餐七宣切側莊力切<lb/>
　　　飱須倫切<lb/>
總聞曰覩河之清感君子之潔當是在清河清漳附近<pb n="24a"/>大率詩人觸境而後興辭河本渾而以為清或者即委<lb/>
曲解釋此談詩之獘也<lb/>
　　碩鼠<lb/>
　　　一章<lb/>
碩鼠碩鼠無食我黍三嵗貫女莫我肯顧逝將去女適<lb/>
彼樂土樂土樂土爰得我所<lb/>
　此必為吏臨民者習熟至於三年爾不相顧我亦不<lb/>
　想戀凡人情一年猶有望二年已生心三年遂决志<pb n="24b"/>　不皆如此大略如此也謂鼠無食我黍無食我麥無<lb/>
　食我苗遺我為行資也<lb/>
　　　二章<lb/>
碩鼠碩鼠無食我麥三嵗貫女莫我肯徳逝将去女適<lb/>
彼樂國樂國樂國爰得我直<lb/>
　直價也所攜之黍之麥之苗苗萊也毛氏苗嘉糓也<lb/>
　茅方苗則可茹榖方苗未可飯也言以此物于他國<lb/>
　轉易以為生不虧其價也今人稱當價猶曰直杜氏<pb n="25a"/>　城中斗米換衾裯相許寧論兩相直此言至急不復<lb/>
　論直也<lb/>
　　　三章<lb/>
碩鼠碩鼠無食我苗三嵗貫女莫我肯勞逝將去女適<lb/>
彼樂郊樂郊樂郊誰之永號<lb/>
　永號言不知在後而不能前者何人長號也以去為<lb/>
　喜以留為憂<lb/>
　　聞音曰顧果五切麥訖力切國越逼切<pb n="25b"/>　　聞字曰勞即下泉郇伯勞之之勞彼去音此平音<lb/>
　　　音不同意則一吕氏春秋注作逃無謂<lb/>
　　聞訓曰永號難為歌號先號咷而後笑喜悲自是<lb/>
　　　兩事歌號自是兩音語勢亦不如此<lb/>
總聞曰以鼠斥君度民心雖甚怨之亦不至此又以三<lb/>
年大比民于是徙若不堪而他適何俟大比也當是居<lb/>
官滿三嵗如今三年為任之類三載考績自舜法如此<lb/>
想周制猶然<pb n="26a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="26b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷五<lb/>
</p>

  </div>
            <div>
<head>詩總聞卷六</head> <lb/>
    <p>
<pb n="1a"/>欽定四庫全書<lb/>
　詩總聞卷六<lb/>
　　　　　　　　　　　　宋　王質　撰<lb/>
　唐風<lb/>
　　蟋蟀<lb/>
　　　一章<lb/>
蟋蟀在堂歳聿其莫今我不樂日月其除無已太康職<lb/>
思其居好樂無荒良士瞿瞿<pb n="1b"/>　此感時傷生者也屈氏所謂惟艸木之零落恐美人<lb/>
　之遅暮當是徇情為樂故相知相愛者節之為樂無<lb/>
　害而不已則過甚勿至于太康常思其職所主勿至<lb/>
　于荒常存良士之態然後為善也<lb/>
　　　二章<lb/>
蟋蟀在堂歳聿其逝今我不樂日月其邁無已太康職<lb/>
思其外好樂無荒良士蹶蹶<lb/>
　　　三章<pb n="2a"/>蟋蟀在堂役車其休今我不樂日月其慆無已太康職<lb/>
思其憂好樂無荒良士休休<lb/>
　　聞音曰莫末故切除直慮切居姬御切瞿其具切<lb/>
　　　邁力制切慆他侯切<lb/>
　　聞人曰舊説此晋也而謂之唐本其風俗憂深思<lb/>
　　　逺儉而用禮乃有堯之遺風恐非若以晋本唐<lb/>
　　　堯之都故謂之唐魏本虞舜之都胡不謂之虞<lb/>
　　　乎唐自古以来稱唐周公滅唐而成王封叔虞<pb n="2b"/>　　　號曰唐叔子燮諡為晋侯非建晋號也自唐叔<lb/>
　　　至靖侯五世史不載年數不知何時為晋當是<lb/>
　　　以燮諡為號晋美名也唐侯諡晋衛侯名晋則<lb/>
　　　晋者其後創起之名安得捨其初封之號而從<lb/>
　　　其創起之名此唐之為唐本無他義也序者見<lb/>
　　　季子之語其有陶唐之遺民乎由此衍意而不<lb/>
　　　細考其詩也此亦謂聲若㨿辭不見陶唐氣象<lb/>
總聞曰此士大夫之相警戒者也杜氏所謂人生歡㑹<pb n="3a"/>豈有極毋使霜露沾人衣<lb/>
　　山有樞<lb/>
　　　一章<lb/>
山有樞隰有榆子有衣裳弗曵弗婁子有車馬弗馳弗<lb/>
驅宛其死矣他人是愉<lb/>
　山木其茂幾時其凋有日所謂此樹婆娑無復生意<lb/>
　何不為樂以度日必有事至于無可若何而朋友之<lb/>
　間姑道此以開之也<pb n="3b"/>　　　二章<lb/>
山有栲隰有杻子有廷内弗洒弗埽子有鐘鼓弗鼓弗<lb/>
考宛其死矣他人是保<lb/>
　　　三章<lb/>
山有漆隰有栗子有酒食何不日鼓瑟且以喜樂且以<lb/>
永日宛其死矣他人入室<lb/>
　子有衣裳弗曵弗婁之類則有財不能用也子有鐘<lb/>
　鼓弗鼓弗考之類則有鐘鼓不能以自樂也子有廷<pb n="4a"/>　内弗洒弗埽之類則有朝廷不能洒埽也使三者皆<lb/>
　能亦豈所謂修道以正國耶<lb/>
　　聞音曰栲去九切許氏讀栲為糗今作考以考取<lb/>
　　　聲併與考失之埽蘓后切考去九切保補苟切<lb/>
總聞曰舊説以此待君豈事君之道有國有民縱使不<lb/>
幸而或危能辛苦善下人如句踐以亡為存可也况未至<lb/>
於此而勸以姑耽樂延晷刻此豈足言而聖人存之<lb/>
　　揚之水<pb n="4b"/>　　　一章<lb/>
揚之水白石鑿鑿<lb/>
　揚水酈氏以為洓水逕曲沃流注峻急故曰白石鑿<lb/>
　鑿白石皓皓白石粼粼水有石則急此洓水之狀也<lb/>
　揚亦此意恐當以周揚之水為正<lb/>
素衣朱襮從子于沃既見君子云何不樂<lb/>
　此自翼徃沃也當是曲沃密招翼人而来者未見沃<lb/>
　君猶驚疑既見則心安也自桓叔莊伯武公皆與晋<pb n="5a"/>　為敵至武公始成毛氏指為桓叔此亦難攷<lb/>
　　　二章<lb/>
揚之水白石皓皓素衣朱繡從子于鵠既見君子云何<lb/>
其憂<lb/>
　　　三章<lb/>
揚之水白石粼粼我聞有命不敢以告人<lb/>
　此密受桓叔之命而不敢告人已獨隂遁也既至則<lb/>
　安為詩以自慰其心喜之辭也<pb n="5b"/>　　聞音曰襮伯各切沃鬱縛切易林揚水潜鑿使不<lb/>
　　　潔白衣素表朱游戲皋沃得君所願心志娛樂<lb/>
　　　正引此詩皓侯各切繡先妙切鄭氏詩有朱衣<lb/>
　　　霄霄讀如宵鵠毛氏以為曲沃邑未見以語勢<lb/>
　　　推之當是地名漢書鵠澤孟氏音告告古多居<lb/>
　　　沃切憂一笑切命彌并切<lb/>
總聞曰詩明言沃故引曲沃之事實之他于詩未顯者<lb/>
依其辭繹之意不敢指其事或者附合太過廢太子荼<pb n="6a"/>召公子陽生於魯而立之陽生夜至齊國人知之而皆<lb/>
不言所謂我聞有命不敢以告人也此亦難必司馬氏<lb/>
所載晋臣潘父弑昭侯而迎桓叔又陘庭與武公為謀<lb/>
伐晉于汾旁又使韓萬殺晋哀侯又曲沃誘召殺晋小<lb/>
子皆隂謀詭計不敢告人者也世代遥逺文字訛落惟<lb/>
意事稍叶若茫然莽以意推又茫然欲與事合恐未可<lb/>
為定論也<lb/>
　　椒聊<pb n="6b"/>　　　一章<lb/>
椒聊之實蕃衍盈升彼其之子碩大無朋椒聊且遠條<lb/>
且<lb/>
　聊姑也姑即其近者采之其香已如此况于逺也大<lb/>
　率山林之物深逺者愈芬花草之屬皆然此當是士<lb/>
　大夫之賢妻有令譽者以為姑言其美碩大已無與<lb/>
　倫碩大已不勝厚若盡言之又不止此聊字逺字可<lb/>
　見<pb n="7a"/>　　　二章<lb/>
椒聊之實蕃衍盈匊彼其之子碩大且篤椒聊且逺條<lb/>
且<lb/>
　西北婦人大率以厚重為美東南婦人以輕盈為美<lb/>
　故美女多歸燕趙此稱碩大者蓋其風俗也嘗見北<lb/>
　方士女畫圖皆厚重中有妍美態與東南逈不同也<lb/>
　大率觀漢蜀與吴越即南北約略可見<lb/>
總聞曰嘗行關陜道路深秋初冬之間椒香不可勝言<pb n="7b"/>大率漫山瀰嶺無有雜木近道所聞多烈而逆鼻自逺<lb/>
傳来者不甚烈而頗幽尤可人也秦蜀多相似但秦椒<lb/>
差大而紋低蹙蜀椒差小而紋髙蹙或已摘且致逺者<lb/>
其香十不及二三也<lb/>
　　綢繆<lb/>
　　　一章<lb/>
綢繆束薪三星在天<lb/>
　三星心星也當是戌亥間此時採薪必有所規也<pb n="8a"/>今夕何夕見此良人子兮子兮如此良人何<lb/>
　今夕何夕難逢忽遇之意也後人多用杜氏所謂今<lb/>
　夕復何夕共此燈燭光然男子則易為計婦人將如<lb/>
　之何此必旁觀者為辭非抉摘其隂私盖有所憐也<lb/>
　　　二章<lb/>
綢繆束芻三星在隅今夕何夕見此邂逅子兮子兮如<lb/>
此邂逅何<lb/>
　　　三章<pb n="8b"/>綢繆束楚三星在户今夕何夕見此粲者子兮子兮如<lb/>
此粲者何<lb/>
　　聞音曰天鐵因切芻側九切隅語口切逅狠口切<lb/>
　　　者掌與切<lb/>
總聞曰毛氏三參星也鄭氏三心星也二説皆通古參<lb/>
字皆作叄言參星有理心字象形言心星亦有理小星<lb/>
三五在東謂心星也今從心星但鄭氏以為三星在天<lb/>
四月中在隅五月中在戶六月中隅戶在人所處難以<pb n="9a"/>定星候也<lb/>
　　杕杜<lb/>
　　　一章<lb/>
有枤之杜其葉湑湑獨行踽踽豈無他人不如我同父<lb/>
嗟行之人胡不比焉人無兄弟胡不佽焉<lb/>
　此獨行野樹之間可憐亦有他人可以相同終不若<lb/>
　同父親兄弟也同姓族兄弟也獨行之人胡不與兄<lb/>
　弟相親行人之兄弟亦胡不與獨行者相助蓋两俱<pb n="9b"/>　有失此無情于彼彼無情于此林莽如此之盛不無<lb/>
　驚傷而獨行何也<lb/>
　　　二章<lb/>
有枤之杜其葉菁菁獨行睘睘豈無他人不如我同姓<lb/>
嗟行之人胡不比焉人無兄弟胡不佽焉<lb/>
　　聞音曰比毗志切姓桑徑切古姓讀如星蓋用旁<lb/>
　　　紐<lb/>
總聞曰無兄弟非無兄弟也與無兄弟同所謂爾有母<pb n="10a"/>遺伊我獨無何者此無所比彼無所助也語意可悲當<lb/>
是旁觀而興憐皆以胡不為辭問之不知何以荅之也<lb/>
兄弟參差之間必有内赧而生悔者<lb/>
　　羔裘<lb/>
　　　一章<lb/>
羔裘豹祛自我人居居豈無他人惟子之故<lb/>
　羔裘朝服豹餙戎服羔裘而豹餙其失士人之體如<lb/>
　此自我與此人室相近居室也情相深究深也豈無<pb n="10b"/>　他人相定交而有所不忍舊不可忘愛不可替也<lb/>
　　　二章<lb/>
羔裘豹褎自我人究究豈無他人惟子之好<lb/>
　　聞音曰好呼候切<lb/>
　　聞字曰褎舊説服餙盛也又説猶袪也今考古文<lb/>
　　　袖作褎音袖說文又音狖恐是字轉<lb/>
總聞曰此朋友切責之辭切責之中忠厚所寓此風亦<lb/>
可嘉也<pb n="11a"/>　　鴇羽<lb/>
　　　一章<lb/>
肅肅鴇羽集于苞栩王事靡盬不能蓺稷黍父母何怙<lb/>
悠悠蒼天曷其有所<lb/>
　集則有羣苞則有食今稷黍不種父母不能養為人<lb/>
　而不如鴇有感興悲無所赴于人而愬于天也<lb/>
　　　二章<lb/>
肅肅鴇翼集于苞棘王事靡盬不能蓺黍稷父母何食<pb n="11b"/>悠悠蒼天曷其有極<lb/>
　　　三章<lb/>
肅肅鴇行集于苞桑王事靡盬不能蓺稻粱父母何嘗<lb/>
悠悠蒼天曷其有常<lb/>
　當是王所于侯國有所徴發故曰王事<lb/>
　　聞音曰行戶郎切<lb/>
　　聞物曰苞始出之芽也説文苞草也集韻木叢生<lb/>
　　　曰枹通作苞禹貢草木漸包上旁不從草木當<pb n="12a"/>　　　從禹貢包有初生意<lb/>
總聞曰詩以種蓺為辭當是農民為民而從王事亦固<lb/>
其分有其地不當徴而徴者故曰曷其有所有其數至<lb/>
頻而不止者故曰曷其有極有其期當更代而不得者<lb/>
故曰曷其有常曷其何其也問天之辭也<lb/>
　　無衣<lb/>
　　　一章<lb/>
豈曰無衣七兮不如子之衣安且吉兮<pb n="12b"/>　　　二章<lb/>
豈曰無衣六兮不如子之衣安且燠兮<lb/>
　禮上公侯伯七命其國家宫室車旗衣服禮儀皆以<lb/>
　七為節王之三公卿六命其國家宫室車旗衣服禮<lb/>
　儀亦如之衣七者侯伯而為上公之儀也衣六者卿<lb/>
　而為王三公之儀也其上不敢求九命而求七命又<lb/>
　不肯求五命其次不敢八命而求六命又不肯求四<lb/>
　命鄭氏非變七言六謙也七者其君求上公之禮也<pb n="13a"/>　六者其臣求王卿之禮也皆卿其中求之務必得也<lb/>
總聞曰此與旌節吾自有要假長安本色何異然有可<lb/>
恕者三其君不敢求上公之極禮而求其次禮上公三<lb/>
太也其臣不敢求三公之極禮而求其次禮三公三少<lb/>
也皆虚其上而求其次一可恕也以為安則吉不安則<lb/>
凶安則燠不安則凶以上之命為安二可恕也因使者<lb/>
以請命不敢抗天子以專達三可恕也此必晋之任國<lb/>
事挾機數之人然聖人不弃猶有愈焉者也<pb n="13b"/>　　有枤之杜<lb/>
　　　一章<lb/>
有枤之杜生于道左彼君子兮噬肯適我<lb/>
　此當是山林之君子枤杜生道左道周而未嘗剪除<lb/>
　是無招来之跡及於山林也冀其自至誠難<lb/>
中心好之曷飲食之<lb/>
　好賢果出于真心縱未能共位治職盍少通勤渠上<lb/>
　之人徒怪君子之不来而不知君子豈肯無因而輕<pb n="14a"/>　至也韓氏所謂無求于人其肯為我来邪<lb/>
　　　二章<lb/>
有枤之杜生于道周彼君子兮噬肯来逰中心好之曷<lb/>
飲食之<lb/>
　　聞音曰以之相叶亦可若正古音則好祖似切以<lb/>
　　　子得音食象齒切與好相叶也大率當隨韻以<lb/>
　　　類求之<lb/>
　　聞物曰兩詩連及杜又皆稱枤其措辭全同恐是<pb n="14b"/>　　　其人同所其地多此物故皆指以興辭今甘棠<lb/>
　　　黎也大率詩同辭者必其事相渉其地相連其<lb/>
　　　意相符其語相傳無有偶然者<lb/>
總聞曰繼粟繼肉雖非所以致賢然其意必有以將之<lb/>
商山已絶世亦以辭幣而来噬不肯之確也今人猶作<lb/>
此意<lb/>
　　葛生<lb/>
　　　一章<pb n="15a"/>葛生䝉楚蘝蔓于野予美亡此誰與獨處<lb/>
　此君子出役而不歸婦人獨處而興哀也毛氏夫從<lb/>
　征役弃亡不反其妻居家而怨思尋詩有思無怨葛<lb/>
　䝉楚蘝延蔓想像其所沒之地也鄭氏君子從軍未<lb/>
　還未知死生尋詩已知决死不復疑生下章角枕錦<lb/>
　衾毛氏禮夫不在歛枕箧衾席韣而藏之鄭氏夫雖<lb/>
　不在不失其祭攝主主婦猶自齊而行事大似不必<lb/>
　爾也平時衾枕同宵今見衾枕而不見人此所以不<pb n="15b"/>　能旦也傷之極也<lb/>
　　　二章<lb/>
葛生䝉棘蘝蔓于域予美亡此誰與獨息<lb/>
　　　三章<lb/>
角枕粲兮錦衾爛兮予美亡此誰與獨旦<lb/>
　　　四章<lb/>
夏之日冬之夜百歳之後歸于其居<lb/>
　　　五章<pb n="16a"/>冬之夜夏之日百歳之後歸于其室<lb/>
　鄭氏思者于晝夜之長時尤甚其說甚佳<lb/>
　　聞音曰野上與切夜羊茹切居姬御切<lb/>
總聞曰生無可見之日死有相逢之期此詩傷存悼沒<lb/>
最哀又非大車生則異室死則同穴之比也<lb/>
　　采苓<lb/>
　　　一章<lb/>
采苓采苓首陽之巔<pb n="16b"/>　尋詩恐專是申生之事<lb/>
人之為言苟亦無信舍旃舍旃苟亦無然人之為言胡<lb/>
得焉<lb/>
　首陽夷齊逃孤竹之命避武王之恥所隠之地也當<lb/>
　是國人憐申生不欲其死而欲其逃以為其讒少待<lb/>
　而自眀也人為誣㒺之言苟不信則見捨倘無此則<lb/>
　何所得而為之必有時而窮此可姑遲不必遽就盡<lb/>
　也<pb n="17a"/>　　　二章<lb/>
采苦采苦首陽之下人之為言苟亦無與舍旃舍旃苟<lb/>
亦無然人之為言胡得焉<lb/>
　　　三章<lb/>
采葑采葑首陽之東人之為言苟亦無從舍旃舍旃苟<lb/>
亦無然人之為言胡得焉<lb/>
　苓茯苓也苦苦菜也葑蕪菁也可食亦足以充飢而<lb/>
　待讒之消親之悟也<pb n="17b"/>　　聞音曰巔典因切説文以顛得聲集韻顛典因切<lb/>
　　　昜林日生阜巔鄉昧為昏小人成羣君子傷倫<lb/>
　　　鐡因審切信斯人切下後五切其餘皆助辭然<lb/>
　　　旃焉相叶<lb/>
　　聞跡曰首陽山在河東蒲阪縣雖逃亦不越境未<lb/>
　　　大傷義也<lb/>
總聞曰左氏驪姬謂申生曰君夢齊姜必速祭之申生<lb/>
祭于曲沃歸胙于公公田姬寘諸宫六日公至毒而獻<pb n="18a"/>之祭地地墳與犬犬斃與小臣小臣亦斃姬泣曰賊由<lb/>
太子或謂申生子辭君必辨焉申生曰君非姬氏居不<lb/>
安食不飽我辭姬必有罪曰子行申生曰君寔不察其<lb/>
罪被此名以出人誰納我乃縊杜氏毒酒經宿輒敗而<lb/>
經六日眀公之惑當以六日之狀自理是知其譛易眀<lb/>
縱未必辭且少待之則六日之譛自露申生亦以為辭<lb/>
姬必獲罪六日之譛盖易辨也采苓之詩必左氏所謂<lb/>
或人者也雖姓名不著必識事通方愛賢嫉惡之人也<pb n="18b"/>　秦風<lb/>
　　車鄰<lb/>
　　　一章<lb/>
有車鄰鄰有馬白顛未見君子寺人之令<lb/>
　此謀臣䇿士以車馬招致而来以寺人傳辭而見當<lb/>
　是秦已懷此意求此人而共畫此事也<lb/>
　　　二章<lb/>
阪有漆隰有栗既見君子並坐鼓瑟今者不樂逝者其<pb n="19a"/>耋<lb/>
　　　三章<lb/>
阪有桑隰有楊既見君子並坐鼓簧今者不樂逝者其<lb/>
亡<lb/>
　言土地饒袤如此豈可虚度此生也<lb/>
　　聞音曰顛典因切令力呈切耋地一切<lb/>
總聞曰秦萌心已乆有志有人有勢積乆恢崇安得而<lb/>
不成惟其造端以傾而不以正故末流亦異常也後世<pb n="19b"/>惟漢造端稍正崛起匹夫之中而取諸羣雄之手故末<lb/>
流亦不至太甚王氏十餘年而光武興曹氏同時而先<lb/>
主興百餘年而宋武帝興六百餘年而漢髙祖興其他<lb/>
假名旁系不可勝數凡以秦建號者皆不旋踵苻堅近<lb/>
有道之君秦近升平之世然一敗塗地此不類亡國而<lb/>
甚于亡國求其故而不可得特以兩國號而推天意人<lb/>
情略可見也或以逝者其耋逝者其亡附合西戎殺秦<lb/>
仲世父報西戎之事似亦有理但細考世父怨西戎甚<pb n="20a"/>深曰戎殺我大父仲我非殺戎王則不敢入邑所謂竝<lb/>
坐鼓瑟竝坐鼓簧優㳺燕樂非挾讎之狀姑載于此<lb/>
　　駟鐵<lb/>
　　　一章<lb/>
駟鐵孔阜六轡在手公之媚子從公于狩<lb/>
　媚子嬖姬也婦人亦爾男子可知鄭氏以媚子為賢<lb/>
　者言襄公親賢使果親賢造端必不如此<lb/>
　　　二章<pb n="20b"/>奉時辰牡辰牡孔碩公曰左之舎㧞則獲<lb/>
　辰早也早出即有獲凡射左射最難軍旅自習一種<lb/>
　左射者<lb/>
　　　三章<lb/>
逰于北園四馬既閑輶車鸞鑣載獫歇驕<lb/>
　既事則逰北園也獫長喙之犬固然而歇驕短喙可<lb/>
　疑此類多從犬二字皆無從犬者大率漢儒之學喜<lb/>
　分耦為辭有長喙必有短喙恐從意而生歇息也驕<pb n="21a"/>　懶也言犬用力多犬纔息則懶無壯氣也皆逰北園<lb/>
　之事也<lb/>
　　聞音曰阜符九切狩始九切碩常約切獲簧郭切<lb/>
　　聞字曰駟馬四馬同恐四當從馬通用亦可<lb/>
總聞曰秦仲始大有車馬禮樂侍御之好猶之可也西<lb/>
人田狩之事園囿之樂蓋其常俗不必始命方有<lb/>
　　小戎<lb/>
　　　一章<pb n="21b"/>小戎俴収五楘梁輈游環脅驅隂靷鋈續文茵暢轂駕<lb/>
我騏馵言念君子温其如玉在其板屋亂我心曲<lb/>
　此君子當為士大夫也再言温其可見<lb/>
　　　二章<lb/>
四牡孔阜六轡在手騏駵是中騧驪是參龍盾之合鋈<lb/>
以觼軜言念君子温其在邑方何為期胡然我念之<lb/>
　詩有字闕而意足方何為期鄭氏方今以何時為還<lb/>
　期乎其中闕兩三字胡然我念之鄭氏何以然了不<pb n="22a"/>　來也其中亦闕兩三字又一句讀作兩句乃有意鄭<lb/>
　氏若此類皆得古為多也<lb/>
　　　三章<lb/>
俴駟孔羣厹矛鋈錞䝉伐有苑虎韔鏤膺交韔二弓竹<lb/>
閉緄縢言念君子載寢載興厭厭良人秩秩徳音<lb/>
　當是婦人之君子温粹精肅而從事于兵馬之間戎<lb/>
　狄之境婦人所以動念也<lb/>
　　聞音曰驅居懼切續辭屢切阜符有切中諸仍切<pb n="22b"/>　　　劉氏關中以中為烝驂疏簮切邑旁紐作倚叶<lb/>
　　　子錞殊倫切弓姑𢎞切<lb/>
總聞曰戎兵車也孔氏從前行者謂之大戎引詩元戎<lb/>
十乗以先啓行從後行者謂之小戎引此小戎俴収恐<lb/>
非大率在中軍者元戎元戎十乗以先啓行者建元戎<lb/>
之表識者也所謂平旦建大將旗鼓行出井陘口是也<lb/>
在左右前後者小戎今其物凡十有八俴収一也五楘<lb/>
二也梁三也輈四也游環五也脅驅六也隂七也靷八<pb n="23a"/>也鋈續九也文茵十也暢轂十一也龍盾十二也觼軜<lb/>
十三也厹矛十四也鋈錞十五也虎韔十六也鏤膺十<lb/>
七也緄縢十八也此詩止是行邊講武故止用小戎車<lb/>
則俴収言軫淺也馬則俴駟言甲淺也交韔言弓在房<lb/>
也合盾言刃相向就束也尋詩皆無戰迹不然則是戒<lb/>
嚴為備也<lb/>
　　蒹葭<lb/>
　　　一章<pb n="23b"/>蒹葭蒼蒼白露為霜所謂伊人在水一方遡洄從之道<lb/>
阻且長遡游從之宛在水中央<lb/>
　所謂伊人講聞而未見躊躇而忽見故發此辭遡流<lb/>
　而求不可得順流而求忽得之當是訪尋稍乆至此<lb/>
　秋而如所願有驚喜之意蒹葭霜露記時<lb/>
　　　二章<lb/>
蒹葭凄凄白露未晞所謂伊人在水之湄遡洄從之道<lb/>
阻且躋遡㳺從之宛在水中坻<pb n="24a"/>　　　三章<lb/>
蒹葭采采白露未巳所謂伊人在水之涘遡洄從之道<lb/>
阻且右遡游從之宛在水中沚<lb/>
　　聞音曰采此禮切涘羽禮切右羽軌切<lb/>
總聞曰秦興其賢有二人焉百里奚蹇叔是也秦穆初<lb/>
聞虞人百里奚之賢自晉落楚以五羖羊皮贖之因百<lb/>
里奚而知蹇叔曰蹇叔之賢而世莫知使人厚幣迎之<lb/>
所謂伊人豈此流也耶凡所講解皆不見<pb n="24b"/>　　終南<lb/>
　　　一章<lb/>
終南何有有條有梅君子至止錦衣狐裘顔如渥丹其<lb/>
君也哉<lb/>
　有條有梅梅當作枚字轉古字亦通用以條計以枚<lb/>
　計皆可以為字也下章有紀有堂紀極也㑹也堂屋<lb/>
　也眀也言其材皆中為此也得地如此而又儀服之<lb/>
　盛位號之隆初其君也哉次壽考不忘皆戒勸之辭<pb n="25a"/>　也<lb/>
　　　二章<lb/>
終南何有有紀有堂君子至止黻衣繡裳佩玉將將壽<lb/>
考不忘<lb/>
　言自此以徃至老不可忘王恩也<lb/>
　　聞音曰裘渠之切哉将黎切<lb/>
總聞曰陸氏以條為槄柚也以梅為柟荆曰柟楊曰梅<lb/>
柚渡淮成枳梅成杏今終南之所生有條有梅而材實<pb n="25b"/>皆成此終南被美化也終南有此無此固未可知要不<lb/>
必及此也<lb/>
　　黄鳥<lb/>
　　　一章<lb/>
交交黄鳥止于棘<lb/>
　<hi>註闕</hi>
　<lb/>
誰從穆公子車奄息惟此奄息百夫之特臨其穴惴惴<pb n="26a"/>其慄彼蒼者天殱我良人如可贖兮人百其身<lb/>
　　　二章<lb/>
交交黄鳥止于桑誰從穆公子車仲行惟此仲行百夫<lb/>
之防臨其穴惴惴其慄彼蒼者天殱我良人如可贖兮<lb/>
人百其身<lb/>
　　　三章<lb/>
交交黄鳥止于楚誰從穆公子車鍼虎維此鍼虎百夫<lb/>
之禦臨其穴惴惴其慄彼蒼者天殱我良人如可贖兮<pb n="26b"/>人百其身<lb/>
　　聞音曰穴戶橘切天鐡因切行户郎切<lb/>
總聞曰聖人終書以秦誓觀其辭知其人也顧豈収其<lb/>
良以從其死何等所為秦人尚義重恩不勝所感而忘<lb/>
其軀亦未可知或謂如晋眀之殺王彧吾不能獨死請<lb/>
子先之三人者百夫之特之防之禦慮不肯事少主致<lb/>
後患也識者更詳但尋詩止見三人從穆公之迹不見<lb/>
穆公収三人之狀所以不敢盡信左氏所傳也<pb n="27a"/>　　晨風<lb/>
　　　一章<lb/>
鴥彼晨風鬱彼北林未見君子憂心欽欽如何如何忘<lb/>
我實多<lb/>
　此賢人居北林者也當是有舊勞以間見棄而遂相<lb/>
　忘者也欲見其君吐其情又不得見所以懐憂乆而<lb/>
　至于如醉者也<lb/>
　　　二章<pb n="27b"/>山有苞櫟隰有六駁未見君子憂心靡樂如何如何忘<lb/>
我實多<lb/>
　　　三章<lb/>
山有苞棣隰有樹檖未見君子憂心如醉如何如何忘<lb/>
我實多<lb/>
　如何如何甚憂疑之辭雖疏而亦未安也見晨風飛<lb/>
　空棲樹自恨不如也<lb/>
　　聞音曰風孚愔切櫟歴各切<pb n="28a"/>　　聞物曰晨風鸇也大率鷹鸇之屬喜侵晨乗風盖<lb/>
　　　所禀俊健恐以此得名晨或從鳥佳省文駮毛<lb/>
　　　氏如馬鋸牙食虎豹集韻廣韻皆同廣韻直指<lb/>
　　　為六駮獸而能食虎豹豈是與人相近之物又<lb/>
　　　以六言何故其數拘此假使有此之數則北林<lb/>
　　　豈可居之地六當作陸駮當作駮雜之駮言陸<lb/>
　　　地樹色交雜也此詩皆引常木而此獨引異獸<lb/>
　　　不倫孔氏疑此以駮為梓榆也其皮青白大率<pb n="28b"/>　　　樹花葉皮實雜色甚多不獨梓榆也集韻校枋<lb/>
　　　也枋木也可以為車馬恐當為木字從交者多<lb/>
　　　音角較字鉸字是也駮恐為校未可知六為陸<lb/>
　　　則無疑也王氏言氏㨿所見言之或可從<lb/>
總聞曰此必北林之賢者與人相逢問何如也大率居<lb/>
山林逺市朝所謂理亂不知黜陟不聞故有所逢則有<lb/>
所問盖其心之所抱而不能自已者也如何繼以如何<lb/>
急問之欲急知也此人當是操心危慮患深未能忘懐<pb n="29a"/>于世者也<lb/>
　　無衣<lb/>
　　　一章<lb/>
豈曰無衣與子同袍王于興師修我戈矛與子同仇<lb/>
　與此天子之使所言者也當是其君受終南命服而<lb/>
　其臣未得以為不足吾君勢力如此豈無此服能與<lb/>
　子同適王命徴師旅願整戎從事與子俱匹俱起俱<lb/>
　徃盖欲結知于使者致辭于王也此與晉無衣豈曰<pb n="29b"/>　無衣六兮同意<lb/>
　　　二章<lb/>
豈曰無衣與子同澤王于興師脩我矛㦸與子偕作<lb/>
　　　三章<lb/>
豈曰無衣與子同裳王于興師脩我甲兵與子偕行<lb/>
　　聞音曰袍歩謀切澤徒洛切禮土反其宅水歸其<lb/>
　　　壑昆蟲毋作草木歸其澤宅澤皆鐸音㦸訖約<lb/>
　　　切釋名㦸觡也漢儒之學大概如此音各兵晡<pb n="30a"/>　　　茫切行戶郎切<lb/>
總聞曰秦之君臣如此雖藉王命以張國勢實以機鈎<lb/>
致其權而反以力操竊其命也古者擅國而他有所圖<lb/>
大率多師此法故秦晋兩無衣事同辭亦同但彼辭差<lb/>
婉而此辭又健也<lb/>
　　渭陽<lb/>
　　　一章<lb/>
我送舅氏曰至渭陽何以贈之路車乗黄<pb n="30b"/>　　　二章<lb/>
我送舅氏悠悠我思何以贈之瓊瑰玉佩<lb/>
　　聞音曰思新齎切佩蒲枚切<lb/>
總聞曰秦康公在位晋文公出亡自文公下世秦晋交<lb/>
惡當是有感其夙好而恨其不終也秦自秦仲莊公襄<lb/>
公文公寧公出子武公德公宣公成公穆公康公以終<lb/>
南可歸襄公以三良可歸穆公以渭陽可歸康公其他<lb/>
以車鄰歸秦仲以駟鐵小戎蒹葭歸襄公以晨風權輿<pb n="31a"/>歸康公而無衣又無所歸其餘八君皆不在有詩之數<lb/>
當是亦以詩附事或無所附而强為辭者未能用周禮<lb/>
將無以固其國是也有可附而誤附者好攻戰亟用兵<lb/>
而不與民同欲是也後之觀詩者于文既無所考于序<lb/>
又不可全慿惟精思細推至無可奈何而後已然事實<lb/>
雖亡物情猶在則亦未至于甚無可奈何也<lb/>
　　權輿<lb/>
　　　一章<pb n="31b"/>於我乎<hi>止</hi>夏屋渠渠今也每食無餘于嗟乎<hi>止</hi>不承權<lb/>
輿<lb/>
　　　二章<lb/>
於我乎<hi>止</hi>每食四簋今也毎食不飽于嗟乎<hi>止</hi>不承權<lb/>
輿<lb/>
　夏屋設食之地四簋設食之器也<lb/>
　　聞音曰簋已有切飽補掫切<lb/>
總聞曰秦自秦仲以来皆以致禮招才屈已下士為事<pb n="32a"/>自武公從死至六十六人而穆公尤髙髙以待覆師者<lb/>
三帥食馬者三百餘軰推之可見其從死至有七十五<lb/>
人後人信難繼也康公得隨㑹而縱使歸其異于穆公<lb/>
用百里奚抑亦逺矣前人所舉過絶而後人所舉不繼<lb/>
無怪人情興彼此感始末故曰君子之行為可傳也為<lb/>
可繼也<lb/>
　<lb/>
　<pb n="32b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷六<lb/>
</p>

  </div>
            <div>
<head>詩總聞卷七</head> <lb/>
    <p>
<pb n="1a"/>欽定四庫全書<lb/>
　詩總聞卷七<lb/>
　　　　　　　　　　　　宋　王質　撰<lb/>
　陳風<lb/>
　　宛丘<lb/>
　　　一章<lb/>
子之湯兮宛丘之上兮<lb/>
　宛丘在陳郡陳縣說文丘上有丘為宛丘歐陽氏今<pb n="1b"/>　地形則然説文又謂宛中為宛丘毛氏四方髙中央<lb/>
　下郭氏中央隆髙一丘而背馳如此恐止是宛轉之狀<lb/>
洵有情兮而無望兮<lb/>
　我于君信有情者望其為良也終無望者度其必不<lb/>
　能如願也此士大夫之辭<lb/>
　　　二章<lb/>
坎其擊鼓宛丘之下無冬無夏值其鷺羽<lb/>
　　　三章<pb n="2a"/>坎其擊缶宛丘之道無冬無夏值其鷺翿<lb/>
　　聞音曰湯徒伉切毛氏訓蕩音亦當然下後五切<lb/>
　　聞字曰湯當作蕩字轉亦可通用<lb/>
　　聞用曰此羽不專用以為翳凡儀仗皆可易曰鴻<lb/>
　　　漸于陸其羽可用為儀翿則為翳舞者所執也<lb/>
　　　毛氏皆以為翳未當<lb/>
總聞曰冬夏極寒暑之時人所鮮出而常相值無時而<lb/>
不出也幽公之事無見徒以惡諡故歸以大過亦猶僖<pb n="2b"/>公之事無見徒以常諡故歸以小過事不眀人不的徒<lb/>
以一時之諡遂著為一時之實考古如此恐未免多誤<lb/>
也<lb/>
　　東門之枌<lb/>
　　　一章<lb/>
東門之枌宛丘之栩<lb/>
　宛丘之東門也<lb/>
子仲之子婆娑其下<pb n="3a"/>　子仲子之仲也之子又仲之子也必指一人而其姓<lb/>
　氏無考徘徊東門樹下待所期婦人也<lb/>
　　　二章<lb/>
榖旦于差南方之原不績其麻市也婆娑<lb/>
　差擇也選善日而擇所適之地惟南原為吉故廢女<lb/>
　事而徘徊東門市中待所期男子也呉氏此章第一<lb/>
　第三第四句用韻第二句不用韻他未有此例固不<lb/>
　必以例求然原今人猶呼衢靴切未嘗不叶也世傳<pb n="3b"/>　杜詩不讀萬卷書不行一萬里不可以觀而况古詩<lb/>
　包羅萬宇上下數千年誠未易輕易也<lb/>
　　　三章<lb/>
榖旦于逝越以鬷邁視爾如荍貽我握椒<lb/>
　既善日至期則逝言相隨而遁也鬷釡屬言越境攜<lb/>
　釡而行也荍紫葵也椒顆椒也皆道旁所有言用相<lb/>
　娛悦男指女色如葵女指男芬如椒也<lb/>
　　聞音曰下後五切差七何切麻謨波切邁力制切<pb n="4a"/>　　聞物曰榖或作楮木也言男女指樹為誌有榖者<lb/>
　　　所聚之地所行之途也如此則旦作且當從徐<lb/>
　　　氏<lb/>
　　聞人曰毛氏以擊鼓有從孫子仲遂以此子仲為<lb/>
　　　陳大夫以擊鼓序為公孫文仲故以此原為子<lb/>
　　　仲之氏不知何所見而言春秋魯莊二十七年<lb/>
　　　公子友如陳𦵏原仲恐是因此杜氏原仲陳大<lb/>
　　　夫也原氏仲字也杜氏則可用諸春秋毛氏則<pb n="4b"/>　　　不可用諸詩也<lb/>
總聞曰此詩多及期㑹之地草木如枌如栩如麻如荍<lb/>
如椒榖作木名之榖恐是<lb/>
　　衡門<lb/>
　　　一章<lb/>
衡門之下可以棲遲泌之洋洋可以樂飢<lb/>
　此賢者窮處而自解者也<lb/>
　　　二章<pb n="5a"/>豈其食魚必河之魴豈其取妻必齊之姜<lb/>
　位重則享珍品勢隆則援名族雖窮處無此下魚亦<lb/>
　可味卑族亦可昏也<lb/>
　　　三章<lb/>
豈其食魚必河之鯉豈其取妻必宋之子<lb/>
　　聞跡曰泌在南陽泌陽縣斯人當是居此<lb/>
總聞曰當是或勸賢者設人爵賢者設辭𨗳情以酬之<lb/>
言不必也<pb n="5b"/>　　東門之池<lb/>
　　　一章<lb/>
東門之池可以漚麻彼美淑姬可與晤歌<lb/>
　言隨分可以取足也當是與衡門同懐共處之人其<lb/>
　意皆同<lb/>
　　　二章<lb/>
東門之池可以漚紵彼美淑姬可與晤語<lb/>
　　　三章<pb n="6a"/>東門之池可以漚菅彼美淑姬可與晤言<lb/>
　姬女别名不必言周姓王姬<lb/>
　　聞音曰麻謨波切紵真吕切菅居賢切<lb/>
　　聞用曰漚麻漚紵可緝為野服漚菅可緝為野具<lb/>
　　　皆女事也言窮妻能同野趣作野工自見其為<lb/>
　　　淑姬也諺云是眼有西施<lb/>
總聞曰皆言可者如是即可何必他求此安分君子之<lb/>
辭孔子曰富而可求也雖執鞭之士吾亦為之如不可<pb n="6b"/>求從吾所好過涪陵見古寺題譙可翁三字必譙定也<lb/>
其詳見祠堂記<lb/>
　　東門之楊<lb/>
　　　一章<lb/>
東門之楊其葉牂牂<lb/>
　楊黄楊木也葉盛春深之時<lb/>
昏以為期眀星煌煌<lb/>
　言飲酒無度也約昏而罷逮曉而未巳明星啓明曉<pb n="7a"/>　星也<lb/>
　　　二章<lb/>
東門之楊其葉肺肺昏以為期眀星晢晢<lb/>
　在暗不認樹葉認樹葉必眀也可見其飲酒達旦也<lb/>
　此與其桐其椅其實離離同意認樹實亦必眀也<lb/>
　　聞音曰晢之世切<lb/>
總聞曰多稱東門此必宛丘交㑹之地也楚向陳自南<lb/>
之東轘徴舒于栗門疑即東門也于交㑹之所戮之示<pb n="7b"/>衆悉覩也<lb/>
　　墓門<lb/>
　　　一章<lb/>
墓門有棘斧以斯之<lb/>
　墓門之草木樵斧而無人禁之鴞集而無人逐之言<lb/>
　凋落荒蕪也<lb/>
夫也不良國人知之知而不已誰昔然矣<lb/>
　是中之人不良其誰不知言甚著也人皆知而所為<pb n="8a"/>　不已誰從昔而然言自取如此也悲墓中者也<lb/>
　　　二章<lb/>
墓門有梅有鴞萃止夫也不良歌以訊之訊予不顧顛<lb/>
倒思予<lb/>
　方其告汝于我不相顧及精神顛倒當思我言謂將<lb/>
　死之時也所謂雖悔可追<lb/>
　　聞音曰斯所宜切徐氏凡斯皆讀作西訊息誶切<lb/>
　　　顧果五切予演女切<pb n="8b"/>　　聞字曰誰當作維訊當作誶之當作止誶止見手<lb/>
　　　鑑正引此詩<lb/>
　　聞跡曰左氏鄭有墓門城門也古人樸城門之外<lb/>
　　　有塜即曰墓門此恐亦是城門<lb/>
總聞曰夫恐當作父佗五父也若以為佗須此字以證<lb/>
之當是陳佗之存已有知厲公之為蔡出而蔡人必不<lb/>
欲佗立者或以警之而佗不以為虞故曰訊予不顧顛<lb/>
倒思予<pb n="9a"/>　　防有鵲巢<lb/>
　　　一章<lb/>
防有鵲巢卭有㫖苕誰侜予美心焉忉忉<lb/>
　　　二章<lb/>
中唐有甓卭有㫖鷊誰侜予美心焉惕惕<lb/>
　中唐中塘也塘字之轉通用亦可甓鷿也水鳥鸊□<lb/>
　也甓字之轉今行隄之上有鵲巢行邱之上見苕則<lb/>
　動念曰誰欺我所美之人也行塘之上見鷿□行邱<pb n="9b"/>　之上見綬草則又動念曰誰欺我所美之人也言木<lb/>
　上水中之禽邱上之草各適其性何人欺上聴以害<lb/>
　賢者使我懐憂不安也<lb/>
　　聞用曰甓今㼾甎也雜于山水禽草之間無謂此<lb/>
　　　等物亦難以起興<lb/>
　　聞跡曰南陽有上唐後改為下溠當亦有中唐地<lb/>
　　　名以中為名極多如魯中邱楚中州大率陳蔡<lb/>
　　　之間呼大為唐故唐州唐縣之名出此審爾防<pb n="10a"/>　　　卭亦地名毛氏但云防地名杜氏西防故城在<lb/>
　　　唐州卭未知所在<lb/>
　　聞人曰序以為宣公亦是以事相附司馬氏宣公<lb/>
　　　嬖姬生子欵欲立之而殺其太子禦冦禦冦素<lb/>
　　　愛公子完完懼及禍乃奔齊此信讒何以異於<lb/>
　　　晉獻故以此歸于宣公要亦可從公子完之賢<lb/>
　　　見左氏甚眀是誠可美也<lb/>
總聞曰毎章一水隄一山邱一水塘而以廟中路間之<pb n="10b"/>無謂一禽一草而以甓間之亦無謂此適野而懐賢覩<lb/>
境而生情者也<lb/>
　　月出<lb/>
　　　一章<lb/>
月出皎兮佼人僚兮舒窈糾兮勞心悄兮<lb/>
　　　二章<lb/>
月出皓兮佼人懰兮舒懮受兮勞心慅兮<lb/>
　　　三章<pb n="11a"/>月出照兮佼人燎兮舒夭紹兮勞心慘兮<lb/>
　舒謂徴舒也佼人謂夏姬也當是靈公孔寧儀行父<lb/>
　與夏姬宣滛至夜徴舒不無所慙内擾不安病行父<lb/>
　似君之言可見僚懰燎皆是姬妍美貌窈糾懮受夭<lb/>
　紹皆徴舒繚繞貌悄慅慘皆徴舒憂悒貌也<lb/>
　　聞音曰僚虚皎切糾已小切皓胡老切懰殷鳥切<lb/>
　　　受侍倒切慅七老切惨七到切開元經文以惨<lb/>
　　　為懆引白華念子懆懆説文懆愁不安也<pb n="11b"/>總聞曰佼人以為靈公孔寧儀行父亦可婦人慕男子<lb/>
亦猶男子慕婦人聖人存之者著徴舒君臣之分雖惡<lb/>
母子之義甚正也<lb/>
　　株林<lb/>
　　　一章<lb/>
胡為乎株林從夏南匪適株林從夏南<lb/>
　何為徃株林與夏南相從非徃株林與夏南相從也<lb/>
　當是徃株林也數而同夏南也頻故人疑之盖有與<pb n="12a"/>　徴舒適野通謀者知人有覺而詭言之非之株林之<lb/>
　他所也非同夏南同他人也意謂此言可以欺人而<lb/>
　不知已覺也靈公之弑不自似女似君之時蓋已乆<lb/>
　也<lb/>
　　　二章<lb/>
駕我乗馬説于株野乗我乗駒朝食于株<lb/>
　人猶初意其非真之株者跡其所徃則之株也當是<lb/>
　有覺者隂察而不肯發亦嫉靈公孔寧儀行父之事<pb n="12b"/>　未必不幸其興戕而成事也<lb/>
　　聞音曰南尼心切馬滿補切野上與切<lb/>
　　聞跡曰毛氏株林夏氏邑也此特以意推之朝食<lb/>
　　　甚近也當是林巒蔽密之所謂謀于野者也<lb/>
總聞曰靈公夏姬之事固有而此詩止曰夏南夏南者<lb/>
徴舒也孔氏婦人夫死從子故以夏南言之識者更詳<lb/>
　　澤陂<lb/>
　　　一章<pb n="13a"/>彼澤之陂有蒲與荷有美一人傷如之何寤寐無為涕<lb/>
泗滂沱<lb/>
　有美一人恐謂洩冶于孔寧儀行父雖不甚遜于靈<lb/>
　公可謂甚忠已死將如之何痛其亡欲其存也<lb/>
　　　二章<lb/>
彼澤之陂有蒲與蕳有美一人碩大且卷寤寐無為中<lb/>
心悁悁<lb/>
　　　三章<pb n="13b"/>彼澤之陂有蒲菡蓞有美一人碩大且儼寤寐無為輾<lb/>
轉伏枕<lb/>
　寤寐無為言終夕無可為者惟傷悲而已<lb/>
　　聞音曰卷其員切悁鳥𤣥切蓞徒畎切枕知輦切<lb/>
　　聞物曰鄭氏以蕳作蓮恐是三章皆同類同時之<lb/>
　　　物蕳蘭也生陸生春皆不同<lb/>
總聞曰每章必舉二物初章蒲荷次章蒲蓮三章蒲菡<lb/>
蓞殆是孔寧儀行父所謂二子者也二子得地得時競<pb n="14a"/>秀争鮮而洩冶亡矣彼二子之美不若洩冶之美二子<lb/>
之美美于男女洩冶之美美于君臣孔子盖亦憐之曰<lb/>
民之多辟無自立辟靈公君臣固邪僻也洩冶又自與<lb/>
立邪僻言揭而揚之也為洩冶者隂為之術可也此孔<lb/>
子之意也杜氏以上辟邪也下辟法也一字不應作两<lb/>
義併載于此<lb/>
　檜風<lb/>
　　羔裘<pb n="14b"/>　　　一章<lb/>
羔裘逍遥狐裘以朝豈不爾思勞心忉忉<lb/>
　羔裘者當是人所敬而去狐裘者當是人所鄙而留<lb/>
　去者人情非不思而不能留當是有所不可言而弗<lb/>
　得已者徒憂勞傷悼而不能已也<lb/>
　　　二章<lb/>
羔裘翺翔狐裘在堂豈不爾思我心憂傷<lb/>
　　　三章<pb n="15a"/>羔裘如膏日出有曜豈不爾思中心是悼<lb/>
　至此不言狐裘惟專思羔裘而已他人不暇及也<lb/>
　　聞音曰膏古報切<lb/>
　　聞人曰史伯曰濟洛河潁之間子男之國虢檜為<lb/>
　　　大恃勢與險崇侈貪冒序者遂以羔裘而歸諸<lb/>
　　　君之好潔以隰有萇楚而歸諸君之滛恣又檜<lb/>
　　　詩少見故不能如他詩指名某公某侯而大概<lb/>
　　　稱君使當時知其的必得其人以是知未必有<pb n="15b"/>　　　傳特附合而增加者也無所附合故無所增加<lb/>
　　　作序者亦未為博極也<lb/>
總聞曰或其君不可服事或其徒不可同處不去則有<lb/>
不測之憂雖去亦終有不免之患不然何國人忉忉勞<lb/>
心增而為憂傷又增而為悼也度逍遥翶翔者必與以<lb/>
朝在堂者異趣彼在位而此在野人情不無過慮其賢<lb/>
可愛如此<lb/>
　　素冠<pb n="16a"/>　　　一章<lb/>
庶見素冠兮棘人欒欒兮勞心慱慱兮<lb/>
　當是在位之賢宅憂而國事無人任之所以急欲挽<lb/>
　出也<lb/>
　　　二章<lb/>
庶見素衣兮我心傷悲兮聊與子同歸兮<lb/>
　　　三章<lb/>
庶見素鞸兮我心藴結兮聊與子如一兮<pb n="16b"/>　　聞音曰結激質切從吉以吉取聲説文多用此荀<lb/>
　　　氏治復一修之吉君子執之心如結<lb/>
　　聞訓曰欒欒轉旋不安貌慱慱鬱結不舒貌<lb/>
　　聞事曰䘮制人之變所惡見而諱言者也今欲同<lb/>
　　　歸如一而如一尤不美非人情也語勢亦不如<lb/>
　　　此<lb/>
總聞曰同歸者欲與偕歸都也如一者欲與均任事也<lb/>
必其徒相挽蓋亦國人所欲也<pb n="17a"/>　　隰有萇楚<lb/>
　　　一章<lb/>
隰有萇楚猗儺其枝夭之沃沃樂子之無知<lb/>
　萇楚羊桃也雖卑瑣亦可啖何必珍竒也婦但求淑<lb/>
　不必求艷夭冶也沃澤也此非所以成人家道益人<lb/>
　壽考故以無知無家無室為樂言不若無此則無他<lb/>
　憂有此必可憂也<lb/>
　　　二章<pb n="17b"/>隰有萇楚猗儺其華夭之沃沃樂子之無家<lb/>
　　　三章<lb/>
隰有萇楚猗儺其實夭之沃沃樂子之無室<lb/>
　　聞物曰夭恐是桃之夭夭之夭桃雖夭夭而羊桃<lb/>
　　　亦猗儺盖自可觀不可見鄙均是桃也夭夭家<lb/>
　　　桃猗儺野桃詩人借辭發興皆相似但彼以有<lb/>
　　　室家為宜此以無室家為樂爾當是風俗有異<lb/>
　　　故人情亦殊也<pb n="18a"/>總聞曰無家無室人道之大闕無知人生之大患細推<lb/>
無家無室雖此欲不遂而此念不斷不若無知之為安<lb/>
樂長乆也世傳我在世五十年不知衣裾之下有此珍<lb/>
美故有知不若無知者也<lb/>
　　匪風<lb/>
　　　一章<lb/>
匪風發兮匪車偈兮<lb/>
　當是在途乗車而遇風有感者也風中在車上最不<pb n="18b"/>　安西北人畏之王氏曰是非古之風也發發者是非<lb/>
　古之車也偈偈者盖傷之也釋詩者祖之發發飄風<lb/>
　非有道之風偈偈疾驅非有道之車釋史者又祖之<lb/>
　今之發發者非古有道之風也今之偈偈者非古有<lb/>
　道之車也此學之傳古詩殆廢如此説甚嘉施于此<lb/>
　詩人情物態之間有所未合<lb/>
顧瞻周道中心怛兮<lb/>
　非風飄忽使我不安也非車馳疾使我不安也但顧<pb n="19a"/>　趨周之路而傷心爾言西周之地為秦所據也<lb/>
　　　二章<lb/>
匪風飄兮匪車嘌兮顧瞻周道中心弔兮<lb/>
　　　三章<lb/>
誰能亨魚溉之釡鬵誰將西歸懐之好音<lb/>
　安能亨魚滌釡言志不在食也誰將西適攄此懐寄<lb/>
　好音欲西周之人知人情不忘故壤也<lb/>
　　聞音曰飄匹妙切嘌匹妙切鬵徐心切<pb n="19b"/>　　聞用曰鬵亦釡屬似甑籀文象形<lb/>
總聞曰當是關中之人為山東之客者其知友送歸以<lb/>
此寄懐輸情殆賢者也詩言周道甚多皆謂西也人情<lb/>
不忘西如此豈非千餘年習熟之乆二三聖人陶染之<lb/>
深難遽忘耶如有用我者吾其為東周乎聖人此情盖<lb/>
天下同情也自周以後有漢至今夷狄猶以漢為辭内<lb/>
地人則曰漢兒内地地則曰漢界至今臣僚兼用南北<lb/>
内地人則曰漢官孝文光武稍類舊周之氣象故人情<pb n="20a"/>亦頗似之此殆非偶然者何况于周此孔子終以西周<lb/>
為已任也<lb/>
　曹風<lb/>
　　蜉蝣<lb/>
　　　一章<lb/>
蜉蝣之羽衣裳楚楚心之憂矣於我歸處<lb/>
　言蜉蝣之整其羽似小人之治其衣裳疾之辭也蜉<lb/>
　蝣其生能幾豈不可憂若欲免祻不若即我所歸而<pb n="20b"/>　處欲其退匿休閙少避衆怨也此君子憐小人而欲<lb/>
　安其餘生也當是此君子與此小人必有親情或有<lb/>
　舊分故為之謀如此亦長者存心也<lb/>
　　　二章<lb/>
蜉蝣之翼采采衣服心之憂矣於我歸息<lb/>
　　　三章<lb/>
蜉蝣掘閱麻衣如雪心之憂矣於我歸説<lb/>
　掘閲挑撥貌管子曰掘閲得王恐當時常談如此言<pb n="21a"/>　小人意氣發揚也説猶舎息也音雖取叶義則故存<lb/>
　此與召伯所説之説同但叶有異也<lb/>
　　聞音曰服蒲北切説欲雪切<lb/>
　　聞物曰蜉蝣亦曰渠略多生溝渠水上纔生即死<lb/>
　　　故曰蜉蝣又曰渠略<lb/>
總聞曰此必在野之君子也以已所處為避患之所静<lb/>
地誠吉壤也<lb/>
　　候人<pb n="21b"/>　　　一章<lb/>
彼候人兮何戈與祋彼其之子三百赤芾<lb/>
　候人道路之官也之子朝廷之官也戈祋䕶衛而赤<lb/>
　芾陪從又赤芾如此其多足見其人之勢盛也<lb/>
　　　二章<lb/>
維鵜在梁不濡其翼彼其之子不稱其服<lb/>
　　　三章<lb/>
維鵜在梁不濡其咮彼其之子不遂其媾<pb n="22a"/>　　　四章<lb/>
薈兮蔚兮南山朝隮婉兮孌兮季女斯飢<lb/>
　當是小人盛服以迎婦者也國人見鵜則曰鵜已飽<lb/>
　而在梁不復沒水求魚也言小人雖飫樂如此願不<lb/>
　勝其衣欲其病也願不成其婚欲其判也疾之辭也<lb/>
　見山雲則曰山木茂而雲氣升言小人雖振盛如此<lb/>
　而其家有未嫁之㓜女無飬而抱飢者也言忍而無<lb/>
　親也亦疾之辭<pb n="22b"/>　　聞音曰祋都外切芾甫味切芾韠也集韻亦作市<lb/>
　　　作韍作芾皆分物切去韻亦有芾小也芾草木<lb/>
　　　也皆博蓋切雖當從分物而祋説文引詩何戈<lb/>
　　　與祋鄭氏雖引詩何戈與祋以為綴集韻皆都<lb/>
　　　外切芾當用去韻世用此多叶分律盖用紱黻<lb/>
　　　苃呉氏所疑亦似過也服蒲北切<lb/>
總聞曰鵜梁南山皆候人迎送之路所見者也旁觀必<lb/>
有不平之心故有不堪之辭<pb n="23a"/>　　鳲鳩<lb/>
　　　一章<lb/>
鳲鳩在桑其子七兮淑人君子其儀一兮其儀一兮心<lb/>
如結兮<lb/>
　此言夫婦皆得美于國人也淑人婦人君子夫也其<lb/>
　儀既一而不變其心亦固而不解盖夫婦相得也<lb/>
　　　二章<lb/>
鳲鳩在桑其子在梅淑人君子其帶伊絲其帶伊絲其<pb n="23b"/>弁伊騏<lb/>
　　　三章<lb/>
鳲鳩在桑其子在棘淑人君子其儀不忒其儀不忒正<lb/>
是四國<lb/>
　　　四章<lb/>
鳲鳩在桑其子在榛淑人君子正是國人正是國人胡<lb/>
不萬年<lb/>
　當是國君尋詩正是四國胡不萬年皆譽上之辭<pb n="24a"/>　　聞音曰結激質切絲新齎切國越逼切年禰因切<lb/>
　　聞字曰絲婦之帶騏夫之弁也說文騏作琪字轉<lb/>
　　聞物曰俗傳惟鳩育子多七數初亦未信家居近<lb/>
　　　山木試探數巢果然禽獸一鳥曰隹二鳥曰雔<lb/>
　　　三鳥曰朋四鳥曰乘五鳥曰雇六鳥曰鶂七鳥<lb/>
　　　曰□八鳥曰鸞九鳥曰鳩十鳥曰<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>今鳩七子<lb/>
　　　併夫婦為九故其字從九古傳儻細推自見彼<lb/>
　　　亦不徒然也<pb n="24b"/>總聞曰鳲鳩之子可數同在桑未離巢也在梅在棘在<lb/>
榛則其子長成而分飛他樹矣此春夏之交當是淑人<lb/>
君子成昏之時也<lb/>
　　下泉<lb/>
　　　一章<lb/>
冽彼下泉浸彼苞稂愾我寤歎念彼周京<lb/>
　稂蕭蓍皆陸草陸草遇水則悴此必當時濤水泛溢<lb/>
　人情不安也三章皆言周京京周京師專為在都不<pb n="25a"/>　指他所此必曹人之在林野者故皆及泉言冽野之<lb/>
　深者也下地之卑者也言稂蕭蓍皆野植也如此而<lb/>
　有念王都之心憂人主之意其為不遇之君子審也<lb/>
　語勢亦非常人之辭<lb/>
　　　二章<lb/>
冽彼下泉浸彼苞蕭愾我寤歎念彼京周<lb/>
　　　三章<lb/>
冽彼下泉浸彼苞蓍愾我寤歎念彼京師<pb n="25b"/>　　　四章<lb/>
芃芃黍苗隂雨膏之<lb/>
　陸草畏水田禾喜水當是初夏大雨漲水盛夏反無<lb/>
　也故陸艸田禾皆病思盛時雨澤適時盖謂上有文<lb/>
　王下有郇伯之時也<lb/>
四國有王郇伯勞之<lb/>
　郇伯文王之子也昔時上有文王下有郇伯當時氣<lb/>
　候皆正雨澤皆調盖君臣皆良故天人相應也傷今<pb n="26a"/>　皆無<lb/>
　　聞音曰京居良切蕭疎鳩切師霜夷切膏古報切<lb/>
　　　勞力報切<lb/>
　　聞跡曰郇伯所封在猗氏縣<lb/>
總聞曰易林下泉苞稂十年無王郇伯遇時憂念周京<lb/>
正引此詩當是厲王在彘之時在彘凡十五年十年無<lb/>
王豈非此際也耶言郇伯遇時今有如郇伯者而于時<lb/>
不遇但憂念周京而已作此詩者必斯人也<pb n="26b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷七<lb/>
</p>

  </div>
            <div>
<head>詩總聞卷八</head> <lb/>
    <p>
<pb n="1a"/>欽定四庫全書<lb/>
　詩總聞卷八<lb/>
　　　　　　　　　　　　宋　王質　撰<lb/>
　豳風<lb/>
　　七月<lb/>
　　　一章<lb/>
七月流火九月授衣<lb/>
　此田野農民酬酢徃復之辭故参錯無次序大率七<pb n="1b"/>　月至九月一嵗之食已畢一冬之衣又辦相與各道其<lb/>
　生業指時指物不一而足卒之躋堂稱夀以答上也<lb/>
一之日觱發二之日栗烈無衣無褐何以卒嵗三之日<lb/>
于耜四之日舉趾同我婦子饁彼南畆田畯至喜<lb/>
　民或言曰自七月有寒之漸九月寒事當辦無以禦<lb/>
　冬何以卒歲歲既卒陽已深則于耜舉趾饁田以次<lb/>
　而至也<lb/>
　　　二章<pb n="2a"/>七月流火九月授衣春日載陽有鳴倉庚女執懿筐遵<lb/>
彼㣲行爰求柔桑春日遅遅采蘩祁祁女心傷悲殆及<lb/>
公子同歸<lb/>
　民或又言曰自七月變候九月卒歲之計已備春来<lb/>
　男已不可離田女當采桑育蠶男女各分職也女見<lb/>
　物變覺年長所以傷悲人常情也公子適野勞田者<lb/>
　也女與同歸喜觀公子之儀容徒御隨其後而還也<lb/>
　　　三章<pb n="2b"/>七月流火八月萑葦蠶月條桑取彼斧斨以伐逺揚猗<lb/>
彼女桑<lb/>
　民又或言曰自七月萑葦將成八月可采儲蠶薄待<lb/>
　蠶月時至則采桑從事也條桑南人謂之梯桑批桑<lb/>
　北人謂之穿桑采桑止取葉不伐條也正月以後即<lb/>
　為之將近蠶月也<lb/>
　　　四章<lb/>
七月鳴鵙八月載績載𤣥載黃我朱孔陽為公子裳<pb n="3a"/>　民又或言曰自七月有麻事之漸八月可績以奉公<lb/>
　子為先併絲麻而結于此章也染采必向陽藉日色<lb/>
　也今染人猶然<lb/>
　　　五章<lb/>
四月秀葽五月鳴蜩八月其穫十月隕籜一之日于貉<lb/>
取彼狐狸為公子裘二之日其同載纉武功言私其豵<lb/>
獻豜于公<lb/>
　民又或言曰自四月五月有稼事之漸八月可刈十<pb n="3b"/>　月天寒葉凋可趣野事之時仲冬始出季冬再出過<lb/>
　是則春野事休田事起西北非皮不可禦寒縑布皆<lb/>
　不足當之小民以羊豕等皮大民以狐狸等皮故絲<lb/>
　麻為公子之裳狐狸為公子之裘所自用者豵之類<lb/>
　也野豕一歲為豵言皮薄也三嵗為豜言皮厚也野<lb/>
　豕多得稚者力弱易制也少得大者力健難獲也以<lb/>
　難得者奉上也<lb/>
　　　六章<pb n="4a"/>五月斯螽動股六月莎雞振羽七月在野八月在宇九月<lb/>
在戶十月蟋蟀入我牀下穹窒熏鼠塞向墐戶嗟我婦<lb/>
子曰為改嵗入此室處<lb/>
　民又或言曰自五月一隂之生更六月至十月而隂<lb/>
　氣已盛穹窒熏鼠塞向墐戶將改歳而入此避之也<lb/>
　螽莎雞蟋蟀皆類蝗螽今蚱蜢莎雞今促織蟋蟀亦<lb/>
　促織但促織聲如云西西蟋蟀聲如云習習尋詩既<lb/>
　莎雞蟋蟀同種則螽當亦是同種或螽所化未可知<pb n="4b"/>　俗言蚱蜢食蠅乃化蟋蟀識者更詳<lb/>
　　　七章<lb/>
六月食鬱及薁七月亨葵及菽八月剝棗十月穫稻為<lb/>
此春酒以介眉壽<lb/>
　民又或言曰自六月鬱薁可食其他以次而有十月<lb/>
　初寒可以釀酒之時穫當作濩浸米為醪也春酒冬<lb/>
　飲而春生非春始為也毛氏凍醪今臘醅也<lb/>
　　　八章<pb n="5a"/>七月食𤓰八月斷壺九月叔苴采荼薪樗食我農夫<lb/>
　民又或言曰自七月又有瓜可食以至苦菜皆可亨<lb/>
　餁以勞乆苦之農夫也毛氏叔拾也如此則當為椒<lb/>
　　　九章<lb/>
九月築場圃十月納禾稼黍稷重穋禾麻菽麥<lb/>
　場圃植果蓏也𢷬之使堅恐果蓏之株為風所㧞也<lb/>
　納入也今輸官猶有此稱納禾八官禾倉納氷入官<lb/>
　氷室豳俗愛君親上故遇事先公後私絲麻狐狸先<pb n="5b"/>　獻公黍稷重穋禾麻菽麥先納公以至宫功皆先于<lb/>
　乗屋其末則朋酒殺羊而獻公堂豳俗如此美也<lb/>
嗟我農夫我稼既同上入執宫功<lb/>
　上今赴役猶有此稱執今作役猶有此稱自十月而<lb/>
　輸官之物皆足總禾麥而結之此章也此詩渉民甚<lb/>
　切故多凡談但乆逺無由盡曉<lb/>
晝爾于茅宵爾索綯亟其乗屋其始播百榖<lb/>
　西北小民多茅屋將寒則采茅絞索縶之不爾大風<pb n="6a"/>　輙卷去今猶如此謂之蛇索言索如蛇也芒種節後<lb/>
　始播種又以四月結之也<lb/>
二之日鑿氷冲冲三之日納于凌隂四之日其蚤獻羔<lb/>
祭韭<lb/>
　氷最在後非民事也以二月結之自此以後頒氷刷<lb/>
　氷民不與也<lb/>
九月肅霜十月滌場<lb/>
　滌猶言刷秋氷用盡則刷氷室以待来年之藏冬禾<pb n="6b"/>　収盡則滌禾塲以待来年之耕今人猶言洗厨言収<lb/>
　之盡也滌塲同意<lb/>
朋酒斯饗曰殺羔羊躋彼公堂稱彼兕觥萬壽無疆<lb/>
　朋酒醵酒也醵酒亨羊升公子之堂獻公子之壽一<lb/>
　嵗之事畢也禮籥章掌土鼓豳籥中春晝擊土鼓龡<lb/>
　豳詩鄭氏豳風七月也鄭氏自七月流火九月授衣<lb/>
　至殆及公子同歸為豳風國祈年于田祖吹龡雅擊<lb/>
　土鼓以樂田畯鄭氏豳雅亦七月也鄭氏自七月流<pb n="7a"/>　火八月萑葦至以介眉夀為豳雅國祭蜡則龡豳頌<lb/>
　擊土鼓以息老幼鄭氏豳頌亦七月也鄭氏自七月<lb/>
　食瓜八月斷壺至萬夀無疆為豳頌不知如何分一<lb/>
　詩作三種禮瞽矇諷誦詩世奠擊鼓琴瑟誦也詩也<lb/>
　各有聲也此二聲四器也先諷其辭而後入鼓鐘奠<lb/>
　鼓也擊鐘也世曵長也又入琴瑟籥章所謂豳詩以<lb/>
　鼓鐘琴瑟之聲合籥也禮笙師龡竽笙塤籥簫箎篴<lb/>
　管春牘應雅此十二器也籥章所謂雅以雅之器之<pb n="7b"/>　聲合籥也禮貾瞭播鼗鼓擊頌磬笙磬此四器也籥<lb/>
　章所謂豳頌以頌噐之聲合籥也禮諸噐諸聲亦在<lb/>
　和之所謂凡為樂噐以十有二律為之數度以十有<lb/>
　二聲為之齊量凡和樂亦如之故逆暑迎寒祈年祭<lb/>
　蜡皆全用七月特以噐和聲有不同耳大率樂非一<lb/>
　器所能合非一聲所能和今此以土鼓豳籥為主鄭<lb/>
　氏豳籥用豳地竹詩亦如之鄭氏豳籥豳人吹籥之<lb/>
　聲章引禮土鼓蒯桴葦籥伊耆氏之樂此亦有理此<pb n="8a"/>　盖豳地之樂也豳詩豳歌曲也豳雅豳頌皆豳樂器<lb/>
　也合籥而吹之不同擊鼓而節之則同也<lb/>
　　聞音曰火虎隈切衣魚紀切發方吹切烈力制切<lb/>
　　　褐許既切畆滿罪切庚古郎切行戶郎切裘渠<lb/>
　　　之切野上宇切戶後五切下後五切瓜攻乎切稼<lb/>
　　　古䕶切穋六直切麥訖力切隂於容切韭已小切<lb/>
　　　饗虚良切觥姑黄切吴氏此詩毎句用韻誠然<lb/>
　　　有不可叶者惟曰為改歳嗟我農夫若用許氏<pb n="8b"/>　　　之法亦可嵗從示可以示取音叶子夫從工可以<lb/>
　　　工取音叶同既不在韻亦不必徒使以卓見忽<lb/>
　　　古人者空騰口也恐是當時音調又不可不知<lb/>
　　鴟鴞<lb/>
　　　一章<lb/>
鴟鴞鴟鴞既取我子無毁我室恩斯勤斯鬻子之閔斯<lb/>
　　　二章<lb/>
迨天之未隂雨徹彼桑土綢繆牖戶今女下民或敢侮<pb n="9a"/>予<lb/>
　　　三章<lb/>
予手拮据予所捋荼予所蓄租予口卒瘏曰予未有室<lb/>
家<lb/>
　　　四章<lb/>
予羽譙譙予尾翛翛予室翹翹風雨所漂摇予惟音嘵<lb/>
嘵<lb/>
　　聞跡曰豳自七月以下皆周公之詩而繫豳周公<pb n="9b"/>　　　生于豳岐之間陶染西俗習貫西音盖千餘年<lb/>
　　　正氣所傳雖聖人烏能變也當是此詩皆豳音<lb/>
　　　入豳樂鄭氏所謂豳人龡籥之聲章是也古音<lb/>
　　　乆絶後人不曉孔子所以繫豳盖有自然之趣<lb/>
　　　初亦何心非若後人强為穿鑿曲生辭説也魯<lb/>
　　　成九年晋侯見楚囚鍾儀使與之琴操南音今<lb/>
　　　西音不知與古音何如西人吐語殺辭必曰斯<lb/>
　　　又若蘓此詩恩斯勤斯鬻子之閔斯破斧哀我<pb n="10a"/>　　　人斯亦可想見其風俗也<lb/>
總聞曰鴟鴞謂管蔡也子謂伯禽也室謂成周也當是<lb/>
周公在東伯禽在西父子隔絶有不相保之勢言我子<lb/>
猶可王室為重憂王室將危也下民商徐奄淮夷也乗<lb/>
管蔡之流言敢見侮而相挺為亂也室家亦成周也言<lb/>
武王克商二年而病五年而喪饗國日淺初基未固故<lb/>
曰未有有當如克有常憲之有有諸已之有言永保也<lb/>
大率欲以哀苦為之感動成王其初欲誚而未敢其卒<pb n="10b"/>乃悔而至泣此詩不為無助也<lb/>
　　東山<lb/>
　　　一章<lb/>
我徂東山慆慆不歸我来自東零雨其濛<lb/>
　徂東徃也来自東歸也此其夫来歸與其妻相見叙<lb/>
　相别之狀𨗳相見之情也王氏征夫懐親戚誰獨無<lb/>
　此情昔人從公<hi>闕</hi>一徂輒三齡此皆夫辭<lb/>
我東曰歸我心西悲制彼裳衣勿士行枚<pb n="11a"/>　言寄征衣而不達也不知在士之中第幾行第幾枚<lb/>
　也外事不與内通故不達也<lb/>
蜎蜎者蠋烝在桑野敦彼獨宿亦在車下<lb/>
　蠋桑蟲也桑生葉則有蟲如蠶而小春時也我獨宿<lb/>
　在車下但見桑蟲不見妻也<lb/>
　　　二章<lb/>
我徂東山慆慆不歸我来自東零雨其濛果臝之實亦<lb/>
施于宇伊威在室蠨蛸在戶町疃鹿場熠燿宵行亦可<pb n="11b"/>畏也伊可懐也<lb/>
　果臝括樓也其實及宇夏時也想女在家果臝伊威<lb/>
　蠨蛸其寂如此我在野亦止見鹿場螢火不見妻也<lb/>
　故不及宇及室及戶而言場鹿宿則相環外向猶如<lb/>
　戰場盖夜行所見鄭氏此五物去家無人則然甚佳<lb/>
　但上三物當施于内下二物當施于外則語意皆順<lb/>
　也<lb/>
　　　三章<pb n="12a"/>我徂東山慆慆不歸我来自東零雨其濛鸛鳴于垤婦<lb/>
歎于室洒掃穹窒我征聿至有敦瓜苦烝在栗薪自我<lb/>
不見于今三年<lb/>
　瓜白瓜也近蒂帶苦秋時也穹窒炕也西北人非此<lb/>
　不可寢冬時也想女聞鸛鳴則憂我在外而苦雨也<lb/>
　洒埽所臥之炕以待我至儲瓜儲薪凡皆待我也<lb/>
　　　四章<lb/>
我徂東山慆慆不歸我来自東零雨其濛倉庚于飛熠<pb n="12b"/>燿其羽之子于歸皇駁其馬親結其縭九十其儀其新<lb/>
孔嘉其舊如之何<lb/>
　倉庚黄栗留也又春時也見此春鳥追思乗馬親迎<lb/>
　結縭相合之時新相見之情與舊相處之情孰優戲<lb/>
　之辭也<lb/>
　　聞音曰上四句每章為起辭上二句不用韻下二<lb/>
　　　句乃用韻吴氏以為未詳山西人呼曰師又若<lb/>
　　　曰沙今猶有此音山歸未嘗不叶也野上與切<pb n="13a"/>　　　　下後五切户後五切行户郎切畏於罪切懷胡<lb/>
　　　　隈切垤地一切窒陟致切年禰因切馬滿補切<lb/>
　　　　嘉居何切<lb/>
　　　聞物曰陸氏果臝□螉盖謂草與蟲獸不當相雜<lb/>
　　　　也上章言桑蠋下章言鸛瓜栗薪草木與蟲獸<lb/>
　　　　亦相雜言之小宛蜾蠃負之皆從䖝此皆從果<lb/>
　　　　毛氏良是<lb/>
　　　聞跡曰詩自七月以下所繫周公之詩鴟鴞固已<pb n="13b"/>　　　　略言之今又載于此周公東征必皆豳岐生長<lb/>
　　　　諳慣之人其人作豳樂歌豳曲夫人何恠項氏<lb/>
　　　　有楚其在垓下也聞漢軍四面皆楚歌曰漢皆<lb/>
　　　　已得楚乎何楚人多也盖漢髙部曲皆闗中調<lb/>
　　　　發之人秦人而有楚歌此項氏所以悲歌忼慷<lb/>
　　　　也力㧞山兮氣盖世時不利兮騅不逝騅不逝<lb/>
　　　　兮可奈何虞兮虞兮奈若何自今觀之四句如<lb/>
　　　　今古詩哀泣何由而生而死生何由而决也舉<pb n="14a"/>　　　此以明東山蓋豳人從軍為歌者人諷其辭已<lb/>
　　　足以感人何况其聲惜後人不得聞且不可考<lb/>
　　　也<lb/>
總聞曰書稱二年詩稱三年尋詩再及春一及夏一及<lb/>
秋一及冬歴五時也當是二年始定三年乃歸㨿皇極<lb/>
經世丙戌東征戊子底平則是三年也詩書所言自不<lb/>
相礙<lb/>
　　破斧<pb n="14b"/>　　　一章<lb/>
既破我斧又闕我斨周公東征四國是皇哀我人斯亦<lb/>
孔之將<lb/>
　既又言見害不已也小人雖極力而不害周公之大<lb/>
　不害周公之休皇張也吪動也遒聚也有識知其無<lb/>
　能為而終以為哀者恐不幸而墮其機也既而自解<lb/>
　周公甚大甚嘉甚休豈能無傷也<lb/>
　　　二章<pb n="15a"/>既破我斧又闕我錡周公東征四國是吪哀我人斯亦<lb/>
孔之嘉<lb/>
　　　三章<lb/>
既破我斧又闕我銶周公東征四國是遒哀我人斯亦<lb/>
孔之休<lb/>
　　聞音曰錡於何切嘉居何切<lb/>
　　聞事曰古專征杖鉞黄金餙斧書左杖黄鉞又有<lb/>
　　　大鉞在左者秉之小鉞在右者秉之後世雖執<pb n="15b"/>　　　國之臣止假黃鉞亦未敢當多辭盖黄鉞即君<lb/>
　　　權也不知此時或是黄鉞或是大鉞司馬氏武<lb/>
　　　王殺紂周公把大鉞召公把小鉞以夾武王此<lb/>
　　　行當是黄鉞其位既尊其勢又重于徃時也<lb/>
總聞曰毛氏四國管蔡商奄此當是三監同亂諸邦竝<lb/>
騷所謂有大艱于西土西土人亦不静人情見天下之<lb/>
變如此周公之危如此故以為哀也<lb/>
　　伐柯<pb n="16a"/>　　　一章<lb/>
伐柯如何匪斧不克取妻如何匪媒不得<lb/>
　伐柯當以斧害周公當如此去之取妻當以媒来周<lb/>
　公當如此致之皆所以感動成王也<lb/>
　　　二章<lb/>
伐柯伐柯其則不逺我覯之子籩豆有踐<lb/>
　管蔡之徒必有尚在成王之側者故曰不逺周公所<lb/>
　以未還者為是故也去是則見周公而致禮通情斯<pb n="16b"/>　有日矣<lb/>
　　聞音曰踐慈演切<lb/>
總聞曰害周公者固不為少而知周公者亦不為不多<lb/>
成王之眀而又有賢者以感悟之此天所以相周也考<lb/>
書二公召公太公也諸史有執事莫知主名諸人一信<lb/>
一噫二語移成王之心流成王之涕而天又動威于雷<lb/>
風禾木之間文武之澤深矣此詩當是諸史百執事之<lb/>
徒所作願為媒者也司馬氏以雷風之事在周公既卒<pb n="17a"/>之後盖以昔公勤勞王家認昔為古凡隔宿即為昔何<lb/>
論存亡其中眀言惟朕小子其親逆我國家禮亦宜之<lb/>
不應以十年之後事相聨成文而又意勢相貫决不在<lb/>
十年之後也司馬氏恐非㨿皇極經世周公東征以丙<lb/>
戌沒以丙申併載于此<lb/>
　　九罭<lb/>
　　　一章<lb/>
九罭之魚鱒魴我覯之子衮衣繡裳<pb n="17b"/>　　　二章<lb/>
鴻飛遵渚公歸無所於女信處<lb/>
　　　三章<lb/>
鴻飛遵陸公歸不復於女信宿<lb/>
　皆周公歸途所見之物也魚逰近罭鴻飛近渚近陸<lb/>
　皆危地公歸恐復陷讒不能免也國人憂周公而未<lb/>
　孚成王故欲且留再宿以觀其變女衆人共推為可<lb/>
　留之所也<pb n="18a"/>　　　四章<lb/>
是以有衮衣兮無以我公歸兮無使我心悲兮<lb/>
　雖此有所逆之服然不可歸恐墮其計也國人憂疑<lb/>
　之心如此懲已徃不能保將来也<lb/>
　　聞句曰舊一章四句三章三句今為各三句九罭<lb/>
　　　之魚不斷<lb/>
總聞曰鄭氏是東都也東都欲留周公為君謂成王賫<lb/>
来衮衣願其封公于此以衮衣命留之無以公西歸此<pb n="18b"/>説極有理東都為周公之計則甚精也初欲少留以觀<lb/>
事變又欲終留以奠别都若爾則不利孺子之讒乃驗<lb/>
周公之心上通乎天下通乎地當是武王遘厲以成王<lb/>
托周公故曰是有丕子之責于天盖已屬後事也其後<lb/>
南面負扆之事雖以為疑然不必疑也聖人不事形迹<lb/>
如後世之肺腸大誥之作正危疑洶湧之時亦以王命<lb/>
告天下東征西歸又十年乃沒天下康平國勢尊安若<lb/>
使周公避嫌逺疑如常情所存則非所謂出乎其類㧞<pb n="19a"/>乎其萃者也併載于此<lb/>
　　狼䟦<lb/>
　　　一章<lb/>
狼跋其胡載疐其尾公孫碩膚赤舄几几<lb/>
　　　二章<lb/>
狼疐其尾載跋其胡公孫碩膚徳音不瑕<lb/>
　狼進則跋其胡退則疐其尾此與周公異意之人所<lb/>
　露之狀也周公尚留未歸已歸未至朝廷必有踧踖<pb n="19b"/>　者成王亦為之遅疑也周公以大包之以美和之故<lb/>
　居上公之位安而保聖人之徳全也<lb/>
　　聞音曰瑕洪孤切善哉吴氏之説曰載籍所傳自<lb/>
　　　三代而下以至于今一字之聲無慮數變秦漢<lb/>
　　　以前凡從叚者在平則讀如胡或自胡而孶在<lb/>
　　　側則讀如䕶或自䕶而孶魏晋之間在平則讀<lb/>
　　　如何或自何而孶在側則讀如賀或自賀而孶<lb/>
　　　齊梁之後在平則讀為胡加切在側則讀為胡<pb n="20a"/>　　　駕切亦或自二音而孶自胡而為何自何而為<lb/>
　　　遐自䕶而為賀自賀而為下其聲音之變如此<lb/>
　　　至其所以變則不得而知而魏晋以前或兼用<lb/>
　　　後世之音至後世既變之後古音之存者盖蔑<lb/>
　　　矣今以一二考之左氏傳宋野人之歌曰既定<lb/>
　　　爾婁豬盍歸吾艾豭此以豭為胡也楚辭逺逰<lb/>
　　　潄正陽而含朝霞精神入而麤氣除司馬相如<lb/>
　　　大人賦曰囘車朅来兮㑹食幽都吸沆瀣兮餐<pb n="20b"/>　　　朝霞此以霞為胡也楚辭招魂瓊轂錯衡華英<lb/>
　　　假茞蘭桂樹鬱彌路又曰結撰至思蘭芳假人<lb/>
　　　有所極同心賦此以假為䕶也張衡狼比周公<lb/>
　　　如以鴟鴞比成王也此等當易<lb/>
　　聞人曰公孫周公公季之孫也初止稱公季後乃<lb/>
　　　稱王季此詩止襲前稱大率公子公孫皆實語<lb/>
總聞曰此必逆周公之使者行道所見也詩人未有無<lb/>
故而興辭觸物吐情此非以狼而詆其人也<pb n="21a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="21b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷八<lb/>
</p>

  </div>
            <div>
<head>詩總聞卷九</head> <lb/>
    <p>
<pb n="1a"/>欽定四庫全書<lb/>
　詩總聞卷九<lb/>
　　　　　　　　　　　　　宋　王質　撰<lb/>
　　雅<lb/>
　　　聞雅一<lb/>
雅樂歌名也雅有大雅小雅見于季子所觀猶之可也南<lb/>
山有臺之類豈不大而入小泂酌之類豈不小而入大姑<lb/>
猶之可也既强以為風有正風變風又强以為雅有變雅<pb n="1b"/>前人所言以事之美惡分正變以辭之繁簡分大小既立<lb/>
此法則古詩必有更張移易者細推季子所觀小雅有美<lb/>
有惡大雅有美無惡小雅美哉思而不貳怨而不言其周<lb/>
徳之衰乎猶有先王之遺民焉杜氏以為遺民者商王餘<lb/>
俗故未大審爾乃周徳之盛非周徳之衰也故此成康以<lb/>
下者皆是也大雅廣哉熙熙乎曲而有直體其文王之徳<lb/>
乎杜氏以為雅者詠盛徳形容但歌其正不歌其變審爾<lb/>
則小雅亦雅也何以及衰故此穆夷以上者皆是也更改<pb n="2a"/>移易斷無可疑者風亦有之如何彼穠矣之類明為王<lb/>
姬下嫁齊侯之詩是也姑存以待識者<lb/>
　　　聞雅二<lb/>
雅大小諸篇㨿序王雅及后稷及公劉及太王及王季<lb/>
及文王及武王及成王及宣王凡其上世之賢君無有<lb/>
不及變雅止及幽厲而不及他王自厲王以上有昭王<lb/>
穆王共王懿王孝王夷王自幽王以下有平王桓王王<lb/>
風止于桓王未聞以下而皆不及至其詩無可復見幽<pb n="2b"/>厲之干渉者則以為思古思古不思文王而專思武王<lb/>
不思康王而專思成王皆不可曉恐其間亦不及他王<lb/>
或臣或民或男或女者不專二人當之子貢曰紂之不<lb/>
善不如是之甚也是以君子惡居下流天下之惡皆歸<lb/>
焉然既為此學當不愧于天不怍于人不可承流言為<lb/>
實說使為惡而苟免者何幸非已而妄受者何寃且如<lb/>
無將大車悔將小人小眀悔仕亂世小人亂世豈非為<lb/>
君之罪而不以幽王為刺何也采菽婦人怨曠瓠葉士<pb n="3a"/>大夫饔餼㣲薄何與于人君而乃以幽王為刺何也且<lb/>
如漸漸之石以夷狄征役乆病而作苕之華以夷狄師<lb/>
旅並起而作何草不黄亦以夷狄用兵不息而作而前<lb/>
後两詩皆刺幽王中一詩不刺幽王何也瞻卬召旻皆<lb/>
凡伯刺幽王大壞一稱旻天一稱昊天獨以旻為閔小<lb/>
旻又不以為閔何也節南山正月十月之交雨無正小<lb/>
旻小宛序皆刺幽王而毛氏以二詩為刺幽王四詩為<lb/>
刺厲王何也序者如此釋者如此皆所不曉也<pb n="3b"/>　　　聞雅三<lb/>
漢晉以下有迎享送神曲皆用諸大神後世亦施諸小<lb/>
神今攷楚茨自楚楚者茨一章濟濟蹌蹌一章迎神也<lb/>
執爨踖踖一章我孔熯矣一章送神也又有夕牲引牲<lb/>
歌夕牲視牲也引牲陳牲也今考信南山恐是此歌甫<lb/>
田大田皆是饗神之曲後世有藉田迎享送神歌太社<lb/>
及先農迎享送神歌必有自来或曰頌告神之詩雅非<lb/>
告神之詩特詠事之詩也自梁定國樂竝以雅為稱衆<pb n="4a"/>官出入奏俊雅皇帝出入奏皇雅太子出入奏徹雅王<lb/>
公出入奏賔雅上夀酒奏介雅食舉奏需雅撤饌奏雍<lb/>
雅牲出入奏滌雅薦毛血奏牲雅降神及迎送奏諴雅<lb/>
皇帝飲福酒奏獻雅燎埋奏埋雅今楚茨信南山大田<lb/>
甫田略見而楚茨為詳後世有飲福撤爼歌今楚茨末<lb/>
章亦具所謂禮儀既備也<lb/>
　　　聞雅四<lb/>
古曲不傳于後世而三國六朝之間尚或有之漢有殿<pb n="4b"/>中食舉七曲大樂食舉十三曲魏有四曲皆取鹿鳴而<lb/>
魏曲又增騶虞伐檀文王皆古聲亂後改騶虞伐檀文<lb/>
王三曲更自作聲莭其名雖同而聲實異唯鹿鳴獨得<lb/>
存後又改第一曰於赫與古鹿鳴同第二曰巍巍用後<lb/>
所改騶虞聲第三曰洋洋用後所改文王聲第四曰日<lb/>
復復用鹿鳴聲不用伐檀聲也且以詩推之則其存尚<lb/>
見于此今觀於赫與鹿鳴繁簡長短不同不知何由用<lb/>
其聲世傳桑景舒聞虞美人曲能動虞美人草以為此<pb n="5a"/>吴音也别製一闋與虞美人曲逈絶而艸亦動恐或有<lb/>
之自晋宋以來食舉謂之四廂歌此鹿鳴所謂人之好<lb/>
我示我周行也古列位左右前後分置所謂輔拂疑丞<lb/>
是也自後謂之四廂食舉猶存其名後又謂之東西廂<lb/>
歌漸廢四廂之制而至今軍職猶存四廂之名然皆虗<lb/>
稱也大率古朝禮與軍禮相埒軍禮左右前後而尊者<lb/>
處中朝禮亦然今軍軄則故軍儀亦故朝儀也其他未<lb/>
易可推惟食舉以鹿鳴之辭又以魏晋之號略見古燕<pb n="5b"/>饗之禮也<lb/>
　周小雅<lb/>
　　鹿鳴<lb/>
　　　一章<lb/>
呦呦鹿鳴食野之苹<lb/>
　當是園囿之間與臣之髙尊者燕樂即所見起興嘉<lb/>
　賔非凡臣也<lb/>
我有嘉賔鼓瑟吹笙吹笙鼓簧承筐是將人之好我示<pb n="6a"/>我周行<lb/>
　　　二章<lb/>
呦呦鹿鳴食野之蒿我有嘉賔徳音孔昭視民不恌君<lb/>
子是則是傚我有㫖酒嘉賔式燕以敖<lb/>
　此章獨不及樂盖與導言通情所謂德音也前後皆<lb/>
　禮飲其中蓋從容酬酢欵曲凡庭樂作則人語當止<lb/>
　人語交則庭樂當息<lb/>
　　　三章<pb n="6b"/>呦呦鹿鳴食野之芩我有嘉賔鼓瑟鼔琴鼓瑟鼓琴和<lb/>
樂且湛我有㫖酒以燕樂嘉賔之心<lb/>
　　聞音曰行户郎切傚古交切集韻效傚効通作爻<lb/>
　　　又爻子謂放效也作交两音皆可用吴氏不必<lb/>
　　　專用交大率呉氏多定從一讀去古既逺苟叶<lb/>
　　　則皆可也湛持林切<lb/>
總聞曰鄭氏示作寘盖以卷耳寘彼周行易之視古示<lb/>
字也古無示字示作永不從目者使人觀也從目者自<pb n="7a"/>我觀也皆有所示也賔之與我相好使列位觀之賔之<lb/>
徳音甚眀使下民觀之皆民見而不敢為偷君子見而<lb/>
欲有所似也此臣必國之所推衆之所服故人君表出<lb/>
以風厲也少年試武昌遇鄉人竇姓忘名曰勉旃俟中<lb/>
選當歌鹿鳴送女趣使先歌即取簫吹之其聲舒緩全<lb/>
無髙急音呦呦作两聲甚乆下或一字或两字或三字<lb/>
一轉未有四字者其人少知書喜音律遭亂從軍後莫<lb/>
知所在惜是時方十六嵗未知好古不究所以今併載<pb n="7b"/>于此<lb/>
　　四牡<lb/>
　　　一章<lb/>
四牡騑騑周道倭遅豈不懐歸王事靡盬我心傷悲<lb/>
　豈不懐歸詩多有此辭悲情之中有願意臣子之義<lb/>
　兼全也<lb/>
　　　二章<lb/>
四牡騑騑嘽嘽駱馬豈不懐歸王事靡盬不遑啓處<pb n="8a"/>　不遑啓處詩亦多有此辭與豈不懐歸同情二句合<lb/>
　在一章尤動人<lb/>
　　　三章<lb/>
翩翩者鵻載飛載下集于苞栩王事靡盬不遑將父<lb/>
　　　四章<lb/>
翩翩者鵻載飛載止集于苞杞王事靡盬不遑將母<lb/>
　　　五章<lb/>
駕彼四駱載驟駸駸豈不懐歸是用作歌將母来諗<pb n="8b"/>　　聞音曰馬滿補切下後五切母满罪切諗式荏切<lb/>
　　　旁紐作氏任切叶駸<lb/>
　　聞物曰鵻鳻鳩也南人呼為鳻鵻行役當在春時<lb/>
總聞曰古者重于以身臣人身非我有也雖父母不得<lb/>
養之載驟駸駸亟欲畢王事也將母来諗以飬母告君<lb/>
欲休官歸家也父男子猶能自力母婦人必待人而後<lb/>
飬故人子尤所動心將父者一而將母者再也古風至<lb/>
西漢猶存官吏以府寺為舍十日一休沐以所居之官<pb n="9a"/>為家而其家即相判也不獨行役雖居官守亦與其家<lb/>
成踈故詩多有父子及夫婦相懐之辭<lb/>
　　皇皇者華<lb/>
　　　一章<lb/>
皇皇者華于彼原隰駪駪征夫每懐靡及<lb/>
　征夫皆有靡及之心則為使者惟恐不及可見上忠<lb/>
　勤則下奮勵也<lb/>
　　　二章<pb n="9b"/>我馬維駒六轡如濡載馳載驅周爰咨諏<lb/>
　周徧也不必以為忠信左氏亦未嘗言忠信止曰必<lb/>
　咨于周而毛氏以忠信為周杜氏從之其言訪問于<lb/>
　善為咨咨親為詢咨禮為度咨事為諏咨難為謀臣<lb/>
　獲五善敢不重拜不審左氏在何代是時已有此學<lb/>
　至漢儒益盛左氏之文不及周以上裕而純過于秦<lb/>
　以下肆而駮氣象皆古而有純駮也唯左氏似裕而<lb/>
　有蹙廹之象似純而有雕鐫之迹非周以上之文也<pb n="10a"/>　似肆而有謹嚴之法似駮而有娟美之風非秦以下<lb/>
　之文也恐是生于戰國之時而不染戰國之習强為<lb/>
　力以變俗者也左氏共知其非丘眀孔門弟子之文<lb/>
　論亦不見因載于此故以天序為子夏孔門亦不如<lb/>
　此殆西漢以下東漢以前其駮又甚也<lb/>
　　　三章<lb/>
我馬維騏六轡如絲載馳載驅周爰咨謀<lb/>
　　　四章<pb n="10b"/>我馬維駱六轡沃若載馳載驅周爰咨度<lb/>
　　　五章<lb/>
我馬維駰六轡既均載馳載驅周爰咨詢<lb/>
　　聞音曰諏子須切絲新齎切謀謨柸切度待洛切<lb/>
　　聞事曰左氏金奏肆夏之三不拜工歌文王之三<lb/>
　　　又不拜歌鹿鳴之三三拜鄭氏肆夏文王鹿鳴<lb/>
　　　俱稱三謂其三章也以此知肆夏詩也引國語<lb/>
　　　曰金奏肆夏樊遏渠所謂三夏也吕氏肆夏繁<pb n="11a"/>　　　遏渠皆周頌也肄夏時邁也繁遏執競也渠思<lb/>
　　　文也鄭氏以文王鹿鳴言之則九夏皆詩篇名<lb/>
　　　頌之族類也杜氏二曰肄夏一名樊三曰昭夏<lb/>
　　　一名遏四曰納夏一名渠下謂三夏天子所以<lb/>
　　　享元侯也肆夏之三謂肆夏昭夏納夏良是不<lb/>
　　　知繁遏渠云何王夏而不及盖避之也杜氏又<lb/>
　　　文王之三謂文王大眀緜良是鹿鳴之三謂鹿<lb/>
　　　鳴四牡皇皇者華良是文王大雅之首鹿鳴小<pb n="11b"/>　　　雅之首也舉其首以次至三也古者酒有三獻<lb/>
　　　或五獻每一獻三樂此用三獻故用三樂凡九<lb/>
　　　樂但序者不細察以鹿鳴為燕嘉賔以四牡為<lb/>
　　　勞使臣以皇皇者華為遣使臣皆祖此而又失<lb/>
　　　之文王既曰两君相見之樂文王之序何不曰<lb/>
　　　两君相見也特燕禮之間舉其詩之輕重為其<lb/>
　　　禮之隆殺非某詩必為某事也不獨此工歌而<lb/>
　　　已他賦者亦然隨時取意隨意取詩以此知序<pb n="12a"/>　　　者之過也<lb/>
總聞曰所謂大聲不入俚耳折楊皇華則嗑然而笑折<lb/>
楊逸詩皇華則此詩是也當是流傳里閭道路之間喜<lb/>
為咏歌亦可以推他詩凡風雅頌皆人間所常侑樂寫<lb/>
情如今大曲慢曲令曲及其他新聲異調者也頌特其<lb/>
體制差異則人間罕行亦有雖大樂而有别名吕氏所<lb/>
謂執競一日繁遏思文一名渠别名當是人間所可用<lb/>
者也<pb n="12b"/>　　常棣<lb/>
　　　一章<lb/>
常棣之華鄂不韡韡<lb/>
　不如本字鄂蒂也蒂無光采花有光采然蒂承花之<lb/>
　光采皆從蒂而生花落則蒂結為子此花之本也<lb/>
凡今之人莫如兄弟<lb/>
　當是春時見此花而感同氣也兄弟國家之本凡為<lb/>
　上之光采因同氣而生因他氣而成也所謂莫如<pb n="13a"/>　　　二章<lb/>
死喪之威兄弟孔懐原隰裒矣兄弟求矣<lb/>
　天下莫可畏于死喪莫可愛于兄弟言畏愛之極如<lb/>
　此原隰之間鳥獸之羣尚兄弟相求故不及脊令也<lb/>
　　　三章<lb/>
脊令在原兄弟急難毎有良朋况也永歎<lb/>
　脊令首低尾昻首尾相應也亦當是有見興感兄弟<lb/>
　急難相應當如此也<pb n="13b"/>　　　四章<lb/>
兄弟鬩于墻外禦其務毎有良朋烝也無戎<lb/>
　朋友常有相愛之意其善者不過長歎其氣盛者亦<lb/>
　終不肯犯難施力也集韻戎通作□爾雅相也愽雅<lb/>
　推也言無所施力也務戎不相叶因左氏以務為侮<lb/>
　故説者競起左氏必以經改蓋附㑹緜禦侮為辭故<lb/>
　劉氏從之又以戎為戍相叶呉氏以務戎皆改詩之<lb/>
　所存蔑矣遂轉務音䝉集韻雺霧霿霜皆有䝉音此<pb n="14a"/>　説最佳雖字無雨亦通用通呼然似不必詩之取叶<lb/>
　至不一且以二章言之脊令在原兄弟急難毎有良<lb/>
　朋况也永歎四句三叶兄弟鬩于墻外禦其務就句<lb/>
　取叶禦務是也蓋其歌曲必禦字務字两斷每有良<lb/>
　朋烝也無戎朋作蓬音今北人多作此呼于歌曲雖<lb/>
　不知其的于諷詠亦自有微音其他取叶隨詩可見<lb/>
　今略載于此<lb/>
　　　五章<pb n="14b"/>喪亂既平既安且寧雖有兄弟不如友生<lb/>
　危急之時最倚兄弟為切安平之際乃資朋友為多<lb/>
　何者彼各有門户親族難代其捐軀而救難也故以<lb/>
　危難責朋友而以身許相知者皆非正也<lb/>
　　　六章<lb/>
儐爾籩豆飲酒之飫兄弟既具和樂且孺<lb/>
　孺屬也和樂之情則均而尊卑之屬則别也<lb/>
　　　七章<pb n="15a"/>妻子好合如鼓瑟琴兄弟既翕和樂且湛<lb/>
　妻子雖如琴瑟之恊而兄弟亦如和樂之耽則家道<lb/>
　全美也妻子恊而兄弟暌豈得為樂也必兄弟無他<lb/>
　而妻子乃合蓋妻子不患不恊而易暌者兄弟也下<lb/>
　文可見<lb/>
　　　八章<lb/>
宜爾室家樂爾妻帑是究是圖亶其然乎<lb/>
　凡人必思之深謀之盡乃見實理實理見則信心生<pb n="15b"/>　也<lb/>
　　聞音曰弟待禮切懐胡隈切難泥㳂切嘆他涓切<lb/>
　　　生桑狌狌亦作猩腥賈氏生生先醒也後生後<lb/>
　　　醒也湛持林切末以乎叶孔氏說詩大體依韻<lb/>
　　　亦有即將助語以當韻之體如此詩之類是也<lb/>
　　聞字曰集韻侮務通用傷也慢也左氏作侮可從<lb/>
　　　然丁氏似附㑹務侮恐難通<lb/>
　　聞句曰或説常棣之華鄂止句言花鄂皆不韡韡<pb n="16a"/>　　　也盖以不爾為真爾亦有所疑王氏不韡韡言<lb/>
　　　韡韡也故因疑而析句五字三字苟于古有疑<lb/>
　　　而不敢强立説特就其中求合亦不害好古也<lb/>
總聞曰此詩未嘗有切責深恚之辭特以情以理感悟<lb/>
而已左氏周公弔二叔之不咸故封建親戚以蕃屏周<lb/>
召穆公思周徳之不類故糾合宗族于成周而作詩毛<lb/>
氏槩言召公杜氏以為虎也其詩在厲王之時則詩未<lb/>
必皆作于成周之盛時也魚麗之序文武以天保以上<pb n="16b"/>治内采薇以下治外不無所礙故孔氏以序閔管蔡之<lb/>
失道故作常棣外傳周公之詩曰兄弟䦧于墻為周公<lb/>
作也陸氏鴟鴞為詩常棣作詩變為言作者周公之于<lb/>
詩其道在鴟鴞其事在常棣又略左氏召穆公直以為<lb/>
周公其欲附合于序如此今以鴟鴞倣之其辭似非周<lb/>
公之作也而召穆公之作盖亦未見杜氏厲王衰㣲兄<lb/>
弟道闕召穆公于東都收㑹宗族作此周公之樂歌厲<lb/>
而至宣宣而至幽幽而至平平王始遷東都豈有百餘<pb n="17a"/>年之前糾合宗族㑹聚東都召穆公賢者必不無君無<lb/>
國如此故凡左氏所載不敢不信而間亦有難信者也<lb/>
　　伐木<lb/>
　　　一章<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲矧伊人矣不求友生<lb/>
　出谷遷木毛氏以為君子雖遷髙位不可忘其朋友<lb/>
　此意甚善鄭氏又求其尚在深谷者此意尤善用鳥<pb n="17b"/>　意推人情古風可見<lb/>
神之聴之終和且平<lb/>
　神且求聴以其和平亦有感動也<lb/>
　　　二章<lb/>
伐木許許釃酒有藇既有肥羜以速諸父寧適不来㣲<lb/>
我弗顧於粲洒埽陳饋八簋既有肥牡以速諸舅寧適<lb/>
不来微我有咎<lb/>
　不来者得非我弗相顧我且有咎何為不来責躬引<pb n="18a"/>　愆必欲要致其来也<lb/>
　　　三章<lb/>
伐木于阪釃酒有衍籩豆有踐兄弟無逺民之失徳乾<lb/>
餱以愆<lb/>
　民之失徳則以乾餱吾儕雖小不滿意不必介念俗<lb/>
　謂幸見恕且盡歡也<lb/>
有酒湑我無酒酤我坎坎鼓我蹲蹲舞我迨我暇矣飲<lb/>
此湑矣<pb n="18b"/>　有酒則飲無酒則沽不可虗度也有鼓有舞隨所有<lb/>
　取樂及我職事有暇共飲此酒乃所願也<lb/>
　　聞音曰丁陟耕切羜直吕切父扶雨切顧果五切<lb/>
　　　埽蘇后切簋已有切舅巨九切咎巨九切阪孚<lb/>
　　　臠切踐在演切愆起淺切酤侯古切暇後五切<lb/>
　　聞章曰舊六章今為三章皆以伐木為首辭<lb/>
　　聞物曰嚶音纓柔細也毛氏驚懼鄭氏相切直皆<lb/>
　　　恐非大率鄭氏附合求友舊説嚶音鶯遂以為<pb n="19a"/>　　　鶯相承出谷求友為鶯之事如此誤衍甚多<lb/>
　　聞事曰禮天子同姓謂之伯父異姓謂之伯舅毛<lb/>
　　　氏因諸父諸舅之辭遂以為天子其初意甚正<lb/>
　　　其後意稍違今定從初意<lb/>
　　聞人曰諸父父黨諸舅母黨兄弟亦母黨玩辭諦<lb/>
　　　意皆異姓與常棣同姓不同也<lb/>
總聞曰鄭氏伐木謂昔日未居位在農之時與友生于<lb/>
山巗伐木為勤苦之事今有酒而釃之本其故也此意<pb n="19b"/>甚佳但不當以為王者識者更詳<lb/>
　　天保<lb/>
　　　一章<lb/>
天保定爾亦孔之固<lb/>
　人傳夭辭如皇矣帝謂也<lb/>
俾爾單厚何福不除俾爾多益以莫不庶<lb/>
　　　二章<lb/>
天保定爾俾爾戬榖罄無不宜受天百祿降爾遐福惟<pb n="20a"/>日不足<lb/>
　　　三章<lb/>
天保定爾以莫不興如山如阜如岡如陵如川之方至<lb/>
以莫不增<lb/>
　　　四章<lb/>
吉蠲為饎是用孝享禴祠烝嘗于公先王君曰卜爾萬<lb/>
夀無疆<lb/>
　君先君也總言先世諸公諸王鄭氏嘏傳神辭上下<pb n="20b"/>　稱人以先字貫于其中如小旻上下稱事以否字貫<lb/>
　于其中語法正同<lb/>
神之弔矣詒爾多福民之質矣日用飲食羣黎百姓徧<lb/>
為爾徳<lb/>
　神他神也先世之神已竟則他位之神次至弔至也<lb/>
　詒遺也當是祝傳神辭先世有尸他神無尸<lb/>
　　　六章<lb/>
如月之恒如日之升如南山之夀不騫不崩如松柏之<pb n="21a"/>茂無不爾或承<lb/>
　　聞音曰除治慮切享虚良切福筆力切禮福者備<lb/>
　　　也備旁紐作逼古文福字多叶直極等字至唐<lb/>
　　　猶然古者不獨以福作逼字音亦以福作逼字<lb/>
　　　用賈氏疏者或制大權以福天子顔氏福古逼<lb/>
　　　字自後福作祜意不作逼意然逼音猶在也<lb/>
總聞曰此詩第一第二章𨗳天情至第三章天隠而不<lb/>
可慿則以物之大者喻之第四第五章導神情至第六<pb n="21b"/>章神亦慿而不可慿則又以物之極大者喻之前七爾<lb/>
後四爾皆天神下辭達其君也前五如後六如皆天神<lb/>
指物喻其君也大率皆藉天神為辭<lb/>
　　采薇<lb/>
　　　一章<lb/>
采薇采薇薇亦作止<lb/>
　當是將佐述離家還家之狀<lb/>
曰歸曰歸嵗亦莫止靡室靡家玁狁之故不遑啓居玁<pb n="22a"/>狁之故<lb/>
　　　二章<lb/>
采薇采薇薇亦柔止曰歸曰歸心亦憂止憂心烈烈載<lb/>
飢載渴我戍未定靡使歸聘<lb/>
　　　三章<lb/>
采薇采薇微亦剛止曰歸曰歸歳亦陽止王事靡盬不<lb/>
遑啓處憂心孔疚我行不来<lb/>
　薇作春時薇柔夏時薇剛秋時冬不言者来歸也所<pb n="22b"/>　以下言昔我徃今我来之期適滿期年也<lb/>
　　　四章<lb/>
彼爾惟何維常之華彼路斯何君子之車戎車既駕四<lb/>
牡業業豈敢定居一月三㨗<lb/>
　常即常棣也止是物記時如前章采薇非專喻將帥<lb/>
　車馬服餙也詩屡稱常棣之華似皆有所興也大率<lb/>
　詩人因物起興非接于所見興無由生此再指初發<lb/>
　之時也秦子作人當如常棣灼然光發亦因詩人棣<pb n="23a"/>　華為辭不必泥也當是周道春時多此物故引之一<lb/>
　月三㨗言屡勝也不必言一侵一伐一戰為三也<lb/>
　　　五章<lb/>
駕彼四牡四牡騤騤君子所依小人所腓四牡翼翼象<lb/>
弭魚服豈不日戒玁狁孔棘<lb/>
　以象牙餙弓袋以鯊皮餙矢服今軍中猶有此制<lb/>
　　　六章<lb/>
昔我徃矣楊栁依依今我来思雨雪霏霏行道遅遲載<pb n="23b"/>渴載飢我心傷悲莫知我哀<lb/>
　既以薇茁薇稚薇壯計歳月又以棣華計時候末章<lb/>
　眀言昔我徃矣楊柳依依今我来思雨雪霏霏與前<lb/>
　章皆相應指期甚眀也<lb/>
　　聞音曰作即各切亦摠古切莫武愽切亦莫故切<lb/>
　　　皆通作總古莫故尤顯處臣列切疚訖力切来<lb/>
　　　六直切華方無切服滿北切戒訖力切哀於希<lb/>
　　　切<pb n="24a"/>　　聞事曰爾雅陽為十月郭氏純隂用事嫌于無陽<lb/>
　　　故名此恐是十一月陽生之候初章言歳莫此<lb/>
　　　是預言来歸之期後章亦然不應十月已歳莫<lb/>
　　　今月令皆是周制其言嵗時早晚悉用夏正<lb/>
總聞曰禮師有功則愷樂獻于社其後號曰短簫鐃歌<lb/>
又其後號曰鼓吹亦謂之鐃歌鼓吹舊有艾如張逺如<lb/>
期之屬其後不可勝紀采薇出車六月吉日恐是此曲<lb/>
　　出車<pb n="24b"/>　　　一章<lb/>
我出我車于彼牧矣自天子所謂我来矣召彼僕夫謂<lb/>
之載矣王事多難維其棘矣<lb/>
　此行天子使之来也其詩皆以王命為辭此亦是將<lb/>
　佐叙離家還家之狀與采薇同<lb/>
　　　二章<lb/>
我出我車于彼郊矣設此旐矣建彼旄矣彼旟旐斯胡<lb/>
不斾斾憂心悄悄僕夫况瘁<pb n="25a"/>　此二章于牧地調民卒也言旐言旟旟州里所建旐<lb/>
　縣鄙所建止是集衆二章皆曰僕夫亦是偏禆之屬<lb/>
　故使令稱僕夫也下章既言南仲遂稱旂旐旂諸侯<lb/>
　所建其容乃盛非前章比也<lb/>
　　　三章<lb/>
王命南仲徃城于方出車彭彭旂旐央央天子命我城<lb/>
彼朔方赫赫南仲玁狁于襄<lb/>
　南仲文王之屬也林氏南得氏宣王之時恐非此南<pb n="25b"/>　氏之仲子與宣王之南仲同姓又同次也今同姓同<lb/>
　次而不同時有之<lb/>
　　　四章<lb/>
昔我徃矣黍稷方華今我来思雨雪載塗王事多難不<lb/>
遑啓居豈不懐歸畏此簡書<lb/>
　左氏翹翹車乗招我以弓豈不欲徃畏我友朋杜氏<lb/>
　逸詩句法與此相類極可玩味<lb/>
　　　五章<pb n="26a"/>喓喓草蟲趯趯阜螽未見君子憂心忡忡既見君子我<lb/>
心則降赫赫南仲薄伐西戎<lb/>
　君子謂南仲也當是將佐之在别部而来軍前者故<lb/>
　有未見既見之辭<lb/>
　　　六章<lb/>
春日遲遲卉木萋萋倉庚喈喈采蘩祁祁執訊獲醜薄<lb/>
言旋歸赫赫南仲玁狁于夷<lb/>
　　聞音曰牧莫狄切来六直切載節力切彭鋪郎切<pb n="26b"/>　　　華方無切降乎攻切喈居奚切<lb/>
　　聞事曰此行在北無戰止是徃戍故言城在西有<lb/>
　　　戰故言伐言執言獲<lb/>
　　聞跡曰毛氏朔言北方也襄除也今定襄屬并州<lb/>
　　　朔方亦屬并州朔方固是北方但襄除無謂<lb/>
總聞曰前四章自西都徃北方也夏徃而冬歸故曰昔<lb/>
我徃矣黍稷方華今我来思雨雪載塗後二章自北方<lb/>
歸西都又徃西方春至西都故曰喓喓草蟲趯趯阜螽<pb n="27a"/>未見君子憂心忡忡既見君子我心則降赫赫南仲薄<lb/>
伐西戎既見而又行也春歸西都故曰春日遅遅卉木<lb/>
萋萋倉庚喈喈采蘩祁祁執訊獲醜薄言旋歸赫赫南<lb/>
仲玁狁于夷其去来不逾春也一嵗所成併西北方之<lb/>
事結之<lb/>
　　枤杜<lb/>
　　　一章<lb/>
有枤之杜有睆其實<pb n="27b"/>　其去言枤杜與薇作同時此當是師徒之室家所叙<lb/>
　與采薇出車同期而其人則異也<lb/>
王事靡盬繼嗣我日日月陽止女心傷止征夫遑止<lb/>
　其歸亦與薇剛嵗陽同期<lb/>
　　　二章<lb/>
有枤之杜其葉萋萋王事靡盬我心傷悲卉木萋止女<lb/>
心悲止征夫歸止<lb/>
　前詩皆以深冬而歸此詩獨至次春而歸比同歸差<pb n="28a"/>　後必有故也<lb/>
　　　三章<lb/>
陟彼北山言采其杞王事靡盬憂我父母檀車幝幝四<lb/>
牡痯痯征夫不逺<lb/>
　杞方茁而歸不逺與卉木之萋相應登北山采杞者<lb/>
　征夫在北盖有望且欲迎也<lb/>
　　　四章<lb/>
匪載匪来憂心孔疚期逝不至而多為恤<pb n="28b"/>　當是以病不載則不来故後期望夫固懐憂此又為<lb/>
　多蓋比同歸後期爾<lb/>
　　　五章<lb/>
卜筮偕止㑹言近止征夫邇止<lb/>
　卜也筮也合以為近果近不踰春也古者人神相孚<lb/>
　卜筮可信如此<lb/>
　　聞音曰母滿罪切幝尺善切痯古轉切来六直切<lb/>
　　　疚訖力切偕舉里切近渠記切<pb n="29a"/>　　聞字曰繼嗣我日積日為月而至于陽此句法甚<lb/>
　　　健<lb/>
總聞曰不必言同歌同時異歌異日且引易君子小人<lb/>
不同日尋詩無見大率行者居者各以情見辭非歌以<lb/>
遣行勞還勤歸也後用此不可知非以此詩為朝廷待<lb/>
軍旅之禮也<lb/>
　　南陔<lb/>
　　　闕<pb n="29b"/>　　白華<lb/>
　　　闕<lb/>
　　華黍<lb/>
　　　闕<lb/>
　　魚麗<lb/>
　　　一章<lb/>
魚麗于罶<hi>止</hi>鱨鯊君子有酒<hi>止</hi>㫖且多<lb/>
　　　二章<pb n="30a"/>魚麗于罶<hi>止</hi>魴鱧君子有酒<hi>止</hi>多且㫖<lb/>
　　　三章<lb/>
魚麗于罶<hi>止</hi>鰋鯉君子有酒<hi>止</hi>㫖且有<lb/>
　　　四章<lb/>
物其多矣維其嘉矣物其㫖矣維其偕矣物其有矣惟<lb/>
其時矣<lb/>
　　聞音曰鯊蘇何切有羽軌切嘉居何切偕舉里切<lb/>
　　　時上紙切<pb n="30b"/>　　聞章曰舊六章今為四章文勢恐然<lb/>
　　聞字曰麗著也讀如本字<lb/>
　　聞用曰後有魚麗陣前後左右中五陣毎一陣具<lb/>
　　　五陣大率敵人入者無不有所著今漁人置魚<lb/>
　　　器大略如此相水道錯綜縱横布之嘗使試之<lb/>
　　　于地頗類陣形<lb/>
總聞曰陸氏鱨鯊之形長魴之形方鱧之形圓鰋之形<lb/>
偃鯉之形俯以著萬物盛多不必如此大率西北人重<pb n="31a"/>魚東南人重獸各以少為貴也<lb/>
　　由庚<lb/>
　　　闕<lb/>
　<lb/>
　<lb/>
　<lb/>
　<lb/>
　<pb n="31b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷九<lb/>
</p>

  </div>
            <div>
<head>詩總聞卷十</head> <lb/>
    <p>
<pb n="1a"/>欽定四庫全書<lb/>
　詩總聞卷十<lb/>
　　　　　　　　　　　　宋　王質　撰<lb/>
　　南有嘉魚<lb/>
　　　一章<lb/>
南有嘉魚<lb/>
　江漢之間有魚為嘉魚出漢中沔南今辰州鄂州皆<lb/>
　有鄂州取以名縣其狀比常魚稍異然不必泥其名<pb n="1b"/>　但取其美恐或是因詩取號也<lb/>
烝然罩罩君子有酒嘉賔式燕以樂<lb/>
　　　二章<lb/>
南有嘉魚烝然汕汕君子有酒嘉賔式燕以衎<lb/>
　陸氏魚欲逸則罩之使入魚欲伏則汕之使出尋詩<lb/>
　皆羣行自得之貌不必造意衍情如此<lb/>
　　　三章<lb/>
南有樛木甘瓠纍之君子有酒嘉賔式燕綏之<pb n="2a"/>　　　四章<lb/>
翩翩者鵻烝然来思君子有酒嘉賔式燕又思<lb/>
　甘瓠甜瓠也鵻鵓鳩也皆美堪侑酒<lb/>
　　聞音曰罩朝郭切魚囘斡水聲也非籠汕所諫切<lb/>
　　　魚乗上水貌也非樔二者皆取魚水之聲貌未<lb/>
　　　必器也毛氏罩籗也猶可汕樔也無謂鵻朱惟<lb/>
　　　切来里之切鵻與来叶酒與又叶吴氏不必以<lb/>
　　　六直伊昔作切盖有隔句而叶者如纍綏是<pb n="2b"/>　　　也隨句為叶者如鵻来酒又是也詩如此亦多<lb/>
總聞曰與鹿鳴嘉賔同西北以鹿為重其饌有熱落河<lb/>
刺血入酒最珍恐是鹿鳴亦然魚鵻之屬皆燕賔侑酒<lb/>
者也併載于此<lb/>
　　崇丘<lb/>
　　　闕<lb/>
　　南山有臺<lb/>
　　　一章<pb n="3a"/>南山有臺北山有莱<lb/>
　春夏之交草木繁茂詩人觸景生情大率占國占家<lb/>
　皆當以氣象觀之而其氣象古人多即草木而觀旱<lb/>
　麓皇矣之類是也周之氣象草木如此則人君聲華<lb/>
　福夀豈有窮也所以可樂也<lb/>
樂只君子邦家之基樂只君子萬夀無期<lb/>
　　　二章<lb/>
南山有桑北山有楊樂只君子邦家之光樂只君子萬<pb n="3b"/>夀無疆<lb/>
　　　三章<lb/>
南山有杞北山有李樂只君子民之父母樂只君子徳<lb/>
音不已<lb/>
　　　四章<lb/>
南山有栲北山有杻樂只君子遐不眉夀樂只君子徳<lb/>
音是茂<lb/>
　　　五章<pb n="4a"/>南山有枸北山有楰樂只君子遐不黃耉樂只君子保<lb/>
艾爾後<lb/>
　其遐不止眉夀黄耉而已言無窮也<lb/>
　　聞音曰吴氏臺田飴切莱陵之切與基期相叶耉果<lb/>
　　　羽切後下五切與枸楰相叶如此則五章皆叶<lb/>
　　　豈不于古有益但薄俗可畏苟可叶即當已故<lb/>
　　　臺萊耉後如今音一章作两叶䑓莱一叶基期<lb/>
　　　一叶枸楰一叶耉後一叶詩此類亦多所以䕶<pb n="4b"/>　　　持古風少避薄俗也好古者用心如此良亦可<lb/>
　　　嘆母滿補切栲去九切<lb/>
總聞曰草木固有宜山陽有宜山隂者此詩南北則不<lb/>
為此南山山之在南者也北山山之在北者也此言大<lb/>
封域也其南山北山各自有隂陽也<lb/>
　　由儀<lb/>
　　　闕<lb/>
總聞曰有其義者以題推之也亡其辭者莫知其中謂<pb n="5a"/>何也然序者以題推義亦有不可曉者南陔南者夏也<lb/>
飬也陔者戒也遂以為孝子之戒飬白華白者潔也華<lb/>
者采也遂以為孝子之潔白華黍則以時和嵗豐宜黍<lb/>
稷言之盖不時和嵗豐則黍無華也前三詩所謂有其<lb/>
義者也由庚者道也遂以為萬物由道崇者髙也丘者<lb/>
大也遂以為萬物極髙大儀者宜也遂以為萬物得宜<lb/>
後三詩所謂亡其辭者也皆漢儒之學也前三篇鄉飲<lb/>
酒燕禮用之曰笙入堂下磬南北面立樂南陔白華華<pb n="5b"/>黍是也後三篇鄉飲酒燕禮亦用之曰乃間歌魚麗笙<lb/>
由庚歌南有嘉魚笙崇丘歌南山有䑓笙由儀也毛氏<lb/>
不曉笙歌而一槩觀之又引升歌鹿鳴下管新宫今鹿<lb/>
鳴存而新宫亡大率歌者有辭有調者也笙者管者有<lb/>
腔無辭者也後世間亦有如此清樂至唐猶有六十三<lb/>
曲未幾止存三十七曲又有上柱鳯雛平調清調瑟調<lb/>
平折命嘯七篇有聲無辭當是相傳有腔而已此六詩<lb/>
之比也甚矣序之欺後世也魚麗之序既以治内外成<pb n="6a"/>功告神結之不應再出三詩當是見禮工入歌鹿鳴四<lb/>
牡皇皇者華然後笙入樂南陔白華華黍是三詩不可<lb/>
雜于前三詩故于後繫之南有嘉魚南山有臺蓼蕭湛<lb/>
露彤弓之序方樂興賢樂得賢澤及四海燕諸侯錫有<lb/>
功不應以物雜于其間當是見禮工笙皆畢間歌魚麗<lb/>
笙由庚歌南有嘉魚笙崇丘歌南山有臺笙由儀故以<lb/>
三詩入南魚南䑓之後竊意有腔無辭者聖人皆不以<lb/>
入詩如新宫之類是也<pb n="6b"/>　　蓼蕭<lb/>
　　　一章<lb/>
蓼彼蕭斯零露湑兮<lb/>
　當是諸侯見王者燕飲至夜分露零見于蕭也<lb/>
既見君子我心寫兮燕笑語兮是以有譽處兮<lb/>
　　　二章<lb/>
蓼彼蕭斯零露瀼瀼既見君子為龍為光其徳不爽夀<lb/>
考不忘<pb n="7a"/>　龍指君也龍身有光采<lb/>
　　　三章<lb/>
蓼彼蕭斯零露泥泥既見君子孔燕豈弟宜兄宜弟令<lb/>
德夀豈<lb/>
　　　四章<lb/>
蓼彼蕭斯零露濃濃既見君子鞗革忡忡和鸞雝雝萬<lb/>
福攸同<lb/>
　　聞音曰寫賞羽切諺云書三寫魚成魯帝成虎今<pb n="7b"/>　　　北人猶有此音爽師莊切泥乃禮切弟待禮切<lb/>
　　　豈去幾切<lb/>
總聞曰二章而下皆頌君也初章所寫之心寫此而已<lb/>
故下章發之此詩止于露盛禮飲也次詩至于露晞情<lb/>
飲也<lb/>
　　湛露<lb/>
　　　一章<lb/>
湛湛露斯匪陽不晞厭厭夜飲不醉無歸<pb n="8a"/>　露非陽不晞飲非醉不歸言各以曉為止也<lb/>
　　　二章<lb/>
湛湛露斯在彼豐草厭厭夜飲在宗載考<lb/>
　在宗伯則校其中禮與否宗伯掌禮者也以飲食之<lb/>
　禮親宗族兄弟以賓射之禮親故舊朋友以饗燕之<lb/>
　禮親四方賔客君通情務盡醉臣守官務遵禮所以<lb/>
　雖夜飲而不失令德令儀也<lb/>
　　　三章<pb n="8b"/>湛湛露斯在彼杞棘顯允君子莫不令德<lb/>
　杞棘有露而草已無露將欲曉也<lb/>
　　　四章<lb/>
其桐其椅其實離離豈弟君子莫不令儀<lb/>
　不見露而但見桐椅又其實可辨已全曉也<lb/>
　　聞物曰陸氏杞棘剛木况德桐椅柔木况儀杞枸<lb/>
　　　杞也甚柔桐梧桐也甚剛桐最宜琴材不必如<lb/>
　　　此取况但覩物起興也<pb n="9a"/>總聞曰草豐桐實當是春夏之時又露三月始成清眀<lb/>
節是八月始變白露節是此詩以露為辭其為春夏審<lb/>
也<lb/>
　　彤弓<lb/>
　　　一章<lb/>
彤弓弨兮受言藏之我有嘉賔中心貺之鐘鼓既設一<lb/>
朝饗之<lb/>
　　　二章<pb n="9b"/>彤弓弨兮受言載之我有嘉賔中心喜之鐘鼓既設一<lb/>
朝右之<lb/>
　　　三章<lb/>
彤弓弨兮受言<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>之我有嘉賔中心好之鐘鼓既設一<lb/>
朝醻之<lb/>
　　聞音曰貺虚王切饗虚良切載子例切右于貴切<lb/>
　　　櫜居號切好乎報切醻大到切<lb/>
　　聞用曰舊說彤弓不用遇征伐載以在前盧弓則<pb n="10a"/>　　　用遇征伐得用乗<lb/>
總聞曰諸侯賜弓矢然後得耑征伐此詩當是太公或<lb/>
是其倫然當時越于太公者亦無恐即是太公也平王<lb/>
錫晋文彤弓一彤矢百襄王用平禮其數相同惟盧弓<lb/>
矢千比平數大增其他平無命服無虎賁襄有之平有<lb/>
乗馬襄無之大率亦出人君臨時錫命<lb/>
　　菁菁者莪<lb/>
　　　一章<pb n="10b"/>菁菁者莪在彼中阿既見君子樂且有儀<lb/>
　當是諸侯朝王者經歴中阿中沚中陵菁莪其所見<lb/>
　者也<lb/>
　　　二章<lb/>
菁菁者莪在彼中沚既見君子我心則喜<lb/>
　　　三章<lb/>
菁菁者莪在彼中陵既見君子錫我百朋<lb/>
　已上皆經歴平陸之壤故言莪莪多生澤鹵沮洳之<pb n="11a"/>　地初生甚美可食當是縁途遇春所茹者也末章不<lb/>
　言莪而言舟舎陸而水也<lb/>
　　　四章<lb/>
汎汎楊舟載沉載浮既見君子我心則休<lb/>
　當是乗航經歴洛渭之水魚或沉或浮皆其見者也<lb/>
　毛氏楊氏載沉亦沉載浮亦浮舟豈可沉鄭氏知其<lb/>
　不可以為舟者浮物亦載諸侯航河來朝詩人覩景<lb/>
　生興曷以載為事也以載為事又奚足言而詩人以<pb n="11b"/>　為樂為喜而且休也<lb/>
總聞曰諸侯喜見王者凡經歴覽觀皆樂事賞心也大<lb/>
率王眀時泰與主暗時否山川艸木皆一等而人情物<lb/>
態自兩種尋詩可見也<lb/>
　　六月<lb/>
　　　一章<lb/>
六月棲棲戎車既飭<lb/>
　盛夏出師恐人有辭故曰玁狁孔熾我是用急言所<pb n="12a"/>　以然也<lb/>
四牡騤騤載是常服玁狁孔熾我是用急王于出征以<lb/>
匡王國比物四驪閑之維則<lb/>
　　　二章<lb/>
維此六月既成我服我服既成于三十里王于出征以<lb/>
佐天子四牡脩廣其大有顒薄伐玁狁以奏膚公有嚴<lb/>
有翼共武之服共武之服以定王國<lb/>
　中章皆言王于出征王于此送行也三十里<pb n="12b"/>　　　三章<lb/>
玁狁匪茹整居焦穫侵鎬及方至于涇陽織文鳥章白<lb/>
斾央央元戎十乗以先啟行<lb/>
　　　四章<lb/>
戎車既安如輊如軒四牡既佶既佶且閑薄伐玁狁至<lb/>
于太原文武吉甫萬邦為憲<lb/>
　　　五章<lb/>
吉甫燕喜既多受祉來歸自鎬我行永乆飲御諸友炰<pb n="13a"/>鼈膾鯉侯誰在矣張仲孝友<lb/>
　　聞章曰舊六章今為五章<lb/>
　　聞事曰易林玁狁非度治兵焦穫伐鎬及方與周<lb/>
　　　争疆元戎其駕衰及夷王此則自夷王玁狁始<lb/>
　　　盛玁狁在北周都在西而侵逼畿甸如此當是<lb/>
　　　玁狁有北兼西始自夷王不然則是玁狁與西<lb/>
　　　合從同侵畿甸尋詩初甚危急復乃少安初非<lb/>
　　　全勝也經世甲戌北伐玁狁庚午犬戎殺幽王<pb n="13b"/>　　　驪山之下計五十七年司馬氏西夷犬戎同攻<lb/>
　　　是則西北合從也自文武之時已見于采薇至<lb/>
　　　宣王之時又見于六月其勢轉盛于前日所謂<lb/>
　　　孔熾也反覆推之文武之後大盛于夷王愈盛<lb/>
　　　于宣王宣王暫安而不能乆固其末終不可救<lb/>
　　　于幽王也<lb/>
　　聞人曰張仲重臣望士不應于詩無見此尹吉甫<lb/>
　　　張仲相友如此烝民尹吉甫又為仲山甫作誦<pb n="14a"/>　　　如此其情非他人可比也張仲恐是仲山甫遍<lb/>
　　　考姓<hi>闕</hi>
　　采芑<lb/>
　　　一章<lb/>
薄言采芑于彼新田于此菑畆方叔涖止其車三千師<lb/>
千之試<lb/>
　一乗車七十五人三千計二十二萬五千亦可謂用<lb/>
　大衆也不必盡周地當是侯國或調南方近蠻荆者<pb n="14b"/>　也<lb/>
方叔率止乗其四騏四騏翼翼路車有奭簟笰魚服鉤<lb/>
膺鞗革<lb/>
　　　二章<lb/>
薄言采芑于彼新田于此中鄉方叔涖止其車三千旂<lb/>
旐央央方叔率止約軧錯衡八鸞瑲瑲服其命服朱芾<lb/>
斯皇有瑲葱珩<lb/>
　　　三章<pb n="15a"/>鴥彼飛隼其飛戾天亦集爰止方叔涖止其車三千師<lb/>
干之試方叔率止鉦人伐鼓陳師鞠旅顯允方叔伐鼓<lb/>
淵淵振旅闐闐<lb/>
　　　四章<lb/>
蠢爾蠻荆大邦為讎方叔元老克壯其猶方叔率止執<lb/>
訊獲醜戎車嘽嘽嘽嘽焞焞如霆如雷顯允方叔征伐<lb/>
玁狁蠻荆来威<lb/>
　方叔亦是與吉甫北伐之人六月不言者吉甫為帥<pb n="15b"/>　方叔佐之此行方叔為帥併玁狁蠻荆之功結之于<lb/>
　此詩也此詩與采薇出車同體西戎玁狁併結之也<lb/>
　　聞音曰畆滿罪切服蒲北切革訖力切衡戶郎切<lb/>
　　　珩戶郎切淵於巾切闐池鄰切老魯吼切焞吐<lb/>
　　　雷切<lb/>
　　聞句曰第一章三句一節六句一叶二章三章四<lb/>
　　　章同舊末章作二句一節以讎叶猶不知下如<lb/>
　　　何叶亦與此詩之體相差今改正<pb n="16a"/>　　聞跡曰六月侵鎬及方鄭氏皆北方地名也鎬是<lb/>
　　　周都無緣與方皆為北方地名假使方地未詳<lb/>
　　　在他亦未可知焦穫涇陽皆在宻邇方何由獨<lb/>
　　　逺恐是方叔封邑故因以為姓<lb/>
　　聞人曰禮天子同姓謂之伯父異姓謂之伯舅自<lb/>
　　　稱于諸侯曰天子之老方叔元老又當是年爵<lb/>
　　　皆尊于其徒也<lb/>
總聞曰蠻事比胡事差緩胡侵雍都蠻不過荆土而已<pb n="16b"/>弗離其巢穴也故王師犯夏河北防秋<lb/>
　　車攻<lb/>
　　　一章<lb/>
我車既攻我馬既同四牡龎龎駕言徂東<lb/>
　　　二章<lb/>
田車既好四牡孔阜東有甫草駕言行狩<lb/>
　　　三章<lb/>
之子于苖選徒囂囂建旐設旄搏獸于敖<pb n="17a"/>　　　四章<lb/>
駕彼四牡四牡奕奕赤芾金舄㑹同有繹<lb/>
　　　五章<lb/>
决拾既佽弓矢既調射夫既同助我舉柴<lb/>
　　　六章<lb/>
四黄既駕两驂不猗不失其馳舎矢如破<lb/>
　　　七章<lb/>
蕭蕭馬鳴悠悠斾旌徒御不驚大庖不盈<pb n="17b"/>　　　八章<lb/>
之子于征有聞無聲允矣君子展也大成<lb/>
　　聞音曰好許厚切草此苟切佽子利切柴疾智切<lb/>
　　　說文引此詩助我舉㧘積也或作柴其他㧘或<lb/>
　　　竒寄切平義切柴或士邁切唯疾智引詩今從<lb/>
　　　與佽相叶此盖首尾叶也駕集韻亦在家部居<lb/>
　　　牙切馳集韻亦在駞部唐何切破亦當在坡部<lb/>
　　　蒲禾切説文波坡頗跛皆以皮得聲皮當作蒲<pb n="18a"/>　　　禾左氏牛則有皮犀兕尚多弃甲則那又從其<lb/>
　　　有皮丹漆若何破作坡音不惟旁紐當然古音<lb/>
　　　亦爾古加何两韻多通用如眀唐两韻亦通用<lb/>
　　　呉氏女曰雞鳴加居何切屈氏神靈篇赴曲相<lb/>
　　　如余私娱茲孰哉后加張氏擊鐘鼎食連騎相<lb/>
　　　過東京諸侯壯何能加若爾則駕讀作訛馳讀<lb/>
　　　作駝破讀作坡蓋首中尾皆相叶也吴氏曹氏<lb/>
　　　望祭四嶽燎對泰柴肅于南郊宗祀上帝誄當<pb n="18b"/>　　　用柴詩當用柴許氏既㧘或作柴不必專從一<lb/>
　　　字也集韻猗相附著也於寄切正引此詩破敗<lb/>
　　　也彼義切不引此詩恐似有意故不引實引也<lb/>
　　　呉氏又以集韻猗柔也倚可切正叶破字諸叶<lb/>
　　　皆可用亦不必專從一叶也但調同未省字或<lb/>
　　　以賔之初筵射夫既同經改亦未可知果舊是<lb/>
　　　同字則柴字容或有轉集韻㧬舉两手取曰㧬<lb/>
　　　渠容切盖謂助舉矢也若鄭氏助舉積禽自是<pb n="19a"/>　　　皂使之役何關士夫之事但世態少公多私動<lb/>
　　　以夏五郭公阻之夏五之下必是月字郭公之<lb/>
　　　下必是亡字安知非此文在孔子之後而必以<lb/>
　　　為此文在孔子之前孔子存之盖有徇意過當<lb/>
　　　者故此曹亦徇意矯之而不知其失<lb/>
　　吉日<lb/>
　　　一章<lb/>
吉日維戊既伯既禱田車既好四牡孔阜升彼大阜從<pb n="19b"/>其羣醜<lb/>
　　　二章<lb/>
吉日庚午既差我馬獸之所同麀鹿麌麌漆沮之從天<lb/>
子之所<lb/>
　庚午前三日為戊辰則戊者盖戊辰也既禱三日舉<lb/>
　事凡天子所在曰行在所漆沮從禽獸則漆沮即王<lb/>
　所也<lb/>
　　　三章<pb n="20a"/>瞻彼中原其祁孔有儦儦俟俟或羣或友悉率左右以<lb/>
燕天子<lb/>
　　　四章<lb/>
既張我弓既挾我失發彼小豝殪此大兕以御賔客且<lb/>
以酌醴<lb/>
　酌醴親戎不可飲厚至醉也校獵小以兔為勝大以<lb/>
　虎為勝言㨗莫如兔猛莫如虎得此則畢事上爵皆<lb/>
　無則禮不成今西北之風猶然既獲大兕則可成燕<pb n="20b"/>　禮也兕大于虎而不甚猛于虎亦虎亞也故朋稱曰<lb/>
　虎兕<lb/>
　　聞音曰戊莫後切禱當口切好許厚切阜符有切<lb/>
　　　馬滿補切有羽軌切俟于紀切友羽軌切右羽<lb/>
　　　軌切<lb/>
　　聞字曰爾雅三為羣二為友此亦字義羣皆三畫<lb/>
　　　友從兩又此法從古有之近世字學亦未為過<lb/>
　　　也而多諱及之<pb n="21a"/>　　聞訓曰立訓不免隨語異意或有不必異者所不<lb/>
　　　可曉被之祁祁訓遅與興雨祁祁同亦可用多<lb/>
　　　意雨亦可用多意大意用大意繁亦可用遅意<lb/>
　　　此其祁訓大獸亦可用多意今定從多語勢可<lb/>
　　　見也<lb/>
總聞曰戊不言辰盖以戊協禱也次言庚午則前為戊<lb/>
辰可見文體自有古意如前詩毎章言方叔涖止方叔<lb/>
率止至三章四章增一顯允而易一涖止為元老參差<pb n="21b"/>之中整肅默寓此所以古意鬱然也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷十<lb/>
</p>

  </div>
            <div>
<head>詩總聞卷十一</head> <lb/>
    <p>
<pb n="1a"/>欽定四庫全書<lb/>
　詩總聞卷十一<lb/>
　　　　　　　　　　　　宋　王質　撰<lb/>
　　鴻鴈<lb/>
　　　一章<lb/>
鴻鴈于飛肅肅其羽<lb/>
　西北鴻鴈来正月節此詩當是春來鴻鴈初歸故鄉<lb/>
　新棲未定舊迹已湮故曰哀鳴嗷嗷<pb n="1b"/>之子于征劬勞于野爰及矜人哀此鰥寡<lb/>
　當是授民以田也最可憐者孤獨鰥寡之人人而重<lb/>
　可哀者鰥寡之人也老而無子尚可養旁親為義子<lb/>
　㓜而無父尚可依他族為義父惟老而無妻無復更<lb/>
　娶老而無夫無復更嫁終身永已故可哀也<lb/>
　　　二章<lb/>
鴻鴈于飛集于中澤之子于垣百堵皆作雖則劬勞其<lb/>
究安宅<pb n="2a"/>　當是授民以舎也雖勞畢事則歸家自解之辭也<lb/>
　　　三章<lb/>
鴻鴈于飛哀鳴嗷嗷維此哲人謂我劬勞維彼愚人謂<lb/>
我宣驕<lb/>
　哲人暢于人情憫我之勞也愚人暗于物理謂我為<lb/>
　民任勞示之以驕將不可令也大率一種無識者謂<lb/>
　百姓不足顧恤顧恤則頑肆惟有事則深懲無事則<lb/>
　勿顧則民知畏而易馭彼以為有術有能而不自知<pb n="2b"/>　其真愚也<lb/>
　　聞音曰野上與切寡果五切澤徒洛切宅逹各切<lb/>
　　　班氏陳湯傳斬越毒鼔顔氏西域傳作毋寡此<lb/>
　　　作毋鼓聲相近夷狄之音不甚諦也此音至漢<lb/>
　　　猶存至唐已不傳矣鄭氏縫人注引書宅西曰<lb/>
　　　昧谷作度西曰栁糓陸氏古文宅與度相近因<lb/>
　　　此而誤此音至漢亦存至唐又不傳也大率古<lb/>
　　　音漸逺漸轉而况愈逺今併載於此<pb n="3a"/>總聞曰此士大夫將王命而定民所者也三章劬勞皆<lb/>
士大夫自謂恐難獨以中章為勸民之辭女今雖病勞<lb/>
終有安居此意甚佳但語勢不爾<lb/>
　　庭燎<lb/>
　　　一章<lb/>
夜如何其夜未央庭燎之光君子至止鸞聲將將<lb/>
　　　二章<lb/>
夜如何其夜未艾庭燎晰晰君子至止鸞聲噦噦<pb n="3b"/>　　　三章<lb/>
夜如何其夜鄉晨庭燎有煇君子至止言觀其旂<lb/>
　　聞音曰將七羊切艾魚肺切晰之逝切煇許云切<lb/>
　　　旂渠斤切<lb/>
總聞曰鄭氏宣王問早晚之辭人君數問夜亦非體此<lb/>
當是執事之人夜未央未艾而聞車音夜鄉晨而見旂<lb/>
色嘆夜漏之未盡而朝臣之已集也所謂不圖今日復<lb/>
見漢官威儀乆不接耳目驟以為驚且為喜也恐是殿<pb n="4a"/>庭之間宫掖之内執事者相與問答之辭也禮雞人夜<lb/>
呼旦以驚百官漢儀中黄門持五夜甲乙丙丁戊相傳<lb/>
朱明衛士起唱所謂雞鳴歌也或是此曹<lb/>
　　沔水<lb/>
　　　一章<lb/>
沔彼流水朝宗于海鴥彼飛隼載飛載止嗟我兄弟邦<lb/>
人諸友莫肯念亂誰無父母<lb/>
　　　二章<pb n="4b"/>沔彼流水其流湯湯鴥彼飛隼載飛載揚念彼不蹟載<lb/>
起載行心之憂矣不可弭忘<lb/>
　屈氏歩徙倚而遥思怊惝恍而永懐意荒蕩而流蕩<lb/>
　心愁悽而轉悲言不循法度之人而反以我為此流<lb/>
　故懐憂如此鄭氏以起行為妄興師出兵事實既不<lb/>
　然人情亦不爾若此詩人之情喪也<lb/>
　　　三章<lb/>
鴥彼飛隼率彼中陵民之訛言寜莫之懲我友敬矣䜛<pb n="5a"/>言其興<lb/>
　陳氏闕沔彼流水云八字亦精考者然不必如此前<lb/>
　二章見隼止沔水之旁後一章見隼循中陵之上當<lb/>
　是中陵與沔水異塗各道所見不必相同也<lb/>
　　聞音曰海虎猥切友羽軌切毋滿罪切湯失羊切<lb/>
　　　行户郎切<lb/>
　　聞跡曰沔水出武都沮縣毛氏流滿未考<lb/>
總聞曰當是關輔諸侯有來朝後時者興下之䜛致上<pb n="5b"/>之疑徃時固有亂者固有不蹟者今誰念之而効之乎<lb/>
皆由訛言不懲故懐敬君之心得慢君之咎有此䜛也<lb/>
見順流之水自適之禽而嘆其不如是必其䜛已就欲<lb/>
見而不敢見慮蹈禍也此或為其友愬䜛者故曰我友<lb/>
敬矣䜛言其興<lb/>
　　鶴鳴<lb/>
　　　一章<lb/>
鶴鳴于九臯聲聞于野魚濳在淵或在于渚<pb n="6a"/>　　　二章<lb/>
樂彼之園爰有樹檀其下維蘀他山之石可以為錯<lb/>
　澤玩鶴水玩魚言賢者退處自樂也不惟如此而園<lb/>
　有檀可以為器其墮葉亦可以代薪其穀菜亦可以<lb/>
　為茹山有石亦可以為礪取用何闕所以為樂也<lb/>
　　　三章<lb/>
鶴鳴于九臯聲聞于天魚在于渚或濳在淵<lb/>
　　　四章<pb n="6b"/>樂彼之園爰有樹檀其下維穀他山之石可以攻玉<lb/>
　　聞音曰野上與切檀徒泫切天淵從今音不必作<lb/>
　　　鐡因一均詩用天二十三用淵六雖無叶他年<lb/>
　　　縈年二切既叶亦可吳氏不必從一讀也<lb/>
　　聞章曰舊二章今為四章<lb/>
　　聞物曰糓菜葉似王𤓰實若龍葵今山間多食<lb/>
總聞曰清修隠逸之士多喜觀鶴亦多喜觀魚列子詹<lb/>
何莊子惠子之事可見載在傳記及見篇章甚多<pb n="7a"/>　　祈父<lb/>
　　　一章<lb/>
祈父<hi>止</hi>予王之爪牙胡轉予于恤靡所止居<lb/>
　此士卒怨將帥之辭也呼之以父而告之以情我于<lb/>
　王為爪牙衛國家者也何忍轉我于憂不安其居而<lb/>
　無所至怨之辭也<lb/>
　　　二章<lb/>
祈父<hi>止</hi>予王之爪士胡轉予于恤靡所底止<pb n="7b"/>　　　三章<lb/>
祈父<hi>止</hi>亶不聰胡轉予于恤有母之尸饔<lb/>
　　白駒<lb/>
　　　一章<lb/>
皎皎白駒食我場苗縶之維之以永今朝所謂伊人於<lb/>
焉逍遥<lb/>
　　　二章<lb/>
皎皎白駒食我埸藿縶之維之以永今夕所謂伊人於<pb n="8a"/>焉嘉客<lb/>
　　　三章<lb/>
皎皎白駒賁然來思爾公爾侯逸豫無期慎爾優㳺勉<lb/>
爾遁思<lb/>
　此必舊為公侯而今遁山林者也度斯人浪適其來<lb/>
　無期少寄丁寜頌禱之辭愛賢之深也<lb/>
　　　四章<lb/>
皎皎白駒在彼空谷生芻一束其人如玉毋金玉爾音<pb n="8b"/>而有遐心<lb/>
　始猶兾白駒之來可以施謀今不復望知白駒終不<lb/>
　出谷也猶欲寄生芻以秣白駒而又恐其人過潔雖<lb/>
　芻亦不肯受也今相踈如此不可閟其音而與我絶<lb/>
　有相逺之意也盖欲時通訊問以求善言也<lb/>
　　聞音曰夕祥龠切客克各切古客皆讀如恪三恪<lb/>
　　　即三客也孔叢子陳王問太師三恪曰封夏殷<lb/>
　　　之後為二代紹虞帝之𦙍備三恪恪敬也禮之<pb n="9a"/>　　　如賓客也客恪皆同楚辭易林古詩漢歌皆用<lb/>
　　　此思新齎切<lb/>
總聞曰此亦在野之賢者尚與世相通欲求道義為師<lb/>
友而所欲挽者又長徃而不返者也<lb/>
　　黄鳥<lb/>
　　　一章<lb/>
黄鳥黄鳥無集于穀無啄我粟此邦之人不我肯糓言<lb/>
旋言歸復我邦族<pb n="9b"/>　此離散之餘去本邦而寓他土者也借黄鳥為辭無<lb/>
　集我糓無啄我粟留為歸資復見舊族也厭他土而<lb/>
　思本邦之辭也<lb/>
　　　二章<lb/>
黄鳥黄鳥無集于桑無啄我梁此邦之人不可與明言<lb/>
旋言歸復我諸兄<lb/>
　　　三章<lb/>
黄鳥黄鳥無集于栩無啄我黍此邦之人不可與處言<pb n="10a"/>旋言歸復我諸父<lb/>
　　聞音曰明謨良切兄虛王切父扶雨切<lb/>
　　聞訓曰無集于穀楮也不我肯糓善也上糓從木<lb/>
　　　下糓從米<lb/>
總聞曰當是為生異方必經多時種木植禾已成不復<lb/>
戀而决舎去者此邦必有所不可留而非得已也<lb/>
　　我行其野<lb/>
　　　一章<pb n="10b"/>我行其野蔽芾其樗昏姻之故言就而居爾不我畜復<lb/>
我邦家<lb/>
　　　二章<lb/>
我行其野言采其蓫昏姻之故言就爾宿爾不我畜言<lb/>
歸斯復<lb/>
　　　三章<lb/>
我行其野言采其葍不思舊姻求爾新特成不以富亦<lb/>
祗以異<pb n="11a"/>　此以貧欲棄舊婚而以富欲求新匹者也雖成不足<lb/>
　以致富假使有得亦終散而不聚也適足以為怪言<lb/>
　逐夫而適夫豈有此理也此皆婿辭<lb/>
　　聞音曰家古胡切葍筆力切異逸織切<lb/>
　　聞物曰樗即楮也毛氏他氏皆但謂之惡木不言<lb/>
　　　何木也樗楮相邇今俗傳雖薪亦不堪然皮可<lb/>
　　　紙實可練葉可覆麴醬極易長茂蓫葍毛鄭皆<lb/>
　　　云惡菜鄭氏言蓫牛蘈菜也郭氏方莖莖長而<pb n="11b"/>　　　鋭有穗有花花紫縹鄭氏葍䔰也爾雅蔓芽也<lb/>
　　　郭氏葍大葉白花赤花為蔓初不言何物本草<lb/>
　　　陳氏引詩言采其蓫羊蹄草也許氏以蔓為葍<lb/>
　　　一名蕣集韻丁氏蕣木槿也引詩顔如蕣英雖<lb/>
　　　不引此然今木槿有白紫二種與郭氏正合人<lb/>
　　　雖采但不見食耳當是西北與東南又不同<lb/>
總聞曰觀此詩然後知前詩之所以不可處者也二詩<lb/>
當出一人<pb n="12a"/>　　斯干<lb/>
　　　一章<lb/>
秩秩斯干幽幽南山<lb/>
　干幹也今言人命上下為支干故下言松竹也凡居<lb/>
　向南為正靣南山則坐北山也<lb/>
如竹苞矣如松茂矣<lb/>
　言靣勢物色皆嘉也<lb/>
兄及弟矣式相好矣無相猶矣<pb n="12b"/>　言門户氣象又皆嘉也<lb/>
　　　二章<lb/>
似續妣祖築室百堵西南其戸爰居爰處爰笑爰語<lb/>
　然後興功作室也似續生者之室也妣祖死者之室<lb/>
　也死户向西坐東也生户向南坐北也死者於此居<lb/>
　處生者於此笑語言各安其所也<lb/>
　　　三章<lb/>
約之閣閣椓之槖槖風雨攸除鳥鼠攸去君子攸芋<pb n="13a"/>　自此以下毎章結以君子芋有數訓平聲一草盛也<lb/>
　一大也仄聲草名也吳氏所引説文大葉實根駭人<lb/>
　故謂之芌王過切者乃從芌也於文象氣之舒若從<lb/>
　芋當作平聲于文象氣之平雖通用而有異意集韻<lb/>
　撫芋通用荒胡切覆也大也有也用此為的鄭氏改<lb/>
　芋為憮亦不誤但不須變字爾去除皆當從平聲<lb/>
　　　四章<lb/>
如跂斯翼如矢斯棘如鳥斯革如翬斯飛君子攸躋<pb n="13b"/>　　　五章<lb/>
殖殖其庭有覺其楹噲噲其正噦噦其𡨕君子攸寜<lb/>
　皆生者所享也<lb/>
　　　六章<lb/>
下筦上簟乃安斯寢乃寢乃興乃占我夢吉夢維何維<lb/>
熊維羆維虺維蛇<lb/>
　居旣安則福可致也<lb/>
　　　七章<pb n="14a"/>大人占之維熊維羆男子之祥維虺維蛇女子之祥<lb/>
　鄭氏熊羆在山陽之祥也虺蛇在穴陰之祥也此意<lb/>
　甚嘉而未盡凡物不蟄者属陽蟄者属陰虎以冬交<lb/>
　藉陰以成也蛇以夏交藉陽以成也床在高陽也而<lb/>
　璋以水成濟以陰也地在下隂也而瓦以火成濟以<lb/>
　陽也古人處事制法無不合理無羊之夢亦然魚陰<lb/>
　也禾亦陰也魚非水則不生然附日影乃成禾非水<lb/>
　則不生然向日色乃成盖同類也故夢魚占豐年旟<pb n="14b"/>　鳥隼飛者陽類也然寒乃健旐龜蛇濳者陰類也然<lb/>
　勢乃毒萬物無逃二氣之間故夢旟旐多室家盖隂<lb/>
　陽相交男女乃孶也易曰天地絪緼萬物化醇男女<lb/>
　搆精萬物化生<lb/>
　　　八章<lb/>
乃生男子載寢之牀載衣之裳載㺯之璋其泣喤喤朱<lb/>
芾斯皇室家君王<lb/>
　室家皆事君王言貴近也<pb n="15a"/>　　　九章<lb/>
乃生女子載寢之地載衣之禓載㺯之瓦無非無儀唯<lb/>
酒食是議無父母詒罹<lb/>
　男子願使為公卿女子乃不願使為后妃惟議酒食<lb/>
　所謂中饋也此事多詒父母之憂罕延門户之福有<lb/>
　識士大夫所以不欲也鄭氏儀善也婦人無所專於<lb/>
　家事有非非婦人也有善亦非婦人也此意亦嘉而<lb/>
　未盡但不當彰是非之名于外爾<pb n="15b"/>　　聞音曰苞補掫切茂莫口切好許厚切猶余救切<lb/>
　　　户後五切草訖力切正諸盈切簟子禁切今人<lb/>
　　　猶有此聲吳氏前二章皆用引韻此一章不用<lb/>
　　　未詳盖未察此也寢千尋切夢彌登切蛇余支<lb/>
　　　切瓦危委切議魚覊切<lb/>
　　聞章曰舊九章四章七句五章五句今畧如舊章<lb/>
　　　而差移舊句<lb/>
　　聞事曰四如言人功之敏也跂敏于足而若有翼<pb n="16a"/>　　　者言如鳥也矢敏於逺而又敏於近棘讀作㦸<lb/>
　　　鳥敏於羽而若有革言若獸也翬敏於躍而又<lb/>
　　　敏於飛翬雉也飛一作蜚蜚如螟春秋秋有蜚<lb/>
總聞曰此士大夫卜地作室者也以為王者無見無羊<lb/>
倣此<lb/>
　　無羊<lb/>
　　　一章<lb/>
誰謂爾無羊三百維群誰謂爾無牛九十其犉<pb n="16b"/>　　　二章<lb/>
爾羊來思其角濈濈爾牛來思其耳濕濕或降於阿或<lb/>
飲於池或寢或訛<lb/>
　　　三章<lb/>
爾牧來思何蓑何笠或負其餱三十維物爾牲則具爾<lb/>
牧來思以薪以蒸以雌以雄<lb/>
　第五句爾牲則具當移入第七句以薪以蒸下以薪<lb/>
　蒸之葉為牛羊雌雄之食也羊以三數凡三百頭是<pb n="17a"/>　羊群之數牛以十數凡九十頭是牛群之數三十之<lb/>
　物此也盖應上數<lb/>
　　　四章<lb/>
爾羊來思矜矜兢兢不騫不崩麾之以肱畢來既升<lb/>
　第二句矜矜兢兢下恐少爾牛來思一句羊小畜矜<lb/>
　矜兢兢羊畏聳貌牛大畜不騫不崩牛堅重貌明兢<lb/>
　兢下不騫上少爾牛一句<lb/>
　　　五章<pb n="17b"/>牧人乃夢衆維魚矣旐維旟矣大人占之衆維魚矣實<lb/>
維豐年旐維旟矣室家溱溱<lb/>
　説見斯干<lb/>
　　聞音曰犉而純切濈莊立切池唐何切物㣲律切<lb/>
　　　今猶有此音雄于陵切孔氏兆如山陵有夫出<lb/>
　　　征而喪其雄繇辭皆韻又古讀雄與陵爲韻詩<lb/>
　　　正月無羊皆以雄韻陵韻蒸韻又張氏賓爵下<lb/>
　　　華田鼠上騰牛哀虎變鯀化為熊乆血為燐積<pb n="18a"/>　　　灰生蝇或疑張氏王氐古讀熊與雄皆于陵切<lb/>
　　　張用舊韻也年彌因切<lb/>
　　聞章曰舊四章今為五章<lb/>
　　聞字曰濈濈鋭貌正羊角之狀從角尤佳不從角<lb/>
　　　亦可説文和也毛氏息也似不必他訓牛安則<lb/>
　　　耳潤病則耳燥濕濕牛安也毛氏動也訓亦似<lb/>
　　　未當羊以角言牛以耳言恐是當時降阿飲池<lb/>
　　　皆為水所沾後世不肯從物情時態推測古人<pb n="18b"/>　　　簡易之意多以造意為能然古字亦通用斯干<lb/>
　　　于加草亦止是于意戢從水亦止是鋭意<lb/>
總聞曰此詩每章稱爾必雙舉牛羊而此章獨闕牛文<lb/>
勢似不具識者更詳此士大夫檢校産畜料理生業者<lb/>
也喪亂之後零替者多忽然見之人相與生驚故曰誰<lb/>
謂爾無也<lb/>
　<lb/>
　詩總聞卷十一<lb/>
</p>

  </div>
            <div>
<head>詩總聞卷十二</head> <lb/>
    <p>
<pb n="1a"/>欽定四庫全書<lb/>
　詩總聞卷十二<lb/>
　　　　　　　　　　　　　宋　王質　撰<lb/>
　　節南山<lb/>
　　　一章<lb/>
節彼南山維石巖巖赫赫師尹民具爾瞻憂心如惔不<lb/>
敢戱談<lb/>
　師官尹氏也不敢戯談有所畏避也下章皆有不敢<pb n="1b"/>　之意當是其人雖無可敬而其位貌亦有可憚者<lb/>
國既卒斬何用不監<lb/>
　何所用心而不監小人之為惡問之不欲斥言也下<lb/>
　章稱何稱誰倣此<lb/>
　　　二章<lb/>
節彼南山有實其猗赫赫師尹不平謂何天方薦瘥喪<lb/>
亂𢎞多民言無嘉憯莫懲嗟<lb/>
　　　三章<pb n="2a"/>尹氏太師維周之氐秉國之均四方是維天子是毗俾<lb/>
民不迷不弔昊天不宜空我師<lb/>
　氐祗也旁紐作氐為國之根一重也執國之平二重<lb/>
　也四方所藉以為維三重也天子所倚以為毗四重<lb/>
　也下民視之以為明五重也尹氏可謂重臣而天職<lb/>
　如此不宜使斯人居尊官當是尹氏以六官司空之<lb/>
　職兼三公大師之任故曰不宜空我師愬之於天不<lb/>
　欲斥言也下章稱天倣此<pb n="2b"/>　　　四章<lb/>
弗躬弗親庻民弗信弗問弗仕勿罔君子<lb/>
　呼尹氏為君子尊之辭也戒小人勿得欺尹氏憐之<lb/>
　辭也下章稱君子倣此<lb/>
式夷式已無小人殆𤨏𤨏姻亞則無膴仕<lb/>
　用平則已無近小人無使姻亞為膴仕有此二者則<lb/>
　不平也曉之辭也<lb/>
　　　五章<pb n="3a"/>昊天不傭降此鞠訩昊天不惠降此大戾<lb/>
　訩訟也當是尹氏不平群臣多爭卒章亦及訩<lb/>
君子如届俾民心闋君子如夷惡怒是違<lb/>
　爾如能止則彼鞠訩之心自息爾如能平則彼惡怒<lb/>
　之氣自去勸之辭大率此詩詆之多言不平曉之多<lb/>
　言夷<lb/>
　　　六章<lb/>
不弔昊天亂靡有定式月斯生俾民不寜憂心如酲誰<pb n="3b"/>秉國成不自為政卒勞百姓<lb/>
　亂與月俱生言有増也爾秉政而不自為政言為交<lb/>
　爭者所爭所以政多門而民受弊也<lb/>
　　　七章<lb/>
駕彼四牡四牡項領我瞻四方蹙蹙靡所騁<lb/>
　當是小人銜王命乗使車言封疆之蹙如此小人安<lb/>
　能逺騁但擾自境之内爾<lb/>
　　　八章<pb n="4a"/>方茂爾惡相爾矛矣既夷既懌如相醻矣<lb/>
　方盛怒俄相歡小人之常態也<lb/>
　　　九章<lb/>
昊天不平我王不寜不懲其心覆怨其正<lb/>
　皆因尹氏不平故小人交爭我王不寜小人之罪奚<lb/>
　逃不革其心而反怨其正當是有規正者重憎怨也<lb/>
　亦小人常態也<lb/>
　　　十章<pb n="4b"/>家父作誦以䆒王訩式訛爾心以畜萬邦<lb/>
　家父不敢戱言而顯言作誦者以告於王也盡為王<lb/>
　道其致訟之故皆因尹氏不平也化尹氏之心反不<lb/>
　平以為平則可畜天下之衆不然愈盛民將散而無<lb/>
　與為國也<lb/>
　　聞音曰山所㫋切巖魚杴切猗於何切嘉居何切<lb/>
　　　氐都黎切信斯人切仕鉏里切子奬里切殆養<lb/>
　　　里切傭敕龍切訩許容切屇居氣切闋睦桂切<pb n="5a"/>　　　天鐵因切定唐丁切生桑經切姓桑經切醻市<lb/>
　　　由切正諸盈切誦疾容切邦土工切邦本音外<lb/>
　　　又卜工切瞻彼洛矣君子至止福禄既同君子<lb/>
　　　萬年保其家邦與此同又披耕切桓綏萬邦屢<lb/>
　　　豐年補因切凡見詩者如此他所不舉<lb/>
　　聞跡曰南山韓氏吾聞京城南茲惟群山囿即是<lb/>
　　　此山左氏惟言節無南山字<lb/>
　　聞人曰家父見魯桓八年桓王也十五年莊王也<pb n="5b"/>　　　舊説刺幽王自幽王之死至是七十五年尚能<lb/>
　　　為王出使求車刺幽王之詩皆老臣之辭則約<lb/>
　　　百餘嵗矣故此未必刺幽王也<lb/>
總聞曰尹氏之不平罪本在于王而不指歸王小人之<lb/>
鞠訩罪不在于尹氏而不深言尹氏家父葢忠慤而恕<lb/>
厚者也度尹氏亦無大惡但居位而不舉職無公言直<lb/>
道而不控制小人就其上而班之胡廣趙戒之流也<lb/>
　　正月<pb n="6a"/>　　　一章<lb/>
正月繁霜我心憂傷<lb/>
　當是賢者避患去國其道所懐與所遇所見者<lb/>
民之訛言亦孔之將念我獨兮憂心京京哀我小心癙<lb/>
憂以痒<lb/>
　小心故懐憂致病<lb/>
　　　二章<lb/>
父母生我胡俾我瘉不自我先不自我後<pb n="6b"/>　所遇不在先不在後適與我相當何為於此時而生<lb/>
　我致此病也與我生不辰同意<lb/>
好言自口莠言自口憂心愈愈是以有侮<lb/>
　憂事太過則招侮言多畏則易陵也<lb/>
　　　三章<lb/>
憂心惸惸念我無禄民之無辜幷其臣僕哀我人斯于<lb/>
何從禄<lb/>
　所憂本在無禄今無辜及其身又及其臣僕如此將<pb n="7a"/>　何地而從禄乎言此禄不可從當他求也<lb/>
瞻烏爰止于誰之屋<lb/>
　所見烏一也此烏止誰屋也言未有所歸<lb/>
　　　四章<lb/>
瞻彼中林侯薪侯蒸<lb/>
　所見中林二也言欲樵採以自給也<lb/>
民今方殆視天夢夢既克有定靡人弗勝<lb/>
　方危為憂所亂視天瞀惑若不堪用者苟定則何人<pb n="7b"/>　不勝任言皆可用也<lb/>
有皇上帝伊誰云憎<lb/>
　愬之于天也何人可憎願明指也今皆危與所憎同<lb/>
　受苦所以願明指也<lb/>
　　　五章<lb/>
謂山盖卑為岡為陵民之訛言寜莫之懲<lb/>
　山高者也岡陵卑者也今見山以為岡陵為憂所惑<lb/>
召彼故老訊之占夢具曰予聖誰知烏之雌雄<pb n="8a"/>　召耆宿問占夢猶是視天夢夢餘意盖憂思之中惶<lb/>
　惑妄見占何為不祥也所問者皆言其通曉乃不知<lb/>
　烏孰為雌雄猶是瞻烏餘意尚不知雌雄安知所當<lb/>
　止也言卜者不能决疑<lb/>
　　　六章<lb/>
謂天盖高不敢不局謂地盖厚不敢不蹐維號斯言有<lb/>
倫有脊哀今之人胡為虺蜴<lb/>
　天高而以為低故曲膂地厚而以為薄故累足亦為<pb n="8b"/>　憂所亂也以為不然則為此號發此言如耳有輪如<lb/>
　背有脊又較然也言為憂所亂之極也<lb/>
　　　七章<lb/>
瞻彼阪田有菀其特<lb/>
　所見阪田菀特三也特特生之木也欲依阪田特木<lb/>
　以自給也<lb/>
天之扤我如不我克彼求我則如不我得執我仇仇亦<lb/>
不我力<pb n="9a"/>　天動我心如我不能任事者王初求惟恐不得以我<lb/>
　為能也既得我不以我為能我亦自疑我非不能至<lb/>
　此而若不能者盖天動我心不使任其事可以免其<lb/>
　難也<lb/>
　　　八章<lb/>
心之憂矣如或結之今茲之正胡然厲矣<lb/>
　正正月也此詩皆此月之事三陽之月奚為寒之厲<lb/>
　如此甚也以天時推人事深可憂也<pb n="9b"/>燎之方揚寜或滅之赫赫宗周褒氏烕之<lb/>
　當是幽王以後事故舉已徃以比後來或以火方熾<lb/>
　豈有可滅之理識者推觀前覆褒姒能覆宗周言雖<lb/>
　盛易滅也<lb/>
　　　九章<lb/>
終其永懐又窘陰雨<lb/>
　所遇陰雨四也<lb/>
其車既載乃棄爾輔載輸爾載將伯助予<pb n="10a"/>　車既載且行遇雨方知遺輔車之器亦為憂所亂也<lb/>
　既墮所載未能遽行願伯助我脩敗車渉淖塗伯當<lb/>
　是伯兄同行者也言隻力不能獨辦也<lb/>
　　　十章<lb/>
無棄爾輔員於爾輻屢顧爾僕不輸爾載終踰絶險曽<lb/>
是不意<lb/>
　無遺其輔用益其輻屢顧其僕而言不可墮所載也<lb/>
　此戒僕之辭也我為憂所亂雖踰險曽不以是為意<pb n="10b"/>　言意不在車也<lb/>
　　　十一章<lb/>
魚在于沼亦匪克樂潛雖伏矣亦孔之昭<lb/>
　所見池魚五也當是初居有此因有感也魚在沼為<lb/>
　人所豢雖潛不能逃也言我豈可受彼禄也<lb/>
憂心惨惨念國之為虐<lb/>
　　　十二章<lb/>
彼有旨酒又有佳殽洽比其鄰<hi>止</hi>昏姻孔云念我獨兮<pb n="11a"/>憂心殷殷<lb/>
　當是就田野為居廬頗有比鄰之樂而其憂終不能<lb/>
　釋也<lb/>
　　　十三章<lb/>
佌佌彼有屋䔩䔩方有穀民今之無禄天夭是㭬哿矣<lb/>
富人哀此惸獨<lb/>
　當是其鄰稍厚可以相依也佌佌之屋䔩䔩之穀皆<lb/>
　其鄰所資也但恐斯人無禄為妖者並出而㭬喪之<pb n="11b"/>　富人尚可我惸獨將如之何也此當是老而無子者<lb/>
　兩言念我獨一言哀此獨與伯兄同行可見其獨也<lb/>
　　聞音曰京居良切瘉勇主切後下五切口孔五切<lb/>
　　　夢彌登切勝書蒸切雄于陵切局訖力切厲力<lb/>
　　　蘖切輔扶雨切予演女切輻筆力切意乙力切<lb/>
　　　昭之若切㭬都木切吳氏以殽叶云未詳鄰連<lb/>
　　　上句昬連下句則叶故古之音律雖不可盡聞<lb/>
　　　亦在詳推也<pb n="12a"/>總聞曰一詩及憂者八而言憂之狀者又不一也所謂<lb/>
小心良是心最小者憂最深<lb/>
　　十月之交<lb/>
　　　一章<lb/>
十月之交朔日辛夘日有食之亦孔之醜<lb/>
　是月必朔望日月俱食所以謂之甚醜見下左氏童<lb/>
　謡其九月十月之交杜氏晦朔交㑹也又丙子旦日<lb/>
　在尾月在箕杜氏日月合朔於尾月行遲故至旦而<pb n="12b"/>　過在箕此交殆類此時按經是年九月戊申朔日有<lb/>
　食此朔當是戊寅小盡當是丁丑併載于此<lb/>
彼月而㣲此日而微今此下民亦孔之哀<lb/>
　　　二章<lb/>
日月告凶不用其行四國無政不用其良彼月而食則<lb/>
維其常此日而食於何不臧<lb/>
　日食之變甚大于月食所以春秋書日食不書月食<lb/>
　月食固為常一月而兩食則為異變于何不臧一何<pb n="13a"/>　不善也孔氏良是<lb/>
　　　三章<lb/>
<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寜不令百川沸騰山冡崒崩高岸為谷深<lb/>
谷為陵哀今之人胡憯莫懲<lb/>
　雷収水涸皆八月中氣而中月電震川沸大異<lb/>
　　　四章<lb/>
皇父卿士番維司徒家伯冡宰仲允膳夫棸子内史蹶<lb/>
維趣馬楀維師氏艷妻煽方處<pb n="13b"/>　皇氏番氏家氏仲氏棸氏蹶氏楀氏凡七族皆因艷<lb/>
　妻而處位也七族之中皇父為最盛下云抑此皇父<lb/>
　又云皇父孔聖自此而下皆皇父作向之事也<lb/>
　　　五章<lb/>
抑此皇父豈曰不時胡為我作不即我謀徹我牆屋田<lb/>
卒汚萊曰予不戕禮則然矣<lb/>
　此督民作都于向怨之辭也汝豈不知是農時而何<lb/>
　為使我興作又不就我相謀而徹我屋荒我田皇父<pb n="14a"/>　以為非害汝也禮當然也言不引愆反飾非也<lb/>
　　　六章<lb/>
皇父孔聖作都于向擇三有事亶侯多藏不憗遺一老<lb/>
俾守我王擇有車馬以居徂向<lb/>
　擇三事之多藏群臣之有車馬者以向為歸此殆類<lb/>
　郿塢也<lb/>
　　　七章<lb/>
黽勉從事不敢告勞無罪無辜讒口囂囂下民之孽匪<pb n="14b"/>降自天噂㳫背憎職競由人<lb/>
　　　八章<lb/>
悠悠我里亦孔之痗四方有羡我獨居憂民莫不逸我<lb/>
獨不敢休天命不徹我不敢傚<hi>止</hi>我友自逸<lb/>
　此不與皇父同惡而為所苦者也此人當是向人而<lb/>
　督向事故自徂向之下即言黽勉從事不敢告勞又<lb/>
　言悠悠我里亦孔之痗當是此役督廹甚急切責亦<lb/>
　重同黨不肯當之而異己者承之也故多言我獨也<pb n="15a"/>　　聞音曰卯莫後切哀於希切行戸郎切令盧經切<lb/>
　　　臧才浪切王于放切吳氏以鄭國氏之三卿信<lb/>
　　　維多藏之人又在位之人皆去無留衞王藏王<lb/>
　　　皆為平聲雖仄聲亦是平意不必以為未詳天<lb/>
　　　鐵因切痗呼罪切徹直質切馬滿補切謀謨柸<lb/>
　　　切莱陵之切矣於姬切<lb/>
　　聞訓曰徹通也言其命不通也自恨之辭<lb/>
　　聞句曰我不敢傚我友自逸舊一句今分為二句<pb n="15b"/>　　聞跡曰向邑名在河内軹縣<lb/>
總聞曰其言如此危憤猶有望于遺老守王大率賢者<lb/>
責君終淺愛君終深與後世訐君惡以賣己名者異也<lb/>
　　雨無正<lb/>
　　　一章<lb/>
浩浩昊天不駿其德降喪饑饉斬伐四國<lb/>
　㝷詩皆無雨無正之文亦無雨無正之意他詩不見<lb/>
　此比歐陽氏亦嘗疑之以為古人于詩多不命題而<pb n="16a"/>　篇名徃徃無義例其或有命名者則必述詩之意今<lb/>
　雨無正之名據序曰雨自上下者也言衆多如雨而<lb/>
　非政也今考詩七章都無此義與序絶異而不言其<lb/>
　所以然據詩周宗既滅鄭氏厲王流彘之時考詩正<lb/>
　大夫離居言不從王者也三事大夫莫肯夙夜邦君<lb/>
　諸侯莫肯朝夕言雖從王而不以君事王者也在鎬<lb/>
　無君在彘有君與無君同兩地皆無正可宗也雨恐<lb/>
　當作兩字之轉雨兩字全相類古雨作兩兩亦作㒳<pb n="16b"/>　易差<lb/>
旻天疾威弗慮弗圖舎彼有罪既伏其辜若此無罪淪<lb/>
胥以鋪<lb/>
　　　二章<lb/>
周宗既滅靡所止戾正大夫離居莫知我勩<lb/>
　莫知王失所之勞言不從王者也憤之辭也<lb/>
三事大夫莫肯夙夜邦君諸侯莫肯朝夕庻曰式臧覆<lb/>
出為惡<pb n="17a"/>　庻幾因事為善而反出令為惡無保君免難之心有<lb/>
　挾君肆惡之志憤之辭也<lb/>
　　　三章<lb/>
如何昊天辟言不信如彼行邁則靡所臻<lb/>
　告以有法之善言不以為信今則流離何所底止傷<lb/>
　之辭也<lb/>
凡百君子各敬爾身胡不相畏不畏于天<lb/>
　責凡從王者之辭也各自敬爾身而已何為更不畏<pb n="17b"/>　王不畏王是不畏天也憤之辭也<lb/>
　　　四章<lb/>
戎成不退饑成不遂曽我<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御慘慘日瘁<lb/>
　責凡不從王者之辭也君避兵而奔所謂戎成君逃<lb/>
　難而餓所謂饑成小臣懐憂至病而大臣曽無攘賊<lb/>
　輸餼者憤之辭也<lb/>
凡百君子莫肯用訊聽言則荅譖言則退<lb/>
　莫肯用訊者無肯用王告難之訊也有隨己者則答<pb n="18a"/>　之凡言王不可迎者也有毁己者則退之凡言王不<lb/>
　可不迎者也<lb/>
　　　五章<lb/>
哀哉不能言匪舌是出維躬是瘁哿以能言巧言如流<lb/>
俾躬處休<lb/>
　此監謗之流弊今王自當之商鞅歎為法之弊至此<lb/>
　雖悔何及也<lb/>
　　　六章<pb n="18b"/>惟曰予仕孔棘且殆云不可使得罪于天子亦云可使<lb/>
怨及朋友<lb/>
　責為王將命告難之辭也凡徃圖事者如此之急且<lb/>
　危或言不可使者天子必責其交私謂其相䕶避危<lb/>
　事也或言可使者朋友又受其移怨謂其見推渉危<lb/>
　道也大率無奮志捐軀之士寜以不可使得罪于天<lb/>
　子而不願可使得薦于朋友也<lb/>
　　　七章<pb n="19a"/>謂爾遷于王都曰予未有室家䑕思泣血無言不疾昔<lb/>
爾出居誰從作爾室<lb/>
　責不赴王之辭也曰予未有室家以室家為拒人之<lb/>
　辭也無言不稱疾以疾為欺人之辭也言必得妻奉<lb/>
　疾而後可行也勸者不堪其意而詰之爾徃昔避亂<lb/>
　離都之時何嘗有妻事汝言無妻云乆不獨今日也<lb/>
　安得以此拒我為辭<lb/>
　　聞音曰國越逼切夜弋灼切今北人猶有此聲夕<pb n="19b"/>　　　祥龠切信斯人切天鐵因切訊息罪切出尺遂<lb/>
　　　切殆養里切子奬禮切友羽軌切家古胡切血<lb/>
　　　虛屈切説文洫恤皆以血得聲易女承筐不實<lb/>
　　　士刲羊無血<lb/>
　　聞訓曰淪胥水囘復貌詩多言此毛氏淪率也胥<lb/>
　　　相也言牽率相引也大費意集韻淪沒也胥長<lb/>
　　　也皆言水狀不能快流也下云無淪胥以敗此<lb/>
　　　必是方言但今不曉<pb n="20a"/>　　聞字曰䑕當作癙病也與正月癙病同集韻通作<lb/>
　　　䑕<lb/>
總聞曰厲王出奔彘嵗在己未死于彘嵗在癸酉凡十<lb/>
五年居正位之君在彘行君事之臣在鎬不可三月無<lb/>
君而十五年曽無一人唱反正之謀舉勤王之師者雖<lb/>
厲王不君然命義天下大戎也以正律之當㑹同諸侯<lb/>
誅戮羣小奉厲王于西都周召二伯左右為之弼諧既<lb/>
不能然儲賢嗣以待將來雖不為無功于周然終非萬<pb n="20b"/>世之正也此詩聖人所以存之君臣之際有考焉<lb/>
　　小旻<lb/>
　　　一章<lb/>
旻天疾威敷于下土<lb/>
　當是有大旻又有小旻亦如有大明又有小明大旻<lb/>
　今不存毛氏列于十月之交雨無正為小故曰小旻<lb/>
　謂其辭比前稍約也識者更詳<lb/>
謀猶遹回何日斯沮謀臧不從不臧覆用我視謀猶亦<pb n="21a"/>孔之卭<lb/>
　此詩多及謀猶當是與圖事者君子之言不用小人<lb/>
　之言是從故君子為憂集韻猷通作猶<lb/>
　　　二章<lb/>
潝潝訿訿亦孔之哀謀之其臧則具是違謀之不臧則<lb/>
具是依我視謀猶伊于胡底<lb/>
　胡底何所止也言必至于亂也鄭氏良是<lb/>
　　　三章<pb n="21b"/>我龜既厭不我告猶<lb/>
　龜猶厭其不誠不以告之而况於人亦不以告也<lb/>
謀夫孔多是用不集發言盈庭誰敢執其咎如匪行邁<lb/>
謀是用不得于道<lb/>
　雖謀夫孔多皆邇言也如深坐而不出則行路之寔<lb/>
　語不得而聞之言不廣詢外議止聽側言也<lb/>
　　　四章<lb/>
哀哉為猶匪先民是程匪大猶是經維邇言是聽維邇<pb n="22a"/>言是爭如彼築室于道謀是用不潰于成<lb/>
　凡邇言皆非先民之程大猷之經也如築室臨路必<lb/>
　與路之附近者相謀則審勢取材就近而得實今築<lb/>
　室于道而定謀于室何由工徒可散而功役可成乎<lb/>
　大率工散則功成俗語畢功謂之放散亦言不廣詢<lb/>
　外議止聽側言也後稱廣謀雜聽者多以築室于道<lb/>
　為辭故曰作舍道旁三年不成尋詩正以聽言狹而<lb/>
　不廣近而不逺為憂不如後世所衍之意此類誤引<pb n="22b"/>　經者亦多<lb/>
　　　五章<lb/>
國雖靡止或聖或否民雖靡膴或哲或謀或肅或艾如<lb/>
彼泉流無淪胥以敗<lb/>
　靡止言流落也靡膴言薄惡也然不為無人在審擇<lb/>
　之鄭氏有通聖有不能者有明哲者有聰謀者有㳟<lb/>
　肅者有治理者上下兼貫五事而以否間則不能是<lb/>
　五者也如此則語差而遒斷而整可以為法<pb n="23a"/>　　　六章<lb/>
不敢暴虎不敢慿河人知其一莫知其他戰戰兢兢如<lb/>
臨深淵如履薄氷<lb/>
　前三如曉之辭後兩如戒之辭也當是此詩之作遇<lb/>
　水感情末両章皆指水興辭泉當流不可淪胥淪胥<lb/>
　囘復也不流則敗言人情不可塞也虎當畏不可搏<lb/>
　河當濟不可陵搏虎陵河未有不貽害者言人情不<lb/>
　可忽也淵不可臨而深者愈不可臨氷不可履而薄<pb n="23b"/>　者愈不可履皆言人情不可忽也尋詩所以謀臧者<lb/>
　不從而違謀不臧者覆用而依皆怙尊忽衆之過也<lb/>
　此詩正中其病<lb/>
　　聞音曰用餘封切哀於希切底都黎切猶余救切<lb/>
　　　集疾就切咎正九切道徒厚切聽他經切否補<lb/>
　　　羙切膴火吳切謀魚胡切艾魚氣切敗蒲昧切<lb/>
　　　他湯河切淵一均切<lb/>
總聞曰暴虎慿河臨深履氷四者皆危事亦皆北俗北<pb n="24a"/>俗强健河東有一種打虎社大率平地日中則虎瞀此<lb/>
時多伏則驚起以搏之孟子所謂馮婦者也大叔于田<lb/>
袒禓暴虎獻于公所亦餙言也打虎社自有虎衣虎器<lb/>
又有獅子筒以竹木為之呼吸作聲則虎驚此暴虎也<lb/>
河壖奔徙無常有平地高陸忽為深河有衝波巨浪忽<lb/>
為大野人認水聲知之有車乗馬牛臨河忽沒者此慿<lb/>
河也河深冬北風則氷亦有厚薄堅脆大率驟氷者多<lb/>
不常連氷者多可保人多循狐跡而渡相傳狐能聽氷<pb n="24b"/>下水聲擇無聲處乃行亦有為所誤此履氷也書若履<lb/>
虎尾渉於春氷最善下語虎以尾為威之節人旁觀其<lb/>
尾𦂳緩高低展縮及左右輙知其所趣南人亦能識之<lb/>
纔立春正月節雖風雪苦寒亦不可度北人謂之巢水<lb/>
以是推之則詩人所謂戰戰競兢當是親經厯者也<lb/>
　　小宛<lb/>
　　　一章<lb/>
宛彼鳴鳩翰飛戻天<pb n="25a"/>　說與小旻同以大小别繁簡也大明小明可見<lb/>
我心憂傷念昔先人明發不寐有懐二人<lb/>
　當是見後嗣不肖而思其先也二人考妣也恐是見<lb/>
　幽王褒后思宣王宣后<lb/>
　　　二章<lb/>
人之齊聖飲酒温克彼昏不知壹醉日富各敬爾儀天<lb/>
命不又<lb/>
　人即所念之人也其先飲酒如此其後乃飲酒如此<pb n="25b"/>　憂天命不復再來言將亡也<lb/>
　　　三章<lb/>
中原有菽庶民采之螟蛉有子蜾蠃負之教誨爾子式<lb/>
穀似之<lb/>
　因采菽而見螟蛉蜾蠃興感言其子不似其父也異<lb/>
　類誨他種猶相肖而胞胎子息乃不肖也<lb/>
　　　四章<lb/>
題彼脊令載飛載鳴我日斯邁而月斯征夙興夜寐無<pb n="26a"/>沗爾所生<lb/>
　又見脊令興感言兄弟不相親愛日邁月征而奔走<lb/>
　無定也<lb/>
　　　五章<lb/>
交交桑扈率場啄粟哀我填寡宜岸宜獄握粟出卜自<lb/>
何能穀<lb/>
　又見桑扈興感言彼尚有粟可啄我不唯無之又恐<lb/>
　墮刑持粟求卜問如何可以逺害皆兄弟之間憂疑<pb n="26b"/>　之情也持粟求卜有田里之狀采菽亦有田野之態<lb/>
　當是王之兄弟家窮財薄如此故曰填寡<lb/>
　　　六章<lb/>
温温恭人如集于木惴惴小心如臨于谷戰戰兢兢如<lb/>
履薄氷<lb/>
　守善畏事之人憂惴如此言其上沉酗而不可測也<lb/>
　故以酒起辭當是王之兄弟被苦懼禍而不安者如<lb/>
　言先人所生所感之興皆父子兄弟間事也<pb n="27a"/>　　聞音曰天鐵因切富筆力切又夷益切采此禮切<lb/>
　　　負薄猥切<lb/>
　　聞事曰鳩深春則新雛能飛宛小也雛之新也菽<lb/>
　　　初茁可葅當是春時作此<lb/>
　　聞人曰毛氏二人為文武語意似不爾各為君臣<lb/>
　　　亦恐不爾<lb/>
總聞曰考為宣王妣不知誰氏見幽王而思其考見褒<lb/>
姒而思其妣所謂各敬爾儀各者謂幽王褒姒也一為<pb n="27b"/>君一為后故下云天命不又卒之幽王殺而褒姒虜不<lb/>
又之證作者盖有所見也<lb/>
　　小弁<lb/>
　　　一章<lb/>
弁彼鸒斯歸飛提提<lb/>
　說亦與小旻同下章言菀栁鳴蜩當是夏時作此<lb/>
民莫不穀我獨于罹何辜于天我罪伊何心之憂矣云<lb/>
如之何<pb n="28a"/>　　　二章<lb/>
踧踧周道鞠為茂草我心憂傷惄焉如𢷬假寐永嘆維<lb/>
憂用老心之憂矣疢如疾首<lb/>
　大率憂思多頭目昏瞀此疾首與伯兮首疾同意<lb/>
　　　三章<lb/>
維桑與梓必㳟敬止<lb/>
　古人所居必植桑植梓定之方中可見此殆是祖業<lb/>
　也<pb n="28b"/>靡瞻匪父靡依匪母不屬于毛不離于裏天之生我我<lb/>
辰安在<lb/>
　毛在外謂毛髪之属裏在内謂骨血之属皆父母所<lb/>
　生也今我亦受父母之毛髪亦受父母之骨血何民莫<lb/>
　不穀我獨于罹也所生之日安在恐是其日其時不<lb/>
　吉也猶今説命年月日時以支干納音推凶吉<lb/>
　　　四章<lb/>
菀彼栁斯鳴蜩嘒嘒有漼者淵萑葦渒渒譬彼舟流不<pb n="29a"/>知所届心之憂矣不遑假寐<lb/>
　舟當以人駕御任其自流將何所止此心蕩漾無䋲<lb/>
　繂憂思之心多然<lb/>
　　　五章<lb/>
鹿斯之奔維足伎伎雉之朝雊尚求其雌譬彼壊木疾<lb/>
用無枝心之憂矣寜莫之知<lb/>
　木壊則枝枯無所覆芘其身言孤苦也故言寜莫之<lb/>
　知園有桃所謂其誰知之也<pb n="29b"/>　　　六章<lb/>
相彼投兎尚或先之行有死人尚或墐之君子秉心維<lb/>
其忍之心之憂矣涕既隕之<lb/>
　　　七章<lb/>
君子信讒如或醻之君子不惠不舒䆒之伐木椅矣析<lb/>
薪杝矣舎彼有罪予之他矣<lb/>
　　　八章<lb/>
莫高匪山莫浚匪泉君子無易由言耳屬于垣無逝我<pb n="30a"/>梁無發我笱我躬不閲遑恤我後<lb/>
　此詩每章皆因物有感一章飛鸒二章茂草三章桑<lb/>
　梓四章菀栁鳴蜩萑葦舟流五章奔鹿雊雉壊木六<lb/>
　章投兎死人七章伐木析薪八章山泉梁笱有懐在<lb/>
　心凡觸目皆感傷也<lb/>
　　聞音曰斯先齊切提是移切道徒厚切草此考切<lb/>
　　　醻當口切老魯吼切梓奨禮切毋滿罪切在此<lb/>
　　　禮切届居氣切伎其宜切雌于西切先君留切<pb n="30b"/>　　　醻承况切杝湯何切山所㫋切笱舉后切後候<lb/>
　　　口切<lb/>
　　聞物曰椅杝毛氏以為伐木椅其巔析薪随其理<lb/>
　　　其說固然然不必如此椅梓属他棠棣属皆木<lb/>
　　　名也又鄭氏鹿奔其勢宜疾而足反舒留其群<lb/>
　　　也嘗見襄郢間走鹿屢駐足回顧舊説甚善投<lb/>
　　　兎之説恐未然嘗見闗陜間麞鹿為鷹犬所<lb/>
　　　逐反投于人安得不爭先収䕶也人在旁鷹犬<pb n="31a"/>　　　自止<lb/>
總聞曰司馬氏幽王娶申后生宜臼又悅褒姒生伯服<lb/>
廢申立褒而放宜臼宜臼平王也故太子之傅有此辭<lb/>
尋詩盖士大夫之在下位者被䜛懼罪其所感之物鳥<lb/>
獸草木山水以至舟楫薪蒸梁笱皆民間所見所用者<lb/>
末章與谷風民婦怨民夫之辭全同言已不能保物于<lb/>
何有當是君既不察親又不救末章有自訣之意也<lb/>
　　巧言<pb n="31b"/>　　　一章<lb/>
悠悠昊天<lb/>
　第五章始有巧言之文于詩罕見識者更詳<lb/>
曰父母且無罪無辜亂如此憮昊天已威予慎無罪昊<lb/>
天泰憮予慎無辜<lb/>
　當是以䜛獲罪于父母故曰已威又曰泰憮已泰皆<lb/>
　甚也父當是幽王母當是褒后此辭似是平王也<lb/>
　　　二章<pb n="32a"/>亂之初生僭始既涵亂之又生君子信䜛君子如怒亂<lb/>
庻遄沮君子如祉亂庻遄已<lb/>
　君子指父母也方亂初生僭者頗蓄之及亂又生䜛<lb/>
　者即信之矣然䜛囘心怒彼而福此亂立消也曉之<lb/>
　辭也<lb/>
　　　三章<lb/>
君子屢盟亂是用長君子信盗亂是用暴盗言孔甘亂<lb/>
是用餤匪其止共維王之卭<pb n="32b"/>　不安其所止不服其所共惟為䜛以病上而已信者<lb/>
　以為我之益而不知為我之病曉之辭也<lb/>
　　　四章<lb/>
奕奕寢廟君子作之秩秩大猷聖人莫之他人有心予<lb/>
忖度之躍躍毚鬼遇犬獲之<lb/>
　寢廟文武之廟也大猷文武之猷也言文武之業將<lb/>
　墜也他人之心盖廢嫡立庻也此亦易度但兎自恃<lb/>
　其狡不知其有犬也言有不堪而俟變者也似是申<pb n="33a"/>　侯四章七言亂子得罪于父母未遽至此盖其時已<lb/>
　醖釀申侯犬戎之事也<lb/>
　　　五童<lb/>
荏染桑木君子樹之徃來行言心焉數之蛇蛇碩言出<lb/>
自口矣巧言如簧顔之厚矣<lb/>
　柔木䜛人之状也其君以為可倚而不知行路皆能<lb/>
　數其心言淺謀而機露也故廢宜臼立伯服未幾而<lb/>
　生變盖姦謀乆露衆謀漸集經世廢立在甲子殺立<pb n="33b"/>　在庚午首尾七年<lb/>
　　　六章<lb/>
彼何人斯居河之麋無拳無勇職為亂階既微且尰爾<lb/>
勇伊何為猶將多爾居徒幾何<lb/>
　此必其人居河之側也無拳勇之才有微腫之疾雖<lb/>
　其謀甚多而其徒無幾其為人所鄙賤如此所謂衆<lb/>
　怒難犯專欲難成者知其無能為也似是虢石父之<lb/>
　流<pb n="34a"/>　　聞音曰且七余切憮火吳切威紆胃切盟謨即切<lb/>
　　　共居容切度待洛切獲黄郭切樹上主切數所<lb/>
　　　主切口去厚切厚狠口切階居奚切幾居希切<lb/>
總聞曰平王雖非令主然亦非下流故文侯之命聖人<lb/>
存之觀其辭足以動人似是唐文宗之倫故國人銜切<lb/>
幽王而傷憫平王其後驪山之變即申立平以奉周祀<lb/>
　　何人斯<lb/>
　　　一章<pb n="34b"/>彼何人斯<lb/>
　此必前詩居河之麋者皆曰彼何人斯鄙惡之辭而<lb/>
　此詩又甚造譖者當是近水而居所謂河麋是也被<lb/>
　譖者亦當近水而居所謂我梁是也梁橋也<lb/>
其心孔艱胡逝我梁不入我門伊誰云從維暴之云<lb/>
　鄭氏暴為暴公恐止如前詩亂是用暴之暴此當是<lb/>
　過其門之梁不入而遂去被譖居家者所以疑也<lb/>
　　　二章<pb n="35a"/>二人從行誰為此禍胡逝我梁不入唁我始者不如今<lb/>
云不我可<lb/>
　過門者當是兩人始末之辭有異始以為可末以為<lb/>
　不可大率此反覆之人也惟自知反覆所以難相見<lb/>
　懼詰之窮也唁弔也當是得譴居家<lb/>
　　　三章<lb/>
彼何人斯胡逝我陳我聞其聲不見其身不愧于人不<lb/>
畏于天<pb n="35b"/>　當是過門留語而去陳所陳之梁也與前梁同<lb/>
　　　四章<lb/>
彼何人斯其為飄風胡不自北胡不自南胡逝我梁祗<lb/>
攪我心<lb/>
　大率彼人以此人懐憂生疑故愈設辭以亂其神欲<lb/>
　使不安而自投于禍也惟其造謀如此所以愈難相<lb/>
　見懼察之露也<lb/>
　　　五章<pb n="36a"/>爾之安行亦不遑舎爾之亟行遑脂爾車壹者之來云<lb/>
何其旴<lb/>
　謂行之安又不暇止宿謂行之亟又方暇脂車但造<lb/>
　陰謀設暗機欲害我而不一過我爾<lb/>
　　　六章<lb/>
爾還而入我心易也還而不入否難知也壹者之來俾<lb/>
我祗也<lb/>
　猶有望于回而入門也當是寄語彼人還而入則我<pb n="36b"/>　心寛還而不入則女謀不可測也二章俱望其一來<lb/>
　而此章尤切兾其來以安其心憂疑之甚也<lb/>
　　　七章<lb/>
伯氏吹壎仲氏吹箎及爾如貫諒不我知出此三物以<lb/>
詛爾斯<lb/>
　此所謂二人從行也二人一壎一箎如索之貫而不<lb/>
　解言二人相宻如此也安知我心之憂疑不免以詛<lb/>
　告神言欲此釁不成非他辭也盖慮其人之知愈肆<pb n="37a"/>　毒也<lb/>
　　　八章<lb/>
為鬼為蜮則不可得有靦靣目視人罔極作此好歌以<lb/>
極反側<lb/>
　汝若真鬼蜮則不得相見汝亦人爾雖懐慚不見我<lb/>
　然同居近河相見安有窮時言終必相見也我不安<lb/>
　之情至此亦極言汝可以已也物極必變盖又恐動<lb/>
　之辭<pb n="37b"/>　　聞音曰艱居銀切禍胡果切天鐵因切風□愔切<lb/>
　　　南尼心切舎商居切易余友切祗祈友切斯先<lb/>
　　　齊切蜮越逼切側莊力切<lb/>
　　聞物曰鬼鬼車也蜮水弩也二物害人皆不可見<lb/>
　　　三物犬豕雞也左氏鄭伯使卒出猳行出犬雞<lb/>
　　　以詛射頴考叔者<lb/>
　　聞事曰鄭氏詛謂祝之使沮敗也禮有詛祝形載<lb/>
　　　辭後世轉為陰邪之事非古<pb n="38a"/>　　聞人曰皆偶然為此春秋魯文公八年公子遂㑹<lb/>
　　　雒戎盟于暴十年及蘇子盟于女栗二年及二<lb/>
　　　地相去甚宻又偶見維暴之云盖人所言也遂<lb/>
　　　相孚合而為辭毛氏又見魯成十一年晉郤至<lb/>
　　　與周劉子爭温為王官之邑則併與暴同為畿<lb/>
　　　内國名而杜氏傳經乃以為鄭地也以此示愽<lb/>
　　　而不知後之識者亦有以審也<lb/>
總聞曰當是朝臣與太子相連者既䧟太子將及其徒<pb n="38b"/>所以憂疑也造釁之人亦當是不足比數者巧言末章<lb/>
固有鄙賤之辭此詩尤甚方䜛遂譖行雖可鄙不無可<lb/>
畏爾<lb/>
　　巷伯<lb/>
　　　一章<lb/>
萋兮斐兮成是貝錦<lb/>
　尋詩當為寺人所䜛而被刑如司馬遷者也識者更<lb/>
　詳<pb n="39a"/>彼譖人者亦已大甚<lb/>
　　　二章<lb/>
哆兮侈兮成是南箕彼譖人者誰適與謀<lb/>
　貝文斕斑似錦而非錦箕星排比似箕而非箕言初<lb/>
　無是事強造成也<lb/>
　　　三章<lb/>
緝緝翩翩謀欲譖人慎爾言也謂爾不信<lb/>
　　　四章<pb n="39b"/>㨗㨗幡幡謀欲譖言豈不爾受旣其汝遷<lb/>
　譖人者多為所窺不以為可信或有所遷怒而反被<lb/>
　害者勸其勿好譖也<lb/>
　　　五章<lb/>
驕人好好勞人草草蒼天蒼天視彼驕人矜此勞人彼<lb/>
譖人者誰適與謀取彼譖人<lb/>
　譖者非獨一人必有其徒也二章皆言誰適與謀<lb/>
　　　六章<pb n="40a"/>投畀豺虎豺虎不食投畀有北有北不受投畀有昊楊<lb/>
園之道<lb/>
　投畀豺虎豺虎不食言豺虎亦惡之也投畀有北有<lb/>
　北不受言夷狄亦惡之也投畀有昊天無所不容也<lb/>
　宜其受之乃亦棄之于楊園之道楊園郊野之地墳<lb/>
　塜所在也甚憤怨之辭<lb/>
　　　七章<lb/>
猗于畝丘寺人孟子作為此詩凡百君子敬而聽之<pb n="40b"/>　猗羙盛畝丘禾田也今田猶稱若干畝若干丘當是<lb/>
　憂時作此<lb/>
　　聞音曰甚食茌切謀謨柸切翩批賔切信斯人切<lb/>
　　　幡芬邅切天鐵因切者掌與切謀滿補切者謀<lb/>
　　　相叶移取彼譖人一句則不必掌與滿補可也<lb/>
　　　邱祛竒切末以之叶詩<lb/>
　　聞句曰移第六章彼譖人者誰適與謀取彼譖人<lb/>
　　　三句入第五章移第七章楊園之道一句入第<pb n="41a"/>　　　六章韻叶且意多<lb/>
　　聞人曰寺人之長者故曰孟其題亦曰伯<lb/>
　　聞跡曰楊園白楊之園也塜墓多植白楊陶氏荒<lb/>
　　　草何茫茫白楊亦蕭蕭古人挽歌多以白楊為<lb/>
　　　辭<lb/>
總聞曰勞人猶言為埽除之役在闒茸之中當是此人<lb/>
執役永巷之間故曰巷伯<lb/>
　<pb n="41b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷十二<lb/>
</p>

  </div>
            <div>
<head>詩總聞卷十三</head> <lb/>
    <p>
<pb n="1a"/>欽定四庫全書<lb/>
　詩總聞卷十三<lb/>
　　　　　　　　　　　　宋　王質　撰<lb/>
　　谷風<lb/>
　　　一章<lb/>
習習谷風維風及雨将恐将懼維予與汝将安将樂女<lb/>
轉棄予<lb/>
　此必同經患難而他時稍達棄恩忘舊者也<pb n="1b"/>　　　二章<lb/>
習習谷風維風及頽将恐将懼寘予于懐将安将樂棄<lb/>
予如遺<lb/>
　頽雨圯山也亦雨也<lb/>
　　　三章<lb/>
習習谷風維山崔嵬無草不死無木不萎忘我大徳思<lb/>
我小怨<lb/>
　草木長則山愈髙<pb n="2a"/>　　聞音曰女忍與切予演女切懐胡隈切怨讀作徳<lb/>
　　　西北人相怨恨之聲此字以聲取旁紐作越亦<lb/>
　　　可叶徳<lb/>
總聞曰谷風春風也正草木發舒之時當是其人得時<lb/>
逞志如草之繁如木之茂有莫已若之意恨者以為無<lb/>
不死之草無不萎之木言無不卒之人人生幾何而惡<lb/>
薄如此恨之辭也<lb/>
　　蓼莪<pb n="2b"/>　　　一章<lb/>
蓼蓼者莪匪莪伊蒿哀哀父母生我劬勞<lb/>
　　　二章<lb/>
蓼蓼者莪匪莪伊蔚哀哀父母生我勞悴<lb/>
　非莪即蒿非莪即蔚目前唯有此物更無他見父母<lb/>
　生我本欲増光門户今乃索居田野如此嘆惋之辭<lb/>
　也<lb/>
　　　三章<pb n="3a"/>　缾之罄矣維罍之恥鮮民之生不如死之久矣<lb/>
　缾既罄罍又恥言窮甚鮮民之生言匱于生也既無<lb/>
　一為生不如死也乆言當死已久至此已過也<lb/>
　　　四章<lb/>
無父何怙無母何恃出則銜恤入則靡至<lb/>
　當是父母鍾愛有託不如所願而亡出門則銜憂口<lb/>
　如不能出聲也入門則無所至身又如不在家也大<lb/>
　率口有所銜則聲不發神有所亂則目不識憂思之<pb n="3b"/>　極也<lb/>
　　　五章<lb/>
父兮生我母兮鞠我拊我畜我長我育我顧我復我出<lb/>
入腹我欲報之徳昊天罔極<lb/>
　欲報而不能報也<lb/>
　　　六章<lb/>
南山烈烈飄風發發民莫不穀我獨何害南山律律飄<lb/>
風弗弗民莫不穀我獨不卒<pb n="4a"/>　人莫不有穀為食何我獨乏當是父母亦以傷貧遂<lb/>
　至棄背故此人之辭若不可存者<lb/>
　　聞音曰蔚紆胃切害何葛切<lb/>
　　聞跡曰兩章皆稱南山故知居南山之下也<lb/>
總聞曰毛氏父母病亡在役不得見尋詩不見此意當<lb/>
是不遇之窮士居南山之下遇苦寒之辰銜哀抱貧人<lb/>
不能堪則欲死葢常情也<lb/>
　　大東<pb n="4b"/>　　　一章<lb/>
有饛簋飱有捄棘匕<lb/>
　大東小東具見此詩無别有小東也簋列飱者也匕<lb/>
　取飱者也當是士大夫㑹集之間有見道路平直貴<lb/>
　賤徃來動念興哀思徃日而傷今日也<lb/>
周道如砥其直如矢君子所履小人所視睠言顧之澘<lb/>
焉出涕<lb/>
　　　二章<pb n="5a"/>小東大東杼柚其空<lb/>
　當是周道之側有大東山小東山俱在東而以大小<lb/>
　别之也<lb/>
糾糾葛屨可以履霜佻佻公子行彼周行既徃既來使<lb/>
我心疚<lb/>
　葛屨公子行周行之屨也公子如此下民可知安得<lb/>
　不傷心<lb/>
　　　三章<pb n="5b"/>有冽氿泉無浸穫薪契契寤嘆哀我憚人<lb/>
　此遇寒涉水而載薪者也以為氿泉勿浸我薪濕則<lb/>
　不可爇也此亦謂公子也<lb/>
薪是穫薪尚可載也哀我憚人亦可息也<lb/>
　薪雖濕尚可用也小人以勞致病則恐不可生願生<lb/>
　息也皆公子之徒愬貧勞之辭也<lb/>
　　　四章<lb/>
東人之子職勞不來西人之子粲粲衣服舟人之子熊<pb n="6a"/>小東大東杼柚其空<lb/>
　當是周道之側有大東山小東山俱在東而以大小<lb/>
　别之也<lb/>
糾糾葛屨可以履霜佻佻公子行彼周行既徃既來使<lb/>
我心疚<lb/>
　葛屨公子行周行之屨也公子如此下民可知安得<lb/>
　不傷心<lb/>
　　　三章<pb n="6b"/>有冽氿泉無浸穫薪契契寤嘆哀我憚人<lb/>
　此遇寒涉水而載薪者也以為氿泉勿浸我薪濕則<lb/>
　不可爇也此亦謂公子也<lb/>
薪是穫薪尚可載也哀我憚人亦可息也<lb/>
　薪雖濕尚可用也小人以勞致病則恐不可生願生<lb/>
　息也皆公子之徒愬貧勞之辭也<lb/>
　　　四章<lb/>
東人之子職勞不來西人之子粲粲衣服舟人之子熊<pb n="7a"/>羆是裘私人之子百僚是試<lb/>
　此詩當是傷怨王室之詩是時周已遷東而秦踞西<lb/>
　在東者憚所職之勞不肯来服王事在西者又逞勢<lb/>
　得志而蔑視在東者也舟人水工之人私人家僮之<lb/>
　人皆西人也<lb/>
或以其酒不以其漿鞙鞙佩璲不以其長<lb/>
　言舟人私人之徒皆酣于酒而不用漿務淳美也皆<lb/>
　華其佩而不用長務輕捷也言西人得意如此而東<pb n="7b"/>　人徒勞而甚窮嘆其不如西人也<lb/>
　　　五章<lb/>
維天有漢監亦有光跂彼織女終日七㐮雖則七㐮不<lb/>
成報章<lb/>
　皆服勞之極逮夜及曉不休據所見道所懐自此而<lb/>
　下天漢織女牽牛啓明長庚捄畢南箕北斗是也<lb/>
　　　六章<lb/>
睆彼牽牛不以服箱東有啓明西有長庚有捄天畢載<pb n="8a"/>施之行<lb/>
　　　七章<lb/>
維南有箕不可以簸揚維北有斗不可以挹酒漿維南<lb/>
有箕載翕其舌維北有斗西柄之揭<lb/>
　宋氏所謂心悚惕而震盪何所憂之多方仰明月而<lb/>
　太息步列星而極明指星起興也<lb/>
　　聞音曰行户郎切來六直切疚訖力切載節力切<lb/>
　　　服蒲北切裘渠之切試申之切旁紐則然易可<pb n="8b"/>　　　貞無咎固有之也無妄之藥不可試也庚古郎<lb/>
　　　切揭居竭切<lb/>
總聞曰有指君不明者天漢是也有指臣無用者織女<lb/>
牽牛啓明長庚畢箕斗是也東西南北無不周覧興懐<lb/>
大率首章睠言顧之澘焉出涕此其真情之大端也<lb/>
　　四月<lb/>
　　　一章<lb/>
四月維夏六月徂暑<pb n="9a"/>　當是初夏出征厯秋厯冬又次年厯春厯秋在道凡<lb/>
　經年有餘尋詩可見<lb/>
先祖匪人胡寜忍予<lb/>
　我先祖獨非人而何為忍于我也此必其祖在位有<lb/>
　勞而其後為有力者所不容也<lb/>
　　　二章<lb/>
秋日凄凄百卉具腓亂離瘼矣奚其適歸<lb/>
　日色惨七月侯也<pb n="9b"/>　　　三章<lb/>
冬日烈烈飄風發發民莫不穀我獨何害<lb/>
　日色寒十月候也<lb/>
　　　四章<lb/>
山有嘉卉侯栗侯梅廢為殘賊莫知其尤<lb/>
　此登山有見也栗熟八月後梅熟五月後也<lb/>
　　　五章<lb/>
相彼泉水載清載濁我日構禍曷云能穀<pb n="10a"/>　此臨水所見也泉水彼清而復濁雨多泉溢也水生<lb/>
　三月後也<lb/>
　　　六章<lb/>
滔滔江漢南國之紀盡瘁以仕寜莫我有<lb/>
　此從事江漢之間也<lb/>
　　　七章<lb/>
匪鶉匪鳶翰飛戾天匪鱣匪鮪潜逃于淵<lb/>
　此仰觀飛俯視潜有見者也我非羽焉能飛我非鱗<pb n="10b"/>　焉能潜言無所避害也<lb/>
　　　八章<lb/>
山有蕨薇隰有杞桋君子作歌維以告哀<lb/>
　草木生三月後也大率年餘在外道塗江山之間可<lb/>
　謂盡瘁而不知有我視若無人可謂太無情是可哀也<lb/>
　　聞音曰予演女切害何葛切尤于其切濁厨玉切<lb/>
　　　有羽軌切哀於希切<lb/>
總聞曰自謂為君子所以自别于小人也<pb n="11a"/>　　北山<lb/>
　　　一章<lb/>
陟彼北山言采其杞<lb/>
　杞枸杞也仲春可食當是此時<lb/>
偕偕士子朝夕從事王事靡盬憂我父母<lb/>
　　　二章<lb/>
溥天之下莫非王土率土之濱莫非王臣大夫不均我<lb/>
從事獨賢<pb n="11b"/>　賢如某賢于某若干純之賢言其勞獨過于人也<lb/>
　　　三章<lb/>
四牡彭彭王事傍傍嘉我未老鮮我方將旅力方剛經<lb/>
營四方<lb/>
　以我少壯而使我陳力固當然但不均為可恨耳<lb/>
　　　四章<lb/>
或燕燕居息或盡瘁事國或息偃在牀或不已于行或<lb/>
不知呌號或慘慘劬勞<pb n="12a"/>　　　五章<lb/>
或棲遲偃仰或王事鞅掌或湛樂飲酒或慘慘畏咎或<lb/>
出入風議或靡事不為<lb/>
　此所謂不均也<lb/>
　　聞音曰事上止切下後五切賢下珍切今東人猶<lb/>
　　　有此音彭鋪郎切國越逼切行户郎切議魚羈<lb/>
　　　切今西人猶有此音佛書思議讀作冝大率西<lb/>
　　　音多然<pb n="12b"/>　　聞訓曰嘉鮮皆美之辭今人猶呼少壯為鮮徤<lb/>
總聞曰不均歸咎于大夫大夫以君命而役庶位者也<lb/>
大率詩人于君多婉<lb/>
　　無將大車<lb/>
　　　一章<lb/>
無將大車祗自塵兮<lb/>
　不必將大車當時大車皆小人乗之我乗大車亦與<lb/>
　小人同倫但自汚而已<pb n="13a"/>無思百憂祗自疷兮<lb/>
　　　二章<lb/>
無將大車維塵㝠㝠無思百憂不出于熲<lb/>
　言憂思無精采也今人猶呼物陳弊為少出治治讀作持<lb/>
　　　三章<lb/>
無將大車維塵雍兮無思百憂祗自重兮<lb/>
　　聞音曰疷眉貧切疷當通作□集韻與<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>同皆病<lb/>
　　　也吳氏以字書民氐多互用盖經唐諱從民皆改<pb n="13b"/>　　　從氏後有復者有不復者且如緡緍一也而有兩<lb/>
　　　從錉鍲一也亦有兩從秦諱改正月遂以灰為平<lb/>
　　　至今不改况唐三百年又重之以五代之唐江南<lb/>
　　　之唐習熟不全改易爾㝠莫逈切重直龍切<lb/>
　　聞訓曰雍壅也北人猶作此音<lb/>
總聞曰賢者不願居髙位居髙位則任重事世態若此<lb/>
髙位不可居重事不可任莫若自顧為安三章連稱三<lb/>
自自者已也使人懐此心安得不亂<pb n="14a"/>　　小明<lb/>
　　　一章<lb/>
明明上天照臨下土我征徂西至于艽野二月初吉載<lb/>
離寒暑心之憂矣其毒太苦<lb/>
　徂西徃舊都也此必有求于秦而識者知秦之心無<lb/>
　厭是豈可倚如被毒而又至苦言毒之深也艽説文<lb/>
　逺荒也引此至于艽野一曰獸蓐<lb/>
念彼共人涕零如雨<pb n="14b"/>　共人在朝之相知也不堪在外之惡境故思在朝之<lb/>
　相知至于淚滂流首重回又甚于夜卧起宿于外不<lb/>
　能宿于内也念之極也<lb/>
豈不懐歸畏此罪罟<lb/>
　固知其無成而思歸必以為我為懐私不辦事也置<lb/>
　我于罪罟加我以譴怒甚至于使我再行尤不可堪也<lb/>
　　　二章<lb/>
昔我往矣日月方除曷云其還嵗聿云莫念我獨兮我<pb n="15a"/>事孔庶心之憂矣憚我不暇念彼共人睠睠懐顧豈不<lb/>
懐歸畏此譴怒<lb/>
　除開也言天氣方開明也二月後<lb/>
　　　三章<lb/>
昔我往矣日月方奥曷云其還政事愈蹙嵗聿云莫采<lb/>
蕭穫菽心之憂矣自貽伊戚念彼共人興言出宿豈不<lb/>
懐歸畏此反覆<lb/>
　奥煖也言天氣方暄煖也四月後二章嵗聿云莫亦<pb n="15b"/>　參差古作欲語健<lb/>
　　　四章<lb/>
嗟爾君子無恒安處靖共爾位正直是與神之聽之式<lb/>
穀以女<lb/>
　　　五章<lb/>
嗟爾君子無恒安息靖共爾位好是正直神之聽之介<lb/>
爾景福<lb/>
　前三章此念彼共人故稱我稱彼後二章彼嗟爾君<pb n="16a"/>　子故稱爾稱女以為進則嬰外藩之釁退則詒内朝<lb/>
　之譴進退故不能逃禍但不以偷安為念而以靖共<lb/>
　正直為懐神必相扶而可免患相寛之辭也<lb/>
　　聞音曰野上與切除直慮切莫幕故切暇胡故切<lb/>
　　　戚子六切福筆力切<lb/>
總聞曰自二月初吉至嵗聿云暮所厯期年是時平王<lb/>
以陕西予秦以河内予晉既以謝二國之援且以資二<lb/>
國之助自秦仲已張至是立西畤泰畤密畤漸進汧渭<pb n="16b"/>之間盡包關輔之地故以王命使西土者皆恐蹈不測<lb/>
也秦以虎狼處已以魚肉視人其來已久著于孝公成<lb/>
于始皇當時有識者必先覺之<lb/>
　　鼓鐘<lb/>
　　　一章<lb/>
鼓鐘将将淮水湯湯憂心且傷淑人君子懐允不忘<lb/>
　　　二章<lb/>
鼔鐘喈喈淮水湝湝憂心且悲淑人君子其徳不回<pb n="17a"/>　　　三章<lb/>
鼓鐘伐鼛淮有三洲憂心且妯淑人君子其徳不猶<lb/>
　大率淮夷叛服不常當是前此既服至此又騷将帥<lb/>
　經理者合樂臨戎以此夸耀下國而懾服夷心識者<lb/>
　憂其不可故以美辭曉将帥爾懐至信彼且感服其<lb/>
　次以正以斷此事不患難辦回曲也猶疑也古稱猶<lb/>
　豫猶多疑之獸也語曰猶之與人也出納之吝謂之<lb/>
　有司言有司出納遲疑吝惜如猶之状故謂之惡今<pb n="17b"/>　併載于此<lb/>
　　　四章<lb/>
鼓鐘欽欽鼔瑟鼔琴笙磬同音以雅以南以籥不僣<lb/>
　鼓鐘瑟琴笙磬籥凡七器雅南凡二音諸器皆用二<lb/>
　音儀禮歌者關雎鹿鳴等今存笙者南陔由儀管者<lb/>
　新宫等今亡歌有辭今伊州渭州之類是也笙歌無<lb/>
　辭有腔今四六句合之類是也有辭者多存有腔無<lb/>
　辭者多亡葢無辭故難傳<pb n="18a"/>　　聞音曰将七羊切湯戸羊切喈居奚切湝弦雞切<lb/>
　　　鼛居尤切南尼心切僣七心切<lb/>
　　聞跡曰三洲在山陽<lb/>
總聞曰漢以亡為無無其辭但有其題也以題推之其<lb/>
義略可見如此則可所謂惟存其義而逸其辭恐無是<lb/>
理也識者更詳今甲子旬中無戌亥甲戌旬中無申酉<lb/>
之類謂之空亡亡亦無也非漢字猶爾古語多然至後<lb/>
誤呼之元祐間善政綱舉而綱踈首選劉棠大統一王<pb n="18b"/>勞心四方法三尺以雖具獄一人而使亡用西漢天下<lb/>
亡一人之獄棠天下名儒猶誤呼以為常誤呼可也而<lb/>
義亦隨變則有所不可此類甚多今併載于此<lb/>
　　楚茨<lb/>
　　　一章<lb/>
楚楚者茨言抽其棘自昔何為我蓻黍稷<lb/>
　抽拔也除也拔除茨棘而蓻黍稷自昔者謂后稷也<lb/>
　下詩言自古亦謂后稷大凡詩人言祭祀必以農事<pb n="19a"/>　起辭言農事必以祭祀續辭言農事祭祀必以福禄<lb/>
　結辭三者未有闕一者也<lb/>
我黍與與我稷翼翼我倉既盈我庾維億以為酒食以<lb/>
享以祀以妥以侑以介景福<lb/>
　此總言享祀妥侑而助福也<lb/>
　　　二章<lb/>
濟濟蹌蹌絜爾牛羊以徃蒸嘗或剥或亨或肆或将祀<lb/>
祭于祊祀事孔明先祖是皇神保是饗孝孫有慶報<pb n="19b"/>以介福萬壽無疆<lb/>
　此總言牲牢既具先使祝致祭于門然後延尸入坐<lb/>
　也禮設祭于堂祊于外<lb/>
　　　三章<lb/>
執爨踖踖為俎孔碩或燔或炙君婦莫莫為豆孔庶為<lb/>
賓為客獻醻交錯禮儀卒度笑語卒獲神保是格報以<lb/>
介福萬壽攸酢<lb/>
　此次言俎豆各獻而祖尸為主餘昭穆為賓客亦皆<pb n="20a"/>　有尸大率禮皆以生代死貴通情也所謂事死如事<lb/>
　生事亡如事存<lb/>
　　　四章<lb/>
我孔熯矣式禮莫愆工祝致告徂賚孝孫苾芬孝祀神<lb/>
嗜飲食卜爾百福如幾如式既齊既稷既匡既勅永錫<lb/>
爾極時萬時億<lb/>
　此次言俎豆甚乾飲食畢盡也進飲進食中禮無愆<lb/>
　也工祝致神意以告孝孫初一章止言福之大而不<pb n="20b"/>　言福之數二章三章言萬至此自百至萬至萬自億<lb/>
　徂賚于是為多也<lb/>
　　　五章<lb/>
禮儀既備鐘鼓既戒孝孫徂位工祝致告神具醉止皇<lb/>
尸載起鼓鐘送尸神保聿歸諸宰君婦廢徹不遲<lb/>
　孝孫始離位而立庭既受賚則徃歸位也工祝以畢<lb/>
　告尸乃起而歸宰廢主婦徹器各随其職而既其事<lb/>
　也不遲者纔送尸即享福受胙也禮君親牽牲大夫<pb n="21a"/>　贊幣而從君親制祭夫人薦盎君親割牲夫人薦酒<lb/>
　卿大夫從君命婦從夫人宰卿大夫以下也<lb/>
諸父兄弟備言燕私<lb/>
　諸宰君婦亟疾廢徹以享神之物及致祭之人所謂<lb/>
　飲福受胙也尊屬如諸父者皆與卑属如諸弟者皆<lb/>
　與中屬如諸兄者皆與三者總諸屬也所以言備言<lb/>
　私<lb/>
　　　六章<pb n="21b"/>樂具入奏以綏後禄爾殽既将莫怨具慶既醉既飽小<lb/>
大稽首神嗜飲食使君壽考<lb/>
　樂飲福之樂也不特暫安而仍有后禄殽受胙之殽<lb/>
　也不特無怨而又皆有慶所願如此也方在祭尸為<lb/>
　主故稱孝孫及飲福君為主故稱君凡祭事祝嘏稱<lb/>
　主人曰孝孫主人自稱曰曽孫大率周禮皆宗后稷<lb/>
　故皆稱曽孫也<lb/>
孔惠孔時維其盡之子子孫孫勿替引之<pb n="22a"/>　禮既順物又時享祀之道盡矣惟勿廢而長行之此<lb/>
　皆美辭末有戒禮為大順次之<lb/>
　　聞音曰祀逸織切福筆力切亨鋪郎切祊蒲光切<lb/>
　　　明謨郎切享虚良切慶墟羊切踖七略切碩常<lb/>
　　　約切炙陟略切莫末各切客克各切度徒洛切<lb/>
　　　穫黄郭切格剛鶴切愆起巾切備蒲北切戒訖<lb/>
　　　力切位力入切周官建國之神位故書位作力<lb/>
　　　鄭氏云立讀為位同字古文春秋公即位為公<pb n="22b"/>　　　即立鄭氏以二字當同為位知其一未知其二<lb/>
　　　也既可同為位亦可同為立左氏賦以日叶位<lb/>
　　　江氏詩以位叶匹信古有此音也告古得切奏<lb/>
　　　臧后切旁紐千木切叶禄慶墟羊切飽補掫切<lb/>
　　　考去久切盡子忍切引一忍切<lb/>
　　聞人曰神保尸之賛相也凡享凡酢凡歸皆賛相<lb/>
　　　導之保氏掌祭祀之客恐亦是此職<lb/>
總聞曰此詩本末甚詳禮祭稱孝孫孝子以其義稱曽<pb n="23a"/>孫某謂國家也祝嘏稱其義故曰孝主人于國于家皆<lb/>
稱次故稱曽尸神象也祝將命也夏立尸而卒祭商坐<lb/>
尸周旅酧六尸三昭三穆與太祖而七后稷太祖也后<lb/>
稷之尸發爵不受旅其旅者太祖以次也傳主人辭于<lb/>
神曰祝傳尸辭于主人曰嘏其文載于經傳甚多亦不<lb/>
無相牴牾擇其明簡者一二略載之<lb/>
　　信南山<lb/>
　　　一章<pb n="23b"/>信彼南山維禹甸之畇畇原隰曽孫田之<lb/>
　稱禹即是稱稷書先命禹作司空次命棄為后稷言<lb/>
　水土稼穡相維皆為急也<lb/>
我疆我理南東其畆<lb/>
　古制畆法鄉南而帶東不言東南而言南東也平田<lb/>
　四方皆一制葢疆理所經遂上之徑溝上之畛洫上<lb/>
　之塗澮上之道川上之路以達于畿皆背畆而面畿<lb/>
　畆在東南畿在西北古者正塗皆取定域非若今有<pb n="24a"/>　小路有義路也所謂欲使齊之封内盡東其畆惟吾<lb/>
　子戎車是利無顧土冝葢晉嚮齊直東則順自南而<lb/>
　東則逆亦引此事<lb/>
　　　二章<lb/>
上天同雲雨雪雰雰益之以霡霂既優既渥既霑既足<lb/>
生我百穀<lb/>
　麥欲雪先雪滋麥禾欲雨次雨滋穀故曰益之言得<lb/>
　雪之後又加得之雨為佳雪當在冬雨當在春夏斯<pb n="24b"/>　為時也<lb/>
　　　三章<lb/>
疆場翼翼黍稷彧彧曽孫之穡以為酒食畀我尸賓壽<lb/>
考萬年<lb/>
　尸主又有尸賓皆代為神者也既畀尸主又畀尸賓<lb/>
　當是楚茨大祭尸主尸賓同享此小祭后稷不與而<lb/>
　獨以次也大率大祭亦于后稷之尸以逺故加嚴所<lb/>
　謂不受旅也<pb n="25a"/>　　　四章<lb/>
中田有廬疆埸有𤓰是剥是菹獻之皇祖曽孫壽考受<lb/>
天之祜<lb/>
　𤓰熟而薦廟也當是夏時此薦新之祭差小故其禮<lb/>
　比楚茨蒸嘗之祭差簡<lb/>
　　　五章<lb/>
祭以清祭從以騂牡享于祖考執其鸞刀以啟其毛取<lb/>
其血膋<pb n="25b"/>　雖薦新亦用牲但不用大牲禮薦氷以羔薦麥以彘<lb/>
　薦含桃以雛薦麻薦稻皆以犬惟薦鮪薦魚薦穀無<lb/>
　牲此薦𤓰之牲也商周鼎鹵多作子象持刀度當時<lb/>
　事神主人自執刀割牲舞自秉干戚籍田自秉耒之<lb/>
　類也騂色牡形他皆可<lb/>
　　　六章<lb/>
是烝是享苾苾芬芬祀事孔明先祖是皇報以介福萬<lb/>
壽無疆<pb n="26a"/>　楚茨烝嘗之祭也其儀差詳信南山薦新之祭也其<lb/>
　儀差略下章再田社祭社以方也大田蜡祭蜡亦以<lb/>
　方也皇祖謂太王王季先祖謂文王考謂武王大率<lb/>
　當祭止自太王以下謂之近廟故此皇祖有獻無享<lb/>
　也<lb/>
　　聞音曰田堂練切今人亦呼作田為佃田呼農家<lb/>
　　　為佃戸皆作去音吴氏佃作池隣切田作池因<lb/>
　　　切又皆作享年切不若從本音為順畆滿罪切<pb n="26b"/>　　　渥烏谷切易林春多膏澤下潤倸渥稼穡熟成<lb/>
　　　畆獲百斛正用此詩是知上天同雲至生我百<lb/>
　　　穀六句包春夏冬三時非止一時也或于逼切<lb/>
　　　年禰因切𤓰攻乎切祜候古切考去久切享虚<lb/>
　　　良切明謨郎切<lb/>
　　聞跡曰大率田井之制一夫居一㕓田百畆此則<lb/>
　　　上中下地皆同上萊五十畆中萊一百畆下萊<lb/>
　　　二百畆謂不耕而陸種者也今一夫一户也餘<pb n="27a"/>　　　夫一户之衍出者也亦在一户受㕓受畆之内<lb/>
　　　猶今言子戸古之度量皆極短于今若如舊説<lb/>
　　　則地太寛人太少有所不足如今所計人力地<lb/>
　　　力皆相當無遺也<lb/>
總聞曰兩詩皆言祀事孔明所謂逮闇而祭日不足繼<lb/>
之以燭古以為非至室事交乎戸堂事交乎階質明而<lb/>
始行事晏朝而退古以為是孔明葢謂此也<lb/>
　<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總間卷十三<lb/>
</p>

  </div>
            <div>
<head>詩總聞卷十四</head> <lb/>
    <p>
<pb n="1a"/>欽定四庫全書<lb/>
　詩總聞卷十四<lb/>
　　　　　　　　　　　　宋　王質　撰<lb/>
　　甫田<lb/>
　　　一章<lb/>
倬彼甫田嵗取十千<lb/>
　孔氏凡詩之作非如記事之書必詳度量之數甫田<lb/>
　言嵗取十千亦猶頌之萬億及秭舉成數耳計其所<pb n="1b"/>　在大田皆有十千之數以見天下皆豐此説甚通他<lb/>
　皆倣此<lb/>
我取其陳食我農人自古有年<lb/>
　以舊儲者食以新收者積新陳相因自古遇豐年其<lb/>
　法如此漢常平之制略似<lb/>
今適南畆或耘或耔黍稷薿薿攸介攸止烝我髦士<lb/>
　田野亦有髦俊于種藝之間有餘力則助人無餘力<lb/>
　則止所可審察其人之賢否也<pb n="2a"/>　　　二章<lb/>
以我齊明與我犧羊以社以方<lb/>
　齊整也明潔也言穀之精也唯為社事單出里唯為<lb/>
　社田國人畢作唯社丘乗共粢盛此為社所共者也<lb/>
我田既臧農夫之慶琴瑟擊鼓以御田祖以祈甘雨以<lb/>
介我稷黍以穀我士女<lb/>
　田祖鄭氏先嗇神農司嗇后稷凡國祈年于田祖吹<lb/>
　豳雅擊土鼓以樂田畯田畯恐亦是田神若是田官<pb n="2b"/>　不當與大神同饗<lb/>
　　　三章<lb/>
曽孫來止以其婦子饁彼南畆田畯至喜攘其左右嘗<lb/>
其㫖否<lb/>
　七月略同辭至喜不必改為饎言迎其神既至而喜<lb/>
　也君勞田見之却其左右而嘗其美否與下通懐如<lb/>
　此也古禮凡祭神皆有尸今所在尚有此風然多流<lb/>
　于邪怪也<pb n="3a"/>禾易長畆終善且有曽孫不怒農夫克敏<lb/>
　禾所以易長者以人之克敏也人道敏政地道敏樹<lb/>
　凡稼事以敏為功所謂痔乃錢鎛奄觀銍艾<lb/>
　　　四章<lb/>
曽孫之稼如茨如梁曽孫之庾如坻如京乃求千斯倉<lb/>
乃求萬斯箱黍稷稻粱農夫之慶報以介福萬壽無疆<lb/>
　茨布地而生蒺藜也梁截水而横略彴也坻從水而<lb/>
　起洲渚也京附地而隆陂陁也積穀之状如此倉貯<pb n="3b"/>　之本壌者也箱運之以補助他所者也<lb/>
　　聞音曰畆滿罪切耔奨禮切薿魚起切士鉏里切<lb/>
　　　明謨郎切慶墟羊切右羽軌切否補美切有羽<lb/>
　　　軌切敏母鄙切京居良切慶墟羊切<lb/>
總聞曰前兩詩不知何以見思古此詩又不知何以見<lb/>
思古而傷今當是以自昔何為自古有年遂以為思古<lb/>
以今適南畆遂以為傷今詩援古及今甚多且以田事<lb/>
言之振古如兹續古之人皆及古以迄于今匪今斯今<pb n="4a"/>皆及今雖未敢即以為某王之盛時亦未敢即以為某<lb/>
王之亂世識者更詳<lb/>
　　大田<lb/>
　　　一章<lb/>
大田多稼既種既戒既備乃事以我覃耜俶載南畆播<lb/>
厥百穀既庭且碩曾孫是若<lb/>
　周制季冬令告民出五種命農既耦耕事修耒耜具<lb/>
　田器所謂既備也孟春命布農事命田舍東郊善相<pb n="4b"/>　丘陵阪險原隰土地所冝五穀所殖所謂俶載也孟<lb/>
　夏命野虞出行田原為天子勸農勞民毋或失時所<lb/>
　謂是若也孟夏驅獸毋害五穀季夏燒薙行水利以<lb/>
　殺草可糞田疇可美土疆所謂無害也見下章<lb/>
　　　二章<lb/>
既方既皁既堅既好不稂不莠去其螟螣及其蟊賊無<lb/>
害我田穉田祖有神秉畀炎火<lb/>
　稂莠人力所及螟螣蟊賊人力所不及神其以害田<pb n="5a"/>　之物而畀之火禱之辭也<lb/>
　　　三章<lb/>
有渰萋萋興雨祁祁雨我公田遂及我私<lb/>
　雨我公田遂及我私民愛君也駿發爾私亦服爾耕<lb/>
　君愛民也民愛君以公為先君愛民以私為先耕謂<lb/>
　公田也雨澤耑及公田因急私田急于公緩于私之<lb/>
　辭私則駿發耕則亦服急于私而緩于公之辭當時<lb/>
　　君民之情可見<pb n="5b"/>彼有不穫穉此有不斂穧彼有遺秉此有滯穗伊寡婦<lb/>
之利<lb/>
　不穫不及穫者也不斂不及斂者也遺秉所棄者也<lb/>
　滯穗所留者也今北方刈穫弱婦幼童隨羣掇拾于<lb/>
　後亦足度日南方亦謂之拾䈉但不多耳<lb/>
　　　四章<lb/>
曽孫來止以其婦子饁彼南畆田畯至喜來方禋祀以<lb/>
其騂黑與其黍稷以享以祀以介景福<pb n="6a"/>　此蜡祭也大率此詩言收成之事為多似是索饗凡<lb/>
　田祭田祖居先田畯次之至此曽孫方來者觀蜡祭<lb/>
　同民福也<lb/>
　　聞音曰稼讀作介今南人猶作此音叶戒事上止<lb/>
　　　切耜飬里切畆滿罪切穀訖岳切碩常約切皁<lb/>
　　　此苟切好許厚切螣徒得切火虎隈切祀逸織<lb/>
　　　切福筆力切<lb/>
　　聞訓曰穉説文幼禾也既刈有續生者今謂之稻<pb n="6b"/>　　　孫穧説文撮也秉説文禾束也穗説文禾成秀<lb/>
　　　也民間今猶有穧音一截兩截謂之一穧兩穧<lb/>
　　　與穧同亦有穗音一枝兩枝謂之一穗兩穗<lb/>
　　聞物曰爾雅食心曰螟食葉曰螣食根曰蟊食節<lb/>
　　　曰賊説文蝗食禾節從虫説是説文又云螣蝗<lb/>
　　　也亦以賊為蝗如此則兩句再舉蝗也今田間<lb/>
　　　一種結網罣禾實者從㝠恐是此意今俗謂螟<lb/>
　　　虫一種口截禾莖者從矛戈恐是此意今俗謂<pb n="7a"/>　　　蝗虫後股如鋸甚利二種皆不食禾而傷禾大率<lb/>
　　　漢儒之學兩物則分作兩種用四物則分作四種<lb/>
　　　用假如虫類更增而物狀不可增則將如何古今<lb/>
　　　遼逺虫之名實亦不可盡合今但多云蝗虫又曰蛉<lb/>
　　　虫恐即是螟也其餘會粹之名多與古不侔<lb/>
　　聞跡曰詩多稱南畆説見信南山後人言東臯猶可<lb/>
　　　西疇逺失古意或謂多作西成然所謂農人告<lb/>
　　　予以春及將有事于西疇正是春時非是秋時<pb n="7b"/>　　　或植杖而耘耔登東臯而舒嘯正是夏時非是<lb/>
　　　春時大率後人乗意指東西南北為辭詩人亦<lb/>
　　　率意但所見止在南所謂南東其畝也<lb/>
總聞曰八蜡八方之神也各隨其所来之方祀之舉此<lb/>
禮耑用豳詩八章當分歌以樂八神鄭氏以為一先嗇<lb/>
二司嗇三農四郵表畷五貓虎六坊七水庸八昆蟲恐<lb/>
未必然止祝辭可見土歸于宅土神一也宅神二也宅<lb/>
山之間也水歸于壑水神三也壑神四也壑巖穴之間<pb n="8a"/>也昆蟲毋作昆蟲神五也草木歸其澤草神六也木神<lb/>
七也澤神八也澤陂湖之間也昆當作蜫蟲之總名也<lb/>
既蜡收民息已故既蜡君子不興功蓋神人各來其所也<lb/>
　　瞻彼洛矣<lb/>
　　　一章<lb/>
瞻彼洛矣維水泱泱<lb/>
　此必宣王會諸侯東都之時也君子斥宣王也古之<lb/>
　明王莫如文武成康是時亦未宅洛<pb n="8b"/>君子至止福禄如茨韎韐有奭以作六師<lb/>
　至洛會諸侯行大賚有賜之以韎韐之盛而在外統<lb/>
　師者如方叔之徒是也有賜之以韠之琫珌而内守<lb/>
　國者如張仲之徒是也<lb/>
　　　二章<lb/>
瞻彼洛矣維水泱泱君子至止韠琫有珌君子萬年保<lb/>
其家室<lb/>
　　　三章<pb n="9a"/>瞻彼洛矣維水泱泱君子至止福禄既同君子萬年保<lb/>
其家邦<lb/>
　一章言以作六師兩章皆言保其家室保其家邦人<lb/>
　情不欲多征唯欲内保故皆以萬年祝之<lb/>
　　聞音曰茨前西切邦卜功切<lb/>
　　聞用曰韎韐毛氏茅蒐草也鄭氏從之又茅蒐韎<lb/>
　　　韐聲也毛氏又所以代韠也鄭氏從之言祭服之韠<lb/>
　　　也孔氏韎草名陳留人謂之蒨韎又從毛鄭也又<pb n="9b"/>　　　韎韐以代韠其體合韋之蔽膝之衣是韐又從毛鄭<lb/>
　　　也奭者用茅蒐之草染之故赤孔氏集毛鄭之説<lb/>
　　　頗明韎集韻音昧音末皆韋赤色韐集韻士服<lb/>
　　　如韍則韎韐殆類赤韍也禮韎師掌教韎樂鄭<lb/>
　　　氏讀如味飲食之味杜氏讀韎為菋荎著之菋<lb/>
　　　鄭氏讀如韎韐之韎謂衣赤韍以舞也如旄人<lb/>
　　　執旄以舞籥師歛籥以舞作樂名也左氏有韎<lb/>
　　　韋之跗注杜氏韎赤色跗注戎服若袴而屬于<pb n="10a"/>　　　跗與袴連此殆類赤袴亦與赤韍相似據此以<lb/>
　　　作六師當如周官韎師大饗舞韎樂亦可當如<lb/>
　　　卻至衣韎韋之跗注亦可恐用周官之制為長<lb/>
　　聞事曰福禄如茨非祝人君福禄也葢人君及臣<lb/>
　　　下之福禄爾下文所錫是也故末章又曰福禄<lb/>
　　　既同言均及之君子萬年乃祝人君之辭<lb/>
總聞曰此時方㑹東都振宗周而識者已于作師之辭<lb/>
多其識又先于矢其文徳王曰還歸者也<pb n="10b"/>　　裳裳者華<lb/>
　　　一章<lb/>
裳裳者華其葉湑兮<lb/>
　裳當作常常棣也其葉湑兮華凋而葉盛也芸其黄<lb/>
　矣葉漸變也或黄或白葉半槁也感常棣而思賢者<lb/>
　雖歴歲時漸更柯葉常欲見斯賢也<lb/>
我覯之子我心寫兮我心寫兮是以有譽處兮<lb/>
　　　二章<pb n="11a"/>裳裳者華芸其黄矣我覯之子維其有章矣維其有章<lb/>
矣是以有慶矣<lb/>
　　　三章<lb/>
裳裳者華或黄或白我覯之子乗其四駱乗其四駱六<lb/>
轡沃若<lb/>
　　　四章<lb/>
左之左之君子宜之右之右之君子有之維其有之是<lb/>
以似之<pb n="11b"/>　言宜在王左右也<lb/>
　　聞音曰寫賞羽切慶墟羊切白僕各切左七何切<lb/>
　　　今南人猶有此音吴氏以為未詳也　吴氏考<lb/>
　　　古音甚詳而采方音稍略也冝牛何切有羽軌<lb/>
　　　切似飬里切<lb/>
總聞曰江漢無曰予小子召公是似此當是召公之流<lb/>
其先有令名而其後能繼世象賢者也<lb/>
　　桑扈<pb n="12a"/>　　　一章<lb/>
交交桑扈有鶯其羽<lb/>
　桑扈青雀也鶯黄栗留也當是暮春毛氏鄭氏以兩<lb/>
　物為一物鶯然有文章恐非<lb/>
君子樂胥受天之祜<lb/>
　春深鳥飛願君子樂此景以受其福此當是人君祝<lb/>
　諸侯之辭<lb/>
　　　二章<pb n="12b"/>交交桑扈有鶯其領君子樂胥萬邦之屏<lb/>
　此當是人君譽諸侯之辭<lb/>
　　　三章<lb/>
之屏之翰百辟為憲不戢不難受福不那<lb/>
　　　四章<lb/>
兕觥其觩㫖酒思柔彼交匪敖萬福來求<lb/>
　此當是人君戒諸侯之辭不可自戢而不肯為不可<lb/>
　自難而不敢為如無勉意自生退心則福不多也不<pb n="13a"/>　戢不難如諸葛亮是也不可自敖而不勤如無逸意<lb/>
　常存勞心則福來求也彼交匪敖如陶侃是也<lb/>
　　聞音曰祜侯古切翰胡干切憲虚言切難乃多切<lb/>
總聞曰當是諸侯來朝而歸國餞送之際美戒兼存下<lb/>
章鴛鴦似是諸侯荅君之辭<lb/>
　　鴛鴦<lb/>
　　　一章<lb/>
鴛鴦于飛畢之羅之君子萬年福禄冝之<pb n="13b"/>　畢盡也張羅者既盡則鴛鴦可以無慮也所以每章<lb/>
　歸福于其君謝之辭也<lb/>
　　　二章<lb/>
鴛鴦在梁戢其左翼君子萬年宜其遐福<lb/>
　鴛鴦斂翼而休已亦可斂身而息也<lb/>
　　　三章<lb/>
乗馬在廐摧之秣之君子萬年福禄艾之<lb/>
　　　四章<pb n="14a"/>乗馬在廐秣之摧之君子萬年福禄綏之<lb/>
　乗馬亦休息不慮鞭䇿已亦可休息不慮譴呵也<lb/>
　　聞音曰羅鄰知切福筆力切秣莫佩切艾魚肺切<lb/>
　　聞物曰鴛鴦雙棲乃能宿雄以右掩左雌以左掩<lb/>
　　　右飛類皆然<lb/>
總聞曰諸侯既安心斯展力當是其君以情相留乗馬<lb/>
寘之于廐而未使登塗也故諸侯即事以攄情不知的<lb/>
在何朝當似韓侯入覲出祖之時也<pb n="14b"/>　　頍弁<lb/>
　　　一章<lb/>
有頍者弁實維伊何<lb/>
　當是王者親戚平時憂疑至是燕飲之際其情稍通<lb/>
　也<lb/>
爾酒既㫖爾殽既嘉豈伊異人兄弟匪他蔦與女蘿施<lb/>
于松栢<lb/>
　言此無他人唯我同氣下所謂具來必皆與非一人<pb n="15a"/>　也下又謂甥舅必又有母黨也可謂至親可以略抒<lb/>
　此懐我不能自植惟恃松栢以為力哀之辭也下章<lb/>
　亦然<lb/>
未見君子憂心弈弈既見君子庶幾悦懌<lb/>
　我未見不能無疑既見其疑稍釋庶幾未敢必其無<lb/>
　他虞也下章亦然<lb/>
　　　二章<lb/>
有頍者弁實維何朝爾酒既㫖爾殽既時豈伊異人兄<pb n="15b"/>弟具來蔦與女蘿施于松上未見君子憂心怲怲既見<lb/>
君子庶幾有臧<lb/>
　　　三章<lb/>
有頍者弁實維在首爾酒既㫖爾殽既阜豈伊異人兄<lb/>
弟甥舅如彼雨雪先集維霰<lb/>
　如雪先集霰漸至于大雪如讒先浸潤漸至于大禍<lb/>
　當是其端有緒其事将成也<lb/>
死喪無日無幾相見樂酒今夕君子維宴<pb n="16a"/>　不知死當在何日見亦無幾時姑樂今夕而已訣之<lb/>
　辭也<lb/>
　　聞音曰嘉居何切他湯何切栢逋莫切弈弋灼切<lb/>
　　　懌弋灼切來陵之切怲被旺切臧才浪切阜房<lb/>
　　　缶切舅不九切<lb/>
總聞曰禮貌饌具非不曲盡而我心終不能保言其人<lb/>
不可測也宋明帝齊髙宗猜忍之徒其于親戚骨肉之<lb/>
間多然<pb n="16b"/>　　車舝<lb/>
　　　一章<lb/>
間關車之舝兮思孌季女逝兮<lb/>
　此士大夫欲得賢女以自慰也尋詩士大夫之心甚<lb/>
　切當是此女之譽甚美故此士之情甚深幸而末帝<lb/>
　得如所願也<lb/>
匪飢匪渴徳音來括雖無好友式燕且喜<lb/>
　當是嚴車以待迎而媒妁未諧聘幣未通意不在飲<pb n="17a"/>　食而在碩女外雖無良朋而中乃有好友殊可喜也<lb/>
　　　二章<lb/>
依彼平林有集維鷮辰彼碩女令徳來教式燕且譽好<lb/>
爾無射<lb/>
　鷮野雉也雉有謂之雉媒言安得如此人早得碩女<lb/>
　來通教言此樂無有厭也因見野雉有感也<lb/>
　　　三章<lb/>
雖無㫖酒式飲庶幾雖無嘉殽式食庶幾雖無徳與女<pb n="17b"/>式歌且舞<lb/>
　　　四章<lb/>
陟彼髙岡析其柞薪析其柞薪其葉湑兮鮮我覯爾我<lb/>
心寫兮<lb/>
　柞柞木也析良木為薪當用斧娶碩女為妻當用媒<lb/>
　南山伐柯之詩皆然其葉甚茂而未能析葢少肯與<lb/>
　我為媒未得與碩女相見也又見茂林有感也<lb/>
　　　五章<pb n="18a"/>髙山仰止景行行止四牡騑騑六轡如琴覯爾新婚以<lb/>
慰我心<lb/>
　徃迎婚也<lb/>
　　聞音曰舝下瞎切逝尺列切集韻徃也吴氏舝逝<lb/>
　　　二韻未詳葢未考此友羽軌切鷮居妖切教居<lb/>
　　　爻切射都故切薪思将切湑思叙切寫賞羽切<lb/>
　　　仰五剛切行户郎切<lb/>
總聞曰尋詩不見思君得女之意如此則似太䙝也此<pb n="18b"/>欽慕婦賢而難得婦相見及此願有期則慰其心皆動<lb/>
于己情非施于君也<lb/>
　　青蠅<lb/>
　　　一章<lb/>
營營青蠅止于樊豈弟君子無信讒言<lb/>
　　　二章<lb/>
營營青蠅止于棘讒人㒺極交亂四國<lb/>
　　　三章<pb n="19a"/>營營青蠅止于榛讒人罔極構我二人<lb/>
　當是為讒有端而未成也止于樊棘榛之間未至于<lb/>
　噆膚然不可不預慮也<lb/>
　　聞音曰國越逼切<lb/>
總聞曰二人非君臣之辭必其徒也謂君與我猶可孔<lb/>
氏以二人為人君與讒人不唯非君臣之禮亦語勢不<lb/>
順君子則指君也<lb/>
　　賓之初筵<pb n="19b"/>　　　一章<lb/>
賓之初筵左右秩秩<lb/>
　言延賓初入席甚整肅有次第也周制有秩酒秩膳<lb/>
　皆謂有常度也<lb/>
籩豆有楚殽核維旅酒既和㫖飲酒孔偕鐘鼔既設舉<lb/>
醻逸逸<hi>止</hi>大侯既抗弓矢斯張射夫既同獻爾發功發<lb/>
彼有的以祈爾爵<lb/>
　既延賓具籩豆殽核又具鐘鼔又具弓矢奏其發矢<pb n="20a"/>　之功中的之數勝者飲不勝也<lb/>
　　　二章<lb/>
籥舞笙鼔樂既和奏烝衎烈祖<hi>止</hi>以洽百禮百禮既至<lb/>
<hi>止</hi>有壬有林錫爾純嘏子孫其湛其湛曰樂各奏爾能<lb/>
　既起射具樂舞笙鼔而獻先祖其禮至百又盛大于<lb/>
　初嘏傳尸辭以飲福也飲福既畢又各奏其閑射之<lb/>
　能以相校也<lb/>
賓載手仇室人入又酌彼康爵以奏爾時<pb n="20b"/>　既奏能又起射以手為匹言分耦也酌爵以飲不勝<lb/>
　各奏其時言不踰所當酌之時告之于尸也初筵大<lb/>
　率兩射賓飲酒既遍之後一也尸受饗既畢之後一<lb/>
　也其率禮如此所謂秩也<lb/>
　　　三章<lb/>
賓之初筵<hi>止</hi>温温其恭<lb/>
　再舉初筵言勞賓饗神皆如禮上二章是也過此則<lb/>
　酒皆酣禮皆廢下二章是也<pb n="21a"/>其未醉止威儀反反曰既醉止威儀幡幡舍其坐遷屢<lb/>
舞僊僊其未醉止威儀抑抑曰既醉止威儀怭怭是曰<lb/>
既醉不知其秩<lb/>
　向之秩今皆忘也<lb/>
　　　四章<lb/>
賓既醉止載號載呶亂我籩豆<hi>止</hi>屢舞僛僛是曰既醉<lb/>
不知其郵<hi>止</hi>側弁之俄屢舞傞傞既醉而出並受其福<lb/>
醉而不出是謂伐徳飲酒孔嘉維其令儀<pb n="21b"/>　數其状也有醉而出者則受福之人言不至蹈害也<lb/>
　有醉而不出者則伐徳之人必至喪善也亦有飲而<lb/>
　甚嘉不失其令儀葢亦有賢者不皆小人也所以下<lb/>
　章凡此飲酒或醉或否也<lb/>
　　　五章<lb/>
凡此飲酒或醉或否既立之監或佐之史彼醉不臧不<lb/>
醉反恥<lb/>
　監史所以糾飲酒過度者也至醉者固為不善當糾<pb n="22a"/>　之也反以不醉為恥監史不以糾醉為職乃以縱醉<lb/>
　為能也五代閩之王氏若此<lb/>
式勿從謂無俾大怠<lb/>
　大率醉者諱人勸止而醒者不忍坐視也式勿從謂<lb/>
　言勿從而告之也無俾大怠但可扶持使不至于太<lb/>
　顛仆也<lb/>
匪言勿言匪由勿語由醉之言俾出童羖三爵不識矧<lb/>
敢多又<pb n="22b"/>　醒者相與為戒非所當言者勿言非所當從者勿語<lb/>
　謂勸止也若可從而言莫若勸其出童持車之僕也<lb/>
　羖駕車之羊也言乗車而去也然三爵之後則不識<lb/>
　義理不識親朋童羖之言已過况敢多言多言則醉<lb/>
　者興怒見犯也<lb/>
　　聞音曰兩舉賓之初筵即大章首題也初賓之初<lb/>
　　　筵下衍一章次賓之初筵下衍二章兩大章竝<lb/>
　　　一句單入其餘不然㫖旁紐作陟叶逸設書實<pb n="23a"/>　　　切抗居郎切的丁樂切湛持林切仇又相叶又<lb/>
　　　旁紐作尤康旁紐入聲作恪叶爵爾旁紐平聲<lb/>
　　　作而叶時此隨句取叶也大率不叶者委曲取<lb/>
　　　叶亦無有不叶者反芬邅切郵旁紐作宥叶豆<lb/>
　　　醉者阻人勸止之聲若又今西北人猶有此聲<lb/>
　　　大率厭却煩聒雖不醉亦多稱又出尺律切福<lb/>
　　　筆力切嘉居何切儀牛何切否補美切史炎士<lb/>
　　　切怠飬里切羖公土切又夷益切<pb n="23b"/>　　聞事曰手左右出耦亦左右出故耦從手也舊改<lb/>
　　　手作耦不必<lb/>
　　聞用曰古者車乗首以馬次以牛次以羊輕小之<lb/>
　　　車羊駕之所謂灑鹽者也<lb/>
　　聞人曰周制酒正不唯以式法授酒材所謂酌數<lb/>
　　　器量皆掌其政令王之燕飲共其訃酒正奉之<lb/>
　　　訃謂獻酧多少監或謂此史即府史之屬左氏<lb/>
　　　屠蒯請佐使尊恐是<pb n="24a"/>總聞曰此同在席醒者談醉者之状當怒而不怒當責<lb/>
而不責乃更委曲保䕶醒者必慈祥長厚之人憚凶徳<lb/>
憐狂夫而又逺害者也令儀葢斯人耶<lb/>
　<lb/>
　<lb/>
　<lb/>
　<lb/>
　<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷十四<lb/>
</p>

  </div>
            <div>
<head>詩總聞卷十五</head> <lb/>
    <p>
<pb n="1a"/>欽定四庫全書<lb/>
　詩總聞卷十五<lb/>
　　　　　　　　　　　　　宋　王質　撰<lb/>
　　魚藻<lb/>
　　　一章<lb/>
魚在在藻有頒其首<lb/>
　當是朝廷以魚侑酒以豈為樂而勸王者之飲喜功<lb/>
　成治定也説文豈還師振旅之樂從心從豈者非<pb n="1b"/>王在在鎬豈樂飲酒<lb/>
　　　二章<lb/>
魚在在藻有莘其尾王在在鎬飲酒樂豈<lb/>
　　　三章<lb/>
魚在在藻依于其蒲王在在鎬有那其居<lb/>
　此飲酒畢奏樂也願安所處言人情愛君上如今言<lb/>
　甚勞少歇也<lb/>
　　聞音曰此詩上下句皆對叶<pb n="2a"/>總聞曰治亂之世辭意氣象自可見無疑似可推演得<lb/>
以委曲扳援者皆盛時之詩强生辭以為亂世則恐錯<lb/>
亂情實非考古之正法也<lb/>
　　采菽<lb/>
　　　一章<lb/>
采菽采菽筐之筥之<lb/>
　當是諸侯來朝人君致禮都人登山臨水觀之後世<lb/>
　郭子儀李晟之流來京師都人以為盛事或見歌詩<pb n="2b"/>　恐殆亦類此<lb/>
君子來朝何錫予之雖無予之路車乗馬又何予之𤣥<lb/>
衮及黼<lb/>
　路車乗馬𤣥衮及黼可謂大賜而尚言無予者自以<lb/>
　為薄也謙之辭也下章旂鸞驂駟赤芾邪幅皆次第<lb/>
　錫賚者也故初言予之後言申之<lb/>
　　　二章<lb/>
觱沸檻泉言采其芹君子來朝言觀其旂其旂淠淠鸞<pb n="3a"/>聲嘒嘒載驂載駟君子所届<lb/>
　　　三章<lb/>
赤芾在股邪幅在下彼交匪紓天子所予樂只君子天<lb/>
子命之樂只君子福禄申之<lb/>
　　　四章<lb/>
維柞之枝其葉蓬蓬樂只君子殿天子之邦樂只君子<lb/>
萬福攸同平平左右亦是率從<lb/>
　言君臣和順也安平在王之側有令則率從恭之辭<pb n="3b"/>　也<lb/>
　　　五章<lb/>
汎汎楊舟紼纚維之樂只君子天子葵之樂只君子福<lb/>
禄膍之優哉游哉亦是戾矣<lb/>
　亦言君臣和順也優游處王之側有召則至亦恭之<lb/>
　辭也<lb/>
　　聞音曰予弋渚切馬滿補切泉才勻切旂渠斤切<lb/>
　　　届居氣切下後五切命彌并切邦卜工切哉将<pb n="4a"/>　　　黎切矣作平音<lb/>
總聞曰采菽者登山采菽為食而觀者也采芹者臨水<lb/>
采芹為食而觀者也枝者既飽依樹而立而觀者也楊<lb/>
舟或汎或維追逐而觀者也故詩稱言觀此為盡終日<lb/>
之觀則備終日之饌今人出遊出觀梢從容長逺者多然<lb/>
　　角弓<lb/>
　　　一章<lb/>
騂騂角弓翩其反矣<pb n="4b"/>　弓向外則弦上而矢發反則無用俗謂之反張病有<lb/>
　此狀者難療<lb/>
兄弟昏姻無胥逺矣<lb/>
　　　二章<lb/>
爾之逺矣民胥然矣爾之教矣民胥傚矣<lb/>
　　　三章<lb/>
此令兄弟綽綽有裕不令兄弟交相為瘉<lb/>
　令兄弟雖相逺能安處不令則交為相害言怨心生<pb n="5a"/>　也<lb/>
　　　四章<lb/>
民之無良相怨一方受爵不譲至于已斯亡<lb/>
　言情不通也爵相爭而不相遜至其末則情皆亡言<lb/>
　情從譲起從爭喪<lb/>
　　　五章<lb/>
老馬反為駒不顧其後如食冝饇如酌孔取<lb/>
　以老馬為駒已亦将有老時也食量所饇而酌量所<pb n="5b"/>　取則不傷不量飢飽而食不忖多寡而酌亦不顧其<lb/>
　後也言有後患也當是親戚之間有小人以年而先<lb/>
　于衆者又當是親戚之間有君子以惡而逺其人者<lb/>
　又不譲以美官使處下位故小人懐忿鷙肆忍毒尋<lb/>
　詩皆勸君子慮後患者也<lb/>
　　　六章<lb/>
毋教猱升木如塗塗附君子有徽猷小人與屬<lb/>
　猱升木不待教塗附塗不待附言兄弟之情自然非<pb n="6a"/>　由人力也君子小人雖異然同氣相連亦自其性也<lb/>
　此必有兄弟之中小人以異趣害君子詩人言此天<lb/>
　性不以君子小人而别也<lb/>
　　　七章<lb/>
雨雪瀌瀌見睍曰消莫肯下遺式居婁驕<lb/>
　言小人之惡亦易回稍下心與之則翻然既不肯降<lb/>
　意小人又自處多驕無怪小人之欲快其志也言君<lb/>
　子亦不善待小人咎之辭也<pb n="6b"/>　　　八章<lb/>
雨雪浮浮見睍曰流如蠻如髦我是用憂<lb/>
　小人蠻也蠻人心多悍君子髦也髦士心多正恐不<lb/>
　勝小人是可憂也故再三勸君子少屈以下小人愛<lb/>
　之辭也<lb/>
　　聞音曰反芬邅切逺於圎切瘉羊汝切譲如陽切<lb/>
　　　後下五切屬殊遇切髦莫侯切<lb/>
總聞曰詩人固消小人而長君子亦屈君子而下小人<pb n="7a"/>而况骨肉之間雖稍下之何足為屈也以五剛决一柔<lb/>
亦必徤而説决而和故君子懲小人亦必有道也<lb/>
　　菀栁<lb/>
　　　一章<lb/>
有菀者栁不尚息焉<lb/>
　栁菀當是夏時今嵗又過半而為惡尚未息凡人以<lb/>
　一時為一變時再變而惡如故處心寛者靜以待後<lb/>
　也<pb n="7b"/>上帝甚蹈無自暱焉俾予靖之後予極焉<lb/>
　以天自驚也無也俾也後也皆使之辭也蹈動也天<lb/>
　意甚相動勿自親但守靜徐觀所至也言俟其惡稍<lb/>
　息<lb/>
　　　二章<lb/>
有菀者栁不尚愒焉上帝甚蹈無自瘵焉俾予靖之後<lb/>
予邁焉<lb/>
　　　三章<pb n="8a"/>有鳥髙飛亦傅于天彼人之心于何其臻曷予靖之居<lb/>
以凶矜<lb/>
　言不若髙飛而避害也彼人斥在上也其心何所不<lb/>
　至哉可守靜而待其居我凶危之地也决之辭也<lb/>
　　聞音曰瘵子例切邁力制切天鐵因切<lb/>
總聞曰此當危疑自寛解以待者也世固有用此道而<lb/>
安亦有用此道而危言可待者善人而偶誤用心不待<lb/>
者惡人而稔熟為惡也故末章有斷制之辭<pb n="8b"/>　　都人士<lb/>
　　　一章<lb/>
彼都人士狐裘黄黄<lb/>
　當是都人之賢士君子賢女相為夫婦而去都都人<lb/>
　思之者也此似餞送之辭<lb/>
其容不改出言有章行歸于周萬民所望<lb/>
　當是其士既賢而其女又淑先章全言士者本其夫<lb/>
　也後章夫婦併言<pb n="9a"/>　　　二章<lb/>
彼都人士䑓笠緇撮彼君子女綢直如髮我不見兮我<lb/>
心不説<lb/>
　　　三章<lb/>
彼都人士充耳琇實彼君子女謂之尹吉我不見兮我<lb/>
心苑結<lb/>
　尹氏吉氏婚姻之著姓舊説亦有此理二姓同出尹<lb/>
　吉甫一以官為氏一以字為氏不必改作姞<pb n="9b"/>　　　四章<lb/>
彼都人士垂帶而厲彼君子女卷髮如蠆我不見兮言<lb/>
從之邁<lb/>
　　　五章<lb/>
匪伊垂之帶則有餘匪伊卷之髮則有旟我不見兮云<lb/>
何盱矣<lb/>
　言士則指其衣服言女則指其髮旟不欲斥言故舉<lb/>
　其在身之物以思其人也<pb n="10a"/>　　聞音曰望無方切撮租悦切髮方月切説欲雪切<lb/>
　　　結激質切厲落葢切盱叶旟不用矣若用矣旁<lb/>
　　　紐作平聲恊兮<lb/>
總聞曰此必在東都而歸西周者也雖在東必以西為<lb/>
宗故言周道周京皆指故都為宗周三家無初章止三<lb/>
章唯毛氏有之大要在行歸于周一句豈可闕也行平<lb/>
音<lb/>
　　采緑<pb n="10b"/>　　　一章<lb/>
終朝采緑不盈一匊予髮曲局薄言歸沐<lb/>
　　　二章<lb/>
終朝采藍不盈一襜五日為期六日不詹<lb/>
　　　三章<lb/>
之子于狩言韔其弓之子于釣言綸之繩<lb/>
　　　四章<lb/>
其釣維何維魴及鱮維魴及鱮薄言觀者<pb n="11a"/>　　黍苗<lb/>
　　　一章<lb/>
芃芃黍苗隂雨膏之悠悠南行召伯勞之<lb/>
　　　二章<lb/>
我任我輦我車我牛我行既集葢云歸哉<lb/>
　　　三章<lb/>
我徒我御我師我旅我行既集葢云歸處<lb/>
　　　四章<pb n="11b"/>肅肅謝功召伯營之烈烈征師召伯成之<lb/>
　　　五章<lb/>
原隰既平泉流既清召伯有成王心則寜<lb/>
　　隰桑<lb/>
　　　一章<lb/>
隰桑有阿其葉有難既見君子其樂如何<lb/>
　　　二章<lb/>
隰桑有阿其葉有沃既見君子云何不樂<pb n="12a"/>　　　三章<lb/>
隰桑有阿其葉有幽既見君子徳音孔膠<lb/>
　既見非已見也想像既見之後所説之情當如此也<lb/>
　　　四章<lb/>
心乎愛矣遐不謂矣中心藏之何日忘之<lb/>
　心甚愛斯賢而以逺不能告語為恨徒深藏而不忘<lb/>
　也此必有欲言不得者也<lb/>
　　聞音曰難乃多切沃鬱縛切幽於交切愛許既切<pb n="12b"/>總聞曰君子所居有隰有桑是在野也思在野而不得<lb/>
見則必在位而不能徃者也其詳見白華<lb/>
　　白華<lb/>
　　　一章<lb/>
白華菅兮白茅束兮之子之逺俾我獨兮<lb/>
　有花曰菅無花曰茅其色皆白大率此詩所引山野<lb/>
　氣象為多草木之類則菅茅稻田桑薪之類鳥獸則<lb/>
　鶖鶴鴛鴦天則雲露地則滮池扁石家則行竈漁梁<pb n="13a"/>　皆山廬野宅所見所有者也<lb/>
　　　二章<lb/>
英英白雲露彼菅茅天步艱難之子不猶<lb/>
　天步如此艱難而不得與此人同謀也古以星土辨<lb/>
　九州之地封域皆有分星略見丹元子步天歌天步<lb/>
　謂此<lb/>
　　　三章<lb/>
滮池北流浸彼稻田嘯歌傷懐念彼碩人<pb n="13b"/>　　　四章<lb/>
樵彼桑薪卬烘于煁維彼碩人實勞我心<lb/>
　　　五章<lb/>
鼓鐘于宫聲聞于外念子懆懆視我邁邁<lb/>
　此所謀之大槩也必是人君袵席之間有所隠慝今<lb/>
　則外彰念子不可見則愁不申視我無與同則意不<lb/>
　悦其事迫而其情急也<lb/>
　　　六章<pb n="14a"/>有鶖在梁有鶴在林維彼碩人實勞我心<lb/>
　　　七章<lb/>
鴛鴦在梁戢其左翼之子無良二三其徳<lb/>
　自此人之外無良朋以相助所與處音皆二三之人<lb/>
　豈可共謀也<lb/>
　　　八章<lb/>
有扁斯石履之畢兮之子之逺俾我疷兮<lb/>
　扁小石也此人當在巖谷之下故曰畢也初則傷次<pb n="14b"/>　則勞次則病思之極也<lb/>
　　聞音曰茅莫侯切田地因切煁市林切邁力制切<lb/>
　　　疷祈支切<lb/>
　　聞用曰煁烓也今行竈<lb/>
　　聞跡曰滮池與鄗池合在咸陽鄭氏酆鎬之間水<lb/>
　　　北流而不指其的<lb/>
總聞曰此與隰桑之意同亦必與隰桑之人同隰桑之<lb/>
事尚淺故其辭未至于甚白華之事已深故其辭不勝<pb n="15a"/>其切此必事干宗社人民而非尋常者也隰桑之君子<lb/>
即此之碩人此之碩人即此之之子當時在朝既有賢<lb/>
者在野亦有賢者惜不能相㑹以為謀而徒勞思悵望<lb/>
此在朝者必有志而寡助在野者必有才而不用者也<lb/>
　　緜蠻<lb/>
　　　一章<lb/>
緜蠻黄鳥止于丘阿<lb/>
　當是重臣出行而下士冗役告勞者也<pb n="15b"/>道之云逺我勞如何飲之食之教之誨之命彼後車謂<lb/>
之載之<lb/>
　聞其告勞而旋其憫心亦必賢者當是營謝之流也<lb/>
　　　二章<lb/>
緜蠻黄鳥止于丘隅豈敢憚行畏不能趨飲之食之教<lb/>
之誨之命彼後車謂之載之<lb/>
　　　三章<lb/>
緜蠻黄鳥止于丘側豈敢憚行畏不能極飲之食之教<pb n="16a"/>之誨之命彼後車謂之載之<lb/>
　黄鳥當是春時春多雨丘多泥此適逺所冝告勞也<lb/>
　　聞音曰食疾二切載子麗切側莊力切<lb/>
總聞曰飲食憐其飢載憐其勞而又教誨者言分有貴<lb/>
賤任有勞佚使以理遣也此不止營謝之流恐即召伯<lb/>
黍苗隂雨正是此時所以重使人意及此也識者更詳<lb/>
　　瓠葉<lb/>
　　　一章<pb n="16b"/>幡幡瓠葉采之亨之<lb/>
　當是在野君子相見為禮者食瓠當是夏時<lb/>
君子有酒酌言嘗之<lb/>
　　　二章<lb/>
有兎斯首炮之燔之君子有酒酌言獻之<lb/>
　初章言瓠葉為葅耳大要以兎侑酒也故三章連及<lb/>
　之北人膳羞多喜用禽獸而凡品以兎為貴射獵亦<lb/>
　以得兎為勝<pb n="17a"/>　　　三章<lb/>
有兎斯首燔之炙之君子有酒酌言酢之<lb/>
　　　四章<lb/>
有兎斯首燔之炮之君子有酒酌言醻之<lb/>
　兎以首言猶今言一頭兩頭也西人凡物皆以頭言<lb/>
　于人亦以頭數<lb/>
　　閒音曰亨鋪郎切獻虚言切炙陟略切炮蒲侯切<lb/>
總聞曰此時當有遁隠在野者數詩皆有此意隰桑所<pb n="17b"/>愛之君子白華所念之碩人與此瓠葉亨瓠燔兎之君<lb/>
子恐皆此人得非隰桑白華欲見而不得者至是或假<lb/>
事以相見或将命以相見皆不可得而知疑其前詩有<lb/>
不勝思慕之情此詩有不任欣喜之状此必有志投而<lb/>
意契者識者更詳<lb/>
　　漸漸之石<lb/>
　　　一章<lb/>
漸漸之石維其髙矣<pb n="18a"/>　西北少山東南多山大率山水皆起西而赴東南至<lb/>
　海而止西北不甚習見故以為勞也<lb/>
山川悠逺維其勞矣武人東征不皇朝矣<lb/>
　不皇猶不遑也古字通用不暇朝而見王不暇出而<lb/>
　歸家其餘皆不暇他務将帥迫遽如此則事勢危急<lb/>
　可知尋詩前二章初行之時後一章久役之時也毛<lb/>
　氏鄭氏以皇為王語勢不順<lb/>
　　　二章<pb n="18b"/>漸漸之石維其卒矣山川悠逺曷其没矣武人東征不<lb/>
皇出矣<lb/>
　　　三章<lb/>
有豕白蹢烝涉波矣月離于畢俾滂沱矣武人東征不<lb/>
皇他矣<lb/>
　豕江豚也此物出則雨兆月近畢則雨近箕則風故<lb/>
　謂之畢雨箕風言西北之人不諳東南見豚出于江<lb/>
　月近于畢則懐憂也江豚惟自岐出者大江有之不<pb n="19a"/>　入他流所謂江烟漠漠江雨來天意為霖不干汝毛氏<lb/>
　將久雨則豕進涉水波鄭氏豕唐突難禁制尤躁疾者<lb/>
　離其牧處涉入水波今人豢豕極多未見如此者也<lb/>
　　聞音曰没莫筆切<lb/>
　　聞字曰集韻漸嶃嶄皆同不必作嶃<lb/>
　　聞物曰江䐁大略猪首魚尾有兩足微白全身<lb/>
　　　皆肉不堪食可取膏湖湘間人多用之<lb/>
總聞曰東南夷見于詩者淮夷荆舒得人則有喜江山<pb n="19b"/>之心不得人則有懼山川之意亦各係其人也觀此詩<lb/>
及東山江漢諸詩可見尋詩其人非不難冒盡瘁亦時<lb/>
節不嘉人情少舒觸境皆非美氣象爾<lb/>
　　苕之華<lb/>
　　　一章<lb/>
苕之華芸其黄矣心之憂矣維其傷矣<lb/>
　　　二章<lb/>
苕之華其葉青青知我如此不如無生<pb n="20a"/>　　　三章<lb/>
牂羊墳首三星在罶人可以食鮮可以飽<lb/>
　牂羊牝羊也墳當作□字轉恐亦通用牡羊也牝羊<lb/>
　而牡首豈有此理三星在天而在罶亦豈有是理言<lb/>
　雌雄變易上下顛倒此時但得食已為過求飽則難<lb/>
　也言世路不嘉也<lb/>
　　聞音曰飽補掫切<lb/>
總聞曰見苕華而感世態漸就凋不復勞也大要在牂<pb n="20b"/>羊三星二句此其所以無生意也此必愬人之詩故曰<lb/>
知我如此<lb/>
　　何草不黄<lb/>
　　　一章<lb/>
何草不黄何日不行何人不将經營四方<lb/>
　　　二章<lb/>
何草不𤣥何人不矜哀我征夫獨為匪民<lb/>
　言不以民待下也<pb n="21a"/>　　　三章<lb/>
匪兕匪虎率彼曠野哀我征夫朝夕不暇<lb/>
　我非虎非兕而常在野哀之辭也<lb/>
　　　四章<lb/>
有艽者狐率彼幽草有棧之車行彼周道<lb/>
　狐在野人在里各其所也狐在草而我挽車常在道<lb/>
　狐之不如甚哀之辭也<lb/>
　　聞音曰行戸郎切𤣥胡均切野上與切暇後五切<pb n="21b"/>總聞曰草自黄而𤣥與苕自花黄而葉青同為時節之<lb/>
變苕花漸謝春夏時也草色漸槁秋冬時也當是所厯<lb/>
之時不同苕之花何草不黄之詩一引羊罶起興一引<lb/>
兕虎狐起興又皆以山卉山蕪為辭當是在野者也或<lb/>
士與民未可審知爾<lb/>
　<lb/>
　<lb/>
　詩總聞卷十五<lb/>
</p>

  </div>
            <div>
<head>詩總聞卷十六</head> <lb/>
    <p>
<pb n="1a"/>欽定四庫全書<lb/>
　詩總聞卷十六<lb/>
　　　　　　　　　　　　　宋　王質　撰<lb/>
　周大雅<lb/>
　　文王<lb/>
　　　一章<lb/>
文王在上於昭于天<lb/>
　作此詩者大率以曉商人文王肇興商人雖乆猶疑<pb n="1b"/>　未純乎周凡此皆曉之辭<lb/>
周雖舊邦其命維新有周不顯帝命不時文王陟降在<lb/>
帝左右<lb/>
　疑者曰周險逺衰微七百餘年之舊邦勢亦可知曉<lb/>
　者曰邦雖舊而命則新將非舊比也疑者曰周不顯<lb/>
　如此是必非天所命曉者曰周雖不顯但帝命未值<lb/>
　其時然文王升降無不在帝之左右與帝相親如此<lb/>
　帝深屬之時至則命集也二者商人之所共疑者也<pb n="2a"/>　而周人以禮以迹曉之具見下章<lb/>
　　　二章<lb/>
亹亹文王令聞不已陳錫哉周侯文王孫子文王孫子<lb/>
本支百世凡周之士不顯亦世<lb/>
　曉者又曰以文王之聲名以文王之孫子以文王之<lb/>
　士文王之聲名其永長如此終非不顯也而孫子與<lb/>
　士亦永長如此皆非不顯者也<lb/>
　　　三章<pb n="2b"/>世之不顯厥猶翼翼思皇多士生此王國王國克生維<lb/>
周之楨濟濟多士文王以寜<lb/>
　曉者又曰汝且以為不顯何所思之士即生所治之<lb/>
　國而皆効力幹事以寜王心豈得不顯也<lb/>
　　　四章<lb/>
穆穆文王於緝熙敬止假哉天命有商孫子商之孫子<lb/>
其麗不億上帝既命侯于周服<lb/>
　曉者又曰天之命周甚大商之孫子雖其數滋多奈<pb n="3a"/>　何周既為天所命不若為侯於周之服内言土地已<lb/>
　屬周也<lb/>
　　　五章<lb/>
侯服于周天命靡常殷士膚敏祼將于京厥作祼將常<lb/>
服黼冔王之藎臣無念爾祖<lb/>
　曉者又曰侯服于周疆非我之强臣爾也天命無常<lb/>
　忽去彼而就此也以殷士而助周祭當為我忠臣無<lb/>
　念爾先祖而動心也<pb n="3b"/>　　　六章<lb/>
無念爾祖聿修厥德永言配命自求多福殷之未喪師<lb/>
克配上帝宜鑒于殷駿命不易<lb/>
　曉者又曰不必念舊但自修德以合天所命自求其<lb/>
　福母為他人輟禍也方殷之未喪爾祖自當配天今<lb/>
　殷之不祚可以為鑒命不易可圖勿妄起念也<lb/>
　　　七章<lb/>
命之不易無遏爾躬宣昭義問有虞殷自天上天之載<pb n="4a"/>無聲無臭儀刑文王萬邦作孚<lb/>
　曉者又曰既知天命不易可圖自求多福無遏爾躬<lb/>
　若妄圖則爾躬必絶汝但宣明此事以義而問人度<lb/>
　商能從天再受命乎我所曉汝者皆天意也天意雖<lb/>
　無聲臭可知汝但法傚文王則取信天下汝斯能保<lb/>
　福也<lb/>
　　聞音曰天鐵因切時上紙切右羽軌切國越逼切<lb/>
　　　服蒲北切京居良切福筆力切易以致切躬姑<pb n="4b"/>　　　𢎞切天鐵因切臭祛尤切孚房尤切<lb/>
　　聞訓曰陳錫猶敷錫也哉如字言天以此與周也<lb/>
　　聞用曰冔商冠也常服不禁祼祭則從周服言亦<lb/>
　　　不絶其先也<lb/>
總聞曰商德在天下亦深三分有其二以服事商其二<lb/>
有則其一非有此其臣懷疑造變亦不少也惟九年大<lb/>
統未集予小子其承厥志蓋天心未盡一則天命未甚<lb/>
純文王所以終身守節所謂至德也其餘見他詩參攷<pb n="5a"/>益明此必文王既沒之後武王未定之時以稱諡知之<lb/>
　　大明<lb/>
　　　一章<lb/>
明明在下赫赫在上天難忱斯不易維王<lb/>
　明明文王也商之臣故曰在下赫赫武王也周之君<lb/>
　故曰在上天雖難信其可信者不變此意而終歸于<lb/>
　周王也亦皆曉之辭<lb/>
天位殷適使不挾四方<pb n="5b"/>　天位雖在有商之嫡子言紂也而主令已不達於天<lb/>
　下言人心已去天命將改也<lb/>
　　　二章<lb/>
摰仲氏任自彼殷商來嫁于周曰嬪于京乃及王季維<lb/>
德之行<lb/>
　勢國也仲女曰任氏自爾王之畿為我君之婦来助<lb/>
　我之行德蓋天意託大任誕文王故逺使之至也此<lb/>
　言文王之所由生也<pb n="6a"/>　　　三章<lb/>
大任有身生此文王維此文王小心翼翼昭事上帝聿<lb/>
懷多福<lb/>
　　　四章<lb/>
厥德不囘以受方國天監在下有命既集文王初載天<lb/>
作之合<lb/>
　　　五章<lb/>
在洽之陽在渭之涘文王嘉止大邦有子大邦有子俔<pb n="6b"/>天之妹文定厥祥親迎于渭<lb/>
　洽渭之間親迎之地也郃陽渭城皆在長安顔氏郃<lb/>
　水名也引此在洽之陽<lb/>
　　　六章<lb/>
造舟為梁不顯其光有命自天命此文王于周于京纉<lb/>
女維莘長子維行篤生武王保右命爾燮伐大商<lb/>
　造舟為梁今浮橋也親迎而得太姒既繼大任之事<lb/>
　武王將生天命將近也此言武王之所由生也<pb n="7a"/>　　　七章<lb/>
殷商之旅其㑹如林矢于牧野維予侯興上帝臨女無<lb/>
貳爾心<lb/>
　言牧野之舉也此章以後多與牧誓武成同辭同意<lb/>
　其㑹如林即其旅若林也矢於牧野即予其誓也上<lb/>
　帝臨女即天休震動用附我大邑周也維師尚父即<lb/>
　既獲仁人也餘見下<lb/>
　　　八章<pb n="7b"/>牧野洋洋檀車煌煌駟騵彭彭維師尚父時維鷹揚<lb/>
　言尚父之助也鷹揚非尚父蓋六師衆士也書言虎<lb/>
　貔熊羆此言鷹皆武猛貌也尚父毛氏以為可尚可<lb/>
　父鄭氏以為吕望尊稱司馬氏太公望吕尚東海上<lb/>
　人謂之尚者蓋其里號也尚與上同又西伯出獵至<lb/>
　渭陽得尚與語曰吾先君太公望子乆矣謂之太公<lb/>
　望者蓋其稱號也西伯載與俱歸立為師謂之師者<lb/>
　蓋其官號也周有師望敦師望簋官號與稱號兼之<pb n="8a"/>　也此言師尚者官號與里號兼之也父者古尊稱也<lb/>
　周有師寏父鼎師淮父彝師毛父敦古稱謂多如此<lb/>
　劉氏别録師之尚之父之故曰師尚父毛氏亦此意<lb/>
　也疑非向所言類魏晉之間淺儒之語也後世以為<lb/>
　官稱大誤鄭氏頗近而不甚詳疑亦意為之辭而未<lb/>
　嘗考正也<lb/>
凉彼武王肆伐大商㑹朝清明<lb/>
　㑹朝清明即書言甲子昧爽也是日將旦乃牧野誓<pb n="8b"/>　時亦牧野戰時當是纔誓即戰尋書可見<lb/>
　　聞音曰上展羊切京居良切行户郎切身尸羊切<lb/>
　　　福筆力切國越逼切集昨合切彭鋪郎切明謨<lb/>
　　　郎切<lb/>
　　聞人曰古稱天子後遂衍出天孫古稱天妹後遂<lb/>
　　　衍出月姊古人以謂莫尊于天男則曰天子女<lb/>
　　　則曰天妹亦是寓言後遂飾為實語<lb/>
　　聞事曰凉爽也與㑹朝清明相應㑹戰之時也書<pb n="9a"/>　　　亦言㑹<lb/>
總聞曰此詩先及王季次及大任先及文王次及大姒<lb/>
先及武王次及尚父始末集天命有天下者五人而已<lb/>
文武為本宗文王之身因王季大任而有武王之身因<lb/>
文王大姒而有伐商之功因武王尚父而有文王大明<lb/>
兩詩有周之發生作成皆具於此<lb/>
　　緜<lb/>
　　　一章<pb n="9b"/>緜緜瓜瓞民之初生自土沮漆<lb/>
　后稷封邰不窋鞠公劉四世而始居漆沮之間皆以<lb/>
　農事為務自土當作白土地名在京室漆垣之間<lb/>
古公亶父陶復陶穴未有家室<lb/>
　公劉之後慶節始國豳皇僕差弗毁隃公非髙圉亞<lb/>
　圉公叔祖類八世而至古公亶父去豳國岐以陶為<lb/>
　居未有家室也以陶為葢於上曰復復覆也以陶為<lb/>
　基於下曰穴穴竅也西人稍深者今尚如此陶猶今<pb n="10a"/>　土墼也<lb/>
　　　二章<lb/>
古公亶父來朝走馬率西水滸至于岐下爰及姜女聿<lb/>
來胥宇<lb/>
　　　三章<lb/>
周原膴膴堇荼如飴爰始爰謀爰契我龜曰止曰時築<lb/>
室于兹<lb/>
　得可宇之地也<pb n="10b"/>　　　四章<lb/>
迺慰迺止迺左迺右迺疆迺理迺宣迺畆自西徂東周<lb/>
爰執事<lb/>
　計功興役也<lb/>
　　　五章<lb/>
乃召司空乃召司徒俾立室家其繩則直縮版以載作<lb/>
廟翼翼<lb/>
　分官賦事也次第營之先作廟次臯門次應門次冢<pb n="11a"/>　土是時已有此官俾舉此事氣象已改詩言與周先<lb/>
　稱岐天作之詩可見<lb/>
　　　六章<lb/>
捄之陾陾度之薨薨築之登登削屢馮馮百堵皆興鼛<lb/>
鼓弗勝<lb/>
　築城也廟方作城隨築廟在禮當先城在勢當先所<lb/>
　以役人衆而趨役急也鼓督役也人力敏而鼓聲不<lb/>
　能及也<pb n="11b"/>　　　七章<lb/>
迺立臯門臯門有伉迺立應門應門將將迺立冢土戎<lb/>
醜攸行<lb/>
　此古公亶父規模已成形勢已定也所謂太王肇基<lb/>
　王跡<lb/>
　　　八章<lb/>
肆不殄厥愠亦不隕厥問柞棫拔矣行道兊矣混夷駾<lb/>
矣維其喙矣<pb n="12a"/>　此以下王季事也熏鬻之慍不除問亦不絶養其全<lb/>
　力治其新造山林茂道路平夷人雖有馬徒有喙言<lb/>
　馬瘠也西方以馬之肥瘠為國之强弱馬瘠言勢弱<lb/>
　也所謂王季其勤王家<lb/>
　　　九章<lb/>
虞芮質厥成文王蹶厥生予曰有䟽附予曰有先後予<lb/>
曰有奔走予曰有禦侮<lb/>
　此以下文王事也虞芮以事問文王如何而方能成<pb n="12b"/>　言未决也文王以情動虞芮如此而可安生言已决<lb/>
　也惟其義理明直所以人情畏服詩人以實推之有<lb/>
　此四種之人分治四疆之事所以舉事中節此多士<lb/>
　以寜也所謂文王克成厥勲誕膺天命以撫方夏大<lb/>
　邦畏其力小邦懷其德如皇矣之密崇大邦畏力也<lb/>
　如此詩之虞芮小邦懷德也武成言及王事唯此三<lb/>
　人<lb/>
　　聞音曰馬滿補切下後五切謀謨柸切右羽軌切<pb n="13a"/>　　　畆滿罪切家古胡切載節力切陾耳外切馮皮<lb/>
　　　氷切勝書烝切行户郎切將七羊切行户郎切<lb/>
　　　㧞蒲昧切駾徒對切後下五切<lb/>
　　聞訓曰土落䕶之謂之捄讀作救繩引量之謂之<lb/>
　　　度讀作鐸築自上築削自旁削下語皆築聲也<lb/>
　　　屢頻也<lb/>
　　聞跡曰齊氏自土為杜自班氏杜水南入渭顔氏<lb/>
　　　公劉来居杜陽漆沮之間皆引此詩虞在河中<pb n="13b"/>　　　府虞鄉芮在陕州芮城或言復穴皆地名綿亦<lb/>
　　　地名在天水所謂綿諸道是也地多美瓜未的<lb/>
　　　審爾則綿綿皆當單讀<lb/>
總聞曰孟子嘗稱太王去留之迹甚詳滕文以築薛問<lb/>
以太王去豳居岐對又以事大不免問又以太王去豳<lb/>
居岐對然皆有餘説其初曰君如彼何哉强為善而已<lb/>
其次曰效死勿去請擇斯二者孟子之意世未有知者<lb/>
也避敵去國亡之道也而太王以興自西漸東據形勝<pb n="14a"/>以臨闗輔其心不在乎避狄而在乎造邦也倘其才其<lb/>
德不如太王其勢其時不如太王則莫若自保孟子餘<lb/>
説露太王之微機雖然何露之有武王明言其肇基王<lb/>
跡顧苐弗深考耳<lb/>
　　棫樸<lb/>
　　　一章<lb/>
芄芄棫樸薪之槱之<lb/>
　棫白楥也樸槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>也皆良木謂燔柴也<pb n="14b"/>濟濟辟王左右趣之<lb/>
　　　二章<lb/>
濟濟辟王左右奉璋奉璋峩峩髦士攸宜<lb/>
　皆佐王助祭之人也是時周已有祀天之禮<lb/>
　　　三章<lb/>
淠彼涇舟烝徒楫之周王于邁六師及之<lb/>
　皆從王出征之人也是時周已有六師之制<lb/>
　　　四章<pb n="15a"/>倬彼雲漢為章于天周王壽考遐不作人<lb/>
　在天莫貴于雲漢之章瞻望文王如此願文王之壽<lb/>
　無窮其逺不止於作成西人而已併能興起作成<lb/>
　四方之人也故下言四方遐不如遐不黄耉之辭<lb/>
　　　五章<lb/>
追琢其章金玉其相勉勉我王綱紀四方<lb/>
　在地莫貴於金玉之相瞻望文王如此願文王强力<lb/>
　不衰四方皆有綱紀維持也勉字從力即此<pb n="15b"/>　　聞音曰趣此苟切宜牛何切楫籍入切天鐵因切<lb/>
總聞曰前人多言文王受命稱王之事亦無定論凡稱<lb/>
文王者死而追述為詩者也凡言辟王我王或單稱王<lb/>
或以國繫王者生而即事為詩者也死稱諡生稱位可<lb/>
該凡稱文王者也此詩當是文王在位之時<lb/>
　　旱麓<lb/>
　　　一章<lb/>
瞻彼旱麓榛楛濟濟豈弟君子干禄豈弟<pb n="16a"/>　此言榛楛中言鳶魚後言柞棫又言葛藟皆以山林<lb/>
　禽魚草木卜氣象也<lb/>
　　　　二章<lb/>
瑟彼玉瓚黄流在中豈弟君子福禄攸降<lb/>
　　　三章<lb/>
鳶飛戾天魚躍于淵豈弟君子遐不作人<lb/>
　其逺不止作人而又能作物也<lb/>
　　　四章<pb n="16b"/>清酒既載騂牡既備以享以祀以介景福<lb/>
　　　五章<lb/>
瑟彼柞棫民所燎矣豈弟君子神所勞矣<lb/>
　　　六章<lb/>
莫莫葛藟施于條枚豈弟君子求福不囘<lb/>
　五章皆言豈弟君子言豈弟有以致此也一章不言<lb/>
　豈弟君子享祀貴嚴肅不當樂易也<lb/>
　　聞音曰濟子禮切弟待禮切降乎功切天鐵因切<pb n="17a"/>　　　淵一均切載節力切備蒲北切祀逸織切福筆<lb/>
　　　力切燎力召切勞力報切<lb/>
　　聞跡曰毛氏旱山名不言何山今旱谷旱溪在上<lb/>
　　　邽旱麓當近此地<lb/>
總聞曰子張學干禄非求人爵蓋求天爵也詩再言干<lb/>
禄一干禄豈弟以豈弟干之也一干禄百福以百順干<lb/>
之也孔子答干禄之問言寡尤行寡悔禄在其中矣其<lb/>
言干禄之意與詩頗同末章求福不回亦首章干禄之<pb n="17b"/>意也干字象形正則直生支字亦象形旁則横出木幹<lb/>
為干枝為支術家言支干蓋此意也<lb/>
　　思齊<lb/>
　　　一章<lb/>
思齊大任文王之母思媚周姜京室之婦大姒嗣徽音<lb/>
則百斯男<lb/>
　當是文王已沒大姒無恙故曰寡妻因思大任周姜<lb/>
　之不見而幸大姒之存也<pb n="18a"/>　　　二章<lb/>
惠于宗公神罔時怨神罔時恫刑于寡妻至于兄弟以<lb/>
御于家邦<lb/>
　因太姒而感文王也故歴道其美宗公自王季已上<lb/>
　也事先事神治内治外如此也<lb/>
　　　三章<lb/>
雝雝在宫肅肅在廟不顯亦臨無射亦保<lb/>
　在宫在廟如此也臨如今言監臨言不敢肆也保如<pb n="18b"/>　今言保任言不敢縱也<lb/>
　　　四章<lb/>
肆戎疾不殄烈假不瑕不聞亦式不諫亦入<lb/>
　待人如此也戎大也疾病也其病之大者不至于絶烈猛<lb/>
　也假偽也其偽之猛者不發其疵不聞短于才者也亦<lb/>
　欽其樸取其貞也不諌拙于言者也亦納其訥取其静也<lb/>
　　　五章<lb/>
肆成人有德小子有造古之人無斁<hi>止</hi>譽髦斯士<pb n="19a"/>　古人謂昔文王也至今無有厭者今有名有才之士<lb/>
　皆文王所成之人所造之子也誰不知所自來安得<lb/>
　更復有厭<lb/>
　　聞音曰母莫後切婦房缶切男尼心切邦卜工切<lb/>
　　　瑕從叚以叚取聲叶殄德斁相叶末句單結<lb/>
　　聞跡曰京室屬上郡太姜配太王當在此地<lb/>
　　聞事曰太姒雖多男武王周公及管叔蔡叔霍叔<lb/>
　　　及其羣弟固衆亦未有及百者也詩人雖羨美太夸<pb n="19b"/>　　　辭當是結太任太姜太姒三人而總之以百男也<lb/>
總聞曰此思真思凡思有在上者此之思齊太任思媚<lb/>
周姜思也思皇多祜辭也有在中者願言思子思也綏<lb/>
我思成辭也有在下者永言孝思思也不可射思辭也<lb/>
大率在下者多辭也太任太姜言思而太姒不言思明<lb/>
存沒有異也<lb/>
　　皇矣<lb/>
　　　一章<pb n="20a"/>皇矣上帝臨下有赫監觀四方求民之莫維此二國其<lb/>
政不獲維彼四國爰究爰度<lb/>
　毛氏二國殷夏四國四方固無謂鄭氏二國殷崇四<lb/>
　國密阮徂共尋詩止密與崇蓋阮共等受其侵也徂<lb/>
　又似非名二國恐是密崇四國恐是邰豳岐豐密崇<lb/>
　雖盛而其政不得我意於邰豳岐豐察之蓋可付者<lb/>
　也<lb/>
上帝耆之憎其式廓乃眷西顧此維與宅<pb n="20b"/>　言帝於密崇亦監觀多年終憎其所為而遂命周掃<lb/>
　蕩也周漸遷漸大皆常垂顧而使之定居也<lb/>
　　　二章<lb/>
作之屏之其菑其翳脩之平之其灌其栵啟之辟之其<lb/>
檉其椐攘之剔之其檿其柘帝遷明德串夷載路天立<lb/>
厥配受命既固<lb/>
　言帝轉人心就明德平時荒僻之地一旦為串習<lb/>
　夷平之路外事既定又立配以為助内事又成而天<pb n="21a"/>　命始固也此謂太王太姜也<lb/>
　　　三章<lb/>
帝省其山柞棫斯抜松栢斯兊帝作邦作對自大伯王<lb/>
季維此王季因心則友則友其兄則篤其慶載錫之光<lb/>
受禄無喪奄有四方<lb/>
　自去豳遷岐以来至此已乆柞棫松柏至難長之木<lb/>
　今已如此他當稱是既成其邦又成其對謂王季與<lb/>
　大王相對也或説大伯王季為對此止謂造周主事<pb n="21b"/>　之人大伯與王季作引辭無與于王業也<lb/>
　　　四章<lb/>
維此王季帝度其心貊其德音其德克明克明克類克<lb/>
長克君王此大邦克順克比比于文王其德靡悔既受<lb/>
帝祉施于孫子<lb/>
　言帝度王季其心如此和正凡善必能可比文王而<lb/>
　無悔言無慚也受帝祉而延孫子大率自王季發之<lb/>
　　　五章<pb n="22a"/>帝謂文王無然畔援無然歆羨誕先登于岸密人不恭<lb/>
敢距大邦侵阮徂共王赫斯怒爰整其旅以按徂旅以<lb/>
篤周祜以對于天下<lb/>
　前二章言天以此事付周其端始發如此次章言天<lb/>
　以此人承周其跡漸著如此至此以某事訓文王以<lb/>
　某事勅文王大率使太伯當立而不立王季不當立<lb/>
　而立意蓋在此也經世甲子伐崇乙丑伐密此乃密<lb/>
　為先崇居次恐經世誤密在安定郡顔氏引此詩崇<pb n="22b"/>　在京兆密於周京差逺崇於周京差近據司馬氏崇<lb/>
　侯虎與商紂昵厚當是其勢有未易動者故先密後<lb/>
　崇司馬氏亦受西北之明年伐犬戎又明年伐密須<lb/>
　又明年敗耆國司馬氏所説耆即黎徐氏耆一作阮<lb/>
　又明年伐邗又明年伐崇之未幾而西伯即殁密崇<lb/>
　先後與詩頗相符不知邵氏何所據而先崇後密也<lb/>
　　　六章<lb/>
依其在京侵自阮疆陟我髙岡無矢我陵我陵我阿無<pb n="23a"/>飲我泉我泉我池度其鮮原居岐之陽在渭之將萬邦<lb/>
之方下民之王<lb/>
　伐密之事既成則王業已就也依在酒泉郡京在上<lb/>
　郡阮在渭南縣共在共城縣旅在渭城縣蓋密所擾<lb/>
　亦廣豈得不先除之也詩連句有兩旅毛氏前旅師<lb/>
　也後旅地名也鄭氏不以旅為國而乃以徂為國恐<lb/>
　毛氏良是<lb/>
　　　七章<pb n="23b"/>帝謂文王予懷明德不大聲以色不長夏以革不識不<lb/>
知順帝之則帝謂文王詢爾仇方同爾兄弟以爾鉤援<lb/>
與爾臨衝以伐崇墉<lb/>
　崇在京兆鄠縣見春秋晉趙穿帥師伐崇當是其國<lb/>
　雖受伐其後元不絶也皆以墉為辭亦當是其城為<lb/>
　最恐以城取國名良耜其崇如墉蓋崇墉四方所知<lb/>
　常談所傳也<lb/>
　　　八章<pb n="24a"/>臨衝閑閑崇墉言言執訊連連攸馘安安是類是禡是<lb/>
致是附四方以無侮臨衝茀茀崇墉仡仡是伐是肆是<lb/>
絶是忽四方以無拂<lb/>
　伐崇之事又成則天下始皆定也此詩其初引辭皆<lb/>
　耑為密崇二事尋詩伐崇頗難於伐密三言崇墉三<lb/>
　言臨衝所以同兄弟以為黨助不可獨舉也伐密言<lb/>
　萬邦之方有所倣也下民之王有所往也伐崇言四<lb/>
　方無侮四方無拂其勢又重於前商周興替之形于<pb n="24b"/>　密崇之舉可見也<lb/>
　　聞音曰赫黒各切獲黄郭切度待洛切宅達各切<lb/>
　　　屏平相切平聲辟剔亦叶仄聲不獨下句叶也<lb/>
　　　椐紀庶切柘都故切拔蒲昧切友羽軌切兄虚<lb/>
　　　王切慶墟羊切比必里切悔虎猥切子奨禮切<lb/>
　　　援胡喚切岸魚戰切邦卜工切共居容切怒暖<lb/>
　　　五切祜侯古切下候五切京居良切池徒何切<lb/>
　　　革訖力切閑胡田切安於連切禡滿補切以馬<pb n="25a"/>　　　取聲<lb/>
　　聞事曰是類是禡裒山川之神而祭之禡野祭也<lb/>
　　　是致是附合邦國之旁域而来之附附庸也<lb/>
　　聞跡曰詩稱周家多以山為辭邰豳多曠土少名<lb/>
　　　山至岐山則過於梁山至南山則又大於岐山<lb/>
　　　此所省之山止謂岐山也<lb/>
　　聞人曰左氏子魚以為文王聞崇德亂而伐之軍<lb/>
　　　三旬而不降退修教而復伐之因壘而降尋詩<pb n="25b"/>　　　用力亦不為少子魚殆飾辭<lb/>
總聞曰自四章而下三言帝謂伐密稱帝謂者一其伐<lb/>
之也先稱文王之德無畔援歆羨而先有意於濟民此<lb/>
伐密之辭端也伐崇稱帝謂者再其伐之也又先稱文<lb/>
王之德不以色不以革不以知識唯順帝以為法此伐<lb/>
崇之辭端也又次稱詢爾同爾以爾與爾皆稱帝稱爾<lb/>
以帝命將之其辭又詳於前大率詩人主意惟言文王<lb/>
無容心皆奉天爾<pb n="26a"/>　　靈臺<lb/>
　　　一章<lb/>
經始靈臺經之營之庶民攻之不日成之<lb/>
　　　二章<lb/>
經始勿亟庶民子來王在靈囿麀鹿攸伏<lb/>
　　　三章<lb/>
麀鹿濯濯白鳥翯翯王在靈沼於牣魚躍<lb/>
　臺也囿也沼也辟也廱也皆取美稱也<pb n="26b"/>　　　四章<lb/>
虡業維樅賁鼔維鏞於論鼔鐘於樂辟廱<lb/>
　　　五章<lb/>
於論鼔鐘於樂辟廱鼉鼔逄逄矇瞍奏公<lb/>
　周之先世武王未有天下之前皆稱公如公劉古公<lb/>
　公季至伐紂開周始追為王然自太王以上無見特<lb/>
　后稷稱先王亦無號謚也奏公謂奏于先世諸公也<lb/>
　古者凡飲食必祭先祭先必有尸<pb n="27a"/>　　聞音曰來六直切伏筆直切逄滿紅切<lb/>
　　聞跡曰左氏秦獲晉侯舍諸靈臺杜氏在京兆鄠<lb/>
　　　縣今在涇州靈臺縣而鄠無之未知孰是又按<lb/>
　　　宰辟父敦王在辟宫冊周尨敦王在雝位格廟<lb/>
　　　冊尨<graphic n="KR2939" url="https://raw.githubusercontent.com/kanripo/KR-Gaiji/master/images/KR2939.png" mimeType="image/png"/>敦王格于太室冊<graphic n="KR2939" url="https://raw.githubusercontent.com/kanripo/KR-Gaiji/master/images/KR2939.png" mimeType="image/png"/>
                    <graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦王在周邵宫<lb/>
　　　格于宣榭冊<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>亦謂之師保父宫牧敦在師保<lb/>
　　　父宫格大室冊牧此總而謂之學其間各有朝<lb/>
　　　廟别宫别位惟王意所欲徃則即其所發冊亦<pb n="27b"/>　　　無定所也此間不獨發冊發冊其一事爾辟自<lb/>
　　　辟雍自雍又自不同所也<lb/>
總聞曰此規模制度不若緜差詳蓋大勢已定然後及<lb/>
㳺觀之所曰靈臺靈囿靈沼是也然後及㑹集之所辟<lb/>
雝是也後世言靈臺過當以為靈臺在太廟之中雍之<lb/>
靈沼謂之辟雝又為明堂外水謂之辟雍殊不及靈囿<lb/>
非不欲及附㑹不能入也識者更詳<lb/>
　　下武<pb n="28a"/>　　　一章<lb/>
下武維周世有哲王<lb/>
　武如堂上接武堂下布武之武謂移足躡跡也周之<lb/>
　累世皆如人躡武所謂世有哲王<lb/>
三后在天王配于京<lb/>
　此謂成王也不言謚耑謂成王也言王季文王武王<lb/>
　三后成王能配之也<lb/>
　　　二章<pb n="28b"/>王配于京世德作求永言配命成王之孚<lb/>
　此以下謂康王也稱謚嗣子稱厥考也自此皆稱永<lb/>
　言或言配命合成王之遺訓也或言孝思順成王之<lb/>
　遺志也<lb/>
　　　三章<lb/>
成王之孚下土之式永言孝思孝思維則<lb/>
　　　四章<lb/>
媚兹一人應侯順德永言孝思昭哉嗣服<pb n="29a"/>　一人謂成王也言康王此一人有無窮之思也<lb/>
　　　五章<lb/>
昭兹来許繩其祖武於萬斯年受天之祜<lb/>
　祖謂武王也言康王明其所從来而能不絶武王之<lb/>
　跡故永久受福禄也兹許皆辭也<lb/>
　　　六章<lb/>
受天之祜四方来賀於萬斯年不遐有佐<lb/>
　有佐謂召公畢公之流也凡所以受福甚逺者以在<pb n="29b"/>　近有此數人也康王之誥王出在應門之内太保率<lb/>
　西方諸侯入應門左畢公率東方諸侯入應門右畢<lb/>
　命三后協心同底於道道洽政治澤潤生民四夷左<lb/>
　袵㒺不咸賴予小子永膺多福尋書與詩相應<lb/>
　　聞音曰京居良切孚房尤切服蒲北切祜侯古切<lb/>
總聞曰五章又言繩其祖武難以下武為繼以祖武為<lb/>
迹前武言下後武言繩不須强説自明<lb/>
　　文王有聲<pb n="30a"/>　　　一章<lb/>
文王有聲遹駿有聲遹求厥寜遹觀厥成文王烝哉<lb/>
　遹述也駿大也所述皆太王王季之大事大率周家<lb/>
　王業皆始于太王王季而成于文王武王<lb/>
　　　二章<lb/>
文王受命有此武功既伐于崇作邑于豐文王烝哉<lb/>
　　　三章<lb/>
築城伊淢作豐伊匹匪棘其欲遹追来孝王后烝哉<pb n="30b"/>　自己邜即諸侯位癸亥受西伯命得四十五年次年<lb/>
　作豐是年伐崇次年伐密次年伐黎次年伐邢所以<lb/>
　如此之急非逞私欲蓋述先志也<lb/>
　　　四章<lb/>
王公伊濯維豐之垣四方攸同王后維翰王后烝哉<lb/>
　崇在東密在西黎邢在北江漢在南各自此以往皆<lb/>
　攸同也三分天下有其二獨自北差未純爾<lb/>
　　　五章<pb n="31a"/>豐水東注維禹之績四方攸同皇王維辟皇王烝哉<lb/>
　此詩言四方攸同者二前文王之詩曰四方攸同又<lb/>
　曰王后維翰如木有幹尚可㳂而登也後武王之詩<lb/>
　亦曰四方攸同又曰皇王維辟如屋有壁不可㳂而<lb/>
　升也文武之氣象可見翰幹也辟猶壁也通用<lb/>
　　　六章<lb/>
鎬京辟雝自西自東自南自北無思不服皇王烝哉<lb/>
　　　七章<pb n="31b"/>考卜維王宅是鎬京維龜正之武王成之武王烝哉<lb/>
　今京兆長安縣西北靈臺鄉在灃水上即豐是也昆<lb/>
　明池北即鎬是也在長安相去不數十里之間而鎬<lb/>
　稍東聖智覧觀如此今考長安圖自長安稍東則土<lb/>
　地形勢沃衍宏壯秦又稍東而少南漢承秦舊隋又<lb/>
　稍東而多南唐仍隋舊近南山則其勢愈盛可見文<lb/>
　王武王之意矣秦隋之勢夫何遜于古惟其所以鍾<lb/>
　之者非正氣而將之者非嘉澤故不純粹而堅凝也<pb n="32a"/>　　　八章<lb/>
豐水有芑武王豈不仕詒厥孫謀以燕翼子武王烝哉<lb/>
　凡為國者有以詒孫即有以燕子也逺尚如此近者<lb/>
　可知翼子如鳥有翼附我身而生者也厥考翼翼自<lb/>
　内舒者也民獻有十夫予翼翼自外助者也訓敬恐<lb/>
　非翼日有今日則有明日亦翼子之義也<lb/>
　　聞音曰淢恐域切孝許六切記孝者畜也如禮者<lb/>
　　　履也德者得也古多如此雖孟子亦曰仁者人<pb n="32b"/>　　　也故當以義取聲翰胡干切服蒲北切京居良<lb/>
　　　切正諸盈切仕鉏里切子奨禮切<lb/>
　　聞物曰芑是陸禾采芑薄言采芑于彼新田于此<lb/>
　　　菑畆生民是穫是畆恒之穈芑即此芑也毛氏<lb/>
　　　鄭氏皆以為草又不言何草蓋謂豐人灌溉田<lb/>
　　　畆而生芑禾言其富也亦如涇水一石其泥數<lb/>
　　　斗且灌且溉長我禾黍<lb/>
總聞曰舊移武成次第而武成一篇遂整今移文王有<pb n="33a"/>聲次第而文王有聲一詩亦頗明以皇王二章置在末<lb/>
章之後不用勞心訓釋用力差次而周家始末之跡昭<lb/>
然可見也<lb/>
　<lb/>
　<lb/>
　<lb/>
　<lb/>
　<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷十六<lb/>
</p>

  </div>
            <div>
<head>詩總聞卷十七</head> <lb/>
    <p>
<pb n="1a"/>欽定四庫全書<lb/>
　詩總聞卷十七<lb/>
　　　　　　　　　　　　　宋　王質　撰<lb/>
　　生民<lb/>
　　　一章<lb/>
厥初生民時維姜嫄<lb/>
　大率推本所從來多曰生民如綿民之初生此二句<lb/>
　總起辭自此以下始列辭<pb n="1b"/>生民如何克禋克祀以弗無子履帝武敏歆攸介攸止<lb/>
載震載夙載生載育時維后稷<lb/>
　此總言后稷所以生也祀禖之時履帝之跡敏歆皆<lb/>
　動意也若有相感者也<lb/>
　　　二章<lb/>
誕彌厥月先生如達不坼不副無菑無害以赫厥靈上帝<lb/>
不寧不康禋祀居然生子<lb/>
　彌月受胎盈月也先生長子也所謂無子方有子也有<pb n="2a"/>　孕在胎則母肌膚多裂疾病多生今姜嫄無之然不安<lb/>
　者以有感而無實居然有子懼為人所疑也<lb/>
　　　三章<lb/>
誕寘之隘巷牛羊腓字之誕寘之平林㑹伐平林誕寘之<lb/>
寒冰鳥覆翼之鳥乃去矣后稷呱矣<lb/>
　惟其不安所以不敢育也<lb/>
　　　四章<lb/>
實覃實訏厥聲載路誕實匍匐克岐克嶷以就口食<pb n="2b"/>　既長大則有知識自就人求食言猶不肯育也<lb/>
蓺之荏菽荏菽斾斾禾役穟穟麻麥幪幪𤓰瓞唪唪<lb/>
　自能就食即能蓺種言天性也<lb/>
　　　五章<lb/>
誕后稷之穑有相之道茀厥豐草種之黄茂實方實苞實<lb/>
種實褎實發實秀實堅實好實頴實栗即有邰家室<lb/>
　人疑其不習而自能故知天相也今比就食初能之時又加<lb/>
　進也其母始即其地成其家姜嫄有邰氏之女也當是<pb n="3a"/>　后稷婚母黨邰城在漦縣<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>氏引此詩以為后稷之封邑<lb/>
　　　六章<lb/>
誕降嘉種維秬維秠維穈維芑恒之秬秠是穫是畆恒之<lb/>
穈芑是任是負以歸肇祀<lb/>
　方任農事供國祀帝舜命播榖之時也見書<lb/>
　　　七章<lb/>
誕我祀如何或舂或揄或簸或蹂釋之叟叟烝之浮浮載<lb/>
謀載惟取蕭祭脂取羝以軷載燔載烈以興嗣嵗<pb n="3b"/>　自后稷未播榖之前民多阻飢祀亦不舉至此始以所登之<lb/>
　禾治為祀神之禮今嵗如此來嵗復然永為不易之法也<lb/>
　　　八章<lb/>
卬盛于豆于豆于登其香始升上帝居歆胡臭亶時<lb/>
　帝所歆歆其臭也何其臭之信得時言以時種斂故其<lb/>
　臭多芳也總以黍稷結郊社<lb/>
后稷肇祀庶無罪悔<hi>止</hi>以迄于今<lb/>
　自后稷肇祀天下之人無罪無悔至於今皆安蓋無<pb n="4a"/>　飢則自嚮善也皆由后稷肇之此詩兩稱肇祀言前<lb/>
　此未有也<lb/>
　　聞音曰嫄魚倫切祀養里切子奬里切夙相即切<lb/>
　　　育越逼切達徒對切害暇憩切林自與切林叶<lb/>
　　　上下四句中之字各與末之字相叶但讀句至<lb/>
　　　中之字少止單舉隘巷平林寒冰則之字自顯<lb/>
　　　去起居切訏虚慮切匐蒲北切嶷魚極切幪莫<lb/>
　　　孔切唪布孔切道徒厚切草子苟切茂莫口切<pb n="4b"/>　　　苞補掫切好許候切秠孚鄙切畆滿罪切負簿<lb/>
　　　猥切祀養里切揄夷周切蹂而由切叟所留切<lb/>
　　　軷蒲昧切烈力制切時上紙切以今單結<lb/>
　　聞事曰婦人初誕子最難俗謂之頭首既先生而<lb/>
　　　又易亦表異也如讀作而古字多用此不必作<lb/>
　　　形似之如羊子之達<lb/>
　　聞字曰腓肥也音肥言字之而肥也覆擁也音阜<lb/>
　　　言以翼而擁也腓字覆翼倒用亦下語之法此<pb n="5a"/>　　　詩兩節最大一后稷初生一國祀初肇兩節皆<lb/>
　　　作如何起辭問之其下布辭甚多問而發之則<lb/>
　　　從容條暢此亦下語之法<lb/>
　　聞用曰肇祀郊祭也而言郊祭甚略言社祭頗詳<lb/>
　　　自浮浮已上郊祭也自載謀以下社祭也言載<lb/>
　　　謀載惟者郊祭已畢<lb/>
　　行葦<lb/>
　　　一章<pb n="5b"/>敦彼行葦牛羊勿踐履方苞方體維葉泥泥戚戚兄弟<lb/>
莫逺具爾或肆之筵或授之几<lb/>
　　　二章<lb/>
肆筵設席授几有緝御或獻或酢洗爵奠斝醓醢以薦<lb/>
或燔或炙嘉殽脾臄或歌或咢<lb/>
　　　三章<lb/>
敦弓既堅四鍭既鈞舍矢既均序賓以賢敦弓既句既<lb/>
挾四鍭四鍭如樹序賓以不侮<pb n="6a"/>　　　四章<lb/>
曽孫維主酒醴維醹酌以大斗以祈黄耉黄耉台背以<lb/>
引以翼壽考維祺以介景福<lb/>
　　既醉<lb/>
　　　一章<lb/>
既醉以酒既飽以德君子萬年介爾景福<lb/>
　此人臣之辭君子斥王者也古人醇質未拘萬年之<lb/>
　文然歸君上為多<pb n="6b"/>　　　二章<lb/>
既醉以酒爾殽既將君子萬年介爾昭明<lb/>
　　　三章<lb/>
昭明有融髙朗令終令終有俶公尸嘉告<lb/>
　公而為尸者也此畢祀飲福也兩章皆言既者盡其<lb/>
　禮竟其事令終亦然故知是畢祀之時<lb/>
　　　四章<lb/>
其告維何籩豆静嘉朋友攸攝攝以威儀<pb n="7a"/>　　此以下皆嘉告之辭一攝朋友先賓也二錫孝子次<lb/>
　　嫡嗣也三錫祚𦙍又次庶嗣也四及臣僕又次羣臣<lb/>
　　也五釐女士併及外孫子也又次外族也<lb/>
　　　　五章<lb/>
　威儀孔時君子有孝子孝子不匱永錫爾類<lb/>
　　　　六章<lb/>
　其類維何室家之壼君子萬年永錫祚𦙍<lb/>
　　　　七章<pb n="7b"/>　其𦙍維何天被爾禄君子萬年景命有僕<lb/>
　　　　八章<lb/>
其僕維何釐爾女士釐爾女士從以孫子<lb/>
　　釐臣以女者下嫁也<lb/>
　　　聞音曰福筆力切明謨郎切俶尺叔切告姑沃切<lb/>
　　　嘉居何切儀牛何切時上紙切子奬禮切壼苦<lb/>
　　　俊切士鉏里切<lb/>
　總聞曰以酒為重以食為輕人之常情又文勢如此則<pb n="8a"/>語健而意長若以德為食韻既叶字亦整然古人措詞<lb/>
常若有更易參次葛覃薄汙我私薄澣我衣私不可以<lb/>
配衣采菽赤芾在股邪幅在下下不可以配股都人士<lb/>
帶則有餘髪則有旟餘不可以配旟鳬鷖爾酒既湑爾<lb/>
殽伊脯脯不足以配湑詩多如此亦非有意而然蓋承<lb/>
襲習慣所致也<lb/>
　　鳬鷖<lb/>
　　　一章<pb n="8b"/>鳬鷖在涇公尸来燕來寜<lb/>
　此必出都城至涇水㳺觀之間燕飲之際所見者也<lb/>
　古禮凡飲必祭先凡祭必有尸涇水出开頭入渭安<lb/>
　定有臨涇及涇陽縣下章稱沙水旁曰沙稱渚水中<lb/>
　小洲曰渚稱潨水外之髙者曰潨稱亹山絶水曰亹<lb/>
　皆謂涇也大率此詩以涇為主<lb/>
爾酒既清爾殽既馨公尸燕飲福禄來成<lb/>
　　　二章<pb n="9a"/>鳬鷖在沙公尸来燕来宜爾酒既多爾殽既嘉公尸燕<lb/>
飲福禄来為<lb/>
　　　三章<lb/>
鳬鷖在渚公尸来燕来處爾酒既湑爾殽伊脯公尸燕<lb/>
飲福禄来下<lb/>
　　　四章<lb/>
鳬鷖在潨公尸来燕来宗既燕于宗福禄攸降公尸燕<lb/>
飲福禄来崇<pb n="9b"/>　公尸之中又其最尊者也待最尊之尸異于以次之<lb/>
　尸故稍别其辭不與前後相埓<lb/>
　　　五章<lb/>
鳬鷖在亹公尸来止熏熏㫖酒欣欣燔炙芬芬公尸燕<lb/>
飲無有後艱<lb/>
　所受之福禄皆今之福禄也願自是以後勿艱于錫<lb/>
　福言常如今也<lb/>
　　聞音曰沙桑何切莎與娑並以沙得音宜牛何切<pb n="10a"/>　　　嘉居何切為吾禾切下後五切降乎功切亹眉<lb/>
　　　貧切艱居銀切<lb/>
　　聞跡曰亹讀如浩亹之亹水流峡㟁若門也浩亹<lb/>
　　　水出西塞至允吾入湟水至上邽入涇水<lb/>
總聞曰有尸必有祝凡此稱酒殽及福禄者皆嘏辭也<lb/>
　　假樂<lb/>
　　　一章<lb/>
假樂君子顯顯令德宜民宜人<hi>止</hi>受禄于天保右命之<pb n="10b"/>自天申之<lb/>
　唐諱皆改民為人民人衆之通稱不必分安民官人<lb/>
　也<lb/>
　　　二章<lb/>
干禄百福子孫千億穆穆皇皇<hi>止</hi>宜君宜王不愆不忘<lb/>
率由舊章<lb/>
　先美後勸也君君國王王天下皆當守先世舊法也<lb/>
　　　三章<pb n="11a"/>威儀抑抑德音秩秩無怨無惡率由羣匹受福無疆四<lb/>
方之綱<lb/>
　先勸後美也<lb/>
　　　四章<lb/>
之綱之紀燕及朋友百辟卿士媚于天子不解于位民<lb/>
之攸塈<lb/>
　全美也君燕其臣臣媚其君固足為樂君勤于君之<lb/>
　位臣勤於臣之位然後民安于民之所然後為樂也<pb n="11b"/>　　聞音曰天鐵因切命彌并切福筆力切友羽軌切<lb/>
　　聞訓曰今以媚為諂昔以媚為悦為愛鄭氏愛也<lb/>
　　　許氏説也詩兩稱媚于天子其他媚兹一人媚<lb/>
　　　于庶人上下皆通為美稱也<lb/>
　　聞句曰前兩章各三句一叶後兩章四句一叶兩<lb/>
　　　句一叶吳氏以為或不用韻蓋每二句為一讀<lb/>
　　　所以不叶也故談詩不可拘定律<lb/>
總聞曰此詩皆媚上之辭反覆尋之非苟為媚者也<pb n="12a"/>　　公劉<lb/>
　　　一章<lb/>
篤公劉<lb/>
　公劉自邰遷豳而終能變舊漸至成邦者非厚何以<lb/>
　致之此以下皆厚之迹也<lb/>
匪居匪康迺埸迺疆迺積迺倉迺裹餱糧于槖于囊思<lb/>
輯用光<lb/>
　行不敢居居不敢康居有積行有齎此所以相與輯而<pb n="12b"/>　不散且有光也總言行居之大槩也<lb/>
弓矢斯張干戈戚揚爰方啟行<lb/>
　此整衆遷豳也<lb/>
　　　二章<lb/>
篤公劉于胥斯原既庶既繁既順迺宣而無永嘆陟則<lb/>
在巘復降在原<lb/>
　此詩于京斯依于豳斯館例而推之胥恐是地名姑<lb/>
　臧有揟次孟氏音子如反疑此胥也<pb n="13a"/>何以舟之維玉及瑤鞞琫容刀<lb/>
　雖君民雜行而上下有辨者衣服有異也此亦示衆<lb/>
　不慢不媟之道也<lb/>
　　　三章<lb/>
篤公劉逝彼百泉瞻彼溥原迺陟南岡乃覯于京京師<lb/>
之野于時處處于時廬旅于時言言于時語語<lb/>
　此相都也京地名在上郡杜陽漆垣之間所謂京室<lb/>
　者也百泉恐即百澗<pb n="13b"/>　　　四章<lb/>
篤公劉于京斯依蹌蹌濟濟俾筵俾几既登乃依乃造<lb/>
其曹執豕于牢酌之用麭食之飲之君之宗之<lb/>
　此言定居為樂也依地名在酒泉<lb/>
　　　五章<lb/>
篤公劉既溥既長既景迺岡相其隂陽觀其流泉其軍<lb/>
三單度其隰原徹田為糧度其夕陽豳居允荒<lb/>
　此相地料民出軍也周制五人為伍五伍為兩計二十<pb n="14a"/>　五人四兩為卒五卒為旅計五百人五旅為師五師<lb/>
　為軍計一萬二千五百人今計豳民以定卒伍至於<lb/>
　三軍而始單則合豳之境盡豳之人共得三萬七千<lb/>
　五百人凡起徒役毋過家一人則是三萬七千五百<lb/>
　家也其餘為羡不知其幾也<lb/>
　　　六章<lb/>
篤公劉于豳斯館涉渭為亂取厲取鍜止基迺理爰衆<lb/>
爰有夾其皇澗溯其過澗止旅迺密芮鞫之即<pb n="14b"/>　此賦工取具也皇澗過澗皆是澗名旅密芮鞫皆地<lb/>
　名旅以字為地名鞫以名為地名與密芮俱在隂密<lb/>
　芮城之間至今鐵器皆精唐邠州貢剪刀火筯之屬<lb/>
　厲鍜之餘俗也<lb/>
　　聞音曰行户郎切繁汾乾切歎他涓切巘魚軒切<lb/>
　　　舟之遙切京居良切野上與切依於豈切單多<lb/>
　　　涓切有羽軌切<lb/>
　　聞跡曰毛氏皇澗過澗皆澗名傍渭澗名甚多有<pb n="15a"/>　　　神澗有百澗有長澗有夾澗夾澗恐是夾其皇<lb/>
　　　澗酈氏渭水東而右合南山五溪水夾澗流注<lb/>
　　　之恐是此澗有歴澗恐是遡其過澗合渭有長<lb/>
　　　蛇水出數歴山山下有歴澗歴者過也恐是此<lb/>
　　　澗又中牢水東㑹左陽水世謂之<hi>闕</hi>水西北出<lb/>
　　　河桃谷世謂之返眼泉此地水勢逆上遡逆也<lb/>
　　　恐是此澗莫得其的<lb/>
　　聞用曰舟古篆此丕形蓋在腰之象也父舟觚周<pb n="15b"/>　　　虞敦皆然<lb/>
　　聞事曰相其隂陽南北也度其夕陽東西也此以<lb/>
　　　日景所測者也周制以土圭之法測土深正日<lb/>
　　　景以求地中日南則景短多暑日北則景長多<lb/>
　　　寒日東則景夕多風日西則景朝多隂是時已<lb/>
　　　有此制也<lb/>
總聞曰觀七月人情如此則此時雖勞民所樂從事也<lb/>
　　泂酌<pb n="16a"/>　　　一章<lb/>
泂酌彼行潦挹彼注兹可以餴饎豈弟君子民之父母<lb/>
　言務為省儉不為繁侈也君子如此可以為民父母<lb/>
　君子恐斥公劉尋詩似是草創之時逺外之地而又<lb/>
　在公劉之後氣象相肖也<lb/>
　　　二章<lb/>
泂酌彼行潦挹彼注兹可以濯罍豈弟君子民之攸歸<lb/>
　　　三章<pb n="16b"/>泂酌彼行潦挹彼注兹可以濯溉豈弟君子民之攸塈<lb/>
　　聞音曰母滿罪切溉居氣切<lb/>
　　聞事曰序以為召康公戒成王凡三詩公劉則成<lb/>
　　　王蒞政美公劉之厚於民而獻是詩卷阿則求<lb/>
　　　賢用吉士猶之可也此則言皇天親有德饗有<lb/>
　　　道尋詩蓋無見蓋見詩之所述者小故廣而言<lb/>
　　　之者大以附合其為大雅也如既醉不見太平<lb/>
　　　而言太平鳬鷖不見守成而言守成皆有意於<pb n="17a"/>　　　附合今亦猶之可也而此則不可以不略辨或<lb/>
　　　者如何為德如何為道德如何親道如何饗道<lb/>
　　　德析為兩位親饗别為兩岐蓋自先時與後世<lb/>
　　　開拘儒曲士之門不知為序者何人其遺害未<lb/>
　　　易可言也<lb/>
總聞曰毛氏鄭氏泂皆逺也集韻户茗切中有逈有泂<lb/>
同音各訓逈逺也泂滄也畎逈切中泂寒也胡瑩切中<lb/>
有逈無泂况永切中泂亦滄也醯經涓熒欽熒三切中<pb n="17b"/>一泂滄也一大泂地名一曰水貌一大泂地名泂一字<lb/>
單起尤佳當是左氏泂酌一字不成文故加酌字盖引<lb/>
四詩皆雙名一詩難單名也細考用水貌為長水貌即<lb/>
滄也寒也<lb/>
　　卷阿<lb/>
　　　一章<lb/>
有卷者阿飄風自南豈弟君子来㳺来歌以矢其音<lb/>
　卷阿君子隠地也南風君子出時也卷阿之中南風<pb n="18a"/>　之際草木茂盛風氣清美而隠居之君子来陳其所<lb/>
　言也既㳺且歌喜之辭也<lb/>
　　　二章<lb/>
伴奐爾㳺矣優㳺爾休矣豈弟君子俾爾彌爾性似先<lb/>
公酋矣<lb/>
　　　三章<lb/>
爾土宇昄章亦孔之厚矣豈弟君子俾爾彌爾性百神<lb/>
爾主矣<pb n="18b"/>　　　四章<lb/>
爾受命長矣茀禄爾康矣豈弟君子俾爾彌爾性純嘏<lb/>
爾常矣<lb/>
　人君之願欲莫大于心神安且舒惟君子能使之滿<lb/>
　其意繼世而長先公之遺民有功于君一也又莫大<lb/>
　于土宇廣且明惟君子能使之滿其意在上而主合<lb/>
　國之羣神有功于君二也又莫大于夀命之永且安<lb/>
　惟君子能使之滿其意無時而不受上天之福有功<pb n="19a"/>　於君三也君子何負於君而不使之在位乃使之在<lb/>
　野今幸其肯来不可失也<lb/>
　　　五章<lb/>
有馮有翼有孝有德以引以翼豈弟君子四方為則<lb/>
　君子又可為天下之則也<lb/>
　　　六章<lb/>
顒顒卭卭如圭如璋令聞令望豈弟君子四方為綱<lb/>
　君子又可為天下之綱也<pb n="19b"/>　　　七章<lb/>
鳯凰于飛翽翽其羽亦集爰止<hi>止</hi>藹藹王多吉士維君<lb/>
子使媚于天子<lb/>
　君子又能使多士皆愛上也<lb/>
　　　八章<lb/>
鳳凰于飛翽翽其羽亦傅于天<hi>止</hi>藹藹王多吉人維君<lb/>
子命媚于庶人<lb/>
　君子又能使多士皆愛民也<pb n="20a"/>　　　九章<lb/>
鳳凰鳴矣于彼髙岡梧桐生矣于彼朝陽菶菶萋萋雝<lb/>
雝喈喈<lb/>
　鳳凰謂吉士也梧桐茂則鳳凰来君子進則多士集<lb/>
　當是卷阿之君子士望所歸民情所附能表率者也<lb/>
　　　十章<lb/>
君子之車既庶且多君子之馬既閑且馳矢詩不多維<lb/>
以遂歌<pb n="20b"/>　今則君子之車不患不庶且多君子之馬不患不閑<lb/>
　且馳有一于此不欲多為之辭但慿歌導意而已謂<lb/>
　必當誠信相與久長不替也<lb/>
　　聞音曰南尼心切厚狠口切主當口切卬五剛切<lb/>
　　　望無方切士鉏里切使爽士切天鐵因切命彌<lb/>
　　　并切喈居奚切馳居何切<lb/>
總聞曰孟子所謂太公居東海之濱聞文王作興曰盍<lb/>
歸乎来伯夷居北海之濱聞文王作興曰盍歸乎来此<pb n="21a"/>来㳺来歌者雖未必二老而人品相似氣象相似要當<lb/>
如二老者也尋詩他未可以當政使可當而出處進退<lb/>
之節不與㳺歌相倫太公固及見成王之朝而伯夷来<lb/>
歸之後卒以叩馬而終采薇如孟子之言後世之所取<lb/>
信則此詩當歸文王或述文王之事于成王之時以相<lb/>
諷勸容或有之所謂矢詩不多維以遂歌者也識者更<lb/>
詳<lb/>
　　民勞<pb n="21b"/>　　　一章<lb/>
民亦勞止汔可小康惠此中國以綏四方<lb/>
　五章皆以民亦勞止為首辭以惠此中國為次辭以<lb/>
　無縱詭隨為又次辭以式遏冦虐為又次辭疲中國<lb/>
　之民事外夷之域皆由詭隨者有以導上意故暴虐<lb/>
　者有以害下民也<lb/>
無縱詭隨以謹無良式遏冦虐憯不畏明柔逺能邇以<lb/>
定我王<pb n="22a"/>　　　二章<lb/>
民亦勞止汔可小休惠此中國以為民逑無縱詭隨以<lb/>
謹惽怓式遏冦虐無俾民憂無棄爾勞以為王休<lb/>
　當是此詩民亦勞王亦勞詭隨者亦勞故曰以定我<lb/>
　王以為王休又曰無棄爾勞大率此徒本欲邀功生<lb/>
　事而為固位擅權之謀其君亦欲好大喜功而為夸<lb/>
　古眩今之計至於有害而無利有虧而無成則君臣<lb/>
　皆獘國家兩亡如晉末帝薛文遇是也<pb n="22b"/>　　　三章<lb/>
民亦勞止汔可小息惠此京師以綏四國無縱詭隨以<lb/>
謹㒺極式遏冦虐無俾作慝敬慎威儀以近有德<lb/>
　敬持已好近賢則王定王休可立致也<lb/>
　　　四章<lb/>
民亦勞止汔可小愒惠此中國俾民憂泄無縱詭隨以<lb/>
謹醜厲式遏冦虐無俾正敗戎雖小子而式𢎞大<lb/>
　戎雖小子言少年也而所圖甚大所謂智小而謀大<pb n="23a"/>　力少而任重鮮不及者也責之辭也<lb/>
　　　五章<lb/>
民亦勞止汔可小安惠此中國國無有殘無縱詭隨以<lb/>
謹繾綣式遏冦虐無俾正反王欲玉女是用大諫<lb/>
　王貴女之器故用女之謀至其敗事則雖欲貴女而<lb/>
　不得言必至於誅戮勸之辭也我是以諫止王汝無<lb/>
　以我害汝而讒我也亦防小人為後患也<lb/>
　　聞音曰明謨郎切怓尼猶切國越逼切泄以世切<pb n="23b"/>　　　大特計切易以光大也與際叶中未大也與嵗<lb/>
　　　叶未見大也與未叶光大也與外叶太𤣥亦然<lb/>
　　　吳氏以安為於連切殘為財先切如今音自可<lb/>
　　　叶諫九輦切荀氏左氏皆作簡古簡讀如蹇<lb/>
總聞曰此小子即板之小子也是用大諫兩詩皆言之<lb/>
民亦勞止亦下民卒癉之意惠此中國亦曽莫惠我師<lb/>
之意以謹繾綣亦無為夸毗之意而式𢎞大亦憲憲泄<lb/>
泄謔謔蹻蹻之意無俾正敗無俾正反亦勿以為笑之<pb n="24a"/>意大率相同甚多恐是其作同出一人所指亦為一人<lb/>
但此詩辭簡而肅板辭周而和也<lb/>
　　板<lb/>
　　　一章<lb/>
上帝板板<lb/>
　大率詩人之人情人事多託天為辭板板猶鬱結而<lb/>
　不舒人情如此可見其病也<lb/>
下民卒癉出話不然為猶不逺<pb n="24b"/>　此必見民之病口為美言而身為淺謀者也<lb/>
靡聖管管不實于亶猶之未逺是用大諫<lb/>
　非王如此自恣也以不誠為誠所以發女之淺謀我<lb/>
　不忍坐視而諫止也<lb/>
　　　二章<lb/>
天之方難無然憲憲天之方蹶無然泄泄辭之輯矣民<lb/>
之洽矣辭之懌矣民之莫矣<lb/>
　天乎人以為勢方危而汝情悦人以為勢方動而汝<pb n="25a"/>　情舒汝纔發善言即可安疲民也曉之辭也<lb/>
　　　三章<lb/>
我雖異事及爾同僚我即爾謀聴我囂囂<lb/>
　此必所任之事不同而所聮之位則近我就女為謀<lb/>
　欲使女免禍而女反出多談言設辭相沮也責之辭<lb/>
　也<lb/>
我言維服勿以為笑先民有言詢于芻蕘<lb/>
　我所言人莫不服而女獨發笑政使我不足採亦芻<pb n="25b"/>　蕘之流先民豈肯棄也言發笑見輕也亦責之辭也<lb/>
　　　四章<lb/>
天之方虐無然謔謔老夫灌灌小子蹻蹻<lb/>
　天乎王方任女而虐民汝不可以為喜也我以老年<lb/>
　故欵以告女而汝以少年反躍以驕我也亦責之辭<lb/>
　也<lb/>
匪我言耄爾用憂謔多將熇熇不可救藥<lb/>
　非我年耄而言錯亂也女以憂為喜多則將熾盛雖<pb n="26a"/>　我亦無由救藥言今尚可亦責之辭也<lb/>
　　　五章<lb/>
天之方懠無為夸毗威儀卒迷善人載尸<lb/>
　天乎王方任女而反怒善言女不可更以柔相順也<lb/>
　他日終至于迷則善人皆如尸而不復言及今未甚<lb/>
　善人尚肯略言也亦責之辭也<lb/>
民之方殿屎則莫我敢葵喪亂蔑資曽莫惠我師<lb/>
　民如此受苦誰敢揆度其所以然者言不敢與此事<pb n="26b"/>　也所以蔑資而莫肯惠衆者皆不敢與此而無與共<lb/>
　謀者也亦責之辭也<lb/>
　　　六章<lb/>
天之牖民如壎如篪如璋如圭如取如㩗<lb/>
　天乎王之導民非難于如壎篪如圭璋取㩗則立至<lb/>
　言上欲定民患不舉意舉意即見效矣勸之辭也<lb/>
㩗無曰益牖民孔易民之多辟無自立辟<lb/>
　汝不可以㩗壎篪圭璋為徒重我手也欲牖民必變<pb n="27a"/>　心王攜壎篪則可以誘民和攜圭璋則可以誘民莊<lb/>
　必至于甚變也民既多邪而女自為邪以邪濟邪此<lb/>
　心不易此患未艾汝何不以此告王亦勸之辭也<lb/>
　　　七章<lb/>
价人維藩大師維垣大邦維屏大宗維翰懷德維寜宗<lb/>
子維城<lb/>
　女勿謂有藩垣屏翰懷我德而不敢動又有同宗以<lb/>
　為固何患乎民言雖虐民而無害不自悛也亦勸之<pb n="27b"/>　辭也<lb/>
無俾城壞無獨斯畏<lb/>
　汝所恃如此不可使之壞苟壞則不獨女有所畏避<lb/>
　也言同類皆蹈其患也亦勸之辭也<lb/>
　　　八章<lb/>
敬天之怒無敢戲豫敬天之渝無敢馳驅<lb/>
　天乎王怒可畏女勿玩而勿恤王變可驚女勿恣而<lb/>
　不顧君恩不可恃少移則不保亦勸之辭也<pb n="28a"/>昊天曰明及爾出王昊天曰旦及爾㳺衍<lb/>
　天乎王但未明苟明則與女所出所往者盡知之王<lb/>
　但未旦苟旦則與爾所㳺所肆者亦盡知之也無所<lb/>
　憚也亦勸之辭也末章以害勸及同類蓋同惡相濟<lb/>
　其人雖欲囘而其類未必肯囘故無獨斯畏之辭及<lb/>
　爾出王及爾㳺衍之辭皆善措意者也<lb/>
　　聞音曰難泥㳂切憲虚言切輯徂合切懌弋灼切<lb/>
　　　囂五刀切笑思邀切屎許伊切易夷益切辟匹<pb n="28b"/>　　　亦切翰胡干切懷胡罪切明謨郎切旦得絹切<lb/>
　　　衍怡戰切<lb/>
　　聞事曰毛氏上帝稱王鄭氏天亦斥王也詩人措<lb/>
　　　辭不如此稱帝稱天皆呼之辭而發語陳事也<lb/>
　　　聖乃斥王也<lb/>
總聞曰此老而練與少而儇者之辭也終始曲折勸之<lb/>
無怒心無峻語至王則仍有美辭以聖言以明言以旦<lb/>
言斯人其愛君憂國者也<pb n="29a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="29b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷十七<lb/>
</p>

  </div>
            <div>
<head>詩總聞卷十八</head> <lb/>
    <p>
<pb n="1a"/>欽定四庫全書<lb/>
　詩總聞卷十八<lb/>
　　　　　　　　　　　　宋　王質　撰<lb/>
　　蕩<lb/>
　　　一章<lb/>
蕩蕩上帝下民之辟疾威上帝其命多辟<lb/>
　訴上帝曰為邪者民也非我也又訴上帝曰使民為<lb/>
　邪者帝也非我也此商王自解之辭端也<pb n="1b"/>天生烝民其命匪諶靡不有初鮮克有終<lb/>
　天生衆民其命誠難信初雖善終歸惡又自解之辭<lb/>
　也<lb/>
　　　二章<lb/>
文王曰咨咨女殷商曾是彊禦曽是掊克曽是在位曽<lb/>
是在服天降慆德女興是力<lb/>
　文王嗟之曰彊禦掊克居爾之位仕爾之服天生此<lb/>
　等倨慢之人汝不抑之使衰反長之使興其力也若<pb n="2a"/>　是尚歸咎于天與民乎斥其自解之非也<lb/>
　　　三章<lb/>
文王曰咨咨女殷商而秉義類彊禦多懟流言以對冦<lb/>
攘式内侯作侯祝靡屇靡究<lb/>
　文王又嗟之曰秉義類者彊禦之徒則怨之採流言<lb/>
　者冦攘之徒則親之以祝詛為常然無極無窮也尚<lb/>
　歸咎于天與民乎亦斥其自解之非也<lb/>
　　　四章<pb n="2b"/>文王曰咨咨女殷商女炰烋于中國歛怨以為德不明<lb/>
爾德時無背無側爾德不明以無陪無卿<lb/>
　文王又嗟之曰以强梁歛怨而反為德所以不明其<lb/>
　實有德者無在後在側之賢人也實有德所以不明<lb/>
　者無為卿之賢者也是故以歛怨為德也尚歸咎于<lb/>
　天與民乎亦斥其自解之非也<lb/>
　　　五章<lb/>
文王曰咨咨女殷商天不湎爾以酒不義從式既愆爾<pb n="3a"/>止靡明靡晦式號式呼俾晝作夜<lb/>
　文王又嗟之曰天未嘗令女沉酒汝以不義為法故<lb/>
　以沉酒為當然也晦而飲明而止既過所止則以明<lb/>
　為晦號呼亂神故晝夜易景也尚歸咎于天與人乎<lb/>
　又斥其自解之非也<lb/>
　　　六章<lb/>
文王曰咨咨女殷商如蜩如螗如沸如羮小大近喪人<lb/>
尚乎由行内奰于中國覃及鬼方<pb n="3b"/>　文王又嗟之曰蜩螗時變則寂沸羮火緩則息汝去<lb/>
　亡甚近而相化之人尚相從而行其不平之憤自中<lb/>
　國達于逺夷犯衆怒之多也尚可歸咎于天與人乎<lb/>
　又斥其自解之非也<lb/>
　　　七章<lb/>
文王曰咨咨女殷商匪上帝不時殷不用舊雖無老成<lb/>
人尚有典刑曽是莫聴大命以傾<lb/>
　文王又嗟之曰非天不與女以時不用舊而喜新故<pb n="4a"/>　相導至此老成人已往而老成人之法尚存有及此<lb/>
　者曽不見聴安得不傾尚歸咎于天與民乎又斥其<lb/>
　自解之非也<lb/>
　　　八章<lb/>
文王曰咨咨女殷商人亦有言顛沛之掲枝葉未有害<lb/>
本實先撥殷鑒不逺在夏后之世<lb/>
　文王又嗟之曰木之將㧞枝葉未凋本根先撥汝已<lb/>
　往之鑒在夏世未来之鑒復在汝之世矣尚歸咎於<pb n="4b"/>　天與民乎又斥其自解之非也示之往鑒幸其或改<lb/>
　也<lb/>
　　聞音曰上辟舊必亦切君也下辟舊匹亦切邪也<lb/>
　　　板上辟邪也下辟法也左氏引此詩杜氏亦然<lb/>
　　　今皆訓邪皆從匹亦詩固有字同意異者此則<lb/>
　　　字意相似不必分也終諸仍切服蒲北切祝周<lb/>
　　　救切國越逼切側莊力切明謨郎切卿墟羊切<lb/>
　　　式失吏切呼火故切夜羊茹切羮盧當切喪蘇<pb n="5a"/>　　　郎切行户郎切時上紙切舊巨已切掲去例切<lb/>
　　　撥方吠切<lb/>
　　聞跡曰楚俗多鬼髙宗伐鬼方即殷武荆楚此舉<lb/>
　　　最險逺者言之<lb/>
　　聞人曰鄭氏老成人伊尹伊陟臣扈之屬書稱汝<lb/>
　　　無侮老成人常談如此不必指名也<lb/>
總聞曰商王為人之詳見書甚明所謂乃罪多參在上<lb/>
乃能責命於天大率其人好責人而不責己好遂非而<pb n="5b"/>不悔過祖伊之語與此詩相符<lb/>
　　抑<lb/>
　　　一章<lb/>
抑抑威儀維德之隅人亦有言靡哲不愚庶人之愚亦<lb/>
職維疾哲人之愚亦維斯戾<lb/>
　以其威儀見其德哲人常事庶人之愚不能安於此<lb/>
　意愚人常事然賢者之哲而乃愚亦有戾于此其時<lb/>
　險惡可見古者被髪佯狂皆出此時吳皓齊洋之事<pb n="6a"/>　可見<lb/>
　　　二章<lb/>
無競維人四方其訓之有覺德行四國順之訏謨定命<lb/>
逺猶辰告敬慎威儀維民之則<lb/>
　此哲人所欲告君者也所告者人也德行也大要以<lb/>
　敬威儀為本<lb/>
　　　三章<lb/>
其在于今興迷亂于政顛覆厥德荒湛于酒女雖湛樂<pb n="6b"/>
                    <hi>止</hi>從弗念厥紹罔敷求先王克共明刑<lb/>
　此哲人所欲戒君者也所戒者迷也顛覆也荒湛也<lb/>
　大要以求先王共明刑為本<lb/>
　　　四章<lb/>
肆皇天弗尚如彼泉流無淪胥以亡<hi>止</hi>夙興夜寐洒埽<lb/>
廷内維民之章<hi>止</hi>修爾車馬弓矢戎兵用戒戎作用逷<lb/>
蠻方<lb/>
　此哲人所欲勸君者也所勸者洒埽廷内也修車馬<pb n="7a"/>　弓矢也大要以勤夙夜為本<lb/>
　　　五章<lb/>
質爾人民謹爾侯度用戒不虞慎爾出話敬爾威儀無<lb/>
不柔嘉白圭之玷尚可磨也斯言之玷不可為也<lb/>
　此又哲人所欲勸君者也所勸者質人民也謹侯度<lb/>
　也戒不虞也大要以謹言語敬威儀為本<lb/>
　　　六章<lb/>
無易由言無曰苟矣莫捫朕舌言不可逝矣無言不讐<pb n="7b"/>無德不報恵于朋友庶民小子子孫繩繩萬民靡不承<lb/>
　此又哲人所欲戒君者也所戒者勿易言語也大要<lb/>
　以惠臣民為本<lb/>
　　　七章<lb/>
視爾友君子輯柔爾顔不遐有愆相在爾室尚不愧于<lb/>
屋漏無曰不顯莫予云覯神之格思不可度思矧可射<lb/>
思<lb/>
　此又哲人所欲戒君者也所戒者勿近柔佞也大要<pb n="8a"/>　以敬神明為本<lb/>
　　　八章<lb/>
辟爾為德俾臧俾嘉淑慎爾止不愆于儀不僭不賊鮮<lb/>
不為則投我以桃報之以李彼童而角實虹小子<lb/>
　此又哲人所欲戒君者也所戒者愆也僭也賊也大<lb/>
　要以報善言逺頑童為本<lb/>
　　　九章<lb/>
荏染柔木言緡之絲溫溫恭人維德之基其維哲人告<pb n="8b"/>之話言順德之行<hi>止</hi>其維愚人覆謂我僭民各有心<lb/>
　哲人之話言皆如此當順而行之愚人反謂此言為<lb/>
　僭哲愚各有心在所以察之也<lb/>
　　　十章<lb/>
於乎小子未知臧否匪手攜之言示之事匪面命之言<lb/>
提其耳借曰未知亦既抱子<lb/>
　王雖曰未知既已抱子蓋其君不為幼冲也<lb/>
民之靡盈誰夙知而莫成<pb n="9a"/>　民之不滿者孰早有所知而暮有所成言雖知未能<lb/>
　遽成也王若有所知漸進以圖功苟無所知雖欲冀<lb/>
　成自不可得也大率欲王知哲愚之當從違也<lb/>
　　　十一章<lb/>
昊天孔昭我生靡樂視爾夢夢我心慘慘<lb/>
　見其君無所知則我心有所憂愬之於天不以有生<lb/>
　為樂甚憂之辭也<lb/>
誨爾諄諄聴我藐藐匪用為教覆用為虐借曰未知亦<pb n="9b"/>聿既耄<lb/>
　不采我意固未問反以教為虐王心昬塞顛倒如此<lb/>
　以為未知必待既耄言此時當有所知又何待也<lb/>
　　　十二章<lb/>
於乎小子告爾舊止聴用我謀庶無大悔天方艱難曰<lb/>
喪厥國取譬不逺昊天不忒囘遹其德俾民大棘<lb/>
　告爾不為不乆若能聽用則庶幾無悔不然則雖悔<lb/>
　無及也故又盡言之今天困我以艱難將速我以喪<pb n="10a"/>　亡我所取譬不逺維德之隅一喻也如彼泉流二喻<lb/>
　也白圭之玷三喻也投我以桃報之以李四喻也荏<lb/>
　染柔木言緡之絲五喻也所喻如此愬之于天切不<lb/>
　可差忒也爾或囘遹民大困急則喪亡不可救也<lb/>
　　聞音曰疾集二切告古得切政諸成切叶今女雖<lb/>
　　　湛樂為句從勿念厥紹為句樂魚教切叶紹刑<lb/>
　　　寒剛切叶王大率陽庚兩音多通用兵補芒切<lb/>
　　　虞元具切儀牛何切嘉居何切為吾何切言旁<pb n="10b"/>　　　紐作蘖苟旁紐作格集韻舌逝皆食列切四字<lb/>
　　　無不叶也以矣相叶亦可然吳氏以為未詳非<lb/>
　　　也讐市又切報敷救切友羽軌切子奨禮切格<lb/>
　　　綱鶴切度待洛切射弋灼切嘉居何切義吾<lb/>
　　　何切絲新齎切言魚巾切今西人猶作此音否<lb/>
　　　補美切事上止切昭之笑切樂魚教切慘七到<lb/>
　　　切藐眉教切虐宜照切國越逼切<lb/>
總聞曰其初歴舉哲人之話言自於乎小子而下則已<pb n="11a"/>之語也哲人畏禍茹言而不吐我畏義盡情而不匿當<lb/>
是彼疎此親彼當用邦無道則愚之法此當用同姓之<lb/>
卿之法不特分親亦當屬尊尋詩可見厲王在位四十<lb/>
七年在彘十五年計六十二年方嗣位必少年此稱小<lb/>
子殆是<lb/>
　　桑柔<lb/>
　　　一章<lb/>
菀彼桑柔其下侯旬捋采其劉瘼此下民<pb n="11b"/>　桑柔初茁而未盛也止可維旬過旬則捋採稀踈言<lb/>
　不乆也言民甚病不可以支嵗月也<lb/>
不殄心憂倉兄填兮倬彼昊天寜不我矜<lb/>
　愬之于天也大率人情無所洩則愬之于天似怨天<lb/>
　非怨天也聲怨于天歸怨于人故天者萬物輸情之<lb/>
　所也<lb/>
　　　二章<lb/>
四牡騤騤旟旐有翩亂生不夷<hi>止</hi>靡國不冺民靡有黎<pb n="12a"/>
                    <hi>止</hi>具禍以燼於乎有哀國步斯頻<lb/>
　世治見旟旐以為喜世亂見車旌以為哀此總言亂<lb/>
　之狀也<lb/>
　　　三章<lb/>
國步蔑資天不我將靡所止疑<hi>止</hi>云徂何往君子實維<lb/>
<hi>止</hi>秉心無競誰生厲階至今為梗<lb/>
　當位者不以正固争而以嘿為事此厲階所以至今<lb/>
　為梗也此總言禍之端也<pb n="12b"/>　　　四章<lb/>
憂心慇慇念我土宇我生不辰逢天僤怒自西徂東靡<lb/>
所定處多我覯痻孔棘我圉<lb/>
　此總言已奔走困急之狀也<lb/>
　　　五章<lb/>
為謀為毖亂况斯削告爾憂恤誨爾序爵誰能執熱逝<lb/>
不以濯其何能淑載胥及溺<lb/>
　濯所以救熱用之不善則反以及溺我告我誨爾當<pb n="13a"/>　善用之<lb/>
　　　六章<lb/>
如彼遡風亦孔之僾民有肅心荓云不逮好是稼穡力<lb/>
民代食稼穡維寳代食維好<lb/>
　此條舉之事也力民所以作稼穡反不得食而有代<lb/>
　食者是力民藝之而他人食之也如是代食者坐享<lb/>
　所奉豈不自以為嘉則代食為民之病一也<lb/>
　　　七章<pb n="13b"/>天降喪亂滅我立王降此蟊賊稼穡卒痒哀恫中國具<lb/>
贅卒荒靡有旅力以念穹蒼<lb/>
　此條舉之事也不幸降蟊賊以病稼穡身有所屬力<lb/>
　無所施故田卒至于荒則力役為之病二也大率禍<lb/>
　亂之源皆生於農事之廢<lb/>
　　　八章<lb/>
維此惠君民人所瞻秉心宣猶考慎其相維彼不順自<lb/>
獨俾臧自有肺腸俾民卒狂瞻彼中林甡甡其鹿朋友<pb n="14a"/>已譖不胥以榖人亦有言進退維谷<lb/>
　此以下多稱維此維彼維此者欲其為此也維彼者<lb/>
　欲其不為彼也此秉心宣猷則考其質者彼自有肺<lb/>
　腸則使其狂者惟其自有肺腸所以交相譖而不相<lb/>
　善也<lb/>
　　　九章<lb/>
維此聖人瞻言百里維彼愚人覆狂以喜匪言不能胡<lb/>
斯畏忌<pb n="14b"/>　此所見者逺所言者逺彼或覆或狂喜覆狂則不喜<lb/>
　逺者也賢者豈不能分别此為覆此為狂何用犯此<lb/>
　畏忌以詒我危辱也言時不可正言也<lb/>
　　　十章<lb/>
維此良人弗求弗迪維彼忍心是顧是復民之貪亂寜<lb/>
為荼毒大風有隧有空大谷<lb/>
　此懷良心者既不求亦不進彼懷忍心者既加顧又<lb/>
　加復既愛忍心則必不愛良心者也故貪亂者安為<pb n="15a"/>　荼毒而無復惻怛也凡當荼毒者皆當大風之衝大<lb/>
　空之谷可見人之危恐也<lb/>
　　　十一章<lb/>
維此良人作為式穀維彼不順征以中垢大風有隧貪<lb/>
人敗類聴言則對誦言如醉匪用其良覆俾我悖<lb/>
　此懷良心者則所為皆善彼懷不順之心者則所行<lb/>
　皆汚凡遇貪濁者皆當大風之衝安得不傷敗也相<lb/>
　聴從之言則對可諷誦之言則醉不用其良而反使<pb n="15b"/>　為悖者故良人衰而不順之人盛也<lb/>
　　　十二章<lb/>
嗟爾朋友予豈不知而作如彼飛蟲時亦弋獲既之隂<lb/>
女反予来赫民之罔極職凉善背為民不利如云不克<lb/>
　朋友疑其在朝廷無所别白故曉之曰我豈不知而<lb/>
　無所為如蟲之飛可弋而獲蓋小人隂于女而陽於<lb/>
　我而任事之人主薄而不主厚喜背而不喜面既能<lb/>
　為不利則或恐不勝故不如且已也曉之辭也<pb n="16a"/>　　　十三章<lb/>
民之囘遹職競用力<hi>止</hi>民之未戾職盜為冦凉曰不可<lb/>
<hi>止</hi>覆背善詈雖曰匪予既作爾歌<lb/>
　民之所以多端皆在職者主競故競者用力也民之<lb/>
　所以未定皆在職者主盜故盜者為冦也薄言不可<lb/>
　則已反于背肆詈女雖自以非我欲推怨他人然已<lb/>
　為爾作歌烏能掩其惡而文其姦也言歌可諷而人<lb/>
　喜傳也<pb n="16b"/>　　聞音曰填池鄰切天鐵因切燼旁紐作辛叶頻溺<lb/>
　　　奴學切瞻職良切相思將切迪徒沃切垢居六<lb/>
　　　切悖蒲昧切獲黄郭切赫黒各切背必墨切民<lb/>
　　　之未戾止不可覆背善詈終爾歌可歌相叶吳<lb/>
　　　氏不得謂之未詳也集韻可歌皆居何切<lb/>
　　聞物曰甡甡鹿精采貌鹿在林而人遇谷言鹿之<lb/>
　　　不如也<lb/>
　　聞人曰序以為芮伯毛氏以為芮良夫蓋承左氏<pb n="17a"/>　　　其言既明當從所譏詆之小人當是榮夷公之<lb/>
　　　徒也<lb/>
　　聞跡曰作此詩者當是或行或居山野之中其首<lb/>
　　　言桑其次言水其次言草其次言蟊其次言禾<lb/>
　　　其次言林其次言鹿其次言谷凡再其次言風<lb/>
　　　隧亦再其次言弋蟲良夫或以正言不容退處<lb/>
　　　未可知也<lb/>
　　聞事曰風起則塵埃肆揚人物不見今西北多然<pb n="17b"/>　　　逆風而行尤不可故曰維彼遡風亦孔之僾僾<lb/>
　　　與愛同風衝則草木頽偃隧道即成今西北猶<lb/>
　　　然大率多在山蹊之間故曰大風有隧有空大<lb/>
　　　谷谷讀作浴民敬事稼穡肅敬也從事草間荓<lb/>
　　　草也反以為緩嫚是欲奪民力以與代食者也<lb/>
　　　皆代食之人蔽上如此樊氏詆王氏是謂我耕<lb/>
　　　稼而汝食之相傳不平之語史書文言爾<lb/>
總聞曰君子小人不可雜處雜處則小人必勝君子必<pb n="18a"/>負此詩反覆委曲如此然所謂維此者實何所設施維<lb/>
彼者實何所懲艾以當時之治亂興亡可見<lb/>
　　雲漢<lb/>
　　　一章<lb/>
倬彼雲漢昭囘于天<lb/>
　與有嘒其星同意言無雨狀也<lb/>
王曰於乎何辜今之人天降喪亂飢饉薦臻靡神不舉<lb/>
靡愛斯牲圭璧既卒寜莫我聴<pb n="18b"/>　何辜今之人一句辭端已切當<lb/>
　　　二章<lb/>
旱既大甚藴隆蟲蟲不殄禋祀自郊徂宫上下奠瘞靡<lb/>
神不宗后稷不克上帝不臨耗斁下土寜丁我躬<lb/>
　寜丁我躬一句語意又切當告困于后稷又告困于<lb/>
　上帝<lb/>
　　　三章<lb/>
旱既大甚則不可推兢競業業如霆如雷周餘黎民靡<pb n="19a"/>有孑遺昊天上帝則不我遺胡不相畏先祖于摧<lb/>
　告困於昊天上帝又告困于先祖<lb/>
　　　四章<lb/>
旱既大甚則不可沮赫赫炎炎云我無所大命近止靡<lb/>
瞻靡顧羣公先正則不我助父母先祖胡寜忍予<lb/>
　告困于羣公先正又告困於父母先祖<lb/>
　　　五章<lb/>
旱既大甚滌滌山川旱魃為虐如惔如焚我心憚暑憂<pb n="19b"/>心如熏羣公先正則不我聞昊天上帝寜俾我遯<lb/>
　又告困于羣公先正又告困於昊天上帝寜俾我遯<lb/>
　欲棄天下而逃困之極也<lb/>
　　　六章<lb/>
旱既大甚黽勉畏去胡寜瘨我以旱憯不知其故祈年<lb/>
孔夙方社不莫昊天上帝則不我虞敬恭明神宜無悔<lb/>
怒<lb/>
　又告困於昊天上帝又告困於明神憯不知其故此<pb n="20a"/>　災衆知其自厲王而稱不知其故者為父諱也<lb/>
　　　七章<lb/>
旱既大甚散無友紀鞫哉庶正疚哉冢宰趣馬師氏膳<lb/>
夫左右靡人不周無不能止瞻卬昊天云如何里<lb/>
　告困於庶正羣臣又告困于昊天<lb/>
　　　八章<lb/>
瞻卬昊天有嘒其星大夫君子昭假無贏大命近止無<lb/>
棄爾成何求為我以戾庶正瞻卬昊天曷恵其寜<pb n="20b"/>　又告困於昊天又告困于大夫君子庶正何求為我<lb/>
　言何必求我我將遯也羣公三公也先正羣公之先<lb/>
　正也已往者也書言先正保衡孔氏正長也庶正見<lb/>
　存者也如天官宫正地官黨正之屬統言之也冡宰<lb/>
　言其長也天官膳夫地官師氏言其屬也左右統言<lb/>
　之數官言皆近王也靡人不周天官酒人之屬地官<lb/>
　封人之屬無人不及也大夫中大夫下大夫之屬是<lb/>
　也君子統言之數官皆美稱也言官僚錯綜參差又<pb n="21a"/>　非可以十月之交為例也宣王求天求帝求神求先<lb/>
　祖求父母而又求于臣言我雖棄位臣則受戾故未<lb/>
　忍去而苦兾寜也<lb/>
　　聞音曰天鐵因切臨力中切皇矣臨衝韓氏作隆<lb/>
　　　衝臨當讀作隆推吐雷切遺夷佳切顧果五切<lb/>
　　　助牀所切予演女切川樞倫切遯徒勻切莫幕<lb/>
　　　故切虞元具切宰奨禮切今南人以宰為子奬<lb/>
　　　禮切又為宰亦奬禮切子宰皆奨皆通右羽軌<pb n="21b"/>　　　切正諸盈切云如何里將如之何言計窮也里<lb/>
　　　辭也今北人猶有此音<lb/>
　　聞人曰序以為仍叔美宣王也尋詩皆王辭是時<lb/>
　　　喪亂方繁不見天下喜王化復行王自憂不見<lb/>
　　　百姓見憂他稱召康公召穆公凡伯衛武公芮<lb/>
　　　伯惟芮伯粗可考然皆美諷譏切以為他人所<lb/>
　　　作猶之可也至仍叔决非叔辭按經世宣王癸<lb/>
　　　酉即位大甚之旱必其初基之時魯桓五年天<pb n="22a"/>　　　王使仍叔之子来聘左氏仍叔之子弱也杜氏<lb/>
　　　譏使童子出聘故本父字自宣王初年至是得<lb/>
　　　一百二十三年而其子尚幼當亦未及弱冠也<lb/>
　　　如此方仍叔能為文美君之時官為大夫則非<lb/>
　　　幼稚者也大約以其年度之一百四五十嵗而<lb/>
　　　百餘年生子亦似非人情識者更詳<lb/>
總聞曰兩言大命近止言將亡也非是哀辭實有是理<lb/>
不諱此字然後可以感動人也<pb n="22b"/>　　崧髙<lb/>
　　　一章<lb/>
崧髙維嶽峻極于天維嶽降神生甫及申維申及甫維<lb/>
周之翰四國于蕃四方于宣<lb/>
　申申伯也甫仲山甫也鄭氏以甫為訓夏贖刑之甫<lb/>
　侯相去近二百年所不可曉<lb/>
　　　二章<lb/>
亹亹申伯王纘之事于邑于謝南國是式王命召伯定<pb n="23a"/>申伯之宅登是南邦世執其功<lb/>
　　　三章<lb/>
王命申伯式是南邦因是謝人以作爾庸王命召伯徹<lb/>
申伯土田王命傅御遷其私人<lb/>
　　　四章<lb/>
申伯之功召伯是營有俶其城寢廟既成既成藐藐王<lb/>
錫申伯四牡蹻蹻鉤膺濯濯<lb/>
　　　五章<pb n="23b"/>王遣申伯路車乗馬我圖爾居莫如南土錫爾介圭以<lb/>
作爾寶往近王舅南土是保<lb/>
　至是遣行也王舅非獨申伯一人故曰往近王舅當<lb/>
　是諸舅先有在謝者今與相近時申伯在諸舅之中<lb/>
　最尊故曰王之元舅也<lb/>
　　　六章<lb/>
申伯信邁王餞于郿申伯還南謝于誠歸王命召伯徹<lb/>
申伯土疆以峙其糧式遄其行<pb n="24a"/>　至是餞行也以謝為國故自西而南稱還歸<lb/>
　　　七章<lb/>
申伯番番既入于謝徒御嘽嘽周邦咸喜戎有良翰不<lb/>
顯申伯王之元舅文武是憲<lb/>
　至是始至國也申伯皆稱王命王錫王遣王餞皆慿<lb/>
　宣王之威靈而已則缺然故稱不顯此周邦所以咸<lb/>
　喜也若申伯以屬行之尊委寄之重夸耀矜驕以自<lb/>
　為顯人情方且不平何由皆喜也<pb n="24b"/>　　　八章<lb/>
申伯之德柔恵且直揉此萬邦聞于四國吉甫作誦其<lb/>
詩孔碩其風肆好以贈申伯<lb/>
　　聞音曰天鐵因切翰胡干切蕃多邅切式失吏切<lb/>
　　　伯逋莫切邦卜工切田地因切馬滿補切寶愽<lb/>
　　　抱切行户郎切番芬邅切翰胡干切憲虚言切<lb/>
　　　國越逼切碩常約切伯逋莫切<lb/>
　　聞跡曰謝在汝南謝城後以封為氏郿在長安郿<pb n="25a"/>　　　縣音眉恐當與歸相叶音眉<lb/>
總聞曰古有五嶽爾雅河南華河西泰河東岱河北恒<lb/>
江南衡又太山為東嶽華山為西嶽霍山為南嶽恒山<lb/>
為北嶽嵩山為中嶽書四岳謂東西南北也在中帝者<lb/>
之鎮域故不使臣掌之毛氏徒知爾雅山大而髙曰崧<lb/>
而不考崧髙為中嶽二説皆爾雅也何獨舍一而取一<lb/>
當是欲附合四岳之義故遺一岳而不知闕中中者五<lb/>
數也又當是以嵩髙字而不知通用也于是以堯時姜<pb n="25b"/>氏掌四岳于周則有甫有申有齊有許也又以嶽降神<lb/>
靈和氣以生申甫之大功止須後説不須前説申甫皆<lb/>
當是此境所生故申伯封謝山甫封樊嵩髙為大室屬<lb/>
豫州<lb/>
　　烝民<lb/>
　　　一章<lb/>
天生烝民有物有則民之秉彛好是懿德<lb/>
　民之秉彛好德盖其常稟然天有特為時而生者則<pb n="26a"/>　與常稟不同所謂出乎其類㧞乎其萃者也<lb/>
天監有周昭假于下保兹天子生仲山甫<lb/>
　　　二章<lb/>
仲山甫之德柔嘉維則令儀令色小心翼翼古訓是式<lb/>
威儀是力天子是若明命使賦<lb/>
　　　三章<lb/>
王命仲山甫式是百辟纉戎祖考王躬是保出納王命<lb/>
王之喉舌賦政于外四方爰發<pb n="26b"/>　　　四章<lb/>
肅肅王命仲山甫將之邦國若否仲山甫明之既明且<lb/>
哲以保其身夙夜匪解以事一人<lb/>
　　　五章<lb/>
人亦有言柔則茹之剛則吐之維仲山甫柔亦不茹剛<lb/>
亦不吐不侮矜寡不畏彊禦<lb/>
　　　六章<lb/>
人亦有言德輶如毛民鮮克舉之我儀圖之維仲山甫<pb n="27a"/>舉之愛莫助之衮職有闕維仲山甫補之<lb/>
　　　七章<lb/>
仲山甫出祖四牡業業征夫捷捷每懷靡及四牡彭彭<lb/>
八鸞鏘鏘王命仲山甫城彼東方<lb/>
　　　八章<lb/>
四牡騤騤八鸞喈喈仲山甫徂齊式遄其歸吉甫作誦<lb/>
穆如清風仲山甫永懷以慰其心<lb/>
　至是方徂齊也當是東方有大變故山甫自上卿出<pb n="27b"/>　將命恐是厲公胡公子之亂<lb/>
　　聞音曰下後五切明謨郎切寡果五切圖動五切<lb/>
　　　及極業切彭鋪郎切喈居奚切風孚愔切蔡氏<lb/>
　　　君子愽文貽我德音辭之集矣穆如清風正用<lb/>
　　　此詩惟若賦難叶蓋在下字字上作叶也是使<lb/>
　　　相叶讀至是使少止若使作餘聲可也古文難<lb/>
　　　執定律當通方也<lb/>
　　聞訓曰詩言東又言齊其為東齊必然爾雅以為<pb n="28a"/>　　　齊疾也郭氏引仲山甫徂齊實之此書蓋句疑<lb/>
　　　也而釋者亦未必其人其人蓋亦愽逹者也識<lb/>
　　　者更詳<lb/>
總聞曰齊亂在宣王即位之三年立公子赤誅殺厲公<lb/>
者恐是山甫所畫按司馬氏胡公自營邱徙薄姑獻公<lb/>
自薄姑徙臨菑經世蓋在厲王丁未至宣王初立得二<lb/>
十七年而毛氏以為古者諸侯之居逼隘則王者遷其<lb/>
邑而定其居蓋去薄姑而遷臨菑也不應以二十三年<pb n="28b"/>之前兩世之後而始與之定居則徂之者其為定無忌<lb/>
胡赤之亂審也<lb/>
　　韓奕<lb/>
　　　一章<lb/>
奕奕梁山維禹甸之有倬其道<hi>止</hi>韓侯受命王親命之<lb/>
纉戎祖考<hi>止</hi>無廢朕命夙夜匪解䖍共爾位<hi>止</hi>朕命不<lb/>
易幹不庭方以佐戎辟<lb/>
　自纉戎祖考至以佐戎辟當是冊命之辭如平王冊<pb n="29a"/>　晉文王顯文武克慎明德昭升于上敷聞在下下叶<lb/>
　武如威王冊晉文敬服王命以綏四國糾逖王慝慝<lb/>
　叶國靈王冊齊莊世祚大師以表東海王室之不壞<lb/>
　繄伯舅是賴又纂我祖考無忝乃舊亦多韻語不然<lb/>
　則是増損其文入詩大率古文多韻語非有意作為<lb/>
　天機所動語音自律也<lb/>
　　　二章<lb/>
四牡奕奕孔脩且張韓侯入覲以其介圭入覲于王<hi>止</hi>
<pb n="29b"/>王錫韓侯淑旂綏章簟茀錯衡<hi>止</hi>𤣥衮赤舄鉤膺鏤鍚<lb/>
鞹鞃淺幭鞗革金厄<lb/>
　此自韓城覲京都也<lb/>
　　　三章<lb/>
韓侯出祖出宿于屠顯父餞之清酒百壺其殽維何炰<lb/>
鼈鮮魚其蓛維何維筍及蒲其贈維何乗馬路車籩豆<lb/>
有且侯氏燕胥<lb/>
　此自京師歸韓國也屠當作杜謂杜郵也古屠杜通<pb n="30a"/>　用左傳晉大夫屠蒯禮記作杜簣胥恐亦是地名當<lb/>
　是揟次也揟次與休屠相近屠胥恐是此識者更詳<lb/>
　古今遼邈無由可見其的但以所載稍可附近者又<lb/>
　以人情事理推之庶乎其可也顯夫周大夫侯氏三<lb/>
　水姓<lb/>
　　　四章<lb/>
韓侯取妻汾王之甥蹶父之子韓侯迎止于蹶之里<hi>止</hi>
百兩彭彭八鸞鏘鏘不顯其光<hi>止</hi>諸娣從之祁祁如雲<pb n="30b"/>韓侯顧之爛其盈門<lb/>
　鄭氏汾王謂厲王也厲王流于彘彘在汾水之旁故<lb/>
　時人因以號之猶莒郊公黎北公此亦善推古也<lb/>
　　　五章<lb/>
蹶父孔武靡國不到為韓姞相攸莫如韓樂<hi>止</hi>孔樂韓<lb/>
土川澤訏訏魴鱮甫甫麀鹿噳噳有熊有羆有貓有虎<lb/>
慶既令居韓姞燕譽<lb/>
　蹶父姓姞母姓當是蹶氏取南燕姞氏有此女女或<pb n="31a"/>　随母姓故蹶獨稱父也南燕在滑州燕譽言母黨亦<lb/>
　喜而譽之也毛氏以燕作安殆未嘗細考也<lb/>
　　　六章<lb/>
溥彼韓城燕師所完<lb/>
　韓城在周畿當是昔調侯國中有燕人今又燕甥来<lb/>
　為國母皆韓人喜之辭也<lb/>
以先祖受命因時百蠻<lb/>
　韓之先祖或曰周成王之子封韓或曰周武王之子<pb n="31b"/>　封韓後避難為寒氏據諸家舊説多言武王之子所<lb/>
　謂先祖即始受封者也不知主名其後易韓為寒亦<lb/>
　有此理晉封武子于韓原當是再續<lb/>
王錫韓侯其追其貊奄受北國因以其伯實墉實壑實<lb/>
畆實籍獻其貔皮赤豹黄羆<lb/>
　當時周疆多雜夷種追貊當是韓城以北相附近者<lb/>
　也氐𦍑亦當是韓城以西相附近者也韓侯特受命<lb/>
　統在北者耳㝷詩當是其祖所隷<pb n="32a"/>　　聞音曰解古義切易夷益切辟必歴切衡户郎切<lb/>
　　　幭莫歴切厄於栗切彭鋪郎切樂魚教切藉□<lb/>
　　　龠切<lb/>
　　聞事曰出祖者二仲山甫出而如祖之儀上云纉<lb/>
　　　戎祖考是也韓侯出而如祖之儀下云以先祖<lb/>
　　　受命是也陳氏此説亦新然不必如此過用意<lb/>
　　　也左氏昭公適楚夢襄公祖襄公適椘夢周公<lb/>
　　　祖杜氏祖祭道神也毛氏軷道祭也用此為妥<pb n="32b"/>　　聞跡曰韓城在同知梁山在韓城縣孟子所謂去<lb/>
　　　邠踰梁山邑于岐山之下居焉<lb/>
總聞曰雅之餞有二王餞于郿王親餞也顯父餞之卿<lb/>
往餞也此詩之餞有二顯父之餞在屠者也侯氏之燕<lb/>
在胥者也其禮則殺其餼則隆此足見宣王待申伯韓<lb/>
侯有差<lb/>
　　江漢<lb/>
　　　一章<pb n="33a"/>江漢浮浮武夫滔滔<lb/>
　陳氏江漢常武同為宣王淮夷之詩江漢之滸王命<lb/>
　召虎是淮南之夷率彼淮浦省此徐土是淮北之夷<lb/>
　亦善推古者也<lb/>
匪安匪㳺淮夷来求既出我車既設我旟匪安匪舒淮<lb/>
夷来鋪<lb/>
　　　二章<lb/>
江漢湯湯武夫洸洸經營四方告成于王四方既平王<pb n="33b"/>國庶定時靡有争王心載寜<lb/>
　　　三章<lb/>
江漢之滸王命召虎式辟四方徹我疆土匪疚匪棘王<lb/>
國来極于疆于理至于南海<lb/>
　至七閩百粤則自淮以南之夷此説為的也<lb/>
　　　四章<lb/>
王命召虎来旬来宣文武受命召公維翰無曰予小子<lb/>
召公是似肇敏戎公用錫爾祉<pb n="34a"/>　周冊命臣下各有所無定處伯姬鼎王在周康穆宫<lb/>
　寰入門立中庭北卿史恭受王命書王呼史滅冊錫<lb/>
　寰此當是在周文武宫也旬當是史名宣當是命書<lb/>
　也<lb/>
　　　五章<lb/>
釐爾圭瓉秬鬯一卣告于文人<lb/>
　此文人召虎先世也古彛器多稱文考宰辟父敦用<lb/>
　對揚王休命用作文考寶敦□敦對揚王休用作朕<pb n="34b"/>　文考寳敦師設敦對揚皇后休用作朕文考乙仲寶<lb/>
　敦大夫始鼎對揚天子休用作文考日已寶鼎古者<lb/>
　美稱莫如文故君子以稱臣之先臣亦以自稱其先<lb/>
　亦有稱皇考者<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦敢對揚天子休命<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>用作朕皇<lb/>
　考龔伯尊敦亦有稱皇文考者牧敦敢對揚王丕顯<lb/>
　休用作朕皇文考益伯寳尊敦大率稱文考為多古<lb/>
　者錫有功則必有彛器以紀其事以告于家廟敦鼎<lb/>
　食器宰辟父敦之類是也卣飲器此秬鬯一卣是也<pb n="35a"/>　書文侯之命女肇刑文武用㑹紹乃辟追孝于前文<lb/>
　人與此詩相符其先稱文武則所謂文武受命是也<lb/>
　次自稱則所謂無曰予小子是也不以為我君不足<lb/>
　紹文武而但盡爾力以似召公也次稱其先則所謂<lb/>
　告于文人是也書先稱汝克昭乃顯祖孔氏唐叔也<lb/>
　次追孝于前文人孔氏繼先祖之志為孝則謂唐叔<lb/>
　也此文人當是召祖也<lb/>
錫山土田于周受命自召祖命<pb n="35b"/>　于周受命文武周之始祖當是于文武之廟受命也<lb/>
　爾祖當是入命于文武耳此時亦宜受命于文武盖<lb/>
　文武既有賢臣又有賢孫皆文武所肇非我敢私也<lb/>
　　　六章<lb/>
虎拜稽首天子萬年虎拜稽首<hi>止</hi>對揚王休作召公<lb/>
考天子萬壽<hi>止</hi>明明天子令聞不已矢其文德洽此四國<lb/>
　召公答冊命之辭不稱文武者已拜命于文武之廟<lb/>
　此則拜恩于宣王之庭略見古者冊命功臣之制<pb n="36a"/>　　聞音曰滔他侯切湯普羊切定唐丁切海虎猥切<lb/>
　　　翰胡干切似養里切命彌并切考去久切壽殖<lb/>
　　　酉切國越逼切<lb/>
　　聞訓曰肇始也戎大也自此始敏以大召公之烈<lb/>
　　　言自召公之後初有虎也<lb/>
　　聞人曰作召公考召公康公也召虎祖也考召虎<lb/>
　　　父也王命多及召祖故兼祖考答之古者臣謝<lb/>
　　　君之賜其器多然宰辟父敦對揚王休命用作<pb n="36b"/>　　　文考寶敦□敦對揚王休用作朕文考寳敦此<lb/>
　　　必有器上所謂卣者殆是又知對揚王休者對<lb/>
　　　揚王之休而已承之也下作召公考王命使作<lb/>
　　　之也古亦有兼祖考而作器<graphic n="KR3750" url="https://raw.githubusercontent.com/kanripo/KR-Gaiji/master/images/KR3750.png" mimeType="image/png"/>敦作皇祖益公<lb/>
　　　文公武伯皇考龔伯鼎彛厲鼎用作皇考文<lb/>
　　　考孟鼎此兼祖考而言之者也<lb/>
總聞曰後二章一則宣王冊命及俾作彛器大略之辭<lb/>
二則召虎答冊命及所作彛器大略之辭亦當是採當<pb n="37a"/>時冊命實語又採當時彛器實語合而成此詩韓侯止<lb/>
有冊命比此差略<lb/>
　　常武<lb/>
　　　一章<lb/>
赫赫明明王命卿士南仲大祖大師皇父<lb/>
　此詩無此字義所命之卿士南仲為大祖官為大師<lb/>
　字為皇父當是自南仲以来累世著武故曰常武或<lb/>
　曰古者有功則書之大常舉南仲載在大常之武功<pb n="37b"/>　以命其孫故曰赫赫明明日月至周始自衮升常此<lb/>
　義差長<lb/>
整我六師以修我戎<hi>止</hi>既敬既戒惠此南國<lb/>
　　　二章<lb/>
王謂尹氏命程伯休父左右陳行戒我師旅<lb/>
　姓則程爵則伯字則休父當是副皇父者尹氏掌命<lb/>
　之官疑是史也厖敦王呼史犬冊命尨牧敦王呼内<lb/>
　史吳冊命牧古冊命臣下多史掌之此初曰王命卿<pb n="38a"/>　士次曰王謂尹氏疑先所稱王命者即尹氏也古文<lb/>
　語法如此史尹氏命二人而于後結之<lb/>
率彼淮浦省此徐土不留不處三事就緒<lb/>
　　　三章<lb/>
赫赫業業有嚴天子王舒保作匪紹匪逰徐方驛騷震<lb/>
驚徐方如雷如霆徐方震驚<lb/>
　　　四章<lb/>
王奮厥武如震如怒進厥虎臣闞如虓虎鋪敦淮濆仍<pb n="38b"/>執醜虜截彼淮浦王師之所<lb/>
　　　五章<lb/>
王旅嘽嘽如飛如翰如江如漢如山之苞如川之流綿<lb/>
綿翼翼不測不克濯征徐國<lb/>
　　　六章<lb/>
王猶允塞徐方既来徐方既同天子之功四方既平徐<lb/>
方来庭徐方不囘王曰還歸<lb/>
　　聞音曰士公土切父扶雨切戒訖力切國越逼切<pb n="39a"/>　　　緒象吕切業宜脚切騷蘇侯切怒暖五切苞逋<lb/>
　　　甌切國越逼切来六直切<lb/>
　　聞字曰戎吳作戍常棣烝也無戎亦作戍然常棣<lb/>
　　　不必此為戍可用<lb/>
　　聞事曰其初王舒不甚怒也止欲保安其作業而<lb/>
　　　已其次王奮乃甚怒也王怒故將亦怒所以虓<lb/>
　　　虎執虜當是不可招来不受慰撫故至於殺伐<lb/>
　　　向使如淮夷即来求来鋪則無事此也大率淮<pb n="39b"/>　　　南之夷弱淮北之夷强<lb/>
總聞曰江漢常武均為淮夷之詩然江漢差易常武若<lb/>
用力過多設辭過周舊説預告徐土之民不乆處于是<lb/>
汝三農之事皆就其業為其驚怖先以言安之又我非<lb/>
解緩非遨遊徐國傳遽之驛見之知王兵必克馳走以<lb/>
相恐動雖未必全然亦有是理當是皇父德望信譽不<lb/>
及召虎故徐方驚逸擾動易克而難安其末寵勞之禮<lb/>
逺不及召虎亦其人其功自有差降<pb n="40a"/>　　瞻卬<lb/>
　　　一章<lb/>
瞻卬昊天則不我惠孔塡不寜降此大厲<hi>止</hi>邦靡有定<lb/>
士民其瘵蟊賊蟊疾靡有夷屇<hi>止</hi>罪罟不收靡有夷瘳<lb/>
　蟊賊蟊疾貪者也罪罟虐者也二者士民所以皆病<lb/>
　也<lb/>
　　　二章<lb/>
人有土田女反有之人有民人女覆奪之此宜無罪女<pb n="40b"/>反收之彼宜有罪女覆説之<lb/>
　　　三章<lb/>
哲夫成城哲婦傾城<hi>止</hi>懿厥哲婦為梟為鴟婦有長舌<lb/>
維厲之階<hi>止</hi>亂匪降自天生自婦人<hi>止</hi>匪教匪誨時維<lb/>
婦寺<lb/>
　此推言蟊賊罪罟所由起自婦人寺人也故曰時維<lb/>
　婦寺<lb/>
　　　四章<pb n="41a"/>鞫人忮忒譖始竟背豈曰不極伊胡為慝如賈三倍君<lb/>
子是識婦無公事休其蠶織<lb/>
　此又推言婦寺所由昌自君子也故曰如賈三倍君<lb/>
　子是識大率商賈者一賣一買一識謂牙儈也此所<lb/>
　謂三倍當時在重位而稱君子者乃商賈之牙儈也<lb/>
　賤之辭也<lb/>
　　　五章<lb/>
天何以刺何神不富舍爾介狄維予胥忌<pb n="41b"/>　天何以災異而責王神何不以富盛而厚王則天神<lb/>
　之意可知何不念爾之害介謂一害也夷狄二害也<lb/>
　此則不問而惟我相忌其為害者不在我而在彼也<lb/>
　怨之辭也<lb/>
不弔不祥威儀不類人之云亡邦國殄瘁<lb/>
　災則不弔不畏天者也威儀則不善不愧人者也有<lb/>
　賢人相助猶或庶幾人云亡則必殄瘁矣亦怨之辭<lb/>
　也<pb n="42a"/>　　　六章<lb/>
天之降罔維其優矣人之云亡心之憂矣天之降罔維<lb/>
其幾矣人之云亡心之悲矣<lb/>
　天之降罔甚寛未必能觸惟人云亡則可憂賢人去<lb/>
　則天罔逼矣此不恨王之不弔不類而痛人之云亡<lb/>
　也憂之辭也<lb/>
　　　七章<lb/>
觱沸檻泉維其深矣心之憂矣寜自今矣<hi>止</hi>不自我先<pb n="42b"/>不自我後藐藐昊天<lb/>
　泉久則愈深心久則愈憂此時不在我先不在我後<lb/>
　適然當此豈非天乎傷之辭也<lb/>
無不克鞏無忝皇祖式救爾後<lb/>
　苟能盡固其民不忝于祖尚可救其後所謂往者不<lb/>
　可諫来者猶可追此又愛之辭也<lb/>
　　聞音曰説王氏引此詩作脱叶奪如此則收旁紐<lb/>
　　　作受叶有兩上叶兩下叶皆隔句叶也階居奚<pb n="43a"/>　　　切天鐵因切寺祥吏切背必墨切富方未切天<lb/>
　　　如本音叶先祖後多以為不叶大率武部有兩<lb/>
　　　聲通用藪隴主切亦蘇后切斗腫庾切亦當口<lb/>
　　　切婺部有兩聲亦通用注抹遇切亦丁侯切逗<lb/>
　　　厨遇切亦他侯切不可悉數則後亦可叶祖籠<lb/>
　　　五切<lb/>
總聞曰一顧傾人城再顧傾人國非不知傾城與傾國<lb/>
佳人難再得此語所從來已久也聰明才畧之君不以<pb n="43b"/>再傾為懼而以再得為難所謂懿厥哲婦也<lb/>
　　召旻<lb/>
　　　一章<lb/>
旻天疾威天篤降喪瘨我饑饉民卒流亡我居圉卒荒<lb/>
　當是既有小旻大旻故以召加旻末章有召公也<lb/>
　　　二章<lb/>
天降罪罟蟊賊内訌昬椓靡共潰潰囘遹實靖夷我邦<lb/>
　我居圉卒荒言凋殘也實靖夷我邦言寂寞也以靖<pb n="44a"/>　夷為佳語則非<lb/>
　　　三章<lb/>
臯臯訿訿曾不知其玷<lb/>
　臯臯大言也訿訿小語也不自知其為玷惡小人之<lb/>
　辭也<lb/>
兢兢業業孔填不寜我位孔貶<lb/>
　人心危則君位危憂君之辭也<lb/>
　　　四章<pb n="44b"/>如彼嵗旱草不潰茂如彼棲苴我相此邦無不潰止<lb/>
　苴當作苢車前草也遇旱而草亦如此禾其可知草<lb/>
　亂茂原野之中多然今不散則不茂言凋瘁也且指<lb/>
　一物言之如車前最耐旱亦棲止不横逸他草可知<lb/>
　我觀此邦反無不散者草當亂而不亂人不當亂而<lb/>
　反亂物反性則無生意<lb/>
　　　五章<lb/>
維昔之富不如時維今之疚不如兹彼䟽斯粺胡不自<pb n="45a"/>替職兄斯引<lb/>
　昔之富多君子不如今之富多小人也昔之病少君<lb/>
　子不如今之病少小人也言相反也彼時以為菜此<lb/>
　時以為米以菜為米可見君子之窮病也我不退而<lb/>
　自黙而尚為位之長此事甚大言可慮也此章言胡<lb/>
　不自替職兄斯引下章言職兄斯𢎞不烖我躬語參<lb/>
　差則文遒健<lb/>
　　　六章<pb n="45b"/>池之竭矣不云自頻泉之竭矣不云自中溥斯害矣職<lb/>
兄斯𢎞不烖我躬<lb/>
　池竭不肯言自頻諱無外注之水也泉竭不肯言自<lb/>
　中諱無内發之水也言外之善言不来内之善言亦<lb/>
　不来彼既諱言人皆以何不勿言相戒我猶居位之<lb/>
　長此事甚大又言可慮也此在髙位任重事而無可<lb/>
　奈何徒懷深憂慮後患也<lb/>
　　　七章<pb n="46a"/>昔先王受命有如召公日辟國百里今也日蹙國百里<lb/>
於乎哀哉維今之人不尚有舊<lb/>
　維今之人豈不有似舊者言亦有召公之流但無先<lb/>
　王耳所謂天生堯舜禹稷自至者也<lb/>
　　聞音曰喪蘇郎切訌户工切共居容切邦剥工切<lb/>
　　　兹津之切中諸仍切害何葛切躬姑𢎞切舊巨<lb/>
　　　已切上以二里相叶<lb/>
　　聞字曰替亦作㬱當作㬱以似而轉側吟切止<pb n="46b"/>　　　語之聲也呼音合引當作𢎞亦以似而轉胡<lb/>
　　　肱切㬱𢎞相叶兩章皆稱職兄斯𢎞作引無<lb/>
　　　謂<lb/>
總聞曰古稱昏亂之時如幽如厲蓋無以加也然觀發<lb/>
為篇章抒為歌咏有不諱之朝所難言者至唐猶有<lb/>
此風白居易元稹反以此得名而時君世貴未有逞憾<lb/>
者也至其亡也鄭綮猶以此結驟知躐大位古風雖替<lb/>
而未盡絶也自後有造詩獄有興史禁有嚴著書之<pb n="47a"/>科有峻尺牘之律讀詩可興嘆也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="47b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷十八<lb/>
</p>

  </div>
            <div>
<head>詩總聞卷十九</head> <lb/>
    <p>
<pb n="1a"/>欽定四庫全書<lb/>
　詩總聞卷十九<lb/>
　　　　　　　　　　　　　宋　王質　撰<lb/>
　頌<lb/>
　　　聞頌一<lb/>
南風雅皆周獨頌有周有魯有商魯則本國商則異代<lb/>
季子所觀其辭極天下之美恐魯僖公未足以當之史<lb/>
克亦未足以當之也杜氏以為盛德之所同也為有商<pb n="1b"/>魯故同為盛德魯僖未為盛德與成湯不惟位分不倫<lb/>
而人品亦異季子所言容或有溢美猶之可也孔子所<lb/>
存當纎毫勺撮無差不應孔子魯人私于鄉里情義如<lb/>
此細推恐風亦有魯此當與東山等詩同次而商頌之<lb/>
外亦容有虞夏虞書明良之歌所謂直而不倨者也夏<lb/>
書五子之歌所謂哀而不怨者也不應孔子商後私于<lb/>
祖先系胄如此故此自孔子之後更世綿逺歴亂繁夥<lb/>
不惟有所遺軼而更張移易不可復考又拘于庸儒狹<pb n="2a"/>士而不敢自立所見制于凶朋悍類而不敢有異其言<lb/>
姑存以待識者孔子所稱三百今三百五篇或曰舉成<lb/>
數也若後遷就以附㑹成數或四五六百或七八九百<lb/>
又烏可知此亦未聞子夏所問巧笑倩兮美目盼兮素<lb/>
以為絢兮今無素以為絢兮五字其語意又不相符此<lb/>
恐别有一篇非碩人也而今無見孔子所誦唐棣之華<lb/>
偏其反而豈不爾思室是逺而曰未之思也夫何逺之<lb/>
有正是兄弟隔離之意此恐常棣有首此一章而今不<pb n="2b"/>存則吾自衛反魯然後樂正雅頌各得其所過此以往<lb/>
其不得其所者又不勝計也<lb/>
　　　聞頌二<lb/>
武在頌止有一詩禮武樂最詳周家造基作樂之本其<lb/>
詩乃簡略如此一奏一終為一成始而北出謂攘玁狁<lb/>
之時也當有詩再成而滅商謂陳牧野之時也亦當有<lb/>
詩三成而南謂定荆蠻之時也亦當有詩四成而南國<lb/>
是疆謂服江漢之時也亦當有詩五成而分周公左召<pb n="3a"/>公右謂分陜郊之時也亦當有詩六成而復綴以崇謂<lb/>
伐崇墉之時也亦當有詩六奏而武樂成今存武詩當<lb/>
闕他詩也如時邁如執競如酌如桓如賚如般皆當分<lb/>
配武樂但年祀乆逺古法不傳學者所見不卓守株按<lb/>
圖將何時而已今以禮推之略見總干而山立武王之<lb/>
事也與執競詩相應發揚蹈厲太公之志也與酌詩相<lb/>
應武亂皆坐周公之治也樂歌至亂辭則終所以皆坐<lb/>
而享成與桓賚般等詩相應此五成以前也六成而復<pb n="3b"/>綴以崇餘樂餘聲也與時邁等詩相應此五成以後也<lb/>
所謂遲而又久度獨比諸樂為延袤也今序者以賚為<lb/>
大封不見大封以桓為類禡不見類禡類禡出師之祭<lb/>
今詩皆保定之意以是知皆武樂所用也<lb/>
　　　聞頌三<lb/>
頌諸篇多四字一句其間有一字二字三字至五字者<lb/>
舊説以為取數五行宋孝武使謝莊造郊祀明堂歌辭<lb/>
依五行數木數用三火數用七土數用五金數用九水<pb n="4a"/>數用六此用月令之數也水一火二木三金四土五則<lb/>
洪範之數也蔡邕云東方有木三土五故八南方有火<lb/>
二土五故七西方有金四土五故九北方有水一土五<lb/>
故六若如謝莊之制則八言九言太長今以洪範為定<lb/>
如清廟無射于人叶對越在天則斯一字為句終章曰<lb/>
斯此餘聲也一字者也維清緝熙肇禋皆兩字為句二<lb/>
字者也天作彼作矣彼岨矣三字者也其他四字五字<lb/>
甚多俗以緝熙文王之典六字除之字則五字也無封<pb n="4b"/>靡于爾邦六字除于字則五字也大率凡六字一句皆<lb/>
有助辭無助辭者則有斷句也夙夜基命宥密六字<lb/>
每三字一句基叶熙則非六字也儀式刑文王之典七<lb/>
字刑字斷刑叶方則非七字也九疇初五行萬事無不<lb/>
由之而出謝莊亦有所自來也<lb/>
　周頌<lb/>
　　清廟<lb/>
　　　一章<pb n="5a"/>於穆清廟肅雝顯相濟濟多士秉文之德對越在天駿<lb/>
奔走在廟不顯不承無射于人斯<lb/>
　　維天之命<lb/>
　　　一章<lb/>
維天之命於穆不已於乎不顯文王之德之純假以溢<lb/>
我我其收之駿惠我文王曽孫篤之<lb/>
　　聞音曰命眉巾切叶純下皆以之相叶<lb/>
　　聞句曰一句單入<pb n="5b"/>總聞曰詩稱文王多以於為辭於歎聲也亦見一倡三<lb/>
歎遺音之意大率文王之樂自清廟之外皆有清廟之<lb/>
音也<lb/>
　　維清<lb/>
　　　一章<lb/>
維清<hi>止</hi>緝熙<hi>止</hi>文王之典<hi>止</hi>肇禋<hi>止</hi>迄用有成維周之<lb/>
禎<lb/>
　合兩詩一純一清即見文王氣象清廟亦一清氣象<pb n="6a"/>　尤著大率文王如空虚澄齊武王加之雲雨變化故<lb/>
　不可同語也<lb/>
總聞曰肇禋即肇祀謂后稷也至文王乃始有成書我<lb/>
文考克成厥勲誕膺天命以撫方夏惟九年大統未集<lb/>
勲已成而統未集故其後所言恭天成命而已所謂戎<lb/>
衣天下大定垂拱而天下治于其既成而加之孔子武<lb/>
成者文王受命有此武功成于克商此成非為此也蓋<lb/>
謂武樂一終為一成此既作武樂以象其功又作武成<pb n="6b"/>以述其迹也併載於此<lb/>
　　烈文<lb/>
　　　一章<lb/>
烈文辟公錫兹祉福<hi>止</hi>惠我無疆子孫保之<lb/>
　此君譽臣之辭也<lb/>
無封靡于爾邦維王其崇之<lb/>
　無封無專封也所謂無有封而不告也靡于爾邦勿<lb/>
　私已國也所謂無曲防無遏糴也無靡皆禁止之辭<pb n="7a"/>　也<lb/>
念兹戎功繼序其皇之<hi>止</hi>無競維人四方其訓之不顯<lb/>
維德百辟其刑之於乎前王<hi>止</hi>不忘<lb/>
　此君戒臣之辭也前王尚且不忘辟公其可忘也<lb/>
　　聞音曰首尾皆以之相叶疆旁紐蹻保旁紐愽相<lb/>
　　　叶邦卜工切上叶封下叶崇皇胡公切叶功訓<lb/>
　　　旁紐薰叶人刑旁紐檄叶德<lb/>
總聞曰大率序拘于頌以成功告神明之意故皆以神<pb n="7b"/>明祭祀為言雖無見者且强而歸之此以為即政助祭<lb/>
臣工以為助祭遣廟二者以序叅詩言之皆助祭受遣<lb/>
之詩也何前不言遣於廟後乃言遣於廟慮重出也無<lb/>
由助祭之時相禮之際發語皆曰其其者期之之意也<lb/>
若使誠如序者之言亦必與臣工皆在載見有客之後<lb/>
惜乎遼邈不可復更正也<lb/>
　　天作<lb/>
　　　一章<pb n="8a"/>天作髙山<hi>止</hi>大王荒之彼作矣<hi>止</hi>文王康之彼岨矣<hi>止</hi>
岐有夷之行子孫保之<lb/>
　　聞音曰上句叶荒康行是也行户郎切下句叶矣<lb/>
　　　之是也矣魚其切細推皆叶韓氏岐山操岐有<lb/>
　　　岨我往獨處正用此詩以徂為岨當有所自來<lb/>
　　　旁紐亦近胥祖兩韻仍通用作為做保為補皆<lb/>
　　　叶今西北人猶有此音<lb/>
　　聞句曰一句單入<pb n="8b"/>總聞曰髙山岐山也周家之興自岐緜詩可見<lb/>
　　昊天有成命<lb/>
　　　一章<lb/>
昊天有成命二后受之<hi>止</hi>成王不敢康<hi>止</hi>夙夜基<hi>止</hi>命<lb/>
宥密<hi>止</hi>於緝熙<hi>止</hi>單厥心肆其靖之<lb/>
　成王真成王也<lb/>
　　聞音曰首尾以之相叶中基熙相叶靖旁紐子盈<lb/>
　　　切叶心<pb n="9a"/>　　聞句曰兩句雙入<lb/>
總聞曰並受此丕丕基見書立政初兼稱文王武王繼<lb/>
三稱文王一稱武王又稱以並受此丕丕基故此稱天<lb/>
命亦並言受至言文武之際又自微意也<lb/>
　　我將<lb/>
　　　一章<lb/>
我將我享維羊維牛維天其右之<hi>止</hi>儀式刑<hi>止</hi>文王之<lb/>
典日靖四方<hi>止</hi>伊嘏文王既右饗之<hi>止</hi>我其夙夜畏天<pb n="9b"/>之威于時保之<lb/>
　　聞音曰牛魚其切與之叶末威與之叶相似不爾<lb/>
　　　用右旁紐夷周切叶牛方披耕切叶刑饗旁紐<lb/>
　　　虛良切叶王吳氏三之為韻亦可<lb/>
總聞曰詩多言文王之典今周禮蓋文王之時所著所<lb/>
謂惟王建國辨方正位體國經野設官分職以為民極<lb/>
皆造始之意自太王已有司空<lb/>
　　時邁<pb n="10a"/>　　　一章<lb/>
時邁其邦昊天其子之實右序有周薄言震之莫不震<lb/>
疊懷柔百神及河喬嶽允王維后明昭有周式序在位<lb/>
載戢干戈載櫜弓矢我求懿德肆于時夏允王保之<lb/>
　　執競<lb/>
　　　一章<lb/>
執競武王無競維烈不顯成康上帝是皇自彼成康奄<lb/>
有四方斤斤其明鐘鼓喤喤磬筦將將降福穰穰降福<pb n="10b"/>簡簡威儀反反既醉既飽福禄來反<lb/>
　　思文<lb/>
　　　一章<lb/>
思文后稷克配彼天立我烝民莫匪爾極貽我來牟帝<lb/>
命率育無此疆爾界陳常于時夏<lb/>
　　聞音曰牟讀作謨育旁紐讀作余相叶夏讀作懈<lb/>
　　　叶界今謨西人猶作此音懈南人猶作此音<lb/>
　　聞事曰毛氏來牟麥也説文來麰麥也亦可通用<pb n="11a"/>總聞曰生民言誕降嘉種至此又言貽我來牟恐止是<lb/>
舜降此種故曰汝后稷播時百穀鄭氏赤烏將牟麥俱<lb/>
來雖可附㑹要未必實然大率亦履神迹吞鳥卯之比<lb/>
毛氏則不如此也<lb/>
　　臣工<lb/>
　　　一章<lb/>
嗟嗟臣工敬爾在公王釐爾成來咨來茹<hi>止</hi>嗟嗟保介<lb/>
維莫之春亦又何求如何新畬<hi>止</hi>於皇来牟將受厥明<pb n="11b"/>明昭上帝<lb/>
　此於皇來牟即思文貽我來牟也上帝即思文帝命<lb/>
　也大率周家凡舉農事必舉后稷<lb/>
迄用康年命我衆人庤乃錢鎛奄觀銍艾<lb/>
　此恐是藉田之禮禮天子乃以元日祈穀于上帝乃<lb/>
　擇元辰天子親載耒耜措之于參保介之御間三公<lb/>
　九卿諸侯大夫天子躬耕帝藉天子三推三公五推<lb/>
　卿諸侯九推此臣工公卿侯大夫也保介參保介也<pb n="12a"/>　元日正月一日也元辰三月一日也故謂莫春<lb/>
　　聞音曰茹人余切叶畬艾魚刈切叶帝集韻茹如<lb/>
　　　艾乂皆通年禰因切叶人如克配彼天叶立我<lb/>
　　　烝民皆不為韻然則古詩縱横委曲多叶余但<lb/>
　　　得叶韻已足安能盡如古風也<lb/>
　　聞訓曰奄忽也方新畬忽刈穫當與新畬連玩即<lb/>
　　　覺銍艾有力<lb/>
　　聞用曰銍䕶禾短䥥非穫從金可見<pb n="12b"/>總聞曰嗟嗟之意可以動人亦又如何皆于人有感古<lb/>
人相與皆真情故發語吐懷有餘味也<lb/>
　　噫嘻<lb/>
　　　一章<lb/>
噫嘻成王既昭假爾率時農夫播厥百穀<hi>止</hi>駿發爾私<lb/>
終三十里亦服爾耕十千維耦<lb/>
　成王真成王也與昊天有成命成王同鄭氏昊天有<lb/>
　成命成王成此王功也毛氏此成王成是王事也鄭<pb n="13a"/>　氏成此王功也何用費力也<lb/>
　　聞音曰穀古候切叶耦集韻榖一木也一善也皆<lb/>
　　　居候切上句爾叶里一章兩上叶兩下叶<lb/>
總聞曰噫嘻亦嗟嗟但嗟嗟君接臣噫嘻下接上皆有<lb/>
情也<lb/>
　　振鷺<lb/>
　　　一章<lb/>
振鷺于飛于彼西雝我客戾止亦有斯容<hi>止</hi>在彼無惡<pb n="13b"/>在此無斁庶幾夙夜以永終譽<lb/>
　　聞音曰斁都故切<lb/>
　　聞跡曰西雝但廱非辟也公緘鼎王在下保雝薛<lb/>
　　　氏深悉古文疑下保雝者宫名如西雝之類又<lb/>
　　　尹卣正飲西宫熹熹亦雝也疑即西雝然則雝<lb/>
　　　既有上下亦當有東西偶集于西爾<lb/>
總聞曰不必以客遂衍意為二王之後賓亦客也何不<lb/>
以鹿鳴彤弓比此詩恐止是羣臣也<pb n="14a"/>　　豐年<lb/>
　　　一章<lb/>
豐年<hi>止</hi>多黍<hi>止</hi>多稌<hi>止</hi>亦有髙廩<hi>止</hi>萬億及秭為酒為<lb/>
醴烝畀祖妣以洽百禮降福孔皆<lb/>
　齊侯鐘用享于其皇祖皇妣皇母皇考則祖與妣配<lb/>
　母與考配又齊侯鐘亦然伯碩父鼎追孝于朕皇考<lb/>
　釐仲王母乳母古者不耑言祖母考妣又碩父鼎亦<lb/>
　然不見此則祖妣似可疑也禮以享先妣鄭氏姜嫄<pb n="14b"/>　也以享先祖鄭氏先王先公也易過其祖遇其妣古<lb/>
　配耦之語多然而後世惟執父母為考妣雖書則然<lb/>
　相傳無定稱也<lb/>
　　聞音曰年禰因切廩旁紐作臨上下相叶中黍稌<lb/>
　　　相叶皆舉里切與上四韻皆叶<lb/>
　　聞用曰禮厚薄之齊酒厚者也醴薄者也所謂醴<lb/>
　　　酒至漢猶有此名見楚元王傳<lb/>
總聞曰所食之餘藏之于廪以待他年故曰亦有毛氏<pb n="15a"/>亦大也集韻奕大也亦又也語勢作又為當<lb/>
　　有瞽<lb/>
　　　一章<lb/>
有瞽有瞽在周之庭<hi>止</hi>設業設虡崇牙樹羽應田縣鼓<lb/>
鞉磬柷圉既備乃奏簫管備舉<hi>止</hi>喤喤厥聲肅雝和鳴<lb/>
先祖是聴我客戾止永觀厥成<lb/>
　　聞音曰聴他經切<lb/>
　　聞句曰首兩句總起下六句叶瞽又下五句叶庭<pb n="15b"/>　　　分叶首兩句此詩人别一規制<lb/>
　　聞字曰説文引詩鐘鼓鍠鍠或從音執競作鍠此<lb/>
　　　亦當作鍠以喤為小兒聲引詩其泣喤喤此與<lb/>
　　　鐘鼓之聲不類然亦通用<lb/>
總聞曰此詩雖簡合樂略備毛氏業大板也所以飾栒<lb/>
為縣也植為虡衡為栒蓋鐘磬之縣也毛氏崇牙上飾<lb/>
卷然後可以縣孔氏虡之上齒以其形卷得掛繩于上<lb/>
而為縣也樹羽置羽也置於栒虡之上角亦以為飾也<pb n="16a"/>小師下管擊應鼓鄭氏鞞屬也大師下管播樂器令奏<lb/>
鼓陳鄭氏田當作<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    <graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>小鼓也小胥正樂縣之位鄭氏<lb/>
樂縣鐘磬也鐘師凡樂事以鐘鼓奏九夏夏大也此則<lb/>
大鼓也應田皆小鼓也眡瞭播鼗擊頌磬笙磬小師鼓<lb/>
鼗柷敔鄭氏鼗如鼓而小亦小鼓也柷如漆筩中有椎<lb/>
敔木虎也小師鼓鼗柷敔壎簫管絃歌毛氏簫編小竹<lb/>
管如篴併而吹之此皆在庭之樂也自今推古略見先<lb/>
設鐘磬之縣于庭然後小鼓與大鼓間作小鼓與磬亦<pb n="16b"/>間作小鼓多種大鼓單種小鼓節雜大鼓節全樂磬與<lb/>
小鼓相叅為節以均和諸樂大鼓統而鎮之鼓磬既備<lb/>
則簫管次用蓋歴神坐舉獻爵大樂器則一定而不動<lb/>
凡以手擊者大也小樂器則随步而屢移凡以口吹者<lb/>
小也喤喤大樂器之聲也肅雝和鳴小樂器之聲也至<lb/>
永而後成成猶終也此當是武樂禮武之備戒之已久<lb/>
何也曰病不得其衆也咏嘆之滛液之何也曰恐不及<lb/>
事也遲之遲之又乆何也曰武始而北出再成而滅商<pb n="17a"/>三成而南四成而南國是疆五成而分周公左召公右<lb/>
六成而復綴一崇則武之遲久不亦宜乎此所謂水觀<lb/>
厥成也<lb/>
　　潛<lb/>
　　　一章<lb/>
猗與漆沮潛有多魚有鱣有鮪鰷鱨鰋鯉以享以祀以<lb/>
介景福<lb/>
　　聞音曰祀逸職切福筆力切<pb n="17b"/>總聞曰舊説漆沮水緩合為渭水則急不必如此但可<lb/>
潛則多魚春渗子於草冬匿身於穴非有可潛之所則<lb/>
魚不能蕃毛氏潛摻也孔氏積柴養魚曰摻四月匪鱣<lb/>
匪鮪潛逃于淵鶴鳴魚在于渚或潛在淵何必他求或<lb/>
謂周家起自漆沮故取此地之魚以祀先祖若爾他物<lb/>
皆取初興之地則可似未甚通也<lb/>
　　雝<lb/>
　　　一章<pb n="18a"/>有來雝雝至止肅肅相維辟公天子穆穆於薦廣牡相<lb/>
予肆祀假哉皇考綏予孝子宣哲維人文武維后燕及<lb/>
皇天克昌厥後<lb/>
　宣哲文武皆稱辟公之能也嘉皇考而安孝子舉其<lb/>
　在列言之此宣哲者也此文武者也所以上安及乎<lb/>
　天而下昌及乎後也<lb/>
綏我眉壽介以繁祉既右烈考亦右文母<lb/>
　烈考武王文母武王之配也成王母也猶碩父鼎所<pb n="18b"/>　謂皇考王母大率古以考配母也或謂皇考繼言不<lb/>
　顯皇祖其作福元孫又言汝考壽萬年俾百斯男則<lb/>
　是祖考併言也<lb/>
　　聞音曰后後皆狠口切又皆下五切莊子石户之<lb/>
　　　農亦作石后之農詩間以上聲取叶如桑柔祖<lb/>
　　　與後叶時邁后與保叶保讀作補母滿罪切叶<lb/>
　　　祉<lb/>
總聞曰皇考即烈考皆謂武王也孝子成王也毛氏皇<pb n="19a"/>考文王也祖無稱考之理孫無稱子之法烈考武王也<lb/>
文母太姒也母子無並右之儀鄭氏光明之考文德之<lb/>
母以為見右助而歸美一是一非是者其稱考母均也<lb/>
非者右烈考蓋文王在右右文母盖太姒在右左右配隂<lb/>
陽左陽而右隂是豈可易而或以古者以右為尊非尊<lb/>
也蓋先也左静右動動者于用為先故漢右丞相先丞<lb/>
相次然非古義也<lb/>
　　載見<pb n="19b"/>　　　一章<lb/>
載見辟王曰求厥章龍旂陽陽和鈴央央鞗革有鶬休<lb/>
有烈光率見昭考以孝以享<hi>止</hi>以介眉壽永言保之思<lb/>
皇多祜烈文辟公綏以多福俾緝熙于純嘏<lb/>
　　聞音曰享虚良切嘏後五切嘏從古亦可以古取<lb/>
　　　聲韓氏飫沃羶薌產祥降嘏鳯凰應奏舒翼自<lb/>
　　　舞舞嘏相叶此當以嘏叶祜<lb/>
總聞曰諸侯來朝成王又從成王而享武王也皇考昭<pb n="20a"/>考烈考凡稱考皆武王薛氏言考不特其父謂其大父<lb/>
曰皇考謂其曾祖曰皇考謂其髙祖曰顯考髙克尊用<lb/>
作昭穆考後仲並謂祖也乃不知何祖禮王父曰皇祖<lb/>
考王母曰皇祖妣父曰皇考母曰皇妣漢儒所記已於<lb/>
周器有違而薛氏又益舛也漢距周經秦古書已殘古<lb/>
器又未出反不若後人有所考訂薛氏所見雖愽不免<lb/>
有近世儒者之獘其他昭考烈考又將何以處之<lb/>
　　有客<pb n="20b"/>　　　一章<lb/>
有客有客亦白其馬有萋有且敦琢其旅有客宿宿有<lb/>
客信信言授之縶以縶其馬<hi>止</hi>薄言追之左右綏之既<lb/>
有滛威降福孔夷<lb/>
　　聞音曰馬滿補切前後馬皆叶旅<lb/>
　　聞字曰宿宿信信行辭叠字常事不必宿宿兩宿<lb/>
　　　信信四宿<lb/>
總聞曰以白馬而衍為商又衍為微子似不必爾大害<pb n="21a"/>義者孔氏微子來見祖廟之樂歌也京師既有商廟已<lb/>
非又自有樂歌亦非審爾何不入商頌而厠周頌孔子<lb/>
必不混殽君臣錯雜今昔如此當是佐武王克商之功<lb/>
臣叔振鐸奉陳常車周公旦把大鉞畢公把小鉞太顛<lb/>
閎夭執劍毛叔鄭奉明水衛康叔封布兹召公奭贊采<lb/>
師尚父牽牲尹侯策祝既助成淫威自當受夷福也<lb/>
　　武<lb/>
　　　一章<pb n="21b"/>於皇武王無競維烈允文文王克開厥後<hi>止</hi>嗣武受之<lb/>
勝殷遏劉耆定爾功<lb/>
　　聞音曰王相叶受旁紐叔劉旁紐陸功旁紐谷皆相叶<lb/>
總聞曰鄭氏嗣武嗣子武王也甚善文王開之武王受之文<lb/>
王世子武王九十三而終則是武王癸丑生乙酉崩方其觀<lb/>
兵孟津已八十五及其克商已八十七所謂耆定爾功既老<lb/>
而始定功也禮咏嘆之淫液之鄭氏歌遲之也不知句凡七<lb/>
字凡二十八而遲遲久立于綴鄭氏奏武曲一終為一成凡<pb n="22a"/>六成而復綴反位止也其節奏既如此之多其晷刻亦必所<lb/>
厯之久又當是非獨此一詩亦有他詩而後世不可復知也<lb/>
　　閔予小子<lb/>
　　　一章<lb/>
閔予小子遭家不造<hi>止</hi>嬛嬛在疚於乎皇孝永世克孝<lb/>
<hi>止</hi>念兹皇祖陟降庭止維予小子夙夜敬止<hi>止</hi>於乎皇<lb/>
王繼序思不忘<lb/>
　皇考武王也皇祖文王也思武王而又念文王也皇<pb n="22b"/>　王總言之也<lb/>
　　聞音曰中以止相叶或用止上一字叶庭他定切<lb/>
　　　旁紐叶敬<lb/>
總聞曰與烈文末辭皆同烈文君戒臣此君自謂也<lb/>
　　訪落<lb/>
　　　一章<lb/>
訪予落止率時昭考於乎悠哉朕未有艾<hi>止</hi>將予就之<lb/>
繼猶判渙維予小子未堪家多難<hi>止</hi>紹庭上下陟降厥<pb n="23a"/>家休矣皇考以保明其身<lb/>
　紹皇考之直而陟降於家承皇考之休而保明於身<lb/>
　未及于天下也則以小子之故此成王謙辭也<lb/>
　　聞音曰艾魚刈切叶止家古胡切説文身躳也躳<lb/>
　　　身也從吕旁紐廬可以廬取聲説文軀體也廣<lb/>
　　　韻體身也從區亦可以區取聲叶家家讀作孤<lb/>
總聞曰訪落小毖皆言未堪家多難管蔡之變武庚之<lb/>
變淮夷徐奄之變所謂多難也尋詩當是成王已悟則<pb n="23b"/>既踐阼數年以後非訪落之時也經世乙酉成王踐位<lb/>
丙戌三監及淮夷叛周公東征則是踐阼之初此疑即<lb/>
在戊子三監平始黜商命魯侯伯禽誓師于費淮夷亦<lb/>
平此成王悔往更前之時也烏得謂之訪落集韻一曰<lb/>
落居也一曰宫室始成祭之為落也經世庚寅周公往<lb/>
營成周去東征西還二年得非所謂者此洛也洛或誤<lb/>
轉為落古字亦通用然落亦宅意與宅洛相通識者更<lb/>
詳<pb n="24a"/>　　敬之<lb/>
　　　一章<lb/>
敬之敬之天維顯思命不易哉<hi>止</hi>無曰髙髙在上陟降<lb/>
厥士日監在兹<hi>止</hi>維予小子不聰敬止<hi>止</hi>日就月將學<lb/>
有緝熙于光明佛時仔肩示我顯德行<lb/>
　毛氏鄭氏以君臣為酬酢今觀哉兹無曰皆臣辭小<lb/>
　子予我皆君辭如江漢亦合君臣為辭也<lb/>
　　聞音曰哉將黎切明謨郎切行户郎切<pb n="24b"/>　　聞訓曰仔肩毛氏克也鄭氏任也以兩字為一訓<lb/>
　　　未見<lb/>
總聞曰閔予小子訪落敬之末章皆稱維予小子或謂<lb/>
前二詩禱祖考之詩故閔予小子稱皇祖者一皇考者<lb/>
一訪落稱昭考皇考者再此詩禱天之詩故稱天者一<lb/>
以為成王自發辭與前二詩均也似亦有理但語勢未<lb/>
然<lb/>
　　小毖<pb n="25a"/>　　　一章<lb/>
予其<hi>止</hi>懲而<hi>止</hi>毖後患莫予荓蜂<lb/>
　有小毖當有大毖此例頗多言小必有大言大必有<lb/>
　小以别之也<lb/>
自求辛螫肇允彼桃蟲<lb/>
　勿近荓蜂近之是自求其辛螫也其初信為桃蟲之<lb/>
　無傷而不知其有毒也荓蜂草蜂也桃蟲桃蠧蟲也<lb/>
拚飛維鳥<pb n="25b"/>　其類又有大者如鳥其毒甚於荓蜂則獨蜂也獨蜂<lb/>
　大如燕人遭螫者立亡蜂中至可畏者也草蜂革蜂<lb/>
　石蜂皆不及<lb/>
未堪家多難予又集于蓼<lb/>
　　聞跡曰蓼地名也見春秋楚公子滅蓼一在壽州<lb/>
　　　霍邱縣唐所謂蓼州也一在唐州湖陽縣杜氏<lb/>
　　　所謂二國者也書成王黜殷命滅淮夷還歸在<lb/>
　　　豐當時淮夷不賓成王蓋自征之所謂撫萬邦<pb n="26a"/>　　　巡侯甸四征弗庭者也言又集于蓼蓋征淮之<lb/>
　　　時也孔氏黜殷在周公東征之時滅淮夷在成<lb/>
　　　王即政之後事相因故連言之此頗得其實<lb/>
總聞曰鄭氏以為信管蔡疑周公其後懲艾之辭也今<lb/>
觀稱懲似有懲于前也稱毖似有謹于後也管蔡纔息<lb/>
淮夷又騷此所謂多難也閔予小子訪落敬之小毖四<lb/>
詩或當在雅而今在頌必有不得其所者序者既以神<lb/>
明祭祀為頌之端曰閔予小子嗣王朝于廟猶之可也<pb n="26b"/>訪落嗣王謀於廟亦猶之可也敬之羣臣進戒嗣王此<lb/>
嗣王求助恐與盛德成功告神之意有戾何不皆言在<lb/>
廟非不欲之自度有所不安也<lb/>
　　載芟<lb/>
　　　一章<lb/>
載芟載柞其耕澤澤千耦其耘徂隰徂畛侯主侯伯<hi>止</hi>
侯亞侯旅侯疆侯以有嗿其饁<hi>止</hi>思媚其婦有依其士<lb/>
有略其耜<hi>止</hi>俶載南畆播厥百穀實函斯活<hi>止</hi>驛驛其<pb n="27a"/>達有厭其傑<hi>止</hi>厭厭其苗綿綿其麃<hi>止</hi>載穫濟濟有實<lb/>
其積萬億及秭<hi>止</hi>為酒為醴烝畀祖妣以洽百禮<hi>止</hi>有<lb/>
飶其香邦家之光<hi>止</hi>有椒其馨胡考之寜<hi>止</hi>匪且有且<lb/>
匪今斯今<hi>止</hi>振古如兹<lb/>
　　聞音曰柞側伯切澤直格切伯與澤一叶饁與伯<lb/>
　　　一叶不換韻士耜連一叶穀活連一叶活呼酷<lb/>
　　　切達傑連一叶達陀悦切苗麃連一叶麃表驕<lb/>
　　　切濟積秭連一叶濟子禮切積子易切醴妣禮<pb n="27b"/>　　　連一叶香光連一叶馨寜連一叶末一句單結<lb/>
　　　如生民體意凡十一叶<lb/>
總聞曰此詩凡其意所起皆曰有有嗿其饁有依其士<lb/>
有略其耜有厭其傑有實其積有飶其香有椒其馨如<lb/>
生民意所起皆曰誕誕有皆發辭也發辭雖是虚語其<lb/>
間物態事情燦可覩也<lb/>
　　良耜<lb/>
　　　一章<pb n="28a"/>畟畟良耜俶載南畆<hi>止</hi>播厥百穀實函斯活<hi>止</hi>或來瞻<lb/>
女載筐及筥其饟伊黍<hi>止</hi>其笠伊糾其鎛斯趙以薅荼<lb/>
蓼<hi>止</hi>荼蓼朽止黍稷茂止<hi>止</hi>穫之挃挃積之栗栗<hi>止</hi>其<lb/>
崇如墉其比如櫛以開百室<hi>止</hi>百室盈止婦子寜止<hi>止</hi>
殺時犉牡有捄其角以似以續<hi>止</hi>續古之人<lb/>
　　聞音曰畆滿罪切畆與耜一叶活呼酷切活與穀<lb/>
　　　一叶女筥黍一叶糾趙蓼一叶糾其皎切朽茂<lb/>
　　　一叶挃栗一叶墉櫛室一叶盈寜一叶牡角續<pb n="28b"/>　　　一叶角姑沃切末一句單結如載芟體凡九叶<lb/>
總聞曰兩詩皆稱實函斯活此非習知田野深探物情<lb/>
不能道此語<lb/>
　　絲衣<lb/>
　　　一章<lb/>
絲衣其紑載弁俅俅自堂徂基自羊徂牛<hi>止</hi>鼐鼎及鼒<lb/>
兕觥其觩㫖酒思柔不吳不敖胡考之休<lb/>
　　聞音曰呉氏以牛為魚竒切叶鼒津之切不若以<pb n="29a"/>　　　牛附上以鼒附下自叶<lb/>
總聞曰將祭而眡牲眡饌眡器之類也既畢燕以勞之<lb/>
自堂徂基自上而下也自羊徂牛自小而大也鼐鼎及<lb/>
鼒自大而小也言往復檢校也<lb/>
　　酌<lb/>
　　　一章<lb/>
於鑠王師遵養時晦時純熙矣<lb/>
　尋詩無酌字亦無酌意恐鑠字是灼字陸氏酌亦作<pb n="29b"/>　汋與酌同意而與灼同形與灼同音恐初傳是灼字<lb/>
　已而漸轉作汋又漸轉作酌集韻鑠亦作燿灼亦作<lb/>
　燋字畫相犯甚多説文鑠銷也灼灸也皆是火意或<lb/>
　古字通用亦未可知<lb/>
是用大介我龍受之<hi>止</hi>蹻蹻王之造載用有嗣實維爾<lb/>
公允師<lb/>
　爾公允師太公也武王沒成王嗣太公尚無恙見書<lb/>
　二公其一太公<pb n="30a"/>　　聞音曰矣之嗣師相叶矣魚竒切嗣詳兹切亦叶師<lb/>
總聞曰遵養時晦謂文王也我龍受之謂武王也載<lb/>
用有嗣謂成王也公號師官則望也湯造商専以伊尹<lb/>
為辭曰聿求元聖與之戮力以與爾有衆請命上天武<lb/>
王造周亦専以太公為辭曰既獲仁人敢祗承上帝以<lb/>
遏亂略或謂太公周召之徒此不然也尋詩可見此詩<lb/>
公字上加以實師字上加以允至確之辭也<lb/>
　　桓<pb n="30b"/>　　　一章<lb/>
綏萬邦屢豐年<lb/>
　在第四句以為首題此詩主意在桓<lb/>
天命匪解桓桓武王保有厥士于以四方<hi>止</hi>克定厥家<lb/>
於昭于天皇以間之<lb/>
　　聞音曰邦補耕切年彌因切相叶家旁紐作甲間<lb/>
　　　旁紐作甲可叶又天間一叶别出<lb/>
　　聞字曰間作閒古字多用此日當作月可與天相<pb n="31a"/>　　　叶閒亦讀作賢賢音閒以賢取聲閒賢通用<lb/>
總聞曰此歸馬放牛之後也士則保之家則定之天意<lb/>
可知自此無復事也君其處之以閒爾<lb/>
　　賚<lb/>
　　　一章<lb/>
文王既勤止我應受之敷時繹思<hi>止</hi>我徂維求定時周<lb/>
之命於繹思<lb/>
　尋詩皆無賚字亦無賚意當是諸詩間有無題者後<pb n="31b"/>　人衍意取題武成一戎衣天下大定此徂維求定則<lb/>
　是大定也此時周之命則是武成列爵分土之命由<lb/>
　此遂以賚為題又恐其不可也此詩再我集韻予我<lb/>
　也又予賜予也曲意為辭釋所以予之之意蓋自我<lb/>
　生辭而其心有所不安故其辭不覺涉無謂也賚為<lb/>
　予其誰不知予必於善人亦其誰不知豈有武王聖<lb/>
　君而錫予惡人乎其無謂可見也<lb/>
　　聞音曰兩思相叶前叶止與之叶止真而切後叶<pb n="32a"/>　　　定與命叶皆結以思<lb/>
總聞曰文王以勤造始我亦當以勤受成初言繹推而<lb/>
廣之故曰敷再言繹敷之不足盡之故曰於説文繹抽<lb/>
絲也絲細也長也漸抽漸出也不當作陳思辭也作辭<lb/>
則有餘味作惟則既云繹又云思即覺語繁而意枯上<lb/>
時辭也於辭也下思辭也中存一繹字有詠歎滛液之<lb/>
勢此則在人㑹意也<lb/>
　　般<pb n="32b"/>　　　一章<lb/>
於皇時周<lb/>
　題如賚於詩無見亦是推衍武成之文末云垂拱而<lb/>
　天下治即有樂意此詩處頌之終故以處武成之終<lb/>
　者倣之雖不失為師經然亦用意太過也<lb/>
陟其髙山嶞山喬嶽允猶翕河敷天之下裒時之對時<lb/>
周之命<lb/>
　　聞音曰此詩叶音皆在末語上一字恐是其音如<pb n="33a"/>　　　此通稱三字單稱一字於皇時者周也陟其髙<lb/>
　　　者山也嶞山喬者嶽也允猶翕者河也髙與喬<lb/>
　　　叶翕旁紐作熙熙與前時後之叶敷天之者下<lb/>
　　　也裒時之者對也時周之者命也以之相叶古<lb/>
　　　人皆不徒然雖其音不可得而聞然搜辭尋音<lb/>
　　　未至於害義悖理特好古之過爾<lb/>
總聞曰尚恐天下未習周號也初曰是為周末曰是為<lb/>
周初末相應庶天下知今代之為周非故商也前詩亦<pb n="33b"/>曰時周之命蓋我知天下為周而再三繹之勿使其復<lb/>
為商也兩言時周之命一謂己一謂人也善哉孟子之<lb/>
言曰由湯至于武丁賢聖之君六七作天下歸商久矣<lb/>
久則難變也武丁朝諸侯有天下猶運之掌也紂之去<lb/>
武丁未久其故家遺俗流風善政猶有存者經世武王<lb/>
克商己卯以武庚守商都而續之庚辰以管叔蔡叔霍<lb/>
叔分商畿為三而監之八年丙戌而同叛又三年戊子<lb/>
而乃平又三年庚寅以西周去闗東之逺也又營東周<pb n="34a"/>又二年壬辰成周而周公分政成周東郊又五年丙申<lb/>
君陳繼之又二十九年癸亥畢公繼之又二十六年而<lb/>
康王崩昭王立其後不復詳見此事書陳其迹詩陳其<lb/>
意則商周之際雖逺而可想見也<lb/>
　<lb/>
　<lb/>
　<lb/>
　<pb n="34b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷十九<lb/>
</p>

  </div>
            <div>
<head>詩總聞卷二十</head> <lb/>
    <p>
<pb n="1a"/>欽定四庫全書<lb/>
　詩總聞卷二十<lb/>
　　　　　　　　　　　　宋　王質　撰<lb/>
　魯頌<lb/>
　　駉<lb/>
　　　一章<lb/>
駉駉牡馬在坰之野薄言駉者有驈有皇有驪有黄以<lb/>
車彭彭思無疆思馬斯臧<pb n="1b"/>　　　二章<lb/>
駉駉牡馬在坰之野薄言駉者有騅有駓有騂有騏以<lb/>
車伾伾思無期思馬斯才<lb/>
　　　三章<lb/>
駉駉牡馬在坰之野薄言駉者有驒有駱有駵有雒以<lb/>
車繹繹思無斁思馬斯作<lb/>
　　　四章<lb/>
駉駉牡馬在坰之野薄言駉者有駰有騢有驔有魚以<pb n="2a"/>車祛祛思無邪思馬斯徂<lb/>
　思皆辭也一言以蔽之曰思無邪孔子自發此辭非<lb/>
　引此語也或用此語亦可蓋辭韻雖不同而意故在<lb/>
　也邪祥余切與徐徐同邪羊諸切與餘余同二字相<lb/>
　通緩也邪徐嗟切與斜□同不正也審爾三字皆從<lb/>
　牙入麻韻亦可三字皆同余入魚韻亦可孔子雖引<lb/>
　魚韻之詩自入麻字之意也思與邪同雖引語辭之<lb/>
　詩自入思惟之意也蘇氏有思皆邪無思則土木也<pb n="2b"/>　當何使有思而無邪無思而非土木此孔子之所盡<lb/>
　心也此是否固未論又曰孔子於詩其有㑹於吾心<lb/>
　則此甚善既㑹心不逆所從來亦不追所從往自是<lb/>
　吾心有見非干詩也聖賢引詩多然而此尤足以令<lb/>
　人起意也<lb/>
　　聞音曰馬滿補切野上與切者掌與切彭鋪郎切<lb/>
　　　才斯西切繹弋灼切斁弋灼切騢謨孤切邪祥<lb/>
　　　余切<pb n="3a"/>　　聞字曰戰馬用牡不用牝惡亂而難整也此當是<lb/>
　　　習戰待敵或改作牧恐非十六種馬惟魚黄皇<lb/>
　　　雒無旁從集韻馬二目白曰魚黄與皇雒與駱<lb/>
　　　相犯集韻馬黄白曰騜或從䮲白色黒髦尾曰<lb/>
　　　駱或作雒但不言其少異安庇詩必不同章重<lb/>
　　　出也凡物未有不從其本類者詩偶省文其他<lb/>
　　　字畫多然<lb/>
　　聞跡曰毛氏坰逺野也邑外曰郊郊外曰野野外<pb n="3b"/>　　　曰林林外曰坰鄭氏牧於坰野辟民居與良田<lb/>
　　　也禮以官田牛田賞田牧田任逺郊之地此説<lb/>
　　　甚善説文坰牧馬苑也引此在坰之野則是上<lb/>
　　　下駉字同也恐許氏不若毛鄭氏之長<lb/>
總聞曰山北山西山東之馬皆良東差下於西西差下<lb/>
於北惟南最下僖公東馬從事於荆舒淮夷之間宜乎<lb/>
得志也<lb/>
　　有駜<pb n="4a"/>　　　一章<lb/>
有駜有駜駜彼乗黄夙夜在公在公明明振振鷺鷺于<lb/>
下鼓咽咽醉言舞于胥樂兮<lb/>
　　　二章<lb/>
有駜有駜駜彼乗牡夙夜在公在公飲酒振振鷺鷺于<lb/>
飛鼓咽咽醉言歸于胥樂兮<lb/>
　乗黄趨公所也明明自夙及夜然未暗也振鷺下鷺<lb/>
　將宿晚之候也言舞正歡之時也乗牡亦趨公所也<pb n="4b"/>　飲酒自夙及夜然尚飲也振鷺飛鷺將起曉之候也<lb/>
　言歸已䦨之時也<lb/>
　　　三章<lb/>
有駜有駜駜彼乗駽夙夜在公在公載燕自今以始嵗<lb/>
其有君子有穀貽孫子于胥樂兮<lb/>
　載燕又燕也前二章一㑹也此一章一㑹也記時候<lb/>
　早晚前已以鷺于下于飛言之記歡情始末前已以<lb/>
　醉言舞言歸言之至是則以頌禱之情結之前二章<pb n="5a"/>　所言此亦有此一章所言前亦有互相備也特頌禱<lb/>
　最為至情故以為結辭<lb/>
　　聞音曰明謨郎切下後五切牡莫後切駽呼縣切<lb/>
　　　有羽軌切<lb/>
總聞曰頌禱之辭多言福言禄而此獨言豐年自今以<lb/>
始言昔多無年也春秋自莊閔至僖十餘年之間莊二<lb/>
十五年大水二十七年無麥禾二十九年有蜚僖二年<lb/>
三年冬春夏不雨此詩當是此年以後也蓋自隠公弑<pb n="5b"/>于羽父桓公弑于彭生莊公雖免于叔牙而公子<lb/>
般公子開卒不克免于慶父至是僖公得季友之<lb/>
力加奚斯之助除慶父之逼同經患難共享安平其情<lb/>
豈比于經常之君臣故此夙夜在公其禮亦非經常之<lb/>
燕饗也<lb/>
　　泮水<lb/>
　　　一章<lb/>
思樂泮水薄采其芹魯侯戾止言觀其旂其旂筏筏鸞<pb n="6a"/>聲噦噦無小無大從公于邁<lb/>
　　　二章<lb/>
思樂泮水薄采其藻魯侯戾止其馬蹻蹻其馬蹻蹻其<lb/>
音昭昭載色載笑匪怒伊教<lb/>
　　　三章<lb/>
思樂泮水薄采其茆魯侯戾止在泮飲酒既飲㫖酒永<lb/>
錫難老順彼長道屈此羣醜<lb/>
　　　四章<pb n="6b"/>穆穆魯侯敬明其德敬慎威儀維民之則允文允武昭<lb/>
假烈祖靡有不孝自求伊祜<lb/>
　　　五章<lb/>
明明魯侯克明其德既作泮宫淮夷攸服矯矯虎臣在<lb/>
泮獻馘淑問如臯陶在泮獻囚<lb/>
　魯侯將至則喜泮水魯侯已至則喜魯侯變思樂而<lb/>
　言穆穆明明變泮水而言魯侯變戾止而言明德人<lb/>
　情漸變物態漸更故詩人措辭有差<pb n="7a"/>　　　六章<lb/>
濟濟多士克廣德心桓桓于征狄彼東南烝烝皇皇不<lb/>
呉不揚不告于訩在泮獻功<lb/>
　變穆穆明明而言濟濟變魯侯而言多士總言獻馘<lb/>
　獻囚獻功之人也大率主意皆定東南之事獻功獻<lb/>
　其所成之功以待賞錫也<lb/>
　　　七章<lb/>
角弓其觩束矢其搜戎車孔愽徒御無斁既克淮夷孔<pb n="7b"/>淑不逆式固爾猶淮夷卒獲<lb/>
　變獻馘獻囚獻功而言角弓束矢戎車變多士而言<lb/>
　徒御總言弓矢戎車之人也<lb/>
　　　八章<lb/>
翩彼飛鴞集于泮林食我桑黮懷我好音<lb/>
　桑黮春夏時與芹藻茆相應<lb/>
憬彼淮夷來獻其琛元龜象齒大賂南金<lb/>
　　聞音曰旂其斤切蹻居表切昭之繞切茆力九切<pb n="8a"/>　　　老魯吼切道徒厚切服蒲北切馘以璧切陶夷<lb/>
　　　周切南尼心切訩許容切斁弋灼切逆宜脚切<lb/>
　　　獲黄郭切<lb/>
　　聞訓曰觩弓弦急也搜矢發也今曠野廣場聞發<lb/>
　　　矢有此聲愽寛也鄭氏改愽作傅盖欲叶斁音<lb/>
　　　杜又欲叶逆音遇叶獲音䕶今不改自叶定從<lb/>
　　　呉氏<lb/>
　　聞物曰茆蓴菜也與芹藻皆泮水所產采此以為<pb n="8b"/>　　　飲酒之葅此物多生陂澤可見在郊<lb/>
總聞曰禮天子將出征類于上帝宜乎社造乎禰禡于<lb/>
所征之地受命于祖受成於學出征執有罪反釋奠于<lb/>
學以訊馘告古之所謂學者君臣上下㑹集禮樂刑政<lb/>
發施之所在朝所與見者寡在學所與見者衆辟雍學<lb/>
之兩所泮亦學之一所其他先世之别廟先臣之别位<lb/>
以至射圃宣榭無所不有可以祭祀可以燕饗可以刑<lb/>
賞可以㳺觀故靈臺有臺有囿有沼有辟有雍故此㑹<pb n="9a"/>集之廣所也古器有在辟宫有在雍位有在下保雍有<lb/>
在西宫熹熹亦雍也而振鷺亦有西雝禮既辟雍泮水<lb/>
分配天子諸侯則其泮水者亦不一所也古器有在和<lb/>
宫亦是雝之異名又在寒亦是辟之異名寒栗猶辟易<lb/>
此肅意也泮水當是判意判渙猶剖斷亦辟意也僖公<lb/>
當時偶于學在泮故因以得傳其他所在不可得而考也<lb/>
説文泮諸侯鄉射之宫西南為水東北為牆其為鄉射<lb/>
之宫則未可知至西南為水東北為牆則附㑹半水之<pb n="9b"/>意未必然也凡字從半皆判散之意集韻判分也泮釋<lb/>
也伴胖廣也□去也拌棄也□行也自許氏之前鄭氏<lb/>
固已言築土雝水圓如璧築土安能停水特附合雝意<lb/>
而不知其不可也泮言半也東西門以南通水北東門<lb/>
自南通北西門自南通北則囘環皆水非半水也鄭氏<lb/>
知其不安故西南為水東北為牆凡宫室面南背北今<lb/>
自南而西皆水自東而北皆牆乃不成宫室字形宫明<lb/>
在前南也暗在後北也室通在前南也塞在後北也圓<pb n="10a"/>水猶之可也半水未可信之禮小學在公宫南之左太<lb/>
學在郊書傳百里之國二十里之郊七十里之國九里<lb/>
之郊五十里之國三里之郊國愈大則郊愈濶學愈寛<lb/>
後世所謂學者特其間論十二事略倣其大槩而全非<lb/>
其本意養老一事又已不存其餘制度文物皆不可復<lb/>
推雖然又何獨此而已<lb/>
　　閟宫<lb/>
　　　一章<pb n="10b"/>閟宫有侐實實枚枚赫赫姜嫄其德不囘上帝是依無<lb/>
災無害彌月不遲<lb/>
　　　二章<lb/>
是生后稷降之百福黍稷重穋稙穉菽麥奄有下國俾<lb/>
民稼穡有稷有黍有稻有秬奄有下土纉禹之緒<lb/>
　　　三章<lb/>
后稷之孫實維大王居岐之陽實始翦商<lb/>
　詩盖以作岐為興周之基未有以居岐為翦商之始<pb n="11a"/>　也易隨上六王用享于西山升六四王用享于岐山<lb/>
　六四非尊位而自此享也<lb/>
至于文武纉大王之緒致天之屇于牧之野無貳無虞<lb/>
上帝臨女敦商之旅<lb/>
　此閟宫所奉者婦人略舉其大者一人曰姜嫄其太<lb/>
　姜太任太姒皆在也先祖略舉其大者四人曰后稷<lb/>
　太王文武其公劉王季皆在也<lb/>
　　　四章<pb n="11b"/>克咸厥功王曰叔父建爾元子俾侯于魯大啟爾宇為<lb/>
周室輔<lb/>
　言叔父亦有功也所謂克咸咸同也其下太山梁父<lb/>
　山在今奉符縣龜山繹山在今鄒縣皆在兖州龜山<lb/>
　在沂州徐在徐州鄒山記曰徂徠在梁甫山多松栢<lb/>
　梁甫新甫也<lb/>
乃命魯公俾侯于東錫之山川土田附庸<lb/>
　此閟宫又所奉者畧舉二人曰周公魯公其莊公皆<pb n="12a"/>　在也<lb/>
　　　五章<lb/>
周公之孫莊公之子龍旂承祀六轡耳耳春秋匪解享<lb/>
祀不忒皇皇后帝皇祖后稷享以騂犧是享是宜降福<lb/>
既多<lb/>
　自天下言之以后稷為宗自后稷以下皆在自一國書<lb/>
　之以周公為宗自周公以下皆在朱氏閟宫魯之羣<lb/>
　廟㑹其天下所謂始一國所謂始凡與同姓悉皆同<pb n="12b"/>　宇其實私祭之公所也<lb/>
　　　六章<lb/>
周公皇祖亦其福女秋而載嘗夏而楅衡白牡騂剛犧<lb/>
尊將將毛炰胾羮籩豆大房萬舞洋洋孝孫有慶<lb/>
　孝孫有慶謂飲福受胙也故頌禱僖公見下<lb/>
　　　七章<lb/>
俾爾熾而昌俾爾壽而臧保彼東方魯邦是常不虧不<lb/>
崩不震不騰三壽作朋如岡如陵<pb n="13a"/>　此詩稱六俾凡三節一節俾爾熾而昌俾爾壽而臧<lb/>
　一節俾爾昌而熾俾爾壽而富三節俾爾壽而大俾<lb/>
　爾耆而艾此所舉之壽皆以朋而來也<lb/>
　　　八章<lb/>
公車千乗朱英緑縢二矛重弓公徒三萬貝胄朱綅烝<lb/>
徒増増戎狄是膺荆舒是懲則莫我敢承<lb/>
　畢祭凡與祭者禱主人之福自熾昌壽臧以下是也<lb/>
　頌主人之功自公車朱英以下是也<pb n="13b"/>　　　九章<lb/>
俾爾昌而熾俾爾壽而富黄髮台背壽胥與試俾爾昌<lb/>
而大俾爾耆而艾萬有千嵗眉壽無有害<lb/>
　作朋之福未盡其意又推廣之自俾爾昌而熾以下<lb/>
　是也<lb/>
　　　十章<lb/>
泰山巖巖魯邦所詹奄有龜䝉遂荒大東至于海邦淮<lb/>
夷來同莫不率從魯侯之功<pb n="14a"/>　莫敢承之功未盡其意又推廣之自泰山巖巖以下<lb/>
　是也<lb/>
　　　十一章<lb/>
保有鳬繹遂荒徐宅至於海邦淮夷蠻貊及彼南夷莫<lb/>
不率從莫敢不諾魯侯是若<lb/>
　　　十二章<lb/>
天錫公純嘏眉壽保魯居常與許復周公之宇<lb/>
　俾爾之福猶未盡其意又推廣之自天錫公純嘏以<pb n="14b"/>　下是也毛氏常許魯南鄙西鄙鄭氏許許田也魯朝<lb/>
　宿之邑常或作嘗在薛之旁引魯莊三十一年築臺<lb/>
　于薛以為田文食邑于此皇覽孟嘗家在魯國薛城<lb/>
　引此以鄭氏為證索隠亦嘗非諡乃邑又引此以鄭<lb/>
　氏為證然常氏地譜以為其地未見鄭氏亦以為所<lb/>
　由未聞亦意之也或謂堂父在沂州當是音字皆轉<lb/>
　長清在齊州長白山長城在淄州當是字轉恐此常<lb/>
　只當如魯邦是常之常盖其邦常居曲阜是也隠八<pb n="15a"/>　年鄭伯使宛來歸祊左氏鄭伯請釋太山之祀而祀<lb/>
　周公以太山之祊易許田庚寅我入祊而未有也桓<lb/>
　元年鄭伯以璧假許田當是以祊未成又以璧來求<lb/>
　乃許三月公㑹鄭伯于垂四月公及鄭伯盟于越左<lb/>
　氏結祊成也則是許為鄭得計僖公復取之也杜氏<lb/>
　成王營王城故賜周公許田以為魯國朝宿之邑後<lb/>
　因立周公别廟鄭桓公有助祭太山湯沐之邑故欲<lb/>
　以祊易許田各從本國所近之宜恐魯以周公别廟<pb n="15b"/>　為疑故言已廢太山之祀而欲為魯祀周公遜辭以<lb/>
　有求也豈有始祖别廟人主賜邑而以易他人湯沐<lb/>
　之地可謂魯之大耻不知僖公於何年復之僖五年<lb/>
　諸侯盟于首止鄭伯逃歸不盟六年公㑹諸侯伐鄭<lb/>
　楚人圍許諸侯遂救許魯以鄭逃盟而伐之楚以諸<lb/>
　侯伐鄭而圍許以救之許遂歸楚當是此時乗鄭間<lb/>
　魯楚伐許田而遂復取許田也<lb/>
魯侯燕喜令妻壽母宜大夫庶士邦國是有既多受祉<pb n="16a"/>黄髮兒齒<lb/>
　妻也母也當是存者也其亡者皆入近廟其存者頌<lb/>
　禱主人之餘則皆及之大夫庶士則羣臣皆在也邦<lb/>
　國是有則舉國凡民亦在也所謂既多受祉也黄髪<lb/>
　兒齒蓋妻母外族也君民闔境也皆有此壽徴<lb/>
　　　十三章<lb/>
徂來之松新甫之栢是斷是度是尋是尺松桷有舄路<lb/>
寢孔碩新廟奕奕奚斯所作孔曼且碩萬民是若<pb n="16b"/>　此廟即閟宫也近於正寢故知閟宫者私祭之公所<lb/>
　也毛氏新廟閔公廟也閔公無功德又兄弟自無由<lb/>
　别立廟鄭氏新廟姜嫄廟也姜嫄雖有功德然外姓<lb/>
　亦無由作始廟蓋后稷以下普廟也姜嫄為首者記<lb/>
　后稷所由生也奚斯督工庀事之官鄭氏教䕶屬功<lb/>
　課章程是也班氏兩都賦奚斯頌魯王延壽靈光殿<lb/>
　賦奚斯頌僖非也賈氏以誤指作詩主名<lb/>
　商頌<pb n="17a"/>　　那<lb/>
　　　一章<lb/>
猗與那與置我鞉鼓奏鼓簡簡衎我烈祖<lb/>
　初則置鞉鼓未用既而奏鞉鼓盖衆樂已作鞉鼓所<lb/>
　以節樂者也<lb/>
　　　二章<lb/>
湯孫奏假綏我思成鞉鼓淵淵嘒嘒管聲既和且平依<lb/>
我磬聲<pb n="17b"/>　次鞉鼓管磬並奏奏進也假升也前奏鼓奏作樂也<lb/>
　此奏假奏升堂也此詩三稱湯孫自是三節一進告<lb/>
　升堂也謂奠神也二燔幣有光也謂畢事也三受胙<lb/>
　均享也謂飲福也開其夷懌之容述其温恭之職執<lb/>
　事有勞而助祭有能也<lb/>
　　　三章<lb/>
於赫湯孫穆穆厥聲庸鼓有斁萬舞有奕<lb/>
　次鼓鐘萬舞並奏奕字象形商奕車觚□奕字如此<pb n="18a"/>　今稱蓋舞之狀也<lb/>
　　　四章<lb/>
我有嘉客亦不夷懌自古在昔先民有作温恭朝夕執<lb/>
事有恪顧予烝嘗湯孫之將<lb/>
　鄭氏太古有此助祭之禮恐非謂樂之節奏祭之次<lb/>
　第自古作此非今創為古民人通用先民即是古人<lb/>
　自唐諱民始更改參錯後有復者有不復者詩兩稱<lb/>
　先民此古語也一稱先人不知舊語如此惟復改如<pb n="18b"/>　此或謂宜民宜人當作宜民宜民盖重言之後一改<lb/>
　一不改王氏在至和中欲改年作宜民或難王氏以<lb/>
　宜民宜人今但取半語非是王氏以重言為對然卒<lb/>
　不用也王氏最愽古多藏書其所見必有自來也<lb/>
　　聞音曰淵於巾切斁弋灼切客克各切奕弋灼切<lb/>
　　　懌弋灼切昔息約切夕祥龠切<lb/>
　　聞章曰舊一章今為四章<lb/>
　　聞字曰庸或作鏞古字亦通用<pb n="19a"/>總聞曰已下皆商詩商廟所用也舊説用于成周之廟<lb/>
曰周用六代之樂也又説用於微子之國曰二王之後<lb/>
得自用其先之樂也識者更詳<lb/>
　　烈祖<lb/>
　　　一章<lb/>
嗟嗟烈祖有秩斯祜申錫無疆及爾斯所既載清酤<lb/>
　　　二章<lb/>
賚我思成亦有和羮既戒既平鬷假無言時靡有爭<pb n="19b"/>　前詩聲也所言皆音樂此詩臭也所言皆飲食也商<lb/>
　尚聲周尚臭二詩當是各一節那奏聲之詩此薦臭<lb/>
　之詩也商尚聲故以樂居先<lb/>
　　　三章<lb/>
綏我眉壽黄耉無疆約軧錯衡八鸞鶬鶬<lb/>
　　　四章<lb/>
以假以享我受命溥將自天降康豐年穰穰<lb/>
　　　五章<pb n="20a"/>來假來饗降福無疆顧予烝嘗湯孫之將<lb/>
　　聞音曰衡户郎切饗虚良切<lb/>
　　聞章曰舊一章今為五章<lb/>
總聞曰此皆祀湯也故皆曰烈祖序者以那為祀成湯<lb/>
以此為祀中宗鄭氏引及爾斯所附合及女之此所女<lb/>
中宗也不知何以見之自湯而下皆可以為及女皆可<lb/>
以為斯所而獨歸中宗何也豈非以𤣥鳥為武丁在那<lb/>
𤣥鳥之間未有所歸而湯之後髙宗之前中宗盤庚為<pb n="20b"/>賢中宗既在盤庚之先而桑穀變災為祥可合自天降<lb/>
康之文今觀烈祖既同辭猗與那與嗟嗟又同意而綏<lb/>
我思成賚我思成小異大同顧予烝嘗湯孫之將全同<lb/>
不獨出于一時亦出於一人也<lb/>
　　𤣥鳥<lb/>
　　　一章<lb/>
天命𤣥鳥降而生商<lb/>
　𤣥鳥記節而記節之間又自有説禮仲春𤣥鳥至以<pb n="21a"/>　是日祠髙禖當是此年𤣥鳥至而有孕次年𤣥鳥至<lb/>
　而生契是十三月而始誕也故知其有天命吞卵之<lb/>
　事不惟誕又且猥漢髙猶龍種商契乃燕種乎識者<lb/>
　更詳<lb/>
宅殷土芒芒古帝命武湯正域彼四方<lb/>
　帝謂嚳也嚳居亳後自契八遷至湯而復居亳故書<lb/>
　從先王居作帝告釐沃帝告當是言帝命之意釐沃<lb/>
　當是言正域四方之意孔氏釐治沃土也<pb n="21b"/>　　　二章<lb/>
方命厥后奄有九有商之先后受命不殆在武丁孫子<lb/>
　　　三章<lb/>
武丁孫子武王靡不勝龍旂十乗大糦是承邦畿千里<lb/>
維民所止肇域彼四海<lb/>
　　　四章<lb/>
四海來假來假祁祁景員維河殷受命咸宜百禄是何<lb/>
　商都近河言來者如河也何不足為數言何止百禄<pb n="22a"/>　也鄭氏以河為何以何為荷毛氏任也鄭氏擔負天<lb/>
　之多福皆荷意也所不可曉<lb/>
　　聞音曰有羽軌切殆養里切勝書烝切海虎猥切<lb/>
　　　祁宜隔句相叶河何亦隔句相叶<lb/>
　　聞訓曰景集韻光也當讀如泛泛其景之景水光<lb/>
　　　也員集韻語辭也鄭氏古文作云<lb/>
　　聞章曰舊一章今分四章<lb/>
總聞曰此髙宗之子孫祀成湯者也祀髙宗在下<pb n="22b"/>　　長發<lb/>
　　　一章<lb/>
濬哲維商長發其祥洪水芒芒禹敷下土方<hi>止</hi>外大國<lb/>
是疆幅隕既長有娀方將帝立子生商<lb/>
　有娀契母也帝謂舜也所立之人子姓所生之地商<lb/>
　邑也<lb/>
　　　二章<lb/>
𤣥王桓撥受小國是達受大國是達率履不越遂視既<pb n="23a"/>發相土烈烈海外有截<lb/>
　𤣥王契也𤣥鳥至而生記時稱曰𤣥王商既有天下<lb/>
　之後不追諡而追稱如武成惟先王建邦啟土孔氏<lb/>
　謂后稷也自契之後湯之前十三傳而獨舉相土一<lb/>
　人左氏閼伯居商丘相土因之是最盛者有此也<lb/>
　　　三章<lb/>
帝命不違至於湯齊<lb/>
　自相土而下昌若曹圍㝠振微報丁報乙報丙主壬<pb n="23b"/>　主癸皆事夏不敢違命至湯而曰天乙是與帝齊有<lb/>
　代君之德偪上之勢此帝桀有夏臺之囚如商紂有<lb/>
　羑里之錮皆寖鄰于大位故致疑也<lb/>
湯降不遲聖敬日躋昭假遲遲上帝是祇帝命式于九<lb/>
圍<lb/>
　降生也屈氏嵗庚寅吾以降自湯之生則天時人事<lb/>
　甚疾而不遲也聖也敬也随日而升而湯格天甚緩<lb/>
　事天甚嚴夏帝使為表式于天下則時已至也𦙍征<pb n="24a"/>　湯征諸侯孔氏為夏方伯得專征伐與文王西伯之<lb/>
　事相同也葛伯不祀湯始征之與文王伐崇之事相<lb/>
　同也經世丁丑湯即諸侯位即方伯也戊寅成湯征<lb/>
　葛始專征也上帝天也帝君也夏商皆稱帝號<lb/>
　　　四章<lb/>
受小球大球為下國綴旒何天之休不競不絿不剛不<lb/>
柔敷政優優百禄是遒<lb/>
　　　五章<pb n="24b"/>受小共大共為下國駿厖何天之龍敷奏其勇不震不<lb/>
動不戁不竦百禄是總<lb/>
　　　六章<lb/>
武王載斾有䖍秉鉞如火烈烈則莫我敢曷<lb/>
　前詩先言武湯次曰武王此又曰武王大率湯以武<lb/>
　為盛即其盛者相承為常稱雖非諡亦習呼也<lb/>
苞有三蘖莫遂莫達九有有截韋顧既伐昆吾夏桀<lb/>
　朱氏苞夏桀也蘖韋也顧也昆吾也甚善<pb n="25a"/>　　　七章<lb/>
昔在中葉有震且業<lb/>
　承上苞蘖為辭言湯為葉在苞蘖之中苞覆于上<lb/>
　蘖攻于下可謂不安<lb/>
允也天子降于卿士實維阿衡實左右商王<lb/>
　書序伊尹去亳適夏孔氏進于桀也既醜有夏復歸<lb/>
　于亳孔氏不能用賢復退還也經世己邜薦伊尹于<lb/>
　夏王壬午伊尹歸亳降于卿士者此也乙未伊尹相<pb n="25b"/>　湯伐桀實維阿衡實左右商王者此也<lb/>
　　聞音曰共居容切厖莫紅切若欲平叶則六句皆<lb/>
　　　叶龍若欲仄叶則六句皆叶動三平三仄亦可<lb/>
　　　但與上不類蘖魚割切衡户郎切<lb/>
總聞曰此詩之體全與大明相符古人文章亦有所祖<lb/>
述不苟作也<lb/>
　　殷武<lb/>
　　　一章<pb n="26a"/>撻彼殷武<lb/>
　殷武商武丁也成湯號武王其後二十九主以武為<lb/>
　號者二人武丁得聲至商武乙得禍至大最後武庚<lb/>
　續商祀亦不令終大率在商周以文武為極稱而商<lb/>
　為至嚴觀死生禍福之際則天心人心曽何異也<lb/>
奮伐荆楚冞入其阻裒荆之旅有截其所湯孫之緒<lb/>
　　　二章<lb/>
維女荆楚居國南鄉昔有成湯自彼氐羌莫敢不來享<pb n="26b"/>莫敢不來王曰商是常<lb/>
　西北夷强東南夷弱言西北尚爾東南當如何勑之<lb/>
　辭也易既濟髙宗伐鬼方三年有賞于大國雖不言<lb/>
　髙宗實髙宗也象曰志行也商有虎方彛愽古虎方<lb/>
　鬼方也楚人好鬼故曰鬼方虎在東北則非南也易<lb/>
　與詩相應虎方之彛容有差也<lb/>
　　　三章<lb/>
天命多辟設都于禹之績嵗事來辟勿予禍適稼穡匪<pb n="27a"/>解<lb/>
　在禹荆楚屬荆州汝乃我王土所有循嵗事來朝王<lb/>
　則我不汝禍不汝過保田業不解散也不然汝豈得<lb/>
　安也𠡠之辭也<lb/>
　　　四章<lb/>
天命降監下民有嚴不僣不濫不敢怠遑命于下國封<lb/>
建厥福<lb/>
　僣濫怠遑無此三過則命汝有邦與封建同福不然<pb n="27b"/>　不得我命汝何以自立又𠡠之辭也<lb/>
　　　五章<lb/>
商邑翼翼四方之極赫赫厥聲濯濯厥靈壽考且寜以<lb/>
保我後生<lb/>
　此髙宗子孫祀武丁謝之辭也<lb/>
　　　六章<lb/>
陟彼景山松柏丸丸是斷是遷方斵是䖍松桷有梴旅<lb/>
楹有閑寢成孔安<pb n="28a"/>　司馬氏武丁殁祖庚立祖已嘉祥雉之德立廟為髙<lb/>
　宗雉是災非祥稱宗不為此也然既尊為髙宗則立<lb/>
　廟審也當是此寢<lb/>
　　聞音曰享虚良切解古義切音係適丁歴切音的<lb/>
　　　旁紐作丁計切音地叶係集韻嚴魚銜切濫盧<lb/>
　　　甘切此作一叶國越逼切福筆力切此作一叶<lb/>
　　　吳氏不必以嚴作莊避漢諱而改<lb/>
　　聞句曰左氏魯哀五年引此不僣不濫不敢怠<pb n="28b"/>　　　遑命以多福比今詩校少一句更三字杜氏無<lb/>
　　　他辭又魯襄三十六年引此不僣不濫不敢怠<lb/>
　　　遑命于下國封建配福比今本相同杜氏亦無<lb/>
　　　他辭則春秋之時所傳已有差舛大率左氏所<lb/>
　　　引多與今本異同特在圓機以情以理推之而<lb/>
　　　已<lb/>
　　聞跡曰景山在澶州與定之方中景山同<lb/>
總聞曰首舉湯以為辭湯之威德入人之心甚深後世<pb n="29a"/>不無所憑藉也如周之子孫舉事多稱文武<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="29b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷二十<lb/>
</p>

  </div>
        </body>
    </text>
</TEI>
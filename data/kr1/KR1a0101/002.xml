<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易紀聞卷二</head>
    <p>
<pb n="1a"/>
欽定四庫全書<lb/>
　讀易紀聞卷二　　　　　明　張獻翼　撰<lb/>
　　同人<lb/>
同人大有皆主離之一隂而言離一隂在二而上下五<lb/>
陽同與之故曰同人離一隂在五而上下五陽皆為所<lb/>
有故曰大有然同而隘則其同不大同而暱則其同不<lb/>
公然則當无所不同乎曰不然君子與小人為同則君<lb/>
子為小人小人與小人為同則小人害君子豈正也哉<lb/>
<pb n="1b"/>
易不可為典要只一二五相應也此得位得中應乾就<lb/>
君臣取道理而重在應字所以見同義中正而應就君<lb/>
子取道理重中正字所以見正義<lb/>
聞之子程子云不曰天下有火火在天下而曰天與火<lb/>
者天覆於上火炎於上是天與火相同也天與水相違<lb/>
則為訟天與火相同則為同人聞之子朱子曰類族是<lb/>
就人上説辨物是就物上説類族象天之兼覆辨物象<lb/>
火之鑒形火相同於上萬物相見於下燦然有辨矣既<lb/>
<pb n="2a"/>
曰同人又曰類辨无乃為異乎同其不得不同異其不<lb/>
得不異所以為同之大所以為利君子聞之蘇子瞻氏<lb/>
曰水之於地為比火之於天為同然比以无所不比為<lb/>
比同以有所不同為同<lb/>
貞則同不貞則不同諸爻或因同而吝或因同而懼或<lb/>
因同而攻或因同而克皆起于不貞出門无所係故无<lb/>
咎二于宗有所係故吝三爻深見小人之情状然不曰<lb/>
凶者既不敢發故未至凶三以剛居剛故終其强而不<lb/>
<pb n="2b"/>
能反四以剛居柔故有困而能反之義近而不相得則<lb/>
凶初上則各在事外所以无争三之升髙陵升四而望<lb/>
五四之乘其墉乘三而攻二三惡五之親二故有犯上<lb/>
之志四惡二之比三故有陵下之志彖辭賛六二得中<lb/>
而應乎乾賛其徳之中正也爻辭吝六二同人而同于<lb/>
宗吝其才之柔弱也以同于宗族為同此楚王亡弓楚<lb/>
人得之之心也桓温忌王謝之忠壁人以圖之而不能<lb/>
此伏戎者也欲得九錫以升髙而王謝緩其事未㡬死<lb/>
<pb n="3a"/>
焉此升于髙陵三嵗不興者也安行者安得而行哉克<lb/>
乃太誓予克受受克予之克陶侃握重兵據上流此九<lb/>
四乗墉之勢也外則憚温嶠之忠内則創八天之夢欲<lb/>
攻其上疑其不克欲干天命知其不可知困而僅保其<lb/>
吉六二以一柔弱之君子能抗九三九四兩剛强之小<lb/>
人隂消其一而使之不興深媿其一而使之自反者中<lb/>
正而已矣人臣茍中正矣何强之不弱何弱之不强哉<lb/>
管蔡毁旦燕盖譛霍先悲而號也羣小之黨既殱周霍<lb/>
<pb n="3b"/>
之忠益明後喜而笑也惟成王昭帝之中正然後能力<lb/>
主君子而力勝小人大師剛而力之謂故師莫大乎君<lb/>
心而兵革為小克莫難於小人而敵國為易志未得乃<lb/>
象傳論上九之意若上九則自无悔也<lb/>
　　大有<lb/>
火在天上火指日他火无在天上者日在天上萬物皆<lb/>
在所照之中大有之象也聞之楊萬里氏云同人大有<lb/>
一柔五剛均也柔在下者曰得位曰得中曰應乎乾而<lb/>
<pb n="4a"/>
為同人我同乎彼之辭柔在上者曰尊位曰大中曰上<lb/>
下應而為大有我有其大之辭<lb/>
同人明在下而不敢専故止於類而辨大有明在上而<lb/>
由己出故極於遏而揚遏惡揚善離象順天休命乾象<lb/>
坤為大輿九二體乾而曰大車者輿指軫之方而能載<lb/>
者言車以其全體而言盖軫輪輻之器不厚不良者非<lb/>
大車文武常變之用不運不轉者非大才惟大車為能<lb/>
輕天下之至重邇天下之至遐夷天下之至險大才亦<lb/>
<pb n="4b"/>
然安有重積於中而或敗於外哉故辭聘受聘事夏事<lb/>
商相成湯相太甲有徃必正者初非二伊尹出征入輔<lb/>
作都制禮相武王相成王有徃必集者亦非兩周公九<lb/>
二大臣九四邇臣九三位雖髙而非大臣之任君尚逺<lb/>
而非邇臣之親盖諸侯君公之職也跡逺而情邇身疎<lb/>
而心親小人亦公侯也匪其彭人以為盛而已不以為<lb/>
盛附之以韓魏之家而自視欿然是也詩行人彭彭出<lb/>
車彭彭駟騵彭彭駟牡彭彭皆取人馬强盛之意明是<lb/>
<pb n="5a"/>
本心之智辨言其智有以辨别乎寵辱禍福之㡬謙盈<lb/>
損益之理晳者辨之明也所以能匪其彭而无咎寛裕<lb/>
温柔雖足以有容非發强剛毅不足以有執故交如之<lb/>
後繼之以威如大有一柔五剛故以柔為一卦之主衆<lb/>
爻皆于五取義初逸民上賔師武帝信霍光託以周公<lb/>
之事昭烈信孔明至有君自取之之語然必如大冇之<lb/>
羣賢然後可始皇信斯髙順帝信梁冀易而无備可乎<lb/>
上九以陽剛之徳居一卦之外而能安然退處於无位<lb/>
<pb n="5b"/>
之地澹然不嬰於勢利之塲此伊尹告歸子房棄事之<lb/>
徒歟八卦乾為尊六十四卦泰為盛然乾之上九悔於<lb/>
亢泰之上六吝而亂盛治備福孰若大有者六爻亨一<lb/>
吉二无咎三明主在上羣賢畢集无一敗治之小人无<lb/>
一害治之匪徳生斯時雖如初九无交而難進緼袍華<lb/>
於佩玉飲水甘於列鼎況上九功成身退之耆舊乎<lb/>
　　謙<lb/>
卦徳内艮是其心收斂約束常操无欲上人者外坤是<lb/>
<pb n="6a"/>
其行柔順常持不敢先人者此猶未見有功徳而不居<lb/>
處故但云謙之意卦象山至髙而地至卑乃屈而止於<lb/>
其下其在人事是為有而不居有徳不以徳自居有功<lb/>
不以功自居此正是謙先屈者有而不居後伸者終不<lb/>
能沒其所有也夫艮之髙而處坤之下有而不居也若<lb/>
汚沱沮洳卑其分矣何謙之云惡盈非但心疾惡之而<lb/>
己便有憎而損之之意好謙非但心喜好之而已便有<lb/>
愛而益之之意虧盈益謙四句是槩論謙盈之理如此<lb/>
<pb n="6b"/>
猶未是説有終天地鬼神三句只是起人道一句耳夫<lb/>
謙本為人道所好所以人能謙必有終也謙者治盈之<lb/>
道一裒一益猶降山之髙而使之卑升地之卑而使之<lb/>
髙髙卑適平矣君子裒多益寡其體天地人鬼之道乎<lb/>
裒多則天地之虧盈變盈人鬼之害盈惡盈皆於是乎<lb/>
體之矣益寡則天地之益謙流謙人鬼之福謙好謙皆<lb/>
於是乎體之矣其謙徳本諸身徵諸民可以建天地而<lb/>
質鬼神者也<lb/>
<pb n="7a"/>
自牧自處也詩自牧歸荑如牧牛羊然使之馴服方可<lb/>
以言謙今人反以驕矜為養氣此客氣非浩然之氣也<lb/>
六二鳴而謙言之遜也九三勞而謙行之恭也撝者撝<lb/>
去九三承己之禮以為謙也謙施於賢非以禦㬥五王<lb/>
也故侵伐无不利上公也故利于征邑凡人之謙有所<lb/>
宜施不可過其宜也如六五或用侵伐征其文徳謙巽<lb/>
所不能服者非特可以致萬民之服用之亦可以征不<lb/>
服初六謙謙謙之至矣由是著於聲譽則為鳴謙著於<lb/>
<pb n="7b"/>
功業則為勞謙泰之六四謙之六五皆不富以其鄰者<lb/>
也然所患於泰者六四隂居隂位故以為戒所喜於謙<lb/>
者六五隂居陽位故以為利初顔子若无若虚之謙鳴<lb/>
者有聲之謂盖人人皆稱其謙若物之鳴在在得聞也<lb/>
若王莽非不謙恭下士當時非不稱之然茍致虚譽非<lb/>
貞也三如周公公孫碩膚上也子儀功盖天下而主不<lb/>
疑其庶乎四如臯陶予未有知之謙勃驕主傲也渾排<lb/>
濬忌也六五如髙帝不如三子故能有三子舜征苖不<lb/>
<pb n="8a"/>
得已也武征匃奴不得已乎<lb/>
　　豫<lb/>
屯有震无坤言建侯而不言行師謙有坤无震言行師<lb/>
而不言建侯豫合震坤成體故兼言之地以鎮静建侯<lb/>
也雷以威動行師也小畜與豫皆以四為主小畜剛中<lb/>
而志行是釋卦義亨字此剛應而志行是釋卦名豫字<lb/>
小畜一隂畜五陽陽之志自行故亨豫則五隂皆應一<lb/>
陽陽之志得行故豫皆扶陽之意九四一陽一陽即九<lb/>
<pb n="8b"/>
四上下應之指五隂五隂之中六五上六在四之上六<lb/>
三六二初六在四之下非以上作君下作民在人事槩<lb/>
言天下之人耳循其所當然斯得天下之大説故曰順<lb/>
以動豫理先心而得也合其所同然斯行天下之大順<lb/>
故曰豫順以動理後心而行也不然逆尾大之勢而建<lb/>
侯必為漢之吳楚違舉國之諫而行師必為秦之淮淝<lb/>
何利之有建侯行師在人事固為大者然以天地觀之<lb/>
則建侯行師又其小者矣建侯如伊尹於太甲周公於<lb/>
<pb n="9a"/>
成王如平勃之立漢文霍光之立孝宣亦庶㡬於是者<lb/>
行師如大禹徂征文王伐崇如齊桓假借仁義人亦服<lb/>
之故召陵之師春秋所與刑謂立為刑法罰謂用刑以<lb/>
治人<lb/>
禘有樂而嘗无樂先王祭祀之禮合乎天道以仲春之<lb/>
月雷乃發聲是以春禘有樂至秋嘗之時雷乃收聲是<lb/>
以无樂配以祖考如商湯祭昊天而配以嚳祭五帝而<lb/>
配以契作樂象震之動崇徳象坤之順履為易中之禮<lb/>
<pb n="9b"/>
豫為易中之樂雷在地中法其静也曰閉曰不行曰不<lb/>
省皆静之意雷出地奮法其動也曰作曰崇曰薦配皆<lb/>
動之意崇徳崇祖考之徳也有是徳而无是樂祖考雖<lb/>
聖其何辭以配乎思文之詩所以配后稷於天我将之<lb/>
詩所以配文王於帝雷在地中陽長而日盛雷出地上<lb/>
遏鬱之久奮而出聲至通而暢和豫之象也有瞽有瞽<lb/>
有者始有也始有衆瞽人數亦始有縣鼓等器而樂作<lb/>
焉樂作以合祖故特曰先祖是聽作樂崇徳則人和樂<lb/>
<pb n="10a"/>
矣用樂享神則神和樂矣樂所以和人神也崇徳自是<lb/>
昭布其徳於樂也薦與配是用樂所在樂之為用多矣<lb/>
内而閨門外而朝廷逺而邦國皆是用樂所在獨言薦<lb/>
上帝配祖考者萬物本乎天人本乎祖是其用之最大<lb/>
者耳作樂非為崇己徳設也然樂既作則其音節之所<lb/>
宣布舞蹈之所發揚其徳自有不容掩耳既象其聲者<lb/>
雷出地奮也又取其義者豫也順以動者天理出而奮<lb/>
者天聲師其理以建侯行師師其聲以作樂崇徳聖人<lb/>
<pb n="10b"/>
何為哉天而已矣<lb/>
彖辭之義為和豫爻辭之義為逸豫非其説之不同彖<lb/>
自彖義爻自爻義豫諸爻以无所係應者為吉豫初應<lb/>
四三五比四皆有係者是以為凶為悔為疾獨二與四<lb/>
无係二五不言豫者五貞疾不得豫二貞吉不為豫也<lb/>
盱豫與介石相反遲與不終日相反中正與不中正故<lb/>
也<lb/>
一爻兩言悔者始則示人以致悔之端終則勉人以改<lb/>
<pb n="11a"/>
過之勇四獨當上之倚任而下无同徳之助所以疑也<lb/>
乾四或躍疑其所當疑豫四不當疑而疑故一曰或之<lb/>
一曰勿疑<lb/>
介于石素有定見也不終日知㡬之速也非徒能識之<lb/>
而已便能去彼趨此不待凶到吾前而後知反蓋豫以<lb/>
樂為義最易溺人溺則反而憂矣盱言上視九四為主<lb/>
也猶云瞻望之以為泰山之倚盱豫言靠着九四而恣<lb/>
情豫樂也然良心發動宜有悔時故曰悔此覺悟人最<lb/>
<pb n="11b"/>
親切處茍仍繫戀於盱豫不速於善反其悔已无及矣<lb/>
凡悔俱是心悔但上悔字因盱豫而悔自覺昨日之非<lb/>
下悔字因遲久禍患而悔始恨向日改過之遲也<lb/>
由謂由己非由乎人也與由頥之由同疾者豫之反書<lb/>
金縢云王有疾弗豫是也有疾則弗豫勿藥有喜損其<lb/>
疾使遄有喜介疾有喜皆言疾之愈而可喜此言貞疾<lb/>
未可喜也僅得不死初之鳴三之盱上之冥其不中者<lb/>
皆非生道矣不言冥之凶專言渝之无咎初鳴豫即斷<lb/>
<pb n="12a"/>
之以凶甚於初者所以遏其惡上冥豫則開之以无咎<lb/>
恕於終者所以啓其善冥暗也與升上六之冥同一陽<lb/>
止於坤之下故謙之三有不伐之美一陽重於坤之上<lb/>
故豫之四有近逼之嫌比五剛君故比者吉而後者凶<lb/>
豫四强臣故宗者吝而介者吉鳴謙則吉鳴豫則凶謙<lb/>
可鳴豫不可鳴也<lb/>
二非升盤樂之堂躋懐安之域者故其處豫如介石其<lb/>
去豫如脱兎盖袗衣不能易舜之陶漁赤舄不能萌旦<lb/>
<pb n="12b"/>
之驕吝<lb/>
有人主之近幸有人臣之近幸六三人臣之近幸也陽<lb/>
虎幸於季氏則圖季氏上官桀幸於霍氏則圖霍氏季<lb/>
霍㡬危虎桀亦敗故潘岳知負阿母而不能離賈謐蕭<lb/>
至忠知善宋璟而不能去公主<lb/>
大禹興治水之大役伊尹任伐夏之大事周公決東征<lb/>
之大議故曰大有得舜舉元愷伊周有俊乂吉人之助<lb/>
諸葛孔明亦開誠心以廣忠益故曰勿疑朋盍簮元帝<lb/>
<pb n="13a"/>
有望之不能使之為孝宣安帝有楊震不能使之為光<lb/>
武正而不死中而未亡弱也豫而能變則為太甲為齊<lb/>
威王不變者小則漢成帝唐明皇大則太康唐荘宗漢<lb/>
武内多慾冥豫也晚年輪臺之詔庶乎成渝矣<lb/>
　　隨<lb/>
聖人有隨之隨有不隨之隨堯俞禹拜隨之隨也害有<lb/>
在於象恭則吁<graphic n="KR1989" url="https://raw.githubusercontent.com/kanripo/KR-Gaiji/master/images/KR1989.png" mimeType="image/png"/>功之薦利有在於遷國則違胥怨之<lb/>
咨不隨之隨也卦名為隨方相隨從之時也雖君臣之<lb/>
<pb n="13b"/>
名未正而君臣之分有屬矣如劉秀鄧禹昭烈孔明亨<lb/>
而貞者若王莽嚴尤曹操荀彧則雖亨不正矣聖賢受<lb/>
天下之隨必修天地生成之四徳人之欲有所隨必擇<lb/>
其有四徳者而後徃則无咎矣<lb/>
澤中有雷雷隨澤而静故曰隨日入而息人事至㣲者<lb/>
止法天運如雷在澤也雷發聲於春收聲於秋兑正秋<lb/>
也時為秋則雷亦隨時而收聲對時育物皆法雷之動<lb/>
嚮晦宴息皆法雷之静然則仲尼終夜不寝周公夜以<lb/>
<pb n="14a"/>
繼日非歟曰易之隨時天也聖人之兢辰人也嚮晦日<lb/>
将夕也<lb/>
以剛隨人者謂之隨以柔隨人者謂之係剛有以自立<lb/>
而柔不足以自立也初九九四九五故不言係六二六<lb/>
三上六皆言係四之孚欲其孚於五戒之也五之孚喜<lb/>
其孚于二詳之也隨與係俱是從之但以理相從謂之<lb/>
隨正應者也以情相從謂之係非正應也孚不在道者<lb/>
有矣夫道不以明者亦有矣夫然偏係者契或乖于久<lb/>
<pb n="14b"/>
暗合者履或衰于終故孚必在道道必以明尹復政而<lb/>
退旦就列而居明之至也道之至也孚之至也陳相舎<lb/>
陳良而從許行六二以之夷子舎墨氏而見孟子六三<lb/>
以之亡以為喻若有以拘而係之者喻之不足若又從<lb/>
而縶之維之者是雖逃之有不脱辭之有不聽況可得<lb/>
間而離之乎此享西山升享𡵨山周公係爻之時西伯<lb/>
已追王矣故稱王其曰西山𡵨山云者皆取其不越祭<lb/>
也隨爻重隨意升爻重升意以見固於隨不妄升耳據<lb/>
<pb n="15a"/>
上之象其隨之之誠雖用享于西山神且隨之而格則<lb/>
人之隨可知也四與初同為陽隨四則可隨初則不可<lb/>
上下之别也五與四皆有位五則當為人隨四則不當<lb/>
為人隨君臣之分也<lb/>
　　蠱<lb/>
甲如辰之甲乙甲第甲令皆謂首也發號施令則云庚<lb/>
庚猶更也有所變更也一日二日至於三日言慮之深<lb/>
推之逺也究其所以然則知救之之道慮其将然則知<lb/>
<pb n="15b"/>
備之之方善救則前弊可革善備則後利可久勞於救<lb/>
世而亂不革功未成而弊己生矣自甲乙至戊巳春夏<lb/>
生物之氣己備庚者秋冬成物之氣故有所革别一般<lb/>
氣先甲三日先之至也後甲三日後之至也古人稱讓<lb/>
以三為固三之稱至久矣是故将尚文者必究於忠質<lb/>
之先将建丑者必慮於子亥之後此古占法也甲者事<lb/>
之始十日起於甲故言事始者稱之庚者事之變始者<lb/>
大變更者小變先三日之辛是因前人之壊而維新之<lb/>
<pb n="16a"/>
以為今日之治後三日之丁是鑒前人之失而丁寧之<lb/>
以備後日之亂二句只是於立治之始求到萬全耳<lb/>
或問剛上而柔下巽而止似乎无異曰剛上而柔下上<lb/>
下之情不交也巽而止則以行為言縱使上下之情相<lb/>
交然下卑巽而上茍止亦足致蠱也剛上柔下巽止非<lb/>
蠱也乃所以致蠱也<lb/>
小畜之風在天上觀之風在地上渙之風在水上亡所<lb/>
阻也故曰行山下之風旋轉於内而已亡能達也故曰<lb/>
<pb n="16b"/>
有風之鼓外物振民也山之涵内氣育徳也蟲者風之<lb/>
族蟲以風化故風字從蟲今山下有風則木多滯淫而<lb/>
蠧生焉蠱之象也育徳與蒙取象同而意則異蒙言育<lb/>
徳乃君子之徳蠱乃民之徳振者作而起育者養而施<lb/>
是一串事正所以治民之蠱<lb/>
卦統言天下爻分言一家所云幹蠱皆指實事非假象<lb/>
也以子之難故初則厲二則不可貞三則小有悔然卒<lb/>
任其事為功故初終吉三无咎五用譽子改父道雖厲<lb/>
<pb n="17a"/>
而吉以事不順而意實順也母者隂尊之號如晉之稱<lb/>
王母小過之稱妣皆謂五也非不可正也不可固執以<lb/>
為正也有母在而以剛行之有時而違拂矣九三有悔<lb/>
而无咎由凶而趨吉六四雖目下无事却終吝由吉而<lb/>
趨凶幹蠱之道以剛柔相濟為尚初六六五柔而剛九<lb/>
二剛而柔皆可幹蠱與其為四之過於柔而吝不若三<lb/>
過於剛而悔强以立事為幹怠以委事為裕裕所以致<lb/>
蠱非所以幹蠱也在二以五為母柔居尊也在五又自<lb/>
<pb n="17b"/>
取子道以繼世之君言也上九在蠱之終事之蠱壊者<lb/>
至六五而幹之畢矣此上所以髙尚其事君子之出處<lb/>
在事之中盡力而不為汚在事之外潔身而不為僻為<lb/>
人父而作事之蠱者莫如鯀幹父蠱而克致考无咎者<lb/>
莫如禹夫死從子禮言母聽子也不可貞易言子聽母<lb/>
也禮以純乎母之節易以繩乎子之孝而天下之為子<lb/>
母者定矣蠱之前四爻幹蠱裕蠱皆責人以孝六五以<lb/>
君位而歸功于二之臣位又責人以忠六五幹蠱惟在<lb/>
<pb n="18a"/>
用譽二多譽太甲之伊尹宣王之吉甫也周公於蠱諸<lb/>
爻專於父母其達孝之情因辭以發者乎曰考則非存<lb/>
曰意則繼志不然弱才而强決卑位而髙步涉它之誅<lb/>
欲尊晉也南蒯之叛欲强魯也知幹而不知厲者也初<lb/>
六承考九二幹母譬之家其父亡而母存乎家有父則<lb/>
一子而易治家无父而有母則衆子而難立言父母言<lb/>
子家也而國可推言王侯國也而家益可見矣<lb/>
　　臨<lb/>
<pb n="18b"/>
聞之韓康伯云可大之業由事而生二陽方長而盛大<lb/>
故為臨也教不至无窮保不能无疆尚得謂之臨乎天<lb/>
下之物宻近相臨者莫若地與水故地上有水則為比<lb/>
澤上有地則為臨臨與遯反自臨之初爻至遯之二爻<lb/>
在卦經八爻於月經八月咸皆也以二陽臨四隂陽雖<lb/>
長而隂猶盛非協力不足以勝故初二皆曰咸臨復曰<lb/>
朋来咸即朋之義臨即来之義舜以一臨四周公以一<lb/>
臨三孔子以一臨一故舜之流放周公之東征視孔子<lb/>
<pb n="19a"/>
兩觀之役為難初以未當臨隂之任故曰志行正而己<lb/>
彖以八月有凶警君子爻以既憂之无咎戒小人上六<lb/>
積累至極處有敦篤之義如敦艮敦復之敦以厚接物<lb/>
未有不安者故敦復无悔敦艮吉敦臨吉初二咸臨下<lb/>
臨上剛臨柔也甘臨至臨知臨敦臨上臨下柔臨剛也<lb/>
二不為甘臨所惑見君子難悦持己之正也三能憂而<lb/>
无咎見君子易事待人之恕也三不利而四无咎三不<lb/>
正无應四正而應也聞之隂符經云天地之道浸故隂<lb/>
<pb n="19b"/>
陽勝臨曰剛浸而長遯曰浸而長自臨而長為泰自遯<lb/>
而長為否浸者漸也初九升聞之君子九二得位之君<lb/>
子六四好賢之近臣六五任賢之大君上六厚徳樂善<lb/>
之長者小人在位者六三而已剛多善亦不必偏善柔<lb/>
多不善亦不必偏不善宜賛以位之當咸者臨之體言<lb/>
公也至者臨之情言宻也知者臨之道言明也敦者臨<lb/>
之誠言久也甘者臨之賊言邪也<lb/>
　　觀<lb/>
<pb n="20a"/>
盥者祭之始薦者祭之終但觀于方盥之始不待觀于<lb/>
正薦之際而穆穆之容蕭肅之度已孚信而仰之矣觀<lb/>
者以中正示人而為人所仰也卦體九五居上四隂仰<lb/>
之是居觀之位未是正言觀也卦徳順而巽是立觀之<lb/>
本亦未正言觀也又卦體九五以中正示天下斯正有<lb/>
以中正示人而為人所仰方是觀道祭无不薦者纔薦<lb/>
是用事了盥是未用事之初云不薦者言常持誠敬如<lb/>
盥之意常在若薦則是用出用出則纔畢便過了无復<lb/>
<pb n="20b"/>
有初意矣詩云心乎愛矣遐不謂矣中心藏之何日忘<lb/>
之楚辭云思公子兮未敢言正是此意惟其不説藏在<lb/>
中心所以常見其不忘也夫祭必薦必先盥盥正為薦<lb/>
設豈容只盥而不薦乎其為假借益明矣顒昻首貌與<lb/>
詩顒顒昻昻之顒正同樓觀謂之觀者為觀于下也不<lb/>
薦而孚與未占有孚畧同壮以下之四陽為大觀以上<lb/>
之二陽為大故曰大觀盥而不薦與神武不殺同盥則<lb/>
必薦不薦是喻不輕自用武則必殺不殺是喻不假其<lb/>
<pb n="21a"/>
物故謂之神武神道當盥酌必躬之初不以萬物易一<lb/>
誠及薦獻多品之後乃以一誠託萬物以誠託物誠始<lb/>
衰矣常人以言設教則有聲音以身設教則有形迹聖<lb/>
人不設而設不教而教其應㨗如影響教莫大於觀感<lb/>
而政令為下<lb/>
風行地上卑而及物所加者偃所觸者動故取遊歴周<lb/>
覽之象為觀省方象風之行觀民象風之吹萬設教象<lb/>
風之因竅而鳴風行地上周覽遍歴之象天下有風適<lb/>
<pb n="21b"/>
與物遇之象所以有觀姤之别聖人隨其地觀其俗因<lb/>
其情設其教此省方之本意也虞周時廵是也穆王之<lb/>
遊始皇之廵武宣之行幸本意乎方與民屬地省之觀<lb/>
之屬風人君省方者多矣未必能觀民觀民者有矣未<lb/>
必能設教大象之設教與彖之設教一也<lb/>
初六為下民日用而不知則其常也君子而不著不察<lb/>
則可羞矣闚門中視也初位陽故為童二位隂故為女<lb/>
童觀是芒然无所見闚觀是所見者小而不見全體小<lb/>
<pb n="22a"/>
人而為兒童之觀固其道也丈夫而為女子之觀豈非<lb/>
可醜乎三五皆曰觀我生辭同而徳異六三察己以從<lb/>
人九五察人以修已三似漆雕開生出也才徳自我出<lb/>
者也我之才徳可以進而不進是使赤子不得乳其母<lb/>
也未可以進而進是未能操刀而製錦也三之位可進<lb/>
可退使不觀我生是不能量已豈能應人五為觀之主<lb/>
近五者宜進逺五者宜退若初六去五逺則无可進之<lb/>
理四去五近則宜用賔于王矣可進可退惟三之時為<lb/>
<pb n="22b"/>
然道觀之道也觀以逺陽為晦近陽為明觀國之光與<lb/>
童觀闚觀相反與五我生相應國之光即五所謂我生<lb/>
也箕子近天子之光觀國也武王訪于箕子尚賔也民<lb/>
之善惡生于君君之善惡形于民故觀堯舜以比屋觀<lb/>
文武者以羣黎上茍未君子何以使人觀仰矜式是其<lb/>
咎也子思之在魯子方之在魏裴晉公之在緑野其身<lb/>
彌退其望彌重故君子无位而有憂小人有位而无憂<lb/>
觀卦一爻勝於一爻盖其觀漸髙則所見自别觀人者<lb/>
<pb n="23a"/>
初二四是已自觀者三五六是已聞之京房易傳曰易<lb/>
稱觀其生觀上九爻辭也言大臣之義當觀賢人知其<lb/>
性行推而貢之否則為聞善不與兹謂不知厥異黄厥<lb/>
咎聾厥灾不嗣<lb/>
　　噬嗑<lb/>
食有梗治亦有梗梗食者齧梗治者法不齧則味不合<lb/>
不決則治不通何利乎用獄也獄廢則梗存矣不曰利<lb/>
用刑而曰利用獄者卦有明照之象利于察獄也獄者<lb/>
<pb n="23b"/>
所以究治情偽得其情則知為間之道然後可設防與<lb/>
致刑也噬嗑以去頥中之梗雷電以去天地之梗用獄<lb/>
以去天下之梗<lb/>
鼎井大過棟撓小過飛鳥逺取諸物艮背頥口噬嗑頥<lb/>
中有物近取諸身卦形頥之象九四頥中有物之象剛<lb/>
柔分未噬之象動而明方噬之象合而章已噬之象初<lb/>
未章合而後章猶噬物然噬則頥分嗑則頥合也諸卦<lb/>
象天地水火皆兩類相合彖皆不言合獨於此曰雷電<lb/>
<pb n="24a"/>
合者嗑者合也故於是言合剛柔分總大體而言三陽<lb/>
剛也則有威有明三隂柔也則有欽有恤言剛柔適均<lb/>
故謂之分下文動明雷電屬在剛分柔得中屬在柔分<lb/>
盖剛柔分則有剛有柔皆適中矣卦徳動而明卦象雷<lb/>
電合而章皆剛之得中者卦變六上行而居上體之中<lb/>
正柔之得中者動明以問刑擬罰言雷電以致刑行罰<lb/>
言折之惟敏擬之惟決不為威屈不為利誘者動之謂<lb/>
也折之惟精擬之惟當无輕而失之重无重而失之輕<lb/>
<pb n="24b"/>
者明之謂也至於行罰致刑則獄理成而獄事畢矣故<lb/>
曰雷電合而章昔五侯僣逼罪状顯明成帝得於親目<lb/>
非不明也乃不能如文帝之誅薄昭臨時赦而不誅則<lb/>
雷不與電合矣趙盖韓楊之死宣帝非不斷也然皆罪<lb/>
非當死則電不與雷合矣此卦卦象雷電並作則是當<lb/>
罰即罰當刑即刑如雷之奮而與電合罰所當罰刑所<lb/>
當刑如電之光而與雷合有以克協乎獄理克成乎獄<lb/>
道矣故曰雷電合而章六五上行當用刑之權也柔得<lb/>
<pb n="25a"/>
中者若周之吕刑雖一篇之中殊極哀矜惻怛之意然<lb/>
至大辟亦與其贖則是姑息之甚未免柔而失中矣此<lb/>
卦六五君位也據其以隂居陽處不當位如舜之遭四<lb/>
凶周公之遇三叔孔子之值少正卯不免於有獄也以<lb/>
卦具四者之善則利用獄<lb/>
電燁於上雷震於下物之梗於兩間者皆消噬嗑之象<lb/>
也明者辨别精審之意敕者整敕嚴警之意明象電光<lb/>
敕象雷威諸卦象皆順説惟泰與噬嗑倒説泰不言地<lb/>
<pb n="25b"/>
天而言天地此崇陽抑隂尊君卑臣之㣲意噬嗑不言<lb/>
電雷而言雷電取其交而相合耳不交則為電雷交則<lb/>
為雷電豐則先明後動猶電閃而雷繼之震而擊物故<lb/>
豐象曰折獄致刑噬嗑則雷先動于下電乃明于上惟<lb/>
震曜而已不擊于物故噬嗑象曰明罰敕法言之於設<lb/>
教之後所以補教之不逮也罰者刑之薄法者刑之先<lb/>
先故知而不敢犯薄故懐而不忍犯不言用罰言明罰<lb/>
明其罰于先使人知所避耳不言行法言敕法盖言敕<lb/>
<pb n="26a"/>
其法于上使人知所畏耳避且畏刑可措矣離火也不<lb/>
為火者五卦遇雷則為電噬嗑豐是也遇地則為明晉<lb/>
明夷是也重離亦以明言之<lb/>
周官掌囚下罪桎桎足械也械亦曰校罪之大者何之<lb/>
以校屨校不懲必至何校滅趾不戒必至滅耳初上囚<lb/>
之始惡與怙終者中四爻治獄者初之无咎囚可无咎<lb/>
二之无咎指治獄者三五之无咎囚不得而咎之也膚<lb/>
皮之表也噬齧人之肌膚為易入也又云膚者豕腹之<lb/>
<pb n="26b"/>
下柔軟无骨之肉古禮别實於一鼎曰膚噬者治獄之<lb/>
象膚者其罪易治之象噬而滅鼻者盡法以治之之象<lb/>
囓肉者至掩其鼻只是校得太深耳初无傷意噬膚言<lb/>
噬之易滅鼻言噬之深惟二中正故得其情而治之者<lb/>
易易惟初九剛强則怙終不悛所以據其情而治之者<lb/>
必盡其法人之囓肉豈有淹沒至鼻者假以象其噬之<lb/>
深耳三自處不當而刑于人則人不服而怨懟悖犯之<lb/>
如噬齧乾腊堅韌之物而遇毒惡之味反傷于口也九<lb/>
<pb n="27a"/>
四合二卦言之則為問者以六爻言之則任除間之責<lb/>
者彖以五之柔為主故曰柔得中而上行利用之言獨<lb/>
歸之五爻以四之剛為主吉之為言獨歸之四主柔而<lb/>
言以仁為治獄之本主剛而言以威為治獄之用物至<lb/>
于噬而後嗑徳下衰矣所謂三辟之興皆叔世也六三<lb/>
以柔噬問故最難六五以上治下故易滅沒也猶浸在<lb/>
水中沒而不見滅趾者械之横過脛而掩其趾滅耳者<lb/>
校之髙過項而蔽其耳訟卿大夫之争斷以詞噬嗑奸<lb/>
<pb n="27b"/>
民賊臣之梗威以刑六三六五並柔畫詞皆曰肉无骨<lb/>
者也九四剛畫方曰胏有骨者也曰膚曰腊肉曰乾胏<lb/>
曰乾肉皆状其强梗曰滅鼻曰遇毒曰金矢曰黄金皆<lb/>
状其用獄曰艱貞曰貞厲皆状其宅心直至上九罪人<lb/>
得而重刑施矣卦名噬故取口中咀肉之象腊正作昔<lb/>
上從<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>象肉形下從日肉之日乾者也田獵所獲全體<lb/>
乾之者單稱腊自二至六皆曰噬三臣分去惡之任一<lb/>
君當去惡之主屯之九五陽剛之君而大正則凶噬嗑<lb/>
<pb n="28a"/>
之六五隂柔之君而噬强梗則无咎何也彼无助此有<lb/>
助也上九滅耳以聰不明使耳而聰聰而明則聞過而<lb/>
改久矣何至於罪大而凶乎商鞅不聽趙良之言蕭至<lb/>
忠不受宋璟之諫故及<lb/>
　　賁<lb/>
卦變剛来柔進之類亦是就卦已成後用意推説以見<lb/>
此為自彼卦而来耳非真先有彼卦而後方有此卦也<lb/>
古註説賁卦自泰卦而来乾坤合而為泰豈有泰復變<lb/>
<pb n="28b"/>
為賁之理只是換了一爻是卦成了自然有此象柔来<lb/>
文剛剛上文柔如剛上柔下損上益下謂剛居上柔在<lb/>
下損於上益於下皆據成卦而言非謂就卦中升降也<lb/>
訟无妄云剛来豈自上體而来凡以柔居五者皆曰柔<lb/>
進而上行柔居下者也乃居尊位是進而上也非謂自<lb/>
下體而上也文明者文彩著明止者不踰分限化謂舊<lb/>
者化新成謂久而成俗文明謂燦然有文以相接固文<lb/>
也止謂截然各得其分亦文也盖各得其分處正所以<lb/>
<pb n="29a"/>
為文文剛文柔本是以卦變釋卦辭因見其有天文之<lb/>
象故曰天文天文人文俱非釋卦辭仍是廣卦名之賁<lb/>
剛柔之交卦變也而天之文亦剛柔之交文明以止卦<lb/>
徳也而人之文亦文明以止<lb/>
山者草木百物之所聚也下有火則照見其上草木品<lb/>
彚皆被其光彩火之光輝照乎山山之髙聳映乎火賁<lb/>
之象也庶衆也與庶物之庶同非謂其小也修明庶政<lb/>
之治具則可飾之以文若斷獄則不可也豐明而動故<lb/>
<pb n="29b"/>
致刑賁明而止故无敢一於止則奸何懲而善何伸一<lb/>
於動則刑日煩而民日玩然无敢者審之詳而發之重<lb/>
非不聽也吕刑云非佞折獄惟良折獄口才且不可以<lb/>
斷獄矧可以文而飾之乎茍恃其明察而深文巧詆緣<lb/>
飾以沒其情在小人則敢如是在君子則无敢如是也<lb/>
明庶政者離之明无敢折獄者艮之止折獄者專用情<lb/>
實有文飾則沒其情矣若獄未是而決之所謂敢折獄<lb/>
也若獄已具而留之不決所謂留獄也<lb/>
<pb n="30a"/>
趾取在下而所以行也舎車輿而寧徒行衆人之所羞<lb/>
君子以為賁也達則振斯文以飾天下窮則卷斯文以<lb/>
飾一身耕莘而樂堯舜之道賁其趾也繫馬千駟弗視<lb/>
舎車而徒也壮初剛居剛而健體故壮于趾不安在下<lb/>
之分者賁初剛居剛而明體故賁其趾能安在下之分<lb/>
者噬嗑之初九滅趾以懲小人之進於惡賁之初九賁<lb/>
趾以勸君子之守於義三當賁道之隆四當賁道之變<lb/>
四與屯六二相似屯剛柔始交賁剛柔相雜皆有婚媾<lb/>
<pb n="30b"/>
象然屯二乘馬班如應五何其緩賁四白馬翰如應初<lb/>
何其急屯二應五下求上也不可以急賁四應初上求<lb/>
下也不可以緩註疏云須之為物上附者也須附頥而<lb/>
動乃成賁飾若不附頥成何文飾其附頥而動處正是<lb/>
賁其須尤怨也終得相賁故无怨尤帛未用則束之故<lb/>
謂之束帛内三爻離體以文明為賁初賁趾二賁須三<lb/>
賁如皆有所設飾外三爻艮體以篤實為賁四皤如五<lb/>
丘園上白賁四與初應求賁於初故初賁趾而四翰如<lb/>
<pb n="31a"/>
二比三而賁乎三故二賁須而三濡如五比上而賁乎<lb/>
上故五丘園而上白賁文者充其質之所能使不鄙陋<lb/>
非離淳而刓朴也勝則滅本而生巧詐爻詞曰徒曰皤<lb/>
曰戔曰丘園曰白抑末守真俾民不迷詩曰六轡如濡<lb/>
言光潤之至也<lb/>
　　剥<lb/>
甫讀桑柔繼觀雲漢因歎厲宣兩朝父子若是其相反<lb/>
乎治亂若是其相承乎相反者人相承者天聖人以二<lb/>
<pb n="31b"/>
詩著常理猶易以剥復二卦並列歟剥與泰誓剥喪无<lb/>
良之剥同夬曰剛決柔名正言順故曰決剥曰柔變剛<lb/>
辭不順理不直故曰變剥不利有攸徃則曰順而止復<lb/>
言利有攸徃則曰以順行解黨禍者陳實之臨延唐祚<lb/>
者方慶之對皆順而止之非逆而激之也卦畫皆象也<lb/>
皆當觀也於剥獨言之者為處變君子言也然亦天行<lb/>
故剥復皆曰天行<lb/>
卦以下剥上取義乃小人剥君子象以上厚下取義乃<lb/>
<pb n="32a"/>
人君厚民生下剥上者成剥之義上厚下者治剥之道<lb/>
也山之根深藏於地中不可得而紀極曰山附於地以<lb/>
衆人所共見者言之耳莫髙匪山今乃附著於地剥之<lb/>
象也君居民上如山盤地上山以地為基君以民為本<lb/>
厚其地則山保其髙厚其民則君安其宅宅居也厚下<lb/>
坤象安宅艮象人君无用隂剥陽之理則當自剥以厚<lb/>
下君子无用闇傷明之事則當用晦以涖衆凡此皆於<lb/>
凶中取象夫卦有吉凶大象皆善盖天下所有之理君<lb/>
<pb n="32b"/>
子皆體之卦雖凶而理可通於吉則取之剥與明夷是<lb/>
已山就地剥之道也厚下安宅使不至於剥也<lb/>
剥牀而上及於人之肌膚将滅其身矣剥牀自足而辨<lb/>
而膚隂以次而剥陽也后以宫人備數進御於君望前<lb/>
先卑望後先尊亦以次而承陽與其以次剥陽而至於<lb/>
凶孰若以次承陽之為利哉廬下之藉上以安者也始<lb/>
而剥牀欲其失所安今而剥廬自失所安矣遯隂長而<lb/>
猶㣲則教陽以制隂之道剥隂長而已極則教隂以從<lb/>
<pb n="33a"/>
陽之道天下之勢若處屋屋上庇牀下承人中處者也<lb/>
害人者先壊其牀之足害國者先害其國之足君子者<lb/>
人主之股肱也非國之足乎辨牀之幹也牀有幹國亦<lb/>
有幹曰未有者聖人猶待其有也乎羣小剥正道以覆<lb/>
邦家如剥牀焉自足及幹自幹及膚猶不已必剥其室<lb/>
廬此大厦将顛之時也此卦是據見成五隂剥上九一<lb/>
陽初六之剥都是剥上九但據初六自下行剥此時雖<lb/>
未蔑貞然必至於滅貞矣如今削人權勢必先漸削其<lb/>
<pb n="33b"/>
爪牙之類如建成元吉欲剥世民先譛程知節出為康<lb/>
州刺史又譛房𤣥齡杜如晦逐之知節謂世民曰大王<lb/>
股肱羽翼盡矣身何能久亦此意也李林甫得志於天<lb/>
寳而四海鼎沸亦剖棺斵尸矣蔡京得志於崇宣而二<lb/>
帝北狩家无處所矣此終不可用之證也二乃罷九齡<lb/>
相林甫之日三以吕强當之四當莽卓憲冀林甫國忠<lb/>
權盛之日子非剥之不食不能致復之亨故剥上九之<lb/>
象既可喜又可危也<lb/>
<pb n="34a"/>
　　復<lb/>
陽来謂之復復是本来事物隂来謂之姤姤是偶然相<lb/>
遇復亨剛反喜之之辭无疾无咎俟之之辭反復来復<lb/>
慰之之辭利徃勉之之辭陽之當復雖使有疾之固不<lb/>
能止其復也但為阻礙非卦之才有无疾之義乃復道<lb/>
之善也姤陽之始消也七變而成復故云七日謂七更<lb/>
也八月有凶謂陽長至于隂長歴八月也陽消而數月<lb/>
者幸其消之遲陽長而數日者幸其長之速也在卦經<lb/>
<pb n="34b"/>
七爻於時經七月不言月而言日猶詩所謂一之日二<lb/>
之日月所以紀日也已之出入而得无疾者一陽順而<lb/>
亨也朋類之来亦得无咎者衆陽順而亨也无疾言无<lb/>
害事也氣失其平之謂疾故事失調停亦疾也事失調<lb/>
停便害事矣疾是屬在我身因能順行故无疾咎是衆<lb/>
陽底无咎即疇離祉之意我若不以順行用壮用罔則<lb/>
衆陽亦因壮罔而有過矣一陽先事故曰疾見事由以<lb/>
壊衆陽後事故曰咎不免於過而已反復其道統言隂<lb/>
<pb n="35a"/>
陽徃来其理如此七日来復專言一陽方来其數如此<lb/>
由姤遯否觀剥坤而復此所謂其道也利徃言一陽之<lb/>
長可徃而為臨為泰以至于乾也前云剛反言剥之一<lb/>
剛窮上反下而為復下云剛長言復之一剛自下進上<lb/>
為臨為泰以至于乾剛反言方復之初剛長言已復之<lb/>
後剥以順而止復以順而行君子處道消之極至道長<lb/>
之初未嘗一毫不以順也出入无疾朋来无咎以人事<lb/>
言反復其道七日来復以氣數言反復者追計其徃謂<lb/>
<pb n="35b"/>
之反仍計其来謂之復道字猶云計其常數耳動而以<lb/>
順行只指一陽説而却兼朋来无咎者人事既得天運<lb/>
方回復見天地之心機尚伏也咸恒遯壮見天地之情<lb/>
機已達矣心隠乎㣲情發乎顯天地之氣所以有陽之<lb/>
復者以其有隂故也衆人之心所以有善之復者以其<lb/>
有惡故也若聖人之心静而復動亦有之但不可以善<lb/>
惡為言耳要説得見字親切盖此時天地之間无物可<lb/>
見只有一陽初生見得天地之心在此若是三陽發生<lb/>
<pb n="36a"/>
萬物之後則天地之心盡散在萬物不能見得如此端<lb/>
的剛柔皆天地之心而剛反則見天地之心矣動静皆<lb/>
天地之心而動以順行則見天地之心矣七日八月皆<lb/>
天地之心而七日来復則見天地之心矣剛柔消長皆<lb/>
天地之心而剛長則見天地之心矣<lb/>
地静雷動雷在地中静養動也先王謂古先哲王后謂<lb/>
時王至日閉闗乃先王之遺法至日不省方此後王遵<lb/>
先王之遺意也彖取陽之復来故可以出入象取雷之<lb/>
<pb n="36b"/>
在地中故不可以行不可以出彖與象取義不同舜典<lb/>
云十有一月廵狩正當省方之時今曰不省盖謂冬至<lb/>
之一日爾它日不然也闗宜開者也而閉之商旅出諸<lb/>
塗者也而不行盖動者天地生物之心而静者聖人裁<lb/>
成之道聖人順天時之一端如後世月令是己<lb/>
无祗悔不至于悔也祗既平謂至既平也學莫便於近<lb/>
乎仁既得仁者而親之則力不勞而學美矣㣲曽子子<lb/>
夏不聞喪明之罪㣲子游曽子不察襲裘之過故初九<lb/>
<pb n="37a"/>
已復六二人復獨此爻言仁克已復禮為仁道者舉其<lb/>
大凡不若仁為切至頻雖有厲復則能補過矣泰二夬<lb/>
五曰中行二五上下之中也益三四曰中行三四一卦<lb/>
之中也此曰中行六四在五隂之中也中行正所以獨<lb/>
復獨復正見其中行不可截看修身以道修道以仁曰<lb/>
修身曰仁曰道惟初九當之剥六三乃復之六四反對<lb/>
在剥取其失上下以應乎陽在復取其獨復以從乎道<lb/>
不逺復者善心之萌敦復者善行之固有入徳成徳之<lb/>
<pb n="37b"/>
分故初无祗悔敦則其復也无轉移可无悔矣二四待<lb/>
初而復故曰下仁曰從道五不待初而復故曰自考二<lb/>
四其學力之功五其天資之美歟迷道不復无所而可<lb/>
用以行師則終有大敗以之為國則君之凶也既迷於<lb/>
道何時而可行初不逺而復迷則逺而不復敦无轉易<lb/>
頻則屢易休則比初獨則應初六爻有相反相似之勢<lb/>
初知過則改上也二四舎己從人次也三改過不勇又<lb/>
其次也上則下愚不移矣復卦專以氣數言爻辭専以<lb/>
<pb n="38a"/>
人事言<lb/>
　　无妄<lb/>
若堯舜之禪湯武之師禹之治水動以天也子噲之遜<lb/>
符堅之師鯀之治水動以人也行矣哉猶論語云行乎<lb/>
哉正言之曰何之矣又反言之以歎曰行矣哉甚言其<lb/>
不宜徃也无妄與臨皆大亨以正臨則為天之道何无<lb/>
妄則為天之命運於上而自然者道也降于下而靡常<lb/>
者命也命即道也<lb/>
<pb n="38b"/>
六十四卦之象例作一句无分為兩句者天下雷行物<lb/>
與作一句上乾天下震雷雷動於天下而无妄行物動<lb/>
於天下而无妄與天以誠動物以誠應皆无妄也先王<lb/>
以茂對天時長育萬物夫何為哉亦不過順天理之自<lb/>
然而一出於誠耳豈有妄耶<lb/>
復者賢人之事无妄者聖人之事无道以致福而妄欲<lb/>
徼福非所謂无妄之福有過以召災而妄欲免災非所<lb/>
謂无妄之災當耕而耕當穫而穫何耕穫之有當菑而<lb/>
<pb n="39a"/>
菑當畬而畬何菑畬之有此之謂无妄乃自始至終都<lb/>
不營為而偶然有得之意耕穫菑畬舉事之始終而言<lb/>
極言无妄之義或繫之或得之皆无與於邑人而災不<lb/>
免焉无妄之災也若邑人之牛非无妄也疾非以有妄<lb/>
而致自當縁无妄而愈有喜謂疾自亡初曰吉二曰利<lb/>
時也三曰災五曰疾上曰𤯝非有妄以致之亦時也初<lb/>
與二皆可徃時當動而動四可貞五勿藥上行有𤯝時<lb/>
當静而静伊尹戒太甲以謹厥初周公戒成王以在厥<lb/>
<pb n="39b"/>
初然則髙宗三年不言威王三年不飛非不動也謹於<lb/>
初動也子玉變子文之政參遵何之法子玉為能叅為<lb/>
不能矣然能者敗不能者安六二順而中不矜能則焉<lb/>
徃而不利災自我来自我得此有妄之災非我来而我<lb/>
得此无妄之災城失火池魚殃魯酒薄邯鄲圍仲尼被<lb/>
圍貌偶似陽虎也不疑償金偶與亡金者同舎也孔頴<lb/>
達云災非已招但順時修徳勿須攻治不用煩勞天下<lb/>
又聞之吕氏春秋文王寝疾五日而地動羣臣皆恐曰<lb/>
<pb n="40a"/>
請移之文王曰若何其移之也對曰興事動衆以増國<lb/>
城其可以移之乎文王曰是重吾罪也昌也請改行重<lb/>
善以移之无何疾乃止此无妄之疾勿藥有喜之謂也<lb/>
開元之世乃无妄之時雖四夷時有不靖乃无妄之疾<lb/>
縁小人以邊功動之致令邊釁一開生出萬端病痛乃<lb/>
无病服藥之故上如唐太宗髙麗之師明皇雲南之師<lb/>
是已<lb/>
　　大畜<lb/>
<pb n="40b"/>
大畜内徳為乾剛健則理得於心貞誠堅確外徳為艮<lb/>
篤實輝光則理體於身充盛昭明畜養賢才畜止乾健<lb/>
畜藴天理皆大畜也天在山中以人所見為象聖人論<lb/>
天地日月皆以人所見言之大莫大乎天而在山中則<lb/>
其所畜者矣文在外故為小畜識在心故為大畜多識<lb/>
如天之容覆畜徳如山之圍繞山本天中之物故氣與<lb/>
天合一而成大畜前言徃行乃先得我心之同然者也<lb/>
大畜之象在多識孔子又言君子多乎哉不多也自君<lb/>
<pb n="41a"/>
子之博言之謂之多自君子之約言之謂之不多一事<lb/>
也取天在山中之象則為藴畜取艮之止乾則為畜止<lb/>
以隂畜陽所畜之力小又風以氣畜氣息則散故謂之<lb/>
小畜以陽畜陽所畜之力大又山以形畜形畜則固故<lb/>
謂之大畜大壮而不貞其壮也剛而无體大畜而不貞<lb/>
其畜也博而寡要書咸有一徳云終始惟一時乃日新<lb/>
註云終始不衰是乃日新之意武尊尚曰尚父康尊畢<lb/>
曰父師是尚賢也<lb/>
<pb n="41b"/>
初剛居剛性欲上進曰利己者勉其止也二剛中自能<lb/>
止而不行可謂知時者矣小畜之九三見畜於六四四<lb/>
説其輻也大畜之九二受畜於六五自説其輹也説人<lb/>
之輻與自説其輹彼有来廹之嫌此有知㡬之哲初戒<lb/>
其進二喜其不進三懼其可進而鋭於進二之輿既説<lb/>
輹而不進三閑輿徃而不輕進初之利己者三可利徃<lb/>
矣衛古書之稱皆武衛也考工記周人上輿車有六等<lb/>
之數戈也殳也㦸也矛也軫也皆衛名小畜之輻乃車<lb/>
<pb n="42a"/>
輪之轑凡三十條者此輹及大壮輹字與輻不同盖輻<lb/>
輳於轂輹貫於轂轂以轉輻輻以指牙車之行也説輻<lb/>
車輪散也不堪行也脱輹暫説其輹自不行也若復駕<lb/>
輿於軸貫軸於轂即可行也壮之藩決不羸畜之良馬<lb/>
逐皆前遇乎柔也壮之征凶觸藩畜之有厲利己皆前<lb/>
遇乎剛也牛之剛健在角豕之剛健在牙牲豕曰豭攻<lb/>
其特而去之曰豶豕牙二也豶之者五也勢去而牙失<lb/>
其猛所去在彼所失在此故曰豶豕之牙畜之小故極<lb/>
<pb n="42b"/>
而成畜之大故極而散陽久祗抑今而亨通故曰何訝<lb/>
之也實喜之也疑怪之詞若所謂胡然而天者天衢天<lb/>
路也謂虚空之中雲氣飛鳥徃来故謂之天衢衢之亨<lb/>
謂亨通曠濶无有蔽阻如成康之世殷頑已服奄叛己<lb/>
平淮夷已定萬國統同之時也觀童牛之牿則知有厲<lb/>
利己矣觀豶豕之牙則知輿説輹矣觀良馬逐則知何<lb/>
天之衢矣畜極而通道可大行如多識言行而徳以畜<lb/>
剛健光輝而徳日新<lb/>
<pb n="43a"/>
　　頥<lb/>
頥頷也養也輔上九之象車初九之象中四爻衆齒之<lb/>
象上覆下承衆齒森然全頥之象見矣觀而後能得故<lb/>
頥道重觀自求猶自考深於觀矣口實養口體也徳之<lb/>
養在中矣不觀其養心之大而觀其自求口實何也人<lb/>
所以忘其大體者以從事於口體之養也口體之養求<lb/>
不失義則養其大體可知矣故觀其自求口實足以知<lb/>
其自養<lb/>
<pb n="43b"/>
人之頥上止下動艮止於上震動於下之象也山以形<lb/>
雷以氣出而動者為言語不慎則妄出而招禍慎之所<lb/>
以養其徳入而動者為飲食不節則妄入而致疾節之<lb/>
所以養其體皆取止其動為義頥之功用至博大也象<lb/>
獨以言語飲食為言何哉盖已得其養然後可推以及<lb/>
人未有不先成吾身而能達之天下者白圭有詩南容<lb/>
復之金人有銘孔門識之可不謹乎三爵之過猶為非<lb/>
禮萬鍾之奉適以賈禍可不節乎言語飲食象震之動<lb/>
<pb n="44a"/>
慎與節象艮之止雖亦以養徳養身分看其實養徳者<lb/>
即能養身養身者未必能養徳下體三爻皆是自養上<lb/>
體三爻皆是養人上體則觀其所以養人者下體則求<lb/>
其所以自養者龜能咽息不食靈龜喻其明智可以不<lb/>
求養於外也朶頥為朶動其頥頷舎爾觀我若四語初<lb/>
之詞二之顛頥與四同拂經與五同而吉凶異者頥養<lb/>
之道以安静為无失二動體顛拂而凶四五静體故雖<lb/>
顛拂亦吉初之示戒欲其不舎己以從欲二之示戒欲<lb/>
<pb n="44b"/>
其行不失類必求正應三之示戒欲其不狥利害義縱<lb/>
欲傷生也四之於初其下賢求益之心如虎之視下求<lb/>
食而後可夫求食於外者莫如虎虎視常下其視下也<lb/>
專一而不他其欲食也繼續而不歇如是則於人不貳<lb/>
於已不自足茍下賢之心不專則賢者不樂告以善矣<lb/>
求益之心不繼則未少有得而止矣視耽耽内不能融<lb/>
釋而外不忘自嚴者也虎之威在目雖嚴静而其欲心<lb/>
不能自止五獨不言頥者由豫在九四故五獨不言豫<lb/>
<pb n="45a"/>
由頥在上九故五獨不曰頥<lb/>
　　大過<lb/>
大過者常事之大者耳非有過於理也惟其大故不常<lb/>
見以其比常所見者大故謂之大過道无不中无不常<lb/>
世人所不常見故謂之大過於常也四陽横而居中有<lb/>
棟之象卦以初為本上為末隂柔无力是上无所附而<lb/>
下无所寄也安得不撓大壮凡四陽而在下者亦壮故<lb/>
上棟下宇取諸其象者得所載也剛中巽説不過之意<lb/>
<pb n="45b"/>
惟不過然後能為大過<lb/>
澤水盖潤養其木者也今也髙漲而浸滅其木不亦過<lb/>
甚矣乎是大過之象也木雖為水浸滅而其根幹未嘗<lb/>
動摇君子之於時也在位則獨立而不懼不懼非有大<lb/>
過人之才不能不在位則遯世而无悶无悶非有大過<lb/>
人之徳不能獨立遯世巽木象不懼无悶兑悦象不藉<lb/>
諸地而藉以茅過於慎也是當大過之時有小過之行<lb/>
行過乎恭者也四爻之剛雖同為木然或為楊或為棟<lb/>
<pb n="46a"/>
棟負衆榱則木之强者楊為早凋則木之弱者此卦本<lb/>
末弱二近於本五近於末故均為木之弱屋以棟為中<lb/>
三視四則在下棟撓於下之象四在上棟隆於上之象<lb/>
彖稱棟撓獨九三當之其致撓之由者歟四應乎初救<lb/>
其本也救其本於未過之初故棟隆而不撓乎下其下<lb/>
不撓其棟烏得不隆隆非有所加也不撓乎下而已矣<lb/>
三應乎上救其末也救其末於已過之後故棟撓而不<lb/>
可以有輔救過於其末不若救過於其本也九二在初<lb/>
<pb n="46b"/>
六之上老於初六故曰女妻女未嫁者也九五在上六<lb/>
之下少於上六故曰士夫士未娶者也枯楊而稊可以<lb/>
復生枯楊而華速其死也老夫得女妻猶可生育士夫<lb/>
有老婦无復生道矣老夫之得女妻再娶女之夫也老<lb/>
婦之得士夫婦再嫁而夫未娶也藉用白茅過於畏懼<lb/>
者故无咎過涉滅頂過於決裂者義亦无咎<lb/>
　　坎<lb/>
習謂重習他卦雖重不加其名獨坎加習者見其重險<lb/>
<pb n="47a"/>
之中復有險其義大也陽居隂中則為陷隂居陽中則<lb/>
為麗坎之中實是為誠離之中虚是為明中實者坎之<lb/>
用中虚者離之用也作易者因坎離之中而寓誠明之<lb/>
用人之處坎身可陷而心不可陷心亨則非坎矣不行<lb/>
則常在險中故曰行有尚<lb/>
水惟險則行故曰行險水流不盈是説一坎滿便流出<lb/>
去一坎又滿又流出去行險而不失其信是説決定如<lb/>
此水字當讀下兩句皆指水言不可升者无形之險山<lb/>
<pb n="47b"/>
川丘陵者有形之險王公因有形之險為无形之險設<lb/>
此以固守其國是謂人險彖傳於徃有功以上專以水<lb/>
言而明處險之道自天險以下專以險言而明用險之<lb/>
方<lb/>
日風象也故曰隨曰作隨作之為言近乎虚山澤形也<lb/>
故曰兼曰麗兼麗之為言近乎實雷水在形象之間故<lb/>
曰洊天行地勢則動静之極也相續曰洊前者徃而東<lb/>
去後者又從而西来兩坎之象雷曰洊聲相續也水曰<lb/>
<pb n="48a"/>
洊流相續也初六乃内水之方至者六四乃外水之洊<lb/>
至者水之流也習而不已以成大川人之學也習而不<lb/>
止以成大賢<lb/>
窞坎中之險處已在習坎中更入坎窞枕謂支倚居險<lb/>
而支倚以處不安之甚也来下則入於險之中之上則<lb/>
重險也退来與進之皆險故云来之坎坎乾之三處二<lb/>
乾之間故曰乾乾坎之三處二坎之間故曰坎坎初與<lb/>
三皆曰入於坎窞初凶三但曰勿用初之入未能出三<lb/>
<pb n="48b"/>
之入将可出也所用一尊之酒二簋之食復以瓦缶為<lb/>
器質之至也其質實如此又須納約自牖納約謂進結<lb/>
於君之道牖開通之義室之暗也故設牖所以通明自<lb/>
牖言自通明之處以況君心所明處人心有所蔽有所<lb/>
通所蔽者暗處也所通者明處也當自其明處而告之<lb/>
求信則易遇主於巷惟睽坎之時為然九五在坎之中<lb/>
是不盈也既曰不盈則是未平而尚在險中未得无咎<lb/>
也盈則平而出矣二與五雖陷隂中陽能動不能陷如<lb/>
<pb n="49a"/>
有孚心亨如行有尚皆是二居重險之中五将出重險<lb/>
之外所以二之有險不如五之既平聞許衡讀易私言<lb/>
云以陽剛之才處極尊之位中而且正可以有為也然<lb/>
適在坎中未能遽出故諸卦皆有須待之義夫能為者<lb/>
才也得為者位也可為者時也有才位而无其時惟待<lb/>
為可待而至于可則无咎矣周官司圜收教罷民上罪<lb/>
三年而舎其不能改而出圜土者殺三嵗不得罪大而<lb/>
不能改者歟六爻雖不同惟陷于隂則險斯成惟居乎<lb/>
<pb n="49b"/>
陽則險可濟<lb/>
　　離<lb/>
離是物相離去又是附麗如亂又作治牛之性順而又<lb/>
牝焉順之至也彖詞重明是二五兩爻君臣重明之義<lb/>
大象又自説繼世重明之義賁以離為下卦既以化成<lb/>
天下賛之矣於離之全卦仍以此賛焉則化成天下其<lb/>
惟離之文明乎火本无體以物為體似是陽麗於隂今<lb/>
謂隂麗於陽何也曰物无光着火而光隂无用麗陽為<lb/>
<pb n="50a"/>
用故謂隂麗於陽也<lb/>
六十四卦大象獨於此稱大人水流下以窞為歸故坎<lb/>
之下卦言乎窞火炎上以焚為用故離之上卦言乎焚<lb/>
聞之陸農師云離言明兩作坎言水洊至起而上者作<lb/>
也趨而下者至也<lb/>
坎之剛中九五分數多故離之中正六二分數多日既<lb/>
傾昃明能久乎明者知其然也故求人以繼其事退處<lb/>
以休其身嗟者歌之反詩云我今不樂逝者其耋與此<lb/>
<pb n="50b"/>
意同王羲之所謂年在桑榆頼絲竹陶寫陶淵明云衰<lb/>
榮无定在彼此更共之寒暑有代謝人道每如兹達人<lb/>
解其㑹逝将不復疑忽與一觴酒日夕相歡持是也大<lb/>
耋之嗟是以憂度日也大耋傾没也善繼者必有巽讓<lb/>
之誠順承之道若舜啓然四氣焰如焚故云焚如必被<lb/>
禍害故曰死如衆所棄絶故云棄如至于死棄禍之極<lb/>
矣故不假言凶出涕戚嗟極言憂懼之深耳九三大耋<lb/>
之嗟以死生為憂者也不當憂而憂故凶六五戚嗟若<lb/>
<pb n="51a"/>
居君位而能憂者也憂所當憂故吉二五皆隂二吉而<lb/>
五嗟者二下安得麗位五上危未得麗位也初三四六<lb/>
皆陽三四凶焚初上吉无咎者三四處隂内為隂所麗<lb/>
初在隂下上在隂外也<lb/>
　<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易紀聞卷二<lb/>
</p>
<p>
</p>
  </div>
</body>
</text>
</TEI>
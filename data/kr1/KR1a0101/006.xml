<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易紀聞卷六</head>
    <p>
<pb n="1a"/>
欽定四庫全書<lb/>
　讀易紀聞卷六　　　　　明　張獻翼　撰<lb/>
　　下傳第一章<lb/>
六十四卦雖本伏羲所畫卦序則文王所更定已非伏<lb/>
羲之舊况在伏羲時止謂之卦未謂之易可以動而動<lb/>
焉吉之所從生未可以動而動焉凶悔吝之所從生故<lb/>
曰吉凶悔吝生乎動者也觀即法象貞觀者千古萬古<lb/>
此法象也貞明者千古萬古此光明也吉凶即卦爻辭<lb/>
<pb n="1b"/>
所言吉凶勝者有吉則无凶有凶則无吉彼此相勝之<lb/>
謂凡卦爻辭所言吉皆順乎理者是其常理當獲吉而<lb/>
勝乎凶夫豈徼倖而吉耶凡卦爻辭所言凶皆逆乎理<lb/>
者是其常理當獲凶而勝乎吉夫豈无故而凶耶隤然<lb/>
若水之赴壑獸之走壙順之至也簡者萬事若一事有<lb/>
事若无事也上繫曰剛柔者晝夜之象即所謂立本曰<lb/>
變化者進退之象即所謂趨時先言變動而後獨言吉<lb/>
凶悔吝生乎動者以動詳於變故也此言吉凶悔吝而<lb/>
<pb n="2a"/>
後止言吉凶者以吉凶者悔吝之積也貞勝以事勢言<lb/>
貞一以事理言大寶者非聖人自以為寶也天下有生<lb/>
幸聖人之得位以蒙其澤故天下以為寶也理財則易<lb/>
之備物致用正辭則易之辨物正言禁非則易之斷吉<lb/>
凶明失得内外使知懼也何以為仁曰財而已雖有仁<lb/>
心仁聞而民不被其澤者奪民之財以為己之財而已<lb/>
故鹿臺聚而商亡鹿臺散而周王財散則民聚此仁之<lb/>
實也天地之所以為德者惟在生物而已聖人之所以<lb/>
<pb n="2b"/>
為寶而守之者惟在義以理財正辭禁民為非以生萬<lb/>
民而已故自大寶曰位直讀到禁民為非曰義方與大<lb/>
德曰生相當上繋首章由乾之始坤之成説歸乾坤易<lb/>
簡之理下繫首章則由乾之易坤之簡説出天地大生<lb/>
之德此章首論重卦繋辭有爻象變動四者其下文皆<lb/>
覆説上面爻畫剛柔之變繫辭之動兩股其曰吉凶悔<lb/>
吝生乎動者所以明繫辭焉而命之動在其中之意其<lb/>
曰剛柔立本變通趨時者所以明剛柔相推變在其中<lb/>
<pb n="3a"/>
之意自吉凶貞勝以下又申明吉凶悔吝生乎動一句<lb/>
大抵易為斯人作卦爻辭无非所以明失得之報故説<lb/>
吉凶為甚詳次論乾坤易簡對天地徳生説作易聖人<lb/>
以憂世之情發明易簡於卦爻之辭用易聖人有御世<lb/>
之位推行德生於仁義之道前一股是作易後一股是<lb/>
用易要之乾坤即天地易簡即大徳之生作易聖人之<lb/>
情見乎辭用易聖人以仁守其位无非所以為斯人而<lb/>
已耳漢書谷永傳引屯其膏小貞吉大貞凶又非貞勝<lb/>
<pb n="3b"/>
之貞孟康註云膏者所以入潤肌膚爵禄亦所以養人<lb/>
也小貞臣也大貞君也遭屯難飢荒君當開倉廪振百<lb/>
姓而反吝則凶臣吝嗇則吉也魏了翁云周禮有大貞<lb/>
謂大卜如遷國立君之事貞不訓正也今按二家皆古<lb/>
説也本義謂處大事雖正亦凶是聖人教人不正也易<lb/>
為君子謀如是乎<lb/>
　　第二章<lb/>
易之未作聖人取諸天地人物以作易易之既作聖人<lb/>
<pb n="4a"/>
復取諸易以制器鳥獸之文就毛羽説逺取諸物物字<lb/>
該得廣不止鳥獸而所取亦不止於文與地之宜以天<lb/>
地所宜於人事者言與天之象地之法又不同徳不可<lb/>
見故曰通情可見者故曰類總十三卦象伏羲作易者<lb/>
黄帝堯舜用易者伏義畫卦始於乾坤自畫卦以後取<lb/>
象為治者始於黄帝堯舜易之所以叙道綂者其旨㣲<lb/>
矣故取諸乾坤特以黄帝堯舜當之取者十三卦乾坤<lb/>
合為一而不分聞之朱漢上云上古衣裳相連乾坤相<lb/>
<pb n="4b"/>
依君臣一體也至秦始取衣裳離之而尊君卑臣上下<lb/>
判隔豈非服妖之大乎楊用修云獠川苗塞多衣綂裠<lb/>
盖上下相連猶是古法虞書禹曰暨益奏庶鮮食即佃<lb/>
漁事暨稷播奏庶艱食即耒耜事懋遷有无化居即交<lb/>
易事此三者據易則始於羲農據書則興於堯舜舜因<lb/>
羲農之舊而變通之故曰垂衣裳觀象于天觀法于地<lb/>
觀鳥獸之文即見天下之賾近取諸身逺取諸物即擬<lb/>
諸其形容象其物宜盖取諸離者言繩為網罟有離之<lb/>
<pb n="5a"/>
象非覩離而始有此也飛走之類實害禾稼惟網罟佃<lb/>
漁之制立然後耒耨之利見於天下有菽粟者或不足<lb/>
於禽魚有禽魚者或不足於菽粟罄者无所取積者无<lb/>
所散則利市不布養不均矣十三卦始離次益次噬嗑<lb/>
所取者食貨而已食貨者生民之本也聖人将欲制器<lb/>
以利物假某範於何人措某器於何施取諸易而足矣<lb/>
自網罟至於書契皆其大略也食貨既足不可无禮於<lb/>
是垂衣裳以明尊卑貴賤之分而於乾坤之尊卑有合<lb/>
<pb n="5b"/>
焉衣裳之垂固欲逺近之民下觀而化然川途之險阻<lb/>
則有所不通惟夫舟楫之利既興莫不拭目觀化天下<lb/>
如一家中國如一人矣興舟楫因植物之材而川通矣<lb/>
用牛馬因動物之性而途通矣牛以順為道故服以引<lb/>
重馬以行為事故乘以致逺牛非不可致逺於引重為<lb/>
力而已馬非不可引重於致逺為敏而己重謂之引以<lb/>
有所進為義逺謂之致以有所至為義川途既通則暴<lb/>
客至矣又不可无禦之之術民粒食矣則杵臼以治之<lb/>
<pb n="6a"/>
而使精小有所過而利人者也耒耜耕稼之始杵臼脫<lb/>
粟之始外有擊柝以禦暴客内有杵臼以治粒食而无<lb/>
以威不軌則雖有險不能守雖有粟不得食此弧矢之<lb/>
利不可緩也只是睽乖故有威天下之象漢書所謂獲<lb/>
一角獸盖麟云皆疑辭也不必穿鑿附㑹就卦推出制<lb/>
器之義知門柝而不知弧矢之利則威天下者有未盡<lb/>
故教之以弧矢之利其害之大者以重門擊柝不足以<lb/>
待之也利天下者仁也威天下者義也聞都聖與氏云<lb/>
<pb n="6b"/>
杵臼棺槨所以使民養生送死无憾所以依於人者過<lb/>
厚也然養生不足以當大事故取小過之義而已送死<lb/>
足以當大事故取大過之義焉聞鄭東卿氏云大壯外<lb/>
震震動也風雨飄摇之象大過内巽巽入也殯葬入土<lb/>
之象書文字契合約言有不能記者書識之事有不能<lb/>
信者契驗之卜筮之説詳於上繫制器之説詳於下繫<lb/>
十三卦或言利或不言利網罟非不為利而耒耜杵臼<lb/>
之利大門柝非不為利而弧矢之利大獨於舟楫牛馬<lb/>
<pb n="7a"/>
言利天下者舟楫牛馬之利无所不通可以周天下故<lb/>
也程舜俞氏云網罟耒耜所以足民食交易舟車所以<lb/>
通民財杵臼弧矢所以利用衣裳以華其身宮室以定<lb/>
其居門柝以衛其生棺槨以送其死結繩初易為網罟<lb/>
終易為書契所以定大業斷大疑悉於書契乎渙以卦<lb/>
象取服乘取隨臼杵取過以卦德取豫備暌乖壯固夬<lb/>
决過厚以卦義取上傳為君子之用易者言之下傳又<lb/>
為聖人之通變者言之然非聖人之私智也取十三卦<lb/>
<pb n="7b"/>
之象然後成亦非一聖人之能為也歴五聖人而後備<lb/>
待暴客待人之變待風雨待天之變以此二卦見例待<lb/>
其變見其常也易之以宮室棺槨書契此三易者窮則<lb/>
變也如宜於宮室故不倦於居宜於棺槨故不倦於葬<lb/>
宜於書契故不倦於同文同事制器尚象自黄帝堯舜<lb/>
而大成衣裳以定名分總言其治故以居始書契以防<lb/>
奸偽分言其治故以居終其借噬為市嗑為合似屬恢<lb/>
諧語垂衣裳者頒行衣裳之制也網罟之作始於伏羲<lb/>
<pb n="8a"/>
非謂鮮食自伏羲始耒耜之作始於神農非謂粒食自<lb/>
神農始衣裳之制始於黄帝非謂織袵自黄帝始且結<lb/>
繩網罟非絲麻不可以為之傳記亦謂伏羲制嫁娶以<lb/>
儷皮為禮衣服冠屨必皆有之但其制朴素無文耳乾<lb/>
坤變化不見作為之迹也聖人衣裳之制順時變化亦<lb/>
非私智作為其間者也書以刀筆畫木簡為文字契以<lb/>
木刻一二三四之畫而中分之各執其一合之為信契<lb/>
但記數書則有指事象形之變書契始於一至五而變<lb/>
<pb n="8b"/>
夬亦至五而上為偶<lb/>
　　第三章<lb/>
易者象也是總説起言易不過只言隂陽之象謂之彖<lb/>
則言其象之材而已謂之爻則放其象之變而已至於<lb/>
吉凶則悔吝之著也故悔者有改過之意而吉則悔之<lb/>
著吝者有文過之意而凶則吝之著聞鮑恂云易字篆<lb/>
文從日從月日往月來迭相為易之義又於文日中有<lb/>
一竒也月中有二偶也一竒一偶天下之理盡於此矣<lb/>
<pb n="9a"/>
卦德巽止言巽不言入坎止言險不言䧟離止言文明<lb/>
或言麗卦象坎或言雨或言雲或言泉離或言電或言<lb/>
日巽或言木卦體如屯言剛柔始交而難生大過言大<lb/>
者過棟撓本末弱此以兩體言如師言剛中而應小畜<lb/>
言柔得位而上下應之曰小畜此以六爻之義言卦變<lb/>
者聖人即伏羲已成之卦見得有此象故於彖傳發之<lb/>
于以見易道之變无有終窮要不可以一定拘也若論<lb/>
伏羲當時畫卦六十四卦一時俱了此卦固非自彼卦<lb/>
<pb n="9b"/>
變來彼卦亦非自此卦變去卦材如屯初九有陽剛之<lb/>
才足以濟屯蒙九二有剛明之才足以治蒙泰九二有<lb/>
治泰之才蠱九二有幹蠱之才是也一部易皆是假借<lb/>
虚設之辭盖縁天下之理若正説出便只作一件用惟<lb/>
以象言則當卜筮之時㸔是恁事都來應得易之所以<lb/>
作只要明吉凶悔吝故終以此句<lb/>
　　第四章<lb/>
德行與孟子天下之道二道字意同道兼仁不仁德行<lb/>
<pb n="10a"/>
兼君子小人所謂陽者陽卦也隂者隂卦也二是多意<lb/>
故坤為衆如堯舜三代時天下一綂民无二王便是一<lb/>
君二民君子之道如七國争雄五胡雲擾君无常民民<lb/>
无定主此便二君一民小人之道君子雖多小人用事<lb/>
其象為隂小人雖多君子用事其象為陽民勞詩人其<lb/>
知陽一隂二之道乎羲卦陽一隂二謂君子獨小人衆<lb/>
也君子獨則任之不可不專小人衆則禦之不可不周<lb/>
是故詩言无縱詭隨者五言以近有德者一衆者以寡<lb/>
<pb n="10b"/>
者為之君寡者以衆者為之民一者竒之異名二者偶<lb/>
之異名<lb/>
　　第五章<lb/>
感應當以虚受九四以陽剛之資居上下二卦出入往<lb/>
來之㑹方憧憧然勞思以應之不知一思動百思從不<lb/>
勝其應矣自日往月來至德之盛也正所謂同歸而殊<lb/>
途一致而百慮者事物之往來不待於用心亦有當用<lb/>
心者就往屈之理而用其洗心精義之功夫心學之當<lb/>
<pb n="11a"/>
加思慮者止此而已自此以往豈惟不可知亦天地間<lb/>
之所无聖賢君子盖其素所不知者也極言以盡何思<lb/>
何慮之意窮神即精義知化即致用文子云流水之不<lb/>
腐以其逝故也戸樞之不蠧以其運故也俞琰云人身<lb/>
氣血亦欲其往來流通一不流通小則為癤大則為癰<lb/>
疽癤者節也癰者壅也疽者阻也日月之行亦然隨天<lb/>
左旋一出一入往來不窮尺蠖之行先屈而後信龍蛇<lb/>
之藏所以存息其身而後能奮迅不蟄則不奮矣曰求<lb/>
<pb n="11b"/>
伸明不屈則不能伸亦不待思也然則思曰睿非歟曰<lb/>
睿者潛心而神憧憧者勞思而擾潛心精㣲積也致用<lb/>
施也積與施乃屈信也易傳中説過此以往未之或知<lb/>
之意為學如推車子相似才用力推得動了便自轉将<lb/>
去更不費力憧憧動心之貎貞者虗中无我之謂往來<lb/>
自不妨只不合憧憧耳同歸殊途天下无二理也百慮<lb/>
一致天下无二心也屈信相感而利生感以誠也情偽<lb/>
相感而利害生雜以偽也何思何慮言自然而然如精<lb/>
<pb n="12a"/>
義入神自然致用利用安身自然崇德物之有宜有不<lb/>
宜事之有可有不可各有定分而不可易所謂義也精者猶云察<lb/>
之云耳義至于精則於事物之所宜毫釐委曲之間无<lb/>
所不悉此所以致用而用无不利也<lb/>
非所困而困者行險以犯難不視時不順理不擇居不<lb/>
慎友以取困辱者也三仁之事文王箕子之明夷孔子<lb/>
之陳蔡所困而困者也不幸之困无以致之適遭之也<lb/>
故名不辱而身不危名辱其事惡也大意謂石不能動<lb/>
<pb n="12b"/>
底物自是不須去動他若只管去用力徒自困耳人事<lb/>
有着力不得處若只管着力去做少成去做不成人便<lb/>
道自家无能便是辱了名<lb/>
聞之馮竒之氏云不以不仁為恥故見利而後勸于為<lb/>
仁不以不義為畏故畏威而後懲於不義懲惡在初改<lb/>
過在小有云不見利不勸言惟利所在則踴躍趨之<lb/>
古之人君必量力度德而後授之官古之人臣亦必量<lb/>
力度德而後受之任<lb/>
<pb n="13a"/>
神者於一時㣲小而先得他日之著明開大也瀆如近<lb/>
之則不遜之近與不莊以涖言語煩多之類皆是作者<lb/>
勇去深絶而无茍安姑留盖恭與謟相近和與瀆相近<lb/>
只争毫末便至於流夫石者至静而无欲至重而不可<lb/>
動者也今也君子介然如石天下之可欲者何物能動<lb/>
之乎穆生得免申白之禍者能見幾而作也劉栁竟䧟<lb/>
伾文之黨者不能見幾而作也微彰剛柔有知有弗知<lb/>
非知幾者兹无所不知故曰萬夫之望如神指造化鬼<lb/>
<pb n="13b"/>
神而至誠如之其神即指聖心靈妙善應不測為言<lb/>
天地男女都是兩箇方得專一若三箇便亂了三人行<lb/>
減了一箇則是兩箇便專一一人行得其友成兩箇便<lb/>
專一損自泰來以未成卦言之下乾為天上坤為地有<lb/>
天地絪緼之象以既成卦言之上坤變艮艮為少男下<lb/>
乾變兑兑為少女有男女構精之象羿致力而一于射<lb/>
故精於射王良致力而一於御故精於御使羿而欲為<lb/>
良良而欲為羿則兩喪其國能矣此皆論爻辭義理非<lb/>
<pb n="14a"/>
正釋爻辭<lb/>
身順道則安悖道則危心无險陂則易有險陂則懼以<lb/>
義相與為定交以利相與為无交動而與語而應求而<lb/>
與者物我一心而无間之者此立心有恒之人也上傳<lb/>
既舉七爻以明易道下傳復舉十一爻以論之皆象傳<lb/>
之文言也<lb/>
　　第六章<lb/>
於稽其類文章何關於世類曰治世之音和以平亂世<lb/>
<pb n="14b"/>
之音憂以思亡國之音哀以怨此所謂類也開者於各<lb/>
卦爻之下皆繫以辭而開陳之開而當乎名辨乎物正<lb/>
其言㫁其辭以見其開陳之備撰如三子之撰撰之言<lb/>
為也因民志行疑二於以濟其行而使之有所從違明<lb/>
其得失之報而使之知所從違<lb/>
　　第七章<lb/>
先八卦皆治已而以實踐為先末一卦始應物而以順<lb/>
理為主盖濟民行之最要當先者也偶於上經取三卦<lb/>
<pb n="15a"/>
下經取六卦履和而至以下皆反説如謙本以自卑却<lb/>
尊而且光若秦人尊君卑臣則雖尊而不光惟謙則尊<lb/>
而又光隐不見也如風之動物无物不入但見其動而<lb/>
不見其形權之用亦猶是也雜者人厭之而恒之雜則<lb/>
不厭難者不易而損先難則有後易之理設施為也裕<lb/>
則多施為而益之裕則不施為窮則不通而困之窮則<lb/>
能通遷謂養物不窮也居其所則不遷而井之居則能<lb/>
遷稱輕重等也稱則形著而巽之稱則能隠柴氏中行<lb/>
<pb n="15b"/>
云道始於踐履而終以知權故孔子以可與權為學之<lb/>
至始則持之以謙終則制之以巽此大禹之不矜周公<lb/>
之不驕仲尼之仁聖豈敢也舉易一語見權者聖人之<lb/>
終事易三陳九卦凡二十七節道理最㣲末一語方以<lb/>
權終之不曰述而曰作盖重卦之名前所未有也在岐<lb/>
周之時敷德行仁救如燬之民无暇著書被幽无事立<lb/>
言垂教若自處則樂天知命豈藉此以自遣乎履以和<lb/>
行故和而至所以為德之基至巽以行權故巽稱而隠<lb/>
<pb n="16a"/>
所以為德之制<lb/>
　　第八章<lb/>
初二三四五上此位之隂陽一定而不易者易主數故<lb/>
用其數而不用其位數主變故用其老而不用其少揚<lb/>
雄太𤣥却是可為典要排定三百五十四賛當晝三百<lb/>
五十四賛當夜晝底吉夜底凶吉凶之中又自分輕重<lb/>
易却不然可離者非道可逺者非易也卦雖六位而剛<lb/>
柔爻畫往來如寄非實有也故以虚言或自上而降或<lb/>
<pb n="16b"/>
自下而升上下无常也柔來文剛分剛上而文柔剛柔<lb/>
相易也聞魏了翁氏云周流六虚位從爻而為虚六畫<lb/>
成卦六位成章虚從畫而為位也其實皆自竒偶之畫<lb/>
始書者卦爻之詞也屢遷者卦爻之變也此二句一章<lb/>
之綱領變動不居以下言其變也明於憂患以下言其<lb/>
辭也周流六虚以下五句正見變動不居上下无常剛<lb/>
柔相易二句又正見周流六虚<lb/>
　　第九章<lb/>
<pb n="17a"/>
初者有始之謂上者有終之謂言初言上卦之首尾可<lb/>
見也卦分兩體以象言只是兩象以人言只是兩人爻<lb/>
分六爻以象言則分為六象以人言則分為六人與卦<lb/>
體全不同矣卦立而初四二五三上為相應之位初四<lb/>
三上為偏二五為中上下二體至是始著惟其時之不<lb/>
同而其事物亦異如乾之取龍一物也或躍或飛之不<lb/>
同者時也如漸之取鴻亦一物也于干于木之不同者<lb/>
亦時也是非者當位不當位中不中正不正也内外卦<lb/>
<pb n="17b"/>
既足以示人矣復自其互體而辨之則是是非非益可<lb/>
見焉彖者㫁也所以㫁一卦之吉凶彖辭之名孔子時<lb/>
已有左傳又名之曰繇辭章首第一句言彖第二句總<lb/>
言六爻第四節又總言六爻而復歸重於彖盖為結語<lb/>
與章首始語相始終下文又更端而言中四爻也彖者<lb/>
原始要終以為質故智者觀之无待于爻盖所要愈約<lb/>
則所知愈易中四爻者六爻之要而彖者又一卦之要<lb/>
也曰過半盡之之謂故告之以學彖辭之法聞許衡讀<lb/>
<pb n="18a"/>
易私言有云初位之下事之始也以陽居之才可以有<lb/>
為矣或恐其不安於分也以隂居之不患其過越矣或<lb/>
恐其愞弱昏滯未足以趨時也四之應否亦類此義大<lb/>
抵柔弱則難濟剛健則易行故諸卦柔弱而致凶者其<lb/>
數居多剛健而致凶者惟頥大壯而已若總言之居初<lb/>
者易貞居上者難貞易貞者由其所適之道多難貞者<lb/>
以其所處之位極故六十四卦初爻多得免咎而上每<lb/>
有不可救者始終之際其難易之不同盖如此二與四<lb/>
<pb n="18b"/>
皆隂位也四雖得正而猶有不中之累况不得其正乎<lb/>
二雖不正而猶有得中之美况正而得中者乎四近君<lb/>
之臣也二逺君之臣也其勢又不同此二之所以多譽<lb/>
四之所以多懼也二中位隂陽處之皆為得中其才若<lb/>
此故於時義為易合時義既合則吉可㫁矣合於時義<lb/>
則无不吉悖於時義則无不凶也時既不同義亦隨異<lb/>
此六爻所以貴中正而中正之中又有隨時之義也卦<lb/>
爻六位惟五為難處盖上下之交内外之際非平易安<lb/>
<pb n="19a"/>
和之所也五上卦之中乃人君之位也諸爻之德莫精<lb/>
於此故在乾則剛健而斷在坤則厚重而順未或有先<lb/>
之者至於坎險之孚誠離麗之文明巽順於理艮篤於<lb/>
實能首出乎庶物不問何時克濟大事傳謂五多功者<lb/>
此也獨震忌强輔兑比小人於君道未善觀其戒之之<lb/>
辭則可知<lb/>
　　第十章<lb/>
前章始以質言此章末以文言卦必舉始終而成體故<lb/>
<pb n="19b"/>
曰質爻必雜剛柔以為用故曰文聖人兼三才而兩之<lb/>
既成六畫所謂變動有等相雜不當者一齊都有在六<lb/>
畫内矣一一舉而表以示人耳非先有變動然後等而<lb/>
為物先有箇物然後雜而為文先成箇文然後不當而<lb/>
生吉凶也<lb/>
　　第十一章<lb/>
茍能懼以終而猶始焉則要其終而无咎矣懼以始者<lb/>
易懼以終而猶始者難乾第一卦而曰君子終日乾乾<lb/>
<pb n="20a"/>
夕惕若厲无咎此懼以終始其要无咎之説也前章言<lb/>
易興於中古作于憂患仲尼之意已屬文王矣以為未<lb/>
足也此章又明言易興於殷之末世周之盛德猶以為<lb/>
未足也又指而明之曰當文王與紂之事則无復秋毫<lb/>
隠情矣紂殷王仲尼殷後也貶殷為末世褒周為盛德<lb/>
指紂之名而不諱稱文王之王而不抑其不以一家之<lb/>
私没天下之公歟<lb/>
　　第十二章<lb/>
<pb n="20b"/>
險阻不同險是自上視下見下之險故不敢行阻是自<lb/>
下觀上為上所阻故不敢進自山下觀山上為阻故指<lb/>
坤而言自山上觀山下為險故指乾而言因登山而明<lb/>
險阻之義乾雖至健知得險了却不下去坤雖至順知<lb/>
得阻了更不上去下危曰險乾在上也上難曰阻坤在<lb/>
下也以乾坤健順而又曰險阻易之辭危也知險阻而<lb/>
不䧟以危者之使平不能知險阻而或䧟焉此易者之<lb/>
使傾若不知險則易也不能恒不知阻則簡也不能恒<lb/>
<pb n="21a"/>
易簡不能恒非健順之至矣悦諸心有自然底意思故<lb/>
屬陽研諸慮有作為底意思故屬隂事之未定者屬乎<lb/>
陽定吉凶所以為乾事之已為者屬乎隂成亹亹所以<lb/>
為坤定吉凶是剖判得這事成亹亹是做得事業天下<lb/>
之吉凶藏于无形至難定也天下之亹亹來而不已至<lb/>
難成也定之成之者易簡而已是故上兩句是説理如<lb/>
此下兩句是説人就理上知得變化云為之明吉事有<lb/>
祥是幽象事知器是人事占事知來是筮人謀鬼謀猶<lb/>
<pb n="21b"/>
洪範之謀及卿士謀及庶人然後曰謀及卜筮又曰朕<lb/>
志先定詢謀僉同然後鬼神其依龜筮協從是也禮記<lb/>
冠義篇方氏注曰六禮首以納采次以問名此資人謀<lb/>
以達之也人謀既達矣則宜鬼謀以决之故次以納吉<lb/>
焉人謀鬼謀皆恊從矣然後納幣以徴之請日以期之<lb/>
此可以証人謀鬼謀之説健順易簡知險知阻此天地<lb/>
之能悦心研慮定吉凶成亹亹此聖人之能而成天地<lb/>
之能也云為之祥象占之知此百姓之能而與聖人之<lb/>
<pb n="22a"/>
能者也上古觀之於象可見後世非爻彖以情言不可<lb/>
也上言剛柔雜居而吉凶可見則象之示人者明矣變<lb/>
動以利言吉凶以情遷此再言辭之論人者殊也吉凶<lb/>
悔吝利害之三辭分出於相攻相取相感之三情而總<lb/>
屬於相近之一情近不相得又自承爻乘爻言易中惟<lb/>
承乘爻取義多端故復申之以此利害者商略其事宜<lb/>
有利有不利悔吝則有迹矣吉凶則其成也故總而名<lb/>
之曰吉凶相感者情之始交故以利害言之相取則有<lb/>
<pb n="22b"/>
事矣故以悔吝言之相攻則其事極矣故以吉凶言之<lb/>
相攻言相勝也凡所值當動之卦善勝惡者便吉生惡<lb/>
勝善者便凶生凡易之情急連下近而不相得一句非<lb/>
總上愛惡相攻三句逺近情偽姑就淺深分之若錯而<lb/>
總之則相攻相取相感之人其居皆有逺近其行皆有<lb/>
情偽其情皆有愛惡也故總以相近一條明之不相得<lb/>
謂惡相攻偽相感近不相取則愛相攻情相感近相取<lb/>
為相得矣不相得則凶害悔吝其相得則吉利悔亡无<lb/>
<pb n="23a"/>
咎從可知也夫子之己言者三其未言者三條之凡六<lb/>
條然此據近之比爻言爾愛惡相攻即善惡相勝非以<lb/>
彼此相得為愛相攻不相得為惡相攻且彼此既相得<lb/>
又安得謂之相攻抑易中吉凶乃善惡之應亦非因彼<lb/>
此之相得不相得為吉凶之應相取言相求也非正應<lb/>
而以私情相求者故謂之相取惟其皆以私相求助故<lb/>
悔吝生情偽相感則以二體六爻隂陽正應言以其正<lb/>
應故謂相感言相感應也或曰既是正應安有偽相感<lb/>
<pb n="23b"/>
者曰咸二體之感柔剛相與情也歸妹二體之感悦動<lb/>
相從非偽乎中孚二五之感鶴鳴子和情也比六三上<lb/>
六隂柔相比非偽乎凶害悔吝不是一爻近不相得便<lb/>
一時都有語意言近不相得必至于凶不然或害或悔<lb/>
且吝决不能免也中心疑故不敢説殺其辭枝者如木<lb/>
之有枝開兩岐去此章自吉凶可見矣而上總説易書<lb/>
所載如此自變動以利言而下專就人占時上説漸三<lb/>
所繫将叛者之辭也睽上所繫中心疑者之辭也臨二<lb/>
<pb n="24a"/>
所繫吉人之辭也睽三所繋躁人之辭也中孚三所繋<lb/>
誣善之辭也節上所繫失其守者之辭也六辭之中吉<lb/>
一而躁叛疑誣失居其五叛非叛逆但背實棄信皆是<lb/>
言與實相背故慙吉者静躁者動叛者无信疑者不自<lb/>
信誣者敗人失守者自敗皆相反對守謂所依據吴王<lb/>
失國故其辭屈于晉夷之失對故其辭屈於孟子皆失<lb/>
其所據也誣善者謗善為惡言語不實如物在水上浮<lb/>
游不定孟子詖淫邪遁一章意亦如此使人由易以知<lb/>
<pb n="24b"/>
言也将叛者守不定也失其守則既叛矣慚猶強言之<lb/>
屈則无能強言矣中心疑者以為是又以為非以為可<lb/>
又以為否竟莫適從誣善或云本无而自誣為有本不<lb/>
能而自誣為能夫由其誣也竟不見其歸着矣上繫以<lb/>
黙而成之為結下繫以諸辭之不同者為結吉人詞寡<lb/>
其黙成之㫖歟<lb/>
　　説卦傳第一章<lb/>
説卦者備載卦位卦德卦象之説首章次章則總説聖<lb/>
<pb n="25a"/>
人作易大意以為説卦傳之發端首論幽賛神明而生<lb/>
蓍立卦次及伏羲文王卦位不同次論八卦之象甚備<lb/>
卦爻是人所畫蓍是天地所生不可作一例説蓍草生<lb/>
則易之數有所託而易之用行矣天地生蓍之靈固可<lb/>
以揲而成卦衍而為數不有聖人幽賛神明則混同於<lb/>
區宇之間與凡草木俱腐爾神明之道何自而通乎倚<lb/>
數倚是靠在那裏且如先得箇三又得箇三只成六更<lb/>
得箇三方成九若得箇二却成八恁地倚得數出來此<lb/>
<pb n="25b"/>
與大衍之數五十各自説一箇道理不須合來㸔然要<lb/>
合也合得一箇三一箇二成五衍之則成十便是五十<lb/>
聞之潘謙之云蓍數卦爻易之粗也道德性命易之妙<lb/>
也參天兩地謂五也數之者必以五雖窮乎什百千萬<lb/>
必以五數之所以倚數也因七八九六之數以定隂陽<lb/>
老少之畫此立卦生爻之本也觀變隂陽且綂説道有<lb/>
幾畫隂幾畫陽成箇甚卦發揮剛柔却是就七八九六<lb/>
上説初間做這卦時未曉得是變與不變及至發揮出<lb/>
<pb n="26a"/>
剛柔了方知這是老隂少隂那是老陽少陽方其立卦<lb/>
時只見是卦及細别之則有六爻窮理盡性至命三事<lb/>
一時並了元无次序才窮理便盡性盡性便至命順而<lb/>
无逆是和順道德如極髙明理于義隨事各得其宜之<lb/>
謂如道中庸此本是就易上説蓍本自神明聖人幽賛<lb/>
之而已天圓地方之象自具一二之數聖人不過參之<lb/>
兩之而已其為數也自有隂陽之變其為變也自成剛<lb/>
柔之爻聖人不過觀其變而發揮之爾於蓍卦之德則<lb/>
<pb n="26b"/>
和順之而无所逆於六爻之義則條理之而各有序窮<lb/>
天地之理盡人物之性作易之功至是與天命為一矣<lb/>
如乾為天道彖之元亨利貞則其德爻之潛見躍飛則<lb/>
其義以一卦而綂言之所謂和順也就六爻而言之所<lb/>
謂理也曰隂陽者即所以為爻矣復言剛柔而生爻者<lb/>
盖未入用則謂之隂陽已入用則謂之剛柔未入用故<lb/>
止曰觀己入用故曰發揮理與性命似判而為三将以<lb/>
順性命之理則性命與理一而已矣數寓於蓍而蓍非<lb/>
<pb n="27a"/>
數故得數者忘蓍卦託於數而數非卦故得卦者忘數<lb/>
蓍之數七七七四十九卦之數八八八六十四七數竒<lb/>
故其德圓而神八數偶故其德方以知卦不自變因蓍<lb/>
而後變此四十九蓍必言用者有蓍之用乃可以用卦<lb/>
也乾坤二用為諸卦隂陽爻之通例亦因蓍而後有用<lb/>
耳若有卦无蓍何以通其變而為事哉此畫卦之後幽<lb/>
賛神明而生蓍蓍蒿屬易以為數參天者三天之三兩<lb/>
地者二地之二只謂法天地三兩之數而起蓍策之數<lb/>
<pb n="27b"/>
耳以此觀變于隂陽即參兩之變發揮於剛柔即參兩<lb/>
之發揮此章專主蓍言和順等句就揲蓍所得隨卦隨<lb/>
爻説聞諸子路問於孔子曰猪肩羊膞可以得兆雚葦<lb/>
藁芼可以得數何必以蓍龜孔子曰不然盖取其名也<lb/>
夫蓍之為言耆也龜之為言舊也明狐疑之事當問耆<lb/>
舊也<lb/>
　　第二章<lb/>
繫辭傳亦言三才之道矣彼以人道居天地之中此則<lb/>
<pb n="28a"/>
以人道居天地之後彼謂易有三才之道故以上中下<lb/>
次序而言此謂作易立三才之道故先言天地後言人<lb/>
又以爻畫之竒偶為隂陽剛柔而不及仁義盖人之道<lb/>
即天地之道也分之以示其經迭用以為之緯經緯錯<lb/>
綜燦然有文所謂六位成章也上章和順綂言之理析<lb/>
言之此章六畫而成卦又綂言之分隂分陽至六位成<lb/>
章又析言之兼三才而兩之分隂分陽迭用柔剛此聖<lb/>
人順性命之理以作易故易六畫而成卦故易六位而<lb/>
<pb n="28b"/>
成章此易所以成也分隂分陽者有隂有陽有柔有剛<lb/>
有仁有義分之一定而不易迭用柔剛者隂陽剛柔仁<lb/>
義迭相為用命之流行而不已説卦賛庖犧之易曰六<lb/>
畫而成卦則已有重畫之證非出于文王明矣分隂分<lb/>
陽言六位位无質故以隂陽名之迭用柔剛言六畫畫<lb/>
有質故以剛柔名之位者初至上也畫者九六也六位<lb/>
之隂陽一定六畫之剛柔无定説卦聖人皆指庖犧史<lb/>
稱伏羲太昊氏太昊春也邵子以易配春大戴禮以伏<lb/>
<pb n="29a"/>
羲氏以木德王畫卦自下而上即木之自根而幹幹而<lb/>
枝也其畫三木之生數也其卦八木之成數也重卦亦<lb/>
兩其三八其八爾木行春也春貫四時木德仁也仁包<lb/>
四端伏羲所以為群聖首而易為五經之源乎<lb/>
　　第三章<lb/>
此八卦者上下經成始成終之義上經首以乾坤天地<lb/>
定位之象下經首咸而次恒咸者山澤通氣之象恒者<lb/>
雷風相薄之象上經終以坎離下經終以既濟未濟又<lb/>
<pb n="29b"/>
水火不相射之象然水火天地之大用是以艮兑震巽<lb/>
各一而坎離衆也聞之素問云澤中有陽燄陽燄如火<lb/>
烟騰騰而起於水面者是也盖澤有陽燄乃山氣通澤<lb/>
山有隂靄乃澤氣通山大傳言易有太極至四象生八<lb/>
卦及言八卦成列因而重之即便是八卦次序圖與六<lb/>
十四卦次序圖也説卦傳言天地定位一章即便是八<lb/>
卦方位圖與六十四卦方位圖山澤兩卦相對所以通<lb/>
氣澤之氣升於山為雲為雨是山通澤之氣山之泉脉<lb/>
<pb n="30a"/>
流於澤為泉為水是澤通山之氣雷從地而起風自天<lb/>
而行互相衝激也水火與風雷山澤不相類水火本是<lb/>
相剋之物今却相應而不相害水火下然上沸而不相<lb/>
滅息射犯也即不相悖之意坎西離東一左一右不相<lb/>
侵克也不言八卦而言八物非物无以見其相與變化<lb/>
之理來往既以逆順言而獨以逆數言易何也易之占<lb/>
筮專為知來設故曰逆數如所謂占事知來遂知來物<lb/>
以前民用皆逆數之謂圖必從中起者萬事皆從心出<lb/>
<pb n="30b"/>
之義卦必從復起者天開於子之義聞安公石易牖云<lb/>
天下之事數往者順知來者逆易為知來而作故其數<lb/>
逆數也數往者順盖因下句而並舉之非謂易有數往<lb/>
之順數也聞楊用修云自唐宋諸儒未有是説古人之<lb/>
文有因此而援彼者有從此而省彼者子謂顔淵曰用<lb/>
之則行舍之則藏顔子固未嘗用也易曰樂則行之憂<lb/>
則違之潜龍固未嘗有所謂行也治則進亂則退伯夷<lb/>
固未嘗進也皆因此而援彼也禹稷三過其門而不入<lb/>
<pb n="31a"/>
稷未嘗三過門禹稷躬稼而有天下禹未嘗躬稼潤之<lb/>
以風雨風无潤也暖之以日月月无暖也沽酒市脯不<lb/>
食酒非可食左傳曰馬牛皆百匹牛不可言匹也玉藻<lb/>
云大夫不得造車馬馬不可言造也皆從此而省彼也<lb/>
故必曉古人文法而後可以解聖賢之經楊用修謂易<lb/>
畫自下而上圖自右而左故曰逆數凡上下下曰順下<lb/>
上上曰逆左徂右曰順右徂左曰逆<lb/>
　　第四章<lb/>
<pb n="31b"/>
前章以乾坤為始後言六子八卦之序也此章先言六<lb/>
子以乾坤居終終而復始造化无窮之道也太極兩儀<lb/>
四象八卦者伏羲畫卦之法天地定位至坤以藏之伏<lb/>
羲所畫八卦之位上章先言天地之无為後言六子之<lb/>
相為用言天地之用六子此章先言六子之職後言非<lb/>
乾坤無以主之藏之動則物萌散則物具二者言生物之功<lb/>
潤則物通晅則物舒二者言長物之功止則物成説則物<lb/>
遂二者言収物之功上章言卦象自相為用此則言八<lb/>
<pb n="32a"/>
卦造物流行有生長収藏之事雷動風散乾坤初爻相<lb/>
易而為震巽雨潤日晅乾坤中爻相易而為坎離止之<lb/>
説之乾坤終爻相易而為艮兑六子生物之序又父母<lb/>
之功也自動至晅物之出機自止至藏物之入機出无<lb/>
於有氣之行也故以象言入有於无質之具也故以卦<lb/>
言卦位相對與上章同特上章先之以乾坤此章終之<lb/>
以乾坤<lb/>
　　第五章<lb/>
<pb n="32b"/>
先天卦乾以君言則所主者在乾後天卦震以帝言則<lb/>
所主者又在震此正夫子發明羲文尊陽之意乾為震<lb/>
之父震為乾之子以綂臨謂之君則綂天者莫如乾而<lb/>
先天卦位尊一乾此乾方用事則震居東北而緩其用<lb/>
以主宰謂之帝主器者莫若長子後天卦位宗一震此<lb/>
乾不用則震居正東而司其用齊乎巽言萬物潔齊於<lb/>
巽方非巽有齊義也如戰乎乾乾非有戰義也自巽至<lb/>
兑皆隂卦忽與乾遇隂疑於陽必戰故曰戰乎乾卦位<lb/>
<pb n="33a"/>
乃文王所定盖以彖辭坤西南得朋蹇不利東北而知<lb/>
之也自天地定位之後皆論八卦此章獨異復有重釋<lb/>
之辭上論八卦之位不明言其所以故下復明言之聞<lb/>
之魏相傳云五方之卦各有所治東方之卦不可以治<lb/>
西方南方之卦不可以治北方春興兑治則飢秋興震<lb/>
治則革冬興離治則泄夏興坎治則電致猶曲禮致事<lb/>
之致老而休息也坤地也萬物之役役者至此皆休致<lb/>
而養於地故曰致役乎坤乾居西北氣至西北則隂之<lb/>
<pb n="33b"/>
終而陽之始也兑不言正西而言正秋者萬寶告成實<lb/>
在正秋不特在西也正秋秋分也以兑為秋分則震為<lb/>
春分矣坤不言西南而言地者地即土也萬物皆産於<lb/>
坤土而土王四季不可以一方言也坎為正北方之卦<lb/>
又兼言水者天一生水實在於此所以為生物之根也<lb/>
他卦皆言萬物乾獨不言者戰不係於物也他卦皆无<lb/>
所取離獨有所取者以其居中而正當南面之位也震<lb/>
巽離乾坎艮皆以方言兑以時言坤以地言欲備三者<lb/>
<pb n="34a"/>
之義而互言之耳於帝言致役乎坤而萬物言致養何<lb/>
耶坤於帝言致役者盖坤臣位也帝君也君之於臣役<lb/>
之而已於萬物言致養者盖坤母也萬物子也母之於<lb/>
子養之而已役物以養己者物也役己以養物者地也<lb/>
人皆知之稱乎母莫知其疲於乳哺故曰致役乎坤乾<lb/>
西北也乾陽而西北隂隂陽相逢不戰則攻其戰不力<lb/>
其生物不殖故曰戰乎乾首節是八卦圓圖之題目下<lb/>
節皆是解説如天一地二章章内戰乎乾致役乎坤乃<lb/>
<pb n="34b"/>
偏言之乾坤與六子同例者綂之以帝矣夫子之意謂<lb/>
文王於伏羲八卦取震兑而東西之取坎離而南北之<lb/>
退乾於西北退坤於西南移艮于東北移巽於東南者<lb/>
豈无謂哉即天之所以生成乎萬物者也禮月令春其<lb/>
日甲乙以日行東陸也夏其日丙丁以日行南陸也秋<lb/>
其日庚辛以日行西陸也冬其日壬癸以日行北陸也<lb/>
中央其日戊己以土旺四季之下弦日行黄道黄土屬<lb/>
也至夏季謂之正旺日行牽牛之所起牛亦属土此其義<lb/>
<pb n="35a"/>
也<lb/>
　　第六章<lb/>
先天八卦之象説卦凡兩言之先言天地即繼之以山<lb/>
澤繼言水火雷風終之以山澤相薄者有貴於不相悖<lb/>
不相射者冇貴於相逮惟通氣則兩言之不改相逮與<lb/>
不相射相薄與不相悖皆互言之前兩叚説伏羲卦位<lb/>
後兩叚自帝出乎震以下説文王卦位自神也者下有<lb/>
兩叚前一段乃文王卦位後段乃伏羲底夫子之意以<lb/>
<pb n="35b"/>
伏羲文王所定方位不同如此神妙萬物乾坤在其中<lb/>
矣如雷風水火山澤自不可喚做神神者乃其所以動<lb/>
所以撓者也若上用伏羲卦次則四時失其序下用文王<lb/>
八卦則震兑艮巽皆非其偶矣鄭康成曰共成萬物不<lb/>
可得而分是合謂之神五卦皆言象艮不言者終始萬<lb/>
物義不繫於山也伏羲八卦方位主造化對待之體而<lb/>
言文王八卦方位主造化流行之用而言對待非流行<lb/>
不能變化流行非對待則不能自行茍无此章則文王<lb/>
<pb n="36a"/>
為无體伏羲為无用矣帝者言其宰物者也神者言其<lb/>
妙物者也帝者一元之樞神者一元之英宰則包萬物<lb/>
无遺妙則運萬物不滯六子之成无限帝也六子之用<lb/>
无迹神也其乾坤之尊稱非有二物也合八卦而首曰<lb/>
帝兼六子而綂於神<lb/>
　　第七至十章<lb/>
上章天地山澤雷風水火是括大象之例此章乾馬兑<lb/>
羊巽雞離雉是括周公爻例天地間萬物无非易也埤<lb/>
<pb n="36b"/>
雅云雉不能逺飛髙不過一丈長不過三丈故髙一丈<lb/>
長三丈為一雉此雉之隂也書稱雉為夏翟以其身備<lb/>
五采尾至夏則光鮮此雉之陽也聞王安石易泛論云<lb/>
龍天類也能見能躍能飛能雲雨而變化不測人不可<lb/>
係而服者也馬地類也能行而係乎人其為物有常者<lb/>
也牛順而強也羊狠也羊前其剛以觸者也雉文明見<lb/>
乎外者也柔巽隠伏制得其道則易制者魚也民之象<lb/>
也小人女子之象也貪暴而止乎髙者隼也貪竊而動<lb/>
<pb n="37a"/>
乎隂者䑕也鮒物之在下汚而㣲者也鳥飛而止則困<lb/>
者也虎豹剛健君子大人之象也鶴潔白以逺舉鳴之<lb/>
以時而逺聞者也鴻進退以時而有序者也禽飲井之<lb/>
无擇者也龜有靈德潜見以時而不志於養者也豕汚<lb/>
穢也豚豕之㣲者也足動股隨雷風相與也耳目通竅<lb/>
水火相逮也口與鼻通山澤通氣也一身之中无非易<lb/>
也首以君之腹以藏之足履於下為動手持於上為止<lb/>
股下岐而伏口上竅而見耳外虚目内虚各以反對其<lb/>
<pb n="37b"/>
在物乾坤與二少皆取走二長二中一走一飛龍者走<lb/>
之飛雞者飛之走各以序對也三男陽也乾之似也乃<lb/>
歸之於坤求而後得三女隂也坤之似也乃歸之於乾<lb/>
求而後得三男本坤體各得乾一陽而成此陽根於隂<lb/>
故歸之坤三女本乾體各得坤一隂而成此隂根於陽<lb/>
故歸之乾稱者尊之之辭謂者卑之之辭八卦次序是<lb/>
伏羲底此時未有文王次序三索為六子此自是文王<lb/>
底只是畫成八卦後便見有此象耳乾坤六子初為氣<lb/>
<pb n="38a"/>
末為形中為精雷風氣也山澤形也水火精也<lb/>
　　第十一章<lb/>
説卦於乾雖言為天豈盡言天於天文地理則為某物<lb/>
於鳥獸草木則為某物於身於物則為某物各以例舉<lb/>
不盡言也乾道大而无極惟天足以盡之運而无極惟<lb/>
圜足以盡之故以二者為首句圜槩形體方圎説乾則<lb/>
為圓焉盖圓者陽之體而乾陽也故為圓純剛故為瘠<lb/>
馬瘠言其骨之峻非羸弱之謂骨屬陽肉屬隂乾純陽<lb/>
<pb n="38b"/>
骨多故為瘠駁雜也色不純也詩東山云皇駁其馬注<lb/>
云黄白曰皇駠白曰駁即不純也又有蹄物能摶虎豹<lb/>
者别是一物非易之駁馬也其於地其於人其於馬其<lb/>
於稼其於輿其於木惟乾无之盖物不足以盡卦則止<lb/>
言為天為地之類卦不足以盡物則有其於人之類卦<lb/>
象指文王卦言所以乾言為寒為氷為木果以實承實<lb/>
也若艮為果蓏則下有柔者存焉良馬德莫加焉駁馬<lb/>
力莫加焉老馬智最髙瘠馬骨至峻坎中陽為赤加大<lb/>
<pb n="39a"/>
字以别於坎馬加良老瘠駁以見純陽無隂異於震坎<lb/>
隂陽相雜之馬良健之最善老健之最久瘠健之最堅<lb/>
強駁健之最威猛又乾為天而貫四時故在秋冬為寒<lb/>
為氷在夏為大赤純陽而健為馬在春為良夏為老秋<lb/>
為瘠冬為駁乾取象无所不包不可與諸卦例論<lb/>
吝秘吝也如出納之吝嗇愛嗇也如地不愛寶之愛總<lb/>
言其秘而不泄也地氣包畜不泄乃能含育許多民物<lb/>
坤三畫皆偶是土氣之包畜於中者極其秘藏吝嗇者<lb/>
<pb n="39b"/>
也均者調停均匀之謂如夏秋之交火金相尅全是土<lb/>
氣調停然後隂陽無偏勝物生大小遲速不齊全是土<lb/>
氣調和然後均匀无有餘不足柄者生物之權為大輿<lb/>
三畫虚所容載者多也坎惟二畫虚故亦為輿而不得<lb/>
為大地之土色有五若坤之所象則於地為黒土夫子<lb/>
取坤象稱輿本之剥上九爻稱衆本之晉六三爻<lb/>
陽果决隂躁妄人之性情固有果决而行之以鎮定者<lb/>
純乎陽者也亦有果决而發之以躁妄者陽雜以隂者<lb/>
<pb n="40a"/>
也震體一陽在内主於振奮二隂在外失其把持是人<lb/>
之性情果决而發以躁妄者也震居左故為馬之馵足<lb/>
詩云駕我騏馵注云左足白曰馵詩云思馬斯作作奮<lb/>
起也上静而下動故為作足的白也巽為白又為廣顙<lb/>
震變而為巽故為的顙之馬詩云有馬白顛劉備庾亮<lb/>
皆名所乘馬曰的顱盖馬之白額者陽在下故又為馵<lb/>
足作足隂在上故為的顙<lb/>
物之善入者莫如木氣之善入者莫如風為長者風行<lb/>
<pb n="40b"/>
也為髙者木性也寡髪者隂血不升廣顙者陽氣上盛<lb/>
也臭者香羶腥焦朽之五氣凡物有聲色臭味聲臭屬<lb/>
陽色味屬隂巽二陽外達故為臭凡眼白者為陽黑者<lb/>
為隂離目上下白而黑者居中黑白相間而停匀巽目<lb/>
上中白而黑者在下上白多於黑也巽内柔而外剛本<lb/>
静而末動故為木他卦言木如乾為木之果坎為木之<lb/>
堅多心艮為木之堅多節離為木之科上槁震兑坤雖<lb/>
不言木震乃木之旉兌乃木之毁折坤乃木之衆多者<lb/>
<pb n="41a"/>
也巽為躁卦艮為静卦可知矣離為乾卦坎為濕卦可<lb/>
知矣坎為血卦以見離之為氣巽為臭以見震之為聲<lb/>
震為長子坎艮不言者尊嫡也坎之為隠伏也在賢者<lb/>
為隠在小人為盜艮為利則為狗為害則為䑕皆一義<lb/>
而二象坎之剛在内故為木之堅多心艮之剛在外故<lb/>
為木之堅多節毁折反所謂蕃鮮也凡兌之象皆屬末<lb/>
口舌者行之末妾婢者女之末金寶者利之末也<lb/>
君子處時固有矯枉守直而不屑於鈎曲者亦有輮直<lb/>
<pb n="41b"/>
從時而稍務為婉曲者矯輮之謂也坎以一陽亘直於<lb/>
中二陽環曲於外故為矯輮弓盖二十八所以蔽其車<lb/>
之上輪輻三十六所以載其上弓與輪皆矯輮之所成<lb/>
也三畫之卦上畫為馬顙下畫為馬足坎中畫陽故為<lb/>
美脊為亟心上柔故為下首下柔故為薄蹄為曵柔在<lb/>
下不任重故多眚或問坎為心亨而此曰心病何其反<lb/>
也曰有孚則心亨矣加憂則心病矣心一也顧用之何<lb/>
如耳故曰心當實以理不當實以欲坎為耳離亦為耳<lb/>
<pb n="42a"/>
鼎黄耳噬嗑上爻滅耳象傳曰聰不明聽之不明視之<lb/>
不聰耳目同用也列子所謂能以耳視而目聽素問金<lb/>
在志為憂水在志為恐恐則甚於憂故為加憂為血卦<lb/>
離火在人身為氣坎水在人身為血也坎於馬為曵者<lb/>
䧟則失健也有險䧟而多阻礙不若坤輿之行於平地<lb/>
者易且安也木心居中堅多心言其心堅且多也坎陽<lb/>
在内故於木則為心之堅且多者<lb/>
艮一剛在上者木之果二柔在下者草之蓏震為旉為<lb/>
<pb n="42b"/>
蕃鮮草木之始也艮為果蓏草木之終也果蓏能終又<lb/>
能始故於艮之象為切鳥善以喙止物者黔喙之屬巽<lb/>
能曲直乃為木之全材離為火於木生盛則藏於本生<lb/>
衰則顯於末故為科上槁坤為牛此則為子母牛取其<lb/>
生生有繼並以其順也震為决躁巽為進退為不果剛<lb/>
柔之性也震巽獨以其䆒言剛柔之始也震之三畫皆<lb/>
變則成巽巽之中上二畫變則成坤於震不變其變畫<lb/>
之陽而但變其中上二畫故其䆒為乾而不為巽於巽<lb/>
<pb n="43a"/>
先變其初畫之隂而盡變其初中上三畫故其䆒為震<lb/>
而不為坤盖喜隂卦為陽卦陽卦為純陽卦而不欲陽<lb/>
卦為隂卦隂卦為純隂卦<lb/>
震為大塗反而艮則為徑路大塗陽闢乎隂无險阻也<lb/>
徑路陽阻而下隂不能闢也巽為長為髙反而兌則為<lb/>
毁折長且髙者陽之上達毁而折者隂之上窮也乾為<lb/>
馬震得乾初之陽故於馬為善鳴馵足作足的顙震陽<lb/>
下而隂上也坎得乾中爻之陽故於馬為美脊亟心下<lb/>
<pb n="43b"/>
首薄蹄曵坎陽中而隂外也善鳴似乾馬之良美脊似<lb/>
乾馬之瘠坎為隠伏因而為盜巽為繩直因而為工艮<lb/>
為門闕因而為閽寺兌為口舌因而為巫<lb/>
為少女者女子之未嫁以兄弟言也為妾者女子之既<lb/>
嫁以嫡娣言也兌為妾亦因少女取也凡女子同出嫁<lb/>
事一夫長者為姒少者為娣女曰巫男曰覡古人既有<lb/>
禱禳之事周官設女巫氏既屬之於王官又綂之以冢<lb/>
宰即與後世妖巫異矣<lb/>
<pb n="44a"/>
　　序卦傳<lb/>
韓康伯謂序卦非易之藴上經首乾坤氣化之始也下<lb/>
經首咸恒形化之始也萬物始生鬱結未通故為盈塞<lb/>
於天地之間至通暢茂盛則塞意亡矣天地生萬物屯<lb/>
物之始生故繼乾坤之後物始生穉小昧蒙未發蒙所<lb/>
以次屯雲上於天有蒸潤之象飲食所以潤益於物故<lb/>
需為飲食之道師之興由有争也夫喜悦以隨人者必<lb/>
有事也无事則何喜何隨承二卦之義韓康伯云可大<lb/>
<pb n="44b"/>
之業由事而生二陽方長而盛大故為臨也物之合則<lb/>
必有文文乃飾也如人之合聚則有威儀上下物之合<lb/>
聚則有次序行列合則必有文也无妄為卦乾上震下<lb/>
震動也動以天為无妄動以人則妄矣无妄之義大矣<lb/>
哉復者賢人之事无妄聖人之事无妄則誠而復者所<lb/>
以求至於无妄者也无妄則為有實故可畜聚理无過<lb/>
而不已過極則必䧟䧟於險難之中則必有所附麗陽<lb/>
居隂中則為䧟隂居陽中則為麗臨不訓大大者以上<lb/>
<pb n="45a"/>
臨下以大臨小凡稱臨者皆大者之事故以大稱之若<lb/>
豐者大也則真訓大是以易卦中有二大而不相妨天<lb/>
下皆山也惟泰山可觀天下皆水也惟東海可觀盖物<lb/>
大然後可觀况于人乎君臣父子夫婦朋友之際所謂<lb/>
合也直情而行之謂之茍禮以飾情謂之賁茍則易合<lb/>
易合則相凟凟則易以離賁則難合難合則相敬敬則<lb/>
久矣前曰比必有所畜者比而後畜其畜也小故次以<lb/>
小畜无妄然後物物循理乃可大畜故次之以大畜所<lb/>
<pb n="45b"/>
畜者在德故曰大需當物生之初如兒之須乳苗之須<lb/>
溉故曰飲食之道頥當畜聚之極萬物交致其養故曰<lb/>
養也養者君子之所以成己動者君子之所以應物行<lb/>
之必有文故謂之禮辨之必有理故謂之義壯與晉何<lb/>
别不但如此壯而已又更須進一歩凡言屯者皆以為<lb/>
難蹇又稱難者卦皆有坎也然屯動乎險中行乎患難<lb/>
者也蹇見險而止但為所阻難而不得前耳非患難之<lb/>
難也故居屯者必以經綸濟之遇蹇者待其解緩而前<lb/>
<pb n="46a"/>
後難易固不侔矣解者緩也如縱弛之類晉者進也進<lb/>
必有所傷漸者進也進必有所歸晉所謂進者有進而<lb/>
已所以進必有傷漸所謂進者漸進而已焉有不得所<lb/>
歸者乎前曰與人同者物必歸焉故受之以大有後曰<lb/>
得其所歸者必大大有次同人者處大之道也豐次歸<lb/>
妹者致大之道也亦借歸字義論致豐之由非取歸妹<lb/>
義矣物之在下者莫如井井所以次困也井之為物存<lb/>
之則穢敗易之則清潔不可不革者也故井之後受之<lb/>
<pb n="46b"/>
以革水火不可同處能使相合為用而不相害是能革<lb/>
物也鼎者器也震為長男故取主器之義而繼鼎之後<lb/>
長子傳國家繼位號者也故為主器之主序卦取其一<lb/>
義之大者為相繼之義止必有進屈伸消息之理也止<lb/>
之所生亦進也所反亦進也覉旅寡親非巽順何所取<lb/>
容茍能巽順雖覉旅之中何往而不能入巽所以次旅<lb/>
也物相入則相悦相悦則相入兌所以次巽人之氣憂<lb/>
則結説則舒散故説有散義渙所以繼兌節者為之制<lb/>
<pb n="47a"/>
節使不過越也信而後能行上能信守之下則信從之<lb/>
節而信之也有其信猶書所謂有其善言以此自負而<lb/>
居有之也自恃其信者其行必果而過于中過者行動<lb/>
而踰越之也故大過云動大過則踰越常理故必至于<lb/>
䧟小過或可濟事故有濟而无䧟能過於物必可以濟<lb/>
六十四卦獨不言咸夫婦之道即咸也如上經不言乾<lb/>
坤但言天地則乾坤可見盖乾坤與咸初无所受故也<lb/>
乾坤萬物之父母咸恒人之父母序卦之意有以相因<lb/>
<pb n="47b"/>
為序如屯蒙需訟是也有以相反為序如否泰同人是<lb/>
也天地間不出相反相因而已雅頌於先世有以二字<lb/>
稱者若思文后稷允文文王之類有以叠字稱者若亹<lb/>
亹文王桓桓武王之類有以一字稱者則惟篤公劉也<lb/>
大王王季无稱焉繁言之則自不容簡如易卦三百八<lb/>
十四爻是也簡言之則自不容繁諸卦辭是也又有不<lb/>
容繁不容簡而但藏之不言者卦象有畫无詞是也知<lb/>
易道則知詩法矣編魯頌者不亦序矣乎首以䮐篇言<lb/>
<pb n="48a"/>
馬見國富也富然後知禮故以有駜言宴禮禮必由文<lb/>
教故以泮水繼焉有文必有武故泮水又言武備服淮<lb/>
夷有國之事畢矣然所以有國者祖宗也故其終推本<lb/>
上世録閟宮孔子若无序卦傳後儒将以上下經諸卦<lb/>
為錯簡而别為次序矣易卦義理多端序卦隨名取義<lb/>
隨義轉説須以活法求之難以一意直貫也起只是争<lb/>
不必是訟於官需從容優養之謂又作資頼供給之謂<lb/>
終通終否猶云一於通一於否也不可終通不可終否<lb/>
<pb n="48b"/>
者以理數度之也上有事言多事也下有事是飭治振<lb/>
作之意四時之序成功者退寵利之地不可久居此召<lb/>
公所以告老周公所以求明農也壯謂壯時也升而不<lb/>
已必困與進必有所傷不同進只説其進而狥富貴功<lb/>
名耳升者權貴日崇功名日盛之意升而不已則以權<lb/>
貴為戀功名為繫不能退止者也亷頗既老猶被甲上<lb/>
馬以示可用致困郭開之口光武征五溪蠻馬援老猶<lb/>
據鞍顧盻自請為将卒有壺頭之厄郭子儀勲名已滿<lb/>
<pb n="49a"/>
天下年八十餘猶為節度元帥不求退身竟為德宗册<lb/>
罷井道常道也革者非革常道也革其壊常者也聞之<lb/>
後漢書禮儀志引古禮云立秋浚井改水冬至鑽燧改<lb/>
火改水即井道之革也長子世嫡名正而言順故下箇<lb/>
莫若長子末句只重在受以未濟不必深泥終焉句聞<lb/>
之程傳云未者非遽之辭孟子或問勸齊伐燕曰未也<lb/>
又是未可知也史記侯贏曰人固未易知古人用字皆<lb/>
是如此<lb/>
<pb n="49b"/>
　　雜卦傳<lb/>
序卦所以言易道之常雜卦所以言易道之變雜卦以<lb/>
乾為首不終之以他卦必終之以夬者夬以五陽决一<lb/>
隂夬去一隂則復為純乾矣故曰君子道長小人道憂<lb/>
也大壯慮後陽之恃其壯故不欲九四之進而欲其止<lb/>
遯慮前陽之不及遯故不欲六二之進而欲其退於五<lb/>
陽之夬亦不欲陽之輕進於一隂之姤亦惟欲隂之不<lb/>
進同此意莫非過也小過之過乃所謂過小者能過夫<lb/>
<pb n="50a"/>
豈違其常理哉莫非信也中孚之信乃所謂信信出于<lb/>
中夫豈邀約之所能致哉卦名皆在句上旅獨在下者<lb/>
取韻叶也夬者决也天下之事不至于决則不通故雜<lb/>
卦之次序與十三卦之制器尚象皆終于夬天地間剛<lb/>
柔每每相雜至若君子之為剛小人之為柔决不可使<lb/>
相雜雜卦之末特分别君子小人之道言之或兩卦聯<lb/>
舉或隨卦单舉其中意義有兩卦適相配者有兩卦必<lb/>
相須者有兩卦互相反者有雖单舉而其義之相配相<lb/>
<pb n="50b"/>
須相反自可見者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易紀聞卷六<lb/>
</p>
<p>
</p>
  </div>
</body>
</text>
</TEI>
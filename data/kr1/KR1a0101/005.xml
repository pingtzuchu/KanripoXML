<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易紀聞卷五</head>
    <p>
<pb n="1a"/>
欽定四庫全書<lb/>
　讀易紀聞卷五　　　　　明　張獻翼　撰<lb/>
　　上傳第一章<lb/>
易始有卦爻文王繫卦辭周公繫爻辭正是繫辭孔子<lb/>
所作繫辭乃是繫辭之傳故繫辭傳中言聖人繫辭者<lb/>
六繫辭兩篇合三聖之文上篇賛伏羲之卦兼及於辭<lb/>
下篇賛文王周公之辭上本於卦其稱易者為類有五<lb/>
一曰造化二曰德業三曰卦四曰蓍五曰辭造化命於<lb/>
<pb n="1b"/>
人為德業象以卦動以策明以辭皆發德業之實聞之<lb/>
宋儒云繫辭上下傳綂論一經之卦爻大體凡例論作<lb/>
易之由則見于庖羲氏仰觀俯察及易有太極及河圖<lb/>
洛書數章如論用易之法則見于大衍之數五十一章<lb/>
序卦傳論文王序次六十四卦之義言易道之常雜卦<lb/>
傳雜論六十四卦之義言易道之變繫辭本欲明易若<lb/>
不先求卦義則㸔繫辭不得繫辭或言造化以及易或<lb/>
言易以及造化有稱大傳者因太史公引天下同歸而<lb/>
<pb n="2a"/>
殊途一致而百慮為易大傳太史公受易楊何何之屬<lb/>
自著易𫝊行於世故稱孔子者曰大𫝊以别之耳上下繫<lb/>
各十二章始皆言易簡終皆言易簡在徳行不在言語<lb/>
天地尊卑至日月運行樂記引之以論聖人禮樂本於<lb/>
天地盖天地自然之理一也因之以作易則成易因之<lb/>
以作禮樂則成禮樂禮樂本在易也故大象因天澤之<lb/>
履而辨上下定民志是禮在易矣因雷地之豫而作樂<lb/>
崇德是樂在易矣方本異也以類而聚此同之生於異<lb/>
<pb n="2b"/>
物群則其勢不得不分此異之生於同天地一物隂陽<lb/>
一氣或為象或為形所在之不同故云在者明其為一<lb/>
也象者形之精華發於上形者象之體質留於下也有<lb/>
物可見无物可執之謂象有物可見有物可執之謂形<lb/>
成象成形須得變化意思假若日月旡往來星辰无顯<lb/>
晦山川无聳伏潮汐人物无老壯榮枯則滯而不通造<lb/>
化亦幾乎息矣故日月星辰山川動植之屬者天之象<lb/>
地之形也其往來顯晦聳伏潮汐老壯榮枯之屬相推<lb/>
<pb n="3a"/>
而不窮者象形之所以成也子朱子以蓍策冠卦爻之<lb/>
上明謂蓍策所得卦爻不可分蓍策與卦爻為二是故<lb/>
字喚起下文摩是八卦以前事盪是有那八卦了團旋<lb/>
推盪那六十四卦出來漢書所謂盪軍是團轉去殺他<lb/>
磨轉他底意思前以乾坤貴賤剛柔吉凶變化言是對<lb/>
待之隂陽交易之體也後以摩盪鼔潤運行言是流行<lb/>
之隂陽變易之用也在植物亦有男女如麻有牡麻竹<lb/>
有雌雄之類大始未有形知之而已天地有對待有運<lb/>
<pb n="3b"/>
行有流布有化生剛柔對待者也日月運行者也風雷<lb/>
流布者也男女化生者也雷霆風雨之類言天以該地<lb/>
成男成女之句言人以該物諸卦受畫於雷風山澤水<lb/>
火諸卦三畫无一非雷風山澤水火雷風山澤水火无<lb/>
一畫而非乾坤作者發動鼔舞之謂乾因物之自然故<lb/>
易坤因乾之自然故簡易則有不知之知簡則有不能<lb/>
之能始乎法天地終乎參天地賢非聖賢之賢但謂衆<lb/>
人中之出類㧞萃雖聖人亦不過賢於衆人而已夫位<lb/>
<pb n="4a"/>
乎天地之中者皆人也必聖人方能成人之位而无媿<lb/>
于為人焉前三節見得天地間物物有乾坤後二節見<lb/>
得人心自具一乾坤此章天地卑髙動静類羣形象天<lb/>
地原有之易剛柔貴賤吉凶變化聖人今作之易總為<lb/>
剛柔分為八卦八卦綂于乾坤乾坤之道易簡人而兼<lb/>
體之則亦天地也星經説日在牽牛則寒東井則暑牽<lb/>
牛水宿逺人故寒東井火宿近人故温也以此解日月<lb/>
運行一寒一暑聞之陸德明曰易之序也虞翻本序作<lb/>
<pb n="4b"/>
象呂氏曰作象乃與下義合象者之象成器以為天下<lb/>
利也<lb/>
　　第二章<lb/>
讀易最要於象上㸔伏羲覩隂陽之象以畫卦文王觀<lb/>
卦象以繋卦辭周公觀爻象以繋爻辭如坤卦辭言牝<lb/>
馬盖凡物之牝者皆順陽而行求其從一而不變則莫<lb/>
若牝馬故取以象坤之貞初六曰履霜堅氷至盖履象<lb/>
初霜象六堅氷象隂盛故取履霜象初六而堅氷至則<lb/>
<pb n="5a"/>
象上六也不然文王何縁繋其辭曰牝馬之貞周公何<lb/>
縁繋其辭曰履霜堅氷至故曰立象以盡意又要識得<lb/>
卦之大意如需卦只要需待不輕進訟卦只要不成訟<lb/>
比宜先不宜後同人貴廣不貴狹是也然後逐爻看何<lb/>
爻是成卦之主如屯初九蒙九二小畜六四比九五是<lb/>
也有爻辭與卦辭取義同者有不同者彖傳本釋卦辭<lb/>
有釋卦外自發明一義者如乾卦推出四德來咸卦推<lb/>
出天地聖人之感來小象釋爻辭或有因以為戒者如<lb/>
<pb n="5b"/>
需九三言敬慎不敗是也<lb/>
易中説卦爻多只説剛柔不全就隂陽上説卦爻是有<lb/>
形質了隂陽全是氣健順剛柔之精者剛柔健順之粗<lb/>
者此章首三句是題目下面是解説這箇觀其有是象<lb/>
而吉凶之理已具繫之以是辭而吉凶之象始明既曰<lb/>
明吉凶又曰生變化者葢謂某卦之吉凶生于某畫之<lb/>
變化某畫之變化生于隂陽之推移何謂象物有事有<lb/>
理故有象事理猶之形象猶之影不知其形視其影不<lb/>
<pb n="6a"/>
知其事與理視其象剛柔相推之剛柔乃卦爻本原竒<lb/>
偶在變化之前是變化所由生剛柔晝夜之象乃變底<lb/>
剛化底柔在變化之後是承變化而來者晝夜之象原<lb/>
是形容變化意葢卦爻剛柔相推以生變化而變化將<lb/>
來又成剛柔猶之晝夜相繼焉其柔之變復成乎剛者<lb/>
猶晝之仍繼乎夜也剛之化復為柔者猶夜之仍繼乎<lb/>
晝也觀象㮣觀諸卦諸爻之象觀變只觀所變卦爻之<lb/>
象耳占以揲而值之将用之以為决㫁故謂之占玩辭<lb/>
<pb n="6b"/>
是㮣玩諸卦諸爻之辭玩占只玩所當動卦爻下之辭<lb/>
耳所以觀之者正欲求其居之安所以玩之者正以求<lb/>
至于樂吉凶侮吝自大説去小處變化剛柔自小説去<lb/>
大處曰三極是卦爻已動之後各具一太極曰易有太<lb/>
極則卦爻未生之先綂體一太極也所居而安居字總<lb/>
就身之所處而言居則觀其象居字静對動而言序是<lb/>
次序如潛見飛躍循其序則安毎讀毎有益所以可樂<lb/>
居安是安分樂玩是窮理安分則窮理愈精窮理則安<lb/>
<pb n="7a"/>
分愈固觀者一見而决玩則反覆而不舎也觀象玩辭<lb/>
學易也觀變玩占用易也學易則无所不盡其理用易<lb/>
則惟盡乎一爻之時居既盡乎天之理動必合乎天之<lb/>
道上示人以吉凶悔吝者作易之事後獨言吉而无凶<lb/>
悔吝者學易之功剛柔兩盛則為相摩剛柔迭勝則為<lb/>
相推得失憂虞人事也吉凶悔吝象之進退晝夜天地<lb/>
也變化剛柔象之是六爻言人兼有三極之道進退无<lb/>
跡而有跡晝夜无端而有端曷為不可得而象乎易之<lb/>
<pb n="7b"/>
序依虞翻本作易之象文王之彖本象故言象以該辭<lb/>
周公之爻用辭故言辭以該象悔者憂之象憂則困衡之<lb/>
情專責於已而理自内出矣故為悔吝者虞之象虞則<lb/>
逆億之私過度於物而羞從外至矣故為吝首節原辭<lb/>
正以明辭因象繋次節原變所以明占由變生三節四<lb/>
節卦爻所具之實末言居則觀象玩辭應首節動則觀<lb/>
變玩占應次節他人非不居但不得易之序是以不安<lb/>
非不玩但不得易之辭是以不樂心之象便是易之序<lb/>
<pb n="8a"/>
心之變便是易之辭古易庖羲設卦未有筮也既設卦<lb/>
後而後蓍䇿生焉始有求卦之法而資有事者之筮耳<lb/>
文王周公繫辭未有占也既繫辭後而蓍䇿求焉始有<lb/>
當動之辭而資有事者之占耳今易則謂伏羲畫卦所<lb/>
以教民筮文王周公繋辭所以定民占則夫易也者占<lb/>
筮之書而已不知人倫物理自不容不盡原无假于筮<lb/>
占然後决也惟事或狐疑未通而行有從違靡定者不<lb/>
得不資蓍問易然亦先之以人謀後恊之以鬼謀耳若<lb/>
<pb n="8b"/>
曰人倫事物由占而明是天命之性反制于筮而日用<lb/>
常行悉聽于神也孔子信而好古其賛易也則曰居則<lb/>
觀其象而玩其辭動則觀其變而玩其占盖古易象辭<lb/>
皆平居典則而變占則必動然後有是以觀象玩辭雖<lb/>
終其身不容須臾離而觀變玩占惟動時為然或曰虞<lb/>
度也非也憂則悔矣度何以吝乎古字虞與娛同孟子<lb/>
曰覇者之民驩虞如也戰國策顔斶云清淨貞固以自<lb/>
虞注虞娛同毛詩小序以禮自虞漢書郊祀歌神嘉娛<lb/>
<pb n="9a"/>
又合好效歡虞太乙魏相傳君安虞而民和睦<lb/>
　　第三章<lb/>
彖者言象卦之全體爻者言變卦之一節吉凶者三句<lb/>
明卦爻之辭之所指列貴賤者存乎位爻之言變見矣<lb/>
齊小大者存乎卦彖之言象見矣辨吉凶者存乎辭言<lb/>
得失者見矣憂悔吝者存乎介言小疵者見矣震无咎<lb/>
者存乎悔言善補過者見矣卦有小大辭有險易又以<lb/>
見象之與變也辭也者各指其所之又見得失小疵補<lb/>
<pb n="9b"/>
過也聞之張敬夫云易中諸爻憂悔吝而存乎介者多<lb/>
矣惟豫之六二介于石在豫時能介而自守者乎震无<lb/>
咎而存乎悔者多矣惟復之初九不逺復在復初能悔<lb/>
而改過者乎前曰悔吝言乎其小疵此曰憂悔吝者存<lb/>
乎介謂當謹於其㣲不可以小疵而自恕也前曰无咎<lb/>
者善補過此曰震无咎者存乎悔謂欲動其補過之心<lb/>
者必自悔中來也第一章論伏羲畫卦而有望于賢人<lb/>
之體易第二章論文王周公繫辭而有望于君子之體<lb/>
<pb n="10a"/>
易至三章專論彖爻之辭泛示夫衆人之用易言動之<lb/>
間盡善之謂得盡不善之謂失小不善之謂疵不明乎<lb/>
善而誤入乎不善之謂過盡善則无禍吉孰禦焉盡不<lb/>
善則自禍凶孰逭焉覺其小不善非不欲改而已无及<lb/>
於是乎有悔不覺其小不善猶及于改而不能改或不<lb/>
肯改於是乎有吝與其吝也寧悔盖悔者遷善之權輿<lb/>
吝者長惡之膏肓然聖人猶許其改也謂之小疵恕之<lb/>
之辭吾身之過猶衣之破也衣有破補之斯全身有過<lb/>
<pb n="10b"/>
補之斯還還者何復之於善也補不善以復之於善何<lb/>
咎之有言吉凶不若悔吝之輕言悔吝不若无咎之平<lb/>
言无咎不若言吉之福此應之者有輕重之辨言失不<lb/>
若言疵之淺言疵不若言過之㣲言補不若言得之善<lb/>
此感之者有淺深之殊失者疵過之積凶者悔吝之積<lb/>
得者補過之積吉者无咎之積曰憂曰悔曰吝曰无咎<lb/>
此文王周公之易也一介字示憂之之時一震字示悔<lb/>
之之心此孔子之易矣存乎悔與悔吝之悔小異前悔<lb/>
<pb n="11a"/>
以事幾言後悔以心幾言震者復之端悔者心之復<lb/>
　　第四章<lb/>
凖平等也彌如開弓愈開愈滿綸如合繩漸合漸大彌<lb/>
而非綸則空疎无物綸而非彌則判不相干天地有未<lb/>
至處易却能彌綸得他惟其封彌得无縫罅所以能遍<lb/>
滿也天垂日星其行交錯故曰文地竅山川其列有條<lb/>
故曰理天文顯矣所以運是文者則不可知地理顯矣<lb/>
所以具是理者則不可測謂其幽也文可觀理可察謂<lb/>
<pb n="11b"/>
其明也陽静而晦則明者幽隂動而顯則幽者明文理<lb/>
亦互言耳隂陽交合物之始也隂陽分離物之終也合<lb/>
則生離則死原者本其所從來反者復其所歸往氣之<lb/>
精者聚則為物自无而有為神魂之游者散則為變自<lb/>
有而无為鬼情言用狀言體耳目之精為魄氣魂也口<lb/>
鼻之嘘吸為魂二者合而成物魄為鬼魂為神變是魂<lb/>
魄相離雖獨説游䰟而不言魄離魄之意自可見矣此<lb/>
只是聚散祭祀求諸陽所以求其魂求諸隂所以求其<lb/>
<pb n="12a"/>
魄䰟者魄之光燄配神而行謂之魂游者漸漸散去不<lb/>
復凝於物身降猶落也視聽運物處皆已謝落不復附<lb/>
於體也始終死生是以循環言精氣鬼神是以聚散言<lb/>
實不過隂陽兩端而已始者明之初終者明之盡明盡<lb/>
則入于幽矣反之於終其所反者即其所以始者也死<lb/>
生人事之大人情之愛惡知其説者明於其理故能无<lb/>
愛无惡生順死安䰟者意情所向自成象貎在虚實之<lb/>
中而未嘗不實者游䰟者自盛入衰自生趨死之可想<lb/>
<pb n="12b"/>
望察識者盖未死将衰而已然非但已死後之精爽也<lb/>
變謂盛變而之衰生變而之死中庸言鬼神之為德洋<lb/>
洋如在孔子曰祭神如神在此其狀也易曰與鬼神合其<lb/>
吉凶又曰鬼神害盈而福謙此其情也曰不過不流不<lb/>
憂能愛皆不違也少有過少有流少有憂少不能愛便<lb/>
不相似便違矣不流者守正之仁乃行權中守正非守<lb/>
經之正也安土者隨寓而安心无係累如是方能敦仁<lb/>
方能愛愛者天地生物之心所謂仁也若不能安土必<lb/>
<pb n="13a"/>
擇自安之地則惟知有已不知有人何以能愛堯舜之<lb/>
得位孔顔之不遇其敦仁一也能愛一也心无一毫係<lb/>
累謂之樂常人多憂因不能樂天不能樂天因不能知<lb/>
命觀幽明死生鬼神晝夜其屈伸代謝于天地萬物之<lb/>
中者何莫非命知命則一身之生死得喪同於屈伸代<lb/>
謝何憂之有天地之化滔滔无窮如一爐金汁鎔化不<lb/>
息聖人則為之鑄寫成器使入模範匡郭不使過於中<lb/>
道也曲成不遺就事物之分量形質隨其大小濶狹長<lb/>
<pb n="13b"/>
短方圓无不各成就此物之理无有遺闕一是極其大<lb/>
而言一是極其小而言範是鑄金作範圍是圍裹如天<lb/>
地之化都没過遮欄聖人便将天地之道一如用範來<lb/>
範成箇物包裹了通是兼通乎晝夜之道若範圍有不<lb/>
盡曲成有所遺通晝不通夜通生不通死便是不知神<lb/>
便有方易便有體矣知幽明知死生知鬼神知萬物知命<lb/>
知晝夜如此乎言知之詳總之只是知易耳幽明即死<lb/>
生死生即鬼神鬼神即萬物萬物即命命即晝夜曰故<lb/>
<pb n="14a"/>
曰説曰情狀曰道曰化皆易也曲者一偏一曲之謂中<lb/>
庸言致曲易大傳言曲成老子云曲則全莊子云曲士<lb/>
不可以語於道易又言其言曲而中指人心言心曲衷<lb/>
曲地名曰韋曲杜曲皆同義<lb/>
　　第五章<lb/>
道字與他處道字不同人物所由以生之理所謂立天<lb/>
之道是也其繼就是根頭發育處理猶全粹本无不善<lb/>
故繼之者善然其隂陽變合中有五行隨這理出人物<lb/>
<pb n="14b"/>
所由以生盖禀具為性也大哉乾元萬物資始乃繼之<lb/>
者善乾道變化各正性命此成之者性繼善便是公共<lb/>
底成性便是自家底繼善如水之流行成性如水之止<lb/>
而成潭繼之成之是器善與性是道百姓固未見道仁<lb/>
者知者亦未見道之全惟其所禀之各異是以所見之<lb/>
各偏仁者見仁而不見知故謂道止於仁知者見知而<lb/>
不見仁故謂道止於知上章説聖人之知仁知與仁合<lb/>
而為一此説仁者知者仁與知分而為二道无隂陽本<lb/>
<pb n="15a"/>
自无滯仁者之見滯於陽知者之見滯於隂百姓由乎<lb/>
隂陽之道而不知君子隂陽之道也不知其性者為百<lb/>
姓知之而入于意見者為仁知之偏以皆落於成性之<lb/>
後而未睹乎繼善之初也象言成則法已具而未定法<lb/>
言效則道盡見而无隐效呈示也出諸幽隐以示人也<lb/>
法者未然而已然千古當然不易之定體也效如效忠<lb/>
效力效順之效有陳獻底意思張忠定公言事未判時<lb/>
屬陽已判後屬隂未判生殺輕重未定已判了更不可<lb/>
<pb n="15b"/>
易天數二十有五地數三十極天地之數而吉凶可以<lb/>
前知此之謂占數蓍數也變卦變也物莫逃乎數故極<lb/>
占數可以知來物事行事也即所占卦變而通之也上<lb/>
章言易无體此言生生之謂易惟其生生所以无體上<lb/>
章言神无方此言隂陽不測之謂神惟其不測所以无<lb/>
方君子之道鮮聖人所憂也造化不預焉發育萬物之<lb/>
謂仁造化无迹之謂用仁可見也故顯用不可見也故<lb/>
藏聖人之與天地有可同者有不可同者可同者顯仁<lb/>
<pb n="16a"/>
藏用之德業不可同者天地无心聖人有心也乾坤占<lb/>
事此易之隂陽可得而知也至於隂陽之妙不可測而<lb/>
知者其易之神乎賢人之德業可久可大天地之德業<lb/>
富有日新可大則法乎富有可久則法乎日新故曰天<lb/>
下之理得而成位乎中數何以極極其數遂定天下之<lb/>
象象定而後知來故曰極數知來之謂占<lb/>
　　第六章<lb/>
欲見其廣大則於天地乎觀之欲見其變通則於四時<lb/>
<pb n="16b"/>
乎觀之欲知其隂陽之義則觀於日月可見欲知易簡<lb/>
則觀於至德可見自廣大而至易簡其言之序自博而<lb/>
趨約也天地之間至大者天地至變者四時至精者日<lb/>
月至善者至德易具四者豈不謂之備乎以易道為近<lb/>
乎其逺无外莫之限而禦也以易道為逺乎其近无内<lb/>
止於静而正也專與翕所謂静正也直與闢所謂不禦<lb/>
也則備即大生廣生也夫隂陽為剛柔為貴賤為變化<lb/>
其説不可以一言盡也故括其理而總謂之曰義易簡<lb/>
<pb n="17a"/>
之德一惟善焉而已可以一言盡也故指其實而獨謂<lb/>
之曰善首章論乾坤之尊卑結之以易簡而理得此章<lb/>
論乾坤之廣大結之以易簡配至德<lb/>
　　第七章<lb/>
知崇是知識要超邁禮卑是須就切實處行若知不髙<lb/>
則識見淺陋若履不切則所行不實知識髙便是象天<lb/>
所行實便是法地識見髙於上所行實於下中間便生<lb/>
生而不窮故説易行乎其中格物致知致廣大極髙明<lb/>
<pb n="17b"/>
即知崇事誠意正心修身道問學盡精㣲道中庸是禮<lb/>
卑事成性是已成之性如言成德成説之類成之者性<lb/>
是成就之意如言成已成物之類易其至矣乎盖可久<lb/>
可大賢人之德業未足為至至矣哉富有日新造化之<lb/>
德業也至矣乎知崇禮卑聖人之德業也總是一箇體<lb/>
段功用兩言之者見聖人徹上徹下合内外之道與天<lb/>
地相似而不違也知禮性也知崇禮卑成性存存也自<lb/>
知禮之通於人者為道自知禮之措於用者為義有天<lb/>
<pb n="18a"/>
地之位而後易行有知禮之門而後道義出賢人德業<lb/>
在易簡矣聖人德業又在知禮乎知之所以知者本於<lb/>
乾之易知禮之所以能者本於坤之簡能易知如乾故<lb/>
知崇如天簡能如坤故禮卑如地禮即理也以禮言則<lb/>
有據約禮崇禮復禮此之謂也<lb/>
　　第八章<lb/>
言雖是雜亂聖人却於雜亂中見其不雜亂之理天下<lb/>
之動貞夫一所以至動而不可亂亂則不一一則不亂<lb/>
<pb n="18b"/>
以言者尚其辭故擬之而後言以動者尚其變故議之<lb/>
而後動占在辭内擬辭即擬占矣象在變内議變即議<lb/>
象矣曰㑹通盡作易之理曰擬議盡學易之方惟聖人<lb/>
主天下之一故有以見天下之賾主天下之静故有以<lb/>
見天下之動擬者象之未成象者擬之已定㑹是四邊<lb/>
合湊來處行得去便是通㑹而不通便窒塞而不可行<lb/>
通而不㑹便不知許多曲直錯雜處典禮猶常禮常法<lb/>
動亦未便説易之動只是事到面前自家一念之動求<lb/>
<pb n="19a"/>
處置他便是動聖人於象擬之而後成學易者如何<lb/>
不擬之而後言聖人於爻必觀㑹通以行典禮學易者<lb/>
如之何不議而後動前言變化易爻之變化也此言成<lb/>
其變化學易者之變化也象者所以形天下无形之理<lb/>
是必取衆人之所同識以喻吾之所獨識不識仲尼使<lb/>
見有若不識伯喈使見虎賁盖擬彼之形容以象此之<lb/>
物宜也爻者所以窮天下无窮之事然固有言天下之<lb/>
至賾而可惡者矣異端之𤣥虚寂滅是也易則不然龍<lb/>
<pb n="19b"/>
血𤣥黄雨於何地日中見斗災於何世載鬼一車證於<lb/>
何人然衆不以為誣君子不以為怪何也其象也非實<lb/>
也固有言天下之至動而可亂者矣諸子之堅白同異<lb/>
是也易則不然一卦五隂隂不少矣一陽令之而必從<lb/>
一卦五陽陽至雜矣一隂主之而必聽何也有要也非<lb/>
蕩也未言至賾先翦可惡之賊未言至動先弭可亂之<lb/>
訟擬至賾而後言至賾議至動而後言至動也鳴鶴在<lb/>
隂以下七爻子曰顔氏之子一節子張曰書云聽於冢<lb/>
<pb n="20a"/>
宰三年詩云緍蠻黄鳥至不如鳥乎迨天之未隂雨至<lb/>
誰敢侮之天生蒸民至故好是懿德孔子説經例也居<lb/>
其室即在隂之義出其言即鳴鶴之意千里之外應之<lb/>
即其子和之之義在隂者鳴鶴隠㣲之地也居室者君<lb/>
子隠㣲之地也出處同道則禹顯顔晦同一情語黙同<lb/>
道則史直蘧卷同一意薰蕕同器一童子能辨之臭味<lb/>
不同故也取南山之蘭雜北山之蘭雖黄帝不能分臭<lb/>
味同故也草木之氣味惟蘭最入人金至堅也而同心<lb/>
<pb n="20b"/>
者㫁之蘭至馨也而同心者如之以出處語黙發明號<lb/>
笑之義聖人讀易不滯於故而知其新有如此薄莫薄<lb/>
於茅然重莫重於藉有茅以藉是物則茅雖薄而用則<lb/>
重矣秦欲盡去先王之白茅而行一切之政茍則可矣<lb/>
如咎何伐者取諸彼以歸諸已之義猶伐木然子絶四<lb/>
无我為此德言盛不盛不為德禮言恭不恭不為禮存<lb/>
其位者不謙恭則驕驕則亡也勞非方勞也勞與功俱<lb/>
自事後見得自在已心力之盡謂之勞自及人勲業之<lb/>
<pb n="21a"/>
盛謂之功伐者矜誇已能德者自恃有恩也宻只是審<lb/>
重詳謹取其發必中動必成非徒不使人知而已宻於<lb/>
言語即不出戸庭之義婦有長舌其自瞻卬詩創言也<lb/>
亦牧誓牝雞之晨遺㫖也謂惟厲之階者幽王之厲夥<lb/>
甚矣申后黜而太子廢家厲也小人盛而刑獄繁國厲<lb/>
也諸侯畔而夷狄侵天下厲也三山竭而岐山崩天地<lb/>
厲也凡此諸厲皆從婦之一舌以為階小雅曰赫赫宗<lb/>
周褒姒滅之不言所以滅所以滅者此舌耶小人而乘<lb/>
<pb n="21b"/>
君子之器與上慢下暴者皆春秋諸侯之所為也奪之<lb/>
伐之者誠是也非盜也然皆不由天子之命故曰盗思<lb/>
奪之盜思伐之盜者乘釁而至茍无釁隙則盜安能犯<lb/>
知盜知其所從起慢怠惰忽忘暴不思輕發害及人物<lb/>
也奪者奪其位伐則擊而傷之矣司馬氏安能盜魏曹<lb/>
操教之也蕭衍安能盜齊蕭道成教之也鳴鶴言處隠<lb/>
之誠同人言同心之一白茅貴慎有終尚謙亢龍惡亢<lb/>
户庭以教宻負乘以戒慢皆以養人之敬心也楊用修<lb/>
<pb n="22a"/>
云冶銷也遇熱則流遇冷則合與氷同志故冶字從氷<lb/>
女之艶媚亦令人銷神流志故美色曰冶<lb/>
　　第九章<lb/>
首論天地之數次論蓍策之數末論卦畫之數天地數<lb/>
之原蓍策數之衍卦畫數之鍾聚至於卦畫足以濟生<lb/>
人之用矣故始以成變化而行鬼神明數之體段原于<lb/>
天地者有如是之功用終之以變化之道神之所為明<lb/>
數之功用逹於蓍卦者原其初已有如是之體叚數起于<lb/>
<pb n="22b"/>
一終于十无往不五為主天數積為五五地數積為五<lb/>
六合之為五十有五五為最尊首居天數之中為主故<lb/>
方圖之參兩合為五河圖洛書皆五方而五居中六爻<lb/>
五為君位九疇五為皇極氣五行天五緯地五質五方<lb/>
人五臟五性五事休咎之徴與福皆五四支各五指典<lb/>
五典教五教禮五禮色五色聲五聲味五味五十有五<lb/>
為十一箇五五十以全其體一以肇其用大衍之數亦<lb/>
用其全體者也河圖自一至十五十五㸃之在馬背者<lb/>
<pb n="23a"/>
其旋毛之圈有如星象故謂之圖非五十五數之外别<lb/>
有所謂圖也卦雖八而數須十者八是隂陽數十是五<lb/>
行數一隂一陽便是二以二乘二便是四以四乘四便<lb/>
是八五行本只是五而有是十者盖一箇便包兩箇如<lb/>
木便包甲乙火便包丙丁土便包戊己金便包庚辛<lb/>
水便包壬癸所以為十陽加隂則為水為木為土隂加<lb/>
陽則為火為金茍不相加則雖有隂陽之資而无五行<lb/>
之用天地者隂陽對待之定體一至十者隂陽流行之<lb/>
<pb n="23b"/>
次序變化雖妙而數有以成之若月令所謂鳩化為鷹<lb/>
雀化為蛤草木乃茂不黄落可以厯數推而迎之此天<lb/>
地之數有以成其變化也鬼神雖幽而數有以行之若<lb/>
其神勾芒其神祝融其神蓐収其神𤣥㝠各司其時各<lb/>
治其職者此天地之數有以行乎鬼神也河圖五十五<lb/>
是天地自然之數大衍五十是聖人去這河圖裏面取<lb/>
那天五地十衍出這箇數大概河圖是自然底大衍是<lb/>
用以揲蓍求卦底天地之數五十有五虚其中金木水<lb/>
<pb n="24a"/>
火土五數便是五十天數五地數五是舊文五位相得<lb/>
而各有合是孔子解文天數二十有五地數三十凡天<lb/>
地之數五十有五此是舊文此所以成變化而行鬼神<lb/>
此是孔子解文分而為二是本文象兩是解文掛一揲<lb/>
四歸竒於扐皆是本文以象三才象四時象閏之類皆<lb/>
是解文乾之策一節則㫁之以當竒之日二篇之䇿一<lb/>
節則㫁之以當萬物之數於此可見天三地兩合而為<lb/>
五位毎位各衍之為十故曰大衍天地之數五十有五<lb/>
<pb n="24b"/>
而大衍之數去其五者盖數備於五而大衍五十數之<lb/>
所宗者五也大衍之數五十而其用四十有九者盖數<lb/>
始於一而四十有九數之所宗者一也數之生者五而<lb/>
已自五以上為成數五者數之毋也虚而不用猶五十<lb/>
之去一也天地謂之數乾坤謂之策則數者策之所宗<lb/>
而策為已定之數也前則掛扐之數象月之閏後則過<lb/>
揲之策象歲之周獨曰乾坤之策者猶用九用六三百<lb/>
八十四爻之通例而獨於乾坤言之也虚一者揲之發<lb/>
<pb n="25a"/>
端掛一者積之發端大抵左揲右揲總是揲之以四總<lb/>
一項事左歸右歸總是歸竒於扐亦總一項事三歲五<lb/>
歲總是取餘成月亦總一項事閏月是五歲兩置者竒<lb/>
是左右兩歸者重在閏不重在歲左扐當三歲一閏右<lb/>
扐就當五歲再閏蓍生其莖滿百而大衍之數乃不以<lb/>
百為全何也以歲運言之惟是五氣之布而已以世運<lb/>
言之惟是五德之運而已天地之數不過一二三四五<lb/>
蓍策用數所以但取五十也五十之數方生出乃為大<lb/>
<pb n="25b"/>
衍若兼取其百則數已過極非當大衍時矣如人之生<lb/>
以百年為期乃合自少至老而為言人之精華用事皆<lb/>
在五十以前至五十後雖堯舜倦於勤矣後掛者再扐<lb/>
之後復以所餘之蓍合而為一為第二變再分再掛再<lb/>
扐也不言分二揲四歸竒獨言後掛者明第二變之不<lb/>
可不掛也陳暘曰五聲者樂之指拇也二變者五聲之<lb/>
駢枝也左氏七音之説盖八音耳八音以土為主而七<lb/>
音非土不和故書之益稷禮之樂記其言八音既虚其<lb/>
<pb n="26a"/>
土猶大衍之虚其一也大衍虚其一无害其為五十七<lb/>
音之虚其土无害其為八音筮則告占則應故可與酬<lb/>
酢行吉凶在神知吉凶在蓍故可與祐神祐助也自大<lb/>
衍至能事畢矣言蓍變之神顯道至祐神言蓍占之神<lb/>
　　第十章<lb/>
道雖有四實不離乎二有象而後有辭有占而後有變<lb/>
不得於象則玩辭為空言不由於占則觀變於何所曰<lb/>
尚其辭至尚其占言易之至當尊尚也曰遂通與遂知<lb/>
<pb n="26b"/>
言易之至為感妙也尊尚者出於人感妙者出於天天<lb/>
人相與之際惟易而己矣辭占是一類變象是一類所<lb/>
以至精合辭占説至變合變象説占與辭是一類者曉<lb/>
得辭方能知得占若與人説話曉得他言語方見他胸<lb/>
中底藴變是事之始象是事之己形者故亦是一類指<lb/>
其所之者易之辭也以言者尚之則言无不當矣化而<lb/>
裁之者易之變也以動者尚之則動无不時矣象其物<lb/>
宜者易之變也制器者象之則可以盡創物之智極數<lb/>
<pb n="27a"/>
知來者易之占也卜筮者尚之則可以窮先知之神聞<lb/>
龍觀復氏云有言動時取用者有制器卜筮時取用者四<lb/>
者惟尚變難通變雖在辭象占之外實不出辭象占之<lb/>
間凡舉動必合易之變惟心與理㑹者能之辭以明變<lb/>
象之理占以㫁變象之應故四者之目必辭與占始終<lb/>
焉參伍猶言錯綜三其三為參五其五為伍縱横反覆<lb/>
以推其變數物者既參復伍言非一次計筭也揲蓍者<lb/>
分揲掛扐亦非一度經營也其營之非一度計之非一<lb/>
<pb n="27b"/>
次正其變化處夫數物者之不一其筭所以要其數之<lb/>
實揲蓍者之不一其營所以要乎竒之實也參伍錯綜<lb/>
混舉揲蓍求卦之事參伍錯綜之中每合三變而言則<lb/>
謂通其變總合十八變而言則謂極其數盖必每三變<lb/>
而後成一爻故曰通其變必總十八變而後成一卦故<lb/>
曰極其數參伍以變據卦揲扐時言變者數之未成者<lb/>
也錯綜其數總卦揲扐後言數者變之已成者也老少<lb/>
不出二象故曰文動静實該萬事故曰象非成文不足<lb/>
<pb n="28a"/>
以成物非定象不足以制器神无速亦无至須如此言<lb/>
者不足以形容故也天下之理惟疾故速惟行故至无<lb/>
疾之迹自然敏而速无行之形自然致而至<lb/>
　　第十一章<lb/>
論易之用曰聖人以通天下之志易在衆志論易之體<lb/>
曰聖人以此洗心易在聖心洗之浄而主乎其通通之<lb/>
徧而充乎所洗蓍之數七七七四十九象陽圓其為用<lb/>
也變通不定卦之數八八八六十四象隂方其為用也<lb/>
<pb n="28b"/>
爻位有分前章贊聖人窮理盡性崇德廣業見作易之<lb/>
備此章特贊聖人洗心齋戒原作易之致一祭祀以有<lb/>
形感无形卜筮以有心感无心故皆曰齋戒圓神故能<lb/>
通天下之志方知故能定天下之業易貢故能㫁天下<lb/>
之疑蓍開於无卦之先所以為神卦定於有象之後所<lb/>
以為知爻决之先者也所以為貢聞李仲永云以為神<lb/>
耶則既物於物以為物矣則神所寄焉夫是之謂神物<lb/>
以知象數也興神物以前民用作易之事齋戒以神明<lb/>
<pb n="29a"/>
用易之事齋較詳於戒到湛然純一時肅然警惕也无<lb/>
了三日戒焉以逺夫外物之干七日齋焉以專夫一念<lb/>
之敬洗心聖人觀象玩辭理與心㑹也齋戒聖人觀變<lb/>
玩占臨事而敬也渾然是此道理不煩用一毫之私便<lb/>
是洗心即是退藏於宻所謂宻者只是他人自无可捉<lb/>
摸處便是寂然不動處既言蓍卦爻之理不假於物而<lb/>
皆具於聖人之心又言蓍卦爻之用不能不假於物而<lb/>
亦不能外乎聖人之心知來非但知得後來有吉有凶<lb/>
<pb n="29b"/>
便是先知所以預備之藏往非但記其陳迹而已直是<lb/>
其心翼翼不忘常欲如其吉惟恐如其凶也聰明睿知<lb/>
乃綂言其生禀至於神智則專就知來藏往處一段神<lb/>
妙明覺而言神武不殺非即得其理而不假其物意如<lb/>
此則神武不殺是假象矣繫辭傳无假象例也所謂神<lb/>
知來知藏往俱在者夫二字應出者字指古之聰明睿<lb/>
知神武不殺者也夫字之意言必如此之人乃能神以<lb/>
知來知以藏往如此也盖惟其有是聰明睿知是以其<lb/>
<pb n="30a"/>
神知自妙於此惟其有是神武不殺是以神能知來而<lb/>
不假於蓍知能藏往而不假於卦也以蓍之神得卦之<lb/>
知故六爻之義可推吉凶之告可獻矣自太極以至末<lb/>
章為第四節極言聖人制作之本然聖人制作之本有<lb/>
三易有太極以下六句言爻象之所由生法象莫大乎<lb/>
天地以下六句言成器之所由立天生神物以下四者<lb/>
為易書之所由作定天下之吉凶成天下之亹亹者人<lb/>
到疑而不能决處便放倒了不肯向前動有疑阻既得<lb/>
<pb n="30b"/>
卜筮知其吉凶自然勉勉住不得則其所以亹亹者是<lb/>
卜筮成之也詩曰亹亹文王令問不已然則亹亹盛徳<lb/>
也若蓍龜但能成務而不能成德何以冐天下之道哉<lb/>
天地有自然之法象非崇髙富貴位與天地並何以修<lb/>
道而立教四時有自然之變通非作易變通盡制何以<lb/>
神化而宜民日月之明旁燭幽遐非易之示人本隠之<lb/>
顯何以開物成務是三言者各有所合也上三言以易<lb/>
之在造化者言下三言以易之在人事者言合而言之<lb/>
<pb n="31a"/>
太極也分而言之儀象卦也生者皆太極生之而有漸<lb/>
次非有三度生也聞房氏易傳云非今日有太極而明<lb/>
日方有兩儀後日乃有四象八卦也又非今日有兩儀<lb/>
而太極遯明日有四象而兩儀亡後日有八卦而四象<lb/>
隠也太極在天地之先而不為先在天地之後而不為<lb/>
後明於天之道二節説興蓍用易之事易有太極二節<lb/>
説畫卦作易之事先言興蓍者此章重在卜筮用易故<lb/>
先言興蓍而後本諸易也有其象无其辭則示人以其<lb/>
<pb n="31b"/>
意而已聖人懼後世不知與知也於是繫之辭以告之<lb/>
定其辭以斷之曰示則使人有所見曰告則使人有所<lb/>
知曰斷則使人无所疑示四象所以開物繫辭斷吉凶<lb/>
則可以成務而天下之道无不在其中此章凡八稱聖<lb/>
人皆指伏羲只繫辭以告是文王周公事耳諸儒相傳<lb/>
伏羲受河圖以作易若求伏羲作易所以取則於河圖<lb/>
之法則无明説可考伏羲見是圖竒偶之數卦便可畫<lb/>
初非規規然模倣其方位與數也卦畫既成隠然自與<lb/>
<pb n="32a"/>
圖之位數合易有太極又是推上一重要見得畫卦裏<lb/>
便自有吉凶有不待辭而著者方得伏羲畫卦示人之<lb/>
初意示者見其大概斷者辨其幾而决其所至也第四<lb/>
畫者以八卦為太極而復生之兩儀也第六畫者八卦<lb/>
之八卦也易畫生於太極故其理為天下之至精易畫<lb/>
原於圖書故其數為天下之至變子朱子曰先言坤者<lb/>
由静而動也魏了翁氏云周易備三易之義闔户之謂<lb/>
坤即歸藏終萬物始萬物盛乎艮即連山也漢紀引易<lb/>
<pb n="32b"/>
立象成器以為天下利朱子本義云立下疑有缺文盖<lb/>
使人深考而自得之也<lb/>
　　第十二章<lb/>
設卦以盡情偽繫辭以盡言所謂書以盡言也盡情偽<lb/>
盡意之極也盡利盡神豈止盡言已哉如大衍之後言<lb/>
顯道神德行酬酢祐神定吉凶成亹亹皆是鼔之舞之<lb/>
之意設卦一句在立象之後繫辭之前盖竟盡意之緒<lb/>
啓盡言之端也因變得占以定吉凶則民无疑而行事<lb/>
<pb n="33a"/>
不倦如以鼔聲作舞容鼔聲愈疾而舞容亦愈疾鼔聲<lb/>
不己而舞容亦不已自然而然不知其孰使之者所謂<lb/>
盡神也天地設位而易行乎其中以造化言之乾坤成<lb/>
列而易立乎其中以卦位言之易有太極則以易為主<lb/>
此一段文意則以乾坤為主非乾坤有毁息之理也言易<lb/>
與乾坤不可以相无也易未嘗无乾坤未嘗息特以卦<lb/>
畫不立无以見其變易之理而併於乾坤之功用不可<lb/>
得而見爾乾坤即是竒偶二畫易以道言畫以兩而相<lb/>
<pb n="33b"/>
並故曰列道以一而隠乎其中故曰立乎其中畫不列<lb/>
則道无由而自見道不著則畫不能以自行謂之變謂<lb/>
之通者變通之義理存乎變存乎通者變通之功用其<lb/>
要在於通不通不足以成變也處得好便不窮通便不<lb/>
窮不通便窮如亢龍有悔是不通了處得來无悔便是<lb/>
通道即上文所謂易也器即所謂乾坤竒耦之畫也事<lb/>
者業之未成業者事之巳著象其物宜謂文王之象申<lb/>
設卦以盡情偽一句繫辭焉以斷吉凶謂周公之爻申<lb/>
<pb n="34a"/>
繫辭焉以盡其言一句上文化而裁之喚做變下是就<lb/>
這變處見得化而裁之自形而上者至變通事業自至<lb/>
約處説入至粗處自極天下之賾者至神而明之又自<lb/>
至粗上説入至約處上五謂之者皆作易之用下六存<lb/>
乎者聖人之用夫易也前言變通而歸之事業推易道<lb/>
於民後言變通而歸之德行存易道于已易果書言之<lb/>
所能盡哉以道器而總之曰形見道器總是這一箇物<lb/>
事不言有无但言上下正為這物事不可離也道器五<lb/>
<pb n="34b"/>
言要在變通二言以申變而通之之意不曰道器所謂<lb/>
變通者何哉神明非於變通上另有加倍巧妙之謂盖<lb/>
卦爻之變雖原可以化裁卦爻之道雖本足以推行然<lb/>
不能自化裁而推行也至若為之張主宰制不滯於象<lb/>
不泥於辭有以通其㣲而妙運之精其義而利用之斯<lb/>
則存乎其人也黙即不言不事言説即是黙但以得諸<lb/>
心言則謂其黙以其體諸身言則謂其不言凡人徒事<lb/>
言説者於理未必實得凡理以神悟而實得於心道以<lb/>
<pb n="35a"/>
神合而實體於身者必不事於言説也徳乃學問之功<lb/>
已到凡理皆已得於心而无欠乃於咨諏之際所以神<lb/>
明乎變通之理其黙成有如此也行乃造詣之功已到<lb/>
凡理皆已體於身而无歉乃於筮易之時所以神明乎<lb/>
變通之用者其不言而信如此也此章言聖人作易之<lb/>
意其散在六十四卦之爻象其聚在乾坤之二卦聖人<lb/>
用易之道其散在天下之事業其聚在一身之德行<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易紀聞卷五<lb/>
</p>
<p>
</p>
  </div>
</body>
</text>
</TEI>
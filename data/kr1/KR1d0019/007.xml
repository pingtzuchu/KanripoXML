<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷七</head> <lb/>
    <p>
<pb n="1a"/>
欽定四庫全書<lb/>
　周禮述註卷七<lb/>
　　　　　　　　　　　　安溪李光坡撰<lb/>
○大司徒之職掌建邦之土地之圖與其人民之數以<lb/>
佐王安擾邦國<lb/>
　註曰土地之圖若今司空郡國輿地圖　坡謂司徒<lb/>
　掌邦敎然必先知土地之圖與人民之數乃可區處<lb/>
　之敎育之以佐王安擾邦國也　孫偉夫曰圖之名<lb/>
<pb n="1b"/>
　一也而職掌不同圖亦異用司徒之圖在安擾邦國<lb/>
　必度疆域之廣狹計五土之多寡凡土地所生風氣<lb/>
　所宜加詳焉司馬之圖為禁㬥平亂設必記形勢阨<lb/>
　塞可以講攻守之宜道途通阻可以達進退之便凡<lb/>
　居重而馭輕避難而就易則加詳焉大而職方有天<lb/>
　下之圖小而司險有九州之圖與司徒所掌敻不侔<lb/>
　矣在司徒者可得而見在司馬者人不可得而窺也<lb/>
　　度徒洛反阨同阸於革反<lb/>
<pb n="2a"/>
以天下土地之圖周知九州之地域廣輪之數辨其山<lb/>
林川澤丘陵墳衍原隰之名物<lb/>
　註曰周猶徧也九州揚荆豫青兗雍幽冀并也輪從<lb/>
　也積石曰山竹木曰林注瀆曰川水鍾曰澤土高曰<lb/>
　邱大阜曰陵水崖曰墳下平曰衍高平曰原下溼曰<lb/>
　隰名物者十等之名與所生之物　疏曰馬融云東<lb/>
　西為廣南北為輪案王制南北兩近一遙東西兩遙<lb/>
　一近是南北長東西短謂知此數也　坡謂以圖而<lb/>
<pb n="2b"/>
　周知之者將以制畿封國也以圖而辨之者將以知<lb/>
　五地物生也　溼濕同<lb/>
而辨其邦國都鄙之數制其畿疆而溝封之設其社稷<lb/>
之壝而樹之田主各以其野之所宜木遂以名其社與<lb/>
其野<lb/>
　註曰千里曰畿疆猶界也溝穿地為阻固也封起土<lb/>
　界也社稷后土及田正之神壝壇與堳埓也田主田<lb/>
　神后土田正之所依也詩人謂之田祖所宜木謂若<lb/>
<pb n="3a"/>
　松栢栗也若以松為社者則名松社之野以别方面<lb/>
　　疏曰辨其邦國者謂分别畿外諸侯邦國多少之<lb/>
　數若王制云畿外八州州二百一十國也辨其都鄙<lb/>
　之數者謂分别畿内三等采地之數若王制畿内九<lb/>
　十三國也制其畿疆者王畿内千里中置王城面有<lb/>
　五百里其邦國都鄙亦皆有疆界也而溝封之者謂<lb/>
　於疆界之上設溝溝為封樹以為阻固也設其社稷<lb/>
　之壝者謂于中門之外右邊設大社大稷又于廟門<lb/>
<pb n="3b"/>
　之屏設勝國之社稷其社稷外皆有壝埓于四面也<lb/>
　田主者謂藉田之内為田主各以其野之所宜木者<lb/>
　王之田主唯一而已云各者總據邦國都鄙并王者<lb/>
　而言也　坡謂承上文既周知其地域遂疆理其國<lb/>
　畿也設其社稷之壝而樹之為句社稷言樹田主言<lb/>
　宜木互文　别彼列反<lb/>
以土㑹之灋辨五地之物生<lb/>
　㑹計也<lb/>
<pb n="4a"/>
一曰山林其動物宜毛物其植物宜皁物其民毛而方<lb/>
　毛物貂狐貒貉之屬縟毛者也方勁正貌鄭司農云<lb/>
　皁物柞栗之屬今世間謂柞實為皁斗<lb/>
二曰川澤其動物宜鱗物其植物宜膏物其民黑而津<lb/>
　註曰鱗物魚龍之屬膏當為櫜字之誤也蓮芡之實<lb/>
　有櫜韜津潤也<lb/>
三曰丘陵其動物宜羽物其植物宜覈物其民専而長<lb/>
　羽物翟雉之屬覈物李梅之屬専不方也<lb/>
<pb n="4b"/>
四曰墳衍其動物宜介物其植物宜莢物其民皙而瘠<lb/>
　介物龜鼈之屬水居陸生者莢物薺莢王棘之屬皙<lb/>
　白也瘠堅瘦貌<lb/>
五曰原隰其動物宜臝物其植物宜叢物其民豐肉而<lb/>
庳<lb/>
　註曰臝虎豹貔<graphic n="KR2269" url="https://raw.githubusercontent.com/kanripo/KR-Gaiji/master/images/KR2269.png" mimeType="image/png"/>之屬淺毛者叢物萑葦之屬豐猶<lb/>
　厚也庳猶短也　疏曰此五地人物之等皆方以類<lb/>
　聚物以羣分及民之所生皆因地氣所感不同故使<lb/>
<pb n="5a"/>
　形類有異也又民之資生取于動植之物故先言物<lb/>
　後言民　坡謂此節承上文辨五地之名物而言也<lb/>
　夫人物之生于五地者各應五行之氣氣不能無偏<lb/>
　則性不能無偏也先王盡人之性故有十二敎以修<lb/>
　齊之焉盡物之性故有土宜之灋以蕃育之焉詳見<lb/>
　下文　㑹古外反皁音皂覈音核専徒丸反莢古協<lb/>
　反臝力果反庳音婢貒土官反柞子洛反櫜古毛反<lb/>
　貔音毗<graphic n="KR2269" url="https://raw.githubusercontent.com/kanripo/KR-Gaiji/master/images/KR2269.png" mimeType="image/png"/>勅宜反萑音丸<lb/>
<pb n="5b"/>
因此五物者民之常而施十有二敎焉<lb/>
　上言五地此言五物者以形言曰地以地所生言曰<lb/>
　物此承上文言民之生于五地者形質不同則氣有<lb/>
　贏乏而性亦由之有勝負是其常也因其常而施敎<lb/>
　焉盖所以一道徳同風俗也<lb/>
一曰以祀禮敎敬則民不苟<lb/>
　以祀禮敎敬者人于鬼神不見其形多有苟且怠慢<lb/>
　之心故制祀禮敎以致慤致存則民不敢苟也　疏<lb/>
<pb n="6a"/>
　曰死者尚敬則生事其親不苟且也<lb/>
二曰以陽禮敎讓則民不争<lb/>
　註曰陽禮謂鄉射飲酒之禮也<lb/>
三曰以陰禮敎親則民不怨<lb/>
　註曰陰禮謂男女之禮昏姻以時則男不曠女不怨<lb/>
四曰以樂禮敎和則民不乖<lb/>
　以樂禮敎和則民不乖者樂有聲舞使人習之循其<lb/>
　節奏剛者不得急柔者不得緩自能化其偏以復于<lb/>
<pb n="6b"/>
　正無所乖戾也<lb/>
五曰以儀辨等則民不越<lb/>
　註曰儀謂君南面臣北面父坐子伏之屬<lb/>
六曰以俗敎安則民不愉<lb/>
　俗謂土地所生習也愉薄也以俗敎安則民不愉者<lb/>
　因其舊俗而品節之使民安于所宜服上之化益歸<lb/>
　于厚也<lb/>
七曰以刑敎中則民不虣<lb/>
<pb n="7a"/>
　以刑敎中者刑以弼敎使民協于中也<lb/>
八曰以誓敎恤則民不怠<lb/>
　誓約信也恤謂災危相憂上有約信使之相保相受<lb/>
　之類故民不怠于為義也<lb/>
九曰以度敎節則民知足<lb/>
　度謂宫室車服之制使知節制則民無侈心<lb/>
十曰以世事敎能則民不失職<lb/>
　註曰世事謂士農工商之事少而習焉其心安焉因<lb/>
<pb n="7b"/>
　敎以能不易其業<lb/>
十有一曰以賢制爵則民慎徳<lb/>
　註曰慎徳謂矜其善徳勸為善也<lb/>
十有二曰以庸制禄則民興功<lb/>
　註曰庸功也爵以顯賢禄以賞功　坡謂此十二敎<lb/>
　之序綂而言之則自一至四禮樂之事也自五至十<lb/>
　政刑之事也析而分之則敬讓禮也親和樂也而以<lb/>
　儀辨等以刑敎中以度敎節皆與敬讓為類以俗敎<lb/>
<pb n="8a"/>
　安以誓敎恤以世事敎能皆與親和為類然則禮以<lb/>
　節之樂以和之政以行之刑以防之禮樂刑政四達<lb/>
　不悖則爵禄所勸民皆興起于善而無復氣質不齊<lb/>
　之可言矣　愉偷同<lb/>
以土宜之灋辨十有二土之名物以相民宅而知其利<lb/>
害以阜人民以蕃鳥獸以毓草木以任土事<lb/>
　註曰十二土分野十二邦上繫十二次各有所宜也<lb/>
　相占視也阜猶盛也蕃蕃息也育生也任謂就地所<lb/>
<pb n="8b"/>
　生因民所能　疏曰知其利害十二土之中利處居<lb/>
　之害處逺之以阜以蕃以毓者皆由知利害使之然<lb/>
　也<lb/>
○辨十有二壤之物而知其種以敎稼穡樹蓺<lb/>
　註曰壤亦土也變言耳以萬物自生焉則言土土猶<lb/>
　吐也以人所耕而樹蓺焉則言壤壤和緩之貌詩云<lb/>
　樹之榛栗又曰我蓺黍稷蓺猶蒔也　坡謂此二節<lb/>
　承上文言動植之物因五地而有異生故以所宜辨<lb/>
<pb n="9a"/>
　别而區置之使動植咸若而民安物阜也　相息亮<lb/>
　反種章勇反逺上聲蒔時至反<lb/>
以土均之灋辨五物九等制天下之地征以作民職以<lb/>
令地貢以斂財賦以均齊天下之政<lb/>
　承上文言民安物息五穀其蓺可以定貢賦制國用<lb/>
　矣均平也五物五地之物也九等騂剛赤緹之屬征<lb/>
　税也言天下之地征則并畿外邦國所税入天子皆<lb/>
　在其中矣辨五物之所宜九等之肥磽乃可以制地<lb/>
<pb n="9b"/>
　征之高下也民職九職也地貢九貢也財謂泉穀賦<lb/>
　謂九賦及軍賦均齊天下之政者土均所云邦國都<lb/>
　鄙之政令刑禁與其施舍禮俗喪紀祭祀皆以地之<lb/>
　媺惡為輕重而均齊之也自篇首以天下土地之圖<lb/>
　至此皆辨方之事而凡制畿封國復性遂生施職制<lb/>
　貢皆因土事連類言之　緹音低<lb/>
以土圭之灋測土深正日景以求地中日南則景短多<lb/>
暑日北則景長多寒日東則景夕多風日西則景朝多<lb/>
<pb n="10a"/>
陰<lb/>
　土圭所以致四時日月之景也土深者夏日入地中<lb/>
　淺冬日入地中深春秋則適均以土圭之灋進退四<lb/>
　時日景知其淺深也正日景者晝漏半而置土圭表<lb/>
　陰陽審其南北也土圭之灋下可以測土深上可以<lb/>
　正日景故用以求地中也餘解見下文<lb/>
○日至之景尺有五寸謂之地中天地之所合也四時<lb/>
之所交也風雨之所會也陰陽之所和也然則百物阜<lb/>
<pb n="10b"/>
安乃建王國焉制其畿方千里而封樹之<lb/>
　註曰樹樹木溝上所以表助阻固也鄭司農云土圭<lb/>
　之長尺有五寸以夏至之日立八尺之表其景適與<lb/>
　土圭等謂之地中今潁川陽城地為然　坡聞之兄<lb/>
　曰鄭註恐理之不可通也夫夏至日道入赤道北二<lb/>
　十四度北距嵩高弧背九度餘夏至日道下直衡岳<lb/>
　晷無景從嵩高至衡岳夏至日道圜天之弧背以弧<lb/>
　矢術求弦得衡岳距地中弦徑約九度餘從陽城至<lb/>
<pb n="11a"/>
　衡岳地平鳥道相去約二千五百里夫止二千五百<lb/>
　里而一則尺五寸一無景是百六十餘里景已差一<lb/>
　寸矣則鄭註所云千里而差一寸恐未然也又鄭註<lb/>
　謂景短者中表之南千里景短一寸景長者中表之<lb/>
　北千里景長一寸如此則日下無景當在極南萬五<lb/>
　千里之外而衡岳之逺陽城不能萬五千里昭昭矣<lb/>
　又言景夕者東表日昳中表景乃中景朝者西表日<lb/>
　未中而中表景已中如此則極東之地日出方及三<lb/>
<pb n="11b"/>
　五尋丈日景已中極西之地日入未及三五尋丈日<lb/>
　景方中若果地體方平四際彌天則信如所云矣不<lb/>
　然如雞子裹黄之喻地在天中不過成形之大耳彈<lb/>
　丸浮寄四際距天至逺四際距天之逺若一也則去<lb/>
　日安能有逺近之殊乎雖日之出也極東先見及其<lb/>
　入也極西先昏然隨其處各有曉午昏暮安知日東<lb/>
　者不以吾為景朝乎日西者不以吾為景夕乎且此<lb/>
　尺有五寸東西直此一帶中日景皆如是也何以定<lb/>
<pb n="12a"/>
　其為東西之中乎吾謂日南則景短多暑謂從此中<lb/>
　表而南之地則當景短之時盛暑不堪若今廣州夏<lb/>
　時炎赫倍于他州盖景短即夏至非短于尺有五寸<lb/>
　之謂也日北則景長多寒者謂從此中表而北之地<lb/>
　則當景長之時隆寒不堪若今塞外冬時凛慄亦倍<lb/>
　盖景長即冬至非長于尺有五寸之謂也日東則景<lb/>
　夕多風者謂從中表而東之地則景夕之時多風盖<lb/>
　東地多水多水則多風若吾州午後即海風揚也風<lb/>
<pb n="12b"/>
　起于夕故以景夕言之日西則景朝多陰者謂從此<lb/>
　中表而西之地則景朝之時多陰盖西地多山多山<lb/>
　則雲氣盛若柳子厚所謂庸蜀之南恒雨少日是也<lb/>
　陰霾于朝故以景朝言之如此則寒暑陰風偏而不<lb/>
　和是未得其所求天地之所合者地中與天中氣合<lb/>
　也合則四時交而無多暑多寒之患合則風雨會而<lb/>
　無多風合則陰陽和而無多陰何以定之以驗寒暑<lb/>
　陰風于五土而知惟此為不偏也然特就中國九州<lb/>
<pb n="13a"/>
　而奠其四方之中耳若論大地之中當在南戴赤道<lb/>
　下之國則未知其何如也然則沖和所會無水旱昆<lb/>
　蟲之災無凶饑妖孽之疾兆民之衆含生之類莫不<lb/>
　阜安是乃王者之都也日至之景尺有五寸謂之地<lb/>
　中者非謂必日景尺有五寸乃為地中是言地中之<lb/>
　處其景尺有五寸盖用以為標識也此二節皆正位<lb/>
　之事　景音影昳音絰塞音賽霾音埋識音志<lb/>
凡建邦國以土圭土其地而制其域諸公之地封疆方<lb/>
<pb n="13b"/>
五百里其食者半諸侯之地封疆方四百里其食者參<lb/>
之一諸伯之地封疆方三百里其食者參之一諸子之<lb/>
地封疆方二百里其食者四之一諸男之地封疆方百<lb/>
里其食者四之一<lb/>
　註曰土其地猶言度其地鄭司農云土其地但為正<lb/>
　四方耳𤣥謂其食者半參之一四之一者土均均邦<lb/>
　國地貢輕重之等其率之也公之地以一易侯伯之<lb/>
　地以再易子男之地以三易必足其國禮俗喪紀祭<lb/>
<pb n="14a"/>
　祀之用乃貢其餘大國貢重正之也小國貢輕字之<lb/>
　也凡諸侯為牧正帥長及有徳者乃有附庸為其有<lb/>
　禄者當取焉公無附庸侯附庸九同伯附庸七同子<lb/>
　附庸五同男附庸三同進則取焉退則歸焉魯于周<lb/>
　灋不得有附庸故言錫之也地方七百里者包附庸<lb/>
　以大言之也附庸二十四言得兼此四等矣　陳君<lb/>
　舉曰公貢重子男貢輕其見于𫝊大國若衛既取于<lb/>
　有閻之土以供王職又取于相土之東都以會王之<lb/>
<pb n="14b"/>
　東蒐小國若鄫則無賦于司馬畧可見矣　朱子曰<lb/>
　先儒言封建古者公侯百里伯七十里子男五十里<lb/>
　至周公則斥大疆界始大封侯國公五百里侯四百<lb/>
　里伯三百里子二百里男百里如此則是將那小底<lb/>
　移動添封為大國豈有此理禹塗山之會執玉帛者<lb/>
　萬國後來到夏商衰時皆相吞并漸漸大了至周時<lb/>
　只有千八百國便是萬國吞并為千八百國可見其<lb/>
　又大了周畢竟是因而封之豈有移去許多小國卻<lb/>
<pb n="15a"/>
　封為大國然聖人立灋亦自有低昂不如此截然謂<lb/>
　如封五百里這一段四面大山如大行卻有六百里<lb/>
　不成又挑出那百里外加封四百里這一段卻有三<lb/>
　百五十里不成又去别處討一段五十里來添都不<lb/>
　如此殺　坡謂此一節皆體國之事　度徒洛反相<lb/>
　息亮反殺音曬<lb/>
凡造都鄙制其地域而封溝之以其室數制之不易之<lb/>
地家百畮一易之地家二百畮再易之地家三百畮<lb/>
<pb n="15b"/>
　註曰都鄙王子弟公卿大夫采地其界曰都鄙所居<lb/>
　也王制曰天子之縣内方百里之國九七十里之國<lb/>
　二十有一五十里之國六十有三此盖夏時采地之<lb/>
　數周未聞矣春秋傳曰遷鄭焉而鄙留城郭之宅曰<lb/>
　室詩云嗟我婦子曰為改歲入此室處以其室數制<lb/>
　之謂制邱甸之屬王制曰凡居民量地以制邑度地<lb/>
　以居民地邑民居必參相得鄭司農云不易之地歲<lb/>
　種之地美故家百畮一易之地休一歲乃復種地薄<lb/>
<pb n="16a"/>
　故家二百畮再易之地休二歲乃復種故家三百畮<lb/>
　　疏曰以其室數制之者依其城内室數于四野之<lb/>
　中制地與之　謝氏曰邦國主分地故度地制域都<lb/>
　鄙主治民故地域大小除山川邑居等虛數以居民<lb/>
　實數計之又知受田之數知家室之數也<lb/>
○乃分地職奠地守制地貢而頒職事焉以為地灋而<lb/>
待政令<lb/>
　註曰分地職分其九職所宜也定地守謂衡麓虞候<lb/>
<pb n="16b"/>
　之屬制地貢謂九職所税也頒職事者分命使各為<lb/>
　其所職之事　鄭剛中曰地職巳分地守巳定地貢已<lb/>
　制則其灋立矣乃頒職掌于都鄙之長使之循此以<lb/>
　為灋以待王朝之政令　黄文叔曰政令凡師役㑹<lb/>
　同賓客喪紀税斂皆是　坡謂此二節皆經野之事<lb/>
　　畮古畝字度徒洛反長丁丈反<lb/>
以荒政十有二聚萬民一曰散利二曰薄征三曰緩刑<lb/>
四曰弛力五曰舍禁六曰去幾七曰眚禮八曰殺哀九<lb/>
<pb n="17a"/>
曰蕃樂十曰多昏十有一曰索鬼神十有二曰除盜賊<lb/>
　上文有任土敎稼分職則有年穀不登之時恐民離<lb/>
　散故以救荒之政十有二品以聚之散利貸種食也<lb/>
　薄征輕租税也弛力息繇役也舍禁舍山澤所遮禁<lb/>
　者以與民同利去幾謂闗市去税而幾之眚禮殺吉<lb/>
　禮也殺哀省凶禮也杜子春讀蕃樂為藩樂謂閉藏<lb/>
　樂器而不作多昏不備禮而昏娶者多也索鬼神求<lb/>
　廢祀而修之雲漢之詩所謂靡神不舉靡愛斯牲者<lb/>
<pb n="17b"/>
　也除盜賊急其刑以除之饑饉則盜賊多不可不除<lb/>
　也　坡謂自一至六廣上之恩以豐民食也自七至<lb/>
　十權五禮之通以省民財也十有一十有二則理其<lb/>
　幽治其明消厲氣以致祥也　舍音捨殺音曬蕃方<lb/>
　袁反繇音遙<lb/>
以保息六養萬民一曰慈幼二曰養老三曰振窮四曰<lb/>
恤貧五曰寛疾六曰安富<lb/>
　註曰保息謂安之使蕃息也慈幼謂愛幼少也産子<lb/>
<pb n="18a"/>
　三人與之母二人與之餼十四以下不從征養老七<lb/>
　十養于鄉五十異粻之屬振窮抍救天民之窮者也<lb/>
　窮者有四曰矜曰寡曰孤曰獨恤貧貧無財業稟貸<lb/>
　之寛疾若今癃不可事不算卒可事者半之也安富<lb/>
　平其繇役不専取　振音拯抍同少詩照反粻音章<lb/>
　矜古頑反癃音隆<lb/>
以本俗六安萬民一曰媺宫室二曰族墳墓三曰聨兄<lb/>
弟四曰聯師儒五曰聨朋友六曰同衣服<lb/>
<pb n="18b"/>
　本猶舊也媺善也謂椓約攻堅風雨攸除各有攸宇<lb/>
　族猶類也同宗者生相近死相迫聨猶合也兄弟同<lb/>
　姓之親也師儒設為庠序使致仕之賢以道藝敎鄉<lb/>
　閭子弟者同師曰朋同志曰友同猶齊也民雖有富<lb/>
　者衣服不得獨異　坡謂自一至五則韓子所云安<lb/>
　居而粒食親親而尊尊生者養而死者藏之道備矣<lb/>
　同衣服者古者長民衣服不二以齊其民則民徳一<lb/>
　盖貧富不相耀則民無忮心浮夸者不相慕説則民<lb/>
<pb n="19a"/>
　無侈志此又安之之要也故保息六者因其自有之<lb/>
　分處以當然之理是𤼵政施仁之所必先也本俗六<lb/>
　者疏云不依舊俗創立制度民心不安若依舊俗民<lb/>
　心乃安此乃盡敎養品節之詳而凡萬民各得其所<lb/>
　不惟老幼孤獨有養而已夫先王之于民也值其變<lb/>
　則荒政以救之處其常則保息本俗以安之真經久<lb/>
　宜民之要道而周官精意之所存也　椓陟角反長<lb/>
　丁丈反<lb/>
<pb n="19b"/>
正月之吉始和布敎于邦國都鄙<lb/>
　坡謂此節亦與下文為總目詳見冢宰<lb/>
○乃縣敎象之灋于象魏使萬民觀敎象挾日而斂之<lb/>
　坡謂此布敎于萬民之事也<lb/>
○乃施敎灋于邦國都鄙使之各以敎其所治民<lb/>
　坡謂此布敎于邦國都鄙之事也<lb/>
○令五家為比使之相保五比為閭使之相受四閭為<lb/>
族使之相葬五族為黨使之相救五黨為州使之相賙<lb/>
<pb n="20a"/>
五州為鄉使之相賓<lb/>
　註曰此所以勸民者也使之者皆謂立其長而敎令<lb/>
　使之保猶任也救救凶災也賓賓客其賢者故書受為<lb/>
　授杜子春云當為受𤣥謂受者宅舍有故相寄託也<lb/>
　賙者謂禮物不備相給足也閭二十五家族百家黨<lb/>
　五百家州二千五百家鄉萬二千五百家　疏曰此<lb/>
　經説大司徒設比閭至于州鄉等第家數各立其官<lb/>
　長敎勸于民　坡謂此乃布敎于六鄉之長使敎其<lb/>
<pb n="20b"/>
　所治民而經文兼詳六鄉之制者盖上體國經野正<lb/>
　言封國立家之事無文可間此因施敎乃本其始終<lb/>
　言之與冢宰之施典于邦國方及建其牧立其監云<lb/>
　云同一意也文承邦國後者邦國亦有鄉也嘗謂自<lb/>
　職首至此陳保民之政凡三土宜之灋則用天因地<lb/>
　以左右民也荒政保息本俗則制畿封國之後而為<lb/>
　固本寜邦之計以君養民也此節所言施親睦之敎<lb/>
　使民相養也三者相須王道始備　縣音懸比毗志<lb/>
<pb n="21a"/>
　反賙音周<lb/>
頒職事十有二于邦國都鄙使以登萬民一曰稼穡二<lb/>
曰樹蓺三曰作材四曰阜蕃五曰飭材六曰通財七曰<lb/>
化材八曰斂材九曰生材十曰學藝十有一曰世事十<lb/>
有二曰服事<lb/>
　註曰鄭司農云稼穡謂三農生九穀也樹蓺謂園圃<lb/>
　毓草木作材謂虞衡作山澤之材阜蕃謂藪牧養蕃<lb/>
　鳥獸飭材謂百工飭化八材通財謂商賈阜通貨賄<lb/>
<pb n="21b"/>
　化材謂嬪婦化治絲枲斂材謂臣妾聚斂疏材生材<lb/>
　謂閒民無常職轉移執事學藝謂學道藝世事謂以<lb/>
　世事敎能則民不失職服事謂公家服事者　疏曰<lb/>
　大司徒主天下人民之數故頒下民之職事十有二<lb/>
　條于天下邦國及畿内都鄙使以登成萬民此經不<lb/>
　言鄉遂及公邑者舉外以包内司徒親主鄉遂公邑<lb/>
　頒之可知自一至九即大宰九職大宰既掌之此又<lb/>
　重掌者以大宰尊官總知其事此司徒是主民之官<lb/>
<pb n="22a"/>
　親自頒行義各有異也　坡謂此綂鄉遂邦國都鄙<lb/>
　而盡其敎灋之詳也自一至九農工商賈之職十則<lb/>
　士之職十有一則四民各世其職總言之也十有二<lb/>
　則四民之外復有一職别言之也此經言民職者亦<lb/>
　三曰以作民職曰乃分地職皆承土田之事而及則<lb/>
　専指九職之民此言頒職事則凡萬民之有職者皆<lb/>
　悉數之義各異也　賈音古閒音閑别彼列反<lb/>
以鄉三物敎萬民而賓興之<lb/>
<pb n="22b"/>
　註曰物猶事也興猶舉也民三事敎成鄉大夫舉其<lb/>
　賢者能者以飲酒之禮賓客之既則獻其書于王矣<lb/>
一曰六徳知仁聖義忠和<lb/>
　明而不惑曰知公而無私曰仁無所不通曰聖裁制<lb/>
　得宜曰義誠實曰忠𤼵而中節曰和六者皆成徳之<lb/>
　事然以其序而言則先明于心然後能力行故知先<lb/>
　而仁後聖者知極其精也義者仁之制也忠則四徳<lb/>
　之在内者皆實而無偽和則四徳之外見者時出而<lb/>
<pb n="23a"/>
　不乖此大學之極功知之盡行之至而表裏無間民<lb/>
　之最上者也<lb/>
二曰六行孝友睦婣任恤<lb/>
　註曰善於父母為孝善於兄弟為友睦親于九族婣<lb/>
　親于外親任信于友道恤振憂貧者　坡謂此本立<lb/>
　而學或未至者故為其次<lb/>
三曰六藝禮樂射御書數<lb/>
　註曰禮五禮之義樂六樂之歌舞射五射之灋御五<lb/>
<pb n="23b"/>
　御之節書六書之品數九數之計　坡謂此其徳行<lb/>
　或有所未純然才足以備任使而應務不窮者故又<lb/>
　次之此經陳敎民之道凡二十有二敎則列禮樂刑<lb/>
　政之詳使賢愚貴賤皆範其中而不敢蕩佚所以一<lb/>
　道徳同風俗也此乃列設科取人之目専為學士而<lb/>
　言盖以三物敎敎成而賓之或以徳進或以行舉或<lb/>
　以藝揚三代鄉舉之灋皆然也上文推養民也巳詳<lb/>
　故此下遂言敎事<lb/>
<pb n="24a"/>
○以鄉八刑糾萬民一曰不孝之刑二曰不睦之刑三<lb/>
曰不婣之刑四曰不弟之刑五曰不任之刑六曰不恤<lb/>
之刑七曰造言之刑八曰亂民之刑<lb/>
　註曰糾猶割察也不弟不敬師長造言訛言惑衆亂<lb/>
　民亂名改作執左道以亂政也　疏曰此不弟即上<lb/>
　六行友是也上言友専施于兄弟此變言弟兼施于<lb/>
　師長故退在睦婣之下　呉氏曰造言亂民害吾六<lb/>
　行之敎者以二者之刑而列于八刑之後則六行之<lb/>
<pb n="24b"/>
　敎修矣　鄭剛中曰敎民三物糾民則止于六行者<lb/>
　盖人之性有厚薄昏明之異則徳不可以皆同人之<lb/>
　材有能有不能之别則藝不可以皆能夫六行者日<lb/>
　可見之行人人所當勉者也苟不修其行則害于其<lb/>
　身禍于其家亂人倫而傷聖治是之謂戮民也加之<lb/>
　以刑不亦宜乎　知音智行下孟反弟音悌振音拯<lb/>
以五禮防萬民之偽而敎之中<lb/>
　註曰禮所以節止民之侈偽使其行得中鄭司農云<lb/>
<pb n="25a"/>
　五禮謂吉凶賓軍嘉<lb/>
以六樂防萬民之情而敎之和<lb/>
　註曰樂所以蕩正民之情思使其心應和也鄭司農<lb/>
　云六樂謂雲門咸池大韶大夏大濩大武　鄭剛中<lb/>
　曰惟五禮由中而制所以著誠而去偽故可以防其<lb/>
　偽惟六樂由和而作所以滌邪心而全正性故可以<lb/>
　防其情情偽已去則反其自然之中和何難之有<lb/>
○凡萬民之不服敎而有獄訟者與有地治者聴而斷<lb/>
<pb n="25b"/>
之其附于刑者歸于士<lb/>
　服敎服禮樂之敎也争罪曰獄争財曰訟有地治者<lb/>
　謂鄉州及治都鄙者也附麗也士司寇士師之屬上<lb/>
　以禮樂化民民不服敎而有獄訟者將斷之時恐其<lb/>
　不審故與其地部界所屬吏共聴斷之若有小罪則<lb/>
　司徒決之其附于五刑則歸于士　坡謂自以五禮<lb/>
　至此推本禮樂以為立敎之要也盖民之資稟不齊<lb/>
　其處巳為人者不能皆實而無偽故以五禮防之而<lb/>
<pb n="26a"/>
　敎之中焉其感物而動者不能節情而不乖故以六<lb/>
　樂防之而敎之和焉禮樂之敎既修少而習之以為<lb/>
　藝則氣質可化習而察之于行則有序而和久而熟<lb/>
　之于徳則强立而和順此三代明王化民成俗所以<lb/>
　莫善莫急于此也是故敎以型之刑以防之則人之<lb/>
　于徳行道藝其成材也不亦易乎　思悉吏反詔上<lb/>
　朝反濩音䕶<lb/>
祀五帝奉牛牲羞其肆<lb/>
<pb n="26b"/>
　註曰牛能任載地類也奉猶進也鄭司農云羞進也<lb/>
　𤣥謂進所肆解骨體士喪禮曰肆解去蹄<lb/>
○享先王亦如之<lb/>
　疏曰享先王者謂四時并祫禘也亦如之者亦如祀<lb/>
　五帝但禘郊之事先全烝後豚解奉牛牲謂全烝獻<lb/>
　腥也羞其肆謂體解而進之若宗廟四時之事則無<lb/>
　全烝先豚解次體解奉其腥獻者豚解也羞其肆者<lb/>
　熟獻也　坡謂冢宰文祀五帝之後有祀大神示乃<lb/>
<pb n="27a"/>
　及享先王今闕神示者案宗伯禮天地及五帝牲從<lb/>
　玉色此既言奉五帝牛牲而不及天地灼然闕文<lb/>
　肆音剔註同示音祗<lb/>
大賓客令野修道委積<lb/>
　註曰令令遺人使為之也少曰委多曰積皆所以給<lb/>
　賓客　疏曰大賓客者謂諸侯來朝<lb/>
大喪帥六鄉之衆庶屬其六引而治其政令<lb/>
　註曰衆庶所致役也鄭司農云六引謂引喪車索也<lb/>
<pb n="27b"/>
　六鄉主六引六遂主六紼　疏曰在棺曰紼見繩體<lb/>
　行道曰引見用力　紼音弗<lb/>
大軍旅大田役以旗致萬民而治其徒庶之政令<lb/>
　註曰旗畫熊虎者也徴衆刻日樹旗期于其下　疏<lb/>
　曰凡軍旅田獵所用民徒先起六鄉之衆<lb/>
若國有大故則致萬民於王門令無節者不行于天下<lb/>
　註曰大故謂王崩及寇兵也節六節有節乃得行防<lb/>
　姦私<lb/>
<pb n="28a"/>
○大荒大札則令邦國移民通財舍禁弛力薄征緩刑<lb/>
　大札大疫病也移民辟災就賤其有守不可移者則<lb/>
　賤處通穀米與之上文荒政乃自行于國中此言大<lb/>
　荒大札則令天下邦國相通也　辟音避<lb/>
歲終則令敎官正治而致事<lb/>
　註曰歲終自周季冬也敎官其屬六十正治明處其<lb/>
　文書致事上其計簿<lb/>
正歲令于敎官曰各共爾職修乃事以聴王命其有不<lb/>
<pb n="28b"/>
正則國有常刑<lb/>
　註曰正歲夏正月朔日<lb/>
○小司徒之職掌建邦之敎灋以稽國中及四郊都鄙<lb/>
之夫家九比之數以辨其貴賤老幼廢疾凡征役之施<lb/>
舍與其祭祀飲食喪紀之禁令<lb/>
　國中四郊皆六鄉之民所居併言都鄙者兼主采地<lb/>
　也夫家猶言男女也九比者邦中也四郊也甸也稍<lb/>
　也縣也都也闗市也山也澤也九比之數者九處校<lb/>
<pb n="29a"/>
　比人民之數也貴謂卿大夫賤謂服公事者事人則<lb/>
　賤也廢疾謂癃病也征役力役之征也施當為弛祭<lb/>
　祀者謂鄉中州祭社黨祭禜族祭酺飲食者謂若鄉<lb/>
　飲酒及族食喪紀者謂若四閭為族使之相葬之等<lb/>
　禁令者祭祀已下皆有禁令不使失禮法　比毗志<lb/>
　反禜音詠酺音步<lb/>
乃頒比灋于六鄉之大夫使各登其鄉之衆寡六畜車<lb/>
輦辨其物以歲時入其數以施政敎行徴令<lb/>
<pb n="29b"/>
　登成也成猶定也衆寡民之多少車謂革車及大車<lb/>
　輦人挽行物家中之財施政敎者祭祀三者是也行<lb/>
　徴令者征役與其施舍是也　黄文叔曰政敎必觀<lb/>
　其豐約而為之隆殺徴令必稽其有無而為之寛急<lb/>
　故入其數而後施行之　坡謂頒六鄉則六遂至邦<lb/>
　國皆頒之矣故下惟言受邦國比要皆互文見義<lb/>
○及三年則大比大比則受邦國之比要<lb/>
　註曰大比謂使天下更簡閲民數及其財物也受邦<lb/>
<pb n="30a"/>
　國之比要則亦受鄉遂矣鄭司農云五家為比故以<lb/>
　比為名今時八月案比是也要謂其簿　坡謂上文<lb/>
　言小司徒掌稽其數此二節詳其所以得數而稽之<lb/>
　之要是也　殺音曬<lb/>
乃會萬民之卒伍而用之五人為伍五伍為兩四兩為<lb/>
卒五卒為旅五旅為師五師為軍以起軍旅以作田役<lb/>
以比追胥以令貢賦<lb/>
　註曰用謂使民事之伍兩卒旅師軍皆衆之名兩二<lb/>
<pb n="30b"/>
　十五人卒百人旅五百人師二千五百人軍萬二千<lb/>
　五百人此皆先王所因農事而定軍令者也欲其恩<lb/>
　足相恤義足相救服容相别音聲相識作為也役功<lb/>
　力之事追逐寇也胥伺捕盜賊也鄉之田制與遂同<lb/>
　　疏曰小司徒佐大司徒以掌六鄉六軍之事出自<lb/>
　六鄉故預配卒伍也而用之者即軍旅田役是也<lb/>
　坡謂賦載師任地之賦也貢閭師任民之貢也後言<lb/>
　貢賦者倣此　朱子曰比閭族黨州鄉與鄰里酇鄙<lb/>
<pb n="31a"/>
　縣遂制田里之法也伍兩卒旅師軍此鄉遂出兵之<lb/>
　法也都鄙之法則一甸出長轂一乘甲士三人步卒<lb/>
　七十二人此二法所以不同而貢助之法亦異大率<lb/>
　鄉遂以十為數是長連排去井田以九為數是一箇<lb/>
　方底物事自是不同而永嘉必欲合之如何合得又<lb/>
　曰六軍只是六鄉之衆六遂不與六遂亦有軍但不<lb/>
　可見其數侯國三軍亦只是三郊之衆三遂不與大<lb/>
　國三郊次國二郊小國一郊蔡季通説車一乘不止<lb/>
<pb n="31b"/>
　甲士三人步卒七十二人此是輕車用馬馳者更有<lb/>
　二十五人將重車在後用牛載糗糧戈甲衣裝見七<lb/>
　書如魯頌公徒三萬亦具其説矣　李景齊曰司馬<lb/>
　法曰兵車一乘甲士三人步卒七十二人是則一乘<lb/>
　者七十五人也約而言之兵車一乘則三兩之數四<lb/>
　乘則三卒之數百乘則三師之所合五百乘則三軍<lb/>
　之所合積而至于千乘則六軍聚焉是則六軍之數<lb/>
　適足以容千乘乃天子宿衛之兵其餘六遂都鄙之<lb/>
<pb n="32a"/>
　兵悉天子之畿内則為萬乘矣諸侯大國則有千乘<lb/>
　而三鄉三軍則僅止于五百乘爾<lb/>
○乃均土地以稽其人民而周知其數上地家七人可<lb/>
任也者家三人中地家六人可任也者二家五人下地<lb/>
家五人可任也者家二人<lb/>
　註曰均平也周猶徧也一家男女七人以上則授之<lb/>
　以上地所養者衆也男女五人以下則授之以下地<lb/>
　所養者寡也正以七人六人五人為率者有夫有婦<lb/>
<pb n="32b"/>
　然後為家自二人以至于十為九等七六五者為其<lb/>
　中可任謂丁强任力役之事者出老者一人其餘男<lb/>
　女强弱相半其大數　疏曰均上地下地等使得均<lb/>
　平故曰均土地既給土地則據土地計考其人民可<lb/>
　任不可任之事而周徧知其大數　坡謂此總計户<lb/>
　口乃明伍兩卒旅師軍之所由出也<lb/>
○凡起徒役毋過家一人以其餘為羨唯田與追胥竭<lb/>
作<lb/>
<pb n="33a"/>
　註曰鄭司農云羨饒也田謂獵也追追寇賊也竭作<lb/>
　盡行　疏曰此謂六鄉之内上劑致民一人為正卒<lb/>
　其餘皆為羨卒若六遂之内以下劑致民一人為正<lb/>
　卒一人為羨卒其餘皆為餘夫饒逺故也　坡謂此<lb/>
　總結上文兩節言五家為比及有徒役則五人為伍<lb/>
　以至五比為閭五伍為兩之等家用一人不得過也<lb/>
　而有三人五人二人之可任者除一人為正卒其餘<lb/>
　皆籍為羨以備大故焉自乃會萬民之卒伍至此皆<lb/>
<pb n="33b"/>
　六鄉之比法也夫小司徒欲稽其數必考于六鄉六<lb/>
　鄉欲入其數必循乎比法然後六鄉可登之以入于<lb/>
　司徒司徒可稽之以施其敎法矣　别彼列反與音<lb/>
　預<lb/>
凡用衆庶則掌其政敎與其戒禁聴其辭訟施其賞罰<lb/>
誅其犯命者<lb/>
　註曰命所以誓告之　疏曰言凡用衆庶則上經所<lb/>
　云是也　坡謂上文言會萬民而用以軍旅田役追<lb/>
<pb n="34a"/>
　胥之事是平日立法如此此言當用衆庶之時小司<lb/>
　徒則掌其政敎之等也<lb/>
○凡國之大事致民大故致餘子<lb/>
　註曰大事謂戎事也大故謂災寇也鄭司農云國有<lb/>
　大事當徴召會聚百姓則小司徒召聚之餘子謂羨<lb/>
　也　坡謂上文言會民卒伍以備大事籍民羨卒以<lb/>
　防大故亦平日立法此則當大事大故之時小司徒<lb/>
　則召而致之也<lb/>
<pb n="34b"/>
乃經土地而井牧其田野九夫為井四井為邑四邑為<lb/>
丘四丘為甸四甸為縣四縣為都以任地事而令貢賦<lb/>
凡税斂之事<lb/>
　註曰此謂造都鄙也采地制井田異于鄉遂重立國<lb/>
　小司徒為經之立其五溝五塗之界其制似井之字<lb/>
　因取名　鄭司農云井牧者春秋傳所謂井衍沃牧<lb/>
　隰臯者也𤣥謂隰臯之地九夫為牧二牧而當一井<lb/>
　今造都鄙授民田有不易有一易有再易通率二而<lb/>
<pb n="35a"/>
　當一是之謂井牧昔夏少康在虞思有田一成有衆<lb/>
　一旅一旅之衆而田一成則井牧之法先古然矣九<lb/>
　夫為井者方一里九夫所治之田也此制小司徒經<lb/>
　之匠人為之溝洫相包乃成耳邑邱之屬相連比以<lb/>
　出田税溝洫為除水害四井為邑方二里四邑為邱<lb/>
　方四里四邱為甸甸之言乘也讀如衷甸之甸甸方<lb/>
　八里旁加一里則方十里為一成積百井九百夫其<lb/>
　中六十四井五百七十六夫出田税三十六井三百<lb/>
<pb n="35b"/>
　二十四夫治洫四甸為縣方二十里四縣為都方四<lb/>
　十里四都方八十里旁加十里乃得方百里為同也<lb/>
　積萬井九萬夫其四千九十六井三萬六千八百六<lb/>
　十四夫出田税二千三百四井二萬七百三十六夫<lb/>
　治洫三千六百井三萬二千四百夫治澮井田之法<lb/>
　備于一同今止于都者采地食者皆四之一其制三<lb/>
　等百里之國凡四都一都之田税入于王五十里之<lb/>
　國凡四縣一縣之田税入于王二十五里之國凡四<lb/>
<pb n="36a"/>
　甸一甸之田税入于王地事謂農牧衡虞也貢謂九<lb/>
　穀山澤之材也賦謂出車徒給繇役也司馬法曰六<lb/>
　尺為步步百為畮畮百為夫夫三為屋屋三為井井<lb/>
　十為通通為匹馬三十家士一人徒二人通十為成<lb/>
　成百井三百家革車一乘士十人徒二十人十成為<lb/>
　終終千井三千家革車十乘士百人徒二百人十終<lb/>
　為同同方百里萬井三萬家革車百乘士千人徒二<lb/>
　千人　坡謂賦盖兼田賦言之凡税斂者或亦有漆<lb/>
<pb n="36b"/>
　林及罰布之等此貢賦自入其長八則所云以馭其<lb/>
　用也其法則小司徒令之　問司馬法車乘士徒之<lb/>
　數與周禮不同何朱子曰古制不明皆不可攷此只<lb/>
　見于鄭氏註七書中司馬法又不是此林勲本政書<lb/>
　錯説以為文王治岐之政曰或以周禮乃常數司馬<lb/>
　乃調𤼵時數是否曰不通處如何硬要通不須思量<lb/>
　枉費心力<lb/>
乃分地域而辨其守施其職而平其政<lb/>
<pb n="37a"/>
　註曰政稅也政當作征　黄文叔曰域界也井邑邱<lb/>
　甸縣都各有界域　坡謂此専言造都鄙之事與大<lb/>
　司徒之文相表裏分地域即大司徒之制其地域而<lb/>
　封溝之也辨其守施其職平其政即大司徒之分地<lb/>
　職奠地守制地貢也大司徒以立家為義故先言制<lb/>
　地而後及授田小司徒以比法為重故先言井牧田<lb/>
　野而後及分地各有當也此與上文皆都鄙夫家之<lb/>
　比法按是而稽之則征役與其施舍者可均而祭祀<lb/>
<pb n="37b"/>
　飲食喪紀之禁令可齊矣　政音征有當去聲<lb/>
凡小祭祀奉牛牲羞其肆<lb/>
　註曰小祭祀王𤣥冕所祭　疏曰小祭祀既用牛則<lb/>
　王之祭祀無不用牛者　肆音剔<lb/>
小賓客令野修道委積<lb/>
　註曰小賓客諸侯之使臣<lb/>
大軍旅帥其衆庶<lb/>
　註曰帥帥而致于大司徒<lb/>
<pb n="38a"/>
○小軍旅巡役治其政令<lb/>
　大軍旅天子親行小軍旅謂使臣征伐役築軍壘修<lb/>
　城塹之役宜有政令以齊一之小司徒則巡行而治<lb/>
　之<lb/>
大喪帥邦役治其政令<lb/>
　註曰喪役正棺引窆復土　疏曰邦役謂六鄉衆庶<lb/>
　役使之事<lb/>
凡建邦國立其社稷正其畿疆之封<lb/>
<pb n="38b"/>
　疏曰建邦國者謂立畿外諸侯邦國社稷者諸侯亦<lb/>
　有三社三稷國社侯社勝社皆有稷配之立其社稷<lb/>
　謂以文書法度與之不可國國身往也正其畿疆者<lb/>
　謂九畿畿上皆有疆界封樹以為阻固也<lb/>
凡民訟以地比正之<lb/>
　註曰鄭司農云以田畔所與比正斷其訟<lb/>
地訟以圖正之<lb/>
　註曰地訟争疆界者圖謂邦國本圖　疏曰凡量地<lb/>
<pb n="39a"/>
　以制邑初封之時即有地圖在官府後有訟者則以<lb/>
　本圖正之<lb/>
歲終則攷其屬官之治成而誅賞<lb/>
　註曰治成治事之計<lb/>
令羣吏正要會而致事<lb/>
　疏曰此亦是歲終之時正要會而致事者上經成據<lb/>
　日小成之計此言要會謂是月計歲計總為簿書而<lb/>
　致其事之功狀以待攷也<lb/>
<pb n="39b"/>
○正歲則帥其屬而觀敎灋之象徇以木鐸曰不用灋<lb/>
者國有常刑令羣吏憲禁令修灋糾職以待邦治<lb/>
　註曰憲表縣之<lb/>
及大比六鄉四郊之吏平敎治正政事攷夫屋及其衆<lb/>
寡六畜兵器以待政令<lb/>
　四郊之吏謂比長閭胥以上布列在四郊主民事者<lb/>
　夫屋即夫家也敎治政事夫屋之等各有成法以其<lb/>
　三年大比行黜陟之禮而更平之正之攷之以待國<lb/>
<pb n="40a"/>
　家之政令所須則供之也上文大比者簡閲民數也<lb/>
　此大比者廢置羣吏也更言攷夫屋之等亦猶冢宰<lb/>
　司書三歲大計羣吏以知民財已下是也然大比六<lb/>
　鄉則稍甸縣都邦國亦大比之矣<lb/>
　　問九比解與註異曰司農以九比為九夫為井然<lb/>
　　國中四郊乃六鄉之地六鄉為溝洫法則十夫無<lb/>
　　九夫也後鄭以九比為出九賦之人以為下文征<lb/>
　　之施舍張本得矣然口泉之法三代則無之故愚<lb/>
<pb n="40b"/>
　　妄意但以九處之民為説分山澤而二之者本閭<lb/>
　　師文曰征役疏以征為税役為徭役子但以為力<lb/>
　　役之征何也曰以征為口泉之税則三代無是法<lb/>
　　以征為田税則田税無弛而不征之法夫粟米謂<lb/>
　　之征力役亦謂之征子不觀遂人之文乎云以令<lb/>
　　貢賦以令師田以起政役賦貢之外别言政役彼<lb/>
　　註云政役出士徒役音釋云政音征征役之説此<lb/>
　　解明矣　或問治洫治澮之説如何曰甸方八里<lb/>
<pb n="41a"/>
　　縣方十六里小都方三十二里大都方六十四里<lb/>
　　所有夫家是治田出税者註以甸旁各加一里為<lb/>
　　十里縣旁各加二里為二十里小都旁各加四里<lb/>
　　為四十里大都旁各加八里為八十里凡所加一<lb/>
　　里二里四里八里之夫家皆治洫不出税者註又<lb/>
　　謂縣加五里則二十五里為大夫采小都加十里<lb/>
　　則五十里為卿采大都加二十里則百里為公采<lb/>
　　而以此大都所加之二十里其夫家為治澮不出<lb/>
<pb n="41b"/>
　　税坡謂以山川城郭三分乘除可見大凡如一縣<lb/>
　　方二十里四百井而四甸僅方十六里二百五十<lb/>
　　六井者則山川城郭等除一百四十四井約近三<lb/>
　　分去一之法故一縣只有四甸也縣旁又加五里<lb/>
　　得井二百二十五者容地有一易再易以為消長<lb/>
　　度此為井也牧也推之卿采四十里一千六百井<lb/>
　　而四縣方三十二里只一千竒二十四井者則山<lb/>
　　川城郭等除五百七十六井也旁加十里得井九<lb/>
<pb n="42a"/>
　　百亦為井也牧也公采八十里六千四百井而四<lb/>
　　都方六十四里只四千竒九十六井者則山川城<lb/>
　　郭等除二千三百又四井也旁加二十里得三千<lb/>
　　六百井亦井牧法也妄意大凡多寡不能畢合故<lb/>
　　不敢附于註下　坡嘗經河北及中州數日行皆<lb/>
　　平土無甚高下遇雨則四野滄溟禾稼皆淹車馬<lb/>
　　失路濘蟠十日晴尚在水居渡黄河涉漳水又至<lb/>
　　塞外見桑乾河其水渾赤河旁之地泥壅沙屯因<lb/>
<pb n="42b"/>
　　仍汩沒乃知鄭子出税治洫之解真王道也邱甸<lb/>
　　縣都緣邊之民畀以百畝不税不役食其租竱力<lb/>
　　于溝洫長無他事之困彼出税者息然于耕鑿無<lb/>
　　水旱崩襲之災豈不兩得其利乎然通率之治洫<lb/>
　　澮之夫多于出税此李悝商鞅之徒所以必欲盡<lb/>
　　之也豈知聖人寛然餘裕多其功于除害釋其氣<lb/>
　　于陰陽歲歲有秋民足而君樂彼徒知富國而厲<lb/>
　　民盡利棄天地之性得不與善戰連諸侯者同為<lb/>
<pb n="43a"/>
　　罪乎且蓄洩無餘所水旱傷之修其隄防補其困<lb/>
　　敗揆之先王正大之道所得所亡亦無贏餘也諸<lb/>
　　儒臆決為詆而横渠張子是之知道者所見自别<lb/>
　　朱子言其不見他據古書亡者多矣安得事求其<lb/>
　　據苟合先王廓然不盡之仁案之經久宜民之法<lb/>
　　則此即其據也王者有作出税之田少治洫澮之<lb/>
　　田多或者在所損益而此二法則不可易　濘音<lb/>
　　寜塞音賽汩音滑竱音轉<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷二十四</head> <lb/>
    <p>
<pb n="1a"/>
欽定四庫全書<lb/>
　周禮述註卷二十四<lb/>
　　　　　　　　　　　　安溪李光坡撰<lb/>
○玉人之事<lb/>
　王龜齡曰玉人一職與典瑞同但典瑞言其名以及<lb/>
　其用玉人言其名而又及其所制之尺寸豈非玉人<lb/>
　為之典瑞掌之乎然文經秦大非錯則闕不若典瑞<lb/>
　之文為有倫理也<lb/>
<pb n="1b"/>
鎮圭尺有二寸天子守之命圭九寸謂之桓圭公守之<lb/>
命圭七寸謂之信圭侯守之命圭七寸謂之躬圭伯守<lb/>
之<lb/>
　註曰命圭者王所命之圭也朝覲執焉居則守之子<lb/>
　守榖璧男守蒲璧不言之者闕耳故書或云命圭五<lb/>
　寸謂之躬圭杜子春云當為七寸𤣥謂五寸者璧文<lb/>
　之闕亂存焉　信音身朝直遥反<lb/>
天子執冒四寸以朝諸侯<lb/>
<pb n="2a"/>
　註曰名玉曰冒者言徳能覆盖天下也四寸者方以<lb/>
　尊接卑以小為貴　趙氏曰冒所以冒諸侯圭以齊<lb/>
　信瑞方四寸邪刻之盖冒圭之制邪刻其下以為驗<lb/>
　其形則方正其大則四寸天子命臣為諸侯則班瑞<lb/>
　玉與之使守之以為寶及其來朝則輯而合之以為<lb/>
　驗故諸侯瑞圭則邪鋭其首天子冒圭則邪刻其下<lb/>
　以邪鋭之圭首合天子之冒　陳用之曰天子諸侯<lb/>
　之玉用則執之居則守之或言守或言執相備也<lb/>
<pb n="2b"/>
天子用全上公用龍侯用瓚伯用將<lb/>
　註曰鄭司農云全純色也龍當為尨尨謂雜色𤣥謂<lb/>
　全純玉也瓚讀為<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>
                    <graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>之<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>龍瓚將皆雜名也卑者<lb/>
　下尊以輕重為差玉多則重石多則輕公侯四玉一<lb/>
　石伯子男三玉二石　疏曰此經因天子以下執玉<lb/>
　遂説尊卑之玉善惡不同<lb/>
○繼子男執皮帛<lb/>
　註曰謂公之孤也見禮次子男贄用束帛而以豹皮<lb/>
<pb n="3a"/>
　表之為飾天子之孤表帛以虎皮此説玉及皮帛者<lb/>
　遂言見天子之用䞇　疏曰此公之孤上不言子男<lb/>
　而此云繼子男者以子男與伯同用三玉二石故空<lb/>
　其文見子男與伯等以是得言以皮帛繼子男也<lb/>
　龍莫江反瓚才旱反<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>
                    <graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>俱音饘<lb/>
天子圭中必<lb/>
　註曰必讀如鹿車縪之縪謂以組約其中央為執之<lb/>
　以備失隊　疏曰案聘禮記五等諸侯及聘使所執<lb/>
<pb n="3b"/>
　圭璋皆有繅藉及絢組絢組所以約圭中央即此中<lb/>
　必之類若然圭之中必尊卑皆有此不言諸侯圭舉<lb/>
　上以明下可知　縪音畢絢許縣反<lb/>
四圭尺有二寸以祀天<lb/>
　註曰郊天所以禮其神也典瑞職曰四圭有邸以祀<lb/>
　天旅上帝　趙氏曰典瑞疏謂用一大玉琢出中央<lb/>
　為璧形亦肉倍好孔四面琢出四圭各尺二寸與鎮<lb/>
　圭同其璧為邸徑六寸總三尺與大圭三尺等皆一<lb/>
<pb n="4a"/>
　玉俱成兩圭祀地者亦然據此則四圭是就璧平出<lb/>
　不是植立起者邸則於璧中琢成寓穴　坡謂爾雅<lb/>
　獸屬為寓寓穴獸窠也琢成寓穴非以注酒而何則<lb/>
　坡於典瑞謂邸亦瓚類者信與　邸丁禮反又音帝<lb/>
　窠音科<lb/>
大圭長三尺杼上終葵首天子服之<lb/>
　註曰王所搢大圭也或謂之珽終葵椎也為椎於其<lb/>
　杼上明無所屈也杼閷也相玉書曰珽玉六寸明自<lb/>
<pb n="4b"/>
　照　疏曰三尺圭上除六寸之下兩畔殺去之使已<lb/>
　上為椎頭言六寸據上不殺者而言服之者以其搢<lb/>
　於衣帶之間同於衣服故以服言之　杼直吕反珽<lb/>
　他頂反椎直追反閷色界反相色亮反<lb/>
土圭尺有五寸以致日以土地<lb/>
　註曰致日度日景至不夏日至之景尺有五寸冬日<lb/>
　至之景丈有三尺土猶度也建邦國以度其地而制<lb/>
　其域　度待洛反景音影<lb/>
<pb n="5a"/>
祼圭尺有二寸有瓚以祀廟<lb/>
　註曰祼之言灌也或作淉或作果祼謂始獻酌奠也<lb/>
　瓚如盤其柄用圭有流前注　疏曰鄭注小宰云唯<lb/>
　人道宗廟有祼天地大神至尊不祼故此唯云以祀<lb/>
　廟　祼古亂反注淉果皆同<lb/>
琬圭九寸而繅以象徳<lb/>
　註曰琬猶圜也諸侯有徳王命賜之使者執琬圭以<lb/>
　致命焉繅藉也　琬於阮反繅音早<lb/>
<pb n="5b"/>
琰圭九寸判規以除慝以易行<lb/>
　註曰凡圭琰上寸半琰圭琰半以上又半為瑑飾諸<lb/>
　侯有為不義使者征之執以致命也除慝誅惡逆也<lb/>
　易行去煩苛　趙氏曰琰之為言剡也謂此圭剡一<lb/>
　半至首為鋒芒取戈兵之象半則圓焉判言半也規<lb/>
　言圓也半其圓而剡之故曰判規　琰餘再反易音<lb/>
　異行去聲<lb/>
璧羡度尺好三寸以為度<lb/>
<pb n="6a"/>
　註曰鄭司農云羡徑也好璧孔也爾雅曰肉倍好謂<lb/>
　之璧好倍肉謂之瑗肉好若一謂之環𤣥謂羡猶延<lb/>
　其袤一尺而廣狹焉　薛士龍曰璧員九寸好三寸<lb/>
　延其袤為一尺旁各損半寸則廣八寸矣然則璧羡<lb/>
　袤十寸廣八寸同謂之度尺以十寸之尺起度則十<lb/>
　尺為丈十丈為引以八寸之尺起度則八尺為尋倍<lb/>
　尋為常故鬴深十寸内方八寸而為嘉量幣長一尺<lb/>
　八寸而為制幣凡此皆璧羡縱橫之尺數然也度必<lb/>
<pb n="6b"/>
　為璧以起之則圍三徑一之制又寓乎其中矣　羡<lb/>
　以善反瑗于眷反袤音茂<lb/>
圭璧五寸以祀日月星辰<lb/>
　註曰禮其神也　䟽曰圭璧謂以璧為邸旁有一圭<lb/>
璧琮九寸諸侯以享天子<lb/>
　註曰享獻也聘禮享君以璧享夫人以琮　疏曰此<lb/>
　據上公九命若侯伯當七寸子男當五寸<lb/>
穀圭七寸天子以聘女<lb/>
<pb n="7a"/>
　註曰納徴加於束帛<lb/>
大璋中璋九寸邊璋七寸射四寸厚寸黃金勺青金外<lb/>
朱中鼻寸衡四寸有繅天子以巡守宗祝以前馬<lb/>
　註曰射琰出者也勺杜子春云謂酒尊中勺也鄭司<lb/>
　農云鼻謂勺龍頭鼻也衡謂勺柄龍頭也𤣥謂鼻勺<lb/>
　流也凡流皆為龍口也衡古文橫假借字也衡謂勺<lb/>
　徑也三璋之勺形如圭瓚天子巡守有事山川則用<lb/>
　灌焉於大山川則用大璋加文飾也於中山川用中<lb/>
<pb n="7b"/>
　璋殺文飾也於小山川用邊璋半文飾也其祈沈以<lb/>
　馬宗祝亦執勺以先之禮王過大山川則大祝用事<lb/>
　焉將有事於四海山川則挍人飾黃駒　疏曰三璋<lb/>
　據為勺柄黃金勺已下據為勺頭<lb/>
○大璋亦如之諸侯以聘女<lb/>
　註曰亦納徴加於束帛也大璋者以大璋之文飾之<lb/>
　也亦如之者如邊璋七寸射四寸　陳用之曰以文<lb/>
　攷之當繼天子以聘女之後亦如之者亦如穀圭之<lb/>
<pb n="8a"/>
　七寸盖聘女天子以圭諸侯以璋是為降殺之等若<lb/>
　以繼邊璋之後則邊璋與黃金勺用以酌者聘女加<lb/>
　於束帛非酌事禮安所用哉　射食亦反下同勺上<lb/>
　灼反殺色界反大祝音泰<lb/>
瑑圭璋八寸璧琮八寸以覜聘<lb/>
　註曰瑑文飾也頫視也聘問也衆來曰頫特來曰聘<lb/>
　聘禮曰凡四器者唯其所寶以聘可也　疏曰此謂<lb/>
　上公之臣執以頫聘用圭璋享用璧琮於天子及后<lb/>
<pb n="8b"/>
　也若两諸侯自相聘亦執之侯伯之臣宜六寸子男<lb/>
　之臣宜四寸　頫吐弔反<lb/>
牙璋中璋七寸射二寸厚寸以起軍旅以治兵守<lb/>
　註曰二璋皆有鉏牙之飾於剡側先言牙璋有文飾也<lb/>
　疏曰此與典瑞文同彼無中璋者以其大小等故不見也<lb/>
　　趙氏曰言軍旅則必有征誅之事也以治兵守則用兵<lb/>
　守禦去處以此璋治之使不失其備不必有征誅之事也<lb/>
　禮書引春秋宋司馬請瑞以命其徒攻桓氏杜預註曰瑞<lb/>
<pb n="9a"/>
是符節發兵者此事甚親切在哀公十四年　鉏側魚反<lb/>
駔琮五寸宗后以為權<lb/>
　註曰駔讀為組以組繫之因名焉鄭司農云以為稱<lb/>
　錘以起量　駔音祖錘直偽反<lb/>
大琮十有二寸射四寸厚寸是謂内鎮宗后守之<lb/>
　註曰如王之鎮圭也射其外鉏牙　疏曰言大琮者<lb/>
　對上駔琮五寸為大也言十有二寸者并角徑之為<lb/>
　尺二寸言射四寸者據角各出二寸兩相并四寸云<lb/>
<pb n="9b"/>
　射其外鉏牙者據八角鋒故云鉏牙也<lb/>
駔琮七寸鼻寸有半寸天子以為權<lb/>
　註曰鄭司農云以為權故有鼻也　疏曰上后權不<lb/>
　言鼻者舉以見后亦有鼻可知<lb/>
兩圭五寸有邸以祀地以旅四望<lb/>
　註曰邸謂之柢有邸僢共本也　柢音帝僢昌絹反<lb/>
瑑琮八寸諸侯以享夫人<lb/>
　註曰獻於所朝聘君之夫人也　疏曰五等諸侯朝<lb/>
<pb n="10a"/>
　天子享用璧琮不降瑞若自相享降瑞一等此八寸<lb/>
　據上公侯伯當六寸子男用琥璜四寸經言諸侯正<lb/>
　是朝註兼云聘者其臣聘瑑圭璋璧琮亦皆降一等<lb/>
　與君寸數同也此經直言瑑琮不言瑑璧以享君文<lb/>
　畧可知也<lb/>
案十有二寸棗㮚十有二列諸侯純九大夫純五夫人<lb/>
以勞諸侯<lb/>
　註曰純猶皆也鄭司農云案玉案也夫人天子夫人<lb/>
<pb n="10b"/>
　𤣥謂案玉飾案也夫人王后也記時諸侯僭稱王而<lb/>
　夫人之號不别是以同王后於夫人也玉案十有二<lb/>
　為列王后勞朝諸侯皆九列聘大夫皆五列則十有<lb/>
　二列者勞二王之後也棗㮚實於器乃加於案聘禮<lb/>
　曰夫人使下大夫勞以二竹簠方𤣥被纁裏有盖其<lb/>
　實棗烝㮚擇兼執之以進　疏曰案十有二寸者謂<lb/>
　十有二枚棗㮚十有二列者案案皆有棗㮚為列十<lb/>
　有二者還據案十二為數不謂一案之上十有二也<lb/>
<pb n="11a"/>
　　坡謂寸字或个字之誤不然或言每案之制高廣<lb/>
　寸數有此　勞力報反<lb/>
璋邸射素功以祀山川以致稍餼<lb/>
　註曰邸射剡而出也致稍餼造賓客納廩食也鄭司<lb/>
　農云素功無瑑飾也　疏曰剡而出者向上謂之出<lb/>
　半圭曰璋璋首邪郤之今於邪曲之處從下向上總<lb/>
　邪郤之名為剡而出<lb/>
○榔人<hi>闕</hi>
<pb n="11b"/>
○雕人<hi>闕</hi>
○磬氏為磬倨句一矩有半<lb/>
　註曰必先度一矩為句一矩為股而求其弦既而以<lb/>
　一矩有半觸其弦則磬之倨句也磬之制有大小此<lb/>
　假矩以定倨句非用其度耳　疏曰樂云磬前長三<lb/>
　律二尺七寸後長二律尺八寸是磬有大小之制也<lb/>
　此經倨句各一矩并矩半假設言之及作磬非用此<lb/>
　度自依律長短為之<lb/>
<pb n="12a"/>
○其博為一<lb/>
　註曰博謂股博也博廣也<lb/>
○股為二鼓為三參分其股博去一以為鼓博參分其<lb/>
鼓博以其一為之厚<lb/>
　註曰鄭司農云股磬之上大者鼓其下小者所當擊<lb/>
　者也𤣥謂股外面鼓内面也假令磬股廣四寸半者<lb/>
　股長九寸也鼓廣三寸長尺三寸半厚一寸　疏曰<lb/>
　若定尺寸自當依律為長短以四寸半為灋者直取<lb/>
<pb n="12b"/>
　從此以下為易計非實灋也　倨音據句音鉤先度<lb/>
　待洛反<lb/>
已上則摩其旁<lb/>
　註曰鄭司農云磬聲大上則摩鑢其旁𤣥謂大上聲<lb/>
　清也薄而廣則濁　疏曰凡樂器厚則聲清薄則聲<lb/>
　濁今大上是聲清故摩使薄薄而廣則濁也<lb/>
○已下則摩其耑<lb/>
　註曰大下聲濁也短而厚則清　疏曰此聲濁由薄<lb/>
<pb n="13a"/>
　薄不可使厚故摩使短短則形小形小則厚厚則聲<lb/>
　清也　耑音端大音泰鑢音慮<lb/>
○矢人為矢鍭矢參分茀矢參分一在前二在後<lb/>
　註曰參訂之而平者前有鐵重也司弓矢職茀當為<lb/>
　殺鄭司農云一在前謂箭稾中鐵莖居三分殺一以<lb/>
　前　易彦祥曰三分其稾之三尺則一尺在前二尺<lb/>
　在後以後二尺之重與一尺相等則稾前之鐵為極<lb/>
　重矣故其發遲而近射用焉　鍭音侯茀音拂殺色<lb/>
<pb n="13b"/>
　黠反<lb/>
兵矢田矢五分二在前三在後<lb/>
　註曰鐵差短小也兵矢謂枉矢絜矢也此二矢亦可<lb/>
　以田田矢謂矰矢　易彦祥曰五分其稾之三尺則<lb/>
　尺有二寸在前尺有八寸在後也以後尺有八寸之<lb/>
　重而與前尺有二寸相等則稾前之鐵比殺矢盖短<lb/>
　而小矣故其發逺而火射用焉　絜音結矰音増<lb/>
殺矢七分三在前四在後<lb/>
<pb n="14a"/>
　註曰鐵又差短小也司弓矢職殺當為茀　疏曰此<lb/>
　經直言茀矢不言矰矢者以其與茀矢同制故畧而<lb/>
　不言也　易彦祥曰七分其稾之三尺則在前者尺<lb/>
　有二寸七分寸之六在後者尺有七寸七分寸之一<lb/>
　也以後七分之四與前七分之三相等則稾前之鐵<lb/>
　比兵矢又短而小矣故其𤼵髙而弋射用焉至於恒<lb/>
　矢庳矢前後皆四分而此不言者以其無所輕重故<lb/>
　也<lb/>
<pb n="14b"/>
參分其長而閷其一<lb/>
　註曰矢稾長三尺殺其前一尺令趣鏃也<lb/>
○五分其長而羽其一<lb/>
　註曰羽者六寸<lb/>
○以其笴厚為之羽深<lb/>
　註曰笴讀為稾謂矢幹古文假借字厚之數未聞<lb/>
○水之以辨其陰陽<lb/>
　註曰辨猶正也陰沈而陽浮　疏曰就其浮沈刻記<lb/>
<pb n="15a"/>
　之<lb/>
○夾其陰陽以設其比夾其比以設其羽<lb/>
　註曰夾其陰陽者弓矢比在稾兩旁努矢比在上下<lb/>
　設羽於四角鄭司農云比謂括也　坡謂比者箭受<lb/>
　弦處也<lb/>
○參分其羽以設其刃<lb/>
　註曰刃二寸<lb/>
則雖有疾風亦弗之能憚矣<lb/>
<pb n="15b"/>
　註曰鄭司農云憚謂風不能驚憚也　趙氏曰矢之<lb/>
　之輕重羽刃相稱則其發不可禦矣雖有疾風亦不<lb/>
　能驚憚其矢而使緩其勢也<lb/>
○刃長寸圍寸鋌十之重三垸<lb/>
　註曰刃長寸脱二字鋌一尺　趙氏曰此言刃長寸<lb/>
　而上文三分其羽以設其刃乃謂二寸意者一寸刃<lb/>
　也二寸一半刃鏃一半刃根併而言之　笴古老反<lb/>
　夾古洽反比毗志反憚音怛又都達反鋌徒頂反垸<lb/>
<pb n="16a"/>
　音丸殺其前殺本又作閷色界反趣音促鏃子木反<lb/>
前弱則俛後弱則翔中弱則紆中强則揚羽豐則遲羽<lb/>
殺則趮<lb/>
　註曰言幹羽之病使矢行不正俛低也翔迴顧也紆<lb/>
　曲也揚飛也豐大也趮旁掉也　鄭剛中曰上文言<lb/>
　其灋此又言其不中灋之狀　俛同俯趮音躁<lb/>
是故夾而摇之以眂其豐殺之節也<lb/>
　註曰今人以指夾矢儛衛是也　疏曰此言知矢之<lb/>
<pb n="16b"/>
　羽病狀<lb/>
○橈之以眂其鴻殺之稱也<lb/>
　註曰橈搦其幹　疏曰此言知矢幹之病狀鴻即上<lb/>
　文强是也殺即上文弱是也　趙氏曰上是試羽下<lb/>
　是試笴笴體欲相稱故於鴻殺言稱羽欲有節故於<lb/>
　豐殺言節<lb/>
○凡相笴欲生而摶同摶欲重同重節欲疏同疏欲㮚<lb/>
　註曰相猶擇也生謂無瑕蠹也摶讀如摶黍之摶謂<lb/>
<pb n="17a"/>
　圜也鄭司農云欲㮚欲其色如㮚也　橈乃孝反稱<lb/>
　尺證反相息亮反摶徒丸反儛音舞搦尼革反<lb/>
○陶人為甗實二鬴厚半寸脣寸<lb/>
　註曰量六斗四升曰鬴鄭司農云甗無底甑　趙氏<lb/>
　曰甗必有物以為底如今甑以竹為箄之類厚半寸<lb/>
　言其身脣寸言其口邊又厚也　甗音彦鬴音輔箄<lb/>
　音篦<lb/>
盆實二鬴厚半寸脣寸<lb/>
<pb n="17b"/>
　毛氏曰盆以盛物亦以為量荀子謂畝數盆　盆步<lb/>
　奔反<lb/>
甑實二鬴厚半寸脣寸七穿<lb/>
　鄭剛中曰制與甗同異者有底其底七孔<lb/>
鬲實五觳厚半寸脣寸庾實二觳厚半寸脣寸<lb/>
　註曰鄭司農云觳讀為斛觳受三斗聘記有斛𤣥謂<lb/>
　豆實三而成觳則觳受斗二升庾讀如請益與之庾<lb/>
　之庾　坡謂甗博古圖云上若甑可以炊下若鬲可<lb/>
<pb n="18a"/>
　以飪盖兼二器而有之盆所以盛甑所以炊鬲鼎屬<lb/>
　　鬲音厯觳音斛下同<lb/>
○旊人為簋實一觳崇尺厚半寸脣寸豆實三而成觳<lb/>
崇尺<lb/>
　註曰崇髙也豆實四升　疏曰祭宗廟皆用木簋今<lb/>
　此用瓦簋據祭天地及外神尚質器用陶匏之類也<lb/>
　　旊方往反<lb/>
凡陶旊之事髺墾薜暴不入市<lb/>
<pb n="18b"/>
　註曰為其不任用也鄭司農云髺讀為刮薜讀為藥<lb/>
　黃蘗之蘗暴讀為剥𤣥謂髺讀為跀墾頓傷也薜破<lb/>
　裂也暴墳起不堅致也　疏曰髺謂器不正欹邪者<lb/>
　也　髺音刮薜音蘗暴音剝跀音月墳扶粉反欹音<lb/>
　崎<lb/>
器中膊豆中縣<lb/>
　註曰膞讀如車輇之輇既拊泥而轉其均尌膊其側<lb/>
　以擬度端其器也縣縣繩正豆之柄<lb/>
<pb n="19a"/>
○膞崇四尺方四寸<lb/>
　註曰凡器髙於此則垺不能相勝厚於此則火氣不<lb/>
　交　疏曰方四寸謂垺拊四畔各一寸也　趙氏曰<lb/>
　中義謂上文止言崇尺何用四尺髙以為式不知膊<lb/>
　者先王特為定則燒時為準凡髙下斜曲皆就四尺<lb/>
　内忖度如今之木匠手持五尺則子起屋量一尺高<lb/>
　升也是此則子量一二丈柱櫨也是此則子中義未<lb/>
　之思爾　中音仲膊市専反註輇同縣音懸尌音樹<lb/>
<pb n="19b"/>
　度待洛反垺芳符反勝音升櫨音盧<lb/>
○梓人為筍虡<lb/>
　註曰樂器所縣橫曰筍植曰虡鄭司農云筍讀為竹<lb/>
　筍之筍　筍息允反虡音巨縣音懸<lb/>
天下之大獸五脂者膏者臝者羽者鱗者<lb/>
　註曰脂牛羊屬膏豕屬臝者謂虎豹貔<graphic n="KR2269" url="https://raw.githubusercontent.com/kanripo/KR-Gaiji/master/images/KR2269.png" mimeType="image/png"/>為獸淺毛<lb/>
　者之屬羽鳥屬鱗龍蛇之屬　疏曰鄭註内則云凝<lb/>
　者曰脂釋者曰膏<lb/>
<pb n="20a"/>
○宗廟之事脂者膏者以為牲<lb/>
　註曰致美味也<lb/>
臝者羽者鱗者以為筍虡<lb/>
　註曰貴野聲也　臝力果反貔音毗<graphic n="KR2269" url="https://raw.githubusercontent.com/kanripo/KR-Gaiji/master/images/KR2269.png" mimeType="image/png"/>來知反<lb/>
外骨内骨郤行仄行連行紆行以脰鳴者以注鳴者以<lb/>
旁鳴者以翼鳴者以股鳴者以胷鳴者謂之小蟲之屬<lb/>
以為雕琢<lb/>
　註曰刻畫祭器博庶物也外骨龜屬内骨蟞屬郤行<lb/>
<pb n="20b"/>
　螾衍之屬仄行蟹屬連行魚屬紆行蛇屬脰鳴鼃黽<lb/>
　屬注鳴精列屬旁鳴蜩蜺屬翼鳴𤼵皇屬股鳴蚣蝑<lb/>
　動股屬胷鳴榮原屬　郤羌畧反仄音側紆乙俱反<lb/>
　脰音豆蟞必滅反本又作鼈螾羊忍反鼃戸媧反黽<lb/>
　其辛反蜩音條蜺五兮反蚣思容反蝑思餘反<lb/>
厚脣弇口出目短耳大胷燿後大體短脰若是者謂之<lb/>
臝屬恒有力而不能走其聲大而宏有力而不能走則<lb/>
於任重宜大聲而宏則於鍾宜若是者以為鍾虡是故<lb/>
<pb n="21a"/>
擊其所縣而由其虡鳴<lb/>
　註曰燿讀為哨頎小也鄭司農云宏讀為紘綖之紘<lb/>
　謂聲音大也由若也　弇於檢反燿所敎反哨音稍<lb/>
　頎音奇<lb/>
鋭喙決吻數目顅脰小體騫腹若是者謂之羽屬恒無<lb/>
力而輕其聲清揚而逺聞無力而輕則於任輕宜其聲<lb/>
清揚而逺聞於磬宜若是者以為磬虡故擊其所縣而<lb/>
由其虡鳴<lb/>
<pb n="21b"/>
　註曰吻口腃也顅長脰貌　疏曰烏喙長決物食之<lb/>
　時則以近喙本決故云決吻　趙氏曰騫虧少也<lb/>
　喙況廢反吻無憤反數音促顅苦顔反聞音問下同<lb/>
　腃音權<lb/>
小首而長摶身而鴻若是者謂之鱗屬以為筍<lb/>
　註曰摶圜也鴻傭也　疏曰上論鍾磬之虡用鳥獸<lb/>
　不同此論二者之筍同用龍蛇鱗物為之也　摶徒<lb/>
　丸反傭勅龍反<lb/>
<pb n="22a"/>
凡攫閷援簭之類必深其爪出其目作其鱗之而<lb/>
　註曰謂筍虡之獸也深猶藏也作猶起也之而頰<graphic n="KR1867" url="https://raw.githubusercontent.com/kanripo/KR-Gaiji/master/images/KR1867.png" mimeType="image/png"/>
　也　疏曰攫閷者攫著則殺之援攬則噬之<lb/>
深其爪出其目作其鱗之而則於眂必撥爾而怒苟撥<lb/>
爾而怒則於任重宜且其匪色必似鳴矣<lb/>
　註曰匪采貎也　王光逺曰言於眂若撥動其體而<lb/>
　怒也　攫俱博反閷色界反援音袁簭音筮撥必末<lb/>
　反<graphic n="KR1867" url="https://raw.githubusercontent.com/kanripo/KR-Gaiji/master/images/KR1867.png" mimeType="image/png"/>音窟<lb/>
<pb n="22b"/>
爪不深目不出鱗之而不作則必穨爾如委矣苟頽爾<lb/>
如委則加任焉則必如將廢措其匪色必似不鳴矣<lb/>
　註曰措猶頓也　疏曰此經説脂者膏者止可為牲<lb/>
　不可以為虡之義也　頽徒回反措七故反<lb/>
○梓人為飲器<lb/>
　王光逺曰梓人為筍虡為樂器也為飲器為禮器也<lb/>
○勺一升爵一升觚三升獻以爵而酬以觚一獻而三<lb/>
酬則一豆矣<lb/>
<pb n="23a"/>
　註曰勺尊升也觚豆字聲之誤觚當為觶豆當為斗<lb/>
　　趙氏曰勺以酌酒今之杓是也　劉氏曰一獻而<lb/>
　三酬者獻以一升酬以三升也并而計之為四升四<lb/>
　升為豆豆雖非飲器其計數則然<lb/>
食一豆肉飲一豆酒中人之食也<lb/>
　註曰一豆酒又聲之誤當為斗　勺上灼反觚依註<lb/>
　作觶之豉反杓是若反<lb/>
凡試梓飲器鄉衡而實不盡梓師罪之<lb/>
<pb n="23b"/>
　註曰衡平也平爵鄉口酒不盡則梓人之長罪於梓<lb/>
　人焉　鄉許亮反註同長丁丈反<lb/>
○梓人為侯廣與崇方參分其廣而鵠居一焉<lb/>
　註曰崇髙也方猶等也髙廣等者謂侯中也天子射<lb/>
　禮以九為節侯道九十弓弓二寸以為侯中髙廣等<lb/>
　則天子侯中丈八尺諸侯於其國亦然鵠所射也以<lb/>
　皮為之各如其侯也居侯中三分之一則此鵠方六<lb/>
　尺唯大射以皮飾侯大射者將祭之射也其餘有賓<lb/>
<pb n="24a"/>
　射燕射<lb/>
○上兩个與其身三下兩个半之<lb/>
　註曰个讀若齊人搚幹之幹上个下个皆謂舌也身<lb/>
　躬也鄉射禮記曰倍中以為躬倍躬以為左右舌下<lb/>
　舌半上舌然則九節之侯身三丈六尺上个七丈二<lb/>
　尺下个五丈四尺其制身夾中个夾身在上下各一<lb/>
　幅此侯凡用布三十六丈言上个與其身三者明身<lb/>
　居一分上个倍之耳亦為下个半上个出也个或謂<lb/>
<pb n="24b"/>
　之舌者取其出而左右也侯制上廣下狹盖取象於<lb/>
　人也張臂八尺張足六尺是取象率焉<lb/>
○上綱與下綱出舌尋縜寸焉<lb/>
　註曰綱所以繫侯於植者也上下皆出舌一尋者亦<lb/>
　人張手之節也鄭司農云綱連侯繩也縜籠綱者縜<lb/>
　讀為竹中皮之縜舌維持侯者　易彦祥曰綱所以<lb/>
　持侯而繫於植縜所以持綱而繫於侯　个古旦反<lb/>
　下及註同縜音云搚力答反率音類植直吏反<lb/>
<pb n="25a"/>
張皮侯而棲鵠則春以功<lb/>
　註曰皮侯以皮所飾之侯司裘職曰王大射則共虎<lb/>
　侯熊侯豹侯設其鵠謂此侯也春讀為蠢蠢作也出<lb/>
　也天子將祭必與諸侯羣巨射以作其容體出其合<lb/>
　於禮樂者與之事鬼神焉　疏曰張皮侯者天子三<lb/>
　侯用虎熊豹飾侯之側號曰皮侯而棲鵠者各以其<lb/>
　皮為鵠　春註音蠢<lb/>
張五采之侯則逺國屬<lb/>
<pb n="25b"/>
　註曰五采之侯謂以五采畫正之侯也射人職曰以<lb/>
　射灋治射儀王以六耦射三侯三獲三容樂以騶虞<lb/>
　九節五正下曰若王大射則以貍步張三侯明此五<lb/>
　正之侯非大射之侯明矣其職又曰諸侯在朝則皆<lb/>
　北面逺國屬者若諸侯朝㑹王張此侯與之射所謂<lb/>
　賓射也正之方外如鵠内二尺五采者内朱白次之<lb/>
　蒼次之黃次之黑次之其侯之飾又以五采畫雲氣<lb/>
　焉　䟽曰此據賓射之侯言五采是九十弓之侯若<lb/>
<pb n="26a"/>
　七十弓者則三正五十弓則二正逺國對畿内諸侯<lb/>
　為逺也　正音征<lb/>
張獸侯則王以息燕<lb/>
　註曰獸侯畫獸之侯也鄉射記曰凡侯天子熊侯白<lb/>
　質諸侯麋侯赤質大夫布侯畫以虎豹士布侯畫以<lb/>
　鹿豕凡畫者丹質是獸侯之差也息者休農息老物<lb/>
　也燕謂勞使臣若與羣臣飲酒而射　疏曰獸侯者<lb/>
　亦畫雲氣飾侯之側燕射事䙝天子已下惟有五十<lb/>
<pb n="26b"/>
　步侯而已無尊卑之别　勞力報反使色吏反<lb/>
祭侯之禮以酒脯醢<lb/>
　註曰謂司馬實爵而獻獲者于侯薦酺醢折俎獲者<lb/>
　執以祭侯　疏曰三等射皆同<lb/>
○其辭曰惟若寧侯<lb/>
　註曰若猶女也寧安也謂先有功徳其鬼有神　疏<lb/>
　曰祭侯祭先有功徳之侯若射侯則射不寧侯有罪<lb/>
　者也下文母或一經是也舉有功以勸示又舉有罪<lb/>
<pb n="27a"/>
　以懲之故兩言之也<lb/>
母或若女不寧侯不屬于王所故抗而射女<lb/>
　註曰或有也若如也屬猶朝㑹也抗舉也張也<lb/>
强飲强食詒女曾孫諸侯百福<lb/>
　註曰詒遺也曾孫諸侯謂女後世為諸侯者　女音<lb/>
　汝强其丈反詒羊之反<lb/>
○廬人為廬器戈柲六尺有六寸殳長尋有四尺車㦸<lb/>
常酋矛常有四尺夷矛三尋<lb/>
<pb n="27b"/>
　註曰柲猶柄也八尺曰尋倍尋曰常酋夷長短名酋<lb/>
　之言遒也酋近夷長矣　疏曰凡此經所云柄之長<lb/>
　短皆通刃為尺數而言　廬魯吳反柲音秘殳音殊<lb/>
　酋在由反註遒同<lb/>
凡兵無過三其身過三其身弗能用也而無己又以害<lb/>
人<lb/>
　註曰人長八尺與尋齊進退之度三尋用兵力之極<lb/>
　也而無己不徒止耳　疏曰人自己身也<lb/>
<pb n="28a"/>
故攻國之兵欲短守國之兵欲長攻國之人衆行地逺<lb/>
食飲饑且涉山林之阻是故兵欲短守國之人寡食飲<lb/>
飽行地不逺且不涉山林之阻是故兵欲長<lb/>
　註曰言罷羸宜短兵壯健宜長兵　疏曰案司馬灋<lb/>
　云弓矢圍殳矛守戈㦸助此言攻國之兵欲短則弓<lb/>
　矢是也守國之兵欲長則殳矛是也言戈㦸助者攻<lb/>
　守皆有以助弓矢殳矛以其戈㦸長短處中故也<lb/>
　罷音皮羸劣皮反<lb/>
<pb n="28b"/>
凡兵句兵欲無彈刺兵欲無蜎是故句兵椑刺兵摶<lb/>
　註曰句兵戈㦸屬刺兵矛屬鄭司農云彈謂掉也蜎<lb/>
　謂橈也𤣥謂蜎亦掉也謂若井中蟲蜎之蜎齊人謂<lb/>
　柯斧柄為椑則椑隋圜也摶圜也<lb/>
○<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强舉圍欲細細則校刺兵同强舉圍欲重重<lb/>
欲𫝊人𫝊人則密是故侵之<lb/>
　註曰改句言<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>容殳無刃同强上下同也舉謂手所<lb/>
　操鄭司農云校讀為絞而婉之絞重欲𫝊人謂矛柄<lb/>
<pb n="29a"/>
　之大者在人手中者侵之能敵也𤣥謂校疾也𫝊近<lb/>
　也密審也正也人手操細以<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>則疾操重以刺則正<lb/>
　然則為矜句兵堅者在後刺兵堅者在前　句音鉤<lb/>
　彈徒旦反刺七賜反蜎於全反椑薄兮反摶徒丸反<lb/>
　<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>紀益反校紀巧反𫝊音附隋他果反<lb/>
凡為殳五分其長以其一為之被而圍之參分其圍去<lb/>
一以為晉圍五分其晉圍去一以為首圍凡為酋矛參<lb/>
分其長二在前一在後而圍之五分其圍去一以為晉<lb/>
<pb n="29b"/>
圍參分其晉圍去一以為刺圍<lb/>
　註曰被把中也圍之圜之也大小未聞凡矜八觚鄭<lb/>
　司農云晉謂矛㦸下銅鐏也刺謂矛刃胷也𤣥謂晉<lb/>
　讀如王搢大圭之搢矜所㨗也首殳上鐏也為戈㦸<lb/>
　之矜所圍如殳夷矛如酋矛　被皮義反把音霸鐏<lb/>
　存悶反<lb/>
凡試廬事置而摇之以眂其蜎也灸諸牆以眂其橈之<lb/>
均也橫而摇之以眂其勁也<lb/>
<pb n="30a"/>
　註曰置猶樹也灸猶柱也以柱兩牆之間輓而内之<lb/>
　本末勝負可知也正於牆牆歰　疏曰置而摇之謂<lb/>
　豎之於地上以手摇之以眂其蜎蜎然均否橫而摇<lb/>
　之謂橫置於膝上以一手執一頭摇之以眂其堅勁<lb/>
　與否也　灸音救輓音挽歰所立反<lb/>
六建既備車不反覆謂之國工<lb/>
　註曰六建五兵與人也反覆猶軒輖　輖音周<lb/>
　匠人建國<lb/>
<pb n="30b"/>
　註曰立王國若邦國者<lb/>
水地以縣<lb/>
　疏曰縣者於造城之處四角立四柱於柱四畔縣繩<lb/>
　以正柱柱正然後去柱逺以水平之灋遥望柱高下<lb/>
　定即知地之高下然後平高就下地乃平也乃後行<lb/>
　下以景正四方之事　鄭剛中曰天下之至平莫如<lb/>
　水將以知地之高下則用水而視之天下之至直莫<lb/>
　如繩將以知槷之邪正則用繩而視之謂之水地以<lb/>
<pb n="31a"/>
　縣者既度地而築之未知其高下乃用水以望之也<lb/>
　然水可以望高下必以繩而騐之用水以平地立柱<lb/>
　以懸繩觀水矣而又觀繩則平與直皆可知也　縣<lb/>
　音懸下同<lb/>
置槷以縣眂以景<lb/>
　註曰槷古文臬假借字於所平之地中央樹八尺之<lb/>
　臬以縣正之眂之以其景將以正四方也爾雅曰在<lb/>
　牆者謂之杙在地者謂之臬<lb/>
<pb n="31b"/>
○為規識日出之景與日入之景<lb/>
　註曰日出日入之景其端則東西正也又為規以識<lb/>
　之者為其難審也自日出而畫其景端以至日入既<lb/>
　則為規測景兩端之内規之規之交乃審也度兩交<lb/>
　之間中屈之以指臬則南北正　槷魚列反註臬同<lb/>
　景倚丙反杙以職反度待洛反<lb/>
畫參諸日中之景夜攷之極星以正朝夕<lb/>
　註曰日中之景最短者也極星謂北辰　疏曰前經<lb/>
<pb n="32a"/>
　之正東西南北恐其不審猶更以此二者以正南北<lb/>
　言朝夕即東西也南北正則東西亦正故兼言東西<lb/>
　也<lb/>
○匠人營國方九里旁三門<lb/>
　註曰營謂丈尺其大小天子十二門通十二子　疏<lb/>
　曰案典命云上公九命國家宫室車旗衣服禮儀以<lb/>
　九為節侯伯子男已下皆依命數鄭云國家謂城方<lb/>
　公之城盖方九里侯伯七里子男五里并文王有聲<lb/>
<pb n="32b"/>
　詩箋差之天子當十二里此云九里者案下文有夏<lb/>
　殷則此九里通異代也鄭異義駮或云周亦九里城<lb/>
　則公七里侯伯五里子男三里不取典命等註由鄭<lb/>
　兩解故義有異也<lb/>
國中九經九緯經涂九軌<lb/>
　註曰國中城内也經緯謂涂也經緯之涂皆容方九<lb/>
　軌軌謂轍廣乘車六尺六寸旁加七寸凡八尺是為<lb/>
　轍廣九軌積七十二尺則此涂十二步也旁加七寸<lb/>
<pb n="33a"/>
　者輻内二寸半輻廣三寸半綆三分寸之二金轄之<lb/>
　間三分寸之一<lb/>
○左祖右社面朝後市<lb/>
　註曰王宫所居也祖宗廟面猶向也王宫當中經之<lb/>
　涂也<lb/>
市朝一夫<lb/>
　註曰方各百步　疏曰案司市市有三期總於一市<lb/>
　之上為之若市總一夫之地則為大狹盖市曹思次<lb/>
<pb n="33b"/>
　介次所居之地與天子三朝皆居一夫之地各方百<lb/>
　步也　涂音塗綆方頴反轄胡瞎反<lb/>
夏后氏世室堂脩二七廣四脩一<lb/>
　註曰世室者宗廟也魯廟有世室牲有白牡此用先<lb/>
　王之禮脩南北之深也夏度以步令堂脩十四步其<lb/>
　廣益以四分脩之一則堂廣十七步半<lb/>
○五室三四步四三尺<lb/>
　註曰堂上為五室象五行也三四步室方也四三尺<lb/>
<pb n="34a"/>
　以益廣也木室於東北火室於東南金室於西南水<lb/>
　室於西北其方皆三步其廣益之以三尺土室於中<lb/>
　央方四步其廣益之以四尺此五室居堂南北六丈<lb/>
　東西七丈　趙氏曰中間既為明堂又為土室意者<lb/>
　土室包在明堂之内也此所計丈尺係五室四角相<lb/>
　接無路可通所以環溪圖於四室角皆約空一筵或<lb/>
　一步者不為無見也<lb/>
○九階<lb/>
<pb n="34b"/>
　註曰南面三三面各二　疏曰明堂位云三公中階<lb/>
　之前北面東上諸侯之位阼階之東西面北上諸伯<lb/>
　之國西階之西東面北上故知南面三階也<lb/>
○四旁兩夾窻<lb/>
　註曰窻助戸為明每室四戸八窻<lb/>
○白盛<lb/>
　註曰蜃灰也盛之言成也以蜃灰堊牆所以飾成宫<lb/>
　室<lb/>
<pb n="35a"/>
○門堂三之二<lb/>
　註曰門堂門側之堂取數於正堂令堂如上制則門<lb/>
　堂南北九步二尺東西十一步四尺爾雅曰門側之<lb/>
　堂謂之塾　坡謂門堂有二書顧命所謂左塾右塾<lb/>
　是也因經文合計其數故註之東西步尺亦計二而<lb/>
　合之<lb/>
○室三之一<lb/>
　註曰兩室與門各居一分　疏曰此室即在門堂之<lb/>
<pb n="35b"/>
　上作之也　坡謂上正堂東西十七步三尺五室東<lb/>
　西七丈計以六尺之步為十一步四尺合二者凡二<lb/>
　十九步一尺今門堂居正堂三之二東西十一步四<lb/>
　尺兩室與門各居正堂三分之一共為十七步三尺<lb/>
　合二者亦二十九步一尺盖二門堂上與五室對門<lb/>
　與兩室上與正堂對也　夾古洽反窻初江反蜃常<lb/>
　軫反堊烏路反塾音孰<lb/>
殷人重屋堂脩七尋堂崇三尺四阿重屋<lb/>
<pb n="36a"/>
　註曰重屋者王宫正堂若大寢也其脩七尋五丈六<lb/>
　尺放夏周則其廣九尋七丈二尺也五室各二尋崇<lb/>
　髙也四阿若今四柱屋重屋複笮也　疏曰四阿四<lb/>
　霤者也　重直龍反放方往反複音福笮側白反霤<lb/>
　音溜<lb/>
周人明堂度九尺之筵東西九筵南北七筵堂崇一筵<lb/>
五室凡室二筵<lb/>
　註曰明堂者明政教之堂周度以筵亦王者相改周<lb/>
<pb n="36b"/>
　堂髙九尺殷三尺則夏一尺矣相參之數禹卑宫室<lb/>
　謂此一尺之堂與此三者或舉宗廟或舉王寢或舉<lb/>
　明堂互言之以明其同制　疏曰謂當代三者其制<lb/>
　同非謂三代制同也　度待洛反下及註同<lb/>
室中度以几堂上度以筵宫中度以尋野度以步涂度<lb/>
以軌<lb/>
　註曰周文者各因物宜為之數室中舉謂四壁之内<lb/>
　　疏曰此記據周而作故備於周而畧於夏殷下文<lb/>
<pb n="37a"/>
　皆據周而説室中坐時慿几堂上行禮用筵宫中合<lb/>
　院之内無几無筵故用手之尋也在野論里數皆以<lb/>
　步故用步涂有三道車從中央故用車之軌　坡謂<lb/>
　春官司几筵疏曰阮諶云几長五尺宫中總堂奥阼<lb/>
　之稱凡居度其地足以容身故取張臂八尺之尋<lb/>
廟門容大扃七个<lb/>
　註曰大扃牛鼎之扃長三尺每扃為一个七个二丈<lb/>
　　一尺<lb/>
<pb n="37b"/>
○闈門容小扃參个<lb/>
　註曰廟中之門曰闈門小扃膷鼎之扃長二尺參个<lb/>
　六尺<lb/>
○路門不容乘車之五个<lb/>
　註曰路門者大寢之門乘車廣六尺六寸五个三丈<lb/>
　三尺言不容者是兩門乃容之兩門乃容之則此門<lb/>
　半之丈六尺五寸<lb/>
○應門二徹參个<lb/>
<pb n="38a"/>
　註曰正門謂之應門謂朝門也二徹之内八尺三个<lb/>
　二丈四尺　扃古熒反个古賀反膷音香<lb/>
内有九室九嬪居之外有九室九卿朝焉<lb/>
　註曰内路寢之裏也外路門之表也九室如今朝堂<lb/>
　諸曹治事處九嬪掌婦學之灋以敎九御六卿三孤<lb/>
　為九卿　疏曰案内宰王有六宫九嬪已下分居之<lb/>
　若然不得復分居九室矣此九嬪之九室與九卿九<lb/>
　室相對而言之九卿九室是治事之處則九嬪九室<lb/>
<pb n="38b"/>
　亦是治事之處故與六宫不同<lb/>
○九分其國以為九分九卿治之<lb/>
　註曰九分其國分國之職也三孤佐三公論道六卿<lb/>
　治六官之屬<lb/>
王宫門阿之制五雉宫隅之制七雉城隅之制九雉<lb/>
　註曰阿棟也宫隅城隅謂角浮思也雉長三丈髙一<lb/>
　丈度髙以髙度廣以廣　疏曰阿者謂門之屋兩下<lb/>
　為之其脊髙五丈隅者浮思則小樓也明堂位云疏<lb/>
<pb n="39a"/>
　屛註亦云今浮思也刻之為雲氣蟲獸如今闕上為<lb/>
　之矣則門屏有屋覆之與城隅及闕皆有浮思刻畫<lb/>
　為雲氣并蟲獸者也<lb/>
○經涂九軌環涂七軌野涂五軌<lb/>
　註曰廣狹之差也杜子春云環涂謂環城之道　疏<lb/>
　曰野涂國外謂之野不言緯者以與經同也<lb/>
○門阿之制以為都城之制<lb/>
　註曰都四百里外距五百里王子弟所封其城隅髙<lb/>
<pb n="39b"/>
　五丈宫隅門阿皆三丈<lb/>
○宫隅之制以為諸侯之城制<lb/>
　註曰諸侯畿以外也其城隅制髙七尺宫隅門阿皆<lb/>
　五丈禮器曰天子諸侯臺門　疏曰案異義古周禮<lb/>
　説云天子城髙七雉隅髙九雉公之城髙五雉隅髙<lb/>
　七雉侯伯之城髙三雉隅髙五雉都城之髙皆如子<lb/>
　男之城高其天子及公城與此匠人同其侯伯已下<lb/>
　與此匠人説異者此匠人云門阿之制以為都城之<lb/>
<pb n="40a"/>
　制髙五雉亦謂城隅也其城髙三雉與侯伯等如是<lb/>
　子男豈不如都乎明子男城亦與伯等是以周禮説<lb/>
　不云子男及都城之髙直云都城之髙皆如子男之<lb/>
　城髙有此匠人相參明子男之城不止高一丈隅二<lb/>
　丈而已如是則此經惟謂上公之城制<lb/>
○環涂以為諸侯經涂野涂以為都經涂<lb/>
　註曰經亦謂城中道諸侯環涂五軌其野涂及都環<lb/>
　涂野涂皆三軌<lb/>
<pb n="40b"/>
○匠人為溝洫<lb/>
　註曰主通利田間之水道<lb/>
○耜廣五寸二耜為耦一耦之伐廣尺深尺謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田<lb/>
首倍之廣二尺深二尺謂之遂<lb/>
　註曰古者耜一金兩人併𤼵之其壟中曰<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>
                    <graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>上曰<lb/>
　伐伐之言𤼵也<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>畎也今之耜岐頭兩金象古之耦<lb/>
　也田一夫之所佃百畝方百步地遂者夫間小溝遂<lb/>
　上亦有徑　鄭剛中曰古者耕種在<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>上而水流乎<lb/>
<pb n="41a"/>
　<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>中一耦之所𤼵者其土廣深各一尺名之曰<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>則<lb/>
　<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>為田間流水之道矣又於田首倍其數名之曰遂<lb/>
　遂之為言水之所道達也此言一夫所受之田如是<lb/>
　也　疏曰案遂人註云以南畝圖之遂縱溝横洫縱<lb/>
　澮橫九澮而川周其外以彼遂在夫間故以南畝遂<lb/>
　則縱矣此井田云田首倍之為遂以南畝圖之遂則<lb/>
　橫矣　<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>畎同佃音電<lb/>
九夫為井井間廣四尺深四尺謂之溝方十里為成成<lb/>
<pb n="41b"/>
間廣八尺深八尺謂之洫方百里為同同間廣二尋深<lb/>
二仞謂之澮<lb/>
　註曰此畿内采地之制九夫為井井者方一里九夫<lb/>
　所治之田也采地制井田異於鄉遂及公邑三夫為<lb/>
　屋屋具也一井之中三屋九夫三三相具以出賦税<lb/>
　其治溝也方十里為成成中容一甸甸方八里出田<lb/>
　税緣邊一里治洫方百里為同同中容四都六十四<lb/>
　成方八十里出田税緣邊十里治澮采地者在三百<lb/>
<pb n="42a"/>
　里四百里五百里之中載師職曰園廛二十而一近<lb/>
　郊十一逺郊二十而三甸稍縣都皆無過十二謂田<lb/>
　税也皆就夫税之輕近重逺耳滕文公問為國於孟<lb/>
　子孟子曰夏后氏五十而貢殷人七十而莇周人百<lb/>
　畝而徹其實皆什一也徹者徹也莇者藉也龍子曰<lb/>
　治地莫善於莇莫不善於貢貢者校數嵗之中以為<lb/>
　常文公又問井田孟子曰請野九一而莇國中什一<lb/>
　使自賦卿以下必有圭田圭田五十畝餘夫二十五<lb/>
<pb n="42b"/>
　畝死徙無出鄉鄉田同井出入相友守望相助疾病<lb/>
　相扶持則百姓親睦方里而井井九百畝其中為公<lb/>
　田八家皆私百畝同養公田公事畢然後治私事所<lb/>
　以别野人也又曰詩云雨我公田遂及我私惟莇為<lb/>
　有公田由此觀之雖周亦莇也魯哀公問於有若曰<lb/>
　年饑用不足如之何有若對曰盍徹乎曰二吾猶不<lb/>
　足如之何其徹也春秋宣十五年秋初税畝𫝊曰非<lb/>
　禮也穀出不過藉以豐財也此數者世人謂之錯而<lb/>
<pb n="43a"/>
　疑焉以載師職及司馬灋論之周制畿内用夏之貢<lb/>
　灋税夫無公田以詩春秋論語孟子論之周制邦國<lb/>
　用殷之莇灋制公田不税夫貢者自治其所受田貢<lb/>
　其税穀莇者藉民之力以治公田又使收斂焉畿内<lb/>
　用貢灋者鄉遂及公邑之吏旦夕從民事為其促之<lb/>
　以公使不得恤其私邦國用莇灋者諸侯専一國之<lb/>
　政為其貪暴税民無藝周之畿内税有輕重諸侯謂<lb/>
　之徹者通其率以什一為正孟子云野九夫而税一<lb/>
<pb n="43b"/>
　國中什一是邦國亦異外内之灋耳圭之言珪絜也<lb/>
　周謂之士田鄭司農説以春秋𫝊曰有田一成又曰<lb/>
　列國一同<lb/>
○専達於川各載其名<lb/>
　註曰達猶至也謂澮直至于川復無所注入載其名<lb/>
　者識水所從出　莇音助雨于付反率音律識音志<lb/>
凡天下之地埶兩山之間必有川焉大川之上必有涂<lb/>
焉<lb/>
<pb n="44a"/>
　註曰通其壅塞　疏曰此言同間有澮澮水入川其<lb/>
　川是自然而有又非平地而出必因山間有之又大<lb/>
　川不可輙越遂川必當有涂地勢然也　易彦祥曰<lb/>
　此言同間有澮之水入川川在兩山之間與遂人萬<lb/>
　夫之川其説大異盖遂人夫間有遂其地百畝十夫<lb/>
　則其首為橫溝方一里十溝則東畔為南北之洫方<lb/>
　三里有竒十洫則於南畔為橫澮九澮則於四畔為<lb/>
　川是萬夫之川故其為川方三十三里少半里又九<lb/>
<pb n="44b"/>
　之而後方一同以南畝圖之九澮而川周其外又從<lb/>
　而九之則一同之間方八十一澮何其澮洫之稠多<lb/>
　也此遂人之制至匠人則百里一同始有一澮達於<lb/>
　兩山之川而已<lb/>
凡溝逆地阞謂之不行水屬不理孫謂之不行<lb/>
　註曰溝謂造溝阞謂脉理屬讀為注孫順也不行謂<lb/>
　決溢也禹鑿龍門播九河為此逆阞與不理孫也<lb/>
　坡謂上文有畎遂溝洫澮五者此舉中而言則凡畎<lb/>
<pb n="45a"/>
　遂洫溝皆不可逆阞與不理孫耳自是以下凡言溝<lb/>
　者皆舉一例餘也<lb/>
○梢溝三十里而廣倍<lb/>
　註曰謂不墾地之溝也鄭司農云梢讀為桑螵蛸之<lb/>
　蛸梢謂水潄齧之溝故三十里而廣倍　坡謂郭明<lb/>
　龍云梢溝句當有誤字妄意三十里之三乃至字磨<lb/>
　滅之餘也盖遂橫溝縱溝行一里受九遂之水行十<lb/>
　里受九十遂之水水勢愈大則潄齧必力故至十里<lb/>
<pb n="45b"/>
　為之洫廣八尺深八尺使倍於溝以受其水而殺其<lb/>
　勢也　阞音勒屬之樹反孫音遜梢音簫潄音瘦齧<lb/>
　音臬俱下同殺色界反<lb/>
凡行奠水磬折以參伍<lb/>
　註曰坎為弓輪水行欲紆曲也鄭司農云奠讀為停<lb/>
　謂行停水溝形當如磬直行三折行五以引水者疾<lb/>
　焉<lb/>
○欲為淵則句於矩<lb/>
<pb n="46a"/>
　註曰大曲則流轉流轉則其下成淵　疏曰凡川溝<lb/>
　欲得使教淵之深當句曲於矩使水勢到向上句曲<lb/>
　尺則為迴涹自然深為淵騐今皆然也　奠音停句<lb/>
　音鉤迴音潰涹於偽反<lb/>
凡溝必因水埶防必因地埶善溝者水潄之善防者水<lb/>
淫之<lb/>
　註曰潄猶齧也鄭司農云淫讀為廞謂水淤泥土留<lb/>
　著助之為厚𤣥謂淫讀為淫液之淫<lb/>
<pb n="46b"/>
凡為防廣與崇方其閷參分去一<lb/>
　註曰崇高也方猶等也閷者薄其上<lb/>
○大防外閷<lb/>
　註曰又薄其上厚其下　疏曰外閷三分去一之外<lb/>
　更去也　閷色界反<lb/>
凡溝防必一日先深之以為式<lb/>
　註曰程人功也　疏曰將欲造溝防先以人數一日之中所作<lb/>
　尺數後則以此功程賦其丈尺步數言深者謂深淺尺數<lb/>
<pb n="47a"/>
　里為式然後可以𫝊衆力<lb/>
　註曰里讀為己聲之誤也<lb/>
　凡任索約大汲其版謂之無任<lb/>
　註曰約縮也汲引也築防若牆者以繩縮其版大引<lb/>
　之言版橈也版橈築之則鼓土不堅矣詩云其繩則<lb/>
　直縮版以載又曰約之格格椓之橐橐　里音以𫝊<lb/>
　音附格音各椓丁角反<lb/>
葺屋參分瓦屋四分<lb/>
<pb n="47b"/>
　葺屋草屋也三分屋之南北深以其一為屋脊髙四<lb/>
　分亦然　鄭剛中曰草之去水為遲瓦之去水甚疾<lb/>
　故其峻之勢宜有差也　陳用之曰自此至堂涂十<lb/>
　有二分皆隨其宜而閷之之勢主以去水而已<lb/>
囷窌倉城逆牆六分<lb/>
　註曰逆猶郤也築此四者六分其髙郤一分以為閷<lb/>
　囷圜倉穿地曰窌　疏曰郤牆六分者六分其髙去<lb/>
　一以為殺假令髙丈二尺下厚四尺則於上去二尺<lb/>
<pb n="48a"/>
　為殺上惟二尺其囷倉城地上為之須為此殺其窌<lb/>
　入地亦為此殺者雖入地口宜寛則牢固也<lb/>
堂涂十有二分<lb/>
　註曰謂階前若今令甓祴也分其督旁之脩以一分<lb/>
　為峻也爾雅曰堂涂謂之陳<lb/>
竇其崇三尺<lb/>
　註曰宫中水道<lb/>
牆厚三尺崇三之<lb/>
<pb n="48b"/>
　註曰髙厚以是為率足以相勝　葺七入反囷<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>貧<lb/>
　反窌古孝反竇音豆閷音殺色界反令音零甓薄厯<lb/>
　反裓音階勝音升<lb/>
○車人之事半矩謂之宣<lb/>
　註曰矩灋也所灋者人也人長八尺而大節三頭也<lb/>
　腹也脛也以三通率之則矩二尺六寸三分寸之二<lb/>
　頭髪皓落曰宣半矩尺三寸三分寸之一人頭之長<lb/>
　也柯欘之木頭取名焉易巽為宣髪<lb/>
<pb n="49a"/>
○一宣有半謂之欘<lb/>
　註曰欘斲斤柄長二尺爾雅曰句欘謂之定<lb/>
○一欘有半謂之柯<lb/>
　註曰伐木之柯柄長三尺詩云伐柯伐柯其則不逺<lb/>
　鄭司農云蒼頡篇有柯欘<lb/>
○一柯有半謂之磬折<lb/>
　註曰人帶以下四尺五寸磬折立則上俛玉藻曰三<lb/>
　分帶下紳居二焉紳長三尺　欘張玉反句音劬俛<lb/>
<pb n="49b"/>
　音免<lb/>
○車人為耒庛長尺有一寸中直者三尺有三寸上句<lb/>
者二尺有二寸<lb/>
　註曰鄭司農云耒讀為耕耒庛讀為其顙有疵之疵<lb/>
　謂耒下岐𤣥謂庛讀為棘刺之刺刺耒下前曲接耜<lb/>
　　疏曰中直者謂手執處為句故謂庛上句下為中<lb/>
　直句者謂人手執之處<lb/>
○自其庛緣其外以至于首以弦其内六尺有六寸與<lb/>
<pb n="50a"/>
步相中也<lb/>
　註曰緣外六尺有六寸内弦六尺應一步之尺數耕<lb/>
　者以田器為度宜耜異材不在數中　疏曰弦其内<lb/>
　者據庛面至句下望直量之内謂上下兩曲之内中<lb/>
　應也　庛音刺句音鉤下同緣悦戰反中丁丈反疵<lb/>
　似斯反<lb/>
堅地欲直庛柔地欲句庛直庛則利推句庛則利𤼵倨<lb/>
句磬折謂之中地<lb/>
<pb n="50b"/>
　註曰中地之耒其庛與直者如磬折則調矣調則弦<lb/>
　六尺　鄭剛中曰推者推而前也𤼵者舉而起也<lb/>
　推湯雷反<lb/>
○車人為車柯長三尺博三寸厚一寸有半五分其長<lb/>
以其一為之首<lb/>
　註曰首六寸謂若金剛闗頭斧柯其柄也鄭司農云<lb/>
　柯長三尺謂斧柯因以為度　疏曰此車人謂造車<lb/>
　之事凡造作皆用斧因以量物故先論斧柄長短及<lb/>
<pb n="51a"/>
　刃之大小也<lb/>
轂長半柯其圍一柯有半<lb/>
　註曰大車轂徑尺五寸<lb/>
輻長一柯有半其博三寸厚三之一<lb/>
　註曰輻厚一寸也<lb/>
渠三柯者三<lb/>
　註曰渠二丈七寸謂罔也其徑九尺鄭司農云渠謂<lb/>
　車輮所謂牙　疏曰渠二丈七尺者案上輻長一柯<lb/>
<pb n="51b"/>
　有半兩兩相對則九尺尚有轂空壺中於二丈七尺<lb/>
　不合者云輻長一柯有半兩相九尺者通計轂而言<lb/>
　其實輻無一柯有半也　註故書博為摶杜子春云<lb/>
　當為博牙五稼反<lb/>
行澤者欲短轂行山者欲長轂短轂則利長轂則安<lb/>
　註曰澤泥若其大安山險苦其大動　疏曰此總言<lb/>
　大車柏車所利之事以大車在平地并行澤柏車山<lb/>
　行各有所宜也<lb/>
<pb n="52a"/>
○行澤者反輮行山者仄輮反輮則易仄輮則完<lb/>
　註曰鄭司農云反輮謂輪輮反其木裏需者在外澤<lb/>
　地多泥柔也山地剛多沙石𤣥謂反輮為泥之黏欲<lb/>
　得心在外滑仄輮謂沙石破碎之欲得表裏相依堅<lb/>
　刃<lb/>
○六分其輪崇以其一為之牙圍<lb/>
　註曰輪髙輪徑也牙圍尺五寸　毛氏曰此大車之<lb/>
　輪宜在渠三柯者三之下故知其簡脱也　輮人九<lb/>
<pb n="52b"/>
　反仄音側易以豉反大音泰需人兖反<lb/>
柏車轂長一柯其圍二柯其輻一柯其渠二柯者三五<lb/>
分其輪崇以其一為之牙圍<lb/>
　註曰柏車山車輪髙六尺牙圍尺二寸　疏曰其輻<lb/>
　一柯其渠二柯者三兩輻相對六尺渠圍丈八尺亦<lb/>
　謂通轂空壺中并數而言也<lb/>
大車崇三柯綆寸牝服二柯有參分柯之二<lb/>
　註曰大車平地載任之車轂長半柯者也綆輪箄牝<lb/>
<pb n="53a"/>
　服長八尺謂較也鄭司農云牝服謂車箱服讀為負<lb/>
　　綆方頴反服音負箄薄厯反較音角<lb/>
羊車二柯有參分柯之一<lb/>
　註曰鄭司農云羊車謂車羊門也𤣥謂羊善也善車<lb/>
　若今定張車較長七尺<lb/>
柏車二柯<lb/>
　註曰較六尺也柏車輪崇六尺其綆大半寸<lb/>
凡為轅三其輪崇參分其長二在前一在後以鑿其鉤<lb/>
<pb n="53b"/>
徹廣六尺鬲長六尺<lb/>
　註曰鄭司農云鉤鉤心鬲謂轅端厭牛領者　疏曰<lb/>
　輪崇雖不同其轅各自三其輪崇鬲長六尺者以其<lb/>
　兩轅一牛在轅内故狹四馬車鬲六尺六寸者以其<lb/>
　一轅兩服馬在轅外故鬲長也　坡謂鉤謂轅之鉤<lb/>
　心也就中而鑿之以鉤車箱也　徹轍同鬲於革反<lb/>
　厭於甲反<lb/>
○弓人為弓取六材必以其時<lb/>
<pb n="54a"/>
　註曰取幹以冬取角以時絲漆以夏筋膠未聞<lb/>
六材既聚巧者和之<lb/>
　註曰聚猶具也<lb/>
○幹也者以為逺也角也者以為疾也筋也者以為深<lb/>
也膠也者以為和也絲也者以為固也漆也者以為受<lb/>
霜露也<lb/>
　註曰六材之力相得而足　王光逺曰弓以幹為質<lb/>
　以漆為文角附幹以安膠得漆以完筋則施於角之<lb/>
<pb n="54b"/>
　外絲則用於膠之内弓所以及逺者其力在幹故幹<lb/>
　以為逺弓所以疾𤼵者其勢在角故角以為疾角幹<lb/>
　資筋以為堅刃以射則中深故筋以為深三者得膠<lb/>
　然後相合以為和故膠以為和結而固之在絲故絲<lb/>
　以為固飾而堅之在漆故漆以受霜露<lb/>
凡取幹之道七柘為上檍次之檿桑次之橘次之木瓜<lb/>
次之荆次之竹為下<lb/>
　註曰鄭司農云檍讀為億萬之億爾雅曰杻檍又曰<lb/>
<pb n="55a"/>
　檿桑山桑國語曰檿弧箕箙　坡謂檍梓屬葉如杏<lb/>
　而尖木瓜狀如柰<lb/>
凡相幹欲赤黒而陽聲赤黒則鄉心陽聲則逺根<lb/>
　註曰陽猶清也木之類近根者奴　趙氏曰上既辨<lb/>
　其材之善否取之矣然後相眂而用之<lb/>
○凡析幹射逺者用埶射深者用直<lb/>
　註曰鄭司農云埶謂形埶假令木性自曲則當反其<lb/>
　曲以為弓故曰審曲面埶𤣥謂曲埶則宜薄薄則力<lb/>
<pb n="55b"/>
　少直則可厚厚則力多　王光逺曰既相之而得其<lb/>
　材之美然後可以析之而為弓之幹<lb/>
○居幹之道菑栗不迆則弓不𤼵<lb/>
　註曰鄭司農云菑讀為不菑而畬之菑栗讀為榛栗<lb/>
　之栗謂以鋸副析幹迆讀為倚移從風之移謂邪行<lb/>
　絶理者弓𤼵之所從起𤣥謂栗讀為裂繻之裂　疏<lb/>
　曰居謂居處解析弓幹之灋但菑栗皆謂以鋸剖析<lb/>
　弓幹之時不邪迆失理則弓後不𤼵傷也　柘音蔗<lb/>
<pb n="56a"/>
　檍於力反檿於簟反相息亮反下同鄉許亮反逺於<lb/>
　愿反菑側其反栗音烈迆羊氏反杻女丑反箙音服<lb/>
　畬音餘鋸音據副普逼反繻音需<lb/>
凡相角秋閷者厚春閷者薄稺牛之角直而澤老牛之<lb/>
角紾而昔<lb/>
　註曰鄭司農云紾讀為抮縳之抮昔讀為交錯之錯<lb/>
　謂牛角觕理錯也𤣥謂昔讀履錯然之錯　王光逺<lb/>
　曰稺牛方少而氣血剛則角之文正直而澤潤老牛<lb/>
<pb n="56b"/>
　有疾而氣血衰則其文麤紾而交錯<lb/>
○疢疾險中<lb/>
　註曰牛有久病則角裏傷　疏曰險傷也中角裏<lb/>
○瘠牛之角無澤<lb/>
　註曰少潤氣<lb/>
○角欲靑白而豐末夫角之本蹙於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而休於氣是故<lb/>
柔柔故欲其埶也白也者埶之徴也<lb/>
　註曰蹙近也休讀為煦鄭司農云欲其形之自曲反<lb/>
<pb n="57a"/>
　以為弓𤣥謂色白則埶<lb/>
○夫角之中恒當弓之畏畏也者必橈橈故欲其堅也<lb/>
青也者堅之徴也<lb/>
　註曰故書畏作威杜子春云當為威威謂弓淵角之<lb/>
　中央與淵相當𤣥謂畏讀如秦師入隈之隈<lb/>
○夫角之末逺於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而不休於氣是故脃脃故欲其柔<lb/>
也豐末也者柔之徵也<lb/>
　註曰末之大者<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>氣及煦之　鄭剛中曰所不休則<lb/>
<pb n="57b"/>
　必脃而易折此所以貴其柔柔則不折矣<lb/>
○角長二尺有五寸三色不失理謂之牛戴牛<lb/>
　註曰三色本白中青末豐鄭司農云牛戴牛角直一<lb/>
　牛　稺音治閷色界反紾音軫註抮同昔七各反下<lb/>
　同疢丑刃反瘠音籍<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>乃老反又作腦休音煦畏烏<lb/>
　回反脃七嵗反縳符約反<lb/>
凡相膠欲朱色而昔昔也者深瑕而澤紾而摶亷<lb/>
　摶圜也亷瑕嚴利也欲朱色案下諸膠惟牛膠火赤<lb/>
<pb n="58a"/>
　則牛膠為善矣深瑕而澤者言其表裡皆有文而其<lb/>
　色潤澤紾而摶亷者其理紾密而摶圜又亷瑕嚴利<lb/>
○鹿膠靑白馬膠赤白牛膠火赤䑕膠黒魚膠餌犀膠<lb/>
黃<lb/>
　註曰皆謂煮用其皮或用角餌色如餌　坡謂餌粉<lb/>
　餅也許氏說文曰餌之言堅潔若玉珥也魚膠餌近<lb/>
　之<lb/>
○凡昵之類不能方<lb/>
<pb n="58b"/>
　註曰鄭司農云謂膠善戾故書昵或作樴杜子春云<lb/>
　樴讀為不義不昵之昵或為䵑䵑黏也𤣥謂樴脂膏<lb/>
　䐈敗之䐈䐈亦黏也　坡謂上文畧舉數者之膠色<lb/>
　此言凡膠黏之類衆多不能盡比方之也　相息亮<lb/>
　反摶徒丸反昵音暱註䵑同樴音職䐈同黏女亷反<lb/>
凡相筋欲小簡而長大結而澤小簡而長大結而澤則<lb/>
其為獸必剽以為弓則豈異於其獸<lb/>
　簡讀如簡札之簡盖竹間一條為一札謂筋條之直<lb/>
<pb n="59a"/>
　相似也結謂細聚而不散筋之小者貴乎條直而長<lb/>
　筋之大者貴乎稹密而潤剽疾也<lb/>
○筋欲敝之敝<lb/>
　註曰鄭司農云嚼之當孰　剽芳妙反嚼才略反<lb/>
漆欲測<lb/>
　註曰測讀如測度之測測猶清也<lb/>
絲欲沈<lb/>
　註曰如在水中時色<lb/>
<pb n="59b"/>
得此六材之全然後可以為良<lb/>
　註曰全無瑕病良善也<lb/>
凡為弓冬析幹而春液角夏治筋秋合三材<lb/>
　註曰三材膠絲漆鄭司農云液讀為醳　疏曰醳者<lb/>
　漬液之義<lb/>
寒奠體<lb/>
　註曰奠讀為定至冬膠堅内之檠中定往來體<lb/>
冰析灂<lb/>
<pb n="60a"/>
　註曰大寒中下於檠中復内之　陳用之曰上文既<lb/>
　明相幹相角相膠相筋之理矣於是始言為弓之灋<lb/>
　　王光逺曰材美工巧不得天時則不可以為良故<lb/>
　弓有六材而治之各以其時也<lb/>
冬析幹則易<lb/>
　註曰理致滑　鄭剛中曰木至冬堅凝治之節目易<lb/>
　去其理滑易矣<lb/>
春液角則合<lb/>
<pb n="60b"/>
　註曰合讀為洽<lb/>
夏治筋則不煩<lb/>
　註曰煩亂　鄭剛中曰筋本攣結不紓宜緩而治之<lb/>
　夏者解緩之時於斯治之則筋埶慢易不煩亂矣<lb/>
秋合三材則合<lb/>
　註曰合堅密也<lb/>
寒奠體則張不流<lb/>
　註曰流猶移也　疏曰體既定則後用時雖張不流<lb/>
<pb n="61a"/>
　移謂不失往來之體也<lb/>
冰釋灂則審環<lb/>
　註曰審猶定也　疏曰納之檠中析其漆灂其漆之<lb/>
　灂環則定後不鼓動故冰析之也<lb/>
春被弦則一年之事<lb/>
　註曰期嵗乃可用　奠音定灂子召反易以豉反醳<lb/>
　音亦檠音景内音納復扶又反<lb/>
析幹必倫<lb/>
<pb n="61b"/>
　註曰順其理也<lb/>
析角無邪<lb/>
　註曰亦正之<lb/>
斲目必荼<lb/>
　註曰鄭司農云荼讀為舒舒徐也目幹節目　鄭剛<lb/>
　中曰幹有節目斲而去之宜紆徐而勿急則節目可<lb/>
　盡<lb/>
斲目不荼則及其大脩也筋代之受病<lb/>
<pb n="62a"/>
　註曰脩猶久也<lb/>
夫目也者必强强者在内而摩其筋夫筋之所由幨恒<lb/>
由此作<lb/>
　註曰摩猶隐也幨絶起也<lb/>
○故角三液而幹再液<lb/>
　註曰重醳治之使相稱　王光逺曰液謂以水治之<lb/>
　使其液作而耎也角則以火灸而治之欲其和也故<lb/>
　三液幹則以火揉而治之欲其堅也故再液<lb/>
<pb n="62b"/>
○厚其帤則木堅薄其帤則需<lb/>
　註曰需謂不充滿鄭司農云帤讀為襦有衣絮之絮<lb/>
　帤謂弓中裨　疏曰造弓之灋弓幹雖用整木仍於<lb/>
　幹上裨之乃得調適也<lb/>
○是故厚其液而節其帤<lb/>
　註曰厚猶多也節猶適也　鄭剛中曰厚其液則或<lb/>
　三或再其數之多也節其帤則不厚不薄其處之得<lb/>
　中<lb/>
<pb n="63a"/>
○約之不皆約疏數必侔<lb/>
　註曰不皆約纏之繳不相次也皆約則帤侔猶均也<lb/>
　　疏曰約謂以絲膠橫纏之今之弓猶然不皆約謂<lb/>
　不比次為之疏數必侔須稀疎必均也　荼音舒下<lb/>
　同幨昌廉反帤女居反需人兖反數音朔侔莫侯反<lb/>
　重直龍反稱尺證反下同耎音軟襦音儒絮周易作<lb/>
　袽禆音卑繳音灼<lb/>
斲摯必中膠之必均<lb/>
<pb n="63b"/>
　註曰摰之言致也中猶均也　疏曰斲幹厚薄必均<lb/>
　調為之施膠亦均不得偏厚也自此以下説弓之隈<lb/>
　裏施膠之事<lb/>
○斲摯不中膠之不均則及其大脩也角代之受病夫<lb/>
懐膠於内而摩其角夫角之所由挫恒由此作<lb/>
　註曰幹不均則角蹴折也<lb/>
○凡居角長者以次需<lb/>
　註曰當弓之隈也長短各稱其幹短者居簫　趙氏<lb/>
<pb n="64a"/>
　曰次者處於此之意如師左次是也故居角之灋必<lb/>
　以長者安頓在隈弓隈謂之需<lb/>
○恒角而短是謂逆橈引之則縱釋之則不校<lb/>
　註曰恒讀為搄搄竟也竟其角而短于淵幹引之角<lb/>
　縱不用力若欲反橈然校疾也既不用力放之又不<lb/>
　疾　疏曰竟角而短謂施角竟滿兩畔而上下短於<lb/>
　隈者也<lb/>
○恒角而達辟如終紲非弓之利也<lb/>
<pb n="64b"/>
　註曰達謂長於淵幹若達於簫頭紲弓䪐角過淵接<lb/>
　則送矢大疾若見紲於䪐矣弓有䪐者為𤼵弦時備<lb/>
　頓傷詩云竹䪐緄縢　鄭剛中曰若其角長自隈而<lb/>
　通過於簫頭則其弓必堅而不可引譬如終紲謂若<lb/>
　見繫束於弓䪐之上<lb/>
○今夫茭解中有變焉故校<lb/>
　註曰茭解謂接中也變謂簫臂用力異校疾也　疏<lb/>
　曰記人别起義端故言今夫茭解中謂隈與弓簫角<lb/>
<pb n="65a"/>
　接之處有變者即異也謂弓簫與臂用力異異者引<lb/>
　之則臂中用力故矢則簫用力既用力異故校<lb/>
○於挺臂中有柎焉故剽<lb/>
　註曰挺直也柎側骨剽亦疾也鄭司農云剽讀為湘<lb/>
　漂絮之漂　疏曰直臂中正謂弓把處有柎者謂角<lb/>
　弓於把處兩畔有側骨骨堅强所以與弓為力故剽<lb/>
　疾也<lb/>
恒角而達引如終紲非弓之利<lb/>
<pb n="65b"/>
　註曰重明達角之不利變辟言引字之誤　挫子臥<lb/>
　反需汝逺反恒角之恆古鄧反註搄同校古卯反辟<lb/>
　音譬紲息列反茭音交解戸隘反挺勅頂反柎方輔<lb/>
　反引如註改作譬蹴子六反䩛音祕緄古本反縢徒<lb/>
　登反漂匹妙反<lb/>
撟幹欲孰於火而無贏撟角欲孰於火而無燂引筋欲<lb/>
盡而無傷其力䰞膠故孰而水火相得然則居旱亦不<lb/>
動居濕亦不動<lb/>
<pb n="66a"/>
　註曰贏過孰也燂灸爛也不動者謂弓也　疏曰不<lb/>
　言漆絲者用力少　趙氏曰此段説幹角筋膠得所<lb/>
　不得所之事幹角有曲直之勢必以火撟之使正筋<lb/>
　有緩急拳縮之埶必用引之凡所攻治必水火相得<lb/>
　不可過不可不及角三液幹再液者以此爾筋欲敝之<lb/>
　敝不盡則有生硬處而不軟過則傷其力而不强膠<lb/>
　以水浸以火燒水火相得則體熟而質化<lb/>
○苟有賤工必因角幹之濕以為之柔善者在外動者<lb/>
<pb n="66b"/>
　在内雖善於外必動於内雖善亦弗可以為良矣<lb/>
　註曰苟愉也濕猶生也　撟居兆反贏音盈燂音尋<lb/>
　䰞章吕反愉吐侯反<lb/>
凡為弓方其峻而高其柎長其畏而薄其敝宛之無已<lb/>
應<lb/>
　註曰宛謂引之也引之不休止常應弦言不罷需也<lb/>
　峻謂簫也鄭司農云敝讀為蔽塞之蔽謂弓人所握<lb/>
　持者　趙氏曰弓稍頭要叩弦方而不員則健而有<lb/>
<pb n="67a"/>
　力稍頭尖削而不平闊故謂之峻柎乃把處兩頭兩<lb/>
　側畔稍髙接角畏者弓彎謂之畏畏言曲處敝即把<lb/>
　處稍細者<lb/>
○下柎之弓末應將興<lb/>
　註曰末猶簫也興猶動也𤼵也　疏曰下柎者謂把<lb/>
　骨大下為之由弓隈下短故簫應弦則柎將動𤼵也<lb/>
　　趙氏曰柎正當弓之要惟髙其柎以壯其力故引<lb/>
　之而弓稍不能以橈之若柎骨大卑下為之簫方應<lb/>
<pb n="67b"/>
　弦則柎𤼵動由柎力弱撐壓弓隈不住故也<lb/>
○為柎而𤼵必動於閷<lb/>
　註曰閷接中　疏曰此重釋上文末應將興若如上<lb/>
　為柎而𤼵動則接中亦動也　趙氏曰接是敝接畏<lb/>
　處柎揷在兩旁雖相襯貼作一柄其實是兩木凑合<lb/>
　成柎與閷相為表裏柎動則閷亦動理之必然<lb/>
○弓而羽閷末應將𤼵<lb/>
　註曰羽讀為扈扈緩也接中動則緩緩簫應弦則角<lb/>
<pb n="68a"/>
　幹將𤼵　趙氏曰此段先言峻柎畏敝至論病處止<lb/>
　説柎一節全不及峻畏敝則所重在柎柎當弓之要<lb/>
　正是制壓一弓之接處最要强固柎壞則其餘都壞<lb/>
　所以特詳言之　畏烏回反下及註同閷色界反羽<lb/>
　音戸註扈同罷音皮需汝逺反撐丑庚反<lb/>
弓有六材焉雖幹强之張如流水<lb/>
　註曰無難易也　疏曰無難易則强弱得所也　趙<lb/>
　氏曰此統論弓之成體<lb/>
<pb n="68b"/>
○維體防之引之中參<lb/>
　註曰體謂内之於檠中定其體防深淺所止謂體定<lb/>
　張之弦居一尺引之又二尺　疏曰深淺所止者若<lb/>
　王弧之弓往體寡來體多弛之乃有五寸張之一尺<lb/>
　五寸夾庾之弓往體多來體寡弛之一尺五寸張之<lb/>
　得五寸唐弓大弓往來體若一弛之一尺張之亦一<lb/>
　尺是防之深淺所止弦居一尺引之又二尺者據唐<lb/>
　大中者而言餘四者弛之張之雖多少不同及其引<lb/>
<pb n="69a"/>
　之皆三尺以其矢長三尺須滿故也<lb/>
○維角䟫之欲宛而無負弦引之如環釋之無失體如<lb/>
環<lb/>
　註曰負弦辟戾也負弦則不如環如環亦謂無難易<lb/>
　鄭司農云䟫讀如牚距之牚車牚之牚　疏曰牚正<lb/>
　也謂置角於隈屮而正也宛順也　鄭剛中曰無負<lb/>
　弦言不與弦相反也非惟不與弦相反又且引之則<lb/>
　如環環言其勢之圓也非特引之勢圓及其釋而不<lb/>
<pb n="69b"/>
　引之時其體不失常如環然此皆角有以䟫之之力<lb/>
○材美工巧為之時謂之參均角不勝幹不勝筋謂之<lb/>
參均量其力有三均均者三謂之九和<lb/>
　註曰有三讀為又參量其力又參均者謂若幹勝一<lb/>
　石加角而勝二石被筋而勝三石引之中三尺假令<lb/>
　弓力勝三石引之中三尺弛其弦以繩援擐之毎加<lb/>
　物一石則張一尺故書勝或作稱鄭司農云當言稱<lb/>
　謂之不參均𤣥謂不勝無負也<lb/>
<pb n="70a"/>
○九和之弓角與幹權筋三侔膠三鋝絲三邸漆三斞<lb/>
上工以有餘下工以不足<lb/>
　註曰權平也侔猶等也角幹既平筋三而又與角幹<lb/>
　等也鏘鍰也邸斞輕重未聞　鄭剛中曰良工能調<lb/>
　使多寡適平而拙工雖足用之物其用之無灋毎每<lb/>
　見其不足也　䟫直庚反註牚同勝音升鋝音劣邸<lb/>
　丁禮反斞羊主反易以豉反内之音納辟匹亦反擐<lb/>
　戸串反鍰音環<lb/>
<pb n="70b"/>
為天子之弓合九而成規為諸侯之弓合七而成規大<lb/>
夫之弓合五而成規士之弓合三而成規<lb/>
　註曰材良則句少也　疏曰此據角弓形不張而言<lb/>
　　句居侯反<lb/>
弓長六尺有六寸謂之上制上士服之弓長六尺有三<lb/>
寸謂之中制中士服之弓長六尺謂之下制下士服之<lb/>
　註曰人各以其形貌大小服此弓<lb/>
凡為弓各因其君之躬志慮血氣<lb/>
<pb n="71a"/>
　註曰又隨其人之情性　王光逺曰射之道其中在<lb/>
　巧其至在力巧存乎志慮力出乎血氣躬者血氣志<lb/>
　慮之所寓焉者也人之躬有長短志慮有緩急血氣<lb/>
　有强弱故為弓者必因之也且射者必内志正外體<lb/>
　直然後持弓矢審固而可以觀徳焉苟不因其志慮<lb/>
　則志慮有不和於心内志其能正乎苟不因其血氣<lb/>
　則血氣有不調於體外體其能直乎為弓者各因君<lb/>
　之躬志慮血氣者凡以此也豐肉而短骨直以立所<lb/>
<pb n="71b"/>
　謂弓有長短也寛緩以荼忿勢以奔所謂志慮有緩<lb/>
　急血氣有强弱也<lb/>
○豐肉而短寛緩以荼若是者為之危弓危弓為之安<lb/>
矢骨直以立忿埶以奔若是者為之安弓安弓為之危<lb/>
矢<lb/>
　註曰言損贏濟不足危奔猶疾也骨直謂强毅荼古<lb/>
　文舒假借字鄭司農云荼讀為舒　疏曰此以下説<lb/>
　君之躬與志慮所宜危弓則夾庾弱者為言安弓謂<lb/>
<pb n="72a"/>
　王弧之類强者而言若然危矢據恒矢安矢據殺矢<lb/>
　者也<lb/>
○其人安其弓安其矢安則莫能以速中且不深<lb/>
　註曰鄭司農云速疾也三舒不能疾而中言矢行短<lb/>
　也中又不能深<lb/>
○其人危其弓危其矢危則莫能以愿中<lb/>
　註曰愿慤也三疾不能慤而中言矢行長也長謂過<lb/>
　去　肉如字又而樹反荼依註音舒埶同勢中丁丈<lb/>
<pb n="72b"/>
　反愿音願<lb/>
往體多來體寡謂之夾臾之屬利射侯與弋<lb/>
　註曰射逺者用埶夾臾之弓合五而成規侯非必逺<lb/>
　顧埶弓者材必薄薄則弱弱則矢不深中侯不落大<lb/>
　夫士射侯矢落不獲弋繳射也<lb/>
○往體寡來體多謂之王弓之屬利射革與質<lb/>
　註曰射深者用直此又直焉於射堅宜也王弓合九<lb/>
　而成規弧弓亦然革謂干盾質木椹天子射侯亦用<lb/>
<pb n="73a"/>
　此弓大射曰中離維綱揚觸捆復君則釋獲其餘則<lb/>
　否<lb/>
○往體來體若一謂之唐弓之屬利射深<lb/>
　註曰射深用直唐弓合七而成規大弓亦然春秋𫝊<lb/>
　曰盗竊寶玉大弓　夾古洽反臾音庾射食亦反除<lb/>
　繳射大射如字餘竝同繳諸若反椹張林反捆苦本<lb/>
　反<lb/>
大和無灂其次筋角皆有灂而深其次有灂而疏其次<lb/>
<pb n="73b"/>
角無灂<lb/>
　註曰大和尤良者也深謂灂在中央兩邊無也角無<lb/>
　灂謂隈裏　疏曰其次有灂而疏者以上參之此謂<lb/>
　兩邊亦有但疏之不皆有也其次角無灂謂隈裏無<lb/>
　灂簫頭及背有之　鄭剛中曰灂者漆之文理也大<lb/>
　和之弓六材至善不見其文理其次於背上之筋隈<lb/>
　中之角有之雖有而文理深不甚著也其次皆有文<lb/>
　理但疏而逺又有次者於角不見文理他皆有也<lb/>
<pb n="74a"/>
○合灂若背手文<lb/>
　註曰弓表裏灂合處若人合手背文相應鄭司農云<lb/>
　如人手背文理<lb/>
角環灂牛筋蕡灂麋筋斥蠖灂<lb/>
　註曰蕡枲實也斥蠖屈蟲也　疏曰此言弓表及弓<lb/>
　裡灂文也角環灂謂隈裏灂文如環牛筋蕡灂者謂<lb/>
　弓背用牛筋之漆如麻子文若用麋則如斥蠖　灂<lb/>
　子肖反有灂而疏之上石經有角字背補内反蕡扶<lb/>
<pb n="74b"/>
　文反斥音尺蠖於郭反<lb/>
和弓<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>摩<lb/>
　註曰和猶調也<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>拂也將用弓必先調之拂摩之大<lb/>
　射禮曰小射正授弓大射正以袂順左右隈上再下<lb/>
　一<lb/>
○覆之而角至謂之句弓<lb/>
　註曰句於三體材敝惡不用之弓也覆猶察也謂用<lb/>
　射而察之至猶善也但角善則矢雖疾而不能逺<lb/>
<pb n="75a"/>
　疏曰此以下論弓六材角幹筋用力多故特言之<lb/>
　易彦祥曰弓以角幹筋為主三者皆善則為弓之上<lb/>
　二善為次一善者為下<lb/>
○覆之而幹至謂之侯弓<lb/>
　註曰射侯之弓也幹又善則矢疾而逺<lb/>
○覆之而筋至謂之深弓<lb/>
　註曰射深之弓也筋又善則矢既疾而逺又深　鄭<lb/>
　剛中曰不言王弧王弧則六材俱善故也　王光逺<lb/>
<pb n="75b"/>
　曰弓有六材獨言角幹筋者盖六材以角幹筋為主<lb/>
　而膠絲漆則為之輔而已古人所以冬折幹春液角<lb/>
　夏治筋至於合三材則一於秋者亦以此也　<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>紀<lb/>
　益反覆孚屋反句音鉤大射小射用射如字餘射俱<lb/>
　食亦反善本或作譱同善<lb/>
　<lb/>
　<lb/>
　周禮述註卷二十四<lb/>
</p>
<p>
</p>
  </div>
</body>
</text>
</TEI>
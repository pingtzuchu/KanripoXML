<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷十七</head> <lb/>
    <p>
<pb n="1a"/>
欽定四庫全書<lb/>
　周禮述註卷十七<lb/>
　　　　　　　　　　　　安溪李光坡撰<lb/>
　　夏官司馬第四<lb/>
　　　鄭目録云象夏所立之官馬者武也言為武者<lb/>
　　　也夏整齊萬物天子立司馬共掌邦政政可以<lb/>
　　　平諸侯正天下故曰統六師平邦國　坡謂司<lb/>
　　　馬主兵而曰馬者軍政莫重於馬也制畿曰萬<lb/>
<pb n="1b"/>
　　　乗制國曰千乗制家曰百乗皆以馬率焉<lb/>
惟王建國辨方正位體國經野設官分職以為民極乃<lb/>
立夏官司馬使帥其屬而掌邦政以佐王平邦國<lb/>
　註曰政正也政所以正不正者也孝經説曰政者正<lb/>
　也正徳名以行道　吕氏曰夏后氏命𦙍侯掌六師<lb/>
　舉政典以誓衆則邦政之掌於司馬舊矣<lb/>
政官之屬大司馬卿一人小司馬中大夫二人軍司馬<lb/>
下大夫四人輿司馬上士八人行司馬中士十有六人<lb/>
<pb n="2a"/>
旅下士三十有二人府六人史十有六人胥三十有二<lb/>
人徒三百有二十人<lb/>
　註曰輿衆也行謂軍行列晉作六軍而有三行取名<lb/>
　於此　疏曰諸官皆云史十二人胥十二人徒百二<lb/>
　十人獨此與諸官異者以大司馬總六軍軍事尚嚴<lb/>
　特須監察故胥徒尚多<lb/>
○凡制軍萬有二千五百人為軍王六軍大國三軍次<lb/>
國二軍小國一軍軍將皆命卿二千有五百人為師師<lb/>
<pb n="2b"/>
帥皆中大夫五百人為旅旅帥皆下大夫百人為卒卒<lb/>
長皆上士二十五人為兩兩司馬皆中士五人為伍伍<lb/>
皆有長<lb/>
　註曰軍師旅卒兩伍皆衆名也伍一比兩一閭卒一<lb/>
　旅旅一黨師一州軍一鄉家所出一人將帥長司馬<lb/>
　者其師吏也言軍將皆命卿則凡軍帥不特置選於<lb/>
　六官六鄉之吏自卿以下徳任者使兼官焉鄭司農<lb/>
　云王六軍大國三軍次國二軍小國一軍故春秋傳<lb/>
<pb n="3a"/>
　有大國次國小國又曰成國不過半天子之軍周為<lb/>
　六軍諸侯之大者三軍可也詩大雅常武曰整我六<lb/>
　師以脩我戎大雅文王曰周王于邁六師及之此周<lb/>
　為六軍之見于經也春秋傳曰王使虢公命曲沃伯<lb/>
　以一軍為晉侯此小國一軍之見于傳也百人為卒<lb/>
　二十五人為兩故春秋傳曰廣有一卒卒偏之兩<lb/>
○一軍則二府六史胥十人徒百人<lb/>
　疏曰此非掌也在軍則置之無則已　長丁丈反<lb/>
<pb n="3b"/>
司勲上士二人下士四人府二人史四人胥二人徒二<lb/>
十人<lb/>
　註曰故書勲作勛鄭司農云勛讀為勲勲功也此官<lb/>
　主功賞故曰掌六鄉賞地之灋以等其功　疏曰司<lb/>
　馬主征伐軍無賞士不往凡軍以賞為先故司勲列<lb/>
　位在前<lb/>
馬質中士二人府一人史二人賈四人徒八人<lb/>
　註曰質平也主買馬平其大小之賈直　疏曰司馬<lb/>
<pb n="4a"/>
　者主以供軍之用馬質主平馬賈買之故亦列職居<lb/>
　前也　薛平仲曰賞典所以振士氣故司勲之官不<lb/>
　可緩馬材所以謹戎備故馬質之官亦不敢後先王<lb/>
　於嵗時稽鄉遂之牛馬以辨其可任之物馬之在民<lb/>
　固無不足之慮而公馬之備闕不以責乎民而取材<lb/>
　於公以給之是以有馬質然馬質宜校人之屬今在<lb/>
　此者葢掌主馬之政而詳及於六馬者校人之官固<lb/>
　在所當重量三馬之材惟急於戎馬者馬質之官實<lb/>
<pb n="4b"/>
　在所當先　賈音古註賈直音嫁下同<lb/>
量人下士二人府一人史四人徒八人<lb/>
　註曰量猶度也謂以丈尺度地<lb/>
○小子下士二人史一人徒八人<lb/>
　註曰小子主祭祀之小事　薛平仲曰量人既量地<lb/>
　以集師旅之衆當其將戰所以必其用命者要必有<lb/>
　托以申誓之故大司馬誓羣吏斬牲以左右徇陳誓<lb/>
　者司馬斬其牲者則小子也斬牲者小子共其牲者<lb/>
<pb n="5a"/>
　則羊人也是以小子羊人次於此焉<lb/>
○羊人下士二人史一人賈二人徒八人<lb/>
　　度待洛反<lb/>
司爟下士二人徒六人<lb/>
　註曰故書爟為燋杜子春云燋當為爟書亦或為爟<lb/>
　爟為私火𤣥謂爟讀如予若觀火之觀今燕俗名湯<lb/>
　熱為觀則爟火謂熱火與　疏曰此職行火之政令<lb/>
　火屬南方故在此也　爟音貫燋哉約反觀古喚反<lb/>
<pb n="5b"/>
掌固上士二人下士八人府二人史四人胥四人徒四<lb/>
十人<lb/>
　註曰固國所依阻者也國曰固野曰險易曰王公設<lb/>
　險以守其國<lb/>
○司險中士二人下士四人史二人徒四十人<lb/>
○掌疆中士八人史四人胥十有六人徒百有六十人<lb/>
　註曰疆界也<lb/>
○候人上士六人下士十有二人史六人徒百有二十<lb/>
<pb n="6a"/>
人<lb/>
　註曰候候迎賓客之來者　疏曰詩云彼候人兮何<lb/>
　戈與祋亦是武事故在此也　祋丁外反<lb/>
環人下士六人史二人徒十有二人<lb/>
　黄文叔曰以環名官取巡邏周匝之義　鄭剛中曰<lb/>
　夏官環人掌軍中循環往來無所不察之事而秋官<lb/>
　環人則掌送迎賓客循環往來之事皆以循環往來<lb/>
　為義軍中之環人有戰攻之事則置之非如秋官掌<lb/>
<pb n="6b"/>
　送迎之職<lb/>
挈壺氏下士六人史二人徒十有二人<lb/>
　註曰挈讀如挈髪之挈壺盛水器也世主挈壺水以<lb/>
　為漏<lb/>
射人下大夫二人上士四人下士八人府二人史四人<lb/>
胥二人徒二十人<lb/>
○服不氏下士一人徒四人<lb/>
　註曰服不服不服之獸者<lb/>
<pb n="7a"/>
○射鳥氏下士一人徒四人<lb/>
○羅氏下士一人徒八人<lb/>
　註曰能以羅㒺摶鳥者郊特牲曰大羅氏天子之掌<lb/>
　鳥獸者<lb/>
○掌畜下士二人史二人胥二人徒二十人<lb/>
　註曰畜謂斂而養之　射鳥之射食亦反<lb/>
司士下大夫二人中士六人下士十有二人府二人史<lb/>
四人胥四人徒四十人<lb/>
<pb n="7b"/>
　註曰其職掌詔爵詔禄與司馬進賢興功同故在此<lb/>
○諸子下大夫二人中士四人府二人史二人胥二人<lb/>
徒二十人<lb/>
　註曰諸子主公卿大夫士之子者或曰庶子<lb/>
○司右上士二人下士四人府四人史四人胥八人徒<lb/>
八十人<lb/>
　註曰右謂有勇力之士充王車右　黄文叔曰左主<lb/>
　射右持車故司右與射人聨職<lb/>
<pb n="8a"/>
虎賁氏下大夫二人中士十有二人府二人史八人胥<lb/>
八十人虎士八百人<lb/>
　註曰不言徒曰虎士則虎士徒之選有勇力者<lb/>
○旅賁氏中士二人下士十有六人史二人徒八人<lb/>
　薛平仲曰虎言其有力如虎也旅言其旅力方剛也<lb/>
○節服氏下士八人徒四人<lb/>
　註曰世為王節所衣服<lb/>
○方相氏狂夫四人<lb/>
<pb n="8b"/>
　註曰方相猶言放想可畏怖之貌<lb/>
大僕下大夫二人小臣上士四人祭僕中士六人御僕<lb/>
下士十有二人府二人史四人胥二人徒二十人<lb/>
　註曰僕侍御於尊者之名大僕其長也　疏曰在此<lb/>
　者凡言僕御者是武衛之事<lb/>
○隸僕下士二人府一人史二人胥四人徒四十人<lb/>
　註曰此吏而曰隸以其事䙝<lb/>
弁師下士二人工四人史二人徒四人<lb/>
<pb n="9a"/>
　註曰弁者古冠之大稱委貌緇布曰冠　弁皮彦反<lb/>
　稱尺證反<lb/>
司甲下大夫二人中士八人府四人史八人胥八人徒<lb/>
八十人<lb/>
　註曰甲今之鎧也司甲兵戈盾官之長<lb/>
○司兵中士四人府二人史四人胥二人徒二十人<lb/>
○司戈盾下士二人府一人史二人徒四人<lb/>
　註曰戈今時句孑㦸　句古侯反孑音結<lb/>
<pb n="9b"/>
司弓矢下大夫二人中士八人府四人史八人胥八人<lb/>
徒八十人<lb/>
　註曰司弓矢弓弩矢箙官之長<lb/>
○繕人上士二人下士四人府一人史二人胥二人徒<lb/>
二十人<lb/>
　註曰繕之言勁也善也<lb/>
○槀人中士四人府二人史四人胥二人徒二十人<lb/>
　註曰鄭司農云稾讀為芻稾之稾箭幹謂之稾此官<lb/>
<pb n="10a"/>
　主弓弩箭矢故謂之稾人　箙音服<lb/>
戎右中大夫二人上士二人<lb/>
　註曰右者參乗此充戎路之右田獵亦為之右焉<lb/>
　疏曰案巾車玉路居前戎路在後此右在前官又尊<lb/>
　者夏官主事尚威武故戎右居前使官尊也<lb/>
○齊右下大夫二人<lb/>
　註曰充玉路金路之右<lb/>
○道右上士二人<lb/>
<pb n="10b"/>
　註曰充象路之右　李子華曰自戎右而下止説大<lb/>
　夫士而無府史胥徒等人似是臨時取之司右無特<lb/>
　置也<lb/>
大馭中大夫二人<lb/>
　註曰馭之最尊<lb/>
○戎僕中大夫二人<lb/>
　註曰馭言僕者此亦侍御於車<lb/>
○齊僕下大夫二人<lb/>
<pb n="11a"/>
　註曰古者王將朝覲會同必齊所以敬宗廟及神明<lb/>
○道僕上士十有二人<lb/>
　註曰王朝朝暮夕主御王以與諸臣行先王之道<lb/>
　疏曰朝夕在朝往來駕税難而且煩故人最多<lb/>
○田僕上士十有二人<lb/>
　疏曰人亦多者王有四時之田兼有園囿遊獵及取<lb/>
　鮮獸之等亦事煩故也<lb/>
○馭夫中士二十人下士四十人<lb/>
<pb n="11b"/>
　疏曰按校人良馬三十六匹一馭夫計良二千一百<lb/>
　六十匹則六十馭夫又駑一馭夫主四百三十二匹<lb/>
　駑千二百九十六匹則馭夫三人并前六十三人與<lb/>
　此不合者葢此序官脱三人也　朝覲王朝在朝俱<lb/>
　直遥反朝暮朝夕俱如字<lb/>
校人中大夫二人上士四人下士十有六人府四人史<lb/>
八人胥八人徒八十人<lb/>
　註曰校之為言校也主馬者必仍校視之校人馬官<lb/>
<pb n="12a"/>
　之長　薛平仲曰自戎右至馭夫凡九職掌五路之<lb/>
　車自校人至圉人凡七職掌五路之馬先王時國馬<lb/>
　足以共軍公馬足以稱賦周制六軍所謂馬牛車輦<lb/>
　者皆因嵗時以數之若校人而下所謂頒馬者非分<lb/>
　頒於民頒之卿大夫之從軍旅也<lb/>
○趣馬下士皁一人徒四人<lb/>
　註曰趣馬趣養者也鄭司農説以詩曰蹶維趣馬<lb/>
○巫馬下士二人醫四人府一人史二人賈二人徒二<lb/>
<pb n="12b"/>
十人<lb/>
　註曰巫馬知馬祖先牧馬社馬步之神者馬疾若有<lb/>
　犯焉則知之是以使與醫同職　疏曰有賈者治馬<lb/>
　死生須知馬價故有賈人<lb/>
○牧師下士四人胥四人徒四十人<lb/>
　註曰主牧放馬而養之　鄭剛中曰地官有牧人掌<lb/>
　牧六牲則馬亦在牧又有牧師者葢牧人所牧以共<lb/>
　祭祀之牲牷非以備駕車之用此牧師正掌牧馬之<lb/>
<pb n="13a"/>
　地不與牧人之官相通<lb/>
○廋人下士閑二人史二人徒二十人<lb/>
　註曰廋之言數<lb/>
○圉師乗一人徒二人圉人良馬匹一人駑馬麗一人<lb/>
　註曰養馬曰圉四馬為乗良善也麗耦也　校户教<lb/>
　反趣清須反皁才早反廋所求反<lb/>
職方氏中大夫四人下大夫八人中士十有六人府四<lb/>
人史十有六人胥十有六人徒百有六十人<lb/>
<pb n="13b"/>
　註曰職主也主四方之職貢者職方氏主四方官之<lb/>
　長　疏曰在此者司馬主九畿職方制其貢事相成<lb/>
　故在此　陳君舉曰職方掌天下之圖而隸司馬者<lb/>
　謹之也戰國䇿士每言闚周室則可案圖籍以爭天<lb/>
　下故蕭何入秦獨收圖籍以此自漢守之司空寖以<lb/>
　世布當時如江都淮南諸王皆案輿地謀變而王鳳<lb/>
　亦云大史公書有地形阨塞不宜在諸侯王然則古<lb/>
　圖志雖司徒掌之而藏在司馬秘不得見先王所以<lb/>
<pb n="14a"/>
　弭姦消患者其慮逺哉<lb/>
○土方氏上士五人下士十人府二人史五人胥五人<lb/>
徒五十人<lb/>
　註曰土方氏主四方邦國之土地<lb/>
○懷方氏中士八人府四人史四人胥四人徒四十人<lb/>
　註曰懐來也主來四方之民及其物<lb/>
○合方氏中士八人府四人史四人胥四人徒四十人<lb/>
　註曰合方氏主合同四方之事<lb/>
<pb n="14b"/>
○訓方氏中士四人府四人史四人胥四人徒四十人<lb/>
　註曰訓道也主教道四方之民<lb/>
○形方氏中士四人府四人史四人胥四人徒四十人<lb/>
　註曰形方氏主制四方邦國之形體<lb/>
○山師中士二人下士四人府二人史四人胥四人徒<lb/>
四十人<lb/>
　疏曰案王制云名山大澤不以封故天子立山川之<lb/>
　師以遥掌之使貢故與職方連類在此<lb/>
<pb n="15a"/>
○川師中士二人下士四人府二人史四人胥四人徒<lb/>
四十人<lb/>
○邍師中士四人下士八人府四人史八人胥八人徒<lb/>
八十人<lb/>
　註曰邍地之廣平者　邍音原道音導<lb/>
匡人中士四人史四人徒八人<lb/>
　註曰匡正也主正諸侯以法則<lb/>
○撢人中士四人史四人徒八人<lb/>
<pb n="15b"/>
　註曰撢人主撢序王意以語天下　李泰伯曰天下<lb/>
　之情欲上達故訓方氏之職設人主之志欲下通故<lb/>
　撢人之職設古者君民一體上下交孚而無壅遏之<lb/>
　患如此　撢音探語魚據反<lb/>
都司馬每都上士八人中士四人下士八人府二人史<lb/>
八人胥八人徒八十人<lb/>
　註曰都王子弟所封及三公采地也司馬主其軍賦<lb/>
　疏曰此王自以臣為司馬遥掌都内<lb/>
<pb n="16a"/>
○家司馬各使其臣以正於公司馬<lb/>
　註曰家卿大夫采地正猶聴也公司馬國司馬也卿<lb/>
　大夫之采地王不特置司馬各自使其家臣為司馬<lb/>
　主其地之軍賦往聴政於王之司馬王之司馬其以<lb/>
　王命來有事則曰國司馬<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註巻十七<lb/>
</p>
<p>
</p>
  </div>
</body>
</text>
</TEI>
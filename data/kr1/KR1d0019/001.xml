<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷一</head> <lb/>
    <p>
<pb n="1a"/>
欽定四庫全書<lb/>
　周禮述註卷一<lb/>
　　　　　　　　　　　　安溪李光坡撰<lb/>
　周禮六篇其冬官一篇缺漢藝文志序列於禮家後<lb/>
　人名之曰周禮周禮最後出盖秦自孝公已下用商<lb/>
　君之灋其政酷烈與周官相反故始皇禁挾書特疾<lb/>
　惡欲絶滅之搜求焚燒之獨悉漢文帝嘗召至魏文<lb/>
　侯時老樂工因得春官大司樂之章景帝子河間獻<lb/>
<pb n="1b"/>
　王好古學得周官五篇失其冬官一篇乃購千金不<lb/>
　得取攷工記以補其缺武帝求遺書得之藏於秘府<lb/>
　禮家諸儒皆莫之見哀帝時劉歆校理秘書始著於<lb/>
　録畧歆門人河南杜子春能通其讀鄭衆賈逵受業<lb/>
　於杜漢末馬融𫝊之鄭子𤣥𤣥所註行於世宋程子<lb/>
　張子甚尊信之朱子謂此經周公所作但當時行之<lb/>
　恐未能盡後聖雖復損益可也至若肆為排觝毁訾<lb/>
　之言則愚陋無知之人耳以冬官之缺五篇頗為諸<lb/>
<pb n="2a"/>
　儒所亂深疑其附離非實故仍舊本<lb/>
　　天官冢宰第一<lb/>
　　　坡聞之兄曰天者君也官猶司也冢宰所司者<lb/>
　　　君之事故曰天官宰者調和膳羞之名冢大也<lb/>
　　　君徳者萬化之本而飲食盡道者又君徳之本<lb/>
　　　也冢宰掌王之飲食男女之事使皆有其節度<lb/>
　　　此體信之道其為宰也大矣君正而推以均四<lb/>
　　　海不過用水火金木飲食必時合男女頒爵位<lb/>
<pb n="2b"/>
　　　必當年徳而萬物自育天地自位是調和膳羞<lb/>
　　　其事至小而實大其義至近而實逺以此名官<lb/>
　　　非喻也深哉知孔子無間於禹之心即得周公<lb/>
　　　立冢宰之意<lb/>
惟王建國<lb/>
　註曰建立也　疏曰自此至以為民極五句六官之<lb/>
　首同此序者以其建國設官為民不異故也<lb/>
辨方正位<lb/>
<pb n="3a"/>
　坡謂辨方辨其山林川澤邱陵墳衍原隰之方也正位<lb/>
　致日景求地中正王國之位也<lb/>
體國經野<lb/>
　坡謂體猶分也體國分五百里至百里五等之國也<lb/>
　經謂為之里數野都鄙之地也<lb/>
設官分職<lb/>
　鄭司農曰置冢宰司徒宗伯司馬司寇司空各有所<lb/>
　職而百事舉<lb/>
<pb n="3b"/>
以為民極<lb/>
　朱子曰極者標準之名　王次㸃曰宅中建國四方<lb/>
　輻凑至斯為極詩曰商邑翼翼四方之極是也設官<lb/>
　分職治教禮政刑事無不畢舉何往非民之極書曰<lb/>
　皇建其有極是也<lb/>
乃立天官冢宰使帥其屬而掌邦治<lb/>
　鄭司農曰邦治謂總六官之職也<lb/>
以佐王均邦國<lb/>
<pb n="4a"/>
　註曰佐助也　吕伯恭曰天之所以立君命相不過<lb/>
　欲均平天下之不平者爾令四海之内貴者貴賤者<lb/>
　賤士農工商鰥寡孤獨事事物物咸適其宜則均道<lb/>
　盡矣　帥音率後同輻音福<lb/>
治官之屬<lb/>
　疏曰别言此句與下六十官為總目不唯指此一經<lb/>
　而已<lb/>
大宰卿一人小宰中大夫二人宰夫下大夫四人上士<lb/>
<pb n="4b"/>
八人中士十有六人旅下士三十有二人<lb/>
　註曰變冢言大進退異名也百官總焉則謂之冢列<lb/>
　職於王則稱大冢大之上也山頂曰冢旅衆也下士<lb/>
　治衆事者自大宰至旅下士轉相輔貳皆王臣也王<lb/>
　之卿六命其大夫四命士以三命而下為差<lb/>
府六人史十有二人<lb/>
　註曰府治藏史掌書者凡府史皆其官長所自辟除<lb/>
　　陳君舉曰上之不可以為士下之不止於為農則<lb/>
<pb n="5a"/>
　任以府史之職　疏曰府史大例皆府少而史多而<lb/>
　府又在史上惟有御史百二十人特多而在府上以<lb/>
　其掌贊書數多也有府有史者以其當職事繁故也<lb/>
　有史無府者以其事少得史即足故也角人羽人等<lb/>
　直有府無史以其文書少而有稅物須藏之也腊人<lb/>
　食醫等府史俱無者以其専官行事更無所須故也<lb/>
　惟有天府一官特多於史以其所藏物重故也<lb/>
胥十有二人徒百有二十人<lb/>
<pb n="5b"/>
　註曰此民給徭役者若今衛士矣胥讀如諝謂其有<lb/>
　才知為什長　疏曰有胥必有徒胥為什長故也腊<lb/>
　人之類有徒無胥者得徒則足不假長帥也食醫之<lb/>
　類胥徒並無者専官行事不假胥徒也禮記王制云<lb/>
　下士視上農夫食九人禄足以代耕則府食八人史<lb/>
　食七人胥食六人徒食五人禄其官竝亞士故號庶<lb/>
　人在官者也　大音泰後皆放此諝音胥<lb/>
　　或問辨方正位體國之説異於註何也曰非敢臆<lb/>
<pb n="6a"/>
　　解據從大司徒成文也今試即是而推言之則見<lb/>
　　王者立國先辨方土民物之宜相民宅知利害而<lb/>
　　後正王國是其天下為家厚下安宅而不徒於一<lb/>
　　人計安享之利矣次之以體國經野則建邦設都<lb/>
　　以蕃王室以亂兆民指臂之勢成而中土永奠八<lb/>
　　字之中廣大精密規模宏逺焉註説雖善然緣文<lb/>
　　生義或偶未察於司徒之全文也　或問典命文<lb/>
　　夫夫無中下之别此序官則有中下大夫何也曰<lb/>
<pb n="6b"/>
　　疏云四命大夫自分為中下似若侯伯同七命子<lb/>
　　男同五命爵則有高下不同也曰註言士以三命<lb/>
　　而下為差信乎曰信王之士命數不著於典命惟<lb/>
　　大行人掌客職云士眂諸侯之卿禮參於典命所<lb/>
　　謂公之卿三命子男之卿再命則註信矣<lb/>
宫正上士二人中士四人下士八人府二人史四人胥<lb/>
四人徒四十人<lb/>
　註曰正長也宫正主宫中官之長<lb/>
<pb n="7a"/>
○宫伯中士二人下士四人府一人史二人胥二人徒二<lb/>
十人<lb/>
　疏曰伯長也主宫中卿大夫士之適子庶子凡六官<lb/>
　序官之灋其義有二一則以義類相從謂若宫正宫<lb/>
　伯同主宫中事膳夫庖人内外饔同主造食之類故<lb/>
　連類序之二則凡次序六十官不以官之尊卑為先<lb/>
　後皆以緩急為次第故此宫正之第士官為前内宰<lb/>
　等大夫官為後也<lb/>
<pb n="7b"/>
膳夫上士二人中士四人下士八人府二人史四人胥<lb/>
十有二人徒百有二十人<lb/>
　註曰膳之言善也今時美物曰珍膳膳夫食官之長<lb/>
　　禮庫曰宫正宫伯之下即以食官系之緣此事甚<lb/>
　繫利害非惟是養人主氣體専是正君之心防君之<lb/>
　欲記曰飲食男女人之大欲存焉使下之所共必以<lb/>
　之正人主雖欲少肆其欲亦不可得若無常制而共<lb/>
　之者惟求以投其好則縱欲何極若周官所共各有<lb/>
<pb n="8a"/>
　定灋又且一一闗渉冢宰冢宰得人則食官皆正誰<lb/>
　敢以四方珍味私投主欲古者格君心皆在此處<lb/>
○庖人中士四人下士八人府二人史四人賈八人胥<lb/>
四人徒四十人<lb/>
　註曰庖之言苞也裹肉曰苞苴賈主市買知物賈<lb/>
○内饔中士四人下士八人府二人史四人胥十人徒<lb/>
百人<lb/>
　註曰饔割亨煎和之稱　疏曰掌王后世子及宗廟<lb/>
<pb n="8b"/>
　皆在内之事<lb/>
○外饔中士四人下士八人府二人史四人胥十人徒<lb/>
百人<lb/>
　疏曰掌外祭祀及饗孤子耆老皆在外之事<lb/>
○亨人下士四人府一人史二人胥五人徒五十人<lb/>
　註曰主為内外饔煑肉者　賈音嘏亨普庚反註同<lb/>
　物賈之賈與價同<lb/>
甸師下士二人府一人史二人胥三十人徒三百人<lb/>
<pb n="9a"/>
　註曰郊外曰甸師猶長也甸師主共野物官之長<lb/>
　疏曰此官主地事不在地官者以其供野之薦又給<lb/>
　薪蒸以供亨飪故在此次亨人也徒三百人特多者<lb/>
　天子藉田千畝藉借此三百人耕耨故多也<lb/>
○獸人中士四人下士八人府二人史四人胥四人徒<lb/>
四十人<lb/>
○䱷人中士二人下士四人府二人史四人胥三十人<lb/>
徒三百人<lb/>
<pb n="9b"/>
　疏曰徒亦三百人者馬融云池塞苑囿取魚處多故也<lb/>
○鼈人下士四人府二人史二人徒十有六人<lb/>
○腊人下士四人府二人史二人徒二十人<lb/>
　疏曰註腊之言夕也或作久字久乃乾成義亦通<lb/>
　坡謂自甸師至此以備膳夫之食用六榖膳用六牲<lb/>
　珍用八物羞用百有二十品者也　䱷音魚腊音昔<lb/>
　食音嗣<lb/>
醫師上士二人下士四人府二人史二人徒二十人<lb/>
<pb n="10a"/>
　註曰醫師衆醫之長　疏曰醫亦有齊和飲食之類<lb/>
　故設在飲食之間也<lb/>
○食醫中士二人<lb/>
　註曰食有和齊藥之類　黄文叔曰秦醫和謂趙孟<lb/>
　曰國之大臣榮其寵禄全其大節有禍災興而無改<lb/>
　焉必受其咎今君至於淫以生疾主不能禦吾是以<lb/>
　云良臣將死也夫師之敎訓傅之徳義保其身體冢<lb/>
　宰之事也周冢宰必兼三公使其燥濕寒暑之不戒<lb/>
<pb n="10b"/>
　飲食起居之不節而疾生焉則何以為師保故食藥<lb/>
　之調適飲膳為詳而醫師奉王之事屬於冢宰豈可<lb/>
　苟而已哉<lb/>
○疾醫中士八人<lb/>
○瘍醫下士八人<lb/>
　註曰瘍創癕也<lb/>
○獸醫下士四人<lb/>
　註曰獸牛馬之類　瘍音羊後同創音瘡<lb/>
<pb n="11a"/>
酒正中士四人下士八人府二人史八人胥八人徒八十人<lb/>
　註曰酒正酒官之長<lb/>
○酒人奄十人女酒三十人奚三百人<lb/>
　奄精氣閉藏者不稱士則亦府史之類以奄為異也<lb/>
　女酒女奴曉酒者古者從坐男女沒入縣官為奴其<lb/>
　少才知者以為奚女酒三十人與奚為什長若胥徒<lb/>
　也奚三百人以其造酒故多也<lb/>
○漿人奄五人女漿十有五人奚百有五十人<lb/>
<pb n="11b"/>
○凌人下士二人府二人史二人胥八人徒八十人<lb/>
　註曰凌冰室也<lb/>
○籩人奄一人女籩十人奚二十人<lb/>
　註曰竹曰籩<lb/>
○醢人奄一人女醢二十人奚四十人<lb/>
　註曰醢豆實也不謂之豆此主醢豆不盡于醢也<lb/>
　疏曰天子豆百二十公四十侯伯三十二子男二十<lb/>
　四上大夫二十下大夫十六彼有膷臐膮胾炙膾之<lb/>
<pb n="12a"/>
　屬其數甚多是豆不盡盛醢而已<lb/>
○醯人奄二人女醯二十人奚四十人<lb/>
○鹽人奄二人女鹽二十人奚四十人<lb/>
○幂人奄一人女幂十人奚二十人<lb/>
　註曰以巾覆物曰幂　坡謂自酒正至此又以備膳<lb/>
　夫之飲用六清醤用百有二十罋者也　幂莫歴反<lb/>
　膷音香臐音熏膮音鴞胾音恣<lb/>
宫人中士四人下士八人府二人史四人胥八人徒八<lb/>
<pb n="12b"/>
十人<lb/>
　薛平仲曰太宰為人君身心之防自宫正至宫伯自<lb/>
　膳夫至腊人自酒正至幂人所以密邇於王者夫皆<lb/>
　王宫内人而猶未及于外也宫人掌六寢之脩而及<lb/>
　于四方之舍事掌舍而下又皆為王之㑹同于國外<lb/>
　者設焉則内外出入之際其為王躬之是保者始悉<lb/>
○掌舍下士四人府二人史四人徒四十人<lb/>
　註曰舍行所解止之處<lb/>
<pb n="13a"/>
○幕人下士一人府二人史二人徒四十人<lb/>
　註曰幕帷覆上者<lb/>
○掌次下士四人府四人史二人徒八十人<lb/>
　註曰次自修止之處　鄭剛中曰舍者久留之辭次<lb/>
　者暫止之義　幕武博反<lb/>
大府下大夫二人上士四人下士八人府四人史八人<lb/>
賈十有六人胥八人徒八十人<lb/>
　註曰大府為王治藏之長若今司農矣　疏曰洪範<lb/>
<pb n="13b"/>
　云一曰食二曰貨已上皆言飲食此次言貨賄故大<lb/>
　府在此也有賈者府官須有市買并須知物貨善惡<lb/>
　故也　禮庫曰自大府至外府掌守財賦<lb/>
○玉府上士二人中士四人府二人史二人工八人賈<lb/>
八人胥四人徒四十有八人<lb/>
　註曰工能攻玉者<lb/>
○内府中士二人府一人史二人徒十人<lb/>
　註曰内府主良貨賄藏在内者<lb/>
<pb n="14a"/>
○外府中士二人府一人史二人徒十人<lb/>
　註曰外府主泉藏在外者　大如字<lb/>
司㑹中大夫二人下大夫四人上士八人中士十有六<lb/>
人府四人史八人胥五人徒五十人<lb/>
　註曰㑹大計也司㑹主天下之大計計官之長若今<lb/>
　尚書　禮庫曰自司㑹至職歲掌㑹計財賦<lb/>
○司書上士二人中士四人府二人史四人徒八人<lb/>
　註曰司書主㑹計之簿書<lb/>
<pb n="14b"/>
○職内上士二人中士四人府四人史四人徒二十人<lb/>
　坡謂職内主賦入之簿書<lb/>
○職歲上士四人中士八人府四人史八人徒二十人<lb/>
　坡謂職歲主賦出之簿書謂之歲者歲計之也<lb/>
○職幣上士二人中士四人府二人史四人賈四人胥<lb/>
二人徒二十人<lb/>
○司裘中士二人下士四人府四人史四人徒四十人<lb/>
○掌皮下士四人府二人史四人徒四十人<lb/>
<pb n="15a"/>
　列職于此者皮幣相次也　陳君舉曰古之皮幣乃<lb/>
　國家所重天府所用甚廣故禮䞇皆以皮幣為主觀<lb/>
　當時皮事無所不㑹惟王不㑹故知出入之數極多<lb/>
　大較與貨賄相敵此所以亦屬宰府皆司㑹為之長<lb/>
　　㑹古外反<lb/>
内宰下大夫二人上士四人中士八人府四人史八人<lb/>
胥八人徒八十人<lb/>
　註曰内宰宮中官之長　陳君舉曰婦人女子常與<lb/>
<pb n="15b"/>
　至尊幽居九重人弗得見驕恣何所不至故使之分<lb/>
　職于六宫附屬于大宰而天官内宰春官世婦又得<lb/>
　以參檢其事與夫婦妾賤人自相使令而無畏忌者<lb/>
　不同矣漢髙愛戚夫人子留侯曰骨肉之間雖臣等<lb/>
　百人何益袁盎郤慎夫人坐文帝怒説以人彘乃從<lb/>
　使大臣得與内事其如是乎<lb/>
○内小臣奄上士四人史二人徒八人<lb/>
　註曰奄稱士者異其賢　李氏曰周禮其餘奄皆不<lb/>
<pb n="16a"/>
　命也唯内小臣則有奄上士四人而已夫宦官指其<lb/>
　居次則或在帷薄之内論其職掌則或聞牀笫之言<lb/>
　固不可以詘辱俊乂渾淆男子其用奄人是乃制事<lb/>
　之宜　徐氏曰王左右前後罔非正人使王出入起<lb/>
　居罔有不欽後世尚有講明此事者若后之左右前<lb/>
　後擇人而任之則千載之曠事無有明君賢相念及<lb/>
　于此何也閨門出治之原闗雎王化之始有内聖外<lb/>
　王之學者必不忽于斯<lb/>
<pb n="16b"/>
○閽人王宫每門四人囿游亦如之<lb/>
　註曰閽人司昏晨以啓閉者刑人墨者使守門囿御<lb/>
　苑也游離宫也<lb/>
○寺人王之正内五人<lb/>
　寺之言侍奄人也故寺人披自稱刑人正内后之路<lb/>
　寢也若王之路寢不稱内<lb/>
○内豎倍寺人之數<lb/>
　註曰豎未冠者之官名<lb/>
<pb n="17a"/>
九嬪<lb/>
　註曰嬪婦也昏義曰古者天子后立六宫三夫人九<lb/>
　嬪二十七世婦八十一御妻以聽天下之内治以明<lb/>
　章婦順故天下内和而家理也不列夫人于此官者<lb/>
　夫人之于后猶三公之于王坐而論婦禮無官職<lb/>
○世婦<lb/>
　註曰不言數者君子不苟于色有婦德者充之無則闕<lb/>
○女御<lb/>
<pb n="17b"/>
　註曰昏義所謂御妻御猶進也侍也<lb/>
○女祝四人奚八人<lb/>
○女史八人奚十有六人<lb/>
　劉執中曰女史八人葢擇嬪御之賢者為之　鄭剛<lb/>
　中曰古者天子有史官左記言右記動故為天子者<lb/>
　不敢有過舉后與王同體言動不謹則家道不齊無<lb/>
　以舉天下之内治故有女史　嬪皮賓反後同<lb/>
典婦功中士二人下士四人府二人史四人工四人賈<lb/>
<pb n="18a"/>
　四人徒二十人<lb/>
　註曰典主也典婦功者主婦人絲枲功官之長<lb/>
○典絲下士二人府二人史二人賈四人徒十有二人<lb/>
○典枲下士二人府二人史二人徒二十人<lb/>
　枲絲里反後同<lb/>
内司服奄一人女御二人奚八人<lb/>
　註曰内司服主宫中裁縫官之長有女御者以衣服<lb/>
　進或當于王廣其禮使無色過<lb/>
<pb n="18b"/>
○縫人奄二人女御八人女工八十人奚三十人<lb/>
○染人下士二人府二人史二人徒二十人<lb/>
○追師下士二人府一人史二人徒四人<lb/>
　註曰追治玉石之名<lb/>
○屨人下士二人府一人史一人工八人徒四人<lb/>
　疏曰追師専掌婦人首服此兼男子屨舄者下體賤故<lb/>
　同在此官也　追丁回反一曰雕舄音昔<lb/>
夏采下士四人史一人徒四人<lb/>
<pb n="19a"/>
　註曰夏采夏翟羽色禹貢徐州貢夏翟之羽有虞氏<lb/>
　以為緌後世或無故染鳥羽象而用之謂之夏采<lb/>
　坡謂自治官之屬至此辨其内外之職名次其爵秩<lb/>
　之貴賤列其正師司旅之多寡等其府史胥徒之繁<lb/>
　簡則設官之事也後倣此　夏户雅反緌如誰反<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷一<lb/>
</p>
<p>
</p>
  </div>
</body>
</text>
</TEI>
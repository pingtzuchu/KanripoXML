<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷十八</head> <lb/>
    <p>
<pb n="1a"/>
欽定四庫全書<lb/>
　周禮述註卷十八<lb/>
　　　　　　　　　　　　　安溪李光坡撰<lb/>
○大司馬之職掌建邦國之九灋以佐王平邦國<lb/>
　註曰平成也正也<lb/>
制畿封國以正邦國<lb/>
　徐氏曰制九服之畿封五等之國則地之大小正<lb/>
設儀辨位以等邦國<lb/>
<pb n="1b"/>
　註曰儀謂諸侯及諸臣之儀辨别也别尊卑之位<lb/>
進賢興功以作邦國<lb/>
　註曰興猶舉也作起也　鄭剛中曰見於徳行之謂<lb/>
　賢見於事業之謂功賢可尊也受七命者進為八命<lb/>
　之牧受八命者進為九命之伯功可錄也或加之以<lb/>
　地或進之以律進其賢者則不賢者自礪興其功者<lb/>
　則無功者知奮邦國可作<lb/>
建牧立監以維邦國<lb/>
<pb n="2a"/>
　註曰牧州牧也監監一國謂君也維猶連結也<lb/>
制軍詰禁以糾邦國<lb/>
　註曰詰猶窮治也糾猶正也　坡謂制之詰之皆王<lb/>
　也軍大國三軍次國二軍小國一軍也禁如葵丘五<lb/>
　禁之類鄭剛中曰有軍以馭其亂有禁以詰其違則<lb/>
　邦國可糾矣<lb/>
施貢分職以任邦國<lb/>
　註曰職謂職税也任猶事也事以其力之所堪<lb/>
<pb n="2b"/>
簡稽鄉民以用邦國<lb/>
　註曰簡謂比數之稽猶計也<lb/>
均守平則以安邦國<lb/>
　註曰諸侯有土地者均之尊者守大卑者守小則灋<lb/>
　也　疏曰平則者謂五等職貢之等皆有常灋　坡<lb/>
　謂上言制畿封國此則均其所守使之有大小之差<lb/>
　也上言施貢分職此則平其灋則使之有輕重之等<lb/>
　也<lb/>
<pb n="3a"/>
比小事大以和邦國<lb/>
　註曰比猶親使大國親小國小國事大國相合和也<lb/>
　　坡謂制畿封國分土也大小不同禮亦異數故設<lb/>
　儀辨位以等之位必稱徳則人知自奮故進賢興功<lb/>
　以作之徳足長人則加命為侯伯故建牧立監牧監<lb/>
　立以維邦國則上下無離心有軍有禁以糾邦國則<lb/>
　上下無悖志而奉上急公可以任之用之矣均守平<lb/>
　則則内得其分比小事大則外通其情而凡任之用<lb/>
<pb n="3b"/>
　之者皆有常灋天子牧伯無過於取四方小侯無過<lb/>
　於共則安則和也　監古銜反比毗志反<lb/>
以九伐之灋正邦國<lb/>
　註曰諸侯有違王命則出兵以征伐之所以正之也<lb/>
　諸侯之于國如樹木之有根本是以言伐云<lb/>
馮弱犯寡則眚之<lb/>
　註曰馮猶乘陵也言不字小而侵侮之眚猶人眚瘦<lb/>
　也王霸記曰四面削其地<lb/>
<pb n="4a"/>
賊賢害民則伐之<lb/>
　註曰春秋傳曰觕者曰侵精者曰伐又曰有鐘鼓曰<lb/>
　伐則伐者兵入其境鳴鐘鼓以往所以聲其罪<lb/>
暴内陵外則壇之<lb/>
　註曰内謂其國外謂諸侯壇讀如同墠之墠王霸記<lb/>
　曰置之空墠之地𤣥謂置之空墠之地以出其君更<lb/>
　立其次賢者　疏曰暴内即上云賊賢害民是也陵<lb/>
　外即上云馮弱犯寡是也上二文各有其一故伐之<lb/>
<pb n="4b"/>
　眚之不奪其位此則内外之惡兼有故壇之奪其位<lb/>
　立其次賢<lb/>
野荒民散則削之<lb/>
　註曰荒蕪也田不治民不附削其地明其不能有<lb/>
負固不服則侵之<lb/>
　註曰負猶恃也固險可依以固者也不服不事大也<lb/>
　侵之者兵加其竟而已用兵淺者詩曰密人不恭敢<lb/>
　距大邦<lb/>
<pb n="5a"/>
賊殺其親則正之<lb/>
　註曰正之者執而治其罪王霸記曰正殺之也春秋<lb/>
　僖二十八年冬晉人執衛侯歸之于京師坐殺其弟<lb/>
　叔武　疏曰正者執而治其罪未必即是殺也<lb/>
放弑其君則殘之<lb/>
　註曰放逐也殘殺也王霸記曰殘滅其為惡　坡謂<lb/>
　放如鄭突之出忽弑如楚商臣之弑頵皆放弑其君<lb/>
　而自立者也此經専指諸侯之事而若季氏逐昭崔<lb/>
<pb n="5b"/>
　杼弑莊之類亦在所殘焉<lb/>
犯令陵政則杜之<lb/>
　註曰令命也王霸記曰犯令者違命也陵政者輕政<lb/>
　灋不循也杜之者杜塞使不得與鄰國交通　坡謂<lb/>
　用兵侵而不服則伐之伐而不服則圍之上文言侵<lb/>
　伐此言杜意即圍也盖革制度者為叛叛者君討令<lb/>
　諸侯環之杜塞使不通<lb/>
外内亂鳥獸行則滅之<lb/>
<pb n="6a"/>
　註曰王霸記曰悖人倫外内無以異於禽獸不可親<lb/>
　百姓則誅滅去之也曲禮曰夫惟禽獸無禮故父子<lb/>
　聚麀　坡謂九者之序以王灋所加為先後曰眚曰<lb/>
　伐曰壇差重者在先曰殘曰杜曰滅至重者在後曰<lb/>
　削曰侵曰正輕者在中盖前三者則害及於人次三<lb/>
　者虐止其國至後三者則滅紀灋而窮人欲矣　馮<lb/>
　皮冰反壇音善行下孟反觕音粗竟境同頵於倫反<lb/>
正月之吉始和布政于邦國都鄙乃縣政象之灋于象<lb/>
<pb n="6b"/>
魏使萬民觀政象挾日而斂之<lb/>
　疏曰布政謂上九灋九伐并下凡令以下皆此時布<lb/>
　之　縣音懸<lb/>
乃以九畿之籍施邦國之政職方千里曰國畿其外方五<lb/>
百里曰侯畿又其外方五百里曰甸畿又其外方五百<lb/>
里曰男畿又其外方五百里曰采畿又其外方五百里<lb/>
曰衛畿又其外方五百里曰蠻畿又其外方五百里曰<lb/>
夷畿又其外方五百里曰鎮畿又其外方五百里曰蕃<lb/>
<pb n="7a"/>
畿<lb/>
　註曰畿猶限也自王城以外五千里為界有分限者<lb/>
　九籍其禮差之書也政職所共王政之職謂賦税也<lb/>
　　疏曰侯者候也為王伺候非常也甸者為王治田<lb/>
　以出賦貢男者任也任王之職事采者采取美物以<lb/>
　共王衛者為王衛守蠻者縻也以近夷狄縻係之以<lb/>
　政敎自此以上六服是中國之九州自此已外是夷<lb/>
　狄之諸侯此蠻服出大行人云要服亦一也言要者<lb/>
<pb n="7b"/>
　亦見要束以文教也夷者以夷狄而得夷稱也鎮者<lb/>
　盖中國稍逺理須鎮守蕃者以其最逺故得蕃屏之<lb/>
　稱此三服總號蕃服故大行人云九州之外謂之蕃<lb/>
　國世一見指此三服也　坡謂此經即施貢分職以<lb/>
　任邦國也下文令賦即簡稽鄉民以用邦國也九灋<lb/>
　皆經理諸侯之政惟此二事則王所得於諸侯者故<lb/>
　特詳之　蕃藩同要於遥反<lb/>
凡令賦以地與民制之上地食者參之二其民可用者<lb/>
<pb n="8a"/>
家三人中地食者半其民可用者二家五人下地食者<lb/>
參之一其民可用者家二人<lb/>
　註曰賦給軍用者也令邦國之賦亦以地之美惡民<lb/>
　之衆寡為制如六遂矣鄭司農云上地謂肥美田也<lb/>
　食者參之二假令一家有三頃嵗種二頃休其一頃<lb/>
　下地食者參之一田薄惡者所休多　疏曰此文承<lb/>
　上邦國之下而云令賦是還據邦國諸侯而説也<lb/>
　坡謂此徴兵邦國之制朱子曰賦兵也古者以田賦<lb/>
<pb n="8b"/>
　出兵故謂兵為賦或曰孟子云請野九一國中什一<lb/>
　是諸侯亦有鄉遂都鄙也鄉遂都鄙兵制多少不同<lb/>
　而天子調𤼵國兵槩如鄉遂不已悉乎曰凡天子六<lb/>
　軍大國三軍次國二軍小國一軍皆以鄉言之而甸<lb/>
　稍縣都不與焉即天子調兵於侯無過其鄉之軍耳<lb/>
　故九灋云簡稽鄉民以用邦國斯其是也若諸侯有<lb/>
　遍境出灋斯乃非常之變不為令<lb/>
中春敎振旅司馬以旗致民平列陳如戰之陳<lb/>
<pb n="9a"/>
　註曰以旗者立旗期民於其下也兵者守國之備孔<lb/>
　子曰以不敎民戰是謂棄之兵者凶事不可空設因<lb/>
　蒐狩而習之凡師出曰治兵入曰振旅皆習戰也四<lb/>
　時各教民以其一焉春習振旅兵入收衆専於農平<lb/>
　猶正也<lb/>
○辨鼓鐸鐲鐃之用王執路鼓諸侯執賁鼓軍將執晉<lb/>
鼓師帥執提旅帥執鼙卒長執鐃兩司馬執鐸公司馬<lb/>
執鐲<lb/>
<pb n="9b"/>
　註曰鼓人職曰以路鼓鼓鬼享以賁鼓鼓軍事以晉<lb/>
　鼓鼓金奏以金鐃止鼓以金鐸通鼓以金鐲節鼓鄭<lb/>
　司農云辨鼓鐸鐲鐃之用謂鉦鐸之屬鐲讀如濁其<lb/>
　原之濁鐃讀如讙嘵之嘵提讀如攝提之提謂馬上<lb/>
　鼓有曲木提持鼓立馬髦上者故謂之提杜子春云<lb/>
　公司馬謂五人為伍伍之司馬也𤣥謂王不執賁鼓<lb/>
　尚之於諸侯也伍長謂之公司馬者雖卑同其號<lb/>
　疏曰此春夏秋三時各教其一必春辨鼓鐸者鼓雷<lb/>
<pb n="10a"/>
　之類象中春雷𤼵聲於外<lb/>
○以敎坐作進退疾徐疏數之節<lb/>
　註曰習戰灋　疏曰按下大閲禮中軍以鼙令鼓已<lb/>
　下有此坐作等之節彼大閲具言於此畧　中音仲<lb/>
　陳直覲反鐲音濁鐃閙平聲賁扶云反數音朔蒐所<lb/>
　留反鉦音征嘵女交反<lb/>
遂以蒐田有司表貉誓民鼓遂圍禁火弊獻禽以祭社<lb/>
　註曰春田為蒐有司大司徒也掌大田役治徒庶之<lb/>
<pb n="10b"/>
　政令表貉立表而貉祭也誓民誓以犯田灋之罰也<lb/>
　誓曰無干車無自後射立旌遂圍禁旌弊争禽而不<lb/>
　審者罰以假馬禁者虞衡守禽之厲禁也既誓令鼓<lb/>
　而圍之遂蒐田火弊火止也春田主用火因焚萊除<lb/>
　陳草皆殺而火止獻猶致也屬也田止虞人植旌衆<lb/>
　皆獻其所獲禽焉詩云言私其豵獻肩于公春田主<lb/>
　祭社者土方施生也鄭司農云貉讀為禡禡謂師祭<lb/>
　也書亦或為禡　疏曰蒐搜也春時鳥獸字乳搜擇<lb/>
<pb n="11a"/>
　取不孕任者故以蒐為名誓民即大閲羣吏聽誓于<lb/>
　陳前鼓者即中軍以鼙令鼓鼓人三鼓以下　坡謂<lb/>
　穀梁傳曰四時之田皆為宗廟之事是因祭方田也<lb/>
　而因田有祭未見他文焉且此祭社與月令仲春命<lb/>
　民社正同可謂非常祭乎然惟冬夏言享廟而春言<lb/>
　社秋言祊者春為民祈秋為民報重民敬祀互見為<lb/>
　義耳正祭在四孟王制孔疏詳之始終可疑今以經<lb/>
　為正　貉禡竝莫駕反祊音方<lb/>
<pb n="11b"/>
中夏敎茇舍如振旅之陳羣吏撰車徒讀書契辨號名<lb/>
之用<lb/>
　註曰茇讀如萊沛之沛茇舍草止之也軍有草止之<lb/>
　灋撰讀曰算算車徒謂數擇之也讀書契以簿書校<lb/>
　錄軍實之凡要　黃文叔曰號名為夜事今軍夜有<lb/>
　號註以為徽識披之以備死事夫徽識綴於膊上夜<lb/>
　事將何以辨<lb/>
○帥以門名縣鄙各以其名家以號名鄉以州名野以<lb/>
<pb n="12a"/>
邑名百官各象其事以辨軍之夜事<lb/>
　帥謂軍將及師帥旅帥至伍長也以門名者軍將皆<lb/>
　命卿古者軍將盖為營治於國門魯有東門襄仲宋<lb/>
　有桐門右師皆上卿為軍將者也縣鄙謂公邑大夫<lb/>
　也家謂食采地者之臣也鄉以州名即六鄉也野以<lb/>
　邑名即六遂也百官以其職從王者夜事戒夜守之<lb/>
　事草止者慎於夜於是主别其部職<lb/>
○其他皆如振旅<lb/>
<pb n="12b"/>
　王光逺曰若平列陳與夫以敎坐作進退疾徐疏數<lb/>
　之節皆然　中音仲撰息轉反識音志<lb/>
遂以苖田如蒐之灋車弊獻禽以享礿<lb/>
　註曰夏田為苖擇取不孕仕者若治苖去不秀實者<lb/>
　云車弊驅獸之車止也夏田主用車示所取物希皆<lb/>
　殺而車止王制曰天子殺則下大綏諸侯殺則下小<lb/>
　綏大夫殺則止佐車佐車止則百姓田獵礿宗廟之<lb/>
　夏祭也冬夏田主于祭宗廟者隂陽始起象神之在<lb/>
<pb n="13a"/>
　内　王光逺曰夏田為苖除禽獸之害而已如蒐之<lb/>
　灋則其它表貉誓民鼓遂圍禁之類皆與蒐同享礿<lb/>
　則所謂以禴夏享先王　礿餘若反<lb/>
中秋敎治兵如振旅之陳<lb/>
　疏曰言敎治兵者凡兵出曰治兵入曰振旅春以入<lb/>
　兵為名尚農事秋以出兵為名秋嚴尚威故也<lb/>
○辨旗物之用王載大常諸侯載旂軍吏載旗師都載<lb/>
旜鄉遂載物郊野載旐百官載旟各書其事與其號焉<lb/>
<pb n="13b"/>
其他皆如振旅<lb/>
　軍吏諸軍帥也師都孤卿也鄉遂六鄉六遂也郊野<lb/>
　公邑之吏也百官大夫士也凡旌旗有軍旅者畫異<lb/>
　物無者帛而已書當為畫事也號也皆畫以雲氣<lb/>
　疏曰各書其事與其號者即仲夏百官各象其事及<lb/>
　號名之等此秋雖不具辨號名亦畧舉之見四時皆<lb/>
　有此物也　中音仲書音畫<lb/>
遂以獮田如蒐田之灋羅弊致禽以祀祊<lb/>
<pb n="14a"/>
　註曰秋田為獮獮殺也羅弊網止也秋田主用㒺中<lb/>
　殺者多也皆殺而㒺止祊當為方聲之誤也秋田主<lb/>
　祭四方報成萬物詩曰以社以方　獮息淺反祊音<lb/>
　方中丁丈反<lb/>
中冬敎大閲<lb/>
　註曰春辨鼓鐸夏辨號名秋辨旗物至冬大閲簡軍<lb/>
　實凡頒旗物以出軍之旗則如秋以尊卑之常則如<lb/>
　冬司常佐司馬時也大閲備軍禮而旌旗不如出軍<lb/>
<pb n="14b"/>
　之時空辟實　疏曰春辨鼓鐸以下見春夏秋各敎<lb/>
　其一至冬大閲之時總教之<lb/>
○前期羣吏戒衆庶修戰灋<lb/>
　註曰羣吏鄉師以下<lb/>
○虞人萊所田之野為表百步則一為三表又五十步<lb/>
為一表田之日司馬建旗于後表之中羣吏以旗物鼓<lb/>
鐸鐲鐃各帥其民而致質明弊旗誅後至者乃陳車徒<lb/>
如戰之陳皆坐<lb/>
<pb n="15a"/>
　註曰鄭司農云虞人萊所田之野芟除其草萊令車<lb/>
　得驅馳詩曰田卒汙萊𤣥謂萊芟除可陳之處後表<lb/>
　之中五十步表之中央表所以識正行列也四表積<lb/>
　二百五十步左右之廣當容三軍步數未聞致致之<lb/>
　司馬質正也弊仆也皆坐當聽誓　疏曰月令司徒<lb/>
　北面以誓之此經云司馬建旗於後表之中車徒皆<lb/>
　坐則此於可陳之中從南頭立表以北頭為後表也<lb/>
○羣吏聽誓于陳前斬牲以左右徇陳曰不用命者斬<lb/>
<pb n="15b"/>
之<lb/>
　註曰羣吏諸軍帥也陳前南面向表也月令季秋天<lb/>
　子教于田獵以習五戎司徒搢扑北面以誓之此大<lb/>
　閲禮實正嵗之中冬而説季秋之政於周為中冬為<lb/>
　月令者失之矣斬牲者小子也凡誓之大畧甘誓湯<lb/>
　誓之屬是也　疏曰羣吏聽誓于陳前者士卒皆於<lb/>
　後表北面坐羣吏諸軍帥皆在士卒前南面立以聽<lb/>
　誓<lb/>
<pb n="16a"/>
○中軍以鼙令鼓鼓人皆三鼓司馬振鐸羣吏作旗車<lb/>
徒皆作鼓行鳴鐲車徒皆行及表乃止三鼓摝鐸羣吏<lb/>
弊旗車徒皆坐<lb/>
　註曰中軍中軍之將也天子六軍三三而居一偏羣<lb/>
　吏既聽誓各復其部曲中軍之將令鼓鼓以作其士<lb/>
　衆之氣也鼓人者中軍之將師帥旅帥也司馬兩司<lb/>
　馬也振鐸以作衆作起也既起鼓人擊鼓以行之伍<lb/>
　長鳴鐲以節之伍長一曰公司馬及表自後表前至<lb/>
<pb n="16b"/>
　第二表也三鼓者鼓人也鄭司農云摝讀如弄𤣥謂<lb/>
　如涿鹿之鹿掩上振之為摝摝者止行息氣也司馬<lb/>
　灋曰鼓聲不過閶鼙聲不過闒鐸聲不過琅　疏曰<lb/>
　此經總說聽誓既已將欲向南第二表象戰陳初𤼵<lb/>
　面敵此即中春振旅疾徐坐起之事一也中軍者此<lb/>
　六軍三軍居一偏皆自有中軍也<lb/>
○又三鼓振鐸作旗車徒皆作鼓進鳴鐲車驟徒趨及<lb/>
表乃止坐作如初<lb/>
<pb n="17a"/>
　註曰趨者赴敵尚疾之漸也春秋傳曰先人有奪人<lb/>
　之心及表自第二前至第三<lb/>
○乃鼓車馳徒走及表乃止<lb/>
　註曰及表自第三前至前表<lb/>
○鼓戒三闋車三𤼵徒三刺<lb/>
　註曰鼓戒戒攻敵鼓壹闋車壹轉徒壹刺三而止象<lb/>
　敵服　鄭剛中曰凡此萊野立表仆旗聽誓鼓行以<lb/>
　至於擊刺如戰之陳皆四時敎戰之常灋不於振旅<lb/>
<pb n="17b"/>
　茇舍治兵述之獨詳具於此盖以明其為大閲故也<lb/>
○乃鼓退鳴鐃且郤及表乃止坐作如初<lb/>
　註曰鐃所以止鼓軍退卒長鳴鐃以和衆鼓人為止<lb/>
　之也退自前表至後表鼓鐸則同習戰之禮出入一<lb/>
　也異者廢鐲而鳴鐃　疏曰此言乃鼓退者謂至南<lb/>
　表軍吏及士卒囘身向北更從南為始也鳴鐃且郤<lb/>
　者此鳴鐃且郤據初至南表退軍之時象在軍軍退<lb/>
　亦鳴鐃　中音仲摝音鹿闋苦穴反辟音避閶吐剛<lb/>
<pb n="18a"/>
　反闒吐獵反<lb/>
遂以狩田以旌為左右和之門羣吏各帥其車徒以敘<lb/>
和出左右陳車徒有司平之旗居卒間以分地前後有<lb/>
屯百步有司巡其前後險野人為主易野車為主<lb/>
　註曰冬田為狩言守取之無所擇也軍門曰和今謂<lb/>
　之壘門立兩旌以為之敘和出用次第出和門也左<lb/>
　右或出而左或出而右有司平之鄉師居門正其出<lb/>
　入之行列也旗軍吏所載分地調其部曲疏數前後<lb/>
<pb n="18b"/>
　有屯百步車徒異羣相去之數也車徒畢出和門鄉<lb/>
　師又巡其行陳鄭司農云險野人為主人居前易野<lb/>
　車為主車居前　疏曰此一經總論敎戰訖入防田<lb/>
　獵之事故云遂以狩田也以旌為左右和之門者六<lb/>
　軍分三軍各處東西為左右各為一門旗居卒間者<lb/>
　軍吏各領已之士卒執旗以表之<lb/>
○既陳乃設驅逆之車有司表貉于陳前<lb/>
　註曰驅驅出禽獸使趨田者也逆逆要不得令走設<lb/>
<pb n="19a"/>
　此車者田僕也<lb/>
○中軍以鼙令鼓鼓人皆三鼓羣司馬振鐸車徒皆作<lb/>
遂鼓行徒銜枚而進大獸公之小禽私之獲者取左耳<lb/>
　註曰羣司馬謂兩司馬也枚如箸銜之有繣結項中<lb/>
　軍灋止語為相疑惑也進行也鄭司農云大獸公之<lb/>
　輸之於公小禽私之以自畀也詩云言私其豵獻肩<lb/>
　于公一嵗為豵二嵗為豝三嵗為特四嵗為肩五嵗<lb/>
　為慎此明其獻大者於公自取其小者𤣥謂慎讀為<lb/>
<pb n="19b"/>
　麎爾雅曰豕生三曰豵豕牝曰豝麋牡曰麎獲得也<lb/>
　得禽獸者取左耳當以計功<lb/>
○及所弊鼓皆駴車徒皆譟<lb/>
　註曰鄭司農云及所弊至所弊之處𤣥謂至所弊之<lb/>
　處田所當於止也天子諸侯蒐狩有常至其常處吏<lb/>
　士鼓譟象攻敵尅勝而喜也疾雷擊鼓曰駴譟讙也<lb/>
　書曰前師乃鼓䵾譟亦謂喜也<lb/>
○徒乃弊致禽饁獸于郊入獻禽以享烝<lb/>
<pb n="20a"/>
　註曰徒乃弊徒止也冬田主用衆物多衆得取也致<lb/>
　禽饁獸于郊聚所獲禽因以祭四方神於郊月令季<lb/>
　秋天子既田命主祠祭禽四方是也入又以禽祭宗<lb/>
　廟　疏曰致禽饁獸于郊者謂因田過郊之神位而<lb/>
　饋之　坡謂夏冬無外祀故夏惟曰享礿冬惟曰享<lb/>
　烝春秋則有二社與祠嘗而外祀惟社有田郊特牲<lb/>
　曰惟為社田國人畢作然春秋惟著社方者乃舉外<lb/>
　以包内或是親祠嘗而先社如左氏所云后稷親而<lb/>
<pb n="20b"/>
　先帝耳四時之田皆為宗廟之事鄭豐卷欲祭請田<lb/>
　是也既為祭有田然則田在仲月則祭在仲月明矣<lb/>
　鄭子入於晏子春秋言正祭在孟月遂以此四祀為<lb/>
　因田而祭不攷宗伯甸祝凡田歸僅曰饁獸于郊舍<lb/>
　奠于祖廟而無社方礿烝之文乎因傳以改經微少<lb/>
　失矣　駴胡楷反譟素報反要於遥反繣戸卦反麎<lb/>
　音辰䵾音符<lb/>
及師大合軍以行禁令以救無辜伐有罪<lb/>
<pb n="21a"/>
　註曰師所謂王巡守若㑹同司馬起師合軍以從所<lb/>
　以威天下行其政也不言大者未有敵不尚武<lb/>
○若大師則掌其戒令涖大卜帥執事涖釁主及軍器<lb/>
　註曰大師王出征伐也涖臨也臨大卜卜出兵吉凶<lb/>
　也司馬灋曰上卜下謀是謂參之主謂遷廟之主及<lb/>
　社主在軍者也軍器鼓鐸之屬凡師既受甲迎主于<lb/>
　廟及社主祝奉以從殺牲以血塗主及軍器皆神之<lb/>
　　疏曰案小子職云釁邦器及軍器彼官釁之而大<lb/>
<pb n="21b"/>
　司馬臨之<lb/>
○及致建大常比軍衆誅後至者<lb/>
　註曰致鄉師致民於司馬比校次之也<lb/>
○及戰巡陳眂事而賞罰<lb/>
　註曰事謂戰功也<lb/>
○若師有功則左執律右秉鉞以先愷樂獻于社<lb/>
　註曰功勝也律所以聴軍聲鉞所以為將威也先猶<lb/>
　道也兵樂曰愷獻於社獻功於社也司馬灋曰得意<lb/>
<pb n="22a"/>
　則愷樂愷歌示喜也鄭司農云故城濮之戰春秋傳<lb/>
　曰振旅愷以入于晉<lb/>
○若師不功則厭而奉主車<lb/>
　註曰鄭司農云厭謂厭冠喪服也軍敗則以喪禮故<lb/>
　秦伯之敗于殽也春秋傳曰秦伯素服郊次鄉師而<lb/>
　哭𤣥謂厭伏冠也奉猶送也送主歸於廟與社<lb/>
○王弔勞士庶子則相<lb/>
　註曰師敗王親弔士庶子之死者勞其傷者則相王<lb/>
<pb n="22b"/>
　之禮庶子卿大夫之子從軍者或謂之庶士　厭於<lb/>
　涉反勞力報反相息亮反從才用反道音𨗳鄉師之<lb/>
　鄉許亮反<lb/>
大役與慮事屬其植受其要以待攷而賞誅<lb/>
　註曰大役築城邑也鄭司農云國有大役大司馬與<lb/>
　謀慮其事也植謂部曲將吏故宋城春秋傳曰華元<lb/>
　為植巡功屬謂聚㑹之也要者簿書也攷謂攷校其<lb/>
　功𤣥謂慮事者封人也於有役司馬與之植築城楨<lb/>
<pb n="23a"/>
　也屬賦丈尺與其用人數　與音預註同與其如字<lb/>
　屬音燭植直吏反楨音貞<lb/>
大㑹同則帥士庶子而掌其政令<lb/>
　註曰帥師以從王<lb/>
若大射則合諸侯之六耦<lb/>
　註曰大射王將祭射于射宫以選賢也王射三侯以<lb/>
　諸侯為六耦　疏曰大射是將祭而射故用諸侯為<lb/>
　六耦若賔射射人亦用六耦但不用諸侯當用卿大<lb/>
<pb n="23b"/>
　夫為之燕射三耦自然用卿大夫已下為之<lb/>
大祭祀饗食羞牲魚授其祭<lb/>
　註曰牲魚魚牲也祭謂尸賓所以祭也鄭司農云司<lb/>
　馬主進魚牲　食音嗣<lb/>
大喪平士大夫<lb/>
　註曰平者正其職與其位　疏曰必使司馬為之者<lb/>
　司馬之屬有司士主羣吏今王喪不得使司士故司<lb/>
　馬平之也<lb/>
<pb n="24a"/>
喪祭奉詔馬牲<lb/>
　註曰王喪之以馬祭者盖遣奠也奉猶送也送之至<lb/>
　墓告而藏之<lb/>
○小司馬之職掌<lb/>
　註曰此下字脱滅札爛文闕漢興求之不得遂無識<lb/>
　其數者<lb/>
凡小祭祀㑹同饗射師田喪紀掌其事如大司馬之灋<lb/>
○軍司馬<hi>闕</hi>
<pb n="24b"/>
○輿司馬<hi>闕</hi>
○行司馬<hi>闕</hi>
　疏曰軍司馬當下大夫四人輿司馬當上士八人行<lb/>
　司馬當中士十六人餘官皆無異稱此獨有之者以<lb/>
　軍事是重故特生别名<lb/>
○司勲掌六鄉賞地之灋以等其功<lb/>
　註曰賞地賞田也在逺郊之内屬六鄉焉等猶差也<lb/>
　以功大小為差<lb/>
<pb n="25a"/>
王功曰勲<lb/>
　註曰輔成王業<lb/>
國功曰功<lb/>
　註曰保全國家<lb/>
民功曰庸<lb/>
　註曰灋施於民<lb/>
事功曰勞<lb/>
　註曰以勞定國　鄭剛中曰事功者或從主事或任<lb/>
<pb n="25b"/>
　國事或有所營為或有所創制黽勉從之不畏其適<lb/>
　我也勞者經營艱苦之意也<lb/>
治功曰力<lb/>
　註曰制灋成治　鄭剛中曰治功者或平水土或辟<lb/>
　草萊或任土地或疏導溝洫力謂其用力以作為也<lb/>
戰功曰多<lb/>
　註曰尅敵出奇若韓信陳平司馬灋曰上多前虜<lb/>
　鄭剛中曰多者算數過人之義人算其一我算其十<lb/>
<pb n="26a"/>
　人算其百我算其千出竒無窮人莫能測以多算勝<lb/>
　者斯可以為戰功矣　坡謂六者之序自君而民而<lb/>
　事也本末偏全各有次第<lb/>
凡有功者銘書於王之大常祭於大烝司勲詔之<lb/>
　註曰銘之言名也生則書于王旌以識其人與其功<lb/>
　也死則於烝先王祭之詔謂告其神以辭也盤庚告<lb/>
　其卿大夫曰兹予大享于先王爾祖其從與享之是<lb/>
　也今漢祭功臣於廟庭　疏曰詔之謂詔司常書之<lb/>
<pb n="26b"/>
　又以辭使春官告神　王介甫曰大烝冬之大享當<lb/>
　是時百物皆報焉祭有功宜矣<lb/>
○大功司勲藏其貳<lb/>
　註曰貳猶副也功書藏於天府又副於此者以其主<lb/>
　賞　坡謂天府無藏功書之文所謂貳貳司常也盖<lb/>
　凡有功者書於大常大功則既書大常司勲又藏其<lb/>
　貳也既曰凡有功又曰大功則統而觀之六功相形<lb/>
　大小析而言之每功自有輕重矣自王功至此皆等<lb/>
<pb n="27a"/>
　其功之事　識音志<lb/>
掌賞地之政令<lb/>
　坡謂政令如下文所云者是也<lb/>
○凡賞無常輕重眂功<lb/>
　註曰無常者功之大小不可豫<lb/>
○凡頒賞地參之一食<lb/>
　註曰賞地之税參分計税王食其一也二全入於臣<lb/>
○惟加田無國正<lb/>
<pb n="27b"/>
　註曰加田既賞之又加賜以田所以厚恩也鄭司農<lb/>
　云正謂税也祿田亦有給公家之賦貢若今時侯國<lb/>
　有司農少府錢穀矣獨加賞之田無征耳　疏曰加<lb/>
　田未知所在或可與賞田同處　坡謂自掌賞地至<lb/>
　此所謂六鄉賞地之灋也凡有功者皆頒賞地加田<lb/>
　則待大功<lb/>
○馬質掌質馬馬量三物一曰戎馬二曰田馬三曰駑<lb/>
馬皆有物賈<lb/>
<pb n="28a"/>
　註曰此三馬買以給官府之使無種也鄭司農云皆<lb/>
　有物賈皆有物色及賈直　易彦祥曰物云者國馬<lb/>
　之輈深四尺有七寸田馬之輈深四尺駑馬之輈深<lb/>
　三尺有三寸其用各有等其材各有宜故皆以三物<lb/>
　量之有物則有價故謂之質<lb/>
○綱惡馬<lb/>
　註曰綱以縻索維綱狎習之　賈音稼<lb/>
凡受馬於有司者書其齒毛與其賈馬死則旬之内更<lb/>
<pb n="28b"/>
旬之外入馬耳以其物更其外否<lb/>
　註曰鄭司農云更謂償也𤣥謂旬之内死者償以齒<lb/>
　毛與賈受之日淺養之惡也旬之外死入馬耳償以<lb/>
　毛色不以齒賈任之過其任也其外否者旬之外踰<lb/>
　二十日而死不任用非用者罪　疏曰所受之馬謂<lb/>
　給公家之使　更音庚<lb/>
馬及行則以任齊其行<lb/>
　註曰識其所載輕重及道里齊其勞逸乃復用之<lb/>
<pb n="29a"/>
　坡謂及行始駕也此二句或在綱惡馬之下盖同為<lb/>
　教馬事也<lb/>
若有馬訟則聽之<lb/>
　註曰訟謂賣買之言相負<lb/>
禁原蠶者<lb/>
　註曰原再也天文辰為馬𧖟書蠶為龍精月值大火<lb/>
　則浴其種是蠶與馬同氣物莫能兩大禁再蠶者為<lb/>
　傷馬與　坡謂禁原蠶者言牧馬之處與牧馬之人<lb/>
<pb n="29b"/>
　皆不得再養蠶也<lb/>
○量人掌建國之灋以分國為九州營國城郭營後宫<lb/>
量市朝道巷門渠造都邑亦如之<lb/>
　註曰建立也立國有舊灋式若匠人職云分國定天<lb/>
　下之國分也后君也言君容王與諸侯　疏曰量市<lb/>
　朝道巷者若匠人云市朝一夫經塗九軌巷及門渠<lb/>
　亦有尺數若門容二轍三个之等造都邑但與之制<lb/>
　度大小未必身往也　分扶問反<lb/>
<pb n="30a"/>
營軍之壘舍量其市朝州涂軍社之所里<lb/>
　註曰軍壁曰壘州一州之衆二千五百人為師每師<lb/>
　一處市也朝也州也皆有道以相之軍社社主在軍<lb/>
　者里居也　疏曰一州則一師每一師各自一處各<lb/>
　立市朝各有道以相湊　坡謂出軍有社主又有遷<lb/>
　廟主此獨言軍社省文也或軍即宗字之誤　涂本<lb/>
　又作塗<lb/>
邦國之地與天下之涂數皆書而藏之<lb/>
<pb n="30b"/>
　註曰書地謂方圜山川之廣狹書涂謂支湊之逺近<lb/>
凡祭祀饗賓制其從獻脯燔之數量<lb/>
　註曰燔從於獻酒之肉炙也數多少也量長短也<lb/>
　疏曰饗賓獻有脯從若燕行獻賓薦脯醢是也祭禮<lb/>
　獻以燔從故總之言也<lb/>
掌喪祭奠竁之俎實<lb/>
　註曰竁亦有爼實謂所<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>遣奠士喪禮下篇曰藏包<lb/>
　筲於旁　竁昌絹反筲所交反<lb/>
<pb n="31a"/>
凡宰祭與鬱人受斝厯而皆飲之<lb/>
　註曰言宰祭者冢宰佐王祭亦容攝祭鄭司農云斝<lb/>
　讀如嫁娶之嫁斝器名明堂位曰爵殷以斝𤣥謂斝<lb/>
　讀如嘏尸之嘏　疏曰厯者謂與鬰人厯皆飲之也<lb/>
○小子掌祭祀羞羊肆羊殽肉豆<lb/>
　註曰鄭司農云羞進也羊肆體薦全烝也羊殽體解<lb/>
　節折也肉豆者切肉也𤣥謂肆讀為鬄羊鬄者所謂<lb/>
　豚解也　坡謂周頌我將詩云維羊維牛維天其右<lb/>
<pb n="31b"/>
　之是祀天亦用羊則此祭祀乃兼指内外神或謂専<lb/>
　言宗廟者非是　肆鬄竝他厯反<lb/>
而掌珥于社稷祈于五祀<lb/>
　坡謂易氏説詳見肆師<lb/>
○凡沈辜侯禳飾其牲<lb/>
　註曰鄭司農云沈謂祭川爾雅曰祭川曰浮沈辜謂<lb/>
　磔牲以祭也月令曰九門磔禳以畢春氣侯禳者候<lb/>
　四時惡氣禳去之也　易彦祥曰飾其牲被之以文<lb/>
<pb n="32a"/>
　繡謂羊牲也<lb/>
○釁邦器及軍器<lb/>
　註曰邦器謂禮樂之器及祭器之屬　鄭剛中曰小<lb/>
　子掌用羊血以釁也<lb/>
凡師田斬牲以左右徇陳<lb/>
　註曰示犯誓必殺之　鄭剛中曰不用命者皆狠而<lb/>
　不率之人令小子斬羊以示之羊者至狠之物宋義<lb/>
　曰狠如羊强不可制者皆斬之此類是也<lb/>
<pb n="32b"/>
祭祀贊羞受徹焉<lb/>
　疏曰贊羞若司馬羞魚牲之等則贊之受徹祭畢廢<lb/>
　徹之時則受之<lb/>
○羊人掌羊牲凡祭祀飾羔<lb/>
　註曰羔小羊也詩曰四之日其蚤獻羔祭韭　王介<lb/>
　甫曰飾羔若禮所謂飾羔雁者以繢也<lb/>
祭祀割羊牲登其首<lb/>
　註曰登升也升首報陽也升首于室<lb/>
<pb n="33a"/>
凡祈珥共其羊牲賓客共其灋羊<lb/>
　註曰灋羊飱饔積膳之羊<lb/>
○凡沈辜侯禳釁積共其羊牲<lb/>
　註曰積故書為眦鄭司農云眦讀為漬謂釁國器漬<lb/>
　軍器也𤣥謂積積柴禋祀槱燎實柴　眦徐賜反<lb/>
若牧人無牲則受布于司馬使其賈買牲而共之<lb/>
○司爟掌行火之政令四時變國火以救時疾<lb/>
　註曰行猶用也變猶易也鄭司農説以鄹子曰春取<lb/>
<pb n="33b"/>
　榆栁之火夏取棗杏之火季夏取桑柘之火秋取柞<lb/>
　楢之火冬取槐檀之火<lb/>
季春出火民咸從之季秋内火民亦如之<lb/>
　註曰火所以用陶冶民隨國而為之鄭人鑄刑書火<lb/>
　星未出而出火後有災鄭司農云以三月本時昏心<lb/>
　星見于辰上使民出火九月本黄昏心星伏在戌上<lb/>
　使民納火故春秋傳曰以出内火　疏曰上經四時<lb/>
　變國火據食火明此春秋據陶冶<lb/>
<pb n="34a"/>
○時則施火令<lb/>
　註曰焚萊之時　内音納<lb/>
凡祭祀則祭爟<lb/>
　註曰報其為明之功禮如祭爨　疏曰祭爨祭老婦<lb/>
　也則此祭爟謂祭先出火之人<lb/>
凡國失火野焚萊則有刑罰焉<lb/>
　註曰野焚萊民擅放火　疏曰野焚萊有罰者大司<lb/>
　馬中春田獵云火弊則二月後擅放火則有罰也<lb/>
<pb n="34b"/>
○掌固掌脩城郭溝池樹渠之固頒其士庶子及其衆<lb/>
庶之守<lb/>
　註曰樹謂枳棘之屬有刺者也衆庶民遞守固者也<lb/>
　鄭司農説樹以國語曰城守之木於是乎用之　黃<lb/>
　文叔曰士庶子守固與宿衛王宫同其事任霍光曰<lb/>
　函谷京師之固武庫精兵所聚故以丞相弟為闗都<lb/>
　尉子為武庫令漢人猶識此意　王龜齡曰宫伯云<lb/>
　士庶子之在版者謂守於王宫也此謂頒其士庶子<lb/>
<pb n="35a"/>
　之守謂守於城郭等處也<lb/>
○設其飾器<lb/>
　註曰兵甲之屬今城郭門之器亦然　疏曰飾器若<lb/>
　城郭門傍所執矛㦸皆有幡飾之等是也<lb/>
○分其財用均其稍食<lb/>
　　註曰財用國以財所給守吏之用也稍食祿廩<lb/>
○任其萬民用其材器<lb/>
　　註曰任謂以其任使之也民之材器其所用塹築及<lb/>
<pb n="35b"/>
　為藩落　塹七豔反<lb/>
凡守者受灋焉以通守政有移甲與其役財用唯是得<lb/>
通與國有司帥之以贊其不足者<lb/>
　註曰凡守者士庶子及他要害之守吏通守政者兵<lb/>
　甲役財難易多少轉移相給也其他非是不得妄離<lb/>
　部署國有司掌固也其移乏者又與掌固帥致之贊<lb/>
　佐也　疏曰甲飾器也變材器言役財者欲見材器<lb/>
　是民役之材非財用也<lb/>
<pb n="36a"/>
○晝三巡之夜亦如之<lb/>
　註曰巡行也行守者為衆庶之解惰　疏曰此乃掌<lb/>
　固設灋與所守之處非是掌固自巡行之也<lb/>
○夜三鼜以號戒<lb/>
　註曰鼜擊鼜警守鼓也三巡之間又三擊鼜　鼜音<lb/>
　戚解佳賣反<lb/>
若造都邑則治其固與其守灋<lb/>
　註曰都邑亦為城郭<lb/>
<pb n="36b"/>
○凡國都之竟有溝樹之固郊亦如之<lb/>
　註曰竟界也　疏曰王國及三等都邑所在境界之<lb/>
　上亦為溝樹以為阻固郊謂近郊逺郊<lb/>
民皆有職焉<lb/>
　註曰職謂守與任　疏曰此亦兼上王國及都合守<lb/>
　之處其民皆職任使勞役遞均也<lb/>
若有山川則因之<lb/>
　註曰山川若殽臯河漢　竟音境<lb/>
<pb n="37a"/>
○司險掌九州之圖以周知其山林川澤之阻而達其<lb/>
道路<lb/>
　註曰周猶徧也達道路者山林之阻則開鑿之川澤<lb/>
　之阻則橋梁之<lb/>
設國之五溝五涂而樹之林以為阻固皆有守禁而達<lb/>
其道路<lb/>
　註曰五溝遂溝洫澮川也五涂徑畛涂道路也樹之<lb/>
　林作藩落也　疏曰此五溝五涂而言樹之林以為<lb/>
<pb n="37b"/>
　阻固皆有守禁則非遂人田間五溝五涂但溝涂所<lb/>
　作隨所須大小而為之皆準約田間五溝五涂其溝<lb/>
　上亦皆有道路以相支湊故以五溝五涂而言也<lb/>
國有故則藩塞阻路而止行者以其屬守之唯有節者<lb/>
達之<lb/>
　註曰有故喪災及兵也閉絶要害之道備姦寇也<lb/>
　疏曰以其屬守之者謂使司險之下胥徒四十人之<lb/>
　屬守其要者其餘使其地之民為守也<lb/>
<pb n="38a"/>
○掌疆<hi>闕</hi>
○候人各掌其方之道治與其禁令以設候人<lb/>
　註曰道治治道也國語曰候不在竟譏不居其方也<lb/>
　禁令備姦寇也以設候人者選士卒以為之詩云彼<lb/>
　候人兮何戈與祋<lb/>
○若有方治則帥而致于朝及歸送之于竟<lb/>
　註曰方治其方來治國事者也春秋傳曰晉欒盈過<lb/>
　周王使候人出諸轘轅是其送之　疏曰方治謂國<lb/>
<pb n="38b"/>
　有事不能自決當決於王國或有國事須報在上皆<lb/>
　是也　竟音境何胡我反祋都外反<lb/>
○環人掌致師<lb/>
　註曰致師者致其必戰之志古者將戰先使勇力之<lb/>
　士犯敵焉春秋傳曰楚許伯御樂伯攝叔為右以致<lb/>
　晉師許伯曰吾聞致師者御靡旌摩壘而還樂伯曰<lb/>
　吾聞致師者左射以菆代御執轡御下<graphic n="KR2503" url="https://raw.githubusercontent.com/kanripo/KR-Gaiji/master/images/KR2503.png" mimeType="image/png"/>馬掉鞅而<lb/>
　還攝叔曰吾聞致師者右入壘折馘執俘而還皆行<lb/>
<pb n="39a"/>
　其所聞而復之<lb/>
察軍慝<lb/>
　註曰慝陰姦也視軍中有為慝者則執之<lb/>
環四方之故<lb/>
　坡謂環周迴也軍行慮有伏敵軍舍恐有莫夜之戎<lb/>
　周迴四方詳其有否以為警備今行軍者重此　易<lb/>
　彦祥曰察軍慝則察其在我者環四方之故則環其<lb/>
　在人者<lb/>
<pb n="39b"/>
巡邦國摶諜賊<lb/>
　註曰諜賊反間為國賊　疏曰此諜賊即上軍慝之<lb/>
　類據邦國故異言之<lb/>
訟敵國<lb/>
　註曰敵國兵來則往之與訟曲直若齊國佐如師<lb/>
揚軍旅<lb/>
　註曰為之威武以觀敵<lb/>
降圍邑<lb/>
<pb n="40a"/>
　註曰圍邑欲降者受而降之春秋傳曰齊人降鄣<lb/>
　黃文叔曰環人掌致師志於戰也而以降圍邑終焉<lb/>
　不殺之仁也雖然受降如受敵斯亦當察故環人掌<lb/>
　之　諜音牒降戸江反菆側留反<graphic n="KR2503" url="https://raw.githubusercontent.com/kanripo/KR-Gaiji/master/images/KR2503.png" mimeType="image/png"/>音兩掉徒弔反<lb/>
　馘古獲反莫音暮間去聲鄣音章<lb/>
○挈壺氏掌挈壺以令軍井挈轡以令舍挈畚以令糧<lb/>
　註曰鄭司農云挈壺以令軍井謂為軍穿井井成挈<lb/>
　壺縣其上令軍中士衆皆望見知此下有井壺所以<lb/>
<pb n="40b"/>
　盛飲故以壺表井挈轡以令舍亦縣轡于所當舍止<lb/>
　之處使軍中望見知當舍止于此轡所以駕舍故以<lb/>
　轡表舍挈畚以令糧亦縣畚于所當稟假之處令軍<lb/>
　望見知當稟假于此下也畚所以盛糧之器故以畚<lb/>
　表稟軍中人多車騎雜㑹讙囂號令不能相聞故各<lb/>
　以其物為表省煩趨疾于事便也　畚音本縣音懸<lb/>
　下同盛音成稟彼錦反<lb/>
凡軍事縣壺以序聚柝凡喪縣壺以代哭者皆以水火<lb/>
<pb n="41a"/>
守之分以日夜<lb/>
　註曰鄭司農云縣壺以為漏以序聚柝以次更聚擊<lb/>
　柝備守也𤣥謂擊柝兩木相敲行夜時也代亦更也<lb/>
　禮未大斂代哭以水守壺者為沃漏也以火守壺者<lb/>
　夜則火視刻數也分以日夜者異晝夜漏也漏之箭<lb/>
　晝夜共百刻冬夏之間有長短焉大史立成灋有四<lb/>
　十八箭<lb/>
○及冬則以火爨鼎水而沸之而沃之<lb/>
<pb n="41b"/>
　註曰鄭司農云冬水凍漏不下故以火炊水沸以沃<lb/>
　之謂沃漏也　柝音託敲苦交反<lb/>
○射人掌國之三公孤卿大夫之位三公北面孤東面<lb/>
卿大夫西面其摯三公執璧孤執皮帛卿執羔大夫鴈<lb/>
　註曰位將射始入見君之位不言士者此與諸侯之<lb/>
　賓射士不與也燕禮曰公升即位于席西鄉小臣納<lb/>
　卿大夫卿大夫皆入門右北面東上士立于西方東<lb/>
　面北上大射亦云則凡朝燕及射臣見于君之禮同<lb/>
<pb n="42a"/>
　　疏曰三公北面者君南面答陽臣北面答君三公<lb/>
　臣中最尊故屈之使北面答君之義孤東面者西方<lb/>
　賓位孤無職而賓客之也卿大夫西面者皆有職故<lb/>
　在東近君居主位也<lb/>
○諸侯在朝則皆北面詔相其灋<lb/>
　註曰謂諸侯來朝而未歸王與之射於朝者皆北面<lb/>
　從三公位灋其禮儀　疏曰按司几筵云大饗射王<lb/>
　立扆前南鄉司服云饗射則鷩冕此云王與之射言<lb/>
<pb n="42b"/>
　在朝當皮弁又何得有扆所以然者彼二者據大射<lb/>
　在學故有著冕在扆之事此賓射在路門之外朝故<lb/>
　與彼異也<lb/>
若有國事則掌其戒令詔相其事<lb/>
　註曰謂王有祭祀之事諸侯當助其薦獻者也戒令<lb/>
　告以齊與期<lb/>
○掌其治達<lb/>
　註曰謂諸侯因與王射及助祭而有所治受而達之<lb/>
<pb n="43a"/>
　於王王有命又受而下之　坡謂司士職云凡祭祀<lb/>
　掌士之戒令詔相其灋事彼雖掌士而文與此同故<lb/>
　以此國事當祭事也諸侯復逆自大僕掌之故治達<lb/>
　亦専為射祭　齊側皆反<lb/>
以射灋治射儀王以六耦射三侯三獲三容樂以騶虞<lb/>
九節五正諸侯以四耦射二侯二獲二容樂以貍首七<lb/>
節三正孤卿大夫以三耦射一侯一獲一容樂以采蘋<lb/>
五節二正士以三耦射豻侯一獲一容樂以采蘩五節<lb/>
<pb n="43b"/>
二正<lb/>
　註曰射灋王射之禮治射儀謂肄之也鄭司農云容<lb/>
　者乏也待獲者所蔽也正所射也詩云終日射侯不<lb/>
　出正兮𤣥謂三侯者五正三正二正之侯也二侯者<lb/>
　三正二正之侯也一侯者二正而已此皆與賓射於<lb/>
　朝之禮也考工梓人職曰張五采之侯則逺國屬逺<lb/>
　國謂諸侯來朝者也五采之侯即五正之侯也正之<lb/>
　言正也射者内志正則能中焉畫五正之侯中朱次<lb/>
<pb n="44a"/>
　白次蒼次黃𤣥居外三正損𤣥黃二正去白蒼而畫<lb/>
　以朱綠其外之廣皆居侯中三分之一中二尺大射<lb/>
　禮豻作干讀如宜豻宜獄之豻豻胡犬也士與士射<lb/>
　則以豻皮飾侯下大夫也大夫以上與賓射飾侯以<lb/>
　雲氣用采各如其正九節七節五節者奏樂以為射<lb/>
　節之差言節者容侯道之數也樂記曰明乎其節之<lb/>
　志不失其事則功成而徳行立　射三侯食亦反下<lb/>
　及註射侯所射射牲射豕皆同正音征下同豻五旦<lb/>
<pb n="44b"/>
　反肄餘二反<lb/>
若王大射則以貍步張三侯<lb/>
　註曰鄭司農云貍步謂一舉足為一步於今為半步<lb/>
　𤣥謂貍善摶者也行則止而擬度焉其𤼵必獲是以<lb/>
　量侯道灋之也侯道者各以弓為度九節者九十弓<lb/>
　七節者七十弓五節者五十弓弓之下制長六尺大<lb/>
　射禮曰大侯九十參七十干五十是也三侯者司裘<lb/>
　所共虎侯熊侯豹侯也列國之君大射亦張三侯數<lb/>
<pb n="45a"/>
　與天子同大侯熊侯也參讀為糝糝雜也雜者豹鵠<lb/>
　而麋飾下天子大夫　疏曰此射人主賓射兼主大<lb/>
　射之事故為大射張侯也弓之上制六尺六寸中制<lb/>
　六尺三寸下制六尺六尺與步相應　摶音博擬度<lb/>
　待洛反餘如字糝素感反干豻同<lb/>
王射則令去侯立于後以矢行告卒令取矢<lb/>
　註曰鄭司農云射人主令人去侯所而立于後也以<lb/>
　矢行告射人主以矢行高下左右告于王也大射禮<lb/>
<pb n="45b"/>
　曰大射正立于公後以矢行告于公下曰留上曰揚<lb/>
　左右曰方卒令取矢謂射卒射人令當取矢者使取<lb/>
　矢也𤣥謂令去侯者命負侯者去侯也鄉射曰司馬<lb/>
　命獲者執旌以負侯　疏曰此文承賓射大射之下<lb/>
　則王射射人皆令去侯立於後以矢行告卒令取矢<lb/>
○祭侯則為位<lb/>
　註曰祭侯獻服不服不以祭侯為位為服不受獻之<lb/>
　位也大射曰服不侯西北三步北面拜受爵<lb/>
<pb n="46a"/>
○與大史數射中<lb/>
　註曰射中數射者中侯之算也大射曰司射適階西<lb/>
　釋弓去扑襲進由中東立于中南北面視算<lb/>
○佐司馬治射正<lb/>
　註曰射正射之灋儀也　疏曰司馬所主射儀謂若<lb/>
　命去侯命取矢乘矢之等皆當佐之<lb/>
祭祀則贊射牲相孤卿大夫之灋儀<lb/>
　註曰烝嘗之禮有射豕者國語曰禘郊之事天子必<lb/>
<pb n="46b"/>
　自射其牲今立秋有貙劉云　易彦祥曰方其迎牲<lb/>
　於門則君執紼卿大夫從士執芻至於君親射牲而<lb/>
　孤卿大夫從射焉此射人相孤卿大夫之灋儀以其<lb/>
　掌射灋治射儀故也　貙力朱反<lb/>
㑹同朝覲作大夫介凡有爵者<lb/>
　註曰作讀如作止爵之作諸侯來至王使公卿有事焉<lb/>
　則作大夫使之介也有爵者命士以上不使賤者<lb/>
　疏曰㑹同朝覲王命公卿有事則射人使大夫為上<lb/>
<pb n="47a"/>
　介使凡有爵者命士以上為衆介也<lb/>
大師令有爵者乘王之倅車<lb/>
　　註曰倅車戎車之副　疏曰王乘戎車副車十二乘<lb/>
　皆從王行則使有爵者命士以上乘之　倅七内反<lb/>
有大賓客則作卿大夫從<lb/>
　註曰作者選使從王見諸侯　疏曰大賓客不言㑹<lb/>
　同則是秋冬覲遇并春夏受享在廟之時從王見諸<lb/>
　侯也<lb/>
<pb n="47b"/>
○戒大史及大夫介<lb/>
　註曰戒戒其當行者覲禮曰諸公奉篋服加命書于<lb/>
　其上升自西階東面大史氏右　疏曰此謂王有命<lb/>
　使三公命諸侯及衣服就館賜之時則射人戒大史<lb/>
　及大夫與諸公為介　從才用反<lb/>
大喪與僕人遷尸作卿大夫掌事比其廬不敬者苛罰<lb/>
之<lb/>
　註曰僕人大僕也僕人與射人俱掌王之朝位也王<lb/>
<pb n="48a"/>
　崩小斂大斂遷尸于室堂朝之象也檀弓曰扶君卜<lb/>
　人師扶右射人師扶左君薨以是舉苛謂詰問之<lb/>
　疏曰掌事謂王喪宜各有職掌比其廬如宫正云親<lb/>
　者貴者居廬當比其本服親疏及貴賤<lb/>
○服不氏掌養猛獸而敎擾之<lb/>
　註曰猛獸虎豹熊羆之屬擾馴也敎習使之馴服王<lb/>
　者之敎無不服　羆比皮反<lb/>
凡祭祀共猛獸<lb/>
<pb n="48b"/>
　註曰謂中膳羞者獸人冬獻狼春秋傳曰熊蹯不熟<lb/>
　　蹯音煩<lb/>
賓客之事則抗皮<lb/>
　註曰鄭司農云謂賓客來朝聘布皮帛者服不氏主<lb/>
　舉藏之抗讀為亢其讎之亢𤣥謂抗者若聘禮曰有<lb/>
　司二人舉皮以東<lb/>
射則贊張侯以旌居乏而待獲<lb/>
　註曰贊佐也大射禮曰命量人巾車張三侯杜子春<lb/>
<pb n="49a"/>
　云乏讀為匱乏之乏待獲者所蔽𤣥謂待獲待射者<lb/>
　中舉旌以獲<lb/>
○射鳥氏掌射鳥<lb/>
　註曰鳥謂中膳羞者鳬雁鴇鴞之屬　射食亦反鴇<lb/>
　音保鴞于苖反<lb/>
祭祀以弓矢敺烏鳶凡賓客會同軍旅亦如之<lb/>
　註曰烏鳶喜鈔盜便汙人<lb/>
○射則取矢矢在侯高則以并夾取之<lb/>
<pb n="49b"/>
　註曰鄭司農云并夾鍼箭具夾讀為甲故司弓矢職<lb/>
　曰大射燕射共弓矢并夾　敺起俱反鈔初教反鍼其<lb/>
　炎反<lb/>
○羅氏掌羅烏鳥<lb/>
　註曰烏謂居鵲之屬<lb/>
○蜡則作羅襦<lb/>
　註曰作猶用也鄭司農云襦細宻之羅襦讀為繻有<lb/>
　衣袽之襦𤣥謂蜡建亥之月此時火伏蟄者畢矣豺<lb/>
<pb n="50a"/>
　既祭獸可以羅網圍取禽也王制曰豺祭獸然後田<lb/>
　又曰昆蟲已蟄可以火田今俗放火張羅其遺敎<lb/>
○中春羅春鳥獻鳩以養國老行羽物<lb/>
　註曰春鳥蟄而始出者若今南郡黃雀之屬是時鷹<lb/>
　化為鳩鳩與春鳥變舊為新宜以養老助生氣行謂<lb/>
　賦賜　疏曰此文中春行羽物司裘職云中秋獻良<lb/>
　裘王乃行羽物若然則一年二時行羽物　陳及之<lb/>
　曰天子所養之老三國老庶老死政之老是也貴胄<lb/>
<pb n="50b"/>
　謂之國子則貴而老者謂之國老賤者庶人則賤而<lb/>
　老者謂之庶老又有死政者之老焉故羅氏獻鳩以<lb/>
　養者國老也司徒以保息養之者庶老也司門以財<lb/>
　養之者死政之老也若夫外饔酒正槁人所謂耆老<lb/>
　者總三者而言之　中音仲<lb/>
○掌畜掌養鳥而阜蕃敎擾之<lb/>
　註曰阜猶盛也蕃蕃息也鳥之可養使盛大蕃息者<lb/>
　謂鵝鶩之屬<lb/>
<pb n="51a"/>
祭祀共卵鳥<lb/>
　註曰其卵可薦之鳥　疏曰還謂上經鵝鴨之屬其<lb/>
　雞亦在焉<lb/>
○嵗時貢鳥物<lb/>
　註曰鴞雁之屬以四時來　疏曰不言鵝鶩雞者所<lb/>
　畜非貢物故以野鳥為貢者也<lb/>
○共膳獻之鳥<lb/>
　註曰雉及鶉鴽之屬　鴽音如<lb/>
<pb n="51b"/>
○司士掌羣臣之版以治其政令嵗登下其損益之數<lb/>
辨其年嵗與其貴賤周知邦國都家縣鄙之數卿大夫<lb/>
士庶子之數<lb/>
　註曰損益謂用功過黜陟者縣鄙鄉遂之屬版名籍<lb/>
○以詔王治<lb/>
　註曰告王所當進退<lb/>
○以徳詔爵以功詔祿以能詔事以久奠食<lb/>
　註曰徳謂賢者食稍食也賢者既爵乃禄之能者事<lb/>
<pb n="52a"/>
　成乃食之王制曰司馬辨論官材論進士之賢者以<lb/>
　告於王而定其論論定然後官之任官然後爵之位<lb/>
　定然後禄之　疏曰賢者試功之後其徳堪用乃詔<lb/>
　王授以正爵有功乃詔王授以正禄也能者先試之<lb/>
　以事事成乃定以稍食其能堪用乃後亦授以正爵<lb/>
　禄<lb/>
○惟賜無常<lb/>
　註曰賜多少由王不如禄食有常品　奠音定<lb/>
<pb n="52b"/>
正朝儀之位辨其貴賤之等王南鄉三公北面東上孤<lb/>
東面北上卿大夫西面北上王族故士虎士在路門之<lb/>
右南面東上大僕大右大僕從者在路門之左南面西<lb/>
上<lb/>
　註曰此王日視朝事於路門外之位王族故士故為<lb/>
　士晚退留宿衞者未嘗仕雖同族不得在王宫大右<lb/>
　司右也大僕從者小臣祭僕御僕隸僕　疏曰經所<lb/>
　云上者皆據近王為上不據隂陽左右也此王日視<lb/>
<pb n="53a"/>
　朝之位大僕職路寢庭有燕朝朝士職庫門外有外朝但外<lb/>
　朝有諸侯在焉諸侯既在西方右九棘之下孤避之<lb/>
　在東方羣臣之位西面其餘三公卿大夫等仍與此<lb/>
　位同也<lb/>
○司士擯<lb/>
　註曰詔王出揖公卿大夫以下朝者<lb/>
○孤卿特揖大夫以其等旅揖士旁三揖王還揖門左<lb/>
揖門右<lb/>
<pb n="53b"/>
　註曰特揖一　一揖之旅衆也大夫爵同者衆揖之公<lb/>
　及孤卿大夫始入門右皆北面東上王揖之乃就位<lb/>
　羣士及故士大僕之屬𤼵在其位羣士位東面王西<lb/>
　南鄉而揖之三揖者士有上中下王揖之皆逡遁既<lb/>
　復位鄭司農云卿大夫士皆君之所揖禮春秋𫝊所<lb/>
　謂三揖在下　疏曰上文别三公位此不言三公直<lb/>
　言孤卿者舉輕以明重孤卿尚特揖明三公亦特揖<lb/>
　可知也　易彦祥曰在王門左右者其位皆南向而<lb/>
<pb n="54a"/>
　在王後故還而揖之<lb/>
○大僕前<lb/>
　註曰前正王視朝之位<lb/>
○王入内朝皆退<lb/>
　註曰王入入路門也王入路門内朝朝者皆退反其<lb/>
　官府治處也王之外朝則朝士掌焉玉藻曰朝服以<lb/>
　日視朝於内朝朝辨色始入君日出而視之退適路<lb/>
　寢聽政使人視大夫大夫退然後適小寢謂諸侯也<lb/>
<pb n="54b"/>
　王日視朝皮弁服其禮則同　鄉音向遁音巡<lb/>
掌國中之士治凡其戒令<lb/>
　註曰國中城中　疏曰國中之士治者謂朝廷之臣<lb/>
　及六鄉之臣皆是所有治功善惡皆掌之以擬黜陟<lb/>
　此一職之士皆臣總號惟有作士適四方使為介是<lb/>
　單士不兼卿大夫又作六軍之士是甲士其餘皆臣<lb/>
　之總號耳<lb/>
○掌擯士者膳其摯<lb/>
<pb n="55a"/>
　註曰擯士告見初為士者於王也鄭司農云膳其摯<lb/>
　者王食其所執羔雁之摯𤣥謂膳者入於王之膳人<lb/>
凡祭祀掌士之戒令詔相其灋事<lb/>
　疏曰戒令者齊戒告令也詔相其灋事者謂告語并<lb/>
　擯相其行禮之事<lb/>
○及賜爵呼昭穆而進之<lb/>
　　註曰賜爵神恵及下也此所賜王之子姓兄弟祭綂<lb/>
　　曰凡賜爵昭為一穆為一昭與昭齒穆與穆齒凡羣<lb/>
<pb n="55b"/>
　有司皆以齒此之謂長幼有序　疏曰賜爵者謂祭<lb/>
　末旅酬無算爵之時<lb/>
○帥其屬而割牲羞俎豆<lb/>
　註曰割牲制體也羞進也　坡謂此割牲兼羞俎豆<lb/>
　文承祭祀之後則據祀事也當在賜爵之前疑或錯<lb/>
　簡<lb/>
凡㑹同作士從賓客亦如之<lb/>
　註曰作士從謂可使從於王者<lb/>
<pb n="56a"/>
○作士適四方使為介<lb/>
　註曰士使謂自以王命使也介大夫之介也春秋𫝊<lb/>
　曰天王使石尚來歸脤　從才用反使色吏反脤上<lb/>
　軫反<lb/>
大喪作士掌事<lb/>
　註曰事謂奠斂之屬<lb/>
○作六軍之士執披<lb/>
　註曰作謂使之也披柩車行所以披持棺者有紐以<lb/>
<pb n="56b"/>
　結之謂之戴結披必當棺束於束係紐天子諸侯載<lb/>
　柩三束大夫士二束喪大記曰君纁披六大夫披四<lb/>
　前纁後𤣥士二披用纁人君禮文欲其數多圍數兩<lb/>
　旁言六耳其實旁三　疏曰六軍之士即六鄉之民<lb/>
　但天子喪用千人而此云六軍者千人出自六軍故<lb/>
　號六軍之士非謂執披有七萬五千人也<lb/>
○凡士之有守者令哭無去守<lb/>
　註曰守官不可空也<lb/>
<pb n="57a"/>
國有故則致士而頒其守<lb/>
　註曰故非喪則兵災<lb/>
凡邦國三嵗則稽士任而進退其爵禄<lb/>
　註曰任其所掌治　王光逺曰邦國之士皆命於王<lb/>
　其任有勤惰有功過而爵禄有進退者則司士於三<lb/>
　嵗而稽攷之此黜陟勸沮之灋所以皆本於王朝而<lb/>
　國無異政也春秋之時列國之爵位名號皆自已出<lb/>
　故孔子譏之<lb/>
<pb n="57b"/>
○諸子掌國子之倅掌其戒令與其敎治辨其等正其<lb/>
位<lb/>
　註曰故書倅為卒鄭司農云卒讀如物有副倅之倅<lb/>
　國子謂諸侯卿大夫士之子也燕義曰古者周天子<lb/>
　之官有庶子官與周官諸子職文同𤣥謂四民之業<lb/>
　而士者亦世焉國子者是公卿大夫士之副貳戒令<lb/>
　致於大子之事敎治脩徳學道也位朝位　疏曰等<lb/>
　謂才藝高下位謂朝天子時依父䕃高下為列　倅<lb/>
<pb n="58a"/>
　七内反大子音泰下同<lb/>
國有大事則帥國子而致於大子惟所用之<lb/>
　坡謂大事凡大兵大喪當警備非常及王出疆巡守<lb/>
　征伐皆須令宿則帥致於大子惟所調用此所謂守<lb/>
　曰監國也<lb/>
○若有兵甲之事則授之車甲合其卒伍置其有司以<lb/>
軍灋治之司馬弗正<lb/>
　註曰軍灋百人為卒五人為伍弗不也國子屬大子<lb/>
<pb n="58b"/>
　司馬雖有軍事不賦之　坡謂此所謂從曰撫軍也<lb/>
○凡國正弗及<lb/>
　疏曰上文云弗正謂兵賦此云國正謂鄉遂之中所<lb/>
　有甸徒力征之等竝不及也　正音征<lb/>
大祭祀正六牲之體<lb/>
　註曰正謂朼載之　朼音比<lb/>
凡樂事正舞位授舞器<lb/>
　註曰位佾處　疏曰樂有舞之處皆使正舞人八八<lb/>
<pb n="59a"/>
　六十四人之位并授其舞之器文舞則羽籥武舞則<lb/>
　干鏚　黃文叔曰大胥合舞致諸子故諸子於此正<lb/>
　舞位授舞器　鏚音戚<lb/>
大喪正羣子之服位㑹同賓客作羣子從<lb/>
　註曰從於王　疏曰位謂在殯宫外内哭位也服者<lb/>
　公卿大夫之子為王斬衰與父同<lb/>
凡國之政事國子存遊倅使之脩德學道春合諸學秋<lb/>
合諸射以攷其藝而進退之<lb/>
<pb n="59b"/>
　註曰遊倅倅之未仕者學大學也射射宫也王制曰<lb/>
　春秋敎以禮樂冬夏敎以詩書王大子王子羣后之<lb/>
　大子卿大夫元士之適子國之俊選皆造焉　疏曰<lb/>
　凡國之政事謂國内有繇役之事皆是也周禮若言<lb/>
　異代之學則舉其學名即成均瞽宗之類今此直言<lb/>
　學明是周之大學也大學在國中即夏后氏東序在<lb/>
　王宫之左也射射宫即國之小學在西郊則虞庠是<lb/>
　也　吕芸閣曰大子君之貳國子之倅諸侯諸臣之<lb/>
<pb n="60a"/>
　貳也以諸侯諸臣之貳事其君之貳學相同則好相<lb/>
　合矣王制謂敎以禮樂詩書王大子王子羣后之大<lb/>
　子卿大夫元士之適子皆造焉是也事相同則情相<lb/>
　信矣國有大事則帥國子而致于大子唯所用之是<lb/>
　也故大子雖未為君也君臣之交已盡賢不肖之知<lb/>
　已悉可任使之才已備則先王之慮後世者豫矣<lb/>
○司右掌羣右之政令<lb/>
　註曰羣右戎右齊右道右　李子華曰戎右齊右道<lb/>
<pb n="60b"/>
　右天子乘車之右皆中大夫下大夫非司右之屬也<lb/>
　司右之右乃兵車之右用以征行侵伐故凡國中之<lb/>
　有勇力者皆屬焉一旦有事則取之以為右　齊側<lb/>
　皆反<lb/>
凡軍旅㑹同合其車之卒伍而比其乘屬其右<lb/>
　註曰合比屬謂次第相安習也車亦有卒伍　疏曰<lb/>
　車之卒伍者按宣十二年𫝊云其君之戎分為二廣<lb/>
　廣有一卒卒偏之兩司馬灋曰二十五乘為偏百二<lb/>
<pb n="61a"/>
　十五乘為伍<lb/>
凡國之勇力之士能用五兵者屬焉掌其政令<lb/>
　註曰勇力之士屬焉者選右當於中司馬灋曰弓矢<lb/>
　圍殳矛守戈㦸助凡五兵長以衛短短以救長<lb/>
○虎賁氏掌先後王而趨以卒伍<lb/>
　註曰王出將虎賁士居前後雖羣行亦有局分<lb/>
○軍旅㑹同亦如之舍則守王閑<lb/>
　註曰舍王出所止宿處閑梐枑<lb/>
<pb n="61b"/>
○王在國則守王宫<lb/>
　註曰為周衛　梐薄禮反枑戸故反<lb/>
國有大故則守王門大喪亦如之<lb/>
　註曰非常之難要在門　疏曰大故謂兵災<lb/>
○及葬從遣車而哭<lb/>
　註曰遣車王之魂魄所馮依<lb/>
適四方使則從士大夫<lb/>
　註曰虎士從使者　疏曰天子有下聘諸侯灋大行<lb/>
<pb n="62a"/>
　人所云嵗徧問之等<lb/>
○若道路不通有徴事則奉書以使於四方<lb/>
　註曰不通逢兵寇若泥水奉書徴師役也春秋隠公<lb/>
　公七年冬戎伐凡伯于楚丘以歸<lb/>
○旅賁氏掌執戈盾夾王車而趨左八人右八人車止<lb/>
則持輪<lb/>
　註曰夾王車者其下士也下士十有六人中士為之<lb/>
　帥焉<lb/>
<pb n="62b"/>
凡祭祀㑹同賓客則服而趨<lb/>
　註曰服而趨夾王車趨也㑹同賓客王亦齊服服衮<lb/>
　冕則此士之齊服服𤣥端<lb/>
喪紀則衰葛執戈盾<lb/>
　註曰葛葛絰武士尚輕<lb/>
軍旅則介而趨<lb/>
　註曰介被甲<lb/>
○節服氏掌祭祀朝覲衮冕六人維王之大常<lb/>
<pb n="63a"/>
　註曰服衮冕者從王服也維維之以縷王旌十二旒兩兩<lb/>
　以縷綴連旁三人持之禮天子旌曳地鄭司農云維持之<lb/>
○諸侯則四人其服亦如之郊祀裘冕二人執戈送逆<lb/>
尸從車<lb/>
　註曰裘冕者亦從尸服也裘大裘也凡尸服卒者之<lb/>
　上服從車從尸車送逆之往來春秋𫝊曰晉祀夏郊<lb/>
　董伯為尸<lb/>
○方相氏掌䝉熊皮黃金四目𤣥衣朱裳執戈揚盾帥<lb/>
<pb n="63b"/>
百隸而時難以索室敺疫<lb/>
　註曰䝉冒也冒熊皮者以驚敺疫癘之鬼如今魌頭<lb/>
　也時難四時作方相氏以難郤凶惡也月令季冬命<lb/>
　國難索廋也　王氏曰凡陰陽之氣初則為利功成<lb/>
　者退留則為烖月令季春國門之儺曰畢春氣恐寒<lb/>
　氣留也仲秋天子之儺曰達秋氣恐暑氣伏也季冬<lb/>
　大儺辟一嵗邪慝之氣也此於大虚間不過氣之宿<lb/>
　留者而已留而中于物則為災為疫有鬼物焉居聲<lb/>
<pb n="64a"/>
　氣之間以主之故儺以敺使蕩而不留　難同儺乃<lb/>
　多反註同敺起俱反魌音欺廋音搜<lb/>
大喪先匶<lb/>
　註曰塟使之道　疏曰喪所多有凶邪故使之道也<lb/>
○及墓入壙以戈擊四隅敺方良<lb/>
　註曰壙穿地中也方良㒺兩也天子之椁柏黃腸為<lb/>
　裏而表以石焉國語曰木石之怪夔㒺兩　鄭剛中<lb/>
　曰塟則用木石木石久而變怪生故始葬則敺之亦<lb/>
<pb n="64b"/>
　厭勝之術　壙音曠方良上音㒺下音兩又竝如字<lb/>
　道音導<lb/>
　<lb/>
　<lb/>
　<lb/>
　<lb/>
　<lb/>
　周禮述註卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷十三</head> <lb/>
    <p>
<pb n="1a"/>
欽定四庫全書<lb/>
　周禮述註卷十三<lb/>
　　　　　　　　　　　　　安溪李光坡撰<lb/>
○肆師之職掌立國祀之禮以佐大宗伯立大祀用玉<lb/>
帛牲牷立次祀用牲幣立小祀用牲<lb/>
　註曰鄭司農云大祀天地次祀日月星辰小祀司命<lb/>
　以下𤣥謂大祀又有宗廟次祀又有社稷五祀五嶽<lb/>
　小祀又有司中風師雨師山川百物　疏曰宗廟次<lb/>
<pb n="1b"/>
　祀即先公是也小祀馬君云殤與無後也立大祀用<lb/>
　玉帛牲牷者天神中非直有升禋玉帛牲亦有禮神<lb/>
　者也地示中非直瘞埋中有玉帛牲亦兼有禮神玉<lb/>
　帛牲也宗廟中無禋瘞埋直有禮神幣帛與牲又不<lb/>
　見有禮神之玉或可以灌圭當之<lb/>
○以嵗時序其祭祀及其祈珥<lb/>
　註曰序第次其先後大小　疏曰嵗時序其祭祀者<lb/>
　即上立大祀至小祀皆依嵗之四時次序之　易彦<lb/>
<pb n="2a"/>
　祥曰小子職珥于社稷祈于五祀羊人職祈珥共羊<lb/>
　牲與此文同至秋官士師職則曰凡刉珥奉犬牲後<lb/>
　鄭皆改祈為刉且以珥之字當從血為衈引雜記釁<lb/>
　廟之説然羊人小子有言釁積釁邦器軍器之事皆<lb/>
　直謂之釁不應宫兆始成之釁而獨謂之祈珥况祈<lb/>
　珥見於經者三不應以三出之祈盡改為刉劉中義<lb/>
　云珥弭字之誤也祈謂小祝之祈福祥弭謂小祝之<lb/>
　弭兵災今從之<lb/>
<pb n="2b"/>
○大祭祀展犧牲繫于牢頒于職人<lb/>
　註曰展省閲也職讀為樴樴可以繫牲者此職人謂<lb/>
　充人及監門人　疏曰肆師以將有天地宗廟大祭<lb/>
　祀牧人以牲與充人之時肆師省閲其牲看完否及<lb/>
　色堪為祭牲乃繫于牢頒付于職人也　牷音全珥<lb/>
　音二職之弋反註樴同瘞壹計反刉居依反衈而志<lb/>
　反監古咸反<lb/>
凡祭祀之卜日宿為期詔相其禮眂滌濯亦如之<lb/>
<pb n="3a"/>
　註曰宿先卜祭之夕　疏曰詔相其禮者謂肆師詔<lb/>
　告相助其卜之威儀及齊戒之禮眂滌濯祭前之夕<lb/>
　也　李嘉會曰内而六宫外而有司其滌濯摡拭之<lb/>
　類大小次第之節不可紊也故亦詔相<lb/>
○祭之日表齍盛告絜展器陳告備及果築䰞相治小<lb/>
禮誅其慢怠者<lb/>
　註曰粢六榖也在器曰盛陳陳列也果築䰞者所築<lb/>
　䰞以祼也表徽識也鄭司農云築煮築香草煮以為<lb/>
<pb n="3b"/>
　鬯　疏曰展器陳告備者謂祭日於堂東陳祭器實<lb/>
　之又省視之而告備具也宗廟有果鬱人掌鬱此又<lb/>
　掌之者彼官正職此肆師察其不如儀者也<lb/>
掌兆中廟中之禁令<lb/>
　註曰兆壇域　劉原父曰兆中廟中執事者衆欲其<lb/>
　行事致肅故有禁令<lb/>
○凡祭祀禮成則告事畢<lb/>
　　果古亂反下同鬻音煮相息亮反下同識式志反<lb/>
<pb n="4a"/>
大賓客涖筵几築䰞<lb/>
　註曰此王所以禮賓客　疏曰筵几云涖謂司几筵<lb/>
　設之肆師臨之也<lb/>
○贊果將<lb/>
　註曰酌鬱鬯授大宗伯載祼　鄭剛中曰小宗伯言<lb/>
　祭祀賓客以時將瓚祼肆師言贊果明贊小宗伯矣<lb/>
大朝覲佐儐<lb/>
　疏曰此言大朝覲為承儐謂大會同朝覲時若四時<lb/>
<pb n="4b"/>
　常朝則小行人為承儐小行人所云者是也<lb/>
○共設匪罋之禮<lb/>
　註曰設於賔客之館公食大夫禮曰若不親食使大<lb/>
　夫以侑幣致之豆實實于罋簋實實于筐匪其筐字<lb/>
　之誤與禮不親饗則以酬幣致之或者匪以致饗<lb/>
　疏曰肆師不掌飲食而共設者肆師主禮事謂依禮<lb/>
　使掌客之等及諸官共設之也<lb/>
○饗食授祭<lb/>
<pb n="5a"/>
　註曰授賓祭肺　疏曰饗大牢以飲賓獻依命數食<lb/>
　者亦亨大牢以食賓舉依命數祭謂祭先造食者<lb/>
與祝侯禳于畺及郊<lb/>
　註曰侯禳小祝職也畺五百里逺郊百里近郊五十<lb/>
　里　疏曰侯者候迎善祥禳者禳去殃氣<lb/>
大䘮大渳以鬯則築䰞<lb/>
　註曰築香草煮以為鬯以浴尸香草鬱也<lb/>
○令外内命婦序哭<lb/>
<pb n="5b"/>
　疏曰哭灋以服之輕重為先後若然則内命婦為王<lb/>
　斬衰居前諸臣之妻從服齊衰者居後也<lb/>
○禁外内命男女之衰不中灋者且授之杖<lb/>
　註曰外命男六鄉以出也内命男朝廷卿大夫士也<lb/>
　其妻為外命女喪服為夫之君齊衰不杖内命女王<lb/>
　之三夫人以下不中灋違升數與裁制者鄭司農云<lb/>
　三日授子杖五日授大夫杖七日授士杖此舊説也<lb/>
　喪大記曰君之喪三日子夫人杖五日既殯授大夫<lb/>
<pb n="6a"/>
　世婦杖無七日授士杖文𤣥謂授杖日數王喪依諸<lb/>
　侯與七日授士枝四制云　衰七雷反中丁仲反<lb/>
凡師甸用牲于社宗則為位<lb/>
　註曰社軍社也宗遷主也尚書傳曰王升舟入水鼓<lb/>
　鍾亞觀臺亞將舟亞宗廟亞　疏曰用牲社宗者二<lb/>
　者在外或有祈請也　坡謂甸字疑衍<lb/>
○類造上帝封于大神祭兵于山川亦如之<lb/>
　註曰造猶即也為兆以類禮即祭上帝也類禮依郊<lb/>
<pb n="6b"/>
　祀而為之者封謂壇也大神社及方嶽也山川葢軍<lb/>
　之所依止大傳曰牧之野武王之大事也既事而退<lb/>
　柴於上帝祈於社設奠於牧室　疏曰上經用牲於<lb/>
　社宗據在軍下云師不功據敗退後即此經據尅勝<lb/>
　後事告天及社之事<lb/>
○凡師不功則助牽主車<lb/>
　註曰助助大司馬也故書功為工鄭司農工讀為功<lb/>
　古者工與功同字謂師無功肆師助牽之恐為敵所<lb/>
<pb n="7a"/>
　得　疏曰主中有二為社之石主遷廟木主也　甸<lb/>
　音田下同<lb/>
凡四時之大甸獵祭表貉則為位<lb/>
　註曰貉師祭也貉讀為十百之百於所立表之處為<lb/>
　師祭造軍灋者禱氣勢之增倍也其神葢蚩蚘或曰<lb/>
　黄帝　貉音陌蚘音尤<lb/>
嘗之日涖卜來嵗之芟<lb/>
　註曰芟芟草除田也古之始耕者除田種榖嘗者嘗<lb/>
<pb n="7b"/>
　新榖此芟之功也卜者問來嵗宜芟不詩云載芟載<lb/>
　柞其耕澤澤　疏曰餘事卜則大宗伯涖卜或大卜<lb/>
　涖卜此及下三事皆肆師涖卜也<lb/>
○獮之日涖卜來嵗之戒<lb/>
　註曰秋田為獮始習兵戒不虞也卜者問後嵗兵寇<lb/>
　之備<lb/>
○社之日涖卜來嵗之稼<lb/>
　註曰社祭土為取財焉卜者問後嵗稼所宜　疏曰<lb/>
<pb n="8a"/>
　類上文嘗獮是秋則此社亦是秋祭社之日也　獮<lb/>
　思淺反柞側百反<lb/>
若國有大故則令國人祭<lb/>
　註曰大故謂水旱凶荒所令祭者社及禜酺<lb/>
○嵗時之祭祀亦如之<lb/>
　註曰月令仲春命民社此其一隅<lb/>
凡卿大夫之喪相其禮<lb/>
　註曰相其適子<lb/>
<pb n="8b"/>
凡國之大事治其禮儀以佐宗伯<lb/>
　註曰治謂如今每事者更奏白王禮也故書儀為義<lb/>
　鄭司農云義讀為儀古者書儀但為義今時所謂義<lb/>
　為誼<lb/>
○凡國之小事治其禮儀而掌其事如宗伯之禮<lb/>
　疏曰此一經於職末總結之也<lb/>
○鬱人掌祼器<lb/>
　註曰祼器謂彜及舟與瓚<lb/>
<pb n="9a"/>
凡祭祀賓客之祼事和鬱鬯以實彜而陳之<lb/>
　註曰築鬱金煮之以和鬯酒鄭司農云鬱草名十葉<lb/>
　為貫百二十貫為築以煮之鐎中停於祭前鬱為草<lb/>
　若蘭　疏曰天地大神至尊不祼至於山川及門社<lb/>
　等事在鬯人亦無祼事此云祭祀惟據宗廟耳<lb/>
○凡祼玉濯之陳之以贊祼事<lb/>
　註曰祼玉謂圭瓚璋瓚<lb/>
○詔祼將之儀與其節<lb/>
<pb n="9b"/>
　註曰節謂王奉玉送祼早晏之時<lb/>
○凡祼事沃盥<lb/>
　疏曰言凡非一若賓客則大宗伯祼若祭祀王及后<lb/>
　祼者鬱人沃以水盥手及洗瓚也　鐎子遥反<lb/>
大喪之渳共其肆器<lb/>
　註曰肆器陳尸之器喪大記曰君設大盤造氷焉大<lb/>
　夫設夷盤造氷焉士併瓦盤無氷設牀襢笫有枕此<lb/>
　之謂肆器天子亦用夷盤<lb/>
<pb n="10a"/>
○及葬共其祼器遂貍之<lb/>
　註曰遣奠之彜與瓚也貍之於祖廟階間明奠終於<lb/>
　此　襢章善反笫側几反貍埋同亡皆反<lb/>
大祭祀與量人授舉斝之卒爵而飲之<lb/>
　註曰斝受福之嘏聲之誤也王酳尸尸嘏王此其卒<lb/>
　爵也小牢饋食禮主人受嘏詩懷之卒爵執爵以興<lb/>
　出宰夫以籩受嗇黍主人嘗之乃還獻祝此鬱人受<lb/>
　王之卒爵亦王出房時也必與量人者鬱人贊祼尸<lb/>
<pb n="10b"/>
　量人制從獻之脯㸋事相成　疏曰與大夫士獻祝<lb/>
　及佐食同節　斝古雅反㸋音煩<lb/>
○鬯人掌共秬鬯而飾之<lb/>
　註曰秬鬯不和鬱者飾之謂設巾<lb/>
凡祭祀社壝用大罍<lb/>
　註曰壝謂委土為墠壇所以祭也大罍瓦罍<lb/>
○禜門用瓢齎<lb/>
　註曰禜謂營酇所祭門國門也春秋傳曰日月星辰<lb/>
<pb n="11a"/>
　之神則雪霜風雨之不時於是乎禜之山川之神則<lb/>
　水旱癘疫之不時於是乎禜之魯莊二十五年秋大<lb/>
　水鼓用牲于社于門瓢謂瓢蠡也齎讀為齊取甘瓠<lb/>
　割去柢以齊為尊<lb/>
○廟用脩凡山川四方用蜃凡祼事用概凡疈事用散<lb/>
　註曰祼當為埋字之誤也蜃水中蜃也脩蜃概散皆<lb/>
　漆尊也蜃畫為蜃形蚌曰合漿尊之象概尊以朱帶<lb/>
　者無飾曰散　坡謂鬯人一官所共者皆祭地示之<lb/>
<pb n="11b"/>
　事自社稷至百物備之矣獨五祀五嶽之尊無聞焉<lb/>
　葢祼事即五祀也本經故書祀作禩與祼似而訛耳<lb/>
　廟疑作嶽葢嶽與岳同儀禮廟作庿又今北方有讀<lb/>
　嶽音如益者三樂之樂則廟或方音或字磨之傳失<lb/>
　也脩亦尊名勿讀卣矣祭四方百物以疈辜今既有<lb/>
　四方又曰疈事者此疈事葢專指百物也以用器有<lb/>
　異故復别言之　齎在兮反柢音帝卣音酉<lb/>
大喪之大渳設斗共其釁鬯<lb/>
<pb n="12a"/>
　註曰斗所以沃尸也釁尸以鬯酒使之香美者鄭司<lb/>
　農云釁讀為徽<lb/>
凡王之齊事共其秬鬯<lb/>
　註曰給淬浴　疏曰鬯非如三酒可飲之物大喪以<lb/>
　浴尸明此亦共以給王浴而已　齊音齋淬七内反<lb/>
凡王弔臨共介鬯<lb/>
　註曰以尊適卑曰臨春秋傳曰照臨敝邑曲禮曰摯<lb/>
　天子鬯王至尊介為執致之以禮於鬼神與檀弓曰<lb/>
<pb n="12b"/>
　曰臨諸侯畛於鬼神曰有天王某父此王適四方舍<lb/>
　諸侯祖廟祝告其神之辭介於是進鬯　父音甫<lb/>
○雞人掌共雞牲辨其物<lb/>
　註曰物謂毛色也辨之者陽祀用騂隂祀用黝<lb/>
大祭祀夜嘑旦以嘂百官<lb/>
　註曰夜夜漏未盡雞鳴時也呼旦以警起百官使夙<lb/>
　興<lb/>
○凡國之大賓客會同軍旅喪祀亦如之凡國事為期<lb/>
<pb n="13a"/>
則告之時<lb/>
　註曰象雞知時也告其有司主事者少牢曰宗人朝服<lb/>
　北面曰請祭期主人曰比於子宗人曰旦明行事告時者<lb/>
　至此旦明而告之　坡謂凡國事通上文祭祀賓客五<lb/>
　者皆是引少牢者其一隅　嘑音呼<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>古弔反比毗志反<lb/>
凡祭祀面禳釁共其雞牲<lb/>
　註曰釁釁廟之屬釁廟以羊門夾室皆用雞鄭司農<lb/>
　云面禳四面禳也釁讀為徽　疏曰祭祀謂宗廟之<lb/>
<pb n="13b"/>
　屬面禳謂祈禱之屬<lb/>
○司尊彝掌六尊六彝之位詔其酌辨其用與其實<lb/>
　註曰位所陳之處酌泲之使可酌各異也用四時祭<lb/>
　祀所用亦不同實鬱及醴齊之屬　泲子里反齊才<lb/>
　計反<lb/>
春祠夏禴祼用雞彝鳥彝皆有舟其朝踐用兩獻尊其<lb/>
再獻用兩象尊皆有罍諸臣之所昨也秋嘗冬烝祼用<lb/>
斚彝黄彝皆有舟其朝獻用兩著尊其饋獻用兩壺尊<lb/>
<pb n="14a"/>
皆有罍諸臣之所昨也凡四時之間祀追享朝享祼用<lb/>
虎彝蜼彝皆有舟其朝踐用兩大尊其再獻用兩山尊<lb/>
皆有罍諸臣之所昨也<lb/>
　註曰祼謂以圭瓚酌鬱鬯始獻尸也后於是以璋瓚酌<lb/>
　亞祼郊特牲曰周人尚臭灌用鬯臭鬱合鬯臭陰達<lb/>
　於淵泉灌以圭璋用玉氣也既灌然後迎牲致陰氣<lb/>
　也朝踐謂薦血腥酌醴始行祭事后於是薦朝事之<lb/>
　豆邊既又酌獻其變朝踐為朝獻者尊相因也朝獻<lb/>
<pb n="14b"/>
　謂尸卒食王酳之再獻者王酳尸之後后酌亞獻諸<lb/>
　臣為賓又次后酌盎齊備卒食三獻也於后亞獻内<lb/>
　宗薦加豆籩其變再獻為饋獻者亦尊相因饋獻謂<lb/>
　薦熟時后於是薦饋食之豆籩此凡九酌王及后各<lb/>
　四諸臣一祭之正也以今祭禮特牲少牢言之二祼<lb/>
　為奠而尸飲七矣王可以獻諸臣祭綂曰尸飲五君<lb/>
　洗玉爵獻卿是其差也明堂位曰灌用玉瓚大圭爵<lb/>
　用玉琖加用璧角璧散又鬱人職曰受舉斚之卒爵<lb/>
<pb n="15a"/>
　而飲之則王酳尸以玉爵也王酳尸用玉爵而再獻<lb/>
　者用璧角璧散可知也雞彝鳥彝謂刻而畫之為雞<lb/>
　鳯凰之形皆有舟皆有罍言春夏秋冬及追享朝享<lb/>
　有之同昨讀為酢字之誤也諸臣獻者酌罍以自酢<lb/>
　不敢與王之神靈共尊鄭司農云舟尊下臺若今時<lb/>
　承槃獻讀為犧犧尊飾以翡翠象尊以象骨飾尊明<lb/>
　堂位曰犧象周尊也尊以祼神罍臣之所飲也斚讀<lb/>
　為稼稼彝畫禾稼也黄彝黄目尊也明堂位曰夏后<lb/>
<pb n="15b"/>
　氏以雞彝殷以斝周以黄目爾雅曰彝卣罍器也著<lb/>
　尊著地無足明堂位曰著殷尊也壺者以壺為尊春<lb/>
　秋傳曰尊以魯壺追享謂禘祫也在四時之間故曰<lb/>
　間祀大尊大古之瓦尊山尊山罍也明堂位曰泰有<lb/>
　虞氏之尊也山罍夏后氏之尊𤣥謂黄目以黄金為<lb/>
　目郊特牲曰黄目鬱氣之上尊也黄者中也目者氣<lb/>
　之清明者也言酌於中而清明於外朝享謂朝受政<lb/>
　於廟春秋傳曰閏月不告朔猶朝於廟蜼禺屬仰鼻<lb/>
<pb n="16a"/>
　而長尾山罍亦刻而畫之為山雲之形　兩獻註作<lb/>
　犧同素何反昨音酢下同著直畧反朝享直遥反蜼<lb/>
　音誄兩大音泰註同琖莊産反禺音遇<lb/>
凡六彝六尊之酌<lb/>
　疏曰六彝與鬱齊為目六尊與醴齊盎齊為目下有<lb/>
　凡酒而上不言罍者文不具也凡言酌者皆是泲之<lb/>
　使可酌<lb/>
○鬱齊獻酌醴齊縮酌盎齊涚酌凡酒脩酌<lb/>
<pb n="16b"/>
　註曰禮運曰𤣥酒在室醴醆在戸粢醍在堂澄酒在<lb/>
　下以五齊次之則醆酒盎齊也郊特牲曰縮酌用茅<lb/>
　明酌也醆酒涚於清汁獻涚于醆酒猶明清與醆酒<lb/>
　于舊澤之酒也此言轉相泲成也獻讀為摩莎之莎<lb/>
　齊語聲之誤也煮鬱和秬鬯以醆酒摩莎泲之出其<lb/>
　香汁也醴齊尤濁和以明酌泲之以茅縮去滓也盎<lb/>
　齊差清和以清酒泲之而已其餘三齊泛從醴醍沉<lb/>
　從盎凡酒謂三酒也脩讀如滌濯之滌滌酌以水和<lb/>
<pb n="17a"/>
　而泲之今齊人命浩酒曰滌明酌酌取事酒之上也<lb/>
　澤讀曰醳明酌清酒醆酒泲之皆以舊醳之酒凡此<lb/>
　四者祼用鬱齊朝用醴齊饋用盎齊諸臣自酢用凡<lb/>
　酒唯大事于大廟備五齊三酒　鬱齊醴齊盎齊俱<lb/>
　才計反獻酌素何反涚舒鋭反脩讀如滌醆莊産反<lb/>
　醍音體醳音亦<lb/>
大喪存奠彝<lb/>
　註曰存省也謂大遣時奠者朝設夕乃徹也<lb/>
<pb n="17b"/>
○大旅亦如之<lb/>
　註曰旅者國有大故之祭也亦存其奠彝則陳之不<lb/>
　即徹　疏曰案小宰註天地至尊不祼此得用彝者<lb/>
　此告請非常亦如大遣奠之而已亦非祼耳<lb/>
○司几筵掌五几五席之名物辨其用與其位<lb/>
　註曰五几左右玉彫彤漆素五席莞藻次蒲熊用位<lb/>
　所設之席及其處<lb/>
凡大朝覲大饗射凡封國命諸侯王位設黼依依前南<lb/>
<pb n="18a"/>
鄉設莞筵紛純加繅席畫純加次席黼純左右玉几<lb/>
　註曰斧謂之黼其繡白黑采以絳帛為質依其制如<lb/>
　屏風然於依前為王設席左右有几優至尊也鄭司<lb/>
　農云紛讀為豳又讀為和粉之粉謂白繡也純讀為<lb/>
　均服之均純縁也繅讀為藻率之藻次席虎皮為席<lb/>
　𤣥謂紛如綬有文而狹者繅席削蒲蒻展之編以五<lb/>
　采若今合歡矣畫謂雲氣也次席桃枝席有次列成<lb/>
　文<lb/>
<pb n="18b"/>
○祀先王昨席亦如之<lb/>
　註曰昨讀曰酢謂祭祀及王受酢之席尸卒食王酳<lb/>
　之卒爵祝受之又酌授尸尸酢王於是席王於戸内<lb/>
　后諸臣致爵乃設席　鄉許亮反純章允反下同繅<lb/>
　讀藻昨讀酢率音律蒻音弱<lb/>
諸侯祭祀席蒲筵繢純加莞席紛純右彫几<lb/>
　註曰繢畫文也不莞席加繅者繅柔嚅不如莞清堅<lb/>
　又於鬼神宜<lb/>
<pb n="19a"/>
○昨席莞筵紛純加繅席畫純筵國賓于牖前亦如之<lb/>
左彤几<lb/>
　註曰昨讀亦曰酢國賓諸侯來朝孤卿大夫來聘後<lb/>
　言几者使不蒙如也朝者彫几聘者彤几　坡謂國<lb/>
　賓之席如尸酢主君昨席而别言左彤几則昨席無<lb/>
　几可知也諸侯祭祀席有右彫几則王祀先王有几<lb/>
　可知也然則王之祀先王及昨席經雖綂承上文三<lb/>
　席左右玉几曰亦如之而祀先王之有左右玉几昨<lb/>
<pb n="19b"/>
　席無左右玉几者可以類得矣鄭言朝者彫几然生<lb/>
　人几在左鬼神几在右則朝雖如祭祀之彫几亦如<lb/>
　彤几之左也　繢胡内反嚅如兗反<lb/>
甸役則設熊席右漆几<lb/>
　註曰謂王甸有司祭表貉所設席　甸音田<lb/>
凡喪事設葦席右素几其柏席用萑黼純諸侯則紛純<lb/>
每敦一几<lb/>
　註曰喪事謂凡奠也萑如葦而細者鄭司農云柏席<lb/>
<pb n="20a"/>
　迫地之席葦居其上或曰柏席載黍稷之席𤣥謂柏<lb/>
　椁字磨滅之餘椁席藏中神坐之席也敦讀曰燾燾<lb/>
　覆也棺在殯則椁燾既窆則加見皆謂覆之周禮雖<lb/>
　合葬及同時在殯皆異几體實不同祭於廟同几精<lb/>
　氣合　萑音丸敦讀燾音導<lb/>
凡吉事變几凶事仍几<lb/>
　註曰鄭司農云變几變更其質謂有飾也仍因也因<lb/>
　其質謂無飾也爾雅曰儴仍因也𤣥謂吉事王祭宗<lb/>
<pb n="20b"/>
　廟祼於室饋食於堂繹於祊毎事易几神事文示新<lb/>
　之也凶事謂凡奠几朝夕相因䘮禮畧　疏曰凡几<lb/>
　之長短阮諶云几長五尺髙二尺廣二尺馬融以為<lb/>
　長三尺舊圖以為几兩端赤中央黑也　儴如羊反<lb/>
　祊補耕反<lb/>
○天府掌祖廟之守藏與其禁令<lb/>
　註曰祖廟始祖后稷之廟其寶物世傳守之若魯寳<lb/>
　玉大弓者　徐氏曰禁令謂防守及陳蔵之灋　蔵<lb/>
<pb n="21a"/>
　才浪反<lb/>
凡國之玉鎮大寳器藏焉若有大祭大喪則出而陳之<lb/>
既事藏之<lb/>
　註曰禘祫及大喪陳之以華國也鄭司農云書顧命<lb/>
　曰王崩陳寶此其行事見於經　鄭剛中曰玉鎮如<lb/>
　洪璧琬琰夏后氐之璜之類大寶器如崇鼎貫鼎大<lb/>
　貝鼖鼓和弓垂矢之類<lb/>
○凡官府鄉州及都鄙之治中受而藏之以詔王察羣<lb/>
<pb n="21b"/>
吏之治<lb/>
　註曰察察其當黜陟者鄭司農云治中謂其治職簿<lb/>
　書之要　疏曰經雖言治中兼有不中在其間中者<lb/>
　陟之不中黜之經直言中偏舉一邊而言也　鼖扶<lb/>
　云反<lb/>
上春釁寶鎮及寶器<lb/>
　註曰上春孟春也釁謂殺牲以血血之<lb/>
○凡吉凶之事祖廟之中沃盥執燭<lb/>
<pb n="22a"/>
　註曰吉事四時祭也凶事王后喪朝于祖廟之奠<lb/>
　疏曰小祝大祭祀沃尸盥小臣大祭祀沃王盥此二<lb/>
　官所沃盥在祖廟中則天府為之執燭若士師祀五<lb/>
　帝沃尸盥非祖廟事則不與執燭也<lb/>
○季冬陳玉以貞來嵗之媺惡<lb/>
　註曰問事之正曰貞問嵗之美惡謂問於龜大卜職<lb/>
　大貞之屬陳玉陳禮神之玉凡卜筮實問于鬼神龜<lb/>
　筮能出其卦兆之占耳龜有天地四方則玉有六器<lb/>
<pb n="22b"/>
　者與言陳者既事蔵之不必貍之也鄭司農云貞問<lb/>
　也國語曰貞於陽卜<lb/>
若遷寶則奉之<lb/>
　疏曰遷寳謂王者遷都則寶亦遷天府奉送之於彼<lb/>
　新廟之天府蔵之如故也<lb/>
若祭天之司民司祿而獻民數榖數則受而藏之<lb/>
　註曰司民軒轅角也司祿文昌第六星或曰下能也<lb/>
　禄之言榖也年榖登乃後制禄祭此二星者以孟冬<lb/>
<pb n="23a"/>
　既祭之而上民榖之數於天府　坡謂秋官有司民<lb/>
　之職掌民數及大比以詔司寇司寇及孟冬祀司民<lb/>
　之日獻其數於王登于天府然則地官有司禄之職<lb/>
　獻穀數者必司徒也司禄文闕凡此一職上下文理<lb/>
　相足寶鎮寶器既蔵之及上春釁之喪祭陳玉而兼<lb/>
　陳於貞媺惡受蔵治中而復蔵民數穀數蓋互言以<lb/>
　盡此官之職王氏曰賢能之書登于天府見於鄉大<lb/>
　夫而此不見者互文也<lb/>
<pb n="23b"/>
○典瑞掌玉瑞玉器之藏辨其名物與其用事設其服<lb/>
飾<lb/>
　註曰人執以見曰瑞禮神曰器瑞符信也服飾服玉<lb/>
　之飾謂繅藉　坡謂天府所藏玉乃先王之遺物謂<lb/>
　宗器也典瑞之玉乃今王所用以有事者疏謂美者<lb/>
　入天府平者在典瑞未詳<lb/>
王晉大圭執鎮圭繅藉五采五就以朝日<lb/>
　註曰繅有五采文所以薦玉木為中幹用韋衣而畫<lb/>
<pb n="24a"/>
　之就成也王朝日者示有所尊訓民示君也天子常<lb/>
　春分朝目秋分夕月覲禮曰拜日於東門之外鄭司<lb/>
　農云晉謂插於紳帶之間若帶劍也玉人職曰大圭<lb/>
　長三尺杼上終葵首天子服之鎮圭尺有二寸天子<lb/>
　守之繅讀為藻率之藻五就五帀也一帀為一就<lb/>
○公執桓圭侯執信圭伯執躬圭繅皆三采三就子執<lb/>
榖璧男執蒲璧繅皆二采再就以朝覲宗遇㑹同於王<lb/>
　註曰三采朱白蒼二采朱綠也鄭司農云以圭璧見<lb/>
<pb n="24b"/>
　于王覲禮曰侯氏入門右坐奠圭再拜稽首侯氏見<lb/>
　于天子春曰朝夏曰宗秋曰覲冬曰遇時見曰㑹殷<lb/>
　見曰同<lb/>
○諸侯相見亦如之<lb/>
　註曰鄭司農云亦執圭璧以相見故邾𨼆公朝於魯<lb/>
　春秋傳曰邾子執玉髙其容仰　帀匝本字<lb/>
瑑圭璋璧琮繅皆二采一就以覜聘<lb/>
　註曰璋以聘后夫人以琮享之也大夫衆來曰頫寡<lb/>
<pb n="25a"/>
　來曰聘鄭司農云瑑有圻鄂瑑起　疏曰此遣臣行<lb/>
　聘問之所執者若本君親自朝所執上文桓圭之等<lb/>
　是若遣臣聘不得執君之圭璧無桓信躬與蒲榖之<lb/>
　文直瑑之而已此謂公侯伯之臣也若子男之臣豈<lb/>
　得過本君用以圭璋乎明子男之臣亦用瑑璧琮也<lb/>
四圭有邸以祀天旅上帝<lb/>
　註曰鄭司農云於中央為璧圭著其四面一玉俱成<lb/>
　爾雅曰邸本也圭本著於璧故四圭有邸圭末四出<lb/>
<pb n="25b"/>
　故也或説四圭有邸有四角也邸讀為抵欺之抵<lb/>
　王光逺曰祀天謂圜丘之祀大神也<lb/>
○兩圭有邸以祀地旅四望<lb/>
　註曰兩圭者以象地數二也僢而同邸　王光逺曰<lb/>
　祀地謂方澤之祭大示也　坡謂大宗伯六器與六<lb/>
　瑞六摰相次則蒼璧黄琮疑或初致其神奠玉而禮<lb/>
　之如執贄以見者故曰禮天禮地此四圭有邸兩圭<lb/>
　有邸與祼圭有瓚為類是邸當亦瓚屬瓚注鬱鬯者<lb/>
<pb n="26a"/>
　然表記曰秬鬯以祀上帝則此邸疑或注秬鬯者雖<lb/>
　不以祼而奠以享神故曰祀天祀地推之下文圭璧<lb/>
　者是於圭頭為器如璧璋邸射者是於璋頭為器如<lb/>
　邸而射皆挹鬯爵也以類次之或近鄭子見大宗伯<lb/>
　有蒼璧黄琮之文此官無之而别云四圭有邸兩圭<lb/>
　有邸遂以蒼璧所禮者冬至圜丘之祀四圭則夏正<lb/>
　郊天黄璜所禮者崑崙之祭兩圭則神州之神或者<lb/>
　嫌出於緯書不從又見明有四器因合而一之曰蒼<lb/>
<pb n="26b"/>
　璧為邸四圭託焉黄琮為邸兩圭託焉更無他據今<lb/>
　且闕之<lb/>
○祼圭有瓚以肆先王以祼賓客<lb/>
　註曰鄭司農云於圭頭為器可以挹鬯祼祭謂之瓚<lb/>
　故詩曰䘏彼玉瓚黄流在中國語謂之鬯圭以肆先<lb/>
　王祼先王祭也𤣥謂肆解牲體以祭因以為名爵行<lb/>
　曰祼漢禮瓚槃大五升口徑八寸下有槃口徑一尺<lb/>
○圭璧以祀日月星辰<lb/>
<pb n="27a"/>
　註曰圭其邸為璧取殺於上帝<lb/>
○璋邸射以祀山川以造贈賓客<lb/>
　註曰璋有邸而射取殺於四望鄭司農云射剡也<lb/>
　疏曰造贈賔客者謂致稍餼之時造館贈之言贈則<lb/>
　使還之時所贈賄之等亦執以致命耳　肆他歴反<lb/>
　射食亦反著直畧反僢昌絹反䘏音瑟殺色界反<lb/>
土圭以致四時日月封國則以土地<lb/>
　註曰以致四時日月者冬夏以致日春秋以致月土<lb/>
<pb n="27b"/>
　地猶度地也<lb/>
○珍圭以徴守以䘏凶荒<lb/>
　註曰杜子春云珍當為鎮書亦或為鎮以徴守者以<lb/>
　徴召守國諸侯若今時徴郡守以竹使符也鎮者國<lb/>
　之鎮諸侯亦一國之鎮故以鎮圭徴之也凶荒則民<lb/>
　有逺志不安其土故以鎮圭鎮安之𤣥謂王使人徴<lb/>
　諸侯憂凶荒之國則授之執以往致命王焉䘏者闓<lb/>
　府庫振救之凡瑞節歸又執以反命　坡謂掌節之<lb/>
<pb n="28a"/>
　節守國行道之用也典瑞之瑞作事之信也司者異<lb/>
　官器亦各掌謂瑞即節疑於漏矣詳見掌節王氏<lb/>
○牙璋以起軍旅以治兵守<lb/>
　註曰鄭司農云牙璋瑑以為牙牙齒兵象故以牙璋<lb/>
　𤼵兵若今時以銅虎符𤼵兵𤣥謂兵守用兵以守若<lb/>
　齊人戍遂諸侯戍周<lb/>
○璧羨以起度<lb/>
　註曰鄭司農云羨長也此璧徑長尺以起度量玉人<lb/>
<pb n="28b"/>
　職曰璧羨度尺以為度𤣥謂羨不圓之貎葢廣徑八<lb/>
　寸袤一尺　李子華曰此璧本徑九寸今言羡則旁<lb/>
　減一寸以益上下故髙一尺横徑八寸十寸尺也八<lb/>
　寸亦尺也一縱一横皆可以為尺度<lb/>
○駔圭璋璧琮琥璜之渠眉疏璧琮以歛尸<lb/>
　註曰以歛尸者於大歛焉加之也駔讀為組與組馬<lb/>
　同聲之誤也渠眉玉飾之溝瑑也以組穿聨六玉溝<lb/>
　瑑之中以歛尸圭在左璋在首琥在右璜在足璧在<lb/>
<pb n="29a"/>
　背琮在腹葢取象方明神之也疏璧琮者通於天地<lb/>
　疏曰此六玉兩頭皆有孔又於兩孔之間為溝渠於<lb/>
　溝之兩畔稍髙為眉瑑<lb/>
○榖圭以和難以聘女<lb/>
　註曰榖善也其飾若粟文然難仇讐和之者若春秋<lb/>
　宣公及齊侯平莒及郯晉侯使瑕嘉平戎于王其聘<lb/>
　女則以納徴焉<lb/>
○琬圭以治徳以結好<lb/>
<pb n="29b"/>
　註曰諸侯有徳王命賜之及諸侯使大夫來聘既而<lb/>
　為壇會之使大夫執以命事焉大行人職曰時聘以<lb/>
　結諸侯之好鄭司農云琬圭無鋒芒故治徳以結好<lb/>
○琰圭以易行以除慝<lb/>
　註曰鄭司農云琰圭有鋒芒傷害征伐誅討之象故<lb/>
　以易行除慝易惡行令為善者以此圭責讓諭告之<lb/>
　也𤣥謂除慝亦於諸侯使大夫來頫既而使大夫執<lb/>
　而命事於壇大行人職曰殷頫以除邦國之慝　駔<lb/>
<pb n="30a"/>
　音祖難乃旦反行下孟反度待洛反闓音開戍傷遇<lb/>
　反袤音茂郯音談<lb/>
大祭祀大旅凡賓客之事共其玉器而奉之<lb/>
　註曰玉器謂四圭祼圭之屬<lb/>
大喪共飯玉含玉贈玉<lb/>
　註曰飯玉碎玉以雜米也含玉柱左右顛及在口中<lb/>
　者雜記曰含者執璧將命則是璧形而小耳贈玉葢<lb/>
　璧也贈有束帛六幣璧以帛　顛儀禮作齻音顛牙<lb/>
<pb n="30b"/>
　也此作顛疑或通用<lb/>
凡玉器出則共奉之<lb/>
　鄭剛中曰上言共奉主於祭祀賔客嫌其他事之時<lb/>
　或不共奉故言此以結之見其無往而不共奉<lb/>
○典命掌諸侯之五儀諸臣之五等之命<lb/>
　註曰五儀公侯伯子男之儀五等謂孤以下四命<lb/>
　三命再命一命不命也或言儀或言命互文也<lb/>
上公九命為伯其國家宫室車旗衣服禮儀皆以九為<lb/>
<pb n="31a"/>
節侯伯七命其國家宫室車旗衣服禮儀皆以七為節<lb/>
子男五命其國家宫室車旗衣服禮儀皆以五為節<lb/>
　註曰上公謂王之三公有徳者加命為二伯二王之<lb/>
　後亦為上公國家國之所居謂城方也公之城葢方<lb/>
　九里宫方九百步侯伯之城葢方七里宫方七百步<lb/>
　子男之城葢方五里宫五百歩大行人職則有諸侯<lb/>
　圭藉冕服建常樊纓貳車介牢禮朝位之數焉<lb/>
王之三公八命其卿六命其大夫四命及其出封皆加<lb/>
<pb n="31b"/>
一等其國家宫室車旗衣服禮儀亦如之<lb/>
　註曰四命中下大夫也出封出畿内封於八州之中<lb/>
　加一等褒有徳也大夫為子男卿為侯伯其在朝廷<lb/>
　則亦如命數耳王之上士三命中士再命下士一命<lb/>
凡諸侯之適子誓於天子攝其君則下其君之禮一等<lb/>
未誓則以皮帛繼子男<lb/>
　註曰誓猶命也言誓者明天子既命以為之嗣樹子<lb/>
　不易也春秋桓九年曹伯使其世子射姑來朝行國<lb/>
<pb n="32a"/>
　君之禮是也公之子如諸侯而執圭侯伯之子如子<lb/>
　男而執璧子男之子與未誓者皆次小國之君執皮<lb/>
　帛而朝㑹焉其賓之皆以上卿之禮焉　疏曰若行<lb/>
　朝禮擯介依諸侯其饔餼饗一與卿同也此經誓與<lb/>
　未誓皆據父在而言若父卒後得誓者皆得與諸侯<lb/>
　序以無父得與正君同故也若未誓則亦當執皮帛<lb/>
　也　適丁歴反射音亦朝直遥反<lb/>
公之孤四命以皮帛眂小國之君其卿三命其大夫再<lb/>
<pb n="32b"/>
命其士一命其宫室車旗衣服禮儀各眂其命之數侯<lb/>
伯之卿大夫士亦如之子男之卿再命其大夫一命其<lb/>
士不命其宫室車旗衣服禮儀各眂其命之數<lb/>
　註曰眂小國之君者列於卿大夫之位而禮如子男<lb/>
　也鄭司農云九命上公得置孤卿一人春秋傳曰列<lb/>
　國之卿當小國之君固周制也𤣥謂王制曰大國三<lb/>
　卿皆命於天子下大夫五人上士二十七人次國三<lb/>
　卿二卿命於天子一卿命於其君下大夫五人上士<lb/>
<pb n="33a"/>
　二十七人小國二卿皆命於其君下大夫五人上士<lb/>
　二十七人<lb/>
○司服掌王之吉凶衣服辨其名物與其用事<lb/>
　註曰用事祭祀視朝甸凶弔之事衣服各有所用<lb/>
王之吉服祀昊天上帝則服大裘而冕祀五帝亦如之<lb/>
享先王則衮冕享先公饗射則鷩冕祀四望山川則毳<lb/>
冕祭社稷五祀則希冕祭羣小祀則𤣥冕<lb/>
　註曰六服同冕者首飾尊也先公謂后稷之後大王<lb/>
<pb n="33b"/>
　之前不窋至諸盩饗射饗食賔客與諸侯射也羣小<lb/>
　祀林澤墳衍四方百物之屬鄭司農云大裘羔裘也<lb/>
　衮卷龍衣也鷩裨衣也毳罽衣也𤣥謂書曰予欲觀古<lb/>
　古人之象日月星辰山龍華蟲作繢宗彝藻火粉米<lb/>
　黼黻希繡此古天子冕服十二章舜欲觀焉華蟲五<lb/>
　色之蟲繢人職曰鳥獸蛇雜四時五色以章之謂是<lb/>
　也希讀為絺或作黹字之誤也王者相變至周而以<lb/>
　日月星辰畫於旌旗所謂三辰旂旗昭其明也而冕<lb/>
<pb n="34a"/>
　服九章登龍於山登火於宗彝尊其神明也九章初<lb/>
　一曰龍次二曰山次三曰華蟲次四曰火次五曰宗<lb/>
　彝皆畫以為繢次六曰藻次七曰粉米次八曰黼次<lb/>
　九曰黻皆希以為繡則衮之衣五章裳四章凡九也<lb/>
　鷩畫以雉謂華蟲也其衣三章裳四章凡七也毳畫<lb/>
　虎蜼其衣三章裳二章凡五也希刺粉米無畫也其<lb/>
　衣一章裳二章凡三也𤣥者衣無文裳刺黻而已是<lb/>
　以謂𤣥焉凡冕服皆𤣥衣纁裳　黄文叔曰宗伯序<lb/>
<pb n="34b"/>
　社稷五祀先於五嶽司服序四望山川先於社稷祭<lb/>
　之秩當如宗伯司服自以服為序地祭以社稷見不<lb/>
　别出則方丘不服大裘矣諸儒紛紛葢未嘗攷先王<lb/>
　制祀之義　劉執中曰書稱舜曰予欲觀古人之象<lb/>
　舜而欲觀乎古則天子衣裳之章十有二其來逺矣<lb/>
　且交龍為旂周之衣不去其龍熊虎為旗周之裳不<lb/>
　去其虎蜼何獨日月為常而去衣章日月星辰乎典<lb/>
　命上公九命以九為節則其衣裳九章推而上之天<lb/>
<pb n="35a"/>
　子衮冕十有二章明矣　鷩必滅反盩直留反罽居<lb/>
　例反黹張里反蜼音誄<lb/>
凡兵事韋弁服<lb/>
　註曰韋弁以韎韋為弁又以為衣裳春秋傳曰晉郤<lb/>
　至衣韎韋之跗注是也　鄭剛中曰韋弁服者爵弁<lb/>
　也<lb/>
○眂朝則皮弁服<lb/>
　註曰眂朝眂内外朝之事皮弁之服十五升白布衣<lb/>
<pb n="35b"/>
　積素以為裳王受諸侯朝覲於廟則衮冕<lb/>
○凡甸冠弁服<lb/>
　註曰甸田獵也冠弁委貎其服緇布衣亦積素以為<lb/>
　裳諸侯以為眂朝之服詩國風曰緇衣之宜兮謂王<lb/>
　服此以田王卒食而居則𤣥端　疏曰言凡甸冠弁<lb/>
　服者據習兵之時若正四時則當戎服習兵月令之<lb/>
　習五戎是也<lb/>
○凡凶事服弁服<lb/>
<pb n="36a"/>
　註曰服弁喪冠也其服斬衰齊衰<lb/>
○凡弔事弁絰服<lb/>
　註曰弁絰者如爵弁而素加環絰論語曰羔裘𤣥冠<lb/>
　不以弔絰大如緦之絰其服錫衰緦衰疑衰<lb/>
凡喪為天王斬衰為王后齊衰<lb/>
　註曰王后小君也諸侯為之不杖期<lb/>
　王為三公六卿錫衰為諸侯緦衰為大夫士疑衰其<lb/>
首服皆弁絰<lb/>
<pb n="36b"/>
　註曰君為臣服弔服也鄭司農云錫麻之滑易者十<lb/>
　五升去其半有事其布無事其縷緦亦十五升去其<lb/>
　半有事其縷無事其布疑衰十四升衰𤣥謂無事其<lb/>
　縷衰在内無事其布衰在外疑之言擬也擬於吉<lb/>
　疏曰君為臣無服直弔服既葬除之不見三孤者與<lb/>
　六卿同又不辨同姓異姓亦以臣故也凡弔皆不見<lb/>
　婦人弔服者以婦與夫同故喪服云大夫弔於命婦<lb/>
　錫衰命婦弔於大夫錫衰是婦與夫同其首服即鄭<lb/>
<pb n="37a"/>
　註喪服云凡婦人弔服吉笄無首素總是也<lb/>
○大札大荒大烖素服<lb/>
　註曰大札疫病也大荒饑饉也大烖水火為害君臣<lb/>
　素服縞冠若晉伯宗哭梁山之崩<lb/>
公之服自衮冕而下如王之服侯伯之服自鷩冕而下<lb/>
如公之服子男之服自毳冕而下如侯伯之服孤之服<lb/>
自希冕而下如子男之服卿大夫之服自𤣥冕而下如<lb/>
孤之服其凶服加以大功小功士之服自皮弁而下如<lb/>
<pb n="37b"/>
大夫之服其凶服亦如之其齊服有𤣥端素端<lb/>
　註曰自公之衮冕至卿大夫之𤣥冕皆其朝聘天子<lb/>
　及助祭之服諸侯非二王後其餘皆𤣥冕而祭於已<lb/>
　雜記曰大夫冕而祭於公弁而祭於已士弁而祭於<lb/>
　公冠而祭於已大夫爵弁自祭家廟惟孤爾其餘皆<lb/>
　𤣥冠與士同𤣥冠自祭其廟者其服朝服𤣥端諸侯<lb/>
　之自相朝聘皆皮弁服此天子日視朝之服喪服天<lb/>
　子諸侯齊斬而已卿大夫加以大功小功士亦如之<lb/>
<pb n="38a"/>
　又加緦焉士齊有素端者亦為札荒有所禱請變素<lb/>
　服言素端者明異制鄭司農云衣有𥜗裳者為端𤣥<lb/>
　謂端者取其正也士之衣袂皆二尺二寸而屬幅是<lb/>
　廣袤等也其袪尺二寸大夫以上侈之侈之者葢半<lb/>
　而益一焉半而益一則其袂三尺三寸袪尺八寸<lb/>
　疏曰此文自衮冕以下差次如之上得兼乎下下不<lb/>
　得僭上也舊説天子九章據大章而言其章别小章<lb/>
　章依命數則皆十二為節上公亦九章與天子同無<lb/>
<pb n="38b"/>
　升龍有降龍其小章章别皆九而已自餘鷩冕毳冕<lb/>
　以下皆然必知有小章者若無小章絺冕三章則孤<lb/>
　有四命六命卿大夫𤣥冕一章卿大夫中則有三命<lb/>
　二命一命天子之卿六命大夫四命明中有小章乃<lb/>
　可得依命數　鄭剛中曰子男毳而下如侯伯則上<lb/>
　不服鷩可知侯伯自鷩而下如公則上不服衮可知公<lb/>
　自衮而下如王則上不服日月星辰可知經文謂自<lb/>
　衮冕而下如王之服則衮冕而上之章非日月星辰<lb/>
<pb n="39a"/>
　而何　齊側皆反𥜗音儒屬音燭<lb/>
凡大祭祀大賓客共其衣服而奉之<lb/>
　註曰奉猶送也送之於王所　疏曰大祭祀則中兼<lb/>
　有次小祭祀以其皆是王親祭故舉大而言賔客言<lb/>
　大者據諸侯來朝也王者不敢遺小國之臣則其臣<lb/>
　來聘亦有接待之灋亦畧舉大而言<lb/>
大喪共其復衣服歛衣服奠衣服廞衣服皆掌其陳序<lb/>
　註曰奠衣服今坐上魂衣也鄭司農云廞陳也𤣥謂<lb/>
<pb n="39b"/>
　廞衣服所蔵於槨中　疏曰大喪中兼小䘮也<lb/>
○典祀掌外祀之兆守皆有域掌其禁令<lb/>
　外祀謂所祀於四郊者即小宗伯所云兆五帝至山<lb/>
　川邱陵已下皆是典祀掌之也兆域據壇外為溝渠<lb/>
　為表塋域者也<lb/>
若以時祭祀則帥其屬而脩除徴役于司𨽻而役之<lb/>
　註曰屬其屬胥徒也脩除芟掃之徴召也役之作使<lb/>
　之<lb/>
<pb n="40a"/>
及祭帥其屬而守其厲禁而蹕之<lb/>
　註曰鄭司農云遮列禁人不得令入<lb/>
○守祧掌守先王先公之廟祧其遺衣服藏焉<lb/>
　註曰廟謂大祖之廟及三昭三穆遷主所蔵曰祧先<lb/>
　公之遷主蔵于后稷之廟先王之遷主蔵于文武之<lb/>
　廟遺衣服大歛之餘也此王者之宮而有先公謂大<lb/>
　王以前為諸侯<lb/>
○若將祭祀則各以其服授尸<lb/>
<pb n="40b"/>
　註曰尸當服卒者之上服以象生時　程子曰古人<lb/>
　祭祀用尸極有意人之魂氣既散必求其類而依之<lb/>
　人與人既為類骨肉又為一家之類已與尸各既心<lb/>
　齊潔至誠相通以此求神宜其享之後世直以尊卑<lb/>
　之勢遂不肯行<lb/>
其廟則有司脩除之其祧則守祧黝堊之<lb/>
　註曰廟祭此廟也祧祭遷主有司宗伯也脩除黝堊<lb/>
　互言之有司恒主脩除守祧恒主黝堊鄭司農云黝<lb/>
<pb n="41a"/>
　讀為幽幽黑也堊白也爾雅曰地謂之黝牆謂之堊<lb/>
○既祭則藏其隋與其服<lb/>
　註曰隋尸所祭肺脊黍稷之屬蔵之以依神　堊烏<lb/>
　路反隋許恚反<lb/>
○世婦掌女宫之宿戒及祭祀比其具<lb/>
　註曰女宫刑女給宫中事者宿戒當給事豫告之齊<lb/>
　戒也比次也具所濯溉及粢盛之爨鄭司農比讀為<lb/>
　庀庀具也　鄭剛中曰天官世婦祭之日涖陳女宫<lb/>
<pb n="41b"/>
　之具涖陳在彼而校比之在此也<lb/>
○詔王后之禮事<lb/>
　註曰薦徹之節<lb/>
○帥六宫之人共齍盛<lb/>
　註曰帥世婦女御　鄭剛中曰天官世婦言帥女宫<lb/>
　濯摡為齍盛所帥者刑女耳為之於未共之前此所<lb/>
　帥者六宫之人共之於正祭之日<lb/>
○相外内宗之禮事<lb/>
<pb n="42a"/>
　註曰同姓異姓之女有爵佐后者　疏曰禮事者外<lb/>
　宗之佐后薦徹豆籩内宗之佐傳豆籩是也　比音<lb/>
　庇相息亮反<lb/>
大賓客之饗食亦如之<lb/>
　註曰此帥詔相其事同<lb/>
大喪比外内命婦之朝莫哭不敬者而苛罰之<lb/>
　註曰苛譴也　莫音暮下同<lb/>
凡王后有<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>事於婦人則詔相<lb/>
<pb n="42b"/>
　拜拜謝之也喪大記曰夫人亦拜寄公夫人於堂<lb/>
　上知天子之喪世子亦拜二王後於堂下后亦拜<lb/>
　二王後夫人於堂上也夫人有赴王喪者或家在畿<lb/>
　内來歸寧值王喪則弔赴也　<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>古拜字<lb/>
凡内事有達於外官者世婦掌之<lb/>
　註曰主通之使相共授　黄文叔曰掌之葢得糾正<lb/>
　之也<lb/>
○内宗掌宗廟之祭祀薦加豆籩<lb/>
<pb n="43a"/>
　註曰加爵之豆籩　疏曰天子禮以尸既食后亞獻<lb/>
　尸為加爵此時薦之即醢人籩人加豆加籩之實是<lb/>
　也<lb/>
○及以樂徹則佐傳豆籩<lb/>
　註曰佐傳佐外宗<lb/>
賓客之饗食亦如之王后有事則從<lb/>
　王光逺曰有事則從者則吉凶之事皆在焉　從才<lb/>
　用反<lb/>
<pb n="43b"/>
大喪序哭者<lb/>
　註曰次序内外宗及命婦哭王<lb/>
○哭諸侯亦如之凡卿大夫之喪掌其弔臨<lb/>
　註曰王后弔臨諸侯而已是以言掌卿大夫云　疏<lb/>
　曰此諸侯來朝薨於王國王為之緦衰者也若檀弓<lb/>
　云以爵弁絰䊷衣哭諸侯彼謂薨於本國王遥哭之<lb/>
　則婦人不哭之婦人無外事故也天官世婦云掌弔<lb/>
　臨于卿大夫之喪者彼為王此内宗掌弔臨之事乃<lb/>
<pb n="44a"/>
　為后掌之　䊷緇同<lb/>
○外宗掌宗廟之祭祀佐王后薦玉豆眂豆籩及以樂<lb/>
　徹亦如之<lb/>
　疏曰薦玉豆者凡王之豆籩皆玉飾之不云籩者文<lb/>
　畧眂豆籩者謂在堂東未設之時眂其實也<lb/>
○王后以樂羞齍則贊<lb/>
　疏曰后進黍稷之時依樂以進則佐之案九嬪職凡<lb/>
　祭祀贊玉齍贊后薦徹豆籩則薦徹俱言玉齍玉敦<lb/>
<pb n="44b"/>
　盛黍稷言贊不言徹則后薦而不徹也其徹諸官為<lb/>
　之若然籩豆與齍此官已贊九嬪又贊者以器多故<lb/>
　諸官共贊<lb/>
○凡王后之獻亦如之<lb/>
　註曰獻獻酒於尸<lb/>
○王后不與則贊宗伯<lb/>
　註曰后有故不與祭宗伯攝其事　與音預敦音對<lb/>
小祭祀掌事賓客之事亦如之<lb/>
<pb n="45a"/>
　疏曰小祭祀謂在宫中后無外事故也賔客饗食亦<lb/>
　掌事如小祭祀<lb/>
大喪則叙外内朝莫哭者哭諸侯亦如之<lb/>
　註曰内内外宗及外命婦　疏曰若内命婦則九嬪<lb/>
　叙之<lb/>
○冡人掌公墓之地辨其兆域而為之圖先王之葬居<lb/>
中以昭穆為左右<lb/>
　註曰公君也圖謂畫其地形及邱壟所處而蔵之先<lb/>
<pb n="45b"/>
　王造塋者昭居左穆居右夾處東西　疏曰子孫據<lb/>
　昭穆夾處左右若兄死弟及俱為君則以兄弟為昭<lb/>
　穆以其弟已為臣臣子一例則如父子故别昭穆也<lb/>
○凡諸侯居左右以前卿大夫士居後各以其族<lb/>
　註曰子孫各就其所出王以尊卑處其前後而亦併<lb/>
　昭穆　疏曰此因上而言以其王之子孫皆適為天<lb/>
　子庶為諸侯卿大夫士若出封畿外者彼因國葬而<lb/>
　為造塋之主矣此則言先王之子孫為畿内諸侯王<lb/>
<pb n="46a"/>
　朝之卿大夫士死者則居先王前後之左右也各以<lb/>
　其族者謂次第假令同昭穆則兄近王墓弟逺王墓<lb/>
　為次第諸侯言左右卿大夫士下云各以其族互相<lb/>
　通也　坡謂以前在卿大夫士之墓前居後在諸侯<lb/>
　之墓後<lb/>
○凡死於兵者不入兆域<lb/>
　註曰戰陳無勇投諸塋外以罰之<lb/>
○凡有功者居前<lb/>
<pb n="46b"/>
　註曰居王墓之前處昭穆之中央　疏曰居前則不<lb/>
　問諸侯與卿大夫士但是有功則皆得居前以表顯<lb/>
　之也此則死寇曰兵者兼餘功若司勲六功之等皆<lb/>
　是也<lb/>
○以爵等為丘封之度與其樹數<lb/>
　註曰别尊卑也王公曰邱諸臣曰封漢律曰列侯墳<lb/>
　髙四丈闗内侯以下至庶人各有差　疏曰此文自<lb/>
　王以下皆有而云爵等者則天子亦爵號也<lb/>
<pb n="47a"/>
大喪既有日請度甫竁遂為之尸<lb/>
　註曰甫始也請量度所始竁之處地鄭司農云既有<lb/>
　日既有葬日也始竁時祭以告后土冢人為之尸<lb/>
　疏曰天子七月而葬葬用下旬請請於冡宰<lb/>
○及竁以度為丘隧共喪之窆器<lb/>
　註曰隧羨道也度邱與羨道廣袤所至窆器下棺豐<lb/>
　碑之屬喪大記曰凡封用綍去碑負引君封以衡大<lb/>
　夫以咸<lb/>
<pb n="47b"/>
○及葬言鸞車象人<lb/>
　鸞車巾車所飾遣車也亦設鸞旗象人俑也言猶語<lb/>
　也語巾車之官將明器鸞車及象人使行向壙<lb/>
○及窆執斧以涖<lb/>
　疏曰案鄉師執斧以涖匠師則此亦臨匠師葬事大<lb/>
　故二官共臨也<lb/>
遂入藏凶器<lb/>
　註曰凶器明器<lb/>
<pb n="48a"/>
○正墓位蹕墓域守墓禁<lb/>
　註曰位謂邱封所居前後也禁所為塋限<lb/>
○凡祭墓為尸<lb/>
　疏曰上文祭墓謂始穿地時此文據成墓為尸　王<lb/>
　光逺曰凡祭墓為尸非特甫竁為之尸　張子曰墓<lb/>
　祭非古也體魄則降知氣在上故立之主以祀之以<lb/>
　致其精神之極而謹蔵其體魄以竭其深長之思此<lb/>
　古人明於鬼神之情狀而篤於孝愛之誠實者也然<lb/>
<pb n="48b"/>
　攷之周禮則有冡人之官凡祭於墓為尸是則成周<lb/>
　之盛亦有祭於墓者雖非制禮之本經而出於人情<lb/>
　之所不忍而於義理不至於甚害則先王亦從而許<lb/>
　之其必立之尸者乃所以致其精神而示享之者非<lb/>
　體魄之謂其為義益精矣　度待洛反竁充芮反隧<lb/>
　音遂窆彼騐反<lb/>
凡諸侯及諸臣葬於墓者授之兆為之蹕均其禁<lb/>
　疏曰上文惟見王及子孫之墓地不見同姓異姓諸<lb/>
<pb n="49a"/>
　侯之墓地故此經總見之若然此墓地舊有兆域今<lb/>
　新死者隨即授之耳<lb/>
○墓大夫掌凡邦墓之地域為之圖<lb/>
　註曰凡邦中之墓地萬民所葬地<lb/>
○令國民族葬而掌其禁令<lb/>
　註曰族葬各從其親　疏曰經云族葬則據五服之<lb/>
　内親者共為一所而葬異族即别塋左傳云同族於<lb/>
　禰廟故知族是服内<lb/>
<pb n="49b"/>
○正其位掌其度數<lb/>
　註曰位謂昭穆也度數爵等之大小　疏曰鄭見有<lb/>
　爵者謂本為庶人設墓其有子孫為卿大夫士其葬<lb/>
　不離父祖<lb/>
○使皆有私地域<lb/>
　註曰古者萬民墓地同處分其地使各有區域得以<lb/>
　族葬使相容<lb/>
凡爭墓地者聽其獄訟<lb/>
<pb n="50a"/>
　註曰爭墓地相侵區域<lb/>
帥其屬而巡墓厲居其中之室以守之<lb/>
　註曰厲塋限遮列處鄭司農云居其中之室有官寺<lb/>
　在墓中　劉執中曰聖人父母斯民生則富其衣食<lb/>
　而教以仁義死則為之地域而守其邱樹則子孫者<lb/>
　其有不忠於君而不服其教者乎<lb/>
○職喪掌諸侯之喪及卿大夫士凡有爵者之喪以國<lb/>
之喪禮涖其禁令序其事<lb/>
<pb n="50b"/>
　註曰國之喪禮喪服士喪既夕士虞今存者其餘則<lb/>
　亡事謂小歛大歛葬也<lb/>
○凡國有司以王命有事焉則詔贊主人<lb/>
　註曰有事謂含襚贈賵之屬詔贊者以告主人佐其<lb/>
　受之國有司有司從王國以王命往　賵芳鳳反<lb/>
凡其喪祭詔其號治其禮<lb/>
　註曰告以牲號齍號之屬當以祝之　疏曰喪祭餘<lb/>
　文皆為虞此言凡者以其喪中自相對則虞為喪祭<lb/>
<pb n="51a"/>
　卒哭為吉祭若對二十八月為吉祭則祥禫以前皆<lb/>
　是喪祭故言凡以該之<lb/>
凡公有司之所共職喪令之趣其事<lb/>
　註曰令令其當供物者給事之期也有司或言公或<lb/>
　言國言國者由其君所來居其官曰公謂王遣使奉<lb/>
　命有贈之物各從其官出職喪當催督也<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷十三<lb/>
</p>
<p>
</p>
  </div>
</body>
</text>
</TEI>
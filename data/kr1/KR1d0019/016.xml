<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷十六</head> <lb/>
    <p>
<pb n="1a"/>
欽定四庫全書<lb/>
　周禮述註卷十六<lb/>
　　　　　　　　　　　　　安溪李光坡撰<lb/>
○大史掌建邦之六典以逆邦國之治掌灋以逆官府<lb/>
之治掌則以逆都鄙之治<lb/>
　註曰六典八灋八則冢宰所建以治百官大史又建<lb/>
　焉以為王迎受其治也大史日官也<lb/>
○凡辨灋者攷焉不信者刑之<lb/>
<pb n="1b"/>
　註曰謂邦國官府都鄙以灋爭訟來正之者　疏曰<lb/>
　不信事理妄冒不信者<lb/>
凡邦國都鄙及萬民之有約劑者藏焉以貳六官六官<lb/>
之所登<lb/>
　註曰約劑要盟之載辭及劵書也貳猶副也藏灋與<lb/>
　約劑之書以為六官之副其有後事六官又登焉<lb/>
　坡謂六官之所登六官二字疑衍葢此約劑各為一<lb/>
　通登于六官副寫一通上于大史藏焉以貳六官之<lb/>
<pb n="2a"/>
　所登<lb/>
○若約劑亂則辟灋不信者刑之<lb/>
　註曰謂抵冒盟誓者辟灋者攷按讀其然不　疏曰<lb/>
　辟開也灋則約劑也為之開約劑考按其然否不信<lb/>
　者不依約劑　辟婢亦反<lb/>
正嵗年以序事頒之于官府及都鄙<lb/>
　註曰中數曰嵗朔數曰年中朔大小不齊正之以閏<lb/>
　若今時作厯日矣定四時以次序授民時之事　疏<lb/>
<pb n="2b"/>
　曰中數曰嵗朔數曰年一年之内有二十四氣正月<lb/>
　立春節雨水中至十二月小寒節大寒中皆節氣在<lb/>
　前中氣在後節氣一名朔氣中數一名中氣節氣有<lb/>
　入前月灋中氣無入前月灋中氣帀則為嵗朔氣帀<lb/>
　則為年　鄭剛中曰周以建子為正而四時之事有<lb/>
　用夏正建寅者用建寅謂之嵗用建子謂之年爾雅<lb/>
　云夏曰嵗周曰年大史正嵗與年而次序其事頒于<lb/>
　官府都鄙使以次舉先後不失其序<lb/>
<pb n="3a"/>
○頒告朔于邦國<lb/>
　註曰天子頒朔于諸侯諸侯藏之祖廟至朔朝于廟<lb/>
　告而受行之<lb/>
○閏月詔王居門終月<lb/>
　註曰門謂路寢門也鄭司農云月令十二月分在青<lb/>
　陽明堂總章𤣥堂左右之位惟閏月無所居居于門<lb/>
　故於文王在門謂之閏　疏曰明堂路寢及宗廟皆<lb/>
　有五室十二堂四門十二月聴朔於十二堂閏月各<lb/>
<pb n="3b"/>
　於時之門<lb/>
大祭祀與執事卜曰<lb/>
　註曰執事大卜之屬與之者當視墨<lb/>
○戒及宿之日與羣執事讀禮書而協事<lb/>
　註曰協合也合謂習録所當共之事也　疏曰戒謂<lb/>
　散齋七日宿謂致齋三日讀禮書而協事恐事有失<lb/>
　錯物有不供故也<lb/>
○祭之日執書以次位常<lb/>
<pb n="4a"/>
　註曰謂挍呼之教其所當居之處　疏曰言執書者<lb/>
　謂執行祭祀之書以次位常者各居所掌位次常者<lb/>
　此禮一定常行不改故云常也<lb/>
○辨事者攷焉不信者誅之<lb/>
　註曰謂抵冒其職事　疏曰此謂助祭之人<lb/>
大會同朝覲以書協禮事<lb/>
　註曰亦先習録之也<lb/>
○及將幣之日執書以詔王<lb/>
<pb n="4b"/>
　註曰將送也詔王告王以禮事　疏曰使不錯誤<lb/>
大師抱天時與大師同車<lb/>
　註曰鄭司農云大出師則大史主抱式以知天時處<lb/>
　吉凶史官主知天道故國語曰吾非瞽史焉知天道<lb/>
　春秋傳曰楚有雲如衆赤烏夾日以飛楚子使問諸<lb/>
　周大史大史主天道𤣥謂瞽即大師大師瞽官之長<lb/>
大遷國抱灋以前<lb/>
　註曰灋司空營國之灋也抱之以前當先王至知諸<lb/>
<pb n="5a"/>
　位處<lb/>
大䘮執灋以涖勸防<lb/>
　註曰鄭司農云勸防引六紼<lb/>
○遣之日讀誄<lb/>
　註曰遣謂祖廟之庭大奠將行時也人之道終於此<lb/>
　累其行而讀之大師又帥瞽廞之而作諡瞽史知天<lb/>
　道使共其事言王之誄諡成於天道　疏曰案禮記<lb/>
　曽子問惟天子稱天以誄之瞽史既知天道又於南<lb/>
<pb n="5b"/>
　郊祭天之所稱天以誄之是王之諡成於天道也若<lb/>
　然先於南郊制諡乃於遣之日讀之葬後則稱諡<lb/>
○凡䘮事攷焉<lb/>
　註曰為有得失<lb/>
○小䘮賜諡<lb/>
　註曰小䘮卿大夫也　疏曰君親制諡使大夫將往<lb/>
　賜之此直言小䘮賜諡則三公諸侯亦在焉　行下<lb/>
　孟反<lb/>
<pb n="6a"/>
凡射事飾中舍算執其禮事<lb/>
　註曰舍讀曰釋鄭司農云中所以盛筭也𤣥謂設筭<lb/>
　於中以待射時而取之中則釋之鄉射禮曰君國中<lb/>
　射則皮豎中於郊則閭中於竟則虎中大夫兕中士<lb/>
　鹿中天子之中未聞　疏曰執其禮事者大史主禮<lb/>
　者天子諸侯射先行燕禮後乃射其中禮事皆大史<lb/>
　掌之　中丁仲反舍音釋盛音成竟音境<lb/>
○小史掌邦國之志奠繫世辨昭穆若有事則詔王之<lb/>
<pb n="6b"/>
忌諱<lb/>
　註曰鄭司農云志謂記也春秋傳所謂周志國語所<lb/>
　謂鄭書之屬是也史官主書故韓宣子聘于魯觀書<lb/>
　大史氏繫世謂帝繫世本之屬是也小史主定之瞽<lb/>
　矇諷誦之先王死日為忌名為諱𤣥謂王有事祈祭<lb/>
　於其廟　疏曰辨昭穆者帝繫世本之上皆自有昭<lb/>
　穆親疎故須辨之　坡謂鄭剛中曰邦國之志非雜<lb/>
　記邦國之事乃志天子諸侯所出之繫世與其廟祧<lb/>
<pb n="7a"/>
　之昭穆小史掌其志定其繫世又辨其昭穆是也若<lb/>
　有事則詔王忌諱祈祭其一耳更如男女辨姓東郭<lb/>
　偃所云君出自丁臣出自桓如此之類皆所當詔<lb/>
大祭祀讀禮灋史以書叙昭穆之爼簋<lb/>
　註曰讀禮灋者大史與羣執事史此小史也言讀禮<lb/>
　法者小史敘爼簋以為節故書簋或為几鄭司農云<lb/>
　几讀為軌書亦或為簋古文也大祭祀小史主敘其<lb/>
　昭穆以其主定繫世祭祀史主敘其昭穆次其爼簋<lb/>
<pb n="7b"/>
　𤣥謂爼簋牲與黍稷以書次之挍比之　疏曰此言<lb/>
　敘昭穆之爼簋則非外神耳則大祭祀惟謂祭宗廟<lb/>
　三年一祫之時有尸主兼叙昭穆爼簋也<lb/>
大喪大賓客大會同大軍旅佐大史凡國事之用禮灋<lb/>
者掌其小事卿大夫之䘮賜諡讀誄<lb/>
　註曰其讀誄亦以大史賜諡為節事相成也<lb/>
○馮相氏掌十有二嵗十有二月十有二辰十日二十<lb/>
有八星之位辨其序事以會天位<lb/>
<pb n="8a"/>
　註曰嵗謂大嵗嵗星與日同次之月斗所建之辰樂<lb/>
　説説嵗星與日常應大嵗月建以見然則今厯大嵗<lb/>
　非此也嵗日月辰星宿之位謂方面所在辨其序事<lb/>
　謂若仲春辨秩東作仲夏辨秩南譌仲秋辨秩西成<lb/>
　仲冬辨在朔易會天位者合此嵗日月辰星宿五者<lb/>
　以為時事之候若今厯日大嵗在某月某日某甲朔<lb/>
　日直某也國語曰王合位于三五孝經説曰故勅以<lb/>
　天期四時節有晚早趣勉趣時無失天位皆由此術<lb/>
<pb n="8b"/>
　云　馮音慿譌五和反直音植<lb/>
冬夏致日春秋致月以辨四時之敘<lb/>
　註曰冬至日在牽牛景丈三尺夏至日在東井景尺<lb/>
　五寸此長短之極極則氣至春分日在婁秋分日在<lb/>
　角而月弦於牽牛東井亦以其景知氣至不春秋冬<lb/>
　夏氣皆至則是四時之敘正矣　坡謂日在南陸行疾<lb/>
　厯故當春分而日已過交二度日在北陸行縮厯故<lb/>
　當秋分而日猶未及交二度古來欲得氣至之正為<lb/>
<pb n="9a"/>
　難惟今西厯以春秋二仲月日月對望之時以求二<lb/>
　分葢冬行南陸則地上之天少地下之天多夏行北<lb/>
　陸則地上之天多地下之天少其日月之東西相對<lb/>
　者或非望也惟春秋分行於中道則日月對衡於地<lb/>
　平天體上下適均乃真望矣然雖真望而日月之望<lb/>
　有對宫不同道苟平分天度皆為望限若對望未及<lb/>
　夘酉之交或過交而後望以至前後月有閏春分或<lb/>
　在月首或在月杪則因真望増損檢日至交晷刻以<lb/>
<pb n="9b"/>
　得氣至之正豈有過不及之患乎秋分亦然此灋自<lb/>
　侈其秘而不知古之聖人知此久矣　景音影<lb/>
○保章氏掌天星以志星辰日月之變動以觀天下之<lb/>
遷辨其吉㓙<lb/>
　註曰志古文識識記也星謂五星辰日月所會五星<lb/>
　有贏縮圜角日有薄食暈珥月有盈虧朓側匿之變<lb/>
　七者右行列舍天下禍福變移所在皆見焉　疏曰<lb/>
　上馮相氏掌日月星辰不變依常度者此官掌日月<lb/>
<pb n="10a"/>
　星辰變動與常不同以見吉凶之事　識音志朓他<lb/>
　了反<lb/>
以星土辨九州之地所封封域皆有分星以觀妖祥<lb/>
　註曰星土星所主土也封猶界也鄭司農説星土以<lb/>
　春秋傳曰參為晉星商主大火國語曰嵗之所在則<lb/>
　我有周之分野之屬是也𤣥謂大界則曰九州州中<lb/>
　諸國中之封域於星亦有分焉其書亡矣堪輿雖有<lb/>
　郡國所入度非古數也今其存可言者十二次之分<lb/>
<pb n="10b"/>
　也星紀吴越也𤣥枵齊也娵訾衛也降婁魯也大梁<lb/>
　趙也實沈晉也鶉首秦也鶉火周也鶉尾楚也壽星<lb/>
　鄭也大火宋也析木燕也此分野之妖祥主用客星<lb/>
　彗孛之氣為象　娵子須反訾子斯反彗以嵗反孛<lb/>
　音佩<lb/>
以十有二嵗之相觀天下之妖祥<lb/>
　註曰嵗謂大嵗嵗星與日同次之月斗所建之辰也<lb/>
　嵗星為陽右行於天大嵗為陰左行於地十二嵗而<lb/>
<pb n="11a"/>
　小周其妖祥之占甘氏嵗星經其遺象也鄭司農云<lb/>
　大嵗所在嵗星所居春秋傳曰越得嵗而吳伐之必受<lb/>
　其凶之屬是也　鄭剛中曰嵗星色欲明光潤澤赤<lb/>
　而角則其國昌赤黄而沈其野大穰故其占色相色<lb/>
　相變異則天下之妖祥皆可得而知　相息亮反下<lb/>
　同<lb/>
以五雲之物辨吉㐫水旱降豐荒之祲象<lb/>
　註曰物色也視日旁雲氣之色降下也知水旱所下<lb/>
<pb n="11b"/>
　之國鄭司農云以二至二分觀雲色青為蟲白為䘮<lb/>
　赤為兵荒黒為水黄為豐故春秋傳曰凡分至啓閉<lb/>
　必書雲物為備故也故曰凡此五物以詔救政　坡<lb/>
　謂降其祲象于所當備之國者知使備之<lb/>
以十有二風察天地之和命乖别之妖祥<lb/>
　註曰十有二辰皆有風吹其律以知和不其道亡矣<lb/>
　春秋襄十八年楚師伐鄭師曠曰吾驟歌北風又歌<lb/>
　南風南風不競多死聲楚必無功是時楚師多凍其<lb/>
<pb n="12a"/>
　命乖别審矣　疏曰艮為條風震為明庶風㢲為清<lb/>
　明風離為景風坤為凉風兑為閶闔風乾為不周風<lb/>
　坎為廣莫風四維之風主兩月　吴氏曰乖則異别<lb/>
　則離此天地之不和而為妖祥也故命之使知所趨<lb/>
　避　坡謂日月星辰常居而有變動則天下之大異<lb/>
　也星土之妖祥占在一國嵗之相五雲之物嵗可占<lb/>
　十有二風月可占葢以大小久近為序<lb/>
凡此五物者以詔救政訪序事<lb/>
<pb n="12b"/>
　註曰訪謀也見其象則當預為之備以詔王救其政<lb/>
　且謀今年天時占相所宜次序其事　疏曰凡此五<lb/>
　物者謂從掌天星以下五經竝是已見之物有此五<lb/>
　事　坡謂詔救政者補既往訪序事者慎將來<lb/>
○内史掌王之八枋之灋以訪王治一曰爵二曰禄三<lb/>
曰廢四曰置五曰殺六曰生七曰予八曰奪<lb/>
　註曰大宰既以詔王内史又居中貳之　疏曰案大<lb/>
　宰有誅無殺此有殺無誅者誅與殺相因欲見為過<lb/>
<pb n="13a"/>
　不止則殺之　坡謂自三曰已下不與大宰次第同<lb/>
　者大宰以賞罰自相從為類此則以一賞一罰相間<lb/>
　為類也廢置榮辱而已生殺止其身予奪及子孫亦<lb/>
　有輕重之敘焉　枋本作柄予音與間去聲<lb/>
執國灋及國令之貳以攷政事以逆會計<lb/>
　註曰國灋六典八灋八則　坡謂國令即天官司會<lb/>
　職令田野令民職之令也執國灋之貳以攷政事執<lb/>
　國令之貳以逆會計<lb/>
<pb n="13b"/>
掌敘事之灋受納訪以詔王聴治<lb/>
　註曰敘六敘也納訪納謀於王也　坡謂天官宰夫<lb/>
　職云敘羣吏之治以待諸臣之復萬民之逆此言敘<lb/>
　事之法與敘羣吏之治一也受納訪與待復逆一也<lb/>
　葢貳宰夫<lb/>
凡命諸侯及孤卿大夫則䇿命之<lb/>
　註曰鄭司農説以春秋傳曰王命内史興父䇿命晉<lb/>
　侯為侯伯䇿謂以簡䇿書王命　疏曰周灋爵及士<lb/>
<pb n="14a"/>
　餘文更不見命士之灋明士亦内史命之不言者以<lb/>
　其賤畧之也　父音甫<lb/>
凡四方之事書内史讀之<lb/>
　註曰若今尚書入省事　疏曰言四方之事書者諸<lb/>
　侯凡事有書奏白於王<lb/>
王制禄則贊為之以方出之<lb/>
　註曰贊為之為之辭也鄭司農云以方出之以方版<lb/>
　書而出之上農夫食九人其次食八人其次食七人<lb/>
<pb n="14b"/>
　其次食六人下農夫食五人庶人在官者其禄以是<lb/>
　為差諸侯之下士視上農夫禄足以代其耕也中士<lb/>
　倍下士丄士倍中士下大夫倍上士卿四大夫禄君<lb/>
　十卿禄杜子春云方直謂今時牘也𤣥謂王制曰王<lb/>
　之三公視公侯卿視伯大夫視子男元士視附庸<lb/>
○賞賜亦如之<lb/>
　項平甫曰賞賜或以土田或以車服或以器物皆贊其<lb/>
　等書之於方出而命之<lb/>
<pb n="15a"/>
内史掌書王命遂貳之<lb/>
　註曰副寫藏之　坡謂書王命即上所書爵禄之命<lb/>
　也<lb/>
○外史掌書外令<lb/>
　註曰王令下畿外<lb/>
掌四方之志<lb/>
　註曰志記也謂若魯之春秋晉之乗楚之檮杌<lb/>
○掌三皇五帝之書<lb/>
<pb n="15b"/>
　註曰楚靈王所謂三墳五典<lb/>
掌達書名于四方<lb/>
　註曰謂若堯典禹貢達此名使知之或曰古曰名今<lb/>
　曰字使四方知書之文字得能讀之　徐氏曰掌四<lb/>
　方之志則下以知其政俗之舊掌三皇五帝之書則<lb/>
　上以攷古昔之所行掌達書名于四方所以使書同<lb/>
　文<lb/>
若以書使于四方則書其令<lb/>
<pb n="16a"/>
　註曰書王令以授使者　王光逺曰掌外令故也<lb/>
○御史掌邦國都鄙及萬民之治令以贊冢宰<lb/>
　註曰王所以治之令冢宰掌王治　王光逺曰邦國<lb/>
　都鄙及萬民之治令所謂六典以治邦國八則以治<lb/>
　都鄙官成以待萬民其法則冢宰以道治之其命則<lb/>
　御史掌之故以贊冢宰為職<lb/>
○凡治者受灋令焉<lb/>
　註曰為書寫其治之法令來受則授之<lb/>
<pb n="16b"/>
○掌贊書<lb/>
　註曰王有命當以書致之則贊為辭若今尚書作詔<lb/>
　文　吴氏曰内史書王命外史書外令御史為之屬<lb/>
　則贊二官之書<lb/>
○凡數從政者<lb/>
　註曰自公卿以下至胥徒凡數及其現在空缺者鄭<lb/>
　司農讀言掌贊書數書數者經禮三百曲禮三千灋<lb/>
　度皆在𤣥以為不辭故改之云　邱氏曰自公卿以<lb/>
<pb n="17a"/>
　下至於庶人在官者皆從政也不可不知登下多寡<lb/>
　之計故有凡有數御史當糾察之<lb/>
○巾車掌公車之政令辨其用與其旗物而等敘之以<lb/>
治其出入<lb/>
　註曰公猶官也用謂祀賓之屬旗物大常以下等敘<lb/>
　之以封同姓異姓之次序　疏曰出入謂若下文凡<lb/>
　車之出入則會之冬官造車訖來入巾車又當出封<lb/>
　同姓之等亦是也<lb/>
<pb n="17b"/>
王之五路一曰玉路錫樊纓十有再就建大常十有二<lb/>
斿以祀<lb/>
　註曰王在焉曰路玉路以玉飾諸末錫馬面當盧額<lb/>
　刻金為之所謂鏤錫也樊讀如鞶帶之鞶謂今馬大<lb/>
　帶也鄭司農云纓謂當胸士䘮禮下篇曰馬纓三就<lb/>
　禮家説曰纓當胸以削革為之三就三重三匝也𤣥<lb/>
　謂纓今馬鞅夾馬頸者玉路之樊及纓皆以五采罽<lb/>
　飾之十二就就成也大常九旗之畫日月者正幅為<lb/>
<pb n="18a"/>
　縿斿則屬焉<lb/>
○金路鉤樊纓九就建大旂以賓同姓以封<lb/>
　註曰金路以金飾諸末鉤婁頷之鉤也金路無錫有鉤<lb/>
　亦以金為之其樊及纓以五采罽飾之而九成大旂九旗之<lb/>
　畫交龍者以賓以㑹賓客同姓以封謂王子母弟率以功<lb/>
　徳出封雖為侯伯其畫服猶如上公若魯衛之屬其<lb/>
　無功徳各以親疎食采畿内而已　疏曰詩云鉤膺<lb/>
　鈎連言膺明鈎在膺前<lb/>
<pb n="18b"/>
○象路朱樊纓七就建大赤以朝異姓以封<lb/>
　註曰象路以象飾諸末象路無鈎以朱飾勒而已其<lb/>
　樊及纓以五采罽飾之而七成大赤九旗之通帛以<lb/>
　朝以日視朝異姓王甥舅<lb/>
○革路龍勒條纓五就建大白以即戎以封四衛<lb/>
　註曰革路鞔之以革而漆之無他飾龍駹也以白黒<lb/>
　飾韋雜色為勒條讀為絛其樊及纓以絛絲飾之而<lb/>
　五就不言樊字葢脱爾以此言絛知玉路金路象路<lb/>
<pb n="19a"/>
　飾樊纓皆不用金玉象矣大白殷之旗即戎謂兵事<lb/>
　四衛四方諸侯守衛者蠻服以内　疏曰自玉金象<lb/>
　四者皆以革鞔但象路以上更有玉金象為飾此革<lb/>
　路亦用革鞔以無他飾則名為革路也勒馬頭絡銜<lb/>
　也此四衛非謂在衛服者以其諸侯非同姓與王無<lb/>
　親即是庶姓在四方六服已内衛守王<lb/>
○木路前樊鵠纓建大麾以田以封蕃國<lb/>
　註曰木路不鞔以革漆之而已前讀為緇翦之翦翦<lb/>
<pb n="19b"/>
　淺黒也木路無龍勒以淺黒飾韋為樊鵠色飾韋為<lb/>
　纓不言就數飾與革路同大麾不在九旗中以正色<lb/>
　言之則黒夏后氏所建田四時田獵蕃國謂九州之<lb/>
　外夷服鎮服蕃服　錫音陽樊讀鞶條讀絛他刀反<lb/>
　前讀翦朝直遥反鞅音怏罽居例反縿所銜反則屬<lb/>
　音燭率音律鞔莫官反駹音尨<lb/>
王后之五路重翟錫面朱總厭翟勒面繢總安車彫面<lb/>
鷖總皆有容葢<lb/>
<pb n="20a"/>
　註曰重翟重翟雉之羽也厭翟次其羽使相迫也勒<lb/>
　面謂以如王龍勒之韋為當面飾也雕者畫之不龍<lb/>
　其韋安車坐乗車凡婦人車皆坐乗鄭司農云錫馬<lb/>
　面錫鷖讀為鳬鷖之鷖鷖總者青黒色以繒為之總<lb/>
　著馬勒直兩耳與兩鑣容為幨車山東謂之裳幃或<lb/>
　曰潼容𤣥謂朱總繢總其施之如鷖總車衡輨亦宜<lb/>
　有焉繢畫文也葢如今小車葢也皆有容有葢則重翟<lb/>
　厭翟謂蔽也重翟后從王祭祀所乗厭翟后從王賓<lb/>
<pb n="20b"/>
　饗諸侯所乗安車無蔽后朝見於王所乗謂去飾也<lb/>
　詩國風碩人曰翟蔽以朝謂諸侯夫人始來乗翟蔽<lb/>
　之車以朝見於君盛之也此翟蔽葢厭翟也然則王<lb/>
　后始來乗重翟乎　疏曰云車衡輨亦宜有者以其<lb/>
　皆是革飾之事故兼施於車也<lb/>
○翟車貝面組總有握<lb/>
　註曰翟車不重不厭以翟飾車之側爾貝面貝飾勒<lb/>
　之當面也有握則此無葢矣如今軿車是也后所乗<lb/>
<pb n="21a"/>
　以出桑　疏曰凡言翟者皆謂翟鳥之羽以為兩旁<lb/>
　之蔽重翟者二重厭翟者謂相次以厭其本翟車者<lb/>
　乂不厭其本也龍勒馬之轡飾勒面則在面組總以<lb/>
　組絛為總凡言總者謂以總為車馬之飾若婦人之<lb/>
　總亦既繫其本又垂為飾故皆謂之總也　邱氏曰<lb/>
　有握有帷幕也<lb/>
○輦車組輓有翣羽葢<lb/>
　註曰輦車不言飾后居宫中從容所乗但漆之而已<lb/>
<pb n="21b"/>
　為輇輪人輓之以行有翣所以禦風塵以羽作小葢<lb/>
　為翳日也　鷖烏兮反輓音晚翣所甲反著直略反<lb/>
　幨昌亷反輨音管軿薄經反輇市専反翳烏帝反<lb/>
王之䘮車五乗木車蒲蔽犬䄙尾櫜疏飾小服皆疏<lb/>
　註曰木車不漆者鄭司農云蒲蔽謂臝蘭車以蒲為<lb/>
　蔽天子䘮服之車漢儀亦然犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>以犬皮為覆笭𤣥<lb/>
　謂蔽車旁禦風塵者犬白犬皮既以皮為覆笭又以<lb/>
　其尾為戈㦸之弢麤布飾二物之側為之縁服讀為<lb/>
<pb n="22a"/>
　箙小箙刀劍短兵之衣此始遭䘮所乗為君之道尚<lb/>
　㣲備姦臣也書曰以虎賁百人逆子釗亦為備焉<lb/>
○素車棼蔽犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>素飾小服皆素<lb/>
　註曰素車以白土堊車也棼讀為薠薠麻以為蔽其<lb/>
　<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>服以素繒為縁此卒哭所乗為君之道益著在車<lb/>
　可以去戈㦸<lb/>
○薻車薻蔽鹿淺<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>革飾<lb/>
　註曰薻水草蒼色以蒼土堊車以蒼繒為蔽也鹿淺<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>
<pb n="22b"/>
　以鹿夏皮為覆笭又以所治去毛者縁之此既練所<lb/>
　乗<lb/>
○駹車雚蔽然<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>髤飾<lb/>
　註曰駹車邊側有漆飾也雚細葦席也以為蔽者漆<lb/>
　則成藩即吉也然果然也猿屬髤赤多黒少之色韋<lb/>
　也此大祥所乗<lb/>
○漆車藩蔽豻<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>雀飾<lb/>
　註曰漆車黒車也藩今時小車藩漆席以為之豻胡<lb/>
<pb n="23a"/>
　犬雀黒多赤少之色韋也此禫所乗　疏曰天子至<lb/>
　士䘮車五乗尊卑等則大夫士禫亦得乗漆車所以<lb/>
　大夫士禫即乗漆車與吉同者禮窮則同也　<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>莫<lb/>
　厯反櫜音羔薻音藻雚音丸髤香求反豻五旦反笭<lb/>
　力丁反<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>吐刀反箙音服堊烏路反薠扶文反禫直<lb/>
　感反<lb/>
服車五乗孤乗夏篆卿乗夏縵大夫乗墨車士乗棧車<lb/>
庶人乗役車<lb/>
<pb n="23b"/>
　註曰服車服事者之車鄭司農云夏篆篆讀為圭瑑<lb/>
　之瑑夏篆轂有約也𤣥謂夏篆五采畫轂約也夏縵<lb/>
　亦五采畫無瑑爾墨車不畫也棧車不革鞔而漆之<lb/>
　役車方箱可載任器以供役　疏曰后别見車五乗<lb/>
　此孤卿以下不見婦人車者婦人與夫同故昏禮云<lb/>
　婦車亦如之<lb/>
○凡良車散車不在等者其用無常<lb/>
　註曰給遊燕及恩惠之賜　疏曰不在等者不在於<lb/>
<pb n="24a"/>
　服車五乗之等列作之有精麤故有良散之名　棧<lb/>
　仕限反轂音谷<lb/>
凡車之出入嵗終則會之<lb/>
　註曰計其完敗多少　疏曰車之出謂給官用車之<lb/>
　入謂用罷歸官<lb/>
○凡賜闕之<lb/>
　註曰完敗不計　疏曰以其賜人以後完敗隨彼受<lb/>
　賜之人在官不復須知故闕之不㑹計<lb/>
<pb n="24b"/>
○毁折入齎于職幣<lb/>
　註曰計所傷敗入其直杜子春云齎讀為資資謂財<lb/>
　也乗官車毁折者入財以償繕治之直<lb/>
大喪飾遣車遂廞之行之<lb/>
　註曰廞興也謂陳駕之行之使人以次舉之以如墓<lb/>
　也遣車一曰鸞車　疏曰遣車謂將葬遣送之車入<lb/>
　壙首也言飾者還以金象革飾之如生存之車但麤<lb/>
　小為之耳<lb/>
<pb n="25a"/>
○及葬執蓋從車持旌<lb/>
　註曰從車隨柩路持葢與旌者王平生時車建旌雨<lb/>
　則有葢今蜃車無葢執而隨之象生時有也所執者<lb/>
　銘旌　疏曰蜃車既設帷荒不得設葢是以執而隨<lb/>
　柩車旌在柩車前亦使巾車之官執持因言之耳非<lb/>
　謂持旌亦從車也<lb/>
○及墓嘑啓闗陳車<lb/>
　註曰闗墓門也車貳車也士䘮禮下篇曰車至道左<lb/>
<pb n="25b"/>
　北面立東上<lb/>
○小䘮共匶路與其飾<lb/>
　註曰匶路載柩車也飾棺飾也<lb/>
嵗時更續共其弊車<lb/>
　䟽曰嵗時更續者謂一嵗四時皆有受官車更謂車<lb/>
　雖未破日月已久舊壞者更易以新者續謂雖未經<lb/>
　久其有破壞不中用者復以新車續之共其弊車者<lb/>
　既更續以新車其本或舊或壊皆是弊車巾車受取<lb/>
<pb n="26a"/>
　以共冬官車人材或有中用之<lb/>
大祭祀鳴鈴以應雞人<lb/>
　註曰雞人主呼且鳴鈴以和之聲且警衆必使鳴鈴<lb/>
　者車有和鸞相應和之象<lb/>
○典路掌王及后之五路辨其名物與其用説<lb/>
　註曰用謂將有朝祀之事而駕之鄭司農云説謂舍<lb/>
　車也　疏曰上巾車已主王后之五路今此又掌之<lb/>
　者以其冬官造得車訖以授巾車飾以玉金象之等<lb/>
<pb n="26b"/>
　其王及后所乗者又入典路别掌之　説書鋭反下<lb/>
　駕説同<lb/>
若有大祭祀則出路贊駕説<lb/>
　註曰出路王當乗之贊駕説贊僕與趣馬也<lb/>
○大䘮大賓客亦如之<lb/>
　註曰亦出路當陳之鄭司農説以書顧命曰成王崩<lb/>
　康王既陳先王寳器又曰大路在賓階面贅路在阼<lb/>
　階面先路在左塾之前次路在右塾之前漢朝上計<lb/>
<pb n="27a"/>
　律陳屬車於庭故曰大䘮大賓客亦如之　趣倉口<lb/>
　反<lb/>
凡會同軍旅弔于四方以路從<lb/>
　註曰王出于事無常王乗一路典路以其餘路從行<lb/>
　亦以華國　易彦祥曰謂因會同軍旅而行弔事<lb/>
　從才用反<lb/>
○車僕掌戎路之萃廣車之萃闕車之萃苹車之萃輕<lb/>
車之萃<lb/>
<pb n="27b"/>
　註曰萃猶副也此五者皆兵車所謂五戎也戎路王<lb/>
　在軍所乗也廣車横陳之車也闕車所用補闕之車<lb/>
　也苹猶屏也所用對敵自蔽隐之車也輕車所用馳<lb/>
　敵致師之車也春秋傳曰公䘮戎路又曰其君之戎<lb/>
　分為二廣則諸侯戎路廣車也又曰帥斿闕四十乗<lb/>
　孫子八陳有苹車之陳又曰馳車千乗五者之制及<lb/>
　萃數未盡聞也書曰武王戎車三百兩　疏曰戎路<lb/>
　則巾車所云革路也此車僕惟掌五戎之萃其五戎<lb/>
<pb n="28a"/>
　之正不言所掌者巾車雖掌正戎之一其下四戎之<lb/>
　正亦巾車掌之矣　萃七内反苹薄輕反<lb/>
凡師共革車各以其萃<lb/>
　註曰五戎者共其一以為王優尊者所乗也而萃各從<lb/>
　其元焉　疏曰經不云革路總云共革車則革車之<lb/>
　言所含者多五戎皆是<lb/>
會同亦如之<lb/>
　註曰巡守及兵車之會則王乗戎路乗車之會王雖<lb/>
<pb n="28b"/>
　乗金路猶共以從不失備也<lb/>
大喪廞革車<lb/>
　註曰言興革車則遣車不徒戎路廣闕苹輕皆有焉<lb/>
　疏曰王䘮遣車九乗除此五乗之外加以金玉象木<lb/>
　四者則九乗矣<lb/>
大射共三乏<lb/>
　疏曰以其為革車用皮其乏亦用皮故因使為之大<lb/>
　射共乏至於賓射燕射之等則亦使共矣舉大射尊<lb/>
<pb n="29a"/>
　者而言<lb/>
○司常掌九旗之物名各有屬以待國事日月為常交<lb/>
龍為旂通帛為旜雜帛為物熊虎為旗鳥隼為旟龜蛇<lb/>
為旐全羽為旞析羽為旌<lb/>
　註曰物名者所畫異物則異名也屬謂徽識也大傳<lb/>
　為之徽號今城門僕射所被及亭長著絳衣皆其舊<lb/>
　象通帛謂大赤從周正色無飾雜帛者以帛素飾其<lb/>
　側白殷之正色全羽析羽皆五采繫之於旞旌之上<lb/>
<pb n="29b"/>
　所謂注旄於干首也凡九旗之帛皆用絳　疏曰引<lb/>
　注旄於干首者明此旞旌非直有羽亦有旄雖據旞<lb/>
　旌至於大常已下首皆有之故衛之臣雖㫋物而有<lb/>
　旄羽則大常已下皆有明矣全羽析羽直有羽而無<lb/>
　帛而註云九旗之帛者據衆有者而言　旜之然反<lb/>
　隼息允反旟音餘旐音兆旞音遂識式志反<lb/>
及國之大閲贊司馬頒旗物王建大常諸侯建旂孤卿<lb/>
建旜大夫士建物師都建旗州里建旟縣鄙建旐道車<lb/>
<pb n="30a"/>
載旞斿車載旌<lb/>
　註曰仲冬教大閲司馬主其禮自王以下治民者旗<lb/>
　畫成物之象王畫日月象天明也諸侯畫交龍一象<lb/>
　其升朝一象其下復也孤卿不畫言奉王之政教而<lb/>
　已大夫士雜帛言以先王正道佐職也畫熊虎者象<lb/>
　其守猛莫敢犯也州里鄉遂之官鳥隼象其勇健也<lb/>
　龜蛇象其扞難避害也道車象路也王以朝夕燕出<lb/>
　八斿車木路也王以田以鄙全羽祈羽五色象其文<lb/>
<pb n="30b"/>
　徳也大閲王乗戎路建大常焉玉路金路不出　疏<lb/>
　曰此九旗𤼵首雖總為大閲而言其道車載旞斿車<lb/>
　載旌非為軍事也道車在朝則建大赤今以朝夕燕<lb/>
　出入則建旞也斿車正田時建大麾今以小田及巡<lb/>
　行縣鄙則建旌為異耳　鄭剛中曰此旗物司常與<lb/>
　大司馬或頒之或辨之然王與諸侯或建或載不出<lb/>
　乎大常與旂至於旜則孤卿建之矣師都又載之物<lb/>
　則大夫士建之矣鄉遂又載之旗則師都建之矣軍<lb/>
<pb n="31a"/>
　吏又載之旟則州里建之矣百官又載之旐則縣鄙<lb/>
　建之矣郊野又載之何也余以為軍吏也孤卿也師<lb/>
　都也三者不同名攷其實則皆孤卿而已平日為孤<lb/>
　卿有事則命為軍將所謂軍將者非軍吏乎在朝為<lb/>
　孤卿食采皆在師都所謂師都者非孤卿乎孤卿可<lb/>
　以謂之軍吏又可以謂之師都故所互建者旗也旜<lb/>
　也所迭載者亦旗也旜也鄉遂也大夫士也百官也<lb/>
　州里也四者不同名攷其實皆大夫士而已判而言<lb/>
<pb n="31b"/>
　之則曰大夫曰士合而言之則曰百官鄉則有州遂<lb/>
　則有里曰鄉遂者總名也曰州里者各舉其一以名<lb/>
　之其實則鄉遂也鄉遂州里之官皆大夫士為之為<lb/>
　大夫士者乃所謂官也故所互建者物也旟也所迭<lb/>
　載者亦物也旟也郊野也縣鄙也二者不同名攷其<lb/>
　實皆公邑之吏而已鄉遂餘地與夫封王子弟之餘<lb/>
　地謂之公邑亦謂之閒田自其地言之名曰郊野自<lb/>
　天子使吏治言之名曰縣鄙夫公邑閒田之地既名<lb/>
<pb n="32a"/>
　郊野又名縣鄙何也葢是田邑也有在六遂之縣者<lb/>
　有采地之縣者康成所謂二百里為州四百里為縣<lb/>
　者謂此地爾故所互建者旐也所迭載者亦旐也<lb/>
○皆畫其象焉官府各象其事州里各象其名家各象<lb/>
其號<lb/>
　註曰事名號者徽識所以題别衆臣樹之於位朝各<lb/>
　就焉覲禮曰公侯伯子男各就其旂而立此其類也<lb/>
　或謂之事或謂之名或謂之號異内外也三者旌旗<lb/>
<pb n="32b"/>
　之細也士䘮禮曰為銘各以其物亡則以緇長半幅<lb/>
　赬末長終幅廣三寸書名於末此葢其制也徽識之<lb/>
　書則云某某之事某某之名某某之號今大閲禮象<lb/>
　而為之兵凶事若有死事者亦當以相别也杜子春<lb/>
　云畫當為書𤣥謂畫畫雲氣也異於在國軍事之飾<lb/>
　　疏曰云大閲象為之者此在軍之旌綴於身大小<lb/>
　象銘旌及在朝者為之　亡音無赬音稱<lb/>
凡祭祀各建其旗<lb/>
<pb n="33a"/>
　註曰王祭祀之車則玉路　疏曰乗玉路則建大常<lb/>
　經云各建其旗則諸侯已下所得路各有旗　項平<lb/>
　甫曰各建其旗所以屬衆王則建大常諸侯助祭者<lb/>
　百官執事者各有之<lb/>
○會同賓客亦如之置旌門<lb/>
　註曰賓客朝覲宗遇王乗金路巡守兵車之會王乗<lb/>
　戎路皆建其大常掌舍職曰為惟宫設旌門　疏曰<lb/>
　引掌舍職者彼官設之此官供旌<lb/>
<pb n="33b"/>
大䘮共銘旌<lb/>
　註曰銘旌王則大常也士䘮禮曰為銘各以其物<lb/>
○建廞車之旌及葬亦如之<lb/>
　註曰葬云建之則行廞車解説之　疏曰此謂在廟<lb/>
　陳時以廞旌建於遣車之上及葬亦如之此謂八壙<lb/>
　亦建之　説吐活反<lb/>
凡軍事建旌旗及致民置旗弊之<lb/>
　註曰始置旗以致民民至仆之誅後至者<lb/>
<pb n="34a"/>
甸亦如之<lb/>
　仆薄北反一音赴<lb/>
凡射共𫉬旌<lb/>
　註曰𫉬旌𫉬者所持旌　疏曰謂若大射服不氏唱<lb/>
　𫉬所持之旌三侯皆有𫉬旌也<lb/>
嵗時共更旌<lb/>
　註曰取舊子新<lb/>
○都宗人掌都祭祀之禮凡都祭祀致福于國<lb/>
<pb n="34b"/>
　註曰都或有山川及因國無主九皇六十四民之祀<lb/>
　王子弟則立其祖王之廟其祭祀王皆賜禽焉主其<lb/>
　禮者警戒之糾其戒具其來致福則率而以造祭僕<lb/>
正都禮與其服<lb/>
　註曰禁督其違失者服謂衣服及宫室車旗<lb/>
若有寇戎之事則保羣神之壝<lb/>
　註曰守山川邱陵墳衍之壇域<lb/>
國有大故則令禱祠既祭反命于國<lb/>
<pb n="35a"/>
　註曰令令都之有司也祭謂報塞也反命還白王<lb/>
　塞西代反<lb/>
○家宗人掌家祭祀之禮凡祭祀致福<lb/>
　註曰大夫采地之所祀與都同若先王之子孫亦有<lb/>
　祖廟<lb/>
國有大故則令禱祠反命祭亦如之<lb/>
　註曰以王命令禱祠歸白王於𫉬福又以王命令祭<lb/>
　之還又反命<lb/>
<pb n="35b"/>
掌家禮與其衣服宫室車旗之禁令<lb/>
　註曰掌亦正也不言宼戎保羣神之壝則都家自保<lb/>
　之都宗人所保者謂王所祀明矣<lb/>
○凡以神仕者掌三辰之灋以猶鬼神示之居辨其名<lb/>
物<lb/>
　註曰猶圖也居謂坐也天者羣神之精日月星辰其<lb/>
　著位也以此圖天神人鬼地示之坐者謂布祭衆寡<lb/>
　與其居句國語曰古者民之精爽不攜貳者而又能<lb/>
<pb n="36a"/>
　齊肅中正其知能上下比義其聖能光逺宣朗其明<lb/>
　能光照之其聰能聴徹之如是則神明降之在男曰<lb/>
　覡在女曰巫是以使制神之處位次主而為之牲器<lb/>
　時服巫既知神如此又能居以天灋是以聖人用之<lb/>
　今之巫祝既闇其義何明之見何法之行正神不降<lb/>
　或於淫厲苟貪貸食遂誣神人令此道滅痛矣　徐<lb/>
　氏曰三辰日月星所至次舍天神人鬼地示皆一氣<lb/>
　其本在地其精在天而各有常居若五帝座及北辰<lb/>
<pb n="36b"/>
　大乙常居也輿鬼下天社天稷地示所居虚危宗廟<lb/>
　人鬼居也明者能按三辰所臨之時日謀猶鬼神示<lb/>
　之處位次主而辨其名牲牢器服各以其物享焉<lb/>
　居紀慮反句紀具反齊側皆反知音智覡胡厯反<lb/>
以冬日至致天神人鬼以夏日至致地示物鬽以禬國<lb/>
之凶荒民之札䘮<lb/>
　註曰天人陽也地物陰也陽氣升而祭鬼神陰氣升<lb/>
　而祭地示物鬽所以順其為人與物也百物之神曰<lb/>
<pb n="37a"/>
　鬽春秋傳曰魑魅魍魎杜子春云禬除也𤣥謂此禬<lb/>
　讀如潰癰之潰　薛士龍曰致天神而人主與之荀<lb/>
　卿所謂郊則并百王於上而祭之是已郊天合百王<lb/>
　則祭地合物鬽宜矣用祭天地之明日於經無據<lb/>
　黄文叔曰是必有推候之灋可睹之實至漢郊祀猶<lb/>
　候神先下天子望拜則司樂六變天神降八變地示<lb/>
　出九變人鬼格非無其事　鬽眉秘反<lb/>
　易彦祥曰春官設屬最有統紀所典之禮五禮為先<lb/>
<pb n="37b"/>
　五禮之中吉禮為本是葢天秩天敘自然之理觀大<lb/>
　宗伯其用亦博矣實以天神人鬼地示為主然後小<lb/>
　宗伯為之建國之神位肆師為之立國祀之禮而五<lb/>
　禮從之自其設屬而言雖五禮之用為不同莫先於<lb/>
　祭祀之禮於是因禮事之緩急而為職掌之先後<lb/>
　坡謂大宗伯至職末為官七十宗伯雖曰掌邦禮治<lb/>
　神人和上下要則事神為重故其設官先後皆以神<lb/>
　事次之焉小宗伯立鬼神示之位肆師掌其玉帛牲<lb/>
<pb n="38a"/>
　牷所以貳大宗伯也祭莫先於祼故首以鬱人鬯人司<lb/>
　尊彛鋪筵設同几為依神故司几筵次之陳其宗器<lb/>
　故天府次之禮之以玉故典瑞又次之祭有尊卑服<lb/>
　有等差次之以司服先雞人於司尊彛者明禴祠烝<lb/>
　嘗欲及時事也先典命於司服者古者於禘𤼵爵賜<lb/>
　服所謂祭有十倫此其一也典祀守祧未祭守之職<lb/>
　之専也當祭巡之藏之亦職之微也次之世婦至外<lb/>
　宗贊王后内事也又次之為之宗廟以鬼享之卜其<lb/>
<pb n="38b"/>
　宅兆而安厝之祭事致敬䘮事致哀次之以冢人至<lb/>
　職䘮葢其意與禮交動乎上樂交應乎下故大司樂<lb/>
　至師千二十官繼之焉貞諸夢卜以知其情故有大<lb/>
　卜八官紛若告䖍得能享之故有祝巫八官知器知<lb/>
　來謹於若之故有大史四官凡此三者原反諸幽求<lb/>
　諸鬼神之道也於此竭情盡慎者以為無餘耳次以<lb/>
　内史三官猶典命之意也抑亦治人之禮也祭必乗<lb/>
　大路載大常故繼以自巾車至司常四職都宗人家<lb/>
<pb n="39a"/>
　宗人祭有賜禽有事命禱非王祭之常而亦王祭之<lb/>
　所及故特附見焉終之以凡以神仕者猶鬼神示之<lb/>
　居與始之以大宗伯掌建邦之三禮則終始見春官<lb/>
　一職皆事神之重矣雖其間名分之嚴教育之方凶<lb/>
　賓軍嘉之禮莫不備舉而無非推仁孝誠敬之心以<lb/>
　及於天下黙契天親之理以順其秩序命討之公此<lb/>
　天道之至教聖人之至徳也<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷十六<lb/>
</p>
<p>
</p>
  </div>
</body>
</text>
</TEI>
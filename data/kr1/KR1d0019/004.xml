<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷四</head> <lb/>
    <p>
<pb n="1a"/>
欽定四庫全書<lb/>
　周禮述註卷四<lb/>
　　　　　　　　　　　　安溪李光坡撰<lb/>
○宫人掌王之六寢之脩<lb/>
　註曰六寢者路寢一小寢五路寢以治事小寢以時<lb/>
　燕息焉　疏曰諸侯則三寢路寢一燕寢一側室一<lb/>
　脩掃除也<lb/>
○為其井匽除其不蠲去其惡臭<lb/>
<pb n="1b"/>
　井漏井所以受穢今之滲坑匽豬今之陰溝説文匽<lb/>
　匿也蠲猶潔也　匽於建反蠲古𤣥反滲所䜟反豬<lb/>
　音諸<lb/>
共王之沐浴凡寢中之事埽除執燭共爐炭凡勞事<lb/>
　註曰勞事勞褻之事　埽掃本字<lb/>
四方之舍事亦如之<lb/>
　註曰從王適四方及會同所舍　易氏曰夙興夜寐<lb/>
　洒掃庭内衛武以為荒耽之警子有庭内弗洒弗掃<lb/>
<pb n="2a"/>
　晉昭以不能修正國之道朝廷内外之肅正君臣上<lb/>
　下儆戒之機豈細故哉<lb/>
○掌舍掌王之會同之舍設梐枑再重<lb/>
　梐枑謂行馬設三木中聨之交互樹之以為遮欄行<lb/>
　馬再重者以周衛有内外别　疏曰此梐枑所施唯<lb/>
　據下文車宫壝宫止宿而言其帷宫無宫暫止之間<lb/>
　未必有此梐枑也<lb/>
○設車宫轅門<lb/>
<pb n="2b"/>
　註曰謂王行止宿險阻之處備非常次車以為藩則<lb/>
　仰車以其轅表門<lb/>
○為壇壝宫棘門<lb/>
　謂王行止宿平地築壇壇邊低垣圍繞者曰壝棘門<lb/>
　以㦸為門<lb/>
○為帷宫設旌門<lb/>
　註曰謂王行晝止有所展肆若食息張帷為宫則樹<lb/>
　旌以表門<lb/>
<pb n="3a"/>
○無宫則共人門<lb/>
　註曰謂王行有所逢遇若住遊觀陳列周衛則立長<lb/>
　大之人以表門<lb/>
○凡舍事則掌之<lb/>
　註曰王行所舍止　梐步禮反枑戸故反重直龍反<lb/>
　壝唯季反<lb/>
○幕人掌帷幕幄帟綬之事<lb/>
　王出宫則有是事帷在旁施之像土壁也幕則帷上<lb/>
<pb n="3b"/>
　張之像舍屋也帷幕皆以布為之四合像宫室曰幄<lb/>
　王所居之帳也帷幕之内設之帟主在幕若幄中坐<lb/>
　上承塵幄帟皆以繒為之綬絛也凡四物者以綬連<lb/>
　繫焉　幄烏學反帟音亦絛音叨<lb/>
凡朝覲會同軍旅田役祭祀共其帷幕幄帟綬<lb/>
　註曰共之者掌次當以張<lb/>
大喪共帷幕帟綬<lb/>
　註曰為賓客飾也帷以帷堂或與幕張之于庭帟在<lb/>
<pb n="4a"/>
　柩上<lb/>
三公及卿大夫之喪共其帟<lb/>
　註曰唯士無帟王有恵則賜之檀弓曰君於士有賜<lb/>
　帟　疏曰此云三公不云諸侯與孤下掌次云諸侯<lb/>
　與孤不云三公者三公即是諸侯再重此不云孤孤<lb/>
　與卿大夫同不重幕人不張故畧不言<lb/>
○掌次掌王次之灋以待張事<lb/>
　註曰灋大小丈尺　疏曰待張事者王出則幕人以<lb/>
<pb n="4b"/>
　帷與幕等送至停所掌次張之<lb/>
王大旅上帝則張氊案設皇邸<lb/>
　註曰大旅上帝祭天於圜丘國有故而祭亦曰旅此<lb/>
　以旅見祀也張氊案以氊為牀于幄中鄭司農云皇<lb/>
　羽覆上邸後版也𤣥謂後版屏風與染羽象鳳皇羽<lb/>
　色以為之　疏曰案謂牀也牀上著氊即謂之氊案<lb/>
　鄭云于幄中則知不徒設氊案皇邸而已明知并有<lb/>
　大次小次之幄與下祀五帝互見之也<lb/>
<pb n="5a"/>
○朝日祀五帝則張大次小次設重帟重案合諸侯亦<lb/>
如之<lb/>
　註曰朝日春分拜日于東門之外祀五帝于四郊次<lb/>
　謂幄也大幄初往所止居也小幄謂接祭退俟之處<lb/>
　祭義曰周人祭日以朝及闇雖有强力孰能支之是<lb/>
　以退俟與諸臣代有事焉合諸侯于壇王亦以時休<lb/>
　息重帟復帟重案牀重席也鄭司農云五帝五色之<lb/>
　帝　疏曰大幄小幄幄在幕中既有幄明有帷幕可<lb/>
<pb n="5b"/>
　知云重案不言氊及皇邸亦有可知上氊案不言重<lb/>
　席亦有重席可知互見為義　邸當禮反朝直遙反<lb/>
　註同著直畧反<lb/>
師田則張幕設重帟重案<lb/>
　註曰不張幄者於是臨誓衆王或回顧瞻察<lb/>
諸侯朝覲會同則張大次小次<lb/>
　註曰大次亦初往所止居小次即宫待事之處　疏<lb/>
　曰此謂與諸侯張之四時常朝在國内今言朝覲㑹<lb/>
<pb n="6a"/>
　同為會同而來故在國外與大宰大朝覲㑹同一也<lb/>
　王於合諸侯如祭祀則諸侯從王祭祀亦與㑹同同<lb/>
○師田則張幕設案<lb/>
　疏曰承上諸侯謂諸侯從王而師田者則掌次為張<lb/>
　之案不言重則無重席亦應有單席也<lb/>
孤卿有邦事則張幕設案<lb/>
　註曰有邦事謂以事從王若以王命出也孤王之孤<lb/>
　三人副三公論道者不言公公如諸侯禮從王祭祀<lb/>
<pb n="6b"/>
　合諸侯張大次小次師田亦張幕設案<lb/>
凡喪王則張帟三重諸侯再重孤卿大夫不重<lb/>
　註曰張帟柩上承塵　疏曰言凡者以其王已下至<lb/>
　大夫兼有后及三夫人已下后與王同三重世子三<lb/>
　夫人與諸侯再重九嬪二十七世婦與孤卿大夫同<lb/>
　不重一而已八十一御妻與士同無帟有賜乃得帟<lb/>
　也此諸侯謂三公王子母弟若畿外諸侯掌次不張<lb/>
　之<lb/>
<pb n="7a"/>
凡祭祀張其旅幕尸次<lb/>
　註曰旅衆也公卿以下即位所祭祀之門外以待事<lb/>
　為之張大幕尸則有幄鄭司農云尸次祭祀之尸所<lb/>
　居更衣帳<lb/>
射則張耦次<lb/>
　註曰耦俱升射者次在洗東大射曰遂命三耦取弓<lb/>
　矢于次　疏曰天子大射六耦在西郊賓射亦六耦<lb/>
　在朝燕射三耦在寢此六耦三耦據諸侯射者若衆<lb/>
<pb n="7b"/>
　耦則多但無常數耳<lb/>
掌凡邦之張事<lb/>
　史直翁曰帷幕幄帟所用非一處用罷則徹之而復<lb/>
　用其為費亦小矣後世離宫别館竭萬家生養之資<lb/>
　為一日巡幸之備嗚呼無惑乎生民息肩之無日也<lb/>
○大府掌九貢九賦九功之貳以受其貨賄之入頒其<lb/>
貨于受藏之府頒其賄于受用之府<lb/>
　九功謂九職也内府曰受藏外府曰受用凡貨賄皆<lb/>
<pb n="8a"/>
　藏以給用耳或言受藏或言受用又雜言貨賄皆互<lb/>
　文<lb/>
○凡官府都鄙之吏及執事者受財用焉<lb/>
　執事謂為官執掌其事須有營造合用官物者三者<lb/>
　皆受于大府而大府頒之故下文遂言頒財　藏才<lb/>
　浪反註受藏同<lb/>
凡頒財以式灋授之闗市之賦以待王之膳服邦中之<lb/>
賦以待賓客四郊之賦以待稍秣家削之賦以待匪頒<lb/>
<pb n="8b"/>
邦甸之賦以待工事邦縣之賦以待幣帛邦都之賦以<lb/>
待祭祀山澤之賦以待喪紀幣餘之賦以待賜予<lb/>
　註曰待猶給也此九賦之財給九式者膳服即羞服<lb/>
　也稍秣即芻秣也謂之稍稍用之物也喪紀即喪荒<lb/>
　也賜予即好用也鄭司農云幣餘使者有餘來還也<lb/>
　　坡謂以九賦待九式者酌其所費之豐約而以所<lb/>
　入之多少當之闗市之賦列于首尊王者之膳服也<lb/>
　邦甸序在家削之先今次于下恐或文錯　秣音末<lb/>
<pb n="9a"/>
　削梢去聲予音與後凡賜予同好呼報反使色吏反<lb/>
凡邦國之貢以待弔用<lb/>
　註曰此九貢之財所給也給弔用給凶禮之五事<lb/>
　疏曰案大行人六服因朝所貢之物與大宰九貢歲<lb/>
　之常貢雖曰時節不同貢物有異要亦入弔用之數<lb/>
凡萬民之貢以充府庫<lb/>
　註曰此九職之財充猶足　疏曰九貢言入弔用九<lb/>
　賦言入九式有餘財亦入府庫<lb/>
<pb n="9b"/>
凡式貢之餘財以共玩好之用凡邦之賦用取具焉<lb/>
　此謂先給九式及弔用足府庫而有餘財乃可以共<lb/>
　玩好玩好非共耳目之玩也宗廟之鎮器天府之守<lb/>
　器諸侯之分器皆取于是以其可玩也故曰玩好言<lb/>
　式言貢互文賦用用賦也凡邦之賦用取具如軍旅<lb/>
　之費田役施恵之費百府有司禄廩之費凡九式所<lb/>
　不載者皆取具于式貢之餘財也<lb/>
歲終則以貨賄之入出會之<lb/>
<pb n="10a"/>
　會古外反<lb/>
　　或問此官有九賦九功之别司會有田野民職之<lb/>
　　令取于民者有二焉鄭君以九功為九職之貢以<lb/>
　　九賦為口率出泉信乎曰口率出泉漢灋也秦廢<lb/>
　　井田始舍地而税人漢因而不改豈可以為斷于<lb/>
　　經乎班固食貨志曰有賦有税税謂公田什一及<lb/>
　　工商虞衡之入也顔師古註之曰賦謂訏口𤼵財<lb/>
　　合斯二者與鄭君之云不少異焉朱子井田類説<lb/>
<pb n="10b"/>
　　中引用班顔之言是然之與雖然愚竊疑之既借<lb/>
　　其力以税什一復計其口而算之泉乃追求無藝<lb/>
　　即頭會箕斂不當復譏之是乃先王之制矣愚嘗<lb/>
　　攷諸司徒政斂之官所得于民似有貢賦二事載<lb/>
　　師職云園廛二十而一之等即此九賦也閭師職<lb/>
　　云命農以耕事貢九穀之等即此九功也園廛二<lb/>
　　十而一之等曰任地與司會以九賦令田野之財<lb/>
　　用一也命農貢九穀之等曰任民與司㑹以九功<lb/>
<pb n="11a"/>
　　令民職之財用一也聞之曰不責之賦則將有地<lb/>
　　不毛有田不耕而不能無曠土不使之貢則將不<lb/>
　　畜不種不耕不蠶而不能無游民斯言殆得之矣<lb/>
　　曰既有地畝之征又有九穀之貢是取于公而又<lb/>
　　斂其私也然則魯宣税畝何以譏其初曰九賦所<lb/>
　　稅入者上之宜得也於私田非有取焉百畝之産<lb/>
　　其制民厚矣彼農于四時之間高原下隰所宜種<lb/>
　　而有得者則貢之等諸烹葵剝棗致其愛耳等諸<lb/>
<pb n="11b"/>
　　工商嬪婦致其有耳豈横斂歟且不著其數盖惟<lb/>
　　視有無不責多寡是亦微矣税畝之云未之思耶<lb/>
　　曰似矣九賦有山澤之賦有闗市之賦而閭師又<lb/>
　　有商貢貨賄衡貢山物虞貢澤物然則賦貢將何<lb/>
　　别曰九賦之山澤者山農澤農也闗市之征廛布<lb/>
　　也閭師山澤之貢則絺紵羽翮之等闗市之貢則<lb/>
　　財征也是亦别矣曰言邦中四郊甸稍縣都則山<lb/>
　　田澤田舉之矣何以特出山澤而别為賦目與曰<lb/>
<pb n="12a"/>
　　有二説焉山澤髙下其經界制畝之方與夫天期<lb/>
　　地澤之利皆不同平土故楚司馬蒍掩度山林鳩<lb/>
　　藪澤牧隰臯井沃衍皆别為經治猶此意也又王<lb/>
　　者封國名山大澤不以封山澤利遍九州為賦至<lb/>
　　廣不盡于畿内所有而已此所以别也　或問九<lb/>
　　賦以待九式九貢以待弔用其用悉矣藉有所餘<lb/>
　　何足以當師田禄廩之大事乎曰以某財待某事<lb/>
　　先王示人有節之道耳非必盡用也王畿百同之<lb/>
<pb n="12b"/>
　　地所入至廣邦國之貢為財亦多如九式者天子<lb/>
　　既儉于自奉至子待人事神禮雖從豐亦灋無過<lb/>
　　濫邦國弔用不時之舉度其財之所出未足以費<lb/>
　　其所入之四五也曰師田禄廪何以不為式曰禄<lb/>
　　廩至繁不可限以一賦軍旅無常不可待似經賦<lb/>
　　故不為式也曰或謂周官軍旅之行皆人自齎糧<lb/>
　　信乎曰是何言與軍旅之行廩人給之米穀外府<lb/>
　　與之邦布遺人待以委積委人共其薪蒸木材皆<lb/>
<pb n="13a"/>
　　上之為之也言自齎者徴以何文乎嗚呼語焉不<lb/>
　　詳厲民者豈徒國服之息　蒍音委<lb/>
○玉府掌王之金玉玩好兵器凡良貨賄之藏<lb/>
　註曰良善也此物皆式貢之餘財所作　好呼報反<lb/>
　藏才浪反<lb/>
共王之服玉佩玉珠玉<lb/>
　記云大圭長三尺天子服之服玉大圭也佩玉佩于<lb/>
　革帶之上佩玉有葱衡衡横也以葱玉為横梁又以<lb/>
<pb n="13b"/>
　組縣于衡之兩頭兩組之末皆有半璧曰璜以一組<lb/>
　縣于衡之中央于末著衝牙使前後觸璜衡璜之外<lb/>
　别有琚瑀琚瑀所置在縣衝牙組之中央又以兩組<lb/>
　穿于琚瑀之内角斜繫于衡之兩頭于組末繫于璜<lb/>
　凡組繩五皆蠙珠以内其間珠玉琢玉為珠也王之<lb/>
　五冕旒數不同而玉皆十二又有皮弁韋弁冠弁其<lb/>
　㑹玉亦十二　著直畧反琚音居瑀音羽縣音懸以<lb/>
　内之内音納<lb/>
<pb n="14a"/>
王齊則共食玉<lb/>
　註曰玉是陽精之純者食之以禦水氣鄭司農云王<lb/>
　齊當食玉屑　齊音齋<lb/>
大喪共含玉復衣裳角枕角柶<lb/>
　含玉璧形而小以為口實復招魂也衣裳生時服角<lb/>
　枕以枕尸角柶角匕也以楔齒楔齒者令可飯含<lb/>
　含戸暗反註同楔先結反飯扶晚反<lb/>
掌王之燕衣服衽席牀笫凡褻器<lb/>
<pb n="14b"/>
　註曰燕衣服者巾絮寢衣袍襗之屬皆良貨賄所成<lb/>
　笫簀也鄭司農云衽席單席也褻器溲器虎子之屬<lb/>
　　笫側美反襗音澤<lb/>
若合諸侯則共珠槃玉敦<lb/>
　註曰敦槃類珠玉以為飾合諸侯者必割牛耳取其<lb/>
　血㰱之以盟珠槃以盛牛耳尸盟者執之玉敦㰱血<lb/>
　玉器　疏曰合諸侯者謂時見曰㑹　鄭剛中曰周<lb/>
　公當成周盛時六服羣辟罔不承徳而設官使共合<lb/>
<pb n="15a"/>
　諸侯㰱血之器何耶聖人防患之意以為盛者有時<lb/>
　而衰合者有時而散故盟㑹㰱血之事亦有時而不<lb/>
　免然則待衰世慮後患逺矣　敦音對盛牛之盛音<lb/>
　成見音現<lb/>
凡王之獻金玉兵器文織良貨賄之物受而藏之<lb/>
　註曰謂百工為王所作可以獻遺諸侯古者致物於<lb/>
　人尊之則曰獻通行曰饋春秋傳曰齊侯來獻戎捷<lb/>
　尊魯也文織畫及繡錦　織音志<lb/>
<pb n="15b"/>
凡王之好賜共其貨賄<lb/>
　疏曰謂王于羣臣有恩好因燕飲而賜之者也　王<lb/>
　介甫曰此既言共王好賜之貨賄内府又言共王及<lb/>
　冢宰之好賜予者凡王以玉府所受好賜玉府共之<lb/>
　以内府所受好賜内府共之<lb/>
○内府掌受九貢九賦九功之貨賄良兵良器以待邦<lb/>
之大用<lb/>
　受受之大府也良兵謂弓矢殳矛戈㦸五兵之良者<lb/>
<pb n="16a"/>
　良器謂車乘及禮樂器之善者此冬官所作亦由大<lb/>
　府而來大用九式及弔用也　殳音殊<lb/>
凡四方之幣獻之金玉齒革兵器凡良貨賄入焉<lb/>
　註曰諸侯朝聘所獻國珍　疏曰此因朝聘而貢先<lb/>
　入子掌貨賄入其要于大府乃始通之于内府也<lb/>
　陳及之曰玉府内府所掌金玊兵器良貨賄一也必<lb/>
　分于二官者盖玉府所掌皆式貢餘財所作及獸人<lb/>
　漁人所入之物専以共王玩好及賜予耳邦之大用<lb/>
<pb n="16b"/>
　不與焉内府所掌乃九貢九功之貨賄及諸侯所獻<lb/>
　國珍皆公家物以待邦之大用所以分于二官　好<lb/>
　呼報反下同與音預<lb/>
凡適四方使者共其所受之物而奉之<lb/>
　適四方使者謂使公卿大夫聘問諸侯若大行人間<lb/>
　問省頫之等物疏云即玉府王之獻金玉巳下是也<lb/>
　或云即所受之幣獻以貽之盖各以國之所無者分<lb/>
　錯交送　坡謂二説相須其義始備　使所吏反頫<lb/>
<pb n="17a"/>
　音眺<lb/>
凡王及冢宰之好賜予則共之<lb/>
　註曰冢宰待四方賓客之小治或有所善亦賜予之<lb/>
○外府掌邦布之入出以共百物而待邦之用凡有灋<lb/>
者<lb/>
　註曰布泉也布讀為宣布之布其藏曰泉其行曰布<lb/>
　取名于水泉其流行無不徧入出謂受之復出之共<lb/>
　百物者或作之或買之待猶給也　坡謂邦用有灋<lb/>
<pb n="17b"/>
　者如下文所云皆是也此官掌藏國家鼓鑄之布然<lb/>
　九賦九功之税民有不出粟米麻絲而或以布代者<lb/>
　當亦入于此府<lb/>
共王及后世子之衣服之用凡祭祀賓客喪紀會同軍<lb/>
旅共其財用之幣齎賜予之財用<lb/>
　註曰齎行道之財用也聘禮曰問幾月之齎鄭司農<lb/>
　云齎或為資今禮家定齎作資𤣥謂齎資同耳其字<lb/>
　以齊次為聲從貝變易古字亦多或　疏曰賜予之<lb/>
<pb n="18a"/>
　財用亦謂王于羣臣有所恩好賜予之也　齎音咨<lb/>
　好呼報反<lb/>
凡邦之小用皆受焉<lb/>
　註曰皆來受　疏曰外府所内泉布所積既少有小<lb/>
　用則給之若大用即取餘府　内音納<lb/>
歲終則會唯王及后之服不㑹<lb/>
○司㑹掌邦之六典八灋八則之貳以逆邦國都鄙官<lb/>
府之治以九貢之灋致邦國之財用以九賦之灋令田<lb/>
<pb n="18b"/>
野之財用以九功之灋令民職之財用以九式之灋均<lb/>
節邦之財用<lb/>
　九賦令田野者有田則有賦也九功令民職者有職<lb/>
　則有貢也詳在地官載師閭師二職自六典至九式<lb/>
　七者皆冢宰掌其正司會則執其貳以佐之如此也<lb/>
　　㑹古外反下同<lb/>
掌國之官府郊野縣都之百物財用凡在書契版圖者<lb/>
之貳以逆羣吏之治而聴其會計<lb/>
<pb n="19a"/>
　註曰郊四郊去國百里野甸稍也甸去國二百里稍<lb/>
　三百里縣四百里都五百里書謂簿書契其最凡也<lb/>
　版戸籍也圖土地形象田地廣狹　疏曰此書契版<lb/>
　圖下文司書掌其正此司會主鉤攷故掌其副貳<lb/>
　徐氏曰百物財用皆有書契版圖焉案以鉤校其征<lb/>
　斂之虧完放散存積之多少吏治之寛刻亷貪也<lb/>
　坡謂此節承九賦九功九式三者上既令之此則逆<lb/>
　而聴之也　鉤居侯反<lb/>
<pb n="19b"/>
以參互攷日成以月要攷月成以歲會攷歲成<lb/>
　坡謂宰夫職歲終則令羣吏正歲會月終則令正月<lb/>
　要旬終則令正日成而以攷其治則此經不獨言㑹<lb/>
　計財用之灋乃承上文掌八灋八則以逆官府都鄙<lb/>
　之治者如此也參互相參交互也<lb/>
以周知四國之治<lb/>
　坡謂周猶徧也承上文以六典逆之以九貢致之所<lb/>
　以周知四國之治否也<lb/>
<pb n="20a"/>
○以詔王及冢宰廢置<lb/>
　坡謂總結上文<lb/>
○司書掌邦之六典八灋八則九職九正九事邦中之<lb/>
版土地之圖<lb/>
　九正謂九貢九賦正税也九事九式也以用財言之<lb/>
　則曰式以用財所為之事言之則曰事一也此一經<lb/>
　為下文之總目　疏曰此所掌與司會同者以其司<lb/>
　㑹主鉤攷司書掌書記之司書所記司會鉤攷之故<lb/>
<pb n="20b"/>
　二官所掌其事通焉　正音征註同<lb/>
以周知入出百物以敘其財受其幣使入于職幣<lb/>
　敘猶比次也受謂受錄其餘幣而為之簿書使之入<lb/>
　于職幣也夫九職九正百物之入也知其入以敘其<lb/>
　財者職内事也九事百物之出也知其出以敘其財<lb/>
　者職歲事也受其餘幣而藏之者職幣事也司書為<lb/>
　三官書記之長故周知之受之<lb/>
○凡上之用財用必攷于司會<lb/>
<pb n="21a"/>
　註曰上謂王與冢宰王雖不會亦當知多少而闕之<lb/>
　司會以九式均節邦之財用　坡謂以周知至此即<lb/>
　司會所掌官府之百物財用也　長音掌<lb/>
三歲則大計羣吏之治以知民之財器械之數以知田<lb/>
野夫家六畜之數以知山林川澤之數以逆羣吏之徴<lb/>
令<lb/>
　註曰械猶兵也逆受而鉤攷之山林川澤童枯則不<lb/>
　税　疏曰三年一閏天道小成攷校羣吏須有黜陟<lb/>
<pb n="21b"/>
　知民之財器已下川澤已上恐其羣吏濫徴斂萬民<lb/>
　故知此本數乃鉤攷其徴令也　坡謂此一經即司<lb/>
　會所掌郊野縣都之百物財用也以知民財巳下以<lb/>
　書契版圖知之也　李景齊曰豳風陳王業孟子論<lb/>
　王道可見古人皆以民事為先吾觀冢宰三歲大計<lb/>
　意其必功過之大者至司書之職而後知其所計者<lb/>
　但如此耳先王之致意于民事何如也後世課羣吏<lb/>
　者責辦賦税與夫簿書獄訟之末民生之厚與否田<lb/>
<pb n="22a"/>
　野之闢與否不恤也安識成周計吏之本意<lb/>
凡税斂掌事者受灋焉及事成則入要貳焉<lb/>
　註曰灋猶數也應當税者之數成猶畢也　疏曰凡<lb/>
　税斂者謂若地官閭師旅師徴斂之官必來受灋又<lb/>
　入要貳者以司書知財器已下之數擬後鉤攷之也<lb/>
凡邦治攷焉<lb/>
　以其自六典至版圖無不掌其書故皆此乎攷也<lb/>
○職内掌邦之賦入辨其財用之物而執其總以貳官<lb/>
<pb n="22b"/>
府都鄙之財入之數以逆邦國之賦用<lb/>
　掌賦入者謂九職九貢九賦之税入皆掌之賦乃總<lb/>
　名下言賦者皆此類也辨財用之物處之使種類相<lb/>
　從總謂簿書之種别與大凡官府財入謂内府外府<lb/>
　之屬凡入貨賄者皆是都鄙財入蓋縣都財賦留<lb/>
　其處以待用而其副皆在職内賦用用賦也<lb/>
凡受財者受其貳令而書之<lb/>
　受財受于大府也貳令者大府一令與其人為信至<lb/>
<pb n="23a"/>
　某府受財一為副令下職内登書以備鉤攷若今時<lb/>
　之有存案<lb/>
及會以逆職歲與官府財用之出<lb/>
　疏曰職歲主出職内主入以已入財之數鉤攷職歲<lb/>
　出財之數與職歲出財與官府所用之數竝鉤攷之<lb/>
　也　㑹古外反<lb/>
而敘其財以待邦之移用<lb/>
　註曰亦鉤攷今藏中餘見為之簿移用謂轉運給他<lb/>
<pb n="23b"/>
　　坡謂詳此官竝非職藏之府夫内府掌貢賦外府<lb/>
　掌邦布財之良不良皆舉之矣安得更有不良者藏<lb/>
　自職内乎且内府外府掌其入亦掌其出則未知職<lb/>
　歲之所出又果何財也然則職内職歲二官與司會<lb/>
　司書為類明是掌文書以鉤攷出内之會計竝無府<lb/>
　義也鄭子以為府者盖因職幣振斂餘財以例此二<lb/>
　官故以為府耳然而可疑矣　藏才浪反藏自之藏<lb/>
　讀本字内音納<lb/>
<pb n="24a"/>
○職歲掌邦之賦出以貳官府都鄙之財出賜之數以<lb/>
待會計而攷之<lb/>
　註曰以貳者亦如職内書其貳令而編存之出出以<lb/>
　給用也賜用以賜予也<lb/>
凡官府都鄙羣吏之出財用受式灋于職歲<lb/>
　註曰百官之公用式灋多少職歲掌出之舊用事存<lb/>
　焉　坡謂以出數之貳在此也<lb/>
凡上之賜予以敘與職幣授之<lb/>
<pb n="24b"/>
　註曰敘受賜者之尊卑　坡謂以賜數之貳在此也<lb/>
及會以式灋贊逆會<lb/>
　疏曰司會逆羣吏之治而聴其會計此官主式灋出<lb/>
　財用故以此助之<lb/>
○職幣掌式灋以斂官府都鄙與凡用邦財者之幣<lb/>
　註曰幣謂給公用之餘凡用邦財者謂軍旅<lb/>
○振掌事者之餘財<lb/>
　振收也掌事謂以王命有所作為上斂幣者日用經<lb/>
<pb n="25a"/>
　費之餘也此振財者有興作之事而餘也言斂言振<lb/>
　變易句名<lb/>
○皆辨其物而奠其錄以書楬之以詔上之小用賜予<lb/>
　註曰奠定也定其錄籍鄭司農云楬之若今時為書<lb/>
　以著其幣　楬其列反著張恕反<lb/>
歲終則會其出凡邦之會事以式灋贊○<lb/>
○司裘掌為大裘以共王祀天之服<lb/>
　註曰鄭司農云犬裘黑羔裘服以祀天示質　疏曰<lb/>
<pb n="25b"/>
　祭服皆𤣥上纁下明此裘亦羔之黑者大裘之上又<lb/>
　有𤣥衣與裘同色　坡謂直言祀天不及于地經既<lb/>
　無文註亦不言惟疏云崑崙神州亦用大裘程子曰<lb/>
　元祐時議北郊只為五月間天子不可服大裘皆以<lb/>
　為難行案宗伯司服云祀昊天上帝則服大裘而冕<lb/>
　祀五帝亦如之若以五月祀地大裘難服則四月赤<lb/>
　帝六月黄帝服之其可乎盖祀地之時其冕如大裘<lb/>
　之冕其服如大裘上之𤣥衣𤣥衣之内不復有大裘<lb/>
<pb n="26a"/>
　也赤帝黄帝疑亦當爾故楊氏曰蒼璧黄琮以象天<lb/>
　地之性者不容不異冕服王之所服以事天地不容<lb/>
　不同但夏至不用大裘耳屨人之屨猶辨四時之宜<lb/>
　則冕服可知矣斯言是也又聞之兄云社者祭地司<lb/>
　服云祭社稷以希冕則希冕祭地昭然矣若以父天<lb/>
　母地冕服不宜下于四望山川則諸侯相待子男醯<lb/>
　醢八十罋至待聘卿子男之卿亦百罋臣乃多君何<lb/>
　與禮有損之而益王者尊天親地未可以是泥也存<lb/>
<pb n="26b"/>
　此二説以俟正焉　纁音熏<lb/>
中秋獻良裘王乃行羽物<lb/>
　註曰良善也中秋鳥獸㲝毨因其良時而用之鄭司<lb/>
　農云良裘王所服也𤣥謂良裘玉藻所謂黼裘與羽<lb/>
　物小鳥鶉雀之屬鷹所擊者中秋鳩化為鷹中春鷹<lb/>
　化為鳩順其始殺與其將止而大班羽物　疏曰為<lb/>
　八月誓獮田所用故獻之<lb/>
○季秋獻功裘以待頒賜<lb/>
<pb n="27a"/>
　註曰功裘人功微觕謂狐青麛裘之屬鄭司農云功<lb/>
　裘卿大夫所服　中音仲註同㲝音毛毨先典反鶉<lb/>
　音淳獮息淺反觕麤同音粗麛音迷<lb/>
王大射則共虎侯熊侯豹侯設其鵠諸侯則共熊侯豹<lb/>
侯卿大夫則共麋侯皆設其鵠<lb/>
　註曰大射者為祭祀射王將有郊廟之事以射擇諸<lb/>
　侯及羣臣與邦國所貢之士可以與祭者射者可以<lb/>
　觀徳行其容體比于禮其節比于樂而中多者得與<lb/>
<pb n="27b"/>
　於祭諸侯謂三公及王子弟封于畿内者卿大夫亦<lb/>
　皆有采地焉其將祀其先祖亦與羣臣射以擇之凡<lb/>
　大射各于其射宫侯者其所射也以虎熊豹麋之皮<lb/>
　飾其側又方制之以為準謂之鵠著于侯中所謂皮<lb/>
　侯王之大射虎侯王所自射也熊侯諸侯所射豹侯<lb/>
　卿大夫以下所射諸侯之大射熊侯諸侯所自射豹<lb/>
　侯羣臣所射卿大夫之大射麋侯君臣共射焉凡此<lb/>
　侯道虎九十弓熊七十弓豹麋五十弓列國之諸侯<lb/>
<pb n="28a"/>
　大射大侯亦九十糝七十豻五十逺尊得伸可同耳<lb/>
　所射正謂之侯者天子中之則能服諸侯諸侯以下<lb/>
　中之則得為諸侯侯中之大小取數于侯道鄉射記<lb/>
　曰弓二寸以為侯中則九十弓者侯中廣丈八尺七<lb/>
　十弓者侯中廣丈四尺五十弓者侯中廣一丈考工<lb/>
　記曰梓人為侯廣與崇方參分其廣而鵠居一焉然<lb/>
　則侯中丈八尺者鵠方六尺侯中丈四尺者鵠方四<lb/>
　尺六寸大半寸侯中一丈者鵠方三尺三寸少半寸<lb/>
<pb n="28b"/>
　謂之鵠者取名于鳱鵠鳱鵠小鳥而難中是以中之<lb/>
　為雋亦取鵠之言較較者直也射所以直巳志用虎<lb/>
　熊豹麋之皮示服猛討迷惑者射者大禮故取義衆<lb/>
　也士不大射士無臣祭無所擇　疏曰此經不云孤<lb/>
　孤六命亦與卿同　與音預下得與同行下孟反比<lb/>
　毗志反下同中丁仲反下天子中之以下中之而難<lb/>
　中以中皆同所射之射食亦反下自射所射共射皆<lb/>
　同正音征下同豻音鴈鳱音鴈<lb/>
<pb n="29a"/>
大喪廞裘飾皮車<lb/>
　註曰皮車遣車之革路廞興也若詩之興謂象似而<lb/>
　作之凡為神之偶衣物必沽而小耳　疏曰裘謂明<lb/>
　器中之裘即上良裘功裘等飾皮車者亦謂明器之<lb/>
　車以皮飾之　廞音歆興去聲<lb/>
凡邦之皮事掌之歲終則會唯王之裘與其皮事不會<lb/>
○掌皮掌秋斂皮冬斂革春獻之<lb/>
　註曰皮革踰歲乾久乃可用獻之獻其良者于王以<lb/>
<pb n="29b"/>
　入司裘給王用　疏曰獸皮治去其毛曰革秋歛皮<lb/>
　者鳥獸毛毨之時其皮善故秋斂之革須治用功深<lb/>
　故冬斂之<lb/>
遂以式灋頒皮革于百工<lb/>
　疏曰良者入司裘其餘入百工因上事故云遂也式<lb/>
　灋作物所用多少故事百工者冬官裘氏韋氏函人<lb/>
　之類用皮者也<lb/>
共其毳毛為氈以待邦事<lb/>
<pb n="30a"/>
　毳毛毛細縟者共與冬官使作氈與掌次也邦事祭<lb/>
　祀合諸侯之事<lb/>
歲終則會其財齎<lb/>
　註曰財斂財本數及餘見者齎所給予人以物曰齎<lb/>
　今時詔書或曰齎計吏　疏曰財與齎二者竝據皮<lb/>
　革而言　見賢遍反予音與<lb/>
○内宰掌書版圖之灋以治王内之政令均其稍食分<lb/>
其人民以居之<lb/>
<pb n="30b"/>
　註曰版謂宫中閽寺之屬及其子弟錄籍也圖王及<lb/>
　后世子之宫中吏官府之形象也政令謂施閽寺者<lb/>
　稍食吏禄廩也人民吏子弟分之使衆者就寡均宿<lb/>
　衛　疏曰書書之于版也内宰所均稍食謂閽寺及<lb/>
　子弟宿衛後宫者宫正所均謂宿衛王宫者　易彦<lb/>
　祥曰秋官掌戮云宫者使守内盖王内之職惟内小<lb/>
　臣奄四人為上士其餘皆非命士則皆人民也<lb/>
以陰禮敎六宫<lb/>
<pb n="31a"/>
　註曰鄭司農云陰禮婦人之禮𤣥謂六宫謂后也婦<lb/>
　人稱寢曰宫宫𨼆蔽之言后象王立六宫而居之亦<lb/>
　正寢一燕寢五敎者不敢斥言之謂之六宫若今稱<lb/>
　皇后為中宫矣昏禮母戒女曰夙夜毋違宫事<lb/>
○以陰禮敎九嬪<lb/>
　註曰敎以婦人之禮不言敎夫人世婦者舉中省文<lb/>
○以婦職之灋敎九御使各有屬以作二事正其服禁<lb/>
其竒衺展其功緒<lb/>
<pb n="31b"/>
　註曰婦職謂織紝組紃縫線之事九御女御也九九<lb/>
　而御于王因以號焉使之九九為屬同時御又同事<lb/>
　也正其服止踰侈竒衺若今媚道展猶錄也緒業也<lb/>
　二事謂絲枲之事　疏曰上文世婦以上皆直言陰<lb/>
　禮不言職此言職者以其世婦已上貴無絲枲等職<lb/>
　業之灋故也案詩註云王后織𤣥紞公侯夫人紘綖<lb/>
　卿之内子大帶大夫命婦成祭服士妻朝服庶人已<lb/>
　下各衣其夫貴賤皆有職者彼示雖貴無得遊手率<lb/>
<pb n="32a"/>
　先之意非如此絲枲二事責其功緒也　毋違之毋<lb/>
　音無紝女金反組音祖紃似倫反紞都感反紘音横<lb/>
　綖音延<lb/>
大祭祀后祼獻則贊瑤爵亦如之<lb/>
　註曰謂祭宗廟王既祼后乃從後祼也祭綂曰君執<lb/>
　圭瓚祼尸大宗執璋瓚亞祼謂夫人不與而攝耳獻<lb/>
　謂王薦腥薦熟后亦從後獻也瑤爵謂尸卒食王既<lb/>
　酳尸后亞獻之其爵以瑤為飾<lb/>
<pb n="32b"/>
○正后之服位而詔其禮樂之儀<lb/>
　註曰薦徹之禮當與樂相應位謂房中戸内及阼所<lb/>
　立處　疏曰服謂褘衣已下六服正之使服當其用<lb/>
○贊九嬪之禮事<lb/>
　註曰助九嬪贊后之事九嬪者贊后薦玉齍薦徹豆<lb/>
　籩　不與之與音預褘音揮<lb/>
凡賓客之祼獻瑤爵皆贊<lb/>
　註曰謂王同姓及二王之後來朝覲為賓客者祼之<lb/>
<pb n="33a"/>
　禮亞王而禮賓獻謂王饗燕亞王獻賓也瑤爵所以<lb/>
　亞王酬賓也坊記曰陽侯殺繆侯而竊其夫人故大<lb/>
　饗廢夫人之禮<lb/>
○致后之賓客之禮<lb/>
　賓客謂諸侯來朝覲及畿内同姓諸侯之夫人會見<lb/>
　王后皆是也禮謂牢禮致禮者使下大夫此内宰下<lb/>
　大夫也　繆音穆<lb/>
凡喪事佐后使治外内命婦正其服位<lb/>
<pb n="33b"/>
　註曰使使其屬之上士内命婦謂九嬪世婦女御鄭<lb/>
　司農云外命婦卿大夫之妻王命其夫后命其婦𤣥<lb/>
　謂士妻亦為命婦　疏曰喪言凡則王及后世子以<lb/>
　下皆是服位者服之精觕位之先後<lb/>
凡建國佐后立市設其次置其敘正其肆陳其貨賄出<lb/>
其度量淳制祭之以陰禮<lb/>
　市朝者君所以建國也建國者必面朝後市王立朝<lb/>
　而后立市陰陽相承之義次謂吏所治舍司次介次<lb/>
<pb n="34a"/>
　也敘市行列也正其肆者物各異肆正之使不雜也<lb/>
　陳猶處也謂有諸物皆陳列之度丈尺也量豆區之<lb/>
　屬淳謂幅廣也制謂匹長淳制天子巡狩禮所云制<lb/>
　幣丈八尺純四咫也陰禮婦人之祭禮一曰陰禮者<lb/>
　市中之祍先后所立社也　王次㸃曰此特體地道<lb/>
　以始立市耳既立則后何預其事　純諸允反<lb/>
中春詔后帥外内命婦始蠶于北郊以為祭服<lb/>
　註曰蠶于北郊婦人以純陰為尊郊必有公桑蠶室<lb/>
<pb n="34b"/>
　焉　張敬夫曰嘗攷周家立國自后稷以農為務厯<lb/>
　世相𫝊其君子則重稼穡之事其室家則躬織紝之<lb/>
　勤相與咨嗟嘆息服習乎艱難咏歌乎勞苦此實王<lb/>
　業之根本也故誦服之無斁之章則知周之所以興<lb/>
　誦休其蠶織之章則知周之所以衰以是意而攷後<lb/>
　世治亂成敗之原皆可得而見矣　中音仲斁音亦<lb/>
歲終則㑹内人之稍食稽其功事<lb/>
　内人主謂九御功事絲枲之事既均其稍食歲終則<lb/>
<pb n="35a"/>
　會之既展其功緒歲終則稽之<lb/>
○佐后而受獻功者比其小大與其麤良而賞罰之<lb/>
　註曰獻功者九御之屬典婦功曰及秋獻功　王介<lb/>
　甫曰小大比其制麤良比其功<lb/>
○會内宫之財用<lb/>
　註曰計夫人已下所用財<lb/>
正歲均其稍食施其事功憲禁令于王之北宫而糾其<lb/>
守<lb/>
<pb n="35b"/>
　註曰均猶調度也施猶班也北宫后之六宫謂之北<lb/>
　宫者繫于王言之明用王之禁令令之守宿衛者<lb/>
　憲音懸度待洛反或如字<lb/>
上春詔王后帥六宫之人而生穜稑之種而獻之于王<lb/>
　註曰六宫之人夫人以下分居后之六宫者古者使<lb/>
　后宫藏種以其有𫝊類蕃孶之祥必生而獻之示能<lb/>
　育之使不傷敗且以佐王耕事共禘郊也鄭司農云<lb/>
　先種後熟謂之穜後種先熟謂之稑王當以耕種于<lb/>
<pb n="36a"/>
　藉田𤣥謂詩云黍稷穜稑是也夫人以下分居后之<lb/>
　六宫者每宫九嬪一人世婦三人女御九人其餘九<lb/>
　嬪三人世婦九人女御二十七人從后唯其所燕息<lb/>
　焉從后者五日而沐浴其次又上十五日而徧云夫<lb/>
　人如三公從容論婦禮　疏曰上春者亦謂正歲以<lb/>
　其春事將興故云上春也　穜直龍反稑音六種章<lb/>
　勇反孳音兹<lb/>
○内小臣掌王后之命正其服位<lb/>
<pb n="36b"/>
　註曰命謂使令所為或言王后或言后通耳<lb/>
○后出入則前驅<lb/>
　疏曰此小臣是奄人與后導道是其常也<lb/>
若有祭祀賓客喪紀則擯詔后之禮事相九嬪之禮事<lb/>
正内人之禮事徹豆之俎<lb/>
　註曰擯為后𫝊辭有所求為詔相正者異尊卑也俎<lb/>
　謂后受尸之爵飲于房中之俎　疏曰詔相正皆是<lb/>
　上擯但據尊卑不同故以詔相别之　相息諒反註<lb/>
<pb n="37a"/>
　同<lb/>
后有好事于四方則使往有好令于卿大夫則亦如之<lb/>
　註曰后於其族親所善者使往問遺之　邱氏曰好<lb/>
　事以財問遺也好令以言問勞也　好呼報反下同<lb/>
　遺唯季反勞去聲<lb/>
掌王之陰事陰令<lb/>
　註曰陰事羣妃御見之事若今掖庭令晝漏不盡八<lb/>
　刻日錄所記推當御見者陰令王所求為于北宫<lb/>
<pb n="37b"/>
　見賢遍反<lb/>
○閽人掌守王宫之中門之禁<lb/>
　中門于外内為中雉門也王有五門外曰臯門二曰<lb/>
　庫門三曰雉門四曰應門五曰路門路門一曰畢門<lb/>
　　坡謂上序官言毎門此言中門者盖舉中以例之<lb/>
喪服凶器不入宫潛服賊器不入宫竒服怪民不入宫<lb/>
　註曰喪服衰絰也凶器明器也潛服若衷甲者賊器<lb/>
　盜賊之任器兵物皆有刻識竒服衣非常怪民狂易<lb/>
<pb n="38a"/>
　　識式志反易以豉反<lb/>
凡内人公器賓客無帥則幾其出入以時啓閉<lb/>
　註曰三者之出入當須使者符節乃行鄭司農云公<lb/>
　器將持公家器出入者幾謂無將帥引之者則苛其<lb/>
　出入時漏盡　使色吏反將子匠反苛呼河反<lb/>
凡外内命夫命婦出入則為之闢<lb/>
　註曰辟行人使無干也内命夫卿大夫士之在宫中<lb/>
　者<lb/>
<pb n="38b"/>
掌埽門庭<lb/>
　註曰門庭門相當之地　疏曰閽人掌中門唯中門<lb/>
　外之地謂之門庭也若餘門庭則各有守門者埽之<lb/>
大祭祀喪紀之事設門燎蹕宫門廟門<lb/>
　註曰燎地燭也蹕止行者廟在中門之外　疏曰喪<lb/>
　紀朝廟及出葬之時燎天子百公五十侯伯子男皆<lb/>
　三十所作之狀盖百根葦皆以布纒之以蜜塗其上<lb/>
　若今蠟燭矣<lb/>
<pb n="39a"/>
凡賓客亦如之<lb/>
　疏曰賓客在宫中廟中謂若享食在廟燕在寢<lb/>
○寺人掌王之内人及女宫之戒令相道其出入之事<lb/>
而糾之<lb/>
　註曰内人女御也女宫刑女之在宫中者糾猶割察<lb/>
　也　相息亮反下同道徒報反<lb/>
若有喪紀賓客祭祀之事則帥女宫而致於有司<lb/>
　註曰有司謂宫卿世婦<lb/>
<pb n="39b"/>
佐世婦治禮事<lb/>
　註曰世婦二十七世婦<lb/>
掌内人之禁令<lb/>
　内小臣於祭祀三者正内人之禮事此則禁令之使<lb/>
　之如小臣所正也<lb/>
凡内人弔臨於外則帥而往立于其前而詔相之<lb/>
　註曰從世婦所弔或自哭其族親立其前者賤也賤<lb/>
　而必詔相之者出入于王宫不可以闕于禮<lb/>
<pb n="40a"/>
○内豎掌内外之通令凡小事<lb/>
　註曰内后六宫外卿大夫也使童豎通王内外之命<lb/>
　給小事者以其無與為禮出入便疾内外以大事聞<lb/>
　王則俟朝而自復　朝直遙反下同<lb/>
若有祭祀賓客喪紀之事則為内人蹕<lb/>
　註曰内人從世婦有事于廟者内豎為六宫蹕者以<lb/>
　其掌内小事　疏曰此豎於三事為内人蹕者皆謂<lb/>
　在廟時祭祀在廟謂禘祫四時之祭也賓客在廟謂<lb/>
<pb n="40b"/>
　享食時也喪紀在廟謂喪朝廟為祖奠遣奠時也<lb/>
王后之喪遷于宫中則前蹕及葬執褻器以從遣車<lb/>
　註曰喪遷者將葬朝于廟褻器振飾頮沐之器　疏<lb/>
　曰及葬執褻器以從遣車者謂朝七廟訖且將行在<lb/>
　天祖廟中為大遣奠苞牲取下體天子九牢苞九個<lb/>
　遣車九乘后亦同使人持之往如墓遣車載牲體鬼<lb/>
　神依之故使執褻器從之　頮呼内反<lb/>
　周禮述註卷四<lb/>
</p>
<p>
</p>
  </div>
</body>
</text>
</TEI>
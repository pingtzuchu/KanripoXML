<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷十五</head> <lb/>
    <p>
<pb n="1a"/>
欽定四庫全書<lb/>
　周禮述註卷十五<lb/>
　　　　　　　　　　　　安溪李光坡撰<lb/>
○大卜掌三兆之灋一曰玉兆二曰瓦兆三曰原兆<lb/>
　註曰兆者灼龜𤼵於火其形可占者其象似玉瓦原<lb/>
　之璺鏬是用名之焉上古以来作其灋可用者有三<lb/>
原原田也杜子舂云玉兆帝顓頊之兆瓦兆帝堯之<lb/>
　兆原兆有周之兆　疏曰大卜所掌先三兆後三易<lb/>
<pb n="1b"/>
　次三夢者筮短龜長夢以叶卜筮故以先後為次<lb/>
　趙商問杜子春所云并下子春云連山宓戲歸蔵黄<lb/>
　帝敢問子春何由知之鄭答云此數者非無眀文改<lb/>
　之無據故著子春説而已近師皆以為夏殷周<lb/>
○其經兆之體皆百有二十其頌皆千有二百<lb/>
　註曰頌謂繇也三灋體繇之數同其名占異耳百二<lb/>
　十毎體十繇體有五色又重之以墨坼也五色者洪<lb/>
　範所謂曰雨曰濟曰圛曰蟊曰尅　坡謂疏云龜兆<lb/>
<pb n="2a"/>
　有五而為百二十者則兆别分為二十四分此言是<lb/>
　也盖以木火土金水與春夏秋冬相乘一嵗有二十<lb/>
　四氣五行運於其間各有生死以此視其衰死王相<lb/>
　以決吉凶也　璺音問鏬火嫁反宓戲讀伏羲坼勅<lb/>
　白反圛音亦蟊音濛<lb/>
掌三易之灋一曰連山二曰歸藏三曰周易<lb/>
　註曰易者揲蓍變易之數可占者也名曰連山以山<lb/>
　出内氣也歸藏者萬物莫不歸而藏於其中杜子春<lb/>
<pb n="2b"/>
　云連山宓戲歸藏黄帝<lb/>
○其經卦皆八其别皆六十有四<lb/>
　註曰三易卦别之數亦同其名占異也毎卦八别者<lb/>
　重之數　坡伯兄曰龜象也筮數也求象於兆求數<lb/>
　於變其灋不同體有百二卦有六十其道亦異蓋卜<lb/>
　書之亡久矣學者因莫之見遂曰卜筮皆出於易而<lb/>
　援易繫卜筮蓍龜之言以證之考之春秋内外𫝊先<lb/>
　秦古書所舉卜筮之繇其繫於筮者皆今周易文也<lb/>
<pb n="3a"/>
　卜繇别為言語絶無隻句與易相似者豈可溷乎愚<lb/>
　則以為卜書五行也筮書隂陽也洪範曰卜五占用<lb/>
　二此卜筮之大要也春秋傳晉卜救鄭遇水適火而<lb/>
　史趙輩皆舉五行尅勝之義占之卜之畧例於此可<lb/>
　見　溷音混<lb/>
掌三夢之灋一曰致夢二曰觭夢三曰咸陟<lb/>
　註曰夢者人精神所寤可占者　鄭剛中曰有心而<lb/>
　夢出於有所因故曰致觭從角從竒盖角出竒異所<lb/>
<pb n="3b"/>
　謂怪異之夢無心感物謂之咸升而有至者謂之陟<lb/>
　咸陟言無心所感精神升降有所致而得夢也<lb/>
○其經運十其别九十<lb/>
　註曰運或為緷當為煇是眂祲所掌十煇也王者於<lb/>
　天日也夜有夢則晝視日旁之氣以占其吉凶凡所<lb/>
　占者十煇每煇九變此術今亡　坡伯兄曰三夢舊<lb/>
　註亦分三代其說無據且直云其經運十其别九十<lb/>
　異於前文則知三夢一灋致夢者有以致之如晝所<lb/>
<pb n="4a"/>
　思為夜則成夢是致夢也觭杜讀為竒竒夢亦思為<lb/>
　所致而詭異不測衛玠謂夢有想有因致夢觭夢之<lb/>
　謂也咸感也陟升也精神感而上通與鬼神合其吉<lb/>
　凶以其無心焉故謂之咸也此三者足以盡夢之變<lb/>
　矣　觭居綺反緷煇同音運<lb/>
以邦事作龜之八命一曰征二曰象三曰與四曰謀<lb/>
五曰果六曰至七曰雨八曰瘳<lb/>
　註曰國之大事待蓍龜而決者有八定作其辭於將<lb/>
<pb n="4b"/>
　卜以命龜也鄭司農云征謂征伐人也象謂災變雲<lb/>
　物如衆赤烏之屬有所象似易曰天垂象見吉凶春<lb/>
　秋傳曰天事恒象皆是也與謂予人物也謀謂謀議<lb/>
　也果謂事成與不也至謂至不也雨謂雨不也瘳謂<lb/>
　疾瘳不也𤣥謂征亦云行廵守也與謂所與共事也<lb/>
　果謂以勇決為之　坡謂八命之序征者存亡所係<lb/>
　象者休咎所關國之大故也次以曰與曰謀事之從<lb/>
　内出而未決者也曰果曰至事之從外來而未決者<lb/>
<pb n="5a"/>
　也次以曰雨曰瘳則一時一身事耳盖以大小内外<lb/>
　為序也<lb/>
○以八命者贊三兆三易三夢之占以觀國家之吉凶<lb/>
以詔救政<lb/>
　疏曰以上文八事命龜之辭贊佐也佐明三兆三易<lb/>
　三夢之占辭將此辭演出其意以觀國家之吉凶詔<lb/>
　告也凶則告凶救其政使王改過自新<lb/>
凡國大貞卜立君卜大封則眡髙作龜<lb/>
<pb n="5b"/>
　註曰卜立君君無冢適卜可立者卜大封謂竟界侵<lb/>
　削卜以兵征之若魯昭元年秋叔弓帥師疆鄆田是<lb/>
　也眡高以龜骨高者可灼處示宗伯也大事宗伯涖<lb/>
　卜卜因龜之腹骨骨近足者其部高貞問也問於正<lb/>
　者必先正之乃從問焉作龜謂以火灼之以作其兆<lb/>
　也春灼後左夏灼前左秋灼前右冬灼後右士喪禮<lb/>
　曰宗人受卜人龜示高涖卜受視反之又曰卜人坐<lb/>
　作龜　疏曰貞正也凡國家有大事正問於龜之事<lb/>
<pb n="6a"/>
　有二則卜立君卜大封是也云則眡髙作龜者凡卜<lb/>
　灋在襧廟廟門閾外闑西南北面有席先陳龜於廟<lb/>
　門外之西塾上又有貞龜謂正龜於閾外席上又有涖<lb/>
　卜命龜眡髙作龜六節尊者宜逸卑者宜勞從下向上<lb/>
　差之作龜眂髙二者勞事以大貞事大故大卜身為勞<lb/>
　事則大宗伯臨卜其餘陳龜貞龜皆小宗伯為之也<lb/>
　適丁歴反竟音境鄆音運<lb/>
大祭祀則眂髙命龜<lb/>
<pb n="6b"/>
　註曰命龜告龜以所卜之事不親作龜者大祭祀輕<lb/>
　於大貞也士喪禮曰宗人即席西面坐命龜<lb/>
凡小事涖卜<lb/>
　註曰代宗伯　疏曰小事既大卜涖卜則陳龜貞龜<lb/>
　命龜眂髙皆卜師為之其作龜則卜人也<lb/>
國大遷大師則貞龜<lb/>
　註曰正龜於卜位也士喪禮曰卜人抱龜燋先奠龜<lb/>
　西面是也又不親命龜亦大遷大師輕於大祭祀也<lb/>
<pb n="7a"/>
　　疏曰貞龜上有涖卜亦大宗伯為之陳龜亦宜小<lb/>
　宗伯也其眡髙命龜卜師作龜卜人　燋哉約反<lb/>
凡旅陳龜<lb/>
　註曰陳龜於饌處也士喪禮曰卜人先奠龜于西塾<lb/>
　上南首是也不親貞龜亦以卜旅祭非常輕於大遷<lb/>
　大師也　疏曰涖卜仍是大宗伯貞龜命龜眂髙皆<lb/>
　卜師亦卜人作龜<lb/>
凡喪事命龜<lb/>
<pb n="7b"/>
　註曰重喪禮次大祭祀也士喪禮則筮宅卜曰天子<lb/>
　卜葬兆凡大事大卜陳龜貞龜命龜眂髙其他以差<lb/>
　降焉　疏曰命龜之上有陳龜貞龜亦小宗伯涖卜<lb/>
　還是大宗伯眂髙作龜卜師也<lb/>
○卜師掌開龜之四兆一曰方兆二曰功兆三曰義兆<lb/>
四曰弓兆<lb/>
　註曰方功義弓之名未聞　黄文叔曰卜師揚火作<lb/>
　龜開龜之四兆正謂作龜其兆有四方功義弓璺坼<lb/>
<pb n="8a"/>
　之象龜筴𫝊首足俯仰開跲盖其餘灋　坡伯兄曰<lb/>
　舊註開出其占書而以占者下占人之事也卜師所<lb/>
　掌在於作龜而不在於占龜所謂開龜者盖若鑿龜<lb/>
　之義云耳四兆者鑿龜之四方上篇鄭氏云春灼後<lb/>
　左夏灼前左秋灼前右冬灼後右以正此四兆者為<lb/>
　得其實　筴策同<lb/>
凡卜事眂髙<lb/>
　疏曰凡卜眂髙者謂大卜不眂髙者皆卜師眂髙以<lb/>
<pb n="8b"/>
　龜髙處示涖卜也<lb/>
○揚火以作龜致其墨<lb/>
　註曰揚猶熾也致其墨者爇灼之明其兆　坡伯兄<lb/>
　曰墨者墨其將灼之處而灼之以致其兆也書曰惟<lb/>
　洛食蓋食墨之謂愚謂卜蓋有龜焦者有不食墨者<lb/>
　皆不待兆成而知其凶也夫墨水也燋契火也火過<lb/>
　而陽則焦矣火過而隂則不食矣<lb/>
凡卜辨龜之上下左右隂陽以授命龜者而詔相之<lb/>
<pb n="9a"/>
　註曰所卜者當各用其龜也大祭祀喪事大卜命龜<lb/>
　則大貞小宗伯命龜其他卜師命龜卜人作龜則亦<lb/>
　辨龜以授卜師上仰者也下俯者也左左倪也右右<lb/>
　倪也隂後弇也陽前弇也詔相告以其辭及威儀<lb/>
○龜人掌六龜之屬各有名物天龜曰靈屬地龜曰繹<lb/>
屬東龜曰果屬西龜曰靁屬南龜曰獵屬北龜曰若屬<lb/>
各以其方之色與其體辨之<lb/>
　註曰屬言非一也色謂天龜𤣥地龜黄東龜青西龜<lb/>
<pb n="9b"/>
　白南龜赤北龜黒龜俯者靈仰者繹前弇果後弇獵<lb/>
　左倪靁右倪若是其體也東龜南龜長前後在陽象<lb/>
　經也西龜北龜長左右在隂象緯也天龜俯地龜仰<lb/>
　東龜前南龜郤西龜左北龜右各從其耦也杜子春<lb/>
　讀果為羸　果魯火反<lb/>
凡取龜用秋時攻龜用春時各以其物入于龜室<lb/>
　註曰六龜各異室也秋取龜及萬物成也攻治也治<lb/>
　龜骨以春是時乾解不發傷也　疏曰六龜各入於<lb/>
<pb n="10a"/>
　一室以其蓍龜嵗易秋取春攻訖即欲易去前龜也<lb/>
　　解音懈<lb/>
上春釁龜祭祀先卜<lb/>
　註曰釁者殺牲以血之神之也先卜始用卜筮者言<lb/>
　祭言祀尊焉天地之也世本作曰巫咸作筮卜未聞<lb/>
　其人也是上春者夏正建寅之月月令孟冬云釁祠<lb/>
　龜策相互矣秦以十月建亥為嵗首則月令秦世之<lb/>
　書亦或欲以嵗首釁龜耳<lb/>
<pb n="10b"/>
若有祭事則奉龜以往<lb/>
　註曰奉猶送也送之所當於卜<lb/>
○旅亦如之喪亦如之<lb/>
○菙氏掌共燋契以待卜事<lb/>
　註曰士喪禮曰楚焞置于燋在龜東楚焞即契所用<lb/>
　灼龜也燋謂炬其存火<lb/>
凡卜以眀火爇燋遂龡其焌契以授卜師遂役之<lb/>
　註曰杜子春云眀火以陽燧取火於日𤣥謂焌讀如<lb/>
<pb n="11a"/>
　戈鐏之鐏謂以契柱燋火而吹之也契既然以授卜<lb/>
　師用作龜也役之使助之　王光逺曰焌者契之鋭<lb/>
　頭也　焌音俊鐏存悶反<lb/>
○占人掌占龜以八簭占八頌以八卦占簭之八故以<lb/>
眂吉凶<lb/>
　占人亦占筮言掌占龜者筮短龜長主於長者以八<lb/>
　簭占八頌謂將卜八事先以筮筮之八頌者八事之<lb/>
　將卜諸頌也簭人職所謂大事先筮而後卜也以八<lb/>
<pb n="11b"/>
　卦占筮之八故謂八事不卜而徒筮之也<lb/>
凡卜簭君占體大夫占色史占墨卜人占坼<lb/>
　註曰體兆象也色兆氣也墨兆廣也坼兆釁也體有<lb/>
　吉凶色有善惡墨有大小坼有微眀尊者視兆象而<lb/>
　已卑者以次詳其餘也周公卜武王占之曰體王其<lb/>
　無害凡卜象吉色善墨大坼明則逢吉　疏曰此已<lb/>
　下皆據卜言兼云筮者凡下皆先筮故連言之體謂<lb/>
　金木水火土五種之兆兆之墨縱横其形體象似金<lb/>
<pb n="12a"/>
　木水火土也凡卜欲作龜之時灼龜之四足依四時<lb/>
　而灼之其兆直上向背者為木兆直下向足者為水<lb/>
　兆邪向背者為火兆邪向下者為金兆横者為土兆<lb/>
　色兆中氣色似有雨及雨止之等墨據兆之正釁處<lb/>
　坼就正墨傍有竒釁罅者<lb/>
凡卜簭既事則繫幣以比其命嵗終則計其占之中否<lb/>
　註曰謂既卜筮史必書其命龜之事及兆於策繫其<lb/>
　禮神之幣而合藏焉書曰王與大夫盡弁開金縢之<lb/>
<pb n="12b"/>
　書乃得周公所自以為功代武王之說是命龜書<lb/>
　中丁仲反<lb/>
○簭人掌三易以辨九簭之名一曰連山二曰歸藏三<lb/>
曰周易九簭之名一曰巫更二曰巫咸三曰巫式四曰<lb/>
巫目五曰巫易六曰巫比七曰巫祠八曰巫參九曰巫<lb/>
環以辨吉凶<lb/>
　註曰此九巫讀皆當為筮字之誤也更謂筮遷都邑<lb/>
　也咸猶僉也謂筮衆心歡否也式謂筮制作灋式也<lb/>
<pb n="13a"/>
　目謂事衆筮其要所當也易謂民衆不説筮所改易<lb/>
　也比謂筮與民和比也祠謂筮牲與日也參謂筮御<lb/>
　與右也環謂筮可致師不也　劉公是曰此乃前世<lb/>
　通於占者九人其遺灋存於書可𫝊者也古者占筮<lb/>
　之工通謂之巫更咸式目等皆其名也巫咸見於他<lb/>
　書多矣易疑為昜昜古陽字所謂巫陽也其它則未<lb/>
　聞雖未聞不害其有也　坡謂漢書郊祀志晉巫所<lb/>
　祀有巫祠之名亦其一徵<lb/>
<pb n="13b"/>
凡國之大事先簭而後卜<lb/>
　註曰當用卜者先簭之即事漸也於簭之凶則止不<lb/>
　卜<lb/>
上春相簭<lb/>
　註曰相謂更選擇其蓍也蓍龜歳易者與　相息亮<lb/>
　反<lb/>
○凡國事共簭<lb/>
○占夢掌其歳時觀天地之㑹辨隂陽之氣<lb/>
<pb n="14a"/>
　註曰其嵗時今嵗四時也天地之㑹建厭所處之日<lb/>
　辰隂陽之氣休王前後　疏曰建謂斗柄所建謂之<lb/>
　陽建故左旋於天厭謂日前一次謂之隂建故右旋<lb/>
　於天堪輿天老曰假令正月陽建於寅隂建於戍<lb/>
○以日月星辰占六夢之吉凶<lb/>
　註曰日月星辰謂日月之行及合辰所在春秋昭三<lb/>
　十一年十二月辛亥朔日有食之是夜也晉趙簡子<lb/>
　夢童子倮而轉以歌旦而日食占諸史墨對曰六年<lb/>
<pb n="14b"/>
　及此月也吳其入郢乎終亦弗克入郢必以庚辰日<lb/>
　月在辰尾庚午之日日始有適火勝金故弗克此以<lb/>
　日月星辰占夢者其術則今八㑹其遺象也用占夢<lb/>
　則亡<lb/>
一曰正夢<lb/>
　註曰無所感動平安自夢<lb/>
二曰噩夢<lb/>
　註曰杜子春云噩當為驚愕之愕謂驚愕而夢<lb/>
<pb n="15a"/>
三曰思夢<lb/>
　註曰覺時所思念之而夢<lb/>
四曰寤夢<lb/>
　註曰覺時道之而夢　坡謂寤寐覺也寤夢者謂如<lb/>
　覺所見而實夢也如狐突遇太子申生然<lb/>
五曰喜夢<lb/>
　註曰喜悦而夢<lb/>
六曰懼夢<lb/>
<pb n="15b"/>
　註曰恐懼而夢　噩愕同王于况反倮魯火反郢以<lb/>
　井反適直革反<lb/>
季冬聘王夢獻吉夢于王王拜而受之<lb/>
　註曰聘問也夢者事之祥吉凶之占在日月星辰季<lb/>
　冬日窮于次月窮于紀星迴于天數將幾終於是發<lb/>
　幣而問焉若休慶之云爾因獻羣臣之吉夢于王歸<lb/>
　美焉詩云牧人乃夢衆維魚矣旐維旟矣此所獻吉<lb/>
　夢　坡伯兄曰古者占夢必參以天地隂陽謂人感<lb/>
<pb n="16a"/>
　天地隂陽之氣於是乎有動於機而形於夢夫天地<lb/>
　之㑹隂陽之氣變化於四時不可睹也故察之乎日<lb/>
　月星辰而象見矣春秋傳趙簡子之事詳自註中史<lb/>
　記宋元王夢一丈夫延頸而長頭衣元繡之衣而乘<lb/>
　輜車曰我為江使於河而幕網當吾路豫且得我我<lb/>
　不能去王有徳義故来告訴召博士衛平問之平乃<lb/>
　援式而起仰天而視月之光觀斗所指定日處鄉四<lb/>
　維已定八卦相望視其吉凶介蟲先見乃對元王曰<lb/>
<pb n="16b"/>
　今昔壬子宿在牽牛河水大㑹鬼神相謀漢正南北<lb/>
　江河固期南風新至江使先來白雲擁漢萬物盡留<lb/>
　斗柄指日使者當囚元服輜車其名為龜王急使人<lb/>
　問而求之此皆以日月星辰占夢之灋也噩謂所夢<lb/>
　可驚愕此六夢者致夢竒夢咸陟皆有焉問王之夢<lb/>
　而獻其吉者則凶者在所脩省可知<lb/>
乃舎萌于四方以贈惡夢<lb/>
　註曰舍讀為釋舎萌猶釋菜也古書釋菜釋奠多作<lb/>
<pb n="17a"/>
　舎字萌菜始生也贈送也欲以新善去故惡<lb/>
遂令始難敺疫<lb/>
　註曰令令方相氏也難謂執兵以有難郤也方相氏<lb/>
　掌蒙熊皮黄金四目𤣥衣朱裳執戈揚盾師百隸為<lb/>
　之敺疫厲鬼也　疏曰始難文承季冬之下是據季<lb/>
　冬大難而言　難儺同<lb/>
○眂祲掌十煇之灋以觀妖祥辨吉凶<lb/>
　註曰妖祥善惡之徵鄭司農云煇謂日光炁也　坡<lb/>
<pb n="17b"/>
　伯兄曰眂祲蓋贊占夢以觀日月星辰之氣即史記<lb/>
　所謂暈者是也大卜註以此十煇為十運愚意謂經<lb/>
　運十者日之經運固有十耳煇氣以贊經運之占而<lb/>
　占固不止於煇也<lb/>
○一曰祲二曰象三曰䥴四曰監五曰闇六曰瞢七曰<lb/>
彌八曰敘九曰隮十曰想<lb/>
　註曰鄭司農云祲隂陽氣相侵也象者如赤烏也䥴<lb/>
　謂日旁氣四面反向如煇狀也監雲氣臨日也闇日<lb/>
<pb n="18a"/>
　月食也瞢日月瞢瞢無光也彌者白虹彌天也叙者<lb/>
　雲有次序叙如山在日上也隮者升氣也想者煇光<lb/>
　也𤣥謂䥴讀如童子佩䥴之䥴謂日旁氣刺日也監<lb/>
　冠珥也彌氣貫日也隮虹也詩云朝隮于西想雜氣<lb/>
　有似可形想　煇音運本亦作暈音同䥴音攜瞢音<lb/>
　夢隮子兮反炁音氣<lb/>
掌安宅叙降<lb/>
　註曰宅居也降下也人見妖祥則不安主安其居處<lb/>
<pb n="18b"/>
　也次敘其凶旤所下謂禳移之　疏曰人見妖祥則<lb/>
　不安此官主安宅故敘次凶旤所下之地禳移之其<lb/>
　心則安<lb/>
正嵗則行事<lb/>
　註曰占夢以季冬贈惡夢此正月而行安宅之事所<lb/>
　以順民<lb/>
○嵗終則弊其事<lb/>
　註曰弊斷也謂計其吉凶然否多少<lb/>
<pb n="19a"/>
○大祝掌六祝之辭以事鬼神示祈福祥求永貞一曰<lb/>
順祝二曰年祝三曰吉祝四曰化祝五曰瑞祝六曰筴<lb/>
祝<lb/>
　註曰永長也貞正也求多福歴年得正命也　徐氏<lb/>
　曰順祝者天人和同納于大順也年祝者謂五氣時<lb/>
　若常大有年也吉祝者斂時五福吉無不利也化祝<lb/>
　者謂化被六極以為和氣也瑞祝者不愛道寳而形<lb/>
　為上瑞也筴祝者龜筮不違于人是謂大同也　坡<lb/>
<pb n="19b"/>
　謂順祝年祝天地之福祥也吉祝化祝人之福祥也<lb/>
　瑞祝筴祝物之福祥也故其序如此<lb/>
掌六祈以同鬼神示一曰類二曰造三曰禬四曰禜五<lb/>
曰攻六曰説<lb/>
　註曰祈嘄也謂為有災變號呼告于神以求福天神<lb/>
　人鬼地示不和則六癘作見故以祈禮同之造祭於<lb/>
　祖也鄭司農云類造禬禜攻説皆祭名也類祭于上<lb/>
　帝禜日月星辰山川之祭也春秋傳曰日月星辰之<lb/>
<pb n="20a"/>
　神則雪霜風雨之不時於是乎禜之山川之神則水<lb/>
　旱癘疫之災於是乎禜之𤣥謂類造加誠肅求如志<lb/>
　禬禜告之以時有災變也攻説則以辭責之禜如日<lb/>
　食以朱絲禜社攻如其鳴鼓然董仲舒救日食祝曰<lb/>
　炤炤大眀瀐滅無光奈何以隂侵陽以卑侵尊是之<lb/>
　謂説也禬未聞焉類造禬禜皆有牲攻説用幣而已<lb/>
　　項平甫曰六祝所以求福六祈所以禳禍造七報<lb/>
　反嘄音禱見賢遍反炤章搖反<lb/>
<pb n="20b"/>
作六辭以通上下親疎逺近一曰祠二曰命三曰誥四<lb/>
曰㑹五曰禱六曰誄<lb/>
　註曰鄭司農云祠當為辭謂辭令也命論語所謂為<lb/>
　命禆諶草創之誥謂康誥盤庚之誥之屬也盤庚將<lb/>
　遷于殷誥其世臣卿大夫道其先祖之善功故曰以<lb/>
　通上下親疎遠迎㑹謂王官之伯命事於㑹胥命於<lb/>
　蒲主為其命也禱謂禱於天地社稷宗廟主為其辭<lb/>
　也春秋傳鐵之戰衛太子禱曰之屬誄謂積累生時<lb/>
<pb n="21a"/>
　徳行以錫之命主為其辭也春秋傳孔子卒哀公誄<lb/>
　之此皆有文雅辭令難為者也故大祝官主作六辭<lb/>
　𤣥謂一曰祠者交接之辭春秋傳曰古者諸侯相見<lb/>
　號辭必稱先君以相接辭之辭也㑹謂㑹同盟誓之<lb/>
　辭　坡謂辭與命所<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>者廣五禮皆有焉誥與㑹則<lb/>
　各因一事而𤼵禱與誄則事起無常此其序也<lb/>
辨六號一曰神號二曰鬼號三曰示號四曰牲號五曰<lb/>
齍號六曰幣號<lb/>
<pb n="21b"/>
　註曰號謂尊其名更為美稱焉神號若云昊天上帝<lb/>
　鬼號若云皇祖伯某示號若云后土地示幣號若玉<lb/>
　云嘉玉幣云量幣鄭司農云牲號為犧牲皆有名號<lb/>
　曲禮曰牛曰一元大武豕曰剛鬛羊曰柔毛雞曰翰<lb/>
　音齍號為黍稷皆有名號也曲禮曰黍曰薌合粱曰<lb/>
　薌萁稻曰嘉疏少牢饋食禮曰敢用柔毛剛鬛士虞<lb/>
　禮曰敢用潔牲剛鬛香合　齍音咨鬛力輒反薌音<lb/>
　鄉萁音姬<lb/>
<pb n="22a"/>
辨九祭一曰命祭二曰衍祭三曰炮祭四曰周祭五曰<lb/>
振祭六曰擩祭七曰絶祭八曰繚祭九曰共祭<lb/>
　註曰鄭司農云擩祭以肝肺菹擩鹽醢中以祭也繚<lb/>
　祭以手從肺本循之至于末乃絶以祭也絶祭不循<lb/>
　其本直絶肺以祭也特牲饋食禮曰取菹擩于醢祭<lb/>
　于豆間鄉射禮曰取肺坐絶祭鄉飲酒禮曰右取肺<lb/>
　左郤手執本坐弗繚右絶末以祭少牢曰取肝擩于<lb/>
　鹽振祭𤣥謂九祭皆謂祭食者命祭者玉藻曰君若<lb/>
<pb n="22b"/>
　賜之食而君客之則命之祭然後祭是也衍字當為<lb/>
　延炮字當為包聲之誤也延祭者曲禮曰主人延客<lb/>
　祭是也包猶兼也兼祭者有司曰宰夫贊者取白黑<lb/>
　以授尸尸受兼祭于豆間是也周猶徧也徧祭者曲<lb/>
　禮曰殽之序徧祭之是也振祭擩祭本同不食者擩<lb/>
　則祭之將食者既擩必振乃祭也絶祭繚祭亦本同<lb/>
　禮多者繚之禮畧者絶則祭之共猶授也主祭食宰<lb/>
　夫授祭孝經說曰共綏執授　坡謂凡此九祭祭祀<lb/>
<pb n="23a"/>
　及生人飲酒皆有焉命祭以祭祀言之特牲所謂尸<lb/>
　坐祝命挼祭是也衍依作衍衍祭者尸卒食主人酳<lb/>
　而尸祭註云酳猶衍也在生人則養老執爵而酳是<lb/>
　也兼祭以生人言之公食大夫禮賓之兼祭庶羞是<lb/>
　也徧祭以祭祀言之少牢尸十一飯所舉所祭見其<lb/>
　周矣命衍炮周列祭食之式其别有四也振擩絶繚<lb/>
　列祭食之儀亦有四者之别也共祭則凡祭皆共之<lb/>
　故終焉　炮百交反擩音㽔繚音了共音恭挼音墮<lb/>
<pb n="23b"/>
辨九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>一曰䭫首二曰頓首三曰空首四曰振動五曰<lb/>
吉<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>六曰凶<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>七曰竒<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>八曰襃<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>九曰肅<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>以享右<lb/>
祭祀<lb/>
　註曰稽首拜頭至地也頓首拜頭叩地也空首拜頭<lb/>
　至手所謂拜手也吉拜拜而後稽顙謂齊衰不杖以<lb/>
　下者言吉者此殷之凶拜周以其拜與頓首相近故<lb/>
　謂之吉拜云凶拜稽顙而後拜謂三年服者杜子春<lb/>
　云竒讀為竒偶之竒謂先屈一膝今雅拜是也鄭大<lb/>
<pb n="24a"/>
　夫云竒拜謂一拜也襃讀為報報拜再拜是也鄭司<lb/>
　農云肅拜但俯下手今時撎是也介者不拜故曰為<lb/>
　事故敢肅使者𤣥謂振動戰栗變動之拜書曰王動<lb/>
　色變一拜答臣下拜再拜拜神與尸享獻也謂朝獻<lb/>
　饋獻也右讀為侑侑勸尸食而拜　疏曰此九拜之<lb/>
　中四種是正拜稽首頓首空首此三者相因而為之<lb/>
　空首者先以兩手拱至地乃頭至手以其不至地故<lb/>
　名空首頓首者為空首之時引頭至地首頓地即舉<lb/>
<pb n="24b"/>
　故名頓首稽稽留之字頭至地多時則為稽首也稽<lb/>
　首拜中最重臣拜君之拜頓首平敵自相拜之拜空<lb/>
　首君答臣下拜肅拜但屈膝鞠躬以為禮惟軍中有<lb/>
　此婦人亦以肅拜為正其餘五者附此四種振動附<lb/>
　稽首吉拜附頓首凶拜亦附稽首竒拜附空首襃拜<lb/>
　亦附稽首此九拜不專為祭祀以祭事重故舉以言<lb/>
　　坡謂六祝候善氣六祈弭變氣所以交於神六辭<lb/>
　所以交於人此治神人之文辭也六號者祭先祝祝<lb/>
<pb n="25a"/>
　有號既祝迎尸入食則有祭故辨九祭食必拜送拜<lb/>
　受故辨九拜而凡生人祭拜之禮倣焉此治神人之<lb/>
　威儀也此其序也　䭫稽同音啟襃音報撎於至反<lb/>
凡大禋祀肆享祭示則執眀水火而號祝<lb/>
　註曰眀水火司烜所共日月之氣以給烝享執之如<lb/>
　以六號祝眀此圭潔也禋祀祭天神也肆享祭宗廟<lb/>
　也　疏曰號祝執眀水火眀主人圭潔之徳<lb/>
○隋釁逆牲逆尸令鐘鼓右亦如之<lb/>
<pb n="25b"/>
　註曰隋釁謂薦血也凡血祭曰釁既隋釁後言逆牲<lb/>
　容逆鼎右讀亦當為侑　坡謂逆尸乃逆牲牲殺乃<lb/>
　薦血釁薦血也薦血之後乃有膟膋隋于主前之禮<lb/>
　盖以自下向上為立言之序也<lb/>
○来瞽令臯舞<lb/>
　註曰臯讀為卒嘷呼之嘷來嘷者皆謂呼之入<lb/>
○相尸禮<lb/>
　註曰延其出入詔其坐作<lb/>
<pb n="26a"/>
○既祭令徹<lb/>
　　隋許規反臯户髙反相息亮反恒况晚反膟音律<lb/>
　膋音聊<lb/>
大喪始崩以肆鬯渳尸相飯贊斂徹奠<lb/>
　註曰肆鬯所謂陳尸設鬯也鄭司農云渳尸以鬯尸<lb/>
　　疏曰浴訖即飯含故言相飯也不言相含者大宰<lb/>
　贊含玉此故不言贊斂者冬官主斂事大祝贊之奠<lb/>
　始死之奠小斂大斂奠並大祝徹之<lb/>
<pb n="26b"/>
○言甸人讀禱付練祥掌國事<lb/>
　註曰言猶語也禱六辭之屬禱也甸人喪事代王<lb/>
　受眚災大祝為禱辭語之使以禱於藉田之神也<lb/>
　付當為祔祭於先王以祔後死者掌國事辨䕶之<lb/>
　　疏曰辨䕶者供時用相禮儀　渳彌爾反飯扶<lb/>
　晚反<lb/>
國有大故天烖彌祀社稷禱祠<lb/>
　註曰大故兵宼也天烖疫癘水旱也彌猶徧也徧祀<lb/>
<pb n="27a"/>
　社稷及諸所禱既則祠之以報焉<lb/>
大師宜于社造于祖設軍社類上帝國將有事于四望<lb/>
及軍歸獻于社則前祝<lb/>
　註曰鄭司農説設軍社以春秋傳曰所謂君以師行<lb/>
　祓社釁鼓祝奉以從者也𤣥謂前祝者王出也歸也<lb/>
　將有事于此神大祝居前先以祝辭告之　鄭剛中<lb/>
　曰大師必載社主與遷廟主以行故有宜社造祖之<lb/>
　祭此二者國内之禮及軍之所在必設軍社于其地<lb/>
<pb n="27b"/>
　以事類而告上帝此二者國外之禮國有事于四望<lb/>
　則將戰地之四望與夫軍有功獻㨗于社凡此六事<lb/>
　皆大祝前辭　祓芳弗反<lb/>
大㑹同造于廟宜于社過大山川則用事焉反行舍奠<lb/>
　註曰用事亦用祭事告行也玉人職有宗祝以黄金<lb/>
　勺前馬之禮是謂告大山川與㑹子問曰凡告必用<lb/>
　牲幣反亦如之　疏曰反行舍奠者王出行時造于<lb/>
　廟將遷廟主行反行還祭七廟非時而祭曰奠　舍<lb/>
<pb n="28a"/>
　音釋<lb/>
建邦國先告后土用牲幣<lb/>
　註曰后土社神也　疏曰雖告祭非常有牲有幣禮<lb/>
　動不虚故也<lb/>
禁督逆祀命者<lb/>
　註曰督正也正王之所命諸侯之所祀有逆者則形<lb/>
　罰焉　王光逺曰非所命而祀則在所禁命之祀而<lb/>
　弗祀則在所督<lb/>
<pb n="28b"/>
頒祭號于邦國都鄙<lb/>
　註曰祭號六號　王介甫曰頒其所得用之祭號<lb/>
○小祝掌小祭祀將事侯禳禱祠之祝號以祈福祥順<lb/>
豐年逆時雨寧風旱彌烖兵逺辠疾<lb/>
　註曰侯之言候也候嘉慶祈福祥之屬禳禳却凶咎<lb/>
　寧風旱之屬順豐年而順為之祝辭逆迎也彌讀曰<lb/>
　敉敉安也　王光遠曰非祀大神享大鬼祭大示皆<lb/>
　祭祀之小者侯以候福之將至禳以卻禍之方來者<lb/>
<pb n="29a"/>
　禱以先事而求之祠以後事報之言小祭祀將事而<lb/>
　繼之以侯禳禱祠之祝號則小祭祀所奉事者亦祝<lb/>
　號而已　敉亡爾反<lb/>
大祭祀逆齍盛送逆沃尸盥贊隋贊徹贊奠<lb/>
　註曰隋尸之祭也奠奠爵也祭祀奠先徹後反言之<lb/>
　者眀所佐大祝非一　疏曰逆齍盛者祭宗廟饋獻<lb/>
　後尸將入室食小祝於廟門外迎饎人之齍盛於廟<lb/>
　堂東實之薦於神座前送逆尸者為始祭迎尸而入<lb/>
<pb n="29b"/>
　祭末送尸而出沃尸盥者尸尊不就洗按特牲少牢<lb/>
　尸入廟門盥於<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>其時小祝沃水贊隋者按特牲少<lb/>
　牢尸始入室拜妥尸尸隋祭以韭菹擩于鹽以祭於<lb/>
　豆間小祝其時贊尸以授之贊徹者諸宰君婦徹時<lb/>
　小祝贊之也贊奠者大祝酌酒奠于鉶南則郊特牲<lb/>
　註天子奠斝諸侯奠角小祝其時贊之　坡謂論禮<lb/>
　之先後則逆齍盛當在沃尸盥之後贊奠當在贊隋<lb/>
　之上今如此者恐或文錯至上三者小祝専職下三<lb/>
<pb n="30a"/>
　下三者則贊為之各以其類不可以後先言矣<lb/>
○凡事佐大祝<lb/>
　註曰唯大祝所有事　隋許規反<lb/>
大喪贊渳<lb/>
　註曰杜子春云渳謂浴尸<lb/>
○設熬置銘<lb/>
　註曰銘今書或作名鄭司農云銘書死者名於旌今<lb/>
　謂之柩士喪禮曰為銘各以其物亡則以緇長半幅<lb/>
<pb n="30b"/>
　赬末長終幅廣三寸書名于末曰某氏某之柩竹杠<lb/>
　長三尺置於西階上重木置于中庭參分庭一在南<lb/>
　粥餘飯盛以二鬲縣于重幂用葦席取銘置于重𤣥<lb/>
　謂熬者棺既蓋設於其旁所以惑蚍蜉也喪大記曰<lb/>
　熬君四種八筐大夫三種六筐士二種四筐加魚腊<lb/>
　焉士喪禮曰熬黍稷各二筐有魚腊饌于西坫南又<lb/>
　曰設熬旁一筐乃塗<lb/>
○及葬設道齎之奠分禱五祀<lb/>
<pb n="31a"/>
　註曰齎猶送也送道之奠謂遣奠也分其牲體以祭<lb/>
　五祀告王去此宫中不復反故興祭祀也王七祀五<lb/>
　者司命大厲平生出入不以告　熬五羔反齎音咨<lb/>
　赬勅貞反杠音江重直龍反粥之六反鬲音歴幂音<lb/>
　覓蚍音毗蜉音浮<lb/>
大師掌釁祈號祝<lb/>
　註曰鄭司農云釁謂釁鼓也春秋傳曰君以軍行<lb/>
　祓杜釁鼓祝奉以從<lb/>
<pb n="31b"/>
○有冦戎之事則保郊祀于社<lb/>
　註曰保祀互文郊社皆守而祀之彌烖兵　黄文叔<lb/>
　曰郊非有司所當祀也直保之祀社而已<lb/>
凡外内小祭祀小喪紀小㑹同小軍旅掌事焉<lb/>
　疏曰林澤四方百物是外小祭祀其内小祭祀謂宫<lb/>
　中七事之等小喪紀者王后以下之喪小㑹同諸侯<lb/>
　遣臣來王王使卿大夫與之行㑹同之禮小軍旅者<lb/>
　王不自行遣卿大夫征伐　坡謂所掌之事如大祝<lb/>
<pb n="32a"/>
　所掌大祭大喪大師大㑹同之事但禮有等差耳<lb/>
○喪祝掌大喪勸防之事<lb/>
　註曰鄭司農云勸防引柩也杜子春云防當為披𤣥<lb/>
　謂勸猶倡帥前引者防謂執披備傾戲　疏曰勸即<lb/>
　下經御柩一也執披六軍之士<lb/>
○及辟令啓<lb/>
　註曰鄭司農云辟謂除菆塗椁也令啟謂喪祝主命<lb/>
　役人開之也檀弓曰天子之殯也菆塗龍輴以椁加<lb/>
<pb n="32b"/>
　斧於椁上畢塗屋天子之禮也<lb/>
○及朝御匶乃奠<lb/>
　註曰鄭司農云朝謂將葬朝於祖考之廟而後行則<lb/>
　喪祝為御匶也𤣥謂乃奠朝廟奠　疏曰言及朝者<lb/>
　謂侵夜啟殯昧爽朝廟御匶者發殯宫輴車載至廟<lb/>
　其時喪祝執纛居前以御正匶也乃奠者按既夕禮<lb/>
　朝廟之時重先奠從燭從匶從彼奠昨夜夕奠至廟<lb/>
　下棺於廟兩楹之間棺西設此宿奠至明徹去宿奠<lb/>
<pb n="33a"/>
　乃設此朝廟之奠於匶西故云乃奠<lb/>
○及祖飾棺乃載遂御<lb/>
　註曰鄭司農云祖謂將𦵏祖於庭象生時出則祖也<lb/>
　故曰事死如事生禮也祖時喪祝主飾棺乃載遂御<lb/>
　之喪祝為匶車御也𤣥謂祖為行始飾棺設栁池紐<lb/>
　之屬其序載而後飾既飾當旋車向外喪祝御之御<lb/>
　之者執翿居前郤行為節度<lb/>
○及葬御匶出宫乃代<lb/>
<pb n="33b"/>
　註曰喪祝二人相與更也<lb/>
○及壙說載除飾<lb/>
　註曰鄭司農云壙謂穿中也說載下棺也除飾去棺<lb/>
　飾也四歰之屬令可舉移安錯之𤣥謂除飾便其窆<lb/>
　爾周人之葬牆置歰　疏曰說載謂下棺於地除飾<lb/>
　謂除去帷荒下棺於坎訖其帷荒還入壙張之於棺<lb/>
○小喪亦如之<lb/>
　註曰小喪王后世子已下之喪亦有勸防以下之事<lb/>
<pb n="34a"/>
　故云亦如之<lb/>
○掌喪祭祝號<lb/>
　註曰喪祭虞也檀弓曰𦵏日虞不忍一日離也是日<lb/>
　也以虞易奠卒哭曰成事是日也以吉祭易喪祭<lb/>
　辟音闢朝直遙反説吐活反戲音虧菆才官反翿音<lb/>
　道歰所甲反本亦作翣錯七故反<lb/>
王弔則與巫前<lb/>
　註曰鄭司農云喪祝與巫以桃厲執戈在王前檀弓<lb/>
<pb n="34b"/>
　曰君臨臣喪以巫祝桃茢執戈惡之也所以異於生<lb/>
　也　疏曰桃者鬼所惡茢菼帚所以掃不祥桃茢二<lb/>
　者祝與巫執之執戈者是小臣也檀弓言惡之也所<lb/>
　以異於生也死者之傍有凶邪之氣故須桃茢以惡<lb/>
　之是異於生　厲記作茢音列惡烏路反<lb/>
掌勝國邑之社稷之祝號以祭祀禱祠焉<lb/>
　註曰勝國邑所誅討者社稷者若毫社是矣存之者<lb/>
　重神也蓋庵其上而棧其下為北牖　棧才産反<lb/>
<pb n="35a"/>
凡卿大夫之喪掌事而歛飾棺焉<lb/>
　註曰言掌事者雖禮有隆殺勸防以下皆掌之兼主<lb/>
　斂事故總云掌事而斂飾棺焉　殺音曬<lb/>
○甸祝掌四時之田表貉之祝號<lb/>
　註曰杜子春讀貉為百爾所思之百書亦或為禡貉<lb/>
　兵祭也甸以講武治兵故有兵祭詩曰是類是禡爾<lb/>
　雅曰是類是禡師祭也𤣥謂田者習兵之禮故亦禡<lb/>
　祭禱氣勢之十百而多獲　陳氏曰古人祭貉于立<lb/>
<pb n="35b"/>
　表之處無壇壝置甲胄弓矢于神座之側建矟于神<lb/>
　座之後故謂之表貉　貉莫駕反禡同矟音朔<lb/>
舎奠于祖廟禰亦如之<lb/>
　註曰舍讀為釋釋奠者告將時田若將征伐鄭司農<lb/>
　云禰父廟　疏曰天子將出告廟而行言釋奠於祖<lb/>
　廟者非時而祭即曰奠以其不立尸奠之言停停饌<lb/>
　具而已七廟俱告故祖禰竝言　舎音釋下同<lb/>
師甸致禽于虞中乃屬禽及郊饁獸舎奠于祖禰乃斂<lb/>
<pb n="36a"/>
禽禂牲禂馬皆掌其祝號<lb/>
　註曰師田謂大起衆以田也致禽於虞中使獲者各<lb/>
　以其禽来致於所表之處屬禽别其種類饁饋也以<lb/>
　所獲獸饋於郊薦於四方羣兆入又以奠于祖禰薦<lb/>
　且告反也歛禽謂取三十入腊人也杜子春云禂禱<lb/>
　也為馬禱無疾為田禱多獲禽牲詩云既伯既禱爾<lb/>
　雅曰既伯既禱馬祭也𤣥謂禂讀如伏誅之誅今侏<lb/>
　大字也為牲祭求肥充為馬祭求肥健　坡謂郊饁<lb/>
<pb n="36b"/>
　與司馬同祖廟惟言舎奠更無四仲社方礿烝文則<lb/>
　註言因田有此四祭漏矣　屬音燭禂音禱又音誅<lb/>
　礿音藥<lb/>
○詛祝掌盟詛類造攻說禬禜之祝號<lb/>
　註曰八者之辭皆所以告神明也盟詛主於要誓大事曰盟<lb/>
　小事曰詛疏曰類造以下即大祝六祈大祝不掌祝<lb/>
　號故此詛祝與盟同為祝號秋官自有司盟之官此<lb/>
　兼言之者司盟直掌盟載之灋不掌祝號與<lb/>
<pb n="37a"/>
　載辭<lb/>
作盟詛之載辭以叙國之信用以質邦國之劑信<lb/>
　註曰載辭為辭而載之於策坎用牲加書於其上也<lb/>
　國謂王之國邦國諸侯國也質正也成也鄭司農云<lb/>
　載辭以春秋傳曰使祝為載書　疏曰人多無信故<lb/>
　為辭對神要之使用信故云以叙國之信用云以質<lb/>
　邦國之劑信者邦國之劑謂要劵故對神成正之使<lb/>
　不犯　王氏曰詛必大聲聲感氣氣感神也人無所<lb/>
<pb n="37b"/>
　不至惟天不容偽故詛盟以輔政而省刑古聖王不<lb/>
　廢焉<lb/>
○司巫掌羣巫之政令若國大旱則帥巫而舞雩<lb/>
　註曰雩旱祭也天子於上帝諸侯於上公之神<lb/>
國有大烖則帥巫而造巫恒<lb/>
　註曰杜子春云司巫帥巫官之屬㑹聚常處以待命<lb/>
　也<lb/>
祭祀則共匰主及道布及蒩館<lb/>
<pb n="38a"/>
　註曰杜子春云匰器名主謂木主也𤣥謂道布者為<lb/>
　神所設巾中霤禮曰以功布為道布屬于几也蒩之<lb/>
　言藉也祭食有當藉者館所以承蒩謂若今筐也主<lb/>
　先匰蒩後館互言之者眀共主以匰共蒩以筐大祝<lb/>
　取其主蒩陳之器則退也士虞禮曰苴刌茅長五寸<lb/>
　實于筐饌于西坫上又曰祝盥取苴降洗之升入設<lb/>
　于几東席上東縮　邱氏曰主在廟則藏於石室謂<lb/>
　之宗祏及合祭於廟則以匰盛而至　匰音丹蒩子<lb/>
<pb n="38b"/>
　都反刌音寸祏音石<lb/>
凡祭祀守瘞<lb/>
　註曰瘞謂若祭地示有埋牲玉者也守之者以祭禮<lb/>
　未畢若有事然祭禮畢則去之<lb/>
凡喪事掌巫降之禮<lb/>
　註曰降下也巫下神之禮今世或死既斂就巫下禓<lb/>
　其遺禮　坡謂巫降者神降巫身也左傳所謂將有<lb/>
　巫者而見我焉盖申生欲馮巫身而見也近今多有<lb/>
<pb n="39a"/>
　之但不眀不正惟滛誣耳　禓音商馮音平<lb/>
○男巫掌望祀望衍授號旁招以茅<lb/>
　註曰杜子春云授號以所祭之名號授之旁招以茅<lb/>
　招四方之所望祭者𤣥謂衍讀延聲之誤也望祀謂<lb/>
　有牲粢盛者延進也謂但用幣致其神二者詛祝所<lb/>
　授類造攻説禬禜之神號男巫謂之招　疏曰望祀<lb/>
　者類造禬禜遙望而祀之望衍者是攻説之禮遙望<lb/>
　延其神以言語責之　衍音延<lb/>
<pb n="39b"/>
冬堂贈無方無算<lb/>
　註曰杜子春云無方四方為可也無算道里無數遠<lb/>
　益善也𤣥謂冬歲終以禮送不祥及惡夢皆是也其<lb/>
　行必由堂始巫與神通言當東則東當西則西可近<lb/>
　則近可遠則遠無常數　坡謂方者如所謂兆山川<lb/>
　邱陵等各因其方此不祥之氣非可以方拘也故曰<lb/>
　無方算者秩祀之神名號有數不祥之氣非可以衆<lb/>
　寡計故無算也<lb/>
<pb n="40a"/>
○春招弭以除疾病<lb/>
　註曰招招福也杜子春讀弭如彌兵之彌𤣥謂洱讀<lb/>
　為敉字之誤也敉安也安凶禍也招敉皆有祀衍之<lb/>
　禮<lb/>
王弔則與祝前<lb/>
　註曰巫祝前王也故書前為先鄭司農云為先非是<lb/>
　也<lb/>
○女巫掌嵗時祓除釁浴<lb/>
<pb n="40b"/>
　註曰嵗時祓除如今三月上已如水上之類釁浴謂<lb/>
　以香薰草藥沐浴<lb/>
○旱暵則舞雩<lb/>
　註曰使女巫舞旱祭崇隂也鄭司農云求雨以女巫<lb/>
　故檀弓曰嵗旱繆公召縣子而問焉曰吾欲暴巫而<lb/>
　奚若曰天則不雨而望之愚婦人無乃已疏乎　上<lb/>
　已詞上聲繆音穆<lb/>
若王后弔則與祝前<lb/>
<pb n="41a"/>
　註曰女巫與祝前后如王禮　疏曰與天官女祝前<lb/>
　后<lb/>
凡邦之大烖歌哭而請<lb/>
　註曰有歌者有哭者冀以悲哀感神靈也　疏曰歌<lb/>
　者憂愁之歌若雲漢之詩是也<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷十五<lb/>
</p>
<p>
</p>
  </div>
</body>
</text>
</TEI>
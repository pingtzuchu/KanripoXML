<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷九</head> <lb/>
    <p>
<pb n="1a"/>
欽定四庫全書<lb/>
　周禮述註卷九<lb/>
　　　　　　　　　　　　　安溪李光坡撰<lb/>
○載師掌任土之灋以物地事授地職而待其政令<lb/>
　註曰任土者任其力勢所能生育且以制貢賦也物<lb/>
　物色之以知其所宜之事而授農牧虞衡使職之<lb/>
　疏曰待其政令者謂因其職事使其賦貢即下經園<lb/>
　廛二十而一以下是<lb/>
<pb n="1b"/>
以廛里任國中之地以場圃任園地以宅田士田賈田<lb/>
任近郊之地以官田牛田賞田牧田任逺郊之地以公<lb/>
邑之田任甸地以家邑之田任稍地以小都之田任縣<lb/>
地以大都之田任畺地<lb/>
　註曰鄭司農云民宅曰宅宅田者以備益多也士田<lb/>
　者士大夫之子得而耕之田也賞田者賞賜之田司<lb/>
　馬灋曰王國百里為郊二百里為州三百里為野四<lb/>
　百里為縣五百里為都杜子春云五十里為近郊百<lb/>
<pb n="2a"/>
　里為逺郊𤣥謂廛里者若今云邑里居矣廛民居之<lb/>
　區域也里居也圃樹果蓏之屬季秋於中為場樊圃<lb/>
　謂之園宅田致仕者之家所受田也士相見禮曰宅<lb/>
　者在邦則曰市井之臣在野則曰草茅之臣士讀為<lb/>
　仕仕者亦受田所謂圭田也孟子曰自卿以下必有<lb/>
　圭田圭田五十畝賈田在市賈人其家所受田也官<lb/>
　田庶人在官者其家所受田也牛田牧田畜牧者之<lb/>
　家所受田也公邑謂六遂餘地夫子使大夫治之自<lb/>
<pb n="2b"/>
　此以外皆然二百里三百里其上大夫如州長四百<lb/>
　里五百里其下大夫如縣正是以或謂二百里為州<lb/>
　四百里為縣云遂人亦監焉家邑大夫之采地小都<lb/>
　卿之采地大都公之采地王子弟所食邑也畺五百<lb/>
　里王畿界也皆言任者地之形實不方平如圖受田<lb/>
　邑者逺近不得盡如制其所生育賦貢取正於是爾<lb/>
　以廛里任國中而遂人職授民田夫一廛田百畝是<lb/>
　廛里不謂民之邑居在都城者與凡王畿内方千里<lb/>
<pb n="3a"/>
　積百同九百萬夫之地也有山陵林麓川澤溝瀆城<lb/>
　郭宫室涂巷三分去一餘六百萬夫又以田不易一<lb/>
　易再易上中下相通定受田者三百萬家也逺郊之<lb/>
　内地居四同三十六萬夫之地也三分去一其餘二<lb/>
　十四萬夫六鄉之民七萬五千家通不易一易再易<lb/>
　一家受二夫則十五萬夫之地其餘九萬夫廛里也<lb/>
　場圃也宅田也士田也賈田也官田也牛田也賞田<lb/>
　也牧田也九者亦通受一夫焉則半農人也定受田<lb/>
<pb n="3b"/>
　十二萬家也食貨志云農民户一人已受田其家<lb/>
　衆男為餘夫亦以口受田如此士工商家受田五口<lb/>
　乃當農夫一人今餘夫在遂地之中如此則士工商<lb/>
　以事入在官而餘夫以力出耕公邑甸稍縣都合居<lb/>
　九十六同八百六十四萬夫之地城郭宫室差少涂<lb/>
　巷又狹於三分所去六而存一焉以十八分之十三<lb/>
　率之則其餘六百二十四萬夫之地通上中下六家<lb/>
　而受十三夫定受田二百八十八萬家也其在甸七<lb/>
<pb n="4a"/>
　萬五千家為六遂餘則公邑　賈音古畺疆本字監<lb/>
　古銜反率音律<lb/>
凡任地國宅無征園廛二十而一近郊十一逺郊二十<lb/>
而三甸稍縣都皆無過十二唯其漆林之征二十而五<lb/>
　註曰征稅也言征者以共國政也鄭司農云任地謂<lb/>
　任土地以起賦稅也𤣥謂國宅凡官所有宫室吏所<lb/>
　治者也國税輕近而重逺近者多役也園廛亦輕之<lb/>
　者廛無榖園少利也古之宅必樹而畺場有𤓰　疏<lb/>
<pb n="4b"/>
　曰上經言任地所在此經言地税多少不同之事甸<lb/>
　稍縣都皆無過十二者但此四處出稅不同據上文<lb/>
　直言公邑任甸地則甸地之中兼有六遂矣其稍縣<lb/>
　都上文推言三等采地為井田助灋不見公邑則三<lb/>
　者之中皆有公邑此云十二者餘三等采地而言以<lb/>
　其鄉遂公邑皆為夏之貢灋故也漆林之税特重以<lb/>
　其自然所生非人力所作故也<lb/>
凡宅不毛者有里布凡田不耕者出屋粟凡民無職事<lb/>
<pb n="5a"/>
者出夫家之征<lb/>
　註曰鄭司農云宅不毛者謂不樹桑麻也布泉也宅<lb/>
　不毛者有里布民無職事者出夫家之征欲令宅樹<lb/>
　桑麻民就四業則無税賦以勸之也𤣥謂宅不毛者<lb/>
　罰以一里二十五家之泉空田者罰以三家之税粟<lb/>
　以共吉凶二服及喪器也民雖有閒無職事者猶出<lb/>
　夫税家税也夫税者百畝之税家税者出士徒車輦<lb/>
　給繇役　朱子曰宅不毛為其為亭臺也田不耕為<lb/>
<pb n="5b"/>
　其為池沼也　閒音閑<lb/>
以時徴其賦<lb/>
　坡謂賦田賦也大宰大府所謂九賦司㑹所謂以九<lb/>
　賦之灋令田野之財用者也蓋惟正之供也　㑹古<lb/>
　外反<lb/>
　　問里布既仍鄭註則口泉之説是矣若以口泉為<lb/>
　　非則里布之註不仍矣曰朱子仍之坡何敢不仍<lb/>
　　或問里布朱子云亦不可考朱子莫考之坡何能<lb/>
<pb n="6a"/>
　　有考而有以易之饒氏云家征是力役之征夫征<lb/>
　　是粟米之征里布是布縷之征是不以布為泉也<lb/>
　　不以為泉而以為布縷與不毛之罰似得其倫類<lb/>
　　然本經凡言布者指泉為多獨於此為布縷饒氏<lb/>
　　之云亦未有他據也况一字而二三其解又解經<lb/>
　　之所深避乎仍而闕之不害為慎雖然三代遠矣<lb/>
　　里布或别有所指為口泉決非也<lb/>
○閭師掌國中及四郊之人民六畜之數以任其力以<lb/>
<pb n="6b"/>
待其政令以時徴其賦<lb/>
　國中及四郊六鄉之中自廛里至逺郊也掌六畜數<lb/>
　者農事之本且祭祀養老之所必具車乘之所必役<lb/>
　也政令賦役皆是也　坡謂此所徴賦乃萬民之貢<lb/>
　也大宰所謂九職大府所謂九功司㑹所謂以九功<lb/>
　之灋令民職之財用者也亦稱賦者疏云賦其總名<lb/>
　是也<lb/>
凡任民任農以耕事貢九榖任圃以樹事貢草木任工<lb/>
<pb n="7a"/>
以飭材事貢器物任商以市事貢貨賄任牧以畜事貢<lb/>
鳥獸任嬪以女事貢布帛任衡以山事貢其物任虞以<lb/>
澤事貢其物<lb/>
　註曰貢草木謂葵韮果蓏之屬　疏曰大宰以九職<lb/>
　任萬民有職必有功有功即有貢故此論貢之灋也<lb/>
　分山澤為二者以山澤出貢不同故分為二以充八<lb/>
　通閒民為九耳貢其物者山澤出産多故不名一物<lb/>
凡無職者出夫布<lb/>
<pb n="7b"/>
　載師云任地則無職者惰農也有田不耕故罰重此<lb/>
　云任民則無職者遊手也勉以擇業故罰輕夫布者<lb/>
　以布代九榖與　吳幼清曰賦與貢異賦有常數貢<lb/>
　無常數此任民以八貢則随其地産而貢之其無者<lb/>
　不强<lb/>
○凡庶民不畜者祭無牲不耕者祭無盛不樹者無椁<lb/>
不蠶者不帛不績者不衰<lb/>
　註曰掌罰其家事也盛黍稷也椁周棺也不帛不得<lb/>
<pb n="8a"/>
　衣帛也不衰喪不得衣衰也皆所以恥不勉　盛音<lb/>
　成强上聲<lb/>
○縣師掌邦國都鄙稍甸郊里之地域而辨其夫家人<lb/>
民田萊之數及其六畜車輦之稽三年大比則以攷羣<lb/>
吏而以詔廢置<lb/>
　註曰郊里郊所居也自邦國以及四郊之内是所主<lb/>
　數周天下也萊休不耕者郊内謂之易郊外謂之萊<lb/>
　善言近　吕伯恭曰先王自封建諸侯外有閒田散<lb/>
<pb n="8b"/>
　在諸侯之國或謂諸侯有罪則削其地以為閒田若<lb/>
　有功則以閒田増封之天子平時各命王官以掌之<lb/>
　縣師掌邦國都鄙稍甸郊里之地域而兼天下之閒<lb/>
　田以總其目此皆古人封建相維之意<lb/>
若將有軍旅㑹同田役之戒則受灋於司馬以作其衆<lb/>
庶及馬牛車輦㑹其車人之卒伍使皆備旗鼓兵器以<lb/>
帥而至<lb/>
　註曰受灋於司馬者知所當徴衆寡　邱氏曰作起<lb/>
<pb n="9a"/>
　也起其衆庶馬牛車輦而後㑹其車人之卒伍人有<lb/>
　人之卒伍車有車之卒伍　坡謂下稍人註云縣師<lb/>
　受於司馬邦國都鄙稍甸郊里唯司馬所調帥而至<lb/>
　者帥而至司馬也<lb/>
凡造都邑量其地辨其物而制其域<lb/>
　疏曰都大都小都邑家邑也物謂地所有也若地無<lb/>
　所有不可耕墾若山澤者不授之故王制云名山大<lb/>
　澤不以封<lb/>
<pb n="9b"/>
以嵗時徴野之賦貢<lb/>
　坡謂野謂甸稍縣都也所徴貢與閭師同徴賦則貳<lb/>
　載師也<lb/>
○遺人掌邦之委積以待施惠<lb/>
　疏曰此與下為總目也<lb/>
鄉里之委積以恤民之囏阨門闗之委積以養老孤郊<lb/>
里之委積以待賓客野鄙之委積以待羇旅縣都之委<lb/>
積以待凶荒<lb/>
<pb n="10a"/>
　註曰委積者廩人倉人計九榖之數足國用以其餘<lb/>
　共之所謂餘灋用也職内邦之移用亦如此也皆以<lb/>
　餘財共之少曰委多曰積鄉里鄉所居也囏阨猶困<lb/>
　乏也門闗以養老孤人所出入易以取餼廩也羇旅<lb/>
　過行寄止者待凶荒謂邦國所當通給者也　疏曰<lb/>
　鄉里據國中郊里即六鄉之民所居郊者賓客至郊<lb/>
　與主國使者交接因即與之廩餼故以待賓客也野<lb/>
　鄙者六遂在郊外曰野六遂有五百家鄙故以鄙表<lb/>
<pb n="10b"/>
　六遂耳羇旅處處皆有獨於此見惠者甸地在二百<lb/>
　里中於内外有羇旅皆得取之故獨見於此也云縣<lb/>
　都不見家稍者則縣都中可以兼之特於此三處見<lb/>
　凶荒者凶荒則畿内畿外皆有若畿外凶荒則入向<lb/>
　畿内取之畿内凶荒則向畿外取之故於近畿三百<lb/>
　里之外言待凶荒之事也<lb/>
凡賓客㑹同師役掌其道路之委積凡國野之道十里<lb/>
有廬廬有飲食三十里有宿宿有路室路室有委五十<lb/>
<pb n="11a"/>
里有市市有候館候館有積<lb/>
　註曰廬若今野候徙有庌也宿可止宿若今亭有室<lb/>
　矣候館樓可以觀望者也一市之間有三廬一宿<lb/>
　疏曰上經委積隨其所須之處而委積此經所陳委<lb/>
　積據㑹同師役行道所須故分布於道路　薛士龍<lb/>
　曰成周封建之制自諸侯祿地及祿士之外其閒田<lb/>
　之歸於公上者雖領於王官皆藏於天下故自都達<lb/>
　竟有委有積凡糗糧芻茭具焉以待軍旅攷之於詩<lb/>
<pb n="11b"/>
　徹申伯土疆以峙其糧而左氏亦云衛取於相土之<lb/>
　東都以㑹王之東蒐夫糧峙於申㑹蒐之備達於衛<lb/>
　境天下之賦藏畧可覩矣　王氏曰遺人㑹同司役<lb/>
　之委積邦之大用不領於大府者大府主邦中經費<lb/>
　之用有品式式用之餘所餘猶多則隨道里之便収<lb/>
　貯之卒然有急而用可無之兼無餽餉輸輓之勞是<lb/>
　以雖行千里而若袵席上過師也　庌音雅竟音境<lb/>
凡委積之事巡而比之以時頒之<lb/>
<pb n="12a"/>
　疏曰言凡委積上二文委積之事是也以時頒之則<lb/>
　以待者是也<lb/>
○均人掌均地政均地守均地職均人民牛馬車輦之<lb/>
力政<lb/>
　均人所均地政以下總均畿内鄉遂及公邑政讀為<lb/>
　征地征九賦也地守虞衡之屬地職農圃之屬二者<lb/>
　九貢也力政人民則治城郭涂巷溝渠牛馬車輦則<lb/>
　轉委積之屬　政音征下同<lb/>
<pb n="12b"/>
凡均力政以嵗上下豐年則公旬用三日焉中年則公<lb/>
旬用二日焉無年則公旬用一日焉<lb/>
　註曰豐年人食四鬴之嵗也人食三鬴為中嵗人食<lb/>
　二鬴為無嵗嵗無贏儲也公事也旬均也讀如㽦㽦<lb/>
　原隰之㽦易坤為均今書亦有作旬者　疏曰此所<lb/>
　均力政者即上人民之力政不通牛馬車輦　鬴房<lb/>
　甫反㽦音旬<lb/>
凶札則無力政無財賦<lb/>
<pb n="13a"/>
　無力政恤其勞也無財賦恤其乏困也財賦即九賦<lb/>
　地政也　疏曰此即廩人云不能人二鬴之嵗<lb/>
○不収地守地職不均地政<lb/>
　無財賦故不平計地征也非凶札之嵗當斂賦乃均<lb/>
　之耳獨言不均地政舉其重者其實地守地職既不<lb/>
　収亦不均矣<lb/>
三年大比則大均<lb/>
　註曰有年無年大平計之若久不脩則數或闕<lb/>
<pb n="13b"/>
○師氏掌以媺詔王<lb/>
　註曰告王以善道也文王世子曰師也者教之以事<lb/>
　而諭諸徳者也　吕伯恭曰程伊川謂後世知求治<lb/>
　而不知正君知規過而不知養徳葢後世諫諍之官<lb/>
　所以正君之惡者未嘗不設若從容和緩以養君之<lb/>
　徳者則闕焉師氏以媺詔王專以從容和緩養君之<lb/>
　徳不幸君有過則有保氏之官在故二官皆言王舉<lb/>
　則從聽治亦如之使人君既有所養又有所畏所以<lb/>
<pb n="14a"/>
　二者不可偏廢　媺音美<lb/>
以三徳教國子一曰至徳以為道本二曰敏徳以為行<lb/>
本三曰孝徳以知逆惡教三行一曰孝行以親父母二<lb/>
曰友行以尊賢良三曰順行以事師長<lb/>
　註曰徳行内外之稱在心為徳施之為行孝在三徳<lb/>
　之下三行之上徳有廣於孝而行莫尊焉　疏曰以<lb/>
　此三教教國子王太子已下至元士之適子也　朱<lb/>
　子曰至徳云者誠意正心端本清源之事道則天人<lb/>
<pb n="14b"/>
　性命之理事物當然之則脩身齊家治國平天下之<lb/>
　術也敏徳云者彊志力行蓄徳廣業之事行則理之<lb/>
　所當為日可見之跡也孝徳云者尊祖愛親不忘其<lb/>
　所由生之事知逆惡則以得於已者篤實深固有以<lb/>
　真知彼之逆惡而自不忍為者也　吕伯恭曰賢良<lb/>
　者國中之先生長者也師長者朝夕與吾處者也<lb/>
　黄文叔曰六徳三徳同此徳也六徳舉其成徳之可<lb/>
　名者也三徳原始要終使知所由入也六行三行同<lb/>
<pb n="15a"/>
　此行也孝弟而已矣　行下孟反知音智<lb/>
居虎門之左司王朝<lb/>
　註曰虎門路寝門也王日視朝於路寝門外畫虎焉<lb/>
　以明勇猛於守宜也司猶察也察王之視朝若有善<lb/>
　道可行者則當前以詔王<lb/>
○掌國中失之事以教國子弟<lb/>
　註曰教之者使識舊事也中中禮者也失失禮者也<lb/>
　故書中為得杜子春云當為得記君得失若春秋是<lb/>
<pb n="15b"/>
　也　陳君舉曰教以徳行以立其根本又須教以國<lb/>
　政使之通達治體<lb/>
○凡國之貴遊子弟學焉<lb/>
　註曰貴遊子弟王公之子弟遊無官司者　疏曰即<lb/>
　上之國子弟也　李景齊曰國之貴遊子弟皆宿衛<lb/>
　者也以其在王宫而於王為近且宻師氏以媺詔王<lb/>
　則王聞正言知正道固可以格其非心然退而寒之<lb/>
　者衆則此心易搖故必教國子以善使之在王所者<lb/>
<pb n="16a"/>
　長㓜卑尊無非端士王誰與為不善乎　朝直遙反<lb/>
　中丁仲反<lb/>
凡祭祀賓客㑹同喪紀軍旅王舉則從<lb/>
　註曰舉猶行也　疏曰此數事王行之時師氏則從<lb/>
　以王所在皆須詔王以美道故也<lb/>
○聽治亦如之<lb/>
　註曰謂王舉於野外以聽朝　疏曰即上數事王所<lb/>
　在皆有朝以聽治之故從王亦如上虎門之左同故<lb/>
<pb n="16b"/>
　云亦如之　鄭景望曰王之出入起居無不與知隨<lb/>
　事而將順救正之則達善於萌止惡於微過易寡而<lb/>
　徳易成<lb/>
使其屬帥四夷之隸各以其兵服守王之門外且蹕<lb/>
　屬即上士府史胥徒之等兵服東方南方其服布其<lb/>
　兵劍西方北方其服旃其兵弓矢不同也門外中門<lb/>
　之外蹕止行人不得迫王宫也<lb/>
○朝在野外則守内列<lb/>
<pb n="17a"/>
　註曰内列蕃營之在内者也其屬亦率四夷之隸守<lb/>
　之如守王宫　疏曰朝在野外即上文聽治是也<lb/>
○保氏掌諫王惡<lb/>
　註曰諫者以禮義正之文王世子曰保也者慎其身<lb/>
　以輔翼之而歸諸道者也<lb/>
○而養國子以道乃教之六藝一曰五禮二曰六樂三<lb/>
曰五射四曰五馭五曰六書六曰九數乃教之六儀一<lb/>
曰祭祀之容二曰賓客之容三曰朝廷之容四曰喪紀<lb/>
<pb n="17b"/>
之容五曰軍旅之容六曰車馬之容<lb/>
　道即藝與儀也藝者道之寓使之得於手而應乎心<lb/>
　容者道之𤼵使之根於心而生於色莫非養其道心<lb/>
　之方也　註曰五禮吉凶賓軍嘉也六樂雲門大咸<lb/>
　大韶大夏大濩大武也鄭司農云五射白矢參連剡<lb/>
　注襄尺井儀也五馭鳴和鸞逐水曲過君表舞交衢<lb/>
　逐禽左六書象形㑹意轉注處事假借諧聲也九數<lb/>
　方田粟米差分少廣商功均輸方程贏不足旁要今<lb/>
<pb n="18a"/>
　有重差夕桀勾股也𤣥謂祭祀之容齊齊皇皇賓客<lb/>
　之容穆穆皇皇朝廷之容濟濟翔翔喪紀之容纍纍<lb/>
　顛顛軍旅之容暨暨詻詻車馬之容匪匪翼翼　剡<lb/>
　羊甚反襄音讓差初佳反重直龍反桀音的濟子禮<lb/>
　反暨其器反諮五格反<lb/>
凡祭祀賓客㑹同喪紀軍旅王舉則從聽治亦如之使<lb/>
其屬守王闈<lb/>
　註曰闈宫中之巷門　鄭剛中曰諫惡之官尤當自<lb/>
<pb n="18b"/>
　宫闈始<lb/>
○司諫掌糾萬民之徳而勸之朋友正其行而强之道<lb/>
藝<lb/>
　註曰朋友相切磋以善道也强猶勸也　朱子曰人<lb/>
　之大倫其别有五必欲君臣父子兄弟夫婦之間交<lb/>
　盡其道而無悖非有朋友以責善輔仁孰能使之然<lb/>
　哉此古之聖人脩道立教所以必重乎此而不敢忽<lb/>
　也　行下孟反强其丈反<lb/>
<pb n="19a"/>
巡問而觀察之以時書其徳行道藝辨其能而可任於<lb/>
國事者<lb/>
　註曰巡問行問民間也可任於國事任吏職　鄭剛<lb/>
　中曰巡而問之觀而察之見其徳行道藝可書者則<lb/>
　以時書之其或才能過人穎脱於倫輩之中他日可<lb/>
　任國家之事者又别白而條具之　吳氏曰書而辨<lb/>
　之以待賓興<lb/>
以攷鄉里之治以詔廢置以行赦宥<lb/>
<pb n="19b"/>
　註曰因巡問强勸萬民而攷鄉里吏民辠過以告王<lb/>
　所當辠否<lb/>
○司救掌萬民之衺惡過失而誅讓之以禮防禁而救<lb/>
之<lb/>
　註曰衺惡謂侮慢長老語言無忌而未麗於辠者過<lb/>
　失亦由衺惡酗醟好訟若抽拔兵器誤以行傷害人<lb/>
　麗於辠者誅誅責也古者重刑且責怒之未即辠也<lb/>
　　疏曰此經與下二經皆總目也誅讓之者即下二<lb/>
<pb n="20a"/>
　文三讓是也以禮防禁而救之者此衺惡過失皆去<lb/>
　冠飾役之囚之皆使困苦而令改惡從善是救之也<lb/>
　　衺音邪酗許御切虚去聲醟音詠<lb/>
凡民之有衺惡者三讓而罰三罰而士加明刑恥諸嘉<lb/>
石役諸司空<lb/>
　註曰罰謂撻擊之也加明刑者去其冠飾而書其衺<lb/>
　惡之狀著之背也嘉石朝士所掌在外朝之門左使<lb/>
　坐焉以恥辱之既而役諸司空使事官作之也坐役<lb/>
<pb n="20b"/>
　之數存於司宼　著直畧反<lb/>
其有過失者三讓而罰三罰而歸於圜土<lb/>
　註曰圜土獄城也過失近辠晝日任之以事而収之<lb/>
　夜蔵於獄亦加明刑以恥之不使坐嘉石其辠已著<lb/>
　未忍刑之<lb/>
凡嵗時有天患民病則以節巡國中及郊野而以王命<lb/>
施惠<lb/>
　註曰天患謂烖害也節旌節也施惠賙恤之<lb/>
<pb n="21a"/>
○調人掌司萬民之難而諧和之<lb/>
　註曰難相與為仇讎諧猶調也<lb/>
○凡過而殺傷人者以民成之<lb/>
　註曰過無本意也成平也鄭司農云以民成之以鄉<lb/>
　里之民共和解之<lb/>
○鳥獸亦如之<lb/>
　註曰過失殺傷人之畜産者　王氏曰鳥獸謂畜産<lb/>
　猛鷙殺傷人也<lb/>
<pb n="21b"/>
凡和難父之讎辟諸海外兄弟之讎辟諸千里之外從<lb/>
父兄弟之讎不同國君之讎眡父師長之讎眡兄弟主<lb/>
友之讎眡從父兄弟<lb/>
　註曰和之使辟於此不得就而仇之九夷八蠻五戎<lb/>
　六狄謂之四海主大夫君也　疏曰此經畧言其不<lb/>
　言者皆以服約之伯叔父母姑姊妹女子子在室及<lb/>
　兄弟子衆子一與兄弟同其祖父母曾祖父母髙祖<lb/>
　父母其孫承後皆斬衰皆與父同其不承後者祖與<lb/>
<pb n="22a"/>
　伯叔同曽祖髙祖齊衰三月皆與從父兄弟同以其<lb/>
　同繩屨故也自外不見者據服為斷也其兄弟及從<lb/>
　父兄弟師長主友皆謂無子復無親於己者故據己<lb/>
　親疎為逺近若有子及親於己則自從親為斷復讎<lb/>
　之灋可盡五世之内五世之外施之於己則無義施<lb/>
　之於彼則無辠所復者唯謂殺者之身乃在被殺者<lb/>
　子孫可盡五世得復之　坡謂此經為過而殺傷人<lb/>
　者立法虞書曰宥過無大康誥曰大辠非終乃不可<lb/>
<pb n="22b"/>
　殺正謂此也故過而殺傷人者律之以王灋則無死<lb/>
　本之以忠臣孝子之心則無生惟辟而去焉因其可<lb/>
　生而生之非惜一人之命而縱逆惡非墮王章以弛<lb/>
　忠孝之倫也讎者已逺則臣子之憾亦可少泐已所<lb/>
　以酌情理之中而為是權灋耳君師主友乃因父兄<lb/>
　之讎比類及之不通上文和難為義葢君無過而殺<lb/>
　傷之事也嗚呼無闗雎麟趾之意而欲行斯灋也吾<lb/>
　恐故殺者布財於官吏將託為過殺而出之矣是啓<lb/>
<pb n="23a"/>
　之也又在善用之者<lb/>
○弗辟則與之瑞節而以執之<lb/>
　註曰瑞節玉節之剡圭也和之而不肯辟者是不從<lb/>
　王命也王以剡圭使調人執之治其辠　辟音避下<lb/>
　同從才用反<lb/>
凡殺人有反殺者使邦國交讎之<lb/>
　註曰反復也復殺之者此欲除害弱敵也邦國交讎<lb/>
　之明不和諸侯得者即誅之鄭司農云有反殺者謂<lb/>
<pb n="23b"/>
　重殺也<lb/>
凡殺人而義者不同國令勿讎讎之則死<lb/>
　兩下相殺曰殺義宜也此乃為宼攘誘臣妾之小人<lb/>
　身其害而殺之者為得其宜雖所殺者人之父兄不<lb/>
　得讎也使之不同國而已如今時王灋殺姦盜於室<lb/>
　中律置不問其此類與<lb/>
凡有鬬怒者成之不可成者則書之先動者誅之<lb/>
　註曰鬬怒辨訟者也不可成不可平也書之記其姓<lb/>
<pb n="24a"/>
　名辨本也鄭司農云成之謂和之也和之猶今二千<lb/>
　石以令解仇怨後復相報移徙之此其類也<lb/>
○媒氏掌萬民之判<lb/>
　註曰判半也得耦為合主合其半成夫婦也喪服𫝊<lb/>
　曰夫妻判合鄭司農云主萬民之判合<lb/>
○凡男女自成名以上皆書年月日名焉<lb/>
　註曰鄭司農云成名謂子生三月父名之<lb/>
○令男三十而娶女二十而嫁<lb/>
<pb n="24b"/>
　註曰二三者天地相承覆之數也易曰參天兩地而<lb/>
　竒數焉　疏曰王肅曰家語哀公問於孔子男子十<lb/>
　六精通女子十四而化是則可以生民矣聞禮男三<lb/>
　十而有室女二十而有夫豈不晚哉孔子曰夫禮言<lb/>
　其極亦不是過男子二十而冠有為人父之端女子<lb/>
　十五許嫁有適人之道於此以往則自婚矣然則三<lb/>
　十之男二十之女中春之月者所謂言其極灋耳<lb/>
　竒音倚中音仲<lb/>
<pb n="25a"/>
凡娶判妻入子者皆書之<lb/>
　鄭剛中曰判之為言謂夫妻反目分别而去也入子<lb/>
　者已無嗣子或入同宗之子以為嗣如今世之立嗣<lb/>
　　坡謂娶判妻書之防姦私也入子書之恐收養異<lb/>
　姓則他日之婚姻無别也<lb/>
中春之月令㑹男女<lb/>
　註曰中春隂陽交以成昏禮順天時也<lb/>
○於是時也奔者不禁<lb/>
<pb n="25b"/>
　坡謂六禮備為漸易曰漸女歸吉是也六禮不備為<lb/>
　奔奔者迅疾之意不以漸也古者夫婦有别而後父<lb/>
　子有親一禮不備不可以行今之奔者不禁何容有<lb/>
　三十之男二十之女可以判合而未合者雖不備禮<lb/>
　猶許之非慕説相奔就之説也<lb/>
○若無故而不用令者罰之<lb/>
　故謂凶荒札喪也令以時以禮之令也有喪荒者娶<lb/>
　不備禮不用中春大司徒荒政十曰多昏雜記曰已<lb/>
<pb n="26a"/>
　雖小功既卒哭可以冠子娶妻　中音仲慕説之説<lb/>
　音悦<lb/>
司男女之無夫家者而㑹之<lb/>
　坡謂司猶察也無夫家謂未有夫家也男無家者或<lb/>
　單或貧而不能娶女無夫者或屈於孤賤過期而不<lb/>
　行且時有天患民病男女仳離如此之類皆司而㑹<lb/>
　之也若夫鰥寡聖人亦各從其志耳豈有抑其貞操<lb/>
　强使判合乎嗚呼餓死事極小失節事極大曽謂周<lb/>
<pb n="26b"/>
　公而不見此與　㑹古外反仳普弭反强上聲<lb/>
凡嫁子娶妻入幣純帛無過五兩<lb/>
　註曰純實緇字也古緇以才為聲納幣用緇婦人隂<lb/>
　也凡於娶禮必用其類五兩十端也必言兩者欲得<lb/>
　其配合之名十者用五行十日相成也士大夫乃以<lb/>
　𤣥纁束帛天子加以榖圭諸侯加以大璋雜記曰納<lb/>
　幣一束束五兩兩五尋然則每端二丈　疏曰凡嫁<lb/>
　子娶妻含尊卑但曰緇帛文主庶人耳若餘行禮則<lb/>
<pb n="27a"/>
　用制幣丈八尺取儉易共此昏禮取誠實之義故以<lb/>
　二丈整數為之也　純音緇<lb/>
禁遷葬者與嫁殤者<lb/>
　註曰遷葬謂生時非夫婦死既葬遷之使相從也殤<lb/>
　十九以下未嫁而死者生不以禮相接死而合之是<lb/>
　亦亂人倫者也<lb/>
凡男女之隂訟聽之於勝國之社其附於刑者歸之于<lb/>
士<lb/>
<pb n="27b"/>
　註曰隂訟爭中冓之事以觸灋者勝國亡國也亡國<lb/>
　之社奄其上而棧其下使無所通就之以聽隂訟之<lb/>
　情明不當宣露其辠不在赦宥者直歸士而刑之不<lb/>
　復以聽士司宼之屬詩云牆有茨不可掃也中冓之<lb/>
　言不可道也所可道也言之醜也　冓古候反棧才<lb/>
　産反<lb/>
司市掌市之治教政刑量度禁令<lb/>
　註曰量豆區斗斛之屬度丈尺也　劉原父曰治謂<lb/>
<pb n="28a"/>
　正萬民交易之法教謂使三市信義不欺政謂平百<lb/>
　物輕重之價刑謂制盜賊姦偽之民量平榖米度定<lb/>
　布帛禁謂壊法亂俗之物不儥於市令謂宣教立政<lb/>
　之事必憲於民　儥音育後同憲音懸<lb/>
以次叙分地而經市<lb/>
　註曰次謂吏所治舍思次介次也若今市亭然叙肆<lb/>
　行列也經界也<lb/>
○以陳肆辨物而平市<lb/>
<pb n="28b"/>
　陳猶次也辨物物異肆也美惡不混其價自顯而平<lb/>
　即天官内宰所云正其肆陳其貨賄之事也<lb/>
○以政令禁物靡而均市<lb/>
　註曰物靡者易售而無用禁之則市均鄭司農云靡<lb/>
　謂侈靡也　疏曰物靡買之者多貴而無用令使用<lb/>
　物買之者少而賤則市賈不均故禁之<lb/>
○以商賈阜貨而行布<lb/>
　註曰通物曰商居賣物曰賈阜猶盛也鄭司農云布<lb/>
<pb n="29a"/>
　謂泉也　王光逺曰布者所以權百物而通之貨苟<lb/>
　不阜則布無所通故必以商賈阜貨而行之<lb/>
○以量度成賈而徴儥<lb/>
　註曰徴召也儥買也物有定價則買者來也<lb/>
○以質劑結信而止訟<lb/>
　註曰質劑謂兩書一札而别之也若今下手書言保<lb/>
　物要還矣<lb/>
○以賈民禁偽而除詐<lb/>
<pb n="29b"/>
　註曰賈民胥師賈師之屬必以賈民為之者知物之<lb/>
　情偽與實詐　疏曰偽據物而言詐據人而説也<lb/>
○以刑罰禁虣而去盜<lb/>
　註曰刑罰憲徇扑<lb/>
○以泉府同貨而斂賖<lb/>
　註曰同共也同者謂民貨不售則為斂而買之民無<lb/>
　貨則賖貰而予之　坡謂次叙陳肆先定其規畫也<lb/>
　而後興利故政令商賈次之利聚而後賣者買者資<lb/>
<pb n="30a"/>
　焉故次之以量度質劑則市事盡矣賈民刑罰去市<lb/>
　之害泉府通市之窮故又次於後　商賈賈民註曰<lb/>
　賈賈師同音古成賈註市賈同音嫁行户剛反下同<lb/>
　貰音世<lb/>
大市日昃而市百族為主朝市朝時而市商賈為主夕<lb/>
市夕時而市販夫販婦為主<lb/>
　註曰日昃昳中也市雜聚之處言主者謂其多者也<lb/>
　百族必容來去商賈家於市城販夫販婦朝資夕賣<lb/>
<pb n="30b"/>
　因其便而分為三時之市所以了物極衆鄭司農云<lb/>
　百族百姓也　疏曰案匠人市朝一夫各方百步就<lb/>
　百步而分為三時之市恐不可若然則一夫者據市<lb/>
　亭置次司市及賈師胥師聽事之處取其列行肆之<lb/>
　處則居地多矣此三市皆於一院内為之大市於中<lb/>
　朝市於東偏夕市於西偏郊特牲所云是也<lb/>
○凡市入則胥執鞭度守門市之羣吏平肆展成奠賈<lb/>
上旌於思次以令市市師涖焉而聽大治大訟胥師賈<lb/>
<pb n="31a"/>
師涖於介次而聽小治小訟<lb/>
　凡市入謂三時之市市者入也胥守門也察詐偽也<lb/>
　必執鞭度以威正人衆也繫鞘於上則為鞭因刻丈<lb/>
　尺則為度羣吏胥師以下也平肆平賣物之行列使<lb/>
　之正也展整也成平也所以成平市物者卽今之牙<lb/>
　儈也奠讀為定整勅㑹者使定物賈防誑豫也上旌<lb/>
　者以為衆望也見旌則知當市也思次若今市亭也<lb/>
　市師司市也介次市亭之屬别小者也涖視也思當<lb/>
<pb n="31b"/>
　為司字聲之誤也<lb/>
○凡萬民之期于市者辟布者量度者刑戮者各於其<lb/>
地之叙<lb/>
　期謂欲買賣期决於市也辟灋也灋布者鑄泉之處<lb/>
　也量度者成賈之處也刑戮者决辠之處也各赴於<lb/>
　其叙則事雖繁而人不雜矣<lb/>
○凡得貨賄六畜者亦如之三日而舉之<lb/>
　註曰得遺物者亦使置其地貨於貨之肆馬於馬之<lb/>
<pb n="32a"/>
　肆則主求之易也三日而無識認者舉之没入官<lb/>
　坡謂自大市至此唯次叙分地而經市乃可如此<lb/>
　昃昃同奠音定奠賈之賈音嫁辟音璧昳音絰鞘所<lb/>
　交反儈古外反易以豉反<lb/>
凡治市之貨賄六畜珍異亡者使有利者使阜害者使<lb/>
亡靡者使微<lb/>
　註曰利利於民謂物實厚者害害於民謂物行苦者<lb/>
　使有使阜起其賈以徴之也使亡使微抑其賈以郤<lb/>
<pb n="32b"/>
　之也侈靡細好使富民好奢微之而已鄭司農云亡<lb/>
　者使有亡此物則開利其道使之有　坡謂此一節<lb/>
　乃以政令禁物靡而均市也　亡音無下同賈音嫁<lb/>
　好奢之好呼報反<lb/>
凡通貨賄以璽節出入之<lb/>
　註曰璽節印章如今斗檢封矣使人執之以通商以<lb/>
　出貨賄者王之司市也以内貨賄者邦國之司市也<lb/>
○國凶荒札喪則市無征而作布<lb/>
<pb n="33a"/>
　註曰有災害物貴市不税為民乏困也金銅無凶年<lb/>
　因物貴大鑄泉以饒民　陳及之曰市既無征則物<lb/>
　聚多物多則錢重錢重則物反輕非所以便商旅也<lb/>
　作布則物雖多而錢不重商賈𫉬其利則來者多矣<lb/>
　　坡謂自凡通貨賄至此乃以商賈阜貨而行布也<lb/>
　　内音納<lb/>
凡市偽飾之禁在民者十有二在商者十有二在賈者<lb/>
十有二在工者十有二<lb/>
<pb n="33b"/>
　註曰鄭司農云所以俱十有二者工不得作賈不得<lb/>
　粥商不得資民不得畜𤣥謂王制曰用器不中度不<lb/>
　粥於市兵車不中度不粥於市布帛精觕不中數幅<lb/>
　廣狹不中量不粥於市姦色亂正色不粥於市五穀<lb/>
　不時果實未熟不粥於市木不中伐不粥於市禽獸<lb/>
　魚鼈不中殺不粥於市亦其類也於四十八則未聞<lb/>
　數十二焉　坡謂此一節乃禁偽而除詐也　賈音<lb/>
　古粥音鬻下同中丁仲反<lb/>
<pb n="34a"/>
市刑小刑憲罰中刑徇罰大刑扑罰其附于刑者歸于<lb/>
士<lb/>
　註曰徇舉以示其地之衆也扑撻也鄭司農云憲罰<lb/>
　播其肆也　疏曰徇既將身以示之則憲是以文書<lb/>
　表示於肆<lb/>
○國君過市則刑人赦夫人過市罰一幕世子過市罰<lb/>
一帟命夫過市罰一蓋命婦過市罰一帷<lb/>
　註曰謂諸侯及夫人世子過其國之市大夫内子過<lb/>
<pb n="34b"/>
　其都之市也市者人之所交利而行刑之處君子無<lb/>
　故不遊觀焉若遊觀則施惠以為説也國君則赦其<lb/>
　刑人夫人世子命夫命婦則使之出罰異尊卑也所<lb/>
　罰謂憲徇扑也必罰幕帟葢帷市者衆也此四物者<lb/>
　在衆之用也此王國之市而説國君以下適市者諸<lb/>
　侯之於其國與王同以其足以互明之　疏曰憲徇<lb/>
　刑之輕者而赦之使出帷幕難備之物者出物雖重<lb/>
　而無恥憲徇雖輕而有愧故以出物為輕也　王介<lb/>
<pb n="35a"/>
　甫曰市人犯刑以利而已國君近利則市人何誅焉<lb/>
　故赦之罰之　坡謂自市刑至此乃以刑罰禁虣而<lb/>
　去盗也至量度質劑司在質人陳肆辨物職之肆長同<lb/>
　貨斂賖專自泉府各於當官詳之　帟音繹説如字<lb/>
　解説也<lb/>
凡㑹同師役市師帥賈師而從治其市政掌其賣儥之<lb/>
事<lb/>
　註曰市司司市也儥買也會同師役必有市者大衆<lb/>
<pb n="35b"/>
　所在來物以備之<lb/>
○質人掌成市之貨賄人民牛馬兵器珍異<lb/>
　註曰成平也㑹者平物價而來主成其平也人民奴<lb/>
　婢也珍異四時食物<lb/>
凡賣儥者質劑焉大市以質小市以劑掌稽市之書契<lb/>
　註曰質劑者為之劵蔵之也大市人民牛馬之屬用<lb/>
　長劵小市兵器珍異之物用短劵稽猶考也治也書<lb/>
　契取予市物之劵也其劵之象書兩札刻其側　坡<lb/>
<pb n="36a"/>
　謂此節所謂以質劑結信而止訟也質劑與書契有<lb/>
　别質劑者民既貿易各有執信若今之買牛契之類<lb/>
　也書契者取予之劵若今之借字限字也書契或有<lb/>
　虚名詭書或取者有契而不還其貸或予者已収責<lb/>
　而靳其契亦皆不信而可致訟者故又掌稽之　予<lb/>
　音與<lb/>
同其度量壹其淳制巡而攷之犯禁者舉而罰之<lb/>
　註曰杜子春云淳當為純純謂幅廣制謂匹長也皆<lb/>
<pb n="36b"/>
　當中度量𤣥謂淳讀如淳尸盥之淳　坡謂此節所<lb/>
　謂以量度成賈而徴儥也同之壹之則無長短多少<lb/>
　之差而賈自定矣　中丁仲反賈音嫁<lb/>
凡治質劑者國中一旬郊二旬野三旬都三月邦國朞<lb/>
期内聽期外不聽<lb/>
　註曰謂齎劵契者來訟也以期内來則治之後期則<lb/>
　不治所以絶民之好訟且息文書也郊逺郊也野甸<lb/>
　稍也都大都小都　疏曰此經總上質劑與書契來<lb/>
<pb n="37a"/>
　訴者　齎音賫<lb/>
○廛人掌斂布絘布總布質布罰布廛布而入於泉府<lb/>
　註曰布泉也鄭司農云絘布列肆之税布杜子春云<lb/>
　總當為儳謂無肆立持者之税也質布者質人之所<lb/>
　罰犯質劑者之泉也罰布者犯市令者之泉也廛布<lb/>
　者貨賄諸物邸舍之税　絘音次總讀儳音纔<lb/>
凡屠者斂其皮角筋骨入於玉府<lb/>
　註曰以當税給作器物也　疏曰屠者其人亦有地<lb/>
<pb n="37b"/>
　税因其屠即取皮角筋骨堪飾器物者使入玉府以<lb/>
　當邦賦<lb/>
凡珍異之有滯者斂而入於膳府<lb/>
　註曰故書滯或作廛𤣥謂滯讀如沈滯之滯珍異四<lb/>
　時食物也不售而在廛久則瘦癯腐敗為買之入膳<lb/>
　夫之府所以紓民事而官不失實　癯其俱反<lb/>
○胥師各掌其次之政令而平其貨賄憲刑禁焉察其<lb/>
詐偽飾行儥慝者而誅罰之<lb/>
<pb n="38a"/>
　刑憲徇扑也禁偽飾之禁也　坡謂行不堅固也唐<lb/>
　韓琬傳云器不行窳飾行巧飾其行也儥賣也慝惡<lb/>
　也<lb/>
聽其小治小訟而斷之<lb/>
　　憲刑之憲音懸行下孟反<lb/>
○賈師各掌其次之貨賄之治辨其物而均平之展其<lb/>
成而奠其賈然後令市<lb/>
　鄭剛中曰在肆之物美惡混淆故使之辨　賈師之<lb/>
<pb n="38b"/>
　賈音古下同奠音定其賈之賈音嫁<lb/>
凡天患禁貴儥者使有恒賈<lb/>
　註曰恒常也謂若貯米榖棺木而睹久雨疫病者貴<lb/>
　賣之因天災害阨民使之重困　史直翁曰物價翔<lb/>
　踴不可禁禁之則深藏而不出求者多則賈不得不<lb/>
　貴雖有知巧何以弭之先王之市已先知其貨賄多<lb/>
　寡有無之所在故能使其必儥而市價可使不貳故<lb/>
　曰使有常價後世無灋以處徒肆其刑威以禁之欲<lb/>
<pb n="39a"/>
　求其賈之有常不可得已<lb/>
○四時之珍異亦如之<lb/>
　註曰薦宗廟之物　疏曰此珍異亦是富人賤時豫<lb/>
　貯而後貴時賣之　賈音嫁註同貯貯同重直龍反<lb/>
凡國之賣儥各帥其屬而嗣掌其月<lb/>
　註曰儥買也故書賣為買鄭司農云謂官有所斥令<lb/>
　賣賈師帥其屬而更相代直月為官賣之均勞逸<lb/>
○凡師役㑹同亦如之<lb/>
<pb n="39b"/>
　疏曰此亦從行所在當直為官買賣也<lb/>
○司虣掌憲市之禁令禁其鬬囂者與其虣亂者出<lb/>
入相陵犯者以屬遊飲食于市者<lb/>
　註曰囂讙也　徐氏曰鬬者以力争囂者以口競虣<lb/>
　者虐物亂者悖理出入陵犯謂恃强以相陵屬遊飲<lb/>
　食謂羣飲而敗禮<lb/>
○若不可禁則搏而戮之<lb/>
　邱氏曰搏伺而禽之　史直翁曰先王有心於愛民<lb/>
<pb n="40a"/>
　故設吏以禁虣後世有心於取利故設吏以為虣民<lb/>
　有一物吏思得之既不可以自取必借姦民以為囊<lb/>
　橐民或不從則鬬囂虣亂陵犯無所不至民不得已<lb/>
　而予之吏既受矣姦民於是愈肆吏方拱手聽命而<lb/>
　敢搏而戮之乎是以欲行禁虣當先擇吏之良者以<lb/>
　處於上而下之姦民自化矣　囂五羔反搏音博同<lb/>
　捕予音與<lb/>
○司稽掌巡市而察其犯禁者與其不物者而搏之<lb/>
<pb n="40b"/>
　註曰不物衣服視占不與衆同及所操物不如品式<lb/>
掌執市之盜賊以徇且刑之<lb/>
　疏曰市之盜賊亦無過小盜徇扑而已<lb/>
○胥各掌其所治之政執鞭度而巡其前掌其坐作出<lb/>
入之禁令襲其不正者<lb/>
　註曰作起也坐起禁令當市而不得空守之屬杜子<lb/>
　春云襲謂掩捕其不正者<lb/>
○凡有罪者撻戮而罰之<lb/>
<pb n="41a"/>
　註曰罰之使出布<lb/>
○肆長各掌其肆之政令陳其貨賄名相近者相逺也<lb/>
實相近者相爾也而平正之<lb/>
　註曰爾亦近也俱是物也使惡者逺善善自相近鄭<lb/>
　司農云謂若珠玉之屬俱名為珠俱名為玉而賈或<lb/>
　百萬或數萬恐農夫愚民見欺故别異令相逺使賈<lb/>
　人不得雜亂以欺人　坡謂此官所謂以陳肆辨物<lb/>
　而平市也<lb/>
<pb n="41b"/>
○斂其總布掌其戒禁<lb/>
　註曰杜子春云總當為儳　逺於萬反註同而賈音<lb/>
　嫁賈人音古<lb/>
○泉府掌以市之征布斂市之不售貨之滯於民用者<lb/>
以其賈買之物楬而書之以待不時而買者買者各從<lb/>
其抵都鄙從其主國人郊人從其有司然後予之<lb/>
　註曰鄭司農云物楬而書之物物為椾書書其賈楬<lb/>
　著其物也不時買者謂急求者也主者别治大夫也<lb/>
<pb n="42a"/>
　𤣥謂抵實柢字柢本也本謂所屬吏主有司是也<lb/>
　疏曰征布者即上廛人絘布已下之布並入泉府而<lb/>
　蔵之故總云征布也　賈音嫁予音與椾音牋<lb/>
凡賖者祭祀無過旬日喪紀無過三月<lb/>
　註曰鄭司農云賖貰也以祭祀喪紀故從官貰買物<lb/>
凡民之貸者與其有司辨而授之以國服為之息<lb/>
　註曰有司其所屬吏也與之别其貸民之物定其賈<lb/>
　以予之　疏曰此經不言都鄙主者有司中兼之<lb/>
<pb n="42b"/>
　坡謂國服為息儒者因青苗之害改為説者不一抑<lb/>
　無庸也其時孫覺奏曰成周賖貰特以備民之緩急<lb/>
　不可徒與也故與國服為之息然國服之息説者不<lb/>
　明鄭氏釋經乃引王莽為據不應周公取息重於莽<lb/>
　時况國用專取具於泉府則冡宰九賦將安用取聖<lb/>
　世宜講求先王之灋不當取疑文虚説以圖治安善<lb/>
　哉言也古今異宜微文難知後聖有作或在損益此<lb/>
　語似可闕疑　賈音嫁予音與<lb/>
<pb n="43a"/>
凡國事之財用取具焉嵗終則㑹其出入而納其餘<lb/>
　註曰㑹計也納入也入餘於職幣　坡謂邦之大用<lb/>
　内府待之小用外府待之則此國事之財用者專指<lb/>
　王之膳服也　㑹古外反<lb/>
　　陳君舉曰王荆公嘗謂周禮一書理財居其半自<lb/>
　　有周禮以來劉歆輔王莽專為理財至荆公熈寜<lb/>
　　亦專理財所以先儒多疑於周禮今細攷之亦誠<lb/>
　　有可疑者且以廛人一官論之所謂絘布者鄭氏<lb/>
<pb n="43b"/>
　　謂列肆之税卽今之房廊錢所謂廛布者鄭氏謂<lb/>
　　諸物邸舍之税即今之白地錢又有罰布者賣買<lb/>
　　不平之罰質布者質人巡攷犯禁之罰即今之搭<lb/>
　　地錢又有總布者子春謂無肆立持之税若熈寜<lb/>
　　間不係行錢人凡屠者斂皮角筋骨入於玉府即<lb/>
　　今所謂納筋骨者斂珍異之滯者入於膳府則以<lb/>
　　供一人之玩好者徳宗宫市之弊其初只教官與<lb/>
　　百姓交易後乃用宦者為使買之多不償其本錢<lb/>
<pb n="44a"/>
　　熈寜不係行錢鄭俠奏議謂負水拾髮擔粥提茶<lb/>
　　皆有免行然則廛人之弊安得不至於此其他自<lb/>
　　山虞以至澤虞自卝人以至掌炭又有上項征税<lb/>
　　如此其未至市肆者在川則有川禁澤則有澤禁<lb/>
　　金玉鈆錫則有禁齒革羽毛則有禁絺綌薪炭則<lb/>
　　有禁所以取民者無一不備與夫司門犯禁之財<lb/>
　　司闗舉貨之罰巾車之車折則入齎馬質之馬死<lb/>
　　則物更先王所以不與民争利者全不見於此書<lb/>
<pb n="44b"/>
　　所以王莽用周禮遂有五均六幹列肆里區無不<lb/>
　　征之荆公用周禮遂有坊場河渡白地房廊搭罰<lb/>
　　六色免行市例之類無所不有至使周禮之書後<lb/>
　　人不得嘗試夫周禮之灋果如是耶抑用之者失<lb/>
　　其實耶　坡謂此論詳贍明快然劉王果能使其<lb/>
　　君自冡宰頭一段漸次行到司市即無此患　卝<lb/>
　　音礦鈆鉛同<lb/>
　周禮述註卷九<lb/>
</p>
<p>
</p>
  </div>
</body>
</text>
</TEI>
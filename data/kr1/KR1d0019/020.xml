<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷二十</head> <lb/>
    <p>
<pb n="1a"/>
欽定四庫全書<lb/>
　周禮述註卷二十<lb/>
　　　　　　　　　　　　安溪李光坡撰<lb/>
　　秋官司寇第五<lb/>
　　　鄭目録云象秋所立之官寇害也秋者遒也如<lb/>
　　　秋義殺害收聚斂藏於萬物者也天子立司寇<lb/>
　　　使掌邦刑刑者所以驅恥惡納人於善道也<lb/>
惟王建國辨方正位體國經野設官分職以為民極乃<lb/>
<pb n="1b"/>
立秋官司寇使帥其屬而掌邦禁以佐王刑邦國<lb/>
　註曰禁所以防姦者也刑正人之灋孝經說曰刑者<lb/>
　侀也過出罪施　侀音刑<lb/>
刑官之屬大司寇卿一人小司寇中大夫二人士師下<lb/>
大夫四人鄉士上士八人中士十有六人旅下士三十<lb/>
有二人<lb/>
　註曰士察也主察獄訟之事者鄭司農說以論語曰<lb/>
　柳下惠為士師鄉士主六鄉之獄<lb/>
<pb n="2a"/>
府六人史十有二人胥十有二人徒百有二十人<lb/>
遂士中士十有二人府六人史十有二人胥十有二人<lb/>
徒百有二十人<lb/>
　註曰遂士主六遂之獄者<lb/>
○縣士中士三十有二人府八人史十有六人胥十有<lb/>
六人徒百有六十人<lb/>
　註曰距王城三百里至四百里曰縣縣士主縣之獄<lb/>
　者<lb/>
<pb n="2b"/>
○方士中士十有六人府八人史十有六人胥十有六<lb/>
人徒百有六十人<lb/>
　註曰方士主四方都家之獄者<lb/>
○訝士中士八人府四人史八人胥八人徒八十人<lb/>
　註曰訝迎也士官之迎四方賓客　疏曰案其職云<lb/>
　掌四方之獄訟非直迎賓客以獄訟為主故亦士言<lb/>
　之也<lb/>
○朝士中士六人府三人史六人胥六人徒六十人<lb/>
<pb n="3a"/>
　註曰朝士主外朝之灋<lb/>
○司民中士六人府三人史六人胥三人徒三十人<lb/>
　註曰司民主民數　疏曰司民掌登萬民之數凡㫁<lb/>
　獄弊訟必須知民年㡬老㓜是以司民雖非刑獄連<lb/>
　類在此也　訝五嫁反<lb/>
司刑中士二人府一人史二人胥二人徒二十人<lb/>
○司刺下士二人府一人史二人徒四人<lb/>
　註曰刺殺也三訊罪定則殺之　劉迎曰刺盖刺舉<lb/>
<pb n="3b"/>
　之刺也刺史謂之刺以其掌刺舉故耳訊羣臣謂刺<lb/>
　訊羣吏訊萬民亦謂刺既曰訊矣而又曰刺者訊其<lb/>
　果無罪則刺舉於上而行赦宥也<lb/>
○司約下士二人府一人史二人徒四人<lb/>
　註曰約言語之約束　嶭平仲曰或以司約司盟非<lb/>
　盛世之事遂因以疑周官之書風氣之開久矣使天<lb/>
　下或私相為約私相為盟以紛紛於下孰若設官於<lb/>
　上以司之使不可逾乎盟約不逾則獄訟可息獄訟<lb/>
<pb n="4a"/>
　可息則刑灋可措甚矣先王之不得已也<lb/>
○司盟下士二人府一人史二人徒四人<lb/>
　註曰盟以約辭告神殺牲㰱血明著其信也曲禮曰<lb/>
　涖牲曰盟　鄭剛中曰説者見春秋書盟謂為衰世<lb/>
　之事其說出於榖梁所謂盟詛不及三王也考之書<lb/>
　載苖民㒺中于信以覆詛盟則五帝之世已有是事<lb/>
　第苗民覆之故數之以為罪也詩云君子屢盟亂是<lb/>
　用長非謂不可盟謂其盟之屢而無信學者不察以<lb/>
<pb n="4b"/>
　周官太平之書胡為玉府有珠盤玉敦之事戎右有<lb/>
　贊牛耳桃茢之文於此又設司盟之官遂信何休戰<lb/>
　國陰謀之說不考之於詩書耳古者結繩足以示信<lb/>
　盟詛雖有而未必用去古稍逺淳厚一散世未嘗皆<lb/>
　君子而無小人皆善良而無嵬瑣此司盟之官所由<lb/>
　設　刺千賜反敦音對嵬音巍<lb/>
職金上士二人下士四人府二人史四人胥八人徒八<lb/>
十人<lb/>
<pb n="5a"/>
　註曰職主也<lb/>
○司厲下士二人史一人徒十有二人<lb/>
　註曰犯政為惡曰厲厲士主盗賊之兵噐及其奴者<lb/>
○夫人下士二人府一人史二人賈四人徒十六人<lb/>
　黄文叔曰犬逐盗故以犬人次司厲六牲之官皆以<lb/>
　義類相從如春官雞人掌雞牲而以呼旦序於鬱鬯<lb/>
　之後<lb/>
○司圜中士六人下士十有二人府三人史六人胥十<lb/>
<pb n="5b"/>
有六人徒百有六十人<lb/>
　註曰鄭司農云圜謂圜土也圜土謂獄城也今獄城<lb/>
　圜<lb/>
○掌囚下士十有二人府六人史十有二人徒百有二<lb/>
十人<lb/>
　註曰囚拘也主拘繫當刑殺之者<lb/>
○掌戮下士二人史一人徒十有二人<lb/>
　註曰戮猶辱也既斬殺又辱之　賈音嫁<lb/>
<pb n="6a"/>
司隸中士二人下士十有二人府五人史十人胥二十<lb/>
人徒二百人<lb/>
　註曰隸給勞辱之役者漢始置司隸亦使將徒治道<lb/>
　溝渠之役後稍尊之使主官府及近郡<lb/>
○罪隸百有二十人<lb/>
　註曰盗賊之家為奴者<lb/>
○蠻隸百有二十人<lb/>
　註曰征南夷所獲<lb/>
<pb n="6b"/>
○閩隸百有二十人<lb/>
　註曰閩南蠻之别<lb/>
○夷隸百有二十人<lb/>
　註曰征東夷所獲<lb/>
○貉隸百有二十人<lb/>
　註曰征東北夷所獲凡隸衆矣此其選以為役員其<lb/>
　餘謂之隸民　王次㸃曰四翟之民南方之蠻而閩<lb/>
　乃東南之别種東方之夷而貉乃東北之聚落獨不見<lb/>
<pb n="7a"/>
　西戎北狄之隸者盖自文王時西有昆夷之患北有<lb/>
　玁狁之難而道化先被于南至武王通道于九夷八<lb/>
　蠻所獲之民其服屬有素故帥而為隸　貉音陌<lb/>
布憲中士二人下士四人府二人史四人胥四人徒四<lb/>
十人<lb/>
　註曰憲表也主表刑禁者<lb/>
禁殺戮下士二人史一人徒十有二人<lb/>
　註曰禁殺戮者禁民不得相殺戮<lb/>
<pb n="7b"/>
○禁暴氏下士六人史三人胥六人徒六十人<lb/>
野廬氏下士六人胥十有二人徒百有二十人<lb/>
　註曰廬賓客行道所舍<lb/>
○蜡氏下士四人徒四十人<lb/>
　註曰蜡骨肉腐臭蠅蟲所蜡也月令曰掩骼埋骴此<lb/>
　官之職也蜡讀如狙司之狙<lb/>
○雍氏下士二人徒八人<lb/>
　註曰雍謂隄防止水者也<lb/>
<pb n="8a"/>
○萍氏下士二人徒八人<lb/>
　註曰萍氏主水禁萍之草無根而浮取名於其不沈<lb/>
　溺<lb/>
○司寤氏下士二人徒八人<lb/>
　註曰寤覺也主夜覺者　蜡音娶雍於用反萍音平<lb/>
　骼更白反埋亡皆反骴似賜反狙七慮反覺音教<lb/>
司烜氏下士六人徒十有二人<lb/>
　註曰烜火也讀如衛侯燬之燬<lb/>
<pb n="8b"/>
○條狼氏下士六人胥六人徒六十人<lb/>
　註曰杜子春云條當為滌器之滌𤣥謂滌除也狼狼<lb/>
　扈道上<lb/>
○脩閭氏下士二人史一人徒十有二人<lb/>
　註曰閭謂里門　烜音燬條音滌<lb/>
冥氏下士二人徒八人<lb/>
　註曰鄭司農云冥讀為冥氏春秋之冥𤣥謂冥方之<lb/>
　冥以繩縻取禽獸之名　嶭平仲曰自脩閭而上<lb/>
<pb n="9a"/>
　達於布憲之官凡十有一皆先王所以盡乎人也自<lb/>
　冥氏以下至於庭氏之官凡十有二人又先王所以<lb/>
　盡乎物夫大而人之為民害者既革微而物之為民<lb/>
　害者已消則先王之用刑通乎天地之心矣<lb/>
○庶氏下士一人徒四人<lb/>
　註曰庶讀如藥煮之煮驅除毒蠱之言書不作蠱者<lb/>
　字從聲　劉執中曰毒蠱蠱病人非一種而下士一<lb/>
　人者掌其方書治禁之灋<lb/>
<pb n="9b"/>
○穴氏下士一人徒四人<lb/>
　註曰穴摶蟄獸所藏者<lb/>
○翨氏下士二人徒八人<lb/>
　註曰翨鳥翮也鄭司農云翨讀為翅翼之翅<lb/>
○柞氏下士八人徒二十人<lb/>
　註曰柞除木之名除木者必先刋剝之鄭司農云柞<lb/>
　讀為音聲唶唶之唶屋笮之笮<lb/>
○薙氏下士二人徒二十人<lb/>
<pb n="10a"/>
　註曰書薙或作夷鄭司農云掌殺草故春秋𫝊曰如<lb/>
　農夫之務去草芟夷藴崇之又今俗間謂麥下為夷<lb/>
　下言芟夷其麥以其下種禾豆也𤣥謂薙讀如鬀小<lb/>
　兒頭之鬀書或作夷此皆剪草也字從類耳月令曰<lb/>
　燒薙行水謂燒所芟草乃水之<lb/>
○硩蔟氏下士一人徒二人<lb/>
　註曰鄭司農云硩讀為擿蔟讀為爵蔟之蔟謂巢也<lb/>
　𤣥謂硩古字從石折聲<lb/>
<pb n="10b"/>
○翦氏下士一人徒二人<lb/>
　註曰剪斷滅之言也主除蟲蠧者<lb/>
○赤犮氏下士一人徒二人<lb/>
　註曰赤犮猶言捇拔也主除蟲豸自埋者<lb/>
○蟈氏下士一人徒二人<lb/>
　註曰鄭司農云蟈讀為蜮蜮蝦蟇也月令曰螻蟈鳴<lb/>
　故曰掌去鼃黽鼃黽蝦蟇屬書或為掌去蝦蟇𤣥謂<lb/>
　蟈今御所食蛙也字從虫國聲也蜮乃短狐與<lb/>
<pb n="11a"/>
○壺涿氏下士一人徒二人<lb/>
　註曰壺謂瓦鼓涿擊之也<lb/>
○庭氏下士一人徒二人<lb/>
　註曰庭氏主射妖鳥令國中潔清如庭者也<lb/>
○銜枚氏下士二人徒八人<lb/>
　註曰銜枚止言語嚻讙也枚狀如箸横銜之為之繣<lb/>
　結於項　冥迷形反庶音煮翨音熾柞側百反註唶<lb/>
　笮音同薙它計反註鬀同硩音摘蔟蒼獨反犮音拔<lb/>
<pb n="11b"/>
　蟈音國先鄭讀域音或涿陟角反又音濁捇七跡反<lb/>
　豸直氏反蝦音遐蟇音麻螻音樓鼃戸蝸反黽莫辛<lb/>
　反射食亦反嚻五髙反繣戸卦反<lb/>
伊耆氏下士一人徒二人<lb/>
　註曰伊耆古王者號始為蜡以息老物此主王者之<lb/>
　齒杖後王識伊耆之舊徳而以名官與今姓有伊耆<lb/>
　氏　疏曰在此者案其職云掌共杖杖老者所依秋<lb/>
　是長老之方故在此　耆巨之反蜡仕詐反<lb/>
<pb n="12a"/>
大行人中大夫二人小行人下大夫四人司儀上士八<lb/>
人中士十有六人行夫下士三十有二人府四人史八<lb/>
人胥八人徒八十人<lb/>
　註曰行夫主國使之禮<lb/>
○環人中士四人史四人胥四人徒四十人<lb/>
　註曰環猶圍也主圍賓客任噐為之守衛<lb/>
○象胥每翟上士一人中士二人下士八人徒二十人<lb/>
　註曰通夷狄之言者曰象胥其有才知者也此類之<lb/>
<pb n="12b"/>
　本名東方曰寄南方曰象西方曰狄鞮北方曰譯今<lb/>
　總名曰象者周之德先致南方也　嶭平仲曰大行<lb/>
　人以中大夫二人掌禮之綱小行人以下大夫四人<lb/>
　掌禮之籍威儀煩縟屬之司儀小事纎悉達之行夫<lb/>
　衛其行李以送迎之責之環人及夫五服之外若蕃<lb/>
　國之入見雖不能盡同於中國之禮先王待之又特<lb/>
　建夫象胥之官無所往而不接於禮天下亦何事於<lb/>
　刑禁之防哉<lb/>
<pb n="13a"/>
○掌客上士二人下士四人府一人史二人胥二人徒<lb/>
二十人<lb/>
○掌訝中士八人府二人史四人胥四人徒四十人<lb/>
　註曰訝迎也賔客來主迎之鄭司農云訝讀為跛者<lb/>
　訝跛者之訝　知音智鞮丁兮反譯音亦蕃音藩跛<lb/>
　波可反<lb/>
掌交中士八人府二人史四人徒三十有二人<lb/>
　註曰主交通結諸侯之好<lb/>
<pb n="13b"/>
○掌察四方中士八人史四人徒十有六人<lb/>
○掌貨賄下士十有六人史四人徒三十有二人<lb/>
　疏曰在此者盖督察邦國之事及掌邦國所致貨賄<lb/>
　但二官闕不可强言也<lb/>
朝大夫每國上士二人下士四人府一人史二人庶子<lb/>
八人徒二十人<lb/>
　註曰此王之士也使主都家之國治而命之朝大夫<lb/>
　云　疏曰庶子者盖亦主采地之諸子今在府史<lb/>
<pb n="14a"/>
　之下盖官長所自辟除也<lb/>
○都則中士一人下士二人府一人史二人庶子四人<lb/>
徒八十人<lb/>
　註曰都則主都家之八則者也當言每都如朝大夫<lb/>
　及都司馬云<lb/>
○都士中士二人下士四人府二人史四人胥四人徒<lb/>
四十人家士亦如之<lb/>
　註曰都家之士主治都家吏民之獄訟以告方士者<lb/>
<pb n="14b"/>
　也亦當言每都<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷二十<lb/>
</p>
<p>
</p>
  </div>
</body>
</text>
</TEI>
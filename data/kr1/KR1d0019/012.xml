<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷十二</head> <lb/>
    <p>
<pb n="1a"/>
欽定四庫全書<lb/>
　周禮述註卷十二<lb/>
　　　　　　　　　　　　安溪李光坡撰<lb/>
○大宗伯之職掌建邦之天神人鬼地示之禮以佐王<lb/>
建保邦國<lb/>
　坡謂邦禮有五獨言掌吉禮者禮有五經莫重於祭<lb/>
　舉首以該終也建立也保安也正倫理則立篤恩義<lb/>
　則安上下各得其所而後安故曰建保邦國也　示<lb/>
<pb n="1b"/>
　音祗後同<lb/>
以吉禮事邦國之鬼神示<lb/>
　註曰謂祀之祭之享之吉禮之别十有二　邱氏曰<lb/>
　上以神鬼示言上下也此以鬼神示言内外也<lb/>
○以禋祀祀昊天上帝以實柴祀日月星辰以槱燎祀<lb/>
司中司命飌師雨師<lb/>
　註曰禋之言煙周人尚臭煙氣之臭聞者槱積也詩<lb/>
　曰芃芃棫樸薪之槱之三祀皆積柴實牲體焉或有<lb/>
<pb n="2a"/>
　玉帛燔燎而升煙所以報陽也鄭司農云昊天天也<lb/>
　上帝𤣥天也昊天上帝樂以雲門實柴實牛柴上也<lb/>
　故書實柴或為賓柴司中三能三階也司命文昌宮<lb/>
　星風師箕也雨師畢也𤣥謂星謂五緯辰謂日月所<lb/>
　㑹十二次司中司命文昌第五第四星或曰中能上<lb/>
　能也祀五帝亦用實柴之禮云　疏曰辰即二十八<lb/>
　星也　程子曰天與帝一也天言其體帝言其主<lb/>
　朱子曰說上帝是總說帝說五帝是五方帝說昊天<lb/>
<pb n="2b"/>
　上帝只是說天<lb/>
○以血祭祭社稷五祀五嶽以貍沈祭山林川澤以疈<lb/>
辜祭四方百物<lb/>
　註曰不言祭地此皆地示祭地可知也陰祀自血起<lb/>
　貴氣臭也社稷土穀之神有徳者配食焉共工氏之<lb/>
　子曰勾龍食於社有厲山氏之子曰柱食於稷湯遷<lb/>
　之而祀棄故書祀作禩疈為罷鄭司農云禩當為祀<lb/>
　書亦或作祀罷辜披磔牲以祭若今時磔狗祭以止<lb/>
<pb n="3a"/>
　風𤣥謂五祀者五官之神在四郊四時迎五行之氣<lb/>
　於四郊而祭五徳之帝亦食此神焉少昊氏之子曰<lb/>
　重為勾芒食於木該為蓐收食於金脩及熙為𤣥冥<lb/>
　食於水顓頊之子曰黎為祝融食於火共工氏有子<lb/>
　曰勾龍為后土食於土五嶽東曰岱宗南曰衡山西<lb/>
　曰華山北曰恆山中曰嵩高山不見四竇者四竇五<lb/>
　嶽之匹或省文祭山林曰貍川澤曰沈順其性之含<lb/>
　藏疈疈牲胷也疈而磔之謂磔攘及蜡祭郊特牲曰<lb/>
<pb n="3b"/>
　八蜡以祀四方又曰蜡之祭也主先嗇而祭司嗇也<lb/>
　祭百種以報嗇也饗農及郵表畷禽獸仁之至義之<lb/>
　盡也　疏曰五嶽歆神雖與社稷同用血五嶽四瀆<lb/>
　山川之類亦當貍沈也　坡謂祀天神祭地示其時<lb/>
　其地詳見於大司樂而此經下文云以蒼璧禮天以<lb/>
　黄琮禮地典瑞云四圭有邸以祀天旅上帝兩圭有<lb/>
　邸以祀地旅四望神祗之祀燦然並列王制云天子<lb/>
　祭天地諸侯祭社稷則祭地祭社實難從同然此經<lb/>
<pb n="4a"/>
　序祭有社無示又司徒鼓人職曰以雷鼓鼓神祀以<lb/>
　靈鼔鼓社祭是二者皆言社而不及示典瑞以圭璧<lb/>
　禮諸神祀地之外不著社稷大司樂分樂以祭亦不<lb/>
　别著社稷於祭地之後二者又言示而不及社似乎<lb/>
　彼此相成各見為義而示祭社祭禮無殊也勉齋黄<lb/>
　氏曰社祭土稷祭穀土穀之祭達於上下故方丘與<lb/>
　社皆祭地也而宗伯序祭有社無示舉社則其禮達<lb/>
　於上下舉示則天子獨用之鼓人職曰以雷鼓鼔神<lb/>
<pb n="4b"/>
　祀以靈鼓鼔社祭不曰示祭而曰社祭亦是禮之達<lb/>
　乎上下也大司樂雷鼓雷鼗以祀天神靈鼓靈鼗以<lb/>
　祭地示是則示祭社祭其用同矣斯言確哉較於賈<lb/>
　疏所謂以小該大者尤為長於理而合於經也曰禮<lb/>
　記祭灋王有大社又有王社何歟曰孔氏云大社在<lb/>
　庫門内之右王社所在書傳無文妄意大社立於王<lb/>
　宮惟祭京師之地王社則天子祭天下之地示惟天<lb/>
　子得行之或者兆在北郊将王社即方丘歟曰張子<lb/>
<pb n="5a"/>
　不云大社祭天下之地示王社祭京師之地示乎曰<lb/>
　張子說本白虎通惟據大與王而分之則大者綂天<lb/>
　下王者自一人而言耳然京大也師衆也京師之社<lb/>
　亦可云大王者無外社繫以王首以見此禮惟王有<lb/>
　之諸侯以下則否次以見王者君天下則王社亦綂<lb/>
　天下矣雖然張子之言足為天子二社一及京師一<lb/>
　及天下之眀徴也四方解見司徒舞師後倣此<lb/>
○以肆獻祼享先王以饋食享先王以祠春享先王以<lb/>
<pb n="5b"/>
禴夏享先王以嘗秋享先王以烝冬享先王<lb/>
　註曰宗廟之祭有此六享肆獻祼饋食在四時之上<lb/>
　則是祫也禘也肆者進所解牲體謂薦熟時也獻獻<lb/>
　醴謂薦血腥也祼之言灌灌以鬱鬯謂始獻尸求神<lb/>
　時也祭必先灌乃後薦腥薦熟於祫逆言之者與下<lb/>
　共文眀六享皆然祫言肆獻祼禘言饋食者著有黍<lb/>
　稷互相備也魯禮三年喪畢而祫於太祖眀年春禘<lb/>
　於羣廟自爾以後率五年而再殷祭一祫一禘　疏<lb/>
<pb n="6a"/>
　曰天地宗廟皆樂為下神始從禋祀已下至此吉禮<lb/>
　十二為歆神始也　槱羊九反飌音風貍亡皆反後同<lb/>
　疈孚逼反肆他力反食音嗣禩音祀罷芳皮反磔張<lb/>
　格反重直龍反蓐音辱竇音瀆畷音綴邸音底<lb/>
以凶禮哀邦國之憂<lb/>
　註曰哀謂救患分烖凶禮之别有五<lb/>
以喪禮哀死亡<lb/>
　註曰哀謂親者服焉疏者含禭<lb/>
<pb n="6b"/>
以荒禮哀凶札<lb/>
　註曰荒人物有害也凶嵗凶年穀不登札讀為截謂<lb/>
　疫癘<lb/>
以弔禮哀旤烖<lb/>
　註曰旤烖謂邅水火宋大水魯莊公使人弔焉曰天<lb/>
　作淫雨害於粢盛如何不弔廏焚孔子拜鄉人為火<lb/>
　來者拜之士一大夫再亦相弔之道<lb/>
以禬禮哀圍敗<lb/>
<pb n="7a"/>
　註曰同<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>者㑹合財貨以更其所喪春秋襄三十年<lb/>
　冬㑹于澶淵宋烖故是其類<lb/>
以恤禮哀寇亂<lb/>
　註曰恤憂也鄰國相憂兵作於外為寇作於内為亂<lb/>
　　坡謂自一至三天患也四五人旤也天患者先死<lb/>
　亡次凶札由親及疎也次水火由重及輕也人旤者<lb/>
　圍敗則喪師失地寇亂未有喪失亦先重後輕焉<lb/>
　旤音禍禬古外反含戸暗反所喪之喪息浪反澶善<lb/>
<pb n="7b"/>
　然反<lb/>
以賓禮親邦國<lb/>
　註曰親謂使之相親附賓禮之别有八<lb/>
○春見曰朝夏見曰宗秋見曰覲冬見曰遇時見曰㑹<lb/>
殷見曰同<lb/>
　註曰此六禮者以諸侯見王為文六服之内四方以<lb/>
　時分來或朝春或宗夏或覲秋或遇冬名殊禮異遞<lb/>
　更而遍朝猶朝也欲其來之早宗尊也欲其尊王覲<lb/>
<pb n="8a"/>
　之言勤也欲其勤王之事遇偶也欲其若不期而偶<lb/>
　至時見者言無常期諸侯有不順服者王将有征討<lb/>
　之事則既朝覲王為壇於國外合諸侯而命事焉春<lb/>
　秋傳曰有事而㑹不協而<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>是也殷衆也十二嵗王<lb/>
　如不巡狩則六服盡朝朝禮既畢王亦為壇合諸侯<lb/>
　以命政焉所命之政如王巡狩殷見四方四時分來<lb/>
　嵗終則徧<lb/>
○時聘曰問殷覜曰視<lb/>
<pb n="8b"/>
　註曰時聘者亦無常期天子有事乃聘之焉竟外之<lb/>
　臣既非朝嵗不敢瀆為小禮殷覜謂一服朝之嵗以<lb/>
　朝者少諸侯乃使卿以大禮衆聘焉一服朝在元年<lb/>
　七年十一年　疏曰此二經者是諸侯遣臣聘問天<lb/>
　子之事上時㑹是當方諸侯不順服其順服者當方<lb/>
　盡朝無遣臣來之灋其餘三方諸侯不來聞天子有<lb/>
　征伐之事則遣大夫来問天子必知時㑹遣大夫不<lb/>
　使卿者以經稱問案聘禮小聘曰問使大夫此經云<lb/>
<pb n="9a"/>
　問眀使大夫也　鄭剛中曰攷行人時聘以結諸侯<lb/>
　之好殷覜以除邦國之慝此乃王見諸侯之文與此<lb/>
　諸侯見王之文不合合二官攷之蓋聘覜之禮王與<lb/>
　諸侯交用之但諸侯行之則曰問視天子行之則曰<lb/>
　除慝結好　見賢遍反覜他弔反竟音境<lb/>
以軍禮同邦國<lb/>
　註曰同謂威其不協僭差者軍禮之别有五　鄭剛<lb/>
　中曰天子用之侯國亦用之所以謂之同<lb/>
<pb n="9b"/>
大師之禮用衆也<lb/>
　註曰用其義勇　疏曰大師者謂天子六軍諸侯大<lb/>
　國三軍次國二軍小國一軍出征之灋<lb/>
大均之禮恤衆也<lb/>
　註曰均其地政地守地職之賦所以憂民　疏曰此<lb/>
　大均必在軍禮者謂諸侯賦稅不均者皆是諸侯僭<lb/>
　濫無道致有不均之事當合衆以均之故在軍禮也<lb/>
大田之禮簡衆也<lb/>
<pb n="10a"/>
　註曰古者因田習兵閲其車徒之數　疏曰此謂天<lb/>
　子諸侯親自四時田獵<lb/>
大役之禮任衆也<lb/>
　註曰築宮邑所以事民力強弱<lb/>
大封之禮合衆也<lb/>
　註曰正封疆溝塗之固所以合聚其民　王介甫曰<lb/>
　合衆者地有定域民有常主所以合其志　坡謂兵<lb/>
　以衞國賦以足食故居首田以習戰與大師相表裏<lb/>
<pb n="10b"/>
　賦役一也故大役與大均亦表裏焉凡四者皆必民<lb/>
　聚而後可為故以大封之禮終之<lb/>
以嘉禮親萬民<lb/>
　註曰嘉善也所以因人心所善者而為之制嘉禮之<lb/>
　别有六　疏曰餘四禮皆云邦國獨此云萬民者餘<lb/>
　四禮萬民所行者少故舉邦國而言此嘉禮六者萬<lb/>
　民所行者多故舉萬民其實上下通也<lb/>
以飲食之禮親宗族兄弟<lb/>
<pb n="11a"/>
　註曰親者使之相親人君有食宗族飲酒之灋所以<lb/>
　親之也文王世子曰族食世降一等大傳曰繫之以<lb/>
　姓而弗别綴之以食而弗殊<lb/>
以昏冠之禮親成男女<lb/>
　註曰親其恩成其性<lb/>
以賓射之禮親故舊朋友<lb/>
　註曰射禮雖王亦立賓主也王之故舊朋友為世子<lb/>
　時共在學者天子亦有友諸侯之義武王曰我友邦<lb/>
<pb n="11b"/>
　冡君是也司冦職有議故之辟議賓之辟<lb/>
以饗燕之禮親四方之賓客<lb/>
　註曰賓客謂朝聘者　疏曰此經饗燕並言殊食於<lb/>
　上者食無獻酢之灋故别言於此與私飲同科<lb/>
以脤膰之禮親兄弟之國<lb/>
　註曰脤膰社稷宗廟之肉以賜同姓之國同福祿也<lb/>
　兄弟有共先王者魯定公十四年天王使石尚來歸<lb/>
　脤　疏曰此文雖主兄弟之國至於二王後及異姓<lb/>
<pb n="12a"/>
　有大功者得與兄弟之國同故僖九年夏王使宰孔<lb/>
　賜齊侯胙又僖公二十四年宋成公如楚還入於鄭<lb/>
　鄭伯将享之問禮於皇武子對曰宋先代之後也於<lb/>
　周為客天子有事膰焉有喪弔焉是二王後及異姓<lb/>
　有大功者亦得脤膰之賜是以大行人直言歸脤以<lb/>
　交諸侯之福不辨同姓異姓是亦容有非兄弟之國<lb/>
　亦得脤膰也<lb/>
以賀慶之禮親異姓之國<lb/>
<pb n="12b"/>
　註曰異姓王昏姻甥舅　疏曰大行人云賀慶以贊<lb/>
　諸侯之喜不别同姓異姓則兼同姓可知　坡謂飲<lb/>
　食昏冠所以親於家也賓射饗燕所以親於國也脤<lb/>
　膰賀慶所以親於天下也而家國天下之中親疏内<lb/>
　外又各有序焉夫先王之治天下報本反始敬之至<lb/>
　也救災恤患愛之大也吉凶之禮備矣敬之至愛之<lb/>
　大則諸侯悅服以正王面為賓禮以賓之而謀其不<lb/>
　協威其不軌於是又有大師之禮至若通乎上下因<lb/>
<pb n="13a"/>
　其所善以厚道先之親親敬故使貴賤疎戚皆維繫<lb/>
　於厚則嘉禮之為也　脤上忍反膰音煩共讀如字<lb/>
　辟音僻<lb/>
以九儀之命正邦國之位<lb/>
　註曰每命異儀貴賤之位乃正春秋傳曰命位不同<lb/>
　禮亦異數　王光逺曰命以徳定其數儀以命制其<lb/>
　節位以儀辨其分<lb/>
壹命受職<lb/>
<pb n="13b"/>
　註曰始見命為正吏謂列國之士於子男為大夫王<lb/>
　之下士亦一命鄭司農云受職治職事<lb/>
再命受服<lb/>
　註曰受服受𤣥冕之服列國之大夫再命於子男為<lb/>
　卿卿大夫自𤣥冕而下如孤之服王之中士亦再命<lb/>
　則爵弁服<lb/>
三命受位<lb/>
　註曰此列國之卿始有列位於王為王之臣也王之<lb/>
<pb n="14a"/>
　上士亦三命<lb/>
四命受器<lb/>
　註曰此公之孤始得有祭器者也禮運曰大夫具官<lb/>
　祭器不假聲樂皆具非禮也王之下大夫亦四命<lb/>
五命賜則<lb/>
　註曰鄭司農云則者灋也出為子男𤣥謂則地未成<lb/>
　國之名王之下大夫四命出封加一等五命賜之以<lb/>
　方百里二百里之地者方三百里以上為成國王莽<lb/>
<pb n="14b"/>
　時以二十五成為則方五十里合今俗說子男之地<lb/>
　獨劉子駿等識古有此制焉<lb/>
六命賜官<lb/>
　註曰此王六命之卿賜官者使得自置其臣治家邑<lb/>
　如諸侯春秋襄十八年冬晉侯以諸侯圍齊荀偃為<lb/>
　君禱河既陳齊侯之罪而曰曾臣彪将率諸侯以討<lb/>
　焉其官臣偃實先後之<lb/>
七命賜國<lb/>
<pb n="15a"/>
　註曰王之卿六命出封加一等者鄭司農云出就侯<lb/>
　伯之國<lb/>
八命作牧<lb/>
　註曰謂侯伯有功徳者加命得専征伐於諸侯鄭司<lb/>
　農云一州之牧王之三公亦八命<lb/>
九命作伯<lb/>
　註曰上公有功徳者加命為二伯得征五侯九伯云<lb/>
　鄭司農云長諸侯為方伯　坡謂職服位器皆曰受<lb/>
<pb n="15b"/>
　者自下言之不敢自専也則與官國皆曰賜自上言<lb/>
　之恩出非常也牧與伯皆曰作者必有過人之功徳<lb/>
　方可作而在此位也<lb/>
以玉作六瑞以等邦國<lb/>
　瑞信也等猶齊等也<lb/>
王執鎮圭<lb/>
　註曰鎮安也所以安四方鎮圭者蓋以四鎮之山為<lb/>
　瑑飾圭長尺有二寸　疏曰此鎮圭王祭祀時所執<lb/>
<pb n="16a"/>
公執桓圭<lb/>
　註曰公二王之後及王之上公雙植謂之桓桓宮室<lb/>
　之象所以安其上也桓圭蓋亦以桓為瑑飾圭長九<lb/>
　寸　疏曰此所執謂朝時桓謂若屋之桓楹桓若豎<lb/>
　之則有四稜此於圭上而言下二稜著圭不見惟有<lb/>
　上二稜故以雙言宮室在上須桓楹乃安若天子在<lb/>
　上須諸侯衞守乃安<lb/>
侯執信圭伯執躬圭<lb/>
<pb n="16b"/>
　註曰信當為身聲之誤也身圭躬圭蓋皆象以人形<lb/>
　為瑑飾文有麤縟耳欲其慎行以保身圭皆長七寸<lb/>
子執穀璧男執蒲璧<lb/>
　註曰穀所以養人蒲為席所以安人二玉盖或以穀<lb/>
　為瑑飾或以蒲為瑑飾璧皆徑五寸不執圭者未成<lb/>
　國也　坡謂圭之長短依命數其形則雜記贊大行<lb/>
　云博三寸厚半寸剡上左右各寸半是也璧形圓内有<lb/>
　孔謂之好外有玉謂之肉肉倍好謂之璧<lb/>
<pb n="17a"/>
　以禽作六贄以等諸臣<lb/>
　註曰摯之言至所執以自致<lb/>
孤執皮帛卿執羔大夫執鴈士執雉庶人執鶩工商執<lb/>
雞<lb/>
　註曰皮帛者束帛而表以皮為之飾皮虎豹皮帛如<lb/>
　今璧色繒也羔小羊取其羣而不失其類鴈取其候<lb/>
　時而行雉取其守介而死不失其節鶩取其不飛遷<lb/>
　雞取其守時而動曲禮曰飾羔鴈者以繢謂衣之以<lb/>
<pb n="17b"/>
　布而又畫之者自雉以下執之無飾士相見之禮卿<lb/>
　大夫飾摯以布不言繢此諸侯之臣與天子之臣異<lb/>
　也然則天子之孤飾摯以虎皮公之孤飾摯以豹皮<lb/>
　與此孤卿大夫士之摯皆以爵不以命數凡摯無庭<lb/>
　實　疏曰凡此所執王之臣尊侯之臣卑雖尊卑不<lb/>
　同命數有異爵同則摯同此雖以王臣為主文兼侯<lb/>
　臣是以士相見卿大夫士所執亦與此同但飾有異<lb/>
　耳庶人府史胥徒新升之時　鄭剛中曰古之工商<lb/>
<pb n="18a"/>
　亦有見君之理如工執藝事以諫鄭商人以乘韋先<lb/>
　牛犒師匠慶伶州鳩之徒皆工商之得以見君者也<lb/>
　　信音身慎行之行下孟反剡音琰繢音潰<lb/>
以玉作六器以禮天地四方<lb/>
　註曰禮謂始告神時薦於神坐書曰周公植璧秉圭<lb/>
　是也　疏曰此以玉禮神在作樂下神後與宗廟祼<lb/>
　同節若然祭天當實柴之節也<lb/>
以蒼璧禮天以黄琮禮地以青圭禮東方以赤璋禮南<lb/>
<pb n="18b"/>
方以白琥禮西方以𤣥璜禮北方<lb/>
　註曰此禮天以冬至禮地以夏至者也禮東方以立<lb/>
　春謂蒼精之帝而太昊勾芒食焉禮南方以立夏謂<lb/>
　赤精之帝而炎帝祝融食焉禮西方以立秋謂白精<lb/>
　之帝而少昊蓐收食焉禮北方以立冬謂黑精之帝<lb/>
　而顓頊𤣥冥食焉禮神者必象其類璧圓象天琮八<lb/>
　方象地圭銳象春物初生半圭曰璋象夏物半死琥<lb/>
　猛象秋嚴半璧曰璜象冬閉藏地上無物惟天半見<lb/>
<pb n="19a"/>
皆有牲幣各放其器之色<lb/>
　註曰幣以從爵若人飲酒有酬幣　坡謂九儀者正<lb/>
　尊卑之位也六瑞六摯者等尊卑相見之物也後及<lb/>
　六器者自眀以及幽也吉凶賓軍嘉五者以治神人<lb/>
　九儀四者以和上下故其叙如此　放音倣<lb/>
以天產作陰徳以中禮防之以地產作陽徳以和樂防<lb/>
之<lb/>
　坡謂產生也禮器亦曰徳產天產者倫理之次第皆<lb/>
<pb n="19b"/>
　天生也書曰天叙有典作陰徳者制為綱常截然有<lb/>
　定故曰陰徳以中禮防之者氣質不齊於綱常或有<lb/>
　過不及故以中防之也地産者聲氣之清濁皆地生<lb/>
　也漢書曰音聲不同係水土之風氣作陽徳者制為<lb/>
　歌詠揚詡情志故曰陽徳以和樂防之者教俗各異<lb/>
　歌詠者或即於慆淫故以和防之也言以倫理之自<lb/>
　然作為綱常而以中防其過不及之弊也以聲氣之<lb/>
　自然作為歌詠而以和防其慆淫之失也<lb/>
<pb n="20a"/>
以禮樂合天地之化百物之產以事鬼神以諧萬民以<lb/>
致百物<lb/>
　坡謂以禮樂合天地之化百物之產者推言禮樂之<lb/>
　功用也人君建中和之極萬民服中和之教於是以<lb/>
　中感中以和召和格于上下則天地訢合陰陽相得<lb/>
　煦嫗覆育萬物暨于含生則草木茂區萌達羽翼奮<lb/>
　角觡生蟄蟲昭蘇羽者嫗伏毛者孕鬻胎生者不殰<lb/>
　而卵生者不殈合之謂也惟其可以合天地之化故<lb/>
<pb n="20b"/>
　以事鬼神則天神格人鬼享惟其可以敎中和故以<lb/>
　諧萬民則移風易俗天下皆寧惟其可以合百物之<lb/>
　產故以致百物則麟鳯降龜龍格上文言治神人和<lb/>
　上下之禮詳矣此二節推其關極天地聖人體之贊<lb/>
　化育物還以達於天地故其志氣天人交相感動而<lb/>
　其應如此兼言樂者禮樂一事也　訢音忻煦音姁<lb/>
　吁句切嫗音傴於語切區音勾觡音格殰音牘殈音<lb/>
　洫<lb/>
<pb n="21a"/>
凡祀大神享大鬼祭大示帥執事而卜日宿眡滌濯涖<lb/>
玊鬯省牲鑊奉玉齍詔大號治其大禮詔相王之大禮<lb/>
　註曰執事諸有事於祭者宿申戒也滌濯溉祭器也<lb/>
　玉禮神之玉也始涖之祭又奉之鑊烹牲器也大號<lb/>
　六號之大者以詔大祝以為祝辭治猶簡習也豫簡<lb/>
　習大禮至祭當以詔相王羣臣禮為小禮涖視也　疏<lb/>
　曰此亦灋三才故享大鬼在其中涖玉鬯者天地有<lb/>
　禮神之玉無鬱鬯宗廟無禮神之玉而有鬱鬯但宗<lb/>
<pb n="21b"/>
　廟仍有圭瓚璋瓚亦是玉故曲禮云玉曰嘉玉郊特<lb/>
　牲云用玉氣是也奉玉齍者此玉還是上文所涖者<lb/>
　齍謂黍稷天地當盛以瓦簠但齍與上鬯互見為義<lb/>
　皆始時臨之祭又奉之<lb/>
　若王不與祭祀則攝位<lb/>
　攝代也王不與祭祀謂有疾及哀慘之等則代行其<lb/>
　祭事<lb/>
○凡大祭祀王后不與則攝而薦豆籩徹<lb/>
<pb n="22a"/>
　註曰薦徹豆籩王后之事　疏曰天地及社稷外神<lb/>
　等后夫人不與此言凡大祭祀王后不與謂后應與<lb/>
　而不與又云大祭祀眀非羣小祀則大祀者惟宗廟<lb/>
　而已　齍音咨相息亮反與音預<lb/>
大賓客則攝而載果<lb/>
　註曰載為也果讀為祼代王祼賓客以鬯君無酌臣<lb/>
　之禮言為者攝酌獻耳拜送則王也鄭司農云王不<lb/>
　親為主　疏曰案大行人云上公之禮再祼而酢此<lb/>
<pb n="22b"/>
　再祼者有后祼則亦攝為之内宰贊之侯伯一祼而<lb/>
　酢子男一祼不酢此皆無后祼王不親酌則皆使大<lb/>
　宰宗伯攝而為之　果讀祼<lb/>
朝觀㑹同則為上相大喪亦如之王哭諸侯亦如之<lb/>
　相詔王禮也出接賓曰擯入詔禮曰相相者五人卿<lb/>
　為上擯大喪王后及世子也或王或嗣王為喪主哭<lb/>
　及拜賓宗伯亦為上相也哭諸侯者謂薨於國為位<lb/>
　而哭之檀弓曰天子之哭諸侯也爵弁絰䊷衣若來<lb/>
<pb n="23a"/>
　朝薨於王國則王為之緦麻不應直哭之而已　相<lb/>
　息亮反䊷側其反<lb/>
王命諸侯則儐<lb/>
　註曰儐進之也王将出命假祖廟立依前南鄉儐者<lb/>
　進當命者延之命使登内史由王右以策命之降再<lb/>
　拜稽首登受策以出此其畧也諸侯爵祿其臣則扵<lb/>
　祭焉　假音格鄉許亮反<lb/>
國有大故則旅上帝及四望<lb/>
<pb n="23b"/>
　註曰故謂凶災旅陳也陳其祭事以祈焉禮不如祀<lb/>
　之備也　陳氏曰掌次大旅上帝祀五帝則上帝異<lb/>
　乎五帝也典瑞祀天旅上帝則上帝異乎天也上帝<lb/>
　之文既不主昊天上帝又不主於五帝而周禮所稱<lb/>
　帝者昊天上帝與五帝而已則上帝為昊天上帝及<lb/>
　五帝眀矣鄭氏以上帝為五帝而不及天王肅以上<lb/>
　帝為昊天上帝而不及五帝皆非也又曰旅非常祭<lb/>
　也國有大故然後旅於羣神而祭之陳樂而不懸廞<lb/>
<pb n="24a"/>
　樂而不鼓告以其凶烖或言旅或言大旅蓋故有大<lb/>
　小而旅亦隨異也　坡謂四望以大司樂言之天神<lb/>
　稱祀地示稱祭於四望曰祀則不主於嶽瀆也以典<lb/>
　瑞言之既有日月星辰又有四望則不主於日月等<lb/>
　之祀也鄭司農云四望日月星海許氏慎曰日月星<lb/>
　辰河海大山坡足其說詳小宗伯　廞許今反<lb/>
王大封則先告后土<lb/>
　註曰后土土神也　邱氏曰王封諸侯取大社之土<lb/>
<pb n="24b"/>
　苞之以白茅而授之故大宗伯先告焉<lb/>
○乃頒祀于邦國都家鄉邑<lb/>
　頒讀為班班其所當祀及其禮鄉邑鄉遂公邑也鄉<lb/>
　邑之中亦有祀如社禜酺之類先邦國次都家次鄉<lb/>
　邑自外至内之序也<lb/>
　　或問血祭章註以黎為祝融后土食于火土子添<lb/>
　　改非也曰鄭以為見其先師之說也然無他攷而<lb/>
　　左傳蔡墨之言眀分二官鄭既據其言以解五祀<lb/>
<pb n="25a"/>
　　獨此相悖恐未知者惑矣妄欲載𫝊文附己意則<lb/>
　　反覆汗浩支離無極故遂益入實仍𫝊舊非敢蹈<lb/>
　　僭　或問以天産章註及諸儒之說詳矣而俱不<lb/>
　　從何曰諸儒之說皆不及註然觀上文以玉作六<lb/>
　　瑞以禽作六摯以玉作六器凡言作者皆為造作<lb/>
　　之作此云以天產作陰徳以地產作陽德句灋一<lb/>
　　也乃頓以作為作起之作故註與諸儒所解於理<lb/>
　　非不可觀僅因二作字無著四以字折轉難通而<lb/>
<pb n="25b"/>
　　文與理上下俱窒則雖談元極奥終未敢為據也<lb/>
　　曰樂由天作禮以地制今反以禮自天產樂自地<lb/>
　　產何也曰上二句是因天性之自然而定其分非<lb/>
　　即禮也以地氣之自然而成其聲非即樂也下二<lb/>
　　句方是以禮樂防其失則又是現成之禮樂非至<lb/>
　　此方制也此與大司徒防偽教中防情教和一理<lb/>
　　然司徒主以禮樂教故自禮樂說起此主以禮樂<lb/>
　　合天地之化故自天地說來文義至眀詳之<lb/>
<pb n="26a"/>
○小宗伯之職掌建國之神位右社稷左宗廟<lb/>
　註曰庫門内雉門外之左右故書位作立鄭司農云<lb/>
　立讀為位古者立位同字古文春秋經公即位為公<lb/>
　即立　疏曰建國之神位者從内向外故據國中神<lb/>
　位而言對下經在四郊等為外神也<lb/>
○兆五帝於四郊四望四類亦如之<lb/>
　坡謂兆為壇之營域五帝蒼精之帝大昊食焉赤精<lb/>
　之帝炎帝食焉黄精之帝黄帝食焉白精之帝少昊<lb/>
<pb n="26b"/>
　食焉黑精之帝顓頊食焉黄帝亦於南郊四望者天<lb/>
　神則兆日於東郊兆月與風師於西郊兆司中司命<lb/>
　於南郊兆雨師於北郊地示則五嶽四鎮四竇也四<lb/>
　類類上帝也類上帝者師祭也四方皆有類故云四<lb/>
　類也類上帝在四望後者非常祀也<lb/>
○兆山川丘陵墳衍各因其方<lb/>
　註曰順其所在　疏曰案大司徒職地有十等此不<lb/>
　言林澤原隰亦順所在可知故畧不言　坡謂宗伯<lb/>
<pb n="27a"/>
　掌邦禮治神人自經首至此皆治神之禮也<lb/>
掌五禮之禁令與其用等<lb/>
　五禮吉凶賓軍嘉也禁者不當為而為與得為而不<lb/>
　為者皆有禁也令者令其當為與得為也用等牲器<lb/>
　尊卑之差也<lb/>
○辨廟祧之昭穆<lb/>
　註曰祧遷主所藏之廟自始祖之後父曰昭子曰穆<lb/>
　　坡謂辨廟祧之昭穆者正欲以序生者之昭穆也<lb/>
<pb n="27b"/>
　若辨立廟之昭穆則上文建國神位左宗廟中已包<lb/>
　之矣<lb/>
○辨吉凶之五服車旗宮室之禁<lb/>
　邱氏曰九章七章五章三章一章此吉服也斬衰齊<lb/>
　衰錫衰緦衰疑衰此凶服也　坡謂禁令用等禮之<lb/>
　節也衣服宮車禮之器也掌其節辨其器皆所以眀<lb/>
　分貴賤也<lb/>
○掌三族之别以辨親疏其正室皆謂之門子掌其政<lb/>
<pb n="28a"/>
令<lb/>
　註曰三族謂父子孫人屬之正名喪服小記曰親親<lb/>
　以三為五以五為九正室適子也將代父當門者也<lb/>
　疏曰辨親疏者據已上至髙祖下至元孫傍至緦麻<lb/>
　重服者則親輕服者則疏也正室皆謂之門子者還<lb/>
　據九族之内但是適子正體主皆是正室亦謂之門<lb/>
　子　徐氏曰掌其政令者治其昭穆眀其適庶使不<lb/>
　得以卑代尊以孽代宗也夫王道莫先於親親親親<lb/>
<pb n="28b"/>
　之道莫要於辨昭穆分族屬眀宗灋故昭穆辨而世<lb/>
　次眀尊卑序矣三族别而親疏分矣門子立而宗灋<lb/>
　正矣　坡謂既辨昭穆而昭穆遞衍又各有親疏之<lb/>
　殺既辨親疏而親疏之中在彼又各有宗支之分掌<lb/>
　而辨之則族灋明自掌五禮至此皆治人之禮也人<lb/>
　道之大惟貴賤親疏各得其分則理故反覆言之<lb/>
毛六牲辨其名物而頒之于五官使共奉之<lb/>
　註曰毛擇毛也鄭司農云司徒主牛宗伯主雞司馬<lb/>
<pb n="29a"/>
　主馬及羊司冦主犬司空主豕　疏曰祭日之旦在<lb/>
　廟門之前頒與五官使共奉之助王牽入廟<lb/>
○辨六齍之名物與其用使六宮之人共奉之<lb/>
　註曰齍讀為粢六粢謂六穀黍稷稻粱麥苽　坡謂<lb/>
　用者祭有大小則用有多寡<lb/>
○辨六彝之名物以待果将<lb/>
　註曰六彝雞彝鳥彝斝彝黄彝虎彝蜼彝果讀為祼<lb/>
○辨六尊之名物以待祭祀賓客<lb/>
<pb n="29b"/>
　註曰待者有事則給之鄭司農云六尊獻尊象尊壺<lb/>
　尊著尊大尊山尊　疏曰案司尊彝惟為祭祀陳六<lb/>
　彝六尊不見為賓客陳六尊此兼言賓客則在廟饗<lb/>
　賓客時陳六尊亦依祭禮四時所用若在野外饗不<lb/>
　用祭祀之尊故左傳云犧象不出門也若然案鬱人<lb/>
　云掌祼器凡祭祀賓客之祼事則上六彝亦為祭祀<lb/>
　賓客而辨之而不言祭祀賓客者舉下以眀上故略<lb/>
　而不言　坡謂毛六牲至此承首節建神示人鬼之<lb/>
<pb n="30a"/>
　位此則備其祀享之物也　果讀祼斝音假蜼音誄<lb/>
　獻素何反犧同著直略反<lb/>
掌衣服車旗宮室之賞賜<lb/>
　註曰王以賞賜有功者書曰車服以庸<lb/>
掌四時祭祀之序事與其禮<lb/>
　坡謂此承次節衣服宮車既掌其禁此因其有功而<lb/>
　予以所當得也昭穆親疎既掌其辨此因祭祀而次<lb/>
　序之即中庸所謂宗廟之禮序昭穆序齒之等也舊<lb/>
<pb n="30b"/>
　說序事為眡滌省牲等事此事眀在下文恐非矣<lb/>
　予音與<lb/>
若國大貞則奉玉帛以詔號<lb/>
　問事之正曰貞大貞謂卜立君卜大封也玉帛所以<lb/>
　禮神者詔詔大祝也號神號幣號<lb/>
大祭祀省牲眡滌濯祭之日逆齍省鑊告時于王告備<lb/>
于王<lb/>
　註曰逆齍受饎人之盛以入省鑊視亨腥熟時薦陳<lb/>
<pb n="31a"/>
　之早晚備謂饌具　饎音熾亨普庚反<lb/>
凡祭祀賓客以時將瓚祼<lb/>
　註曰将送也猶奉也祭祀以時奉而授王賓客以時<lb/>
　奉而授宗伯天子圭瓚諸侯璋瓚　疏曰案小宰職<lb/>
　云凡祭祀贊祼将之事此小宗伯又奉而授王者此<lb/>
　據授王彼小宰據授尸謂瓚既在王手小宰乃贊王<lb/>
　授尸故二官俱言也<lb/>
詔相祭祀之小禮凡大禮佐大宗伯<lb/>
<pb n="31b"/>
　註曰小禮羣臣之禮　疏曰此經所云既未至職末<lb/>
　輒言此者此以下皆小宗伯専行事不佐大宗伯故<lb/>
　於中言之以結上也　相息亮反<lb/>
賜卿大夫士爵則儐<lb/>
　註曰賜猶命也儐之如命諸侯之儀春秋文元年天<lb/>
　王使毛伯來錫公命傳曰錫者何賜也命者何加我<lb/>
　服也<lb/>
小祭祀掌事如大宗伯之禮<lb/>
<pb n="32a"/>
　王光逺曰大宗伯祀大神示帥執事而卜曰以至詔<lb/>
　大號小祭祀小宗伯之所掌故其事亦如之<lb/>
大賓客受其將幣之齎<lb/>
　註曰謂所齎來貢獻之財物　疏曰此謂諸侯來朝<lb/>
　覲禮畢每國於廟貢國所有行三享之禮以玉幣致<lb/>
　享既訖其庭實之物則小宗伯受之以東故云受其<lb/>
　將幣之齎也　齎音賫<lb/>
若大師則帥有司而立軍社奉主車<lb/>
<pb n="32b"/>
　註曰有司大祝也王出軍必先有事於社及遷廟而<lb/>
　以其主行社主曰軍社遷主曰祖春秋傳曰軍行祓<lb/>
　社釁鼓祝奉以從曾子問曰天子巡守以遷廟主行<lb/>
　載于齊車言必有尊也書曰用命賞于祖不用命戮<lb/>
　于社社之主盖用石為之奉謂将行<lb/>
若軍将有事則與祭有司将事于四望<lb/>
　註曰軍将有事将與敵合戰也祭有司謂大祝之屬<lb/>
　盖司馬之官實典焉　黄文叔曰與如字祭禱自有<lb/>
<pb n="33a"/>
　主者小宗伯與之偕　祓孚物反齊側皆反<lb/>
若大甸則帥有司而饁獸于郊遂頒禽<lb/>
　註曰甸讀曰田有司大司馬之屬饁饋也以禽饋四<lb/>
　方之神於郊郊有羣神之兆頒禽謂以予羣臣詩傳<lb/>
　曰禽雖多擇取三十焉其餘以予大夫士以習射於<lb/>
　澤宮而分之　甸音田饁于輒反予音與<lb/>
大烖及執事禱祠于上下神示<lb/>
　註曰執事大祝及男巫女巫也求福曰禱得求曰祠<lb/>
<pb n="33b"/>
　讄曰禱爾于上下神示　疏曰大烖者謂國邅水火<lb/>
　及年穀不熟　讄音誄<lb/>
王崩大肆以秬鬯渳<lb/>
　註曰鄭司農云大肆大浴也杜子春讀渳為泯以秬<lb/>
　鬯浴尸𤣥謂大肆始陳尸伸之　疏曰大祝以肆鬯<lb/>
　渳小祝贊渳此又言之者察其不如儀也<lb/>
○及執事涖大歛小歛率異族而佐<lb/>
　註曰執事大祝之屬涖臨也親歛者蓋事官之屬為<lb/>
<pb n="34a"/>
　之喪大記曰小歛衣十九稱君大夫士一也大歛君<lb/>
　百稱大夫五十稱士三十稱異族佐歛疎者可以相<lb/>
　助<lb/>
○縣衰冠之式于路門之外<lb/>
　註曰制色宜齊同<lb/>
○及執事眡葬獻器遂哭之<lb/>
　註曰執事盖梓匠之屬至将葬獻明器之材又獻素<lb/>
　獻成皆於殯門外王不親哭有官代之　疏曰小宗<lb/>
<pb n="34b"/>
　伯哭此眀器哀其生死異也<lb/>
○卜葬兆甫竁亦如之<lb/>
　註曰兆墓塋域甫始也鄭大夫讀竁皆為穿杜子春<lb/>
　讀竁為毳皆謂葬穿壙也今南陽名穿地為竁聲如<lb/>
　腐脆之脺<lb/>
○既葬詔相喪祭之禮<lb/>
　註曰喪祭虞祔也檀弓曰葬日虞弗忍一日離也是<lb/>
　日也以虞易奠卒哭曰成事是日也以吉祭易喪祭<lb/>
<pb n="35a"/>
　眀日祔于祖父<lb/>
○成葬而祭墓為位<lb/>
　註曰成葬邱已封也天子之冡蓋不一日而畢位壇<lb/>
　位也先祖形體託於此地祀其神以安之冡人職曰<lb/>
　大喪既有日請度甫竁遂為之尸　渳亡婢反縣音<lb/>
　懸稱去聲竁毳並昌瑞切脆脺並七嵗反<lb/>
凡王之㑹同軍旅甸役之禱祠肄儀為位<lb/>
　註曰肄習也若今時肄司徒府也小宗伯主其位<lb/>
<pb n="35b"/>
　坡謂禱祠即上文將事四望饁獸于郊之等也肄儀<lb/>
　為位此方言之者文相足也<lb/>
○國有旤烖則亦如之<lb/>
　註曰謂有所禱祈　坡謂疏云禍烖謂國遭水火凶<lb/>
　荒即上文之大烖也上言禱祠此言肄儀為位亦文<lb/>
　相足<lb/>
凡天地之大烖類社稷宗廟則為位<lb/>
　註曰禱祈禮輕類者依其正禮而為之　疏曰天烖<lb/>
<pb n="36a"/>
　謂日月食星辰奔殞地烖謂震裂<lb/>
凡國之大禮佐大宗伯凡小禮掌事如大宗伯之儀<lb/>
　疏曰凡言大禮者王親為之小禮者羣臣攝為之<lb/>
　易彥祥曰上經言大禮小禮則祭祀之禮而已此終<lb/>
　篇則總結之以五禮之大小者也<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷十二<lb/>
</p>
<p>
</p>
  </div>
</body>
</text>
</TEI>
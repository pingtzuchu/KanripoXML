<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷五</head> <lb/>
    <p>
<pb n="1a"/>
欽定四庫全書<lb/>
　周禮述註卷五<lb/>
　　　　　　　　　　　　安溪李光坡撰<lb/>
○九嬪掌婦學之灋以敎九御婦徳婦言婦容婦功各<lb/>
帥其屬而以時御敘于王所<lb/>
　註曰婦徳謂貞順婦言謂辭令婦容謂婉娩婦功謂<lb/>
　絲枲自九嬪以下九九而御于王所九嬪者既習于<lb/>
　四事又備于從人之道是以敎女御也敎各帥其屬<lb/>
<pb n="1b"/>
　者使亦九九相與從于王所息之燕寢御猶進也勸<lb/>
　也進勸王息亦相次敘凡羣妃御見之灋月與后妃<lb/>
　其象也卑者宜先尊者宜後女御八十一人當九夕<lb/>
　世婦二十七人當三夕九嬪九人當一夕三夫人當<lb/>
　一夕后當一夕亦十五日而徧云自望後反之孔子<lb/>
　云日者天之明月者地之理陰契制故月上屬為天<lb/>
　使婦從夫放月紀　娩音晚見賢遍反上時掌反放<lb/>
　方往反<lb/>
<pb n="2a"/>
凡祭祀贊玉齍贊后薦徹豆籩<lb/>
　註曰玉齍玉敦受黍稷器后進之而不徹　疏曰助<lb/>
　后薦玉齍也豆籩之薦與徹皆助后　敦音對<lb/>
若有賓客則從后<lb/>
　註曰當贊后事　疏曰后之有事于賓客者唯諸侯<lb/>
　來朝王親饗燕之后當從王<lb/>
大喪帥敘哭者亦如之<lb/>
　註曰亦從后帥猶道也后哭之衆次敘者乃哭<lb/>
<pb n="2b"/>
○世婦掌祭祀賓客喪紀之事帥女宫而濯摡為齍盛<lb/>
　註曰摡拭也為猶差擇　疏曰案少牢饔人摡鼎俎<lb/>
　廩人摡甑甗司宫摡豆籩彼以大夫家無婦官及無<lb/>
　刑女故并使男子官此天子禮<lb/>
○及祭之日涖陳女宫之具凡内羞之物<lb/>
　註曰涖者臨也内羞謂房中之羞　疏曰案春官世<lb/>
　婦宫卿云掌女宫之宿戒及祭祀比其具此官直臨<lb/>
　之而已　摡古愛反註同拭音式<lb/>
<pb n="3a"/>
掌弔臨于卿大夫之喪<lb/>
　註曰王使往弔　疏曰案司服公卿大夫皆王親弔<lb/>
　之此文使世婦往弔者此盖使世婦致禮物但弔是<lb/>
　大名雖致禮亦名為弔此所弔不言三公與孤者文<lb/>
　不具也<lb/>
○女御掌御敘于王之燕寢<lb/>
　註曰言掌御敘防上之専妬者于王之燕寢則王不<lb/>
　就后宫息也<lb/>
<pb n="3b"/>
以歲時獻功事<lb/>
　註曰絲枲成功之事<lb/>
凡祭祀贊世婦<lb/>
　註曰助其帥涖女宫<lb/>
大喪掌沐浴<lb/>
　註曰王及后之喪　疏曰王及后喪沐用潘浴用湯<lb/>
　始死為之于南牖下但男子不死于婦人之手今王<lb/>
　喪亦使女御浴者案士喪禮浴時男子抗衾則不使<lb/>
<pb n="4a"/>
　婦人今王喪沐或使婦人而浴未必婦人或亦供給<lb/>
　湯物而已亦得謂之掌也　潘鋪官切音拌<lb/>
后之喪持翣<lb/>
　翣棺飾也漢禮翣方扇以木為匡廣二尺兩角高二<lb/>
　尺四寸柄長五尺以布覆之天子八翣后同女御持<lb/>
　而從柩車左右各四人　翣所甲反後同<lb/>
從世婦而弔于卿大夫之喪<lb/>
　註曰從之數盖如使者之介云　疏曰王之妃妾夫<lb/>
<pb n="4b"/>
　人象公嬪象孤卿世婦象大夫女御象元士但介數<lb/>
　依命數為差王之大夫四命世婦之從亦四人<lb/>
○女祝掌王后之内祭祀凡内禱祠之事<lb/>
　註曰内祭祀六宫之中竈門戸禱疾病求瘳也祠報<lb/>
　福　疏曰月令春祀戸夏祀竈秋祀門后祀之時亦<lb/>
　當依此也婦人無外事無行與中霤之等<lb/>
掌以時招梗禬禳之事以除疾殃<lb/>
　疏曰以時者謂隨其事時不必要在四時也招謂招<lb/>
<pb n="5a"/>
　取善祥梗禦捍惡之未至也除災害曰禬禬猶刮也<lb/>
　刮去見在之災禳攘也推卻見在之變異　陳君舉<lb/>
　曰胡五峯謂宫闈不當有此是盖未察先王之意古<lb/>
　人通天人徹幽明動則有祭故食則祭先食桑則祭<lb/>
　先蠶農則祭先嗇與夫門行户竈表貉先牧馬祖等<lb/>
　類不一不唯不忘初之意盖神所在有之故所在祭<lb/>
　之皆先王謹微之意所以自盡焉外朝有司巫男巫<lb/>
　女巫内朝有女祝所掌者大氐類後世淫祀祈望非<lb/>
<pb n="5b"/>
　福然先王不以為不可必設官以掌之者交三才之<lb/>
　道也若曰人事既盡此等事一切勿講則非聖人之<lb/>
　意　梗古猛反禬古外反禳如羊反貉與禡同音罵<lb/>
　朝直遙反氐古抵字<lb/>
○女史掌王后之禮職<lb/>
　王光逺曰王后之禮各有所職若祭祀則有薦徹賓<lb/>
　禮則有獻酬其職女史掌之<lb/>
掌内治之貳以詔后治内政<lb/>
<pb n="6a"/>
　註曰内治之灋本在内宰書而貳之<lb/>
逆内宫<lb/>
　逆内宫者謂六宫所有功事及費用財物粟米皆鉤<lb/>
　攷之<lb/>
書内令<lb/>
　内令后令也書而宣布于六宫<lb/>
凡后之事以禮從<lb/>
　疏曰太史以書協禮事執書以詔王此女史亦執禮<lb/>
<pb n="6b"/>
　書以從后<lb/>
○典婦功掌婦式之灋以授嬪婦及内人女功之事齎<lb/>
　註曰婦式婦人事之模範嬪婦九嬪世婦事齎謂以<lb/>
　女功之事來取絲枲鄭司農云内人謂女御　坡謂<lb/>
　内宰以作二事唯據女御不見九嬪世婦有絲枲之<lb/>
　事此言嬪婦者盖王后所蠶北郊以為祭服故使嬪<lb/>
　婦率先有事焉　齎音咨<lb/>
凡授嬪婦功及秋獻功辨其苦良比其小大而賈之物<lb/>
<pb n="7a"/>
書而楬之<lb/>
　獨舉嬪婦不言内人省文也鄭司農苦讀為盬枲曰<lb/>
　苦絲曰良而苦良之中人功又有良善觕盬皆當辨<lb/>
　之也比方也小大長短廣狹也賈估其直也楬解見<lb/>
　職幣上文既言授嬪婦以女功此承之言凡授功者<lb/>
　至秋獻功時則分别其縑帛布紵與其觕細皆比方<lb/>
　其大小書其賈數而著其物也<lb/>
以共王及后之用頒之于内府<lb/>
<pb n="7b"/>
　賈音嫁楬其列反盬音古縑音兼<lb/>
　　問授註以當作受如何曰註以嬪婦為國中嬪婦<lb/>
　　似與上文牴牾又以國中嬪婦所作成即送之不<lb/>
　　須獻功時更于上下文理疑不相蒙且上未嘗言<lb/>
　　授國中嬪婦以女功安得突然受其功乎故坡謂<lb/>
　　凡授嬪婦功此句盖重上文之意以起下文及秋<lb/>
　　獻功耳曰苦良司農後鄭異説子兼之何也曰絲<lb/>
　　曰良枲曰苦司農為是然以此官不藏布帛而使<lb/>
<pb n="8a"/>
　　典絲主良典枲主苦則于下文頒内府以共王后<lb/>
　　者解將不行後鄭之意則于下文得矣然以此官<lb/>
　　主良則經明兼苦良至改典絲之良為苦又恐牽<lb/>
　　合實多坡謂禮言躬桑詩言刈葛宫中所成自有<lb/>
　　此苦良二事至典絲之良典枲之苦又自以貢入<lb/>
　　之物為之各不相涉也宫中所成藏内府以共王<lb/>
　　后貢入所成藏二官以待政令云　牴音底牾音<lb/>
　　吾重直龍反刈音藝<lb/>
<pb n="8b"/>
○典絲掌絲入而辨其物以其賈楬之<lb/>
　註曰絲入謂九職之嬪婦所貢絲　疏曰后宫所蠶<lb/>
　之絲自后宫用之以為祭服不入典絲其歲之常貢<lb/>
　之絲若禹貢兗州貢漆絲之等攷餘官更無絲入之<lb/>
　文亦當入此典絲也物謂絲有善惡麤細不同　賈<lb/>
　音嫁<lb/>
掌其藏與其出以待興功之時<lb/>
　註曰絲之貢少藏之出之可同官也時者若温煖宜<lb/>
<pb n="9a"/>
　縑帛清涼宜文繡<lb/>
頒絲于外内工皆以物授之<lb/>
　註曰外工外嬪婦也内工女御　疏曰以物授之者<lb/>
　若縑帛則授以素絲文繡則授以綵絲<lb/>
凡上之賜予亦如之<lb/>
　註曰王以絲物賜人<lb/>
及獻功則受良功而藏之辨其物而書其數以待有司<lb/>
之政令上之賜予<lb/>
<pb n="9b"/>
　政令謂禮物之幣帛及司服弁師灋物所宜用皆是<lb/>
　也鄭司農云良功絲功縑帛<lb/>
凡祭祀共黼畫組就之物<lb/>
　黼畫衣服及依巾幂也組就以組為就冕旈也白與<lb/>
　黑謂之黼采色一成曰就<lb/>
喪紀共其絲纊組文之物<lb/>
　絲以給線縷纊以充衣縟組者士喪禮曰握手𤣥纁<lb/>
　裏著組繫内則曰屨著綦綦屨繫是用組之事也青<lb/>
<pb n="10a"/>
　與赤謂之文　著直畧反<lb/>
凡飾邦器者受文織絲組焉<lb/>
　註曰謂茵席屏風之屬<lb/>
○歲終則各以其物㑹之<lb/>
　註曰種别為計鄭司農云各以其所飾之物計會傅<lb/>
　著之　織音志茵音因會古外反<lb/>
○典枲掌布緦縷紵之麻草之物以待時頒功而授齎<lb/>
　緦十五升布抽其半者白而細疏曰紵縷綫也麻枲<lb/>
<pb n="10b"/>
　苴也草葛䔛之屬授齎謂授給麻草使為布緦縷紵<lb/>
　　綫先見反䔛音萌<lb/>
及獻功受苦功以其賈楬而藏之以待時頒<lb/>
　註曰鄭司農云苦功謂麻功布紵　疏曰以待時頒<lb/>
　者即下文頒衣服及賜予是也<lb/>
○頒衣服授之賜予亦如之<lb/>
　註曰授之授受頒者帛言待有司之政令布言頒衣<lb/>
　服互文　苦音古<lb/>
<pb n="11a"/>
歲終則各以其物㑹之<lb/>
○内司服掌王后之六服褘衣揄狄闕狄鞠衣展衣緣<lb/>
衣素沙<lb/>
　註曰鄭司農云褘衣畫衣也祭綂曰夫人副褘揄狄<lb/>
　闕狄畫羽飾展衣白衣也喪大記曰復夫人以屈狄<lb/>
　世婦以襢衣屈音與闕相似襢與展相似鞠衣黄衣<lb/>
　也𤣥謂狄當為翟翟雉名伊雒而南素質五色皆備<lb/>
　成章曰翬江淮而南青質五色皆備成章曰搖王后<lb/>
<pb n="11b"/>
　之服刻繒為之形而采畫之綴於衣以為文章褘衣<lb/>
　畫翬者揄翟畫搖者闕翟刻而不畫此三者皆祭服從<lb/>
　王祭先王則服褘衣祭先公則服揄翟祭羣小祀則<lb/>
　服闕翟今世有圭衣者盖三翟之遺俗鞠衣黄桑服<lb/>
　也色如鞠塵象桑葉始生月令三月薦鞠衣于先帝<lb/>
　告桑事展衣以禮見王及賓客之服字當為襢襢之<lb/>
　言亶亶誠也詩國風曰玼兮玼兮其之翟也下云胡<lb/>
　然而天也胡然而帝也言其徳當神明又曰瑳兮瑳<lb/>
<pb n="12a"/>
　兮其之展也下云展如之人兮邦之媛也言其行配<lb/>
　君子二者之義與禮合矣雜記曰夫人服税衣揄狄<lb/>
　又喪大記曰士妻以褖衣言褖者甚衆字或作税此<lb/>
　緣衣者實作褖衣也褖衣御于王之服亦以燕居男<lb/>
　子之褖衣黑則是亦黑也六服備于此矣褘揄狄展<lb/>
　聲相近緣字之誤也以下推次其色則闕狄赤揄狄<lb/>
　青褘衣𤣥婦人尚専一徳無所兼連衣裳不異其色<lb/>
　素沙者今之白縳也六服皆袍制以白縳為裏使之<lb/>
<pb n="12b"/>
　張顯今世有沙縠者名出于此　疏曰王之吉服有<lb/>
　九韋弁以下常服有三與后鞠衣以下三服同但王<lb/>
　之祭服有六后祭服唯三翟者天地山川社稷之等<lb/>
　后夫人不與故三服而已　褘音暉揄音遙展同襢<lb/>
　俱張彦反緣同褖俱吐亂反翬音暉見王之見賢遍<lb/>
　反亶丹但反玼音此瑳倉我反行下孟反税吐亂反<lb/>
　縳音絹縠音斛與音預<lb/>
辨外内命婦之服鞠衣展衣緣衣素沙<lb/>
<pb n="13a"/>
　註曰内命婦之服鞠衣九嬪也展衣世婦也緣衣女<lb/>
　御也外命婦者其夫孤也則服鞠衣其夫卿大夫也<lb/>
　則服展衣其夫士也則服緣衣三夫人及公之妻其<lb/>
　闕狄以下乎侯伯之夫人搖狄子男之夫人亦闕狄<lb/>
　唯二王後褘衣<lb/>
凡祭祀賓客共后之衣服及九嬪世婦凡命婦共其衣<lb/>
服共喪衰亦如之<lb/>
　註曰凡者凡女御與外命婦也言及言凡殊貴賤也<lb/>
<pb n="13b"/>
　春秋之義王人雖微者猶序乎諸侯之上所以尊尊<lb/>
　也臣之命者再命以上受服則下士之妻不共也外<lb/>
　命婦唯王祭祀賓客以禮佐后得服此上服自于其<lb/>
　家則降焉　疏曰喪衰亦如之者外命婦喪衰為王<lb/>
　服齊衰于后無服若九嬪以下及女御于王服斬衰<lb/>
　于后服齊衰也<lb/>
后之喪共其衣服凡内具之物<lb/>
　註曰内具紛帨線纊鞶袠之屬　疏曰后喪所共衣<lb/>
<pb n="14a"/>
　服者謂襲時十二稱小斂十九稱大斂百二十稱<lb/>
　帨如鋭反鞶音盤袠陳乙反稱去聲<lb/>
○縫人掌王宫之縫線之事以役女御以縫王及后之<lb/>
衣服<lb/>
　註曰女御裁縫王及后之衣服則為役助之宫中餘<lb/>
　裁縫事則専為之鄭司農云線縷也<lb/>
喪縫棺飾焉<lb/>
　註曰孝子既啓見棺猶見親之身既載飾而以行遂<lb/>
<pb n="14b"/>
　以葬若存時居于帷幕而加文繡喪大記曰飾棺君<lb/>
　龍帷三池振容黼荒火三列黻三列素錦褚加帷荒<lb/>
　纁紐六齊五采五貝黼翣二黻翣二畫翣二皆戴圭<lb/>
　魚躍拂池君纁戴六纁披六此諸侯禮也禮器曰天<lb/>
　子八翣諸侯六翣大夫四翣漢禮器制度飾棺天子<lb/>
　龍火黼黻皆五列又有龍翣二其戴皆加璧<lb/>
○衣翣柳之材<lb/>
　註曰必先纒衣其材乃以張飾也柳之言聚諸飾之<lb/>
<pb n="15a"/>
　所聚　疏曰鄭喪大記註引漢禮翣方扇以木為匡<lb/>
　廣二尺兩角髙二尺四寸柄長五尺以布覆之柳即<lb/>
　帷荒是也　衣于既反註同<lb/>
掌凡内之縫事<lb/>
○染人掌染絲帛凡染春㬥練夏纁𤣥秋染夏冬獻功<lb/>
　註曰㬥練練其素而㬥之鄭司農云纁謂絳也𤣥謂<lb/>
　纁𤣥者謂始可以染此色者𤣥纁者天地之色以為<lb/>
　祭服石染當及盛夏熱潤始湛研之三月而後可用<lb/>
<pb n="15b"/>
　考工記鍾氏則染纁術也染𤣥則史傳闕矣染夏者<lb/>
　染五色謂之夏者其色以夏狄為飾禹貢曰羽<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>夏<lb/>
　狄是其總名其類有六曰翬曰搖曰<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>曰甾曰希曰<lb/>
　蹲其毛羽五色皆備成章染者擬以為深淺之度是<lb/>
　以放而取名焉<lb/>
掌凡染事<lb/>
　史直翁曰天下之染必因草木土石而成先王取其<lb/>
　色以配四時之宜以定上下之分皆所以為禮然先<lb/>
<pb n="16a"/>
　王取色以為禮後世因色以起妄故𫝊曰五色令人<lb/>
　目盲使知所謂色者出于草木土石不足為吾損益<lb/>
　則目不盲而視天下之色姑以為禮設耳　㬥步卜<lb/>
　反<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>畎同<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>音儔放方往反<lb/>
○追師掌王后之首服為副編次追衡筓為九嬪及外<lb/>
内命婦之首服以待祭祀賓客<lb/>
　註曰鄭司農云副者婦人之首服衡維持冠者𤣥謂<lb/>
　副之言覆所以覆首為之飾其遺象若今步繇矣服<lb/>
<pb n="16b"/>
　之以從王祭祀編編列髪為之其遺象若今假紒矣<lb/>
　服之以桑也次次第髪長短為之所謂髲髢服之以<lb/>
　見王王后之燕居亦纚筓總而已追猶治也詩云追<lb/>
　琢其璋王后之衡筓皆以玉為之唯祭服有衡垂于<lb/>
　副之兩旁當耳其下以紞縣瑱笄卷髪者外内命婦<lb/>
　衣鞠衣展衣者服編衣緣衣者服次外内命婦非王<lb/>
　祭祀賓客佐后之禮自於其家則亦降焉少牢饋食<lb/>
　禮曰主婦髲鬄衣移袂特牲饋食禮曰主婦纚筓宵<lb/>
<pb n="17a"/>
　衣是也昏禮女次純衣攝盛服耳主人爵弁以迎移<lb/>
　袂緣衣之袂凡諸侯夫人于其國衣服與王后同<lb/>
　追丁回反下同繇音遙紒音計髲皮寄反髢大計反<lb/>
　纚所綺反縣音懸瑱他見反卷眷免反鬄大計反純<lb/>
　側其反<lb/>
喪紀共筓絰亦如之<lb/>
○屨人掌王及后之服屨為赤舄黑舄赤繶黄繶青句<lb/>
素屨葛屨<lb/>
<pb n="17b"/>
　註曰屨自明矣必連言服者著服各有屨也複下曰<lb/>
　舄襌下曰屨舄屨有絇有繶有純者飾也凡屨舄各<lb/>
　象其裳之色士冠禮曰𤣥端黒屨青絇繶純素積白<lb/>
　屨緇絇繶純爵弁纁屨黑絇繶純是也王吉服有九<lb/>
　舄有三等赤舄為上冕服之舄詩云王錫韓侯𤣥衮<lb/>
　赤舄則諸侯與王同下有白舄黑舄王后吉服六唯<lb/>
　祭服有舄𤣥舄為上褘衣之舄也下有青舄赤舄鞠<lb/>
　衣以下皆屨耳句當為絇聲之誤也絇繶純者同色<lb/>
<pb n="18a"/>
　今云赤繶黄繶青絇雜互言之明舃屨衆多反覆以<lb/>
　見之凡舄之飾如繢之次赤繶者王黑舄之飾黄繶<lb/>
　者王后𤣥舄之飾青絇者王白舄之飾言繶必有絇<lb/>
　純言絇亦有繶純三者相將王及后之赤舄皆黑飾<lb/>
　后之青舄白飾凡屨之飾如繡次也黄屨白飾白屨<lb/>
　黑飾黑屨青飾絇謂之拘著舄屨之頭以為行戒繶<lb/>
　縫中紃純緣也天子諸侯吉事皆舄其餘唯服冕衣<lb/>
　翟著舄耳士爵弁纁屨黑絇繶純尊祭服之屨飾從<lb/>
<pb n="18b"/>
　繢也素屨者非純吉有凶去飾者言葛屨明有用皮<lb/>
　時　疏曰素屨者大祥時所服去飾也葛屨自赤舄<lb/>
　以下夏則用葛為之若冬則用皮為在素屨下者欲<lb/>
　見素屨亦用葛與皮也　繶於力反句音劬著服之<lb/>
　著丁庶反絇音劬純章允反下同縁悦面反著舄之<lb/>
　著知畧反<lb/>
辨外内命夫命婦之命屨功屨散屨<lb/>
　註曰命天之命屨纁屨命婦之命屨黄屨以下功屨<lb/>
<pb n="19a"/>
　次命屨于孤卿大夫則白屨黑屨九嬪内子亦然世<lb/>
　婦命婦以黑屨為功屨女御士妻命屨而已士及士<lb/>
　妻謂再命受服者散屨亦謂去飾鄭志趙商問司<lb/>
　服王后六服之制目不解請圖之答曰大裘袞衣鷩<lb/>
　衣毳衣絺衣𤣥衣此六服皆纁裳赤舄韋弁衣以韎<lb/>
　皮弁衣以布此二弁皆素裳白舄冠弁服黑衣裳而<lb/>
　黑舄冠弁𤣥端褘衣𤣥舄首服副從王見先王揄翟<lb/>
　青舄首服副從王見先公闕翟赤舄首服副從王見<lb/>
<pb n="19b"/>
　羣小祀鞠衣黄屨首服編以告桑之服襢衣白屨首<lb/>
　服編以禮見王之服縁衣黑屨首服次以御于王之<lb/>
　服后服六翟三等三舄𤣥青赤鞠衣以下三屨黄白<lb/>
　黒婦人質不殊裳屨舄皆同裳色也　韎音妺<lb/>
凡四時之祭祀以宜服之<lb/>
　註曰祭祀而有素屨散屨者惟大祥時　王光逺曰<lb/>
　夏葛冬皮此隨時之宜吉祭用赤舄命屨之等喪祭<lb/>
　有素屨散屨此隨事之宜<lb/>
<pb n="20a"/>
○夏采掌大喪以冕服復于大祖以乘車建綏復于四<lb/>
郊<lb/>
　註曰求之王平生常所有事之處乘車玉路于太廟<lb/>
　以冕服不出宫也四郊以綏出國門此行道也鄭司<lb/>
　農云復謂始死招魂復魄大祖始祖廟也故書綏為<lb/>
　<graphic n="KR2685" url="https://raw.githubusercontent.com/kanripo/KR-Gaiji/master/images/KR2685.png" mimeType="image/png"/>杜子春云當為綏<graphic n="KR2685" url="https://raw.githubusercontent.com/kanripo/KR-Gaiji/master/images/KR2685.png" mimeType="image/png"/>非是也𤣥謂明堂位曰凡四<lb/>
　代之服器魯兼用之有虞氏之旂夏后氏之綏則旌<lb/>
　旂有是綏者當作緌字之誤也緌以旄牛尾為之綴<lb/>
<pb n="20b"/>
　於橦上所謂注旄于干首者王祀四郊乘玉路建大<lb/>
　常今以之復去其旒異之于生亦因先王有徒緌者<lb/>
　士冠禮及玉藻冠緌之字故書亦多作綏者今禮家<lb/>
　定作㽔　疏曰復者各依命數天子則十二人各服<lb/>
　朝服　黄文叔曰夏采掌復無他事也特建一官者<lb/>
　生事盡而死事始也曾子曰而今而後吾知免夫宋<lb/>
　穆公曰䙷保首領以沒于地人主能保其身至此而<lb/>
　冢宰之責盡矣　復扶又反<graphic n="KR2685" url="https://raw.githubusercontent.com/kanripo/KR-Gaiji/master/images/KR2685.png" mimeType="image/png"/>音維橦直江反朝直<lb/>
<pb n="21a"/>
　遙反䙷得同<lb/>
　朱子曰冢宰一官兼領王之膳服嬪御此最是設官<lb/>
　之深意葢天下之事無重于此又曰冢宰一篇周公<lb/>
　輔道成王垂灋後世用意最深切處欲知三代人主<lb/>
　正心誠意之學于此可見其實　坡謂自冢宰至此<lb/>
　六十三職或掌其要焉或専而司焉或聨而治焉則<lb/>
　分職之事也夫冢宰貳王經理天下而諸官所掌不<lb/>
　越于居處服御財賦絲麻之事嗚呼此聖人之議道<lb/>
<pb n="21b"/>
　自已者也夫飲食男女人之大欲存焉然等而下之<lb/>
　至于庶人推而進之至于公卿或有所制故不敢縱<lb/>
　或有所求而未必逞若王者尊為天子富有四海何<lb/>
　求而不應哉何憚而不為哉以是大欲而勢足以恢<lb/>
　其邪心無制節謹度于以治天下國家焉吾不知其<lb/>
　可也周公立冢宰以綂百官以均四海而知百官之<lb/>
　得其綂四海之得其均其要在王身而不外也先以<lb/>
　宫室安其身焉次以飲食理其體焉繼以賦式節其<lb/>
<pb n="22a"/>
　用焉終以内宫佐其徳焉析其事則至纎至悉若無<lb/>
　闗于政治之要合其大則本末兼修内外交飭其至<lb/>
　醇至備者乎一之以大宰之權分之以小宰内宰之<lb/>
　任一起居一飲食一貨用一擇採進御多寡豐約用<lb/>
　舍去取大臣皆得與聞之而天子不得以自私女子<lb/>
　小人不得以竊惑而又司是官者或以徳進或以藝<lb/>
　揚無邪辟以蕩王心無壬人以道其惡則上知之君<lb/>
　就焉而益正中材之主守焉而寡過盖正心誠意之<lb/>
<pb n="22b"/>
　極功而天下之治本于此人主所宜深思而躬行哉<lb/>
　　辟芳益反上知之知音智<lb/>
　坡又謂有文字來首部為易而上經始于飲食下經<lb/>
　始于男女皆根本于天地而推其極于世變故禮運<lb/>
　究論天道人情得失死生要歸于飲食男女内則言<lb/>
　后王降徳兆民亦委折陳此二事之數皆與冢宰之<lb/>
　職不少異焉然則自羲皇以迄三古墳典微言聖聖<lb/>
　相授所以議道自已錫福于民舍是無大者矣深察<lb/>
<pb n="23a"/>
　乎此斯為格致深體乎此斯為誠正藏恕而行斯為<lb/>
　齊治均平君人修之則建極有柄持為臣知之則致<lb/>
　主有本末儒者辨此則講學有實義故齊宣病好貨<lb/>
　好色不能至王孟子教以好與民同于王何有古者<lb/>
　人上之所以自審聖賢之所以格非不能外此而他<lb/>
　有所指也程朱𤼵太極西銘之理尊大學為入徳之<lb/>
　門不過欲天子至于庶人明于天性知其不容已與<lb/>
　不可易而安處善樂循理耳朱子曰所以為敎皆本<lb/>
<pb n="23b"/>
　于人君躬行心得之餘不待求之民生日用彝倫之<lb/>
　之外不既明且至乎後儒詆冢宰輔王當啓以窮理<lb/>
　正心此經所職皆非其要似矣然坡攷數百年中學<lb/>
　者恃理横豎鮮有要領徒以搜章劀句為格致𡨕目<lb/>
　端坐為誠正彼又未必能然即或能之亦何所至所<lb/>
　以達而進説適以激人主之厭怒隱而授經適以誤<lb/>
　後生若存若亡而無精明的確親切至到之效噫𤼵<lb/>
　口必罵漢儒豈知所執又出其下之下乎　至王于<lb/>
<pb n="24a"/>
　王俱去聲詆音邸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷五<lb/>
</p>
<p>
</p>
  </div>
</body>
</text>
</TEI>
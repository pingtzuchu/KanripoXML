<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左氏釋巻下</head> <lb/>
    <p>
<pb n="1a"/>
欽定四庫全書<lb/>
　左氏釋巻下<lb/>
　　　　　　　　　　　眀　馮時可　撰<lb/>
　　𦵏鮮<lb/>
季孫受叔仲子之言而命杜洩曰𦵏鮮者自西門杜洩<lb/>
争之以為卿𦵏自朝魯禮也杜云不以壽終為鮮西門<lb/>
非魯朝正門也自朝從生存朝覲之正路也杜洩為穆<lb/>
子之宰不能止丙之誅不能止壬之逐不能救豹之死<lb/>
<pb n="1b"/>
不能討牛之罪而徒兩争於殯𦵏之禮欲以此謝責是<lb/>
何足以謝哉牛之謀叔孫也隂承季孫之謀也不然一<lb/>
豎耳何能以肆然無忌若是耶𦵏鮮之語其情見矣<lb/>
　　始化曰魄<lb/>
魂神也陽也氣也魄精也隂也形也人始生先有魄既<lb/>
成魄而後神附之形可以言魄而魄不可以言形也<lb/>
　　用物精多<lb/>
權勢之所聚精物之所聚也一國之政仰威福於執政<lb/>
<pb n="2a"/>
精神耳目旦暮屬之鬼神亦隨而相焉故乗權藉勢則<lb/>
意氣日盛精爽日著至於神眀所謂心開於中尉勇見<lb/>
於大敵其斯之謂哉孔疏以為有權勢則能備物是未<lb/>
盡也<lb/>
　　史趙言陳亡<lb/>
晉侯問於史趙曰陳其遂亡乎對曰未也陳顓頊之族<lb/>
也歳在鶉火是以卒滅陳將如之今在析木之津猶將<lb/>
復由言顓頊以水徳王其滅也歳在鶉火火盛而水滅<lb/>
<pb n="2b"/>
也陳出顓頊若亡國之歲復値鶉火則滅不興矣今在<lb/>
析木之津水木相滋猶當復耳析木之津於十二次為<lb/>
位在寅即漢津也箕在東方木位斗在北方水位分析<lb/>
水木以箕星為隔陸氏以為復經由鶉火之次乃亡非<lb/>
也<lb/>
　　弁髦<lb/>
弁髦弁加於髦也古童子垂髦凡加冠之禮先用緇布<lb/>
之冠歛括垂髦次加皮弁次加爵弁三加之後去緇布<lb/>
<pb n="3a"/>
之冠不復更用緇布之冠可去也弁髦不可敝也王自<lb/>
言己處於尊如弁髦然而若乃因以敝之乎責晉之昧<lb/>
大分也<lb/>
　　子卯疾日<lb/>
左氏辰在子卯謂之疾日漢書翼奉傳曰北方之情好<lb/>
也好行貪狼申子主之東方之情怒也怒行隂賊亥卯<lb/>
主之貪狼必待隂賊而後動隂賊必待貪狼而後用二<lb/>
隂並行是以王者忌子卯古之所謂疾日者言惡是日<lb/>
<pb n="3b"/>
也舉事尚剛子為隂水卯為隂木故疾之也謂紂以子<lb/>
喪桀以卯亡故國君以為忌非也<lb/>
　　星出婺女<lb/>
鄭裨竈言於子産曰七月戊子晉君將死今兹歲在顓<lb/>
頊之虚姜氏任氏實守其地居其維首而有妖星焉告<lb/>
邑姜也邑姜晉之妣也天以七紀戊子逢公以登星斯<lb/>
於是乎出按顓頊水徳位在北方即𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>也𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>有三<lb/>
宿女居維首星占婺女為既嫁之女織女為處女妖星<lb/>
<pb n="4a"/>
在婺女天以告邑姜也齊守𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>之地得歲有福故禍<lb/>
歸邑姜言其外孫將死也邑姜晉虞叔之妣故知禍應<lb/>
在晉耳二十八宿面七為天之紀無有他星客於其舎<lb/>
自殷諸侯居齊地者逄公死而妖星出婺女齊時未當<lb/>
歲星故自蒙其災也然邑姜亦成王之母而於周無災<lb/>
者其分尊非所敵也任姜共守其地而不及薛者其國<lb/>
㣲不足以應占也嗚呼春秋之世國非一晉也晉非一<lb/>
君也何獨客星之示異於斯乎誣妄不經必厯師之附<lb/>
<pb n="4b"/>
㑹也<lb/>
　　五大五細<lb/>
賈逵云五大為太子母弟貴寵公子公孫累世正卿也<lb/>
五細賤妨貴少陵長逺間親親間舊小加大也不在邊<lb/>
懼其逼也不在庭不當使居朝廷為政也杜以為金木<lb/>
水火土五官之長專盛過節則不可居邊細弱不勝任<lb/>
亦不可居朝此於申無宇親不在外覊不在内之言意<lb/>
似不相合不若賈說之近理也<lb/>
<pb n="5a"/>
　　子産不毁司墓之室<lb/>
鄭簡公卒將為𦵏除司墓之室有當道者毁之則朝而<lb/>
塴子太叔請毁之曰無若諸侯之賔何子産曰諸侯之<lb/>
賔能來㑹吾喪豈憚日中無損於賔而民不害何故不<lb/>
為遂弗毁日中而𦵏按司墓鄭之𦵏公墓大夫徒屬之<lb/>
家也其室當殯所由之道毁之則路徑而可速至故塴<lb/>
以朝期弗毁則路迂而緩至故塴以日中期塴是既下<lb/>
棺而掩之以土也毁民室以為除先君所不安也子産<lb/>
<pb n="5b"/>
全民之室而成君之徳君子哉子太叔不忍於游氏之<lb/>
廟也而忍於人之室抑何度量之相越也<lb/>
　　九扈<lb/>
正義曰春扈鳻鶞相五土之宜趣民耕種者夏扈竊𤣥<lb/>
趣民耘苗者秋扈竊藍趣民收斂者冬扈竊黄趣民葢<lb/>
藏者棘扈竊丹為巢驅鳥者行扈唶唶晝為民驅鳥者<lb/>
宵扈嘖嘖夜為農驅獸者桑扈竊脂為蠶驅雀者老扈<lb/>
鷃鷃趣民收麥令不得晏起者扈有九種令九農正依<lb/>
<pb n="6a"/>
此諸扈而動作也或以其多置官方為疑此以辭害志<lb/>
者也九扈非九人也設一人為九農正而責以數事令<lb/>
隨其宜以教民使民自為動作也左氏又曰扈民無淫<lb/>
者也止民使不淫放即持木鐸者之類也<lb/>
　　執氷而踞<lb/>
櫝九箭筩也氷其葢也可以取飲或曰公之帥徒也豈<lb/>
其伐人而釋甲踞坐葢以平子之請誤之耳平子之請<lb/>
欲以緩攻而待救也當時季氏之徒衆矣其植本也深<lb/>
<pb n="6b"/>
矣魯君欲為謀則宜藉齊晉之力待昭子之歸合孟懿<lb/>
子而攻之其何有於不克不知出此卒然以讒人僥倖<lb/>
及季氏之請又緼蓄不决始失於謀終失於斷宜其亡<lb/>
也或以踞為游葢見後章有執氷以游之語然所游者<lb/>
是游衍不急之謂釋甲踞坐非游衍而何不當以游釋<lb/>
踞也<lb/>
　　都君子<lb/>
楚師之在潛也左司馬沈尹戌帥都君子與王馬之屬<lb/>
<pb n="7a"/>
以濟師杜云都君子在都邑之士有復除者孔云此人<lb/>
或别有功勞或曲蒙恩澤平常免其徭役事急乃使之<lb/>
耳非也都君子葢楚選知方之士以屏衛王居不用以<lb/>
侵伐司馬急吳故借以濟師越有君子之卒六千人亦<lb/>
即此也<lb/>
　　一鼓鐡<lb/>
晉趙鞅荀寅帥師城汝濱遂賦晉國一鼓鐵以鑄刑鼎著<lb/>
范宣子所為刑書焉杜云令晉國各出功力共鼔石為<lb/>
<pb n="7b"/>
鐡計令一鼓而足因軍役而為之故言遂也服䖍云獻<lb/>
米者操量鼓鼓可操之以將命非大器也惟用一鼔則<lb/>
不足以成鼎家賦一鼓而鐡又太多且金鐡之物寧可<lb/>
以鼓量哉冶石為鐡用橐以扇火動橐謂之鼓似此辨<lb/>
解終為費辭按家語載此事王肅註云三十斤焉以此<lb/>
鑄刑書適給於用子産宣子之刑書皆變周制而為之<lb/>
故君子以為病<lb/>
　　三師以肄<lb/>
<pb n="8a"/>
伍大夫伐楚之䇿曰楚執政衆而乖莫適任患若為三<lb/>
師焉一師至彼必皆出彼出則歸彼歸則出楚必道敝<lb/>
亟肄以罷之多方以誤之既罷而後以三軍繼之必大<lb/>
克之闔閭從之楚于是始病數來數往謂之肄杜以勞<lb/>
為釋未盡也嘗觀隋髙熲取陳之䇿曰量彼收穫之際<lb/>
㣲徴士馬聲言掩襲彼必屯兵守禦足得廢時既聚兵<lb/>
我便解甲再三若此彼以為常後更集兵彼必不信猶<lb/>
豫之頃我乃濟師此即三師以肄之故智也<lb/>
<pb n="8b"/>
　　句卑<lb/>
司馬耻臣闔廬欲免其首以語句卑句卑猶不忍也至<lb/>
于三戰皆傷則終廢矣句卑乃布裳以效其意司馬自<lb/>
剄而因裹之也司馬既剄句卑卒藏其身而以其首免<lb/>
嗚呼司馬壯矣句卑不食言於死者亦傑士哉<lb/>
　　改步改玉<lb/>
季平子卒陽虎將以璵璠歛仲梁懐弗與曰改步改玉<lb/>
註疏云公侯佩山𤣥玉大夫佩水蒼玉是君臣玉不同<lb/>
<pb n="9a"/>
也昭公之出季孫行君事佩璵璠祭宗廟今定公立復<lb/>
臣位改君步則亦當去璵璠或謂季孫未必佩璵璠以<lb/>
祭也仲梁懐之言猶曰季孫人臣未改君步則不宜佩<lb/>
玉耳吁季氏忍於逐君也而獨不忍於佩玉乎陽貨雖<lb/>
倍狡則有餘焉有以季孫所不忍者而著為之歛乎抑<lb/>
季氏之盛舉魯國無敢與抗者仲其家臣乎何乃侃侃<lb/>
持議不畏强禦若此葢非但稱魯君之守臣抑亦季氏<lb/>
之良臣矣不然生無能改其徳而死又益其罪寧不中<lb/>
<pb n="9b"/>
陽貨之謀哉陽貨以璠璵歛平子非厚季氏也欲發其<lb/>
瑕釁以叢恨於季氏耳仲梁懐一言折其謀矣仲梁懐<lb/>
不逐桓子必不囚此有國家者不可一日無争臣也<lb/>
　　東郭書歛甲<lb/>
齊侯夷儀之役東郭書讓衆使後而先登既下與王猛<lb/>
共止息以待戰猛曰我先登欲攘書之功也書歛甲曰<lb/>
曩者之難今又難焉歛甲示卑遜之意言曩者之雞故<lb/>
後於子今又難焉復將後子矣推其功以與猛而猛遂<lb/>
<pb n="10a"/>
心服乃笑曰吾從子如驂馬之當服耳豈能先哉靳乃<lb/>
服馬當胷之皮也杜傳謂書歛甲起欲擊猛者非也<lb/>
　　晳幘<lb/>
晳幘而衣貍製言白幘在首其衣以貍為製也杜云幘<lb/>
齒上下相值也或曰軍中所見言其面貌冠服止矣何<lb/>
暇細及其口中齒乎此足以規杜之失矣杜又以帥為<lb/>
東郭書然白幘貍衣非帥服也<lb/>
　　衛侯貞卜<lb/>
<pb n="10b"/>
衛侯正卜夢之吉凶其繇曰如魚竀尾衡流而方羊裔<lb/>
焉大國滅之將亡闔門塞竇乃自後踰竀赤色魚勞則<lb/>
尾赤言衛侯出國反國其勞苦無異魚之赤尾矣自宜<lb/>
安静以固其位乃縱恣無憚若魚之不能潜伏以息其<lb/>
勞横流方羊游於水裔其必為緡綸所及矣故下文遂<lb/>
承以大國滅之將亡也杜註本眀以其文簡故解者不<lb/>
逹有異説耳<lb/>
　　彌甥<lb/>
<pb n="11a"/>
季康子使冉有弔宋景曹曰以肥之得備彌甥也杜曰<lb/>
彌逺也康子父之舅氏故稱彌甥或謂康子自稱不應<lb/>
云逺以自疏於宋孔疏云彌者増益之義故為逺也即<lb/>
稱逺亦非過也<lb/>
　　旌繁<lb/>
康子曰有不腆先人之産馬使求薦諸夫人之宰其可<lb/>
以稱旌繁乎旌繁繫馬飾也言不腆之馬不知能稱旌<lb/>
繁之飾否謙其不能當也杜以稱為舉非也<lb/>
<pb n="11b"/>
　　躗言<lb/>
晉伐齊取廩丘軍吏令繕將進萊章曰君卑政暴往歳<lb/>
克敵今又勝都天奉多矣又焉能進是躗言也役將班<lb/>
矣杜曰躗過也其言越於實情也服云偽不信言也字<lb/>
林云夢言意不慧也夢言不慧於義無當政不必引耳<lb/>
　　公㦸其手<lb/>
杜云屈肘非也伸其手如執㦸然指撝之狀也<lb/>
　　正考父鼎銘<lb/>
<pb n="12a"/>
左氏正考父鼎銘云一命而僂再命而傴三命而俯循<lb/>
牆而走亦莫予敢侮莊子正考父一命而傴再命而僂<lb/>
三命而俯循墻而走孰敢不軌二家之文稍異左氏之<lb/>
註曰俯共於傴傴共於僂莊子之註曰曲背曰傴曲腰<lb/>
曰僂身伏曰俯以愚考之僂為小傴似左氏之文為是<lb/>
也至亦莫余敢侮則不若莊義矣君子之恭以為則也<lb/>
豈欲人之莫侮哉莊子下文又有一命而呂鉅再命而<lb/>
於車上儛三命而名諸父孰恊唐許則非正考父之言<lb/>
<pb n="12b"/>
也正考父恭人也自鳴其謙而已苟如莊子下文則以<lb/>
謙自律而以侈加人惡得為恭哉<lb/>
　　宰上之木<lb/>
左氏傳秦繆公襲鄭師出蹇叔哭之公使謂之曰爾何<lb/>
知中壽爾墓之木拱矣公羊傳曰秦伯怒曰若爾之年<lb/>
者宰上之木拱矣宰冡也唐人誄詞常用宰樹葢本於<lb/>
此<lb/>
　　盗殺蔡侯申<lb/>
<pb n="13a"/>
左氏蔡昭侯將如吳諸大夫恐其又遷也承公孫翩逐<lb/>
射之入於家人而卒以兩矢門之衆莫敢進文之鍇後<lb/>
至曰如墻而進多而殺二人鍇執弓而先翩射之中肘<lb/>
鍇遂殺之杜以翩為蔡大夫也公羊傳弑君賤者窮諸<lb/>
人此其稱盗以弑賤乎賤者也賤乎賤者罪人也疑公<lb/>
孫翩葢大夫之有罪而被刑者耳申之被弑變起倉卒<lb/>
春秋書盗見其失道而不能衛身也鍇之殺翩也不書<lb/>
以為不足討也榖梁傳春秋有三盗㣲殺大夫謂之盗<lb/>
<pb n="13b"/>
盗殺陳夏區夫是也非所取而取之謂之盗陽貨取寳<lb/>
玉大弓是也辟中國之正道以襲利謂之盗齊豹殺衛<lb/>
侯之兄縶是也公孫翩其㣲者也蘇子由謂翩求名而<lb/>
不得是律之齊豹也齊豹殺公族而欲以得鉏彊之名<lb/>
也彼殺君者天下之惡其誰甘心於是名哉子由之説<lb/>
失左氏之義矣<lb/>
　　暴尫<lb/>
尫亦巫類葢選其瘠而怪者以像鬼神也舊註謂瘠病<lb/>
<pb n="14a"/>
之人其靣向上天哀其病恐雨入其鼻故為之旱其語<lb/>
亦甚俚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏釋卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏釋</head>
    <p>
<pb n="1a"/>
欽定四庫全書　　　　　經部五<lb/>
　左氏釋　　　　　　　　春秋類<lb/>
　　提要<lb/>
　　　　<hi>臣</hi>等謹案左氏釋二卷明馮時可撰時可字<lb/>
　　　　敏卿號元成華亭人隆慶辛丑進士官至湖<lb/>
　　　　廣布政司恭政事迹附見明史馮恩傳此書<lb/>
　　　　皆發明左傳訓詁中如解莊公二十五年秋<lb/>
　　　　大水鼓用牲於社於門謂王者事神治民有<lb/>
<pb n="1b"/>
　　　　神而無祈有省而無禳用鼓己末何况於攻<lb/>
　　　　董仲舒杜預之説皆誤考周禮大祝六祈一<lb/>
　　　　曰類二曰造三曰禬四曰祭五曰攻六曰説<lb/>
　　　　鄭康成註謂攻説則以辭責之如其鳴鼓然<lb/>
　　　　則攻固六祈之一矣時可所言殊為失考至<lb/>
　　　　如昭公二十九年賦晉國一鼓鐵以鑄刑鼎<lb/>
　　　　杜註孔疏皆謂冶石為鐵用橐扇火謂之鼓<lb/>
　　　　刑鼎一鼓便足時可則引王肅家語註云三<lb/>
<pb n="2a"/>
　　　　十斤為鈞四鈞為石四石為鼓盖用四百八<lb/>
　　　　十斤鐵以鑄刑書適給於用則勝註疏説多<lb/>
　　　　矣盖雖間有臆斷而精核者多固趙汸補註<lb/>
　　　　之亞也此書舊與左氏討左氏論合為一書<lb/>
　　　　總標曰元敏天池集意當時編入集内故鈔<lb/>
　　　　本尚襲舊題今惟録此編而所謂討與論則<lb/>
　　　　别存目故各分著其名焉乾隆四十六年十<lb/>
　　　　一月恭校上<lb/>
<pb n="2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
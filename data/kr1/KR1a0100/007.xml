<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷五</head> <lb/>
    <p>
<pb n="1a"/>
欽定四庫全書<lb/>
　周易集註卷五<lb/>
　　　　　　　　　　　　明　來知徳　撰<lb/>
䷒<hi>兑下坤上</hi>
　臨者進而臨逼于陽也二陽浸長以逼于隂故為臨<lb/>
　十二月之卦也天下之物宻近相臨者莫如地與水<lb/>
　故地上有水則為比澤上有水則為臨序卦有事而<lb/>
　後可大臨者大也蠱者事也韓康伯云可大之業由<lb/>
<pb n="1b"/>
　事而生二陽方長而盛大所以次蠱<lb/>
臨元亨利貞至于八月有凶<lb/>
　臨綜觀二卦同體文王綜為一卦故雜卦曰臨觀之<lb/>
　義或與或求言至建酉則二陽又在上隂又逼迫陽<lb/>
　矣至于八月非臨數至觀八箇月也言至建酉之月<lb/>
　為觀見隂之消不久也専以綜卦言<lb/>
彖曰臨剛浸而長説而順剛中而應大亨以正天之道<lb/>
　也至于八月有凶消不久也<lb/>
<pb n="2a"/>
　以卦體卦徳釋卦名卦辭浸者漸也言自復一陽生<lb/>
　至臨則陽漸長矣此釋卦名説而順者内説而外順<lb/>
　也説則陽之進也不逼順則隂之從也不逆剛中而<lb/>
　應者九二剛中應乎六五之柔中也言雖剛浸長逼<lb/>
　迫乎隂然非倚剛之强暴而逼迫也乃彼此和順相<lb/>
　應也此言臨有此善也剛浸長而悦順者大亨也剛<lb/>
　中而應柔中者以正也天之道者天道之自然也言<lb/>
　天道陽長隂消原是如此大亨以正也一誠通復豈<lb/>
<pb n="2b"/>
　不大亨以正故文王卦辭曰元亨利貞者此也然隂<lb/>
　之消豈長消哉至酉曰觀隂復長而凶矣<lb/>
𧰼曰澤上有地臨君子以教思无窮容保民无疆<lb/>
　教者勞來匡直之謂也思者教之至誠惻怛出于心<lb/>
　思也无窮者教之心思不至厭斁而窮盡也容者民<lb/>
　皆在統馭之中也保者民皆得其所也無疆者無疆<lb/>
　域之限也無窮與兑澤同其淵深無疆與坤土同其<lb/>
　博大二者皆臨民之事故君子觀臨民之𧰼以之<lb/>
<pb n="3a"/>
初九咸臨貞吉<lb/>
　咸皆也同也以大臨小者初九九二臨乎四隂也以<lb/>
　上臨下者上三爻臨乎其下也彼臨乎此此臨乎彼<lb/>
　皆同乎臨故曰咸臨卦惟二陽故此二爻皆稱咸臨<lb/>
　九剛而得正故占者貞吉<lb/>
𧰼曰咸臨貞吉志行正也<lb/>
　初正應四亦正故曰正中爻震足故初行五亦行<lb/>
九二咸臨吉无不利<lb/>
<pb n="3b"/>
　咸臨與初同而占不同者九二有剛中之徳而又有<lb/>
　上進之勢所以吉無不利<lb/>
𧰼曰咸臨吉无不利未順命也<lb/>
　未順命者未順五之命也五君位故曰命且兑綜巽<lb/>
　亦有命字之𧰼本卦彖辭悦而順孔子恐人疑此爻<lb/>
　之吉無不利者乃悦而順五之命也故于小𧰼曰二<lb/>
　之吉利者乃有剛中之徳陽勢上進所以吉利也未<lb/>
　順五之命也<lb/>
<pb n="4a"/>
六三甘臨无攸利既憂之无咎<lb/>
　甘臨者以甘悦人而无實徳也坤土其味甘兑為口<lb/>
　甘之𧰼也故節卦九五變臨亦曰甘節无攸利者不<lb/>
　誠不能動物也變乾乾三爻惕若憂之𧰼也○三居<lb/>
　下之上臨人者也隂柔悦體又不中正故有以甘悦<lb/>
　臨人之𧰼此占者所以无攸利也能憂而改之斯无<lb/>
　咎矣<lb/>
𧰼曰甘臨位不當也既憂之咎不長也<lb/>
<pb n="4b"/>
　位不當者隂柔不中正也咎不長者改過也<lb/>
六四至臨无咎<lb/>
　六四當坤兑之交地澤相比葢臨親切之至者所以<lb/>
　占者无咎<lb/>
𧰼曰至臨无咎位當也<lb/>
　以隂居隂故位當<lb/>
六五知臨大君之宜吉<hi>知音智</hi>
　變坎坎為通智之𧰼也知臨者明四目逹四聰不自<lb/>
<pb n="5a"/>
　用而任人也應乾陽故曰大君知臨之知原生于九<lb/>
　二故即曰大君知者覺也智即知也六五非九二不<lb/>
　能至此宜者得人君之統體也○六五柔中居尊下<lb/>
　任九二剛中之賢兼衆智以臨天下葢得大君之宜<lb/>
　者也吉可知矣占者有是徳亦如是占也<lb/>
𧰼曰大君之宜行中之謂也<lb/>
　與初行正同六五中九二亦中故曰行中行中即用<lb/>
　中中爻震足行之𧰼也<lb/>
<pb n="5b"/>
上六敦臨吉无咎<lb/>
　敦厚也爻本坤土又變艮土敦厚之𧰼初與二雖非<lb/>
　正應然志在二陽尊而應卑髙而從下葢敦厚之至<lb/>
　者○上六居臨之終坤土敦厚有敦臨之𧰼吉而无<lb/>
　咎之道也故其𧰼占如此<lb/>
𧰼曰敦臨之吉志在内也<lb/>
　志在内卦二陽曰志者非正應也<lb/>
䷓<hi>坤下巽上</hi>
<pb n="6a"/>
　觀者有𧰼以示人而為人所觀仰也風行地上遍觸<lb/>
　萬𩔖周觀之𧰼也二陽尊上為下四隂所觀仰觀之<lb/>
　義也序卦臨者大也物大然後可觀故受之以觀所<lb/>
　以次臨<lb/>
觀盥而不薦有孚顒若<hi>觀官喚反</hi>
　盥者將祭而潔手也薦者奉酒食以薦也有孚者信<lb/>
　也顒者大頭也仰也爾雅顒顒君之徳也大頭在上<lb/>
　之意仰觀君徳之意言祭祀者方潔手而未薦人皆<lb/>
<pb n="6b"/>
　信而仰之矣觀者必當如是也自上示下曰觀去聲<lb/>
　自下觀上曰觀平聲<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人以<lb/>
神道設教而天下服矣<hi>觀皆去聲惟下觀而化平聲</hi>
　以卦體卦徳釋卦名又釋卦辭而極言之順者心于<lb/>
　理無所乖巽者事于理無所拂中正即九五陽大隂<lb/>
　小故曰大觀在上中正則所觀之道也言人君欲為<lb/>
<pb n="7a"/>
　觀于天下者必所居者九五大觀之位所具者順巽<lb/>
　之徳而後以我所居之中觀天下之不中所居之正<lb/>
　觀天下之不正斯可以為觀矣所以名觀下觀而化<lb/>
　故人信而仰之所以有孚顒若者此也盥而不薦者<lb/>
　神感也有孚顒若者神應也此觀之所以神也故以<lb/>
　天道聖人之神道極言而贊之神者妙不可測莫知<lb/>
　其然之謂天之神道非有聲色而四時代謝無少差<lb/>
　忒聖人神道設教亦非有聲色而民自服從觀之神<lb/>
<pb n="7b"/>
　一而已矣<lb/>
𧰼曰風行地上觀先王以省方觀民設教<hi>上觀去聲下觀平聲</hi>
　省方者巡狩省視四方也觀民者觀民俗也即陳詩<lb/>
　以觀民納價以觀好惡也設教者因俗以設教也如<lb/>
　齊之末業教以農桑衛之淫風教以有别是也風行<lb/>
　地上周及庶物有歴覽周遍之𧰼故以省方體之坤<lb/>
　為方方之𧰼巽以申命設教之𧰼<lb/>
初六童觀小人无咎君子吝<hi>觀平聲</hi>
<pb n="8a"/>
　童者童稚也觀者觀乎五也中爻艮為少男童之𧰼<lb/>
　也初居陽亦童之象故二居隂取女之𧰼小人者下<lb/>
　民也本卦隂取下民陽取君子无咎者百姓日用而<lb/>
　不知所以无咎也君子吝一句乃足上句之意故小<lb/>
　𧰼不言君子○初六當大觀在上之時隂柔在下去<lb/>
　五最遠不能觀五中正之徳輝猶童子之識見不能<lb/>
　及逺故有童觀之𧰼然其占在小人則无咎若君子<lb/>
　豈无咎哉亦可羞吝矣見在小人則當无咎也<lb/>
<pb n="8b"/>
𧰼曰初六童觀小人道也<lb/>
　不能觀國之光小人之道自是如此<lb/>
六二闚觀利女貞<hi>觀平聲</hi>
　闚與窺同門内窺視也不出户庭僅窺一隙之狹者<lb/>
　也曰利女貞則丈夫非所利矣中爻艮門之𧰼也變<lb/>
　坎為隱伏坎錯離為目目在門内𨼆伏處窺視之𧰼<lb/>
　也二本與五相應但二之前即門所以窺觀○六二<lb/>
　隂柔當觀之時居内而觀外不出户庭而欲觀中正<lb/>
<pb n="9a"/>
　之道不可得矣故有窺觀之𧰼惟女子則得其正也<lb/>
　故其占如此<lb/>
象曰闚觀女貞亦可醜也<lb/>
　婦無公事所知者蠶織女無是非所議者酒食則窺<lb/>
　觀乃女子之正道也丈夫志在四方宇宙内事乃吾<lb/>
　分内事以丈夫而為女子之觀亦可醜矣<lb/>
六三觀我生進退<hi>觀平聲</hi>
　下爻皆觀乎五三隔四四已觀國之光三惟觀我生<lb/>
<pb n="9b"/>
　而已我生者我隂陽相生之正氣也即上九也為進<lb/>
　退為不果者巽也巽有進退之𧰼故曰觀我生進退<lb/>
　○六三當觀之時隔四不能觀國故有觀我生進退<lb/>
　之人之象不言占之凶咎者隂陽正應未為失道所<lb/>
　當觀者也<lb/>
𧰼曰觀我生進退未失道也<lb/>
　道者隂陽相應之正道也<lb/>
六四觀國之光利用賓于王<hi>觀平聲</hi>
<pb n="10a"/>
　光者九五陽明在上被四表光四方者也下坤土國<lb/>
　之象中爻艮輝光之象四承五賓主之象九五王之<lb/>
　象觀國光者親炙其盛快覩其休也賓者已仕者朝<lb/>
　覲于君君則賓禮之未仕者仕進于君君則賓興之<lb/>
　也觀卦利近不利逺六二中正又乃正應乃曰闚觀<lb/>
　則不利于逺可知矣○六四柔順得正最近于五有<lb/>
　觀光之象故占者利用賓于王<lb/>
𧰼曰觀國之光尚賓也<lb/>
<pb n="10b"/>
　尚謂心志之所尚言其志意願賓于王朝<lb/>
九五觀我生<hi>句</hi>君子无咎<hi>觀去聲</hi>
　九五上九生字亦如六三生字皆我相生之隂陽也<lb/>
　觀我生作句上九相同觀孔子小象可見矣觀我生<lb/>
　者觀示乎我所生之四隂也即中正以觀天下也君<lb/>
　子无咎對初爻小人无咎言下四隂爻皆小人上二<lb/>
　陽爻皆君子小人當仰觀乎上故无咎君子當觀示<lb/>
　乎下故无咎○九五為觀之主陽剛中正以居尊位<lb/>
<pb n="11a"/>
　下之四隂皆其所觀示者也故有觀我生之象大觀<lb/>
　在上君子无咎之道也故其象占如此<lb/>
象曰觀我生觀民也<hi>二觀字皆去聲</hi>
　民即下四隂隂為民民之象也故姤九四曰逺民以<lb/>
　初六隂爻也内卦三隂逺于五草莽之民也六四之<lb/>
　隂近于五仕進之民也九五雖與六二正應然初三<lb/>
　四與九五皆隂陽相生故曰觀我生觀民也即中正<lb/>
　以觀天下之民也<lb/>
<pb n="11b"/>
上九觀其生<hi>句</hi>君子无咎<hi>觀去聲</hi>
　上九雖在觀示之上然本卦九五有天下國家之責<lb/>
　所以九五觀示乎諸爻諸爻仰觀乎九五曰我生者<lb/>
　即大有六五五陽皆其所有之意言下四隂惟我可<lb/>
　以觀示他爻不可得而觀示之也若上九不在其位<lb/>
　不任其事則無觀示之責止因在上位隂陽相生義<lb/>
　當觀其生是空有觀生之位而已故不曰觀我生而<lb/>
　曰觀其生者避五也是我字甚重而其字甚輕也君<lb/>
<pb n="12a"/>
　子无咎者九五與上九皆陽剛在上故並君子之无<lb/>
　咎也○上九以陽剛居觀之極故有觀其生之象亦<lb/>
　君子之无咎者故其象占如此<lb/>
象曰觀其生志未平也<lb/>
　志者上九之心志也平者均平也與九五平分相同<lb/>
　一般之意言周公爻辭九五觀我生而上九則以其<lb/>
　字易我字者何哉以上九之心志不敢與九五同觀<lb/>
　其民也故曰志未平也葢觀示乎民乃人君之事若<lb/>
<pb n="12b"/>
　上九亦觀示乎民則人臣之權與人君之權相為均<lb/>
　平而無二矣豈其理哉故上九陽剛雖與五同不過<lb/>
　有觀生之位而已不敢以四隂為我之民與九五平<lb/>
　觀示之也<lb/>
䷔<hi>震下離上</hi>
　噬齧也嗑合也頥中有物間之齧而後合也上下兩<lb/>
　陽而中虚頥之象也四一陽間于其中頥中有物之<lb/>
　象也頥中有物必齧而後合噬嗑之象也序卦嗑者<lb/>
<pb n="13a"/>
　合也可觀而後有所合所以次觀<lb/>
噬嗑亨利用獄<lb/>
　噬嗑亨卦自有亨義也天下之事所以不得亨者以<lb/>
　其有間也噬而嗑則物不得而間之自亨通矣此概<lb/>
　舉天下之事而言也利用獄者噬嗑中之一事也<lb/>
彖曰頥中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　以卦體卦徳二象卦綜釋卦名卦辭頥中有物則其<lb/>
<pb n="13b"/>
　物作梗以人事論如宼盜姦宄治化之梗蠻彝侵擾<lb/>
　疆場之梗以至君臣父子親戚朋友離貳讒謗間于<lb/>
　其中者皆頥中之梗也易卦命名立象各有所取鼎<lb/>
　也井也大過之棟也小過之飛鳥也逺取諸物者也<lb/>
　艮之背也頥之頥也噬嗑頥中之物也近取諸身者<lb/>
　也剛柔分者震剛離柔分居内外内剛者齒也外柔<lb/>
　者輔也動而明者震動離明也雷電合者卦二象也<lb/>
　葢動不如雷則不能斷明不如電則不能察惟雷電<lb/>
<pb n="14a"/>
　合則雷震電耀威明相濟所謂動而明者愈昭彰矣<lb/>
　此已前言噬嗑亨柔得中而上行者本卦綜賁二卦<lb/>
　同體文王綜為一卦故雜卦曰噬嗑食也賁无色也<lb/>
　言以賁下卦離之柔得中上行而居于噬嗑之上卦<lb/>
　也葢不柔則失之暴柔不中則失之縱柔得中則寛<lb/>
　猛得宜有哀矜之念而又不流于姑息此其所以利<lb/>
　用獄也若依舊註自益卦來則非柔得中而上行乃<lb/>
　上行而柔得中矣不當位者以隂居陽也○頥中有<lb/>
<pb n="14b"/>
　物名噬嗑矣而曰亨者何也葢凡噬物噬則頥分嗑<lb/>
　則頥合今未噬之先内剛外柔將噬之際動而明正<lb/>
　噬之時合而章先分後合又何物得以間之此所以<lb/>
　噬嗑而亨也然以噬嗑之亨何事不利而獨利用獄<lb/>
　者葢六五以柔在上本不當位不足以致諸事之利<lb/>
　獨以柔得中所以利用獄也<lb/>
象曰雷電噬嗑先王以明罰勑法<lb/>
　罰者一時所用之法法者平日所定之罰明者辨也<lb/>
<pb n="15a"/>
　辨其輕重效電之明勑者正也正其國法效雷之威<lb/>
　明辨其墨劓剕宫大辟以至流宥鞭朴金贖之數者<lb/>
　正所以振勑法度使人知所畏避也勑字本音賚相<lb/>
　承作勅字<lb/>
初九屨校滅趾无咎<hi>校音教</hi>
　校足械也屨者以械加于足如納屨于足也中爻坎<lb/>
　坎為桎梏校之象也故上九亦言校趾者足趾也震<lb/>
　為足趾之象也滅者没也遮没其趾也變坤不見其<lb/>
<pb n="15b"/>
　震之足滅其趾之象也无咎者因其刑而懲創以為<lb/>
　善也屨校不懲必至荷校滅趾不懲必至滅耳不因<lb/>
　其刑而懲創必至上九之惡積罪大矣安得无咎初<lb/>
　九上九受刑之人中四爻則用刑者○九居初無位<lb/>
　下民之象也以陽剛而不柔順未有不犯刑者故有<lb/>
　屨校滅趾之象趾乃人之所用以行者懲之于初使<lb/>
　不得行其惡小人之福也故占者无咎<lb/>
象曰屨校滅趾不行也<lb/>
<pb n="16a"/>
　震性動滅其趾則不得動而行以為惡矣<lb/>
六二噬膚滅鼻无咎<lb/>
　膚者肉外皮也凡卦中次序相近者言膚剝卦言膚<lb/>
　者艮七坤八也暌卦言膚者兑二離三也此卦言膚<lb/>
　者離三震四也六爻二言膚者皮也三言肉者皮中<lb/>
　之肉也四言胏者肉中連骨也以陽剛也五隂柔又<lb/>
　言肉矣爻位以次漸深噬肉以次漸難祭有膚鼎<lb/>
　葢柔脆而無骨噬而易嗑者也中四爻有上下齒噬<lb/>
<pb n="16b"/>
　齧之象故四爻皆言噬此爻變兑兑為口噬之象也<lb/>
　二乃治獄之人居其中初在下外為膚噬其膚之象<lb/>
　也故雜卦曰噬嗑食也正言此四爻之噬也中爻艮<lb/>
　艮為鼻鼻之象也二變則中爻為離不見其艮之鼻<lb/>
　滅其鼻之象也滅字與滅趾滅耳同例即朱子語録<lb/>
　所謂噬膚而没其鼻于器中是也言噬易嗑而深噬<lb/>
　之也○六二柔順中正聴斷以理故其治獄有噬膚<lb/>
　滅鼻之易之象无咎之道也故其占如此<lb/>
<pb n="17a"/>
象曰噬膚滅鼻乘剛也<lb/>
　剛者初之剛也人剛則性直獄内委曲皆不隱藏已<lb/>
　易于聴斷矣六二又以中正乘其剛以聴斷必得其<lb/>
　情故有噬膚滅鼻之易<lb/>
六三噬腊肉遇毒小吝无咎<hi>腊音昔</hi>
　腊肉者即六五之乾肉也今人以鹽火乾之肉也離<lb/>
　火在前三變又成離上火下火乾其肉之象也九四<lb/>
　六五離有乾象故二爻皆言乾而此言腊也遇者逢<lb/>
<pb n="17b"/>
　也凡易中言遇者皆雷與火也暌九二變震曰遇主<lb/>
　于巷遇元夫者亦變震也豐遇配主遇彝主小過大<lb/>
　象坎錯離遇其妣遇其臣此雷火故言遇毒毒者腊<lb/>
　肉之陳久太肥者也説文云毒者厚也五行志云厚<lb/>
　味實腊毒師古云腊久也味厚者為毒久文選張景<lb/>
　陽七命云甘腊毒之味是也噬腊遇毒者言噬乾肉<lb/>
　而遇陳久太肥厚味之肉也中爻坎所以曰毒故師<lb/>
　卦有此毒字○六三隂柔不中不正治獄而遇多年<lb/>
<pb n="18a"/>
　陳久煩瑣之事一時難于斷理故有噬腊遇毒之象<lb/>
　亦小有吝矣然時當噬嗑于義亦无咎故其占又如<lb/>
　此<lb/>
象曰遇毒位不當也<lb/>
　以隂居陽<lb/>
九四噬乾胏得金矢利艱貞吉<hi>乾音干胏音滓</hi>
　胏乾肉之有骨者離為乾乾之象也六五亦同此象<lb/>
　三四居卦之中乃獄情之難服者故皆以堅物象之<lb/>
<pb n="18b"/>
　金者剛也此爻正頥中之物陽金居二隂之間金之<lb/>
　象也變坤錯乾亦金之象也矢者直也中爻坎矢之<lb/>
　象也葢九四正居坎之中坎得乾之中爻為中男故<lb/>
　此爻有金象有矢象若六五變為乾止有金象無矢<lb/>
　象矣故止曰得黄金且九四剛而不正故戒之以剛<lb/>
　直六五柔中故戒之以剛中二爻皆曰得者教人必<lb/>
　如此也艱者凜凜然惟恐一毫之少忽以心言也貞<lb/>
　者兢兢然惟恐一毫之不正以事言也周公此象葢<lb/>
<pb n="19a"/>
　極精者非周禮鈞金束矢之説也○四居卦中獄情<lb/>
　甚難故有噬乾胏堅物之象四以剛明之才治之宜<lb/>
　即吉矣但四溺于二隂之間恐其狥于私而未甚光<lb/>
　明故必如金之剛矢之直而又艱難正固則吉矣因<lb/>
　九四不中正故教占者占中之象又如此<lb/>
象曰利艱貞吉未光也<lb/>
　未光即屯九五夬九五之𩔖<lb/>
六五噬乾肉得黄金貞厲无咎<lb/>
<pb n="19b"/>
　噬乾肉難于膚而易于乾胏者也乃所治之獄匪難<lb/>
　匪易之象黃者中也金者剛也變乾金之象也乾錯<lb/>
　坤黃之象也離得坤之中爻為中女則離之中乃坤<lb/>
　土也故曰黃金貞者純乎天理之公而無私也厲者<lb/>
　存乎危懼之心而無忽也无咎者刑罰當而民不冤<lb/>
　也○六五居尊用刑于人人無不服故有噬乾肉易<lb/>
　嗑之象然恐其柔順而不斷也故必如黄之中金之<lb/>
　剛而又貞厲乃得无咎因六五柔中故戒占者占中<lb/>
<pb n="20a"/>
　之象又如此<lb/>
象曰貞厲无咎得當也<hi>當去聲</hi>
　言必如此治獄方得當也<lb/>
上九何校滅耳凶<hi>何音荷</hi>
　何者負也謂在頸也中爻坎為桎梏初則曰屨上則<lb/>
　曰負以人身分上下而言也滅者遮滅其耳也坎為<lb/>
　耳痛滅耳之象也又離為戈兵中爻艮為手手持戈<lb/>
　兵加于耳之上亦滅耳之象也○上九居卦之上當<lb/>
<pb n="20b"/>
　獄之終葢惡極罪大怙終不悛者也故有何校滅耳<lb/>
　之象占者如此凶可知矣<lb/>
象曰何校滅耳聰不明也<lb/>
　聰者聞也聴也上九未變離明在上坎耳在下故聴<lb/>
　之明今上九既變則不成離明矣所以聴之不明也<lb/>
　困卦坎有言不信夬四變坎聞言不信今既聴之不<lb/>
　明則不信人言矣坎既心險又不信好言所以犯大<lb/>
　罪<lb/>
<pb n="21a"/>
䷕<hi>離下艮上</hi>
　賁飾也為卦山下有火山者百物草木之所聚下有<lb/>
　火則照見其上品彚皆被光彩賁之象也序卦嗑者<lb/>
　合也物不可以茍合也故受之以賁所以次噬嗑<lb/>
賁亨小利有攸徃<hi>賁彼為反</hi>
　小利攸徃亦為亨但亨之不大耳<lb/>
彖曰賁亨柔來而文剛故亨分剛上而文柔故小利有<lb/>
攸徃天文也文明以止人文也觀乎天文以察時變觀<lb/>
<pb n="21b"/>
乎人文以化成天下<lb/>
　以卦綜卦徳釋卦辭而極言之本卦綜噬嗑柔來文<lb/>
　剛者噬嗑上卦之柔來文賁之剛也柔指離之隂卦<lb/>
　剛則艮之陽卦也柔來文剛以成離明内而離明則<lb/>
　足以照物動罔不臧所以亨分者又分下卦也分剛<lb/>
　上而文柔者分噬嗑下卦之剛上而為艮以文柔也<lb/>
　剛指震之陽卦柔則離之隂卦也剛上而文柔以成<lb/>
　艮止外而艮止則内而能知之外而不能行之僅可<lb/>
<pb n="22a"/>
　小利有攸徃而已不能建大功業也故以其卦綜觀<lb/>
　之柔來文剛剛上文柔是即天之文也何也葢在天<lb/>
　成象日月五星之運行不過此一剛一柔一徃一來<lb/>
　而已今本卦剛柔交錯是賁之文即天之文也以其<lb/>
　卦徳觀之是即人之文也何也盖人之所謂文者不過<lb/>
　文之明也而燦然有禮以相接文之止也而截然有<lb/>
　分以相守今本卦内而離明外而艮止是賁之文即<lb/>
　人之文也觀天文以察時變觀人文以化成天下賁<lb/>
<pb n="22b"/>
　之文不其大哉變者四時寒暑代謝之變也化者變<lb/>
　而為新成者久而成俗<lb/>
象曰山下有火賁君子以明庶政无敢折獄<lb/>
　明離象无敢艮象庶者衆也繁庶小事如錢穀出納<lb/>
　之𩔖折獄則一輕重出入之間民命之死生所係乃<lb/>
　大事也曰无敢者非不折獄也不敢輕折獄也再三<lb/>
　詳審而後發之意此即小利有攸徃之理因内明外<lb/>
　止其取象如此賁與噬嗑相綜噬嗑利用獄者明因<lb/>
<pb n="23a"/>
　雷而動也賁不敢折獄者明因艮而止也<lb/>
初九賁其趾舎車而徒<hi>舎音捨</hi>
　賁其趾者道義以文飾其足趾也舎者棄也徒者徒<lb/>
　行也舎車而徒即賁其趾也言舎車之榮而徒行是<lb/>
　不以徒行為辱而自以道義為榮也中爻震與坎震<lb/>
　趾之象也坎車之象也變艮止而又止舎之象也初<lb/>
　比二而應四比二則從乎坎車矣應四則從乎震趾<lb/>
　矣然升乎車者必在上方可乘易中言乘者皆在上<lb/>
<pb n="23b"/>
　也言承者皆在下也初在下無乘之理故有舎坎車<lb/>
　而從震趾之象觀小象乘字可見○初九剛徳明體<lb/>
　葢内重外輕自賁于下而隱者也故有舎非義之車<lb/>
　而安于徒步之象占者得此當以此自處也<lb/>
象曰舎車而徒義弗乘也<lb/>
　初在下無可乘之理<lb/>
六二賁其須<lb/>
　在頥曰須在口曰髭在頰曰髯須不能以自動隨頥<lb/>
<pb n="24a"/>
　而動則須雖美乃附于頥以為文者也本卦綜噬嗑<lb/>
　原有頥象今變陽則中爻為兑口矣口旁之文莫如<lb/>
　須故以須象之○六二以隂柔居中正三以陽剛得<lb/>
　正皆無應與故二附三而動猶須附頥而動也故有<lb/>
　賁其須之象占者附其君子斯無愧于賁矣<lb/>
象曰賁其須與上興也<lb/>
　與者相從也興者興起也二隂柔從三陽興起者也<lb/>
九三賁如濡如永貞吉<lb/>
<pb n="24b"/>
　如助語辭濡沾濡也離文自飾賁如之象也中爻坎<lb/>
　水自潤濡水之象也永貞者長永其貞也九三本貞<lb/>
　教之以永其貞也吉者隂終不能陵也○九三以一<lb/>
　陽居二隂之間當賁之時隂來比已為之左右先後<lb/>
　葢得其賁而潤澤者也故有賁如濡如之象然不可<lb/>
　溺于所安也占者能守永貞之戒斯吉矣<lb/>
象曰永貞之吉終莫之陵也<lb/>
　陵者侮也能永其貞則不陷溺于隂柔之中有所嚴<lb/>
<pb n="25a"/>
　憚終莫之陵侮矣<lb/>
六四賁如皤如白馬翰如匪宼婚媾<hi>皤白波反</hi>
　皤白也四變中爻為巽白之象也賁如皤如者言未<lb/>
　成其賁而成其皤也非賁如而又皤如也中爻震為<lb/>
　馵足為的顙馵白足顙白顛白馬之象也舊註不知<lb/>
　象故言人白則馬亦白無是理矣翰如者馬如翰之<lb/>
　飛也中爻坎坎為亟心之馬翰如之象也宼指三婚<lb/>
　媾指初○六四與初為正應葢相為賁者也乃為九<lb/>
<pb n="25b"/>
　三所隔而不得遂故未成其賁而成其皤然四徃求<lb/>
　于初之心如飛翰之疾不以三之隔而遂已也使非<lb/>
　三之宼則與初成婚媾而相為賁矣是以始雖相隔<lb/>
　而終則相親也即象而占可知矣與屯六二同<lb/>
象曰六四當位疑也匪宼婚媾終无尤也<lb/>
　以隂居隂故當位疑者疑懼其三之親比也六四守<lb/>
　正三不能求故終无過尤<lb/>
六五賁于丘園束帛戔戔吝終吉<hi>戔音殘</hi>
<pb n="26a"/>
　艮為山丘之象也故頤卦指上九為丘渙卦中爻艮<lb/>
　故六四渙其丘艮為果蓏又居中爻震木之上果蓏<lb/>
　林木園之象也此丘園指上九上九賁白貧賤肆志<lb/>
　乃山林髙蹈之賢蠱乃同體之卦上九不事王侯隨<lb/>
　卦上六錯艮亦曰西山則上九乃山林之賢無疑矣<lb/>
　兩疋為束隂爻兩坼束之象也坤為帛此坤土帛之<lb/>
　象也戔與殘同傷也艮錯兑為毁折戔之象也束帛<lb/>
　傷戔即今人之禮緞也本卦上體下體皆外陽中虚<lb/>
<pb n="26b"/>
　有禮緞之象上戔下戔故曰戔戔隂吝嗇故曰吝○<lb/>
　六五文明以止之主當賁之時下無應與乃上比上<lb/>
　九髙蹈之賢故有光賁丘園束帛以聘之象然賁道<lb/>
　將終文反于質故又有戔戔之象以此為禮有似于<lb/>
　吝然禮薄意勤禮賢下士乃人君可喜之事占者得<lb/>
　此吉可知矣<lb/>
象曰六五之吉有喜也<lb/>
　艮錯兑為悦故曰有喜得上九髙賢而文之豈不喜<lb/>
<pb n="27a"/>
上九白賁无咎<lb/>
　賁文也白質也故曰白受采上九居賁之極物極則<lb/>
　反有色復于無色所以有白賁之象文勝而反于質<lb/>
　无咎之道也故其象占如此<lb/>
象曰白賁无咎上得志也<lb/>
　文勝而反于質退居山林之地六五之君以束帛聘<lb/>
　之豈不得志此以人事言者也若以卦綜論之此文<lb/>
　原是噬嗑初爻剛上文柔以下居上所以得志<lb/>
<pb n="27b"/>
䷓<hi>坤下艮上</hi>
　剝者落也九月之卦也五隂在下一陽在上隂盛陽<lb/>
　孤勢將剝落而盡剝之義也至髙之山附著于地有<lb/>
　傾頽之勢剝之象也序卦賁者飾也致飾然後亨則<lb/>
　盡矣故受之以剝所以次賁<lb/>
剝不利有攸徃<lb/>
　不利有攸徃言不可有所徃當儉徳避難所以為君<lb/>
　子謀也<lb/>
<pb n="28a"/>
彖曰剝剝也柔變剛也不利有攸徃小人長也順而止<lb/>
之觀象也君子尚消息盈虚天行也<lb/>
　以卦體卦徳釋卦名卦辭剝者陽剝也所以剝之者<lb/>
　隂也五之隂上進而欲變乎上之一陽也以卦體言<lb/>
　之小人長也隂邪之聲勢方張也以卦象言之内順<lb/>
　外止有順時而止之象人當觀此象也觀小人之時<lb/>
　時不可徃觀一卦之象象自不徃所以不利有攸徃<lb/>
　消息者盈虚之方始盈虚者消息之已成消息盈虚<lb/>
<pb n="28b"/>
　四字皆以陽言復者陽之息姤者陽之消乾者陽之<lb/>
　盈坤者陽之虚此正陽消而將虚之時也天行者天<lb/>
　道自然之運也天運之使然君子亦惟以是為尚與<lb/>
　天時行而已既不可徃又豈可徃哉君子二句又推<lb/>
　原不利有攸徃之故<lb/>
象曰山附於地剝上以厚下安宅<lb/>
　上謂居民之上一陽在上之象也厚下者厚民之生<lb/>
　省刑罰薄税斂之𩔖也宅者上所居之位非定舎也<lb/>
<pb n="29a"/>
　因艮體一陽覆幬于上有宅舎之象故以宅言之所<lb/>
　以上九亦以廬言者以有廬之象也厚下安宅者言<lb/>
　厚下而不剝下者正所以自安其宅也民惟邦本本<lb/>
　固邦寧之意卦以下剝上取義乃小人剝君子成剝<lb/>
　之義象以上厚下取義乃人君厚生民則治剝之道<lb/>
　也<lb/>
初六剝牀以足蔑貞凶<lb/>
　剝牀以足者剝落其牀之足也變震足之象也剝自<lb/>
<pb n="29b"/>
　下起故以足言之一陽在上五隂列下有宅象廬象<lb/>
　牀象蔑者滅也蔑貞者滅其正道也指上九也方剝<lb/>
　足而即言蔑貞如履霜而知堅氷至也○初六隂剝<lb/>
　在下有剝牀以足之象剝牀以足猶未見其凶然其<lb/>
　剝足之勢不至蔑貞而不已故戒占者如此此聖人<lb/>
　為君子危而欲其自防于始也<lb/>
象曰剝牀以足以滅下也<lb/>
　以滅下則漸而上矣見其端甚微知其必有蔑貞之<lb/>
<pb n="30a"/>
　禍<lb/>
六二剥牀以辨蔑貞凶<lb/>
　辨者牀之幹也不曰幹而曰辨者謂牀之下足之上<lb/>
　分辨處也蔑貞同初<lb/>
象曰剥牀以辨未有與也<lb/>
　與者陽也凡爻中陽以應隂隂以應陽方謂之應與<lb/>
　相比亦然二本隂爻有陽爻之應或有陽爻之比則<lb/>
　有與矣今比乎二者初也初隂也應乎二者五也五<lb/>
<pb n="30b"/>
　亦隂也前後左右皆無應與之陽則上九乃孤陽矣<lb/>
　豈不蔑貞故初知其蔑貞而二亦知其必有此凶也<lb/>
六三剥之无咎<lb/>
　三雖與上九為正應不可言剥然在剥卦之中猶不<lb/>
　能離乎剥之名之語助辭衆隂方剥陽而三獨與之<lb/>
　為應是小人中之君子也去其黨而從正雖得罪于<lb/>
　私黨而見取于公論其義无咎矣占者如此故无咎<lb/>
　剥以近陽者為善應陽者次之近陽者六五是也故<lb/>
<pb n="31a"/>
　无不利應陽者此爻是也故無咎<lb/>
象曰剥之无咎失上下也<lb/>
　上下謂四隂三居四隂之中不與之同黨而獨與一<lb/>
　陽為應與是所失者上下之隂而所得者上九之陽<lb/>
　也惟其失四小人所以得一君子<lb/>
六四剥牀以膚凶<lb/>
　初足二辨三牀之上四乃上體居牀之上乃牀上人<lb/>
　之膚也剥牀而及其肌膚禍切身矣故不言蔑貞而<lb/>
<pb n="31b"/>
　直曰凶<lb/>
象曰剥牀以膚切近災也<lb/>
　言禍已及身而不可免也<lb/>
六五貫魚以宫人寵无不利<lb/>
　此正彖辭所謂順而止之也魚貫者魚之貫串而相<lb/>
　次以序五隂列兩旁之象也本卦大象巽此爻變巽<lb/>
　巽有魚象詳見中孚巽為繩貫之象也以者后妃以<lb/>
　之也五君位為衆隂之長故可以以之魚隂物宫人<lb/>
<pb n="32a"/>
　衆妾乃隂之美而受制于陽者艮錯兑為少女宫人<lb/>
　之象也以宫人寵者統領宫人以次上行進御而𫉬<lb/>
　其寵也一陽在上五率其衆隂本卦原有此象且内<lb/>
　順外止本卦原有此徳隂順則能從乎陽艮止則必<lb/>
　不剥陽矣无不利者隂聴命于陽乃小人聴命于君<lb/>
　子也故无不利非程𫝊别設義之説○六四以剥其<lb/>
　膚而凶至六五隂長陽消之極矣然本卦順而且止<lb/>
　故隂不剥陽有貫魚以宫人寵反聴命于陽之象此<lb/>
<pb n="32b"/>
　小人之福而君子之幸也故占者无不利<lb/>
象曰以宫人寵終无尤也<lb/>
　五以隂剥陽今率其𩔖以聴命于陽有何過尤<lb/>
上九碩果不食君子得輿小人剥廬<lb/>
　碩果者碩大之果陽大隂小碩之象也艮為果果之<lb/>
　象也不食者在枝間未食也諸陽皆消一陽在上碩<lb/>
　果在枝上之象也此爻未變艮錯兑為口猶有可食<lb/>
　之象此爻一變則為坤而無口矣不食之象也果碩<lb/>
<pb n="33a"/>
　大不食必剥落朽爛矣故孔子曰剥者爛也果剥落<lb/>
　朽爛于外其中之核又復生仁猶陽無可盡之理窮<lb/>
　上反下又復生于下也輿者物賴之以載猶地之能<lb/>
　載物也變坤坤為大輿輿之象也一陽復生于地之<lb/>
　下則萬物皆賴之以生此得輿之象也廬者人賴之<lb/>
　以覆猶天之能覆物也五隂為廬一陽葢上為廬之<lb/>
　椽瓦今一陽既剥于上則國破家亡人無所覆庇以<lb/>
　安其身此剥廬之象也上一畫變此窮上也故曰剥<lb/>
<pb n="33b"/>
　剥則隂矣故曰小人下一畫新生此反下也故曰得<lb/>
　得則陽矣故曰君子葢陽剥于上則必生于下生之<lb/>
　既終則必剥于上未剥之先陽一畫在上故其象似<lb/>
　廬既剥之後陽生于下則上一畫又在下矣故其象<lb/>
　似輿○諸陽消剥已盡獨上九一爻故有碩果不食<lb/>
　之象今上九一爻既變則純隂矣然陽無可盡之理<lb/>
　既剥于上必生于下故生于下者有君子得輿而為<lb/>
　民所載之象剥于上者有小人剥廬終無所用之象<lb/>
<pb n="34a"/>
　占者得此君子小人當自審矣<lb/>
象曰君子得輿民所載也小人剥廬終不可用也<lb/>
　民所載者民賴之以承載也廬所賴以安身者也今<lb/>
　既剥矣終何用哉必不能安其身矣國破家亡小人<lb/>
　無獨存之理載字從輿字上來不可用從剥字上來<lb/>
䷗<hi>震下坤上</hi>
　復者來復也自五月一隂生後陽一向在外至十月<lb/>
　變坤今冬至復來反還于内所以名復也序卦物不<lb/>
<pb n="34b"/>
　可以終盡剥窮上反下故受之以復所以次剥<lb/>
復亨出入无疾朋來无咎反復其道七日來復利有攸<lb/>
徃<lb/>
　先言出而後言入者程子言語順是也出者剛長也<lb/>
　入者剛反也疾者遽迫也言出而剛長之時自一陽<lb/>
　至五陽以漸而長是出之時未嘗遽迫也入而剛反<lb/>
　之時五月一隂生九月之剥猶有一陽至十月陽變<lb/>
　十一月陽反以漸而反是入之時未嘗遽迫也朋者<lb/>
<pb n="35a"/>
　隂牽連于前朋之象也故豫卦損卦益卦泰卦咸卦<lb/>
　皆因中爻三陽三隂牽連皆得稱朋也自外而之内<lb/>
　曰來言隂自六爻之二爻雖成朋黨而來然當陽復<lb/>
　之時陽氣上行以漸而長亦無咎病也復之得亨者<lb/>
　以此道猶言路言剛反而復之道路也七日來復者<lb/>
　自姤而遯否觀剥坤復凡七也即七日得之意葢陽<lb/>
　極于六隂極于六極則反矣故七日來復也无疾咎<lb/>
　者復之亨也七日來復復之期也利有攸往復之占<lb/>
<pb n="35b"/>
　也大抵姤復之理五月一隂生為姤一隂生于内則<lb/>
　陽氣浮而在外矣至于十月坤隂氣雖盛而陽氣未<lb/>
　嘗息也但在外耳譬之妻雖為主而夫未嘗亡故十<lb/>
　一月一陽生曰剛反反者言反而歸之于内也十一<lb/>
　月一陽生而復一陽生于内則隂氣浮而在外矣至<lb/>
　于四月乾陽氣雖盛而隂氣未嘗息也但在外耳譬<lb/>
　之夫雖為主而妻未嘗亡故五月一隂復生天地雖<lb/>
　分隂陽止是一氣不過一内一外而已一内一外即<lb/>
<pb n="36a"/>
　一升一沈一盛一衰一代一謝也消息盈虚循環無<lb/>
　端所以言剥言復<lb/>
彖曰復亨剛反動而以順行是以出入无疾朋來无咎<lb/>
反復其道七日來復天行也利有攸徃剛長也復其見<lb/>
天地之心乎<lb/>
　以卦徳卦體釋卦辭而贊之剛反對剛長反者言剥<lb/>
　之剛窮上反下而為復也長者言復之剛自下進上<lb/>
　厯臨泰而至于乾也以其既去而來反也故亨以其<lb/>
<pb n="36b"/>
　既反而長也故利有攸徃剛反言方復之初剛長言<lb/>
　已復之後行亦動也言下體雖震動然上體乃坤順<lb/>
　以順而動所以出入徃來无疾无咎天行者隂陽消<lb/>
　息天運之自然也故反復其道七日來復陽剛用事<lb/>
　君子道長所以利有攸徃見天地之心者天地無心<lb/>
　生之不息者乃其心也剥落之時天地之心幾于滅<lb/>
　息矣今一陽來復可見天地生物之心無一息之間<lb/>
　斷也一陽之復在人心則惻𨼆羞惡辭讓是非性善<lb/>
<pb n="37a"/>
　之端也故六爻以復善為義此孔子贊辭言天地間<lb/>
　無物可見天地之心惟此一陽初復萬物未生見天<lb/>
　地之心若是三陽發生萬物之後則天地之心盡散<lb/>
　在萬物不能見矣天地之心動後方見聖人之心應<lb/>
　事接物方見<lb/>
象曰雷在地中復先王以至日閉闗商旅不行后不省<lb/>
方<lb/>
　先王者古之先王后者今之時王一陽初復萬物將<lb/>
<pb n="37b"/>
　發生之時當上下安靜以養㣲陽商旅不行者下之<lb/>
　安靜也后不省方者上之安靜也人身亦然月令齋<lb/>
　戒掩身是也以卦體論隂爻貫魚商旅之象陽爻横<lb/>
　亘于下閉闗之象陽君不居五而居初潛居深宫不<lb/>
　省方之象以卦象論震為大塗中開大路旅之象坤為<lb/>
　衆商旅之象震綜艮艮止不行之象闔户為坤閉闗<lb/>
　之象坤為方之𧰼<lb/>
初九不逺復无祗悔元吉<lb/>
<pb n="38a"/>
　不逺者失之不逺也祗者適所以之辭適者徃也至<lb/>
　也人有過失必至徵色發聲而後悔悟此則困心衡<lb/>
　慮者也惟自此心而失之又自此心而知之自此心<lb/>
　而知之又自此心而改之此則不逺即復不至于悔<lb/>
　者也○初九一陽初生于下復之主也居于事初其<lb/>
　失不逺故有不逺能復于善無至于悔之象大善而<lb/>
　吉之道也故其占如此<lb/>
象曰不逺之復以修身也<lb/>
<pb n="38b"/>
　為學之道無他惟知不善則速改以從善而已復則<lb/>
　人欲去而天理逺修身之要何以加此<lb/>
六二休復吉<lb/>
　休者休而有容也人之有善若已有之者也以其才<lb/>
　位皆柔又變悦體所以能下其初之賢而復○六二<lb/>
　柔順中正近于初九見九之復而能下之故有休復<lb/>
　之象吉之道也故其占如此<lb/>
象曰休復之吉以下仁也<lb/>
<pb n="39a"/>
　復初爻本碩果不食窮上反下其核又生仁所以取<lb/>
　此仁字復禮為仁初陽復即復于仁也故曰以下仁<lb/>
六三頻復厲无咎<lb/>
　頻者數也三居兩卦之間一復既盡一復又來有頻<lb/>
　之象與頻巽同頻復者頻失而頻復也厲者人心之<lb/>
　危也无咎者能改過也不逺之復者顔子也頻復則<lb/>
　日月一至諸子也○六三以隂居陽不中不正又處<lb/>
　動極復之不固故有頻失頻復之象然當復之時既<lb/>
<pb n="39b"/>
　失而能知其復較之迷復者逺矣故當頻失之時雖<lb/>
　不免危厲而至于復則无咎也故其占如此<lb/>
象曰頻復之厲義无咎也<lb/>
　頻復而又頻失雖不免于厲然能改過是能補過矣<lb/>
　揆之于義故无咎<lb/>
六四中行獨復<lb/>
　中行者在中行也五隂而四居其中中之象也凡卦<lb/>
　三四皆可言中益卦三四皆言中行是也此爻變震<lb/>
<pb n="40a"/>
　應爻亦震震為足行之象也獨復者不從其𩔖而從<lb/>
　陽也故孔子以從道象之○六四中而得正在羣隂<lb/>
　之中而獨能下應于陽剛故有中行獨復之象曰獨<lb/>
　復則與休者等矣葢二比而四應也<lb/>
象曰中行獨復以從道也<lb/>
　初之象曰以修身也二曰仁四曰道修身以道修道<lb/>
　以仁仁與道皆修身之事二比而近故曰仁四應而<lb/>
　逺故曰道小象之精極矣<lb/>
<pb n="40b"/>
六五敦復无悔<lb/>
　敦者厚也有一毫人欲之雜非復有一毫人欲之間<lb/>
　非復敦復者信道之篤執徳之堅不以久暫而或變<lb/>
　者也不逺復者善心之萌敦復者善行之固无悔者<lb/>
　反身而誠也敦臨敦復皆因坤土○六五以中徳居<lb/>
　尊位當復之時故有敦厚其復之象如是則心與理<lb/>
　一無可悔之事矣故占者无悔<lb/>
象曰敦復无悔中以自考也<lb/>
<pb n="41a"/>
　考者成也言有中徳自我而成其敦復也不由于人<lb/>
　之意初乃復之主二以下仁而成休復四以從道而<lb/>
　成獨復皆有資于初以成其復惟五以中徳而自成<lb/>
　不資于初故曰自无祗悔者入徳之事无悔者成徳<lb/>
　之事故曰考<lb/>
上六迷復凶有災𤯝用行師終有大敗以其國君凶至<lb/>
于十年不克征<lb/>
　坤為迷迷之象也迷復者迷其復而不知復也坤本<lb/>
<pb n="41b"/>
　先迷今居其極則迷之甚矣以者與也並及之意因<lb/>
　師敗而並及其君有傾危之憂也坤為衆師之象也<lb/>
　變艮大象離離為戈兵衆人以戈兵而震動行師之<lb/>
　象也國者坤之象也詳見謙卦十者土數成于十也<lb/>
　不克征者不能雪其恥也災𤯝者凶也用師以下則<lb/>
　災𤯝之甚又凶之大者也復卦何以言行師以其敵<lb/>
　陽也剥復相綜陽初復隂極盛正龍戰于野之時曰<lb/>
　終有大敗者陽上進知其終之時必至于夬之无號<lb/>
<pb n="42a"/>
　也○上六隂柔居復之終故有迷復之象占者得此<lb/>
　凶可知矣是以天災人𤯝雜然並至天下之事無一<lb/>
　可為者若行師則喪師辱君至于十年之久猶不能<lb/>
　雪其恥其凶如此<lb/>
象曰迷復之凶反君道也<lb/>
　反君道者反其五之君道也六五有中徳敦復无悔<lb/>
　六居坤土之極又無中順之徳所以反君道而凶<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷十</head> <lb/>
    <p>
<pb n="1a"/>
欽定四庫全書<lb/>
　周易集註卷十<lb/>
　　　　　　　　　　　　明　來知徳　撰<lb/>
䷰<hi>離下兊上</hi>
　革者變革也澤在上火在下火燃則水涸水決則火<lb/>
　滅又中少二女不相得故其卦為變革也序卦井道<lb/>
　不可不革故受之以革所以次井<lb/>
革己日乃孚元亨利貞悔亡<hi>己音紀十千之名</hi>
<pb n="1b"/>
　己者信也五性仁義禮智信惟信屬土故以己言之<lb/>
　不言戊而言己者離兊皆陰卦故以陰土言且文王<lb/>
　圓圖離兊中間乃坤土故言己也凡離火燒兊金斷<lb/>
　裂者惟土可接續故月令于金火之間置一中央土<lb/>
　十干丙丁戊己而後庚辛言離火燒金必有土方可<lb/>
　孚契之意日者離為日也已日乃孚者信我後革也<lb/>
　言當人心信我之時相孚契矣然後可革也不輕于<lb/>
　革之意元亨利貞悔亡者言除弊去害掃而更之大<lb/>
<pb n="2a"/>
　亨之道也然必利于正亨以正則革之當其可而悔<lb/>
　亡矣盖不信而革必生其悔惟亨而正則人心信我<lb/>
　矣所以已日乃孚而後革也<lb/>
彖曰革水火相息二女同居其志不相得曰革巳日乃<lb/>
孚革而信之文明以說大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　以卦象釋卦名以卦徳釋卦辭而極贊之火燃則水<lb/>
<pb n="2b"/>
　乾水決則火滅有相滅息之勢少女志在艮中女志<lb/>
　在坎有不相得之情水火以滅息為革二女以不能<lb/>
　同居各出嫁為革故曰革革而信之者言革而人相<lb/>
　信也東征西怨南征北怨革而信之之事也離之徳<lb/>
　明兊之徳恱明則識事理而所革不茍恱則順時勢<lb/>
　而所革不驟大亨者除弊興利一事之大亨也伐暴<lb/>
　救民舉世之大亨也以正者揆之天理而順即之人<lb/>
　心而安也又亨又正則革之攸當所以悔亡正所謂<lb/>
<pb n="3a"/>
　革而信之也陽極則陰生而革乎陽陰極則陽生而<lb/>
　革乎陰故陰往陽來而為春夏陽往陰來而為秋冬<lb/>
　四時成矣命者王者易姓受命也王者之興受命于<lb/>
　天故曰革命天命當誅順天也人心共忿應人也天<lb/>
　道改變世道遷移此革之大者然要之同一時也時<lb/>
　不可革天地聖人不能先時時所當革天地聖人不<lb/>
　能後時革之時不其大哉故曰禮時為大順次之體<lb/>
　次之宜次之稱次之堯授舜舜授禹湯放桀武王伐<lb/>
<pb n="3b"/>
　紂時也<lb/>
象曰澤中有火革君子以治厯明時<lb/>
　水中有火水若盛則息火火或盛則息水此相革之<lb/>
　象也厯者經厯也次也數也行也過也盖日月五緯<lb/>
　之躔次也又作厯時者四時也治厯以明其時晝夜<lb/>
　者一日之革也晦朔者一月之革也分至者一年之<lb/>
　革也元㑹運世者萬古之革也<lb/>
初九鞏用黄牛之革<lb/>
<pb n="4a"/>
　離為牛牛之象也中爻乾錯坤黄之象也鞏者固也<lb/>
　以皮束物也束之以黄牛之革則固之至矣此爻變<lb/>
　即遯之艮止矣艮止故不革所以爻辭同本卦以離<lb/>
　火革兊金下三爻主革者也故二三言革上三爻受<lb/>
　革者也故四言改五六言變○初九當革之時以陽<lb/>
　剛之才可以革矣然居初位卑無可革之權上無應<lb/>
　與無共革之人其不可有為也必矣但陽性上行火<lb/>
　性上炎恐其不能固守其不革之志故聖人教占者<lb/>
<pb n="4b"/>
　曰革道匪輕不可妄動必固之以黄牛之革而後可<lb/>
　所以其象如此<lb/>
象曰鞏用黄牛不可以有為也<lb/>
　無位無應之故<lb/>
六二已日乃革之征吉无咎<lb/>
　離為日日之象也陰土已之象也此爻變夬情恱性<lb/>
　健故易于革○六二以文明之才而柔順中正又上<lb/>
　應九五之君故人皆尊而信之正所謂已日乃孚革<lb/>
<pb n="5a"/>
　而信之者也故有此象占者以此象而徃則人皆樂<lb/>
　于耳目之新有更化善治之吉而無輕變妄動之咎<lb/>
　矣故占者吉而无咎<lb/>
象曰已日革之行有嘉也<lb/>
　應九五故有嘉即征吉二字也<lb/>
九三征凶貞厲革言三就有孚<lb/>
　革言者革之議論也正應兊為口言之象也中爻乾<lb/>
　為言亦言之象也就者成也三就者商度其革之利<lb/>
<pb n="5b"/>
　害可否至再至三而革之議論定也離居三三就之<lb/>
　象也故同人曰三嵗不興未濟曰三年有賞于大國<lb/>
　既濟曰三年克之明夷曰三日不食皆以離居其三<lb/>
　也若坎之三嵗不得困之三嵗不覿解之田𫉬三品<lb/>
　皆離之錯也漸之三嵗不孕巽之田𫉬三品皆以中<lb/>
　爻合離也豐之三嵗不覿以上六變而為離也周公<lb/>
　爻辭其精至此○九三以剛居剛又居離之極盖革<lb/>
　之躁動而不能詳審者也占者以是而往凶可知矣<lb/>
<pb n="6a"/>
　故雖事在所當革亦有危厲然當革之時不容不革<lb/>
　故必詳審其利害可否至于三就則人信而相孚可<lb/>
　以革矣故教占者必如此<lb/>
象曰革言三就又何之矣<lb/>
　言議革之言至于三就則利害詳悉可否分明又復<lb/>
　何之<lb/>
九四悔亡有孚改命吉<lb/>
　改命者到此已革矣離交于兊改夏之命令于秋矣<lb/>
<pb n="6b"/>
　所以不言革而言改命如湯改夏之命而為商武改<lb/>
　商之命而為周是也九四之位則改命之大臣如伊<lb/>
　尹太公是也有孚者上而孚于五下而孚于民也○<lb/>
　九四卦己過中已改其命矣改命所係匪輕恐有所<lb/>
　悔然時當改命不容不改者也有何悔焉是以悔亡<lb/>
　惟于未改之先所改之志孚于上下則自𫉬其吉矣<lb/>
　故教占者如此<lb/>
象曰改命之吉信志也<lb/>
<pb n="7a"/>
　志者九四之志也信志者信九四所改之志也上而<lb/>
　信于君下而信于民必如是信我方可改命也信乃<lb/>
　誠信即爻辭孚字<lb/>
九五大人虎變未占有孚<lb/>
　陽剛之才中正之徳居尊位而為革之主得稱大人<lb/>
　兊錯艮艮為虎虎之象也兊為正西乃仲秋鳥獸毛<lb/>
　毨變之象也乾之五則曰龍革之五則曰虎若以理<lb/>
　論揖遜者見其徳故稱龍征誅者見其威故稱虎三<lb/>
<pb n="7b"/>
　四之有孚者乃水火相交之際教占者之有孚也五<lb/>
　之有孚即湯武未革命之先四海徯後之思未占而<lb/>
　知其有孚矣○九五以陽剛中正之才徳當兊金肅<lb/>
　殺之秋而為順天應人之舉九四為改命之佐已改<lb/>
　其命矣是以為大人者登九五之位而宇宙為之一<lb/>
　新故有大人虎變之象此則不待占決而自孚信者<lb/>
　也占者有是徳方應是占矣<lb/>
象曰大人虎變其文炳也<lb/>
<pb n="8a"/>
　文炳以人事論改正朔易服色殊徽號變犧牲制禮<lb/>
　作樂炳乎其有文章是也<lb/>
上六君子豹變小人革面征凶居貞吉<lb/>
　楊子曰貍變則豹豹變則虎故上六即以豹言之革<lb/>
　命之時如鼓刀之叟佐周受命此豹變者也又如蕭<lb/>
　何諸臣或為吏胥或販繒屠狗後皆開國承家列爵<lb/>
　分土亦豹變者也即班孟堅所謂雲起龍驤化為侯<lb/>
　王是矣盖九五既虎變而為天子則上六即豹變而<lb/>
<pb n="8b"/>
　為公侯若下句小人則百姓矣革面者言舊日而從<lb/>
　于君者亦革也如民之從桀者不過面從而心實不<lb/>
　從也及湯師之興則東征西怨南征北怨面從之偽<lb/>
　皆革而心真實以向湯矣如民之從紂者不過面從<lb/>
　而心實不從也及化行南國泰誓牧誓則面從之偽<lb/>
　皆革而心真實以向文武矣盖以力服人者面從者<lb/>
　也以徳服人者中心恱而誠服也心從者也征凶者<lb/>
　聖人作而萬物覩别有所往則為梗化之民而凶矣<lb/>
<pb n="9a"/>
　居者征之反也君子豹變者變其舊日之冠裳也小<lb/>
　人革面者革其舊日之詐偽也○上六當世道革成<lb/>
　之後而天命維新矣公侯則開國承家百姓則心恱<lb/>
　誠服有君子豹變小人革面之象故戒占者不守其<lb/>
　改革之命而别有所往則凶能守其改革之命則正<lb/>
　而吉也<lb/>
象曰君子豹變其文蔚也小人革面順以從君也<lb/>
　其文蔚者冠裳一變人物一新也順以從君者兊為<lb/>
<pb n="9b"/>
　恱恱則順即中心恱而誠服也蔚本益母草其花對<lb/>
　節相開亦如公侯相對而並列故以蔚言之豹次于<lb/>
　虎獸不同也炳從虎蔚從草文之大小顯著不同也<lb/>
䷱<hi>巽下離上</hi>
　鼎者烹飪之器其卦巽下離上下陰為足二三四陽<lb/>
　為腹五陰為耳上陽為鉉鼎之象也又以巽木入離<lb/>
　火而致烹飪鼎之用也序卦革物者莫若鼎故受之<lb/>
　以鼎所以次革<lb/>
<pb n="10a"/>
鼎元吉亨<lb/>
　彖辭明觀孔子彖辭是以元亨則吉字當從本義作<lb/>
　衍文<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢巽而耳目聰明柔進而上行得中而應乎<lb/>
剛是以元亨<hi>亨並庚反</hi>
　以卦體釋卦名又以卦徳卦綜卦體釋卦辭象者六<lb/>
　爻有鼎之象也巽者木也以木入于火也亨煮也飪<lb/>
<pb n="10b"/>
　熟食也亨飪有調和之義故論語曰失飪不食象者<lb/>
　鼎之體亨飪者鼎之用所以名鼎聖人者君也聖賢<lb/>
　者臣也古人有聖徳者皆可稱聖如湯誥稱伊尹為<lb/>
　元聖是也亨飪之事不過祭祀賓客而已祭祀之大<lb/>
　者無出于上帝賓客之重者無過于聖賢享上帝貴<lb/>
　質故止曰亨享聖賢貴豐故曰大亨所以享帝用特<lb/>
　牲而享聖賢有饔牲牢禮也巽而耳目聰明者内而<lb/>
　此心巽順外而耳目聰明也離為目五為鼎耳故曰<lb/>
<pb n="11a"/>
　耳目皆有離明之徳故曰聰明柔進而上行者鼎綜<lb/>
　革二卦同體文王綜為一卦故雜卦曰革去故也鼎<lb/>
　取新也言革下卦之離進而為鼎之上卦也進而上<lb/>
　行居五之中應乎二之剛也若以人事論内巽外聰<lb/>
　有其徳進而上行有其位應乎剛有其輔是以元亨<lb/>
象曰木上有火鼎君子以正位凝命<lb/>
　正對偏倚言凝對散漫言正位者端荘安正之謂即<lb/>
　齋明盛服非禮不動也凝者成也堅也命者天之命<lb/>
<pb n="11b"/>
　也凝命者天命凝成堅固國家安于磐石所謂協乎<lb/>
　上下以承天休也鼎譬之位命譬之實鼎之器正然<lb/>
　後可凝其所受之實君之位正然後可凝其所受之<lb/>
　命鼎綜革故革亦言命孔子因大禹鑄九鼎象物成<lb/>
　王定鼎于郟鄏卜世三十卜年七百所以說到正位<lb/>
　凝命上去周烈王二十三年九鼎震此不能正位凝<lb/>
　命之兆也其後秦遂滅周取九鼎則鼎所係匪輕矣<lb/>
　故以鼎為宗廟之寳器及天寳五年宰臣李適之常<lb/>
<pb n="12a"/>
　列鼎爼具膳羞中夜鼎躍相鬭不解鼎耳及足皆折<lb/>
　豈以明皇不能正位凝命而有幸蜀之禍與<lb/>
初六鼎顛趾利出否得妾以其子无咎<lb/>
　巽錯震震為足趾之象也巽為長女位卑居下妾之<lb/>
　象也震為長子子之象也鼎為寳器主器者莫若長<lb/>
　子則子之意亦由鼎而來也顛趾者顛倒其趾也凡<lb/>
　洗鼎而出水必顛倒其鼎以鼎足反加于上故曰顛<lb/>
　趾否者鼎中之汚穢也利出否者順利其出否也故<lb/>
<pb n="12b"/>
　孔子曰鼎取新也得者𫉬也得妾者買妾而𫉬之也<lb/>
　以者因也因其子而買妾也言洗鼎之時趾乃在下<lb/>
　之物不當加于其上今顛于上若悖上下之序矣然<lb/>
　顛趾者不得已也以其順利于出否也亦猶一夫一<lb/>
　婦人道之常既有妻豈可得妾今得其妾若失尊卑<lb/>
　之分矣然得妾者不得已也以其欲生子而不得不<lb/>
　買妾也得妾以其子又顛趾出否之象也○初六居<lb/>
　下尚未烹飪正洗鼎之時顛趾以出否故有得妾以<lb/>
<pb n="13a"/>
　其子之象占者得此凡事跡雖若悖其上下尊卑之<lb/>
　序于義則无咎也<lb/>
象曰鼎顛趾未悖也利出否以從貴也<lb/>
　未悖者未悖于理也言以顛趾于鼎之上雖若顛倒<lb/>
　其上下之序然洗鼎當如此未為悖理也貴對賤言<lb/>
　鼎中之否則賤物也以從貴者欲將珍羞貴重之物<lb/>
　相從以實于鼎中不得不出其否賤以濯潔也<lb/>
九二鼎有實我仇有疾不我能即吉<lb/>
<pb n="13b"/>
　鼎有實者既洗鼎矣乃實物于其中也陽實陰虚故<lb/>
　言實仇者匹也對也指初也疾者陰柔之疾也即者<lb/>
　就也言初雖有疾九二則剛中自守不能使我與之<lb/>
　即就也此九二之能事非戒辭也○九二以剛居中<lb/>
　能守其剛中之實徳雖比于初而不輕于所與有鼎<lb/>
　有美實我仇有疾不我能即而凂我實徳之象占者<lb/>
　如此則剛中之徳不虧吉可知矣<lb/>
象曰鼎有實慎所之也我仇有吉終无尤也<lb/>
<pb n="14a"/>
　慎所之者慎所往也此一句亦言九二之能事非戒<lb/>
　辭也言九二有陽剛之實徳自能慎于所往擇善而<lb/>
　交不失身于陰黨也終无尤者言我仇雖有疾然慎<lb/>
　于所往不我能即而不失身于彼有何過尤哉<lb/>
九二鼎耳革其行塞雉膏不食方雨虧悔終吉<lb/>
　三變為離為坎坎為耳耳之象也革者變也坎為耳<lb/>
　痛耳革之象也三未變錯震足為行三變則成坎陷<lb/>
　不能行矣行塞之象也其行塞者不能行也離為雉<lb/>
<pb n="14b"/>
　雉之象也坎為膏膏之象也中爻兊三變則不成兊<lb/>
　口不食之象也三變則内坎水外亦坎水方雨之象<lb/>
　也鼎之所賴以舉行者耳也三居木之極上應火之<lb/>
　極木火既極則鼎中騰沸併耳亦熾熱革變而不可<lb/>
　舉移矣故其行塞也雨者水也虧者損也悔者鼎不<lb/>
　可舉移而雉膏之美味不得其食不免至于悔也方<lb/>
　雨虧悔者言耳革不食惟救之以水耳方雨則能虧<lb/>
　損其騰沸熾熱之勢而悔者不至于悔矣終吉者鼎<lb/>
<pb n="15a"/>
　可移美味可食也○九三以陽剛居鼎腹之中本有<lb/>
　美實之徳但應與木火之極烹飪太過故有耳革行<lb/>
　塞雉膏不食之象然陽剛得正故又有方雨虧悔之<lb/>
　象占者如是始雖若不利終則吉也<lb/>
象曰鼎耳革失其義也<lb/>
　義者宜也鼎烹飪之木火不可過不可不及方得烹<lb/>
　飪之宜今木火太過則失烹飪之宜矣所以耳革也<lb/>
九四鼎折足覆公餗其形渥凶<lb/>
<pb n="15b"/>
　四變中爻為震足之象也中爻兊為毁折折之象也<lb/>
　鼎實近鼎耳實已滿矣今震動覆之象也餗者美糝<lb/>
　也八珍之膳鼎之實也鼎以享帝養賢非自私也故<lb/>
　曰公餗渥者霑濡也言覆其鼎而鼎之上皆霑濡其<lb/>
　美糝也以人事論項羽之入咸陽安禄山之陷長<lb/>
　安宗廟燒焚寳器披離不復見昔日彼都人士之盛<lb/>
　其形渥之象也不可依晁氏其刑剭凶者敗國殺身<lb/>
　也若不以象論以二體論離巽二卦成鼎下體巽有<lb/>
<pb n="16a"/>
　足而無耳故曰耳革上體離有耳而無足故曰折足<lb/>
　○九四居大臣之位任天下之重者也但我本不中<lb/>
　不正而又下應初六之陰柔則委任亦非其人不能<lb/>
　勝大臣之任矣卒至傾覆國家故有此象占者得此<lb/>
　敗國殺身凶可知矣<lb/>
象曰覆公餗信如何也<lb/>
　信者信任也言以餗委托信任于人今將餗覆之則<lb/>
　所信任之人為如何也<lb/>
<pb n="16b"/>
六五鼎黄耳金鉉利貞<lb/>
　五為鼎耳黄中色五居中黄耳之象也此爻變乾金<lb/>
　金鉉之象也以此爻未變而言則曰黄以此爻既變<lb/>
　而言則曰金在鼎之上受鉉以舉鼎者耳也在鼎之<lb/>
　外貫耳以舉鼎者鉉也盖鉉為鼎之繋繋于其耳二<lb/>
　物不相離故並言之○六五有虚中之徳上比上九<lb/>
　下應九二皆其剛明故有黄耳金鉉之象鼎既黄耳<lb/>
　金鉉則中之為實者必美味矣而占者則利于貞固<lb/>
<pb n="17a"/>
　也因陰柔故戒以此<lb/>
象曰鼎黄耳中以為實也<lb/>
　黄中色言中乃其實徳也故云黄耳<lb/>
上九鼎玉鉉大吉无不利<lb/>
　上九居鼎之極鉉在鼎上鉉之象也此爻變震震為<lb/>
　玉玉鉉之象也玉豈可為鉉有此象也亦如金車之<lb/>
　意鼎之為器承鼎在足實鼎在腹行鼎在耳舉鼎在<lb/>
　鉉鼎至于鉉厥功成矣功成可以養人亦猶井之元<lb/>
<pb n="17b"/>
　吉大成也故大吉无不利○上九以陽居陰剛而能<lb/>
　柔故有温潤玉鉉之象占者得此凡事大吉而又行<lb/>
　无不利也占者有玉鉉之徳斯應是占矣<lb/>
象曰玉鉉在上剛柔節也<lb/>
　剛柔節者言以陽居陰剛而能節之以柔亦如玉之<lb/>
　溫潤矣所以為玉鉉也<lb/>
䷲<hi>震下震上</hi>
　震者動也一陽始生于二陰之下震而動也其象為<lb/>
<pb n="18a"/>
　雷其屬為長子序卦主器者莫若長子故受之以震<lb/>
　所以次鼎<lb/>
震亨震來虩虩笑言啞啞震驚百里不喪匕鬯<hi>虩音隙啞音厄匕音妣</hi>
　虩虩恐懼也虩本壁虎之名以其善于捕蠅故曰蠅<lb/>
　虎因捕蠅常周環于壁間不自安寧而驚顧此用虩<lb/>
　字之意震艮二卦同體文王綜為一卦所以雜卦曰<lb/>
　震起也艮止也因綜艮艮為虎故取虎象非無因而<lb/>
<pb n="18b"/>
　言虎也啞啞笑聲震大象兊又中爻錯兊皆有喜恱<lb/>
　言語之象故曰笑言匕匙也以棘為之長三尺未祭<lb/>
　祀之先烹牢于鑊實諸鼎而加幕焉將薦乃舉幕以<lb/>
　匕出之升于俎上鬯以秬黍酒和鬱金以灌地降神<lb/>
　者也人君于祭之禮親匕牲薦鬯而已其餘不親為<lb/>
　也震來虩虩者震也笑言啞啞者震而亨也此一句<lb/>
　言常理也震驚百里不喪匕鬯處大變而不失其常<lb/>
　此專以雷與長子言之所以實上二句意也一陽在<lb/>
<pb n="19a"/>
　坤土之中君主百里之象中爻艮手執之不喪之象<lb/>
　中爻坎酒之象○言震自有亨道何也盖易之為理<lb/>
　危者使平易者使傾人能于平時安不忘危此心常<lb/>
　如禍患之來虩虩然恐懼而無慢易之心則日用之<lb/>
　間舉動自有法則而一笑一言皆啞啞而自如矣雖<lb/>
　或有非常之變出于倐忽之頃猶雷之震驚百里然<lb/>
　此心有主意氣安閒雷之威震雖大而逺而主祭者<lb/>
　自不喪匕鬯也此可見震自有亨道也不喪匕鬯乃<lb/>
<pb n="19b"/>
　象也非真有是事也言能恐懼則致福而不失其所<lb/>
　主之重矣<lb/>
彖曰震亨震來虩虩恐致福也笑言啞啞後有則也震<lb/>
驚百里驚逺而懼邇也出可以守宗廟社稷以為祭主<lb/>
也<lb/>
　易舉正出可以守句上有不喪匕鬯四字程子亦云<lb/>
　今從之恐者恐懼也致福者生全出于憂患自足以<lb/>
　致福也後者恐懼之後也非震驚之後也則者法則<lb/>
<pb n="20a"/>
　也不違禮不越分即此身日用之常度也人能恐懼<lb/>
　則操心危而慮患深自不違禮越分失日用之常度<lb/>
　矣即俗言懼法朝朝樂也所以安樂自如笑言啞啞<lb/>
　也驚者卒然遇之而動乎外懼者惕然畏之而變其<lb/>
　中驚者不止于懼懼者不止于驚逺者外卦邇者内<lb/>
　卦内外皆震逺邇驚懼之象也出者長子已繼世而<lb/>
　出也可以者許之之辭也言禍患之來出于倉卒之<lb/>
　間如雷之震逺邇驚懼當此之時乃能處之從容應<lb/>
<pb n="20b"/>
　之暇豫不喪匕鬯則是不懼由于能懼雖甚有可驚<lb/>
　懼者亦不能動吾之念也豈不可以負荷天下之重<lb/>
　器乎故以守宗廟能為宗廟之祭主以守社稷能為<lb/>
　社稷之祭主矣<lb/>
象曰洊雷震君子以恐懼修省<lb/>
　洊者再也上震下震故曰洊修理其身使事事合天<lb/>
　理省察其過使事事遏人欲惟此心恐懼所以修省<lb/>
　也恐懼者作于其心修省者見于行事<lb/>
<pb n="21a"/>
初九震來虩虩後笑言啞啞吉<lb/>
　將卦辭加一後字辭益明白矣初九九四陽也乃震<lb/>
　之所以為震者震動之震也二三五上陰也乃為陽<lb/>
　所震者震懼之震也初乃成卦之主處震之初故其<lb/>
　占如此<lb/>
象曰震來虩虩恐致福也笑言啞啞後有則也<lb/>
　解見前<lb/>
六二震來厲億喪貝躋於九陵勿逐七日得<lb/>
<pb n="21b"/>
　震來厲者乘初九之剛當震動之時故震之來者猛<lb/>
　厲也億者大也億喪貝大喪其貝也十萬曰億豈不<lb/>
　為大六五小象曰大无喪可知矣貝者海中之介蟲<lb/>
　也二變則中爻離為蟹為蚌貝之象也震為足躋之<lb/>
　象也中爻艮為山陵之象也陵乘九剛九陵之象也<lb/>
　又艮居七七之象也離為日日之象也若以理數論<lb/>
　陰陽各極於六七則變而反其初矣故易中皆言七<lb/>
　日得躋者升也言震來猛厲大喪此貨貝九二乃不<lb/>
<pb n="22a"/>
　顧其貝飄然而去避於九陵無心以逐之不期七日<lb/>
　自𫉬此貝也其始也墮甑弗顧其終也去珠復還太<lb/>
　王之遷岐亦此意也○六二當震動之時乘初九之<lb/>
　剛故有此喪貝之象然居中得正此无妄之灾耳故<lb/>
　又有得貝之象占者得此凡事若以柔順中正自守<lb/>
　始雖不免喪失終則不求而自𫉬也<lb/>
象曰震來厲乘剛也<lb/>
　當震動之時乘九之剛所以猛厲不可禦<lb/>
<pb n="22b"/>
六三震蘇蘇震行无𤯝<lb/>
　蘇即穌死而復生也書曰后來其蘇是也言后來我<lb/>
　復生也陰為陽所震動三去初雖逺而比四則近故<lb/>
　下初之震動將盡而上四之震動復生上蘇下蘇故<lb/>
　曰蘇蘇中爻坎坎多𤯝三變陰為陽陽得其正矣位<lb/>
　當矣且不成坎體故无𤯝行者改徙之意即陰變陽<lb/>
　也震性奮𤼵有為故教之以遷善改過也唐肅宗遭<lb/>
　祿山之變猶私與張良娣局戲不巳可謂不知震行<lb/>
<pb n="23a"/>
　无𤯝者矣○六三不中不正居二震之間下震將盡<lb/>
　而上震繼之故有蘇蘇之象所以然者以震本能行<lb/>
　而不行耳若能奮𤼵有為恐懼修省去其不中不正<lb/>
　以就其中正則自笑言啞啞而无𤯝矣故教占者如<lb/>
　此<lb/>
象曰震蘇蘇位不當也<lb/>
　不中不正故不當<lb/>
九四震遂泥<lb/>
<pb n="23b"/>
　遂者無反之意泥者沉溺于險陷而不能奮𤼵也上<lb/>
　下坤土得坎水泥之象也坎有泥象故需卦井卦皆<lb/>
　言泥睽卦錯坎則曰負塗晉元帝困于五季而大業<lb/>
　未復宋高宗不能恢復舊基皆其泥者也○九四以<lb/>
　剛居柔不中不正陷于二陰之間處震懼則莫能守<lb/>
　欲震動則莫能奮是既無能為之才而又溺于宴安<lb/>
　之私者也故遂泥焉而不復反即象而占可知矣<lb/>
象曰震遂泥未光也<lb/>
<pb n="24a"/>
　未光者陷于二陰之間所為者皆邪僻之私無復正<lb/>
　大光明之事矣所以遂泥也與夬卦萃卦未光皆同<lb/>
六五震往來厲億无喪有事<lb/>
　初始震為往四洊震為來五乃君位為震之主故往<lb/>
　來皆厲也億无喪者大无喪也天命未去人心未離<lb/>
　國勢未至瓦解也有事者猶可補偏救獘以有為也<lb/>
　六五處震亦猶二之乘剛所以爻辭同億字喪字○<lb/>
　六五以柔弱之才居人君之位當國家震動之時故<lb/>
<pb n="24b"/>
　有往來危厲之象然以其得中才雖不足以濟變而<lb/>
　徳猶可以自守故大无喪而猶能有事也占者不失<lb/>
　其中則雖危无喪矣<lb/>
象曰震往來厲危行也其事在中大无喪也<lb/>
　危行者往行危來行危一往一來皆危也其事在中<lb/>
　者言所行雖危厲而猶能以有事者以其有中徳也<lb/>
　有是中徳而能有事故大无喪<lb/>
上六震索索視矍矍征凶震不于其躬于其隣无咎婚<lb/>
<pb n="25a"/>
媾有言<hi>矍俱縛反</hi>
　此爻變離離為目視之象也又離火遇震動言之象<lb/>
　也故明夷之主人有言中孚之泣歌皆離火震動也<lb/>
　凡震遇坎水者皆言婚媾屯震坎也賁中爻震坎也<lb/>
　聧上九變正中爻坎也此卦中爻坎也索者求取也<lb/>
　言如有所求取不自安寧也矍者瞻視徬徨也六三<lb/>
　蘇蘇上六索索矍矍三内震之極上外震之極故皆<lb/>
　重一字也震不于其躬于其鄰者謀之之辭也言禍<lb/>
<pb n="25b"/>
　患之來尚未及于其身方及其鄰之時即早見預待<lb/>
　天未陰雨而綢繆牖户也孔斌曰燕雀處堂子母相<lb/>
　哺竈突炎上棟宇相焚言魏不知鄰禍之將及也此<lb/>
　鄰之義也婚媾言親近也猶言夫妻也親近者不免<lb/>
　于有言則疎逺者可知矣○上六以陰柔居震極中<lb/>
　心危懼不能自安故有索索矍矍之象以是而往方<lb/>
　寸亂矣豈能濟變故占者征則凶也然所以致此者<lb/>
　以其不能圖之于早耳茍能于震未及其身之時恐<lb/>
<pb n="26a"/>
　懼修省則可以免索索矍矍之咎然以陰柔處震極<lb/>
　亦不免婚媾之有言終不能笑言啞啞安于無事之<lb/>
　天矣防之早者且有言況不能防者乎婚媾有言又<lb/>
　占中之象也<lb/>
象曰震索索中未得也雖凶无咎畏鄰戒也<lb/>
　中者中心也未得者方寸亂而不能笑言啞啞也畏<lb/>
　鄰戒者畏禍巳及于鄰而先自備戒也畏鄰戒方得<lb/>
　无咎若不能備戒豈得无咎哉<lb/>
<pb n="26b"/>
䷳<hi>艮下艮上</hi>
　艮者止也一陽止于二陰之上陽自下升極上而止<lb/>
　此止之義也又其象為山下坤上乃山之質一陽覆<lb/>
　冒于其上重濁者在下輕清者在上亦止之象也序<lb/>
　卦震者動也物不可以終動止之故受之以艮艮者<lb/>
　止也所以次震<lb/>
艮其背不𫉬其身行其庭不見其人无咎<lb/>
　此卦辭以卦綜言如井卦改邑不改井蹇卦利西南<lb/>
<pb n="27a"/>
　之𩔖本卦綜震四為人之身故周公爻辭以四為身<lb/>
　三畫之卦二為人位故曰人庭則前庭五也艮為門<lb/>
　闕故門之内中間為庭震行也向上而行面向上其<lb/>
　背在下故以陽之畫初與四為背艮止也向下而立<lb/>
　面向下其背在上故以陽之畫三與上為背上二句<lb/>
　以下卦言下二句以上卦言言止其背則身在背後<lb/>
　不見其四之身行其庭則背在人前不見其二之人<lb/>
　所以一止之間既不見其巳又不見其人也辭本元<lb/>
<pb n="27b"/>
　妙令人難曉孔子知文王以卦綜成卦辭所以彖辭<lb/>
　說一行字說一動字重一時字<lb/>
彖曰艮止也時止則止時行則行動静不失其時其道<lb/>
光明艮其止止其所也上下敵應不相與也是以不𫉬<lb/>
其身行其庭不見其人无咎也<lb/>
　以卦徳卦綜卦體釋卦名卦辭言所謂艮者以其止<lb/>
　也然天下之理無窮而夫人之事萬變如惟其止而<lb/>
　已豈足以盡其事理哉亦觀其時何如耳蓋理當其<lb/>
<pb n="28a"/>
　可之謂時時當乎艮之止則止時當乎震之行則行<lb/>
　行止之動静皆不失其時則無適而非天理之公其<lb/>
　道如日月之光明矣豈止无咎而已哉然艮之所以<lb/>
　名止者亦非固執而不變遷也乃止其所也惟止其<lb/>
　所當然之理所以時止則止也卦辭又曰不𫉬其身<lb/>
　不見其人者蓋人相與乎我則我即得見其人我相<lb/>
　與乎人則人即能𫉬其我今初之于四二之于五三<lb/>
　之于上陰自為陰陽自為陽不相與應是以人不𫉬<lb/>
<pb n="28b"/>
　乎我之身而我亦不見其人僅得无咎而已若時止<lb/>
　時行豈止无咎哉八純卦皆不相應與獨于艮言者<lb/>
　艮性止止則固執不遷所以不光明而僅得无咎文<lb/>
　王卦辭専以象言孔子彖辭専以理言<lb/>
象曰兼山艮君子以思不出其位<lb/>
　兼山者内一山外一山兩重山也天下之理即位而<lb/>
　存父有父之位子有子之位君臣夫婦亦然富貴有<lb/>
　富貴之位貧賤有貧賤之位夷狄患難亦然有本然<lb/>
<pb n="29a"/>
　之位即有當然之理思不出其位者正所以止乎其<lb/>
　理也出其位則越其理矣<lb/>
初六艮其趾无咎利永貞<lb/>
　艮綜震震為足趾之象也初在下亦趾之象也咸卦<lb/>
　亦以人身以漸而上○初六陰柔無可為之才能止<lb/>
　者也又居初卑下不得不止者也以是而止故有艮<lb/>
　趾之象占者如是則不輕舉冒進可以无咎而正矣<lb/>
　然又恐其正者不能永也故又教占者以此<lb/>
<pb n="29b"/>
象曰艮其趾未失正也<lb/>
　理之所當止者曰正即爻辭之貞也爻辭曰利永貞<lb/>
　象辭曰未失正見初之止理所當止也<lb/>
六二艮其腓不拯其隨其心不快<lb/>
　腓者足肚也亦初震足之象拯者救也隨者從也二<lb/>
　比三從三者也不拯其隨者不求拯于所隨之三也<lb/>
　凡陰柔資于陽剛者皆曰拯渙卦初六用拯馬壯是<lb/>
　也二中正八卦正位艮在三兩爻俱善但當艮止之<lb/>
<pb n="30a"/>
　時二艮止不求救于三三艮止不退聽于二所以二<lb/>
　心不快中爻坎為加憂為心病不快之象也○六二<lb/>
　居中得正比于其三止于其腓矣以陰柔之質求三<lb/>
　陽剛以助之可也但艮性止不求拯于隨則其中正<lb/>
　之徳無所施用矣所以此心常不快也故其占中之<lb/>
　象如此<lb/>
象曰不拯其隨未退聽也<lb/>
　二下而三上故曰退周公不快主坎之心病而言孔<lb/>
<pb n="30b"/>
　子未聽主坎之耳痛而言<lb/>
九三艮其限列其夤厲薰心<lb/>
　限者界限也上身與下身相界限即腰也夤者連也<lb/>
　腰之連屬不絶者也腰之在身正屈伸之際當動不<lb/>
　當止若艮其限則上自上下自下不相連屬矣列者<lb/>
　列絶而上下不相連屬判然其兩段也薰與熏同火<lb/>
　烟上也薰心者心不安也中爻坎為心病所以六二<lb/>
　不快九三薰心坎錯離火烟之象也○止之為道惟<lb/>
<pb n="31a"/>
　其理之所在而已九三位在腓之上當限之處正變<lb/>
　動屈伸之際不當艮者也不當艮而艮則不得屈伸<lb/>
　而上下判隔列絶其相連矣故危厲而心常不安占<lb/>
　者之象如此<lb/>
象曰艮其限危薰心也<lb/>
　不當止而止則執一不能變通外既齟齬心必不安<lb/>
　所以危厲而薰心也<lb/>
六四艮其身无咎<lb/>
<pb n="31b"/>
　艮其身者安静韜晦鄉鄰有鬭而閉户括囊无咎之<lb/>
　𩔖是也○六四以陰居陰純乎陰者也故有艮其身<lb/>
　之象既艮其身則無所作為矣占者如是故无咎<lb/>
象曰艮其身止諸躬也<lb/>
　躬即身也不能治人不能成物惟止諸躬而已故爻<lb/>
　曰艮其身象曰止諸躬<lb/>
六五艮其輔言有序悔亡<lb/>
　序者倫序也輔見咸卦註艮錯兌兌為口舌輔之象<lb/>
<pb n="32a"/>
　也言之象也艮其輔者言不妄𤼵也言有序者𤼵必<lb/>
　當理也悔者易則誕煩則支肆則忤悖則違皆悔也<lb/>
　咸卦多象人面艮卦多象人背者以文王卦辭艮其<lb/>
　背故也○六五當輔出言之處以陰居陽未免有失<lb/>
　言之悔然以其得中故又有艮其輔言有序之象而<lb/>
　其占則悔亡也<lb/>
象曰艮其輔以中正也<lb/>
　正當作止與止諸躬止字同以中而止所以悔亡<lb/>
<pb n="32b"/>
上九敦艮吉<lb/>
　敦與篤行之篤字同意時止則止貞固不變也山有<lb/>
　敦厚之象故敦臨敦復皆以土取象○上九以陽剛<lb/>
　居艮極自始至終一止于理而不變敦厚乎止者也<lb/>
　故有此象占者如是則其道光明何吉如之<lb/>
象曰敦艮之吉以厚終也<lb/>
　厚終者敦篤于終而不變也賁大畜蠱頤損蒙六卦<lb/>
　上九皆吉者皆有厚終之意<lb/>
<pb n="33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷四</head> <lb/>
    <p>
<pb n="1a"/>
欽定四庫全書<lb/>
　周易集註卷四<lb/>
　　　　　　　　　　　　明　來知德　撰<lb/>
䷌<hi>離下乾上</hi>
　同人者與人同也天在上火性炎上上與天同同人<lb/>
　之象也二五皆居正位以中正相同同人之義也又<lb/>
　一陰而五陽欲同之亦同人也序卦物不可以終否<lb/>
　故受之以同人所以次否<lb/>
<pb n="1b"/>
同人于野亨利涉大川利君子貞<lb/>
　彖辭明<lb/>
彖曰同人柔得位得中而應乎乾曰同人同人曰同人<lb/>
于野亨利涉大川乾行也文明以健中正而應君子正<lb/>
也唯君子為能通天下之志<lb/>
　以卦綜釋卦名以卦德卦體釋卦辭同人大有二卦<lb/>
　同體文王綜為一卦故雜卦曰大有衆也同人親也<lb/>
　柔得位得中者八卦正位離在二今大有上卦之離<lb/>
<pb n="2a"/>
　來居同人之下卦則不惟得八卦之正位又得其中<lb/>
　而應乾九五之中正也下與上相同故名同人卦辭<lb/>
　同人于野者六二應乎乾乾在外卦乃野外也故曰<lb/>
　于野乾行指利涉大川一句蓋乾剛健中正且居九<lb/>
　五之位有德有位故可以濟險難同人于野雖六二<lb/>
　得位得中所能同至于濟險難則非六二陰柔所能<lb/>
　也故曰乾行猶言乾之能事也本卦錯師有震木坎<lb/>
　水象所以利涉大川曰乾行者不言象而言理也内<lb/>
<pb n="2b"/>
　文明則能察于理外剛健則能勇于義中正則内無<lb/>
　人欲之私應乾則外合天德之公文明以健以德言<lb/>
　中正而應以爻言此四者皆君子之正道也惟君子<lb/>
　能通天下之志者君子即正也同人于野者六二也<lb/>
　利涉大川者乾也君子貞則緫六二九五言之○六<lb/>
　二應乎九五之乾固名同人矣然同人卦辭乃曰同<lb/>
　人于野亨利涉大川何也葢六二應乾固亨矣至于<lb/>
　利涉大川非六二也乃乾也曰利君子貞者何也葢<lb/>
<pb n="3a"/>
　内外卦皆君子之正所以利君子正天下之理正而<lb/>
　已矣人同此心同此理億兆之衆志雖不同惟此正<lb/>
　理方可通之方可大同人心若私邪不正安能有于<lb/>
　野之亨而利涉哉此所以利君子貞也<lb/>
象曰天與火同人君子以類族辨物<lb/>
　類族者于其族而類之如父母之類皆三年之喪兄<lb/>
　弟之類皆期年之喪是也辨物者于其物而辨之如<lb/>
　三年之喪其服之麻極粗期年之喪稍粗以下漸細<lb/>
<pb n="3b"/>
　是也如是則同軌同倫道德可一風俗可同亦如天<lb/>
　與火不同而同也凡大象皆有功夫故曰君子以以<lb/>
　者用也若以類族為人士為士族農為農族以辨物<lb/>
　為物蜾為蜾物羽為羽物則君子以三字無安頓而<lb/>
　托空矣<lb/>
初九同人于門无咎<lb/>
　變艮為門門之象也于門者謂于門外也門外雖非<lb/>
　野之可比然亦在外則所同者廣而無私昵矣○初<lb/>
<pb n="4a"/>
　九以剛正居下當同人之初而上無係應故有同人<lb/>
　于門之象占者如是則無咎也<lb/>
象曰出門同人又誰咎也<lb/>
　所同者廣而無偏黨之私又誰有咎我者<lb/>
六二同人于宗吝<lb/>
　凡離變乾而應乎陽者皆謂之宗盖乾乃六十四卦<lb/>
　陽爻之祖有祖則有宗故所應者為宗若原是乾卦<lb/>
　則本然之祖見陽不言宗惟新變之乾則新成祖矣<lb/>
<pb n="4b"/>
　所以見陽言宗也故睽卦六五亦曰宗統論一卦則<lb/>
　二五中正相應所以亨若論二之一爻則是陰欲同<lb/>
　乎陽矣所以可羞如履卦彖辭履帝位而不疚至本<lb/>
　爻則貞厲皆此意○同人貴無私六二中正所應之<lb/>
　五亦中正然卦取同人陰欲同乎陽臣妾順從之道<lb/>
　也溺于私而非公矣豈不羞故其象占如此<lb/>
象曰同人于宗吝道也<lb/>
　陰欲同乎陽所私在一人可羞之道也<lb/>
<pb n="5a"/>
九三伏戎于莽升其髙陵三歲不興<lb/>
　離錯坎為隱伏伏之象也中爻巽為入亦伏之象也<lb/>
　離為戈兵戎之象也莽草也中爻巽為陰木草之象<lb/>
　也中爻巽為股三變為震足股足齊動升之象也巽<lb/>
　為髙髙之象也三變中爻艮陵之象也離居三三之<lb/>
　象也興𤼵也伏戎于莽者俟其五之兵也升其髙陵<lb/>
　者窺其二之動也對五而言三在五之下故曰伏對<lb/>
　二而言三在二之上故曰升○九三剛而不中上無<lb/>
<pb n="5b"/>
　應與欲同于二而二乃五之正應恐九五之見攻故<lb/>
　伏兵于草升髙盼望將以敵五而攘二然以理言二<lb/>
　非正應理不直以勢言五居尊位勢不敵故至三年<lb/>
　之久而終不𤼵其象如此以其未𤼵故占者不言凶<lb/>
象曰伏戎于莽敵剛也三歲不興安行也<lb/>
　所敵者既剛且正故伏藏三歲不興者以理與勢俱<lb/>
　屈安敢行哉故不能行葢行者即興動而行也安者<lb/>
　安于理勢而不興也故曰安行安行即四困則之意<lb/>
<pb n="6a"/>
九四乗其墉弗克攻吉<lb/>
　墉墻也離中虛外圍墉之象也解卦上六變離亦曰<lb/>
　墉泰卦上六變艮大象離曰城皆以中空外圍也此<lb/>
　則九三為六二之墉九四在上故曰乗二四皆爭奪<lb/>
　非同人矣故不言同人三惡五之親二故有犯上之<lb/>
　心四惡二之比三故有陵下之志六二其三國之荆<lb/>
　州乎○四不中正當同人之時無應與亦欲同于六<lb/>
　二三為二之墉故有乗墉攻二之象然以剛居柔故<lb/>
<pb n="6b"/>
　又有自反而弗克攻之象能如是則能改過矣故占者<lb/>
　吉<lb/>
象曰乗其墉義弗克也其吉則困而反則也<lb/>
　義者理也則者理之法則也義理不可移易故謂之<lb/>
　則當同而同者理也亦法則也不當同而不同者理<lb/>
　也亦法則也困者困窮也即困而知之之困也四剛<lb/>
　強本欲攻二然其志柔又思二乃五之正應義不<lb/>
　可攻欲攻不可攻二者交戰往來于此心故曰困困<lb/>
<pb n="7a"/>
　之一字非孔子不能說出九四之心也若生而知之<lb/>
　知其不可攻學而知之知其不可攻則此心不困矣<lb/>
　言乗其墉矣豈其力之不足哉特以義不可同故弗<lb/>
　克攻耳其吉者則因困于心而反于義理之法則也<lb/>
　因困則改過矣故吉義弗克正理也困而反則九四<lb/>
　功夫也<lb/>
九五同人先號咷而後笑大師克相遇<hi>號平聲</hi>
　火無定體曰鼓缶而歌而嗟出涕沱若中孚象離曰<lb/>
<pb n="7b"/>
　或泣或歌九五又變離故有此象先號咷後笑者本<lb/>
　卦六爻未變離錯坎為加憂九五隔于三四故憂而<lb/>
　號咷及九五變則中爻為兊恱故後笑旅先笑後號<lb/>
　咷者本卦未變中爻兊恱故先笑及上九變則恱體<lb/>
　震動成小過災𤯝之凶矣故後號咷必用大師者三<lb/>
　伏莽四乗墉非大師豈能克此爻變離中爻錯震戈<lb/>
　兵震動師之象也九五陽剛之君陽大陰小大師之<lb/>
　象也且本卦錯師亦有師象○九五六二以剛柔中<lb/>
<pb n="8a"/>
　正相應本同心者也但為三四强暴所隔雖同矣不<lb/>
　得遽與之同故有未同時不勝號咷既同後不勝喜<lb/>
　笑之象故聖人教占者曰君臣大分也以臣隔君大<lb/>
　逆也當此之時為君者宜興大師克乎强暴後方遇<lb/>
　乎正應而後可若號咷則失其君之威矣故教占者<lb/>
　占中之象又如此<lb/>
象曰同人之先以中直也大師相遇言相克也<lb/>
　先者先號咷也以者因也中直與困卦九五中直同<lb/>
<pb n="8b"/>
　即中正也言九五所以先號咷者以中正相應必欲<lb/>
　同之也相克者九五克三四也<lb/>
上九同人于郊无悔<lb/>
　乾為郊郊之象也詳見需卦國外曰郊郊外曰野皆<lb/>
　曠逺之地但同人于野以卦之全體而言言大同則<lb/>
　能亨也故于野取曠逺大同之象此爻則取曠逺無<lb/>
　所與同之象各有所取也○上九居同人之終又無<lb/>
　應與則無人可同矣故有同人于郊之象既無所同<lb/>
<pb n="9a"/>
　則亦無所悔故其占如此<lb/>
象曰同人于郊志未得也<lb/>
　無人可同則不能通天下之志矣志未得正與通天<lb/>
　下之志相反<lb/>
䷍<hi>乾下離上</hi>
　大有者所有之大也火在天上萬物畢照所照皆其<lb/>
　所有大有之象也一柔居尊衆陽並從諸爻皆六五<lb/>
　之所有大有之義也序卦與人同者物必歸焉故受<lb/>
<pb n="9b"/>
　之以大有所以次同人<lb/>
大有元亨<lb/>
　彖辭明<lb/>
彖曰大有柔得尊位大中而上下應之曰大有其德剛<lb/>
健而文明應乎天而時行是以元亨<lb/>
　以卦綜釋卦名以卦德卦體釋卦辭大有綜同人柔<lb/>
　得尊位而大中者同人下卦之離往于大有之上卦<lb/>
　得五之尊位居大有之中而上下五陽皆從之也上<lb/>
<pb n="10a"/>
　下從之則五陽皆其所有矣陽大陰小所有者皆陽<lb/>
　故曰大有内剛健則克勝其私自誠而明也外文明<lb/>
　則灼見其理自明而誠也上下應之者衆陽應乎六<lb/>
　五也應天時行者六五應乎九二也時者當其可之<lb/>
　謂天即理也天之道不外時而已應天時行如天命<lb/>
　有德則應天而時章之天討有罪則應天而時用之<lb/>
　是也乾為天因應乾故𤼵此句時行即應天之實非<lb/>
　時行之外别有應天也剛健文明者徳之體應天時<lb/>
<pb n="10b"/>
　行者徳之用有是徳之體用則能享其大有矣是以<lb/>
　元亨<lb/>
象曰火在天上大有君子以遏惡揚善順天休命<lb/>
　火在天上無所不照則善惡畢照矣遏惡者五刑五<lb/>
　用是也揚善者五服五章是也休美也天命之性有<lb/>
　善無惡故遏惡揚善者正所以順天之美命也<lb/>
初九无交害匪咎艱則无咎<lb/>
　害者害我之大有也離為戈兵應爻戈兵在前惡人<lb/>
<pb n="11a"/>
　傷害之象也故暌卦離在前亦曰見惡人夬乃同體<lb/>
　之卦二爻變離亦曰莫夜有戎初居下位以凡民而<lb/>
　大有家肥屋潤人豈無害之理離火尅乾金其受害<lb/>
　也必矣無交害者去離尚逺未交離之境也九三交<lb/>
　離境故曰小人害也九三害字從此害字來匪咎者<lb/>
　人來害我非我之咎也艱者艱難以保其大有如夬<lb/>
　之惕號也○初九居卑當大有之初應爻離火必有<lb/>
　害我之乾金者然陽剛得正去離尚逺故有無交害<lb/>
<pb n="11b"/>
　匪咎之象然或以匪咎而以易心處之則必受其害<lb/>
　矣惟艱則可保其大有而無咎也故又教占者以此<lb/>
象曰大有初九无交害也<lb/>
　時大有而當其初所以去離逺而無交害<lb/>
九二大車以載有攸往无咎<lb/>
　乾錯坤為大輿大車之象也陽上行之物車行之象<lb/>
　也以者用也用之以載也變離錯坎坎中滿以載之<lb/>
　象也大車以載之重九二能任重之象也二變中爻<lb/>
<pb n="12a"/>
　成巽巽為股巽錯震為足股足震動有攸往之象也<lb/>
　○九二當大有之時中德蓄積充實富有乃應六五<lb/>
　之交孚故有大車以載之象有所往而如是則可以<lb/>
　負荷其任佐六五虛中之君共濟大有之盛而無咎<lb/>
　矣故其占如此<lb/>
象曰大車以載積中不敗也<lb/>
　乾三連陽多之卦皆曰積積聚之意小畜夬皆五陽<lb/>
　一陰同體之卦故小畜曰積德載此曰以載而又曰<lb/>
<pb n="12b"/>
　積中者言積陽徳而居中也則小畜之積徳載愈明<lb/>
　矣夬九二小象曰得中道也小畜九二小象曰牽復<lb/>
　在中皆此中之意敗字在車上來乾金遇離火必受<lb/>
　尅而敗壞故初曰無交害三曰小人害則敗字雖從<lb/>
　車上來亦害字之意曰中德所以不敗壞也曰積中<lb/>
　不敗則離火不燒金六五厥孚交如與九二共濟大<lb/>
　有之太平矣<lb/>
九三公用亨于天子小人弗克<lb/>
<pb n="13a"/>
　三居下卦之上故曰公五雖陰爻然居天位三非正<lb/>
　應故稱天子亨者陽剛居正不以大有自私亨之象<lb/>
　也卦本元亨故曰亨用亨于天子者欲出而有為以<lb/>
　亨六五大有之治也九二中德止曰大車以載不言<lb/>
　亨于天子而九三反欲亨于天子何也蓋九三才剛<lb/>
　志剛所以用亨天子也同人大有相綜之卦同人三<lb/>
　四皆欲同乎二所以大有二三皆欲共濟五之大有<lb/>
　也小人指四也弗克者不能也三欲亨于天子四持<lb/>
<pb n="13b"/>
　戈兵阻而害之因此小人所以弗亨于天子也盖大<lb/>
　有之四即同人之三四持戈兵即三之伏戎也二三<lb/>
　變為睽輿曵牛掣即小人之阻不得用亨也舊註作<lb/>
　享者非用亨天子猶言出而使天子亨大有之亨也<lb/>
　○九三當大有之時亦欲濟亨通之㑹亨于天子而<lb/>
　共保大有之治者也但當離乾交㑹之間金受火制<lb/>
　小人在前不能遽達故有弗克亨于天子之象占者<lb/>
　得此不當如九二之有攸往也可知矣<lb/>
<pb n="14a"/>
象曰公用亨于天子小人害也<lb/>
　因小人害所以弗克亨于天子周公之無交害者初<lb/>
　之逺于四也孔子之小人害者三之近于四也<lb/>
九四匪其彭无咎<lb/>
　彭鼓聲又盛也言聲勢之盛也四變中爻為震震為<lb/>
　鼓彭之象也變艮土其盛之象也○九四居大有之<lb/>
　時已過中矣乃大有之極盛者也近君豈可極盛然<lb/>
　以剛居柔故有不極其聲勢之盛之象無咎之道也<lb/>
<pb n="14b"/>
　故其占如此<lb/>
象曰匪其彭无咎明辯晳也<lb/>
　晳明貌晳然其明辯也離明之象也明辯者辯其所<lb/>
　居之地乃别嫌多懼之地辯其所遇之時乃盛極將<lb/>
　衰之時也<lb/>
六五厥孚交如威如吉<lb/>
　威如者恭已無為平易而不防閑備具特有人君之<lb/>
　威而已因六五其體文明其德中順又有陽剛羣賢<lb/>
<pb n="15a"/>
　輔之即舜之無為而治矣所以有此象○六五當大<lb/>
　有之世文明中順以居尊位虚已誠信以任九二之<lb/>
　賢不惟九二有孚于五而上下之陽亦皆以誠信歸<lb/>
　之是其孚信之交無一毫之偽者也是以為六五者<lb/>
　賴羣賢以輔治惟威如而已此則不言而信不怒而<lb/>
　民威于鈇鉞葢享大有太平之福者也何吉如之故<lb/>
　其象占如此<lb/>
象曰厥孚交如信以𤼵志也威如之吉易而無備也<lb/>
<pb n="15b"/>
　誠能動物一人之信足以𤼵上下相信之志也易而<lb/>
　無備者凡人君任賢圖治若機心深刻而過于防閑<lb/>
　預備則易生嫌隙决不能與所任用之賢厥孚交如<lb/>
　矣惟平易而不防備則任賢勿貳去邪勿疑方可享<lb/>
　無為之治矣威如即恭已易而無備即無為若依舊<lb/>
　註作戒辭則小象止當曰威如則吉不應曰威如之<lb/>
　吉也<lb/>
上九自天祐之吉无不利<lb/>
<pb n="16a"/>
　上九以剛明之徳當大有之盛既有崇髙之富貴而<lb/>
　下有六五柔順之君剛明之羣賢輔之上九盖無所<lb/>
　作為惟享自天祐助之福吉而無不利者也占者有<lb/>
　是德居是位斯應是占矣<lb/>
象曰大有上吉自天祐也<lb/>
　言皆天之祐助人不可得而為也上居天位故曰天<lb/>
　此爻止有天祐之意若繫辭又别𤼵未盡之意也如<lb/>
　公用射隼止有解悖之意若成器而動又未盡之意<lb/>
<pb n="16b"/>
　也言各不同皆𤼵未盡之意舊註泥于繫辭者非<lb/>
䷎<hi>艮下坤上</hi>
　謙者有而不居之義山之髙乃屈而居地之下謙之<lb/>
　象也止于其内而收斂不伐順乎其外而卑以下人<lb/>
　謙之義也序卦有大者不可以盈故受之以謙故次<lb/>
　大有<lb/>
謙亨君子有終<lb/>
　君子三也詳見乾卦三爻艮終萬物故曰有終彖辭<lb/>
<pb n="17a"/>
　明<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<hi>上時掌反</hi>
　濟者施也天位乎上而氣則施于下也光明者往成<lb/>
　萬物化育昭著而不可掩也卑者地位乎下也上行<lb/>
　者地氣上行而交乎天也天尊而下濟謙也而光明<lb/>
　則亨矣地卑謙也而上行則亨矣此言謙之必亨也<lb/>
<pb n="17b"/>
　虧盈益謙以氣言變盈流謙以形言變者傾壞流者<lb/>
　流注卑下之地而增髙也害盈福謙以理言惡盈好<lb/>
　謙以情言此四句統言天地鬼神人三才皆好其謙<lb/>
　見謙之所以亨也踰者過也言不可久也尊者有功<lb/>
　有德謙而不居則功徳愈光亦如天之光明也卑者<lb/>
　有功有德謙而不居愈見其不可及亦如地之上行<lb/>
　也夫以尊卑之謙皆自屈于其始而光而不可踰皆<lb/>
　自伸于其終此君子之所以有終也<lb/>
<pb n="18a"/>
象曰地中有山謙君子以裒多益寡稱物平施<lb/>
　上下五陰地之象也一陽居中地中有山之象也五<lb/>
　陰之多人欲也一陽之寡天理也君子觀此象裒其<lb/>
　人欲之多益其天理之寡則廓然大公物來順應物<lb/>
　物皆天理自可以稱物平施無所處而不當矣裒者<lb/>
　減也<lb/>
初六謙謙君子用涉大川吉<lb/>
　凡易中有此象而無此事無此理者于此爻涉大川<lb/>
<pb n="18b"/>
　見之蓋金車玉鉉之類也周公立爻辭止因中爻震<lb/>
　木在坎水之上故有此句而今就文依理只得説能<lb/>
　謙險亦可濟也○六柔謙德也初卑位也以謙德而<lb/>
　居卑位謙而又謙也君子有此謙德以之濟險亦吉<lb/>
　矣故占者用涉大川亦吉<lb/>
象曰謙謙君子卑以自牧也<lb/>
　牧養也謙謙而成其君子何哉蓋九三勞謙君子萬<lb/>
　民所歸服者也二並上與三俱鳴其謙四則撝裂其<lb/>
<pb n="19a"/>
　謙五因謙而利侵伐初居謙之下位已卑矣何所作<lb/>
　為哉惟自養其謙徳而已<lb/>
六二鳴謙貞吉<lb/>
　本卦與小過同有飛鳥遺音之象故曰鳴豫卦亦有<lb/>
　小過之象亦曰鳴又中爻震為善鳴鳴者陽唱而陰<lb/>
　和也茍九家以陰陽相應故鳴得之矣故中孚錯小<lb/>
　過九二曰鳴鶴在陰又曰翰音登于天皆有鳴之意<lb/>
　鶴鳴小象曰中心願也此曰中心得也言二與三中<lb/>
<pb n="19b"/>
　心相得所以相唱和而鳴也若舊註以謙有聞則非<lb/>
　鳴謙乃謙鳴矣若傳以徳充積于中見于聲音則上<lb/>
　六鳴謙其志未得與鳴豫之凶皆說不去矣○六二<lb/>
　柔順中正相比于三三蓋勞謙君子也三謙而二和<lb/>
　之與之相從故有鳴謙之象正而且吉者也故其占<lb/>
　如此<lb/>
象曰鳴謙貞吉中心得也<lb/>
　言六二與三中心相得非勉强唱和也<lb/>
<pb n="20a"/>
九三勞謙君子有終吉<lb/>
　勞者勤也即勞之來之之勞中爻坎為勞卦雖繫辭<lb/>
　去聲讀然同此勞字也又中爻水木有井象君子以<lb/>
　勞民勸相此勞字之象也艮終萬物三居艮之終故<lb/>
　以文王卦辭君子有終歸之八卦正位艮在三所以此<lb/>
　爻極善有終即萬民服舊註因繫辭有功而不徳句<lb/>
　遂以為功勞殊不知勞乎民後方有功此爻止有勞<lb/>
　而不伐意故萬民服○九三當謙之時以一陽而居<lb/>
<pb n="20b"/>
　五陰之中陽剛得正蓋能勞乎民而謙者也然雖不伐<lb/>
　其勞而終不能掩其勞萬民歸服豈不有終故占者<lb/>
　吉<lb/>
象曰勞謙君子萬民服也<lb/>
　陰為民五陰故曰萬民衆陰歸之故曰服<lb/>
六四无不利撝謙<lb/>
　撝者裂也兩開之意六四當上下之際開裂之象也<lb/>
　撝謙者以撝為謙也凡一陽五陰之卦其陽不論位<lb/>
<pb n="21a"/>
　之當否皆尊其陽而卑其陰如復之元吉師之錫命<lb/>
　豫之大有得比之顯比剥之得輿皆尊其陽不論其<lb/>
　位也六四才位皆陰九三勞謙之賢正萬民歸服之<lb/>
　時故開裂退避而去非舊註更當𤼵揮其謙也○六<lb/>
　四當謙之時柔而得正能謙者也故無不利矣但勞<lb/>
　謙之賢在下不敢當陽之承乃避三而去之故有以<lb/>
　撝為謙之象占者能此可謂不違陰陽之則者矣<lb/>
象曰无不利撝謙不違則也<lb/>
<pb n="21b"/>
　則者陽尊陰卑之法則也撝而去之不違尊卑之則矣<lb/>
六五不富以其鄰利用侵伐无不利<lb/>
　陽稱富小畜五陽故小象曰不獨富也隂皆不富故<lb/>
　泰六四亦曰不富富與鄰皆指三以者用也中爻震<lb/>
　為長子三非正應故稱鄰言不用富厚之力但用長子<lb/>
　帥師而自利用侵伐也坤為衆中爻震此爻變離為<lb/>
　戈兵衆動戈兵侵伐之象此象亦同初六用渉大川但<lb/>
　此則以變爻言也上六利用行師亦此象○五以柔居<lb/>
<pb n="22a"/>
　尊在上而能謙者也上能謙則從之者衆矣故有不富<lb/>
　以鄰而自利用侵伐之象然用侵伐者因其不服而<lb/>
　巳若他事亦無不利也占者有此謙徳斯應是占矣<lb/>
象曰利用侵伐征不服也<lb/>
　侵伐非黷武以其不服不得已而征之也<lb/>
上六鳴謙利用行師征邑國<lb/>
　凡易中言邑國者皆坤土也升卦坤在外故曰升虚<lb/>
　邑晉卦坤在内故曰維用伐邑泰之上六曰自邑告<lb/>
<pb n="22b"/>
　命師上六曰開國承家復之上六曰以其國君凶訟<lb/>
　六二變坤曰邑人三百户益之中爻坤曰為依遷國<lb/>
　夬下體錯坤曰告自邑渙九五變坤曰渙王居此曰<lb/>
　征邑國皆因坤土也○上六當謙之終與二為正應<lb/>
　見三之勞謙亦相從而和之故亦有鳴謙之象然六<lb/>
　二中正既與三中心相得結親比之好則三之心志<lb/>
　不在上六而不相得矣故止可為將行師征邑國而<lb/>
　已豈能與勞謙君子之賢相為唱和其謙哉<lb/>
<pb n="23a"/>
象曰鳴謙志未得也可用行師征邑國也<lb/>
　志未得者上六與九三心志不相得也六二與上六<lb/>
　皆鳴謙然六二中心得上六志未得所以六二貞吉<lb/>
　而上六止利用行師也<lb/>
䷏<hi>坤下震上</hi>
　豫者和樂也陽始潛閉于地中及其動而出地奮𤼵<lb/>
　其聲通暢和豫豫之象也内順外動豫之由也序卦<lb/>
　有大而能謙必豫故受之以豫所以次謙<lb/>
<pb n="23b"/>
豫利建侯行師<lb/>
　震長子主器震驚百里建侯之象中爻坎陷一陽統<lb/>
　衆陰行師之象屯有震無坤則言建侯謙有坤無震<lb/>
　則言行師此震坤合故兼言也<lb/>
彖曰豫剛應而志行順以動豫豫順以動故天地如之而<lb/>
况建侯行師乎天地以順動故日月不過而四時不忒<lb/>
聖人以順動則刑罰清而民服豫之時義大矣哉<lb/>
　以卦體卦德釋卦名卦辭而極言之剛九四也剛應<lb/>
<pb n="24a"/>
　者一陽而衆陰從之也志行者陽之志得行也剛應<lb/>
　志行豫也内順外動所以成其豫也故名豫人事合<lb/>
　乎天理則順背乎天理則逆順以動則一念一事皆<lb/>
　天理矣天地如之者言天地亦不過如人之順動也<lb/>
　天地且不之違而况于人之建侯行師乎此其所以<lb/>
　利也建侯行師雖大事較之天地則小矣天地以順<lb/>
　動者順其自然之氣聖人以順動者順其當然之理<lb/>
　不過者不差過也如夏至晝六十刻夜四十刻冬至<lb/>
<pb n="24b"/>
　晝四十刻夜六十刻之類是也不忒者不愆忒也如<lb/>
　夏則暑冬則寒之類是也刑罰不合乎理惟乗一已<lb/>
　喜怒之私故民不服若順動則合乎天理之公縱有<lb/>
　刑罰亦天刑也故民服時義者豫中事理之時宜也<lb/>
　即順動也此極言而贊之也六十四卦時而已矣事<lb/>
　若淺而有深意曰時義大矣哉欲人思之也非美事<lb/>
　有時或用之曰時用大矣哉欲人别之也大事大變<lb/>
　曰時大矣哉欲人謹之也<lb/>
<pb n="25a"/>
象曰雷出地奮豫先王以作樂崇德殷薦之上帝以配<lb/>
祖考<lb/>
　奮者奮𤼵而成聲也作乃制禮作樂之作作樂以崇<lb/>
　徳故聞樂知徳殷盛也作樂乃朝廷邦國之常典各<lb/>
　有所主其樂不同惟萬物本乎天故有郊人本乎祖<lb/>
　故有廟是其用樂之最大者故曰殷薦故冬至祀上<lb/>
　帝于圜丘而配之以祖必以是樂薦之季秋祀上帝<lb/>
　于明堂而配之以考必以是樂薦之卦中爻坎為樂<lb/>
<pb n="25b"/>
　律樂之象五陰而崇一陽德崇德之象帝出于震上<lb/>
　帝之象中爻艮為門闕坎為隱伏宗廟祖宗之象<lb/>
初六鳴豫凶<lb/>
　鳴詳見鳴謙謙豫二卦同體文王綜為一卦故雜卦<lb/>
　曰謙輕而豫怠也謙之上六即豫之初六故二爻皆<lb/>
　言鳴震性動又决躁所以浚恒凶飛鳥凶○初六與<lb/>
　九四為正應九四由豫初據其應與之常欲相從乎<lb/>
　四而和之故有鳴豫之象然初位卑四近君乃權臣<lb/>
<pb n="26a"/>
　也正其志大行之時上下既懸絶且初又不中正應<lb/>
　與之情乖矣豈能與四彼此唱和其豫不能唱和初<lb/>
　之志窮矣凶之道也故占者凶<lb/>
象曰初六鳴豫志窮凶也<lb/>
　惟志窮所以凶中孚鶴鳴子和曰中心願也六二鳴<lb/>
　謙曰中心得也此心志相孚者也上六鳴謙曰志未<lb/>
　得也初六鳴豫曰志窮凶也此心志不相孚者也相<lb/>
　孚者皆曰心不相孚者皆曰志此所以為聖人之言<lb/>
<pb n="26b"/>
六二介于石不終日貞吉<lb/>
　凡物分為兩間者曰介二變剛分坤為兩間介之象<lb/>
　也介于石者言操守之堅如石不可移易中爻艮石<lb/>
　之象也不終日者不溺于豫見幾而作不待其日之<lb/>
　晚也二變中爻離且居下卦之上不終日之象也八<lb/>
　卦正位坤在二故貞吉○豫易以溺人諸爻皆溺于<lb/>
　豫獨六二中正自守安静堅確故有此象正而且吉<lb/>
　之道也故其占如此<lb/>
<pb n="27a"/>
象曰不終日貞吉以中正也<lb/>
　惟中正故不終日貞吉<lb/>
六三盱豫悔遲有悔<lb/>
　盱者張目也中爻錯離目之象也盱目以為豫者九<lb/>
　四當權三與親比幸其權勢之足憑而自縱其所欲<lb/>
　也盱與介相反遲與不終日相反二中正三不中正<lb/>
　故也○四為豫之主六三陰柔不中不正而近于四<lb/>
　上視于四而溺于豫宜有悔者也故有此象而其占<lb/>
<pb n="27b"/>
　為事當速悔若悔之遲則過而不改是謂過矣此聖<lb/>
　人為占者開遷善之門而勉之以速改也<lb/>
象曰盱豫有悔位不當也<lb/>
　六三不中不正故位不當<lb/>
九四由豫大有得勿疑朋盍簪<lb/>
　由豫者言人心之和豫由四而致也本卦一陽為動<lb/>
　之主動而衆陰恱從故曰由豫大有得者言得大行<lb/>
　其志以致天下之豫也四多疑懼故曰疑又中爻坎<lb/>
<pb n="28a"/>
　亦為狐疑勿疑者中爻艮止止而不疑之象也因九<lb/>
　四才剛明故教之以勿疑也盍者合也簪者首笄也<lb/>
　婦人冠上之飾所以總聚其髮者也下坤婦人之象<lb/>
　也一陽横于三陰之首簪之象也勿疑朋盍簪者勿<lb/>
　疑朋合于我者皆簪冠之婦人也○九四一陽居五<lb/>
　陰之中衆所由以為豫故有由豫之象占者遇此故<lb/>
　為大有得然人既樂從正當得志之時必展其大行<lb/>
　之志俾人人皆享其和平豫大之福勿疑由豫于我<lb/>
<pb n="28b"/>
　者無同德之陽明而所以朋合于上下内外者皆陰<lb/>
　柔之羣小可也故又教占者必不可疑如此<lb/>
象曰由豫大有得志大行也<lb/>
　剛應而無他爻以分其權故曰志大行<lb/>
六五貞疾恒不死<lb/>
　中爻為坎坎為心病疾之象也曰貞疾者言非假疾<lb/>
　疾之在外而可以藥石者也九四由豫人心通歸于四<lb/>
　危之極矣下卦坤為腹九四居卦之中為心即咸卦<lb/>
<pb n="29a"/>
　憧憧往來之爻也此正腹中心疾故謂之貞疾恒者<lb/>
　常也言貞疾而常不死也周室衰微此爻近之○六<lb/>
　五當豫之時柔不能立而又乗九四之剛權之所主<lb/>
　衆之所歸皆在于四衰弱極矣故有貞疾之象然以<lb/>
　其得中故又有恒不死之象即象而占可知矣<lb/>
象曰六五貞疾乗剛也恒不死中未亡也<lb/>
　雖乗四為剛所逼然柔而得中猶存虚位不死<lb/>
上六冥豫成有渝无咎<lb/>
<pb n="29b"/>
　冥者幽也暗也上六以陰柔居豫極為昏冥于豫之<lb/>
　象成者五陰同豫至上六已成矣然以動體變剛成<lb/>
　離則前之冥冥者今反昭昭矣故又為其事雖成然<lb/>
　樂極哀生不免有悔心之萌而能改變之象占者如<lb/>
　是則能補過矣故無咎<lb/>
象曰冥豫在上何可長也<lb/>
　豫已極矣宜當速改何可長溺于豫而不反也<lb/>
䷐<hi>震下兊上</hi>
<pb n="30a"/>
　隨者從也少女隨長男隨之象也隨綜蠱以艮下而<lb/>
　為震以巽上而為兊隨之義也此動彼恱亦隨之義<lb/>
　也序卦豫必有隨故受之以隨所以次豫<lb/>
隨元亨利貞无咎<lb/>
　隨元亨然動而恱易至于詭隨故必利于貞方得無<lb/>
　咎若所隨不貞則雖大亨亦有咎矣不可依穆姜作<lb/>
　四徳<lb/>
彖曰剛來而下柔動而恱隨大亨貞无咎而天下隨時<lb/>
<pb n="30b"/>
隨時之義大矣哉<lb/>
　以卦綜卦德釋卦名又釋卦辭而贊之剛來而下柔<lb/>
　者隨蠱二卦同體文王綜為一卦故雜卦曰隨無故<lb/>
　也蠱則飭也言蠱下卦原是柔今艮剛來居于下而<lb/>
　為震是剛來而下于柔也動而恱者下動而上恱也<lb/>
　時者正而當其可也言大亨貞而無咎者以其時也<lb/>
　時者隨其理之所在理在于上之隨下則隨其下理<lb/>
　在于下之隨上則隨其上泰則隨其時之泰否則隨<lb/>
<pb n="31a"/>
　其時之否禹稷顔回是也譬之夏可以衣葛則葛冬<lb/>
　可以衣裘則裘隨其時之寒暑而已惟其時則通變<lb/>
　宜民邦家無怨近恱逺來故天下隨時故即贊之曰<lb/>
　隨時之義大矣哉此與艮卦時字同不可依王肅本<lb/>
　時字作之字觀尾句不曰隨之時義而曰隨時之義<lb/>
　文意自見<lb/>
象曰澤中有雷隨君子以嚮晦入宴息<lb/>
　嚮與向同晦者日沒而昏也宴息者宴安休息即日<lb/>
<pb n="31b"/>
　入而息也雷二月出地八月入地造化之理有晝必<lb/>
　有夜有明必有晦故人生天地有出必有入有作必<lb/>
　有息其在人心有感必有寂有動必有静此造化之<lb/>
　自然亦人事之當然也故雷在地上則作樂薦帝雷<lb/>
　在地中則閉關不省方雷在澤下則向晦宴息無非<lb/>
　所以法天也震東方卦也日出𤾉谷兊西方卦也日<lb/>
　入昧谷八月正兊之時雷藏于澤此向晦之象也澤<lb/>
　亦是地不可執泥澤字中爻巽為入艮為止入而止<lb/>
<pb n="32a"/>
　息之象也<lb/>
初九官有渝貞吉出門交有功<lb/>
　隨卦初隨二二隨三三隨四四隨五五隨六不論應<lb/>
　與官者主也震長子主器官之象也渝者變而隨乎<lb/>
　二也初為震主性變動渝之象也故訟卦四變中爻<lb/>
　為震亦曰渝中爻艮門之𧰼也二與四同功二多譽<lb/>
　功之象也故九四小象亦曰功○初九陽剛得正當<lb/>
　隨之時變而隨乎其二二居中得正不失其所隨矣<lb/>
<pb n="32b"/>
　從正而吉者也故占者貞吉然其所以貞吉者何哉<lb/>
　蓋方出門隨人之始即交有功之人何貞吉如之故又<lb/>
　言所以貞吉之故<lb/>
象曰官有渝從正吉也出門交有功不失也<lb/>
　二中正所以從正吉交有功則不失其所隨矣舊註<lb/>
　不知八卦正位震在初乃極美之爻所以通作戒辭<lb/>
　看<lb/>
六二係小子失丈夫<lb/>
<pb n="33a"/>
　中爻巽為繩係之𧰼也陰爻稱小子陽爻稱丈夫陽<lb/>
　大陰小之意小子者三也丈夫者初也○六二中正<lb/>
　當隨之時義當隨乎其三然三不正初得正故有係<lb/>
　小子失丈夫之𧰼不言凶咎者二中正所隨之時不<lb/>
　能兼與也<lb/>
象曰係小子弗兼與也<lb/>
　既隨乎三不能兼乎其初<lb/>
六三係丈夫失小子隨有求得利居貞<lb/>
<pb n="33b"/>
　丈夫者九四也小子者六二也得者四近君為大臣<lb/>
　求乎其貴可以得其貴也中爻巽近市利三倍求乎其<lb/>
　富可以得其富也○六三當隨之時義當隨乎其四<lb/>
　然四不中正六二中正故有係丈夫失小子之象若<lb/>
　有所求必有所得但利乎其正耳三不中正故又戒<lb/>
　呂者以此<lb/>
象曰係丈夫志舍下也<hi>舍音捨</hi>
　時當從四故心志捨乎下之二也<lb/>
<pb n="34a"/>
九四隨有𫉬貞凶有孚在道以明何咎<lb/>
　有𫉬者得天下之心隨于已也四近君為大臣大臣<lb/>
　之道當使恩威一出于上衆心皆隨于君若人心隨<lb/>
　已危疑之道也故凶孚以心言内有孚信之心也道<lb/>
　以事言凡事合乎道理也明者識保身之幾也有字<lb/>
　在字以字雖字義稍異然皆有功夫若以象論變坎<lb/>
　有孚之象也震為大塗道之象也變坎錯離明之象<lb/>
　也又中爻艮有光輝亦明之象也○四當隨之時義<lb/>
<pb n="34b"/>
　當隨乎其五然四為大臣雖隨有𫉬而勢陵于五故<lb/>
　有有𫉬貞凶之象所以占者凶然當居此地之時何<lb/>
　以處此哉惟誠以結之道以事之明哲以保其身則<lb/>
　上安而下隨即無咎而不凶矣故又教占者以此<lb/>
象曰隨有𫉬其義凶也有孚在道明功也<lb/>
　義凶者有凶之理也有孚在道明功者言有孚在道<lb/>
　皆明哲之功也葢明哲則知心不可欺而内竭其誠<lb/>
　知事不可茍而外合于道所以无咎也周公爻辭三<lb/>
<pb n="35a"/>
　者並言孔子象辭推原而歸功于明何以驗人臣明<lb/>
　哲為先昔漢之蕭何韓信皆髙帝功臣信既求封齊<lb/>
　復求王楚可謂有𫉬矣然無明哲不知有𫉬貞凶之<lb/>
　義卒及大禍何則不然帝在軍中遣使勞何何悉遣<lb/>
　子弟從軍帝大恱及擊陳豨遣使拜何相國封五千<lb/>
　户何讓不受悉以家財佐軍用帝又恱卒為漢第一<lb/>
　功臣身榮名顯若何者可謂知明功臣者矣孔子明<lb/>
　功之言不其驗哉<lb/>
<pb n="35b"/>
九五孚于嘉吉<lb/>
　八卦正位兊在六乃爻之嘉美者且上六歸山乃嘉<lb/>
　遯矣故曰孚于嘉○九五陽剛中正當隨之時義當<lb/>
　隨乎其六故有孚嘉之象葢隨之美者也占者得此<lb/>
　吉可知矣<lb/>
象曰孚于嘉吉位正中也<lb/>
　惟中正故孚于嘉<lb/>
上六拘係之乃從維之王用亨于西山<lb/>
<pb n="36a"/>
　係即六二六三之係維亦係也係之又維之言係而<lb/>
　又係也詩縶之維之于焉嘉客是也言五孚于六如<lb/>
　此係維其相隨之心固結而不可解也如七十子之<lb/>
　隨孔子五百人之隨田横此爻足以當之變乾王之<lb/>
　象也指五也兊居西西之象也兊錯艮山之象也六<lb/>
　不能隨于世人見九五維係之極則必歸之山矣隨<lb/>
　蠱相綜故蠱卦上九不事王侯亦有歸山之象亨者<lb/>
　通也王用亨于西山者用通于西山以求之也亨西<lb/>
<pb n="36b"/>
　山與謙卦用渉大川同皆因有此象正所謂無此事<lb/>
　此理而有此象也○上六居隨之終無所隨從見九<lb/>
　五相隨之極則遯而歸山矣故有此象葢隨之至者<lb/>
　也占者得此吉可知矣<lb/>
象曰拘係之上窮也<lb/>
　上者六也窮者居卦之終無所隨也非凶也<lb/>
䷑<hi>巽下艮上</hi>
　蠱者物久敗壊而蠱生也以卦徳論在上者止息而<lb/>
<pb n="37a"/>
　不動作在下者巽順而無違忤彼此委靡因循此其<lb/>
　所以蠱也序卦以喜隨人者必有事故受之以蠱所<lb/>
　以次隨<lb/>
蠱元亨利涉大川先甲三日後甲三日<lb/>
　利涉大川者中爻震木在兊澤之上也先甲後甲者<lb/>
　本卦艮上巽下文王圓圖艮巽夾震木于東之中故<lb/>
　曰先甲後甲言巽先于甲艮後于甲也巽卦言先庚後<lb/>
　庚者伏羲圓圖艮巽夾兊方于西之中故曰先庚後<lb/>
<pb n="37b"/>
　庚言巽先于庚艮後于庚也分甲于蠱者本卦未變<lb/>
　上體中爻震木下體巽木也分庚于巽者本卦未變<lb/>
　上體綜兊金下體綜兊金也十干獨言甲庚者乾坤<lb/>
　乃六十四卦之祖甲居于寅坤在上乾在下為泰庚<lb/>
　居于申乾在上坤在下為否大往小來小往大來天<lb/>
　地之道不過如此物不可以終通物不可以終否易<lb/>
　之為道亦不過如此所以獨言甲庚也曰先三後三<lb/>
　者六爻也先三者下三爻也巽也後三者上三爻也<lb/>
<pb n="38a"/>
　艮也不曰爻而曰日者本卦綜隨日出震東日沒兊<lb/>
　西原有此象故少不言一日二日多不言九日十日<lb/>
　而獨言先三後三者則知其為下三爻上三爻也明矣<lb/>
　以先甲用辛取自新後甲用丁取丁寧此說始乎鄭<lb/>
　𤣥不成其說矣○當蠱之時亂極必治占者固元亨<lb/>
　矣然豈静以俟其治哉必歴涉艱難險阻以撥亂反<lb/>
　正知其先之三爻乃巽之柔懦所以成其蠱也則因<lb/>
　其柔懦而矯之以剛果知其後之三爻乃艮之止息<lb/>
<pb n="38b"/>
　所以成其蠱也則因其止息而矯之以奮𤼵斯可以<lb/>
　元亨而天下治矣<lb/>
　<lb/>
　<lb/>
　<lb/>
　<lb/>
彖曰蠱剛上而柔下巽而止蠱蠱元亨而天下治也利<lb/>
涉大川往有事也先甲三日後甲三日終則有始天行<lb/>
<pb n="39a"/>
也<lb/>
　以卦綜卦德釋卦名卦辭剛上而柔下者蠱綜隨隨<lb/>
　初震之剛上而為艮上六兊之柔下而為巽也剛上<lb/>
　則太尊而情不下達柔下則太卑而情難上通巽則<lb/>
　諂止則惰皆致蠱之由所以名蠱既蠱矣而又元亨<lb/>
　何也葢造化之與人事窮則變矣治必因亂亂則將<lb/>
　治故蠱而亂之終乃治之始也如五代之後生唐太<lb/>
　宗五季之末生宋太祖是也治蠱者當斯時則天下<lb/>
<pb n="39b"/>
　治矣故占者元亨往有事猶言往有為方天下壞亂<lb/>
　當勇往以濟難若復巽懦止息則終于蠱矣豈能元<lb/>
　亨終始即先後成言乎艮者終也齊乎巽者始也終<lb/>
　則有始者如晝之終矣而又有夜之始夜之終矣而<lb/>
　又有晝之始故亂不終亂亂之終乃其治之始治亂<lb/>
　相仍乃天運之自然也故治蠱者必原其始必推其<lb/>
　終知其蠱之為始為先者乃巽也則矯之以剛果知<lb/>
　其蠱之為終為後者乃艮也則矯之以奮𤼵則蠱治<lb/>
<pb n="40a"/>
　而元亨矣恒卦上體震綜艮下體巽故亦曰終則有<lb/>
　始<lb/>
𧰼曰山下有風蠱君子以振民育徳<lb/>
　山下有風則物壞而有事更新矣振民者鼓舞作興<lb/>
　以振起之使之日趨于善非巽之柔弱也此新民之<lb/>
　事也育德者操存省察以涵育之非艮之止息也此<lb/>
　明德之事也當蠱之時風俗頽敗由于民徳之不新<lb/>
　民徳不新由于已德之不明故救時之急在于振民<lb/>
<pb n="40b"/>
　振民又在于育德葢相因之辭也<lb/>
初六幹父之蠱有子考无咎厲終吉<lb/>
　艮止于上猶父道之無為而尊于上也巽順于下猶<lb/>
　子道之服勞而順于下也故蠱多言幹父之事幹者<lb/>
　木之莖幹也中爻震木下體巽木幹之象也木有幹<lb/>
　方能附其繁茂之枝葉人有才能方能振作其既墜<lb/>
　之家聲故曰幹蠱有子者即禮記之幸哉有子也○<lb/>
　初六當蠱之時才柔志剛故有能幹父蠱之象占者<lb/>
<pb n="41a"/>
　如是則能克葢前愆喜其今日之維新忘其前日之<lb/>
　廢墜因子而考亦可以無咎矣但謂之蠱未免危厲<lb/>
　知其危厲不以易心處之則終得吉矣因六柔故又<lb/>
　戒之以此<lb/>
象曰幹父之蠱意承考也<lb/>
　意承考者心之志意在于承當父事克葢前愆所以<lb/>
　考無咎<lb/>
九二幹母之蠱不可貞<lb/>
<pb n="41b"/>
　艮性止止而又柔止則惰柔則暗又當家事敗壞之<lb/>
　時子欲幹其蠱若以我陽剛中直之性直遂幹之則<lb/>
　不惟不堪亦且難入即傷恩矣其害不小惟當屈已<lb/>
　下意巽順將承使之身正事治則亦已矣故曰不可<lb/>
　貞事父母幾諌是也若以君臣論周公之事成王成<lb/>
　王有過則撻伯禽皆此意也易之時正在于此○九<lb/>
　二當蠱之時上應六五六五陰柔故有幹母蠱之象<lb/>
　然九二剛中以剛承柔恐其過于直遂也故戒占者<lb/>
<pb n="42a"/>
　不可貞委曲巽順以幹之可也<lb/>
象曰幹母之蠱得中道也<lb/>
　得中道而不太過即不可貞也<lb/>
九三幹父之蠱小有悔无大咎<lb/>
　悔以心言悔者因九三過剛則幹蠱之事更張措置<lb/>
　之間未免先後緩急失其次序所以悔也咎以理言<lb/>
　然巽體得正能制其剛則其幹蠱必非私意妄行矣<lb/>
　所以無大咎○九三以陽剛之才能幹父之蠱者故<lb/>
<pb n="42b"/>
　有幹蠱之象然過剛自用其心不免小有悔但為父<lb/>
　幹蠱其咎亦不大矣故其占如此<lb/>
象曰幹父之蠱終无咎也<lb/>
　有陽剛之才方能幹蠱故周公僅許之而孔子深許<lb/>
　之也<lb/>
六四裕父之蠱往見吝<lb/>
　裕寛裕也强以立事為幹怠而委事為裕正幹之反<lb/>
　也往者以此而往治其蠱也見吝者立見其羞吝也<lb/>
<pb n="43a"/>
　治蠱如拯溺救焚猶恐緩不及事豈可裕○六四以<lb/>
　陰居陰又當艮止柔而且怠不能有為故有裕蠱之<lb/>
　象如是則蠱將日深故往則見吝戒占者不可如是<lb/>
　也<lb/>
象曰裕父之蠱往未得也<lb/>
　未得者未得治其蠱也九三之剛失之過故悔悔者<lb/>
　漸趨于吉故終無咎六四之柔失之不及故吝吝者<lb/>
　漸趨于凶故往未得寧為悔不可為吝<lb/>
<pb n="43b"/>
六五幹父之蠱用譽<lb/>
　用者用人也用譽者因用人而得譽也二多譽譽之<lb/>
　象也周公曰用譽孔子二多譽之言蓋本于此九二<lb/>
　以五為母六五又取子道可見易不可典要宋仁宗<lb/>
　仁柔之主得韓范富歐卒為宋令主此爻近之○六<lb/>
　五以柔居尊下應九二二以剛中之才而居巽體則<lb/>
　所以承順乎五者莫非剛健大中之徳矣以此治蠱<lb/>
　可得聞譽然非自能譽也用人而得其譽也故其象<lb/>
<pb n="44a"/>
　占如此<lb/>
象曰幹父用譽承以德也<lb/>
　承者承順也因巽體又居下故曰承言九二承順以<lb/>
　剛中之德也<lb/>
上九不事王侯髙尚其事<lb/>
　上事字事王侯以治蠱也下事字以髙尚為事也耕<lb/>
　于有萃之野而樂堯舜之道是也上與五二爻以家<lb/>
　事言則上為父五為母衆爻為子觀諸爻以幹父母<lb/>
<pb n="44b"/>
　言可知矣以國事言則五為君下四爻為用事之臣<lb/>
　上一爻為不事之臣觀上一爻以王侯言可知矣此<lb/>
　易所以不可為典要也蓋當蠱之世任其事而幹蠱<lb/>
　者則操巽命之權而行其所當行不任其事而髙尚<lb/>
　者則體艮止之義而止其所當止如鄧禹諸臣皆相<lb/>
　光武以幹漢室之蠱獨子陵釣于富春是也艮止不<lb/>
　事之象變坤錯乾王侯之象巽為髙髙尚之象○初<lb/>
　至五皆幹蠱上有用譽之君下有剛中之臣家國天<lb/>
<pb n="45a"/>
　下之事已畢矣上九居蠱之終無係應于下在事之<lb/>
　外以剛明之才無應援而處無事之地葢賢人君子<lb/>
　不偶於時而髙潔自守者也故有此象占者有是德<lb/>
　斯應是占矣<lb/>
象曰不事王侯志可則也<lb/>
　髙尚之志足以起頑立懦故可則<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷十六</head> <lb/>
    <p>
<pb n="1a"/>
欽定四庫全書<lb/>
　周易集註卷十六<lb/>
　　　　　　　　　　　　明　來知徳　撰<lb/>
　繫辭上𫝊<lb/>
天尊地卑乾坤定矣卑髙以陳貴賤位矣動静有常剛<lb/>
柔斷矣方以類聚物以羣分吉凶生矣在天成象在地<lb/>
成形變化見矣是故剛柔相摩八卦相盪鼓之以雷霆<lb/>
潤之以風雨日月運行一寒一暑乾道成男坤道成女<lb/>
<pb n="1b"/>
乾知大始坤作成物乾以易知坤以簡能易則易知簡<lb/>
則易從易知則有親易從則有功有親則可久有功則<lb/>
可大可久則賢人之徳可大則賢人之業易簡而天下<lb/>
之理得矣天下之理得而成位乎其中矣<lb/>
　右第一章<lb/>
聖人設卦觀象繋辭焉而明吉凶剛柔相推而生變化<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
<pb n="2a"/>
也是故君子所居而安者易之序也所樂而玩者爻之<lb/>
辭也是故君子居則觀其象而玩其辭動則觀其變而<lb/>
玩其占是以自天祐之吉無不利<lb/>
　右第二章<lb/>
彖者言乎象者也爻者言乎變者也吉凶者言乎其失<lb/>
得也悔吝者言乎其小疵也无咎者善補過也是故列<lb/>
貴賤者存乎位齊小大者存乎卦辨吉凶者存乎辭憂<lb/>
悔吝者存乎介震無咎者存乎悔是故卦有小大辭有<lb/>
<pb n="2b"/>
險易辭也者各指其所之<lb/>
　右第三章<lb/>
易與天地凖故能彌綸天地之道仰以觀於天文俯以<lb/>
察於地理是故知幽明之故原始反終故知死生之說<lb/>
精氣為物游魂為變是故知鬼神之情狀與天地相似<lb/>
故不違知周乎萬物而道濟天下故不過旁行而不流<lb/>
樂天知命故不憂安土敦乎仁故能愛範圍天地之化<lb/>
而不過曲成萬物而不遺通乎晝夜之道而知故神无<lb/>
<pb n="3a"/>
方而易无體<lb/>
　右第四章<lb/>
一隂一陽之謂道繼之者善也成之者性也仁者見之<lb/>
謂之仁知者見之謂之知百姓日用而不知故君子之<lb/>
道鮮矣顯諸仁藏諸用鼓萬物而不與聖人同憂盛徳<lb/>
大業至矣哉富有之謂大業日新之謂盛徳生生之謂易<lb/>
成象之謂乾效法之謂坤極數知來之謂占通變之謂<lb/>
事隂陽不測之謂神<lb/>
<pb n="3b"/>
　右第五章<lb/>
夫易廣矣大矣以言乎逺則不禦以言乎邇則静而正<lb/>
以言乎天地之間則備矣夫乾其静也專其動也直是<lb/>
以大生焉夫坤其静也翕其動也闢是以廣生焉廣大<lb/>
配天地變通配四時隂陽之義配日月易簡之善配至<lb/>
徳<lb/>
　右第六章<lb/>
子曰易其至矣乎夫易聖人所以崇徳而廣業也知崇<lb/>
<pb n="4a"/>
禮卑崇效天卑法地天地設位而易行乎其中矣成性<lb/>
存存道義之門<lb/>
　右第七章<lb/>
聖人有以見天下之頥而擬諸其形容象其物宜是故<lb/>
謂之象聖人有以見天下之動而觀其會通以行其典<lb/>
禮繋辭焉以斷其吉凶是故謂之爻言天下之至賾<lb/>
而不可惡也言天下之至動而不可亂也擬之而後<lb/>
言議之而後動擬議以成其變化<lb/>
<pb n="4b"/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繋于苞桑<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
易曰自天祐之吉無不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
<pb n="5a"/>
勞謙君子有終吉子曰勞而不伐有功而不徳厚之至<lb/>
也語以其功下人者也徳言盛禮言恭謙也者致恭以<lb/>
存其位者也<lb/>
子曰知幾其神乎君子上交不諂下交不瀆其知幾<lb/>
乎幾者動之㣲吉之先見者也君子見幾而作不俟終<lb/>
日易曰介于石不終日貞吉介如石焉寧用終日斷可<lb/>
識矣君子知㣲知彰知柔知剛萬夫之望<lb/>
子曰小人不耻不仁不畏不義不見利不勸不威不懲<lb/>
<pb n="5b"/>
小懲而大誡此小人之福也易曰屨校滅趾无咎此之<lb/>
謂也<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可掩罪大而不可解易曰何校滅耳凶<lb/>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復無祗悔元吉<lb/>
初六藉用白茅无咎子曰茍錯諸地而可矣藉之用茅<lb/>
<pb n="6a"/>
何咎之有慎之至也夫茅之為物薄而用可重也慎斯<lb/>
術也以徃其無所失矣<lb/>
　右第八章　依序卦上經九爻與下經同<lb/>
天一地二天三地四天五地六天七地八天九地十天<lb/>
數五地數五五位相得而各有合天數二十有五地數<lb/>
三十凡天地之數五十有五此所以成變化而行鬼神<lb/>
也太衍之數五十其用四十有九分而為二以象兩掛<lb/>
一以象三揲之以四以象四時歸竒於扐以象閏五嵗<lb/>
<pb n="6b"/>
再閏故再扐而後掛乾之策二百一十有六坤之䇿百<lb/>
四十有四凡三百有六十當期之日二篇之䇿萬有一<lb/>
千五百二十當萬物之數也是故四營而成易十有八<lb/>
變而成卦八卦而小成引而伸之觸類而長之天下之<lb/>
能事畢矣顯道神徳行是故可與酬酢可與祐神矣子<lb/>
曰知變化之道者其知神之所為乎<lb/>
　右第九章<lb/>
易有聖人之道四焉以言者尚其辭以動者尚其變以<lb/>
<pb n="7a"/>
制器者尚其象以卜筮者尚其占是以君子將有為<lb/>
也將有行也問焉而以言其受命也如嚮无有逺近<lb/>
幽深遂知来物非天下之至精其孰能與於此參伍<lb/>
以變錯綜其數通其變遂成天地之文極其數遂定<lb/>
天下之象非天下之至變其孰能與於此易无思也无<lb/>
為也寂然不動感而遂通天下之故非天下之至神其<lb/>
孰能與於此夫易聖人所以極深而研幾也唯深也故<lb/>
能通天下之志唯幾也故能成天下之務唯神也故不<lb/>
<pb n="7b"/>
疾而速不行而至子曰易有聖人之道四焉者此之謂<lb/>
也<lb/>
　右第十章<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑是故蓍之徳圓而神卦之徳方以知六爻<lb/>
之義易以貢聖人以此洗心退藏於密吉凶與民同患<lb/>
神以知來知以藏徃其孰能與於此哉古之聰明睿知<lb/>
<pb n="8a"/>
神武而不殺者夫是以明於天之道而察于民之故是<lb/>
興神物以前民用聖人以此齋戒以神明其徳夫是故<lb/>
闔戸謂之坤闢户謂之乾一闔一闢謂之變徃來不窮<lb/>
謂之通見乃謂之象形乃謂之器制而用之謂之法利<lb/>
用出入民咸用之謂之神是故易有太極是生兩儀兩<lb/>
儀生四象四象生八卦八卦定吉凶吉凶生大業是故<lb/>
法象莫大乎天地變通莫大乎四時縣象著明莫大乎<lb/>
日月崇髙莫大乎富貴備物致用立成器以為天下利<lb/>
<pb n="8b"/>
莫大乎聖人探賾索隠鈎深致逺以定天下之吉凶成<lb/>
天下之亹亹者莫大乎蓍龜是故天生神物聖人則之<lb/>
天地變化聖人效之天垂象見吉凶聖人象之河出圖<lb/>
洛出書聖人則之易有四象所以示也繋辭焉所以告<lb/>
也定之以吉凶所以斷也<lb/>
　右第十一章<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
<pb n="9a"/>
言變而通之以盡利鼓之舞之以盡神乾坤其易之緼<lb/>
耶乾坤成列而易立乎其中矣乾坤毁則無以見易易<lb/>
不可見則乾坤或幾乎息矣是故形而上者謂之道形<lb/>
而下者謂之器化而裁之謂之變推而行之謂之通舉<lb/>
而措之天下之民謂之事業極天下之賾者存乎卦鼓<lb/>
天下之動者存乎辭化而裁之存乎變推而行之存乎<lb/>
通神而明之存乎其人黙而成之不言而信存乎徳行<lb/>
　右第十二章　與下繋𫝊同十二章<lb/>
<pb n="9b"/>
　繋辭下𫝊<lb/>
八卦成列象在其中矣因而重之爻在其中矣剛柔相<lb/>
推變在其中矣繋辭焉而命之動在其中矣吉凶悔吝<lb/>
者生乎動者也剛柔者立本者也變通者趣時者也吉<lb/>
凶者貞勝者也天地之道貞觀者也日月之道貞明者<lb/>
也天下之動貞夫一者也夫乾確然示人易矣夫坤隤<lb/>
然示人簡矣爻也者效此者也象也者像此者也爻象動<lb/>
乎内吉凶見乎外功業見乎變聖人之情見乎辭天地<lb/>
<pb n="10a"/>
之大徳曰生聖人之大寳曰位何以守位曰仁何以聚<lb/>
人曰財理財正辭禁民為非曰義<lb/>
　右第一章<lb/>
古者包犧氏之王天下也仰則觀象于天俯則觀法于<lb/>
地觀鳥獸之文與地之宜近取諸身逺取諸物于是始<lb/>
作八卦以通神明之徳以類萬物之情作結繩而為網<lb/>
罟以佃以漁盖取諸離包犧氏沒神農氏作斵木為耜<lb/>
揉木為耒耒耨之利以教天下盖取諸益日中為市致<lb/>
<pb n="10b"/>
天下之民聚天下之貨交易而退各得其所盖取諸噬<lb/>
嗑神農氏沒黃帝堯舜氏作通其變使民不倦神而化<lb/>
之使民宜之易窮則變變則通通則久是以自天祐之<lb/>
吉无不利黄帝堯舜垂衣裳而天下治盖取諸乾坤刳<lb/>
木為舟剡木為楫舟楫之利以濟不通致逺以利天下<lb/>
盖取諸渙服牛乗馬引重致逺以利天下盖取諸隨重<lb/>
門擊柝以待暴客盖取諸豫斷木為杵掘地為臼臼杵<lb/>
之利萬民以濟盖取諸小過弦木為弧剡木為矢弧矢<lb/>
<pb n="11a"/>
之利以威天下盖取諸暌上古穴居而野處後世聖人<lb/>
易之以宫室上棟下宇以待風雨盖取諸大壯古之葬<lb/>
者厚衣之以薪葬之中野不封不樹喪期无數後世聖<lb/>
人易之以棺槨盖取諸大過上古結繩而治後世聖人<lb/>
易之以書契百官以治萬民以察盖取諸夬<lb/>
　右第二章<lb/>
是故易者象也象也者像也彖者材也爻也者效天下<lb/>
之動者也是故吉凶生而悔吝著也<lb/>
<pb n="11b"/>
　右第三章<lb/>
陽卦多隂隂卦多陽其故何也陽卦竒隂卦偶其徳行<lb/>
何也陽一君而二民君子之道也隂二君而一民小人<lb/>
之道也<lb/>
　右第四章<lb/>
易曰憧憧徃來朋從爾思子曰天下何思何慮天下同<lb/>
歸而殊途一致而百慮天下何思何慮日徃則月來月<lb/>
徃則日來日月相推而明生焉寒徃則暑來暑徃則寒<lb/>
<pb n="12a"/>
來寒暑相推而歲成焉徃者屈也來者信也屈信相感<lb/>
而利生焉尺蠖之屈以求信也龍蛇之蟄以存身也精<lb/>
義入神以致用也利用安身以崇徳也過此以徃未之<lb/>
或知也窮神知化徳之盛也<lb/>
子曰作易者其知盗乎易曰負且乗致冦至負也者小<lb/>
人之事也乗也者君子之器也小人而乗君子之器盗<lb/>
思奪之矣上慢下暴盗思伐之矣慢藏誨盗冶容誨淫<lb/>
易曰負且乗致冦至盗之招也<lb/>
<pb n="12b"/>
易曰公用射隼于髙墉之上獲之无不利子曰隼者禽<lb/>
也弓矢者器也射之者人也君子藏器于身待時而動<lb/>
何不利之有動而不括是以出而有獲語成器而動者<lb/>
也<lb/>
天地絪緼萬物化醇男女構精萬物化生易曰三人行<lb/>
則損一人一人行則得其友言致一也<lb/>
子曰君子安其身而後動易其心而後語定其交而後<lb/>
求君子修此三者故全也危以動則民不與也懼以語<lb/>
<pb n="13a"/>
則民不應也無交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
易曰困于石據于蒺藜入于其宫不見其妻凶子曰非<lb/>
所困而困焉名必辱非所據而據焉身必危既辱且危<lb/>
死期將至妻其可得見邪<lb/>
子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
不出户庭無咎子曰亂之所生也則言語以為階君不<lb/>
<pb n="13b"/>
密則失臣臣不密則失身幾事不密則害成是以君子<lb/>
密慎而不出也<lb/>
鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之況其邇者乎居其<lb/>
室出其言不善則千里之外違之況其邇者乎言出乎<lb/>
身加乎民行𤼵乎邇見乎逺言行君子之樞機樞機之<lb/>
𤼵榮辱之主也言行君子之所以動天地也可不愼乎<lb/>
　右第五章　依序卦下經九爻與上經同<lb/>
<pb n="14a"/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳其稱名也<lb/>
雜而不越於稽其類其衰世之意邪夫易彰徃而察來<lb/>
而㣲顯闡幽開而當名辨物正言斷辭則備矣其稱名<lb/>
也小其取類也大其㫖逺其辭文其言曲而中其事肆<lb/>
而隱因貳以濟民行以明失得之報<lb/>
　右第六章<lb/>
易之興也其於中古乎作易者其有憂患乎是故履徳<lb/>
<pb n="14b"/>
之基也謙徳之柄也復徳之本也恒徳之固也損徳之<lb/>
修也益徳之裕也困徳之便也井徳之地也巽徳之制<lb/>
也履和而至謙尊而光復小而辨於物恒雜而不厭損<lb/>
先難而後易益長裕而不設困窮而通井居其所而遷<lb/>
巽稱而隱履以和行謙以制禮復以自知恒以一徳損<lb/>
以遠害益以興利困以寡怨井以辨義巽以行權<lb/>
　右第七章<lb/>
易之為書也不可逺為道也屢遷變動不居周流六虚<lb/>
<pb n="15a"/>
上下无常剛柔相易不可為典要唯變所適其出入以<lb/>
度外内使知懼又明于憂患與故无有師保如臨父母<lb/>
初率其辭而揆其方既有典常茍非其人道不虚行<lb/>
　右第八章<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
夫雜物撰徳是與非則非其中爻不備噫亦要存亡吉<lb/>
凶則居可知矣知者觀其彖辭則思過半矣二與四同<lb/>
<pb n="15b"/>
功而異位其善不同二多譽四多懼近也柔之為道不<lb/>
利遠者其要无咎其用柔中也三與五同功而異位三<lb/>
多凶五多功貴賤之等也其柔危其剛勝邪<lb/>
　右第九章<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也道有變<lb/>
動故曰爻爻有等故曰物物相雜故曰文文不當故吉<lb/>
凶生焉<lb/>
<pb n="16a"/>
　右第十章<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　右第十一章<lb/>
夫乾天下之至徤也徳行恒易以知險夫坤天下之至順<lb/>
也徳行恒簡以知阻能說諸心能研諸慮定天下之吉<lb/>
凶成天下之亹亹者是故變化云為吉事有祥象事<lb/>
<pb n="16b"/>
知器占事知來天地設位聖人成能人謀鬼謀百姓與<lb/>
能八卦以象告爻彖以情言剛柔雜居而吉凶可見矣<lb/>
變動以利言吉凶以情遷是故愛惡相攻而吉凶生逺<lb/>
近相取而悔吝生情偽相感而利害生凡易之情近<lb/>
而不相得則凶或害之悔且吝將叛者其辭慙中心疑<lb/>
者其辭枝吉人之辭寡躁人之辭多誣善之人其辭<lb/>
游失其守者其辭屈<lb/>
　右第十二章　與上繋傳同十二章<lb/>
<pb n="17a"/>
　說卦𫝊<lb/>
昔者聖人之作易也幽賛于神明而生蓍參天兩地而<lb/>
倚數觀變於隂陽而立卦發揮於剛柔而生爻和順于<lb/>
道徳而理於義窮理盡性以至於命<lb/>
　右第一章<lb/>
昔者聖人之作易也將以順性命之理是以立天之道<lb/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
<pb n="17b"/>
易六位而成章<lb/>
　右第二章<lb/>
天地定位山澤通氣雷風相薄水火不相射八卦相錯<lb/>
數徃者順知來者逆是故易逆數也<lb/>
　右第三章<lb/>
雷以動之風以散之雨以潤之日以晅之艮以止之兌<lb/>
以說之乾以君之坤以藏之<lb/>
　右第四章<lb/>
<pb n="18a"/>
帝出乎震齊乎巽相見乎離致役乎坤說言乎兌戰乎<lb/>
乾勞乎坎成言乎艮萬物出乎震震東方也齊乎巽巽<lb/>
東南也齊也者言萬物之潔齊也離也者明也萬物皆<lb/>
相見南方之卦也聖人南面而聽天下嚮明而治盖取<lb/>
諸此也坤也者地也萬物皆致養焉故曰致役乎坤兌<lb/>
正秋也萬物之所說也故曰說言乎兌戰乎乾乾西北<lb/>
之卦也言隂陽相薄也坎者水也正北方之卦也勞卦<lb/>
也萬物之所歸也故曰勞乎坎艮東北之卦也萬物之<lb/>
<pb n="18b"/>
所成終而所成始也故曰成言乎艮<lb/>
　右第五章<lb/>
神也者妙萬物而為言者也動萬物者莫疾乎雷撓萬<lb/>
物者莫疾乎風燥萬物者莫熯乎火說萬物者莫說乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化既成<lb/>
萬物也<lb/>
　右第六章<lb/>
<pb n="19a"/>
乾健也坤順也震動也巽入也坎陷也離麗也艮止也<lb/>
兌說也<lb/>
　右第七章<lb/>
乾為馬坤為牛震為龍巽為鷄坎為豕離為雉艮為狗<lb/>
兌為羊<lb/>
　右第八章<lb/>
乾為首坤為腹震為足巽為股坎為耳離為目艮為手<lb/>
兌為口<lb/>
<pb n="19b"/>
　右第九章<lb/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兌三索而得女故謂之少女<lb/>
　右第十章<lb/>
乾為天為圜為君為父為玉為金為寒為氷為大赤為<lb/>
良馬為老馬為瘠馬為駁馬為木果荀九家有為龍為<lb/>
<pb n="20a"/>
直為衣為言○來知徳有為郊為帶為旋為知為富為<lb/>
大為頂為戎為武<lb/>
坤為地為母為布為釡為吝嗇為均為子母牛為大輿<lb/>
為文為衆為柄其於地也為黒○荀九家有為此為迷<lb/>
為方為囊為裳為黄為帛為漿○來知徳有為末為<lb/>
能為小為朋為户為敦<lb/>
震為雷為龍為𤣥黄為車為大塗為長子為决躁為蒼筤<lb/>
竹為萑葦其於馬也為善鳴為馵足為作足為的顙<lb/>
<pb n="20b"/>
其於稼也為反生其究為健為蕃鮮○荀九家有為玉<lb/>
為鵠為鼓○來知徳有為青為升躋為奮為官為園為<lb/>
春耕為東為老為筐<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髪為廣顙為多白眼<lb/>
為近利市三倍其究為躁卦○荀九家有為楊為鸛○<lb/>
來知徳有為浚為魚為草茅為宫人為老婦<lb/>
坎為水為溝瀆為隠伏為矯輮為弓輪其於人也為加<lb/>
<pb n="21a"/>
憂為心病為耳痛為血卦為赤其於馬也為美脊為亟<lb/>
心為下首為薄蹄為曵其於輿也為多𤯝為通為月為<lb/>
盗其於木也為堅多心○荀九家有為宫為律為可為<lb/>
棟為叢棘為狐為蒺藜為桎梏○來知徳有為沫為<lb/>
泥塗為孕為酒為臀為淫為北為幽為孚為河<lb/>
離為火為日為電為中女為甲胄為戈兵其於人也為<lb/>
大腹為乾卦為鱉為蟹為蠃為蚌為龜其於木也為科<lb/>
上槁○荀九家有為牝牛○來知徳有為苦為朱為三<lb/>
<pb n="21b"/>
為焚為泣為歌為號為墉為城為南為不育為害<lb/>
艮為山為徑路為小石為門闕為果蓏為閽寺為指為<lb/>
狗為䑕為黔喙之屬其於木也為堅多節○荀九家有<lb/>
為鼻為虎為狐○來知徳有為牀為握為終為宅為廬<lb/>
為丘為篤為童為尾<lb/>
兌為澤為少女為巫為口舌為毁折為附决其於地也<lb/>
為剛鹵為妾為羊○荀九家有為常為輔頰○來知徳<lb/>
有為笑為五為食為跛為眇為西<lb/>
<pb n="22a"/>
　右第十一章<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註卷十六<lb/>
</p>
<p>
</p>
  </div>
</body>
</text>
</TEI>
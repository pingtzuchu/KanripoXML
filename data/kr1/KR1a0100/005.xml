<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷三</head> <lb/>
    <p>
<pb n="1a"/>
欽定四庫全書<lb/>
　周易集註卷三<lb/>
　　　　　　　　　　　　明　來知德　撰<lb/>
䷆<hi>坎下坤上</hi>
　師者衆也其卦坎下坤上以卦象論地中有水為衆<lb/>
　聚之象以卦德論内險而外順險道以順行師之義<lb/>
　也以爻論一陽居下卦之中上下五陰從之將統兵<lb/>
　之象也二以剛居下五柔居上而任之人君命將出<lb/>
<pb n="1b"/>
　師之象也序卦訟必有衆起師興由爭故次于訟<lb/>
師貞丈人吉无咎<lb/>
　貞者正也丈人者老成持重練達時務者也凡人君<lb/>
　用師之道在得正與擇將而已不得其正則師出無<lb/>
　名不擇其將則將不知兵故用兵之道利于得正又<lb/>
　任老成之人則以事言有戰勝攻取之吉以理言無<lb/>
　窮兵厲民之咎矣戒占者當如是也<lb/>
彖曰師衆也貞正也能以衆正可以王矣剛中而應行<lb/>
<pb n="2a"/>
險而順以此毒天下而民從之吉又何咎矣<hi>王去聲</hi>
　以卦體卦德釋卦辭衆者即周官自五人為伍積而至<lb/>
　于二千五百人為師也正者即王者之兵行一不義<lb/>
　殺一不辜而得天下不為如此之正也以者謂能左<lb/>
　右之也一陽在中而五陰皆所左右也左右之使衆<lb/>
　人皆正樵蘇无犯之意則足以宣布人君之威德即<lb/>
　王者仁義之師矣故可以王以衆正言為將者可以<lb/>
　王言命將者能正即可以王故師貴貞也剛中而應<lb/>
<pb n="2b"/>
　者為將不剛則怯過剛則猛九二剛中乃將才之善<lb/>
　者有此將才五應之又信任之專則可以展布其才<lb/>
　矣行險者兵危事也謂坎也順者順人心也謂坤也<lb/>
　兵足以戡亂而順人心則為將有其德矣有是才德<lb/>
　所以名丈人也毒者猶既濟憊字時久師老之意噬<lb/>
　嗑中爻為坎故亦曰遇毒乃陳久太肥腊肉味變者<lb/>
　五行志云厚味實腊毒師古曰味厚者為毒久陳久<lb/>
　之事文案繁雜難于聽斷故以腊毒象之非毒害也<lb/>
<pb n="3a"/>
　若毒害則非行險而順矣言出師固未免毒于天下<lb/>
　然毒之者實所以安之乃民所深願而悦從者也民<lb/>
　恱而從所以吉而无咎毒天下句與民從之句意正<lb/>
　相應若毒天下而民不從豈不凶豈不有咎<lb/>
象曰地中有水師君子以容民畜衆<lb/>
　水不外于地兵不外于民地中有水水聚地中為聚<lb/>
　衆之象故為師容者容保其民養之教之也畜者積<lb/>
　畜也古者寓兵于農故容保其民者正所以畜聚其<lb/>
<pb n="3b"/>
　兵也常時民即兵變時兵即民兵不外乎民即水不<lb/>
　外乎地也<lb/>
初六師出以律否臧凶<hi>否蒲鄙反</hi>
　專以將言律者法也號令嚴明部伍整肅坐作進退<lb/>
　攻殺擊刺皆有法則是也否者塞也兵敗也臧者善<lb/>
　也兵成功也若不以律不論成敗成亦凶敗亦凶二<lb/>
　者皆凶故曰否臧凶觀小象失律凶之句可見矣○<lb/>
　初六才柔當出師之始師道當守其法則故戒占者<lb/>
<pb n="4a"/>
　師出以律失律則不論否臧皆凶矣<lb/>
象曰師出以律失律凶也<lb/>
　失律否固凶臧亦凶<lb/>
九二在師中吉无咎王三錫命<lb/>
　師中者在師而得其中也此爻正彖辭之剛中而應<lb/>
　六五小象之以中行皆此中也在師中者剛中也錫<lb/>
　命者正應也葢為將之道不剛則怯過剛則猛惟剛<lb/>
　中則吉而无咎矣吉无咎者恩威並著出師逺討足<lb/>
<pb n="4b"/>
　以靖内安外也錫命者或錫以褒嘉之温語或錫以<lb/>
　其物如宋太祖之解裘是也乃寵任其將非褒其成<lb/>
　功也曰錫命則六五信任之專可知矣本卦錯同人<lb/>
　乾在上王之象離在下三之象中爻巽錫命之象全<lb/>
　以錯卦取象亦如睽卦上九之見豕負塗也取象如<lb/>
　此𤣥妙所以後儒難得知○九二為衆陰所歸有剛<lb/>
　中之德上應六五而為之寵任故其象如此而占可<lb/>
　知矣<lb/>
<pb n="5a"/>
象曰在師中吉承天寵也王三錫命懷萬邦也<lb/>
　天謂王也在師中吉者以其承天之寵委任之專也<lb/>
　王三錫命者以其存心于天下惟恐民之不安故任<lb/>
　將伐暴安民也下二句皆推原二五之辭<lb/>
六三師或輿尸凶<lb/>
　或者未必之辭變巽進退不果或之象也言設或也<lb/>
　輿者多也衆人之意即今輿論之輿以坤坎二卦皆<lb/>
　有輿象故言輿也尸者主也言為將者不主而衆人<lb/>
<pb n="5b"/>
　主之也觀六五弟子輿尸可見矣程傳是○六三陰<lb/>
　柔不中不正位居大將九二之上才柔志剛故有出<lb/>
　師大將不主而三或主之之象不能成功也必矣故<lb/>
　其占凶<lb/>
象曰師或輿尸大无功也<lb/>
　曰大者甚言其不可輿尸也<lb/>
六四師左次无咎<lb/>
　師三宿為次右為前左為後今人言左遷是也葢乾<lb/>
<pb n="6a"/>
　先坤後乾右坤左故明夷六四陰也曰左腹豐卦九<lb/>
　三陽也曰右肱左次謂退舍也○六四居陰得正故<lb/>
　有出師度不能勝完師以退之象然知難而退兵家<lb/>
　之常故其占无咎<lb/>
象曰左次无咎未失常也<lb/>
　知難而退師之常也聖人恐人以退為怯故言當退<lb/>
　而退亦師之常故曰未失常<lb/>
六五田有禽利執言无咎長子帥師弟子輿尸貞凶<lb/>
<pb n="6b"/>
　田乃地之有水者應爻為地道居于初之上田之象<lb/>
　也故乾二爻曰在田禽者上下皆陰與小過同禽之<lb/>
　象也坎為豕錯離為雉皆禽象也禽害禾稼冦盜之<lb/>
　象也坎為盜亦有此象執者興師以執獲也坤為衆<lb/>
　中爻震綜艮為手衆手俱動執獲之象也言者聲罪<lb/>
　以致討也坤錯乾為言言之象也无咎者師出有名<lb/>
　也長子九二也中爻震長子之象也長子即丈人自<lb/>
　衆尊之曰丈人自爻象之曰長子弟子六三也坎為<lb/>
<pb n="7a"/>
　中男震之弟也弟子之象也○六五用師之主柔順<lb/>
　得中不為兵端者也敵加于已不得已而應之故為<lb/>
　田有禽之象應敵興兵利于執言占者固无咎矣然<lb/>
　任將又不可不專若專于委任使老成帥師以任事<lb/>
　可也苟參之以新進之小人俾為弟子者參謀輿尸<lb/>
　于其間使長子之才有所牽制而不得自主則雖曰<lb/>
　有禽乃應敵之兵其事固貞然所任不得其人雖貞<lb/>
　亦凶矣因六五隂柔故許以无咎而又戒之以此<lb/>
<pb n="7b"/>
象曰長子帥師以中行也弟子輿尸使不當也<hi>當去聲</hi>
　言所以用長子帥師者以其有剛中之德使之帥師<lb/>
　以行使之當矣若弟子則使之不當也以中行推原其<lb/>
　二之辭使不當歸咎于五之辭<lb/>
上六大君有命開國承家小人勿用<lb/>
　坤錯乾大君之象也乾為言有命之象也命者命之<lb/>
　以開國承家也坤為地為方國之象也故曰開國變<lb/>
　艮為門闕家之象也故曰承家損卦艮變坤故曰無<lb/>
<pb n="8a"/>
　家師卦坤變艮故曰承家周公爻象其精至此開者<lb/>
　封也承者受也功之大者開國功之小者承家也小<lb/>
　人開承中之小人也陽大陰小陰土重疊小人之象<lb/>
　也勿用者不因其功勞而遂任用以政事也變艮為<lb/>
　止勿用之象也如光武雲臺之將得與公卿參議大<lb/>
　事者惟鄧禹賈復數人而已可謂得此爻之義者矣<lb/>
　○上六師終功成正論功行賞之時矣故有大君有<lb/>
　命開國承家之象然師旅之興效勞之人其才不一<lb/>
<pb n="8b"/>
　販繒屠狗之徒亦能樹其竒功不必皆正人君子故<lb/>
　開國承家惟計其一時得功之大小不論其往日為<lb/>
　人之邪正此正王者封建之公心也至于封建之後<lb/>
　董治百官或上而參預廟廊之機謀或下而委任百<lb/>
　司之庶政則惟賢是用而前日諸將功臣中之小人<lb/>
　惟享其封建之爵土再不得干預乎此矣故又戒之<lb/>
　以小人勿用也弟子輿尸戒之於師始小人勿用戒<lb/>
　之于師終聖人之情見矣<lb/>
<pb n="9a"/>
象曰大君有命以正功也小人勿用必亂邦也<lb/>
　正功者正功之大小也亂邦者小人挾功倚勢暴虐<lb/>
　其民必亂其邦王三錫命命于行師之始惟在于懷<lb/>
　邦懷邦者懷其邦之民也大君有命命于行師之終<lb/>
　惟恐其亂邦亂邦者亂其邦之民也聖人行師惟救<lb/>
　其民而已豈得已哉<lb/>
䷇<hi>坤下坎上</hi>
　比親輔也其卦坤下坎上以卦象論水在地上最相<lb/>
<pb n="9b"/>
　親切比之象也以爻論五居尊位衆陰比而從之<lb/>
　有一人輔萬邦四海仰一人之象故為比也序卦衆<lb/>
　必有所比故受之以比所以次師<lb/>
比吉原筮元永貞无咎不寧方來後夫凶<lb/>
　原者再也與禮記末有原之原同蒙之剛中在下卦<lb/>
　故曰初筮比之剛中在上卦故曰原筮下卦名初筮<lb/>
　上卦名原筮非真以蓍草筮之也孔子于二卦彖辭<lb/>
　皆曰以剛中言蒙剛中在下故能𤼵人之蒙比剛中<lb/>
<pb n="10a"/>
　在上故有三德而人來親輔也非舊註所謂再筮以<lb/>
　自審也元者元善也即仁也永恒也貞正也言元善<lb/>
　長永貞固也無咎者有此元永貞之三德也不寧者<lb/>
　不遑也四方歸附方新來者不遑也猶言四方歸附<lb/>
　之不暇也坤為方故曰方後夫凶者如萬國朝禹而<lb/>
　防風後至天下歸漢而田横不來也下畫為前上畫<lb/>
　為後凡卦畫陽在前者為夫如睽卦遇元夫是也此<lb/>
　夫指九五也陽剛當五乃位天德元之象也四陰在<lb/>
<pb n="10b"/>
　下相率而來不寧方來之象也一陰髙亢于上負固<lb/>
　不服後夫之象也○言筮得此卦為人所親輔占者<lb/>
　固吉矣然何以吉哉葢因上卦陽剛得中有元永貞<lb/>
　三者之徳則在我已無咎而四方之歸附于我者且<lb/>
　不遑後來者自蹈迷復之凶矣此所以吉也<lb/>
彖曰比吉也比輔也下順從也原筮元永貞无咎以剛<lb/>
中也不寧方來上下應也後夫凶其道窮也<lb/>
　釋卦名義又以卦體釋卦辭比吉也乃漸卦女歸吉<lb/>
<pb n="11a"/>
　也之例皆止添一也字比輔者言陽居尊位羣下順<lb/>
　從以親輔之也葢輔者比之義順從者又輔之義順<lb/>
　者情不容已從者分不可逃以者因也因有此剛中<lb/>
　之德也剛中則私欲無所留所以為元善者此也剛<lb/>
　中則健而不息所以為永者此也剛中則正固而不<lb/>
　偏所以為貞者此也葢八卦正位坎在五所以有此<lb/>
　二德而無咎九五居上羣陰應于下上下相應所以<lb/>
　不寧方來道窮者理勢窮蹙無所歸附也<lb/>
<pb n="11b"/>
象曰地上有水比先王以建萬國親諸侯<lb/>
　物相親比而無間者莫如水在地上先王觀比之象<lb/>
　建公侯伯子男之國上而巡狩下而述職朝聘往來<lb/>
　以親諸侯諸侯承流宣化以親其民則視天下猶一<lb/>
　家視萬民猶一身而天下比于一矣彖則人來比我<lb/>
　象與諸爻則我去比人師之畜衆井田法也比之親<lb/>
　侯封建法也秦惟不知此義故二世即亡善乎六代<lb/>
　論曰譬如芟刈股肱獨任胸腹浮舟江海捐弃楫櫂<lb/>
<pb n="12a"/>
　觀者為之寒心而始皇自以為帝王萬世之業豈不<lb/>
　悖哉<lb/>
初六有孚比之无咎有孚盈缶終來有他吉<lb/>
　有孚者誠信也比之者比于人也誠信比人則无咎<lb/>
　矣缶瓦器也以土為之而中虚坤土陰虚之象也盈<lb/>
　者充滿也缶坤土之器坎下流之物初變成屯屯者<lb/>
　盈也水流盈缶之象也若以人事論乃自一念而念<lb/>
　念皆誠自一事而事事皆誠即盈缶也有孚即孟子<lb/>
<pb n="12b"/>
　所謂信人盈缶則充實之謂美矣來者自外而來也<lb/>
　他對我言終對始言○初六乃比之始相比之道以<lb/>
　誠信為本故無咎若由今積累自始至終皆其誠信<lb/>
　充實于中若缶之盈滿孚之至于極矣則不但无咎<lb/>
　更有他吉也<lb/>
象曰比之初六有他吉也<lb/>
　言比不但無咎而即有他吉見比貴誠實也<lb/>
六二比之自内貞吉<lb/>
<pb n="13a"/>
　二在内卦故曰内自内者由已涵養有素因之得君<lb/>
　如伊尹樂堯舜之道而應成湯之聘也八卦正位坤<lb/>
　在二故曰貞○六二柔順中正上應九五皆以中正<lb/>
　之道相比葢貞而吉者也占者有是德則應是占矣<lb/>
象曰比之自内不自失也<lb/>
　中正故不自失<lb/>
六三比之匪人<lb/>
　三不中不正已不能擇人而比之矣又承乗應皆陰<lb/>
<pb n="13b"/>
　故為比之匪人二之中正而曰匪人者止以陰論也<lb/>
　婦人雖賢猶是婦人非先儒隨時之説<lb/>
象曰比之匪人不亦傷乎<lb/>
　傷哀傷也即孟子哀哉之意不言其凶而曰傷乎者<lb/>
　葢惻然而痛憫也<lb/>
六四外比之貞吉<lb/>
　九五外卦故曰外謂從五也之字指五本卦獨九五<lb/>
　為賢六二以正應而比之修乎已而貞吉也六四以<lb/>
<pb n="14a"/>
　相近而比之從乎人而貞吉也於此見易之時○六<lb/>
　四柔順得正舍正應之陰柔而外比九五剛明中正<lb/>
　之賢得所比之正者矣吉之道也故占者貞吉<lb/>
象曰外比于賢以從上也<lb/>
　五陽剛中正故言賢居尊位故言上言六四外比豈<lb/>
　徒以其賢哉君臣大分亦以安其從上之分也<lb/>
九五顯比王用三驅失前禽邑人不誡吉<lb/>
　顯者顯然光明正大無私也言比我者無私而我亦<lb/>
<pb n="14b"/>
　非違道干求比乎我也下三句顯比之象也三驅者<lb/>
　設三面之網即天子不合圍也坎錯離為日王之象<lb/>
　也又居三三之象也坎馬駕坤車驅之象也綜師用<lb/>
　兵驅逐禽獸之象也前後坤土兩開開一面之象也<lb/>
　故同人初九前坤土兩開曰同人于門一陽在衆陰<lb/>
　之中與小過同禽之象也故師卦亦曰禽前禽指初<lb/>
　下卦在前初在應爻之外失前禽之象也坤為邑又<lb/>
　為衆又三四為人位居應爻二之上五之下邑人之<lb/>
<pb n="15a"/>
　象也不誡者禽之去者聽其自去邑人不相警誡以<lb/>
　求必得也不誡者在下之無私不合圍者在上之無<lb/>
　私所以為顯○九五剛健中正以居尊位羣陰求比<lb/>
　于已顯其比而無私其不比者亦聽其自去來者不<lb/>
　拒去者不追故有此象占者比人無私則吉矣<lb/>
象曰顯比之吉位正中也舍逆取順失前禽也邑人不<lb/>
誡上使中也<hi>舍音捨</hi>
　位正中即剛健中正居尊位也用命不入網而去者<lb/>
<pb n="15b"/>
　為逆不我比者也不用其命入網而來者為順比我<lb/>
　者也人中正則不貪得邑人不誡者以王者有中德<lb/>
　故下化之亦中亦不貪得猶上有以使之也所以失<lb/>
　前禽邑人不誡<lb/>
上六比之无首凶<lb/>
　乾為首九五乾剛之君乃首也九五已與四陰相為<lb/>
　顯比至上六則不能與君比是比之無首其道窮矣<lb/>
　故蹈後夫之凶<lb/>
<pb n="16a"/>
象曰比之无首無所終也<lb/>
　無所終即後夫凶<lb/>
䷈<hi>乾下巽上</hi>
　小者陰也畜者止也乾下巽上以陰畜陽又一陰居<lb/>
　四上下五陽皆其所畜以小畜大故為小畜又畜之<lb/>
　未極陽猶尚往亦小畜也序卦比必有畜故受之以<lb/>
　小畜所以次比<lb/>
小畜亨密雲不雨自我西郊<lb/>
<pb n="16b"/>
　中爻離錯坎雲之象中爻兊西之象下卦乾郊之象<lb/>
　詳見需卦凡雲自西而來東者水生木洩其氣故無<lb/>
　雨○小畜亨然其所以亨者以畜未極而施未行也<lb/>
　故有密雲不雨自我西郊之象故占者亨<lb/>
彖曰小畜柔得位而上下應之曰小畜健而巽剛中而<lb/>
志行乃亨密雲不雨尚往也自我西郊施未行也<hi>施始䜴反</hi>
　以卦綜卦德釋卦名卦辭得位者八卦正位巽在内<lb/>
　也本卦與履相綜故孔子雜卦曰小畜寡也履不處<lb/>
<pb n="17a"/>
　也履之三爻陰居陽位不得其位往而為小畜之四<lb/>
　則得位矣故曰柔得位而上下應之上下者五陽也<lb/>
　以柔得位而上下應之則五陽皆四所畜矣以小畜<lb/>
　大故曰小畜内健則此心果决而能勝其私外巽則<lb/>
　見事詳審而不至躁妄又二五剛居中位則陽有可<lb/>
　為之勢可以伸其必為之志矣陽性上行故曰志行<lb/>
　乃亨者言陽為陰所畜宜不亨矣以健而巽剛居中<lb/>
　而志行則陽猶可亨也往者陽往施者陰施言畜之<lb/>
<pb n="17b"/>
　未極陽氣猶上往而陰不能止也惟陽上往所以陰<lb/>
　澤不能施行而成雨<lb/>
象曰風行天上小畜君子以懿文德<lb/>
　懿美也巽順懿美之象三乾陽德之象中爻離文之<lb/>
　象以道而見諸躬行曰道德見諸威儀文辭曰文德<lb/>
　風行天上有氣而無質能畜而不能久曰小畜君子<lb/>
　大則道德小則文徳故體之以美其文徳之小曰文<lb/>
　而必曰德者見文乃德之輝非粉飾也<lb/>
<pb n="18a"/>
初九復自道何其咎吉<lb/>
　自下升上曰復歸還之意陽本在上之物志欲上進<lb/>
　而為陰所畜止故曰復自者由也道者以正道也言<lb/>
　進于上乃陽之正道也何其咎見其本無咎也復卦<lb/>
　不逺復休復者乃六陰已極之時喜陽之復生于下<lb/>
　此卦之復自道牽復者乃一陰得位之時喜陽之復<lb/>
　升于上○初九乾體居下得正雖與四陰為正應而<lb/>
　能守正不為四所畜故有復自道之象占者如是則<lb/>
<pb n="18b"/>
　無咎而吉矣<lb/>
象曰復自道其義吉也<lb/>
　在下而畜于上之陰者勢也不為陰所畜而復于上<lb/>
　者理也陽不為陰畜乃理之自吉者故曰其義吉<lb/>
九二牽復吉<lb/>
　九二漸近于陰若不能復矣然九二剛中則不過剛<lb/>
　而能守已相時故亦復與初二爻並復有牽連而復<lb/>
　之象占者如是則吉矣三陽同體故曰牽故夬卦亦<lb/>
<pb n="19a"/>
　曰牽程𫝊謂二五牽復本義謂初觀小象亦字則本<lb/>
　義是<lb/>
象曰牽復在中亦不自失也<lb/>
　在中者言陽剛居中也亦者承初爻之辭言初九之<lb/>
　復自道者以其剛正不為陰所畜不自失也九二剛<lb/>
　中牽復亦不自失也言與初九同也<lb/>
九三輿説輻夫妻反目<hi>說音脫</hi>
　輿脫去其輻則不能行乾錯坤輿之象也變兊為毁<lb/>
<pb n="19b"/>
　折脫輻之象也脫輻非惡意彼此相恱不肯行也乾<lb/>
　為夫長女為妻反目者反轉其目不相對視也中爻<lb/>
　離為目巽多白眼反目之象也三四初時陰陽相比<lb/>
　而恱及變兊為口舌巽性進退不果又妻乗其夫妻<lb/>
　居其外夫反在内則三反見制于四不能正室而反<lb/>
　目矣葢陽性終不可畜所以小畜止能畜得九三一<lb/>
　爻諸爻皆不能畜然亦三之自取也○九三比陰陰陽<lb/>
　相悅必茍合矣為四畜止不行故有輿脫輻之象然<lb/>
<pb n="20a"/>
　三過剛不中銳于前進四性入堅于畜止不許前進<lb/>
　三反見制于四不能正室矣故又有反目之象其象<lb/>
　如此而占者之凶可知矣<lb/>
象曰夫妻反目不能正室也<lb/>
　室者閏門也正者男正位乎外女正位乎内也三四<lb/>
　茍合豈能正室所以反目故歸妹大象曰君子以永<lb/>
　終知敝<lb/>
六四有孚血去惕出无咎<hi>去上聲</hi>
<pb n="20b"/>
　五陽皆實一陰中虚孚信虚中之象也此爻離錯坎<lb/>
　坎為血血之象也血去者去其體之見傷也又為加<lb/>
　憂惕之象也惕出者出其心之見懼也曰去曰出者<lb/>
　以變爻言也葢本爻未變錯坎有血惕之象既變則<lb/>
　成純乾矣豈有血惕所以血去惕出也本卦以小畜<lb/>
　大四為畜之主近乎其五葢畜君者也畜止其君之<lb/>
　欲豈不傷害憂懼葢畜有二義畜之不善者小人而<lb/>
　覊縻君子是也畜之善者此爻是也○六四近五當<lb/>
<pb n="21a"/>
　畜其五者也五居尊位以陰畜之未免傷害憂懼然<lb/>
　柔順得正乃能有孚誠信以上合乎五之志故有血<lb/>
　去惕出之象占者能如是誠信斯无咎矣<lb/>
象曰有孚惕出上合志也<lb/>
　上合志者以其有孚誠信也<lb/>
九五有孚孿如富以其隣<lb/>
　本卦大象中虚而九五中正故有孚誠信攣者攣綴<lb/>
　也綴者緝也緝者續也皆相連之意即九二之牽也<lb/>
<pb n="21b"/>
　謂其皆陽之類所以牽連相從也巽為繩攣之象也<lb/>
　又為近市利三倍富之象也故家人亦曰富家大吉五<lb/>
　居尊位如富者有財可與隣共之也以者左右之也<lb/>
　以其隣者援挽同德與之相濟也君子為小人所困<lb/>
　正人為邪黨所厄則在下者必攀挽于上期于同進<lb/>
　在上者必援引于下與之協力故二牽而五攣本卦<lb/>
　雖以陰畜陽初二皆牽復吉不為陰所畜彖曰剛中<lb/>
　而志行乃亨剛中志行正在此爻故亨若舊註以三<lb/>
<pb n="22a"/>
　爻同力畜乾則助小人以畜君子陽豈得亨非聖人<lb/>
　作易之意矣一陰五陽君子多于小人所以初二五<lb/>
　皆不能畜○九五居尊勢有可為以九二同德為輔<lb/>
　佐當小人畜止之時剛中志行故有有孚攣如富以<lb/>
　其鄰小人不得畜止之象占者有孚亦如是也<lb/>
象曰有孚攣如不獨富也<lb/>
　言有孚則人皆牽攣而從之矣不必有其富也今五<lb/>
　居尊位既富矣而又有孚故曰不獨富<lb/>
<pb n="22b"/>
上九既雨既處尚德載婦貞厲月幾望君子征凶<lb/>
　上九變坎為雨雨之象也處者止也巽性既進而退<lb/>
　巽風吹散其雨既雨既止之象也雨既止可尚往矣<lb/>
　尚德載者下三陽為徳坎為輿成需即需上六不速<lb/>
　之客三人來也載者積三陽而載之也故曰積徳載<lb/>
　此言陽尚往也水火乃相錯之卦火天大有曰大車<lb/>
　以載象曰積中不敗則坎車積三陽載之上往也明<lb/>
　矣巽婦畜乾之夫以順為正巽本順而正者也今變<lb/>
<pb n="23a"/>
　坎失巽順而為險陷危厲之道也故始貞而今厲矣<lb/>
　坎為月中爻離為日日月之象也巽錯震中爻兊震<lb/>
　東兊西日月相望之象也言陰盛也易中言月幾望<lb/>
　者三皆對陽而言中孚言從乎陽歸妹言應乎陽此<lb/>
　則抗乎陽也三陽有乾德故曰君子巽性進退不果<lb/>
　本疑惑之人今變坎陷終必疑君子之進畜止而陷<lb/>
　之故征凶○畜已終矣陰終不能畜陽故有雨止陽<lb/>
　往之象畜者雖貞亦厲之道也然陰既盛抗陽則君<lb/>
<pb n="23b"/>
　子亦不可往矣兩有所成也故其象占如此陽終不<lb/>
　為陰所畜故雜卦曰小畜寡也觀寡字可知矣<lb/>
象曰既雨既處德積載也君子征凶有所疑也<lb/>
　陽德積而尚往故貞厲陰終疑陽之進而畜之故征<lb/>
　凶<lb/>
䷉<hi>兊下乾上</hi>
　履者禮也以禮人所踐履也其卦兊下乾上天尊于<lb/>
　上澤卑于下履之象也内和恱而外剛健禮嚴而和<lb/>
<pb n="24a"/>
　之象也序卦物畜然後有禮故受之以履因次小畜<lb/>
履虎尾不咥人亨<hi>咥直結反</hi>
　履者足踐履也中爻巽錯震震為足有履之象乃自<lb/>
　上而履下也咥者嚙也下卦兊錯艮艮為虎虎之象<lb/>
　也乃兊為虎非乾為虎也先儒不知象所以以乾為<lb/>
　虎周公因文王取此象故革卦上體兊亦取虎象曰<lb/>
　尾者因下卦錯虎所履在下故言尾也故遯卦下體<lb/>
　艮亦曰尾兊口乃恱體中爻又巽順虎口和恱巽順<lb/>
<pb n="24b"/>
　不猛故不咥人<lb/>
彖曰履柔履剛也說而應乎乾是以履虎尾不咥人亨<lb/>
剛中正履帝位而不疚光明也<hi>說音恱</hi>
　以卦徳釋卦名卦辭而又言卦體之善柔履剛者以<lb/>
　三之柔履二之剛也此就下體自上履下而言也釋<lb/>
　卦名也恱而應乎乾者此就二體自下應上而言也<lb/>
　曰應者明其非履也三與五同功故曰應此釋卦辭<lb/>
　之所以亨也帝指五九五剛健中正德與位稱故不<lb/>
<pb n="25a"/>
　疚不疚則功業顯于四方巍然煥然故光明中爻離<lb/>
　光明之象此又卦體所履之善非聖人不足以當之<lb/>
　故文王言履虎尾孔子言履帝位<lb/>
象曰上天下澤履君子以辨上下定民志<lb/>
　君子觀履之象辨上下之分上下之分既辨則民志自<lb/>
　定上自安其上之分下自安其下之分矣<lb/>
初九素履往无咎<lb/>
　素者白也空也無私欲汚濁之意素履即中庸素位<lb/>
<pb n="25b"/>
　而行舜飯糗茹草若將終身顔子陋巷不改其樂是<lb/>
　也往者進也陽主于進故曰往○初九陽剛在下本<lb/>
　無陰私當履之初又無外物所誘蓋素位而行者也<lb/>
　故有素履之象以是而往必能守其所願之志而不<lb/>
　變履之善者也故占者无咎<lb/>
象曰素履之往獨行願也<lb/>
　獨有人所不行而已獨行之意願即中庸不願乎外<lb/>
　之願言初九素位而行獨行已之所願而不願乎其<lb/>
<pb n="26a"/>
　外也中庸素位二句蓋本周公素履之爻云<lb/>
九二履道坦坦幽人貞吉<lb/>
　履道坦坦依乎中庸不索隱行怪也幽獨之人多是<lb/>
　賢者過之能履道坦平不過乎髙而驚世駭俗則貞<lb/>
　吉矣變震為足履之象也又為大塗道坦坦之象也<lb/>
　幽對明言中爻離明在上則下爻為幽矣三畫卦二<lb/>
　為人位幽人之象也故歸妹中爻離九二亦以幽人<lb/>
　言之履以和行禮之用和為貴所以本卦陽爻處陰<lb/>
<pb n="26b"/>
　位如上九則元吉者以嚴而有和也二與四同二坦<lb/>
　坦而四愬愬者二得中而四不得中也二與五皆得<lb/>
　中位二貞吉而五貞厲者二以剛居柔五以剛居剛<lb/>
　也○九二剛中居柔上無應與故有履道坦坦之象<lb/>
　幽人如此正而且吉之道也故占者貞吉<lb/>
象曰幽人貞吉中不自亂也<lb/>
　有此中德心志不自雜亂所以依中庸而貞吉世之<lb/>
　富貴外物又豈得而動之<lb/>
<pb n="27a"/>
六三眇能視跛能履履虎尾咥人凶武人為于大君<lb/>
　中爻巽錯震足下離為目皆為兊之毁折眇跛之象<lb/>
　也六畫卦三為人位正居兊口人在虎口之中虎咥<lb/>
　人之象也三變則六畫皆乾矣以恱體而有文明乃<lb/>
　變為剛猛武勇武之象也三人位武人之象也曰武<lb/>
　者對前未變離之文而言也陽大陰小陰變為陽大<lb/>
　之象也故坤卦用六以大終變為乾君大君之象也<lb/>
　咥人不咥人之反為大君履帝位之反○六三不中<lb/>
<pb n="27b"/>
　不正柔而志剛本無才德而自用自專不能明而强<lb/>
　以為明不能行而强以為行以此履虎必見傷害故<lb/>
　有是象占者之凶可知矣亦猶履帝位者必徳稱其<lb/>
　位而不疚武人乃强暴之夫豈可為大君哉徒自殺<lb/>
　其軀而已武人為大君又占中之象也<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　不足有明與行以陰柔之才言位不當者以柔居剛<lb/>
<pb n="28a"/>
　也爻以位為志六三陰柔才弱而志剛亦如師卦之<lb/>
　六三所以武人而欲為大君<lb/>
九四履虎尾愬愬終吉<lb/>
　四應初故履虎尾愬愬畏懼貌四多懼愬愬之象也<lb/>
　三以柔暗之才而其志剛猛所以觸禍四以剛明之<lb/>
　才而其志恐懼所以免禍天下之理原是如此不獨<lb/>
　象數然也○九四亦以不中不正履其虎尾然以剛<lb/>
　居柔故能愬愬戒懼其初雖不得即吉而終則吉也<lb/>
<pb n="28b"/>
象曰愬愬終吉志行也<lb/>
　初曰獨行逺君也四曰志行近君也志行者柔順以<lb/>
　事剛决之君而得行其志也始雖危而終則不危所<lb/>
　謂終吉者此也蓋危者始平易之道原是如此故三<lb/>
　之志徒剛而四之志則行<lb/>
九五夬履貞厲<lb/>
　夬者决也慨然以天下之事為可為主張太過之意<lb/>
　蓋夬與履皆乾兊上下相易之卦曰夬履者在履而<lb/>
<pb n="29a"/>
　當夬位也然彖辭與爻辭不同何也葢彖辭以履之<lb/>
　成卦言六爻皆未動也見其剛中正故善之爻辭則<lb/>
　專主九五一爻而言以變爻而言也變離則又明燥<lb/>
　而愈夬矣故不同在下位者不患其不憂患其不能<lb/>
　樂故喜其履坦在上位者不患其不樂患其不能憂<lb/>
　故戒其夬履二之坦則正而吉者喜之也五之夬則<lb/>
　正而危者戒之也○九五以剛中而履帝位則有可<lb/>
　夬之資而挾可夬之勢矣又下應巽體為臣下者皆<lb/>
<pb n="29b"/>
　容悅承順故有夬履之象然有所恃必有所害雖使<lb/>
　得正亦危道也故其占為貞厲其戒深矣<lb/>
象曰夬履貞厲位正當也<lb/>
　有中正之德而又當尊位傷于所恃又下卦恱體因<lb/>
　恱方成其夬所以兊之九五亦言位正當<lb/>
上九視履<hi>句</hi>考祥其旋<hi>句</hi>元吉<lb/>
　視履作一句與素履夬履同例視者回視而詳審也<lb/>
　中爻離目視之象也祥者善也三凶五厲皆非善也<lb/>
<pb n="30a"/>
　考其履之善必皆天理之節文人事之儀則下文其<lb/>
　旋是也旋者周旋折旋也凡禮以義合而截然不可<lb/>
　犯者謂之方猶人之步履折旋也以天合而怡然不<lb/>
　可解者謂之圓猶人之步履周旋也禮雖有三千三<lb/>
　百之多不過周旋折旋而已考其善于周旋折旋之<lb/>
　間則周旋中規折旋中矩矣豈不元吉○上九當履<lb/>
　之終前無所履可以回視其履矣故有視履之象能<lb/>
　視其履則可以考其善矣考其善而中規中矩履<lb/>
<pb n="30b"/>
　之至善者也占者如是不惟吉而且大吉也<lb/>
象曰元吉在上大有慶也<lb/>
　大即元慶即吉非元吉之外别有大慶<lb/>
䷊<hi>乾下坤上</hi>
　泰者通也天地陰陽相交而和萬物生成故為泰小<lb/>
　人在外君子在内泰之象也序卦履而泰然後安故<lb/>
　受之以泰所以次履此正月之卦<lb/>
泰小往大來吉亨<lb/>
<pb n="31a"/>
　小謂陰大謂陽往來以内外之卦言之由内而之外<lb/>
　曰往由外而之内曰來否泰二卦同體文王相綜為<lb/>
　一卦故雜卦曰否泰反其類也小往大來者言否内<lb/>
　卦之陰往而居泰卦之外外卦之陽來而居泰卦之<lb/>
　内也<lb/>
彖曰泰小往大來吉亨則是天地交而萬物通也上下<lb/>
交而其志同也内陽而外陰内健而外順内君子而外<lb/>
小人君子道長小人道消也<lb/>
<pb n="31b"/>
　則是二字直管至消也天地以氣交氣交而物道者<lb/>
　天地之泰也上下以心交心交而志同者上下之泰<lb/>
　也陰陽以氣言健順以徳言此二句造化之小往大<lb/>
　來也君子小人以類言此三句人事之小往大來也<lb/>
　内外釋往來之義陰陽健順君子小人釋大小之義<lb/>
象曰天地交泰后以財成天地之道輔相天地之宜以<lb/>
左右民<lb/>
　后元后也道就其體之自然而言宜就其用之當然<lb/>
<pb n="32a"/>
　而言財成者因其全體而裁制使不過如氣化流行<lb/>
　籠統相續聖人則為之裁制以分春夏秋冬之節地<lb/>
　勢廣邈經緯交錯聖人則為之裁制以分東西南北<lb/>
　之限此裁成天地之道也輔相者隨其所宜而贊助<lb/>
　其不及如春生秋殺此時運之自然髙黍下稻亦地<lb/>
　勢之所宜聖人則輔相之使當春而耕當秋而斂髙<lb/>
　者種黍下者種稻此輔相天地之宜也左右者扶植<lb/>
　之意扶植以遂其生俾其亦如天地之通泰也陽左<lb/>
<pb n="32b"/>
　陰右有此象故曰左右<lb/>
初九拔茅茹以其彚<hi>句</hi>征吉<lb/>
　變巽為陰木草茅之象也茹者根也初在下根之象<lb/>
　也彚者類也與蝟字同似豪猪而小滿身毛刺同類<lb/>
　多故以彚為類抜茅茹以其彚者言拔一茅則其根<lb/>
　茹牽連同類而起也征者仕進之意○當泰之時三<lb/>
　陽同體有抜茅茹以其彚之象占者同徳牽連而往<lb/>
　則吉矣<lb/>
<pb n="33a"/>
象曰拔茅征吉志在外也<lb/>
　志在外卦之君故征吉<lb/>
九二包荒用馮河不遐遺朋亡得尚于中行<hi>馮音憑</hi>
　包字詳見䝉卦包荒者包乎初也初為草茅荒穢之<lb/>
　象也因本卦小往大來陽來乎下故包初馮河者二<lb/>
　變則中爻成坎水矣河之象也河水在前乾健利渉<lb/>
　大川馮之象也用馮河者用馮河之勇往也二居柔<lb/>
　位故教之以勇二變與五隔河若馮河而往則能就<lb/>
<pb n="33b"/>
　乎五矣二與初為邇隔三四與五為遐不遐遺者不<lb/>
　遺乎五也朋者初也三陽同體牽連而進二居其中<lb/>
　朋之象也故咸卦中爻成乾四居乾之中亦曰朋從<lb/>
　朋亡者亡乎初而事五也尚者尚往而事五也中行<lb/>
　指六五六五小象曰中以行願是也卦以上下交為<lb/>
　泰故以尚中行為辭曰得尚者慶幸之辭也若惟知<lb/>
　包乎荒則必不能馮河而就五矣必遐遺乎五矣必<lb/>
　不能亡朋矣用馮河以下聖人教占者之辭陽來居<lb/>
<pb n="34a"/>
　内不向乎外有惟知包乎内卦之初遐遺乎外卦君<lb/>
　上之象故聖人于初教之以征于二教之以尚舊註<lb/>
　不識象所以失此爻之㫖○當泰之時陽來于下不<lb/>
　知有上故九二有包初之象然二五君臣同徳天下<lb/>
　太平賢人君子正當觀國用賓之時故聖人教占者<lb/>
　用馮河之勇以奮其必為之志不可因邇而忘逺若<lb/>
　能忘其所邇之朋得尚往于中行之君以共濟其泰則<lb/>
　上下交而其志同可以收光大之事業而泰道成矣<lb/>
<pb n="34b"/>
　故其象占如此<lb/>
象曰包荒得尚于中行以光大也<lb/>
　曰包荒兼下三句而言也孔子小象多是如此捨相<lb/>
　比溺愛之朋而尚往以事中德之君豈不光明正大<lb/>
　乾陽大之象也變離光之象也<lb/>
九三无平不陂无往不復艱貞无咎勿恤其孚于食有<lb/>
福<hi>陂碑為反</hi>
　陂傾邪也无平不陂以上卦地形險夷之理言無往<lb/>
<pb n="35a"/>
　不復以下卦天氣往來之理言艱者勞心焦思不敢<lb/>
　慢易之意貞者謹守法度不敢邪僻般樂之意恤者<lb/>
　憂也孚者信也勿恤其孚者不憂此理之可信也食<lb/>
　者吞于口而不見也福者福禄也有福者我自有之<lb/>
　福也食有福者天禄永終之意乾之三爻乾乾惕若<lb/>
　厲艱貞无咎之象也變兊為口食之象也○三當泰<lb/>
　將極而否將來之時聖人戒占者曰居今泰之世者<lb/>
　承平既久可謂平矣無謂平而不陂也陰往陽來可<lb/>
<pb n="35b"/>
　謂往矣無謂往而不復也今三陽既盛正將陂將復<lb/>
　之時矣故必艱貞而守正庶可保泰而无咎若或不<lb/>
　憂此理之可信不能艱貞以保之是自食盡其所有<lb/>
　之福禄矣可畏之甚也故戒占者以此<lb/>
象曰无往不復天地際也<lb/>
　際者交際也外卦地内卦天天地否泰之交㑹正在<lb/>
　九三六四之際也<lb/>
六四翩翩不富以其鄰不戒以孚<lb/>
<pb n="36a"/>
　此爻正是陰陽交泰翩翩飛貌言三陰羣飛而來也<lb/>
　小畜曰富者乃陽爻也此曰不富者乃陰爻也泰否<lb/>
　相綜中爻巽巽為市利三倍富之象也又為命令戒<lb/>
　之象也言不待倚之以富而其鄰從之者甚于從富<lb/>
　不待戒之以令而其類信之者速于命令也從者從<lb/>
　乎陽也信者信乎陽也言陰交泰乎陽也陽欲交泰<lb/>
　乎陰故初曰征二曰尚陰欲交泰乎陽故四曰不富<lb/>
　以鄰不戒以孚言乃中心願乎陽也五曰帝乙歸妹<lb/>
<pb n="36b"/>
　言行願乎陽也此四爻正陰陽交泰所以説兩箇願<lb/>
　字彖辭上下交而其志同正在于此若三與上雖正<lb/>
　應然陰陽之極不成交泰矣故三陽之極則曰无往<lb/>
　不復所以防城復于隍于其始六陰之極則曰城復<lb/>
　于隍所以表无往不復于其終二復字相應○六四<lb/>
　柔順得正當泰之時陰向乎内已交泰乎陽矣故有<lb/>
　三陰翩翩不富不戒之象不言吉凶者陰方向内其<lb/>
　勢雖微然小人已來于内矣固不可以言吉然上有<lb/>
<pb n="37a"/>
　以祉元吉之君上下交而其志同未見世道之否又<lb/>
　不可以言凶也<lb/>
象曰翩翩不富皆失實也不戒以孚中心願也<lb/>
　皆失實者陰虚陽實陰往于外已久三陰皆失其陽<lb/>
　矣今來與陽交泰乃中心之至願也故不戒而自孚<lb/>
六五帝乙歸妹以祉元吉<lb/>
　中爻三五為雷二四為澤有歸妹之象故曰歸妹因<lb/>
　本卦陰陽交泰陰居尊位而陽反在下故象以此也<lb/>
<pb n="37b"/>
　帝乙即髙宗箕子之例祉者福也以祉者以此得祉<lb/>
　也即泰道成也○泰已成矣陰陽交㑹五以柔中而<lb/>
　下應二之剛中上下交而其志同故有王姬下嫁之<lb/>
　象葢享太平之福祉而元吉者占者如是亦祉而元<lb/>
　吉矣<lb/>
象曰以祉元吉中以行願也<lb/>
　中者中徳也陰陽交泰乃其所願故二曰尚五曰歸<lb/>
　一往一來之意也二曰中行五曰中行願上下皆中<lb/>
<pb n="38a"/>
　正所謂上下交而其志同也四與陽心相孚契故曰<lb/>
　中心願五下嫁于陽則見諸行事矣故曰行願惟得<lb/>
　行其願則泰道成矣所以元吉<lb/>
上六城復于隍勿用師自邑告命貞吝<lb/>
　坤為土變艮亦土但有離象中虚外圍城之象也既<lb/>
　變為艮則為徑路為門闕為果蓏城上有徑路如門<lb/>
　闕又生草木則城傾圯不成其城矣復于隍之象也<lb/>
　程子言掘隍土積累以成城如治道積累以成泰及<lb/>
<pb n="38b"/>
　泰之終將反于否如城土傾圯復于隍是也此復字<lb/>
　正應无往不復復字師者興兵動衆以平服之也坤<lb/>
　為衆中爻為震變爻象離為戈兵衆動戈兵師之<lb/>
　象也與復上六同中爻兊口告之象也兊綜巽命之<lb/>
　象也自者自近以及逺也邑字詳見謙卦○上六當<lb/>
　泰之終承平既久泰極而否故有城復于隍之象然<lb/>
　當人心離散之時若復用師以平服之則勞民傷財<lb/>
　民益散亂故戒占者不可用師逺討惟可自一邑親<lb/>
<pb n="39a"/>
　近之民播告之漸及于逺以諭其利害可也此收拾<lb/>
　人心之舉雖亦正固然不能保邦于未危之先而罪<lb/>
　已下詔于既危之後亦可羞矣故其占者如此<lb/>
象曰城復于隍其命亂也<lb/>
　命即可以寄百里之命命字謂政令也葢泰極而否<lb/>
　雖天運之自然亦人事之致然惟其命亂所以復否<lb/>
　聖人于泰終而歸咎于人事其戒深矣<lb/>
䷋<hi>坤下乾上</hi>
<pb n="39b"/>
　否者閉塞不通也卦象卦徳皆與泰反序卦物不可<lb/>
　以終通故受之以否所以次泰此七月之卦<lb/>
否之匪人不利<hi>句</hi>君子貞大往小來<lb/>
　否之匪人與履虎尾同人于野艮其背同例卦辭惟<lb/>
　此四卦與卦名相連否之匪人者言否之者非人也<lb/>
　乃天也即大往小來也不利者即彖辭萬物不通天<lb/>
　下无邦道長道消也君子貞者即儉德避難不可榮<lb/>
　以禄也不言小人者易為君子謀也大往小來者否<lb/>
<pb n="40a"/>
　泰相綜泰内卦之陽往而居否之外外卦之陰來而<lb/>
　居否之内也文王當殷之末世親見世道之否所以<lb/>
　𤼵匪人之句後來孔子居春秋之否乃曰道之將行<lb/>
　也與命也道之將廢也與命也孟子居戰國之否乃<lb/>
　曰莫之為而為者天也莫之致而至者命也皆宗文<lb/>
　王否之匪人之句否之匪人者天數也君子貞者人<lb/>
　事也所以孔孟進以禮退以義惟守君子之貞程朱<lb/>
　以為非人道也似無道字意誠齋以為用非其人似<lb/>
<pb n="40b"/>
　無用字意不如只就大往小來說○言否之者非人<lb/>
　也乃天也否由于天所以占者不利丁否運之君子<lb/>
　欲濟其否豈容智力于間哉惟當守其正而已何也<lb/>
　大往小來匪人也乃天運之自然也天運既出于自<lb/>
　然君子亦將為之何哉故惟當守其正而已<lb/>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内陰而外陽<lb/>
内柔而外剛内小人而外君子小人道長君子道消也<lb/>
<pb n="41a"/>
　釋大往小來四字與泰卦同上自為上下自為下則<lb/>
　雖有邦國實與無邦國同矣故天下无邦<lb/>
象曰天地不交否君子以儉德辟難不可榮以禄<hi>辟音避難去聲</hi>
　儉者儉約其德斂其道德之光也坤為吝嗇儉之象<lb/>
　也辟難者避小人之禍也三陽出居在外避難之象<lb/>
　也不可榮以禄者人不可得而榮之以禄也非戒辭<lb/>
　也言若不儉德則人因德而榮禄小人忌之禍即至<lb/>
<pb n="41b"/>
　矣今既儉德人不知我則不榮以禄故不榮以禄者<lb/>
　正所以避難也<lb/>
初六拔茅茹以其彚貞吉亨<lb/>
　變震為蕃茅茹之象也否綜泰故初爻辭同貞者上<lb/>
　有九五剛健中正之君三陰能牽連而志在于君則<lb/>
　貞矣葢否之時能從乎陽是小人而能從君子豈不<lb/>
　貞○初在下去陽甚逺三陰同體故有抜茅茹以其<lb/>
　彚之象當否之時能正而志在于休否之君吉而且<lb/>
<pb n="42a"/>
　亨之道也故教占者以此<lb/>
象曰拔茅貞吉志在君也<lb/>
　貞者以其志在于君也故吉泰初九曰志在外此變<lb/>
　外為君者泰六五之君不如否之剛健中正得稱君<lb/>
　也<lb/>
六二包承小人吉大人否亨<lb/>
　包承者包乎初也二乃初之承曰包承者猶言將承<lb/>
　包之也大來乎下故曰包荒小來乎下故曰包承既<lb/>
<pb n="42b"/>
　包乎承則小人與小人為羣矣小人與小人為羣大<lb/>
　人與大人為羣不相干涉不相傷害矣否者不榮<lb/>
　以禄也○當否之時小來乎下故六二有包承之象<lb/>
　既包乎承則小人為羣不上害乎大人矣故占者在<lb/>
　小人則有不害正之吉在大人則身否而道亨也<lb/>
象曰大人否亨不亂羣也<lb/>
　陰來乎下陽往乎上兩不相交故不亂羣<lb/>
六三包羞<lb/>
<pb n="43a"/>
　包者包乎二也三見二包乎其初三即包乎二殊不<lb/>
　知二隔乎陽故包同類若三則親比乎陽矣從陽可<lb/>
　也乃不從陽非正道矣可羞者也故曰包羞○六三<lb/>
　不中不正親比乎陽當小來于下之時止知包乎其<lb/>
　下矣而不知上有陽剛之大人在也乃舍四之大人<lb/>
　而包二之小人羞孰甚焉故有是象占者之羞可知<lb/>
　矣<lb/>
象曰包羞位不當也<lb/>
<pb n="43b"/>
　位不當者柔而志剛不能順從君子故可羞<lb/>
九四有命无咎疇離祉<lb/>
　變巽為命命之象也有命者受九五之命也四近君<lb/>
　居多懼之地易于獲咎今變巽順則能從乎五矣故<lb/>
　有命无咎疇者同類之三陽也離者麗也離祉者附<lb/>
　麗其福祉也○九四當否過中之時剛居乎柔能從<lb/>
　休否之君同濟乎否則因大君之命而濟否之志行<lb/>
　矣故不惟在我无咎獲一身之慶而同類亦並受其<lb/>
<pb n="44a"/>
　福也故其象占如此<lb/>
象曰有命无咎志行也<lb/>
　濟否之志行<lb/>
九五休否大人吉其亡其亡繫于苞桑<lb/>
　休否者休息其否也其亡其亡者念念不忘其亡惟<lb/>
　恐其亡也人依木息曰休中爻巽木五居木之上休<lb/>
　之象也巽為陰木二居巽之下陰木柔桑之象也巽<lb/>
　為繩繫之象也叢生曰苞叢者聚也柔條細弱羣聚<lb/>
<pb n="44b"/>
　而成叢者也此爻變離合坎為業棘苞之象也桑止<lb/>
　可取葉養蠶不成其木已非樟楠松栢之大矣又况<lb/>
　叢聚而生則至小而至柔者也以國家之大不繫于磐<lb/>
　石之堅固而繫于苞桑之柔小危之甚也即危如累<lb/>
　卵之意此二句有音韻或古語也○九五陽剛中正<lb/>
　能休時之否大人之事也故大人遇之則吉然下應乎<lb/>
　否惟休否而已未傾否也故必勿恃其否之可休勿<lb/>
　安其休之為吉兢業戒懼念念惟恐其亡若國家繫<lb/>
<pb n="45a"/>
　于苞桑之柔小常畏其亡而不自安之象如此剛否<lb/>
　休而漸傾矣故教占者必儆戒如此繫于苞桑又其<lb/>
　亡其亡之象也<lb/>
象曰大人之吉位正當也<lb/>
　有中正之德而又居尊位與夬履同者亦恐有所恃<lb/>
　故爻辭有其亡其亡之句<lb/>
上九傾否先否後喜<lb/>
　上文言休息其否則其否猶未盡也傾者倒也與鼎<lb/>
<pb n="45b"/>
　之顛趾同言顛倒也本在下而今反在上也否泰乃<lb/>
　上下相綜之卦泰陰上陽下泰終則復隍陽反在上<lb/>
　而否矣否陽上陰下否終則傾倒陰反在上而泰矣<lb/>
　此傾字之意也復隍復字應無往不復復字傾否傾<lb/>
　字應無平不陂陂字陂者傾邪也周公爻辭其精極<lb/>
　矣變兊成恱喜之象也○上九以陽剛之才居否之<lb/>
　終傾時之否乃其優為者故其占為先否後喜<lb/>
象曰否終則傾何可長也<lb/>
<pb n="46a"/>
　言無久否之理<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註卷三<lb/>
</p>
<p>
</p>
  </div>
</body>
</text>
</TEI>
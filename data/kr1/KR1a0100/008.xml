<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷六</head> <lb/>
    <p>
<pb n="1a"/>
欽定四庫全書<lb/>
　周易集註卷六<lb/>
　　　　　　　　　　　　明　來知徳　撰<lb/>
䷘<hi>震下乾上</hi>
　无妄者至誠無虚妄也史記作無所期望蓋惟本无<lb/>
　妄所以凡事盡其在我而于吉凶禍福皆委之自然<lb/>
　未嘗有所期望所以无妄也以天道言實理之自然<lb/>
　也以聖人言實心之自然也故有正不正之分蓋震<lb/>
<pb n="1b"/>
　者動也動以天為无妄動以人則妄矣序卦復則不<lb/>
　妄故受之以无妄所以次復<lb/>
无妄元亨利貞其匪正有𤯝不利有攸徃<lb/>
　惟其无妄所以不期望若處心未免于妄而匪正則<lb/>
　無道以致福而妄欲徼福非所謂无妄之福有過以<lb/>
　召災而妄欲見災非所謂无妄之災此皆未免容心<lb/>
　于禍福之間非所謂无妄也豈不有𤯝若真實无妄<lb/>
　之人則純乎正理禍福一付之天而無茍得幸免之<lb/>
<pb n="2a"/>
　心也<lb/>
彖曰无妄剛自外來而為主於内動而健剛中而應大<lb/>
亨以正天之命也其匪正有𤯝不利有攸徃无妄之徃<lb/>
何之矣天命不祐行矣哉<lb/>
　本卦綜大畜二卦同體文王綜為一卦故雜卦曰大<lb/>
　畜時也无妄災也剛自外來者大畜上卦之艮來居<lb/>
　无妄之下卦而為震也剛自外來作主于内又性震<lb/>
　動又自外來則動以人不動以天非至誠无虚妄矣<lb/>
<pb n="2b"/>
　所以有人之𤯝而不利有攸徃也内動而外健故大<lb/>
　亨剛中而應故正天命者至誠乃天命之實理反身<lb/>
　而誠者也若自外來豈得為天命○以卦綜卦徳卦<lb/>
　體釋卦辭言文王卦辭元亨利貞之外而又言其匪<lb/>
　正有𤯝不利有攸徃者以剛自外來而為主于内也<lb/>
　若本卦動而健以剛中而應柔中則大亨以正矣大亨<lb/>
　以正實天之命也天命實理無一毫人欲之私此文<lb/>
　王卦辭所以言元亨也若以外來者為主則有人欲<lb/>
<pb n="3a"/>
　之私非反身而誠天命之實理即匪正矣欲徃也將<lb/>
　何之哉是以天命不祐有𤯝而不利也此所以文王<lb/>
　卦辭言元亨而又利貞也若舊註以剛自外來為自<lb/>
　訟來則非自外來乃自内來矣<lb/>
象曰天下雷行物與无妄先王以茂對時育萬物<lb/>
　茂者盛也物物皆對時而育之所育者極其盛大非<lb/>
　止一物也即如雷地豫之殷也對時者因雷發生萬<lb/>
　物對其所育之時也如孟春犧牲毋用牝之𩔖是也<lb/>
<pb n="3b"/>
　天下雷行震動發生一物各具一太極是物物而與<lb/>
　之无妄者天道之自然也茂對時育物撙節愛養輔<lb/>
　相裁成使物物各遂其无妄之性者聖人之當然也<lb/>
初九无妄徃吉<lb/>
　爻與彖辭不同者爻以一爻之定體而言彖以全體<lb/>
　相綜大畜而言○九以陽剛之徳居无妄之初有所<lb/>
　動所謂動以天也且應爻亦剛無係戀之私是一感<lb/>
　一應純乎其誠矣何吉如之故占者徃則吉<lb/>
<pb n="4a"/>
象曰无妄之徃得志也<lb/>
　誠能動物何徃而不遂其心志<lb/>
六二不耕穫不菑畬則利有攸徃<lb/>
　耕者春耕也穫者秋斂也菑者田之一歲墾而方成<lb/>
　者畬者田之三嵗墾而已熟者農家始而耕終而穫<lb/>
　始而菑終而畬不耕穫者不方耕而即望其穫也不<lb/>
　菑畬者不方菑而即望成其畬也耕也菑也即明其<lb/>
　道也穫也畬也即功也曰不耕穫不菑畬即明其道<lb/>
<pb n="4b"/>
　不計其功也觀小象未富可見矣若程𫝊不首造其<lb/>
　事本義无所為於前無所冀於後將道理通講空了<lb/>
　乃禪學也吾儒聖人之學進徳修業盡其理之當然<lb/>
　窮通得喪聴其天之自然修身俟命此正所謂无妄<lb/>
　也豈一㸃道理不進空空寂寂謂之无妄哉初為地<lb/>
　位二為田故九二曰見龍在田震居東二三皆隂土<lb/>
　水臨土上春耕之象也震為禾稼中爻艮為手耒在<lb/>
　手穫之象也中爻巽下卦震上入下動菑畬之象也<lb/>
<pb n="5a"/>
　故禾耨取諸益○六二柔順中正當无妄之時無私<lb/>
　意期望之心故有不耕穫不菑畬之象言雖為于前<lb/>
　無所望於後占者必如此則利有攸徃矣<lb/>
象曰不耕穫未富也<lb/>
　言未有富之心也此富字雖曰未有此心然亦本于<lb/>
　象蓋巽為市利小畜上體乃巽小象曰不獨富也此<lb/>
　卦中爻巽曰未富者未入巽之位也<lb/>
六三无妄之災或繋之牛行人之得邑人之災<lb/>
<pb n="5b"/>
　本卦大象離此爻又變離離為牛牛之象也中爻巽<lb/>
　為繩又艮為鼻繩繋牛鼻之象也震為足行之象也<lb/>
　三為人位人在震之大塗行人之象也三居坤土得<lb/>
　稱邑又居人位邑人之象也此爻居震動之極牛失<lb/>
　之象也又變離錯坎坎為盜亦牛失之象也或者設<lb/>
　或也即假如二字假牛以明无妄之災乃六三也即<lb/>
　邑人也○六三隂柔不正故有此象言或繋牛于此<lb/>
　乃邑人之牛也牛有所繫本不期望其走失偶脱所<lb/>
<pb n="6a"/>
　繫而為行人所得邑人有失牛之災亦適然不幸耳<lb/>
　非自已有以致之故為无妄之災即象而占可知矣<lb/>
象曰行人得牛邑人災也<lb/>
　行人得牛而去邑人不期望其失牛而失牛故為无<lb/>
　妄之災<lb/>
九四可貞无咎<lb/>
　可者當也九陽剛健體其才亦可以有為者但下無<lb/>
　應與無所係戀而無妄者也占者得此但可守此无<lb/>
<pb n="6b"/>
　妄之正道即無咎矣若妄動又不免有咎也<lb/>
象曰可貞无咎固有之也<lb/>
　固有者本有也無應與則無係戀而无妄則无妄乃<lb/>
　九四之本有也<lb/>
九五无妄之疾勿藥有喜<lb/>
　五變則中爻成坎坎為心病疾之象也中爻巽木艮<lb/>
　石藥之象也中爻巽綜兑悦喜之象也意外之變雖<lb/>
　聖人亦不能無但聖人廓然大公物來順應來則照<lb/>
<pb n="7a"/>
　而去不留無意必固我之私是以意外之來猶无妄<lb/>
　之疾耳如舜之有苗周公之流言皆无妄之疾也誕<lb/>
　敷文教而有苗格公孫碩膚徳音不瑕大舜周公之<lb/>
　疾不藥而自愈矣○九五陽剛中正以居尊位而下<lb/>
　應亦中正无妄之至也如是而猶有疾乃无妄之疾<lb/>
　不當得而得者故勿藥自愈其象占如此<lb/>
象曰无妄之藥不可試也<lb/>
　試者少嘗之也无妄之疾勿藥者以无妄之藥不可<lb/>
<pb n="7b"/>
　嘗也若嘗而攻治則反為妄而生疾矣故不可輕試<lb/>
　其藥止可聴其自愈<lb/>
上九无妄行有𤯝无攸利<lb/>
　下應震足行之象也九非有妄但時位窮極不可行<lb/>
　耳故其象占如此<lb/>
象曰无妄之行窮之災也<lb/>
　无妄未有不可行者以時位耳與亢龍同故二小象<lb/>
　亦同<lb/>
<pb n="8a"/>
䷙<hi>乾下艮上</hi>
　大者陽也其卦乾下艮上以陽畜陽所畜之力大非<lb/>
　如巽以隂畜陽所畜之力小故曰大畜又有藴畜之<lb/>
　義又有畜止之義序卦有无妄然後可畜故受之以<lb/>
　大畜所以次无妄<lb/>
大畜利貞不家食吉利涉大川<lb/>
　中爻兑口在外四近于五之君當食禄于朝不家食<lb/>
　之象也何以言食本卦大象離故彖辭曰輝光日新<lb/>
<pb n="8b"/>
　者因大象離也離錯坎又象頤有飲食自養之象因<lb/>
　錯坎水中爻震木所以有涉大川之象又本卦錯萃<lb/>
　萃大象坎若以卦體論四五中空有舟象乾健應四<lb/>
　五上進有舟行而前之象應乎天者以卦徳論其理<lb/>
　也彖辭爻辭皆各取義不同貞者正也利于正道如<lb/>
　多識前言徃行以畜其徳是也吉者吾道之大行也<lb/>
　言所藴畜者皆正則畜極而通當食禄于朝大有作<lb/>
　為以濟天下之險也<lb/>
<pb n="9a"/>
彖曰大畜剛健篤實輝光日新其徳剛上而尚賢能止<lb/>
健大正也不家食吉養賢也利涉大川應乎天也<lb/>
　以卦徳卦綜卦體釋卦名卦辭剛健者内而存主也<lb/>
　篤實者外而踐履也剛健無一毫人欲之隂私篤實<lb/>
　無一毫人欲之虚假則闇然日章光輝宣著其徳自<lb/>
　日新又新所以積小高大以成其畜也名大畜者以<lb/>
　此剛健乾象篤實艮象二體相合離象故又言輝光<lb/>
　日新剛上者大畜綜无妄无妄下卦之震上而為大<lb/>
<pb n="9b"/>
　畜之艮也上而為艮則陽剛之賢在上矣是尚其賢<lb/>
　也止健者止居上而健居下禁民之强暴也此二者<lb/>
　皆大正之事所以利貞若以止健為止陽剛君子則<lb/>
　又非大正矣養賢者食禄以養賢也應天者下應乎<lb/>
　乾也天者時而已矣既負藴畜之才又有乾健之力<lb/>
　所以當乘時而出以濟天下之險難也惟剛上則賢<lb/>
　人在上故能尚賢故能成艮而止健故能兑口在外<lb/>
　卦而食禄于外故能六五得中而應乎乾此四者皆<lb/>
<pb n="10a"/>
　卦綜剛上之功也<lb/>
象曰天在山中大畜君子以多識前言徃行以畜其徳<lb/>
　天者一氣而已氣貫乎地中天依乎地地附乎天雲<lb/>
　雷皆自地出故凡地下空處深處皆是天故曰天在<lb/>
　山中多識即大畜之意乃知之功夫也古聖賢之嘉<lb/>
　言善行皆理之所在皆古人之徳也君子多識之考<lb/>
　跡以觀其用察言以求其心則萬理會通于我而我<lb/>
　之徳大矣此君子體大畜之功也中爻震足行之象<lb/>
<pb n="10b"/>
　兑口言之象<lb/>
初九有厲利已<hi>已夷止反</hi>
　乾三陽為艮所畜故内外之卦各具其義内卦受畜<lb/>
　以自止為義以隂陽論若君子之受畜于小人也外<lb/>
　卦能畜以止人為義以上下論若在位之禁止强暴<lb/>
　也易主于變易所以取義不窮已者止也厲者不相<lb/>
　援而反相擠排危厲之道也○初九陽剛乾體志于<lb/>
　必進然當大畜之時為六四所畜止而不得自伸故<lb/>
<pb n="11a"/>
　徃則有危惟止則不取禍矣故教占者必利于止也<lb/>
象曰有厲利已不犯災也<lb/>
　災即厲也止而不行則不犯災矣<lb/>
九二輿説輹<hi>説音脱輹音服</hi>
　乾錯坤為輿輿之象也中爻兑為毁折脱輹之象也<lb/>
　輿賴輹以行脱則止而不行矣○九二亦為六五所<lb/>
　畜以有中徳能自止而不進故有輿説輹之象占者<lb/>
　凡事不冒進斯無尤<lb/>
<pb n="11b"/>
象曰輿説輹中无尤也<lb/>
　惟有中徳故無妄進之尤<lb/>
九三良馬逐利艱貞曰閑輿衛利有攸徃<lb/>
　此爻取藴畜之義乾為良馬良馬之象也中爻震為<lb/>
　作足之馬乾馬在後追逐震馬之象也兩馬因震動<lb/>
　而追逐遇艮止不得馳上利艱貞之象也中爻兑口<lb/>
　乾為言曰之象也乾錯坤輿之象也隂爻兩列在前<lb/>
　衛之象也考工記車有六等戈也人也殳也㦸也矛<lb/>
<pb n="12a"/>
　也軫也皆衛名良馬逐者用功如良馬追逐之速也<lb/>
　即九三終日乾乾夕惕若之意艱者艱難其思慮恐<lb/>
　其失于太易也貞者貞固其作為恐其失于助長也<lb/>
　曰者自嘆之辭閑者習也習其車輿與其防衛也閑<lb/>
　習有優游自得之意曰閑輿衛者自嘆其當閑輿衛<lb/>
　也言當此大畜之時為人所畜止摧抑果何所事哉<lb/>
　亦惟自閑輿衛以求徃乎天衢耳輿者任重之物衛<lb/>
　者應變之物以人事論君子不當家食以一身而任<lb/>
<pb n="12b"/>
　天下之重者輿也當涉大川以一身而應天下之變<lb/>
　者衛也必多識前言徃行之理畜其剛健篤實之徳<lb/>
　以徳為車以樂為御忠信以為甲胄仁義以為干櫓<lb/>
　涵養于未用之時以待時而動此閑輿衛之意也閑<lb/>
　輿衛又利艱貞之象也舊註以不相畜而俱進殊不<lb/>
　知卦名大畜下體非自止則藴畜也無進之意葢觀<lb/>
　童牛之牿則知當有厲利已矣觀豶豕之牙則知當<lb/>
　輿説輹矣觀何天之衢則知用功當良馬逐矣所以<lb/>
<pb n="13a"/>
　小象言上合志所以當取藴畜之義惟藴畜方能畜<lb/>
　極而通何天之衢○九三以陽居健極當大畜之時<lb/>
　正多識前言徃行用功不已之時也故有良馬追逐<lb/>
　之象然猶恐其過剛鋭進惟當艱貞從容以待時故<lb/>
　又有曰閑輿衛之象如是自然畜極而通利有攸徃<lb/>
　矣故教戒占者必當如此<lb/>
象曰利有攸徃上合志也<lb/>
　上合志者謂上九之志與之相合也三與上九情雖<lb/>
<pb n="13b"/>
　不相孚然皆居二體之上其志皆欲畜極而通應與<lb/>
　之志相合所以利有攸徃<lb/>
六四童牛之梏元吉<lb/>
　童者未角之稱梏者施横木于牛角以防其觸即詩<lb/>
　所謂楅衡者也此爻變離離為牛牛之象也艮本少<lb/>
　又應初童牛之象也變離錯坎梏之象也艮手中爻<lb/>
　震木手持木而施之角亦梏之象也○六四艮體居<lb/>
　上當畜乾之時與初相應畜初者也初以陽剛居卦<lb/>
<pb n="14a"/>
　之下其勢甚㣲于此止之為力甚易故有梏童牛之<lb/>
　象占者如此則止惡于未形用力少而成功多大善<lb/>
　而吉之道也故元吉<lb/>
象曰六四元吉有喜也<lb/>
　上不勞于禁制下不傷于刑誅故可喜四正當兑口<lb/>
　之悦喜之象也<lb/>
六五豶豕之牙吉<hi>豶音焚</hi>
　本卦大象離離錯坎豕之象也五變中爻又成離矣<lb/>
<pb n="14b"/>
　豶者犗也騰也乃走豕也與童牛之梏一句同例童<lb/>
　字與豶字同梏字與牙字同中爻震足性動豶之象<lb/>
　也牙者埤雅云以杙繫豕也乃杙牙非齒牙也杜詩<lb/>
　鳬雛入漿牙坡詩置酒看君中㦸牙荆公槎牙死樹<lb/>
　鳴老烏阿房賦簷牙高啄又將軍之旗曰牙立于帳<lb/>
　前謂之牙帳考工記輪人牙也者所以為固抱也所<lb/>
　以蜀人呼棹牙櫈牙床牙則牙字乃古今通用非齒<lb/>
　牙也詩㭬之丁丁丁丁杙聲也以木入土所以有聲<lb/>
<pb n="15a"/>
　也今船家繫纜樁謂之燦亦曰杙牙者樁上权牙也<lb/>
　蓋以絲繫矢曰弋故從弋所以繩繋木曰杙變巽為<lb/>
　繩繫之象也巽木杙之象也言以繩繫走豕于杙牙<lb/>
　也舊註因宫刑或曰犗刑遂以為去其勢但天下無<lb/>
　嚙人之豕所以此豶字止有騰字意無犗字意牛馬<lb/>
　豕皆人之所畜者故大畜並言之○六五以柔中居<lb/>
　尊位當畜乾之時畜乎其二者也故有豶豕之牙之<lb/>
　象占者如此則强暴梗化者自屈服矣故吉<lb/>
<pb n="15b"/>
象曰六五之吉有慶也<lb/>
　慶即喜但五君位所畜者大故曰慶即一人有慶也<lb/>
上九何天之衢亨<lb/>
　此畜極而通之義何胡可切音荷儋也負也儋即擔<lb/>
　字楊子儋石是也詩何蓑何笠皆音荷靈光賦荷天<lb/>
　衢以元亨莊子背負青天皆此意鄭康成亦言肩荷<lb/>
　是也上陽一畫象擔二隂垂嚲于兩邊有擔挑之象<lb/>
　言一擔挑起天衢也即陳白沙所謂明月清風作兩<lb/>
<pb n="16a"/>
　頭一挑挑到魯尼丘也因卦體取此象無此實事金<lb/>
　車玉鉉之𩔖是也上為天位天之象也四達謂之衢<lb/>
　艮綜震為大塗衢之象也以人事論天衢乃朝廷政<lb/>
　事之大道也觀小象曰道大行可知矣○畜之既久<lb/>
　其道大行正不家食擔負廟廊之重任涉大川擔當<lb/>
　國家之險阻此其時矣故有何天衢之象占者得此<lb/>
　亨可知矣<lb/>
象曰何天之衢道大行也<lb/>
<pb n="16b"/>
　道大行者不家食涉大川無徃而莫非亨也道字即<lb/>
　衢字<lb/>
䷚<hi>震下艮上</hi>
　頤口旁也口食物以自養故取養義為卦上下二陽<lb/>
　内含四隂外實内虚上止下動故名為頤序卦物畜<lb/>
　然後可養故受之以頤所以次大畜<lb/>
頤貞吉觀頤自求口實<lb/>
　本卦大象離目觀之象也陽實隂虚實者養人虚者<lb/>
<pb n="17a"/>
　求人之養自求口實者自求養于陽之實也震不求<lb/>
　艮艮不求震惟自求同體之陽故曰自求爻辭見之<lb/>
彖曰頤貞吉養正剛吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時<lb/>
大矣哉<lb/>
　釋卦辭極言養道而贊之觀其所養者觀其所以養<lb/>
　人之道正不正也指上下二陽也觀其自養者觀其<lb/>
　求口實以自養之正不正也指中間四隂也本卦頤<lb/>
<pb n="17b"/>
　原從口無養徳之意惟頤養得正則養徳即在其中<lb/>
　矣不但養人自養以至天地聖人養萬物養萬民無<lb/>
　非養之所在故曰頤之時大矣哉與大過解革同<lb/>
象曰山下有雷頤君子以慎言語節飲食<lb/>
　帝出乎震萬物得養而生成言乎艮萬物得養而成<lb/>
　君子慎言語以養其徳節飲食以養其體言語飲食<lb/>
　動之象慎也節也止之象此處方説出養徳<lb/>
初九舎爾靈龜觀我朶頤凶<hi>舎音捨</hi>
<pb n="18a"/>
　大象離龜之象也應爻艮止中空靈龜止而不食服<lb/>
　氣空腹之象也朶者垂朶也震反生朶之象也垂下<lb/>
　其頤以垂涎乃欲食之貌也爾者四也我者初也靈<lb/>
　龜以靜止為養朶頤以震動為養故爾四而我初大<lb/>
　象離目又觀之象也○初九陽剛乃養人者也但其<lb/>
　位卑下不能養人及民又乃動體當頤養之初正上<lb/>
　止下動之時惟知有口體之欲舎六四而不養故<lb/>
　有舎爾靈龜觀我朶頤之象飲食人賤凶之道也故<lb/>
<pb n="18b"/>
　其占如此<lb/>
象曰觀我朶頤亦不足貴也<lb/>
　飲食之人則人賤之故不足貴<lb/>
六二顛頤拂經于丘頤征凶<lb/>
　顛者頂也指外卦也拂者除也去也違悖之意諸爻<lb/>
　皆求養于同體之陽不從應與故有顛拂之象顛頤<lb/>
　者求養于上也拂經者違悖養于同體之常經也山<lb/>
　阜曰丘土之高者艮之象也于丘頤者求養于外即<lb/>
<pb n="19a"/>
　顛頤也凶者求食于權門必見拒而取羞也○六二<lb/>
　隂柔不能自養必待養于陽剛然震性妄動不求養<lb/>
　于初而求養于外則違養道之常理而行失其𩔖矣<lb/>
　故教占者當求養于初若于丘頤不惟不得其養而<lb/>
　徃則凶也故其象占如此<lb/>
象曰六二征凶行失𩔖也<lb/>
　養道各從其𩔖二三養于初四五養于上今二顛頤<lb/>
　徃失其𩔖矣故曰失𩔖曰行者震足之象也<lb/>
<pb n="19b"/>
六三拂頤貞凶十年勿用无攸利<lb/>
　拂頤者違拂所養之道不求養于初而求養于上之<lb/>
　正應也貞者正也上乃正應亦非不正也十年者中<lb/>
　爻坤土之成數也勿用者不得用其養也口容止所<lb/>
　以下三爻養于動者皆凶上三爻養于止者皆吉○<lb/>
　六三隂柔不中正本乃動體至三則動極而妄動矣<lb/>
　故有拂頤之象占者得此雖正亦凶至于十年之久<lb/>
　理極數窮亦不可徃其凶至此<lb/>
<pb n="20a"/>
象曰十年勿用道大悖也<lb/>
　震為大塗道之象也大悖即拂頤<lb/>
六四顛頤吉虎視眈眈其欲逐逐无咎<hi>眈都含切</hi>
　顛者頂也與六二同顛頤者求養于上也吉者得養<lb/>
　道之常經也艮為虎虎之象也天下之物自養于内<lb/>
　者莫如龜求養于外者莫如虎龜自養于内内卦初<lb/>
　舍之故凶虎求養于外外卦上施之故吉爻辭之精<lb/>
　至此耽者視近而志逺也變離目視之象也應爻初<lb/>
<pb n="20b"/>
　為地位虎行垂首下視于地視近也而心志乃求養<lb/>
　于天位之上志逺也故以眈字言之視下卦眈也志<lb/>
　上卦眈也故曰眈眈隂者人欲之象也下卦二隂欲<lb/>
　也上卦二隂欲也人欲重疊追逐而來故曰逐逐眈<lb/>
　者四求養于上也逐者上施養于四也○六四當頤<lb/>
　養之時求養于上故有顛頤之象吉之道也故占者<lb/>
　吉然四求養于上上施養于四四得所養矣故又有<lb/>
　視眈欲逐之象以求養而得逐逐之欲似有過咎矣<lb/>
<pb n="21a"/>
　然養得其正故占者不惟吉而又无咎也<lb/>
象曰顛頤之吉上施光也<hi>施去聲</hi>
　施者及也布散惠與之義詳見乾卦雲行雨施言上<lb/>
　養及于四也光者艮篤實光輝其道光明也變離日<lb/>
　亦光之象也<lb/>
六五拂經居貞吉不可涉大川<lb/>
　拂經者五與内卦為正應亦如二之求養于上違悖<lb/>
　養于同體之常道也故二五皆言拂經居者靜以守<lb/>
<pb n="21b"/>
　之也貞者求養于同體之陽乃任賢養民之正道也<lb/>
　吉者恩不自出而又能養人也不可涉大川者言不<lb/>
　可自用以濟人也涉川必乾剛五柔故不可涉○六<lb/>
　五居尊能自養人者也但隂柔不正無養人之才又<lb/>
　與内卦為正應故亦有拂經之象然養賢及民君道<lb/>
　之正故教占者順以從上守此正道則吉不可不量<lb/>
　已之力而當濟人之任也<lb/>
象曰居貞之吉順以從上也<lb/>
<pb n="22a"/>
　中爻坤順故曰順言順從上而養人也<lb/>
上九由頤厲吉利涉大川<lb/>
　由者從也九以陽剛居上位是天下之養皆從上九<lb/>
　以養之也厲者上而知君賴我以養也則恐専權僭<lb/>
　逼而此心無一事之或忽下而知民由我以養也則<lb/>
　常握髮吐哺而此心無一時之或寧此上九之所謂<lb/>
　厲也故戒之以厲而後許之以吉也凡易言涉大川<lb/>
　取乾者以卦徳也以乾天下至健徳行恒易以知險<lb/>
<pb n="22b"/>
　也需同人大畜是也取水木者以卦體也渙蠱未濟<lb/>
　謙或取中爻或取卦變是也取中虚者以卦象也益<lb/>
　中孚頤是也五不可涉大川上九利涉大川方見五<lb/>
　賴上九以養人○上九以陽剛之徳居尊位六五賴<lb/>
　其賢以養人故有由頤之象然位高任重必厲而後<lb/>
　吉即天下有險阻亦可以濟之而不失其養也其占<lb/>
　又如此<lb/>
象曰由頤厲吉大有慶也<lb/>
<pb n="23a"/>
　得所養下之慶亦君上之慶故大<lb/>
䷛<hi>巽下兑上</hi>
　大過大者陽也陽過于隂也乾坤也坎離也山雷也<lb/>
　澤風也此八卦也乾與坤錯坎與離錯澤風與山雷<lb/>
　相錯風澤與雷山相錯六十四卦惟此八卦相錯其<lb/>
　餘皆相綜澤本潤木之物今乃滅没其木是大過矣<lb/>
　又四陽居中過盛此所以名大過也不然四陽之卦<lb/>
　亦多何以不名過因其居中相聚而盛所以得名也<lb/>
<pb n="23b"/>
　序卦頤者養也不養則不可動故受之以大過所以<lb/>
　次頤<lb/>
大過棟橈利有攸徃亨<hi>橈乃教反</hi>
　梁上屋脊之木曰棟所以乘椽瓦者也木曲曰橈本<lb/>
　末弱而棟不正有如水之曲也椽垂嚲以漸而下曰<lb/>
　宇此卦大象坎坎為棟坎主險陷橈之象也又為矯<lb/>
　輮亦橈曲之象也若以理論本弱則無所承末弱則<lb/>
　無所寄附此卦上缺下短亦有橈之象既棟橈矣而<lb/>
<pb n="24a"/>
　又利有攸徃何也蓋橈以成卦之象言利有攸徃亨<lb/>
　則以卦體卦徳之占言<lb/>
彖曰大過大者過也棟橈本末弱也剛過而中巽而説<lb/>
行利有攸徃乃亨大過之時大矣哉<hi>説音悦</hi>
　以卦體卦徳釋卦名卦辭而嘆其大陽大隂小本卦<lb/>
　大者過故名大過本謂初末謂上弱者隂柔也古人<lb/>
　作字本末皆從木來木下加一畫陽取根㭑回煖故<lb/>
　為本木上加一畫陽取枝葉向榮故為末剛過者四<lb/>
<pb n="24b"/>
　陽也而中者二五也雖三四亦可言中故復卦四曰<lb/>
　中行益卦三四皆曰中行也巽而悦行者内巽而外<lb/>
　行之以悦也若以人事論體質本是剛毅足以奮發<lb/>
　有為而又用之以中不過于剛徳性本是巽順足以<lb/>
　深入乎義理而又行之以和不拂乎人情所以利有<lb/>
　攸徃乃亨大過之時者言人于大過之時行大過之<lb/>
　事適其時當其事也如堯舜禪受湯武放伐雖過其<lb/>
　事而不過乎理是也蓋無其時不可過有其時無其<lb/>
<pb n="25a"/>
　才亦不可過故嘆其大與頤解革同<lb/>
象曰澤滅木大過君子以獨立不懼遯世无悶<lb/>
　上一句大過之象下二句大過之行非達則不懼窮<lb/>
　則无悶也窮亦有獨立不懼之時不懼者不求同俗<lb/>
　而求同理天下非之而不顧也无悶者不求人知而<lb/>
　求天知舉世不見知而不悔也此必有大過人學問<lb/>
　義理見得明有大過人操守脚根立得定方斡得此<lb/>
　事<lb/>
<pb n="25b"/>
初六藉用白茅无咎<lb/>
　藉者薦也承薦其物也因上承四剛故曰藉茅者草<lb/>
　也巽隂木為茅故泰卦變巽曰茅否卦大象巽亦曰<lb/>
　茅巽為白白茅之象也无咎者敬慎不敗也○初九<lb/>
　當大過之時隂柔已能慎矣又居巽體之下則慎而<lb/>
　又慎者也亦如物不錯諸地而有所藉可謂慎矣而<lb/>
　又藉之以茅茅又用夫白白則至潔之物矣是慎之<lb/>
　大過者也故有此象然慎雖大過以其居大過之初<lb/>
<pb n="26a"/>
　雖大過而不過故占者无咎<lb/>
象曰藉用白茅柔在下也<lb/>
　隂柔居巽之下<lb/>
九二枯楊生稊老夫得其女妻无不利<lb/>
　巽為楊楊之象也木生于澤下者楊獨多故取此象<lb/>
　楊乃木之弱者四陽之剛皆同為木但二五近本末<lb/>
　之弱故以楊言曰枯者取大過乎時之義故二五皆<lb/>
　言枯也至三四則成乾之堅剛故言棟稊木稚也二<lb/>
<pb n="26b"/>
　得隂在下故言生稊稊者下之根生也五得隂在上<lb/>
　故言生華生華者上之枝生也根生則生生不息枝<lb/>
　生則無生意矣下卦巽錯震長男也老夫之象故稱<lb/>
　老夫老夫者再娶女之夫也應爻兑兑乃少女也女<lb/>
　妻之象故稱女妻女妻者未嫁而幼者也九五兑錯<lb/>
　艮少男也士夫之象故稱士夫士夫乃未娶者應爻<lb/>
　巽為長女老婦之象也故稱老婦老婦者已嫁而老<lb/>
　者也周公爻辭其精至此舊註不知象以二五皆比<lb/>
<pb n="27a"/>
　于隂殊不知九二下卦反稱老夫九五上卦反稱士<lb/>
　夫近初者言老近上者言少説不通矣○九二陽剛<lb/>
　得中當大過之時而應于少女故取諸物有枯楊生<lb/>
　稊取諸身有老夫得其女妻之象可以成生育之功<lb/>
　矣故占者無不利<lb/>
象曰老夫女妻過以相與也<lb/>
　此慶幸之辭言陽方大過之始得少隂以之相與則<lb/>
　剛柔相濟過而不過可以成生育之功矣故占者无<lb/>
<pb n="27b"/>
　不利<lb/>
九三棟橈凶<lb/>
　變坎為棟又木堅多心棟之象也因坎三四皆以棟<lb/>
　言因巽二五皆以楊言文王棟橈本末皆弱周公棟<lb/>
　橈因初之弱○九三居内卦下隂虚弱下虚弱則上<lb/>
　不正故有棟橈之象占者之凶可知矣<lb/>
象曰棟橈之凶不可以有輔也<lb/>
　同體之初虚弱無輔助也<lb/>
<pb n="28a"/>
九四棟隆吉有它吝<lb/>
　變坎亦有棟象隆者隆然而高起也它者初也三四<lb/>
　皆棟四居外卦隂虚在上非如三之隂虚在下也上<lb/>
　虚下實則有所承載故有棟隆之象占者固吉矣然<lb/>
　下應乎初若以柔濟之則過于柔矣其棟決不能隆<lb/>
　吝之道也故又戒占者以此<lb/>
象曰棟隆之吉不橈乎下也<lb/>
　因外卦虚在上實在下所以不橈故曰不橈乎下也<lb/>
<pb n="28b"/>
　不可以有輔者下虚故也不橈乎下者下實故也<lb/>
九五枯楊生華老婦得其士夫无咎无譽<lb/>
　兑綜巽又楊之象也生華者楊開花則散漫終無益<lb/>
　于枯也老婦士夫詳見九二爻下○九五以陽剛應<lb/>
　乎過極之長女乃時之大過而不能生育者也故有<lb/>
　枯楊生華老婦得其士夫之象占者得此揆之于理<lb/>
　雖無罪咎而老婦反得士夫亦非配合之美矣安得<lb/>
　又有譽哉故其象占如此<lb/>
<pb n="29a"/>
象曰枯楊生華何可久也老婦士夫亦可醜也<lb/>
　何可久言終散漫亦可醜言非配合言且不惟不能<lb/>
　成生育之功而配合非宜亦可醜也<lb/>
上六過涉滅頂凶无咎<lb/>
　頂者首也變乾為首頂之象也當過之時遇兑澤之<lb/>
　水過涉之象也澤水在首滅没其頂之象也以二隂<lb/>
　爻論之初藉用白茅大過于慎者也以其居卦之初<lb/>
　故不凶而无咎上過涉滅頂大過于濟者也以其居<lb/>
<pb n="29b"/>
　卦之終故有凶而无咎○上六處大過已極之時勇<lb/>
　于必濟有冒險過涉之象然才弱不能以濟故又有滅<lb/>
　頂之象過涉滅頂必殺身矣故占者必凶然不避艱<lb/>
　險慷慨赴死殺身成仁之事也故其義无咎<lb/>
象曰過涉之凶不可咎也<lb/>
　无咎者上六本无咎也不可咎者人不得而咎之也<lb/>
　以人事論過涉之凶雖不量其淺深以取禍然有死<lb/>
　難之節而無茍免之羞論其心不論其功論是非不<lb/>
<pb n="30a"/>
　論利害人惡得而咎之<lb/>
䷜<hi>坎下坎上</hi>
　習重習也坎坎陷也其卦一陽陷于二隂之中此坎<lb/>
　陷之義也坎為水者四隂土坎也二陽坎中之水也<lb/>
　天一生水所以象水也上坎下坎故曰重險序卦物<lb/>
　不可以終過故受之以坎所以次大過<lb/>
習坎有孚維心亨行有尚<lb/>
　維者繋也尚者有功可嘉尚也身在坎中所可自主<lb/>
<pb n="30b"/>
　者獨此心耳人之處險占得此者能誠信以維係于<lb/>
　其心安于義命而不僥倖茍免則此心有主利害禍<lb/>
　福不能摇動是以脱然無累而心亨矣由是洞察時<lb/>
　勢惟取必于理而行之故可出險有功所以行有尚<lb/>
　九二九五中實有孚之象陷于坎中而剛中之徳自<lb/>
　若維心亨之象<lb/>
彖曰習坎重險也水流而不盈行險而不失其信維心<lb/>
亨乃以剛中也行有尚徃有功也天險不可升也地險<lb/>
<pb n="31a"/>
山川丘陵也王公設險以守其國險之時用大矣哉<lb/>
　以卦象卦徳卦體釋卦名卦辭而極言之上險下險<lb/>
　故曰習坎水流不盈者足此通彼未嘗泛濫而盈滿<lb/>
　也行險即水流以其専赴于壑故曰行險行此險陷<lb/>
　未嘗失其不盈之信是天下之有孚者莫過于水矣<lb/>
　故教占者有孚剛中者二五陽剛在内則以理為主<lb/>
　光明正大而無一毫行險僥倖之私所以亨也故䝉<lb/>
　卦比卦皆坎皆曰以剛中心亨則洞見乎事機之變<lb/>
<pb n="31b"/>
　自可以拯溺亨屯出險而有功也蓋存主乎内者理<lb/>
　不足以勝私則推行于外者誠必不能動物故剛中<lb/>
　則心亨心亨則徃有功而出險矣此内外功效之自<lb/>
　然也天險者無形之險也地險者有形之險也設者<lb/>
　置也設險者置險也無形而欲其有形也大而京師<lb/>
　都㑹則披山帶河據其形勝以為險也小而一郡一<lb/>
　邑則築城鑿池據其高深以為險也此則在人之險<lb/>
　因無形而成有形欲其與天地同其險者也坎月之<lb/>
<pb n="32a"/>
　象錯離日之象中爻震雷之象錯巽風之象日月風<lb/>
　雷故曰天險不然天蒼然而已何處有險因卦中有<lb/>
　天象所以言天險也四坤土地之象也中爻艮土山<lb/>
　丘陵之象也本卦坎川之象也九五居尊王公之象<lb/>
　也中爻艮止守之象也坤土中空國之象也故益卦<lb/>
　三陽三隂而曰為依遷國時用者時有用也險之為<lb/>
　用上極于天下極于地中極于人故以大矣哉贊之<lb/>
　與暌蹇同<lb/>
<pb n="32b"/>
象曰水洊至習坎君子以常徳行習教事<hi>行下孟反</hi>
　洊再至也下坎内水之方至也上坎外水之洊至也<lb/>
　水洊習則恒久而不已是天下之有恒者莫如水也<lb/>
　君子體之常徳行者以此進徳也習教事者以此教<lb/>
　民也徳行常則徳可久教事習則教不倦<lb/>
初六習坎入于坎窞凶<lb/>
　窞者坎中小坎傍入者也水性本下而又居卦之下<lb/>
　坎體本陷而又入于窞則陷中之陷矣○初六隂柔<lb/>
<pb n="33a"/>
　居重險之下其陷益深故有在習坎而又入坎窞之<lb/>
　象占者如是則終于淪没而無出險之期凶可知矣<lb/>
象曰習坎入坎失道凶也<lb/>
　剛中維心孚出險之道也今隂居重險之下則與剛<lb/>
　中維心孚相反失出險之道矣所以凶<lb/>
九二坎有險求小得<lb/>
　坎有險則止于有險而已非初與三入坎窞之甚矣<lb/>
　中爻震錯巽巽為近市利求得之象也故隨卦中爻<lb/>
<pb n="33b"/>
　巽亦曰隨有求得變坤陽大隂小求小得之象也○<lb/>
　九二處于險中欲出險而未能故為坎有險之象然<lb/>
　剛雖得中雖亦有孚維心但在險中僅可求小得而<lb/>
　已若出險之大事則未能矣故其象占如此<lb/>
象曰求小得未出中也<lb/>
　未出險中<lb/>
六三來之坎坎險且枕入于坎窞勿用<lb/>
　之者徃也來之者來徃也内外皆坎來徃之象也下<lb/>
<pb n="34a"/>
　坎終而上坎繼坎坎之象也故乾九三曰乾乾中爻<lb/>
　震木横于内而艮止不動枕之象也險且枕者言靣臨<lb/>
　乎險而頭枕乎險也初與三皆入坎窞而二止言有<lb/>
　險者二中而初與三不中正也勿用者言終無出險<lb/>
　之功無所用也○六三隂柔又不中正而履重險之<lb/>
　間故其來也亦坎徃也亦坎蓋徃則上坎在前是前<lb/>
　遇乎險矣來則下坎在後是後又枕乎險矣前後皆<lb/>
　險將入于坎之窞而不能復出故有此象占者得此<lb/>
<pb n="34b"/>
　勿用可知矣<lb/>
象曰來之坎坎終无功也<lb/>
　處險者以出險為功故曰終无功與徃有功相反<lb/>
六四樽酒<hi>句</hi>簋貳<hi>句/</hi>用缶<hi>句</hi>納約自牖終无咎<lb/>
　四變中爻離巽巽木離中虚樽之象也坎水酒之象<lb/>
　也中爻震竹簋乃竹器簋之象也缶瓦器所以盛酒<lb/>
　漿者比卦坤土中虚初變震有離象故曰缶離卦鼓<lb/>
　缶此變離故曰缶漢書擊缶而歌烏烏貳者副也言<lb/>
<pb n="35a"/>
　樽酒而簋即副之也言一樽之酒貳簋之食樂用瓦<lb/>
　缶皆菲薄至約之物也納約自牖者自進于牖下陳<lb/>
　列此至約之物而納進之也在墻曰牖在屋曰囱牖<lb/>
　乃受明之處變離牖之象也此與遇主于巷同意皆<lb/>
　其坎陷艱難之時故不由正道也蓋樽酒簋貳用缶<lb/>
　見無繁文之設納約曰自見無儐介之儀世故多艱<lb/>
　非但君擇臣臣亦擇君所以進麥飯者不以為簡而<lb/>
　雪夜幸其家以嫂呼臣妻者不以為瀆也修邊幅之<lb/>
<pb n="35b"/>
　公孫述宜乎為井底蛙矣○六四柔順得正當國家<lb/>
　險難之時近九五剛中之君剛柔相濟其勢易合故<lb/>
　有簡約相見之象占者如此庶能共謀出險之計始<lb/>
　雖險陷終得无咎矣<lb/>
象曰樽酒簋貳剛柔際也<lb/>
　剛五柔四際者相接際也五思出險而下求四思出<lb/>
　險而上交此其情易合而禮薄亦可以自通也<lb/>
九五坎不盈祗既平无咎<hi>祗作坻</hi>
<pb n="36a"/>
　祗水中小渚也詩宛在水中坻是也坎不盈者坎水<lb/>
　猶不盈滿尚有坎也平者水盈而平也坻既平則將<lb/>
　盈而出險矣坎不盈者見在之辭坻既平者逆料之<lb/>
　辭言一時雖未平將來必平也无咎者出險而太平<lb/>
　也○九五猶在險中以地位言故有坎不盈之象然<lb/>
　陽剛中正其上止有一隂計其時亦將出險矣故又<lb/>
　有坻既平之象若未平未免有咎既平則无咎矣故<lb/>
　占者无咎也<lb/>
<pb n="36b"/>
象曰坎不盈中未大也<lb/>
　中者中徳也未大者時也中徳雖具而值時之艱未<lb/>
　大其顯施而出險也<lb/>
上六係用徽纆寘于叢棘三歲不得凶<hi>纆音墨</hi>
　係縛也徽纆皆索名三股曰徽二股曰纆此爻變巽<lb/>
　其為繩又為長徽纆之象也寘者置也囚禁之意坎<lb/>
　為叢棘叢棘之象也今之法門囚罪人之處以棘刺<lb/>
　圍墻是也言縛之以徽纆而又囚之于叢棘之中也<lb/>
<pb n="37a"/>
　三歲不得者言時之久而不得脱離也坎錯離三之象<lb/>
　也○上六以隂柔居險之極所陷益深終無出險之<lb/>
　期故有此象占者如此死亡之禍不能免矣故凶<lb/>
象曰上六失道凶三歲也<lb/>
　道者濟險之道即有孚維心以剛中也今隂柔失此<lb/>
　道所以有三歲不得之凶<lb/>
䷝<hi>離下離上</hi>
　離者麗也明也一隂附麗于上下之陽麗之義也中<lb/>
<pb n="37b"/>
　虚明之義也離為火火無常形附物而明邵子所謂<lb/>
　火用以薪𫝊是也序卦坎者陷也陷必有所麗故受<lb/>
　之以離火中虚而暗以其隂也水中實而明以其陽<lb/>
　也有明必有暗有晝必有夜理之常也所以次坎<lb/>
離利貞亨畜牝牛吉<lb/>
　六二居下離之中則正六五居上離之中則不正故<lb/>
　利于正而後亨牛順物牝牛則順之至也畜牝牛者<lb/>
　養順徳也養順徳于中者正所以消其炎上之燥性<lb/>
<pb n="38a"/>
　也故吉<lb/>
彖曰離麗也日月麗乎天百穀草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
　釋卦名義並卦辭五為天位故上離有日月麗天之<lb/>
　象此以氣麗氣者也二為地位故下離有百穀草木<lb/>
　麗土之象此以形麗形者也離附物故有氣有形重<lb/>
　明者上離明下離明也上下君臣皆麗乎正則可以<lb/>
　化成天下而成文明之俗矣柔麗乎中正者分言之<lb/>
<pb n="38b"/>
　六五麗乎中六二麗乎中正也總言之柔皆麗乎中<lb/>
　正也惟其中正所以利貞而後亨惟柔中正而後亨<lb/>
　所以當畜牝牛養其柔順中正之徳而後吉也<lb/>
象曰明兩作離大人以繼明照于四方<lb/>
　作者起也兩作者一明而兩作也言今日明明日又<lb/>
　明也繼明如云聖繼聖也以人事論乃日新又新緝<lb/>
　熙不已也照于四方者光被四表也大人以徳言則<lb/>
　聖人以位言則王者其所謂明者内而一心外而應<lb/>
<pb n="39a"/>
　事接物皆明也是以達事理辨民情天下之邪正得<lb/>
　失皆得而見之不必以察為明而明照于四方矣重<lb/>
　明者上下明也繼明者前後明也彖言二五君臣故<lb/>
　以重明言之象言明兩作皆君也故以繼明言之<lb/>
初九履錯然敬之无咎<lb/>
　履者行也進也錯者雜也交錯也詩𫝊云東西為交<lb/>
　邪行為錯本爻陽剛陽性上進本卦離火火性炎上<lb/>
　皆有行之之象故曰履又變艮綜震足亦履之象也<lb/>
<pb n="39b"/>
　艮為徑路交錯之象也然者助語辭錯然者剛則躁<lb/>
　明則察二者交錯于胸中未免東馳西走惟敬以直<lb/>
　内則安靜而不躁妄主一而不過察則敬者醫錯之<lb/>
　藥也故无咎无咎者剛非躁明非察也○初九以剛<lb/>
　居下而處明體剛明交錯故有履錯然之象惟敬則<lb/>
　无此咎矣故教占者以此<lb/>
象曰履錯之敬以辟咎也<hi>辟音避</hi>
　避者迴也敬則履錯之咎皆迴避矣<lb/>
<pb n="40a"/>
六二黃離元吉<lb/>
　黃中色坤為黃離中爻乃坤土黃之象也離者附麗<lb/>
　也黃離者言麗乎中也即柔麗乎中正也以人事論<lb/>
　乃順以存心而不邪側順以處事而不偏倚是也吉<lb/>
　者無所處而不當也八卦正位離在二故元吉○六<lb/>
　二柔麗乎中而得其正故有黃離之象占者得此大<lb/>
　吉之道也故元吉<lb/>
象曰黃離无吉得中道也<lb/>
<pb n="40b"/>
　得中道以成中徳所以凡事無過不及而元吉<lb/>
九三日昃之離不鼓缶而歌則大耋之嗟凶<lb/>
　變震為鼓鼓之象也離為大腹又中虚缶之象也中<lb/>
　爻兑口歌與嗟之象也缶乃常用之物鼓缶者樂其<lb/>
　常也凡人歌樂必用鐘鼓琴瑟則非樂其常矣若王<lb/>
　羲之所謂年在桑榆賴絲竹陶寫即非樂其常矣葢<lb/>
　絲竹乃富貴所用之物貧賤無絲竹者將何陶寫哉<lb/>
　故鼓缶而歌者即席前所見之物以鼓之乃安其常<lb/>
<pb n="41a"/>
　也人夀八十曰耋喜則歌憂則嗟嗟者歌之反○重<lb/>
　離之間前明將盡後明當繼之時也故有日昃之象<lb/>
　然盛衰倚伏天運之常人生至此樂天知命鼓缶而<lb/>
　歌以安其日用之常分可也此則達者之事也若不<lb/>
　能安常以自樂徒戚戚于大耋之嗟則非為無益適<lb/>
　自速其死矣何凶如之故又戒占者不當如此<lb/>
象曰日昃之離何可久也<lb/>
　日既傾昃明豈能久<lb/>
<pb n="41b"/>
九四突如其來如焚如死如棄如<lb/>
　突者竈突也離中虚竈突之象也突如其來如者下<lb/>
　體之火如竈突而炎上也火性炎上三之舊火既上<lb/>
　于四而不能回于其三四之新火又發五得中居尊<lb/>
　四之火又不敢犯乎其五上下兩無所容則火止于<lb/>
　四而已故必至于焚如死如成灰棄如而後已也如<lb/>
　者助語辭此爻暴秦似之秦法如火始皇舊火也二<lb/>
　世新火也故至死棄而後已坎性下三在下卦之上<lb/>
<pb n="42a"/>
　故曰來此來而下者也火性上四在上卦之下故曰<lb/>
　來此來而上者也來而下必至坎窞而後已來而上<lb/>
　必至死棄而後已○四不中正當兩火相接之時不<lb/>
　能容于其中故有此象占者之凶可知矣<lb/>
象曰突如其來如无所容也<lb/>
　三炎上而不能反三不能容也五中尊而不敢犯五<lb/>
　不能容也<lb/>
六五出涕沱若戚嗟若吉<lb/>
<pb n="42b"/>
　涕沱貌離錯坎涕若之象也又加憂戚之象也中爻<lb/>
　兑口嗟之象也出涕沱若者憂懼之徵于色也戚嗟<lb/>
　若者憂懼之發于聲也二五皆以柔麗乎剛二之辭<lb/>
　安五之辭危者二中正五不正故也○六五以柔居<lb/>
　尊而守中有文明之徳然附麗于剛强之間若不恃<lb/>
　其文明與其中徳能憂懼如此然後能吉戒占者當<lb/>
　如此<lb/>
象曰六五之吉離王公也<hi>離音麗</hi>
<pb n="43a"/>
　王指五公指上九離王公者言附麗于王之公也王<lb/>
　與公相麗隂陽相資故吉不言四者四無所容而上<lb/>
　九能正邦也<lb/>
上九王用出征有嘉<hi>句</hi>折首<hi>句</hi>𫉬匪其醜无咎<lb/>
　王指五離為日王之象也用者用上九也五附麗于<lb/>
　上九用之之象也有嘉者嘉上九也即王三錫命也<lb/>
　折首𫉬匪其醜即可嘉之事也離為戈兵變為震動<lb/>
　戈兵震動出征之象也王用上九専征可謂寵之至<lb/>
<pb n="43b"/>
　矣為上九者若不分其首從而俱戮之是火炎崑岡<lb/>
　安得可嘉哉又安得无咎哉折首者折取其魁首即<lb/>
　殲厥渠魁也𫉬匪其醜者執𫉬不及其小醜即脅從<lb/>
　罔治也乾為首首象陽醜象隂明夷外卦錯乾故曰<lb/>
　大首本爻乾陽且離為上稿折其首之象也本卦陽<lb/>
　多隂少隂乃二五君臣無羣小之醜𫉬匪其醜之象<lb/>
　也无咎者勇足以折首而仁及于小醜也王用出征<lb/>
　有嘉一句折首一句𫉬匪其醜一句○上九以陽剛<lb/>
<pb n="44a"/>
　之才故有王用出征有嘉之象又當至明之極首從<lb/>
　畢照故又有出征惟折其首不及于醜之象乃无咎<lb/>
　之道也故其象占如此<lb/>
象曰王用出征以正邦也<lb/>
　征之為言正也宼賊亂邦故正之<lb/>
　<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註巻六<lb/>
</p>
<p>
</p>
  </div>
</body>
</text>
</TEI>
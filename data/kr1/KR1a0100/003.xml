<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷一</head> <lb/>
    <p>
<pb n="1a"/>
欽定四庫全書<lb/>
　周易集註卷一<lb/>
　　　　　　　　　　　　明　來知德　撰<lb/>
　周易上經<lb/>
　　周代名易書名卦則伏羲所畫也伏羲仰觀俯察<lb/>
　　見隂陽有竒耦之數故畫一竒以象陽畫一耦以<lb/>
　　象隂見一隂一陽有各生之象故自下而上再倍<lb/>
　　而三以成八卦又於八卦之上各變八卦以成六<lb/>
<pb n="1b"/>
　　十四卦六十四卦皆重而為六畫者以陽極於六<lb/>
　　隂極於六故聖人作易六畫而成卦六變而成爻<lb/>
　　兼三才而兩之皆因天地自然之數非聖人之安<lb/>
　　排也以易名書者以字之義有交易變易之義交<lb/>
　　易以對待言如天氣下降以交於地地氣上騰以<lb/>
　　交於天也變易以流行言如陽極則變隂隂極則<lb/>
　　變陽也隂陽之理非交易則變易故以易名之所<lb/>
　　以其書不可爲典要惟變所適也夏易名連山首<lb/>
<pb n="2a"/>
　　艮商易名歸藏首坤曰周者以其辭成於文王周<lb/>
　　公故以周名之而分爲上下二篇云<lb/>
䷀<hi>乾下乾上</hi>
乾元亨利貞<lb/>
　乾卦名元亨利貞者文王所繫之辭以斷一卦之吉<lb/>
　凶所謂彖辭也乾者健也陽主於動動而有常其動<lb/>
　不息非至健不能竒者陽之數天者陽之體健者陽<lb/>
　之性如火性熱水性寒也六畫皆竒則純陽而至健<lb/>
<pb n="2b"/>
　矣故不言天而言乾也元大亨通利宜貞正而固也<lb/>
　元亨者天道之本然數也利貞者人事之當然理也<lb/>
　易經理數不相離因乾道陽明純粹無纎毫隂柔之<lb/>
　私惟天與聖人足以當之所以斷其必大亨也故數<lb/>
　當大亨而必以貞處之方與乾道相合若其不貞少<lb/>
　有人欲之私則人事之當然者廢又安能元亨乎故<lb/>
　文王言筮得此卦者大亨而宜於正固此則聖人作<lb/>
　易開物成務冐天下之道教人以反身修省之切要<lb/>
<pb n="3a"/>
　也學者能於此四字濳心焉傳心之要不外是矣此<lb/>
　文王占卜所繫之辭不可即指爲四德至孔子文言<lb/>
　純以義理論方指爲四德也蓋占卜不論天子不論<lb/>
　庶人皆利於貞若即以爲四德失文王設教之意矣<lb/>
初九濳龍勿用<lb/>
　此周公所繫之辭以斷一爻之吉凶所謂爻辭也凡<lb/>
　畫卦者自下而上故謂下爻爲初初九者卦下陽爻<lb/>
　之名也陽曰九隂曰六者河圖洛書五皆居中則五<lb/>
<pb n="3b"/>
　者數之祖也故聖人起數止於一二三四五參天兩<lb/>
　地而倚數參天者天之三位也天一天三天五也兩<lb/>
　地者地之二位也地二地四也倚者依也天一依天<lb/>
　三天三依天五而爲九所以陽皆言九地二依地四<lb/>
　而爲六所以隂皆言六一二三四五者生數也六七<lb/>
　八九十者成數也然生數者成之端倪成數者生之<lb/>
　結果故止以生數起之過揲之數皆以此九六之參<lb/>
　兩所以爻言九六也濳藏也象初龍陽物變化莫測<lb/>
<pb n="4a"/>
　亦猶乾道變化故象九且此爻變巽錯震亦有龍象<lb/>
　故六爻即以龍言之所謂擬諸形容象其物宜者此<lb/>
　也勿用者未可施用也象爲濳龍占爲勿用故占得<lb/>
　乾而遇此爻之變者當觀此象而玩此占也諸爻倣<lb/>
　此易不似别經不可爲典要如占得濳龍之象在天<lb/>
　子則當傳位在公卿則當退休在士子則當靜修在<lb/>
　賢人則當隱逸在商賈則當待價在戰陣則當左次<lb/>
　在女子則當愆期萬事萬物莫不皆然若不知象一<lb/>
<pb n="4b"/>
　爻止一事則三百八十四爻止作得三百八十四件<lb/>
　事矣何以彌綸天地此訓象訓字訓錯綜之義圈外<lb/>
　方是正意三百八十四爻倣此○初九陽氣方萌在<lb/>
　於卦下蓋龍之濳藏而未出者也故有濳龍之象龍<lb/>
　未出濳則未可施用矣故教占者勿用養晦以待時<lb/>
　可也<lb/>
九二見龍在田利見大人<hi>見龍之見賢遍反</hi>
　二謂自下而上第二爻也九二非正然剛健中正本<lb/>
<pb n="5a"/>
　乾之德故舊註亦以正言之見者初爲濳二則離濳<lb/>
　而出見也田者地之有水者也以六畫卦言之二於<lb/>
　三才爲地道地上即田也大人者大德之人也陽大<lb/>
　隂小乾卦六爻皆陽故爲大以三畫卦言之二於三<lb/>
　才爲人道大人之象也故稱大人所以應爻九五亦<lb/>
　曰大人二五得稱大人者皆以三畫卦言也利見大<lb/>
　人者利見九五之君以行其道也如仕進則利見君<lb/>
　如雜占則即今占卜利見貴人之類此爻變離有同<lb/>
<pb n="5b"/>
　人象故利見大人○九二以陽剛中正之德當出濳<lb/>
　離隱之時而上應九五之君故有此象而其占則利<lb/>
　見大人也占者有是德方應是占矣<lb/>
九三君子終日乾乾夕惕若厲无咎<lb/>
　君子指占者以六畫卦言之三於三才爲人道以乾<lb/>
　德而居人道君子之象也故三不言龍三變則中爻<lb/>
　爲離離日在下卦之中終日之象也下乾終而上乾<lb/>
　繼乾乾之象乃健而不息也終日是晝夕則將夜惕<lb/>
<pb n="6a"/>
　憂也變離錯坎憂之象也若助語辭夕對終日言終<lb/>
　日乾乾夕惕若者言終日乾乾雖至於夕而兢惕之<lb/>
　心猶夫終日也厲者危厲不安也九陽爻三陽位過<lb/>
　剛不中多凶之地也故言厲无咎者以危道處危地<lb/>
　操心危慮患深則終于不危矣此不易之理也故无<lb/>
　咎○九三過剛不中若有咎矣然性體剛健有能朝<lb/>
　夕兢惕不已之象占者能憂懼如是亦无咎也<lb/>
九四或躍在淵无咎<lb/>
<pb n="6b"/>
　或者欲進未定之辭非猶豫狐疑也或躍在淵者欲<lb/>
　躍猶在淵也九為陽陽動故言躍四為陰陰虚故象<lb/>
　淵此爻變巽為進退為不果又四多懼故或躍在淵<lb/>
　○九四以陽居陰陽則志于進陰則不果于進居上<lb/>
　之下當改革之際欲進未定之時也故有或躍在淵<lb/>
　之象占者能隨時進退斯无咎矣<lb/>
九五飛龍在天利見大人<lb/>
　五天位龍飛于天之象也占法與九二同者二五皆<lb/>
<pb n="7a"/>
　中位特分上下耳利見大人如堯之見舜髙宗之見<lb/>
　傅説是也下此如沛公之見張良昭烈之見孔明亦<lb/>
　庶幾近之六畫之卦五為天三畫之卦五為人故曰<lb/>
　天曰人○九五剛健中正以聖人之徳居天子之位<lb/>
　而下應九二故其象占如此占者如無九五之德位<lb/>
　必不應利見之占矣<lb/>
上九亢龍有悔<lb/>
　上者最上一爻之名亢以户唐切人頸也以苦浪切<lb/>
<pb n="7b"/>
　髙也吳幼清以人之喉骨剛而居髙是也葢上而不<lb/>
　能下信而不能屈之意陰陽之理極處必變陽極則<lb/>
　生陰陰極則生陽消長盈虛此一定之理數也龍之<lb/>
　為物始而潛繼而見中而躍終而飛既飛于天至秋<lb/>
　分又蟄而濳于淵此知進知退變化莫測之物也九<lb/>
　五飛龍在天位之極中正者得時之極乃在于此若復<lb/>
　過于此則極而亢矣以時則極以勢則窮安得不悔<lb/>
　○上九陽剛之極有亢龍之象故占者有悔知進知<lb/>
<pb n="8a"/>
　退不與時偕極斯無悔矣伊尹之復政厥辟周公之<lb/>
　罔以寵利居成功皆無悔者也<lb/>
用九見羣龍无首吉<lb/>
　此因上九亢龍有悔而言之用九者猶言處此上九<lb/>
　之位也上九貴而無位髙而无民賢人在下位而無<lb/>
　輔動而有悔矣到此何以處之哉惟見羣龍無首則<lb/>
　吉羣龍者潛見飛躍之龍也首者頭也乾為首凡卦<lb/>
　初為足上為首則上九即羣龍之首也不見其首則<lb/>
<pb n="8b"/>
　陽變為陰剛變為柔知進知退知存知亡知得知䘮<lb/>
　不為窮災不與時偕極乃見天則而天下治矣所以<lb/>
　無悔而吉此聖人開遷善之門教占者用此道也故<lb/>
　陽極則教以見羣龍無首吉陰極則教以利永貞葢<lb/>
　居九而為九所用我不能用九故至于亢居六而為<lb/>
　六所用我不能用六故至于戰惟見羣龍無首利永<lb/>
　貞此用九用六之道也乾主知故言見坤主能故言<lb/>
　利永貞用易存乎人故聖人教之以此昔王介甫常<lb/>
<pb n="9a"/>
　欲繫用九于亢龍有悔之下得其㫖矣<lb/>
彖曰大哉乾元萬物資始乃統天<lb/>
　乾元亨利貞者文王所繫之辭彖之經也此則孔子<lb/>
　贊經之辭彖之傳也故亦以彖曰起之彖者材也言<lb/>
　一卦之材也後人解彖者斷也又解豕走悅又解為<lb/>
　茅犀之名不如只依孔子材之一字可也下文象曰<lb/>
　象字亦然易本占卜之書曰元亨利貞者文王主于<lb/>
　卜筮以教人也至于孔子之傳則專于義理矣故以<lb/>
<pb n="9b"/>
　元亨利貞分為四德此則專以天道𤼵明乾義也大<lb/>
　哉嘆辭乾元者乾之元也元者大也始也始者物之<lb/>
　始非以萬物之始即元也言萬物所資以始者乃此<lb/>
　四德之元也此言氣而不言形若涉于形便是坤之<lb/>
　資生矣統包括也乾元乃天德之大始故萬物之生<lb/>
　皆資之以為始又為四德之首而貫乎天德之始終<lb/>
　故統天天之為天出乎震而生長收藏不過此四德<lb/>
　而已統四德則綂天矣資始者無物不有也統天者<lb/>
<pb n="10a"/>
　無時不然也無物不有無時不然此乾元之所以為<lb/>
　大也此釋元之義<lb/>
雲行雨施品物流形<hi>施始智反</hi>
　有是氣即有是形資始者氣也氣𤼵洩之盛則雲行<lb/>
　雨施矣品者物各分類流者物各以類而生生不已<lb/>
　其機不停滯也雲行雨施者氣之亨品物流形者物<lb/>
　隨造化以亨也雖物之亨通而其實乾德之亨通此釋<lb/>
　乾之亨施有二義平聲者用也加也設也去聲者布<lb/>
<pb n="10b"/>
　也散也惠也與也此則去聲之義<lb/>
大明終始六位時成時乗六龍以御天<lb/>
　大明者黙契也終謂上爻始謂初爻即初辭擬之卒<lb/>
　成之終原始要終以為質也觀下句六位二字可見<lb/>
　矣六位者六爻也時者六爻相雜惟其時物之時也<lb/>
　爻有定位故曰六位六龍者潛與亢之六龍六陽也<lb/>
　陽有變化故曰六龍乗者憑據也御者御車之御猶<lb/>
　運用也上文言統者統治綱領統天之統如身之統<lb/>
<pb n="11a"/>
　四體此節言御者分治條目御天之御如心之御五<lb/>
　官六位時成者如位在初時當為濳位在上時當為<lb/>
　亢也御天者行天道也當處之時則乗濳龍當出之<lb/>
　時則乗飛龍時當勿用聖人則勿用時當知悔聖人<lb/>
　則知悔也乗龍御天只是時中乗六龍便是御天謂<lb/>
　之曰乗龍御天則是聖人一身常駕馭乎乾之六龍<lb/>
　而乾之六龍常在聖人運用之中矣學者當觀其時<lb/>
　成時乗聖人時中變化行無轍迹之妙可也然言天<lb/>
<pb n="11b"/>
　道而配以聖人何也葢天下之理得而成位乎中則<lb/>
　參天地者惟聖人也故頥卦曰聖人養賢以及萬民<lb/>
　咸卦曰聖人感人心而天下和平恒卦曰聖人久于<lb/>
　其道而天下化成皆此意○言聖人黙契乾道六爻<lb/>
　終始之理見六爻之位各有攸當皆以時自然而成<lb/>
　則六陽淺深進退之時皆在吾運用之中矣由是時<lb/>
　乗六龍以行天道則聖即天也上一節專贊乾元此<lb/>
　一節則贊聖人知乾元六爻之理而行乾元之事則<lb/>
<pb n="12a"/>
　澤及于物足以為萬國咸寧之基本矣乃聖人之元<lb/>
　亨也<lb/>
乾道變化各正性命保合太和乃利貞<lb/>
　變者化之漸化者變之成各者各自也即一物原來<lb/>
　有一身各有族類不混淆也正者不偏也言萬物受<lb/>
　質各得其宜即一身還有一乾坤不相倚附妨害也<lb/>
　物所受為性天所賦為命保者常存而不虧合者翕<lb/>
　聚而不散太和陰陽㑹合冲和之氣也各正者各正<lb/>
<pb n="12b"/>
　于萬物向實之初保合者保合于萬物向實之後就<lb/>
　各正言則曰性命性命雖以理言而不離乎氣就保<lb/>
　合言則曰太和太和雖以氣言而不離乎理其實非<lb/>
　有二也○言乾道變化不窮固品物流形矣至秋則<lb/>
　物皆向實各正其所受所賦之性命至冬則保全其<lb/>
　太和生意隨在飽足無少缺欠凡資始于元流形于<lb/>
　亨者至此告其終斂其迹矣雖萬物之利貞實乾道<lb/>
　之利貞也故曰乃利貞<lb/>
<pb n="13a"/>
首出庶物萬國咸寧<lb/>
　乗龍御天乃聖人王道之始為天下開太平至此則<lb/>
　惟端拱首出于萬民之上如乾道變化無所作為而<lb/>
　萬國咸寧亦如物之各正保合也乗龍御天之化至<lb/>
　此成其功矣此則聖人之利貞也咸寧之寧即各正<lb/>
　保合也其文武成康之時乎漢文帝亦近之如不能<lb/>
　各正保合則紛紜煩擾矣豈得寧<lb/>
象曰天行健君子以自彊不息<lb/>
<pb n="13b"/>
　象者伏羲卦之上下兩象周公六爻所繫辭之象也<lb/>
　即彖辭之下即以彖曰起之是也天行者天之運行<lb/>
　一日一周也健者運而不息也其不息者以陽之性<lb/>
　至健所以不息也以者用也有所因而用之之辭即<lb/>
　箕子以之之以也體易而用之乃孔子示萬世學者<lb/>
　用易之方也自彊者一念一事莫非天德之剛也息<lb/>
　者間以人欲也天理周流人欲退聽故自彊不息若<lb/>
　少有一毫陰柔之私以間之則息矣彊與息反如公<lb/>
<pb n="14a"/>
　與私反自彊不息猶云至公無私天行健者在天之乾也自<lb/>
　彊不息者在我之乾也上句以卦言下句以人言諸卦倣此<lb/>
潛龍勿用陽在下也<lb/>
　陽在下者陽爻居于下也陽故稱龍在下故勿用此<lb/>
　以下舉周公所繫六爻之辭而釋之乾初曰陽在下<lb/>
　坤初曰陰始凝扶陽抑陰之意見矣<lb/>
見龍在田德施普也<lb/>
　德即剛健中正之德出潛離隱則君德已著周遍于<lb/>
<pb n="14b"/>
　物故曰德施普施字如程傳作去聲<lb/>
終日乾乾反復道也<lb/>
　反復猶往來言君子之所以朝夕兢惕汲汲皇皇往<lb/>
　來而不已者無非此道而已動循天理所以處危地<lb/>
　而無咎道外無德故二爻言德<lb/>
或躍在淵進无咎也<lb/>
　量可而進適其時則无咎故孔子加一進字以斷之<lb/>
飛龍在天大人造也<lb/>
<pb n="15a"/>
　造作也言作而在上也非制作之作大人龍也飛在<lb/>
　天作而在上也大人釋龍字造釋飛字此止言飛龍<lb/>
　在天下同聲相應一節則言利見大人上治一節方<lb/>
　言大人之事乃位乎天德一節則見其非無德而據<lb/>
　尊位四意自别<lb/>
亢龍有悔盈不可久也<lb/>
　此陰陽盈虚一定之理盈即亢不可久致悔之由<lb/>
用九天德不可為首也<lb/>
<pb n="15b"/>
　天德二字即乾道二字首頭也即見羣龍無首之首<lb/>
　也言周公爻辭用九見羣龍无首吉者何也以天徳<lb/>
　不可為首而見其首也葢陽剛之極亢則有悔故用<lb/>
　其九者剛而能柔有羣龍無首之象則吉矣天行以<lb/>
　下先儒謂之大象潛龍以下先儒謂之小象後倣此<lb/>
文言曰元者善之長也亨者嘉之㑹也利者義之和也<lb/>
貞者事之幹也<hi>長丁丈反下長人同</hi>
　孔子於彖象既作之後猶以為未盡其藴也故又設<lb/>
<pb n="16a"/>
　文言以明之文言者依文以言其理亦有文之言辭<lb/>
　也乾道所包者廣有在天之元亨利貞有聖人之元<lb/>
　亨利貞有在人所具之元亨利貞此則就人所具而<lb/>
　言也元大也始也即在人之仁也仁義禮智皆善也<lb/>
　但仁則善端初𤼵義禮智皆所從出故為善之長亨<lb/>
　者自理之顯著亨通而言即在人之禮也嘉美㑹聚<lb/>
　三千三百左凖繩右規矩乃嘉美之㑹聚也利有二<lb/>
　義以人心言之義為天理利為人欲此以利欲而言<lb/>
<pb n="16b"/>
　也以天理言之義者利之理和者義之宜以合宜而<lb/>
　言也故利即吾性之義義安處即是利也如上下彼<lb/>
　此各得其當然之分不相乖戾此利也乃義之和也<lb/>
　貞有三意知也正也固也如孟子所謂知斯二者弗<lb/>
　去是也知者知之意也惟知事親從兄正之意也弗<lb/>
　去固之意也故貞即吾性之智幹者莖幹也木之身<lb/>
　也其義意則能事也如木之身而枝葉所依以立也<lb/>
　築墻兩旁木制板者為榦從木此字則從干元就其<lb/>
<pb n="17a"/>
　理之𤼵端而言亨就其理之聚㑹而言利就其理之<lb/>
　各歸分願而言貞就其理之確實而言名雖有四其<lb/>
　實一理而已皆天下之至公而無一毫人欲之私者<lb/>
　也此四句説天德之自然下體仁四句説人事之當<lb/>
　然<lb/>
君子體仁足以長人嘉㑹足以合禮利物足以和義貞<lb/>
固足以幹事<lb/>
　體者所存所𤼵無不在于仁一身皆是仁也能體其<lb/>
<pb n="17b"/>
　仁則欲立欲達無所徃而莫非其愛自足以長人矣長者<lb/>
　克君克長之長葢仁者宜在髙位也既足以長人則<lb/>
　善之長在我矣下三句倣此嘉㑹者嘉美其㑹聚于<lb/>
　一身也禮之方行升降上下進退屈伸辭讓授受往<lb/>
　來酬酢未有单行獨坐而可以行禮者此之謂㑹然<lb/>
　其聚㑹必至善恰好皆天理人情自然之至而無不<lb/>
　嘉美焉此之謂嘉嘉美㑹聚于一身則動容周旋無<lb/>
　不中禮自有以合乎天理之節文人事之儀則矣葢<lb/>
<pb n="18a"/>
　此理在日用間隨處充足無少欠缺禮儀三百威儀<lb/>
　三千無一事而非仁若少有一毫欠缺非美㑹矣安<lb/>
　能合禮不相妨害之謂利利則必和無所乖戾之謂<lb/>
　和和則必利蓋義公天下之利本有自然之和也物<lb/>
　者義之體義者物之用乃處物得宜之謂也物雖萬<lb/>
　有不齊然各有自然之定理故能處物得宜而不相<lb/>
　妨害則上下尊卑之間自恩義洽浹無所乖戾而義<lb/>
　無不和矣固者堅固不摇乃貞之恒久功夫也葢事<lb/>
<pb n="18b"/>
　有未正必欲其正事之既正必守其正此貞固二字<lb/>
　之義也貞而又固故足以幹事幹者事之幹也賴之<lb/>
　為依據也亦猶木有幹而枝葉可依也凡事或不能<lb/>
　貞或貞而不固皆知不能及之是以不能擇而守之<lb/>
　故非至靈至明是非確然不可移易者决不能貞固<lb/>
　所以貞固為智之事<lb/>
君子行此四德者故曰乾元亨利貞<lb/>
　故曰古語也行此四德即體仁嘉㑹利物貞固也行<lb/>
<pb n="19a"/>
　此四德則與乾元合其德矣故曰乾元亨利貞所以<lb/>
　明君子即乾也<lb/>
初九曰潛龍勿用何謂也子曰龍德而隱者也不易乎<lb/>
世不成乎名遯世元悶不見是而无悶樂則行之憂則<lb/>
違之確乎其不可拔潛龍也<lb/>
　初九曰潛龍勿用何謂也此文章問荅之祖也後儒<lb/>
　如屈原漁父見而問之揚雄法言用或問皆祖于此<lb/>
　聖人神明不測故曰龍德隱在下位也易移也不易<lb/>
<pb n="19b"/>
　乎世者邪世不能亂不為世所移而能拔於流俗風<lb/>
　靡之中也不成乎名者務實不務名有一才一藝之<lb/>
　長不求知于世以成就我之名也遯世無悶者不見<lb/>
　用于世而不悶也不見是而無悶者不見信于人而<lb/>
　不悶也事有快樂于心者則奮然而行之忘食忘憂<lb/>
　之類是也事有拂逆于心者則順適而背之伐木絶糧<lb/>
　之類是也違者背也言不以拂逆為事皆置之度外<lb/>
　而背之背後不見之意如困于陳蔡猶援琴而歌是<lb/>
<pb n="20a"/>
　也葢不易乎世而不為世所用不成乎名而不為世<lb/>
　所取則必遯世而不見信于人矣而聖人皆無悶焉<lb/>
　是以日用之間莫非此道之游衍凡一切禍福毁譽<lb/>
　如太虚浮雲皆處之泰然無意必固我之私此所以<lb/>
　樂則行憂則違憂樂皆無與于已而安于所遇矣非<lb/>
　龍徳何以有此拔者擢也舉而用之也不可拔即勿<lb/>
　用也言堅確不可舉用也葢不易乎世六句龍德也<lb/>
　確乎其不可拔而隱也龍德而隱此所以為潛龍也<lb/>
<pb n="20b"/>
　乾卦六爻文言皆以聖人明之有隱顯無淺深<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
　正中者以下卦言初居下三居上二正當其中也庸<lb/>
　常也邪自外入故防閑之誠自我有故存主之庸言<lb/>
　必信者無一言之不信也庸行必謹者無一行之不<lb/>
　謹也庸言庸行亦信亦謹宜無事于閑邪矣而猶閑<lb/>
<pb n="21a"/>
　邪存誠閑邪存其誠者無一念之不誠也念念皆誠則𤼵之言<lb/>
　行愈信謹矣如此則其徳巳盛善葢一世矣然心不<lb/>
　自滿不自以為善其信謹閑邪存誠猶夫其初也皆<lb/>
　純一不已之功也德博而化者言行為人所取法也<lb/>
　言君德者明其非君位也<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也知至至之可與幾也知終終之可與存義也是故居<lb/>
<pb n="21b"/>
上位而不驕在下位而不憂故乾乾因其時而惕雖危<lb/>
无咎矣<lb/>
　幾與義非二事幾者心之初動也當欲忠信修辭立<lb/>
　誠之初心之萌動必有其幾幾微之際乃義之𤼵源<lb/>
　處也義者事之得宜也方忠信修辭立誠之後事之<lb/>
　成就必見乎義允蹈之宜乃幾之結果處也與者許<lb/>
　也可與幾者幾有善惡許其幾之如此方不差也存<lb/>
　者守而不失也三爻變則中爻為巽有進象又為兌<lb/>
<pb n="22a"/>
　有言辭象又為離明有知象以三畫卦論三居上居<lb/>
　上位象以六畫卦論三居下在下位象○君子終日<lb/>
　乾乾夕惕若者非無事而徒勤也勤于進德修業也<lb/>
　然以何者為德業德業何以用功葢德者即貞實之<lb/>
　理誠之涵于心者也人不忠信則此心不實安能進<lb/>
　德惟忠信而内無一念之不實則心不外馳而有以<lb/>
　後還其貞實之理所進之德自日新而不窮矣故所<lb/>
　以進德業者即貞實之事誠之𤼵于事者也言不顧<lb/>
<pb n="22b"/>
　行則事皆虛偽安能居業惟修省其辭以立誠而外<lb/>
　無一言之不實則言行相顧有以允蹈其貞實之事<lb/>
　所居之業自居安而不遷矣故所以居業夫徳業之<lb/>
　進修固在于忠信修辭立誠矣然其入門用功當何<lb/>
　如哉亦知行並進而已葢其始也知德業之所當至<lb/>
　此心必有其幾當幾之初下此實心而必欲其至知<lb/>
　至即至之則念念不差意可得而誠矣幾動不差此<lb/>
　其所以可與幾也其終也知德業之所當終此事必<lb/>
<pb n="23a"/>
　有其義見義之時行此實事而必欲其終知終即終<lb/>
　之則事事皆當身可得而修矣義守不失此其所以<lb/>
　可與存義也如此用功則反身而誠德崇而業廣矣<lb/>
　又焉往而不宜哉故以之居上髙而不驕以之在下<lb/>
　卑而不戚雖危无咎矣此君子所以終日乾乾也<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進徳修業欲及時也故无<lb/>
咎<lb/>
<pb n="23b"/>
　在田者安于下在天者安于上有常者也進而為飛<lb/>
　退而為見有恒者也恒即常字九四之位逼九五矣<lb/>
　以上進為常則覬覦而心邪今或躍或處上下無常<lb/>
　而非為邪也以下退為常則離羣而德孤今去就從<lb/>
　宜進退無常而非離羣也惟及時以進修而不干時<lb/>
　以行險此其所以无咎也上進釋躍字義下退釋淵<lb/>
　字義无常无恒釋或字義非為邪非離羣釋无咎義<lb/>
九五曰飛龍在天利見大人何謂也子曰同聲相應同<lb/>
<pb n="24a"/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　同聲相應如鶴鳴而子和雄鳴而雌應之類是也同<lb/>
　氣相求如日火之精而取火于日月水之精而取水<lb/>
　于月之類是也濕者下地故水之流趨之燥者乾物<lb/>
　故火之然就之雲水氣也龍興則雲生故雲從龍風<lb/>
　陰氣也虎嘯則風烈故風從虎然此特一物親一物<lb/>
　也惟聖人以聖人之德居天子之位則三才之主而<lb/>
<pb n="24b"/>
　萬物之天地矣是以天下萬民莫不瞻仰其德而快<lb/>
　覩其光所謂首出庶物萬國咸寧而萬物皆親矣葢不<lb/>
　特一物之親而已也所以然者以天地陰陽之理皆<lb/>
　各從其類也如天在上輕清者也凡本乎天日月星<lb/>
　辰輕清成象者皆親之地在下重濁者也凡本乎地<lb/>
　蟲獸草木重濁成形者皆親之葢天屬陽輕清者屬<lb/>
　陽故從其陽之類地屬陰重濁者屬陰故從其陰之<lb/>
　類陽從其陽故君子與君子同類而相親陰從其隂<lb/>
<pb n="25a"/>
　故小人與小人同類而相親然則以九五之德位豈<lb/>
　不利見同類之大人所以利見者以此<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　六龍之首故曰髙貴非君非臣故曰無位純陽無陰<lb/>
　故曰無民五居九五之位又有快覩之民九四以下<lb/>
　龍德之賢皆相從九五以輔相矣是以上九非不貴<lb/>
　也貴宜乎有位而無位非不髙也髙宜乎有民而無<lb/>
<pb n="25b"/>
　民非不有賢人也賢人宜輔而莫為之輔無位無民<lb/>
　無輔則離羣孤立如是而動其誰我與有悔必矣此<lb/>
　第二節申象傳之意<lb/>
潛龍勿用下也<lb/>
　言在下位也<lb/>
見龍在田時舍也<hi>舍去聲</hi>
　舎止息也出潛離隱而止息于田也<lb/>
終日乾乾行事也<lb/>
<pb n="26a"/>
　非空憂惕乃行所當行之事也即進德修業也<lb/>
或躍在淵自試也<lb/>
　試可乃已之試非試其德試其時也非自試則必妄<lb/>
　動矣<lb/>
飛龍在天上治也<lb/>
　居上以治下<lb/>
亢龍有悔窮之災也<lb/>
　窮者亢災者悔<lb/>
<pb n="26b"/>
乾元用九天下治也<lb/>
　用九見羣龍无首吉此周公教占者當如此也孔子<lb/>
　此則專以人君言元者仁也即體仁以長人也言人<lb/>
　君體乾之元用乾之九至誠惻怛之愛常流行于剛<lb/>
　果嚴肅之中則張弛有則寛猛得宜不剛不柔敷政<lb/>
　優優而天下治矣此第三節再申前意<lb/>
潛龍勿用陽氣潛藏<lb/>
　陽在下也以爻言潛龍勿用下也以位言此則以氣<lb/>
<pb n="27a"/>
　言言陽氣潛藏正陰氣極盛之時天地閉賢人隱所<lb/>
　以勿用此以下又聖人歌詠乾道之意觀其句皆四<lb/>
　字有音韻可知矣<lb/>
見龍在田天下文明<lb/>
　雖在下位然天下已被其德化而成文明之俗矣因<lb/>
　此爻變離故以文明言之<lb/>
終日乾乾與時偕行<lb/>
　天之健終日不息九三之進修亦與之偕行而不息<lb/>
<pb n="27b"/>
　故曰與時偕行<lb/>
或躍在淵乾道乃革<lb/>
　革者離下内卦之位升上外卦之位也<lb/>
飛龍在天乃位乎天德<lb/>
　天德即天位有是天德而居是天位故曰乃位乎天<lb/>
　德若無德以居之者可謂之天位不可謂之天德之<lb/>
　位也惟聖人在天子之位斯可言乃位乎天德也<lb/>
亢龍有悔與時偕極<lb/>
<pb n="28a"/>
　當亢極而我不能變通亦與時運俱極所以有悔<lb/>
乾元用九乃見天則<lb/>
　龍之為物春分而升于天秋分而蟄于淵曰亢龍者<lb/>
　言秋分亢舉于上而不能蟄也以春夏秋冬配四德<lb/>
　元者春也利者秋也亢龍在此秋之時矣天之為天<lb/>
　不過生殺而已春既生矣至秋又殺秋既殺矣至春<lb/>
　又生此天道一定自然之法則也今為人君者體春<lb/>
　生之元而用之于秋殺之亢則是陰慘之後繼之以<lb/>
<pb n="28b"/>
　陽舒肅殺之餘繼之以生育一張一弛一剛一柔不<lb/>
　惟天下可治而天道之法則亦于此而見矣故曰乃<lb/>
　見天則此四節又申前意<lb/>
乾元者始而亨者也利貞者性情也乾始能以美利利<lb/>
天下不言所利大矣哉<lb/>
　始而亨者言物方資始之時已亨通矣葢出乎震則<lb/>
　必齊乎巽見乎離勢之必然也若不亨通則生意必<lb/>
　息品物不能流形矣是始者元也亨之者亦元也性<lb/>
<pb n="29a"/>
　者百物具足之理情者百物出入之機春作夏長百<lb/>
　物皆有性情非必利貞而後見但此時生意未足實<lb/>
　理未完百物尚共同一性情至秋冬則百穀草木各<lb/>
　正性命保合太和一物各具一性情是收斂歸藏乃<lb/>
　見性情之的確故利貞者即乾元之性情也則利貞<lb/>
　之未始不為元也乾始者即乾元者始而亨之始也<lb/>
　以美利利天下者元能始物能使庶物生成無物不<lb/>
　嘉美亦無物不利賴也不言所利者自成其形自成<lb/>
<pb n="29b"/>
　其性泯機緘于不露莫知其所以然也大哉贊乾元<lb/>
　也○孔子于文言既分元亨利貞為四徳矣此又合<lb/>
　而為一也言乾之元者始而即亨者也利貞者則元<lb/>
　之性情耳然何以知其元始即亨利貞即元之性情<lb/>
　也惟自其乾元之所能者則可見矣葢百物生于春<lb/>
　非亨利貞之所能也惟元為生物之始以美利利天<lb/>
　下者則乾元之能也夫以美利利天下其所能之德<lb/>
　業亦盛大矣使造化可以言焉則曰此某之美利也<lb/>
<pb n="30a"/>
　庶乎可以各歸功于四德矣今不言所利人不得而<lb/>
　測之既不可得而測則是四德渾然一理不可分而<lb/>
　言也元本為四德之長故謂亨乃元之始亨可也謂<lb/>
　利貞乃元之性情可也所以謂乾元始而亨利貞性<lb/>
　情者以此乾元之道不其大哉四徳本一理孔子贊<lb/>
　易或分而言之以盡其用或合而言之以著其體其<lb/>
　實一理而已所以可分可合也<lb/>
大哉乾乎剛健中正純粹精也六爻𤼵揮旁通情也時<lb/>
<pb n="30b"/>
乗六龍以御天也雲行雨施天下平也<lb/>
　剛以體言健以性言中者無過不及也正者不偏也<lb/>
　此四者乾之德也純者純陽而不雜以陰也粹者不<lb/>
　雜而良美也精者不雜之極至也總言乾德剛健中<lb/>
　正之至極所謂純粹精者非出于剛健中正之外也<lb/>
　但乾德之妙非一言所能盡故于剛健中正之外復<lb/>
　以純粹精贊之情者事物至頥至動之情也𤼵揮者<lb/>
　每一畫有一爻辭以𤼵揮之也旁通者曲盡也如初<lb/>
<pb n="31a"/>
　之潛以至上之亢凡事有萬殊物有萬類時有萬變<lb/>
　皆該括曲盡其情而無遺也前品物流形乃乾之雲<lb/>
　行雨施此言雲行雨施乃聖人乗六龍而御天之功<lb/>
　德澤流行敷布所以天下平也○言乾道剛健中正<lb/>
　純粹以精乾道固大矣惟聖人立六爻以通乎乾之<lb/>
　情乗六龍以行乎乾之道雲行雨施以沛乎乾之澤<lb/>
　以至天下太平則乾道之大不在乾而在聖人矣此<lb/>
　第五節復申首章之意<lb/>
<pb n="31b"/>
君子以成德為行日可見之行也潛之為言也隱而未<lb/>
見行而未成是以君子弗用也<lb/>
　德者時之本行者德之用葢有有其德而不見諸行<lb/>
　者未有有其行而不本諸德者故曰君子以成德為<lb/>
　行成德者已成之德也日可見者猶言指日可待之<lb/>
　意此二句泛論其理也潛者周公爻辭也未見者天<lb/>
　地閉賢人隱阸於潛之機㑹而未見也未成者因其<lb/>
　阸而事業未成就也如伊尹耕于有莘之時是也○<lb/>
<pb n="32a"/>
　君子以已成之德舉而措之于行則其事業之所就<lb/>
　指日可見矣初九其德已成則日可見之行也而占<lb/>
　者乃曰勿用何也蓋聖人出世必有德有時人之所<lb/>
　能者德所不能者時今初九雖德已成然時當乎潛<lb/>
　也潛之為言也隱而未見也惟其隱而未見故行而<lb/>
　未成時位阸之也是以占者之君子亦當如之而勿<lb/>
　用也<lb/>
君子學以聚之問以辨之寛以居之仁以行之易曰見<lb/>
<pb n="32b"/>
龍在田利見大人君德也<lb/>
　之者正中之理也龍德正中雖以爻言然聖人之德<lb/>
　不過此至正大中而已葢乾道剛健中正民受天地<lb/>
　之中以生惟中庸不可能茍非學聚問辨有此致知<lb/>
　功夫寛居仁行有此力行功夫安能體此龍德之正<lb/>
　中哉聚者多聞多見以我㑹聚此正中之理也辨者<lb/>
　講學也親師取友辨其理之精粗本末得失是非擇<lb/>
　其正中之善者而從之即講學以耨之也寛者優游<lb/>
<pb n="33a"/>
　厭飫勿忘勿助俾所聚所辨此理之畜於我者融㑹<lb/>
　貫通渣滓渾化無强探力索凌節欲速之患也葢寛<lb/>
　字以久逺言有從容不迫之意非專指包含也居者<lb/>
　守也據也仁以行之者無適而莫非天理正中之公<lb/>
　而無一毫意必固我之私也葢辨者辨其所聚居者<lb/>
　居其所辨行者行其所居故必寛以居之而後方可<lb/>
　仁以行之若學聚問辨之餘涵飬未久粗心浮氣而<lb/>
　驟欲見之于實踐則居之不安資之不深安能左右<lb/>
<pb n="33b"/>
　逢原而大公以順應哉此為學一定之序也有是四<lb/>
　者宜乎正中之德博而化矣曰君德者即前九二之<lb/>
　君德也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　三居下卦之上四居上卦之下交接處以剛接剛故<lb/>
　曰重剛非陽爻居陽位也所以九四居陰位者亦曰<lb/>
　重剛位非二五故曰不中即下文上不在天下不在<lb/>
<pb n="34a"/>
　田也九三以時言九四以位言故曰乾乾因其時○<lb/>
　九三重剛不中上不在天下不在田宜有咎矣而乃<lb/>
　无咎何哉葢既重剛又不中剛之極矣以時論之葢<lb/>
　危懼之時也故九三因其時而兢惕不已則德日進<lb/>
　業日修所以雖處危地亦無咎矣<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　在人謂三也四三雖皆人位然四則居人之上而近<lb/>
<pb n="34b"/>
　君矣非三之不近君故曰不在人重剛不中之中二<lb/>
　五之中也中不在人之中六爻中間之中也○九四<lb/>
　重剛不中上不在天下不在田中不在人宜有咎矣<lb/>
　而乃无咎何哉蓋九四之位不在天不在田雖與九<lb/>
　三同而人位則不如九三之居下卦也所居之位獨<lb/>
　近九五葢或之之位也故或之或之者疑之也惟其<lb/>
　疑必審時而進矣所以无咎也<lb/>
夫大人者與天地合其德與日月合其明與四時合其<lb/>
<pb n="35a"/>
序與鬼神合其吉凶先天而天弗違後天而奉天時天<lb/>
且弗違而况於人乎况於鬼神乎<hi>夫音扶</hi>
　合德以下總言大人所具之德皆天理之公而無一<lb/>
　毫人欲之私若少有一毫人欲之私即不合矣天地<lb/>
　者造化之主日月者造化之精四時者造化之功鬼<lb/>
　神者造化之靈覆載無私之謂德照臨無私之謂明生<lb/>
　息無私之謂序禍福無私之謂吉凶合序者如賞以<lb/>
　春夏罰以秋冬之類也合吉凶者福善禍淫也先天<lb/>
<pb n="35b"/>
　不違如禮雖先王所未有以義起之凡制耒耜作書<lb/>
　契之類雖天之所未為而吾意之所為黙與道契天<lb/>
　亦不能違乎我是天合大人也奉天時者奉天理也<lb/>
　後天奉天時謂如天叙有典而我惇之天秩有理而<lb/>
　我庸之之類雖天之所巳為我知理之如是奉而行<lb/>
　之而我亦不能違乎天是大人合天也葢以理為主<lb/>
　天即我我即天故無後先彼此之可言矣天且不違<lb/>
　于大人而况于人乃得天地之理以生鬼神不過天<lb/>
<pb n="36a"/>
　地之功用雖欲違乎大人自不能違乎天矣乾之九<lb/>
　五以剛健中正之德與此大人相合所以宜利見之<lb/>
　以其同徳相應也<lb/>
亢之為言也知進而不知退知存而不知亡知得而不<lb/>
知䘮其惟聖人乎知進退存亡而不失其正者其唯聖<lb/>
人乎<lb/>
　進退者身存亡者位得䘮者物消長之理知之既明<lb/>
　不失其正處之又當故唯聖人能之再言其唯聖人<lb/>
<pb n="36b"/>
　始若設問而卒自應之見非聖人不能也初九隱而<lb/>
　未見二句釋一潛字而言君子者再葢必君子而後<lb/>
　能安于潛也上九亢之為言三句釋一亢字而言聖<lb/>
　人者再葢唯聖人而後能不至于亢也此第六節復<lb/>
　申前數節未盡之意<lb/>
䷁<hi>坤下坤上</hi>
坤元亨利牝馬之貞君子有攸往先迷後得主<hi>句</hi>利<hi>句</hi>
西南得朋東北䘮朋安貞吉<lb/>
<pb n="37a"/>
　偶者陰之數也坤者順也陰之性也六畫皆偶則純<lb/>
　陰而順之至矣故不言地而言坤馬象乾牝馬取其<lb/>
　為乾之配牝馬屬陰柔順而從陽者也馬能行順而<lb/>
　健者也非順外有健也其健亦是順之健也坤利牝<lb/>
　馬之貞與乾不同者何也葢乾以剛固為貞坤以柔<lb/>
　順為貞言如牝馬之順而不息則正矣牝馬地類安<lb/>
　得同乾之貞此占辭也與乾卦元亨利貞同但坤則<lb/>
　貞利牝馬耳程子泥于四德所以將利字作句迷者<lb/>
<pb n="37b"/>
　如迷失其道路也坤為地故曰迷言占者君子先乾<lb/>
　而行則失其主而迷錯後乾而行則得其主而利矣<lb/>
　葢造化之理陰從陽以生物待唱而和者也君為臣<lb/>
　主夫為妻主後乾即得所主矣利孰大焉其理本如<lb/>
　此觀文言後得主而有常此句可見矣西南東北以<lb/>
　文王圓圖卦位而言陽氣始于東北而盛于東南陰<lb/>
　氣始于西南而盛于西北西南乃坤之本鄉兊離巽<lb/>
　三女同坤居之故為得朋震坎艮三男同乾居東北<lb/>
<pb n="38a"/>
　則非女之朋矣故喪朋陰從其陽謂之正惟䘮其三<lb/>
　女之朋從乎其陽則有生育之功是能安于正也安<lb/>
　于其正故吉<lb/>
彖曰至哉坤元萬物資生乃順承天<lb/>
　至者極也天包乎地故以大贊其天而地止以至贊<lb/>
　之葢言地之至則與天同而大則不及乎天也元者<lb/>
　四德之元非乾有元而坤復又有一元也乾以施之<lb/>
　坤則受之交接之間一氣而已始者氣之始生者形<lb/>
<pb n="38b"/>
　之始萬物之形皆生于地然非地之自能為也天所<lb/>
　施之氣至則生矣故曰乃順承天乾健故一而施坤<lb/>
　順故兩而承此釋卦辭之元<lb/>
坤厚載物德合无疆含𢎞光大品物咸亨<lb/>
　坤厚載物以德言非以形言德者載物厚德含𢎞光<lb/>
　大是也無疆者乾也含者包容也𢎞則是其所含者<lb/>
　無物不有以藴畜而言也其静也翕故曰含𢎞光者<lb/>
　昭明也大則是其所光者無逺不届以宣著而言也<lb/>
<pb n="39a"/>
　其動也闢故曰光大言光大而必曰含𢎞者不翕聚<lb/>
　則不能𤼵散也咸亨者齊乎巽相見乎離之時也此<lb/>
　釋卦辭之亨<lb/>
牝馬地類行地无疆柔順利貞<lb/>
　地屬陰牝陰物故曰地類又行地之物也行地無疆<lb/>
　則順而不息矣此則柔順所利之貞也故利牝馬之<lb/>
　貞此釋卦辭牝馬之貞<lb/>
君子攸行先迷失道後順得常西南得朋乃與類行東<lb/>
<pb n="39b"/>
北喪朋乃終有慶安貞之吉應地无疆<lb/>
　君子攸行即文王卦辭君子有攸往言占者君子有<lb/>
　所往也失道者失其坤順之道也坤道主成成在後<lb/>
　若先乾而動則迷而失道得常者得其坤順之常惟<lb/>
　後乾而動則順而得常○夫惟坤貞利在柔順是以<lb/>
　君子有所往也先則迷後則得西南雖得朋不過與<lb/>
　巽離兊三女同類而行耳未足以為慶也若䘮乎三<lb/>
　女之朋能從乎陽則有生物之功矣終必有慶也何<lb/>
<pb n="40a"/>
　也葢柔順從陽者乃坤道之安于其正也能安于其<lb/>
　正則陽施陰受生物無疆應乎地之無疆矣所以乃<lb/>
　終有慶也此釋卦辭君子有攸徃至安貞吉<lb/>
象曰地勢坤君子以厚德載物<lb/>
　西北髙東南低順流而下地之勢本坤順者也故曰<lb/>
　地勢坤且天地間持重載物其勢力無有厚於地者<lb/>
　故下文曰厚天以氣運故曰天行地以形載故曰地<lb/>
　勢厚德載物者以深厚之德容載庶物也若以厚徳<lb/>
<pb n="40b"/>
　載物體之身心豈有他道哉惟體吾長人之仁也使<lb/>
　一人得其願推而人人各得其願和吾利物之義也<lb/>
　使一事得其宜推而事事各得其宜則吾之德厚而<lb/>
　物無不載矣此則孔子未𤼵之意也<lb/>
初六履霜堅冰至<lb/>
　六詳見乾卦初九霜一陰之象冰六陰之象方履霜<lb/>
　而知堅冰至者見占者防微杜漸圖之不可不早也<lb/>
　易為君子謀乾言勿用即復卦閉關之義欲君子之<lb/>
<pb n="41a"/>
　難進也坤言堅氷即姤卦女壯之戒防小人之易長<lb/>
　也<lb/>
象曰履霜堅氷陰始凝也馴致其道至堅氷也<lb/>
　易舉正履霜之下無堅氷二字陰始凝而為霜漸盛<lb/>
　必至于堅氷小人雖微長則漸至于盛馴者擾也順<lb/>
　習也道者小人道長之道也即上六其道窮也之道<lb/>
　馴習因循漸致其陰道之盛理勢之必然也<lb/>
六二直方大不習无不利<lb/>
<pb n="41b"/>
　直字即坤至柔而動也剛之剛也方字即至静而德<lb/>
　方之方也大字即含𢎞光大之大也孔子彖辭文言<lb/>
　小象皆本于此前後之言皆可相証以本爻論六二<lb/>
　得坤道之正則無私曲故直居坤之中則無偏黨故<lb/>
　方直者在内所存之柔順中正也方者在外所處之<lb/>
　柔順中正也惟柔順中正在内則為直在外則為方<lb/>
　内而直外而方此其所以大也不揉而直不矩而方<lb/>
　不恢而大此其所以不習也若以人事論直者内而<lb/>
<pb n="42a"/>
　天理為之主宰無邪曲也方者外而天理為之裁制<lb/>
　無偏倚也大者無一念之不直無一事之不方也不<lb/>
　習無不利者直者自直方者自方大者自大不思不<lb/>
　勉而中道也利者利有攸往之利言不待學習而自<lb/>
　然直方大也葢八卦正位乾在五坤在二皆聖人也<lb/>
　故乾剛健中正則飛龍在天坤柔順中正則不習無<lb/>
　不利占者有是德方應是占矣<lb/>
象曰六二之動直以方也不習无不利地道光也<lb/>
<pb n="42b"/>
　以字即而字言直方之德惟動可見故曰坤至柔而<lb/>
　動也剛此則承天而動生物之機也若以人事論心<lb/>
　之動直而無私事之動方而當理是也地道光者六<lb/>
　二之柔順中正即地道也地道柔順中正光之所𤼵<lb/>
　者自然而然不俟勉强故曰不習无不利光即含𢎞<lb/>
　光大之光<lb/>
六三含章可貞或從王事无成有終<lb/>
　坤為吝嗇含之象也剛柔相雜曰文文之成者曰章<lb/>
<pb n="43a"/>
　陽位而以陰居之又坤為文章之象也三居下卦之<lb/>
　終終之象也或者不敢自决之辭從者不敢造始之<lb/>
　意○三居下卦之上有位者也其道當含晦其章美<lb/>
　有美則歸之于君乃可常久而得正或從上之事不<lb/>
　敢當其成功惟奉職以終其事而已爻有此象故戒<lb/>
　占者如此<lb/>
象曰含章可貞以時𤼵也或從王事知光大也<hi>知平聲</hi>
　以時𤼵者言非終于韜晦含藏不出而有所為也或<lb/>
<pb n="43b"/>
　從王事帶下一句説孔子小象多是如此知光大者<lb/>
　正指其无成有終也葢含𢎞光大无成而代有終者<lb/>
　地道也地道與臣道相同六三或從王事无成有終<lb/>
　者葢知地道之光大當如是也<lb/>
六四括囊无咎无譽<lb/>
　坤為囊陰虚能受囊之象也括者結囊口也四變而<lb/>
　竒居下卦之上結囊上口之象也四近乎君居多懼<lb/>
　之地不可妄咎妄譽戒其作威福也葢譽則有逼上<lb/>
<pb n="44a"/>
　之嫌咎則有敗事之累惟晦藏其智如結囊口則不<lb/>
　害矣○六四柔順得正葢慎密不出者也故有括囊<lb/>
　之象无咎之道也然既不出則亦無由稱贊其美矣<lb/>
　故其占如此<lb/>
象曰括囊无咎慎不害也<lb/>
　括囊者慎也无咎者不害也<lb/>
六五黄裳元吉<lb/>
　坤為黄為裳黄裳之象也黄中色言其中也裳下飾<lb/>
<pb n="44b"/>
　言其順也黄字從五字來裳字從六字來○六五以<lb/>
　陰居尊中順之德充諸内而見諸外故有是象而其<lb/>
　占則元吉也剛自有剛德柔自有柔德本義是<lb/>
象曰黄裳元吉文在中也<lb/>
　坤為文文也居五之中在中也文在中言居坤之中<lb/>
　也所以黄裳元吉<lb/>
上六龍戰于野其血𤣥黄<lb/>
　六陽為龍坤之錯也故陰陽皆可以言龍且變艮綜<lb/>
<pb n="45a"/>
　震亦龍之象也變艮為剥陰陽相剥戰之象也戰于<lb/>
　卦外野之象也血者龍之血也堅氷至者所以防龍戰<lb/>
　之禍于其始龍戰野者所以著堅氷之至于其終○<lb/>
　上六陰盛之極其道窮矣窮則其勢必爭至與陽戰<lb/>
　兩敗俱傷故有此象凶可知矣<lb/>
象曰龍戰于野其道窮也<lb/>
　極則必窮理勢之必然也<lb/>
用六利永貞<lb/>
<pb n="45b"/>
　用六與用九同此則以上六龍戰于野言之陰極則<lb/>
　變陽矣但陰柔恐不能固守既變之後惟長永貞而<lb/>
　不為陰私所用則亦如乾之無不利矣<lb/>
象曰用六永貞以大終也<lb/>
　此美其善變也陽大陰小大者陽明之公君子之道<lb/>
　也小者陰濁之私小人之道也今始陰濁而終陽明<lb/>
　始小人而終君子何大如之故曰以大終也<lb/>
文言曰坤至柔而動也剛至静而德方後得主而有常<lb/>
<pb n="46a"/>
含萬物而化光坤道其順乎承天而時行<lb/>
　動者生物所動之機德者生物所得之質乾剛坤柔<lb/>
　定體也坤固至柔矣然乾之施一至坤即能翕受而<lb/>
　敷施之其生物之機不可止遏屈撓此又柔中之剛<lb/>
　矣乾動坤静定體也坤固至静矣及其承乾之施陶<lb/>
　鎔萬類各有定形不可移易有息者不可變為草木<lb/>
　無息者不可變為昆蟲此又静中之方矣柔無為矣<lb/>
　而剛則能動靜無形矣而方則有體柔静者順也體<lb/>
<pb n="46b"/>
　也剛方者健也用也後得主而有常者後乎乾則得<lb/>
　乾為主乃坤道之常也含萬物而化光者靜翕之時<lb/>
　含萬物生意于其中及其動闢則化生萬物而有光<lb/>
　顯也坤道其順乎此句乃贊之也坤之于乾猶臣妾<lb/>
　之與夫君亦惟聽命而已一施一受不敢先時而起<lb/>
　亦不敢後時而不應此所以贊其順也此以上申彖<lb/>
　傳之意<lb/>
積善之家必有餘慶積不善之家必有餘殃臣弑其君<lb/>
<pb n="47a"/>
子弑其父非一朝一夕之故其所由來者漸矣由辨之<lb/>
不早辨也易曰履霜堅氷至葢言順也<lb/>
　天下之事未有不由積而成家之所積者善則福慶<lb/>
　及于子孫所積者不善則災殃及于後世其大至于<lb/>
　弑逆之禍皆積累而至非朝夕所能成也由來者漸<lb/>
　言臣子也辨之不早責君父也辨察也在下者不可<lb/>
　不察之于已在上者不可不察之于人察之早勿使<lb/>
　之漸則禍不作矣順字即馴字馴者順也即馴致其<lb/>
<pb n="47b"/>
　道也言順習因循似至于堅冰也前言馴致其道此<lb/>
　言葢言順也皆一意也程傳是<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　直者何也言此心無邪曲之私從繩墨而正之之謂<lb/>
　也方者何也言此事無差謬之失得裁制而宜之之<lb/>
　謂也此六二直方之所由名也下則言求直方之功<lb/>
　人心惟有私所以不直如知其敬乃吾性之禮存諸<lb/>
<pb n="48a"/>
　心者以此敬為之操持必使此心廓然大公而無一<lb/>
　毫人欲之私則不期直而自直矣人事惟有私所以<lb/>
　不方如知其義乃吾性之義見諸事者以此義為之<lb/>
　裁制必使此事物來順應而無一毫人欲之私則不<lb/>
　期方而自方矣徳之偏者謂之孤孤則不大不孤則<lb/>
　大矣葢敬之至者外必方外不方不足謂之敬不足<lb/>
　謂敬是徳之孤也義之至者内必直内不直不足謂<lb/>
　之義不足謂義是徳之孤也今既有敬以涵義之體<lb/>
<pb n="48b"/>
　又有義以達敬之用則内外夾持表裏互養日用之<lb/>
　間莫非天理之流行德自充滿盛大而不孤矣何大<lb/>
　如之内而念念皆天理則内不疑外而事事皆天理<lb/>
　則外不疑内外坦然而無疑則暢于四支不言而喻<lb/>
　𤼵于事業無所處而不當何利如之此所以不習无<lb/>
　不利也乾言進修坤言敬義學聖人者由于進修欲<lb/>
　進修者先于敬義乾坤二卦備矣<lb/>
陰雖有美含之或從王事弗敢成也地道也妻道也臣<lb/>
<pb n="49a"/>
道也地道无成而代有終也<lb/>
　陰雖有美含之可以時𤼵而從王事矣或從王事不<lb/>
　敢有其成者非其才有所不足不能成也乃其分之<lb/>
　之不敢成也何也法象莫大于天地三綱莫重于夫<lb/>
　妻君臣天統乎地夫統乎妻君統乎臣皆尊者唱而<lb/>
　卑者和之故地道也妻道也臣道也皆不敢先自主<lb/>
　也皆如地之無成惟代天之終耳葢天能始物不能<lb/>
　終物地繼其後而終之則地之所以有終者終天之<lb/>
<pb n="49b"/>
　所未終也地不敢專其成而有其終故曰无成而代<lb/>
　有終也六三為臣故當如此<lb/>
天地變化草木蕃天地閉賢人隱易曰括囊无咎无譽<lb/>
蓋言謹也<lb/>
　天地變化二句乃引下文之辭言天地變化世道開<lb/>
　泰則草木之無知者且蕃茂況于人乎則賢人之必<lb/>
　出而不隱可知矣若天地閉則賢人必斂德以避難<lb/>
　此其所以隱也坤本陰卦四六重陰又不中則陰之<lb/>
<pb n="50a"/>
　極矣正天地閉塞有陰而無陽不能變化之時也故<lb/>
　當謹守不出者以此<lb/>
君子黄中通理正位居體美在其中而暢於四支𤼵於<lb/>
事業美之至也<lb/>
　黄者中德也中者内也黄中者中德之在内也通者<lb/>
　豁然脈絡之貫通無一毫私欲之滯塞也理者井然<lb/>
　文章之條理無一毫私欲之混淆也本爻既變坎為<lb/>
　通通之象也本爻未變坤為文理之象也故六五小<lb/>
<pb n="50b"/>
　象曰文在中徳之在内者通而且理爻之言黄者以<lb/>
　此正位居尊位也體者乾坤之定體也乾陽乃上體<lb/>
　坤陰乃下體言雖在尊位而居下體故不曰衣而曰<lb/>
　裳爻之所以言裳者以此以人事論有居尊位而能<lb/>
　謙下之意此二句盡黄裳之義矣又嘆而贊之以見<lb/>
　元吉之故言黄中美在其中豈徒美哉美既在中則<lb/>
　暢于四支為日新之德四體不言而喻者此美也𤼵<lb/>
　于事業為富有之業天下國家無所處而不當者此<lb/>
<pb n="51a"/>
　美也不其美之至乎爻之所以不止言吉而言元吉<lb/>
　者以此<lb/>
陰疑於陽必戰為其嫌於无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<hi>為于偽反離力智反夫音扶</hi>
　疑者似也似其與已均敵無大小之差也陰本不可<lb/>
　與陽戰今陰盛似敢與陽敵故以戰言陰盛已無陽<lb/>
　矣本不可以稱龍而不知陽不可一日無也故周公<lb/>
<pb n="51b"/>
　以龍言之以存陽也雖稱為龍猶未離陰之類也故<lb/>
　稱血以别其為陰血陰物也曰其色𤣥黄則天地之<lb/>
　色雜矣而不知天𤣥地黄者兩間之定分也今曰其<lb/>
　色𤣥黄疑于無分别矣夫豈可哉言陰陽皆傷也以<lb/>
　上皆申言周公爻辭<lb/>
　<lb/>
　<lb/>
　周易集註卷一<lb/>
</p>
<p>
</p>
  </div>
</body>
</text>
</TEI>
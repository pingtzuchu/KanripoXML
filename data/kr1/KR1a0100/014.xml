<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷十二</head> <lb/>
    <p>
<pb n="1a"/>
欽定四庫全書<lb/>
　周易集註卷十二<lb/>
　　　　　　　　　　　　明　來知徳　撰<lb/>
䷺<hi>坎下巽上</hi>
　渙者離散也其卦坎下巽上風行水上有披離觧散<lb/>
　之意故為渙序卦兊者說也說而後散之故受之以<lb/>
　渙所以次兊<lb/>
渙亨王假有廟利涉大川利貞<lb/>
<pb n="1b"/>
　坎錯離離為日王之象也中爻艮艮為門闕又坎為<lb/>
　宫廟之象也又坎為隱伏人鬼之象也木在水上利<lb/>
　涉大川之象也王假有廟者王至于廟以聚之也此<lb/>
　二句皆以象言非真假廟涉川也假有廟者至誠以<lb/>
　感之聚天下之心之象也涉大川者冐險以圖之濟<lb/>
　天下之艱之象也如沛公約法三章以聚天下之心<lb/>
　即假有廟之象也沛公當天下土崩瓦觧正渙之時<lb/>
　使不約法三章雖立千萬廟以聚祖考之精神亦何益<lb/>
<pb n="2a"/>
　哉且當時太公留于項羽况祖考乎易蓋有此象而<lb/>
　無此事無此理也利貞者戒之也<lb/>
彖曰渙亨剛來而不窮柔得位乎外而上同王假有廟<lb/>
王乃在中也利涉大川乗木有功也<lb/>
　以卦綜釋卦辭本卦綜節二卦同體文王綜為一卦<lb/>
　故雜卦曰渙離也節止也剛來不窮者言節上卦坎<lb/>
　中之陽來居于渙之二也言剛來亦在下之中不至<lb/>
　于窮極也柔得位乎外而上同者節下卦兊三之柔<lb/>
<pb n="2b"/>
　上行而為巽之四與五同徳以輔佐乎五也八卦正<lb/>
　位乾在五巽在四故曰得位故曰上同王乃在中者<lb/>
　中爻艮為門闕門闕之内即廟矣今九五居上卦之<lb/>
　中是在門闕之内矣故曰王乃在中也乗木者上卦<lb/>
　巽木乗下坎水也有功者即利涉也因有此卦綜之<lb/>
　徳故能王乃在中至誠以感之以聚天下之心乗木<lb/>
　有功冐險以圖之以濟天下之難此渙之所以亨也<lb/>
象曰風行水上渙先王以享于帝立廟<lb/>
<pb n="3a"/>
　享帝立廟在國家盛時說非土崩瓦解之時也與王<lb/>
　假有廟不同孔子在渙字上生出此意來言王者享<lb/>
　帝而與天神接立廟而與祖考接皆聚巳之精神以<lb/>
　合天人之渙也風在天上天神之象水在地下人鬼<lb/>
　之象享帝則天人感通立廟則幽明感通<lb/>
初六用拯馬壯吉<lb/>
　坎為亟心之馬馬壯之象也陳平交歡太尉而易吕<lb/>
　為劉仁傑潜授五龍而反周為唐皆拯急難而得馬<lb/>
<pb n="3b"/>
　壯者也○初六當渙之初未至披離之甚猶易于拯<lb/>
　者也但初六陰柔才不足以濟之幸九二剛中有能<lb/>
　濟之具者初能順之託之以濟難是猶拯急難而得<lb/>
　馬壯也故有此象占者如是則吉也<lb/>
象曰初六之吉順也<lb/>
　順二也<lb/>
九二渙奔其机悔亡<lb/>
　奔者疾走也中爻震足坎本亟心奔之象也又當世<lb/>
<pb n="4a"/>
　道渙散中爻震動不已皆有出奔之象机木也出蜀<lb/>
　中似榆可燒以糞稻田山海經云大堯之上多松栢<lb/>
　多机是也中爻震木應爻巽木机之象也指五也○<lb/>
　當渙之時二居坎陷之中本不可以濟渙而有悔也<lb/>
　然應九五中正之君君臣同徳故出險以就五有奔<lb/>
　于其机之象當天下渙散之時汲汲出奔以就君得<lb/>
　遂其濟渙之願矣有何悔焉故占者悔亡<lb/>
象曰渙奔其机得願也<lb/>
<pb n="4b"/>
　得遂其濟渙之願<lb/>
六三渙其躬无悔<lb/>
　六三居坎體之上險將出矣且諸爻獨六三有應援<lb/>
　故无悔渙其躬者奮不顧身求援于上也○六三陰<lb/>
　柔本不可以濟渙然與上九為正應乃親自求援于<lb/>
　上九雖以陰求陽冝若有悔然志在濟時故无悔也<lb/>
　教占者必如此<lb/>
象曰渙其躬志在外也<lb/>
<pb n="5a"/>
　在外者志在外卦之上九也<lb/>
六四渙其群元吉渙有丘匪夷所思<lb/>
　渙其群者渙其人也當渙之時土崩瓦觧人各植黨<lb/>
　如六國之爭衡田横之海島隗囂之天水公孫述之<lb/>
　于蜀唐之藩鎮尾大不掉皆所謂群也政無多門𫝑<lb/>
　無兩大脛大于股則難步指大于臂則難把故當渙<lb/>
　其群也六四能渙小人之私群成天下之公道所以<lb/>
　元吉柔得位乎外而上同豈不元吉渙丘者渙其土<lb/>
<pb n="5b"/>
　也艮為土丘之象也頥上卦艮故曰丘頥此卦中爻<lb/>
　艮故亦以丘言之渙其丘如漢髙祖封韓信為齊王<lb/>
　又為楚王及陳豨反以四千戸封趙將是也彛者平<lb/>
　常也言非平常之人思慮所能及也如髙祖以四千<lb/>
　户封趙將左右諌曰封此何功髙祖曰非汝所知陳<lb/>
　豨反趙地皆豨有吾羽檄天下兵未有至者今計獨<lb/>
　邯鄲兵耳吾何愛四千戸葢左右諌者乃平常之人<lb/>
　匪彛所思于此見矣○六四上承九五當濟渙之任<lb/>
<pb n="6a"/>
　者也所居得正而下無應與則外無私交故有渙其<lb/>
　群之象占者如是則正大光明無比黨携貳之私固<lb/>
　大善而元吉矣然所渙者特其人耳若並其土而渙<lb/>
　之則其元吉猶不殊于渙群但渙其群者人皆可能<lb/>
　而渙其丘者必才智出衆之人方可能之殆非平常<lb/>
　思慮之所能及也故又教占者以此<lb/>
象曰渙其群元吉光大也<lb/>
　凢樹私黨者皆心之暗昩狹小者也惟無一毫之私<lb/>
<pb n="6b"/>
　則光明正大自能渙其群矣故曰光大也<lb/>
九五渙汗其大號渙王居无咎<lb/>
　上卦風以散之下卦坎水汗之象也巽綜兊兊為口<lb/>
　號之象也五為君又陽爻大號之象也散人之疾而<lb/>
　使之愈者汗也觧天下之難而使之安者號令也大<lb/>
　號如武王克商武成諸篇及唐徳宗罪己之詔皆是<lb/>
　也王居者帝都也如赤眉入長安正渙之時矣光武<lb/>
　乃封更始為淮陽王而定都洛陽是也又如徽欽如<lb/>
<pb n="7a"/>
　金正渙之時矣建炎元年皇后降書中外乃曰厯年<lb/>
　二百人不知兵𫝊世九君世無失徳雖舉族有比轅<lb/>
　之釁而敷天同左祖之心乃眷贒王越居舊服髙宗<lb/>
　乃即位于南京應天府皆所謂渙王居也益卦中爻<lb/>
　為坤利用為依遷國此爻一變亦中爻成坤故渙王<lb/>
　居坎錯離離為日王之象五乃君位亦有王之象孔<lb/>
　子恐人不知王居二字故小象曰正位也曰正位義<lb/>
　自顯明○九五陽剛中正以居尊位當渙之時為臣<lb/>
<pb n="7b"/>
　民者渙其躬渙其群濟渙之功成矣乃誕告多方遷<lb/>
　居正位故有渙汗其大號渙王居之象雖其始也不<lb/>
　免有土崩瓦觧之虞至此則恢復舊物大一統宇矣<lb/>
　以義揆之則无咎也故其占為无咎<lb/>
象曰王居无咎正位也<lb/>
　光武諸將于中山上尊號不聴耿純進曰天下士大<lb/>
　夫捐親戚弃土壤從大王于矢石之間者其計固望<lb/>
　攀龍鱗附鳳翼以成其志耳今大王留時逆衆不正<lb/>
<pb n="8a"/>
　號位恐士夫絶望計窮有去歸之思無為久自若也<lb/>
　此即正位之意葢京師天下根本當渙之時王者必<lb/>
　定其所居之地以正其位位既正則人心無擕貳昔<lb/>
　之渙者今統于一矣故渙王居者乃所以正位也<lb/>
上九渙其血<hi>句</hi>去逖出无咎<hi>去去聲</hi>
　依小象渙其血作句血者傷害也渙其血者渙散其<lb/>
　傷害也逖者逺也當渙之之時干戈擾攘生民塗炭<lb/>
　民之逃移而去鄉土者多矣去逖出者言去逺方者<lb/>
<pb n="8b"/>
　得出離其逺方而還也此爻變坎下應坎坎為血血<lb/>
　之象也又為隱伏逺方竄伏之象也○上九以陽剛<lb/>
　當渙之極方其始而渙散之時其傷害其逺遯二者<lb/>
　所不免也今九五誕告多方遷居正位歸于一統非<lb/>
　復前日之離散則傷害者得渙散矣逺遯者得出離<lb/>
　矣故有渙血去逖出之象而其占則无咎也<lb/>
象曰渙其血逺害也<lb/>
　渙其血去逖出則危者已安否者已泰其渙之害逺<lb/>
<pb n="9a"/>
　矣故曰逺害也<lb/>
䷻<hi>兊下坎上</hi>
　節者有限而止也為卦下兊上坎澤上有水其容有<lb/>
　限若增之則溢矣故為節序卦渙者離也物不可以<lb/>
　終離故受之以節所以次渙<lb/>
節亨苦節不可貞<lb/>
　五行以甘為正味稼穡作甘者以中央土也若火炎<lb/>
　上則焦枯所以作苦不可貞者不可因守以為常也<lb/>
<pb n="9b"/>
　凡人用財脩巳皆有中道如天地之牛角繭栗賔客<lb/>
　之牛角尺損則用二簋萃則用大牲此中道也若晏<lb/>
　子之豚肩不掩豆梁武帝以麺為犧牲則非經常而<lb/>
　不可久矣仕止久速各有攸當或逺或近或去或不<lb/>
　去歸潔其身如屈原申屠狄之投河陳仲子之三日<lb/>
　不食許行之並耕泄栁之閉門皆非經常而不可久<lb/>
　者也<lb/>
彖曰節亨剛柔分而剛得中苦節不可貞其道窮也說<lb/>
<pb n="10a"/>
以行險當位以節中正以通天地節而四時成節以制<lb/>
度不傷財不害民<lb/>
　以卦綜釋卦辭又以卦徳卦體釋亨之義而極言之<lb/>
　坎剛卦兊柔卦節渙相綜在渙則柔外而剛内在節<lb/>
　則剛外而柔内則剛柔分也剛得中者二五也二五<lb/>
　皆剛居中也言剛柔雖分内分外而剛皆得中此其<lb/>
　所以亨也惟其中所以亨若苦節則不貞矣不中則<lb/>
　天理不順人情不堪難于其行所以窮也葢窮者亨<lb/>
<pb n="10b"/>
　之反亨則不窮窮則不亨當位指九五八卦正位坎<lb/>
　在五故以當位言之中正者五中正也通者推行不<lb/>
　滯而通之天下也坎為通故以通言之葢所謂節者<lb/>
　以其說而行險也葢說則易流遇險則止說而不流<lb/>
　所以為節且陽剛當九五之位有行節之𫝑以是位<lb/>
　而節之九五具中正之全有體節之徳以是徳而通<lb/>
　之此所以為節之善故占者亨若以其極言之陽極<lb/>
　陰生陰極陽生柔節之以剛剛節之以柔皆有所制<lb/>
<pb n="11a"/>
　而不過天地之節也天地有節則分至啓閉晦朔弦<lb/>
　望四時不差而嵗功成矣制者法禁也故天子之言<lb/>
　曰制書度者則也分寸尺丈引為五度十分為寸十<lb/>
　寸為尺十尺為丈十丈為引皆有所限制而不過節<lb/>
　以制度是量入為出如周禮九賦九式有常數常規<lb/>
　是也不傷者財不至于匱乏不害者民不苦于誅求<lb/>
　桀紂之虐由不及乎節不傷不害惟聖人能之<lb/>
象曰澤上有水節君子以制數度議徳行<hi>行下孟反</hi>
<pb n="11b"/>
　古者之制器用宫室衣服莫不有多寡之數隆殺之<lb/>
　度使賤不踰貴下不侵上是之謂制數度如繁纓一<lb/>
　就三就之𩔖是也得于中為徳𤼵于外為行議之者<lb/>
　商度其無過不及而求歸于中如直温寛栗之𩔖是<lb/>
　也坎為矯輮制之象兊為口舌議之象制者節民于<lb/>
　中議者節身于中<lb/>
初九不出戸庭无咎<lb/>
　中爻艮為門門在外戸在内故二爻取門象此爻取<lb/>
<pb n="12a"/>
　户象前有陽爻蔽塞閉戸不出之象也又應四險難<lb/>
　在前亦不當出亦不出之象也此象所該者廣在為<lb/>
　學為含章在處事為括囊在言語為簡黙在用財為<lb/>
　儉約在立身為隱居在戰陣為堅壁繋辭止以言語<lb/>
　一事言之无咎者不失身不失時也○初九陽剛得<lb/>
　正居節之初知前爻蔽塞又所應險難不可以行故<lb/>
　有不出戸庭之象此則知節之時者也故占者无咎<lb/>
象曰不出戸庭知通塞也<lb/>
<pb n="12b"/>
　道有行止時有通塞不出戸庭者知其時之塞而不<lb/>
　通也此塞字乃孔子取内卦之象<lb/>
九二不出門庭㓙<lb/>
　聖贒之道以中為貴故邦有道其言足以興邦無道<lb/>
　其黙足以容九二當禹稷之位守顔子之節初之无<lb/>
　咎二之凶可知矣○九二前無蔽塞可以出門庭矣<lb/>
　但陽徳不正又無應與故有不出門庭之象此則惟<lb/>
　知有節而不知通其節節之失時者也故凶<lb/>
<pb n="13a"/>
象曰不出門庭失時極也<lb/>
　極至也言失時之至惜之也初與二小象皆一意惟<lb/>
　觀時之通塞而已初時之塞矣故不出戸庭无咎二<lb/>
　時之通矣故不出門庭凶所以可仕則仕可止則止<lb/>
　孔子為聖之時而禹稷顔回同道者皆一意也<lb/>
六三不節若則嗟若无咎<lb/>
　兊為口舌又坎為加憂又兊恱之極則生悲嘆皆嗟<lb/>
　嘆之象也用財恣情忘費則不節矣修身縱情肆欲<lb/>
<pb n="13b"/>
　則不節矣嗟者財以費而傷徳以縱而敗豈不自嗟<lb/>
　若助語辭自作之孽何所歸咎○六三當節之時本<lb/>
　不容不節者也但陰柔不正無能節之徳不節之後<lb/>
　自取窮困惟嗟嘆而已此則不能節者也占者至此<lb/>
　將何咎哉故無所歸咎<lb/>
象曰不節之嗟又誰咎也<lb/>
　此與解卦小異詳見解卦<lb/>
六四安節亨<lb/>
<pb n="14a"/>
　安者順也上承君之節順而奉行之也九五為節之<lb/>
　主當位以節中正以通乃節之極美者四最近君先<lb/>
　受其節不節之節以脩身用財言者舉其大者而言<lb/>
　耳若臣安君之節則非止二者葢節者中其節之義<lb/>
　在學為不陵節之節在禮為節文之節在財為撙節<lb/>
　之節在信為符節之節在臣為名節之節在君師為<lb/>
　節制之節故不止于修身用財○六四柔順得正上<lb/>
　承九五乃順其君而未行其節者也故其象為安其<lb/>
<pb n="14b"/>
　占為亨<lb/>
象曰安節之亨承上道也<lb/>
　承上道即遵王之道<lb/>
九五甘節吉往有尚<lb/>
　甘者樂易而無艱苦之謂坎變坤坤為土其數五其<lb/>
　味甘甘之象也凡味之甘者人皆嗜之下卦乃悦體<lb/>
　又兑為口舌甘美之象也諸爻之節節其在我者九<lb/>
　五之節以節節人者也臨卦六三居悦體之極則求<lb/>
<pb n="15a"/>
　悦乎人故旡攸利節之九五居悦體之上則人悦乎<lb/>
　我故往有尚吉者節之盡善盡美也往有尚者立法<lb/>
　于今而可以垂範于後也葢甘節者中正也往有尚<lb/>
　者通也數度徳行皆有制議而通之天下矣正所謂<lb/>
　當位以節中正以通也○九五為節之主節之甘美<lb/>
　者也故占者不惟吉而且往有尚<lb/>
象曰甘節之吉居位中也<lb/>
　中可以兼正故止言中<lb/>
<pb n="15b"/>
上六苦節貞凶悔亡<lb/>
　苦節雖本文王卦辭然坎錯離上正居炎上之地炎<lb/>
　上作苦亦有苦象貞凶者雖無越理犯分之失而終<lb/>
　非天理人情之安也葢以事言無甘節之吉故貞凶<lb/>
　以理言無不節之嗟故悔亡易以禍福配道義而道<lb/>
　義重于禍福故大過上六過涉㓕頂旡咎而此曰悔<lb/>
　亡見理之得失重于事之吉凶也○上六居節之極<lb/>
　葢節之苦者也故有卦辭苦節之象節既苦矣故雖<lb/>
<pb n="16a"/>
　正不免于凶然禮奢寧儉而悔終得亡也<lb/>
象曰苦節貞凶其道窮也<lb/>
　道窮見彖辭<lb/>
䷼<hi>兊下巽上</hi>
　孚信也為卦二陰在内四陽在外而二五之陽皆得<lb/>
　其中以一卦六爻言之為中虗以二體之二五言之<lb/>
　為中實皆孚之象也又下說以應上上巽以順下亦<lb/>
　有孚義序卦節而信之故受之以中孚所以次節<lb/>
<pb n="16b"/>
中孚豚魚吉利涉大川利貞<lb/>
　豚魚生于大澤之中將生風則先出拜乃信之自然<lb/>
　無所勉强者也唐詩云河豚吹浪夜還風是也信如<lb/>
　豚魚則吉矣本卦上風下澤豚魚生于澤知風故象<lb/>
　之鶴知秋雞知旦三物皆信故卦爻皆象之利貞者<lb/>
　利于正也若盗賊相約男女相私豈不彼此有孚然<lb/>
　非天理之正矣故利貞<lb/>
彖曰中孚柔在内而剛得中說而巽孚乃化邦也豚魚<lb/>
<pb n="17a"/>
吉信及豚魚也利涉大川乗木舟虗也中孚以利貞乃<lb/>
應乎天也<lb/>
　以卦體卦徳卦象釋卦名卦辭二柔在内而中虚二<lb/>
　剛居中而中實虗則内欲不萌實則外誘不入此中<lb/>
　孚之本體也而又下說上順上下交孚所以孚乃化<lb/>
　邦也若徙木立信乃出于矯强矣安能化邦易舉正<lb/>
　止有信及也三字無豚魚二字及者至也言信至于<lb/>
　豚魚則信出自然矣如此信此所以吉也乗木舟虗<lb/>
<pb n="17b"/>
　者本卦外實中虗有舟虗之象至誠以涉險如乗巽<lb/>
　木之空以行乎兊澤之上又豈有沉溺之患所以利<lb/>
　涉大川應乎天者信能正則事事皆天理所謂誠者<lb/>
　天之道也貞應乎天所以利貞<lb/>
象曰澤上有風中孚君子以議獄緩死<lb/>
　聖人之于卦以八卦為之體其所變六十四卦中錯<lb/>
　之綜之上之下之皆其卦也如火雷噬嗑文王之意<lb/>
　以有火之明有雷之威方可用獄孔子大象言用獄<lb/>
<pb n="18a"/>
　者五皆取雷火之意豐取其雷火也旅與賁艮綜震<lb/>
　亦雷火也觧則上雷而中爻為火也下體錯離亦火<lb/>
　也此爻則大象為火而中爻為雷也葢孔子于易韋<lb/>
　編三絶胸中之義理無窮所以無往而非其八卦不<lb/>
　然風澤之與議獄緩死何相干涉哉易經一錯一綜<lb/>
　大象中爻觀此五卦自然黙悟兊為口舌議之象巽<lb/>
　為不果緩之象○議獄緩死者議獄罪當死矣乃緩<lb/>
　其死而欲求其生也風入水受者中孚之象也議獄<lb/>
<pb n="18b"/>
　緩死則至誠惻怛之意溢于用刑之間矣<lb/>
初九虞吉有他不燕<lb/>
　虞者樂也安也燕者喜也安也二字之義相近有他<lb/>
　者其志不定而他求其所應也本卦三四皆陰爻六<lb/>
　三則陰柔不正六四則得八卦之正位者因有此陰<lb/>
　柔不正者隔于其中故周公方設此有他之戒若論<lb/>
　本爻應爻則不容戒也○初九陽剛得正而上應六<lb/>
　四四葢柔上得正者也當中孚之初其志未變故有<lb/>
<pb n="19a"/>
　與六四相信而安樂之象占者如是則吉若不信于<lb/>
　六四而别信于他則是不能安樂其中孚矣故戒占<lb/>
　者如此<lb/>
象曰初九虞吉志未變也<lb/>
　方初中孚之志未變<lb/>
九二鳴鶴在陰其子和之我有好爵吾與爾靡之<hi>和去聲</hi>
　大象離雉象變震鵠象皆飛鳥之象也不言雉鵠而<lb/>
　言鶴者鶴信故也鶴八月霜降則鳴兊乃正秋故以<lb/>
<pb n="19b"/>
　鶴言之中孚錯小過之遺音又兊為口舌鳴之象也<lb/>
　故謙豫二卦象小過皆言鳴在陰者鶴行依洲嶼不<lb/>
　集林木九居陰爻在陰之象也巽為長女兊為少女<lb/>
　子母之象也好爵者懿徳也陽徳居中故曰好爵○<lb/>
　與爾皆指五因中孚感應極至而無以加所以不論<lb/>
　君臣皆呼子爾也言懿徳人之所好故好爵雖我之<lb/>
　所有而彼亦繫戀之也物之相愛者若如子毋之同<lb/>
　心人之所慕者莫如好爵之可貴鶴鳴子和者天機<lb/>
<pb n="20a"/>
　之自動也好爵爾靡者天理之自孚也靡與縻同繫<lb/>
　戀也巽為䋲繫之象也○九二以剛中居下有中孚<lb/>
　之實而九五剛中居上亦以中孚之實應之故有此<lb/>
　象占者有是徳方有是感應也<lb/>
象曰其子和之中心願也<lb/>
　誠意所願非九二求于九五也<lb/>
六三得敵或鼓或罷或泣或歌<lb/>
　得敵者得對敵也指上九之應也言六三不正上九<lb/>
<pb n="20b"/>
　亦不正也陰陽皆位不當所以曰得敵巽為進退為<lb/>
　不果作止之象又中爻震為鼓鼓之象艮為止罷之<lb/>
　之象本卦大象離錯坎坎為加憂泣之象兊為口舌<lb/>
　為巫歌之象○六三陰柔不正而上應九之不正此<lb/>
　為恱之極彼為信之窮皆相敵矣是以或鼓或罷而<lb/>
　作止不定或泣或歌而哀樂無常其象如此占者不<lb/>
　能孚信可知矣<lb/>
象曰或鼓或罷位不當也<lb/>
<pb n="21a"/>
　陰居陽位<lb/>
六四月幾望馬匹亡咎<lb/>
　月幾望者月與日對而從乎陽也本卦下體兊中爻<lb/>
　震震東兊西日月相對故幾望曰幾者將望而猶未<lb/>
　望也因四陰爻近五陽爻故有此日月之象馬匹亡<lb/>
　者震為馬馬之象也此爻變中爻成離牛不成震馬<lb/>
　矣馬匹亡之象也匹者配也指初九也曰亡者不與<lb/>
　之交而絶其𩔖也无咎者心事光明也○六四當中<lb/>
<pb n="21b"/>
　孚之時近君之位柔順得正而中孚之實徳惟精白<lb/>
　以事君不係戀其黨與者也故有月幾望馬匹亡之<lb/>
　象占者能是則无咎矣<lb/>
象曰馬匹亡絶𩔖上也<lb/>
　絶其𩔖應而上從五也<lb/>
九五有孚攣如无咎<lb/>
　攣如即鶴鳴子和我爵爾靡也縻字與攣字皆有固<lb/>
　結而不可觧之意縻者繫戀也攣者相連也如合九<lb/>
<pb n="22a"/>
　二共成一體包二陰以成中孚故有此象若以人事<lb/>
　論乃委用專而信任篤虞庭之賡歌有商之一徳是<lb/>
　也无咎者上下交而徳業成也○九五居尊位為中<lb/>
　孚之主剛徤中正有中孚之實徳而下應九二與之<lb/>
　同徳相信故其象占如此<lb/>
象曰有孚攣如位正當也<lb/>
　與履不同履周公爻辭乃貞厲此則无咎<lb/>
上九翰音登于天貞凶<lb/>
<pb n="22b"/>
　禮記雞曰翰音而此亦曰翰音者以巽為雞也因錯<lb/>
　小過飛鳥遺之音故九二曰鶴鳴而此曰翰音也雞<lb/>
　信物天將明則鳴有中孚之意巽為髙登天之象也<lb/>
　又居天位亦登天之象也禮記註翰長也雞肥則音<lb/>
　長考諸韻無長字之義盖翰羽也雞鳴則振拍其羽<lb/>
　故曰翰音則翰音即雞鳴二字也登者升也言雞鳴<lb/>
　之聲登聞于天也雞鳴本信但鳴未幾而天明不能<lb/>
　信之長久巽進退不果不長久之象也九二上孚于<lb/>
<pb n="23a"/>
　五在陰而子和上九不下孚于三翰音反登天其道<lb/>
　葢相反矣貞者信本正理也○上九居中孚之極極<lb/>
　則中孚變矣葢聲聞過情不能長久于中孚者也故<lb/>
　有此象占者得此貞亦凶矣<lb/>
象曰翰音登于天何可長也<lb/>
　言不能鳴之長登于天不過天將明一時而已<lb/>
䷽<hi>艮下震上</hi>
　小謂陰也為卦四陰二陽陰多于陽小者過也故曰<lb/>
<pb n="23b"/>
　小過序卦有其信者必行之故受之以小過所以次<lb/>
　中孚<lb/>
小過亨利貞可小事不可大事飛鳥遺之音不冝上冝<lb/>
下大吉<lb/>
　小過錯中孚象離離為雉乃飛鳥也既錯變為小過<lb/>
　則象坎矣見坎不見離則鳥已飛過微有遺音也易<lb/>
　經錯綜之妙至此若以卦體論二陽象鳥身上下四<lb/>
　陰象鳥翼中爻兊為口舌遺音之象也遺音人得而<lb/>
<pb n="24a"/>
　聴之則鳥低飛在下不在上與上六飛鳥離之者不<lb/>
　同矣大過曰棟橈棟重物也故曰大過飛鳥輕物而<lb/>
　又曰遺音故曰小過不冝上冝下又就小事言也如<lb/>
　坤之居後不居先是也上經終之以坎離坎離之上<lb/>
　頥與大過頥有離象大過有坎象方繼之以坎離下<lb/>
　經終之以既濟未濟既濟未濟之上中孚與小過中<lb/>
　孚有離象小過有坎象方繼之既濟未濟文王之序<lb/>
　卦精矣○陰柔于人無所逆于事無所拂故亨然利<lb/>
<pb n="24b"/>
　于正也葢大過則以大者為貞小過則以小者為貞<lb/>
　故可小事不可大事然卦體有飛鳥遺音其過如是<lb/>
　其小之象故雖小事亦冝收歛謙退居下方得犬吉<lb/>
　惟小事而又居下斯得時冝而貞矣可小事不可大<lb/>
　事者當小過之時冝下不冝上者行小過之事<lb/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不冝上冝下大吉上逆而下順<lb/>
<pb n="25a"/>
也<lb/>
　以卦體卦象釋卦名卦辭陽大陰小本卦四陰二陽<lb/>
　是小者過也此原立卦名之義過而亨者言當小過<lb/>
　之時不容不小過不小過則不能順時豈得亨惟小<lb/>
　者過所以亨也時者理之當可也時當小過而小過<lb/>
　非有意必之私也時之冝也乃所謂正也亦如當大<lb/>
　過之時理在于大過不得不大過則以大過為正也<lb/>
　故過以利貞者與時行也以二五言柔順得中則處<lb/>
<pb n="25b"/>
　一身之小事能與時行矣所以小事吉以三四言凡<lb/>
　天下之大事必剛徤中正之君子方可為之今失位<lb/>
　不中則陽剛不得志矣所以不可大事卦體内實外<lb/>
　虗有飛鳥之象焉故卦辭曰飛鳥遺之音不冝上者<lb/>
　上卦乘陽且四五失位逆也宜下大吉者下卦承陽<lb/>
　且二三得正順也惟上逆而下順所以雖小事亦冝<lb/>
　下也無非與時行之意<lb/>
象曰山上有雷小過君子以行過乎恭喪過乎哀用過<lb/>
<pb n="26a"/>
乎儉<hi>行下孟反</hi>
　山上有雷其聲漸逺故為小過當小過之時可小者<lb/>
　過而不可大者過可以小過而不可甚過三者之過<lb/>
　皆小者之過小過之善者也葢當小過之時不容不<lb/>
　過行不過乎恭則傲過甚則足恭喪不過乎哀則易<lb/>
　過甚則㓕性用不過乎儉則奢過甚則廢禮惟過恭<lb/>
　過哀過儉則與時行矣<lb/>
初六飛鳥以凶<lb/>
<pb n="26b"/>
　因本卦有飛鳥之象故就飛鳥言之飛鳥在兩翼而<lb/>
　初六上六又翼之銳者也故初與上皆言飛言凶以<lb/>
　者因也因飛而致凶也○居小過之時宜下不宜上<lb/>
　初六陰柔不正而上從九四陽剛之動故有飛鳥之<lb/>
　象葢惟知飛于上而不知其下者也凶可知矣故占<lb/>
　者凶<lb/>
象曰飛鳥以凶不可如何也<lb/>
　不可如何莫能解救之意<lb/>
<pb n="27a"/>
六二過其祖遇其妣不及其君遇其臣无咎<lb/>
　遇字詳見噬嗑六三陽為父陰為母祖妣之象震艮<lb/>
　皆一君二民君臣之象三四陽爻皆居二之上有祖<lb/>
　象有君象初在下有妣象有臣象陰四故曰過陽二<lb/>
　故曰不及本卦初之與四上之與三皆陰陽相應陰<lb/>
　多陽少又陽失位似陰有抗陽之意故二陽爻皆言<lb/>
　弗過此爻不應乎陽惟與初之陰相遇故曰遇妣遇<lb/>
　臣也觀九四遇五曰遇上六隔五曰弗遇可見矣葢<lb/>
<pb n="27b"/>
　遇者非正應而卒然相逢之辭言以陰論四陰二陽<lb/>
　若孫過其祖矣然所遇者乃妣也非遇而抗乎祖也以<lb/>
　陽論二陽四陰若不及在君過在臣矣然所遇者乃<lb/>
　臣也非過而抗乎君也若初之于四上之于三則祖<lb/>
　孫君臣相為應與對敵而抗矣所以初與上皆凶此<lb/>
　爻因柔順中正所以過而不過○本卦陰過乎陽陰<lb/>
　陽不可相應六爻以陽應陰者皆曰弗過以陰應陽<lb/>
　者則曰過之六二柔順中正以陰遇陰不抗乎陽是<lb/>
<pb n="28a"/>
　當過而不過无咎之道也故其象占如此<lb/>
象曰不及其君臣不可過也<lb/>
　臣不可過乎君故陰多陽少不可相應<lb/>
九三弗過<hi>句</hi>防之從或戕之凶<lb/>
　弗過者陽不能過乎陰也兩字絶句本卦陰過乎陽<lb/>
　故二陽皆稱弗過防之者當備懼防乎其隂也從者<lb/>
　從乎其陰也何以衆陰欲害九三葢九三剛正邪正<lb/>
　不兩立况陰多乎陽○九三當小過之時陽不能過<lb/>
<pb n="28b"/>
　陰故言弗過然陽剛居正乃群陰之所欲害者故當<lb/>
　防之若不防之而反從之則彼必戕害乎我而凶矣<lb/>
　故戒占者如此<lb/>
象曰從或戕之凶如何也<lb/>
　如何者言其凶之甚也<lb/>
九四无咎弗過<hi>句</hi>遇之往厲必戒勿用永貞<lb/>
　九四與九三不同九三位當九四位不當故言咎弗<lb/>
　過者弗過乎陰也遇之者反遇乎陰也三之陰在下<lb/>
<pb n="29a"/>
　其性止故惟當防四之陰在上陽性上行且其性動<lb/>
　與之相比故遇也往者往從乎陰也永貞者貞實之<lb/>
　心長相從也○九四以剛居柔若有咎矣然當小過<lb/>
　之時剛而又柔正即所謂小過也故无咎若其陽弗<lb/>
　過乎陰亦如其二但四弗過乎陰而反遇乎陰不當<lb/>
　往從之若往從乎彼與之相随則必危厲所當深戒<lb/>
　况相從而與之長永貞固乎故又戒占者如此<lb/>
象曰弗過遇之位不當也往厲必戒終不可長也<lb/>
<pb n="29b"/>
　位不當者剛居柔位終不可長者終不可相隨而長<lb/>
　久也所以有往厲勿用之戒舊註因不知三爻四爻<lb/>
　弗過二字絶句所以失㫖<lb/>
六五密雲不雨自我西郊公弋取彼在穴<lb/>
　本卦大象坎雲之象也中爻兊雨之象也又兊西巽<lb/>
　東自西向東之象也以絲繫矢而射曰弋坎為弓弋<lb/>
　之象也又巽為䋲亦弋之象也坎為隐伏又坎出自<lb/>
　穴入于穴皆穴之象也鳥之巢穴多在髙處今至五<lb/>
<pb n="30a"/>
　則巳髙而在上矣故不言飛而言穴本卦以飛鳥遺<lb/>
　音象卦體今五變成兊不成震鳥不動在于穴之象<lb/>
　也公者陽失位在四五居四之上故得稱公也取彼<lb/>
　者取彼鳥也鳥既在穴則有遮避弋豈能取之雲自<lb/>
　西而東者不能成其雨弋取彼在穴者不能取其鳥<lb/>
　皆不能小過者也葢雨之事大則雷雨小則微雨射<lb/>
　之事大則狩小則弋如有微雨是雨之小過矣能取<lb/>
　在穴是弋之小過矣今不雨不能取是不能小過也<lb/>
<pb n="30b"/>
　小畜以小畜大小過以小過大畜與過皆陰之得志<lb/>
　也故周公小過之爻辭同文王小畜之卦辭○本卦<lb/>
　宜下不宜上至外卦則上矣五以柔居尊而不正不<lb/>
　能成小過之事故有此象占者亦如是也<lb/>
象曰宻雲不雨巳上也<lb/>
　本卦上逆下順冝下不冝上今巳髙在上矣故曰巳<lb/>
　上也<lb/>
上六弗遇<hi>句</hi>過之飛鳥離之凶是謂災青<lb/>
<pb n="31a"/>
　此爻正與四爻相反四曰弗過遇之者言陽不能過<lb/>
　乎陰而與五相比是弗過乎陰而適遇乎陰也此曰<lb/>
　弗遇過之者言上六隔五不能遇乎陽而居于上位<lb/>
　反過乎陽也因相反所以曰弗過遇之曰弗遇過之<lb/>
　顛倒其辭者以此離之者髙飛逺舉不能聞其音聲<lb/>
　正與飛鳥遺之音相反凡陰多與陽者聖人皆曰有<lb/>
　災𤯝故復卦上六亦言之○六以陰居動體之上處<lb/>
　小過之極葢過之髙而亢者也陰過如此非陰之福<lb/>
<pb n="31b"/>
　也天災人𤯝薦至凶孰甚焉故其象占如此<lb/>
象曰弗遇過之巳亢也<lb/>
　亢則更在上矣<lb/>
䷾<hi>離下坎上</hi>
　既濟者事之巳成也為卦水火相交各得其用又六<lb/>
　爻之位各得其位故為既濟序卦有過物者必濟故<lb/>
　受之以既濟所以次小過<lb/>
既濟亨小利貞初吉終亂<lb/>
<pb n="32a"/>
　亨小者言不如方濟之時亨通之盛大也喜如日之<lb/>
　既昃不如日中之盛所以亨小而不能大也利貞者<lb/>
　即泰之艱貞也日中則昃月盈則食無平不陂無往<lb/>
　不復一治一亂乃理數之常方濟之時人心儆戒固<lb/>
　無不吉矣及既濟之後人心恃其既濟般樂怠敖未<lb/>
　有不亂者此雖氣數之使然亦人事之必然也故利<lb/>
　于貞<lb/>
彖曰既濟亨小者<hi>句</hi>亨也利貞剛柔正而位當也初吉<lb/>
<pb n="32b"/>
柔得中也終止則亂其道窮也<lb/>
　釋卦名亨小義又以卦體釋卦辭言既濟亨小者非<lb/>
　不亨也正當亨通之時也但濟曰既則亨小不如方<lb/>
　濟之時亨通之盛大矣故曰既濟亨小者亨也非不<lb/>
　亨也特小耳小字生于既字初三五陽居陽位二四<lb/>
　六陰居陰位剛柔正而位當也剛柔正即是位當有<lb/>
　貞之義故曰利貞初指六二二居内卦方濟之初而<lb/>
　能柔順得中則思患深而豫防宻所以吉也終止則<lb/>
<pb n="33a"/>
　亂者人之常情處平常無事之時則止心生止則心<lb/>
　有所怠而不復進亂之所由起也處艱難多事之時<lb/>
　則戒心生戒則心有所畏而不敢肆此治之所由興<lb/>
　也可見非終之為亂也於其終而有止心此亂之所<lb/>
　由生也不止亂安從生文王曰終亂孔子曰終止則<lb/>
　亂聖人賛易之㫖深矣其道窮者以人事言之怠勝<lb/>
　敬則凶此人道以理而窮也以天運言之盛極則必<lb/>
　衰此天道以數而窮也以卦體言之水在上終必潤<lb/>
<pb n="33b"/>
　下火在下終必炎上此卦體以𫝑而窮也今當既濟<lb/>
　之後止心既生豈不終亂故曰其道窮<lb/>
象曰水在火上既濟君子以思患而豫防之<lb/>
　患者蹇難之事象坎險防者見幾之事象離明思以<lb/>
　心言豫以事言思患者慮乎其後豫防者圖之于先<lb/>
　能如此則未雨而徹桑土未火而徙積薪天下之事<lb/>
　莫不皆然非但既濟當如此也<lb/>
初九曵其輪濡其尾无咎<lb/>
<pb n="34a"/>
　坎為輪為狐為曵輪狐曵之象也初在狐之後尾象<lb/>
　在水之下濡象若專以初論輪在下尾在後皆初之<lb/>
　象濡其尾者垂其尾于後而霑濡其水也輿頼輪以<lb/>
　行曵其輪則不前獸必掲其尾而後渉濡其尾則不<lb/>
　濟皆不輕舉妄動之象也无咎者能保其既濟也○<lb/>
　九當既濟之時尚在既濟之初可以謹戒而守成者<lb/>
　然初剛得其正不輕于動故有曵輪濡尾之象以此<lb/>
　守成无咎之道故其象占如此<lb/>
<pb n="34b"/>
象曰曵其輪義无咎也<lb/>
　以此守成理當无咎<lb/>
六二婦喪其笰勿逐七日得<lb/>
　二乃陰爻離為中女婦之象也又應爻中男乃五之<lb/>
　婦也笰者車後笰也即今舟中篷之𩔖所以從竹坎<lb/>
　為輿離中虗笰之象也近日書房皆冩茀茀者草多<lb/>
　也去笰逺矣離為盜離持戈兵喪笰之象也此與屯<lb/>
　卦六二相同屯乗剛故邅如班如此則乗承皆剛故<lb/>
<pb n="35a"/>
　喪其笰矣婦人喪其笰則無遮蔽不能行矣變乾居<lb/>
　一前坎居六離為日七日之象也勿逐自得者六二<lb/>
　中正久則妄求去正應合所以勿逐自得也又詳見<lb/>
　睽卦初九若以理數論陰陽極于六七則變矣時變<lb/>
　則自得葢變則通之意○二以中正之徳而上應中<lb/>
　正之君本五之婦也但乗承皆剛與五不得相合故<lb/>
　有婦喪笰不能行之象然上下中正豈有不得相合<lb/>
　之理但俟其時耳故又戒占者勿可追逐宜令其自<lb/>
<pb n="35b"/>
　得也又有此象<lb/>
象曰七日得以中道也<lb/>
　中道者居下卦之中此六二之徳也濟世之具在我<lb/>
　故不求自得<lb/>
九三髙宗伐鬼方三年克之小人勿用<lb/>
　離為戈兵變爻為震戈兵震動伐國之象也鬼方者<lb/>
　北方國也夏曰昆吾商曰鬼方周曰獫狁漢曰匈奴<lb/>
　魏曰鮮卑三與上六為應坎居比故曰鬼方坎為隱<lb/>
<pb n="36a"/>
　伏鬼之象也變坤中爻為方方之象也周公非空取<lb/>
　鬼方二字也離居三三年之象也既變坤陽大陰小<lb/>
　小之象也三居人位小人之象也變坤中爻成艮止<lb/>
　勿用之象也周公爻象一字不空此所以為聖人之<lb/>
　筆也○既濟之時天下無事矣三以剛居剛故有伐<lb/>
　國之象然險陷在前難以驟克故又有三年方克之<lb/>
　象夫以髙宗之贒其用兵之難如此而况既濟無事<lb/>
　之世任用小人捨内治而幸邊功未免窮兵厲民矣<lb/>
<pb n="36b"/>
　故既言用兵之難不可輕動而又言任人不可不審<lb/>
　也教占者處既濟之時當如此戒之深矣<lb/>
象曰三年克之憊也<hi>憊蒲敗反</hi>
　憊者病也時久師老財匱力困也甚言兵不可輕用<lb/>
六四繻有<hi>句</hi>衣袽終日戒<lb/>
　細宻之羅曰繻凡帛皆可言故過關之帛曰繻袽者<lb/>
　敝衣也四變中爻為乾衣之象也錯坤為帛繻之象<lb/>
　也又成兊為毁折敝衣之象也成卦為既濟本爻又<lb/>
<pb n="37a"/>
　得位猶人服餙之盛也濟道將革不敢恃其服餙之<lb/>
　盛雖有繻不衣之而乃衣其敝衣也終日盡日也居<lb/>
　離日之上離日已盡之象也戒者戒懼不安也四多<lb/>
　懼戒之象也衣袽以在外言終日戒以心言○六四<lb/>
　當出離入坎之時陰柔得正知濟道將革坎陷臨前<lb/>
　有所疑懼故有有繻不衣乃衣其袽終日戒懼之象<lb/>
　占者必如是方可保既濟也<lb/>
象曰終日戒有所疑也<lb/>
<pb n="37b"/>
　疑者疑禍患之將至也<lb/>
九五東鄰殺牛不如西鄰之禴祭實受其福<lb/>
　鄰者文王圓圖離居正南坎居正北震居正東兊居<lb/>
　正西則東西者乃水火之鄰也故有東西之象觀震<lb/>
　卦上六變離爻辭曰不于其躬于其鄰則震兊又以<lb/>
　南北為隣矣殺牛不如禴祭者言當既濟之終不當<lb/>
　侈盛當損約也五變坤牛之象離為戈兵坎為血見<lb/>
　戈兵而流血殺之象禴夏祭離為夏禴之象坎為隱<lb/>
<pb n="38a"/>
　伏人鬼之象又為有孚誠心祭人鬼之象殺牛盛祭<lb/>
　禴薄祭實受其福者陽實陰虗陽大陰小小象曰吉<lb/>
　大來也大字即實字吉字即福字大與實皆指五也<lb/>
　言如此損約則五吉而受其福矣泰入否聖人曰勿<lb/>
　恤其孚于食有福既濟將終聖人曰不如禴祭實受<lb/>
　其福聖人之情見矣六四不衣美衣而衣惡衣九二<lb/>
　不尚盛祭而尚薄祭皆善與處終亂者也○五居尊<lb/>
　位當既濟之終正終亂之時也故聖人戒占者曰濟<lb/>
<pb n="38b"/>
　將終矣與其侈盛不如艱難菲薄以亨既濟之福若<lb/>
　侈盛則止而亂矣故其戒之之象如此<lb/>
象曰東隣殺牛不如西隣之時也實受其福吉大來也<lb/>
　之當作知因與音同冩時之誤時二簋應有時之時<lb/>
　言東隣殺牛不如西隣知時也葢濟道終亂之時此<lb/>
　何時哉能知其時艱難菲薄以處之則自有以享其<lb/>
　既濟之福矣吉大來者言吉來于大也來字與益卦<lb/>
　自外來也來字同<lb/>
<pb n="39a"/>
上六濡其首厲<lb/>
　初九卦之始故言濡尾者心有所畏懼而不敢遽涉<lb/>
　也上六卦之終故言濡首者志已盈滿而惟知其涉<lb/>
　也大過上六澤水之深矣故㓕頂既濟上六坎水之<lb/>
　深矣故濡首○既濟之極正終亂之時也故有狐涉<lb/>
　水而濡首之象既濡其首已溺其身占者如是危可<lb/>
　知矣<lb/>
象曰濡其首厲何可久也<lb/>
<pb n="39b"/>
　言必死亡<lb/>
䷝<hi>坎下離上</hi>
　未濟事未成之時也水火不交不相為用其六爻皆<lb/>
　失其位故為未濟序卦物不可窮也故受之以未濟<lb/>
　終焉所以次既濟<lb/>
未濟亨小狐汔濟濡其尾无攸利<lb/>
　亨者言時至則濟矣特俟其時耳故亨也坎為狐坎<lb/>
　居下卦故曰小狐坎為水為隱伏穴處而隱伏往來<lb/>
<pb n="40a"/>
　于水間者狐也又為心病故多狐疑既濟未濟二卦<lb/>
　皆以狐言者此也水涸曰汔此指濟渡水邊水淺處<lb/>
　言也濡其尾者言至中間深處即濡其尾而不能涉<lb/>
　矣此未濟之象也无攸利戒占者之辭○言未濟終<lb/>
　于必濟故亨然豈輕于濟而得亨哉如小狐不量水<lb/>
　中之淺深見水邊之淺涸果于必濟及濟于水中乃<lb/>
　濡其尾而不能濟矣如此求濟豈得濟哉占者无攸<lb/>
　利可知矣故必識淺深之宜持敬畏之心方可濟而<lb/>
<pb n="40b"/>
　亨也<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　釋卦辭柔得中指六五陰居陽位得中則既不柔弱<lb/>
　無為又不剛猛僨事未濟終于必濟所以亨前卦既<lb/>
　濟之初吉者已然之亨也柔中之善于守成者也此<lb/>
　卦未濟之亨者未然之吉也柔中之善于撥亂者也<lb/>
　未出中者未出險中也言止于水邊涸處濟之而未<lb/>
<pb n="41a"/>
　能出其險陷之中也濟而得濟謂之終今未出中則<lb/>
　始雖濟而終不能濟是不能繼續而成其終矣然豈<lb/>
　終于不濟哉葢六爻雖失位故為未濟然剛柔相應<lb/>
　終有恊力出險之功是未濟終于必濟此其所以亨<lb/>
　也<lb/>
象曰火在水上未濟君子以慎辨物居方<lb/>
　火炎上水潤下物不同也火居南水居北方不同也<lb/>
　君子以之慎辨物使物以群分慎居方使方以𩔖聚<lb/>
<pb n="41b"/>
　則分定不亂陽居陽位陰居陰位未濟而成既濟矣<lb/>
初六濡其尾吝<lb/>
　獸之濟水必掲其尾尾濡則不能濟濡其尾者言不<lb/>
　能濟也○初六才柔又無其位當未濟之時乃不量<lb/>
　其才力而冐險以進不能濟矣吝之道也故其象占<lb/>
　如此<lb/>
象曰濡其尾亦不知極也<lb/>
　極者終也即彖辭濡其尾无攸利不續終也言不量<lb/>
<pb n="42a"/>
　其才力而進以至濡其尾亦不知其終之不濟者也<lb/>
九二曵其輪貞吉<lb/>
　坎為輪曵其輪者不遽然而進也凡濟渡必識其才<lb/>
　力量其淺深不遽于進方可得濟不然必濡其尾矣<lb/>
　貞者得濟之正道也吉者終得以濟也○二以陽剛<lb/>
　之才當未濟之時居柔得中能自止而不輕于進故<lb/>
　有曵其輪之象占者如是正而吉矣<lb/>
象曰九二貞吉中以行正也<lb/>
<pb n="42b"/>
　九居二本非其正以中故得正也<lb/>
六三未濟征凶利涉大川<lb/>
　未濟者言出坎險可以濟矣然猶未濟也故曰未濟<lb/>
　利涉大川者正卦為坎變卦為巽木在水上乗木有<lb/>
　功故利涉大川征者行也初濡其尾行而未濟也二<lb/>
　曵其輪不行也坎至于三則坎之極水益深矣故必<lb/>
　頼木以渡之方可濟也若不頼木而直行則濡其尾<lb/>
　而凶矣○陰柔不中正當未濟之時病于才徳之不<lb/>
<pb n="43a"/>
　足故征凶然未濟有可濟之道險終有出險之理幸<lb/>
　而上有陽剛之應若能涉險而往頼之則濟矣故占<lb/>
　者利于頼木以涉大川利涉大川又占中頼陽剛之<lb/>
　象也<lb/>
象曰未濟征凶位不當也<lb/>
　以柔居剛<lb/>
九四貞吉悔亡震用伐鬼方三年有賞于大國<lb/>
　震者懼也四多懼四變中爻為震故以震言之伐鬼<lb/>
<pb n="43b"/>
　方三年詳見既濟大國對鬼方而言則伐之者為大<lb/>
　國鬼方為小國也有賞于大國者三年鬼方自順服<lb/>
　故大國賞之惟其有賞故不言克之也既濟言克之<lb/>
　者鬼方在上仰關而攻克之甚難且水乃尅火之物<lb/>
　火又在下所以三年方克小象曰憊者此也此則鬼<lb/>
　方在下易于為力故自屈服曰有賞者如上之賞下<lb/>
　也未濟與既濟相綜未濟九四即既濟九三故爻辭<lb/>
　同亦如損葢相綜損之六五即益之六二夬姤相綜<lb/>
<pb n="44a"/>
　夬之九四即姤之九三所以爻辭皆同也綜卦之妙<lb/>
　至此○以九居四不正而有悔也能勉而貞則吉而<lb/>
　悔亡矣然以不貞之資非臨事而懼何以能濟天下<lb/>
　之事哉故必憂惕敬懼之久則其志可行而有以賞<lb/>
　其心志矣故占者又有震用伐鬼方三年有賞于大<lb/>
　國之象<lb/>
象曰貞吉悔亡志行也<lb/>
　志行者已出其險濟之之志行也履之九四否之九<lb/>
<pb n="44b"/>
　四暌之九四皆言志行以四多懼故也<lb/>
六五貞吉无悔君子之光有孚吉<lb/>
　貞非戒辭乃六五之所自有无悔與悔亡不同无悔<lb/>
　者自无悔也悔亡者有悔而亡也未濟漸濟故雖六<lb/>
　五之陰而亦有暉光既濟漸不濟故雖九五之陽而<lb/>
　必欲如西鄰之禴祭凡天地間造化之事冨貴功名<lb/>
　𩔖皆如此○六五為文明之主居中應剛虗心以求<lb/>
　九二之共濟貞吉无悔矣故本之于身則光輝𤼵越<lb/>
<pb n="45a"/>
　徴之于人則誠意相孚吉不必言矣占者有是徳方<lb/>
　應是占也文明即君子之光中虗即有孚<lb/>
象曰君子之光其暉吉也<lb/>
　日光曰暉言如日光之盛葢六五承乗應皆陽剛君<lb/>
　子相助為明故其暉吉<lb/>
上九有孚于飲酒无咎濡其首有孚失是<lb/>
　六爻皆有酒象易中凡言酒者皆坎也上二爻離錯<lb/>
　坎亦酒也是字即无咎二字濡其首者二也坎水至<lb/>
<pb n="45b"/>
　三坎水極深矣故涉之者濡其首既濟之上六即未<lb/>
　濟之六三也既濟言濡其首故上九與六三為正應<lb/>
　即以濡其首言之○六五為未濟之主資九二之剛<lb/>
　中三涉川四伐國至于六五光輝𤼵越已成克濟之<lb/>
　功矣上九負剛明之才又無其位果何所事哉惟有<lb/>
　孚于五飲酒宴樂而已此則近君子之光所有孚者<lb/>
　是矣无咎之道也若以濡其首之三為我之正應乃<lb/>
　有孚于二與之飲酒則墜落于坎陷之中與三同濡<lb/>
<pb n="46a"/>
　其首所有孚飲酒者不是矣安得无咎哉故曰有孚<lb/>
　失是教占者必如此<lb/>
象曰飲酒濡首亦不知節也<lb/>
　節者事之界也濡首同于六三亦不知三在坎險之<lb/>
　界而自罹其咎矣<lb/>
　<lb/>
　<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註卷十二<lb/>
</p>
<p>
</p>
  </div>
</body>
</text>
</TEI>
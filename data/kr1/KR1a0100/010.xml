<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集註卷八</head> <lb/>
    <p>
<pb n="1a"/>
欽定四庫全書<lb/>
　周易集註卷八<lb/>
　　　　　　　　　　　　明　來知徳　撰<lb/>
䷌<hi>離下巽上</hi>
　家人者一家之人也八卦正位巽在四離在二此卦<lb/>
　巽以長女而位四離以中女而位二二四皆得八卦<lb/>
　正位又九五六二内外各得其正皆家人之義也序<lb/>
　卦夷者傷也傷于外者必反于家故受之以家人所<lb/>
<pb n="1b"/>
　以次明夷<lb/>
家人利女貞<lb/>
　言占者利于先正其内也以占者之身而言也非女<lb/>
　之自貞也蓋女貞乃家人之本治家者之先務正雖<lb/>
　在女而所以正之者則在丈夫故曰利女貞<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
<pb n="2a"/>
　釋卦名卦辭而推言之男女二字一家之人盡之矣<lb/>
　父母亦男女也曰男女即卦名也女正位乎内男正<lb/>
　位乎外正即卦辭之貞也本義上父初子之説非也<lb/>
　吳幼清以五為巽女之夫三為離女之夫亦非也惟<lb/>
　依彖辭女正男正二句則卦名卦辭皆在其中矣言<lb/>
　女正位乎内男正位乎外男女正乃天地間大道理<lb/>
　原是如此所以利女貞嚴乃尊嚴非嚴厲之嚴也尊<lb/>
　無二上之意言一家父母為尊必父母尊嚴内外整<lb/>
<pb n="2b"/>
　肅如臣民之聴命于君然後父尊子卑兄友弟恭夫<lb/>
　制婦順各盡其道而後家道正正家而天下定矣定<lb/>
　天下係于一家豈可不利女貞此推原所以當女貞<lb/>
　之故<lb/>
象曰風自火出家人君子以言有物而行有恒<lb/>
　風自火出者火熾則炎上而風生也自内而及外之<lb/>
　意知風自火出之象則知風化之本自家而出而家<lb/>
　之本又自身出也有物者有實物也言之不虚也言<lb/>
<pb n="3a"/>
　孝則實能孝言弟則實能弟也有恒者能恒久也行<lb/>
　之不變也孝則終身孝弟則終身弟也言有物則言<lb/>
　顧行行有恒則行顧言如此則身修家齊風化自此<lb/>
　出矣<lb/>
初九閑有家悔亡<lb/>
　閑者防也闌也其字从門从木木設于門所以防閑<lb/>
　也又變艮艮為門又為止亦門䦨止防之意也閑有<lb/>
　家者閑一家之衆使其父父子子兄兄弟弟夫夫婦<lb/>
<pb n="3b"/>
　婦也○初九以離明陽剛處有家之始離明則有豫<lb/>
　防先見之明陽剛則有整肅威如之吉故有閑其家<lb/>
　之象以是而處家則有以潛消其一家之瀆亂而悔<lb/>
　亡矣故其象占如此<lb/>
象曰閑有家志未變也<lb/>
　九五為男剛健得正六二為女柔順得正在初之時<lb/>
　正志未變故易防閑也<lb/>
六二无攸遂在中饋貞吉<lb/>
<pb n="4a"/>
　攸者所也遂者専成也无攸遂者言凡閫外之事皆<lb/>
　聽命于夫無所専成也饋者餉也以所治之飲食而<lb/>
　與人飲食也饋食内事故曰中饋中爻坎飲食之象<lb/>
　也言六二無所専成惟中饋之事而已自中饋之外<lb/>
　一無所専成也○六二柔順中正女之正位乎内者<lb/>
　也故有此象占者如是貞則吉矣<lb/>
象曰六二之吉順以巽也<lb/>
　順以巽者順從而卑巽乎九五之正應也易小象言<lb/>
<pb n="4b"/>
　順以巽者三蒙六五中爻為順變爻為巽漸六四變<lb/>
　乾錯坤為順未變為巽本卦亦變乾錯坤為順應爻<lb/>
　為巽三順以巽皆同<lb/>
九三家人嗃嗃悔厲吉婦子嘻嘻終吝<hi>嗃呼落反</hi>
　家人者主乎一家之人也惟此爻獨稱家人者三當<lb/>
　一卦之中又介乎二隂之間有夫道焉葢一家之主<lb/>
　方敢嗃嗃也嗃嗃嚴大之聲嘻嘻歎聲婦者兒婦<lb/>
　也子者兒子也○九三過剛不中為衆人之主故<lb/>
<pb n="5a"/>
　有嗃嗃之象占者如是不免近于傷恩一時至于悔<lb/>
　厲然家道嚴肅倫叙整齊故漸趨于吉夫曰嗃嗃者<lb/>
　以齊家之嚴而言也若専以嗃嗃為主而無惻怛聮<lb/>
　屬之情使婦子不能堪而至有嘻歎悲怨之聲則一<lb/>
　家乖離反失處家之節不惟悔厲而終至于吝矣因<lb/>
　九三過剛故又戒占者以此<lb/>
象曰家人嗃嗃未失也婦子嘻嘻失家節也<lb/>
　節者竹節也不過之意不過于威不過于愛也處家<lb/>
<pb n="5b"/>
　之道當威愛並行家人嗃嗃者威也未失處家之節<lb/>
　也若主于威而無愛使婦子不能容則反失處家之<lb/>
　節矣<lb/>
六四富家大吉<lb/>
　巽為近市利三倍富之象也又變乾為金為玉亦富<lb/>
　之象也承乗應皆陽則上下内外皆富矣記曰父子<lb/>
　篤兄弟睦夫婦和家之肥也肥字即富字因本卦六<lb/>
　爻皆中正而吉所以説此富字亦因本爻有此象也<lb/>
<pb n="6a"/>
　若家庭之間不孝不弟無仁無義縱金玉滿堂將何<lb/>
　為哉然則周公之所謂富者必有所指歸觀孔子小<lb/>
　象之順在位可知矣○六以柔順之體而居四得正<lb/>
　下三爻乃一家之人皆所管攝者也初能閑家二位<lb/>
　乎内而主中饋三位乎外而治家之嚴家豈不富而<lb/>
　四又以巽順保其所有惟享其富而已豈不大吉是<lb/>
　以有富家之象而占者大吉也<lb/>
象曰富家大吉順在位也<lb/>
<pb n="6b"/>
　以柔順居八卦之正位故富順在位見前八卦正位<lb/>
　圖<lb/>
九五王假有家勿恤吉<hi>假音格</hi>
　假至也自古聖王未有不以修身正家為本者所謂<lb/>
　刑于寡妻至于兄弟以御于家邦是也有家即初之<lb/>
　有家也然初之有家家道之始五之有家家道之成<lb/>
　大意謂初閑有家二主中饋三治家嚴四巽順以保<lb/>
　其家故皆吉然不免有憂恤而後吉也若王者至于<lb/>
<pb n="7a"/>
　有家不恤而知其吉矣葢中爻坎憂恤之象此爻出<lb/>
　于坎之外故勿恤○九五剛徤中正臨于有家之上<lb/>
　葢身修家齊家正而天下治者也不憂而吉可知矣<lb/>
　故其占如此<lb/>
象曰王假有家交相愛也<lb/>
　交相愛者彼此交愛其徳也五愛二之柔順中正足<lb/>
　以助乎五二愛五之剛健中正足以刑乎二非如常<lb/>
　人情欲之愛而已以周家論之以文王為君以太姒<lb/>
<pb n="7b"/>
　為妃以王季為父以大任為母以武王為子以邑姜<lb/>
　為婦以周公為武王之弟正所謂父父子子兄兄弟<lb/>
　弟夫夫婦婦也彼此皆有徳故交愛其徳非止二五<lb/>
　之愛而已孔子曰無憂者其惟文王乎惟其交相愛<lb/>
　所以無憂恤<lb/>
上九有孚威如終吉<lb/>
　一家之中禮勝則離寡恩者也樂勝則流寡威者也<lb/>
　有孚則至誠惻怛聮屬一家之心而不至乖離威如<lb/>
<pb n="8a"/>
　則整齊嚴肅振作一家之事而不至瀆亂終吉者長<lb/>
　久得吉也○上九以剛居上當家人之終故言正家<lb/>
　長久之道不過此二者而已占者能誠信威嚴則終<lb/>
　吉矣<lb/>
象曰威如之吉反身之謂也<lb/>
　反身修身也如言有物行有恒正倫理篤恩義正衣<lb/>
　冠尊瞻視凡反身整肅之𩔖皆是也如是則不惡而<lb/>
　嚴一家之人有不威之畏矣<lb/>
<pb n="8b"/>
䷥<hi>兑下離上</hi>
　睽字從目目少睛也目主見故周公爻辭初曰見惡<lb/>
　人三曰見輿曳上曰見豕負塗皆見字之意若從耳<lb/>
　亦曰聧葢耳聾之甚也睽乖異也為卦上離下兑火<lb/>
　炎上澤潤下二體相違睽之義也又中少二女同居<lb/>
　志不同亦睽之義也序卦家道窮必乖故受之以睽<lb/>
　家道窮者教家之道理窮絶也無教家之道理則乖<lb/>
　異矣所以次家人睽綜家人家人離之隂在二巽之<lb/>
<pb n="9a"/>
　隂在四皆得其正睽則兑之隂居三離之隂居五皆<lb/>
　居陽位不得其正不正則家道窮故曰家道窮必乖<lb/>
　故受之以睽<lb/>
睽小事吉<lb/>
　彖辭明<lb/>
彖曰睽火動而上澤動而下二女同居其志不同行説<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
<pb n="9b"/>
𩔖也睽之時用大矣哉<lb/>
　以卦象卦徳卦綜卦體釋卦名卦辭極言其理而贊<lb/>
　之火燥炎上澤濕就下物性本然之暌中女配坎少<lb/>
　女配艮人情必然之睽故名睽兑説離明説麗乎明<lb/>
　也柔進而上行者睽綜家人二卦同體文王綜為一<lb/>
　卦故離卦曰睽外也家人内也言家人下卦之離進<lb/>
　而為睽之上卦六得乎五之中而下應乎九三之剛<lb/>
　也三者皆柔之所為柔本不能濟事又當睽乖之時<lb/>
<pb n="10a"/>
　何由得小事吉然説麗明則有徳進乎五則有位應<lb/>
　乎剛則有輔因有此三者是以小事吉也事同者知<lb/>
　始作成化育之事同也志通者夫唱婦隨交感之情<lb/>
　通也事𩔖者聲應氣求感應之機𩔖也天地不睽不<lb/>
　能成造化男女不睽不能成人道萬物不睽不能成<lb/>
　物𩔖此其時用所以大也與坎蹇同<lb/>
象曰上火下澤睽君子以同而異<lb/>
　同者理異者事天下無不同之理而有不同之事異<lb/>
<pb n="10b"/>
　其事而同其理所以同而異如禹稷顔回同道而出<lb/>
　處異㣲子比干箕子同仁而去就死生異是也彖辭<lb/>
　言異而同象辭言同而異此所以為聖人之言也<lb/>
初九悔亡喪馬勿逐自復見惡人无咎<hi>喪息浪反</hi>
　喪者喪去也中爻坎為亟心之馬馬亟心倐然喪去<lb/>
　喪馬之象也勿逐自復者不追逐而自還也兑為悦<lb/>
　體凡易中言兑者皆勿逐自復如震之六二變兑亦<lb/>
　勿逐七日得既濟六二變兑亦勿逐七日得是也坎<lb/>
<pb n="11a"/>
　為盜惡人之象也中爻應爻離持戈兵亦惡人之象也<lb/>
　故大有初爻曰無交害二爻曰小人害也曰小人則<lb/>
　指離矣見惡人者惡人來而我即見之不以惡人而<lb/>
　拒絶也離為目見之象也○初九當睽乖之時上無<lb/>
　應與相援若有悔矣然陽剛得正故占者悔亡但時<lb/>
　正當睽不可强求人之必合故必去者不追惟聴其<lb/>
　自還來者不拒雖惡人亦見之此善于處睽者也能<lb/>
　如是則悔亡而无咎矣故又教占者占中之象如此<lb/>
<pb n="11b"/>
象曰見惡人以辟咎也<hi>辟音避</hi>
　當睽之時行動即有咎病故惡人亦不拒絶而見之<lb/>
　者所以避咎也咎即睽乖之咎<lb/>
九二遇主于巷无咎<lb/>
　遇者相逢也詳見噬嗑六三遇毒巷有二街巷也里<lb/>
　巷也兑錯艮艮為徑路里巷之象也應爻離中虚街<lb/>
　巷之象也離為日主之象也當睽之時君臣相求必<lb/>
　欲拘堂陛之常分則賢者無自而進矣遇主于巷者<lb/>
<pb n="12a"/>
　言不在廊廟之上而在于巷道之中如鄧禹諸臣之<lb/>
　遇光武是也○九二以剛中而居悦體上應六五六<lb/>
　五正當人心睽乖之時柔弱已甚欲思賢明之人以<lb/>
　輔之二以悦體兩情相合正所謂得中而應乎剛也<lb/>
　故有遇主于巷之象占者得此睽而得合矣故无咎<lb/>
象曰遇主于巷未失道也<lb/>
　本卦離為戈兵中爻離亦為戈兵兑為毁折中爻又<lb/>
　為坎陷言君臣相遇于巷豈不失道哉然當天下睽<lb/>
<pb n="12b"/>
　乖之時外而前有戈兵後有戈兵中原坎陷内而主<lb/>
　又柔弱國勢毁折分崩離析正危迫之秋非但君擇<lb/>
　臣臣亦擇君之時也得一豪傑之士即足以濟睽矣<lb/>
　况又正應乎聖人見得有此象所以周公許其无咎<lb/>
　孔子許其未失道也所以易經要玩象<lb/>
六三見輿曳其牛掣其人天且劓无初有終<hi>掣音徹劓魚器反</hi>
　上卦離為目見之象也見者六三與上九並見之也<lb/>
　又為牛牛之象也中爻坎輿之象也曳之象也曳者<lb/>
<pb n="13a"/>
　拖也引也掣者挽也兑錯艮為手挽之象也其人天<lb/>
　者指六三與上九也六三隂也居人位故曰人上九<lb/>
　陽也居天位故曰天周公爻辭之𤣥至此錯艮又為<lb/>
　鼻鼻之象也刑割去鼻曰劓鼻之上有戈兵劓之象<lb/>
　也艮又為閽寺刑人不曰閽寺而曰劓者戈兵之刑<lb/>
　在卦之上體也若閽寺則在下體矣然非真割鼻也<lb/>
　鼻者通氣出入之物六三上九本乃正應見其曳掣<lb/>
　怒氣之發如割鼻然故取此象且者未定之辭言非<lb/>
<pb n="13b"/>
　真割鼻也大意言車前必有牛六三在車中後二曳<lb/>
　其車前四掣其牛所以上九見之而發怒也此正所<lb/>
　謂无初也此皆本爻自有之象易惟有此象無此事<lb/>
　如入于左腹之𩔖是也後儒不悟象所以將此等險<lb/>
　辭通鶻突放過去了○六三不中不正上應上九欲<lb/>
　與之合然當睽乖之時承乘皆不正之陽亦欲與之<lb/>
　相合曳掣不能行上下正應見其曳掣不勝其怒故<lb/>
　有此象然隂陽正應初雖睽乖而終得合也故其象<lb/>
<pb n="14a"/>
　占如此<lb/>
象曰見輿曳位不當也无初有終遇剛也<lb/>
　隂居陽位故不當遇剛者遇上九也<lb/>
九四睽孤遇元夫交孚厲无咎<lb/>
　元者大也夫者人也陽為大人隂為小人指初為大<lb/>
　人也交孚者同徳相信也厲者兢兢然危心以處之<lb/>
　惟恐交孚之不至也○九四以陽剛當睽之時左右<lb/>
　之鄰皆隂柔之小人孤立而無助者也故有睽孤之<lb/>
<pb n="14b"/>
　象然性本離明知初九為大人君子與之同徳相信<lb/>
　故又有遇元夫交孚之象然必危心以處之方可无<lb/>
　咎故又教占者如此<lb/>
象曰交孚无咎志行也<lb/>
　志行者二陽同徳而相與濟睽之志行也葢睽者乖<lb/>
　之極孤者睽之極二徳交孚則睽者可合孤者有朋<lb/>
　志可行而難可濟不特无咎而已也<lb/>
六五悔亡厥宗噬膚徃何咎<lb/>
<pb n="15a"/>
　宗字詳見同人六二噬膚詳見噬嗑六二言相合甚<lb/>
　易如噬膚之柔脆也九二遇主于巷曰主者尊之也<lb/>
　六五厥宗噬膚曰宗者親之也臣尊其君君親其臣<lb/>
　豈不足以濟天下之睽○六五當睽之時以柔居尊<lb/>
　宜有悔矣然質本文明柔進上行有柔中之徳下應<lb/>
　剛中之賢而虚已下賢之心甚篤故悔可亡有厥宗<lb/>
　噬膚之象惟其合之甚易所以悔亡也占者以是而<lb/>
　徃睽可濟矣故无咎也<lb/>
<pb n="15b"/>
象曰厥宗噬膚徃有慶也<lb/>
　徃則可以濟睽故有慶<lb/>
上九睽孤見豕負塗載鬼一車先張之<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>後説之<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>匪<lb/>
宼婚媾徃遇雨則吉<hi>説吐活反</hi>
　九四之孤以人而孤也因左右皆隂爻也上九之孤<lb/>
　自孤也因猜疑而孤也見者上九自見之而疑也負<lb/>
　者背也塗者泥也離錯坎坎為豕又為水豕負塗之<lb/>
　象也坎為隱伏載鬼之象也又為弓又為狐疑張弓<lb/>
<pb n="16a"/>
　説弓心狐疑不定之象也變震為歸妹男悦女女悦<lb/>
　男婚媾之象也冦指九二九四又坎為雨雨之象也<lb/>
　遇雨者遇六三也雨則三之象也三居澤之上乃雨<lb/>
　也○上九以陽剛處明終睽極之地猜疑難合故為<lb/>
　睽孤與六三本為正應始見六三輿曳牛掣乃疑其<lb/>
　為豕又疑其非豕而乃鬼方欲張弓射之又疑其非<lb/>
　鬼乃脱弓而近于前乃六三也使非二四之宼上則<lb/>
　早與六三成其婚媾矣始雖睽孤終而羣疑亡又復<lb/>
<pb n="16b"/>
　相合故有此象徃遇雨又婚媾之象也占者凡事必<lb/>
　如是則吉<lb/>
象曰遇雨之吉羣疑亡也<lb/>
　惟羣疑亡所以遇雨吉<lb/>
䷯<hi>艮下坎上</hi>
　蹇難也為卦艮下坎上坎險艮止險在前見險而止<lb/>
　不能前進蹇之義也序卦睽者乖也乖必有難故受<lb/>
　之以蹇所以次睽<lb/>
<pb n="17a"/>
蹇利西南不利東北利見大人貞吉<lb/>
　蹇難在東北文王圓圖艮坎皆在東北也若西南則<lb/>
　無難矣所以利西南大人者九五也舊註坤方體順<lb/>
　而易艮方體止而險又云西南平易東北險阻皆始<lb/>
　于王弼弼曰西南為地東北為山後儒從之遂生此<lb/>
　説而不知文王卦體乃與解卦相綜也<lb/>
彖曰蹇難也險在前也見險而能止知矣哉蹇利西南<lb/>
徃得中也不利東北其道窮也利見大人徃有功也當<lb/>
<pb n="17b"/>
位貞吉以正邦也蹇之時用大矣哉<hi>難乃旦反知音智</hi>
　以卦徳卦綜卦體釋卦名卦辭而贊之難者行不進<lb/>
　之義也坎之徳為險居卦之前不可前進此所以名<lb/>
　為蹇也然艮止在後止之而不冒其險明哲保身者<lb/>
　也不其智哉徃得中者蹇綜解二卦同體文王綜為<lb/>
　一卦故雜卦曰解緩也蹇難也言解下卦之坎徃而<lb/>
　為蹇上卦之坎所以九五得其中也訟卦剛來而得<lb/>
　中者坎自需上卦來故曰來此卦解自下卦徃故曰<lb/>
<pb n="18a"/>
　徃其道窮者解上卦之震下而為蹇下卦之艮也蹇<lb/>
　難在東北今下于東北又艮止不行所以其道窮文<lb/>
　王圓圖東北居圓圖之下西南居圓圖之上故徃而<lb/>
　上者則入西南之境矣故徃得中來而下者則入東<lb/>
　北之境矣故其道窮徃有功之徃即徃得中之徃故<lb/>
　利見九五之大人則徃有功當位者陽剛皆當其位<lb/>
　也八卦正位坎在五艮在三今二卦陽剛皆得正位<lb/>
　有貞之義故貞吉漸卦巽艮男女皆得正位故彖辭<lb/>
<pb n="18b"/>
　同若以人事論徃得中者是所徃得其地據形勝而<lb/>
　得所安也若非其地其道窮矣徃有功者所依得其<lb/>
　人也葢陽剛中正以居尊位則其徳足以聮屬天下<lb/>
　之心其勢足以汲引天下之士故徃有功正邦者所<lb/>
　處得其正正則行一不義殺一不辜而不為所以能<lb/>
　明信義于天下而邦其底定矣有此三者方可濟蹇<lb/>
　故歎其時用之大與坎睽同<lb/>
象曰山上有水蹇君子以反身修徳<lb/>
<pb n="19a"/>
　山上有水為山所阻不得施行蹇之象也君子以行<lb/>
　有不得者乃此身之蹇也若怨天尤人安能濟其蹇<lb/>
　惟反身修徳則誠能動物家邦必達矣此善于濟此<lb/>
　身之蹇者也<lb/>
初六徃蹇來譽<lb/>
　徃來者進退二字也本卦蹇字從足艮綜震震為足<lb/>
　故諸爻皆以徃來言之譽者有智矣哉之譽也徃以<lb/>
　坎言上進則為徃入于坎矣來以艮言不進則為來<lb/>
<pb n="19b"/>
　艮而止矣○六非濟蹇之才初非濟蹇之位故有進<lb/>
　而徃則冒其蹇退而來則來其譽之象占者遇此亦<lb/>
　當有待也<lb/>
象曰徃蹇來譽宜待也<lb/>
　待者待其時之可進也<lb/>
六二王臣蹇蹇匪躬之故<lb/>
　王者五也臣者二也外卦之坎王之蹇也中爻之坎<lb/>
　臣之蹇也因二五在兩坎之中故以兩蹇字言之六<lb/>
<pb n="20a"/>
　二艮體有不𫉬其身之象故言匪躬匪躬者不有其<lb/>
　身也言王臣皆在坎陷之中蹇而又蹇不能濟其蹇<lb/>
　六二不有其身者因此蹇蹇之故也張巡許逺此爻<lb/>
　近之○六二當國家蹇難之時主憂臣辱故有王臣<lb/>
　蹇蹇之象然六二柔順中正葢事君能致其身者也<lb/>
　故又有匪躬之象占者得此成敗利鈍非所論矣<lb/>
象曰王臣蹇蹇終无尤也<lb/>
　力雖不濟心已捐生有何所尤初六以不徃為有譽<lb/>
<pb n="20b"/>
　六二以匪躬為无尤有位無位之間耳<lb/>
九三徃蹇來反<lb/>
　來反者來反而比于二也此爻變坤為水地比來反<lb/>
　者親比于人之象也六二忠貞之臣但其才柔不能<lb/>
　濟蹇蹇而又蹇思剛明之人以協助之乃其本心所<lb/>
　以喜其反也○九三陽剛得正當蹇之時與上六為<lb/>
　正應但為五所隔故來反而比于同體之二三則資<lb/>
　其二之巽順二則資其三之剛明可以成濟蹇之功<lb/>
<pb n="21a"/>
　矣故有徃則蹇而來反之象占者得此亦宜反也<lb/>
象曰徃蹇來反内喜之也<lb/>
　内者内卦之二也二之隂樂于從陽故喜之<lb/>
六四徃蹇來連<lb/>
　連者相連也許逺當祿山之亂乃對張巡曰君才十<lb/>
　倍于逺由是帷帳之謀一斷于巡此六四之來連者<lb/>
　也六二喜之者内之兄弟喜其已之有助也六四連<lb/>
　之者外之朋友喜其人之有才也○六四近君當濟<lb/>
<pb n="21b"/>
　蹇矣但六四以隂柔之才無撥亂興衰之畧于是來<lb/>
　連于九三合力以濟故其象如此占者凡事親賢而<lb/>
　後可<lb/>
象曰徃蹇來連當位實也<lb/>
　陽實隂虚實指九三與獨逺實之實同當位實者言<lb/>
　九三得八卦之正位實當其位也陽剛得其正位則<lb/>
　才足以有為可以濟蹇矣<lb/>
九五大蹇朋來<lb/>
<pb n="22a"/>
　陽大隂小大者陽也即九五也言九五之君蹇也朋<lb/>
　指三即九五同徳之陽三與五同功異位者也上六<lb/>
　來碩應乎三者也六四來連比乎三者也三有剛實<lb/>
　之才惟三可以濟蹇然三與五非比非應不能從乎<lb/>
　其五惟二與五應乃君臣同其患難者餘四爻則不<lb/>
　當其責者也朋來合乎二以濟蹇則諸爻皆共濟其<lb/>
　蹇矣自下而上曰徃自上而下曰來今曰朋來則知<lb/>
　六四三皆來合乎二也朋來之來即來反之來此爻<lb/>
<pb n="22b"/>
　變坤坤為衆朋之象也自本爻言之所謂當位貞吉<lb/>
　以正邦也自上下諸爻言之所謂利見大人徃有功<lb/>
　也所以大蹇朋來○九五居尊有陽剛中正之徳當<lb/>
　蹇難之時下應六二六二固匪躬矣而為三者又來<lb/>
　反乎二而濟蹇三之朋既來則凡應乎朋而來碩比<lb/>
　乎朋而來連皆翕然並至以共濟其蹇矣故有大蹇<lb/>
　朋來之象占者有是徳方應是占也<lb/>
象曰大蹇朋來以中節也<lb/>
<pb n="23a"/>
　中者中徳也即剛徤中正之徳也節者節制也言為<lb/>
　五者有剛徤之中徳足以聮屬之有九五之尊位足<lb/>
　以節制之所以大蹇朋來也<lb/>
上六徃蹇來碩吉利見大人<lb/>
　碩者大也陽大隂小故言大不言大而言碩者九五<lb/>
　已有大字矣來碩者來就三也吉者諸爻皆未能濟<lb/>
　蹇此獨能濟也見大人者見九五也○上六才柔未<lb/>
　能濟蹇且居卦極徃無所之益以蹇耳九三乃陽剛<lb/>
<pb n="23b"/>
　當位衆志之所樂從者反而就之則可以共濟其蹇<lb/>
　矣何吉如之若此者非因人成事也以九五大人之<lb/>
　君方在蹇中上與三利見之共濟其蹇則徃有功矣<lb/>
　此其所以吉也故占者來碩則吉而見大人則利也<lb/>
　若舊註來就九五則見大人為重復矣且小象曰志<lb/>
　在内也若就九五則志在外卦不在内卦矣<lb/>
象曰徃蹇來碩志在内也利見大人以從貴也<lb/>
　内指九三對外卦而言則曰内貴指九五對下賤而<lb/>
<pb n="24a"/>
　言則曰貴志内所以尚賢從貴所以嚴分<lb/>
䷧<hi>坎下震上</hi>
　解者難之散也居險能動則出于險之外矣解之象<lb/>
　也又雷雨交作隂陽和暢百物解散亦解之象也<lb/>
　序卦蹇者難也物不可以終難故受之以解所以次<lb/>
　蹇<lb/>
解利西南无所徃其來復吉有攸徃夙吉<hi>解佳買反</hi>
　夙早也此教占者之辭言解利西南當徃西南若不<lb/>
<pb n="24b"/>
　徃來復于東北之地亦吉但徃西南則早得吉不然<lb/>
　來復于東北之地雖吉不若西南之早矣解與蹇相<lb/>
　綜解即解蹇難故文王有此辭无所徃者蹇下卦乃<lb/>
　艮止止則不徃所以无所徃也前儒不知文王序卦<lb/>
　所以註蹇解二卦不成其説<lb/>
彖曰解險以動動而免乎險解解利西南徃得衆也其<lb/>
來復吉乃得中也有攸徃夙吉徃有功也天地解而雷<lb/>
雨作雷雨作而百果草木皆甲拆解之時大矣哉<lb/>
<pb n="25a"/>
　以卦徳卦綜釋卦名卦辭又極言而贊之險之為物<lb/>
　見天則訟見澤則困見山則蹇在外卦則屯惟坎險<lb/>
　在内震動在外是動而出乎險之外得以免于險難<lb/>
　所以名解也自下而上曰徃自上而下曰來徃得衆<lb/>
　者解綜蹇蹇下卦之艮徃而為解上卦之震也震二<lb/>
　爻皆坤土坤為衆故得衆也得中者蹇上卦之坎來<lb/>
　而為解下卦之坎也九二得中與訟卦剛來而得中<lb/>
　同故蹇坎徃上曰得中解坎來下曰得中也徃有功<lb/>
<pb n="25b"/>
　即上文得衆也得衆故有功來復東北止得中而已<lb/>
　徃西南則得衆有功所以早吉也天地解者雨出于<lb/>
　天雷出于地也窮冬之時隂陽固結不通所以雷不<lb/>
　隨雨及至隂陽交泰則氣解而雷雨交作由是形隨<lb/>
　氣解而百果草木皆甲拆矣甲者萌甲拆者拆開解<lb/>
　之時既至天地不能閉之而使不解則天地之所以<lb/>
　成化功者此解也皆此解之時也所以為大<lb/>
象曰雷雨作解君子以赦過宥罪<lb/>
<pb n="26a"/>
　赦過宥罪君子之用刑原當如此非因大難方解之<lb/>
　後當如此也無心失理之謂過恕其不及而赦之不<lb/>
　問有心為惡之謂罪矜其無知而宥之從輕雷雨交<lb/>
　作天地以之解萬物之屯赦過宥罪君子以之解萬<lb/>
　民之難此正雜卦解緩之意<lb/>
初六无咎<lb/>
　難既解矣六以柔在下而上有剛明者為正應以濟<lb/>
　其不及无咎之道也故其占如此<lb/>
<pb n="26b"/>
象曰剛柔之際義无咎也<lb/>
　剛柔際者剛柔相交際也方解之初宜安靜以休息<lb/>
　六之柔四之剛交相為用則不過剛不過柔而所事<lb/>
　皆得宜矣故于義无咎<lb/>
九二田𫉬三狐得黄矢貞吉<lb/>
　坎為狐狐之象也坎為弓矢之象也中爻離離居三<lb/>
　三之象也又為戈兵戈兵震動田之象也變坤坤為<lb/>
　黄黄之象也狐媚物小人之象黄中色矢直物中直<lb/>
<pb n="27a"/>
　者君子之象即六五爻所言君子小人○九二陽剛<lb/>
　得中上應六五為之信任于國家大難方解之後葢<lb/>
　有舉直錯枉之權退小人而進君子者也故能去邪<lb/>
　媚得中直有田𫉬三狐得黄矢之象正而且吉之道<lb/>
　也故其占如此<lb/>
象曰九二貞吉得中道也<lb/>
　居中而得中道也<lb/>
六三負且乘致宼至貞吝<lb/>
<pb n="27b"/>
　坎為輿三居上乘之象也又為盜宼之象也負者小<lb/>
　人之事輿者君子之器此二句雖孔子據理之言然<lb/>
　亦本卦象之所有者葢三負四乗二四不中不正乃<lb/>
　小人也二得中乃君子也貞者位乃君所與故正也<lb/>
　負且乘固無以正得之之理如漢文帝寵鄧通擢為<lb/>
　太中大夫此負且乗也天子所擢豈不為正後景帝<lb/>
　時下吏是宼之至也此之謂貞而吝○六三隂柔不<lb/>
　中不正而乃居下之上是小人竊高位而終必失之<lb/>
<pb n="28a"/>
　者也故有負乗致宼之象占者得此雖正亦可羞也<lb/>
象曰負且乗亦可醜也自我致戎又誰咎也<lb/>
　誰咎者言我之咎也非人之咎也同人又誰咎也言<lb/>
　人誰有咎我者也節又誰咎也言無所歸咎于人也<lb/>
　與節小異<lb/>
九四解而拇朋至斯孚<lb/>
　而者涉也震為足拇居足下三居震之下拇之象也<lb/>
　二與四同功皆有陽剛之徳故曰朋解而拇占中之<lb/>
<pb n="28b"/>
　象也若舊註以初為拇則剛柔之際義无咎不當解<lb/>
　者也惟負乗之小人則當解之矣○二與四為同徳<lb/>
　之朋當國家解難之時四居近君之位當大臣之任<lb/>
　而二為五之正應則四與二皆同朝君子之朋也但<lb/>
　四比于三間于負乘之小人則君子之朋安得而至<lb/>
　惟解去其小人則君子之朋自至而孚信矣故戒占<lb/>
　者必如此<lb/>
象曰解而拇未當位也<lb/>
<pb n="29a"/>
　以陽居隂故未當位惟未當位故有解拇之戒<lb/>
六五君子維有解吉有孚于小人<lb/>
　維者繫也文王坎卦有孚維心此卦上坎下坎故亦<lb/>
　用此維字孚字君子者四與二也吉者君子用事小<lb/>
　人逺退何吉如之孚者信也言信于小人而小人自<lb/>
　退也○本卦四隂六五以隂居尊而三隂從之乃宦<lb/>
　官宫妾外戚之𩔖也然六五近比于四又與九二為<lb/>
　正應皆陽剛之君子也六五若虚中下賢此心能維<lb/>
<pb n="29b"/>
　繫之則凡同𩔖之隂皆其所解矣所以吉也何也葢<lb/>
　君子用事自能孚信于小人而小人自退矣此其所<lb/>
　以有解而吉也故教占者必如此<lb/>
象曰君子有解小人退也<lb/>
　君子維而有解則小人不必逐之而自退矣<lb/>
上六公用射隼于高墉之上𫉬之无不利<hi>隼思尹反</hi>
　上高而無位公也隼祝鳩也鷂屬鷙鳥之害物者也<lb/>
　震為鵠變爻為雉鳥之象也坎為弓居下卦自下射<lb/>
<pb n="30a"/>
　上之象也震錯巽高之象也墉者墻也高墉者王宫<lb/>
　之墻也變離外闈中空近于六五之君高墉之象也<lb/>
　故泰卦上六亦曰城九二地位故曰田狐則地之走<lb/>
　者也上六天位故曰高隼則天之飛者也𫉬之者𫉬<lb/>
　其隼也隼棲于山林人皆得而射之惟棲于王宫高<lb/>
　墉之上則如城狐社鼠有所憑依人不敢射矣葢六<lb/>
　五之小人乃宦官宫妾上六之隼則外戚之小人王<lb/>
　莽之𩔖是也○上六柔順得正而居尊位當動極解<lb/>
<pb n="30b"/>
　終之時葢能去有所憑依之小人者也故有公用射<lb/>
　隼于高墉而𫉬之象占者得此則小人悖逆之大患<lb/>
　解之已盡矣故无不利<lb/>
象曰公用射隼以解悖也<lb/>
　以下叛上謂之悖王莽是也繫辭别是孔子發未盡<lb/>
　之意與此不同<lb/>
䷨<hi>兑下艮上</hi>
　損者減損也其卦損下剛卦益上柔卦此損之義也<lb/>
<pb n="31a"/>
　又澤深山高損其深以増其高此損之象也序卦解<lb/>
　者緩也緩必有所失故受之以損所以次解<lb/>
損有孚元吉无咎可貞利有攸徃曷之用二簋可用享<lb/>
　有孚者言損不可聲音笑貌為之必當至誠也凡曰<lb/>
　損本拂人情之事或過或不及或不當其時皆非合<lb/>
　正理而有孚也非有孚則不吉有咎非可貞之道不<lb/>
　能攸徃矣惟有孚則元吉也无咎也可貞也利有攸<lb/>
　徃也有是四善矣曷之用者言何以用損也若問辭<lb/>
<pb n="31b"/>
　也二簋至薄亦可享于鬼神若答辭也享鬼神當豐<lb/>
　不當損曰可用享言當損時至薄亦無害也<lb/>
彖曰損損下益上其道上行損而有孚元吉无咎可貞<lb/>
利有攸徃曷之用二簋可用享二簋應有時損剛益柔<lb/>
有時損益盈虚與時偕行<lb/>
　以卦綜釋卦名卦辭本卦綜益卦二卦同體文王綜<lb/>
　為一卦故雜卦曰損益盛衰之始也益卦柔卦居上<lb/>
　剛卦居下損下益上者損益下卦之震上行居損卦<lb/>
<pb n="32a"/>
　之上而為艮也故其道上行如言柔進而上行也若<lb/>
　以人事論乃剥民奉上民既貧矣君不能以獨富是<lb/>
　上下俱損矣故名損時者理之當然勢之不得不然<lb/>
　者也言文王之所謂二簋可用享者非常道也以其<lb/>
　時當于損所以二簋也本卦損下卦之剛益上卦之<lb/>
　柔亦非常道也以時當損下益上所以損剛益柔也<lb/>
　葢天下之理不過損益盈虚而已物之盈者盈而不<lb/>
　已其勢必至于消消則損矣物之虚者虚而不已其<lb/>
<pb n="32b"/>
　勢必至于息息則益矣是以時當盈而損也不能逆<lb/>
　時而使之益時當虚而益也不能逆時而使之損此<lb/>
　皆物理之常亦因時而有損益耳文王之二簋可用<lb/>
　享者亦時而已不然致孝鬼神當豐豈可損乎<lb/>
象曰山下有澤損君子以懲忿窒欲<lb/>
　澤深山高損下以増高損之象也懲者戒也窒者塞<lb/>
　也忿多生于怒心剛惡也突兀而出其高如山況多<lb/>
　忿如少男乎故當戒欲多生于喜心柔惡也浸滛而<lb/>
<pb n="33a"/>
　流其深如水況多欲如少女乎故當塞忿不懲必遷<lb/>
　怒欲不窒必貳過君子修身所當損者莫切于此<lb/>
初九已事遄徃无咎酌損之<lb/>
　已者我也本卦損剛益柔損下益上乃我之事也即<lb/>
　韓子莫憂世事兼身事之意遄者速也酌即損剛<lb/>
　益柔有時時字之意○本卦初剛四柔當損初以<lb/>
　益四故有已事遄徃之象占者得此固無咎矣然損<lb/>
　剛益柔有時不可以驟損必斟酌而後損也故許其<lb/>
<pb n="33b"/>
　无咎而又戒之以此<lb/>
象曰已事遄徃尚合志也<lb/>
　尚與上通指四也隂陽正應故合志四之志欲損其<lb/>
　疾而初遄徃合其志也<lb/>
九二利貞征凶弗損益之<lb/>
　貞者即九二之剛中也中則正矣利者安中徳以自<lb/>
　守未有不利者也征者不守其剛中之徳而有所徃<lb/>
　也凶者六五君位本卦性悦此爻變震以悦而動必<lb/>
<pb n="34a"/>
　容悦以媚上則流于不中不正矣所以凶也弗損者<lb/>
　弗損其剛中之徳即貞也益者即利也葢五雖柔而<lb/>
　居剛非不足二雖剛而居柔非有餘所以損剛不能<lb/>
　益柔也初以剛居剛且欲酌損況二居柔乎何以弗<lb/>
　損而能益二乃五之正應為臣者能為正人君子豈<lb/>
　不有益于君所以損則不益弗損則能益也○九二<lb/>
　剛中當損剛之時志在自守弗損貞之道也故占者<lb/>
　利于此貞若失此貞而有所徃則凶矣葢不變其所<lb/>
<pb n="34b"/>
　守正以益上故貞則利而征則凶也<lb/>
象曰九二利貞中以為志也<lb/>
　徳以中為美志定則守斯定矣二中以為志所以弗<lb/>
　損益之<lb/>
六三三人行則損一人一人行則得其友<lb/>
　本卦綜益二卦原是隂陽相配之卦因損下益上正<lb/>
　在此爻所以發此爻辭也益卦下震三為人位人之<lb/>
　象也震為足行之象也又為大塗行人之象也中爻<lb/>
<pb n="35a"/>
　坤為衆友之象也三人行者益下卦三爻居于損之<lb/>
　上三爻也即彖辭其道上行也損一人者損六三也<lb/>
　一人行即六三也六三行上而居四也三行上而居<lb/>
　四即損下之三而益上之四也益卦下三爻乃一陽<lb/>
　二隂今損一隂以居四則隂陽兩相配矣居四以初<lb/>
　為正應則得其友也兩相得則専三則雜亂三損其<lb/>
　一者損有餘也兩也一人得友者益不足也兩也天<lb/>
　地間隂陽剛柔不過此兩而已故孔子繫辭復以天<lb/>
<pb n="35b"/>
　地男女發之○本卦綜益損下益上此爻正損益上<lb/>
　下交接之爻故有此象占者得此凡事當致一不可<lb/>
　參以三而雜亂也<lb/>
象曰一人行三則疑也<lb/>
　一人行得友而成兩則隂陽配合而専一若三則雜<lb/>
　亂而疑矣所以損其一也<lb/>
六四損其疾使遄有喜无咎<lb/>
　四變中爻為坎坎為心病疾之象也遄即初遄徃之<lb/>
<pb n="36a"/>
　遄初與四隂陽相合當損下之時初即以為已之事<lb/>
　而遄徃矣使其初果得遄徃則有喜矣所以加一使<lb/>
　字兑悦在下喜之象也○六四隂柔得正與初九為<lb/>
　正應賴其陽剛益已而損其疾故有損其疾之象使<lb/>
　初能遄徃則四得損其疾而有喜矣无咎之道也故<lb/>
　其象占如此<lb/>
象曰損其疾亦可喜也<lb/>
　賴初損疾亦可喜矣而況初之遄徃哉<lb/>
<pb n="36b"/>
六五或益之十朋之龜弗克違元吉<lb/>
　兩龜為一朋十朋之龜大寳也大象離龜之象也十<lb/>
　者土之成數中爻坤十之象也坤土兩兩相比朋之<lb/>
　象也本卦錯咸故咸九四亦曰朋從綜益益之六二<lb/>
　即損之六五特顛倒耳故亦曰十朋兩象相同或者<lb/>
　不期而至不知所從來也弗克違者雖欲違之而不<lb/>
　可得也○六五當損之時柔順虚中以應九二葢有<lb/>
　下賢之實心受天下之益者也故有此象占者得此<lb/>
<pb n="37a"/>
　元吉可知然必有是徳方有是應也<lb/>
象曰六五元吉自上祐也<lb/>
　與大有天祐旅上逮同葢皆五之虚中也<lb/>
上九弗損益之无咎貞吉利有攸徃得臣无家<lb/>
　居損之時若用剛以損下非為上之道矣安得无咎<lb/>
　安得正而吉又安能行之而得人心也今不損下而<lb/>
　自益是即益其下也九二弗損益之益其上上九弗<lb/>
　損益之益其下所以大得志如此得臣者陽為君隂<lb/>
<pb n="37b"/>
　為臣三為正應得臣之象也无家者此爻變坤有國<lb/>
　無家之象也故師卦上六坤變艮則曰承家此爻艮<lb/>
　變坤則曰無家可見矣若以理論乃國爾忘家無自<lb/>
　私家之心也若用剛以損下是自私而有家矣○上<lb/>
　九居損之終則必變之以不損居艮之極則必止之<lb/>
　以不損當損下益上之時而能弗損以益下所以无<lb/>
　咎也正而吉也利有攸徃也得臣无家也占者有是<lb/>
　徳方應是占矣<lb/>
<pb n="38a"/>
象曰弗損益之大得志也<lb/>
　无咎貞吉利有攸徃得臣无家豈不大得志<lb/>
䷩<hi>震下巽上</hi>
　益與損相綜益之震上而為艮則損下以益上所以<lb/>
　名損損之艮下而為震則損上以益下所以名益序<lb/>
　卦損而不已必益故受之以益所以次損<lb/>
益利有攸徃利涉大川<lb/>
　利有攸徃者凡事無不利也利涉大川者言不惟利<lb/>
<pb n="38b"/>
　所徃可以處常亦可以濟變<lb/>
彖曰益損上益下民説無疆自上下下其道大光利有<lb/>
攸徃中正有慶利涉大川木道乃行益動而巽日進无<lb/>
疆天施地生其益无方凡益之道與時偕行<hi>下下二字上遐嫁反下如字</hi>
　以卦綜釋卦名以卦體卦象卦徳釋卦辭而贊之損<lb/>
　損上卦之艮益益下卦而為震也民説无疆就損益<lb/>
　所及之澤而言也益在民也其道大光就損益所行<lb/>
<pb n="39a"/>
　之事而言也益在君也人君居九重之上而能膏澤<lb/>
　及于閭閻之民則其道與乾坤同其廣大與日月同<lb/>
　其光明何大光如之卦本損上然能損上以益下則<lb/>
　並上亦益矣民益君益所以名益九五以中正位乎<lb/>
　上而六二以中正應之是聖主得賢臣而慶澤自流<lb/>
　于天下矣所以利有攸徃也木道乃行者亦如中孚<lb/>
　之舟虚乃風中之木故木道乃行中孚渙皆風木且<lb/>
　本卦象離錯坎亦有水象動而巽者動則有奮發之<lb/>
<pb n="39b"/>
　勇而不柔弱巽則有順入之漸而不鹵莽所以徳崇<lb/>
　業廣日進無疆此以卦徳言也震乃剛卦為天天施<lb/>
　者初之陽也巽乃柔卦為地地生者四之隂也天以<lb/>
　一陽施于下則天道下濟而資其始地以一隂升于<lb/>
　上則地道上行而資其生所以品物咸亨而其益無<lb/>
　方此以卦體言也時者理之當其可也言凡益之道<lb/>
　非理之本無而勉强増益之也乃理之當其可而後<lb/>
　増益也如曰日進無疆者以人事當然之理而益也<lb/>
<pb n="40a"/>
　曰其益无方者以造化自然之理而益也理之所在<lb/>
　當益而益是以自我益之改過遷善不嫌其多自人<lb/>
　益之十朋之龜愈見其吉矣<lb/>
象曰風雷益君子以見善則遷有過則改<lb/>
　風雷之勢交相助益益之道也善者天理也吾性之<lb/>
　本有也過者人欲也吾性之本無也理欲相為乗除<lb/>
　去得一分人欲則存得一分天理人有善而遷從則<lb/>
　過益寡已有過而速改則善益増即風雷之交相助<lb/>
<pb n="40b"/>
　益矣<lb/>
初九利用為大作元吉无咎<lb/>
　大作者厚事也如遷國大事之𩔖是也故曰益以興<lb/>
　利陽大隂小此爻陽故以大言之元吉以功言非諸<lb/>
　爻以效言也○初剛在下為動之主當益之時受上<lb/>
　之益者也六四近君與初為正應而為六四所信任<lb/>
　以其有剛明之才故占者利用為大作然位卑任重<lb/>
　則有所不堪者必其所作之事周悉萬全為經久之<lb/>
<pb n="41a"/>
　良圖至于元善方可无咎苟輕用敗事必負六四之<lb/>
　信任矣故戒占者以此<lb/>
象曰元吉无咎下不厚事也<lb/>
　下者下位也厚事者大作也初位卑本不可以任厚<lb/>
　事豈能无咎故必大善而後无咎也<lb/>
六二或益之十朋之龜弗克違永貞吉王用亨于帝吉<lb/>
　損之六五即益之六二以其相綜特倒轉耳故其象<lb/>
　同損受下之益此則受上之益十朋之龜者寵錫優<lb/>
<pb n="41b"/>
　渥之象也永貞吉者必長永貞固守其虚中之徳而<lb/>
　後可以常保其優渥之寵錫也王用亨于帝者言永<lb/>
　貞虚中之心必如人君之對越在天小心翼翼也此<lb/>
　一句又永貞之象乃占中之象也帝出震齊巽本卦<lb/>
　下震上巽帝之象也○六二當益之時虚中處下葢<lb/>
　精白一心以事君本無求益之心而自得君之寵益<lb/>
　者也故有或益十朋之龜弗克違之象然爻位皆隂<lb/>
　又戒以永貞必事君如事天而後可以受此益也故<lb/>
<pb n="42a"/>
　又有王用享于帝之象占者必如是方吉也<lb/>
象曰或益之自外來也<lb/>
　言不知所從來也與上九自外來同二則吉來上則<lb/>
　凶來<lb/>
六三益之用凶事无咎有孚中行告公<hi>句</hi>用圭<lb/>
　凶者險阻盤錯也如使大將出師及使至海外之國<lb/>
　豈不是凶三之爻位本凶説文云凶象地穿交陷其<lb/>
　中中爻坤地震極未有不陷者凶之象也无咎者凶<lb/>
<pb n="42b"/>
　事乃上之所益三不得與焉所以无咎也有孚者誠<lb/>
　信也中行者中道可行之事也凶事乃太過之事故<lb/>
　以中言之告公者告于四也故六四曰中行告公從<lb/>
　圭乃通信之物祭祀朝聘用之所以達誠信也六爻<lb/>
　中虚有孚之象也巽綜兑兑為口告之象也故夬外<lb/>
　卦兑亦曰告自邑泰卦中爻兑亦曰自邑告命震為<lb/>
　玉圭之象也用圭乃有孚之象又占中之象也有孚<lb/>
　以下乃聖人教占者開凶事之路也○六三隂柔不<lb/>
<pb n="43a"/>
　中不正又居益下之極然當益下之時故有受上之<lb/>
　益而用行凶事之象占者得此可以无咎若以隂柔<lb/>
　不堪此凶事必當有孚誠信以中道可行之事告于<lb/>
　公如用圭通誠信焉庶乎凶事或可免也故又有中<lb/>
　行告公用圭之象教占者必如此<lb/>
象曰益用凶事固有之也<lb/>
　固有之者本有之也言三之爻位多凶則凶事乃三<lb/>
　之本有也孔子三多凶之句本原于周公之爻辭六<lb/>
<pb n="43b"/>
　十四卦惟謙卦三爻有吉字餘皆無故三多凶<lb/>
六四中行告公從利用為依遷國<hi>為字去聲</hi>
　中行告公者即三爻以中道可行之事而告于四也<lb/>
　從者巽性順從之象也為字去聲凡遷國安民必為<lb/>
　其依而後遷依者依其形勝也依形勝即所以依民<lb/>
　也如漢高祖之徙長安以其地阻三靣可守獨以一<lb/>
　面東制諸侯依其險而遷者也國有所依則不費其<lb/>
　兵不費其財而民有所依矣宋太祖亦欲徙長安因<lb/>
<pb n="44a"/>
　晉王固諌乃嘆曰不出百年天下民力殫矣以四面<lb/>
　受敵無所依也故周公不曰利用遷國而曰為依遷<lb/>
　國中爻坤國之象也損益相綜損卦艮之一陽下而<lb/>
　遷為益之初兑三之隂上而遷為益之四遷之象也<lb/>
　九五坐于上而三隂兩列中空如天府前後一陽為<lb/>
　之藩屏有所憑依一統之象也故利用為依遷國葢<lb/>
　遷國安民乃益下中行之大事則非凶事矣故三告<lb/>
　而四從也○四隂得正有益下之志而又有益下之<lb/>
<pb n="44b"/>
　權者也三乃受四之益者若以中道可行之事告于<lb/>
　四而四從之上下協謀則利用為依遷國而凡事之<lb/>
　可遷移者亦無不利也故其象如此占可知矣<lb/>
象曰告公從以益志也<lb/>
　八卦正位巽在四四以益下為志故告公從<lb/>
九五有孚惠心勿問元吉有孚惠我徳<lb/>
　惠者即益下之惠也心者益下之心也徳者益下之<lb/>
　政也二三皆受上之益者也則益之權在四矣三比<lb/>
<pb n="45a"/>
　四有孚于四以中行告四四從之五比四有孚于四<lb/>
　四不必告五五亦不必問四矣下于上曰告上于下<lb/>
　曰問葢正位在四知其必能惠下也所以勿問也故<lb/>
　小象曰勿問之矣巽為命綜兑為口中爻坤錯乾為<lb/>
　言皆告問之象也故三爻四爻五爻曰告曰問五爻<lb/>
　變成艮矣艮止勿問之象也我者五自謂也元吉即<lb/>
　有孚惠徳也言四之惠者皆五之徳也○九五陽徳<lb/>
　中正為益下之主當益之時以益下之惠心有孚于<lb/>
<pb n="45b"/>
　四不必問而知其元吉矣何也葢五孚于四五之心<lb/>
　知四必能惠我之徳也故有勿問之象而占者元吉<lb/>
象曰有孚惠心勿問之矣惠我徳大得志也<lb/>
　四之小象曰告公從五曰勿問之矣見告問二字為<lb/>
　重上下相聮屬也四曰以益志也五曰大得志也見<lb/>
　四以益下為志而此則大得益下之志也看六爻要<lb/>
　留心小象<lb/>
上九莫益之或擊之立心勿恒凶<lb/>
<pb n="46a"/>
　莫益者莫能益也此爻與恒卦九三同亦不恒其徳<lb/>
　者也所以下句言勿恒葢巽為進退不果勿恒之象<lb/>
　也所以莫益也又變坎為盜中爻艮為手大象離為<lb/>
　戈兵坎錯離亦為戈兵盜賊手持戈兵擊之象也此<lb/>
　與蒙卦上九擊字相同通是有此象前儒不識象止<lb/>
　以理度之就説求益不已放于利而行多怨不奪不<lb/>
　饜徃徃似此失易之旨殊不知益卦不比損卦損剛<lb/>
　益柔有時非恒常之道也若益而不已則日進無疆<lb/>
<pb n="46b"/>
　其益無方所以立心當恒若不恒不能益而不已則<lb/>
　凶矣○上九以陽剛居益之極極則變而不益矣故<lb/>
　有莫益或擊之象所以然者以其立心不恒也若益<lb/>
　民之心恒久不變則民説無疆矣安有擊之之凶哉<lb/>
　惟其立心不恒所以占者凶<lb/>
象曰莫益之偏辭也或擊之自外來也<lb/>
　辭者爻辭也偏對正言言非爻辭之正意也正意在<lb/>
　下句言且莫言莫能益也此非到底之辭猶有擊之<lb/>
<pb n="47a"/>
　之者此是正辭也自外來與六二同但分吉凶耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集註卷八<lb/>
</p>
<p>
</p>
  </div>
</body>
</text>
</TEI>
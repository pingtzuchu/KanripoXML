<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大易象數鉤深圖</head>
    <p>
<pb n="1a"/>
欽定四庫全書　　　　經部一<lb/>
　大易象數鉤深圖　　　易類<lb/>
　　提要<lb/>
　　　　<hi>臣</hi>等謹案大易象數鉤深圖三卷元張理撰理<lb/>
　　　　字仲純清江人延佑中官福建儒學提舉是<lb/>
　　　　書上卷太極圖即周子之圖其八卦方位圖<lb/>
　　　　則本乎説卦又有乾知大始坤作成物參天<lb/>
　　　　兩地及大衍五十五數諸圖又有仰觀俯察<lb/>
<pb n="1b"/>
　　　　剛柔相摩八卦相盪諸圖而皆溯原于河洛<lb/>
　　　　中卷天地數萬物數二圖仍即大衍䇿數又<lb/>
　　　　有元㑹運數乾坤大父母復姤小父母八卦<lb/>
　　　　生六十四卦八卦變六十四卦圖又有反對<lb/>
　　　　變與不變諸卦圖以下則六十四卦之圖分<lb/>
　　　　見于中下二卷而參伍錯綜序卦襍卦皆為<lb/>
　　　　之圖葢純主陳搏先天之學朱子所謂易外<lb/>
　　　　别𫝊者也其書初少𫝊本通志堂經解所刻<lb/>
<pb n="2a"/>
　　　　與劉牧之書均從道藏録出諸家著録卷帙<lb/>
　　　　亦復不同朱睦㮮授經圖載理之書有周易<lb/>
　　　　圖三卷易象數鉤深圖六卷易象圖説六卷<lb/>
　　　　焦竑經籍志書目與授經圖同而鉤深圖則<lb/>
　　　　作三卷朱彞尊經義考止載易象圖説六卷<lb/>
　　　　而不載此書葢由未見其本但據書目𫝊鈔<lb/>
　　　　故輾轉岐誤白雲霽道藏目録以易數鉤隠<lb/>
　　　　圖與理此書並屬之劉牧亦由但據標題繕<lb/>
<pb n="2b"/>
　　　　録未及核作者之異同今以徐氏刻本定著<lb/>
　　　　為三卷併詳考舛異之故以祛來者之疑焉<lb/>
　　　　乾隆四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
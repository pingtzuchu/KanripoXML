<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳説卷二</head>
    <p>
<pb n="1a"/>
欽定四庫全書<lb/>
　讀易詳説卷二　　　　　宋　李光　撰<lb/>
上經<hi>需至履</hi>
䷄<hi>乾下坎上</hi>
需有孚光亨貞吉利涉大川<lb/>
　需須也待也上下相需非特待而巳君非臣不能自<lb/>
　免于險難臣非君不敢冐進而排難君臣相需之急<lb/>
　如此今人君負剛明之徳能以誠實相與上下皆有<lb/>
<pb n="1b"/>
　孚信其徳乃光顯而亨通也既能光顯亨通又以正<lb/>
　濟所以吉也九五之君雖在坎窞之中已正乎天位<lb/>
　三陽雖伏而在下皆剛健之君子險雖在前无所憚<lb/>
　也但觀時度宜不敢妄進耳夫君臣同心内外恊濟<lb/>
　有所不徃徃必有功矣世之言險難者莫如涉大川<lb/>
　需之利涉盖有所恃矣三陽是也<lb/>
彖曰需須也險在前也剛健而不陷其義不困窮矣需<lb/>
有孚光亨貞吉位乎天位以正中也利涉大川往有功<lb/>
<pb n="2a"/>
也<lb/>
　需須也者需之為義有所須有所待也所以須所以<lb/>
　待者以險在前乾下坎上險在前之象險既在前若<lb/>
　冐昧遽進則為小人之所傾陷矣乾之三陽本鋭于<lb/>
　進趨以能觀時而動才又剛健雖小人善陷者莫得<lb/>
　而害之道雖否而心未嘗不亨身雖窮而志未嘗不<lb/>
　遂也故曰其義不困窮矣位乎天位以正中者此夫<lb/>
　子釋需有孚光亨貞吉之義也九五處乎尊極居中<lb/>
<pb n="2b"/>
　正之位故其道交信于人而光亨貞吉也聖人雖其<lb/>
　道已孚于人而發揮光亨乃在履尊居正之後聖人<lb/>
　易上六九二一爻而成離離有光明之象所謂坤以<lb/>
　陰交乾而生離也其徳如是故涉險濟難无往而不<lb/>
　利也以剛健之徳待時而動動則有功矣何難而不<lb/>
　濟乎<lb/>
象曰雲上于天需君子以飲食宴樂<lb/>
　陽上薄陰陰能固之然後蒸而為雨釋疑解難之象<lb/>
<pb n="3a"/>
　也今雲既上于天而未為雨則疑未釋而難未解故<lb/>
　為需須也待也物有所須則有所待君子處此時則<lb/>
　當飲食宴樂以俟㡬㑹不可亟也飲食者宴樂之具<lb/>
　宴樂必資于飲食此君子從容避禍以禮自娛樂之<lb/>
　時也<lb/>
初九需于郊利用恒无咎<lb/>
象曰需于郊不犯難行也利用恒无咎未失常也<lb/>
　乾下坎上險難在上雖有衆君子伏而在下未能遽<lb/>
<pb n="3b"/>
　進九五之君位乎天位處二隂之間而剛健不陷與<lb/>
　下三陽實相需雖小人在側終必退聽但守正不動<lb/>
　以待其應耳初九最處逺外寛閒之鄉故利用恒无<lb/>
　咎恒常也利用于常則動靜起居未嘗少改其度迫<lb/>
　窮禍患未嘗少易其節故可以无咎也初九之陽在<lb/>
　下以待六四之應彼小人方挾主以擅朝權若不慮<lb/>
　患待時而輕躁妄動則禍不旋踵矣<lb/>
九二需于沙小有言終吉<lb/>
<pb n="4a"/>
象曰需于沙衍在中也雖小有言以吉終也<lb/>
　需卦利涉大川沙與泥皆近乎水際所謂險在前將<lb/>
　進而涉難也涉比泥為饒衍之地彼不我疑但小有<lb/>
　言而已二為中位剛而得中雖无應于五小人不能<lb/>
　害也進而涉難何徃不濟故終必獲吉也<lb/>
九三需于泥致㓂至<lb/>
象曰需于泥災在外也自我致㓂敬慎不敗也<lb/>
　坎為水有川之象九三在坎窞之下逼近險難小人<lb/>
<pb n="4b"/>
　覺悟有凌犯之意自我致之也然三陽以剛健之才<lb/>
　心徳俱同以此涉難徃必濟也然㓂自我致所以禦<lb/>
　之者必有豫備加敬與慎乃不致反為所乘耳<lb/>
六四需于血出自穴<lb/>
象曰需于血順以聽也<lb/>
　六四以陰柔而居君側三陽既進必有所傷能釋位<lb/>
　而去順以聽命可以免咎矣君子之去小人不為巳<lb/>
　甚彼能退聽斯巳耳况四與上雖處險而皆有内應<lb/>
<pb n="5a"/>
　故不至甚傷也穴者陰物之所處四出自穴上入于<lb/>
　穴狐鼠依憑城社之象小人能自竄伏不窮治之也<lb/>
　李膺破柱以取張朔激成黨錮之禍身既不全卒以<lb/>
　亡漢可不戒哉<lb/>
九五需于酒食貞吉<lb/>
象曰酒食貞吉以中正也<lb/>
　九五陷于坎險上下二陰之間然三陽在下將同心<lb/>
　以排難上下相須之時又材皆剛健險難必濟但當<lb/>
<pb n="5b"/>
　從容以應物之求耳四與上方挾我以握其威權若<lb/>
　不能以道消息則㓂害必至故需于酒食示以閒暇<lb/>
　靜正以待之剛明之賢自下競進為吾羽翼舟楫之<lb/>
　用則剛中居正位乎天位為需之主吉莫尚焉<lb/>
上六入于穴有不速之客三人來敬之終吉<lb/>
象曰不速之客來敬之終吉雖不當位未大失也<lb/>
　上六以陰柔乘剛而居人臣之極位處險難之終否<lb/>
　極將泰之象乾之剛陽豈久為人下哉需之既久險<lb/>
<pb n="6a"/>
　難將平故衆賢不俟號召而皆進小人自知力不能<lb/>
　拒能以誠敬而待君子君子豈復窮治之哉君子之<lb/>
　待小人其恕如此然三陽在下而一陰反處乎上今<lb/>
　羣陽已升而陰能退聽不忌其進雖不當位未大失<lb/>
　也古人以飲食致訟者多矣宋華元殺羊享士而不<lb/>
　及羊斟鄭靈公解黿而不及子公皆足以致禍今三<lb/>
　陽健進雖非己所召敬以待之乃獲終吉聖人為小<lb/>
　人計亦深矣豈必誅絶之哉<lb/>
<pb n="6b"/>
䷅<hi>坎下乾上</hi>
訟有孚窒惕中吉終凶利見大人不利涉大川<lb/>
　訟者人所不得已也非其中心誠寔不敢訟也二之<lb/>
　與五皆以陽剛居中有孚之象也凡訟必抑塞而不<lb/>
　獲伸然猶惕然而懼慮有司之未能明辨也中吉中<lb/>
　止則吉也終凶終竟其事則凶也利見大人求辨明<lb/>
　也不利涉大川涉險則危也入于淵者沒溺之象囹<lb/>
　圄之謂也聖人既不能使人无訟凡為好訟之戒盡<lb/>
<pb n="7a"/>
　于此矣所以塞其源窒其流欲使之无訟也<lb/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利涉<lb/>
大川入于淵也<lb/>
　訟乾上坎下乾剛健而坎陰險健則果于訟而不可<lb/>
　制險則巧于訟而不可測合此二象此小人之善訟<lb/>
　者也大抵訟非君子之所樂為也有孚窒惕中吉不<lb/>
　得已而言之于上也九二以剛自外來居人臣之正<lb/>
<pb n="7b"/>
　位雖在坎窞而陽剛君子小人不能加害乃反為訟<lb/>
　主陽來而得中此有司之善决獄訟者也九五為訟<lb/>
　主履尊位而有中正明辨之徳有罪者刑无罪者釋<lb/>
　是非曲直所取决也訟有二主而爻辭特以自下訟<lb/>
　上為言易固有遺爻以舉二體者卦體不由乎爻盖<lb/>
　彖統論一卦之體爻者適時之變互見之也聖人既<lb/>
　不能使人无訟若有理者獲免无理者退聽則已耳<lb/>
　健訟者必欲終竟其事則凶之道也大人者有位之<lb/>
<pb n="8a"/>
　大人也吕刑稱皇帝清問下民鰥寡无盖又曰兩造<lb/>
　具備師聽五辭明清于單辭察辭于差非從惟從古<lb/>
　人于獄訟其欽慎審克如此宜乎冤枉者所利見也<lb/>
　訟者必審量事機理直而主明乃可訟也若恃理直<lb/>
　冐昧而進如涉險難則有不測之禍矣<lb/>
象曰天與水違行訟君子以作事謀始<lb/>
　天體極乎上水性極乎下天右行而水東注此形性<lb/>
　之相違也夫相親相友患難相救疾病相扶持此人<lb/>
<pb n="8b"/>
　情之常至于乖爭而致訟必由二體之相違也君子<lb/>
　知訟之所由興凡所作事皆當謀始如議婚禮者或<lb/>
　大小之非耦恃契劵者或經界之不正皆始之不慎<lb/>
　而終訟者也水性固下而坎復在下天體極上而乾<lb/>
　復在上此其相違之甚者若止以乾坎二體為相違<lb/>
　則需亦以乾坎成卦乃以雲上于天為需之象有相<lb/>
　須相成之義猶天地交為泰不交為否上火下水為<lb/>
　末濟上水下火為既濟也<lb/>
<pb n="9a"/>
初六不永所事小有言終吉<lb/>
象曰不永所事訟不可長也雖小有言其辨明也<lb/>
　初六以險柔居訟之始然險而不健故所訟之事雖<lb/>
　誣㒺而不敢終執抑塞而不敢必伸有惕然畏懼之<lb/>
　心知訟之終凶而不敢竟也然外有九四為之正應<lb/>
　而辨明之雖有小言故終獲吉也<lb/>
九二不克訟歸而逋其邑人三百户无𤯝<lb/>
象曰不克訟歸逋竄也自下訟上患至掇也<lb/>
<pb n="9b"/>
　九二以陽剛居險陷之中初與三恃以為主也然上<lb/>
　无應援二剛皆居中履正相違而不相下五既君位<lb/>
　非二可敵故不克訟而歸逋其邑人三百户盖三百<lb/>
　户之小邑儉陋之邦非人所競故可免咎而无罪悔<lb/>
　也自下訟上于理為逆若非逋竄以寡約自處則禍<lb/>
　患之至猶掇取之也先儒曰大都偶國固非逋竄之<lb/>
　道胡翼之曰若反據强盛之國是復有敵上之意故<lb/>
　退避至小之邑而人三百户則可以无災𤯝也<lb/>
<pb n="10a"/>
六三食舊徳貞厲終吉或從王事无成<lb/>
象曰食舊徳從上吉也<lb/>
　六三以陰柔處兩剛之間失位而居險之終能以靜<lb/>
　正自處慄慄危懼則獲終吉而永保其禄位矣食舊<lb/>
　徳世禄也古者分田制禄公卿以下咸有圭田兩漢<lb/>
　子孫猶有世侯爵者能食其舊徳之禄則能承家矣<lb/>
　六三處四陽之間而柔順不競雖有失位之危而正<lb/>
　應在上故能食其舊徳而獲終吉也既能從上順以<lb/>
<pb n="10b"/>
　聽命使從王事竭力赴功必歸美以報其上而不敢<lb/>
　成也與夫尸禄素餐者異矣處險難之中能不競如<lb/>
　此豈復蹈禍悔者哉聖人貴乎明哲保身居危疑之<lb/>
　時遇剛强之敵不量已力動輙相違其取禍必矣尚<lb/>
　何舊徳之可保乎<lb/>
九四不克訟復即命渝安貞吉<lb/>
象曰復即命渝安貞不失也<lb/>
　初與四本為正應然九四居上卦之下而剛健初六<lb/>
<pb n="11a"/>
　在下卦之下而陰險體性相違爭訟之所由興也初<lb/>
　雖陰險而柔弱非能與剛健為敵勢必退聽故九四<lb/>
　不克訟而反前欲訟之命而變其初心乃能安其分<lb/>
　義而貞且吉也此則于己无所失矣<lb/>
九五訟元吉<lb/>
象曰訟元吉以中正也<lb/>
　聽訟者有司之事爾訟之九五非必履尊位也盖聽<lb/>
　訟之主訟者所取决也體既剛明又居中而得正強<lb/>
<pb n="11b"/>
　梗必有所憚而柔弱者獲伸矣其獲元吉不亦冝乎<lb/>
　堯之臯陶周之召伯漢之于公唐之徐有功足以當<lb/>
　此爻矣<lb/>
上九或錫之鞶帶終朝三禠之<lb/>
象曰以訟受服亦不足敬也<lb/>
　書稱天命有徳五服五章哉服者所以彰有徳也人<lb/>
　能藴徳行道藝修身于隠約之中一旦錫命于朝衆<lb/>
　人必以為榮今以剛強善訟而受命服如小人乘君<lb/>
<pb n="12a"/>
　子之器盜斯奪之故有終胡三禠之辱雖復垂紳正<lb/>
　笏儼然有士大夫之容見者孰不鄙賤之又何足敬<lb/>
　乎<lb/>
䷆<hi>坎下坤上</hi>
師貞丈人吉无咎<lb/>
　古者不得已而用兵常以曲直為勝負若辭直而理<lb/>
　正非徒衆必為用而敵人固巳䘮氣矣行師之道以<lb/>
　貞為主不曰正者靜而正也靜而无譁以聽主帥之<lb/>
<pb n="12b"/>
　命提三軍之衆坐作進退惟命是聽非人望素為衆<lb/>
　心所畏服者曷足以當其任哉李光弼郭子儀顔真<lb/>
　卿連衡河北裴度之討淮西足以當此爻矣丈人者<lb/>
　宿將老臣之謂也宿將老臣方畧必素定乎胷中雖<lb/>
　驅市人而戰可也吉无咎者吉而又无咎悔也如樂<lb/>
　毅之伐齊王濬王渾之平吳鄧艾鍾㑹之滅蜀雖吉<lb/>
　而有咎悔故知成功名非難守功名者難也<lb/>
彖曰師衆也貞正也能以衆正可以王矣剛中而應行<lb/>
<pb n="13a"/>
險而順以此毒天下而民從之吉又何咎矣<lb/>
　周官六鄉之兵出則為六師兵法亦以二千五百人<lb/>
　為一師則師之為言衆也古者興師動衆必本于正<lb/>
　此卦以九二為主帥以寡制衆羣陰所從居險之中<lb/>
　上應六五盖禀命以征伐者正也用衆之道非出于<lb/>
　正孰肯歸之九二以剛中之才應天順人履險以用<lb/>
　衆雖驅之以萬死一生之地民皆悦而從之者正且<lb/>
　順也若違命犯上師出无名雖復誘以重賞孰肯從<lb/>
<pb n="13b"/>
　之夫履至險者莫甚于行師毒天下者莫慘于矢石<lb/>
　今師以正行兵以順動其害之也乃所以利之其勞<lb/>
　之也乃所以逸之其毒之也乃所以生之則民之從<lb/>
　之也輕故能吉且无咎也<lb/>
象曰地中有水師君子以容民畜衆<lb/>
　坎下坤上地中有水之象天一生水五行之本在天<lb/>
　地之間至多者莫若水故有民衆之象卦有五陰民<lb/>
　衆也水由地中行江河淮濟何所不受則水不失其<lb/>
<pb n="14a"/>
　性君子能體此以容民畜衆各樂其業容者包容之<lb/>
　包容則不擾畜者聚畜之聚畜則不散此聖人御人<lb/>
　羣之道豈獨用兵行師哉<lb/>
初六師出以律否臧凶<lb/>
象曰師出以律失律凶也<lb/>
　用兵行師必先繩以紀律然後可以萬全縱不大勝<lb/>
　亦不至大敗也律謂正部曲行伍營陣進退坐作皆<lb/>
　有常法司馬掌九伐之法是也韓信多多益辦者用<lb/>
<pb n="14b"/>
　紀律也若不知嚴紀律肅號令雖復邀倖一勝軍政<lb/>
　必自此壊後必有受其禍者故曰否臧凶否不然也<lb/>
　出師而不以紀律雖善猶凶也初六出師之始聖人<lb/>
　致其戒懼之意深矣<lb/>
九二在師中吉无咎王三錫命<lb/>
象曰在師中吉承天寵也王三錫命懐萬邦也<lb/>
　六二九五君臣之正位今九二以陽居陰六五以陰<lb/>
　居陽雖不可謂正而得中也况二與五為正應有主<lb/>
<pb n="15a"/>
　于中可以専制于外以必其成功也故在師中吉且<lb/>
　无咎也吉者委任之専故戰可必勝也无咎者君臣<lb/>
　意合䜛間不能移也人主操威福之柄有功必賞有<lb/>
　罪必討况戰陳之事賞不踰時故三錫命也按曲禮<lb/>
　一命受爵三命受車馬錫命至于三所謂功多有厚<lb/>
　賞豈特爵服車馬之間哉古之為將者不以成功名<lb/>
　為難能保功名者難也居功名之際主不疑而朝不<lb/>
　忌者唐惟郭子儀一人師之九二以陽剛處中履險<lb/>
<pb n="15b"/>
　而順雖外握重權而不失人臣之分故能吉且无咎<lb/>
　也古者討有罪命有徳皆稱天示不敢私也賞一人<lb/>
　而千萬人悦故象言在師中吉承天寵也王三錫命<lb/>
　懐萬邦也<lb/>
六三師或輿尸凶<lb/>
象曰師或輿尸大无功也<lb/>
　九二以剛而居柔故為上所信倚託不御之權専閫<lb/>
　外之寄戰可必勝功可必成也六三體柔而居剛體<lb/>
<pb n="16a"/>
　柔則其才不足仗也居剛則其任不可専也九二為<lb/>
　衆隂所歸三當退聽而受其節制今乃欲共主其事<lb/>
　以分權其无功必矣自古將相委任不専則號令不<lb/>
　一號令不一則衆莫知所從如此鮮有不敗北者漢<lb/>
　祖登壇拜韓信使盡䕶諸將故能下齊破趙卒成大<lb/>
　功唐肅宗大舉節度之師以當安史而无主帥進退<lb/>
　相顧望雖郭汾陽李臨淮不免奔潰將之成敗在委<lb/>
　任之專與不專之間耳<lb/>
<pb n="16b"/>
六四師左次无咎<lb/>
象曰左次无咎未失常也<lb/>
　老氏云君子居則貴左用兵則貴右又曰吉事尚左<lb/>
　凶事尚右天地之道左陽而右陰陽生隂殺兵者聖<lb/>
　人不得已而用之殺人固非所樂若知難而不能退<lb/>
　則有覆軍辱國之禍六四以柔弱而處陰位内險既<lb/>
　終外體柔順故堅壁以守敵不能犯雖為无功亦无<lb/>
　咎悔故左次无咎象曰左次无咎未失常也用兵行<lb/>
<pb n="17a"/>
　師固以克敵制勝為常若知難而退全師以歸愈于<lb/>
　敗亡未為失常也晉師救鄭及河聞鄭既及楚平桓<lb/>
　子欲還彘子不可師遂濟晉師大敗是安知用兵之<lb/>
　常道哉<lb/>
六五田有禽利執言无咎長子帥師弟子輿尸貞凶<lb/>
象曰長子帥師以中行也弟子輿尸使不當也<lb/>
　兵法曰師直為壯曲為老古者興師必有辭雖湯武<lb/>
　之師應天順人而鳴條牧野之誓尚聲桀紂之過惡<lb/>
<pb n="17b"/>
　况餘人乎執言者非无辭也執我之辭聲彼之罪羲<lb/>
　和湎滛廢時亂日<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>侯承王命徂征葛伯不祀湯徃<lb/>
　征之皆有辭也田者播種百榖生民之本也田非鳥<lb/>
　獸之所犯有禽則將害我穡事以此出狩非馳騁畋<lb/>
　獵荒于禽者如夷狄侵擾邊陲諸侯一遵軌度聖王<lb/>
　興師動衆有不得已者六五之君以柔弱而居尊位<lb/>
　物來犯我則以兵應徃无不克矣動既有辭何咎之<lb/>
　有長子帥師弟子輿尸貞凶何也九二以一陽而為<lb/>
<pb n="18a"/>
　衆陰所歸長子之象即繇辭所謂師貞丈人吉也丈<lb/>
　人尊嚴之稱任帥師者非得尊嚴之人人望素著衆<lb/>
　心所歸者以統御之安能責其成功哉秦用三帥而<lb/>
　為晉襄公所敗唐用九節度而為史思明所乘盖委<lb/>
　任不專軍無統帥雖用天子之命以伐叛逆猶凶也<lb/>
　九二在師中故象言以中行也人主之職在任將相<lb/>
　不能擇帥而專任之則是人主之過故曰使不當也<lb/>
上六大君有命開國承家小人勿用<lb/>
<pb n="18b"/>
象曰大君有命以正功也小人勿用必亂邦也<lb/>
　上六師之終以柔弱而居无位之地盖功成而退非<lb/>
　久專兵柄者也故大君有命量其功之大小以為諸<lb/>
　侯大夫有功者不可不賞小人不可使有功故終戒<lb/>
　之以小人弗用也象曰大君有命以正功也小人勿<lb/>
　用必亂邦也人主操賞罰利害之權命自我出開國<lb/>
　承家所以正功也茍用小人或恃功而䟦扈或開邉<lb/>
　而生事其亂邦必矣聖人戒之于終欲後世之君命<lb/>
<pb n="19a"/>
　將謀帥之際不可不慎始也始之不慎至于有功而<lb/>
　不賞則過在我矣<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
　凡有所比或為人所比无不吉者君子必擇其所比<lb/>
　原筮者推原所比之人可從可違而決斷之也元永<lb/>
　貞无咎者惟得剛中之賢君為比之主而親附之則<lb/>
　可无咎悔也元者衆善之長羣陰皆附于我非其善<lb/>
<pb n="19b"/>
　出乎衆人之上安能翕受而无間言乎永謂常久而<lb/>
　不變易貞謂正固而无傾邪所親如此何咎之有不<lb/>
　寧方來後夫凶者諸侯之國上无道揆下无法守則<lb/>
　各相并吞小大強弱必有受其害者上有剛中之君<lb/>
　以為比主則不寧之國皆有所恃且有所畏莫敢不<lb/>
　來享矣大君在上朝覲㑹同之禮其敢後乎其或懐<lb/>
　疑偃蹇獨後于衆人此取禍之道也小則削地黜爵<lb/>
　大則如禹之戮防風氏凶其宜矣<lb/>
<pb n="20a"/>
彖曰比吉也比輔也下順從也原筮元永貞无咎以剛<lb/>
中也不寧方來上下應也後夫凶其道窮也<lb/>
　比以一陽統五陰陽又處尊位而四陰在下而順從<lb/>
　之所以能吉而衆為之輔也故曰比吉也比輔也下<lb/>
　順從也此以九五言比道之大也原筮者卜其所當<lb/>
　比當從之人以人主之尊比者雖衆而有正有邪所<lb/>
　比者君子則衆君子皆進所比者小人則羣小人皆<lb/>
　進同心同徳羣而不黨者比也阿諛順㫖朋滛狎比<lb/>
<pb n="20b"/>
　者亦比也始之不慎而能克終者鮮矣故慎之于始<lb/>
　誠善矣攷之于終能永且貞矣故无咎悔也非剛健<lb/>
　中正之君鮮有不昵于私者故曰以剛中也不寧方<lb/>
　來上下應者一陽居中為比之主而羣陰皆應如人<lb/>
　主秉其威權禮樂征伐自我而出孰有不聽命者乎<lb/>
　書稱文王曰大邦畏其力小邦懐其徳有力以制之<lb/>
　有徳以懐之強不敢陵弱衆不敢暴寡不寧者我能<lb/>
　寧之孰有不來享來王者乎若其偃蹇䟦扈後衆人<lb/>
<pb n="21a"/>
　而來失比輔之義則有問罪之師如啓之征有扈文<lb/>
　王之伐崇乃自取困辱之道也故曰其道窮也<lb/>
象曰地上有水比先王以建萬國親諸侯<lb/>
　先王觀地上有水而得比之象非特地水之相比也<lb/>
　盖地上有水非有溝洫畎澮以防範儲蓄之則泛濫<lb/>
　奔衝反為害矣聖人觀此象故建萬國親諸侯小大<lb/>
　强弱不相陵犯或以徳懐或以力制咸親比于我矣<lb/>
　自堯舜三代不敢廢也至秦并吞諸侯而郡縣之一<lb/>
<pb n="21b"/>
　夫呌號天下響應孰有親比于我者王氏論本朝罷<lb/>
　侯置守則曰萬一有秦之變豈可諱哉靖康之禍金<lb/>
　人長驅如入无人之境諸路守臣奔竄迎降之不暇<lb/>
　其間能仗節死難者不過數人何𥙷于治亂哉然則<lb/>
　衆建諸侯或大封同姓以復唐虞三代之制豈非今<lb/>
　日之先務哉<lb/>
初六有孚比之无咎有孚盈缶終來有它吉<lb/>
象曰比之初六有它吉也<lb/>
<pb n="22a"/>
　初六以陰柔之質為比之始若不擇所從而急于求<lb/>
　比則有阿附之嫌惟初无應于上義之與比而已故<lb/>
　曰有孚比之无咎人之相與不以誠實視利之所在<lb/>
　則詭隨而茍合利窮則散矣惟中懐誠寔无矯餙之<lb/>
　偽如質素之缶則衆心所向始雖難合終必從之而<lb/>
　有它來之吉也它來者非獨五服之内而已雖蠻貊<lb/>
　之邦皆不約而自至也夫比之道如交神明其始不<lb/>
　以誠而徒事繁文末節曷足以感之故觀卦言觀盥<lb/>
<pb n="22b"/>
　而不薦有孚顒若孔子曰禘自既灌而徃者吾不欲<lb/>
　觀之矣故象曰比之初六有它吉也盖言慎其始也<lb/>
六二比之自内貞吉<lb/>
象曰比之自内不自失也<lb/>
　六二與九五為正應在它卦則吉孰甚焉盡比之道<lb/>
　則狹矣二處于内專比于五于人臣之道為正雖所<lb/>
　比不廣必免凶咎自内者不汲汲馳騖于外以求比<lb/>
　者也故必貞而後吉象曰比之自内不自失也夫比<lb/>
<pb n="23a"/>
　之道當惟正之從若專應于一則有朋比之嫌今二<lb/>
　能應五不失正道故曰不自失也<lb/>
六三比之匪人<lb/>
象曰比之匪人不亦傷乎<lb/>
　六三以陰柔而居陽位上六雖非正應而逺比之上<lb/>
　六陰柔不中而居髙顯之位比之无首而无所終者<lb/>
　又處坎之終此陰險之小人而在髙位者也而三乃<lb/>
　比之比不以正而終不為所傷陷者㡬希矣<lb/>
<pb n="23b"/>
六四外比之貞吉<lb/>
象曰外比于賢以從上也<lb/>
　四无應于𥘉而切近君位雖非正應而外比于賢君<lb/>
　五又為比主以臣比君以下比上以陰柔而比陽剛<lb/>
　相比以正其獲吉宜矣夫人之相比有敵體而比者<lb/>
　有尊卑相臨而比者有因勢利而比者有下比于羣<lb/>
　邪者今四之比五特以君臣之分義所當從捨𥘉而<lb/>
　比五故象曰外比于賢以從上也<lb/>
<pb n="24a"/>
九五顯比王用三驅失前禽邑人不誡吉<lb/>
象曰顯比之吉位正中也舍逆取順失前禽也邑人不<lb/>
誡上使中也<lb/>
　九五以一陽而比衆隂處中正之位无所偏係比之<lb/>
　主也當明示天下以大公至正之道无私親也无私<lb/>
　應也譬之畋獵三驅之禮取其向順之心捨其逆犯<lb/>
　之意前去者皆免故常失前禽也聖王用此道以親<lb/>
　比天下茍有向順之心則取而用之曷常陰用智謀<lb/>
<pb n="24b"/>
　以籠絡之哉聖人于天下一視同仁固未嘗分逺近<lb/>
　親踈之間此道既明則邦邑之人不待教誡咸協于<lb/>
　我如此則吉可知矣然非上用中正之道以无心感<lb/>
　格之則邦域之内豈能无偏係之私乎故象曰邑人<lb/>
　不誡上使中也盖歸美以復其上也<lb/>
上六比之无首凶<lb/>
象曰比之无首无所終也<lb/>
　人相親比貴乎有始有終上六以隂柔之資處上卦<lb/>
<pb n="25a"/>
　之極九五以陽剛中正為羣隂之主已獨乘之失比<lb/>
　輔之道比之无首者也𥘉之无咎以有孚信故終來<lb/>
　有它吉上六不能見㡬而作其來獨後于衆陰此後<lb/>
　夫凶也始之不慎而能克終者鮮矣故象曰比之无<lb/>
　首无所終也<lb/>
䷈<hi>乾下巽上</hi>
小畜亨宻雲不雨自我西郊<lb/>
　小畜内健外㢲以一隂而畜五陽是以大而反為小<lb/>
<pb n="25b"/>
　者所畜故其卦曰小畜夫能畜之而已不得行其志<lb/>
　猶善畜財而不能用也小畜之能亨以隂處得其正<lb/>
　能用五陽而衆陽從之也宻雲不雨自我西郊何也<lb/>
　雲至于宻未有不雨者雲隂氣也西隂位也六四居<lb/>
　人臣之極位上承九五之君乃欲專其施不復禀命<lb/>
　而行故雲雖宻而不雨膏澤不下于民之象也<lb/>
彖曰小畜柔得位而上下應之曰小畜健而㢲剛中而<lb/>
志行乃亨宻雲不雨尚徃也自我西郊施未行也<lb/>
<pb n="26a"/>
　陽大而陰小柔進而居四五陽所從所謂一陰五陽<lb/>
　則陰為之主故四為畜主卦之所以為小畜也健而<lb/>
　巽者以成卦言之也二五皆剛而處中位故志得行<lb/>
　焉内健而外㢲雖剛而不過是以能亨此以卦爻釋<lb/>
　致亨之義也雲宻而不成雨盖陰徒尚徃而陽未應<lb/>
　也人臣之道和而不倡无成而代有終陽當先而陰<lb/>
　從之可也自我倡之而上不應欲膏澤下于民難矣<lb/>
　善畜其君者必與上同其心徳定其計謀如蕭張之<lb/>
<pb n="26b"/>
　於漢祖諸葛孔明之於蜀先主是也不然豈足以大<lb/>
　有為哉<lb/>
象曰風行天上小畜君子以懿文徳<lb/>
　風至柔之物也指者勝鰌者亦勝及其蜚大屋折大<lb/>
　木力莫強焉今風行天上非暴厲以擾萬物之時也<lb/>
　君子體之以懿文徳夫以一陰而畜羣陽此豈力足<lb/>
　以制之哉但以至誠柔順之道以馴擾之耳此大象<lb/>
　之義也<lb/>
<pb n="27a"/>
初九復自道何其咎吉<lb/>
象曰復自道其義吉也<lb/>
　乾陽剛之物體本在上今反處乎下失其所矣今有<lb/>
　應于四是能復由其道非犯難而行也尚何咎乎非<lb/>
　徒无咎也乾陽復位有應于上其義吉矣夫物未有<lb/>
　徃而不復者况剛健如乾豈一陰能終畜之乎<lb/>
九二牽復吉<lb/>
象曰牽復在中亦不自失也<lb/>
<pb n="27b"/>
　二居下體人臣之位而乾以陽剛居之失其所矣然<lb/>
　與五同志下乘乎初同志相求皆從于四可牽連而<lb/>
　復則免乎凶咎矣乾以至剛居至柔能隨時曲折健<lb/>
　而能巽剛而得中外不失人内不失已所以獲吉也<lb/>
九三輿説輻夫妻反目<lb/>
象曰夫妻反目不能正室也<lb/>
　九三以陽居陽乾剛強而難制非㢲所能羈縻之者<lb/>
　也然宻比于四雖剛陽而反為陰柔之所制如車輿<lb/>
<pb n="28a"/>
　欲進而説其輻勢不得不與四而共處也然三與上<lb/>
　同志四自應初豈能終无悔夫妻反目之象也夫剛<lb/>
　上而柔下所以為恒故曰婦人貞吉從一而終也夫<lb/>
　子制義從婦凶也夫夫婦婦而家道正矣小畜陰既<lb/>
　居上九三之陽為其所畜以陰制陽安能正其室家<lb/>
　乎仲尼于小象因推原其意男女失位不以責婦人<lb/>
　堯將禪舜必先觀其刑于二女文王召南之化亦始<lb/>
　于刑寡妻末世之君不能制婦人以致亂亡如唐之<lb/>
<pb n="28b"/>
　髙宗者多矣况其下者乎故曰夫妻反目不能正室<lb/>
　也為戒深矣<lb/>
六四有孚血去惕出无咎<lb/>
象曰有孚惕出上合志也<lb/>
　四以一陰處近君多懼之地下之三陽方務于速進<lb/>
　未易畜也而四卒能畜之者以誠而已茍不以誠則<lb/>
　在上者必疑在下者必忌疑忌交攻力不能勝如此<lb/>
　豈能免于憂傷而脱于危懼乎惟能以至誠孚信而<lb/>
<pb n="29a"/>
　感動之則才之剛强者必聽命而勢之威重者必親<lb/>
　信于我矣如此乃可為畜主為羣陽之所宗而无咎<lb/>
　也夫乾雖處下剛健而鋭于上進至難畜也茍能加<lb/>
　至誠由直道與上合志而假其威權則羣陽安得不<lb/>
　從况敢加害乎故象曰有孚惕出上合志也<lb/>
九五有孚攣如富以其鄰<lb/>
象曰有孚攣如不獨富也<lb/>
　五居尊位勢豈不足以畜衆然委成于四以四為畜<lb/>
<pb n="29b"/>
　主四能盡人臣之道以承其上與五合志五雖不能<lb/>
　自畜而中懐誠寔居中得正親于畜主綢繆膠固而<lb/>
　不相去君臣合徳雖剛暴者亦心悦誠服靡然而徃<lb/>
　從之矣六爻惟四五有孚盖非有孚則君疑于臣而<lb/>
　臣疑其君衆不聽命也五居崇髙之位假大臣以威<lb/>
　權富而能用其鄰者也書曰臣哉鄰哉人主以大臣<lb/>
　為鄰四最近君鄰之象也自古帝王未有獨擅其富<lb/>
　有而能成功者武王伐紂之後列爵惟五分土惟三<lb/>
<pb n="30a"/>
　漢祖既滅項氏亦徧封功臣韓信王齊之𥘉有三分<lb/>
　之勢特眷戀不忍叛去者懐其解衣推食之恵也故<lb/>
　象曰有孚攣如不獨富也<lb/>
上九既雨既處尚徳載婦貞厲月㡬望君子征凶<lb/>
象曰既雨既處徳積載也君子征凶有所疑也<lb/>
　上九處畜之終五陽皆為我畜其道上行无復危疑<lb/>
　矣如雲氣上升而陰能固之然後雨自上下物无不<lb/>
　𬒳其澤者物既盡𬒳其澤則无不得其所者故曰既<lb/>
<pb n="30b"/>
　雨既處夫以一陰柔而畜羣剛非力能制之也所尚<lb/>
　者徳也莊子曰福輕于羽莫之知載君子之載徳猶<lb/>
　舟車之載物也積而載之則徳愈盛矣乾至上九猶<lb/>
　曰亢龍有悔况以臣畜君至位尊徳盛能无疑乎猶<lb/>
　婦之反畜其夫雖貞猶危也月之㡬望與日為敵其<lb/>
　勢必虧故坤之六四貴乎括囊至上六則龍戰于野<lb/>
　小畜至上九其勢已逼動必蹈禍尚何徃乎孔子曰<lb/>
　君子征凶有所疑也聖人為固位吝權者之戒其意<lb/>
<pb n="31a"/>
　豈不深矣乎<lb/>
䷉<hi>兑下乾上</hi>
履虎尾不咥人亨<lb/>
彖曰履柔履剛也説而應乎乾是以履虎尾不咥人亨剛<lb/>
中正履帝位而不疚光明也<lb/>
　履人所踐履也出而應物則有履踐之迹君子雖履<lb/>
　畏塗而不犯難者能以天下之至柔馳騁乎天下之<lb/>
　至剛也卦有五剛一柔則以柔為主六三是也三以<lb/>
<pb n="31b"/>
　一柔而乘二剛故曰柔履剛也下兑上乾三既為一<lb/>
　卦之主而能以説而應乎乾之上剛柔相濟履道之<lb/>
　至善者也剛中正履帝位而不疚光明者謂九五也<lb/>
　履帝位履道之極也履以五剛而挾一柔若不能虚<lb/>
　巳用衆而獨任其剛决鮮有不蹈咎悔者故夬履貞<lb/>
　厲以剛决自任雖正猶危故雖中正而又无剛果之<lb/>
　失則其徳日新而有光輝矣虎者至剛猛之物今能<lb/>
　履其尾而不咥人者以説而應之也古語有云人无<lb/>
<pb n="32a"/>
　害虎之心虎无傷人之意撫我則后虎猶民也虐我<lb/>
　則讐民猶虎也有道之士其知此者乎<lb/>
象曰上天下澤履君子以辨上下定民志<lb/>
　天體在上澤最處下聖人觀此二象故以禮義治天<lb/>
　下使各安其性分之情然後天下可得而治也詩稱<lb/>
　抱衾與裯寔命不猶雖妾媵之賤知尊卑之不可踰<lb/>
　貴賤之不可易能安于義命如此天下豈有夸跂之<lb/>
　心哉秦之失道禮義消亡陳勝項籍之徒或輟耕隴<lb/>
<pb n="32b"/>
　上或歎息道傍自此豪傑並起天下紛紛民志何由<lb/>
　而定乎由辨之不早辨也<lb/>
初九素履徃无咎<lb/>
象曰素履之徃獨行願也<lb/>
　君子居窮隠約雖陋巷簞瓢而不悔者守其素節也<lb/>
　以此而徃不易其素所守者乃可无咎君子待聘而<lb/>
　徃豈為利哉上必欲致君如堯舜之君下則欲使民<lb/>
　如堯舜之民此其志願也天下攘攘皆為利徃吾獨<lb/>
<pb n="33a"/>
　守其志節而務行其道固非衆人之所測也象曰素<lb/>
　履之往獨行願也此仲尼之深㫖也<lb/>
九二履道坦坦幽人貞吉<lb/>
象曰幽人貞吉中不自亂也<lb/>
　九二无應乎上不可妄進而躁動也今能退處陰位<lb/>
　不與陽亢以此而行進无逼上之嫌退有安貞之吉<lb/>
　履道之至善者也坦坦平易之象人之操履或假隠<lb/>
　自名而志在要禄或陽為亷潔而行實汚穢是謂作<lb/>
<pb n="33b"/>
　偽心勞惴惴然掩覆之不暇豈能履其坦途守夫安<lb/>
　靜者哉惟君子造道之深所守之固能定能應不為<lb/>
　時世所易若中无所主臨利害之際鮮有不失所守<lb/>
　者故象曰幽人貞吉中不自亂也<lb/>
六三眇能視跛能履履虎尾咥人凶武人為于大君<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　履卦以全體言之則兑處乾下以説而應乎乾故履<lb/>
<pb n="34a"/>
　虎尾不咥人亨以六爻言之則六以隂處陽履非其<lb/>
　位又上下五剛以一隂處乎其間如眇者寔不能視<lb/>
　而自謂能視跛者寔不能履而自謂能履以此涉世<lb/>
　其速危害必矣故如履虎尾咥人凶也離卦曰履不<lb/>
　處也盖履卦陽爻皆以不處其位為吉韓康伯得之<lb/>
　王輔嗣其説妙矣六以隂干陽位如武人而欲為大<lb/>
　君徒肆其剛暴人孰與之故象曰眇能視不足以有<lb/>
　明也跛能履不足以與行也咥人之凶位不當也武<lb/>
<pb n="34b"/>
　人為于大君志剛也夫以陽居陽處中得正如九五<lb/>
　猶不免危懼况以隂柔而自處于陽剛之地其能免<lb/>
　乎志剛者其志雖剛而才智不足豈足以勝其任哉<lb/>
　使威武之人而挾剛强之才懐剛武之志何徃而不<lb/>
　利哉<lb/>
九四履虎尾愬愬終吉<lb/>
象曰愬愬終吉志行也<lb/>
　九四以剛强有為之才而能以卑遜柔順自處位既<lb/>
<pb n="35a"/>
　逼上行非坦途而終獲吉者能恭慎畏懼而不以陽<lb/>
　剛自處也象曰愬愬終吉志行也四居近君之地大<lb/>
　臣也大臣當近君之地常能愬愬而不自安則必有<lb/>
　難進易退之節豈肯戀寵禄貪得而患失哉盖遇可<lb/>
　行之時伸欲行之志耳異乎六三才知不足而徒志<lb/>
　乎剛者矣<lb/>
九五夬履貞厲<lb/>
象曰夬履貞厲位正當也<lb/>
<pb n="35b"/>
　九五既以陽爻而處尊位若以剛决自任於左右大<lb/>
　臣无所詢訪雖尊履帝位豈能獨勝其任哉夬履貞<lb/>
　厲者雖正猶危也此夬決也象言夫履貞厲位正當<lb/>
　者五之專決當犯凶咎以位正當止于危厲而已厲<lb/>
　雖近危而未至于凶也優柔不斷者固昏庸之所為<lb/>
　至于恃其剛明之才居得致之位自謂臣下舉莫已<lb/>
　若不復詢謀咨訪則又上下隔絶堂下千里門庭萬<lb/>
　里而其禍有不可勝言者矣<lb/>
<pb n="36a"/>
上九視履考祥其旋元吉<lb/>
象曰元吉在上大有慶也<lb/>
　祥者吉之先見而未定也作善降之百祥作不善降<lb/>
　之百殃視其所履則吉凶可知矣人可欺天不可欺<lb/>
　也人固有行僻而堅言偽而辨者聖賢于此不能无<lb/>
　疑若視其所以觀其所由察其所安則有不可欺者<lb/>
　吉凶可考矣旋還也彼所履誠善考其歸必獲大吉<lb/>
　象言元吉在上大有慶也上九處履之終茍獲元吉<lb/>
<pb n="36b"/>
　則有餘慶必矣履道至此非獨身尊榮子孫其逢吉<lb/>
　矣<lb/>
　<lb/>
　<lb/>
　<lb/>
　<lb/>
　<lb/>
　讀易詳説卷二<lb/>
</p>
<p>
</p>
  </div>
</body>
</text>
</TEI>
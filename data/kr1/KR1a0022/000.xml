<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳説</head>
    <p>
<pb n="1a"/>
欽定四庫全書　　　　經部一<lb/>
　讀易詳説　　　　　　易類<lb/>
　　提要<lb/>
　　　　<hi>臣</hi>等謹案讀易詳說十卷宋李光撰光字泰<lb/>
　　　　𤼵上虞人崇寜五年進士官至參知政事謚<lb/>
　　　　莊簡事迹具宋史本傳光為劉安世門人學<lb/>
　　　　有師法紹興庚申以論和議忤秦檜謫嶺南<lb/>
　　　　自號讀易老人因攄其所得以作是書故于<lb/>
<pb n="1b"/>
　　　　當世之治亂一身之進退觀象玩詞恒三致<lb/>
　　　　意如解坤之六四云大臣以道事君茍君有<lb/>
　　　　失徳而不能諫朝有闕政而不能言則是冐<lb/>
　　　　寵竊位豈聖人垂訓之義哉故文言以括囊<lb/>
　　　　為賢人隠之時而大臣不可引此以自解又<lb/>
　　　　解否之初六云小人退黜之時往往疾視其<lb/>
　　　　上君子則窮通皆樂未嘗一日忘其君解蠱<lb/>
　　　　之初六云天下蠱壊非得善繼之子堪任大<lb/>
<pb n="2a"/>
　　　　事曷足以振起之宣王承幽之亂修車馬備<lb/>
　　　　器械復會諸侯于東都卒成中興之功可為<lb/>
　　　　有子矣故考可以無咎然則中興之業難以<lb/>
　　　　盡付之大臣蠱卦特稱父子者以此其因事<lb/>
　　　　抒忠依經立義大㫖往往類此史載其紹興<lb/>
　　　　中奏疏云淮甸咫尺了不經營長江千里不<lb/>
　　　　為限制晉元帝區區草創猶能立宗社修宫<lb/>
　　　　闕保江浙未聞專主避敵如今日也其退而<lb/>
<pb n="2b"/>
　　　　著書蓋猶此志矣光嘗作胡銓易解序曰易<lb/>
　　　　之為書凡以明人事學者泥于象數易幾為<lb/>
　　　　無用之書邦衡說易真可與論天人之際又<lb/>
　　　　曰自昔遷貶之士率多怨懟感憤邦衡流落<lb/>
　　　　瘴鄉而玩意三畫可謂困而不失其所亨非<lb/>
　　　　聞道者能之乎其序雖為銓作實則自明其<lb/>
　　　　著述之㫖也書中于卦爻之詞皆即君臣立<lb/>
　　　　言證以史事或不免間有牽合然聖人作易<lb/>
<pb n="3a"/>
　　　　以垂訓將使天下萬世無不知所從違非徒<lb/>
　　　　使上智數人矜談妙悟如佛家之傳心印道<lb/>
　　　　家之授丹訣自好異者推闡性命鈎稽竒偶<lb/>
　　　　其言愈精愈妙而于聖人立教牖民之㫖愈<lb/>
　　　　南轅而北轍轉不若光作是書切實近理為<lb/>
　　　　有益于學者矣自明以來乆無傳本朱彞尊<lb/>
　　　　經義考亦云未見兹從永樂大典薈萃成編<lb/>
　　　　原缺豫隨无妄睽蹇中孚七卦及晉卦六三<lb/>
<pb n="3b"/>
　　　　以下其復與大畜二卦永樂大典本不缺而<lb/>
　　　　所載光解復卦缺後四爻大畜則一字不存<lb/>
　　　　繫辭傳以下亦無解其為原本如是或傳寫<lb/>
　　　　佚脫均不可知姑仍其舊其書宋史作易傳<lb/>
　　　　諸家書目或作讀易老人解說或作讀易詳<lb/>
　　　　說殊不畫一而十卷之數則並同殆一書而<lb/>
　　　　異名也今從永樂大典題為讀易詳說仍析<lb/>
　　　　為十卷存其舊焉乾隆四十六年九月恭校<lb/>
<pb n="4a"/>
　　　　上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
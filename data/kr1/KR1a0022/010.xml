<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳說卷十</head>
    <p>
<pb n="1a"/>
欽定四庫全書<lb/>
　讀易詳說卷十　　　　　宋　李光　撰<lb/>
下經<hi>兌至未濟</hi>
䷹<hi>兌下兌上</hi>
兌亨利貞<lb/>
　兌之能亨以澤說物也以澤說物非特物亨已亦亨<lb/>
　焉說物者不以情感則正矣以情感物未有出于正<lb/>
　者卦體一隂在外二剛在内内剛而外柔以此說物<lb/>
<pb n="1b"/>
　則不入于佞邪而其道亨矣<lb/>
彖曰兌說也剛中而柔外說以利貞是以順乎天而應<lb/>
乎人說以先民民忘其勞說以犯難民忘其死說之大<lb/>
民勸矣哉<lb/>
　兌之為義孔子以一言釋之曰說也蓋兌為澤說萬<lb/>
　物者莫說乎澤故為萬物之所說也兌之為卦一隂<lb/>
　處乎上二陽處乎下外柔而内剛也聖人涉世外曲<lb/>
　而内直外柔而内剛内不失已外不絶物无往而不<lb/>
<pb n="2a"/>
　通以正說人故曰說以利貞是以順乎天而應乎人<lb/>
　也湯武革命南巢牧野之戰勞民犯難而民忘勞忘<lb/>
　死者豈以力驅之哉能盡說之道得其心而已古之<lb/>
　興大役動大衆未有下不說從而能成功者秦之長<lb/>
　城隋之遼東二役興而天下亡矣說道之大民皆相<lb/>
　勉勵以從上之命何事而不可成乎聖人所以大之<lb/>
　也<lb/>
𧰼曰麗澤兌君子以朋友講習<lb/>
<pb n="2b"/>
　澤陂澤也人所資以為灌溉之利禹貢曰九澤既陂<lb/>
　雲夢之𩔖是也澤不相麗或有時而竭涸以澤麗澤<lb/>
　相繼不絶故其為利无窮君子體此象相與講習見<lb/>
　所未見聞所未聞故其心恱也孟子曰理義之恱我<lb/>
　心猶芻豢之恱我口朋友講習互相滋益之樂以發<lb/>
　明其理義故无窮也然則聖人所以恱民者能使知<lb/>
　其理義之所在然後可用也不然安能使之犯難而<lb/>
　忘其死乎<lb/>
<pb n="3a"/>
初九和兌吉<lb/>
𧰼曰和兌之吉行未疑也<lb/>
　初九居兌之初為說之始在下而能以剛正自處有<lb/>
　孚信之徳而无邪諂之行和而不同无所阿比所以<lb/>
　得吉士方未遇而專以和柔為行或疑其邪諂初能<lb/>
　履剛守正衆所孚信故曰行未疑也未疑者未有可<lb/>
　疑之行也<lb/>
九二孚兌吉悔亡<lb/>
<pb n="3b"/>
𧰼曰孚兌之吉信志也<lb/>
　兌主子說說物者常失于不正九二上比于六三隂<lb/>
　柔小人而已比之宜有悔也然履忠信和而不同非<lb/>
　為邪也是以吉而其悔可亡也士非見信于人之難<lb/>
　自信為難能自信其志則雖舉世非之不能阻也權<lb/>
　利誘之不可移也白刃臨之不可屈也此信道篤而<lb/>
　自知明者也<lb/>
六三來兌凶<lb/>
<pb n="4a"/>
𧰼曰來兌之凶位不當也<lb/>
　三陽位而六以隂柔居之不正也以𧰼邪佞不正之<lb/>
　人欲以非道媚恱正直之君子必為所斥逺其凶宜<lb/>
　矣君子小人猶水火燥濕之不同以帝堯之聖猶畏<lb/>
　壬人孔子之聖亦曰逺佞是知邪佞之人急于求進<lb/>
　是亦在上者有以來之非剛明之君子未有不為所<lb/>
　眩者唐明皇之恱李林甫徳宗之恱盧杞亦其資適<lb/>
　相逢爾六三為兌主自處非正故小人得以乘之此<lb/>
<pb n="4b"/>
　有間而可入也如好色好貨好田獵好用兵以致陂<lb/>
　池苑囿之觀各因其所好而投之故象曰來兌之凶<lb/>
　位不當也以急于求說而自處非中正之位說不以<lb/>
　道至亡國敗家其凶可知矣<lb/>
九四商兌未寧介疾有喜<lb/>
𧰼曰九四之喜有慶也<lb/>
　六三來兌此最佞邪之人如蠅之營營驅之復來者<lb/>
　九四以剛直處近君之位欲有以排却之而未知計<lb/>
<pb n="5a"/>
　之所出故擬議商度不遑寧處然終𫉬有喜者遇九<lb/>
　五剛明之君也不然其身之不暇保憂未艾也故𧰼<lb/>
　言九四之喜有慶也喜在我慶在一人與天下也邪<lb/>
　佞之人聖人之所甚疾也知之非難去之實難以周<lb/>
　公之聖猶不免見疑于成王觀鴟鴞之詩其心之靡<lb/>
　寧可知矣心之靡寧以王室之靡寧也然則九四一<lb/>
　爻非周公其孰當之<lb/>
九五孚于剝有厲<lb/>
<pb n="5b"/>
𧰼曰孚于剝位正當也<lb/>
　剝隂消陽之卦小人道長君子道消之時故指剝為<lb/>
　小人九五為兌說之主小人以邪道說其君或以聲<lb/>
　色或以貨利阿諛順旨惟意所適非剛明之君未有<lb/>
　不為所惑者九五剛明之主也聖人特于此致其戒<lb/>
　慎之意言信于小人則危道也以唐太宗之明且不<lb/>
　能去宇文士及之佞然其所尊信者房杜王魏之流<lb/>
　故小人不得行其志耳象曰孚于剝位正當也以九<lb/>
<pb n="6a"/>
　居五此乾剛之主也乾剛之主宜信任君子乃孚于<lb/>
　小人然不至于亡者以居正當之位雖宻比小人无<lb/>
　能為也世之小人當明主在上威權不移于羣下度<lb/>
　未有以勝君子亦能𨼆其姦慝而勉於從善故𧰼曰<lb/>
　孚于剝位正當也<lb/>
上六引兌<lb/>
𧰼曰上六引兌未光也<lb/>
　兌以說為主以説道進者多隂邪之人而剛正之士<lb/>
<pb n="6b"/>
　動多忤物使之事主則面折廷争如周昌汲黯之徒<lb/>
　豈以諛悦為心哉兌之六三小人之在下者故曰來<lb/>
　兌下卦為内柔自外來也上六小人之在髙位者故<lb/>
　曰引兑自上引其𩔖也上與三雖非正應而以邪道<lb/>
　合者處兑之終居卦之上宜旁招俊乂汲引衆賢以<lb/>
　盡說道之正則利澤施于天下矣上六隂柔小人其<lb/>
　所汲引者不過其黨𩔖耳安能光亨天下乎故𧰼曰<lb/>
　上六引兌未光也<lb/>
<pb n="7a"/>
䷺<hi>坎下㢲上</hi>
渙亨王假有廟利涉大川利貞<lb/>
　渙者散也險難既除渙然氷釋肅宗平安史之難徳<lb/>
　宗釋奉天之圍此渙之時也渙則亨矣内可以假有<lb/>
　廟以示孝治之本外可以涉大川而成濟險之功是<lb/>
　二者非出于正固則離叛之心未易合故曰天下之<lb/>
　動貞夫一者也此所以貴乎利貞也<lb/>
彖曰渙亨剛來而不窮柔得位乎外而上同王假有廟<lb/>
<pb n="7b"/>
王乃在中也利涉大川乘木有功也<lb/>
　坎下㢲上為渙渙所以亨以剛來而不窮柔得位乎<lb/>
　外而上同也凡卦三陽三隂者有九陽上隂下皆自<lb/>
　否而來三復三變而成九卦渙其一也以九四之剛<lb/>
　來居坤之中而成坎柔既得剛則其心亨而不困窮<lb/>
　矣以六二之柔上居于四而成㢲剛既得柔則能㢲<lb/>
　順而上同矣當渙之時上下相濟君臣比合何患而<lb/>
　不除何難而不解乎其道大亨于天下故假有廟而<lb/>
<pb n="8a"/>
　祖考來假涉大川而險難以濟也閔予小子嗣王朝<lb/>
　廟之詩蓋在成王釋䘮即政之始清廟祀文王亦在<lb/>
　周公既成洛之後然則王假有廟王乃在中者蓋言<lb/>
　九五得中正之位故能居渙之中以拯天下之渙而<lb/>
　泮離者得所歸焉利涉大川乘木有功者㢲為木涉<lb/>
　川者非假舟楫其能濟乎上㢲下坎有乘木濟川之<lb/>
　𧰼㢲為木濟險之道非可以力勝惟㢲以入之則无<lb/>
　往而不利矣故曰乘木有功也<lb/>
<pb n="8b"/>
𧰼曰風行水上渙先王以享于帝立廟<lb/>
　水之性本静且止汎濫流衍或鼓為濤瀾者風撓之<lb/>
　也先王體此𧰼以合天下之散離亦静以止之耳享<lb/>
　帝立廟天下之心有所宗矣享于帝則天神可以感<lb/>
　格立廟社則神鬼有所依慿而况于人乎古之立國<lb/>
　者必先立廟社所以係人心之道莫重乎此<lb/>
初六用拯馬壯吉<lb/>
𧰼曰初六之吉順也<lb/>
<pb n="9a"/>
　初六以柔弱之資居坎險之下欲以拯難出險非藉<lb/>
　剛健之才不能也九二雖在險中而其才實剛健二<lb/>
　又互震震為作足有壯馬之𧰼故初能承之所以能<lb/>
　拯天下之渙離致逺涉險而不困也𧰼曰初六之吉<lb/>
　順也二有剛徳初能承之故曰順也夫弱能御强柔<lb/>
　能制剛非至順者能之乎<lb/>
九二渙奔其机悔亡<lb/>
𧰼曰渙奔其机得願也<lb/>
<pb n="9b"/>
　九二雖剛陽而陷于坎險之中非濟以柔順未易脫<lb/>
　也故下慿于初然後悔可亡也机者人所慿以安者<lb/>
　也以九二之剛乃下慿于初宜有悔也而在險難之<lb/>
　中不有所助何能自㧞乎奔者行之速也在危險之<lb/>
　中欲就安全其去之可不速乎孔子去魯遲遲其行<lb/>
　者去父母國之道也孟子三宿而後出晝於予心猶<lb/>
　以為速欲以行道未知所稅駕也田文之脫秦馮道<lb/>
　之去虜足以當此爻矣象曰渙奔其机得願也奔就<lb/>
<pb n="10a"/>
　所安出險逃難憂虞散釋願斯得矣<lb/>
六三渙其躬无悔<lb/>
𧰼曰渙其躬志在外也<lb/>
　渙其躬者渙止于躬未能及物僅得无悔而已六三<lb/>
　居坎之上上將出乎險難而未離乎險難也自三至<lb/>
　五成艮艮其身止諸躬也六三以隂柔不中正之才<lb/>
　而上九處髙亢无位之地雖為正應非能相濟以大<lb/>
　有為也使能免其一身之憂虞而已𧰼曰渙其躬志<lb/>
<pb n="10b"/>
　在外也㢲為外卦上又處乎卦外三居于内而志乃<lb/>
　在外是懷貳心以事上者豈真有意為國者哉不過<lb/>
　為全身之計耳<lb/>
六四渙其羣元吉渙有丘匪夷所思<lb/>
𧰼曰渙其羣元吉光大也<lb/>
　天下渙離之時必有强梗僣叛之徒虐害生靈圖危<lb/>
　社稷者聖人于此欲收合人心拯天下之泮渙豈剛<lb/>
　柔威武所能獨勝之哉梁襄王曰天下烏乎定孟子<lb/>
<pb n="11a"/>
　曰定于一孰能一之曰不嗜殺人者能一之六四體<lb/>
　㢲居下至柔弱也處近君之位而以柔㢲為體上輔<lb/>
　剛健之君是能渙其羣合天下于一而𫉬至善之吉<lb/>
　也渙有丘匪夷所思者丘不平之處也夷常也天下<lb/>
　泮渙險難方殷一旦欲鉏纇夷荒使之適平必有超<lb/>
　然之見消患于㝠㝠者豈庸常思慮所能及哉故渙<lb/>
　其羣元吉然後繼之以渙有丘匪夷所思也象曰渙<lb/>
　其羣元吉光大也消釋險難至于元吉則光矣坤以<lb/>
<pb n="11b"/>
　六二一爻上行承五君臣相合以成散險之功故其<lb/>
　徳光大也唐陸宣公足以當之方徳宗之狩奉天謀<lb/>
　聽計從所下制書雖武人悍卒无不感動流涕李抱<lb/>
　真之賊不足平也<lb/>
九五渙汗其大號渙王居无咎<lb/>
𧰼曰王居无咎正位也<lb/>
　大號者非常之號也散天下險難以收合人心不有<lb/>
　非常之號豈足以感動之渙汗者渙然而汗流以諭<lb/>
<pb n="12a"/>
　浹洽于民心如病之得汗一出而不可反也陸贄有<lb/>
　言履非常之危者不可以常道安解非常之紛者不<lb/>
　可以常令諭今假王者四㓙僣帝者二竪而欲紓多<lb/>
　難收羣心惟在赦令而巳奉天詔下山東士卒聞者<lb/>
　皆感泣思奮然則濟渙之道豈不在號令乎𧰼言王<lb/>
　居无咎正位也叛離之際雖假號令以震動天下然<lb/>
　非真主正位以凝命中天下而立其誰肯信之王郎<lb/>
　之詔非不足以欺天下也漢之社稷卒歸光武者豈<lb/>
<pb n="12b"/>
　非位號之正乎<lb/>
上九渙其血去逖出无咎<lb/>
𧰼曰渙其血逺害也<lb/>
　上九處㢲之上正應在六三之坎巽為風坎為血卦<lb/>
　血之在人渙而散之則為榮衞結而聚之則為癰疽<lb/>
　上九以剛陽處于渙外離憂患逺矣雖正應在三三<lb/>
　亦處險陷之上无所係累孰能害之故如血之渙散<lb/>
　也去者去其位也既去其位而又逺出此大臣不任<lb/>
<pb n="13a"/>
　事而能全身逺引者也何咎之有渙之為卦當天下<lb/>
　渙離下欲求援于上之時也上九有剛陽之才𫝑足<lb/>
　以振物而无兼濟之智固不足與大有為也但能无<lb/>
　咎而已象曰渙其血逺害也志在逺害保身之不暇<lb/>
　豈能拯天下之渙離哉<lb/>
䷻<hi>兑下坎上</hi>
節亨苦節不可貞<lb/>
　節者中而已裁其過與不及使得其中者節之道也<lb/>
<pb n="13b"/>
　事得其節則可以通行于天下故節然後能亨也立<lb/>
　節太苦非人情所堪故不可以為貞也苦節如焦光<lb/>
　范粲之流是也得其貞者管寧是也貞者正也苦節<lb/>
　則失其正矣節分叚支節之義亨象天下之事有節<lb/>
　則心通苦節不可貞占苦過也如味之苦人情所不<lb/>
　堪故不可固守<lb/>
彖曰節亨剛柔分而剛得中苦節不可貞其道窮也說<lb/>
以行險當位以節中正以通天地節而四時成節以制<lb/>
<pb n="14a"/>
度不傷財不害民<lb/>
　節所以能亨者剛柔分而剛得中也兌下坎上陽上<lb/>
　而隂下男上而女下卦之三剛三柔各不相過剛柔<lb/>
　于是而分矣二五之剛各得其中以處君臣之正位<lb/>
　上下各得其節此所以能通行于天下而无過不及<lb/>
　之患也此節所以能亨也苦節不可貞孔子釋之曰<lb/>
　其道窮也節至于苦則其勢必不可行顔子之簞食<lb/>
　瓢飲在陋巷人不堪其憂囬也不改其樂此不失其<lb/>
<pb n="14b"/>
　正也非苦也伯夷叔齊餓死首陽立節雖苦其道窮<lb/>
　于一時而伸于百世之下則苦節豈不愈于䘮節乎<lb/>
　聖人立卦之意貴其可行而不貴其難繼也使聖人<lb/>
　而貴其難行則人有赴水蹈火而死者矣故曰節者<lb/>
　中而巳說以行險者險在外也說以行之則不蹈于<lb/>
　險矣此言九五居險之中困而能亨也當位以節中<lb/>
　正以通者此論二五中正各當其位故隂陽得其節<lb/>
　而其道不窮也天地節而四時成者隂陽二氣寒暑<lb/>
<pb n="15a"/>
　相循如環之无端春夏之發生必節以秋冬之肅殺<lb/>
　然後嵗功成焉聖人體此𧰼節以制度不傷財不害<lb/>
　民此節之能亨其道不窮而可貞者也聖人制經國<lb/>
　之術必量入為出上之用度有節故不傷財取于民<lb/>
　有制故不害民夏后氏五十而貢商人七十而助周<lb/>
　人百畆而徹其實皆什一也此三代取民之道也秦<lb/>
　隋之君至窮奢極欲府庫空竭而百姓離叛卒以亡<lb/>
　天下者由不知立制度以為節故海内蕩然也<lb/>
<pb n="15b"/>
𧰼曰澤上有水節君子以制數度議徳行<lb/>
　澤之儲水民資以為灌溉之利者過與不及則有汎<lb/>
　溢竭涸之虞君子體此象以制數度而議徳行則无<lb/>
　不中節多寡之數長短之度非有以制之則權衡度<lb/>
　量皆失其平矣徳有剛柔行有邪正君子立徳制行<lb/>
　務適于中而巳臯陶曰亦行有九徳亦言其人有徳<lb/>
　則徳與行未嘗不相因而相濟也議者審其剛柔緩<lb/>
　急與夫行藏進退不使有過與不及也<lb/>
<pb n="16a"/>
初九不出户庭无咎<lb/>
𧰼曰不出户庭知通塞也<lb/>
　户庭者户外之庭户在内者此門内之庭也不出户<lb/>
　庭以言慎宻之至也初以陽剛在下方節之初有陽<lb/>
　剛之才而上雖有應險難在外不可往也自守以正<lb/>
　慎宻而不出此盡節之道故可以无咎也孔子曰亂<lb/>
　之所生也則言語以為階君不宻則失臣臣不宻則<lb/>
　失身幾事不宻則害成是以君子慎宻而不出孔子<lb/>
<pb n="16b"/>
　釋此一爻推明不出户庭之意蓋處節之初當制數<lb/>
　度議徳行之始故慎宻如此聖人出處語黙適于時<lb/>
　而巳非知乎治亂存亡之幾微者曷足以語此哉故<lb/>
　𧰼曰不出户庭知通塞也<lb/>
九二不出門庭凶<lb/>
𧰼曰不出門庭凶失時極也<lb/>
　九二居中正之位當可以行之時又有能為之才而<lb/>
　不出門庭則失其幾㑹矣二于變卦為震震為足有<lb/>
<pb n="17a"/>
　可行之𧰼而不行失時之極皆凶之道此節之不得<lb/>
　其中者也豐之上六曰豐其屋蔀其家闚其户閴其<lb/>
　无人三嵗不覿凶當豐大之時處于明動而不履其<lb/>
　位其凶宜矣與此九二時異而象同也<lb/>
六三不節若則嗟若无咎<lb/>
𧰼曰不節之嗟又誰咎也<lb/>
　以六居三隂柔而處於陽位又下乘九二之剛而上<lb/>
　承坎險所謂險在前也此可節之時而不節禍災之<lb/>
<pb n="17b"/>
　至將誰咎乎此爻與九二相反夫時可以有為而失<lb/>
　其幾㑹與時之不可而强行皆足致凶咎九二以陽<lb/>
　而居隂六三以柔而寓剛其不中正一也嗟若者歎<lb/>
　惜之聲悔无及之𧰼也小人極其奢靡以快意于一<lb/>
　時卒至財殫力竭窮无所歸皆其自取雖知憤歎將<lb/>
　誰咎乎<lb/>
六四安節亨<lb/>
象曰安節之亨承上道也<lb/>
<pb n="18a"/>
　人臣以自處隂柔為正六四居近君之位當多懼之<lb/>
　地能卑遜以承上安于臣節者也人固有徼名取譽<lb/>
　刻偽矯揉為難能之行若公孫𢎞之流然非其性之<lb/>
　所安則近于詐妄此聖賢之所深嫉也安節之亨以<lb/>
　承上為道漢萬石君足以當之文景恭儉之主而奮<lb/>
　以恭謹稱可謂能承其上矣<lb/>
九五甘節吉往有尚<lb/>
𧰼曰甘節之吉居位中也<lb/>
<pb n="18b"/>
　五以陽剛而履尊位為節之主發號施令莫不中節<lb/>
　在巳无矯激之行故心逸而日休在人无愁苦之事<lb/>
　故安居而樂業吉孰如之孔子所謂說以行險當位<lb/>
　以節中正以通者也以斯而往孰不尊尚之𧰼曰甘<lb/>
　節之吉居位中也人之立節不可過也過則為苦節<lb/>
　不可不及也不及則為失節九五能守及中之節故<lb/>
　上下内外无不說從以得中正之位故也<lb/>
上六苦節貞凶悔亡<lb/>
<pb n="19a"/>
𧰼曰苦節貞凶其道窮也<lb/>
　上六以隂柔處坎陷之極已出乎險中宜有以自適<lb/>
　而守節過中為難行之行不知變通以趨時之宜其<lb/>
　凶宜矣若能幡然悔悟則其凶可亡比之他卦悔亡<lb/>
　之説辭同而意異也𧰼曰苦節貞凶其道窮也上六<lb/>
　處節之終固守而不知變取窮之道也<lb/>
䷼<hi>兑下巽上</hi>
中孚豚魚吉利涉大川利貞<lb/>
<pb n="19b"/>
彖曰中孚柔在内而剛得中說而巽孚乃化邦也豚魚<lb/>
吉信及豚魚也利涉大川乘木舟虚也中孚以利貞乃<lb/>
應乎天也<lb/>
𧰼曰澤上有風中孚君子以議獄緩死<lb/>
初九虞吉有他不燕<lb/>
象曰初九虞吉志未變也<lb/>
九二鳴鶴在隂其子和之我有好爵吾與爾靡之<lb/>
𧰼曰其子和之中心願也<lb/>
<pb n="20a"/>
六三得敵或鼓或罷或泣或歌<lb/>
𧰼曰或鼓或罷位不當也<lb/>
六四月幾望馬匹亡无咎<lb/>
𧰼曰馬匹亡絶𩔖上也<lb/>
九五有孚孿如无咎<lb/>
𧰼曰有孚孿如位正當也<lb/>
上九翰音登于天貞凶<lb/>
𧰼曰翰音登于天何可長也<lb/>
<pb n="20b"/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　小過過之小者聖人涉世豈有過乎欲矯世勵俗則<lb/>
　不可无過過无大小過而得其正則君子也過雖小<lb/>
　而不正則小人也小過所以利貞也小過自中孚而<lb/>
　來六爻相變上下反合中孚則柔在内而剛得中小<lb/>
　過則剛在内而柔得中皆指二五也小過柔在外而<lb/>
<pb n="21a"/>
　得中故可小事剛在内而不中故不可大事也小過<lb/>
　之世隂柔得位而為主上下皆小人也君子于此時<lb/>
　有飛鳥之象焉鳥飛而遺其音猶君子當遐舉逺引<lb/>
　而棄其聲名之時也二剛在内君子也四雖上承于<lb/>
　五而進則犯上故不宜上二能承三三退則得所承<lb/>
　故宜下也因時乘理知難而退吉孰如之故大吉也<lb/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
<pb n="21b"/>
鳥之𧰼焉飛鳥遺之音不宜上宜下大吉上逆而下順<lb/>
也<lb/>
　過而後亨不過則否矣周公誅管蔡以安王室蓋不<lb/>
　誅則王室危矣周公之過不亦宜乎故過而後能亨<lb/>
　也過以利貞與時行者時可以過而不過則失其幾<lb/>
　趨時之宜其不正乃所以為正也二與五皆得中正<lb/>
　之位陽為大隂為小故小往大來為泰而大往小來<lb/>
　為否柔得中是小者得中故小事吉也三四處非其<lb/>
<pb n="22a"/>
　位剛失位故不可大事也若大過之世則二五得位<lb/>
　故獨立不懼遯世无悶剛過而中大者過也故可大<lb/>
　事也卦體有飛鳥之象四隂據有為之地如鳥之翼<lb/>
　二陽居内其腹背也冲舉者翼也鳥之頡頏上下翼<lb/>
　實制之小過之時君子處无用之地小人得時當斯<lb/>
　時也知不可有為則消聲匿跡安于卑位則吉矣<lb/>
𧰼曰山上有雷小過君子以行過乎恭䘮過乎哀用過<lb/>
乎儉<lb/>
<pb n="22b"/>
　豫卦言雷出地奮豫雷之出地物皆恱豫山上有雷<lb/>
　則其聲必震驚逺而懼邇所以為小過雷本以震物<lb/>
　非過之大過恭過哀過儉无傷于徳特未中乎禮之<lb/>
　宜耳行過乎恭萬石君是也䘮過乎哀曾參是也用<lb/>
　過乎儉晏平仲是也此過之小者君子有時而為之<lb/>
　所以矯正一時誕謾流蕩之俗是皆有𥙷于世教聖<lb/>
　賢君子不可免之過也<lb/>
初六飛鳥以凶<lb/>
<pb n="23a"/>
𧰼曰飛鳥以凶不可如何也<lb/>
　初以隂柔處于艮下可止者也而正應在四四為動<lb/>
　初性復剛躁既牽于所應不能静止如鳥之飛未知<lb/>
　所棲宿則有矰繳之禍凶之道也飛鳥迅疾其離網<lb/>
　罟畢弋之患間不容髪其可救乎故𧰼曰不可如何<lb/>
　也不可如何者吾末如之何也已<lb/>
六二過其祖遇其妣不及其君遇其臣无咎<lb/>
𧰼曰不及其君臣不可過也<lb/>
<pb n="23b"/>
　六二以隂居隂臣子之道也當小過之世宜有過者<lb/>
　小過之世以中為所遇也配祖者妣也承君者臣也<lb/>
　皆謂二也二下配乎祖而上應于君二與初相比與<lb/>
　五相應隂柔在下而不敢越故曰遇也為臣而能盡<lb/>
　臣道不敢過而當臣之分何咎之有哉<lb/>
九三弗過防之從或戕之凶<lb/>
𧰼曰從或戕之凶如何也<lb/>
　九三以陽剛而處下卦之上上六以隂柔而為之正<lb/>
<pb n="24a"/>
　應此君子小人異趨而苟合者九三恃其剛正徑情<lb/>
　直行而不為過防之謀必為所害矣戕賊害之也小<lb/>
　人常有害君子之心能深思慮患而過防之或可免<lb/>
　咎不然其凶必矣故曰從或戕之凶也既為小人所<lb/>
　害雖有明智之士不能為之計矣故𧰼曰從或戕之<lb/>
　凶如何也如何者言末如之何也已<lb/>
九四无咎弗過遇之往厲必戒勿用永貞<lb/>
𧰼曰弗過遇之位不當也往厲必戒終不可長也<lb/>
<pb n="24b"/>
　小過之世上下四隂二陽處无用之地是剛不勝柔<lb/>
　又履非其位惟晦跡同塵危行言遜避禍可也以陽<lb/>
　剛而過于隂柔弗敢過也乃合其宜故曰无咎弗過<lb/>
　遇之方羣隂用事小人得路之時求動而進則危矣<lb/>
　故當戒慎恐懼亦勿固守其静貞而昧於幾權也處<lb/>
　小人之間求進則為所擠陷守節則為所忌嫉蓋處<lb/>
　位不當姑静以俟天道之復而已故𧰼曰弗過遇之<lb/>
　位不當也往厲必戒終不可長也言小人之過其敗<lb/>
<pb n="25a"/>
　不旋踵也<lb/>
六五宻雲不雨自我西郊公弋取彼在穴<lb/>
𧰼曰宻雲不雨已上也<lb/>
　小過四隂而二陽隂柔而處五為小過之時隂盛而<lb/>
　不能有所施有宻雲之𧰼西隂方也以隂柔而處小<lb/>
　過之時雖得尊位豈能流寛大之澤于天下故如宻<lb/>
　雲不雨失來蘇之望也小畜之彖曰宻雲不雨尚往<lb/>
　也自我西郊施未行也小過之時五為之主公謂五<lb/>
<pb n="25b"/>
　也王公皆尊稱也公弋而取彼在穴失三驅之義夫<lb/>
　三驅之禮禽逆未從已則捨之取其有向順之心孔<lb/>
　子弋不射宿今乃取彼在穴則物不得遁矣故去王<lb/>
　而稱公斯小過之義也𧰼言宻雲不雨已上者隂氣<lb/>
　巳上至于盛極而陽不應所以不能雨成施物之功<lb/>
　上而能下則及物矣雨自上下者也今上而不下不<lb/>
　能成雨故曰已上也<lb/>
上六弗遇過之飛鳥離之凶是謂災眚<lb/>
<pb n="26a"/>
𧰼曰弗遇過之巳亢也<lb/>
　上六以隂柔而居震動之極弗當于位弗遇于理過<lb/>
　之極也如鳥之飛必離矰繳之患凶其宜矣君子制<lb/>
　行適于中而已太卑與亢皆致凶之道故初與上皆<lb/>
　飛鳥之𧰼初太卑而上亢極也災由外來眚自巳取<lb/>
　皆凶之實也𧰼曰弗遇過之已亢者動而過之上下皆<lb/>
　隂處于卦極于時為已亢也四以陽承隂知所尊事<lb/>
　故弗過遇之上六以隂過中過其君也故弗遇過之<lb/>
<pb n="26b"/>
　四所以得无咎而上為已亢也<lb/>
䷾　<hi>離下坎上</hi>
既濟亨小利貞初吉終亂<lb/>
　聖人身履險難以撥亂興衰既定之後如乘舟已濟<lb/>
　此離下坎上卦之所以為既濟也險難在上非明者<lb/>
　孰與濟之亨小言小者亨也既濟之後大者已亨又<lb/>
　能亨其小則物无不亨矣物无不亨則天下安定以<lb/>
　正固守之則可以永保其安矣初吉終亂言治安之<lb/>
<pb n="27a"/>
　難保也此唐魏徵對太宗以守成之難于創業也明<lb/>
　皇用姚崇宋璟則治用李林甫楊國忠則亂徳宗用<lb/>
　陸贄則安用盧把則危以此知危亡之禍當在既濟<lb/>
　之後古人所以不畏多難而畏无難也歟<lb/>
彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　既濟亨小非所亨者小蓋无小而不亨也故曰小者<lb/>
　亨也陽大而隂小故泰言小往大來既濟三陽皆處<lb/>
<pb n="27b"/>
　三隂之下以陽下隂是大者既濟而能亨其小者也<lb/>
　當既濟之時三隂三陽各當其位二與四以隂居隂<lb/>
　三與五以陽居陽此君子小人各得其所之象故孔<lb/>
　子釋利貞曰剛柔正而位當也夫以明濟險以柔濟<lb/>
　剛以隂濟陽何往而不濟乎故初吉也既濟自泰卦<lb/>
　而來乾以二升而之五坤以五降而之二隂陽相易<lb/>
　而成既濟然水火之性燥濕不同非水滅火則火亦<lb/>
　能耗水况水在火上炎上潤下之性豈能終止乎惟<lb/>
<pb n="28a"/>
　道家龍虎顛倒之術腎水之真火心液之真水交之<lb/>
　有時用之有數然亦危道也不然長生不死之術夫<lb/>
　人而能為之矣蓋既濟之後復為未濟循環无窮乃<lb/>
　能成道未有止而不亂者非達乎進退存亡之幾明乎<lb/>
　消息盈虚之理者曷足以知此<lb/>
𧰼曰水在火上既濟君子以思患而豫防之<lb/>
　水在火上所以相濟以成造物之功然水火之性本<lb/>
　不同也若已濟而不知治亂安危之幾則水火相息<lb/>
<pb n="28b"/>
　有時而傾覆矣君子體此象以思患而豫防之故居<lb/>
　安則慮危而不敢安其位當治而思亂則不敢有其<lb/>
　治豫防者沉幾先物必有超乎衆人思慮之外者故<lb/>
　危難既濟之後又能消患于未萌之前鴟鴞之詩曰<lb/>
　迨天之未隂雨徹彼桑土綢繆牖户周公可謂知此<lb/>
　矣<lb/>
初九曳其輪濡其尾无咎<lb/>
𧰼曰曳其輪義无咎也<lb/>
<pb n="29a"/>
　初以剛動之才履險涉深以應上者也當既濟之初<lb/>
　物皆求濟故不避險難而曳其輪濡其尾故得无咎<lb/>
　也輪運車中者履險故曳輪尾處獸後涉河故濡尾<lb/>
　卦有自内適外者則以初為尾遯與既濟未濟是也<lb/>
　𧰼曰曳其輪義无咎者聖人救時之志雖轍環天下<lb/>
　人莫得而議之何咎悔之有乎<lb/>
六二婦䘮其茀勿逐七日得<lb/>
𧰼曰七日得以中道也<lb/>
<pb n="29b"/>
　上水下火卦之為既濟火之于水妻道也六二正應<lb/>
　九五故有婦之𧰼焉茀者所以屏蔽而為容飾者也<lb/>
　婦人欲有所行必有屏蔽之飾䘮其茀无以屏蔽勿<lb/>
　可行也既濟之時雖君臣相應然君當求臣以自濟<lb/>
　禮貎不至幣聘不先雖退而窮處可也六二處中正<lb/>
　之位人君欲共濟天下捨我其誰哉故勿逐七日必<lb/>
　得也𧰼言七日得以中道者所履中正志應在五君<lb/>
　臣之義終无失也隂陽消長之理不過七日復卦言<lb/>
<pb n="30a"/>
　七日來復是也<lb/>
九三髙宗伐鬼方三年克之小人勿用<lb/>
𧰼曰三年克之憊也<lb/>
　九三雖非君位以陽寓陽剛健之至故以當髙宗威<lb/>
　武之君也水火燥濕異性有戰伐之象鬼方幽隂之<lb/>
　方逺役也三年克之疲憊之甚傅說嘗誨以干戈省<lb/>
　厥躬則髙宗之失蓋在于此使當時已有一傅説必<lb/>
　能諫止之以此知髙宗嘗用小人矣故易舉以為萬<lb/>
<pb n="30b"/>
　世之戒唐太宗伐遼之役其勞人費財後亦悔悞乃<lb/>
　歎曰使魏徵在必无此行然則興衰撥亂之主既濟<lb/>
　之後乃欲貪土地求貨財用兵不已以疲憊中國未<lb/>
　有不亂亡者秦隋之末是已陸希聲曰三年然後克<lb/>
　之言其功之晚也君子居之其力猶憊小人用之則<lb/>
　必䘮邦水火之性極則相反猶君子小人也豈不然<lb/>
　哉<lb/>
六四繻有衣袽終日戒<lb/>
<pb n="31a"/>
𧰼曰終日戒有所疑也<lb/>
　六四處近君之位人君恃以濟難猶舟楫也善濟莫<lb/>
　如舟非有以預備之則有沉溺之變先儒以繻為濡<lb/>
　衣袽所以塞舟漏也以𧰼危懼可畏之狀聖人于既<lb/>
　濟之時思患而豫防之无所不至既有防患之具又<lb/>
　終日戒慎惴惴然常若處漏舟之上則禍亂何由而<lb/>
　至乎此處既濟之時也四在髙位當既濟之後功業<lb/>
　已盛主所疑也非深自戒慎其能免乎自古人臣有<lb/>
<pb n="31b"/>
　濟難之才功髙位重而主不疑者漢有張良唐惟郭<lb/>
　子儀蓋其自處有道也故象曰終日戒有所疑也<lb/>
九五東鄰殺牛不如西鄰之禴祭實受其福<lb/>
象曰東鄰殺牛不如西鄰之時也實受其福吉大來也<lb/>
　九五為既濟之主時方已濟未有不湛溺者聖人于此致<lb/>
　其防微杜漸之意故雖祭祀之間未嘗不示以儉約故<lb/>
　殺牛之豐不如禴祭之薄也古之祭者必有其時天<lb/>
　地鬼神其可以非道于之乎九五以一陽而處坎之<lb/>
<pb n="32a"/>
　中中實而有孚信者也聖人求福之道孚信而已祭<lb/>
　祀以時雖蘋蘩之薦二簋之薄亦足以交神明若徒<lb/>
　繁文而誠不至物豐而時未可神其吐之矣東西者<lb/>
　隂陽之位東鄰謂紂西鄰謂文王也爻辭但言不如<lb/>
　西鄰之禴祭而孔子乃云不如西鄰之時則知殺牛<lb/>
　為非時矣使當其時豈必皆用禴祭乎時之既濟守<lb/>
　常足矣而求福于非常如祭之非時而徒事繁文者<lb/>
　未必𫉬福茍有誠信吉大來也六五履尊居正其𫉬<lb/>
<pb n="32b"/>
　福必矣故𧰼曰實受其福吉大來也<lb/>
上六濡其首厲<lb/>
𧰼曰濡其首厲何可乆也<lb/>
　上以隂柔而處无難之極湛于宴安而不知變又无<lb/>
　剛果能濟之才以乘剛履險其危可知居既濟之終<lb/>
　水火二姓各欲返其位如泰之上六是已故有濡首<lb/>
　之𧰼焉聖王兼濟天下之道必為長久之計既濟之<lb/>
　終而濡其首若沉溺于宴安而不知返者其危亡可<lb/>
<pb n="33a"/>
　立而待也<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
　未濟雖隂陽各不當位而上下内外有應故有亨之<lb/>
　理方時多難君臣同心上下恊力事无不濟者此未<lb/>
　濟所以亨也狐雖多疑而小者勇决衆皆疑而未濟<lb/>
　三隂得位而有應此幾之可以自濟也故曰小狐汔濟<lb/>
　也汔幾也濡其尾无攸利者欲濟而濡其尾是終不<lb/>
<pb n="33b"/>
　能濟故无所往而利也<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　未濟以柔得中故亨六五以隂柔而居尊位為未濟<lb/>
　之主將以求濟者也而下有九二為之正應當未濟<lb/>
　之時而得能濟之臣如文王當紂之世得閎夭散宜<lb/>
　生之流卒以濟大難也小狐汔濟未出中者此言九<lb/>
　二雖有剛健之才而未能出乎險中故濡其尾无攸<lb/>
<pb n="34a"/>
　利也時之未可而意在必濟故終之實難聖人所以<lb/>
　貴乎有始有卒也然未濟終于必濟以有上下之助<lb/>
　也水火之性本相違而實相濟未濟者既濟之始而<lb/>
　既濟則未濟之終坎離南北之正相為終始者也故<lb/>
　曰未濟男之窮也韓康伯曰剛柔失位其道未濟故<lb/>
　曰窮也而程氏謂三陽皆失位聞之成都𨼆者此說<lb/>
　本因于康伯𨼆者之言適相契耳至王輔嗣釋履卦<lb/>
　曰履不處也亦謂陽爻皆以不處其位為吉其說豈<lb/>
<pb n="34b"/>
　不甚妙奚必它求哉<lb/>
𧰼曰火在水上未濟君子以慎辨物居方<lb/>
　火在水上為未濟如乾在坤上之為否水火相交所<lb/>
　以致用今炎上者處乎上潤下者處乎下水火各行<lb/>
　坎離不為用何以成造化之功火在水上所以為未<lb/>
　濟也君子體此象以慎獨而不敢交物各居其方而<lb/>
　不相紊也天地絪緼萬物化醇雲雷屯乃君子經綸<lb/>
　之時聖人退藏于无用之地何以慰生民之望乎然<lb/>
<pb n="35a"/>
　則未濟者非聖人之得已也<lb/>
初六濡其尾吝<lb/>
𧰼曰濡其尾亦不知極也<lb/>
　險難之世民方塗炭非有絶人之才未易濟也初以<lb/>
　隂柔居未濟之始志欲有為而才不足雖履危涉難<lb/>
　奮不顧身而為之必有濡尾之憂為可吝也夫舉事<lb/>
　必有首尾終始之𧰼也善慮事者非始之難終之實<lb/>
　難故曰有始有卒者其惟聖人乎不能度才量力徒<lb/>
<pb n="35b"/>
　勇于有為而卒于不見成功故可鄙吝也極終也既<lb/>
　濡其尾則是不能克終故象曰亦不知極也<lb/>
九二曳其輪貞吉<lb/>
象曰九二貞吉中以行正也<lb/>
　人君當險難未濟之時必資剛健中正之臣然後能<lb/>
　克濟大業輪者車所恃以行逺者也非剛健中正者<lb/>
　能之乎九二之臣是也九二上應六五之君君之所<lb/>
　恃猶之車有輪也險難未平能驅馳經營雖轍環天<lb/>
<pb n="36a"/>
　下必正而後吉也曳其輪者盡力于經營如周公之<lb/>
　于成王是也觀周公勤勞王家處危疑之地責深任<lb/>
　重而成王卒无所疑非中以行正者能之乎<lb/>
六三未濟征凶利涉大川<lb/>
𧰼曰未濟征凶位不當也<lb/>
　處險之極以隂柔而居陽剛之位以此求濟必不勝<lb/>
　動則危矣然所應在上水火之性雖相克而相濟應<lb/>
　于未濟之極乃有可濟之道坎離處南北隂陽之正<lb/>
<pb n="36b"/>
　終必交際故以涉大川為利也<lb/>
九四貞吉悔亡震用伐鬼方三年有賞于大國<lb/>
𧰼曰貞吉悔亡志行也<lb/>
　九四當未濟之時居近君之位當以柔順為先而九<lb/>
　剛健宜于有悔也然能以剛行正拯君之難以盡臣<lb/>
　道故得吉而悔可亡也鬼方夷狄之險逺者也震用<lb/>
　伐鬼方先聲所至如雷之震動此人臣假君之威權<lb/>
　以震慴遐方或不戰而屈人兵者故雖三年之久而<lb/>
<pb n="37a"/>
　有賞于大國如李牧之守雁門以備匃奴是也異乎<lb/>
　既濟之時蓋既濟之時守成而已𧰼曰貞吉悔亡志<lb/>
　行也人臣未嘗无欲行之志非信任之專安能遂其<lb/>
　素志哉<lb/>
六五貞吉无悔君子之光有孚吉<lb/>
𧰼曰君子之光其暉吉也<lb/>
　興衰撥亂之主非剛健之才未易濟也而六五當未<lb/>
　濟之時雖隂无斷而賴九二剛健中正之臣為之正<lb/>
<pb n="37b"/>
　應四上二陽相為夾輔五處尊位有文明之徳能虚<lb/>
　已而任用之故貞吉而无悔也无悔者直无可悔之<lb/>
　事非止悔亡而已孟子以有諸巳之謂信積而至于<lb/>
　充實而有光輝之大五體離之中有文明之𧰼故稱<lb/>
　其光而象曰其暉吉者光之發散為暉有君子之光<lb/>
　其散而見于外者不可掩也吉孰大焉<lb/>
上九有孚于飲酒无咎濡其首有孚失是<lb/>
𧰼曰飲酒濡首亦不知節也<lb/>
<pb n="38a"/>
　上九處未濟之終當坎離之極理在必濟蓋无平不<lb/>
　陂无往不復否終則當復泰矣當斯時也非可矯妄<lb/>
　而處中心誠實盡夫樂天知命之道以飲食燕樂而<lb/>
　已如此乃可无咎也雖然君子當未濟之時安時處<lb/>
　順可也沉湎荒滛而不知止則失其有孚之道矣故<lb/>
　𧰼曰飲酒濡首亦不知節也如阮嗣宗劉伯倫之徒<lb/>
　豈足以濟物哉<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易詳説卷十<lb/>
</p>
<p>
</p>
  </div>
</body>
</text>
</TEI>
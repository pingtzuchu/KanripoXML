<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳説卷八</head>
    <p>
<pb n="1a"/>
欽定四庫全書<lb/>
　讀易詳説卷八　　　　　　宋　李光　撰<lb/>
下經<hi>萃至鼎</hi>
䷬<hi>坤下兑上</hi>
萃亨王假有廟利見大人亨利貞用大牲吉利有攸往<lb/>
　萃聚也物萃則聚也民猶水也性无不下澤所以能<lb/>
　蓄者以善下之也畜衆之道无他不以威强刼制之<lb/>
　耳好生而惡殺好利而惡害民之性也以逸道使之<lb/>
<pb n="1b"/>
　能生之而不傷興利而去其害則下无不順者二五<lb/>
　以正應又居中正之位上下悦順故能容民畜衆而<lb/>
　萃道成矣甚哉民之難萃而易散也太王居邠狄人<lb/>
　侵之去之岐山之下居焉從之者如歸市豈以勢力<lb/>
　驅之哉秦専任强威并吞席卷非不能聚民也而陳<lb/>
　勝奮臂一呼天下響應聖人設卦觀象之意則上悦<lb/>
　然後下順是知勢力之不可恃也剛中而應是知偏<lb/>
　任威强則民不與也<lb/>
<pb n="2a"/>
彖曰萃聚也順以説剛中而應故聚也王假有廟致孝<lb/>
亨也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　王者致治至萃則人道盡矣可以格祖考矣蓋建邦<lb/>
　設都必先立宗廟所以致孝亨也夫以孝治天下者<lb/>
　四海雖大萬民雖衆舉无不順者以合乎人心也合<lb/>
　乎人心則民之從之也輕此要道也利見大人亨聚<lb/>
　以正者大人謂九五也九得剛中之位而為萃主此<lb/>
<pb n="2b"/>
　人君能以正道聚天下者故天下皆利見之用大牲<lb/>
　吉利有攸往順天命者享祀之禮皆報也非祈也周<lb/>
　公行郊祀之禮于治定功成之後非豐萃之時而行<lb/>
　盛大之禮則是矯誣上天也因萃時用其禮則天必<lb/>
　親而享之如此然後可以大有為于天下此聖人先<lb/>
　天而天弗違後天而奉天時故彖言用大牲吉利有<lb/>
　攸往順天命也反此則逆天理矣觀其所萃而天地<lb/>
　萬物之情可見者天地至大萬物至衆也欲以一人<lb/>
<pb n="3a"/>
　之私智而徧察之則吾之智有時而窮矣聖人坐觀<lb/>
　萬化之變必自其近而易見者始民同是心也能同<lb/>
　民心則天地萬物之情舉在此矣豈有它道哉<lb/>
象曰澤上于地萃君子以除戎器戒不虞<lb/>
　師之象曰地中有水師師亦衆也萃者聚于治安之<lb/>
　時師者用于險難之世方聚于治安禍患潛伏故君<lb/>
　子體此象以除戎器戒不虞也除者除治其虧鈍也<lb/>
　戒者戒慎其未形也此聖人于治安之時不忘乎危<lb/>
<pb n="3b"/>
　亂之道也後世君臣茍玩嵗時因循朝夕銷兵撤警<lb/>
　以幸一旦之安及夫事至而應則已无及其亦昧于<lb/>
　萃之道矣<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　初六以柔弱之才而處萃之始物之所萃非能萃物<lb/>
　者也在下而為所萃非其中心誠實則物不與也故<lb/>
　宜有孚然初之正應在四而二隂在上初以柔道為<lb/>
<pb n="4a"/>
　物所萃非能卓然獨立也是以知其决不能克終而<lb/>
　乃亂乃萃也乃亂者其志紛亂不能定于一也乃萃<lb/>
　者不能守其誠實而輕有所萃此小人女子之象也<lb/>
　若號一握為笑勿恤往无咎者若能翻然悔悟號咷<lb/>
　求附于四則正矣雖羣聚而譁笑之勿恤而往則可<lb/>
　終免咎悔也象曰乃亂乃萃其志亂者初本應四四<lb/>
　止而不能下應故初无所適從是其心志之亂也<lb/>
六二引吉无咎孚乃利用禴<lb/>
<pb n="4b"/>
象曰引吉无咎中未變也<lb/>
　萃之時羣隂在下二雖隂柔而與五為正應二五各<lb/>
　處中正之位二在坤中上下皆隂莫知適從既正應<lb/>
　在五則當從所應然非其招不往也必待五招聘然<lb/>
　後往乃吉而无咎也孚乃利用禴者初以有孚不終<lb/>
　故乃亂乃萃二獨得柔中以應剛陽君臣道合誠實<lb/>
　无間雖菲薄之物可交于神明也禴春祭之名方春<lb/>
　之時品物未備故其祭曰禴精潔之義也茍有誠實<lb/>
<pb n="5a"/>
　雖二簋可用亨損所以貴有孚也象曰引吉无咎中<lb/>
　未變者守其孚誠而不變也君子小人各以類聚小<lb/>
　人之與小人其志趣盖有不約而同者非得位處中<lb/>
　内含誠實未有不反為朋類所引而變者二能應五<lb/>
　之招聘以從正應故吉且无咎以中心有所執守而<lb/>
　不為羣邪所變易也豈非特立獨行之士哉<lb/>
六三萃如嗟如无攸利往无咎小吝<lb/>
象曰往无咎上㢲也<lb/>
<pb n="5b"/>
　六三體隂柔而據陽剛之位小人之桀黠者也卦四<lb/>
　隂而二陽皆非已應莫適所從故萃如嗟如无攸利<lb/>
　也上與三皆居本卦之上雖失隂陽正應之理而上<lb/>
　説下順勢必相合故往則无咎小吝者往雖无咎而<lb/>
　上處大位三乃順從之勢利之交古人所羞故小吝<lb/>
　也象言往无咎上㢲者三與四五變而成㢲三之從<lb/>
　上上能㢲説而无違拒之意故无咎也<lb/>
九四大吉无咎<lb/>
<pb n="6a"/>
象曰大吉无咎位不當也<lb/>
　四居近君之地下據三隂當萃聚之時為説之始而<lb/>
　衆之所歸此爻之最善者故大吉也然以陽居隂是<lb/>
　能柔㢲以奉上接下者故大吉而无咎悔也象言位<lb/>
　不當者本以逼上有咎然既得上下之懽心上為君<lb/>
　所萃下為衆所萃故雖免于咎悔而其位終不當也<lb/>
　聖人不以大吉无咎而廢其不當之位亦不以位之<lb/>
　不當為必蹈凶禍也<lb/>
<pb n="6b"/>
九五萃有位无咎匪孚元永貞悔亡<lb/>
象曰萃有位志未光也<lb/>
　人主居域中之大臨海内之衆總其權綱設官分職<lb/>
　以統治之耳有位者百官有司之位也分民分土大<lb/>
　小尊卑各任其職垂拱以視天民之阜而已故黄帝<lb/>
　堯舜垂衣裳而治天下也如此然後可以无咎匪孚<lb/>
　元永貞悔亡者九五正應在六二人主患不廣大不<lb/>
　能泛應曲當而心有偏係之私豈能使海隅之衆罔<lb/>
<pb n="7a"/>
　不是孚哉能元永貞則匪孚之悔可以亡矣元善之<lb/>
　長也永久也貞正也是三者大君之道也有其大善<lb/>
　如乾剛之獨運又久于其道而以正固守之則可以<lb/>
　亡其匪孚之悔矣象言萃有位志未光者象辭獨舉<lb/>
　爻中一句以包下文誠信之徳未著則于萃為未光<lb/>
　大故云志未光也<lb/>
上六齎咨涕洟无咎<lb/>
象曰齎咨涕洟未安上也<lb/>
<pb n="7b"/>
　上六以隂柔之才而處髙位當萃之時進不知止有<lb/>
　顛覆之勢然能恐懼憂危尚可免咎况乎知進退存<lb/>
　亡之道以功名為餘事視富貴如浮雲者乎象曰齎<lb/>
　咨涕洟未安上者六處説之上居萃聚之終下无應<lb/>
　援而又乘五其能一日安于上乎以見危懼之甚也<lb/>
　後世貪沓愚暗之人一旦得路自以子孫常握重權<lb/>
　繼世不離廊廟况復能惕然知禍患之在後而齎咨<lb/>
　涕洟以自危懼乎<lb/>
<pb n="8a"/>
䷭<hi>㢲下坤上</hi>
升元亨用見大人勿恤南征吉<lb/>
　㢲下坤上而升下㢲者求升之道也上順者可升之<lb/>
　時也以求升之道遇可升之時所以能大亨也用見<lb/>
　大人勿恤南征吉者大人者道隆徳駿可與大有為<lb/>
　之人也乾之二五皆曰利見大人今二五相應自二<lb/>
　之五自下而升上之象文王太公相遇當其時矣勿<lb/>
　恤无所憂慮五雖隂柔而得尊位下有陽剛之臣為<lb/>
<pb n="8b"/>
　之輔翼何往而不濟乎以此求升故不足憂也南征<lb/>
　吉者此文王伐紂之志也西伯戡黎祖伊恐詩頌武<lb/>
　王能卒其伐功則文王南征之志未嘗一日而忘也<lb/>
　渭濱之獵非熊非羆帝王之師則知南征之必吉也<lb/>
　然卦以柔㢲為主者時或未可柔㢲所以避時之艱<lb/>
　而有待也<lb/>
彖曰柔以時升㢲而順剛中而應是以大亨用見大人<lb/>
勿恤有慶也南征吉志行也<lb/>
<pb n="9a"/>
　坤以柔而升乎上㢲以剛中而應乎上所以為升君<lb/>
　臣道合乃能升也為上之道不順則不能虛心屈已<lb/>
　逮下下之求升一於卑㢲則近于佞媚而入于邪故<lb/>
　應者貴乎剛中也體雖卑㢲而枉道以求升則不可<lb/>
　也以九二之剛應六二之柔此所以能大亨也用見<lb/>
　大人勿恤有慶者君臣相遇无復憂虞天下必賴其<lb/>
　慶矣南征吉志行也南征者文王之志也當升之時<lb/>
　聖賢相遇諸老咸歸以往則无不利矣故其志得行<lb/>
<pb n="9b"/>
　也<lb/>
象曰地中生木升君子以順徳積小以髙大<lb/>
　木生地中其本深固則其末必茂雖資地氣必有其<lb/>
　本地能順而生之耳君子以順徳積小以髙大者順<lb/>
　徳則坤之象也書稱為學遜志務時敏厥修乃來是<lb/>
　知修身進學必本于順徳能㢲順則人必樂告以善<lb/>
　道乃能自微小以成其髙大也<lb/>
初六允升大吉<lb/>
<pb n="10a"/>
象曰允升大吉上合志也<lb/>
　初以柔㢲而復處卦下至卑㢲者也雖于上无應而<lb/>
　承九二之剛與之俱升而應乎六五中正之位以柔<lb/>
　承剛與二同心合意以進于上故獲大吉也象言允<lb/>
　升大吉上合志者與二中心孚信不相疑忌能上合<lb/>
　六五之志也君臣志合而升道得矣<lb/>
九二孚乃利用禴无咎<lb/>
象曰九二之孚有喜也<lb/>
<pb n="10b"/>
　九二得人臣中正之位而上應六五升道之最善者<lb/>
　也君臣相與以孚信為主君未深信其臣雖周公未<lb/>
　免成王之疑九二雖剛陽以處臣位之中君臣交孚<lb/>
　故雖菲薄之禮无所疑也禴薄祭也祭祀之禮莫大<lb/>
　于誠敬傳曰蘋蘩蕰藻之菜潢汙行潦之水可薦于<lb/>
　鬼神可羞于王公茍不以誠敬為先雖品物之多樂<lb/>
　舞之盛神其吐之矣惟中誠實乃能通乎神明而亨<lb/>
　福禄之報何咎悔之有乎象言九二之孚有喜者上<lb/>
<pb n="11a"/>
　下交孚志得而道行天下皆喜樂之矣萃與升相反<lb/>
　而相同萃之六二升之九二皆以有應而交孚故二<lb/>
　爻皆云孚乃利用禴君之深信其臣與臣之深文其<lb/>
　君其理一也<lb/>
九三升虛邑<lb/>
象曰升虛邑无所疑也<lb/>
　九三以剛陽之才而處陽位體既卑㢲與物无競非<lb/>
　衆隂所能遏也又有上六為之正應故如入空虛之<lb/>
<pb n="11b"/>
　地物无不順從者象曰升虛邑无所疑者紂有臣億<lb/>
　萬離心離徳故孟子有獨夫之號雖商邑之大猶空<lb/>
　虛也以往則无所疑矣此文王必伐之志武王卒其<lb/>
　伐功牧野之戰卜之人心无可疑者也<lb/>
六四王用亨于岐山吉无咎<lb/>
象曰王用亨于岐山順事也<lb/>
　六四處近君之位上承于五處尊位而无陵犯之志<lb/>
　者文王是也太王居豳狄人侵之去之岐山之下居<lb/>
<pb n="12a"/>
　焉從之者如歸市文王因之此周家王業之所基也<lb/>
　居六四之地勢足以亨于天下然止于岐山者此文<lb/>
　王之至徳也在升之時當升而不進孔子所謂三分<lb/>
　天下有其二猶服事殷也故能吉且无咎而象言王<lb/>
　用亨于岐山順事也至武王則逆取而順守之詩人<lb/>
　謂之卒伐功則亨于岐山者將時之未可乎然則聖<lb/>
　賢出處進退之際易地皆然善學易者當察其變通<lb/>
　之際則得之矣言豈一端而巳哉<lb/>
<pb n="12b"/>
六五貞吉升階<lb/>
象曰貞吉升階大得志也<lb/>
　貞者靜而正也能靜而正則獲吉而終陟元后之位<lb/>
　矣六五下有剛正之賢為之正應如太公之流此文<lb/>
　王所以卒登王位也然猶服事殷者六為柔順又體<lb/>
　坤徳雖位極人臣然猶守其貞固但升階而巳未及<lb/>
　九五之飛龍也象言大得志者升道至此其志可謂<lb/>
　得矣或以升階歸之九二夫九二在下之賢人階至<lb/>
<pb n="13a"/>
　而升可也便以升階歸之九二豈理也哉程氏以謂<lb/>
　任剛中之賢輔之而升陸氏謂文王受命之象是也<lb/>
上六𡨕升利于不息之貞<lb/>
象曰㝠升在上消不富也<lb/>
　上六以隂柔處升之終而不知止者也㝠然而行不<lb/>
　知隂陽消息盈虛之理聖賢進退存亡之道至于敗<lb/>
　國亡家而不知悔者大哉貞乎茍正矣雖知進而不<lb/>
　知止富貴功名不足累之也聖賢出處固非衆人之<lb/>
<pb n="13b"/>
　所測也若利社稷安生靈以宗臣自任終始以正道<lb/>
　自持如周公者雖進不知止又何訾焉經于上六既<lb/>
　戒以㝠升而繼以利不息之貞豈慮萬世之下亦有<lb/>
　如周公者衆或責以不釋位而去乎象曰㝠升在上<lb/>
　消不富者小人无正固之徳貪冐寵禄㝠然而升則<lb/>
　其徳日消而窮極繼之洪範五福一曰富今上六處<lb/>
　升之極而不知止失富之道也程氏曰以小人貪求<lb/>
　之心移之于進徳則何利如之故其説曰君子于貞<lb/>
<pb n="14a"/>
　正之徳終日乾乾自强不息以上六不己之心用之<lb/>
　于此則利也以小人貪求无己之心移于進徳則何<lb/>
　善如之<lb/>
䷮<hi>坎下兑上</hi>
困亨貞大人吉无咎有言不信<lb/>
彖曰困剛揜也險以説困而不失其所亨其惟君子乎<lb/>
貞大人吉以剛中也有言不信尚口乃窮也<lb/>
　亨困之反也君子不以貧賤之道而得貧賤雖身困<lb/>
<pb n="14b"/>
　而道亨小人不以富貴之道而得富貴雖身亨而道<lb/>
　則否也困亨者在困而能亨則不隕穫于困窮矣文<lb/>
　王居羑里而衍易孔子阨陳蔡而弦歌顔淵居陋巷<lb/>
　而不改其樂此聖賢處困之道也貞大人吉无咎者<lb/>
　小人得路必阨居子當斯時也欲以貞固自處鮮有<lb/>
　不蹈禍悔者故貞而𫉬吉非大人不能吉然後可以<lb/>
　无咎有言不信者國之无道是非曲直顛倒錯謬君<lb/>
　子可以忘言之時也<lb/>
<pb n="15a"/>
象曰澤无水困君子以致命遂志<lb/>
　澤水所積也水性趨下澤上而水下則澤必枯竭无<lb/>
　以説潤萬物困之象也君子體此象以致命遂志雖<lb/>
　處困阨之時未嘗不得其樂也致命者不以窮達禍<lb/>
　福死生動其心也不以窮達禍福死生動其心則吾<lb/>
　志何往而不遂哉伊尹耕于有莘之野樂堯舜之道<lb/>
　伯夷叔齊餓于首陽之山不食周粟彼各行其志而<lb/>
　已<lb/>
<pb n="15b"/>
初六臀困于株木入于幽谷三歲不覿<lb/>
象曰入于幽谷幽不明也<lb/>
　困者君子小人所不能免也得所援則不困矣初六<lb/>
　以隂柔最處坎下為困之始有臀之象九四雖處近<lb/>
　君之位為吾之應然以陽剛而揜于羣隂之中力不<lb/>
　能有所援也如株枿之木自不能芘其身安能芘人<lb/>
　哉初既无所芘覆又隂柔之才不能自遂顯明之地<lb/>
　如入于幽谷愈以困窮耳故至于三嵗之久卒不能<lb/>
<pb n="16a"/>
　自見于世也初寓坎下隂險底滯趣下而善䧟物其<lb/>
　困也實有以自取之所謂小人以困窮之道而得困<lb/>
　窮者也四雖勢足以應援非徒不能援亦莫之䘏也<lb/>
　詩言在彼空谷其人如玉盖君子當窮獨之時困而<lb/>
　不失其所亨象言入于幽谷幽不明者特以隂柔之<lb/>
　才不善處困識慮昏蒙自趣于幽暗耳<lb/>
九二困于酒食朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>方來利用亨祀征凶无咎<lb/>
象曰困于酒食中有慶也<lb/>
<pb n="16b"/>
　九二以陽剛處人臣中正之位又上有九五同徳之<lb/>
　君若可與有為然當困世君臣俱為羣隂所揜勢不<lb/>
　能及物但有厭飽于酒食而巳豈其志哉朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>天子<lb/>
　飾下體之服九二以剛中之賢雖為羣隂所揜而位<lb/>
　處中正不為貧賤所移此有道之主所以不忍遺也<lb/>
　錫命之至其誰禦之故曰朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>方來也方來者以言<lb/>
　寵命之至方來而未巳亨祀者兼天神人鬼而言也<lb/>
　九二以剛中之徳雖在險難之中所守正固在困而<lb/>
<pb n="17a"/>
　心亨固可交于神明矣然在困守正僅能以貞固自<lb/>
　守飲食燕樂可也非大有為之時若强聒妄動必有<lb/>
　悔吝知未可動而動則凶禍之來將誰咎乎故曰征<lb/>
　凶也征者有所往也象言困于酒食中有慶者君子<lb/>
　能守其中正之徳非能終困者也困而必亨積善于<lb/>
　身必有餘慶矣<lb/>
六三困于石據于蒺藜入于其宫不見其妻凶<lb/>
象曰據于蒺藜乘剛也入于其宫不見其妻不祥也<lb/>
<pb n="17b"/>
　六三以隂柔而處尊顯之位二陽在上而欲進焉一<lb/>
　陽處下而巳乘焉可謂不量力矣堅重難入而不可<lb/>
　動摇者石也九四九五是也負芒刺而不可枕藉者<lb/>
　蒺藜也九二是也小人之害君子方其處下巧為攻<lb/>
　擊雖負凶惡之名不䘏也方其在上則肆其憑陵雖<lb/>
　嬰刀鋸之戮不避也盖君子當困蹇之時以道義自<lb/>
　處視軒冕猶桎梏于富貴如浮雲小人雖欲陵藉摧<lb/>
　辱之卒不可得故孔子曰非所困而困焉名必辱非<lb/>
<pb n="18a"/>
　所據而據焉身必危以見小人卒不能勝君子而反<lb/>
　受危辱也方是時也雖知退處燕閒為自全自安之<lb/>
　計則已晚矣故曰既辱且危死期將至妻其可得見<lb/>
　耶死期將至則凶可知矣象言據于蒺藜乘剛也不<lb/>
　見其妻不祥也以見作不善之報仲尼于繫辭𤼵明<lb/>
　此爻使一卦之義渙然明白故予妄欲𤼵明仲尼之<lb/>
　旨以袪諸儒紛紜異同之論而不敢自謂然也<lb/>
九四來徐徐困于金車吝有終<lb/>
<pb n="18b"/>
象曰來徐徐志在下也雖不當位有與也<lb/>
　解紛濟難固以速往為吉故解卦言有攸往夙吉困<lb/>
　之初六最處卦下至困者也其望在外有力之援甚<lb/>
　于倒懸之求解也九四為正應宜亟往赴之而其來<lb/>
　反徐徐者以九處坎之中疑其深險而不敢進也况<lb/>
　四居多懼之地以有强敵不敢輕犯其慮患深矣九<lb/>
　二剛而處中運動適變有金車之象以九四大臣有<lb/>
　濟國之志而不得伸誠可鄙也二剛當困世宜同心<lb/>
<pb n="19a"/>
　以濟困者况二為剛中之賢豈能終阨之哉故雖吝<lb/>
　而有終也夫四與初為正應其援初之志未嘗忘也<lb/>
　所以徐徐者將以有濟焉耳九四以陽剛而處隂位<lb/>
　然卒无咎悔者有濟困之志為衆所與也孔子所謂<lb/>
　困以寡怨者也<lb/>
九五劓刖困于赤<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>乃徐有説利用祭祀<lb/>
象曰劓刖志未得也乃徐有説以中直也利用祭祀受<lb/>
福也<lb/>
<pb n="19b"/>
　九五處中正之位有剛健之徳若可以有為然當困<lb/>
　世强臣在側為所脅制欲濟天下之大困必以去小<lb/>
　人為先此劓刖之刑不得巳而用也上六六三初六<lb/>
　皆小人而據其上善揜剛者故當刑而去之赤<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>諸<lb/>
　侯之服三隂未去威令不専勢必降殺僅同諸侯之<lb/>
　位耳聖人處困有道能盡消息之理然後從容有濟<lb/>
　不以困于侯位為慊而輕躁妄動也故徐乃有説也<lb/>
　五居兑中小人既去志得而道行天下皆喜樂之矣<lb/>
<pb n="20a"/>
　如此然後可以祭祀宗廟以膺受多福也自古聖王<lb/>
　郊天告廟未嘗不在小人既去憂虞既釋之後故萃<lb/>
　渙二卦皆曰王假有廟而閔予小子嗣王朝廟之詩<lb/>
　亦在成王釋䘮即政之始故此卦九五亨困之道莫<lb/>
　利用于祭祀也象曰劓刖志未得也乃徐有説以中<lb/>
　直也利用祭祀受福也小人為害則志不𫉬伸志不<lb/>
　𫉬伸則劓刖之刑所不得巳而用也九二雖非正應<lb/>
　而處相應之地俱為隂柔所乘道同徳合能以中道<lb/>
<pb n="20b"/>
　輔贊彌縫使不見去之之跡故九五之説以二能以<lb/>
　中直相濟也祭祀非以祈福時適當然則為神天所<lb/>
　祐故祭祀則受福也當困之時下能施刑于小人中<lb/>
　得賢人之助上為神天之所福則不困而可以亨天<lb/>
　下之困矣<lb/>
上六困于葛藟于臲卼曰動悔有悔征吉<lb/>
象曰困于葛藟未當也動悔有悔吉行也<lb/>
　上六以隂柔居困極之地三雖非正應小人之同道<lb/>
<pb n="21a"/>
　者也柔之為道雖假援而濟然六三自以隂柔處險<lb/>
　非有剛健之才能挽巳于困阨者徒能纒繞之耳困<lb/>
　于葛藟者反為三所困也六處上極下乘九五之剛<lb/>
　不知進退存亡之道髙而必危故困于臲卼也曰動<lb/>
　悔有悔吉行者當困極之時若曰動必有悔而不思<lb/>
　變動則益入于困耳若能悔前之失窮而思通必濟<lb/>
　矣君子未嘗无過過而能悔善莫大焉書稱慮善以<lb/>
　動動惟厥時若時未可動則以安貞為貴時可動而<lb/>
<pb n="21b"/>
　不動則有後時之悔非困而求通之道也象言困于<lb/>
　葛藟未當也言處困之道未當于理也動悔有悔吉<lb/>
　行者若慮動必有悔而不復思動則終于困窮矣思<lb/>
　變而行慮善以動理當𫉬吉不失其幾也<lb/>
䷯<hi>㢲下坎上</hi>
井改邑不改井无䘮无得往來井井汔至亦未繘井羸<lb/>
其瓶凶<lb/>
　井以象有常徳之君子也改邑不改井邑人民所聚<lb/>
<pb n="22a"/>
　聚散无常而邑有時而遷井无變也夫有䘮則有得<lb/>
　若本无䘮何所得乎汲者常滿而我无所損物賴以<lb/>
　濟而我无所増或汲已而往或方汲而來出入往來<lb/>
　其應无窮而井固自若也此井之功用也井之功用<lb/>
　如此而汲者當致力以求之汔幾也繘綆也瓶所汲<lb/>
　之器也若幾至而不及泉與不汲同以象君子之進<lb/>
　徳修業當力行而不怠也若半途而畫非徒不能成<lb/>
　濟物之功而吾之器業亦隨䘮矣羸者䘮敗之象也<lb/>
<pb n="22b"/>
　人之器業至于䘮敗豈有不蹈凶禍者哉故羸其瓶<lb/>
　凶也<lb/>
彖曰㢲乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　㢲木也坎水也㢲下坎上木下而水上舉水而上之<lb/>
　汲之象也此合二卦之體言井之用也井之為用泉<lb/>
　源渾渾不舍晝夜取之无盡汲之愈新養物而无窮<lb/>
　者也人物有代謝也墟落有時而變遷也而井不可<lb/>
<pb n="23a"/>
　易也二與五皆有剛中之徳故能有常如此以象君<lb/>
　子獨立而不變者爵禄可辭也名節不可移也身可<lb/>
　殺也而道不可屈也非剛中者能之乎二五皆以剛<lb/>
　陽為徳而非應也有應則可以濟物而有功于天下<lb/>
　矣故汔至亦未繘井者未有功也上下各以剛陽君<lb/>
　臣各行其意豈能成功哉羸瓶之凶何所逃乎<lb/>
象曰木上有水井君子以勞民勸相<lb/>
　木本在上欲汲水則反下水本趨下欲濟物則反上<lb/>
<pb n="23b"/>
　二者皆勞也君子欲兼善天下以成濟物之功者未<lb/>
　有不始于勤勞者也故觀乎井之用以勞民勸相勞<lb/>
　民者非驅之死地也東作西成不失其時春耕秋斂<lb/>
　不遺其力以是而勸民使不怠于生養之業以是相<lb/>
　民使不乏于衣食之原皆所以法井之功用也<lb/>
初六井泥不食舊井无禽<lb/>
象曰井泥不食下也舊井无禽時舍也<lb/>
　井以潔清為貴汲多則日新无窮六處井下而上无<lb/>
<pb n="24a"/>
　其應不汲之井也汚泥所聚不可食也不食則井之<lb/>
　用廢矣雖禽鳥亦將棄而逺之况于人乎如人不能<lb/>
　致身髙逺之地而自處卑穢誰復汲引之者其極至<lb/>
　于无禽則為時所舍棄可知矣<lb/>
九二井谷射鮒甕敝漏<lb/>
象曰井谷射鮒无與也<lb/>
　水性本下其流為江河畜為沼沚卒歸于海者以善<lb/>
　下故也而井之為用乃以上出為功非其性也九二<lb/>
<pb n="24b"/>
　雖以陽剛處中而无應于上乃下比于初不能及物<lb/>
　故旁出為谷徒能射鮒而已井之功用廢矣如敝漏<lb/>
　之甕何所用哉故象言井谷射鮒无與也无與者不<lb/>
　為九五所與也君子有剛陽之才既不為上所汲引<lb/>
　當以㢘靜自守歸潔其身可也而朋比于下自投汚<lb/>
　穢之地以抗其上其顛覆必矣故如甕之敝漏而无<lb/>
　用于時也<lb/>
九三井渫不食為我心惻可用汲王明並受其福<lb/>
<pb n="25a"/>
象曰井渫不食行惻也求王明受福也<lb/>
　渫治井去其汚穢其泉清潔可食也三居坎水之下<lb/>
　㢲木之上汲之象也治井至于清潔可食如君子修<lb/>
　徳潔行于幽𨼆之中非在上者有以汲引之亦將廢<lb/>
　而不用矣故為衆心之所憫惻也君子豈以不見用<lb/>
　輕動其心哉為我心惻者衆人也水至于渫治清潔<lb/>
　則可用汲汲不汲者上也君子有可用之才非明主<lb/>
　孰能知而任用之知人惟帝其難之故稱王明王而<lb/>
<pb n="25b"/>
　明則浸潤之譖膚受之愬不行焉君臣上下俱𫉬其<lb/>
　福利井之功既成而汲者以濟非獨在上者受其福<lb/>
　而巳若渫而不食則行道之人皆為之傷惻也君子<lb/>
　之不見用豈當有求哉求王明者量而後入也王而<lb/>
　明吾之所求也不明之王可與有為哉<lb/>
六四井甃无咎<lb/>
象曰井甃无咎修井也<lb/>
　井之畜泉泥或汨之甃所以潔其泉也君子進徳修<lb/>
<pb n="26a"/>
　業必有致力之處雖未能及物然徳業之盛必由此<lb/>
　而致焉六四以柔弱之才居近君之位不能以剛健<lb/>
　上輔人主從容禆贊期于无過而巳此大臣之任也<lb/>
　故象曰井甃无咎修井也井非修治則汚穢所聚或<lb/>
　為棄井朝廷之不治則綱紀廢弛豈非大臣之咎哉<lb/>
九五井冽寒泉食<lb/>
象曰寒泉之食中正也<lb/>
　九五君位人君履中正之位其利澤可以及物矣冽<lb/>
<pb n="26b"/>
　清也井至清而寒泉之可食者也以象人君博施濟<lb/>
　衆物所賴以生養者也人孰无濟物之心困于无位<lb/>
　而利澤不加于百姓者則勢不足以有行也故象曰寒<lb/>
　泉之食中正也<lb/>
上六井收勿幕有孚元吉<lb/>
象曰元吉在上大成也<lb/>
　井收汲也收其綆以上水也縱而下之收而上之所<lb/>
　以汲也幕者以幕障之使不得汲則井之用廢矣上<lb/>
<pb n="27a"/>
　六正應在九三井之為利當與衆共乃偏于所應而<lb/>
　幕之使不得妄汲非居上博施之道故戒之如此有<lb/>
　孚元吉者收而勿幕則逺近内外居者行者咸𫉬其<lb/>
　利故有孚而𫉬大善之吉也象言元吉在上大成者<lb/>
　井之功用至此而大成則在下者得其所濟而在上<lb/>
　者𫉬其元吉矣<lb/>
䷰<hi>離下兑丄</hi>
革已日乃孚元亨利貞悔亡<lb/>
<pb n="27b"/>
　革變革也澤火二物本不相得非水滅火則火必涸<lb/>
　水然亦相資而為用者能革剛為柔革生為熟水火<lb/>
　之用不可闕一也離下兑上此水火相資而為用者<lb/>
　故易曰窮則變變則通通則久欲久而无弊則革之<lb/>
　道不可巳也其大者莫如革命湯武之事聖人所不<lb/>
　得巳也其次則法度有不適于時不便于民者勢不<lb/>
　可不革也三代之政有不得而盡循者莊周曰今期<lb/>
　行周與魯是猶推舟于陸也此勢之不可不革者革<lb/>
<pb n="28a"/>
　之必駭人之耳目非常之原黎民懼焉聖人覩利害<lb/>
　之未然而衆人見利害之巳然漢之賈生欲改正朔<lb/>
　易服色知七國之必變而大臣絳灌尚不能用况无<lb/>
　知之愚民乎故已日乃孚者見其利害之形而无可<lb/>
　疑者也雖然革之道天下之至難非具元亨利貞之<lb/>
　四徳未有革之而不悔者有此四徳則體與乾合可<lb/>
　以大有為于天下有所不革革之无不當革之无不<lb/>
　當則悔可亡矣<lb/>
<pb n="28b"/>
彖曰革水火相息二女同居其志不相得曰革已日乃<lb/>
孚革而信之文明以説大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　坎為水兑為澤兑非水也然離下坎上則為既濟而<lb/>
　離下兑上則為革者何也澤最處汙下與火尤相戾<lb/>
　也非若坎離之配合以致用也但能相息而巳息止<lb/>
　也非生息之息也雖然水之息火理之必然者火安<lb/>
<pb n="29a"/>
　能息水哉蓋從其所勝言之火在下而澤處上則水<lb/>
　必減耗耗而不巳則必涸竭理之不可不革也離為<lb/>
　中女兑為少女中少二女雖同居而不相得者志各<lb/>
　有所行也雖中女處内而少女反處乎外其勢不得<lb/>
　不革離下兑上所以為革也少女處内中女處外其<lb/>
　勢不得不睽故兑下離上所以為暌也聖人固重于<lb/>
　改作愚民亦樂于因循自非燭見利害之原革之而<lb/>
　當豈能使天下曉然心悦而信服之哉文明以説大<lb/>
<pb n="29b"/>
　亨以正革而當其悔乃亡者合離兑二卦之體以盡<lb/>
　革之理也文明則不昧于事幾説則不違咈乎百姓<lb/>
　又能大亨而盡正固之道以此變更天下之事所謂<lb/>
　革而化之與時宜之尚何悔吝之有哉悔亡者凡革<lb/>
　之道本有悔革之而當故悔可亡也湯以寛仁而革<lb/>
　桀之威虐武王以聖徳而革紂之淫酗漢王入闗約<lb/>
　法三章以革秦之苛暴昭帝以靜治而革漢武之窮<lb/>
　兵豈有悔乎天地革而四時成湯武革命順乎天而<lb/>
<pb n="30a"/>
　應乎人革之時大矣哉者聖人深言天地萬物之理<lb/>
　茍或當革有不可得而已者天地所以亘萬古而无<lb/>
　弊壊者以造化密移新新而不停也觀夫隂陽之消<lb/>
　長日月之往來而四時行焉此革之見乎天地者也桀<lb/>
　之无道而湯放之紂之无道而武王伐之天道助順<lb/>
　人心歸仁有不可已者然則革之而當則天下蒙其<lb/>
　福百姓亨其利治亂存亡係焉此革之時所以為大<lb/>
　也<lb/>
<pb n="30b"/>
象曰澤中有火革君子以治厯明時<lb/>
　水性潤下火性炎上物之至異者也澤中非有火之<lb/>
　所澤中有火必相滅息其勢不可不革也君子體此<lb/>
　象以治厯明時則隂陽消息之理不能逃矣記曰聖<lb/>
　人慎守日月之數以察星辰之行以敘四時順逆謂<lb/>
　之厯蓋日月之運星辰之行雖有常度然積久則不<lb/>
　能无差差則厯法壊而四時或不得其正矣自黄帝<lb/>
　迎日推策降而唐虞三代下而漢唐其詳見于天文<lb/>
<pb n="31a"/>
　厯書莫不以五行為本聖人取象水火之相息以明<lb/>
　厯法之必當革也<lb/>
初九鞏用黄牛之革<lb/>
象曰鞏用黄牛不可以有為也<lb/>
　初以陽剛為革之始疑于堅頑而難革者也然能以<lb/>
　中順之道自固雖无應于上然順而得中為革之始<lb/>
　雖非强狠難化之人然能守其貞不狥于物如黄牛<lb/>
　之革而體不變也象言鞏用黄牛不可以有為者守<lb/>
<pb n="31b"/>
　其貞固不為時所變易從道而不從時者也此陽剛<lb/>
　君子伏而在下自處則善矣未可以大有為于天下<lb/>
　也必欲大有為于天下非幾足以通天下之志權足<lb/>
　以通天下之變者未易任此故曰不可以有為也<lb/>
六二已日乃革之征吉无咎<lb/>
象曰巳日乃革之行有嘉也<lb/>
　六二以隂柔處中正之位而上有九五陽剛之君為<lb/>
　之正應非敢先時而動于悔亦不敢後時而失其幾<lb/>
<pb n="32a"/>
　又隂非倡始故巳日乃革之能應上之命以中正之<lb/>
　道從其所革如此然後進而有為則吉无咎矣象言<lb/>
　行有嘉者巳日革之革之而當故為上所嘉美也人<lb/>
　臣進退度時而已可則行不可則止二五各據中正<lb/>
　之位而君臣道合可與有為之時也<lb/>
九三征凶貞厲革言三就有孚<lb/>
象曰革言三就又何之矣<lb/>
　革非聖人之得已也其弊極矣堯舜三代之法有不<lb/>
<pb n="32b"/>
　得盡循者然皆非聖人之得巳也九三以剛健之才<lb/>
　而處陽剛之位過乎剛者也革之道中而巳茍過乎<lb/>
　中則一動一靜无適而可盖革之不當則天下將起<lb/>
　而非我矣往固凶也將退而窮處其身益危若之何<lb/>
　在察乎人情之向背而已聖人將欲革天下之大害<lb/>
　以興天下之大利必有勞民動衆之事非灼見利害<lb/>
　之原者豈能使衆人翕然從我而无疑乎故革言三<lb/>
　就則從我者衆矣聖人欲有所革黙觀天下之公論<lb/>
<pb n="33a"/>
　言可革者三然後中外孚信而无復横議者矣如此<lb/>
　舍我將安之乎故象言革言三就又何之矣<lb/>
九四悔亡有孚改命吉<lb/>
象曰改命之吉信志也<lb/>
　九四无應于下宜其悔也然上承九五之君為革之<lb/>
　主勢足以有行有所不革革之而天下莫敢不從故<lb/>
　无復可悔之事也湯伐桀而伊尹相之武王伐紂而<lb/>
　周公輔之上下内外有不信乎天下既已信服則順<lb/>
<pb n="33b"/>
　天應人以膺受天命而𫉬无疆之福矣此九四之任<lb/>
　惟伊尹周公足以當之象曰改命之吉信志也革之<lb/>
　而吉則湯武之志信于天下亦九四之功也<lb/>
九五大人虎變未占有孚<lb/>
象曰大人虎變其文炳也<lb/>
　乾之九五曰飛龍在天利見大人革之九五曰大人<lb/>
　虎變未占有孚龍虎皆大人之象在乾則為龍革則<lb/>
　為虎何也龍能飛能潛升降自如故有乾之象虎以<lb/>
<pb n="34a"/>
　剛猛之威炳煥之文故有革之象易雲從龍風從虎<lb/>
　聖人作而萬物覩龍興虎變皆取象于聖人也當革<lb/>
　命之際非剛猛之威不足以服天下非炳煥之文不<lb/>
　足以化天下舍湯武其誰哉未占有孚者九五之君<lb/>
　威望素著革道巳成應天順人无可疑者不待占筮<lb/>
　而天下固已信服矣象曰大人虎變其文炳也革道<lb/>
　明著必有粉飾顯設之事以化成天下有目者无不<lb/>
　覩也故曰其文炳也<lb/>
<pb n="34b"/>
上六君子豹變小人革面征凶居貞吉<lb/>
象曰君子豹變其文蔚也小人革面順以從君也<lb/>
　革之六爻二隂而四陽隂柔也陽剛也陽能變隂剛<lb/>
　能變柔大人虎變自變也君子豹變從所變也上六<lb/>
　之時革道已成人无賢愚莫不咸化其上特淺深之<lb/>
　異耳豹變者質性之皆變與五同徳若箕子微子是<lb/>
　也革面則其心未必然也商之頑民是也聖人之化<lb/>
　小人革面足矣觀酒誥一篇其待商之諸臣惟工乃<lb/>
<pb n="35a"/>
　湎于酒勿庸殺之姑惟敎之如此豈暇革其心哉非<lb/>
　獨不暇亦不能也上六以隂柔而處革之終不可以<lb/>
　有為也以靜正守之則无事矣吉凶禍福特在動靜<lb/>
　之間耳可不慎哉君子與上同其心徳革而化之故<lb/>
　其文蔚然小人特畏吾之威刑所革者不過外䫉而<lb/>
　巳其心未必然也<lb/>
䷱<hi>㢲下離上</hi>
鼎元吉亨<lb/>
<pb n="35b"/>
　易无非象也蓋制器所以尚象立象所以明義也鼎<lb/>
　之為卦以全體言之則下㢲上離以木㢲火中虛而<lb/>
　下實此制器所以尚象也以六爻言之則中實為腹<lb/>
　所以受物下植為足所以承鼎對峙于丄以為耳横<lb/>
　亘于耳中以為鉉此立象以明義也有其義有其象<lb/>
　則夫運動其器以致用者聖人也此鼎之所以謂象<lb/>
　也鼎之為象如此故大吉而亨曰元吉亨者大吉然<lb/>
　後能亨也聖人立成器以為天下式鼎之為器通上<lb/>
<pb n="36a"/>
　下用之而聖人用之非欲衆人之養口體而巳<lb/>
彖曰鼎象也以木㢲火亨飪也聖人亨以亨上帝而大<lb/>
亨以養聖賢㢲而耳目聰明柔進而上行得中而應乎<lb/>
剛是以元亨<lb/>
　鼎之為卦専取其象則其義自見矣所謂立象以明<lb/>
　義也如頤之下動上止有頤頷之象噬嗑震下離上<lb/>
　頤中有物之象此自然之象若鼎之為象則假于人<lb/>
　為然後成器以致用者也鼎所以正名曰象者如此<lb/>
<pb n="36b"/>
　鼎固重寶大器也非无用之器也有鼎之象必有鼎<lb/>
　之用非若珙璧琬琰徒為寳器而已以木㢲火所以<lb/>
　為亨飪之用亨飪所以為祭祀賓客之用祭祀莫重<lb/>
　乎亨上帝賓客莫大乎養聖賢此二者聖人運動大<lb/>
　器之道也㢲而耳目聰明上離下㢲屈體以尊賢則<lb/>
　賢者必樂告以善道故能合天下耳目以為聰明而<lb/>
　六五柔弱之君能進而上行以登尊極之位者以在<lb/>
　下有剛健之臣應乎我者衆也此所以能大亨也繇<lb/>
<pb n="37a"/>
　辭言元吉亨彖言元亨而已能致大亨則吉不足道<lb/>
　也<lb/>
象曰木上有火鼎君子以正位凝命<lb/>
　鼎雖假于人為及其成功則有自然之象非若餘卦<lb/>
　但取其象而巳故木上有火者鼎之所以成器亦所<lb/>
　以成物而致亨飪之功焉君子體此以正位則位一<lb/>
　定而不可踰體此凝命則命一成而不敢變夫鼎所<lb/>
　以革故而取新也其為器也重其為寶也大國之存<lb/>
<pb n="37b"/>
　亡係焉宜為歴代受命之君所寶用歟聖人置此卦<lb/>
　于革震之間者豈无意哉盖革命則鼎取新而震為<lb/>
　長子守器之主也武王克商遷九鼎于洛非以其器<lb/>
　大故邪蘇氏曰五帝三代及秦漢以來受命之君靡<lb/>
　不有此鼎鼎存而昌鼎亡而亡盖鼎必先壊而國隨<lb/>
　之豈有易姓而猶傳者乎此合大易取新之義觀乎<lb/>
　彖辭以木㢲火亨飪也此蘇氏所謂用器也戰國之<lb/>
　時鼎為周患秦與齊楚皆欲之三國之君未嘗一日<lb/>
<pb n="38a"/>
　而忘周者以鼎在焉故也是惡知聖人立器觀象之<lb/>
　㫖哉<lb/>
初六鼎顛趾利出否得妾以其子无咎<lb/>
象曰鼎顛趾未悖也利出否以從貴也<lb/>
　卦有専取乎象者鼎是也以上九為鉉六五為耳四<lb/>
　三二為腹則初六者趾也鼎以安靜不動為體趾所<lb/>
　以承鼎也鼎而顛其趾則所以為鼎者覆矣鼎不覆<lb/>
　則不能去穢而納新故利在出否否者穢濁也鼎以<lb/>
<pb n="38b"/>
　取新為義不可不潔也穢濁者出則可以受實矣妻<lb/>
　者嫡也尊且正也正家而天下定矣妾非正也得妾<lb/>
　者匹嫡也如趾之顛而反處乎上也然有時而不得<lb/>
　已者春秋之義母以子貴是出否惡也否惡既出所<lb/>
　以為利如妾之至賤越嫡而上配乎主者悖也以子<lb/>
　而貴則非悖也初六上應九四有從貴之象如鼎顛<lb/>
　而出否固有以顛為貴者夏之鼎覆而商受之商之<lb/>
　鼎覆而周受之然則出否者其在鼎初乎若大臣不<lb/>
<pb n="39a"/>
　勝其任不過折足所覆者美實而已未係于存亡也<lb/>
　聖人寓不盡之意于卦初姑言其小者耳<lb/>
九二鼎有實我仇有疾不我能即吉<lb/>
象曰鼎有實慎所之也我仇有疾終无尤也<lb/>
　隂虛而陽實以九居二二于鼎為腹受實者也自二<lb/>
　之四為乾乾陽物是鼎有實也九二正應在五五之<lb/>
　于二仇匹也五欲下應于二而四三以剛强塞其往<lb/>
　來之路九五之所甚病而不𫉬于下者也九二居中<lb/>
<pb n="39b"/>
　正之位為臣而盡臣道不可加矣六五欲增益之適<lb/>
　以累之耳故不我能即然後乃吉也鼎有實非虚器<lb/>
　也人臣負其實才之象即就也伊尹耕于萃野孔明<lb/>
　處于草廬二主能輕身而往從之然後可以出而有<lb/>
　為今二已處人臣中正之位非不召之臣也正其君<lb/>
　臣之分可也故不我能即乃二之福也象曰鼎有實<lb/>
　慎所之也我仇有疾終无尤也人臣有可用之才當<lb/>
　擇其所從則不枉道矣故曰慎所之也能守其職任<lb/>
<pb n="40a"/>
　則免乎悔吝矣故終无尤也此人臣自處于中正之<lb/>
　道也<lb/>
九三鼎耳革其行塞雉膏不食方雨虧悔終吉<lb/>
象曰鼎耳革失其義也<lb/>
　鼎以象言九三居㢲之上處離之下與二四皆腹也<lb/>
　非耳也曰鼎耳革者言六五之道至此而變革也六<lb/>
　五君道也君易其常道則賢臣在下者于是否隔而<lb/>
　不通矣三陽也以九居三人臣過乎剛則强臣也宜<lb/>
<pb n="40b"/>
　乎在上者有不能堪也人臣孰不欲行其志若君疑<lb/>
　其臣則退而窮處可也故曰其行塞也雉膏鼎中之<lb/>
　美實也以象美徳謂有美徳而不𫉬進也不食者謂<lb/>
　人主懸美祿以待天下之賢而三乃自守窮獨而不<lb/>
　復貪冒者良由君臣始交之際其情未通雖明良相<lb/>
　遇亦不能大有為于天下也方雨虧悔終吉者陽氣<lb/>
　升而隂固之則為密雲耳雨者隂陽和也方雨者隂<lb/>
　陽方欲和也以象君臣方情通道合則前之所悔者<lb/>
<pb n="41a"/>
　既虧而終吉矣上下疑阻而不交者悔也既交則悔<lb/>
　虧矣象言鼎耳革失其義者人君不能體離明之照<lb/>
　虛已聴納則失其為耳之義矣<lb/>
九四鼎折足覆公餗其形渥凶<lb/>
象曰覆公餗信如何也<lb/>
　鼎之恃足猶宫室之恃柱礎也未有柱礎傾折而宫<lb/>
　室不摧者南山有臺之詩樂得賢也得賢則能為邦<lb/>
　家之光立太平之基矣鼎之九四處大臣之位當腹<lb/>
<pb n="41b"/>
　心之寄國之廢興存亡繫焉可以非其人乎下有二<lb/>
　陽不能引而進獨與初六為内應是忌其同列而締<lb/>
　交乎小人也是折其足而覆其養賢之資也其形渥<lb/>
　者言汚穢之甚也汚穢之狀見于面目形骸之外甚<lb/>
　者或至刀鋸之戮原野之刑加焉其凶甚矣象言覆<lb/>
　公餗信如何者大臣不能量力事主而固寵保位至<lb/>
　不勝任而顛覆戮辱隨之尚何救哉孔子曰不曰如<lb/>
　之何如之何者吾末如之何也已信如何者信乎无<lb/>
<pb n="42a"/>
　如之何也先儒以形為刑渥為剭言大臣不勝任則<lb/>
　受其大刑王㳂曰古之大刑有剭誅之法然則刑者<lb/>
　誅及其身而巳至其形渥凶豈獨戮辱其身而巳哉<lb/>
六五鼎黄耳金鉉利貞<lb/>
象曰鼎黄耳中以為實也<lb/>
　五居鼎上中虛而无為雖不若足之任重腹之受實<lb/>
　若无用而鼎用以之成也鉉以扛鼎耳以受鉉而鼎<lb/>
　始成運動之功六五為鼎之得中而能虛己以受物<lb/>
<pb n="42b"/>
　有君之象故為耳黄者中也金鉉上九也耳處鼎上<lb/>
　鉉又處耳上耳无為而鉉有為也雖在卦上居鼎之<lb/>
　終而不得中正之位故為鉉而已鉉貴而无位利貞<lb/>
　者為利也體本柔弱介乎强臣之間能虛巳无為以<lb/>
　正道格之則衆陽皆為我用矣象曰黄耳金鉉中以<lb/>
　為實非虛名也<lb/>
上九鼎玉鉉大吉无不利<lb/>
象曰玉鉉在上剛柔節也<lb/>
<pb n="43a"/>
　上九之為鉉不可易也上處卦之極體柔而用剛鼎<lb/>
　道既成不為燥濕之所變易有玉之徳焉金從革者<lb/>
　也玉不可革也鉉固鼎之所用非虛器也在五為金<lb/>
　在上為玉則益貴矣以玉為鉉又所以飾鼎而鼎道<lb/>
　大成故大吉而无不利也象曰玉鉉在上剛柔節者<lb/>
　上九以剛乘柔居鼎之上而用之有時且六五之柔<lb/>
　非鉉不行是相資而為用相待而成功者也又玉之<lb/>
　為徳其温潤有似乎仁而非柔也縝栗有似乎義而<lb/>
<pb n="43b"/>
　非剛也故曰剛柔節也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易詳説卷八<lb/>
</p>
<p>
</p>
  </div>
</body>
</text>
</TEI>
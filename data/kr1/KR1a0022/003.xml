<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳説卷三</head>
    <p>
<pb n="1a"/>
欽定四庫全書<lb/>
　讀易詳説卷三　　　　　宋　李光　撰<lb/>
上經<hi>泰至蠱</hi>
䷊<hi>乾下坤上</hi>
泰小往大來吉亨<lb/>
彖曰泰小往大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
<pb n="1b"/>
　夫泰之為卦乾下而坤上言天地之氣交也乾君道<lb/>
　也君能下下以成其政臣能歸美以報其上君臣之<lb/>
　情通上下之勢接此泰之道也一氣不頓進寒暑往<lb/>
　來然後嵗功成焉豈一朝一夕之故哉治亂存亡屈<lb/>
　伸消長之理所以致之莫不有漸小者往而大者來<lb/>
　然後吉且亨也小為隂柔大為陽剛隂柔為小人陽<lb/>
　剛為君子小人退聴而君子連彚而來故為泰天地<lb/>
　交者隂陽之氣通而相感也上下交者君臣之道合<lb/>
<pb n="2a"/>
　而无間也君子小人相為消長退小人之術豈在廹<lb/>
　逐之哉陽剛在内勢足以有為則隂柔知其不勝而<lb/>
　聴命矣在外者特不使之在君側握朝權耳故一陽<lb/>
　在下其卦為復二陽在下其卦為臨陽雖未盛而浸<lb/>
　以長矣故曰内君子而外小人君子道長小人道消<lb/>
　也<lb/>
象曰天地交泰后以財成天地之道輔相天地之宜以<lb/>
左右民<lb/>
<pb n="2b"/>
　天地交泰以象太平盛極之時聖王于此時不敢忽<lb/>
　也財成其道則有節制輔相其宜則无過差故安而<lb/>
　不忘危存而不忘亡治而不忘亂然後亂亡无自而<lb/>
　至焉此其幾微不可不戒者以左右民者民至愚而<lb/>
　无知非聖人有以利導扶持而安全之則其居太平<lb/>
　之時也驕奢滛泆无所不至而卒蹈于刑辟者多矣<lb/>
　周家之業至成王周公始陳后稷先公致王業之艱<lb/>
　難今觀七月之詩所以財成輔相天地以左右斯民<lb/>
<pb n="3a"/>
　者可謂至矣民為邦本則太平之基也天心不可見<lb/>
　考之民而已<lb/>
初九拔茅茹以其彚征吉<lb/>
象曰拔茅征吉志在外也<lb/>
　初九最處乾下為健之始陽雖長而未盛隂方退而<lb/>
　未逺聖賢君子欲有所為非一人之力能獨濟也必<lb/>
　當拔用賢才引其朋類同心同徳萃于朝廷然後太<lb/>
　平之功可得而成也孔子曰茅之為物薄而用可重<lb/>
<pb n="3b"/>
　也可羞于王公可薦于神明以象賢者有潔白之質<lb/>
　也茹者根也茅之生也根相牽連彚者類也征者進<lb/>
　也進必以正故曰征也君子小人各有其類拔其一<lb/>
　則皆相連而起有茹之象君子進則所引拔者皆君<lb/>
　子君子衆多則生民必被其利宗社必蒙其福故曰<lb/>
　以其彚征吉也象曰拔茅征吉志在外者小人得路<lb/>
　志于得君而已君子得路必搜訪于外以盡天下之<lb/>
　賢才使野无遺賢故曰志在外也抑君子之進常出<lb/>
<pb n="4a"/>
　于不得已彼其于世未數數然也故雖享厚禄握重<lb/>
　權而其志未嘗不惕然以顛覆為懼而思退身之樂<lb/>
　也豈與貪得患失者同日語哉<lb/>
九二包荒用馮河不遐遺朋亡得尚于中行<lb/>
象曰包荒得尚于中行以光大也<lb/>
　九二以陽剛之才有應乎五而處人臣之正當泰之<lb/>
　時能包含荒穢雖狂狷之士不顧險患如不假舟楫<lb/>
　而馮河者无不容納此真大臣之任當海内交泰之<lb/>
<pb n="4b"/>
　時人材衆多若遴選太精則豪傑之士或不得其職<lb/>
　則聚而為冦盗者多矣秦隋之末是也當廓其度量<lb/>
　包含荒穢逺者无所棄遺則山林之士莫不皆至近<lb/>
　者无所阿比故朋黨之禍无自而興如此乃能配乎<lb/>
　九五中行之主而无偏黨之私也人臣之道至此則<lb/>
　光明盛大不可有加矣<lb/>
九三无平不陂无往不復艱貞无咎勿恤其孚于食有<lb/>
福<lb/>
<pb n="5a"/>
象曰无往不復天地際也<lb/>
　治亂存亡安危之相因如隂陽寒暑之必至有不可<lb/>
　易者惟聖人為能因其盈虚而消息之使常治而不<lb/>
　亂常存而不亡常安而不危也消息之道豈有他哉<lb/>
　兢業以圗之危懼以處之當治安而不忘亂亡之戒<lb/>
　則可以保其治安而无咎矣勿恤其孚于食有福者<lb/>
　聖人處泰之時常思艱難而履夫中正則在我者无<lb/>
　愧矣人之信不信何所恤哉食者人之所享也福者<lb/>
<pb n="5b"/>
　天之所降也處泰之世當乾道將復之時獨以艱難<lb/>
　守正而享其福祿非徼幸也象曰无往不復天地際<lb/>
　也九三處乾坤之間當天地之際平者當陂往者當<lb/>
　復惟艱難守正庶可保其常安耳聖人知世路之將<lb/>
　阻陽氣之必復故于此爻特為之戒云<lb/>
六四翩翩不富以其鄰不戒以孚<lb/>
象曰翩翩不富皆失實也不戒以孚中心願也<lb/>
　地之形頺然而處乎下今氣雖上行終必趨下翩翩<lb/>
<pb n="6a"/>
　然如飛鳥之疾其勢順也方泰之時上下相承隂陽<lb/>
　相應三隂三陽各安其所然天地之氣往无不復者<lb/>
　今三陽欲上行而三隂下之上與五无不從者是不<lb/>
　富而能用其鄰也夫富而能用其鄰怵于利也不富<lb/>
　而能用其鄰者利害同也四以五上為鄰利害既同<lb/>
　固不待告戒而孚矣陽為實隂為虛隂雖在上其性<lb/>
　本下今三隂在上皆為失實其相率而趨下乃其所<lb/>
　欲也故曰中心願也<lb/>
<pb n="6b"/>
六五帝乙歸妹以祉元吉<lb/>
象曰以祉元吉中以行願也<lb/>
　六五以隂柔而居中正之位帝女之象天地交泰之<lb/>
　時隂雖上進然樂于趨下能降尊就卑順以承夫其<lb/>
　受祉福而獲元吉也宜矣九二以剛中之賢上應六<lb/>
　五五能降其尊位下交九二天地隂陽君臣夫婦其<lb/>
　道一也六五為泰之主故其象如此女以嫁為歸堯<lb/>
　之二女釐降于溈汭周之王姬亦下嫁于諸侯其得<lb/>
<pb n="7a"/>
　所歸乃其中心之所願也人君能屈已求賢則天下<lb/>
　之士皆願立于其朝矣天地交泰其在兹乎小人得<lb/>
　路則朋滛下比壊主心術蔽君聰明上下之勢隔絶<lb/>
　而不通馴致禍亂可勝諱哉<lb/>
上六城復于隍勿用師自邑告命貞吝<lb/>
象曰城復于隍其命亂也<lb/>
　坤土也城者土之所積累也不能増髙倍薄致其兢<lb/>
　業之意則城將頽圮而復于隍矣治安之極人君不<lb/>
<pb n="7b"/>
　能持盈守成而湛于燕安狃于侈泰馴致土崩之勢<lb/>
　而不自悟自古奢滛荒怠之主享國長乆而亟致禍<lb/>
　敗以至滅亡者皆因用兵開邉外讐强敵内動豪傑<lb/>
　窺覬之心耳隋煬帝唐明皇是也海内昇平之久民<lb/>
　不識兵革一旦又欲興師動衆雖近郡邑其孰肯聴<lb/>
　命故雖貞而猶吝也象曰城復于隍其命亂也城既<lb/>
　復于隍則尊者必降上者必下小人得志而執國命<lb/>
　禮樂征伐皆不自天子出故曰其命亂也<lb/>
<pb n="8a"/>
䷋<hi>坤下乾上</hi>
否之匪人不利君子貞大往小來<lb/>
　否之卦天地不交各復其位乃无平不陂无往不復<lb/>
　之時乎夫消息盈虚之理盖有不能使之常治而不<lb/>
　亂常安而不危者聖人能使禍不至于深耳否泰相<lb/>
　因有非人力所能勝故曰否之匪人先儒或以匪人<lb/>
　為匪人道盖慮後世庸闇之主以一治一亂皆歸之<lb/>
　于天故紂曰我生不有命在天此最害教之大者然<lb/>
<pb n="8b"/>
　聖人方論否泰之理不得不然抑使後世常兢業畏<lb/>
　慎知治亂无常而不敢忽也漢光武唐太宗皆信圖<lb/>
　䜟李淳風言唐中弱有女武代王其兆既成天之所<lb/>
　命不可去也學者固難言之要之一治一亂豈人事<lb/>
　哉君子當天下否閉小人道長之時則有奉身而退<lb/>
　茍必欲以正道有為于其間遇禍決矣故昔之君子<lb/>
　有詭辭以免禍如叔孫通是也一君子遇禍則衆君<lb/>
　子必相牽連而去大者往則小者乗時而來矣<lb/>
<pb n="9a"/>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　萬物盈天地之間莫不負隂而抱陽雖根莖之微未<lb/>
　有不假天地之氣而生長成遂者若天地不交則隂<lb/>
　陽不和雨𤾉寒燠風皆不以時應萬物何由而通乎<lb/>
　君所以尊安以臣民愛戴之也臣所以强固以君能<lb/>
　封殖之也故君能下下以成其政臣能歸美以報其<lb/>
<pb n="9b"/>
　上則治道成矣否之時上下之情隔絶而不通如天<lb/>
　之自髙地之自下强弱相陵大小相并而上不恤也<lb/>
　朝廷之勢日以微弱政化日以陵遲朝覲㑹同之禮<lb/>
　廢屏衛勤王之義絶是天下无邦也三隂來居于内<lb/>
　而三陽退處于外君子往而小人來小人之道浸以<lb/>
　長君子之道浸以消此否之時也<lb/>
象曰天地不交否君子以儉徳辟難不可榮以祿<lb/>
　君子居否之時當奉身而退漢管寧之徒是已寧見<lb/>
<pb n="10a"/>
　天下大亂遂渡海至遼東環堵篳門偃息窮巷晏然<lb/>
　若將終焉雖三公之位有所不顧豈以世之榮辱累<lb/>
　其心哉<lb/>
初六拔茅茹以其彚貞吉亨<lb/>
象曰拔茅貞吉志在君也<lb/>
　否卦以全體言之則三隂在内三陽在外内小人而<lb/>
　外君子也以六爻之義言之當否之時賢人在下以<lb/>
　上應九四之君子欲使其類牽連而退故泰之初九<lb/>
<pb n="10b"/>
　其道利于上行則以其彚征吉征者動而進也否之<lb/>
　初六其道利于下止則以其彚貞吉貞者静而止也<lb/>
　方時大否君子卷藏其道退而窮處身雖否而道不<lb/>
　窮故不失其吉且亨也小人當退黜之時則怨望訕<lb/>
　讟或為戎首未嘗不疾視其上君子則能以道義自<lb/>
　處窮通皆樂雖引類而去其心曷嘗一日而忘君哉<lb/>
　孔子三月无君則皇皇如也故象曰拔茅貞吉志在<lb/>
　君也<lb/>
<pb n="11a"/>
六二包承小人吉大人否亨<lb/>
象曰大人否亨不亂羣也<lb/>
　六二當否之時處人臣之正位此暗君姦臣相濟而<lb/>
　得路者也小人方執其權綱上復有應勢未能敵為<lb/>
　君子者當包容而承順之故小人吉而大人身雖否<lb/>
　而心亨也曰大人者包容小人而承順之非大人不<lb/>
　能孔子恐後世疑于同小人者故曰大人否亨不亂<lb/>
　羣也包承小人而不亂小人之羣尢見其大盖從容<lb/>
<pb n="11b"/>
　渾跡于羣小之間未嘗悻悻然懐忿躁不平之氣故<lb/>
　小人莫得指目而忌惡之非獨明哲全身之道當然<lb/>
　亦所以傾否而開泰也漢之陳太丘足以當之若李<lb/>
　膺杜喬之流徒激禍亂耳<lb/>
六三包羞<lb/>
象曰包羞位不當也<lb/>
　六三以隂柔而據陽位此小人得路之時肆其凶險<lb/>
　上以逢迎其君下以傾害善類天下切齒而能包羞<lb/>
<pb n="12a"/>
　忍恥以保寵固位者也向使不乗時危亂以竊顯位<lb/>
　雖有隂險之才亦不能窮凶極惡如此之甚也孔子<lb/>
　追論所以致此者故曰包羞位不當也言髙位非小<lb/>
　人所宜處故曰不當也<lb/>
九四有命无咎疇離祉<lb/>
象曰有命无咎志行也<lb/>
　否之時三隂雖握權居中然三陽在外四復居近君<lb/>
　之位以陽剛而能柔巽以濟危難九五休否之主與<lb/>
<pb n="12b"/>
　之切近而同心凡朝廷之命一以付之又能承命不<lb/>
　違故得无咎如此非獨一人受福凡同類而進者皆<lb/>
　麗于福矣象曰有命无咎志行也三陽同心以濟難<lb/>
　小人雖居中用事然國命在我勢難乆安故吾志得<lb/>
　行否將傾而為泰矣<lb/>
九五休否大人吉其亡其亡繋于苞桑<lb/>
象曰大人之吉位正當也<lb/>
　否道既成小人方握國命以乆其權未易廢也天下<lb/>
<pb n="13a"/>
　禍患未易息也惟九五之大人以剛健之才居得政<lb/>
　之位勢足以有臨力足以有制故能休否而逢吉也<lb/>
　休廢也息也廢小人而息禍患非大人其孰能之九<lb/>
　五雖有休否之勢然小人尚處于内君子尚處于外<lb/>
　非兢業以圗之則治亂存亡猶未定也故聖人為之<lb/>
　戒曰其亡其亡繫于苞桑否泰將分之際聖人常以<lb/>
　必亡為心桑者其植根深其生叢委其材堅韌而不<lb/>
　可拔生民之本國家基業之象也以危亡為戒而繫<lb/>
<pb n="13b"/>
　于不拔之基故能長存而不亡也象曰大人之吉位<lb/>
　正當也所以能休否而獲吉者以陽剛履中正之位<lb/>
　以制羣隂也小人非能制其死命孰肯退聴哉<lb/>
上九傾否先否後喜<lb/>
象曰否終則傾何可長也<lb/>
　甚哉治道之難成小人之難去也當否之世隂邪當<lb/>
　路以害治道雖三陽同心不能一朝而頓除也九五<lb/>
　以中正得位特能休之而已至上九然後能力傾而<lb/>
<pb n="14a"/>
　顯排之猶先否而後喜也其用力多矣自昔未有常<lb/>
　亂而不治者秦之亂而漢祖取之王莽之亂而光武<lb/>
　興之茍非聖賢馳騖而經營則亂之日必長亂之日<lb/>
　長則君子之受禍必深生民之被害必酷故象曰否<lb/>
　終則傾何可長也<lb/>
䷌<hi>離下乾上</hi>
同人于野亨利渉大川利君子貞<lb/>
　否泰者君子小人相為消長君子處内則為泰小人<lb/>
<pb n="14b"/>
　處内則為否君子欲去小人小人必欲害君子故泰<lb/>
　之九三已有否之象至上六則城復于隍矣否之九<lb/>
　四已有泰之理至上九然後否終則傾矣凡如此者<lb/>
　皆以黨類相傾邪正相勝不能大同乎物使君子小<lb/>
　人各得其所而不競也同人于野亨則廣大矣利渉<lb/>
　大川則可以渉險矣利君子貞則无有嫉忌之者矣<lb/>
　古者聖賢相遇措斯世于三代之隆而不見其治之<lb/>
　之跡用一賢則不肖者自退用一能則不能者自逺<lb/>
<pb n="15a"/>
　未嘗挈挈然求異于衆人如此故包容廣大无往而<lb/>
　不通也<lb/>
彖曰同人柔得位得中而應乎乾曰同人同人曰同人<lb/>
于野亨利渉大川乾行也文明以健中正而應君子正<lb/>
也惟君子為能通天下之志<lb/>
　同人以一柔為衆剛之主以六處二隂柔而寓隂位<lb/>
　人臣得位者也二處離中中也二五正應以離中之<lb/>
　柔而應乎乾剛卦之所以為同人也同人以无所不<lb/>
<pb n="15b"/>
　同為亨有所不同為吝同人于野以象乾之覆燾利<lb/>
　渉大川以象乾之剛健故曰乾行也文明者常失之<lb/>
　柔弱而能濟以健中正者常失之无助而能應乎五<lb/>
　故處羣陽之間介然獨立而不懼也繫辭曰夫易聖<lb/>
　人所以極深而研幾也惟深也故能通天下之志聖<lb/>
　人非能物物而通之好惡榮辱是非利害衆人之所<lb/>
　同也能通乎一則千萬人之情可見矣非極乎至深<lb/>
　者能如是乎<lb/>
<pb n="16a"/>
象曰天與火同人君子以類族辨物<lb/>
　天體在上火性炎上性體若同而實異也聖人處大<lb/>
　同之世于君子小人之間盖有甚不同者但處得其<lb/>
　道无阿比之跡小人自退聴故人見其同耳君子觀<lb/>
　乾離二象以類族辨物若黒白之不可亂也<lb/>
初九同人于門无咎<lb/>
象曰出門同人又誰咎也<lb/>
　門者人所由以出入非奥室也同人于門則行乎大<lb/>
<pb n="16b"/>
　公至正之道无所阿比賞罰予奪進退黜陟一付之<lb/>
　公議我无容私焉何咎之有諸葛亮之亡能使廖立<lb/>
　垂泣李平致死以至公而无私也故習鑿齒稱之曰<lb/>
　法行于不可不用刑加乎自犯之罪爵之而无私誅<lb/>
　之而不怒天下有不服者乎象曰出門同人又誰咎<lb/>
　也九居同人之初而无所偏應能盡同人之至公者<lb/>
　惟初爻為然盖无所係應則无親疎之間孰得而議<lb/>
　之故曰又誰咎也<lb/>
<pb n="17a"/>
六二同人于宗吝<lb/>
象曰同人于宗吝道也<lb/>
　六二為一卦之主以一隂而統五陽非盡至公何以<lb/>
　服天下今乃係應在五雖位中正所應偏也他卦以<lb/>
　有應為善同人之世當以天下為公豈得有所偏應<lb/>
　哉咸之為義當以无心感物无逺近親疎之間而九<lb/>
　四憧憧往來朋從爾思孔子曰天下何思何慮天下<lb/>
　同歸而殊途一致而百慮天下何思何慮盖朋從爾<lb/>
<pb n="17b"/>
　思則往來于心者未離乎黨與之間故象以憧憧往<lb/>
　來為未光大同人于宗則吝道其揆一也<lb/>
九三伏戎于莽升其髙陵三嵗不興<lb/>
象曰伏戎于莽敵剛也三嵗不興安行也<lb/>
　同人之世不能以大公同物而各以私意顯立黨援<lb/>
　則强梁者必起而相圗矣九三以陽剛而據陽位則<lb/>
　小人之强梁者五與二為應而三介乎其間勢雖不<lb/>
　敵而欲隂害之故伏戎草莽之中然二以中正得位<lb/>
<pb n="18a"/>
　而應乎乾剛三雖有害之之意而不敢輕𤼵也故升<lb/>
　其髙陵以窺伺之至三嵗之乆而卒不敢𤼵盖二與<lb/>
　五能同心雖剛者莫能間之象曰伏戎于莽敵剛也<lb/>
　三嵗不興安行也九五有剛健之徳難以顯攻三非<lb/>
　五敵也故遲回至于三嵗不敢輕𤼵既能量敵慮患<lb/>
　則可安行而不蹈乎危難三雖小人然九五據崇髙<lb/>
　之勢心所黨比者止在六二三雖不遜五亦有以致<lb/>
　之聖人于此不言凶悔吝者亦所以恕之以見五之<lb/>
<pb n="18b"/>
　未光大也<lb/>
九四乗其墉弗克攻吉<lb/>
象曰乗其墉義弗克也其吉則困而反則也<lb/>
　墉墻垣也四與五為鄰三四俱强各懐異圗以窺伺<lb/>
　于五然四雖陽剛而處隂位故乗三而承五非若三<lb/>
　之純乎剛暴能知難而退故弗克攻而獲吉也夫同<lb/>
　人之時君子小人處之宜各當其理九五无君道二<lb/>
　方為羣陽之主亦不能由公心直道而係應在五而<lb/>
<pb n="19a"/>
　五又係應在二故羣小紛然争為戎首或伏于草莽<lb/>
　俟時而竊𤼵或顧望形勢乗間而相傾非二五以中<lb/>
　正剛健内外協濟則處乎二强敵之間豈不危哉以<lb/>
　四之强又逼近尊位然卒不克攻者君臣之分上下<lb/>
　之勢非順也知其非順困而反就臣位則免乎凶咎<lb/>
　矣故象曰乗其墉義弗克也其吉則困而反則也<lb/>
九五同人先號咷而後笑大師克相遇<lb/>
象曰同人之先以中直也大師相遇言相克也<lb/>
<pb n="19b"/>
　君道患不廣大九五履尊位而握重權當如天之无<lb/>
　不覆燾地之无不持載生殺子奪一付之无心可也<lb/>
　五既不能為羣陽之主而三得擅之此衆之所必争<lb/>
　也衆既不與欲下應乎二而介乎兩强敵之間孤立<lb/>
　而无援憂憤之切卒至用大師以摧二冦然後方得<lb/>
　與二相遇故先號咷而後笑大師克相遇也克而後<lb/>
　相遇亦已危矣克如鄭伯克段之克以見敵之强大<lb/>
　取之之難也人君能以大公至正之道治天下則逺<lb/>
<pb n="20a"/>
　近俱應同異咸服何至竊竊然置號笑于黨與親疎<lb/>
　之間哉象言同人之先以中直也大師相遇言相克<lb/>
　也九五師得中而理直則非理犯已者若不足慮然<lb/>
　卒至用兵然後僅能克之亦可恥矣何足喜也以深<lb/>
　見三四之強五无君道而失同人于野之義也<lb/>
上九同人于郊无悔<lb/>
象曰同人于郊志未得也<lb/>
　上九處衆陽之上而獨无所争亦知其不可争而悠<lb/>
<pb n="20b"/>
　然逺去自樂于坰非无有為之志但知其紛紛而脱<lb/>
　身事物之外以逺害而已雖可以无悔而志未得也<lb/>
　九處乾剛之上其志豈止求免于悔吝哉吾知其不<lb/>
　得已也故象曰同人于郊志未得也<lb/>
䷍<hi>乾下離上</hi>
大有元亨<lb/>
彖曰大有柔得尊位大中而上下應之曰大有其徳剛<lb/>
健而文明應乎天而時行是以元亨<lb/>
<pb n="21a"/>
　繋辭曰富有之謂大業聖人能通天下之志以大同<lb/>
　乎物則四海雖廣萬物雖衆无不為我有矣然非得<lb/>
　尊位大中而上下應之則不能奄海内而有之非其<lb/>
　徳剛健而文明應天而時行則不能大亨也五以隂<lb/>
　柔而得尊位生殺之柄既自我出五陽雖强不敢違<lb/>
　也體文明而履剛健應天而時行造化之權皆自我<lb/>
　制五陽雖衆不能困也<lb/>
象曰火在天上大有君子以遏惡揚善順天休命<lb/>
<pb n="21b"/>
　人君以柔順之徳居極尊之位體文明而履剛健則<lb/>
　物无不照燭者故有火在天上之象大有之世海内<lb/>
　治安天下極盛之時物繁事夥非用刑賞以勸沮之<lb/>
　不能齊也聖人于此當遏惡揚善使惡者有所憚而<lb/>
　不敢為善者有所恃而日加勸書曰天命有徳五服<lb/>
　五章哉天討有罪五刑五用哉又曰作善降之百祥<lb/>
　作不善降之百殃此天之休命也聖人代天理物則<lb/>
　刑賞之行豈能違乎天道逆乎天心也哉<lb/>
<pb n="22a"/>
初九无交害匪咎艱則无咎<lb/>
象曰大有初九无交害也<lb/>
　大有以一隂而主五陽而四陽各以其才致用于下<lb/>
　故能處治安之時享全盛之業陽雖剛健而處卦下<lb/>
　當大有之初責望者衆獨離羣退處不出而交物則<lb/>
　有害之者然非其罪也惟以艱難節儉自處以防驕<lb/>
　逸之過則可免乎咎悔矣雖然士君子窮居𨼆約退<lb/>
　處寂寞之濱可也大有之世當出而交物如豐之勿<lb/>
<pb n="22b"/>
　憂宜日中宜照天下也若乃豐其屋蔀其家窺其户<lb/>
　閴其无人則有致凶之道故象曰大有初九无交害<lb/>
　也以言无交則有害之者非潔身獨往之時也<lb/>
九二大車以載有攸往无咎<lb/>
象曰大車以載積中不敗也<lb/>
　六五當大有之時而以柔徳處尊位非責任羣臣安<lb/>
　能斡旋天下運量萬物以成无為之功乎九二以剛<lb/>
　健處人臣之正位而有應于上如大車之載物雖負<lb/>
<pb n="23a"/>
　重致逺轍環天下而无傾覆之患是足以勝其任矣<lb/>
　象曰大車以載積中不敗也物積于中而不敗則其<lb/>
　材可知矣鼎之九四至于折足覆餗其刑渥凶言不<lb/>
　勝其任也孔子曰徳薄而位尊知小而謀大力小而<lb/>
　任重鮮不及矣盖非有剛健之材處得其正使當重<lb/>
　任未有不敗者觀鼎象大有二卦聖人垂戒之意深<lb/>
　矣人主任用大臣曷可過其分量乎<lb/>
九三公用亨于天子小人弗克<lb/>
<pb n="23b"/>
象曰公用亨于天子小人害也<lb/>
　九三以陽居陽在他卦則為强臣當大有之世能自<lb/>
　亨于天子則處諸侯上公之位而能效臣節以事其<lb/>
　上者也小人當盛大之時據富有之地則勢必䟦扈<lb/>
　而有唐室方鎮之患其肯以貢賦亨上而自通于王<lb/>
　庭乎亨與享意義略同先儒多作享書曰敬識百辟<lb/>
　享亦識其有不享亨者能自達于上也享者朝覲㑹<lb/>
　同以時而享于天子之庭也九三剛健而處下卦之<lb/>
<pb n="24a"/>
　上此貴而不敢驕者小人非獨不知尊朝廷其或懐<lb/>
　忠以奉上者反以為害已而交惡之也田𢎞正以魏<lb/>
　地六州版籍歸朝廷比鎮皆惡之禍亂卒不可解是<lb/>
　亨于天子者小人之所不利也故曰小人害也李徳<lb/>
　裕草鎮魏詔書曰勿為子孫之謀欲存輔車之勢所<lb/>
　以誅其意而伐其謀也故一方作難而諸鎮无敢坐<lb/>
　鎮者卒成㑹昌中興之功可謂能誅小人之情矣<lb/>
九四匪其彭无咎<lb/>
<pb n="24b"/>
象曰匪其彭无咎明辨晳也<lb/>
　九四逼近君位三居其旁以乾剛而據陽位强臣之<lb/>
　象也四以忠順與三為敵上承柔中之主而為所倚<lb/>
　信下乗强暴之臣而不敢加害故得无咎也象曰匪<lb/>
　其彭无咎明辨晳也盖言明智之士辨邪正之分明<lb/>
　逆順之理然後内足以保身外可以衛上旁足以抑<lb/>
　强也匪其彭自子夏作旁字先儒皆從其説盖子夏<lb/>
　親授學于孔子自有易𫝊而後世无得其真者今王<lb/>
<pb n="25a"/>
　弼註易諸儒皆宗之則其所從來亦逺矣<lb/>
六五厥孚交如威如吉<lb/>
象曰厥孚交如信以𤼵志也威如之吉易而无備也<lb/>
　六五正應在九二當大有之世君臣以至誠交孚而<lb/>
　无間者五以柔而履尊位二能濟以剛嚴則仁不至<lb/>
　于優柔剛不至于强暴諸葛亮所謂法行而知恩者<lb/>
　吉孰如之象曰厥孚交如信以𤼵志者言上下交孚<lb/>
　君臣道合也且人君豈无有為之志人臣豈无能為<lb/>
<pb n="25b"/>
　之才然非心徳之同則孰與𤼵之威如之吉易而无<lb/>
　備者大有之世風俗恬熈人主能肅以威嚴使奸宄<lb/>
　之心无自而萌則可簡易而无備矣故議治道者謂<lb/>
　當備禦于太平无事之時未有易而无備而可以保<lb/>
　長存者是大不然人主當使威加四海先以信義結<lb/>
　百姓之心則足以消患于㝠㝠之中此乃備之大者<lb/>
　秦築長城未畢而劉項之兵已入闗矣是豈无備者<lb/>
　哉<lb/>
<pb n="26a"/>
上九自天祐之吉无不利<lb/>
象曰大有上吉自天祐也<lb/>
　大有火在天上之象火之性固以至明又處天上如<lb/>
　豐之宜照天下明之盛也上九處大有之終在六五<lb/>
　之上功業成而不居富貴極而能退宜乎為上天之<lb/>
　所祐也大臣至于无位容有怏怏而不順者進退出<lb/>
　處之際容有詭譎而不情者蔽賢嫉能惴惴然懼人<lb/>
　之壓已以薦進所私者多矣上九之臣以陽剛而居<lb/>
<pb n="26b"/>
　羣臣之上履柔中之主勢逼而愈順失位而愈恭下<lb/>
　之衆陽咸得安其職任而盡其才能孔子所謂又以<lb/>
　尚賢也宜乎自天祐之亨上吉而无不利也<lb/>
䷎<hi>艮下坤上</hi>
謙亨君子有終<lb/>
　謙之為卦艮下而坤上艮止也坤順也止者為剛順<lb/>
　者為柔柔反處乎上剛反處乎下是柔而能剛外順<lb/>
　而中止也外順若卑而能上行以不失已内剛若亢<lb/>
<pb n="27a"/>
　而能降體以不失物謙徳如是故能亨通而有始有<lb/>
　卒也世之小人固有擎跽曲拳脅肩謟笑卑佞媚悦<lb/>
　若妾婦者自謂富貴可以長保而不知幽顯之間舉<lb/>
　將害之則禍不旋踵矣故惟君子為能保其終而无<lb/>
　悔吝也<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<lb/>
<pb n="27b"/>
　謙有天地之義焉天體髙明而下濟于物地形卑順<lb/>
　而上行于天此所以能亨也天能降其髙明而其徳<lb/>
　愈尊地能効其柔順而其道愈大二者固足以盡謙<lb/>
　徳矣天道虧盈而益謙地道變盈而流謙鬼神害盈<lb/>
　而福謙人道惡盈而好謙謙尊而光卑而不可踰君<lb/>
　子之終也天地鬼神无不以謙為貴老子曰天之道<lb/>
　其猶張弓乎髙者抑之下者舉之有餘者損之不足<lb/>
　者與之又曰江海所以能為百谷王者以其善下也<lb/>
<pb n="28a"/>
　又曰夫惟不爭故天下莫能與之争天地且然況于<lb/>
　人乎況于鬼神乎天地无心也能禍福人者鬼神也<lb/>
　有好有惡者人也謙尊而光以能下濟也卑而不可<lb/>
　踰以能上行也盡此二者則剛止乎内屹然如山之<lb/>
　不可動搖柔順乎外頽然如地之无不持載此君子<lb/>
　所以能克終也<lb/>
象曰地中有山謙君子以裒多益寡稱物平施<lb/>
　莫卑乎地莫髙乎山山處地中則地在山上此髙者<lb/>
<pb n="28b"/>
　下之卑者舉之也君子觀此象欲以謙之道行乎天<lb/>
　下故多者裒之寡者益之如地失之太卑則使在山<lb/>
　上山失之太峻則處于地中豈奪彼而與此哉稱物<lb/>
　平施无過不及適中而已觀謙之大象夫豈一于卑<lb/>
　弱失已而趨媚于人哉聖人深惡夫専務柔佞依阿<lb/>
　如孔光馮道之流而剛方忠讜之士正色立朝如汲<lb/>
　黯者小人或更相譛讟指以為非而卒排去之也故<lb/>
　仲尼于此反覆詳密而致意焉<lb/>
<pb n="29a"/>
初六謙謙君子用渉大川吉<lb/>
象曰謙謙君子卑以自牧也<lb/>
　謙謙者謙而又謙謙之至也世之小人多能行之而<lb/>
　入于卑佞故特曰君子惟君子能謙乃可貴也盖初<lb/>
　六最處卦下勢雖卑而體則剛峻也以此渉難非獨<lb/>
　人不忍害亦不能害也非獨不能害亦深知其為君<lb/>
　子而不敢加害也渉難且吉況安處卑陋不以辭氣<lb/>
　加乎人其誰敢害之故象曰謙謙君子卑以自牧也<lb/>
<pb n="29b"/>
　以卑巽自養其徳義徳義之盛乃可進而上行以極<lb/>
　乎髙明也<lb/>
六二鳴謙貞吉<lb/>
象曰鳴謙貞吉中心得也<lb/>
　謙者君子處已接物之道當然豈欲聲聞于人哉六<lb/>
　二在下而得中位非謬為恭順以媚于上下者中心<lb/>
　誠實而安行之𤼵乎聲音笑貌而不可掩也謙近卑<lb/>
　佞故雜卦曰謙輕者不自重大也體輕而不自重大<lb/>
<pb n="30a"/>
　非由正道則入于佞諛矣謙而非邪乃獲吉也象曰<lb/>
　鳴謙貞吉中心得者處不得中而以謙聞内不失已<lb/>
　外不失物中无所愧乃為得也<lb/>
九三勞謙君子有終吉<lb/>
象曰勞謙君子萬民服也<lb/>
　舜戒禹曰汝惟不伐天下莫與汝争功有勞而能謙<lb/>
　則上不疑而衆不忌也故可保終吉三以陽剛而處<lb/>
　陽位羣隂之所主也五雖居尊位亦以柔道行之非<lb/>
<pb n="30b"/>
　九三之剛健孰任吾事哉繫辭曰勞而不伐有功而<lb/>
　不徳厚之至也語以其功下人者也徳言盛禮言恭<lb/>
　謙也者致恭以存其位者也孔子于此一爻特𤼵明<lb/>
　精微使後學推類而求之思過半矣夫大臣有功則<lb/>
　氣陵于人鮮有能自全者能以其功下人者幾希矣<lb/>
　非盛徳而知禮者能如是乎謙也者致恭以存其位<lb/>
　者也存位者姑存其所有之位不失舊物而已盖身<lb/>
　安則社稷可保非固位也周公是巳方成王未知其<lb/>
<pb n="31a"/>
　志公乃作詩貽王以明已之勤勞豈顧戀寵禄者哉<lb/>
　其意特在救亂而已象曰勞謙君子萬民服者人臣<lb/>
　能使百姓心悦而誠服之則至矣盡矣謙卦于繇辭<lb/>
　初六九三皆稱君子聖人之意深以小人為戒盖小<lb/>
　人之卑佞或似乎謙此聖主所宜加察而逺之也<lb/>
六四无不利撝謙<lb/>
象曰无不利撝謙不違則也<lb/>
　六四處功臣之上居近主之地奉上接下一以柔順<lb/>
<pb n="31b"/>
　能𤼵撝謙徳者也故无往而不利也雖然以謙持已<lb/>
　故无所不利也而已為大臣當存體貌上下之分不<lb/>
　可踰也象曰无不利撝謙不違則者朝廷典禮上下<lb/>
　名分不可違也故曰不違則也<lb/>
六五不富以其鄰利用侵伐无不利<lb/>
象曰利用侵伐征不服也<lb/>
　人主操賞罰威福之柄能降尊位而謙故上下无不<lb/>
　悦應雖不以利動而衆无不從者猶不富而能用其<lb/>
<pb n="32a"/>
　鄰也鄰臣鄰君視臣如比鄰則相親相比患難相䘏<lb/>
　疾病相扶持矣有鐘鼓曰伐无鐘鼓曰侵侵小而伐<lb/>
　大也六五之君以柔道化服天下彼蠻夷猾夏冦賊<lb/>
　姦宄獨負固不服故衆所不與人自奮勵則興師動<lb/>
　衆驅之萬死一生之地而人樂為之用也故曰利用<lb/>
　侵伐而象曰征不服也<lb/>
上六鳴謙利用行師征邑國<lb/>
象曰鳴謙志未得也可用行師征邑國也<lb/>
<pb n="32b"/>
　上六雖處无用之地而勢尊位極能謙巽逺下則聲<lb/>
　聞廣逺矣又下有九三為之正應鳴躍而從之故曰<lb/>
　鳴謙也然人臣以謙而得名固无忌惡之者但上六<lb/>
　已居无位之地雖地望隆重而衆或不為之用雖利<lb/>
　用行師但使之征邑國可也夫姦宄竊𤼵所據不過<lb/>
　邑國上六之臣足以當之使擁百萬之衆以當夷狄<lb/>
　之强盛則上有震主之威下无腹心之助故象言鳴<lb/>
　謙志未得也可用行師征邑國也非以謙居之則危<lb/>
<pb n="33a"/>
　疑之禍其可逃乎<lb/>
䷏<hi>坤下震上</hi>
豫利建侯行師<lb/>
象曰豫剛應而志行順以動豫豫順以動故天地如之<lb/>
而況建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
<pb n="33b"/>
初六鳴豫凶<lb/>
象曰初六鳴豫志窮凶也<lb/>
六二介于石不終日貞吉<lb/>
象曰不終日貞吉以中正也<lb/>
六三盱豫悔遲有悔<lb/>
象曰盱豫有悔位不當也<lb/>
九四由豫大有得勿疑朋盍簪<lb/>
象曰由豫大有得志大行也<lb/>
<pb n="34a"/>
六五貞疾恒不死<lb/>
象曰六五貞疾乗剛也恒不死中未亡也<lb/>
上六冥豫成有渝无咎<lb/>
象曰冥豫在上何可長也<lb/>
䷐<hi>震下兑上</hi>
隨元亨利貞无咎<lb/>
彖曰隨剛來而下柔動而説隨大亨貞无咎而天下隨<lb/>
時隨時之義大矣哉<lb/>
<pb n="34b"/>
象曰澤中有雷隨君子以嚮晦入宴息<lb/>
初九官有渝貞吉出門交有功<lb/>
象曰官有渝從正吉也出門交有功不失也<lb/>
六二係小子失丈夫<lb/>
象曰係小子弗兼與也<lb/>
六三係丈夫失小子隨有求得利居貞<lb/>
象曰係丈夫志舍下也<lb/>
九四隨有獲貞凶有孚在道以明何咎<lb/>
<pb n="35a"/>
象曰隨有獲其義凶也有孚在道明功也<lb/>
九五孚于嘉吉<lb/>
象曰孚于嘉吉位正中也<lb/>
上六拘係之乃從維之王用亨于西山<lb/>
象曰拘係之上窮也<lb/>
䷑<hi>巽下艮上</hi>
蠱元亨利渉大川先甲三日後甲三日<lb/>
　蠱惑也壞也有惑必有壞蠱繼豫宴安悦豫之後沒<lb/>
<pb n="35b"/>
　溺于宴安習染于奢靡湛玩于聲色天下事至此未<lb/>
　有不敗壊者非有陽剛之才出乎衆隂之上振起而<lb/>
　一新之則事之頽敝者未易革也治蠱豈一人之力<lb/>
　能獨任之哉能大通乎天下使羣才皆為我用然後<lb/>
　可渉難而有濟也<lb/>
彖曰蠱剛上而柔下巽而止蠱蠱元亨而天下治也利<lb/>
渉大川往有事也先甲三日後甲三日終則有始天行<lb/>
也<lb/>
<pb n="36a"/>
　以卦體言之則震剛而巽柔以爻言之則艮以一陽<lb/>
　在上而二隂在下巽以二陽在上而一隂在下陽在<lb/>
　上而為主隂在下而為用治柔者剛也蠱之時必有<lb/>
　所矯革能巽而止彼巽而我止之治蠱之道盡矣蠱<lb/>
　至大通則能革故鼎新而天下治矣利渉大川往有<lb/>
　事者當蠱之時世必多事非冐渉險難不能濟也陽<lb/>
　剛在上隂柔處下上下理順雖未能安静固无悔咎<lb/>
　之可慮先甲三日後甲三日終則有始天行者順乎<lb/>
<pb n="36b"/>
　人情則因而循之違于人情則革而化之一治一亂<lb/>
　若環之无端法令既乆无不敝者聖人救敝之道因<lb/>
　革損益與時宜之此何異四時之運寒暑之推遷乎<lb/>
　盖立春日出于甲故乾成于甲立秋日入于庚故坤<lb/>
　成于庚隂陽天地之終始故經舉甲庚于蠱巽二卦<lb/>
　以極乎變化之道也先甲三日後甲三日聖人欲大<lb/>
　有為以救濫扶衰一新天下非創法制令大有所更<lb/>
　革則不能也然民愚无知非先期而揭示則聴命者<lb/>
<pb n="37a"/>
　或不能達其情非後令而申審則從命者或不能通<lb/>
　其意夫改更舊法創制新令非天下大壞王道板蕩<lb/>
　之時豈敢易而為之哉唐虞三代損益更革皆不得<lb/>
　已如天地四時之運隂陽之極勢不得不革故彖辭<lb/>
　釋之曰終則有始天行也以言聖人創法制令亦如<lb/>
　六甲之運勢不得不有所革盖隂不極則陽不生亂<lb/>
　不極則徳不形予盖因彖辭而悟其理非臆説也諸<lb/>
　儒之論惟陸氏近之陸氏以謂居其始以創其制要<lb/>
<pb n="37b"/>
　其終以慮其敝敝則復新終則復始猶天道之行四<lb/>
　時之運也鄭氏以謂甲者造作新令之日甲前三日<lb/>
　取改過自新故用辛甲後三日取丁寧之義故用丁<lb/>
　也此説固善不知先庚三日為丁後庚三日為癸其<lb/>
　義安在程子曰甲數之首事之始也如辰之甲乙甲<lb/>
　第甲令皆謂首也治蠱之道當思慮其先後三日盖<lb/>
　推原先後為救敝可乆之道先甲謂先于此究其所<lb/>
　以然也後甲謂後于此慮其將然也其説固美然義<lb/>
<pb n="38a"/>
　則未明獨蘇氏以六甲為説先甲謂子戌申也後甲<lb/>
　寅辰午也大槩言君子小人相為進退而治亂因之<lb/>
　陽生于子盡于已隂生于午盡于亥陽為君子隂為<lb/>
　小人故蠱巽二卦皆以甲庚為言則蘇氏之説獨異<lb/>
　諸儒而非二卦大意然皆不可廢也子因備存其意<lb/>
　以俟後之人𤼵明而去取焉<lb/>
象曰山下有風蠱君子以振民育徳<lb/>
　風行山下物无不擾亂者故有蠱之象君子體此象<lb/>
<pb n="38b"/>
　以外振窮民内育已徳振者拯救之也育者涵養之<lb/>
　也振民所以育吾徳也當海内離散敗壊之時能𤼵<lb/>
　倉廪蠲逋負則田野之間父子相保其為育徳孰大<lb/>
　于此<lb/>
初六幹父之蠱有子考无咎厲終吉<lb/>
象曰幹父之蠱意承考也<lb/>
　人君狃于宴安湛于逸樂天下蠱壊非得善繼之子<lb/>
　堪任大事曷足以振起之宣王承幽王之後修車馬<lb/>
<pb n="39a"/>
　備器械復會諸侯於東都卒成中興之功祿山之亂<lb/>
　明皇幸蜀肅宗即位靈武以復兩京可謂有子矣故<lb/>
　考可以无咎然亂自我致非吾君之子孰與興之然<lb/>
　則中興之業難以盡付之大臣故蠱卦特稱父子者<lb/>
　以此然幹父之事其間亦有不可盡循者使為子者<lb/>
　能每事加危懼内常恐傷父之志外不失責望者之<lb/>
　心意常承順而不見背違之跡如此乃可終獲其吉<lb/>
　也豈若異姓相代如湯武應天順人聲其惡過而无<lb/>
<pb n="39b"/>
　所忌畏者乎或稱父或稱考盖兼存沒而言<lb/>
九二幹母之蠱不可貞<lb/>
象曰幹母之蠱得中道也<lb/>
　臣事君與子事父母其義一也母為女君之象亦隂<lb/>
　柔之主也九二以陽剛中正上應六五幹母之蠱也<lb/>
　婦人之性雖曰隂柔然亦有鷙忍强戾果于為惡者<lb/>
　非能一旦使之翻然以從善也當從容柔順以輔導<lb/>
　之陳平之事吕后狄仁傑之事武后可謂得其道矣<lb/>
<pb n="40a"/>
　吕后王諸吕武后廢廬陵王二人未嘗面折廷争然<lb/>
　卒安劉氏者平也卒返廬陵王者仁傑也若王陵褚<lb/>
　遂良輩徒至于殺身而巳何補于治亂哉易道所貴<lb/>
　貴乎无咎悔不以殺身為善蘇氏解五十而學易可<lb/>
　以無大過以謂非老于憂患之君子未易學也孔子<lb/>
　之意盖慮後世學易者有如馮道之流則比干伯夷<lb/>
　不足貴矣爻言不可貞象言得中道盖九二以陽剛<lb/>
　履臣位之中陽剛則慮其守正而不知變故其戒如<lb/>
<pb n="40b"/>
　此<lb/>
九三幹父之蠱小有悔无大咎<lb/>
象曰幹父之蠱終无咎也<lb/>
　子事父臣事君雖負剛明之才足以幹正家國之事<lb/>
　然失之太専則子近于不順臣失之太强固不能无<lb/>
　小悔也但不至大咎而巳盖九居三位重剛而不中<lb/>
　以此事上本有大咎悔而巽能順之艮能止之故不<lb/>
　至于已甚也人臣事君如子事父父有争子君有争<lb/>
<pb n="41a"/>
　臣其始未嘗无咎悔也然以剛且正故得終无咎也<lb/>
六四裕父之蠱往見吝<lb/>
象曰裕父之蠱往未得也<lb/>
　天下蠱壊之時非强濟之才不能幹也幹者實能扶<lb/>
　持其傾危若寛裕優容无所矯正而釐革之日復一<lb/>
　日以茍延朝夕可也若有所往以濟時艱必不勝其<lb/>
　任徒見鄙吝耳盖六四隂柔无應處乎艮下寛裕自<lb/>
　守可也盖事有幾㑹非適當其時不可强行故象言<lb/>
<pb n="41b"/>
　往未得也<lb/>
六五幹父之蠱用譽<lb/>
象曰幹父用譽承以徳也<lb/>
　五為君位六五為繼體之君以隂柔而幹父之蠱是<lb/>
　能從容柔順彌縫蠱壞以濟大業而无矯拂之過材<lb/>
　雖不足而徳可尚也以此得譽而天下歸之象言承<lb/>
　以徳者九二有中正之徳奉承以徳不失子道而已<lb/>
　唐太宗肅宗非不才之子也即位之後使其父惴惴<lb/>
<pb n="42a"/>
　然常有意外之患有徳者固如是乎<lb/>
上九不事王侯髙尚其事<lb/>
象曰不事王侯志可則也<lb/>
　以陽剛有為之才當蠱之終處六五之上若不能遐<lb/>
　舉逺引奉身而退則禍不旋踵矣伊尹既復政厥辟<lb/>
　將告歸漢留侯佐漢得天下然後從赤松子遊其知<lb/>
　此矣老子曰功成名遂身退天之道也象言志可則<lb/>
　者聖賢君子能知進退存亡之幾固可為法于後世<lb/>
<pb n="42b"/>
　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易詳説卷三<lb/>
</p>
<p>
</p>
  </div>
</body>
</text>
</TEI>
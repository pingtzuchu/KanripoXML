<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳説卷四</head>
    <p>
<pb n="1a"/>
欽定四庫全書<lb/>
　讀易詳説卷四　　　　　宋　李光　撰<lb/>
上經<hi>臨至剝</hi>
䷒<hi>兑下坤上</hi>
臨元亨利貞至于八月有凶<lb/>
彖曰臨剛浸而長説而順剛中而應大亨以正天之道<lb/>
也至于八月有凶消不久也<lb/>
　凡以上臨下皆謂之臨人主君臨天下諸侯君臨一<lb/>
<pb n="1b"/>
　國皆臨也書言予臨兆民懔乎若朽索之馭六馬孔<lb/>
　子曰居敬而行簡以臨其民聖人臨下其致慎如此<lb/>
　臨所以為大也况四隂在上以臨二剛剛非柔之所<lb/>
　能制也故臨當剛長之初已有陽消之理聖人欲使<lb/>
　後世為人上者常兢業以圖之也隂陽消長君子小<lb/>
　人更為進退之象浸猶浸潤也一氣不頓進如草木<lb/>
　之長日加益而人不知也兌説而坤順臨民之道以<lb/>
　説順為本九二剛而得中六五以柔應之既説而順<lb/>
<pb n="2a"/>
　非濟以剛則强梗者或不可制故孔子曰臨之以莊<lb/>
　則敬也如此則能大亨以正具乎元亨利貞之徳其<lb/>
　大與乾同功故能斡旋運量以臨制天下也然陽剛<lb/>
　主進進而不已則治極必亂安極必危故戒以八月<lb/>
　有凶也陽生于十一月為復十二月為臨此二陽方<lb/>
　長之時至五月夏至而陽消六月為遯自子至未凡<lb/>
　歴八月故云八月有凶也有凶者有凶之理未必皆<lb/>
　凶也<lb/>
<pb n="2b"/>
象曰澤上有地臨君子以敎思无窮容保民无疆<lb/>
　水之性汪洋放肆无以隄防之則有奔衝決溢之患<lb/>
　澤上有地所以為臨民之象也臨民之道固當有以<lb/>
　防範之豈徒厲以威嚴驅以刑戮哉君子體此象教<lb/>
　民以禮義而思其所疾苦无有窮已容之則民有以<lb/>
　措其手足保之則不相陵犯皆臨民之道也无疆者<lb/>
　如此則其道廣大无此疆爾界之殊也<lb/>
初九咸臨貞吉<lb/>
<pb n="3a"/>
象曰咸臨貞吉志行正也<lb/>
　咸感也臨人必以无心而感格之蓋一陽在下與四<lb/>
　為應四近君而位尊不可枉已以干進也志在行其<lb/>
　正道而已如此乃可免乎咎悔而趨吉也<lb/>
九二咸臨吉无不利<lb/>
象曰咸臨吉无不利未順命也<lb/>
　初九九二二陽在下六四六五以為正應蓋二為剛<lb/>
　中之臣以應柔中之主君臣之間以无心相感以成<lb/>
<pb n="3b"/>
　君臨之大故吉而无不利也然九二雖不失臣道之<lb/>
　正而才剛任專以事優柔之主事固有不可盡從者<lb/>
　或逆其所順或强其所劣故象言未順命乃所以為<lb/>
　吉而无不利聖人致其規戒之意深矣<lb/>
六三甘臨无攸利既憂之无咎<lb/>
象曰甘臨位不當也既憂之咎不長也<lb/>
　三以隂柔而居陽位又二剛在下而三直出其上以<lb/>
　勢位臨之非二陽所能堪也要之三為小人乘剛而<lb/>
<pb n="4a"/>
　不中有負乘致寇之象不能引身退避而徒甘言以<lb/>
　媚悦于人其孰肯信之故无適而可也若能以憂危<lb/>
　自處日虞禍患之至而克已下賢庶幾其免乎然則<lb/>
　臨人之道生殺利害之權咸自已出六以隂柔之質<lb/>
　而據顯位衆所不與况二與初皆陽剛君子方處内<lb/>
　而將進其肯為之下乎儻不能深自悔悟惕然有淵<lb/>
　氷之懼而日復一日禍可既乎故象言甘臨位不當<lb/>
　也既憂之咎不長也能憂其所當憂雖有咎悔其能<lb/>
<pb n="4b"/>
　久乎<lb/>
六四至臨无咎<lb/>
象曰至臨无咎位當也<lb/>
　坤體至順而四位尊居正與初為應上比于主而下<lb/>
　臨于民臨之至善者也餘爻地逺而多懼四近君而<lb/>
　情通以此臨民何咎之有故象言至臨无咎位當也<lb/>
六五知臨大君之宜吉<lb/>
象曰大君之宜行中之謂也<lb/>
<pb n="5a"/>
　臨之道貴乎廣大兼收並用不忌不嫉而已得无為<lb/>
　用天下之道此君臨之大者六五以柔弱之資而履<lb/>
　尊位能知此道則大君之所宜而无不吉也五以坤<lb/>
　體順而應二二以剛中之賢悦而應五然人君駕御<lb/>
　羣臣當以剛斷而専以柔順則强臣或有擅命之漸<lb/>
　人臣事主當有從違可否而専以媚悦則姦佞者或<lb/>
　得肆其欺故象言大君之宜行中之謂者謂順説之<lb/>
　道貴得中而无過不及之患則君臣各盡其任矣<lb/>
<pb n="5b"/>
上六敦臨吉无咎<lb/>
象曰敦臨之吉志在内也<lb/>
　上六居坤之終處上卦之極順之至也在上而能以<lb/>
　敦厚臨物不以尊貴驕人二陽在下而以順受之雖<lb/>
　无應于陽而不妨其進厚之至也二陽在内而志常<lb/>
　欲佽助之與夫居上位而蔽賢嫉能者有間矣故雖<lb/>
　居臨之終宜凶而獲吉宜有咎而卒无咎也<lb/>
䷓<hi>坤下巽上</hi>
<pb n="6a"/>
觀盥而不薦有孚顒若<lb/>
　聖人化天下之道非諄諄然以言語感説之也以行<lb/>
　與事示之使民得法象焉故其從也輕孔子曰正其<lb/>
　衣冠尊其瞻視儼然人望而畏之孰有不敬憚而瞻<lb/>
　仰者哉凡祭必先涚手而後酌獻盥涚手也宗廟之<lb/>
　禮莫盛于始盥之時蓋精誠藴于内而威儀肅于外<lb/>
　孔子于既灌之後不欲觀者蓋繁文縟節容有偽焉<lb/>
　有不足觀者矣惟齋莊恭敬之貌顒然端委于上而<lb/>
<pb n="6b"/>
　天下化服之其道豈不簡且易哉<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也<lb/>
　聖人感人心之道莫大乎誠敬故孔子言使民如承<lb/>
　大祭然則欲民之化服豈勢力所能驅迫之哉九五<lb/>
　以㢲順之徳履中正之位為一卦之主以此觀天下<lb/>
　猶日之方中赫然在上有目者咸覩此觀之所以為<lb/>
　大也能齋莊誠敬儼然以臨其下則民皆觀感而化<lb/>
<pb n="7a"/>
　也若既盥之後則精意散漫假物然後見其誠則所<lb/>
　感者末矣<lb/>
觀天之神道而四時不忒聖人以神道設敎而天下服<lb/>
矣<lb/>
　神也者妙萬物以為言者也四時行焉百物生焉莫<lb/>
　之為而為者天何言哉此天之神道也聖人以此設<lb/>
　敎則不見其治之之迹故心既悦而誠服之後世蓋<lb/>
　有假天之神道以誑惑百姓遂謂河圖洛書疑亦神<lb/>
<pb n="7b"/>
　道設教者若然則上世帝王亦有時而欺天下耶其<lb/>
　説陋矣<lb/>
象曰風行地上觀先王以省方觀民設教<lb/>
　風行天上則庸有不及物者風行地上則物无不鼔<lb/>
　動者聖人體此象以制巡狩之禮省觀萬方以察民<lb/>
　俗因其土風而設為教化一遊一豫為諸侯度則事<lb/>
　无不順乎民心者此堯舜三代之禮至秦皇漢武巡<lb/>
　游无度縱其侈心適所以擾天下而啟英雄窺覬之<lb/>
<pb n="8a"/>
　端失先王所以省方觀民之意由上之人事繁文而<lb/>
　不務簡易之過也<lb/>
初六童觀小人无咎君子吝<lb/>
象曰初六童觀小人道也<lb/>
　初六以隂柔最處卦下有童子之象所見鄙淺不出<lb/>
　卑陋之間小人亦如之所見如此固難抗之使髙明<lb/>
　也故无咎君子當大觀于天下如七十二子之觀仲<lb/>
　尼見宗廟之美百官之富若以隂柔自守則吝道也<lb/>
<pb n="8b"/>
　聖人毎以輕約望小人故待之不可不恕以逺大期<lb/>
　君子故責之不可不嚴象言初六童觀小人道者固<lb/>
　守淺陋此小人之道耳<lb/>
六二闚觀利女貞<lb/>
象曰闚觀女貞亦可醜也<lb/>
　女子處房奥之中以窺于外𨼆屏幽閒所見雖小其<lb/>
　貞足道故窺觀于女貞為利而非君子達觀之道也<lb/>
　二以隂柔上應陽剛之君不能觀其大者當大觀之<lb/>
<pb n="9a"/>
　時而體隂處内非丈夫之事為可醜也<lb/>
六三觀我生進退<lb/>
象曰觀我生進退未失道也<lb/>
　聖人既以身觀天下又當反身而自觀以為進退去<lb/>
　就之義焉觀天下者觀乎萬物也反身而觀者内觀<lb/>
　乎道也六三以隂柔而據陽位且有應乎上若可進<lb/>
　之時而量能審已度時之宜以為進退焉如此雖未<lb/>
　合道亦庶幾乎未為甚失矣<lb/>
<pb n="9b"/>
六四觀國之光利用賓于王<lb/>
象曰觀國之光尚賓也<lb/>
　六四得人臣之正居近君之位大臣之有道者可進<lb/>
　之時也故觀國之光利用賓于王孟子曰故將大有<lb/>
　為之君必有所不召之臣其尊徳樂道不如是不足<lb/>
　與有為也九五為大觀之主而四以大臣來觀國之<lb/>
　光豈遽得而臣之哉乾之九二九五皆曰利見大人<lb/>
　蓋在下之大人如太公伯夷則利見在上之大人在<lb/>
<pb n="10a"/>
　上之大人如文王則利見在下之大人也君臣相遇<lb/>
　必能大有為于天下生民被惠宗社蒙福一見一用<lb/>
　交相為利豈不難哉尚賓者賓之而不敢臣也<lb/>
九五觀我生君子无咎<lb/>
象曰觀我生觀民也<lb/>
　聖人以身觀天下萬方有罪在予一人予一人有罪<lb/>
　无以爾萬方能常作是觀則可以无咎盖民生治亂<lb/>
　係于上之舉措則吾之動作起居可不慎乎反求諸<lb/>
<pb n="10b"/>
　已而不可見則考之民俗之善否而已然則觀民俗<lb/>
　者乃所以觀吾生也<lb/>
上九觀其生君子无咎<lb/>
象曰觀其生志未平也<lb/>
　上九雖不在其位而以陽剛處九五之上有應于下<lb/>
　非能恝然出于事任之外也則民之生理實任其責<lb/>
　伊尹自任以天下之重有一夫不被其澤者若已推<lb/>
　而納之溝中能于此作觀固可免咎象曰觀其生志<lb/>
<pb n="11a"/>
　未平者上九在事任之外非有職守者特以位髙望<lb/>
　重未能兼善天下憂世之心志尚未平也<lb/>
䷔<hi>震下離上</hi>
噬嗑亨利用獄<lb/>
　君臣相遇非道同徳合則不能大有為於天下然自古<lb/>
　迄今毎多不合者有物間于其間也欲除去其間非<lb/>
　威明剛斷不能也離震二卦合而成噬嗑九四為頤<lb/>
　中有物之象盖君側之强臣阨羣賢之進而間隔之<lb/>
<pb n="11b"/>
　者噬者齧也嗑者合也頤中有物非齧去之則終不<lb/>
　能合能齧去之則上下内外亨通而無礙矣噬嗑非<lb/>
　止用獄但既明且威則于用獄為利又小人强梗非<lb/>
　加以刑辟斧鉞之誅不能除去之故云利用獄也周<lb/>
　之管蔡漢之上官桀此二間也非成王昭帝明斷而<lb/>
　卒除去之則周公霍光豈能成輔翼之功哉<lb/>
彖曰頤中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
<pb n="12a"/>
　人所以養其氣體必資于飲食故頤者養也頤中有<lb/>
　物妨于飲食語言必齧去之然後乃得亨通卦體上<lb/>
　下二剛剛主决斷與柔異體而相湏噬嗑自否卦而<lb/>
　來九五之剛分而之初初六之柔分而之五剛柔分<lb/>
　而成離震震動而離明也雷必有電雷動電耀異體<lb/>
　相合而章著也六五以柔而履尊位得中而上行不<lb/>
　失離明之照雖九九五為不當位而有剛明之賢上<lb/>
　為之贊助强梗者卒伏其辜故利用獄也<lb/>
<pb n="12b"/>
象曰雷電噬嗑先王以明罰勅法<lb/>
　雷以震驚之電以照耀之則其威明之行无能遁其<lb/>
　情者噬嗑之象也聖人觀此象以明其刑罰謹其法<lb/>
　令使天下曉然易避而難犯也<lb/>
初九屨校滅趾无咎<lb/>
象曰屨校滅趾不行也<lb/>
　初上以卦材言之則為二剛利于斷獄者也以六爻<lb/>
　言之則初上二爻无位為受刑之人易之取義廣大<lb/>
<pb n="13a"/>
　隨時言豈一端哉初最處下用刑之初為惡未大故<lb/>
　屨校滅趾无咎屨履也校桎梏也趾有止之義屨校<lb/>
　滅趾校之使没其趾但拘囚之刑之至輕者也孔子<lb/>
　于此二爻特𤼵明其義曰小人不恥不仁不畏不義<lb/>
　不見利不勸不威不懲小懲而大戒此小人之福也<lb/>
　故屨校滅趾无咎上九亦小人之居尊位者也故以<lb/>
　小善為无益而不為以小惡為无傷而弗去至惡積<lb/>
　而不可掩罪太而不可解故何校滅耳凶此二者皆<lb/>
<pb n="13b"/>
　為受刑之人自二至五皆取噬為義則用刑之人也<lb/>
六二噬膚滅鼻无咎<lb/>
象曰噬膚滅鼻乘剛也<lb/>
　六二雖處人臣中正之位而材實柔弱動而乘剛强<lb/>
　之小人非深文峻法以治之未易勝也故噬膚不足<lb/>
　以之滅鼻盖不如是不足以服强梗也古之斷獄者<lb/>
　當以矜恤為先六二雖失先王欽慎明恕之意以治<lb/>
　小人未為過也故无咎象噬膚滅鼻乘剛者下乘初<lb/>
<pb n="14a"/>
　九其勢不得不齧去之用刑者小必傷人之肌膚故<lb/>
　皆以噬為言<lb/>
六三噬腊肉遇毒小吝无咎<lb/>
象曰遇毒位不當也<lb/>
　腊肉全體之物至難齧者也以喻强梗小人為間之<lb/>
　大未易遽去之去之不以漸必遭其怨毒而反受其<lb/>
　害然奉法以制小人有司之事雖失威斷之大何咎<lb/>
　之有但小有悔吝耳三陽位而隂柔據之其遭怨毒<lb/>
<pb n="14b"/>
　蓋處不當其位故也使明足以照姦慝威足以服强<lb/>
　梗片言可以折其辭則小人必聴矣<lb/>
九四噬乾胏得金矢利艱貞吉<lb/>
象曰利艱貞吉未光也<lb/>
　九四用剛直之道而處柔順之位位尊而任重人君<lb/>
　恃以擊强梗除間隙也脯有骨曰胏最難齧者非剛<lb/>
　直之材知難而守正者未易勝之也暴戾凶愎小人<lb/>
　之剛也君子欲驅除小人必操公心由直道挾利器<lb/>
<pb n="15a"/>
　待時而動動不括乘間而𤼵𤼵必中矣若行不以艱<lb/>
　難守不以正固恃其剛直輕易妄動則反為所齧矣<lb/>
　故利艱貞乃獲吉也象曰利艱貞吉未光者去小人<lb/>
　之術當使之退聴潛消于𡨕㝠之中今道徳之威不<lb/>
　足以勝至于用刑獄以除去雖免凶咎未足為光大<lb/>
　也<lb/>
六五噬乾肉得黃金貞厲无咎<lb/>
象曰貞厲无咎得當也<lb/>
<pb n="15b"/>
　六五體雖柔弱而居得政之位操生殺之權其去小<lb/>
　人若无甚難者然猶有乾肉之象以見小人難去如<lb/>
　此五為去間之主而四以剛正輔贊而彌縫之用力<lb/>
　小而見功多矣得黃金者得剛中之賢足以勝小人<lb/>
　人君駕御大臣得其道則為腹心股肱之用不得其<lb/>
　道則既任而疑之䟦扈難制反為害者多矣五既以<lb/>
　柔弱而乘九四之剛固賴以濟難然亦不可不怵惕<lb/>
　常以危懼自處也如此固可免咎象言貞厲无咎得<lb/>
<pb n="16a"/>
　當者能貞且厲而免咎以見處之當其理也<lb/>
上九何校滅耳凶<lb/>
象曰何校滅耳聰不明也<lb/>
　先王用刑无貴賤之間上九强臣也强臣而无位雖<lb/>
　嘗為大臣而積稔罪惡至于不可掩覆解免固可以<lb/>
　刑戮加之驩兠誣人功罪唐堯戮之管蔡挾武庚以<lb/>
　叛周公誅之豈以位尊職重而不敢加以刑辟哉初<lb/>
　九屨校滅趾趾止也欲使為惡者不復行戒之使入<lb/>
<pb n="16b"/>
　于善也上九何校滅耳凶以聦不明故以校滅耳而<lb/>
　懲之惡積罪大无自新之理矣<lb/>
䷕<hi>離下艮上</hi>
賁亨小利有攸往<lb/>
　賁飾之事固非聖賢之所尚也然質勝文則野交物<lb/>
　之際文亦不可已有其質而加賁飾焉所以能亨通<lb/>
　也譬之車服器械適用而已加以雕鏤文采徒為觀<lb/>
　美雖不可巳亦不可過也故小利而已若涉險難非<lb/>
<pb n="17a"/>
　文飾所能濟也<lb/>
彖曰賁亨柔來而文剛故亨分剛上而文柔故小利有<lb/>
攸往天文也文明以止人文也觀乎天文以察時變觀<lb/>
乎人文以化成天下<lb/>
　乾坤純隂純陽之卦有父母之象乾施一陽于坤而<lb/>
　成震坎艮故謂之男坤施一隂于乾而成巽離兑故<lb/>
　謂之女六十四卦皆因乾坤而成非獨六子而巳離<lb/>
　下艮上為賁離體本乾坤以一柔來居其中以文二<lb/>
<pb n="17b"/>
　剛故剛不至于暴而物无不通也艮體本坤乾以一<lb/>
　剛分處于上以文二柔剛柔相雜而相濟隂陽異位<lb/>
　而相成此卦所以為賁也二在下卦之中故言來來<lb/>
　者來居于内也來居于内變而為離則文明矣九處<lb/>
　上卦之極故言分分處于外也分處于外變而為艮<lb/>
　則止靜矣隂柔无迕柔來居中而文剛則可以通物<lb/>
　矣故亨陽剛至健剛上而文柔則可以涉難矣故小<lb/>
　利有攸往也日月之往來星辰之布列剛柔錯綜隂<lb/>
<pb n="18a"/>
　陽相交自然而成理者天文也隂麗于下而文明其<lb/>
　上陽止乎上而節制其下禮樂政刑必假于人為者<lb/>
　人文也觀乎天文則四時之代謝可察矣觀乎人文<lb/>
　則天下之風俗可變矣聖人推廣賁飾之意豈徒為<lb/>
　觀美而已仰觀天文俯察人理必歸于有用所以成<lb/>
　孝敬而厚人倫美教化而移風俗者用此道也此賁<lb/>
　飾之大者也<lb/>
象曰山下有火賁君子以明庶政无敢折獄<lb/>
<pb n="18b"/>
　山者鳥獸草木之所由出也山下有火則火景所燭<lb/>
　物无不照故有賁之象君子體此以明庶政則凡見<lb/>
　于政事者无不加賁焉獨獄訟之間當用其誠實而<lb/>
　以法令為師學未及于古人其敢以片言折之乎獄<lb/>
　者性命所係聖人于此有畏懼之心焉故曰无敢折<lb/>
　獄也<lb/>
初九賁其趾舍車而徒<lb/>
象曰舍車而徒義弗乘也<lb/>
<pb n="19a"/>
　九居于初此陽剛君子𨼆而未見者也𤼵跡之初尤<lb/>
　當自重原憲之貧捉襟肘見納屨踵決及歌商頌之<lb/>
　詩聲若出金石髙車駟馬者盖有愧焉車固君子之<lb/>
　器小人而乘君子之器盗斯奪之君子于辭受進退<lb/>
　之際惟義之從耳顔斶緩行以當車君子不以為辱<lb/>
　所治愈下得車愈多者君子不以為榮賁之初九能<lb/>
　自貴重寧徒行而舍軒車之盛其為光華賁飾之道<lb/>
　莫大焉初比于二而正應在四不比于近而逺從正<lb/>
<pb n="19b"/>
　應故有舍車徒行之象伊尹耕有莘之野非其義也<lb/>
　非其道也禄之以天下弗顧也繫馬千駟弗視也君<lb/>
　子居窮𨼆約能自重如此豈以徒行為辱乘軒車為<lb/>
　榮哉<lb/>
六二賁其須<lb/>
象曰賁其須與上興也<lb/>
　須附于頤頰一身之中為最顯此賁飾之出于自然<lb/>
　者二比于三同體者賁雖不能自立隨質而動得所<lb/>
<pb n="20a"/>
　麗則相待而成盖文質之相湏非能有所加損也其<lb/>
　動作皆因其所附之質耳故象曰賁其湏與上興也<lb/>
九三賁如濡如永貞吉<lb/>
象曰永貞之吉終莫之陵也<lb/>
　賁飾之道常失之華侈而无其實若有徳以潤其身<lb/>
　而飾以粲然之文如玉之藴于石珠之媚于川其潤<lb/>
　澤光彩有不可掩者故曰賁如濡如也永貞吉者九<lb/>
　三以陽剛而居陽位處離分之極賁之極者賁飾之<lb/>
<pb n="20b"/>
　盛則流而為奢淫故戒以永貞則吉也永貞者長守<lb/>
　正道不為羣隂之所誘則小人終莫陵之也<lb/>
六四賁如皤如白馬翰如匪宼婚媾<lb/>
象曰六四當位疑也匪宼婚媾終无尤也<lb/>
　四與初為正應初以陽剛在下守節義而輕富貴者<lb/>
　也四欲往從亦當以潔白之操應之故賁如皤如也<lb/>
　皤潔白也白馬翰如者聘賢必以車馬馬取其色白<lb/>
　者詩人以皎皎白駒在彼空谷生芻一束其人如玉<lb/>
<pb n="21a"/>
　亦取潔白之義翰如飛翔而往也聘既以其道則幡<lb/>
　然而來矣匪宼婚媾者古之聘賢猶嫁娶之用媒聘<lb/>
　故以婚媾為喻四之應初初之從四乃正應也而九<lb/>
　三以陽剛間乎其間四又乘之故與三為仇所以遲<lb/>
　疑而不敢遽進也非三為難則四與初合久矣夫隂<lb/>
　陽之相求剛柔之相賁乃理之常六四下應初九位<lb/>
　固當矣又乘九三之剛此當位適所以致疑也初與<lb/>
　四既以正道相應小人為間者終莫能害之故終无<lb/>
<pb n="21b"/>
　尤也<lb/>
六五賁于丘園束帛戔戔吝終吉<lb/>
象曰六五之吉有喜也<lb/>
　六五當全盛之時為賁之主固可以崇臺榭廣苑囿<lb/>
　之觀六五居中正之位雖賁于丘園而束帛戔戔不<lb/>
　為侈也故雖吝而終獲其吉象言六五之吉有喜者<lb/>
　吝道宜有憂虞當賁之時能以儉約自處後必獲福<lb/>
　故有喜也又丘園𨼆者所寓如初九之賢舍車而徒<lb/>
<pb n="22a"/>
　守其節義而安于貧約者人君所當聘用也三𤣥二<lb/>
　纁謂之束帛物薄而禮厚當賁飾全盛之世菲薄乃<lb/>
　如此以禮為主而非吝也故終獲其吉以卦體言之<lb/>
　六五一爻聖人示奢淫之戒其意深矣然以丘園為<lb/>
　隱者所寓其從來亦逺矣姑存二説不敢决也<lb/>
上九白賁无咎<lb/>
象曰白賁无咎上得志也<lb/>
　賁之道雖尚乎賁飾然舜用漆器羣臣諫焉盖漆器<lb/>
<pb n="22b"/>
　不已必用犀象犀象不已必用金玉觀賁之六爻雖<lb/>
　本于賁飾而常以質素為先上九賢人處尊位而衆<lb/>
　所視效者故以質素為飾則其所自奉者无華侈之<lb/>
　過奢靡之失也故曰白賁无咎象曰白賁无咎上得<lb/>
　志也所志在于儉約今已處顯位而能行其所願則<lb/>
　平昔之志遂矣故曰上得志也<lb/>
䷖<hi>坤下艮上</hi>
剝不利有攸往<lb/>
<pb n="23a"/>
　剝復否泰之循環固出于君子小人之用舍然隂陽<lb/>
　消長若非偶然者當否剝之時能用君子則扶持安<lb/>
　全不至于亡耳故否卦繇辭言否之匪人蓋有非人<lb/>
　力所能為者聖人蓋難言之要當歸之人事使人主<lb/>
　常兢業以圖之遇災而懼側身修行宣王所以致中<lb/>
　興也曰我生不有命在天此紂之所以亡也小人道<lb/>
　長君子道消故曰剝聖賢君子遐舉逺引不可榮以<lb/>
　禄之時故利于退遁不利有攸往也<lb/>
<pb n="23b"/>
彖曰剝剝也柔變剛也不利有攸往小人長也順而止<lb/>
之觀象也君子尚消息盈虛天行也<lb/>
　剝如剝棗之剝剝落必至于盡也小人之害君子非<lb/>
　至于盡則必有所忌憚而不得恣其所為故剝勢必<lb/>
　至于盡也柔變剛者剛方者君子也柔佞者小人也<lb/>
　小人得志則能竊人主威柄盡去君子而呼吸羣小<lb/>
　聚之朝廷則據要路者皆小人矣小人道長則知幾<lb/>
　之士當引身而去不然必遭傾䧟故不利有攸往也<lb/>
<pb n="24a"/>
　然君子之事无可為則順適吾意全身而去卦有順<lb/>
　止之意順適吾意小人之凶熖或可止也坤順而艮<lb/>
　止聖人于剝之時能黙觀此象以為進退行藏之决<lb/>
　豈復有禍悔哉消息盈虛天道運行之常理陽既消<lb/>
　則有息隂既盈則有虚君子能尚此則危行言遜靜<lb/>
　觀其復可也若强亢激拂如李膺袁安之流身膺刑<lb/>
　戮不失忠義之節而非聖人之所尚也雖然事固有<lb/>
　可以死而不敢茍免者孟子曰可以无死死傷勇若<lb/>
<pb n="24b"/>
　王子比干雖知紂不可諫寧諌而就死顏真卿知盧<lb/>
　杞之得君李希烈之强暴然卒以此而蹈大禍則義<lb/>
　重于死故也使世之學易者専以明哲保身之術求<lb/>
　无咎悔以全其身亦非聖人之所貴也<lb/>
象曰山附于地剝上以厚下安宅<lb/>
　山當峻極于天今反附地有剝之象君子宜處大位<lb/>
　以制羣小今反伏而在下為小人所制則其時可知<lb/>
　矣人君觀此象雖未能有所進退且當培其根本使<lb/>
<pb n="25a"/>
　基業堅固有不㧞之勢小人一旦退聴則易于興復<lb/>
　也上能厚下安宅則敦本務農不失其時雖當亂世<lb/>
　而百姓免離散失業之患古之聖王毎于此加意焉<lb/>
　七月之詩是也百姓不失本業各安其田里養生送<lb/>
　死而无憾雖驅之使為亂不可也秦之苛暴一夫作<lb/>
　難而社稷傾隕矣剝之六爻皆有剝下之象聖人垂<lb/>
　戒後世之意豈不深逺哉<lb/>
初六剝牀以足蔑貞凶<lb/>
<pb n="25b"/>
象曰剝牀以足以滅下也<lb/>
　自昔媒蘖禍亂未有不自人主致之蓋上有奢淫之<lb/>
　主則下必有刻剝之臣其致禍亂之術如循一軌剝<lb/>
　者剝下以媚上也剝下媚上其勢必至于大亂牀者<lb/>
　人所安處小人竭民之力歛民之財以奉其上使斯<lb/>
　民離散泮渙失其所常處而莫之䘏也如剝牀以足<lb/>
　正道將傾又輕視而不䘏也蔑无也視正道若无有<lb/>
　也蓋小人得路則蔑視君子其蹈凶禍必矣象曰剝<lb/>
<pb n="26a"/>
　牀以足以滅下者滅盡也小人于正道則蔑視而不<lb/>
　䘏于細民則竭其膏血至盡而不顧知固寵保位而<lb/>
　已卒至天下土崩首領莫保雖悔何及哉故易以損<lb/>
　上益下謂之益損下益上謂之損然則滅下者乃所<lb/>
　以自滅也<lb/>
六二剝牀以辨蔑貞凶<lb/>
象曰剝牀以辨未有與也<lb/>
　先儒以辨當第足之間近于牀身故曰辨剝道漸進<lb/>
<pb n="26b"/>
　蔑視正道若无足畏者而卒蹈凶禍如裴延齡皇甫<lb/>
　鎛之流是已象曰剝牀以辨未有與者六二上无應<lb/>
　援天下莫與之象梁襄王問孟子曰天下烏乎定曰<lb/>
　定于一曰孰能一之曰不嗜殺人者能一之曰孰能<lb/>
　與之曰天下莫不與也刻剝之臣其殺人也甚于宼<lb/>
　盗豈有與之者哉小人得路雖不為天下公論所與<lb/>
　然方操生殺利害之權好爵重祿足以誘之豈能使<lb/>
　其類盡不與之哉特不為君子所與耳<lb/>
<pb n="27a"/>
六三剝之无咎<lb/>
象曰剝之无咎失上下也<lb/>
　剝之時羣隂用事獨一陽在上又處无位之地三亦<lb/>
　處陽位而正應在上此小人隂交乎君子者故得无<lb/>
　咎處剝之時居羣隂之間不能遐舉逺引但能隂通<lb/>
　乎在上陽剛之君子特免乎凶禍而已孔子曰中人<lb/>
　以上可與語上中人以下不可以語上蓋正道勝則<lb/>
　小人亦有悔過從善之心正道不勝介乎隂邪之間<lb/>
<pb n="27b"/>
　能知君子而失其黨類之心聖人亦恕之免誅殛之<lb/>
　禍此待小人之術容其悔過不為己甚者也處羣隂<lb/>
　之間上下皆隂故曰失上下也<lb/>
六四剝牀以膚凶<lb/>
象曰剝牀以膚切近災也<lb/>
　剝牀以足剝牀以辨此皆身外之物失其本業之象<lb/>
　至于剝牀以膚則鬻妻賣子身填溝壑矣正道剝盡<lb/>
　直凶而已六四近君之大臣小人之處乎顯位者勢<lb/>
<pb n="28a"/>
　足以有行故剝之為甚象曰剝牀以膚切近災也禍<lb/>
　切于身不可避免蓋民為邦本剝民及膚則君臣皆<lb/>
　受滅身之禍故曰切近災也<lb/>
六五貫魚以宫人寵无不利<lb/>
象曰以宫人寵終无尤也<lb/>
　六五隂柔為剝之主小人恣為姦欺以剝正道而致<lb/>
　亂亡者皆五為之剝道至此雖處尊位勢已不能制<lb/>
　若一旦悔悟欲盡去之則反受其禍矣為六五之計<lb/>
<pb n="28b"/>
　者莫若姑順適其意而稍奪其大權如此則于人主<lb/>
　无不利宫人者婢妾宦寺之象也小人既久用事不<lb/>
　无憂危之心人主不能以道消息顯排而亟治之則<lb/>
　計生无聊禍有不可勝言者能以婢妾宦寺待之使<lb/>
　之駢頭而進不見嫌惡之迹則可終无尤悔以俟君<lb/>
　子之進正道之復也聖人為後世之慮如此漢之獻<lb/>
　帝盖粗知此者至魏髙貴鄉公唐昭宗欲于剝盡之<lb/>
　時稍立權綱遂不免于禍此足以為後世鑒矣<lb/>
<pb n="29a"/>
上九碩果不食君子得輿小人剝廬<lb/>
象曰君子得輿民所載也小人剝廬終不可用也<lb/>
　隂陽二氣不能頓進猶君子小人不能頓長隂之剝<lb/>
　陽自足至膚為害加甚則小人道長亦極矣上九處<lb/>
　羣隂之上雖不任事然卒消小人變剝為復也果至<lb/>
　于碩大不食則能反于土而為生出之漸此一陽之<lb/>
　在下者也君子能以百姓為心故民所愛戴卦以五<lb/>
　隂而乘一陽君子得衆而民戴之有車輿之象小人<lb/>
<pb n="29b"/>
　但知刻剝百姓以為進身之計耳故象言君子得輿<lb/>
　民所載也小人剝廬終不可用也聖人之意蓋謂剝<lb/>
　之極君子之道幾絶而僅存賴有一君子以扶持之<lb/>
　耳若于斯時尚或參用小人小人浸長復消君子則<lb/>
　斯民受弊必致流散失業之禍故云終不可用以為<lb/>
　萬世之大戒也<lb/>
　<lb/>
　讀易詳説卷四<lb/>
</p>
<p>
</p>
  </div>
</body>
</text>
</TEI>
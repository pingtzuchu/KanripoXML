<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳説卷五</head>
    <p>
<pb n="1a"/>
欽定四庫全書<lb/>
　讀易詳説卷五　　　　　宋　李光　撰<lb/>
上經<hi>復至離</hi>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往<lb/>
　剥復二卦聖人専論君子小人相為消長之理然否<lb/>
　泰二卦先泰而後否以言治極必亂也剥復二卦先<lb/>
<pb n="1b"/>
　剥而後復以言亂極則治也居泰之時无小人以害<lb/>
　政雖長存可也當剥之極有一君子扶持而安全之<lb/>
　其勢必復復亨者復則小人退聴世道无阻而亨通<lb/>
　也出入无疾者一陽生于下而羣隂莫能害之出者<lb/>
　外也入者内也陽剛雖㣲而在内蓋剥極成坤則陽<lb/>
　入在内出入云者言隂陽消長反復之常也君子出<lb/>
　處之間經營世務无有疾惡之者故得行其志也復<lb/>
　之初爻陽雖生而甚㣲隂雖消而尚衆如君子雖進<lb/>
<pb n="2a"/>
　方伏而在下必當從容求濟以俟衆陽之升進勢足<lb/>
　以勝小人然後可以大有為而免咎悔也反復其道<lb/>
　七日来復者自隂柔而反復于陽剛必更俟之七日<lb/>
　則坤之隂氣盡矣夫隂陽之循環未有往而不反者<lb/>
　乾坤交錯而成六十四卦卦有六爻爻各主一日八<lb/>
　卦循環至極則反易天下之至變者六位逓遷隂自<lb/>
　五月而生其卦為姤隂進而陽消九月于卦為剥至<lb/>
　十月六隂數極其卦為坤十一月一陽復生剛来反<lb/>
<pb n="2b"/>
　初復于本位凡厯七變而為復故曰七日来復也諸<lb/>
　家之説雖辭有異同至言隂陽反復之義其理則一<lb/>
　也復之時君子道長小人不敢加害可以進為于世<lb/>
　故利有攸往也<lb/>
彖曰復亨剛反動而以順行是以出入无疾朋來无咎<lb/>
反復其道七日來復天行也利有攸往剛長也復其見<lb/>
天地之心乎<lb/>
　復所以能亨者以剛反而復其本也夏至一隂生則<lb/>
<pb n="3a"/>
　剛既往矣至七日為反謂陽剛消極而来反也下震<lb/>
　上坤動而順之象震動而坤以順行是以出入无疾<lb/>
　朋来无咎蓋剥復者陽氣出入之始一出一入羣隂<lb/>
　莫能害之朋類皆至小人莫能間之反復其道七日<lb/>
　来復天行者周天三百六十五度四分度之一一晝<lb/>
　夜日行一度終坤之七日而復其始隂陽消復天道<lb/>
　之常故曰七日来復天行也利有攸往剛長也剛長<lb/>
　則隂消故利有攸往也復其見天地之心者于復之<lb/>
<pb n="3b"/>
　時君子道長小人道消天地之心于此可見矣天地<lb/>
　豈有心哉而禍福休祥之證皆有以窺見天心至天<lb/>
　地之變五緯失其常度五行失其常性皆逆知其過<lb/>
　董仲舒言天心之仁愛人君故出災異以譴告之以<lb/>
　天地為漠然无心可乎復之時君子之道長小人之<lb/>
　道消天地之心于此可見矣<lb/>
象曰雷在地中復先王以至日閉關商旅不行后不省<lb/>
方<lb/>
<pb n="4a"/>
　雷者陽氣壮動隂不能固擊摶而有聲當復之時雷<lb/>
　在地中陽氣伏藏于下隂能固之先王以至日閉闗<lb/>
　商旅不行后不省方所以助天地之閉蔵也月令曰<lb/>
　仲冬行夏令則氛霧冥冥雷乃𤼵聲然則天地生成<lb/>
　萬物之功實有頼于聖人燮調而佐理之也<lb/>
初九不逺復无祗悔元吉<lb/>
象曰不逺之復以修身也<lb/>
　隂盡陽来天地之復也知不善之不可為而復于善<lb/>
<pb n="4b"/>
　君子之復也初九居羣隂之下而陽氣獨先羣隂而<lb/>
　萌復于動初此復之速而不至于悔也其為吉大矣<lb/>
　孔子于此爻獨曰顔氏之子其殆庶㡬乎有不善未<lb/>
　甞不知知之未甞復行也然則不逺復者言復之速<lb/>
　也人有不善在身巧自掩覆謂人不知者多矣惟顔<lb/>
　子有不善則知之知之而未甞復行則善日積而不<lb/>
　善无自而萌矣修身之道莫大乎此故象言不逺之<lb/>
　復以修身也孔子稱其不貳過韓子以為見不善之<lb/>
<pb n="5a"/>
　端而能止之也與此意同<lb/>
六二休復吉<lb/>
象曰休復之吉以下仁也<lb/>
　復卦以初九為主處羣隂之中而能速復者也二雖<lb/>
　隂柔在上而切近于初能因之而復不忌不嫉知善<lb/>
　之可從屈已以下之美之至也吉孰如之故象言休<lb/>
　復之吉以下仁也<lb/>
六三頻復厲无咎<lb/>
<pb n="5b"/>
象曰頻復之厲義无咎也<lb/>
六四中行獨復<lb/>
象曰中行獨復以從道也<lb/>
六五敦復无悔<lb/>
象曰敦復无悔中以自考也<lb/>
上六迷復凶有災眚用行師終有大敗以其國君凶至<lb/>
于十年不克征<lb/>
象曰迷復之凶反君道也<lb/>
<pb n="6a"/>
䷘<hi>震下乾上</hi>
无妄元亨利貞其匪正有眚不利有攸徃<lb/>
彖曰无妄剛自外来而為主于内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不祐行矣哉<lb/>
象曰天下雷行物與无妄先王以茂對時育萬物<lb/>
初九无妄往吉<lb/>
象曰无妄之往得志也<lb/>
<pb n="6b"/>
六二不耕穫不菑畬則利有攸往<lb/>
象曰不耕穫未富也<lb/>
六三无妄之災或繫之牛行人之得邑人之災<lb/>
象曰行人得牛邑人災也<lb/>
九四可貞无咎<lb/>
象曰可貞无咎固有之也<lb/>
九五无妄之疾勿藥有喜<lb/>
象曰无妄之藥不可試也<lb/>
<pb n="7a"/>
上九无妄行有眚无攸利<lb/>
象曰无妄之行窮之災也<lb/>
䷙<hi>乾下艮上</hi>
大畜利貞不家食吉利渉大川<lb/>
彖曰大畜剛健篤實輝光日新其徳剛上而尚賢能止<lb/>
健大正也不家食吉養賢也利渉大川應乎天也<lb/>
象曰天在山中大畜君子以多識前言往行以畜其徳<lb/>
初九有厲利已<lb/>
<pb n="7b"/>
象曰有厲利已不犯災也<lb/>
九二輿説輹<lb/>
象曰輿説輹中无尤也<lb/>
九三良馬逐利艱貞曰閑輿衛利有攸往<lb/>
象曰利有攸往上合志也<lb/>
六四童牛之牿元吉<lb/>
象曰六四元吉有喜也<lb/>
六五豶豖之牙吉<lb/>
<pb n="8a"/>
象曰六五之吉有慶也<lb/>
上九何天之衢亨<lb/>
象曰何天之衢道大行也<lb/>
䷚<hi>震下艮上</hi>
頤貞吉觀頤自求口實<lb/>
彖曰頤貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頥之時<lb/>
大矣哉<lb/>
<pb n="8b"/>
　頥之為卦蓋取人之頥頷以為象震下艮上上止而<lb/>
　下動止者无為以飬下動者有為以養上上止下動<lb/>
　各得其正則吉孟子曰无君子莫治野人无野人莫<lb/>
　養君子治所以養之也教化政刑皆所以養人能知<lb/>
　治人為養人之大則可與言頥之義矣人之所養或<lb/>
　養其大體或養其小體如孟子所謂至大至剛充塞<lb/>
　乎天地之間者其所養可知觀頥之義則人之邪正<lb/>
　善惡斷可識矣自求口實者自養也養其口體而已<lb/>
<pb n="9a"/>
　此資飲食以養形者也窮而在下未能博施濟衆所<lb/>
　以獨善其身者其自奉養必有道豈特飲食之間哉<lb/>
　頥貞吉所養者正則吉隨之善觀人者苐觀其所養<lb/>
　而已器量大財所養亦大器量小則所養亦小自求<lb/>
　口實觀其自養者如顔子簞食瓢飲則其自養何如<lb/>
　哉聖人推廣頥之義天地養萬物動植飛潜咸遂其<lb/>
　性以成生育之功聖人養賢髙爵厚禄咸當其位而<lb/>
　已享无為之治則頥之為義豈不大哉<lb/>
<pb n="9b"/>
象曰山下有雷頤君子以慎言語節飲食<lb/>
　上止下動山止而雷動頥之象也君子體此以修身<lb/>
　于動之中有止静之義言語之出乎口飲食之入乎<lb/>
　口皆當動其頥頷不有以節慎之則言語出而招憂<lb/>
　虞飲食入而害性命者多矣二者古人之所深戒而<lb/>
　不可忽也<lb/>
初九舍爾靈龜觀我朶頤凶<lb/>
象曰觀我朶頤亦不足貴也<lb/>
<pb n="10a"/>
　龜之為物以鼻引氣可以不食而長生物之至靈而<lb/>
　无求于外者九以陽居初伏而在下有靈龜之象然<lb/>
　于卦為震而正應在四不能静守而貪于所欲急于<lb/>
　上進心所慕悦朶其頥而從之捨已逐物忘在我之<lb/>
　至貴自投茍賤之域非君子之所尚也故象曰亦不<lb/>
　足貴也士能知至貴之在我守志勵操若顔氏之子<lb/>
　雖簞食瓢飲不改其樂豈見可欲而輕動其心哉<lb/>
六二顛頤拂經于丘頤征凶<lb/>
<pb n="10b"/>
象曰六二征凶行失類也<lb/>
　六二无應于上而比于初下者上之所養也今以隂<lb/>
　乗陽反求養于下于理為倒故曰顛頥也經常也丘<lb/>
　園隱者之所盤旋也不能退守亷節而拂其常理于<lb/>
　安處之地而求養焉以此求養往則凶矣象言六二<lb/>
　征凶行失類者六二以柔弱居下雖得中而无應此<lb/>
　士君子不遇之時當安貧守道今動而躁求人所鄙<lb/>
　賤而不與也類謂五也二五本相應之地而皆處隂<lb/>
<pb n="11a"/>
　柔故為失類故曰行失類也<lb/>
六三拂頤貞凶十年勿用无攸利<lb/>
象曰十年勿用道大悖也<lb/>
　六三正應在上九當受飬于上者而六以隂柔而處<lb/>
　陽剛之位此隂邪不正之人也既拂違正道則于自<lb/>
　養養人與夫求養于人无適而可故困阨窮悴至十<lb/>
　年而不用是終不復可用於世此天下之棄人也廢<lb/>
　棄至于十年頥道大悖蓋自取之非時之罪也士固<lb/>
<pb n="11b"/>
　有不用于世者若昏佞在上度不可以有為君子欲<lb/>
　全身逺害雖終身不用又何戚焉而六三之困阨乃<lb/>
　自已取此以貧賤之道而得貧賤者故可恥也<lb/>
六四顛頤吉虎視耽耽其欲逐逐无咎<lb/>
象曰顛頤之吉上施光也<lb/>
　天地養萬物聖人養賢以及萬民下固上之所當養<lb/>
　也卦以一陽在上而養四隂正也故以下養上為顛<lb/>
　六四正應在初反求養于下于理雖為倒置然四居<lb/>
<pb n="12a"/>
　人臣尊位出教施令以治野人者蓋卦體震艮則上<lb/>
　止下動野人之養君子于理若反而順故六四顛頥<lb/>
　則吉也虎視耽耽威重之貌大臣臨下有威重則可<lb/>
　以折衝萬里外矣以威重之勢欲以掊取于民何求<lb/>
　而不獲然聖人立法取于民有制逐逐而求則必至<lb/>
　竭民之財而難繼矣象曰顛頥之吉上施光者四能<lb/>
　致飬于下蓋无一物不被其澤所施可謂光大矣顛<lb/>
　頥所以獲吉由此也夫<lb/>
<pb n="12b"/>
六五拂經居貞吉不可渉大川<lb/>
象曰居貞之吉順以從上也<lb/>
　六五雖處尊位而下无其應不能養下而反求養于<lb/>
　上是謂拂其常理蓋其才柔弱不足以有為能静貞<lb/>
　自處委任于在上之大臣則可以獲吉也上九在上<lb/>
　之大臣也渉險濟難必頼剛明之才六五之君守成<lb/>
　之㓜主能守其道以委任大臣可也責以大有為以<lb/>
　濟天下則非其任矣故不可渉大川象言居貞之吉<lb/>
<pb n="13a"/>
　順以從上者中才之主不能敬憚大臣虚心而委任<lb/>
　之徒樂阿諛順適之快以濟其私欲鮮有不敗亡者<lb/>
　禍福存亡特在人主逆順之間耳能順以從上則逆<lb/>
　心之言必求諸道而敬聴之矣<lb/>
上九由頤厲吉利渉大川<lb/>
象曰由頤厲吉大有慶也<lb/>
　六五本頥主而柔弱不勝其任故上九得用其權下<lb/>
　之衆隂由之以得其飬然權重勢専威能震主非愓<lb/>
<pb n="13b"/>
　然常有危懼之心則主疑于上衆忌于下而禍不旋<lb/>
　踵矣惟能深自惕厲則可獲吉也夫上九負剛明之<lb/>
　材上所委任者専衆所責望者重非能排難渉險以<lb/>
　利飬天下孰克勝任哉髙宗命傅説以若濟巨川用<lb/>
　汝作舟楫古之大臣能勝是任者傅説是已髙宗能<lb/>
　委任傅説為商中興之主社稷生靈咸被其福豈特<lb/>
　一人之慶哉故象言大有慶也<lb/>
䷛<hi>巽下兑上</hi>
<pb n="14a"/>
大過棟橈利有攸往亨<lb/>
彖曰大過大者過也棟橈本末弱也剛過而中巽而説<lb/>
行利有攸往乃亨大過之時大矣哉<lb/>
　大者能立非常之事故其過亦非常過在大者非隂<lb/>
　小所能為亦不敢為也故曰大過大者過也夫大過<lb/>
　之時朝廷衰㣲百姓離散主昏于上臣强于下故云<lb/>
　棟橈本末弱也本末謂上下皆隂四陽无所託顛也<lb/>
　剛雖過而不失二五之中正欲以有濟不可暴也大<lb/>
<pb n="14b"/>
　過之世豈純任剛强以違拂人心哉以卦體言之巽<lb/>
　下兊上巽而説行則天下翕然從之矣武王伐紂不<lb/>
　期而㑹者八百餘國漢祖入闗父老皆牛酒迎勞大<lb/>
　過之時聖賢君子為過絶之行以成非常之功故利<lb/>
　于作為往无不濟孔子所以賛其大也<lb/>
象曰澤滅木大過君子以獨立不懼遯世无悶<lb/>
　澤所以悦萬物至于滅木則物或有被其害者然物<lb/>
　以惟悴枯槁之乆有非尋常雨露之潤所能霑溉者<lb/>
<pb n="15a"/>
　故澤滅木為大過之象也夫天下衰亂海内雲擾惟<lb/>
　賢人君子出以濟難則解紛撥亂有兵有戎而无所<lb/>
　顧避退而窮處則啜菽飲水耕巖釣渭而不改其樂<lb/>
　豈世之是非毁譽所能輕動其心哉是二者皆非中<lb/>
　道處大過之世理則然爾<lb/>
初六藉用白茅无咎<lb/>
象曰藉用白茅柔在下也<lb/>
　聖人當大過之世為衆人之所不敢為成衆人之所<lb/>
<pb n="15b"/>
　不能成宜其輕易妄動率意而行今乃如置器于地<lb/>
　既已安全矣又藉之以茅慎之至也何咎之有以見<lb/>
　聖人立大事成大功未甞敢易而為之也况初體柔<lb/>
　弱承二而應四以橈弱之勢方賴二剛扶持而安全<lb/>
　之其敢易乎孔子于此爻釋其大畧曰藉之用茅何<lb/>
　咎之有慎之至也夫茅之為物薄而用可重也慎斯<lb/>
　術也以往其无所失矣蓋聖人濟難之初其慎重如<lb/>
　此則何往而不利哉<lb/>
<pb n="16a"/>
九二枯楊生稊老夫得其女妻无不利<lb/>
象曰老夫女妻過以相與也<lb/>
　大過之時无非過者陽不過則无以濟弱隂隂不過<lb/>
　則无以益衰陽惟九二剛過而中以陽而居隂老夫<lb/>
　之象初以隂柔伏而在下女妻之象二既无應于上<lb/>
　而宻比于初勢固不得不相與也相與而俱受其益<lb/>
　以老益少則少者日以長以少益老則衰者日以壮<lb/>
　當棟橈之時君臣上下各協力以相與何往而不利<lb/>
<pb n="16b"/>
　哉故象言老夫女妻過以相與也<lb/>
九三棟橈凶<lb/>
象曰棟橈之凶不可以有輔也<lb/>
　大過之時方藉衆力以扶危拯弱則當卑遜下已以<lb/>
　收羣賢之助然後大功可成九三雖有上六為正應<lb/>
　而以陽居陽方以髙亢自處違拂衆情上不復為之<lb/>
　應援安能濟天下之傾危任朝廷之委寄哉夫屋之<lb/>
　有棟榱桷桓楹所恃以不傾居者所頼以安也今棟<lb/>
<pb n="17a"/>
　既橈矣則本末皆弱顛仆摧敗凶可知矣其材如此<lb/>
　安能勝其任乎故象言不可以有輔者蓋言上六不<lb/>
　為之輔助以不足輔助故也<lb/>
九四棟隆吉有它吝<lb/>
象曰棟隆之吉不橈乎下也<lb/>
　九四切近君位此大臣獨當拯溺扶危之任者以九<lb/>
　居四以剛陽而寓隂柔得人臣之正如棟之穹隆足<lb/>
　以任羣材之寄而勝其任者吉孰如之當斯任者宜<lb/>
<pb n="17b"/>
　盡大公至正之道若有所偏私則衆必解體而不為<lb/>
　之用矣四與初雖為正應而不橈乎下是以獲吉若<lb/>
　其用心不廣係應在初豈能収攬豪傑使逺近内外<lb/>
　莫不響應以成大過之功乎<lb/>
九五枯楊生華老婦得其士夫无咎无譽<lb/>
象曰枯楊生華何可乆也老婦士夫亦可醜也<lb/>
　九五以剛陽之才履尊極之位處大過之世若可以<lb/>
　有為然无應于下而為老隂所乗故无能為也如士<lb/>
<pb n="18a"/>
　夫而為老婦所得反有資於老婦隂處上極老婦之<lb/>
　象也枯楊老婦也以盛陽而益衰隂生華之象也以<lb/>
　卦體言之巽為長女兊為少女今乃反此者以六爻<lb/>
　之義言之也方時大過則危者易而為安亂者變而<lb/>
　為治衰者使強弱者使壮故六爻有升降卦體有反<lb/>
　復不可與餘卦同日而論也蓋初上二爻俱隂而衰<lb/>
　弱故有老婦女妻之象楊雖易生之木其生華必當<lb/>
　茂盛之時既枯而生華豈能乆乎男長而女少足以<lb/>
<pb n="18b"/>
　相感老婦而得士夫豈人情哉故爻无咎无譽而已<lb/>
　至象則云枯楊生華何可乆也老婦士夫亦可醜也<lb/>
上六過渉滅頂凶无咎<lb/>
象曰過渉之凶不可咎也<lb/>
　當天下傾危之際非挟剛健之才懐救世之志不能<lb/>
　濟也上六以隂柔而處過極之位不能量力度徳渉<lb/>
　難既深必蹈凶禍故過渉滅頂凶其凶蓋自取之何<lb/>
　所歸咎乎雖然當棟橈之世志在濟難雖至殺身何<lb/>
<pb n="19a"/>
　咎之有故曰无咎而象言過渉之凶不可咎者人能<lb/>
　捐軀濟難其成與不成天也既以蹈禍又從而追罪<lb/>
　之則人懐保身之術緩急之際孰肯用命者乎故聖<lb/>
　人從而恕之曰不可咎也意義兩通抑以見大過之<lb/>
　世不可无過絶之行<lb/>
䷜<hi>坎下坎上</hi>
習坎有孚維心亨行有尚<lb/>
彖曰習坎重險也水流而不盈行險而不失其信維心<lb/>
<pb n="19b"/>
亨乃以剛中也行有尚往有功也<lb/>
　習重也坎險也習坎者重險也上下皆坎故為重險<lb/>
　然乾坤震兊坎離艮巽八卦皆重獨坎加習字者亦<lb/>
　有便習之義蓋履險難非習熟其事則顛沛失錯迹<lb/>
　愈䧟而道愈屯矣吕梁丈人與齊俱出與汨皆入從<lb/>
　水之道而无容私焉此履險而習熟其事者也君子<lb/>
　當險難之時其心超然出乎險難之外蓋誠信之道<lb/>
　素定乎胷中而非一旦可以強勉而偽為之也坎以<lb/>
<pb n="20a"/>
　一陽居二隂之間陽實隂虚實者處中有孚心之象<lb/>
　心者神明之舍古之學者明其心而已方寸既明則<lb/>
　生死之變不能亂也而况窮逹禍福利害之端乎故<lb/>
　有孚維心亨也以此誠信之道而行于世故為人所<lb/>
　貴尚何往而不利哉商之三仁當紂之世其謀國已<lb/>
　素定矣<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
<pb n="20b"/>
　坎之為卦上下皆坎坎所以為險也重險則深水流<lb/>
　而不盈者深也君子陷于險難既險且深未能遽出<lb/>
　乎險難者也行乎險難而不失其信者所以濟險難<lb/>
　也上下二隂而一陽處乎中剛而得中二五是也隂<lb/>
　柔也陽剛也外柔者善陷者也内剛者為所陷者也<lb/>
　處燕閒而心常險者小人也身屯否而心常亨者君<lb/>
　子也小人柔佞隂險故善陷君子君子剛方正直故<lb/>
　常為所䧟上下二隂小人協力而共擠之象也一陽<lb/>
<pb n="21a"/>
　在中君子獨立无援之象也陽雖䧟於羣隂之中而<lb/>
　剛健篤實其心坦然无所憂懼有所不往往无不濟<lb/>
　故能卒脱乎坎陷而成濟險之功雖然險固君子之<lb/>
　所惡也専于傾害君子者小人之險也君子亦有時<lb/>
　而用險者所以杜陵犯之漸而防傾覆之禍也如天<lb/>
　險之不可升知不可測度而退聴也如地險之有山<lb/>
　川丘陵知其險峭而不可犯也王公設險以守其國<lb/>
　浚城池脩障塞所以設險也人主當深居九重如神<lb/>
<pb n="21b"/>
　龍之不可脱于淵秦之无道廵逰天下博浪之禍㡬<lb/>
　至不免劉項歎息道傍或曰彼可取而代或曰大丈<lb/>
　夫當如此所以動豪傑之心萌非覬之望二人起而<lb/>
　秦卒以亡然則險之時用豈不大矣哉<lb/>
象曰水洊至習坎君子以常徳行習教事<lb/>
　水之傾注相仍不絶其澗壑必有深峭之處水洊至<lb/>
　所以為重險也君子體此象以常其徳行故處富貴<lb/>
　貧賤死生禍福之際未甞少易其節如水之流行雖<lb/>
<pb n="22a"/>
　萬折而必東也習教事者習為教誨人之事夫以身<lb/>
　教者從能常其徳行則觀感而化者疾于影響之應<lb/>
　形聲豈諄諄然訓誨以言哉<lb/>
初六習坎入于坎窞凶<lb/>
象曰習坎入坎失道凶也<lb/>
　初六以隂柔而處重險此小人之陷于險難以邪佞<lb/>
　隂險而入于坎窞而凶窞在兩坎之下故曰習坎由<lb/>
　失道而䧟非能脱乎險難者故象言習坎入坎失道<lb/>
<pb n="22b"/>
　凶也君子固有不幸而入險難者如文王之拘羑里<lb/>
　孔子之阨陳蔡初非失道故卒脱乎險難而小人卒<lb/>
　不能加害也<lb/>
九二坎有險求小得<lb/>
象曰求小得未出中也<lb/>
　九二以剛陽而䧟于二隂君子處坎之時而行乎患<lb/>
　難者二與五位本相應今既俱䧟于羣隂之間上下<lb/>
　各无應援二猶欲有求于五勢雖不能援然居中履<lb/>
<pb n="23a"/>
　尊小人尚有畏憚之心故二往求焉尚可小有所得<lb/>
　也五之䧟于羣隂如末世人君阨于强臣威福之柄<lb/>
　不自我出象言求小得未出中者未能出乎險中也<lb/>
　二之剛陽出乎險中小人退聴必有濟險復辟之功<lb/>
　何求而不獲哉然則求小得者是未出乎坎䧟也<lb/>
六三來之坎坎險且枕入于坎窞勿用<lb/>
象曰來之坎坎終无功也<lb/>
　来自外来之有所在也六三隂柔之中而據陽位造<lb/>
<pb n="23b"/>
　坎險者今乃反䧟于重險之中以上无援而下乗剛<lb/>
　往来皆䧟无適而可故來與之皆險也君子處乎險<lb/>
　難心亨可也而晏然若燕安之時无畏懼惕厲之心<lb/>
　故患難愈深而身愈䧟也六三既不能退處幽隠為<lb/>
　自全之討故聖人戒以勿用此爻也象言来之坎坎<lb/>
　終无功者進退皆遇凶禍豈能成濟險之功哉<lb/>
六四樽酒簋貳用缶納約自牖終无咎<lb/>
象曰樽酒簋貳剛柔際也<lb/>
<pb n="24a"/>
　聖人當重坎之時處險之道以有孚為大蓋非智力<lb/>
　巧詐所能為也六四切近君位人主恃以出乎險難<lb/>
　者惟中誠實而外素儉乃可免禍故一樽之酒二簋<lb/>
　之食瓦缶之器物之至儉陋者當險難之世能深自<lb/>
　貶損𤼵于至誠固可薦王公而交神明也老子曰不<lb/>
　窺牖見天道牖者奥室之間通乎至明之處人臣欲<lb/>
　濟險難非君臣道合則不能也君臣之分上下之勢<lb/>
　固殊絶矣故以祭祀為喻以菲薄之物将潔素之誠<lb/>
<pb n="24b"/>
　固足以通幽而逹明也况人主乎當險難之世僅能<lb/>
　免乎咎悔而巳豈能濟難而獲福哉故曰終无咎也<lb/>
　象言樽酒簋貳剛柔際者繫辭曰剛柔者晝夜之象<lb/>
　晝夜者幽明之象交神明之道蓋将和同乎天人之<lb/>
　際納此約質從此户牖所以通乎幽明以喻君臣之<lb/>
　大分也四五无應而以剛柔宻相承比君臣道合固<lb/>
　足以濟險難矣<lb/>
九五坎不盈祗既平无咎<lb/>
<pb n="25a"/>
象曰坎不盈中未大也<lb/>
　九五以中正而履尊位勢固足以有為當險難之世<lb/>
　小人衆多坎窞尚深下无應援如水流而不盈未能<lb/>
　出乎險中也人主既制于小人左右前後皆其黨與<lb/>
　雖負剛健之才未能有所為也當深自晦匿以道消<lb/>
　息之勿使見憤疾不平之迹適至于平可也如此然<lb/>
　後可以免禍象言坎不盈中未大者履九五之尊位<lb/>
　不能大有所為但適至于平耳豈足為濟險之主而<lb/>
<pb n="25b"/>
　成中興之功哉<lb/>
上六係用徽纆寘于叢棘三嵗不得凶<lb/>
象曰上六失道凶三嵗也<lb/>
　上六小人之居大位而尤隂險乗剛犯上有无君之<lb/>
　心勢固難以兩立然隂柔而居險之極衆莫有應者<lb/>
　九五之君卒有以制其死命蓋君子遇險而卒脱小<lb/>
　人遇險而愈䧟故係用徽纆寘于叢棘雖三嵗之乆<lb/>
　而不得脱其凶可知蓋小人方在大位勢能害物盡<lb/>
<pb n="26a"/>
　力而為之其傾䧟善類多矣雖人主之尊亦将憑陵<lb/>
　而无所憚其凶熖可知一旦罪惡顯露其治不得不<lb/>
　嚴其拘係之不得不乆象言上六失道凶三嵗者其<lb/>
　蹈禍患蓋自取之固足以快天下之公論雖寘之叢<lb/>
　棘之下可也噬嗑上九曰何校滅耳凶孔子曰惡積<lb/>
　而不可揜罪大而不可解小人積稔凶惡雖人主有<lb/>
　不能堪其極未甞不至于此如唐元載之流是已<lb/>
䷝<hi>離下離上</hi>
<pb n="26b"/>
離利貞亨畜牝牛吉<lb/>
　坎離水火之象在人為心腎心蔵神腎蔵精精與神<lb/>
　合而不離則變化之所為在我而已坎隂也而一陽<lb/>
　在内離陽也而一隂居内故心液為真水而下䧏腎<lb/>
　水含真火而上升故火下水上為既濟火上水下為<lb/>
　未濟此飬生者有五行顛倒術龍從火裏出五行不<lb/>
　順行虎向水中生之説古之至人以為長生不死之<lb/>
　藥也離麗也火无正體因物以為體太空之中惟所<lb/>
<pb n="27a"/>
　取之君子體離善附物之性附物則失已當以正為<lb/>
　主故利貞然後能亨也貞而能亨者言君子之道亨<lb/>
　非富貴利逹之謂也在我者既正則當飬成其正順<lb/>
　之徳牛善觸物惟牝牛正而能順六二以隂居隂至順<lb/>
　者也故有牝牛之象君子以剛正涵飬成就其徳又<lb/>
　麗乎中正其逢吉也豈不宜哉<lb/>
彖曰離麗也日月麗乎天百穀草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
<pb n="27b"/>
　物生于天地之間凡麗于有形渉于有數與夫動植<lb/>
　飛潜未有无所麗者日月麗乎天百榖草木麗乎土<lb/>
　可謂得所麗矣重明以麗乎正乃化成天下者重明<lb/>
　上下皆離明之盛也人君非至明无以照天下彖以<lb/>
　卦體言故曰重明象以卦材言故曰繼明重明者同<lb/>
　體相重而不可掩也繼明者異體相續而不絶也六<lb/>
　五雖非剛健而以一隂處乎二陽之間居尊履正故<lb/>
　能化成天下也柔麗乎中正者二以柔而得中五<lb/>
<pb n="28a"/>
　以柔而得正上下皆處中正之位故君臣道合乃底<lb/>
　于亨嘉之㑹也離之性必有所麗有所麗者皆託體<lb/>
　于異物非能超然而獨立也離以柔為主柔弱則性<lb/>
　順剛强則性逆能飬其至順之徳而不與物忤如畜<lb/>
　牝牛故獲吉也<lb/>
象曰眀兩作離大人以繼明照于四方<lb/>
　明兩作兩明相繼而起然後為離明兩作則前後相<lb/>
　繼之義故大人以繼明照于四方繼體之君以明繼<lb/>
<pb n="28b"/>
　明其光不息故能无逺弗屆无幽不燭也孟子以充<lb/>
　實而有光輝為大方言繼明故特稱大人能相繼而<lb/>
　明所以為大若以昏繼明則明入地中為明夷暗君<lb/>
　之象也<lb/>
初九履錯然敬之无咎<lb/>
象曰履錯之敬以辟咎也<lb/>
　隂陽升䧏猶五行之循環王相休囚時為貴賤本无<lb/>
　一定之體一隂而二陽則以隂為主柔麗乎中正者<lb/>
<pb n="29a"/>
　位也然二五之隂皆為羣陽所麗蓋賤必麗于貴卑<lb/>
　必麗于尊初最處下居九位之地上承于二以求麗<lb/>
　焉以𤼵跡之初上之諸隂皆非其應所履錯愕未知<lb/>
　適從二方處中為主勢不能抗能敬承于二是以陽<lb/>
　剛而下隂柔故可免咎象言履錯之敬以辟咎者火<lb/>
　性炎上而善麗非能守其亷静安其分義者也處離<lb/>
　之初能錯然敬畏介然獨守非得已也姑避咎悔耳<lb/>
六二黄離元吉<lb/>
<pb n="29b"/>
象曰黄離元吉得中道也<lb/>
　彖曰柔麗乎中正即五與二也離文明也黄為中色<lb/>
　二五俱以文明中正為羣陽所附君臣上下道同徳<lb/>
　合吉孰大焉象言黄離元吉得中道者離體雖文明<lb/>
　若日昃之離明将入于地中矣惟大明中天則无幽<lb/>
　不燭容光必照如聖人居中得位故能成大善之吉<lb/>
　也<lb/>
九三日昃之離不鼓缶而歌則大耋之嗟凶<lb/>
<pb n="30a"/>
象曰日昃之離何可乆也<lb/>
　古之有道者觀乎隂陽消長之理則進退去就死生<lb/>
　禍福皆能順受之上下二離有𫝊繼之象功成名遂<lb/>
　身退天之道也自昔帝王享國日乆既老而當𫝊或<lb/>
　授之子或授之賢故能身享安榮而其明不息也離<lb/>
　火也火性炎上九又以陽剛而據陽位雖過中當退<lb/>
　而不能以禮自娱年至大耋顧戀咨嗟此取禍之道<lb/>
　也聖人垂戒之意深矣象言日昃之離何可乆者人<lb/>
<pb n="30b"/>
　之既老譬之漏盡鐘鳴而夜行不止其能乆乎<lb/>
九四突如其來如焚如死如棄如<lb/>
象曰突如其來如无所容也<lb/>
　離之重明有繼體之象九四以陽剛逼近君位此嫌<lb/>
　疑之際當深自退避不使至于不容之地則為善處<lb/>
　今下離既終上離乃突然而進勢猶焚灼不可禁遏<lb/>
　如此乃有取死之道衆之所棄也昔者堯崩三年之<lb/>
　喪畢朝覲訟獄者不歸堯之子而歸舜舜禹皆然蓋<lb/>
<pb n="31a"/>
　神器之重惟不求者能得之實有以服人心厭人望<lb/>
　也末世之君不早自定至倉猝之際争立而相屠滅<lb/>
　者其禍變可勝言哉象曰突如其来如无所容者其<lb/>
　陵犯如此雖四海之廣將无所容理勢然也<lb/>
六五出涕沱若戚嗟若吉<lb/>
象曰六五之吉離王公也<lb/>
　聖人不畏多難畏无難蓋无難之世上下恬嬉㦯致<lb/>
　亡國多難之世殷憂戒懼或能興邦六五柔弱之君<lb/>
<pb n="31b"/>
　介乎上下二强臣之間為所脅制雖履尊位擁虚器<lb/>
　而已亡聊之極故出涕沱若也然以身處多難能臨<lb/>
　事而懼憂戚傷嗟𤼵于辭色故能不蹈禍災有中興<lb/>
　之象象言六五之吉離王公者履尊居正麗于王公<lb/>
　之位雖遭屯否莫或害之而履終吉也<lb/>
上九王用出征有嘉折首獲匪其醜无咎<lb/>
象曰王用出征以正邦也<lb/>
　六五之君雖麗乎中正之位而柔弱无斷故上九之<lb/>
<pb n="32a"/>
　大臣文明剛健以行其權銜命出征征无不服君臣<lb/>
　之道剛柔相濟不廣行殺戮但折伏其首惡而已其<lb/>
　功既美人主之所嘉尚也獲匪其醜醜衆也弔民伐<lb/>
　罪但殱其渠魁豈復深究黨與横及脅從无辜之人<lb/>
　哉用兵如此尚何咎乎象言王用出征以正邦者諸<lb/>
　侯并吞陵暴非人君有以節制之則弱國小邦何自<lb/>
　而立非貪其土地虜其人民也凡以正邦國之侵暴<lb/>
　爾出征必稱王者周公東征未甞不稱王命蓋征伐<lb/>
<pb n="32b"/>
　當自天子出也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易詳説卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易詳說卷六</head>
    <p>
<pb n="1a"/>
欽定四庫全書<lb/>
　讀易詳說卷六　　　　　　宋　李光　撰<lb/>
下經<hi>咸至蹇</hi>
䷞<hi>艮下兊上</hi>
咸亨利貞取女吉<lb/>
　无心感物曰咸卦以艮兊為象言少男少女之相感<lb/>
　以見所感之深盖天理之自然而非人為也聖人感<lb/>
　人心以此何徃而不通哉夫男女相感常失于不正<lb/>
<pb n="1b"/>
　不正則有不待媒妁之言者能相感以正則夫夫婦<lb/>
　婦而家道正矣故利貞然後取女吉也利貞者止乎<lb/>
　禮義也<lb/>
彖曰咸感也柔上而剛下二氣感應以相與止而說男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
矣<lb/>
　咸之為義盖言无所不感男女交感而志通本乎情<lb/>
<pb n="2a"/>
　性非有心也非有言也易以艮兊為象故有男女之<lb/>
　義柔上而剛下所以能感也若柔巽隱伏而剛陽居<lb/>
　上二氣各行豈能相感故坤上而乾下為泰坎上而<lb/>
　離下為既濟皆有交感之義此感而彼應盖有感而<lb/>
　不應者惟二氣感應然後相與而无間也止而說男<lb/>
　止而女說也夫女子處乎幽閒之中非有求焉則不<lb/>
　應也如士以道義自重非幣聘先焉則不徃也故男<lb/>
　止乎下而女說乎上然後通亨又惡不由其道利貞<lb/>
<pb n="2b"/>
　者相感不可不出于正親迎之禮男常下女所以為<lb/>
　正取女以此則家道之吉可知矣天地以氣相感而<lb/>
　成化育之功聖人以道感人而致和平之治聖人極<lb/>
　論咸之感物其大如此達觀之士閱造化之變黙觀<lb/>
　其所感則天地萬物之情舉一物足以盡之矣聖人<lb/>
　欲窺造化之妙則自其至近且易見者觀之故咸之<lb/>
　辭以男女為象豈非衆情之所同近而易見者乎<lb/>
象曰山上有澤咸君子以虚受人<lb/>
<pb n="3a"/>
　易言山澤通氣山之與澤氣自相感澤本居下今反<lb/>
　在山上尤見相感之深盖山氣上騰澤性下潤上騰<lb/>
　者受澤之潤蒸而為雲雨下潤者資山之氣畜而為<lb/>
　淵泉君子體此象故能以虚受人如山藪之廣大无<lb/>
　所不容无所不納也我能以虚受人人之資于我者<lb/>
　必衆矣故智者獻其謀勇者效其力翕受敷施如山<lb/>
　澤之相資也<lb/>
初六咸其拇<lb/>
<pb n="3b"/>
象曰咸其拇志在外也<lb/>
　物之相感以精誠為主不精不誠不能動人咸之為<lb/>
　卦本以无心感物而六爻所感各以所遇之時為深<lb/>
　淺一人之身拇最居下體咸其拇所感至末也象言<lb/>
　志在外者艮下為内兊上為外初應在四故心之所<lb/>
　係者専于四而已<lb/>
六二咸其腓凶居吉<lb/>
象曰雖凶居吉順不害也<lb/>
<pb n="4a"/>
　腓雖拇上猶在下體之中體既躁動豈能趨安貞之<lb/>
　吉哉咸其腓本蹈凶禍而能退以靜處則可轉凶而<lb/>
　獲吉也二得中正之位故能變凶為吉餘爻欲免悔<lb/>
　吝難矣象言雖凶居吉順不害也二正應在五五履<lb/>
　尊位臣子之道順以相感于義無害也順而害于義<lb/>
　則妾婦之道耳<lb/>
九三咸其股執其隨徃吝<lb/>
象曰咸其股亦不處也志在隨人所執下也<lb/>
<pb n="4b"/>
　九三以剛陽之才不能特立獨行而係應在上雖所<lb/>
　進愈上而所執每下隨人而已徃則為所鄙賤是吝<lb/>
　道也三雖處下卦之上而未離下體當斯時也能安<lb/>
　貧守道退而窮處非其招不徃徃无不利矣故象曰<lb/>
　咸其股亦不處也志在隨人所執下也<lb/>
九四貞吉悔亡憧憧徃來朋從爾思<lb/>
象曰貞吉悔亡未感害也憧憧徃來未光大也<lb/>
　九四兊體居下為說之始女說而有應非貞則入于<lb/>
<pb n="5a"/>
　邪矣故貞然後獲吉而悔亡悔至于亡非獨无悔而<lb/>
　已餘爻皆近取諸身故以拇腓股脢輔頰舌見所感<lb/>
　之深淺四獨不言所感者四居股之上拇之下則所<lb/>
　感者心也心居中虚以貞感物則无所不通故九四<lb/>
　一爻專以貞為主大哉貞乎天地之道貞觀者也日<lb/>
　月之道貞明者也天下之動貞夫一者也咸之感物<lb/>
　以貞則无適莫偏係之私精神心術黙而運之神而<lb/>
　化之豈有心哉孔子釋此爻特盡其精微以見所感<lb/>
<pb n="5b"/>
　之大日月寒暑之徃來以成嵗也尺蠖之屈以求伸<lb/>
　也龍蛇之蟄以存身也屈而未信者如蠖之初行必<lb/>
　屈以求在後之伸也龍蛇遇冬必蟄以待春夏之奮<lb/>
　也聖人觀萬化之源精義入神以致用則退藏于宻<lb/>
　者非獨善其身也利用安身以崇徳則出而應物者<lb/>
　非危其身也咸之感物至此則盡矣又曰窮神知化<lb/>
　何也盖窮神則知神之所為矣知化則造物之權在<lb/>
　我矣豈非徳之盛耶故以此終之也象曰貞吉悔亡<lb/>
<pb n="6a"/>
　未感害也憧憧徃來未光大也盖能貞則吉而悔亡<lb/>
　未能有所感則悔吝隨之故曰貞吉悔亡未感害也<lb/>
　咸之感物何容心哉今乃憧憧徃來于心者特其平<lb/>
　昔之儔類耳非能出乎思慮之表則所感者狹矣故<lb/>
　曰憧憧徃來未光大也若文王之不識不知順帝之<lb/>
　則豈有此疆爾界之殊哉<lb/>
九五咸其脢无悔<lb/>
象曰咸其脢志末也<lb/>
<pb n="6b"/>
　五履尊位當為咸主可以感人心而致和平之功今<lb/>
　反一趨於靜黙无所作為故得无悔而已先儒以脢<lb/>
　為脊肉子夏易𫝊曰在脊曰脢皆居无用之地雖无<lb/>
　競躁之累而志應在二所感者末矣故象曰咸其脢<lb/>
　志末也<lb/>
上六咸其輔頰舌<lb/>
象曰咸其輔頰舌滕口說也<lb/>
　上六處說之終不能以誠意感格天下而區區口舌<lb/>
<pb n="7a"/>
　之間曷足以感人心乎輔也類也舌也皆語言之所<lb/>
　自出夫以身教者從以言教者訟其身正不令而行<lb/>
　其身不正雖令不從上六感人心以此衆所鄙賤特<lb/>
　以處尊位能以柔說待物故不著凶咎之應然小人<lb/>
　之態亦可見矣聖人之所棄凶咎不足以言之象言<lb/>
　滕口說者騰播其言語以媚說上下冀以感人聖人<lb/>
　所深惡而鄙賤之矣<lb/>
䷟<hi>巽下震上</hi>
<pb n="7b"/>
恒亨无咎利貞利有攸徃<lb/>
　常固君子之所貴也常而不通則執中而暗於權遭<lb/>
　變而失其機合散屈伸與體相乖故恒亨然後无咎<lb/>
　无咎然後利貞既通而正則涉險犯難而无不利也<lb/>
彖曰恒久也剛上而柔下雷風相與巽而動剛柔皆應<lb/>
恒恒亨无咎利貞久于其道也天地之道恒久而不已<lb/>
也利有攸徃終則有始也<lb/>
　天尊而地卑陽尊而隂卑君尊而臣卑夫尊而婦卑<lb/>
<pb n="8a"/>
　此天下之常理而不可易若尊者守其常尊卑者守<lb/>
　其常卑天地不交上下情隔非常久之道也故剛上<lb/>
　而柔下者貞也雷以動之風以散之雷風相與巽順<lb/>
　而震動剛柔相濟而皆應雷風相與而不相悖如此<lb/>
　異乎執一而不知變者是乃所謂貞常而能久者也<lb/>
　彖辭以此數者釋一恒字固足以盡之恒固可以致<lb/>
　亨亨則无復過咎矣亨而不已則或失其所守故又<lb/>
　欲其趨于正亨通而能不失其正其道可久固守其<lb/>
<pb n="8b"/>
　常而不知變與夫通物而不已則入于邪皆非可久<lb/>
　之道也天地所以能長且久者其位不易變化无窮<lb/>
　也使天地固守其卑髙之位而无相感相應之道則<lb/>
　天地之道或幾乎息矣四時之變終而復始息息不<lb/>
　停故生殺代謝若環之无端而不可窮聖人惡夫執<lb/>
　滯不通若膠柱而調瑟者故于恒卦特曰利有攸徃<lb/>
　言利有所徃則可以濟物而其道无方乃不失其所<lb/>
　謂常也故釋之曰利有攸徃終則有始也<lb/>
<pb n="9a"/>
日月得天而能久照四時變化而能久成聖人久于其<lb/>
道而天下化成觀其所恒而天地萬物之情可見矣<lb/>
　恒久也天以運轉不窮為恒故日月麗乎天而能久<lb/>
　照地以安靜不變為恒故百穀草木麗乎土而能久<lb/>
　成天假日月以為晝夜故日月有徃來天之體穹然<lb/>
　乎其上者未嘗變也地假四時以成寒暑故四時有<lb/>
　代謝而地之形隤然乎其下者未嘗變也觀乎天地<lb/>
　則恒之義可見矣聖人黙觀天地造化之變如日月<lb/>
<pb n="9b"/>
　四時徃來變化而得貞恒之理故能達乎天地萬物<lb/>
　之情位乎兩間而成三才之功也周室之興本乎后<lb/>
　稷十五王而文基之十六王而武居之其積徳累仁<lb/>
　可謂久矣故成周之治獨冠百王功徳之被海隅者<lb/>
　廣仁恩之浹生靈者深故曰聖人久于其道而天下<lb/>
　化成也<lb/>
象曰雷風恒君子以立不易方<lb/>
　雷風所以為恒者以異體而相成也大象統言二卦<lb/>
<pb n="10a"/>
　恒久之道故以雷風為喻盖天之有雷風猶朝廷之<lb/>
　號令其震動萬物必以其時君子體夫雷風相與有<lb/>
　恒之理故能特立獨行而不為窮達禍福所移古人<lb/>
　有行之者伯夷叔齊至餓死不食周粟雖斧鉞在前<lb/>
　而不顧此能恒其徳行而立不易方者若夫達權適<lb/>
　變則有六爻之義存焉故初六以浚恒而凶六五以<lb/>
　恒其徳貞婦人吉而夫子凶上六又以振恒而凶也<lb/>
初六浚恒貞凶无攸利<lb/>
<pb n="10b"/>
象曰浚恒之凶始求深也<lb/>
　人之相與皆自淺而馴致于深故可久也君臣之分<lb/>
　朋友之義夫婦之情莫不皆然六以隂柔居恒之始<lb/>
　雖與四為應遽求深交故雖貞而猶凶也以此為恒<lb/>
　何所利哉浚者始而深之也恒久也久于其道日以<lb/>
　浸深故恒久而不變也六處巽初巽性深入不俟情<lb/>
　義之合凶其宜矣以此為恒何徃而利哉古人應上<lb/>
　之求必待三聘而後徃三顧而後見者慎其始也始<lb/>
<pb n="11a"/>
　而求深未有不蹈凶禍者彭寵初見光武自負其功<lb/>
　意望甚髙謂當迎閤握手交歡並坐而帝接之不能<lb/>
　滿意至反叛以取滅亡故象傳曰浚恒之凶始求深<lb/>
　也<lb/>
九二悔亡<lb/>
象曰九二悔亡能久中也<lb/>
　九二以陽居隂固當有悔然二處巽之中順而得中<lb/>
　則悔可亡也夫以陽剛之才正應乎六五柔弱之主<lb/>
<pb n="11b"/>
　能久于中道得人臣之正而无犯上之嫌何悔之有<lb/>
　哉<lb/>
九三不恒其徳或承之羞貞吝<lb/>
象曰不恒其徳无所容也<lb/>
　巽以柔順為體巽入為用而九三以剛而處陽位正<lb/>
　應在上而下牽于初進退无常无常而剛柔失位可<lb/>
　謂不恒其徳矣故有以隱逸自名而志在要禄以廉<lb/>
　儉飭身而終于貪競者謂可以欺愚惑衆而世固有<lb/>
<pb n="12a"/>
　不可欺者若察知其姦適足為辱故曰或承之羞以<lb/>
　此為恒雖正而吝况以不正處之乎象曰不恒其徳<lb/>
　无所容者不恒之人善人固惡其矯妄不善之人亦<lb/>
　疑其反覆衆所不與殆將无所容于天地之間也<lb/>
九四田无禽<lb/>
象曰久非其位安得禽也<lb/>
　人臣居近君之位必有以効其職勝其任故雖久而<lb/>
　无竊位之譏也九四以陽居隂雖才足有為而處非<lb/>
<pb n="12b"/>
　其地欲以久安其位為恒豈能有所獲乎夫禽獸之<lb/>
　害稼穡則當獵取而除去之今既不能為國攘却冦<lb/>
　患乃偃然據非其位无功受禄如田獵而无獲也故<lb/>
　象曰久非其位安得禽也既據非其位雖久而徒勞<lb/>
　禽何可得也<lb/>
六五恒其徳貞婦人吉夫子凶<lb/>
象曰婦人貞吉從一而終也夫子制義從婦凶也<lb/>
　聖人所謂恒者以能變為常若固守而不知變但趨<lb/>
<pb n="13a"/>
　于靜貞而已豈能通其變極其數以成天下之務哉<lb/>
　婦人以貞順為恒故孟子曰无違夫子以順為正者<lb/>
　妾婦之道也故婦人則吉也丈夫則當從權制變操<lb/>
　縱在我若委曲循物而為婦人之行則失其剛陽之<lb/>
　才反蹈于凶禍矣象曰婦人貞吉從一而終也夫子<lb/>
　制義從婦凶也六五以柔弱而履中位其象以婦人<lb/>
　則吉夫子則凶盖婦人以幽閒柔靜為徳守志厲操<lb/>
　不踐二庭故貞而獲吉丈夫制義有權有變適于義<lb/>
<pb n="13b"/>
　而已義苟不可雖君父之命有不得而從者若反從<lb/>
　婦人之行則凶矣抑婦人當以從夫為正夫而從婦<lb/>
　則牝雞司晨家道亂矣唐之髙宗是已<lb/>
上六振恒凶<lb/>
象曰振恒在上大无功也<lb/>
　震動也上六處震之終理宜靜復而反振動之以振<lb/>
　為恒其動无節失時而凶矣象曰振恒在上大无功<lb/>
　也夫處恒之極當震之終不能安靜以復其恒尚欲<lb/>
<pb n="14a"/>
　有所作為以振動天下其誰肯從之故大无功也予<lb/>
　竊考恒之一卦聖人于六爻反覆詳論以深明其義<lb/>
　盖慮後世昧乎真恒之禮而以妄為恒者多矣自初<lb/>
　至上多凶而少吉雖九二一爻處乎中正之位僅能<lb/>
　免乎凶禍六爻雖居尊位恒其徳貞獨婦人吉而夫<lb/>
　子猶不免乎凶也周公作立政以用常人為先孔子<lb/>
　曰人而无恒不可作巫醫大哉恒乎初之浚恒上之<lb/>
　振恒九四之久非其位為恒是有心于為恒者皆不<lb/>
<pb n="14b"/>
　免凶悔吝也況乎不恒其徳若九三者乎嗚呼非通<lb/>
　其變窮于理者曷足以語聖人之真恒哉<lb/>
䷠<hi>艮下乾上</hi>
遯亨小利貞<lb/>
　孔子曰幾者動之微吉之先見者也君子見幾而作<lb/>
　不俟終日遯之時雖四陽處上而二隂在内為主此<lb/>
　小人浸長之徴也君子覩其幾微察其徴兆則釋位<lb/>
　而去乃可免禍故隠居求志志得而心亨萬鍾之禄<lb/>
<pb n="15a"/>
　有所不顧卿相之貴有所不屑身雖屈而道愈伸故<lb/>
　遯然後乃亨也否之匪人不利君子貞遯未至于否<lb/>
　有否之漸能以貞固自守者但小利耳不可大有為<lb/>
　也<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　夫立人之朝一旦欲奉身而退豈可遽哉故剛當位<lb/>
　而有應此可遯之時也昔人謂進身非難乞身之難<lb/>
<pb n="15b"/>
　者如此方小人浸長之時當委曲沉黙使不見其欲<lb/>
　去之迹但卒歸于正可也彖曰浸而長者盖知幾之<lb/>
　士知四陽雖衆而已徃隂柔雖微而處内小人之道<lb/>
　必浸而長浸猶水之潤物漸漬而日衆也遯之時謂<lb/>
　可遯之時遯之義謂當遯之義觀其時察其義二者<lb/>
　皆當遯則可以全身逺害以俟天道之復國之治亂<lb/>
　民之休戚係焉故曰遯之時義大矣哉程氏以謂聖<lb/>
　賢之于天下雖知道之將廢豈肯坐視其亂而不救<lb/>
<pb n="16a"/>
　必區區致力于未極之間不可大貞而尚利小貞也<lb/>
　竊為不然聖賢所貴乎知幾者謂當辨之于早脫之<lb/>
　于衆人未覺之時故可免也故曰知幾其神乎若如<lb/>
　漢王允之徒遲回顧戀不免殺身徒速其禍耳何𥙷<lb/>
　于治亂哉<lb/>
象曰天下有山遯君子以逺小人不惡而嚴<lb/>
　天積氣而在上山積形而在下天陽也山隂也山雖<lb/>
　峻極豈能侵逼于天小人雖長固不能害君子此天<lb/>
<pb n="16b"/>
　下有山所以為遯也君子處身于不可犯之地如天<lb/>
　之不可階而升也逺小人之道使之有所畏憚而不<lb/>
　能陵犯可也豈悻悻然懐憤含怒遽以惡聲加之哉<lb/>
　有如顔真卿段秀實之徒一旦忠義奮𤼵雖蹈大難<lb/>
　而成仁者是固聖人之所取也言豈一端而已哉<lb/>
初六遯尾厲勿用有攸徃<lb/>
象曰遯尾之厲不徃何災也<lb/>
　小人將進亡徴已見非衆人所知也故聖人于此察<lb/>
<pb n="17a"/>
　其幾微髙舉逺引故能保身全家以免乎世患若幾<lb/>
　事不先遯者已衆然後欲去是為遯尾尾者後衆人而<lb/>
　遯讒間乗之此危道也遯既後時故勿用有攸徃書<lb/>
　稱微子去之去之速也箕子為遯尾故有囚奴之災<lb/>
　雖然如漢孔光張禹之徒居昏暗之朝知不可脫而<lb/>
　括囊全身者盖妄有見于不徃何災之義此又學者<lb/>
　不可不辨<lb/>
六二執之用黄牛之革莫之勝說<lb/>
<pb n="17b"/>
象曰執用黄牛固志也<lb/>
　遯以二隂在内為隂長之漸知幾之士及其未盛皆<lb/>
　為遯藏之計獨二以隂柔處内上有九五之應君臣<lb/>
　志合膠固如黄牛之革說者雖多莫之能勝此小人<lb/>
　挾君寵以害君子之術也自古小人欲害君子必先<lb/>
　順適其君深得其所欲然後得以逞其私也人主利<lb/>
　其順適之快故排衆議而用之天下之勢雖土崩瓦<lb/>
　解而不悟也牛性至順黄為中色順之至也以至順<lb/>
<pb n="18a"/>
　而膠固其君脅持内外其勢必至於牢不可拔也故<lb/>
　象曰執用黄牛固志也<lb/>
六三係遯有疾厲畜臣妾吉<lb/>
象曰係遯之厲有疾憊也畜臣妾吉不可大事也<lb/>
　君子知天下將亂小人必得路人主不足與有為則<lb/>
　悠然長徃然後可以保身而全家若顧戀寵禄懐其<lb/>
　惠以係累其心未有能超然獨徃者也如此未有不<lb/>
　反受其危害者九三處下卦之極无應于上而宻比<lb/>
<pb n="18b"/>
　于六二隂柔處中當權之小人冀以私意深交而固<lb/>
　結之亦已疎矣小人在位方挾君寵以害君子特未<lb/>
　得其處耳豈可恃哉若家臣婢妾以私恩畜之固可<lb/>
　得其死力故畜臣妾則吉也象言係遯之厲有疾憊<lb/>
　也畜臣妾吉不可大事夫有所偏係則心力俱疲矣<lb/>
　當可遯之世與豪傑謀之未必盡濟况區區私惠豈<lb/>
　足以當大事哉<lb/>
九四好遯君子吉小人否<lb/>
<pb n="19a"/>
象曰君子好遯小人否也<lb/>
　好與好惡之好同四有應于初為初所好亦好于初<lb/>
　能不顧戀于寵禄遐舉逺引而去故獲吉也小人泥<lb/>
　于私恩朋淫相比豈能見幾而作不俟終日哉雖未<lb/>
　蹈凶禍聖人之所鄙也揚雄曰鴻飛冥冥弋者何慕<lb/>
　焉盖言違患之逺也孔子言棖也慾焉得剛非九四<lb/>
　之剛決安能不牽于私欲哉<lb/>
九五嘉遯貞吉<lb/>
<pb n="19b"/>
象曰嘉遯貞吉以正志也<lb/>
　九五居尊為遯之主非自遯也旌賁巖穴招聘隠淪<lb/>
　故曰嘉遯聖人嘉與隱遯之士共濟艱難故貞則獲<lb/>
　吉也九五取中正之位其可不正乎不正則遯者亦<lb/>
　逺矣象曰嘉遯貞吉以正志也夫有道之士知小人<lb/>
　之浸長海内之必亂人主不足與有為也故寧憔悴<lb/>
　江湖之上甘心寂寞之濱若將終身為此嘉遯之主<lb/>
　側席幽人旌車蒲輪相望于巖穴中者豈徒為觀美<lb/>
<pb n="20a"/>
　哉將以正吾之心術有補于治道而已故曰嘉遯貞<lb/>
　吉以正志也<lb/>
上九肥遯无不利<lb/>
象曰肥遯无不利无所疑也<lb/>
　自昔隱遯之士皆樂枯槁處閒曠饑寒切身而不悔<lb/>
　者盖明乎消長之幾濟以剛決之勇處身逺外而无<lb/>
　上下之交混跡編氓而无聲名之累則其進退豈不<lb/>
　綽綽然有餘裕哉古人避世而遯未有不阨窮者上<lb/>
<pb n="20b"/>
　九獨能饒裕者盖去不為尾故不蹈初六之厄義不<lb/>
　反顧故无九三之係内不忌于小人上不咈于人主<lb/>
　故象言肥遯无不利无所疑也言上下内外无纎芥<lb/>
　之疑此最善遯而无形跡者也遯既以初為尾則上<lb/>
　九豈非首遯者乎<lb/>
䷡<hi>乾下震上</hi>
大壯利貞<lb/>
彖曰大壯大者壯也剛以動故壯大壯利貞大者正也<lb/>
<pb n="21a"/>
正大而天地之情可見矣<lb/>
象曰雷在天上大壯君子以非禮弗履<lb/>
初九壯于趾征凶有孚<lb/>
象曰壯于趾其孚窮也<lb/>
九二貞吉<lb/>
象曰九二貞吉以中也<lb/>
九三小人用壯君子用罔貞厲羝羊觸藩羸其角<lb/>
象曰小人用壯君子罔也<lb/>
<pb n="21b"/>
九四貞吉悔亡藩決不羸壯于大輿之輹<lb/>
象曰藩決不羸尚徃也<lb/>
六五喪羊于易无悔<lb/>
象曰喪羊于易位不當也<lb/>
上六羝羊觸藩不能退不能遂无攸利艱則吉<lb/>
象曰不能退不能遂不詳也艱則吉咎不長也<lb/>
䷢<hi>坤下離上</hi>
晉康侯用錫馬蕃庶晝日三接<lb/>
<pb n="22a"/>
　康侯能康濟天下之侯也人臣孰无康濟天下之心<lb/>
　亦孰无康濟天下之才然志或不得伸才或不得展<lb/>
　者不遇其時也明出地上為晉故晉為明主之象明<lb/>
　主在上故有康濟之侯也侯諸侯也諸侯雖有土地<lb/>
　人民亦臣道也然侯皆兼人臣人臣未必皆侯也自<lb/>
　昔帝王之興皆建侯樹屏以藩王室既有社有民常<lb/>
　失之不順漢雖分王子弟終至七國之亂至唐假節<lb/>
　藩鎮山東奥壤化為戎墟征伐禮樂不自朝廷出是<lb/>
<pb n="22b"/>
　諸侯之貴乎柔順也離上者大明之君也坤下者柔<lb/>
　順之臣也上有大明之君則下有柔順之臣用錫馬<lb/>
　蕃庶晝日三接以見明良相遇恩意浹洽无復疑閒<lb/>
　故錫賚之繁燕見之數如此也<lb/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　晉進者日之始出乎地上而尚進也蓋晨明不及于<lb/>
　朏明朏明不及于旦明其進必有漸也晉者日之始<lb/>
<pb n="23a"/>
　進而未遽昃也此曰之方進而盛也故有明出地上<lb/>
　之象順而麗乎大明諸侯能恭順而麗乎大明之君<lb/>
　也柔進而上行者六五之君以柔道而升乎中正尊<lb/>
　極之位故柔能進而上行也人臣竭恭順以事上故<lb/>
　亨其便蕃之錫而不辭人主屈已以接下故盡其勞<lb/>
　謙而不倦也<lb/>
象曰明出地上晉君子以自昭明徳<lb/>
　明出地上如日之升晉者明之漸進也以明為主故<lb/>
<pb n="23b"/>
　于卦為晉君子觀此象以自明其明徳昭者使吾之<lb/>
　徳明照天下萬物无不覩也明徳在我非自外入故<lb/>
　曰自昭明徳也<lb/>
初六晉如摧如貞吉罔孚裕无咎<lb/>
象曰晉如摧如獨行正也裕无咎未受命也<lb/>
　古之君子未嘗不欲立人之朝然其進非冐寵也必<lb/>
　將使是君為堯舜之君使是民為堯舜之民其任既<lb/>
　重其責亦深安得不惕然思所以稱其職勝其任乎<lb/>
<pb n="24a"/>
　方其進也非敢自肆也故曰晉如摧如也摧者摧抑<lb/>
　恐懼之貌也雖能摧抑恐懼而不知以堅正自守安<lb/>
　能一正君而定天下乎初六坤體在下以順為正則<lb/>
　妾婦之道耳故居貞然後獲吉也人臣得君之初體<lb/>
　既柔順疑者必衆其心志之所存安能使内外交信<lb/>
　而不疑乎方危疑之際若竊竊然懼人之莫我知而<lb/>
　不能寛裕自處阿意者必喜議已者則怒其招咎悔<lb/>
　必矣周公之相成王逺則四國流言近則王不知及<lb/>
<pb n="24b"/>
　居東三年然後罪人斯得則罔孚而能裕者周公一<lb/>
　人而已子産不毁鄉校謗者自息則其次也象曰晉<lb/>
　如摧如獨行正也裕无咎未受命也人臣方進用之<lb/>
　初已有輕去就之義非獨行其正而不慊于心者能<lb/>
　如是乎初六雖正應在四然最處卦下如人臣始進<lb/>
　而未受命者其進退豈不有餘裕哉<lb/>
六二晉如愁如貞吉受兹介福于其王母<lb/>
象曰受兹介福以中正也<lb/>
<pb n="25a"/>
　君子之進也欲以行其道也晉如愁如憂道之雖行<lb/>
　也盖六二雖處中正之位而无應于上君臣之情未<lb/>
　通故當進用之初憂思之深也貞吉者正則獲吉也<lb/>
　人臣事君當以正為主能以貞正自處道合則從不<lb/>
　合則去晉之為卦專主乎晉故不可以不正也人臣<lb/>
　能守正則宜享其福禄故爵命之便蕃不期而自至<lb/>
　矣故受兹介福于其王母也二在坤之中六五又處<lb/>
　離之中皆重隂也以柔居尊故以王母為象象言受<lb/>
<pb n="25b"/>
　兹介福以中正者處中居正上有至明之主羣邪退<lb/>
　聽讒間不行所以能受福也不然守正者必受禍矣<lb/>
六三衆允悔亡<lb/>
象曰衆允之志上行也<lb/>
九四晉如鼫鼠貞厲<lb/>
象曰鼫鼠貞厲位不當也<lb/>
六五悔亡失得勿恤徃吉无不利<lb/>
象曰失得勿恤徃有慶也<lb/>
<pb n="26a"/>
上九晉其角維用伐邑厲吉无咎貞吝<lb/>
象曰維用伐邑道未光也<lb/>
䷣<hi>離下坤上</hi>
明夷利艱貞<lb/>
　日月麗乎天則明今反入于地中有暗君之象暗君<lb/>
　在上明者必傷君子當隱遯退藏之時也若露其光<lb/>
　景耀其聰明則傷之者至矣故利在艱難而守正然<lb/>
　後免乎禍患也<lb/>
<pb n="26b"/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
　内文明而外柔順以蒙大難此文王用此道以處昏<lb/>
　亂之時也故曰文王以之利艱貞晦其明也内難而<lb/>
　能正其志此箕子用此道以立昏亂之朝也知時未<lb/>
　可伐雖三分天下有其二猶服事殷故䝉大難而卒<lb/>
　免于禍也知君不可諫而晦其聰明履險難而不易<lb/>
　其所守故為之奴而卒歸于周也此古之聖賢當昏<lb/>
<pb n="27a"/>
　亂之時出處去就其精微如此非深達乎天下之事<lb/>
　變明乎象數之幾深者孰能與于此哉箕子商之宗<lb/>
　臣故言内難<lb/>
象曰明入地中明夷君子以莅衆用晦而明<lb/>
　大象因義以取象方明出地上晉則曰君子以自昭<lb/>
　明徳方明入地中明夷則曰君子以莅衆用晦而明<lb/>
　各以類求言豈一端而已夫明入地中明之傷也然<lb/>
　君子方其莅衆則惡于太察昭昭若揭日月而行則<lb/>
<pb n="27b"/>
　非容衆之道故貴乎用晦用晦不自用其聰明也我<lb/>
　之觀天下也如處乎壼奥之内以觀門庭之外則无<lb/>
　不見也夫以一人之聰明而欲察衆人之情偽儻非<lb/>
　用晦則明有所不至矣<lb/>
初九明夷于飛垂其翼君子于行三日不食有攸徃主<lb/>
人有言<lb/>
象曰君子于行義不食也<lb/>
　君子仕昏亂之朝欲為脫身之計不可不速緩則受<lb/>
<pb n="28a"/>
　禍矣明夷于飛者雖欲去之速非匿跡戢影則懼有<lb/>
　矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>之患故垂其翼也初九為明夷之始然身已在<lb/>
　内九雖剛決有必去之志然不可亟也雖君子遭難<lb/>
　阨窮脫身避禍盖有行不及食者矣方其欲去也故<lb/>
　當垂其翼以示遲回不去之意及其既去也則三日<lb/>
　不食以見去之之亟馮道之脫虜庭用此道也有攸<lb/>
　徃主人有言何也當危難之時倉皇而去國若逋逃<lb/>
　然故有徃則人必疑之但有言而已未至于害也象<lb/>
<pb n="28b"/>
　曰君子于行義不食也既意在必去雖餓其體膚有<lb/>
　不暇恤者亦去國之初知社稷之必亡有不忍獨全<lb/>
　之意其憂憤不食亦義所當然也<lb/>
六二明夷夷于左股用拯馬壯吉<lb/>
象曰六二之吉順以則也<lb/>
　六二居中得正而以柔順為徳當明夷之時傷不至<lb/>
　甚但夷于左股而已雖害于行而能極其壯馬從容<lb/>
　求去逺其危邦闇主而獲吉也人之手足右强而左<lb/>
<pb n="29a"/>
　弱夷于左股弱者傷也象曰六二之吉順以則者六<lb/>
　二所以獲吉以能柔順而不至失已也則者行有準<lb/>
　繩也<lb/>
九三明夷于南狩得其大首不可疾貞<lb/>
象曰南狩之志乃大得也<lb/>
　暗君在上而下有剛明之臣其相應也非相合也乃<lb/>
　相敵也殷紂武王是也不以六五為君位而以上六<lb/>
　為昏主之象何也紂之无道民怨神怒雖在上而已<lb/>
<pb n="29b"/>
　失中正之位矣以失位之暗君而當剛明之聖臣天<lb/>
　人之心盖可見矣故明夷于南狩得其大首此武王<lb/>
　克商之時也大首者渠魁得者言取之之易也周之<lb/>
　伐商應乎天而順乎人其興也勃焉然猶觀政于商<lb/>
　師踰孟津遲回不亟進者盖有待焉耳故正之不可<lb/>
　疾也象言南狩之志乃大得者武王伐紂若田獵然<lb/>
　去其害民者而已南狩者自北而南武王都鎬商自<lb/>
　成湯皆都于亳詩云宅是鎬京武王成之書曰湯始<lb/>
<pb n="30a"/>
　居亳從先王伐紂之志決矣至此乃始克商故曰南<lb/>
　狩之志乃大得也<lb/>
六四入于左腹獲明夷之心于出門庭<lb/>
象曰入于左腹獲心意也<lb/>
　當明夷之時昏佞相濟故六四以隂柔在髙位而獲<lb/>
　見容也知幾之士處暗君之朝皆遐舉逺引惟恐前<lb/>
　去之不速其次相招為禄仕可也姦佞之臣方且乗<lb/>
　時昏亂隂揣其私使卒得所欲故能入其腹而獲其<lb/>
<pb n="30b"/>
　心意雖出入門庭而无所憚也夫正臣不可事邪主<lb/>
　明良昏佞之相遇豈偶然哉有堯舜之君則有臯䕫<lb/>
　稷契之臣有桀紂之君則有飛亷惡來之臣資適相<lb/>
　逢耳左非正也小人以非道事君故曰左腹既以非<lb/>
　道深入其隱奥又得其心意精微之處君臣各遂所<lb/>
　欲則威福之柄遂得而擅之于外矣故象曰入于左<lb/>
　腹獲心意也不然何遽至于亡哉<lb/>
六五箕子之明夷利貞<lb/>
<pb n="31a"/>
象曰箕子之貞明不可息也<lb/>
　箕子商之宗臣也去商歸周為武王陳洪範存皇極<lb/>
　之道故以六五中位處之箕子以父師為囚奴是晦<lb/>
　其明内難而能正其志也書稱囚奴正士謂箕子也<lb/>
　比干之死非沽名也微子之去非忘君也箕子之𦍕<lb/>
　狂非偷生也各行其志云耳聖人于明夷獨稱箕子<lb/>
　者其存大法尤有補于天下後世其功為最大故象<lb/>
　言箕子之貞明不可息也道之在天下非人不𫝊當<lb/>
<pb n="31b"/>
　昏君之朝明雖入于地中而非滅也然則續而不絶<lb/>
　隱而不終喪者其在于聖人乎堯之命舜舜之命禹<lb/>
　皆曰天之歴數在爾躬紂之失道而箕子𫝊之其處<lb/>
　以六五之位皇極之道存焉故也<lb/>
上六不明晦初登于天後入于地<lb/>
象曰初登于天照四國也後入于地失則也<lb/>
　紂之无道雖尚擁虚器已不為人心所歸是貴而无<lb/>
　位髙而无民也故以上六處之上六體至隂之極當<lb/>
<pb n="32a"/>
　明夷之終其傷已甚故不明而晦昏君之象也人主<lb/>
　居尊極之位如日之升于天一旦沉溺聲色嗜欲所<lb/>
　昏如日之入于地象曰初登于天照四國也後入于<lb/>
　地失則也失則者以欲敗度縱敗禮而失其典則也<lb/>
䷤<hi>離下巽上</hi>
家人利女貞<lb/>
　婦人以幽閒靜正為徳離下巽上内明而外順也自<lb/>
　天子達于庶人未有身不正而能正家者也故二南<lb/>
<pb n="32b"/>
　之化皆託言后妃以見文王之徳女子之正本乎君<lb/>
　子故卦止言利女貞也<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
　人倫之道自夫婦始詩言先王以是經夫婦成孝敬<lb/>
　厚人倫美教化移風俗女正位乎内謂六二也男正<lb/>
　位乎外謂九五也六二九五得隂位陽位之正二爻<lb/>
<pb n="33a"/>
　正應在五男女各得其正如天地處上下之位而不<lb/>
　可亂也家有嚴君則上下内外莫不肅治父母雖以<lb/>
　恩為主然于辨内外别上下尤以威嚴為貴故通謂<lb/>
　之嚴君焉父子兄弟夫婦此三者皆人倫之大端也<lb/>
　上下内外之分嚴則家道正而天下定也文王之治<lb/>
　刑于寡妻至于兄弟以御于家邦二南之化自后妃<lb/>
　始然則定天下之道在乎修身齊家而已唐髙宗之<lb/>
　不君百司奏事多決于武氏其後遂不能制以至毒<lb/>
<pb n="33b"/>
　流天下幾危社稷盖由不能正其家也聖人立言垂<lb/>
　訓為後世慮豈不深且逺哉<lb/>
象曰風自火出家人君子以言有物而行有恒<lb/>
　風與火相因之物也身正則可以齊家家之齊由我<lb/>
　而致也故有風自火出之象言有物則可法行有恒<lb/>
　則可則孔子曰言出乎身加乎民行𤼵乎邇見乎逺<lb/>
　有物則言可法而不為利害所移有恒則行可則而<lb/>
　不為時世所變修身齊家之道孰大乎此<lb/>
<pb n="34a"/>
初九閑有家悔亡<lb/>
象曰閑有家志未變也<lb/>
　婦人之性剛則必悍弱則易流故不可不慎其始也<lb/>
　能慎其始而使之知禮義循法度則可免乎悔吝矣<lb/>
　象言閑有家志未變者夫驕奢滛逸所自邪也若訓<lb/>
　之不以漸習之不以素其志已變已而矯革之則夫<lb/>
　婦之間必將反目矣盖治家之道自夫婦始夫婦正<lb/>
　則一家无不正矣初九以剛明之才為家人之始是<lb/>
<pb n="34b"/>
　能防閑于未然使上下内外習熟而安行之也<lb/>
六二无攸遂在中饋貞吉<lb/>
象曰六二之吉順以巽也<lb/>
　六二以隂柔而居中正之位又上應九五得婦人之<lb/>
　正也婦人以貞順為徳主閫内之事而職在中饋志<lb/>
　在承夫不敢専也詩美大夫妻能循法度則可以承<lb/>
　先祖供祭祀矣然則祭祀賓客之奉婦人之職也能<lb/>
　盡此道則貞而獲吉象言六二之吉順以巽也合離<lb/>
<pb n="35a"/>
　巽二卦謂之家人六二一爻専主婦道其獲吉則以<lb/>
　能巽順故也<lb/>
九三家人嗃嗃悔厲吉婦子嘻嘻終吝<lb/>
象曰家人嗃嗃未失也婦子嘻嘻失家節也<lb/>
　九三處内卦之上以陽居陽近于髙亢威嚴傷父子<lb/>
　之恩失夫婦之愛故悔且厲然威嚴之過則有所畏<lb/>
　憚而上下内外必肅而无瀆亂之失故雖悔且厲而<lb/>
　獲吉也嗃嗃雖為威嚴之過過乃獲吉婦子嘻嘻失<lb/>
<pb n="35b"/>
　嚴敬之貌戒在終吝也象曰家人嗃嗃未失也婦子<lb/>
　嘻嘻失家節也夫以嚴毅治家雖非中道未至大失<lb/>
　若婦子以嘻嘻為常无嚴憚恐懼之意則失其家節<lb/>
　乃吝道也又嘻者歡聲也嚴而至有憚惜之聲亦非<lb/>
　中道也<lb/>
六四富家大吉<lb/>
象曰富家大吉順在位也<lb/>
　洪範五福一曰富而不及貴孔子曰崇髙莫大乎富<lb/>
<pb n="36a"/>
　貴富貴一也然貴不可常也富可保也能保其富則<lb/>
　大吉也六四處中正而能巽居近君之位而能順故<lb/>
　象曰富家大吉順在位也昔楚襄王問陽陵君曰君<lb/>
　子之富何如對曰假人不徳不責食人不使不役親<lb/>
　戚愛之衆人善之盖為富不仁為仁不富世之小人<lb/>
　至乗時射利取倍稱之息者其違人心多矣今六四<lb/>
　能順以在位故履大吉所謂君子之富也歟<lb/>
九五王假有家勿恤吉<lb/>
<pb n="36b"/>
象曰王假有家交相愛也<lb/>
　九五君位與二為正應五居乎外二處乎内皆有中<lb/>
　正之徳故為有家之象王者家天下如唐堯之親九<lb/>
　族卒能恊和萬邦文王之刑于寡妻至于兄弟以御<lb/>
　于家邦孟子所謂言舉斯心加諸彼而已治天下之<lb/>
　道盖自正身齊家始茍得其道遑恤其他哉聖人之<lb/>
　于天下戒慎恐懼其莅事未嘗不惕然也至事无可<lb/>
　疑而衆未喻其理則有時而勿恤也如升之不當位<lb/>
<pb n="37a"/>
　用見大人乃勿恤也夫九二以剛健而履中正雖惕<lb/>
　號暮夜有戎度必有以制之故勿恤也九五履尊居<lb/>
　正以化民成俗復何所疑故勿恤然後吉也象曰王<lb/>
　假有家交相愛者盖言有應也治家之道與治天下<lb/>
　一也夫義婦順父慈子孝兄友弟恭未常不相因也<lb/>
　視民如子則民之愛之甚于父母也厲民以自養則<lb/>
　民之疾之甚于仇讐也孔子所謂先王有至徳要道<lb/>
　以順天下民用和睦上下无怨者其理如此<lb/>
<pb n="37b"/>
上九有孚威如終吉<lb/>
象曰威如之吉反身之謂也<lb/>
　治家之道威信而已有信則内外不欺有威則上下<lb/>
　必肅上九在家人之終處柔順之極聖人盖慮夫不<lb/>
　能常久而不變有孚威如常久之道父子夫婦之間<lb/>
　交孚而不欺有禮而不瀆則家道成矣故獲終吉也<lb/>
　象曰威如之吉反身之謂也父子夫婦以恩為主加<lb/>
　之威嚴則怨讟而傷恩必先正其身以身教者從故<lb/>
<pb n="38a"/>
　中心恱服雖威如而不失歡然之恩也<lb/>
䷥<hi>兊下離上</hi>
睽小事吉<lb/>
象曰睽火動而上澤動而下二女同居其志不同行說<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
類也睽之時用大矣哉<lb/>
象曰上火下澤睽君子以同而異<lb/>
<pb n="38b"/>
初九悔亡喪馬勿逐自復見惡人无咎<lb/>
象曰見惡人以辟咎也<lb/>
九二遇主于巷无咎<lb/>
象曰遇主于巷未失道也<lb/>
六三見輿曳其牛掣其人天且劓无初有終<lb/>
象曰見輿曳位不當也无初有終遇剛也<lb/>
九四睽孤遇元夫交孚厲无咎<lb/>
象曰交孚无咎志行也<lb/>
<pb n="39a"/>
六五悔亡厥宗噬膚徃何咎<lb/>
象曰厥宗噬膚徃有慶也<lb/>
上九睽孤見豕負塗載鬼一車先張之弧後說之弧匪<lb/>
冦婚媾徃遇雨則吉<lb/>
象曰遇雨之吉羣疑亡也<lb/>
䷦<hi>艮下坎上</hi>
蹇利西南不利東北利見大人貞吉<lb/>
彖曰蹇難也險在前也見險而能止知矣哉蹇利西南<lb/>
<pb n="39b"/>
徃得中也不利東北其道窮也利見大人徃有功也當<lb/>
位貞吉以正邦也蹇之時用大矣哉<lb/>
象曰山上有水蹇君子以反身修徳<lb/>
初六徃蹇來譽<lb/>
象曰徃蹇來譽宜待也<lb/>
六二王臣蹇蹇匪躬之故<lb/>
象曰王臣蹇蹇終无尤也<lb/>
九三徃蹇來反<lb/>
<pb n="40a"/>
象曰徃蹇來反内喜之也<lb/>
六四徃蹇來連<lb/>
象曰徃蹇來連當位實也<lb/>
九五大蹇朋來<lb/>
象曰大蹇朋來以中節也<lb/>
上六徃蹇來碩吉利見大人<lb/>
象曰徃蹇來碩志在内也利見大人以從貴也<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易詳説卷六<lb/>
</p>
<p>
</p>
  </div>
</body>
</text>
</TEI>
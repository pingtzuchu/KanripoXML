<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書傳會選卷二</head> <lb/>
    <p>
<pb n="1a"/>
欽定四庫全書<lb/>
　書傳會選卷二<lb/>
　　　　　　　　　　　明　劉三吾等　撰<lb/>
　夏書<hi>夏禹有天下之號也書凡四篇禹貢作於虞時而繫之夏書者禹之王以是功也</hi>音釋<lb/>
　經<hi>夏亥雅反</hi>傳<hi>王于放反帝王世紀云禹受封于河南陽翟夾漈鄭氏曰禹封陜州夏縣未知孰是</hi>
　　禹貢<hi>上之所取謂之賦下之所供謂之貢是篇有貢有賦而獨以貢名篇者孟子曰夏后氏五</hi>
　　<hi>十而貢貢者較數歳之中以為常則貢又夏后氏田賦之總名今文古文皆有仁山金氏曰此篇蓋</hi>
　　<hi>夏史之追録紀其成功未必盡得神禹之妙用而因此亦可推見</hi>音釋傳<hi>供音恭</hi>
<pb n="1b"/>
禹敷土隨山刋木奠高山大川<hi>敷分也分别土地以為九州也奠定也定高山大川以别州境也若兖之濟河青之海岱揚之淮海雍之黑水西河荆之荆衡徐之海岱淮豫之荆河梁之華陽黒水是也方洪水横流不辯區域禹分九州之地隨山之勢相其便宜斬木通道以治之又定其山之高者與其川之大者以為之紀綱此三者禹治水之要故作書者首述之曾氏曰禹别九州非用其私智天文地理區域各定故星土之法則有九野而在地者必有高山大川為之限隔風氣為之不通民生其間亦各異俗故禹因高山大川之所限者别為九州又定其山之高峻水之深大者為其州之鎮秩其祭而使其國主之也仁山金氏曰禹之治水首於冀都次即兖青徐大抵皆為河患故爾且以後世證之漢時河決東入青齊西被梁楚南溢淮泗宋朝前後河決亦然至紹熈甲寅以後尤甚其後自分為南青河以入淮而患始息河患所被大<pb n="2a"/>率古兖青徐之境也緬想神禹導河載壺口治梁岐闢龍門疏砥柱淤大陸播為九河使之北流釃為泲漯使之東殺又通為淮泗使之甚則可以南洩是以冀兖青徐次第皆平朱子所謂洪水之患河為甚禹之用功於河為多是也至於揚荆則以江漢下流水澤所聚而揚為尤下亦不得不次第及之豫雖近河而自太華殽函以東至于鞏連山為之限但滎菏在其東偏耳河導則伊洛諸水不勞而入矣梁雍諸水方源計不甚用功所以獨後乃若平水土物土宜定田制經賦歛通朝貢同風化則無間矣</hi>音釋經<hi>刋丘/寒反</hi>傳<hi>别筆列反下同濟子禮反雍於用反華胡化胡爪二反相去聲治平聲後凡言治水者倣此星土之法周禮保章氏以星土辨九州之地所封註云星土星所主土也星紀呉越𤣥枵齊娵訾衛降婁魯大梁趙實沈晉鶉首秦鶉火周鶉尾楚壽星鄭大火宋析木燕詳見漢晉書天文志九野淮南子天文訓云天有九野高誘註九天之野<pb n="2b"/>也其説以中央八方九天分二十八宿配諸國分野與前説略同氣為去聲</hi>冀州<hi>冀州帝都之地三面距河兖河之西雍河之東豫河之北周禮職方河内曰冀州是也八州皆言疆界而冀不言者以餘州所至可見晁氏曰亦所以尊京師示王者無外之意</hi>旣載壺口<hi>經始治之謂之載壺口山名漢地志在河東郡北屈縣東南今隰州吉鄉縣也今按既載云者冀州帝都之地禹受命治水所始在所當先經始壺口等處以殺河勢故曰既載然禹治水施功之序則皆自下流始故次兖次青次徐次揚次荆次豫次梁次雍兖最下故所先雍最高故獨後禹言予決九川距四海濬畎澮距川即其用工之本末先決九川之水以距海則水之大者有所歸又濬畎澮以距川則水之小者有所泄皆自下流以疏殺其勢讀禹貢之書求禹功之序當於此詳之仁山金氏曰凡禹貢所書之山多是即山以名其地非謂獨治其山也</hi>音釋經<hi>載作代反</hi>傳<lb/>
<pb n="3a"/>
<hi>漢地志前漢書地理志也後凡言地志者並同屈漢志音居勿反殺所介反下同</hi>治梁及岐<hi>梁岐皆冀州山梁山呂梁山也在今石州離石縣東北爾雅云梁山晉望即冀州呂梁也呂不韋曰龍門未闢吕梁未鑿河出孟門之上又春秋梁山崩左氏榖梁皆以為晉山則亦指呂梁矣酈道元謂吕梁之石崇竦河流激盪震動天地此禹既事壺口乃即治梁岐山在今汾州介休縣狐岐之山勝水所出東北流注于汾酈道元云後魏於胡岐置六壁防離石諸胡因為大鎭今六壁城在勝水之側實古胡逕之險阨二山河水所經治之所以開河道也先儒以為雍州梁岐者非是曾氏曰禹於壺口之西闢孟門而始事於壺口於梁山之北闢龍門而繼事於梁山呂氏曰此禹最用功處故首及之</hi>音釋經<hi>治平/聲</hi>傳<hi>酈音歴酈道元字善長後魏人註桑欽水經竦音聳汾音墳</hi>旣修太原至于岳陽<hi>修因鯀之功而修之也廣平曰<pb n="3b"/>原今河東路太原府也岳太岳也周職方冀州其山鎭曰霍山地志謂霍太山即太岳在河東郡彘縣東今晉州霍邑也山南曰陽即今岳陽縣地也堯之所都揚子雲冀州箴曰岳陽是都是也蓋汾水出於太原經於太岳東入于河此則導汾水也朱子曰從太原至岳陽皆修之也他所舉山川皆先地後績者覩成功而言也壺口梁岐太原皆先績後地者本用功之始而言也豈治之有難易歟</hi>覃懐底績至于衡漳<lb/>
<hi>覃懐地名地志河内郡有懐縣今懐州也曾氏曰覃懐平地也當在孟津之東太行之西淶水出乎其西淇水出乎其東方洪水懐山襄陵之時而平地致功為難故曰底績衡漳水名衡古横字地志漳水二一出上黨沾縣大黽谷今平定軍樂平縣少山也名為清漳一出上黨長子縣發鳩山名為濁漳酈道元謂之衡水又謂之横水東至鄴合清漳東北至阜城入北河鄴今潞州渉縣也阜城今定逺軍東光縣也又按桑欽云二漳異源<pb n="4a"/>而下流相合同歸于海唐人亦言漳水能獨達于海請以為瀆而不云入河者蓋禹之導河自洚水大陸至碣石入于海本隨西山下東北去周定王五年河徙砱礫則漸遷而東漢初漳猶入河其後河徙日東而取漳水益逺至欽時河自大伾而下已非故道而漳自入海矣故欽與唐人所言者如此</hi>音釋經<hi>覃徒含反衡與横通陸音如字</hi>傳<hi>行胡剛反淶音來沾知亷反黽彌兖反長如字下同潞音路桑欽漢江南人著水經導大到反砱礫音伶歴</hi>厥土惟白壤<hi>漢孔氏曰無塊曰壤顔氏曰柔土曰壤夏氏曰周官大司徒辨十有二壤之物而知其種以教稼穡樹藝以土均之法辨五物九等制天下之地征則夫教民樹藝與因地制貢固不可不先於辨土也然辨土之宜有二白以辨其色壤以辨其性也蓋草人糞壤之法騂剛用牛赤緹用羊墳壤用麋渴澤用鹿糞治田疇各因色性而辨其所當用也曾氏曰冀州之土豈皆白壤云然者上會<pb n="4b"/>之法從其多者論也陳大猷曰白言色壤言質水患退而後土性復色質辨始可興地利定賦法也</hi>音釋<lb/>
傳<hi>十二壤汝兩反周禮註十二土分野十二邦上繫十二次各有所宜也種之勇反土均周禮註均平也五物五地之物也謂山林川澤丘陵墳衍原隰九等謂騂剛赤緹墳壤渴澤鹹潟勃壤埴壚强㯺輕爂也陸氏音强其兩反㯺呼覽反强堅也爂字照反輕脆也夫音扶草人周禮草人掌土化之法註云化之使美也騂剛上思管反赤而土剛强也赤緹陸音低廣韻音蹄緹色也墳房吻反潤解也麋音眉渴澤上其列反故水處也用謂煑其骨汁以漬種也治平聲土會古外反以土會計貢賦之法見周禮大司徒</hi>厥賦惟上上<lb/>
錯厥田惟中中<hi>賦田所出穀米兵車之類錯雜也賦第一等而錯出第二等也田第五等也賦高於田四等者地廣而人稠也林氏曰冀州先賦後田者冀王畿之地天子所自治併與塲圃園田漆林之類<pb n="5a"/>而征之如周官載師所載賦非盡出於田也故以賦屬于厥土之下餘州皆田之賦也故先田而後賦又按九州九等之賦皆毎州歳入總數以九州多寡相較而為九等非以是等田而責其出是等賦也冀獨不言貢篚者冀天子封内之地無所事於貢篚也朱子曰常出者為正間出者為錯錯在上上之下則間出第二等也</hi>
音釋傳<hi>治平聲載師上作代反見地官司徒屬音燭</hi>恒衛既從大陸既作<hi>恒衛二水名恒水地志出常山郡上曲陽縣恒山北谷在今定州曲陽縣西北恒山也東入滱水薛氏曰東流合滱水至瀛州高陽縣入易水晁氏曰今之恒水西南流至眞定府行唐縣東流入于滋水又南流入于衡水非古逕矣衛水地志出常山郡靈壽縣東北即今眞定府靈壽縣也東入滹沱河薛氏曰東北合滹沱河過信安軍入易水從從其道也孫炎曰大陸鉅鹿北廣阿澤河所經也程氏曰鉅鹿去古河絶逺河未嘗逕邢以行鉅鹿<pb n="5b"/>之廣阿非是按爾雅高平曰陸大陸云者四無山阜曠然平地蓋禹河自澶相以北皆行西山之麓故班馬王横皆謂載之高地則古河之在其冀以及枯洚之南率皆穿西山踵趾以行及其已過信洚之北則西山勢斷曠然四平蓋以此地謂之大陸乃與下文北至大陸者合故隋改趙之昭慶以為大陸縣唐又割鹿城置陸渾縣皆疑鉅鹿之大陸不與河應而亦求之向北之地杜佑李吉甫以為邢趙深三州為大陸者得之作者言可耕治水患既息而平地之廣衍者亦可耕治也恒衛水小而地逺大陸地平而近河故其成功於田賦之後吕氏曰言水土平於田賦之前者其害大當先治也言於田賦之後者其害小徐治之也</hi>音釋經<hi>恒胡登反</hi>傳<hi>滱音寇又古侯反易夷益反下同滹荒胡反孫炎字子然後漢末人註爾雅澶音蟬相去聲並州名班馬班固著漢書司馬遷著史記王横字平仲琅邪人漢大司空掾載作代反信洚漢志冀州信都縣有洚水<pb n="6a"/>故曰信洚應去聲治平聲</hi>島夷皮服<hi>海曲曰島海島之/夷以皮服來貢也</hi>音釋經<hi>島都皓反</hi>
夾右碣石入于河<hi>碣石地志在北平郡驪城縣西南河口之地今平州之南也冀州北方貢賦之來自北海入河南向西轉而碣石在其右轉屈之間故曰夾右也程氏曰冀為帝都東西南三靣距河他州貢賦皆以達河為至故此三方亦不必書而其北境則漢遼東西右北平漁陽上谷之地其水如遼濡滹易皆中高不與河通故必自北海然後能達河也又按酈道元言驪城枕海有石如甬道數十里當山頂有大石如柱形韋昭以為碣石其山昔在河口海濵故以誌其入貢河道厯世既乆為水所漸淪入于海已去㟁五百餘里矣戰國䇿以碣石在常山郡九門縣者恐名偶同而鄭氏以為九門無此山也蘇氏曰夾挾也自海入河逆流而西右顧碣石如在挾掖也</hi>音釋經<hi>夾音協碣其/謁巨列二反</hi>傳<hi>轉陟兖反下同遼濡滹易<pb n="6b"/>四水名漢志遼水出𤣥莵郡高句驪縣遼山經遼東郡望平縣至安市縣入海濡水自遼西郡肥如縣南入海濡音乃官反説文音人朱反滹池河出代郡鹵城東至文安入海滹荒胡反池徒河反易水出中山國新城縣西北東流入滱易夷益反枕職任反甬余隴反漸將亷反</hi>濟河惟兖州<hi>兖州之域東南據濟西北距河濟河見導水蘇氏曰河濟之間相去不逺兖州之境東南跨濟非止於濟也愚謂河昔北流兖州之境北盡碣石河右之地後碣石之地淪入於海河益徙而南濟河之間始相去不逺蘇氏之説未必然也林氏曰濟古文作泲説文註云此兖州之濟也其從水從齊者出常山房子縣賛皇山則此二字音同義異當以古文為正仁山金氏曰古河北流兖當其東地平無山水患特甚禹疏九河瀹濟漯有雷夏以鍾平原之水有灉沮以洩河泲之餘至後世東北海淪西則河徙中則漯并南則泲伏故川澤源委悉非其舊</hi>音釋經<hi>濟子<pb n="7a"/>禮反兖以轉反</hi>傳<hi>見形甸反泲子禮反説文云沇水出王屋東為泲入海以水名州賛皇山按牟氏云濟水出賛皇山者入泜非四瀆之水</hi>九河旣道<hi>九河爾雅一曰徒駭二曰太史三曰馬頰四曰覆鬴五曰胡蘇六曰簡潔七曰鈎盤八曰鬲津其一則河之經流也先儒不知河之經流遂分簡潔為二既道者既順其道也按徒駭河地志云滹沱河寰宇記云在滄州清池南許商云在成平馬頰河元和志在德州安德平原南東寰宇記云在棣州滴河北輿地記云即篤馬河也覆鬴河通典云在德州安德胡蘇河寰宇記云在滄之饒安無棣臨津三縣許商云在東光簡潔河輿地記云在臨津鈎盤河寰宇記云在樂陵東南從德州平昌來輿地記云在樂陵鬲津河寰宇記云在樂陵東西北流入饒安許商云在鬲縣輿地記云在無棣太史河不知所在自漢以來講求九河者甚詳漢世近古止得其三唐人集累世積傳之語遂得其六歐陽忞輿地記又得其<pb n="7b"/>一或新河而載以舊名或一地而互為兩説要之皆似是而非無所依據至其顯然謬誤者則班固以滹沱為徒駭而不知滹沱不與古河相涉樂史馬頰乃以漢篤馬河當之鄭氏求之不得又以為九河齊桓塞其八流以自廣夫曲防齊之所禁塞河宜非桓公之所為也河水可塞而河道果能盡平乎皆無稽攷之言也惟程氏以為九河之地已淪於海引碣石為九河之證以謂今滄州之地北與平州接境相去五百餘里禹之九河當在其地後為海水淪没故其迹不存方九河未没於海之時從今海㟁東北更五百里平地河播為九在此五百里中又上文言夾右碣石則九河入海之處有碣石在其西北㟁九河水道變遷難於推考而碣石通趾頂皆石不應仆没今兖冀之地既無此石而平州正南有山而名碣石者尚在海中去㟁五百餘里卓立可見則是古河自今以為海處向北斜行始分為九其河道已淪入於海明矣漢王横言昔天常連雨東北風海水溢<pb n="8a"/>西南出浸數百里九河之地已為海水所漸酈道元亦謂九河碣石苞淪於海後世儒者知求九河於平地而不知求碣石有無以為之證故前後異説竟無歸宿蓋非九河之地而强鑿求之宜其支離而不能得也</hi>音<lb/>
釋𫝊<hi>覆芳六反鬴即釜字扶雨反鬲音隔爾雅註可隔以為津也漢志鬲縣之鬲音隔許商漢成帝時河隄都尉歐陽忞音旻廬陵人宋徽宗時撰輿地廣記要平聲樂史字子正臨川人宋初撰寰宇記夫音扶應平聲漸將亷反强上聲</hi>雷夏既澤<hi>澤者水之鍾也雷夏地志在濟隂郡城陽縣西北今濮州雷澤縣西北也洪水横流而入于澤澤不能受則亦泛濫奔潰故水治而後雷夏為澤</hi>音釋傳<hi>濮音卜</hi>灉<lb/>
沮會同<hi>灉沮二水名灉水曾氏曰爾雅水自河出為灉許慎云河灉水在宋又曰汳水受陳留浚儀隂溝至蒙為灉水東入於泗水經汳水出隂溝東至蒙為沮獾則灉水即汳水也灉之下流入于睢水沮水地志<pb n="8b"/>睢水出沛國芒縣睢水其沮水歟晁氏曰爾雅云自河出為灉濟出為濋求之於韻沮有楚音二水河濟之别也二説未詳孰是會者水之合也同者合而一也</hi>音釋經<hi>灉音邕沮/千余反</hi>傳<hi>汳皮變反今作汴沮獾上千余反下呼官反睢漢志音雖按漢志南郡亦有沮水音千余反而左傳云江漢睢章楚之望也字乃作睢則睢與沮古通用也濋音楚别皮列反</hi>桑土旣蠶是降丘宅土<hi>桑土宜桑之土既蠶者可以蠶桑也蠶性惡濕故水退而後可蠶然九州皆賴其利而獨於兖言之者兖地宜桑後世之濮上桑間猶可驗也地高曰丘兖地多在卑下水害尤甚民皆依丘陵以居至是始得下居平地也</hi>音釋傳<lb/>
<hi>惡去聲</hi>厥土黑墳厥草惟繇厥木惟條<hi>墳土脉墳起也如左氏所謂祭之地地墳是也繇茂條長也林氏曰九州之勢西北多山東南多水多山則草木為宜不待書也兖徐揚三州最居<pb n="9a"/>東南下流其地卑濕沮洳洪水為患草木不得其生至是或繇或條或夭或喬而或漸苞故於三州特言之以見水土平草木亦得遂其性也</hi>音釋經<hi>墳房吻反下章/並同繇音遥</hi>𫝊<hi>沮洳上時豫反下如倨反漸濕也見形甸反</hi>厥田惟中下厥賦貞作十有三載乃同<hi>田第六等賦第九等貞正也兖賦最薄言君天下者以薄賦為正也作十有三載乃同者兖當河下流之衝水激而湍悍地平而土疎被害尤劇今水患雖平而卑濕沮洳未必盡去土曠人稀生理鮮少必作治十有三載然後賦法同於他州此為田賦而言故其文屬於厥賦之下蘇氏曰貞正也賦隨田高下此其正也其不相當者非其正也此田中下賦亦中下</hi>音釋傳<hi>劇竭㦸反鮮少並上聲治平聲此為去聲屬音燭</hi>厥貢漆<lb/>
絲厥篚織文<hi>貢者下獻其土所有於上也兖地宜漆宜桑故貢漆絲也篚竹器筐屬也古者幣帛<pb n="9b"/>之屬則盛之以筐篚而貢焉經曰篚厥𤣥黃是也織文者織而有文錦綺之屬也以非一色故以織文總之林氏曰有貢又有篚者所貢之物入於篚也</hi>音釋𫝊<hi>盛時/正反</hi>浮于濟漯達於河<hi>舟行水曰浮漯者河之枝流也兖之貢賦浮濟浮漯以達於河也帝都冀州三面距河達河則達帝都矣又按地志曰漯水出東郡東武陽至千乘入海程氏以為此乃漢河與漯殊異然亦不能明言漯河所在未詳其地也</hi>
音釋經<hi>漯託合反唐張參五經文字云字本作濕經典相承作漯而以濕為燥濕之濕</hi>傳<hi>千乘去聲漢郡名屬青州</hi>海岱惟青州<hi>青州之域東北至海西南距岱岱泰山也在今襲慶府奉符縣西北三十里</hi>音釋傳<hi>襲慶府輿地廣記唐兖州魯/郡宋改襲慶府𨽻京東西路</hi>嵎夷既略<hi>嵎夷薛氏曰今登州之地略經略為之封畛也即堯典之嵎夷</hi>音釋傳<hi>畛止忍反田間道也</hi>濰淄其<lb/>
<pb n="10a"/>
道<hi>濰淄二水名濰水地志云出瑯琊郡箕縣今宻州莒縣東北濰山也北至都昌入海今濰州昌邑也淄水地志云出泰山郡萊蕪縣原山今淄州淄川縣東南七十里原山也東至博昌縣入濟今青州夀光縣也其道者水循其道也上文言既道者禹為之道也此言其道者泛濫既去水得其故道也林氏曰河濟下流兖受之淮下流徐受之江漢下流揚受之青雖近海然不當衆流之衝但濰淄二水順其故道則其功畢矣比之他州用力最省者也</hi>音釋經<hi>濰音維淄/荘持反</hi>傳<hi>省所景反簡少也</hi>厥土白墳海濵廣斥<hi>濵涯也海涯之地廣漠而斥鹵許慎曰東方謂之斥西方謂之鹵斥鹵鹹地可煮為鹽者也</hi>音釋經<hi>斥尚/石反</hi>傳<hi>鹵音魯</hi>厥田惟上下厥賦中上<lb/>
<hi>田第三賦第四也</hi>厥貢鹽絺海物惟錯岱畎絲枲鈆松怪石萊<lb/>
夷作牧厥篚檿絲<hi>鹽斥地所出絺細葛也錯雜也海物非一種故曰錯林氏曰既總謂之海<pb n="10b"/>物則固非一物矣此與揚州齒革羽毛惟木文勢正同錯蓋别為一物如錫貢磬錯之錯理或然也畎谷也岱山之谷也枲麻也怪石怪異之石也林氏曰怪石之貢誠為可疑意其必須以為器用之飾而有不可闕者非特貢其怪異之石以為玩好也萊夷顔師古曰萊山之夷齊有萊侯萊人即今萊州之地作牧者言可牧放夷人以畜牧為生也檿山桑也山桑之絲其韌中琴瑟之絃蘇氏曰惟東萊為有此絲以之為繒其堅韌異常萊人謂之山繭陳氏大猷曰作謂耕作牧謂芻牧夷人以畜牧為業見禹之功及走獸也</hi>音釋經<hi>絺抽遲反下章同枲想里反下章同檿於琰反</hi>傳<hi>好去聲畜許六反韌如吝反堅柔也中去聲繒慈陵反帛也</hi>
浮于汶達于濟<hi>汶水出泰山郡萊蕪縣原山今襲慶府萊蕪縣也西南入濟在今鄆州中都縣也蓋淄水出萊蕪原山之隂東北而入海汶水出萊蕪原山之陽西南而入濟不言達河者因於兖也</hi>音<lb/>
<pb n="11a"/>
釋經<hi>汶音問</hi>傳<hi>鄆音/運</hi>海岱及淮惟徐州<hi>徐州之域東至海南至淮北至岱而西不言濟者岱之陽濟東為徐岱之北濟東為青言濟不足以辨故略之也爾雅濟東為徐州者商無青并青於徐也周禮正東曰青州者周無徐并徐於青也林氏曰一州之境必有四至七州皆止二至蓋以鄰州互見至此州獨載其三邊者止言海岱則嫌於青止言淮海則嫌於揚故必曰海岱及淮而後徐州之疆境始别也仁山金氏曰川淮沂浸大野淮沂乂則蒙羽之墟皆藝大野豬則東原之土皆平泗之達河説文引書本作荷荷北運泲南通泗今南清河亦因其故道爾</hi>音釋傳<hi>見形甸反/别筆列反</hi>淮沂其乂<hi>淮沂二水名淮見導水曾氏曰淮之源出于豫之境至揚徐之間始大其泛濫為患尤在於徐故淮之治於徐言之也沂水地志云出泰山郡蓋縣殳山今沂州沂水縣也南至于下邳西南而入于泗曾氏曰徐州水以沂名者<pb n="11b"/>非一酈道元謂水出尼丘山西北徑魯之雩門亦謂之沂水水出太公武陽之冠石山亦謂之沂水而沂水之大則出於泰山也又按徐之水有泗有汶有汴有漷而獨以淮沂言者周職方氏青州其川淮泗其浸沂沭周無徐州兼之於青周之青即禹之徐則徐之川莫大於淮淮乂則自泗而下凡為川者可知矣徐之浸莫大於沂沂乂則自沭而下凡為浸者可知矣</hi>音釋經<hi>沂魚/依反</hi>傳<hi>治去聲蓋師古曰如字入古盍反邳貧悲反漷音廓又許虢反水名在魯地又云出東海郡沭音術水旁從术周禮註水出東莞莞音官</hi>蒙羽<lb/>
其藝<hi>蒙羽二山名蒙山地志在泰山郡蒙隂縣西南今沂州費縣也羽山地志在東海郡祝其縣南今海州胊山縣也藝者言可種藝也王氏炎曰先淮後沂先大而後小也先蒙後羽先高而後下也淮沂乂而後蒙羽可藝事之相因也</hi>音釋傳<hi>費音秘祝其如字屬東海郡左傳及漢志並無音朐音劬屬東海郡</hi>大<lb/>
<pb n="12a"/>
野既豬<hi>大野澤名地志在山陽郡鉅野縣北今濟州鉅野縣也鉅即大也水蓄而復流者謂之豬按水經濟水至乘氏縣分為二南為菏北為濟酈道元謂一水東南流一水東北流入鉅野澤則大野為濟之所絶其所聚也大矣何承天曰鉅野廣大南導洙泗北連清濟徐之有濟於是乎見又鄆州中都西南亦有大野陂或皆大野之地也</hi>音釋經<hi>豬張如反今/作豬下章同</hi>傳<hi>乗氏上去聲屬濟隂郡荷音柯見形甸反</hi>
東原底平<hi>東原漢之東平國今之鄆州也晁氏曰東平自古多水患數徙其城咸平中又徙城於東南則其下濕可知底平者水患已去而底於平也後人以其地之平故謂之東平又按東原在徐之西北而謂之東者以在濟東故也東平國在景帝亦謂濟東國云益知大野東原所以志濟也王氏炎曰大野豬而後東原平亦事相因也</hi>音釋傳<hi>數色/角反</hi>厥土赤埴墳草木漸包<hi>土黏曰埴埴膩<pb n="12b"/>也黏泥如脂之膩也周有摶埴之工老氏言埏埴以為器惟土性黏膩細宻故可摶可埏也漸進長也如易所謂木漸言其日進於茂而不已也包叢生也如詩之所謂如竹包矣言其叢生而積也</hi>音釋經<hi>埴丞職昌志二反陸云鄭本作戠音熾</hi>傳<hi>泥去聲摶音團埏尸連反音與羶同老子埏埴二字皆從土旁註云埏和也埴土也和土以為器也按埏字訓為揉和之義則當從手旁老子本文自有誤也長上聲埴止忍反物叢緻也</hi>厥田惟上中厥賦中中<hi>田第二等賦第五等也</hi>厥貢惟土五<lb/>
色羽畎夏翟嶧陽孤桐泗濵浮磬淮夷蠙珠暨魚厥篚<lb/>
𤣥纎縞<hi>徐州之土雖赤而五色之土亦間有之故制以為貢周書作雒曰諸侯受命于周乃建大社于國中其壝東青土南赤土西白土北驪土中央舋以黄土將建諸侯鑿取其方面之土苞以黄土苴以白茅以<pb n="13a"/>為土封故曰受削土于周室此貢土五色意亦為是用也羽畎羽山之谷也夏翟雉具五色其羽中旌旄者也染人之職秋染夏鄭氏曰染夏者染五色也林氏曰古之車服器用以雉為飾者多不但旌旄也曽氏曰山雉具五色出于羽山之畎則其名山以羽者以此歟嶧山名地志云東海郡下邳縣西有葛嶧山古文以為嶧山下邳今淮陽軍下邳縣也陽者山南也孤桐特生之桐其材中琴瑟詩曰梧桐生矣于彼朝陽蓋草木之生以向日者為貴也泗水名出魯國卞縣桃墟西北陪尾山源有泉四四泉俱導因以為名西南過彭城又東南過下邳入淮卞縣今襲慶府泗水縣也濵水旁也浮磬石露水濵若浮於水然或曰非也泗濵非必水中泗水之旁近浮者石浮生土中不根著者也今下邳有石磬山或以為古取磬之地曾氏曰不謂之石者成磬而後貢也淮夷淮之夷也蠙蚌之别名也暨及也珠為服飾魚用祭祀今濠泗楚皆貢淮白魚亦古之遺制歟夏翟之<pb n="13b"/>出于羽畎孤桐之生於嶧陽浮磬之出於泗濵珠魚之出于淮夷各有所産之地非他處所有故詳其地而使貢也𤣥赤黑色幣也武成曰篚厥𤣥黄纎縞皆繒也禮曰及期而大祥素縞麻衣中月而禫禫而纎記曰有虞氏縞衣而養老則知纎縞皆繒之名也曾氏曰𤣥赤而有黒色以之為衮所以祭也以之為端所以齋也以之為冠以為首服也黒經白緯曰纎纎也縞也皆去凶即吉之所服也</hi>音釋經<hi>夏亥雅反翟亭歴反蠙蒲眠反纎思亷反縞古老反</hi>傳<hi>間去聲作雒與洛同汲冢周書篇名壝夷惟以水以醉三反土埒也驪音離黒也舋與釁同許刃反塗也苴子余反包也羽中去聲下才中同染人上而琰而豔二反見周禮天官根著直略反字見晁錯䇿師古云有根著地也蚌歩項反蜃蛤屬期與朞通禫徒感反除服祭名端周禮司服齊服有𤣥端註云衣有襦裳曰端又云端取其正也士之衣袪二尺二寸而屬幅是廣袤等也</hi>浮于淮泗逹<lb/>
<pb n="14a"/>
于河<hi>許慎曰汳水受陳留浚儀隂溝至蒙為灉水東入于泗則淮泗之可以達于河者以灉至于泗也許慎又曰泗受泲水東入淮蓋泗水至大野而合泲然則泗之上源自泲亦可以通河也</hi>傳<hi>汳今作汴灉音邕泲子禮反沇水也</hi>淮海惟揚州<hi>揚州之域北至淮東南至于海仁山金氏曰自揚至敷淺原其東水皆東流嶺水皆北流而自建嶺北趨者脊以西之水皆西北流是匯為彭蠡也脊以東之水南者為浙江北者為震澤揚州淮在徐已書乂江于荆已書朝宗故揚中間惟二巨浸西通南江則彭蠡之水無所溢而今江東江西之水有歸東疏三江則震澤之水有所洩而浙西之田不溺</hi>音釋經<hi>揚字從手旁唐張參五經文字云取輕揚之義俗從木者非</hi>彭蠡既豬<hi>彭蠡地志在豫章郡彭澤縣東合江西江東諸水跨豫章饒州南康軍三州之地所謂鄱陽湖者是也詳見導水</hi>音釋經<hi>蠡音禮</hi>陽鳥攸<lb/>
<pb n="14b"/>
居<hi>陽鳥隨陽之鳥謂鴈也今惟彭蠡洲渚之間千百為羣記陽鳥所居猶夏小正記鴈北鄉也言澤水既豬洲渚既平而禽鳥亦得其居止而遂其性也</hi>音釋傳<hi>夏小正大戴禮篇名鄉音向</hi>三江既<lb/>
入<hi>唐仲初呉都賦註松江下七十里分流東北入海者為婁江東南流者為東江併松江為三江其地今亦名三江口呉越春秋所謂范蠡乘舟出三江之口者是也或曰江漢之水揚州巨浸何以不書曰禹貢書法費疏鑿者雖小必記無施勞者雖大亦略江漢荆州而下安於故道無俟濬治故在不書況朝宗于海荆州固<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>
                    言之是亦可以互見矣此正禹貢之書法也陳氏大猷曰古有九河後合為一古者滎澤後堙為地安知彭蠡之下古有三江而後世或合為一乎</hi>音釋傳<hi>松思容反今作淞婁音樓費芳味反疏音疎治平聲朝馳遥反</hi>震澤㡳定<hi>震澤太湖也周職方揚州藪曰具區地志在呉縣之西南五十里今蘇州呉縣也曾<pb n="15a"/>氏曰震如山川震之震若今湖翻是也具區之水多震而難定故謂之震澤底定者言底於定而不震蕩也</hi>
篠簜既敷厥草惟夭厥木惟喬厥土惟塗泥<hi>篠箭竹簜大竹郭璞曰竹闊節曰簜敷布也水去竹已布生也少長曰夭喬高也塗泥水泉濕也下地多水其土淖</hi>音釋經<lb/>
<hi>篠先了反簜待朗反夭於驕反</hi>傳<hi>少長並上聲淖女教反泥也</hi>厥田惟下下厥賦下<lb/>
上上錯<hi>田第九等賦第七等雜出第六等也言下上上錯者以本設賦九等分為三品下上與中下異品故變文言下上上錯也林氏曰田最下而賦第七或第六者人功修也</hi>音釋經<hi>上上上時亮反下是掌反</hi>厥貢惟金三品瑶琨篠簜齒革羽毛惟木島夷卉服<lb/>
厥篚織貝厥包橘柚錫貢<hi>三品金銀銅也瑶琨玉石名詩曰何以舟之維玉及瑶琨<pb n="15b"/>説文云石之美似玉者取之可以為禮器篠之材中於矢之笴簜之材中於樂之管簜亦可為符節周官掌節有英簜象有齒犀兕有革鳥有羽獸有毛木楩梓豫章之屬齒革可以成車甲羽毛可以為旌旄木可以僃棟宇器械之用也島夷東南海島之夷卉草也葛越木綿之屬織貝錦名織為貝文詩曰貝錦是也今南夷木綿之精好者亦謂之吉貝海島之夷以卉服來貢而織貝之精者則入篚焉包裹也小曰橘大曰柚錫者必待錫命而後貢非歳貢之常也張氏曰必錫命乃貢者供祭祀燕賔客則詔之口腹之欲則難於出令也仁山金氏曰惟木與下文惟金三品惟字訓與</hi>音釋經<hi>瑶音遥琨音昆卉/許偉許貴二反</hi>傳<hi>中去聲下同笴本作簳古旱反音與桿同又加我反張參五經文字音槀英簜周禮注盛節器也兕序姊反似牛一角青色重千斤楩毗連反木似豫章械下介反器之總名葛越户括反陸云字書作趏孔傳云草服葛越孔疏云葛越南<pb n="16a"/>方市名文選石苞與孫皓書云葛越布於朔土註葛越草布也左思呉都賦云蕉葛升越按左傳越席註云結草也禮記禮運越席註云翦蒲席也郊特牲篇亦云蒲越槀鞂則越亦草之名也木綿有木有草結實吐緜紡以為布初出高昌等國名吉貝布今西南諸郡皆有之供音恭令去聲</hi>㳂于江海達于淮<lb/>
泗<hi>順流而下曰㳂㳂江入海自海而入淮泗不言達于河者因於徐也禹時江淮未通故㳂於海至呉始開邗溝隋人廣之而江淮舟船始通也孟子言排淮泗而注之江記者之誤也</hi>音釋傳<hi>邗音寒地名在廣陵</hi>荆及衡陽惟荆州<hi>荆州之域北距南條荆山南盡衡山之陽荆衡各見導山唐孔氏曰荆州以衡山之陽為至者蓋南方惟衡山為大以衡陽言之見其地不止此山而猶包其南也仁山金氏曰中間卑濕江漢自梁至此支分沮洳而荆州之水又自有九惟江漢通流則九江自洞庭入江漢江漢之支分為<pb n="16b"/>沱潜者皆道則沮洳為雲夢者可土可乂矣</hi>音釋傳<hi>見形甸反下同</hi>江漢朝宗于海<lb/>
<hi>江漢見導水春見曰朝夏見曰宗朝宗諸侯見天子之名也江漢合流于荆去海尚逺然水道已安而無有壅塞横决之患雖未至海而其勢已奔趨於海猶諸侯之朝宗于王也</hi>音釋<hi>朝馳/遥反</hi>傳<hi>見並形甸反</hi>
九江孔殷<hi>九江即今之洞庭也水經言九江在長沙下雋西北楚地記曰巴陵瀟湘之淵在九江之間今岳州巴陵縣即楚之巴陵漢之下雋也洞庭正在其西北則洞庭之為九江審矣今沅水漸水元水辰水叙水酉水澧水資水湘水皆合於洞庭意以是名九江也孔甚殷正也九江水道甚得其正也按漢志九江在廬江郡之尋陽縣今詳漢九江郡之尋陽乃禹貢揚州之境言唐孔氏又以為九江之名起於近代未足為據獨胡氏以洞庭為九江者得之曾氏亦謂導江曰過九江至于東陵東陵今之巴陵今巴陵之上即洞庭也因<pb n="17a"/>九水所合遂名九江故下文導水曰過九江經之例大水合小水謂之過則洞庭之為九江益以明矣</hi>音<lb/>
釋傳<hi>下雋徂兖反音與吮同縣名屬長沙國沅水漢志云出蜀郡由牂柯郡東北入武陵郡北至長沙入洞庭行二千五百三十里漸水漢志云出武陵郡索縣東流入沅元水漢志云在武陵郡無陽縣首受故且蘭南入沅且音苴圖經云字或作沅在沅州盧陽縣源出牂柯郡故且蘭縣界南流入沅一水而五名曰巫无潕㵲舞蓋聲之變也漢有無陽縣唐有巫州皆因此水為名也辰水漢志云出武陵郡辰陽縣二山谷南入沅今辰州辰溪縣叙水漢志云序水出武陵郡義陵縣鄜梁山西入沅今辰州叙蒲縣酉水漢志云出武陵郡充縣酉原山南入沅今辰州沅陵縣酉山澧水見岷山導江章傳漢志云出武陵郡充縣歴山資水漢志出零陵郡都梁縣路山東北入沅今武岡縣西南百里唐紏山資或作澬武岡本邵州屬縣宋改武岡軍湘水漢志云出<pb n="17b"/>零陵陽海山合沅水至長沙入洞庭</hi>沱潛旣道<hi>爾雅曰水自江出為沱自漢出為潛凡水之出於江漢者皆有此名此則荆州江漢之出者也今按南郡枝江縣有沱水然其流入江而非出於江也華容縣有夏水首出于江尾入于沔亦謂之沱若潛水則未有見也</hi>雲土夢作乂<hi>雲夢澤名周官職方荆州其澤藪曰雲夢方八九百里跨江南北華容枝江江夏安陸皆其地也左傳楚子濟江入于雲中又楚子以鄭伯田于江南之夢合而言之則為一别而言之則二澤也雲土者雲之地土見而已夢作乂者夢之地已可耕治也蓋雲夢之澤地勢有高卑故水落有先後人工有早晚也</hi>音釋經<hi>夢莫鳳反又謨蓬反左傳漢書並有平去二音</hi>厥土惟塗泥厥田惟下中厥賦上下<hi>荆州之上與揚州同故田比揚只加一等而賦為第三等者地闊而人工修也</hi>厥貢羽毛齒革惟金三品<lb/>
<pb n="18a"/>
杶幹栝柏礪砥砮丹惟箘簵楛三邦底貢厥名包匭菁<lb/>
茅厥篚𤣥纁璣組九江納錫大龜<hi>荆之貢與揚州大扺多同然荆先言羽毛者漢孔氏所謂善者為先也按職方氏揚州其利金錫荆州其利丹銀齒革則荆揚所産不無優劣矣杶栝柏三木名也杶木似樗而可為弓幹栝木柏葉松身礪砥皆磨石砥以細宻為名礪以麄糲為稱砮者中矢鏃之用肅慎氏貢石砮者是也丹丹砂也箘簵竹名楛木名皆可以為矢董安于之治晉陽也公宫之垣皆以荻蒿苫楚廧之其高丈餘趙襄子發而試之其堅則箘簵不能過也則箘簵蓋竹之堅者其材中矢之笴楛肅慎氏貢楛矢者是也三邦未詳其地底致也致貢箘簵楛之有名者也匭匣也菁茅有刺而三脊所以供祭祀縮酒之用既包而又匣之所以示敬也齊桓公責楚貢包茅不入王祭不供無以縮酒又管子云江淮之間一茅而<pb n="18b"/>三脊名曰菁茅菁茅一物也孔氏謂菁以為葅者非是今辰州麻陽縣苞茅山出苞茅有刺而三脊纁周禮染人夏纁𤣥纁絳色幣也璣珠不圓者組綬類大龜尺有二寸所謂國之守龜非可常得故不為常貢若偶得之則使之納錫於上謂之納錫者下與上之辭重其事也</hi>音釋經<hi>杶敕倫反栝古活反砥諸氏反砮音奴箘巨隕反簵音路楛侯古反匭音軌菁子盈反組音祖</hi>傳<hi>樗抽居反糲力制反又辣賴二音麄也中去聲下同董安于事見戰國䇿苫詩亷反蓋也楚廧與墻同言以荆為墻也笴古旱加我二反供音恭守舒究反語見左傳昭公五年言寳而藏守之也</hi>浮于江沱潛漢逾于洛至于南河<hi>江沱潜漢其水道之出入不可詳而大勢則自江沱而入潜漢也逾越也漢與洛不通故舍舟而陸以達于洛自洛而至于南河也程氏曰不徑浮江漢兼用沱潜者隨其貢物所出之便或由經流或循枝𣲖期於便事而已</hi>
<pb n="19a"/>
音釋傳<hi>舍音捨</hi>荆河惟豫州<hi>豫州之域西南至南條荆山北距大河</hi>伊洛瀍<lb/>
澗既入于河<hi>伊水山海經曰熊耳之山伊水出焉東北至洛陽縣南北入于洛郭璞云熊耳在上洛縣南今商州上洛縣也地志言伊水出𢎞農盧氏之熊耳者非是洛水地志云出𢎞農郡上洛縣冢領山水經謂之讙舉山今商州洛南縣冢領山也至鞏縣入河今河南府鞏縣也瀍水地志云出河南郡榖城縣替亭北今河南府河南縣西北有古穀城縣其北山實瀍水所出也至偃師縣入洛今河南府偃師縣也澗水地志云出𢎞農郡新安縣東南入于洛新安在今河南府新安澠池之間今澠池縣東二十三里新安城是也城東北有白石山即澗水所出酈道元云世謂之廣陽山然則澗水出今之澠池至新安入洛也伊瀍澗水入于洛而洛水入于河此言伊洛瀍澗入于河若四水不相合而各入河者猶漢入江江入海而荆州言江漢朝宗于<pb n="19b"/>海意同蓋四水並流小大相敵故也詳見下文</hi>音釋經<hi>瀍音/㕓</hi>傳<hi>替漢志音潜澠彌兖反又彌盡反</hi>滎波既豬<hi>滎波二水名濟水自今孟州温縣入河潜行絶河南溢為滎在今鄭州滎澤縣西五里敖倉東南敖倉者古之敖山也按今濟水但入河不復過河之南滎瀆水受河水有石門謂之滎口石門也鄭康成謂滎今塞為平地滎陽民猶謂其處為滎澤酈道元曰禹塞淫水於滎陽下引河東南以通淮泗濟水分河東南流漢明帝使王景即滎水故瀆東注浚儀謂之浚儀渠漢志謂滎陽縣有狼蕩渠首受濟者是也南曰狼蕩北曰浚儀其實一也波水周職方豫州其川滎雒其浸波溠爾雅云水自洛出為波山海經曰婁涿之山波水出其隂北流注于穀二說不同未詳孰是孔氏以滎波為一水者非也</hi>音釋經<hi>滎互扃反與榮異音</hi>傳<hi>二水名滎波馬本作滎播史記同註引鄭𤣥云滎陽水猶指其處為滎播案瀦者水之所停以大野<pb n="20a"/>彭蠡例之恐只是一澤名狼蕩漢志作狼湯音浪宕溠周禮左傳並音詐字林音莊加反婁涿上音樓下竹角反</hi>導菏澤被孟豬<hi>菏澤地志在濟隂郡定陶縣東今興仁府濟隂縣南三里其地有菏山故名其澤為菏澤也蓋濟水所經水經謂南濟東過寃句縣南又東過定陶縣南又東北菏水東出焉是也被及也孟豬爾雅作孟諸地志在梁國睢陽縣東北今南京虞城縣西北孟諸澤是也曾氏曰被覆也菏水衍溢導其餘波入于孟豬不常入也故曰被</hi>音釋經<hi>導大到反/菏音柯</hi>傳<hi>興仁府輿地廣記漢濟隂郡唐為曹州宋改興仁府𨽻京東西路寃句上於袁反下音劬屬曹州睢漢志音雖覆敷救反</hi>厥土惟壤<lb/>
下土墳壚<hi>土不言色者其色雜也壚疏也顔氏曰𤣥而䟽者謂之壚其土有高下之不同故别言之</hi>
音釋經<hi>壚音盧</hi>傳<hi>䟽音疎/别入聲</hi>厥田惟中上厥賦錯上中<hi>田第四等<pb n="20b"/>賦第二等雜出第一等也</hi>厥貢漆枲絺紵厥篚纎纊錫貢磬錯<hi>林氏曰周官載師漆林之征二十有五周以為征而此乃貢者蓋豫州在周為畿内故載師掌其征而不制貢禹時豫在畿外故有貢也推此義則冀不言貢者可知顔師古曰織紵以為布及綀然經但言貢枲與紵成布與未成布不可詳也纊細綿也磬錯治磬之錯也非所常用之物故非常貢必待錫命而後納也與揚州橘柚同然揚州先言橘柚而此先言錫貢者橘柚言包則於厥篚之文無嫌故言錫貢在後磬錯則與厥篚之文嫌於相屬故言錫貢在先蓋立言之法也</hi>音釋經<hi>紵直呂反/纊音曠</hi>傳<hi>治平聲屬音燭</hi>浮于洛達<lb/>
于河<hi>豫州去帝都最近豫之東境徑自入河豫之西境則浮于洛而後至河也</hi>華陽黑水惟<lb/>
梁州<hi>梁州之境東距華山之南西據黒水華山即太華見導山黒水見導水</hi>音釋經<hi>華胡化反<pb n="21a"/>陸又音胡𤓰反後章同唐𤣥度九經字様云字本作華上從山經典相承作華</hi>傳<hi>西據孔傳云東據華山之南西距黑水蔡傳易置據距二字蓋以東境止於華陽而漢志云黑水出犍為水經云出張掖故知西境之跨黒水也</hi>岷嶓既藝<hi>岷嶓二山名岷山地志在蜀郡湔氐道西徼外在今茂州汶山縣江水所出也晁氏曰蜀以山近江源者通為岷山連峰接岫重疊險阻不詳逺近青城天彭諸山之所環遶皆古之岷山青城乃其第一峰也嶓冡山地志在隴西郡氐道縣漾水所出又云在西縣今興元府西縣三泉縣也蓋嶓冡一山跨于兩縣云川原既滌水去不滯而無泛溢之患其山已可種藝也</hi>音釋經<hi>嶓音/波</hi>傳<hi>湔氐上音箋下都黎反漢志蜀郡有湔氐道道即縣也劉仲馮云有蠻夷曰道稱道則不稱縣也徼音呌邊塞也漾餘亮反</hi>沱濳既道<hi>此江漢别流之在梁州者沱水地志蜀郡郫縣江沱在東西入大江郫縣今成<pb n="21b"/>都府郫縣也又地志云蜀郡汶江縣江沱在西南東入江汶江縣今永康軍導江縣也潜水地志云巴郡宕渠縣潜水西南入江宕渠今渠州流江縣也酈道元謂宕渠縣有大穴潜水入焉通罡山下西南潜出南入于江又地志漢中郡安陽縣灊谷水出西南入漢灊音潜安陽縣今洋州眞符縣也又按梁州乃江漢之源此不志者岷之藝導江也嶓之藝導漾也導沱則江悉矣導潜則漢悉矣上志岷嶓下志沱潜江漢源流於是而見</hi>
音釋傳<hi>别彼列反郫音皮宕徒浪反見形甸反</hi>蔡蒙旅平<hi>蔡蒙二山名蔡山輿地記在今雅州嚴道縣蒙山地志蜀郡青衣縣今雅州名山縣也酈道元謂山上合下開沫水逕其間溷崖水脉漂疾歴代為患蜀郡太守李氷發卒鑿平溷崖則此二山在禹為用功多也祭山曰旅旅平者治功畢而旅祭也</hi>音<lb/>
釋傳<hi>沬莫貝反水名在蜀西溷胡困反漂紕招反</hi>和夷底績<hi>和夷地名嚴道以西有和川有<pb n="22a"/>夷道或其地也又按晁氏曰和夷二水名和水今雅州滎經縣北和川水自蠻界羅嵒州東西來逕蒙山所謂青衣水而入岷江者也夷水出巴郡魚復縣東南過佷山縣南又東過夷道縣北東入於江今詳二説皆未可必但經言底績者三覃懷原隰既皆地名則此恐為地名或地名因水亦不可知也仁山金氏曰岷嶓藝以見江漢之滌源沱潜導以盡源流之分合蔡蒙和夷以見青衣大渡諸水之治禹貢即山以表水此一例也</hi>音<lb/>
釋傳<hi>嚴道屬蜀郡復漢志音腹佷漢志音恒屬武陵郡</hi>厥土青黎<hi>黎黑也孔氏曰沃壤也</hi>
厥田惟下上厥賦下中三錯<hi>田第七等賦第八等雜出第七等九等也按賦雜出他等者或以為嵗有豐凶或以為户有增減皆非也意者地力有上下年分不同如周官田一易再易之𩔖故賦之等第亦有上下年分冀之正賦第一等而間嵗第二等也揚之正賦第七等而間嵗第六等也豫之正賦<pb n="22b"/>第二等而間嵗第一等也梁之正賦第八等而間嵗出第七第九等也當時必有條目詳具今不存矣書之所載特凡例也若謂嵗之豐凶户之増減則九州皆然何獨於冀揚豫梁四州言哉</hi>音釋傳<hi>分扶問反易夷益反間去聲下並同</hi>厥貢璆鐡銀鏤砮磬熊羆狐狸織<lb/>
皮<hi>璆玉磬鐡柔鐡也鏤剛鐡可以刻鏤者也磬石磬也言鐡而先於銀者鐡之利多於銀也後世蜀之卓氏程氏以鐡治富擬封君則梁之利尤在於鐡也織皮者梁州之地山林為多獸之所走熊羆狐狸四獸之皮製之可以為裘其毳毛織之可以為罽也林氏曰徐州貢浮磬此州既貢玉磬又貢石磬以此觀之則知當時樂器磬最為重豈非以其聲角而在清濁大小之間最難得其和者哉</hi>音釋經<hi>璆音虬鏤郎豆反</hi>傳<lb/>
<hi>走音奏毳充芮反獸細毛也罽居例反字本作<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>織毛為布也</hi>西傾因桓是來浮于潛<lb/>
<pb n="23a"/>
逾于沔入于渭亂于河<hi>西傾山名地志在隴西郡臨洮縣西今洮州臨潭縣西南桓水名水經曰西傾之南桓水出焉蘇氏曰漢始出為漾東南流為沔至漢中東行為漢沔酈道元曰自西傾而至葭萌浮于西漢西漢即潜水也自西漢遡流而届于晉壽界阻漾枝津南歴岡北迤邐接漢沔歴漢川至于褒水逾褒而暨于衙嶺之南溪灌于斜川届于武功而北以入于渭漢武帝時人有上書欲通褒斜道及漕事下張湯問之曰褒水通沔斜水通渭皆可以漕從南陽上沔入褒褒絶水至斜間百餘里以車轉從斜下渭如此則漢中穀可致經言沔渭而不言褒斜者因大以見小也褒斜之間絶水百餘里故曰逾然於經文則當曰逾于渭今曰逾于沔此又未可曉也絶河而渡曰亂</hi>音釋經<hi>傾陸音窺井反漢志作頃師古云頃讀曰傾桓胡官反西傾之人因桓水而來通中國也沔彌兖反字旁從丐非</hi>傳<hi>洮他刀反迤邐上移爾反下力<pb n="23b"/>紙反褒補刀反斜余遮反音與琅琊之琊同秦谷口地名南曰褒北曰斜上是掌反漕在到反水運也轉朱戀反見形甸反</hi>黑水西河惟雍州<hi>雍州之域西據黑水東距西河謂之西河者主冀都而言也</hi>音釋經<hi>雍於/用反</hi>傳<hi>西據孔傳云西距黑水東據河蔡傳易置二字以河之東即冀州也餘見梁州</hi>弱水既西<hi>柳宗元曰西海之山有水焉散渙無力不能負芥投之則委靡墊没及底而後止故名曰弱既西者導之西流也地志云在張掖郡刪丹縣薛氏曰弱水出吐谷渾界窮石山自刪丹西至合黎山與張掖縣河合又按通鑑魏太武擊柔然至栗水西行至菟園水分軍收討又循弱水西行至涿邪山則弱水在菟園水之西涿邪山之東矣北史載太武至菟園水分軍搜討東至翰海西接張掖水北度燕然山與通鑑小異豈瀚海張掖水於弱水為近乎程氏據西域傳以弱水為在條支援引甚悉然長安西行一萬二千二百<pb n="24a"/>里又百餘日方至條支其去雍州如此之逺禹豈應窮荒而導其流也哉其説非是</hi>音釋傳<hi>掖音亦吐谷渾胡昆反西北夷名菟今俗作兔非邪音琊澣侯瀚反燕因肩反傳柱戀反應平聲</hi>涇屬渭汭<lb/>
<hi>涇渭汭三水名涇水地志出安定郡溼陽縣西今原州百泉縣岍頭山也東南至馮翊陽陵縣入渭今永興軍高陵縣也渭水地志出隴西郡首陽縣西南今渭州渭源縣鳥鼠山西北南谷山也東至京兆㳂司空縣入河今華州華隂縣也汭水地志作芮扶風汧縣弦蒲藪芮水出其西北東入涇今隴州汧源縣弦蒲藪有汭水焉周職方雍州其川涇汭詩曰汭鞠之即皆謂是也屬連屬也涇水連屬渭汭二水也</hi>音釋經<hi>屬音燭汭如稅反</hi>傳<hi>岍輕煙反翊音翼華胡化反下章同汧輕煙反渭汭二水涇水先會汭水後入渭水則經當言涇屬汭渭不當先渭而後汭況下文即有渭汭字不可異釋當從孔傳水北曰汭</hi>漆沮既從<hi>漆沮<pb n="24b"/>二水名漆水寰宇記自耀州同官縣東北界來經華原縣合沮水沮水地志出北地郡直路縣東今坊州宜君縣西北境也寰宇記沮水自坊州昇平縣北子午嶺出俗號子午水下合榆谷慈馬等川遂為沮水至耀州華原縣合漆水至同州朝邑縣東南入渭二水相敵故並言之既從者從於渭也</hi>音釋經<hi>沮千余反</hi>灃<lb/>
水攸同<hi>灃水地志作酆出扶風鄠縣終南山今永興軍鄠縣山也東至咸陽縣入渭同者同於渭也渭水自鳥鼠而東灃水南注之涇水北注之漆沮東北注之曰屬曰從曰同皆主渭而言也</hi>音釋經<hi>澧音豐</hi>傳<hi>鄠候古反灃水南注之敘水之例如言南入于江東入于海皆指水所趨之方而言此云灃水南注之涇水北注之漆沮東北注之乃指水所自之方而言按導水章孔傳云灃水自南涇水自北而合加一自字則於義明矣灃水在渭南涇漆沮在渭北</hi>荆岐既旅終南惇物至于鳥鼠<hi>荆岐<pb n="25a"/>二山名荆山即北條之荆地志在馮翊懐徳縣南今耀州富平縣掘陵原也岐山地志在扶風美陽縣西北今鳯翔府岐山縣東北十里也終南惇物鳥鼠亦皆山名終南地志古文以太一山為終南山在扶風武功縣今永興軍萬年縣南五十里也惇物地志古文以垂山為惇物在扶風武功縣今永興軍武功縣也鳥鼠地志在隴西郡首陽縣西南今渭川渭源縣西也俗呼為青雀山舉三山而不言所治者蒙上旣旅之文也</hi>原隰<lb/>
底績至于豬野<hi>廣平曰原下濕曰隰詩曰度其隰原即指此也鄭氏曰其地在豳今邠州也豬野地志云武威縣東北有休屠澤古今以為豬野今涼州姑臧縣也治水成功自髙而下故先言山次原隰次陂澤也仁山金氏曰崑崙之墟也弱水自此西黒水自此南河水自此北渭水自此東黄壤土色之正其田上上古今號為天府然亦荆岐涇灃之地渭貫其中最為沃野餘多險塞故禹自終南而西至鳥鼠自原隰以北<pb n="25b"/>至豬野皆先内以及外也</hi>音釋經<hi>隰席/入反</hi>傳<hi>度逹各反休屠漢書孟康注云休音許虬反屠音除</hi>
三危既宅三苗丕敘<hi>三危即舜竄三苗之地或以為燉煌未詳其地三苗之竄在洪水未平之前及是三危已旣可居三苗於是大有功叙今按舜竄三苗以其惡之尤甚者遷之而立其次者於舊都今旣竄者已丕敘而居於舊都者尚桀鷔不服盖三苗舊都山川險阻氣習使然今湖南猺洞時猶竊𤼵俘而詢之多為猫姓豈其遺種歟</hi>音釋傳<hi>燉煌上徒渾反音如屯聚之屯下音皇郡名屬涼州後漢西羌傳注三危山在今沙州燉煌縣東南山有三峰故曰三危鷔魚到反猺音遙南方蠻洞人也種之用反</hi>厥<lb/>
土惟黄壤<hi>黄者土之正色林氏曰物得其常性者最貴雍州之土黄壤故其田非他州所及</hi>厥<lb/>
田惟上上厥賦中下<hi>田第一等而賦第六等者地狹而人功少也</hi>厥貢惟球<lb/>
<pb n="26a"/>
琳琅玕<hi>球琳美玉也琅玕石之似珠者爾雅曰西北之美者有昆侖虚之球琳琅玕今南海有青琅玕珊瑚屬也</hi>音釋傳<hi>昆侖即崑崙字虚與墟通音義並與區同</hi>浮于積石至于龍門<lb/>
西河㑹于渭汭<hi>積石地志在金城郡河關縣西南羌中今鄯州龍支縣界也龍門山地志在馮翊夏陽縣今河中府龍門縣也西河冀之西河也雍之貢道有二其東北境則自積石至于西河其西南境則會于渭汭言渭汭不言河者蒙梁州之文也他州貢賦亦當不止一道發此例以互見耳</hi>織皮崑崙<lb/>
析支渠搜西戎即敘<hi>崑崙即河源所出在臨羌析支在河闗西千餘里渠搜水經曰河自朔方東轉經渠搜縣故城北盖近朔方之地也三國皆貢皮衣故以織皮冠之皆西方戎落故以西戎總之即就也雍州水土既平而餘功及於西戎故附于末蘇氏曰青徐揚皆萊夷淮夷島夷所篚此三國亦篚織皮但<pb n="26b"/>古語有顛倒詳略爾其文當在厥貢惟球琳琅玕之下浮于積石之上簡編脫誤不可不正愚謂梁州亦篚織皮恐蘇氏之説為然仁山金氏曰織皮以下雍州塞外之戎崑崙乃崑崙山旁小國</hi>音釋經<hi>搜踈鳩反</hi>
傳<hi>臨羌縣名屬金城郡冠古玩反落居也</hi>導岍及岐至于荆山逾于河壺<lb/>
口雷首至于太岳底柱析城至于王屋太行恒山至于<lb/>
碣石入于海<hi>此下随山也岍岐荆三山皆雍州山岍山地志扶風岍縣西呉山古文以為汧山今隴州呉山縣呉嶽山也周禮雍州山鎮曰嶽山又按寰宇記隴州汧源有岍山汧水所出禹貢所謂岍山也晁氏以為今之隴山天井金門秦嶺山者皆古之岍也岐荆見雍州壺口雷首太岳底柱析城王屋太行恒山皆冀州山壺口太岳碣石見冀州雷首地志在河東郡蒲坂縣南今河中府河東縣也底柱石在大河中流其形<pb n="27a"/>如柱今陜州陜縣三門山是也析城地志在河東郡濩澤縣西今澤州陽城縣也晁氏曰山峰四面如城王屋地志在河東郡垣縣東北今絳州垣曲縣也晁氏曰山狀如屋太行山地志在河内郡山陽縣西北今懷州河内也恒山地志在常山郡上曲陽縣西北今定州曲陽也逾者禹自荆山而過于河也孔氏以為荆山之脉逾河而為壺口雷首者非是盖禹之治水隨山刋木其所表識諸山之名必其高大可以辨疆域廣博可以奠民居故謹而書之以見其施功之次第初非有意推其脉絡之所自來若今之葬法所言也若必實以山脉言之則尤見其説之謬妄盖河北諸山根本脊脉皆自代北寰武嵐憲諸州乘髙而來其脊以西之水則西流以入龍門西河之上流其脊以東之水則東流而為桑乾幽冀以入于海其西一支為壺口太岳次一支包汾晉之源而南出以為析城王屋而又西析以為雷首又次一支乃為太行又次一支乃為恒山其間各隔沁潞諸川<pb n="27b"/>不相連屬豈自岍岐跨河而為是諸山哉山之經理者已附于逐州之下於此又條列而詳記之而山之經緯皆可見矣王鄭有三條四列之名皆為未當今據導字分之以為南北二條而江河以為之紀於二之中又分為二焉此北條大河北境之山也仁山金氏曰治水之規畫即山以知水表山以名也三條之説出於王肅以岍岐至碣石為北條西傾至陪尾為中條嶓冢至敷淺原為南條然内方大别在荆州岷山在梁州相去數千里豈可合為一條四列之説出於鄭𤣥謂岍岐為正隂列西傾為次隂列嶓冢為次陽列岷山為正陽列四列雖是而隂陽正次名位未當宜乎蔡氏以二家之説為未足信也</hi>音釋經<hi>導大到反後並同岍輕煙反底與砥同行胡剛反恒胡登反</hi>傳<hi>汧輕煙反見形甸反下至尤見並同坂音反陜失冉反濩漢志河東郡濩澤縣師古音烏虢反識音志寰胡關反嵐盧含反州有岢嵐山故名桑乾音干河名出幽州汾音墳沁七<pb n="28a"/>鴆反水名出上黨潞音路水名冀州浸也屬音燭當去聲</hi>西傾朱圉鳥鼠至于太華<lb/>
熊耳外方桐柏至于陪尾<hi>西傾朱圉鳥鼠太華雍州山也熊耳外方桐柏陪尾豫州山也西傾見梁州朱圉地志在天水郡冀縣南今秦州大潭縣也俗呼為白巖山鳥鼠見雍州太華地志在京兆華隂縣南今華州華隂縣二十里也熊耳在商州上洛縣詳見豫州外方地志潁州郡崈髙縣有崈髙山古文以為外方在今西京登封縣也桐柏地志在南陽郡平氏縣東南今唐州桐柏縣也陪尾地志江夏郡安陸縣東北有横尾山古文以為陪尾今安州安陸也西傾不言導者蒙導岍之丈也此北條大河南境之山也</hi>
音釋經<hi>圉偶計反華胡化胡𤓰二反</hi>傳<hi>崈即崇字</hi>導嶓冡至于荆山内方<lb/>
至于大别<hi>嶓冡即梁州之嶓也山形如冡故謂之嶓冢詳見梁州荆山南條荆山地志在南郡臨沮<pb n="28b"/>縣北今襄陽府南章縣也内方大别亦山名内方地志章山古文以為内方山在江夏郡竟陵縣東北今荆門軍長林縣也左傳呉與楚戰楚濟漢而陳自小别至于大别蓋近漢之山今漢陽軍漢陽縣北大别山是也地志水經云在安豐者非是此南條江漢北境之山也</hi>音釋經<hi>别皮列反/字本作□</hi>傳<hi>沮千余反濟子計反陳直刃反事見定公四年</hi>岷山之陽至于衡山過九江至于敷淺<lb/>
原<hi>岷山見梁州衡山南嶽也地志在長沙國湘南縣今潭州衡山縣也九江見荆州敷淺原地志云豫章郡歴陵縣南有傅昜山古文以為敷淺原今江州德安縣博陽山也晁氏以為在鄱陽者非是今按晁氏以鄱陽有博陽山又有歷陵山為應地志歴陵縣之名然鄱陽漢舊縣地不應又為歴陵縣山名偶同不足據也江州德安雖為近之然所謂敷淺原者其山甚小而卑亦未見其為在所表見者惟廬阜在大江彭蠡之交最高且<pb n="29a"/>大宜所當紀志者而皆無攷據恐山川之名古今或異而傳者未必得其眞也姑俟知者過經過也與導岍逾于河之義同孔氏以為衡山之脉連延而為敷淺原者亦非是蓋岷山之脉其北一支為衡山而盡於洞庭之西其南一支度桂嶺北經袁筠之地至德安所謂敷淺原者二支之間湘水間斷衡山在湘水西南敷淺原在湘水東北其非衡山之脉連延過九江而為敷淺原者明甚且其山川崗脊源流具在眼前而古今異説如此况殘山斷港歴數千百年者尚何自取信哉岷山不言導者蒙導嶓冡之文也此南條江漢南境之山也</hi>音<lb/>
釋經<hi>過古禾古卧二反陸氏無音按陸氏於諸經中過字或音古禾或音古卧未詳何音為正何音為借此章蔡傳云過經過也則當為平聲然世俗相承多只作去聲讀於義亦未害姑兩存之後過洛汭過洚水過三澨過九江之類並同</hi>傳<hi>傅昜山漢志師古曰傅音敷昜古陽字為應去聲見形甸反上下並同間去聲<pb n="29b"/>㫁徒玩反</hi>導弱水至于合黎餘波入于流沙<hi>此下濬川也弱水見雍州合黎山名隋地志在張掖縣西北亦名羌谷流沙杜佑云在沙州西八十里其沙隨風流行故曰流沙水之䟽導者已附于逐州之下於此又派别而詳記之而水之經緯皆可見矣濬川之功自隨山始故導水次於導山也又按山水皆原於西北故禹敘山敘水皆自西北而東南導山則先岍岐導水則先弱水也仁山金氏曰敘水之原委舉大以知小又曰弱水黒水河水皆自崑崙而分考崑崙者無定所三源之間即崑崙可知蓋地形最髙處山即是崑崙其自窮石南至岷山東及秦隴層巒疊嶂皆其山體之内羣峰耳西谷則為弱水西流矣南谷則為黑水南流而三危岷山脊西之水皆入焉河出崑崙乃其東北谷凡青海浩亹湟洮皆其諸源禹導河則自積石而下積石至龍門甚逺中間治壺口梁岐已見冀州故此不書</hi>音釋傳<hi>䟽音踈别筆列反</hi>
<pb n="30a"/>
導黒水至于三危入于南海<hi>黒水地志出犍為郡南廣縣分關山水經出張掖雞山南至燉煌過三危山南流入于南海唐樊綽云西夷之水南流入于南海者凡四曰區江曰西珥河曰麗水曰瀰渃江皆入于南海其曰麗水者即古之黒水也三危山臨峙其上按梁雍二州西邊皆以黒水為界是黒水自雍之西北而直出梁之西南也中國山勢岡脊大抵皆自西北而來積石西傾岷山岡脊以東之水既入于河漢岷江其岡脊以西之水即為黒水而入于南海地志水經樊氏之説雖未詳的實要是其地也程氏曰樊綽以麗水為黒水者恐其狹水不足為界其所稱西珥河者却與漢志葉榆澤相貫廣處可二十里既足以界别二州其流又正趨南海又漢滇池即葉榆之地武帝初開滇嶲時其地古有黒水舊祠夷人不知載籍必不能附會而綽及道元皆謂此澤以榆葉所積得名則其水之黒似榆葉積漬所成且其地乃在蜀之正西又<pb n="30b"/>東北距宕昌不逺宕昌即三苗種裔與三苗之叙于三危者又為相應其證驗莫此之明也</hi>音釋𫝊<lb/>
<hi>犍音䖍珥唐志作洱音二瀰音彌渃音若此字但見丁度集韻他韻並不收要平聲葉榆漢志益州郡有葉榆澤師古云葉音弋渉反别筆列反滇音顛西南夷地名亦國名嶲音隨水名漢武帝置越嶲郡言越此水也宕徒浪反應去聲</hi>導河積石至于龍門南至于華隂東至于底柱<lb/>
又東至于孟津東過洛汭至于大伾北過洚水至于大<lb/>
陸又北播為九河同為逆河入于海<hi>積石龍門見雍州華隂華山之北也底柱見導山孟地名津渡處也杜預曰在河内郡河陽縣南今孟州河陽縣也武王師渡孟津者即此今亦名富平津洛汭洛水交流之内在今河南府鞏縣之東洛之入河實在東南河則自西而東過之故曰東過洛汭<pb n="31a"/>大伾孔氏曰山再成曰伾張揖以為在成臯鄭𤣥以為在修武武德臣瓉以為修武武德無此山成臯山又不再成今通利軍黎陽縣臨河有山蓋大伾也按黎陽山在大河垂欲趨北之地故禹記之若成臯之山既非從東折北之地又無險礙如龍門底柱之須疏鑿西去洛汭既已太近東距洚水大陸又為絶逺當以黎陽者為是洚水地志在信都縣今冀州信都縣枯洚渠也程氏曰周時河徙砱礫至漢又改向頓丘東南流與禹河迹大相背戾地志魏郡鄴縣有故大河在東北直達于海疑即禹之故河孟康以為王莽河非也古洚瀆自唐貝州經城北入南宮貫穿信都大抵北向而入故河於信都之北為合北過洚水之文當以信都者為是大陸見冀州九河見兖州逆河意以海水逆潮而得名九河既淪于海則逆河在其下流固不復有矣河上播而為九下同而為一其分播合同皆水勢之自然禹特順而導之耳今按漢西域傳張騫所窮河源云河有兩源一出<pb n="31b"/>葱嶺一出于闐于闐在南山下其河北流與葱嶺河合東至蒲昌海一名鹽澤去玉門陽闗三百餘里其水停居冬夏不増減潜行地中南出積石又唐長慶中薛元鼎使吐蕃自隴西成紀縣西南出塞二千餘里得河源於莫賀延積尾曰悶磨黎山其山中高四下所謂崑崙也東北流與積石河相連河源澄瑩冬春可渉下稍合流色赤益逺他水并注遂濁吐蕃亦自言崑崙在其國西南二説恐薛氏為是河自積石三千里而後至于龍門經但一書積石不言方向荒逺在所略也龍門而下因其所經記其自北而南則曰南至華隂記其自南而東則曰東至底柱又詳記其東向所經之地則曰孟津曰洛汭曰大伾又記其自東而北則曰北過洚水又詳記其北向所經之地則曰大陸曰九河又記其入海之處則曰逆河自洛汭而上河行於山其地皆可攷自大伾而下垠岸高於平地故決齧流移水陸變遷而洚水大陸九河逆河皆難指實然上求大伾下得碣石因其<pb n="32a"/>方向辨其故迹則猶可考也其詳悉見上文又按李復云同州韓城北有安國嶺東西四十餘里東臨大河瀕河有禹廟在山斷河出處禹鑿龍門起於唐張仁愿所築東受降城之東自北而南至此山盡兩岸石壁峭立大河盤束於山峽間千數百里至此山開岸濶豁然奔放怒氣噴風聲如萬雷今按舊説禹鑿龍門而不詳其所以鑿誦讀相傳但謂因舊修闢去其齟齬以決水勢而已今詳此説則謂受降以東至於龍門皆是禹新開鑿若果如此則禹未鑿時河之故道不知却在何處而李氏之學極博不知此説又何所考也</hi>音釋經<lb/>
<hi>華胡化胡𤓰二反底與砥通伾普悲部鄙二反字本作岯或作師洚孔傳作降</hi>傳<hi>修武武德二縣名並屬河内郡瓉在旱才賛二反註漢書人名不知其姓故但稱臣瓉或云姓薛疏音踈砱礫音伶歴背音佩穿樞絹反復扶又反傳柱戀反于闐音田西域國名使去聲塞先代反降胡江反去上聲齟齬上壯所牀吕二反下偶許<pb n="32b"/>反齒不相值也</hi>嶓冡導漾東流為漢又東為滄浪之水過三澨<lb/>
至于大别南入于江東匯澤為彭蠡東為北江入于海<lb/>
<hi>漾水名水經曰漾水出隴西郡氐道縣嶓冡山東至武都常璩曰漢水有兩源此東源也即禹貢所謂嶓冡導漾者其西源出隴西嶓冡山會泉始源曰沔逕葭萌入漢東源在今西縣之西西源在今三泉縣之東也酈道元謂東西兩州俱出嶓冡而同為漢水者是也水源發于嶓冡為漾至武都為漢又東流為滄浪之水酈道元云武當縣北四十里漢水中有洲曰滄浪洲水曰滄浪水是也蓋水之經歴隨地得名謂之為者明非他水也三澨水名今郢州長壽縣磨石山發源東南流者名澨水至復州景陵縣界來又名汊水疑即三澨之一然據左傳漳澨薳澨則為水際未可曉也大别見導山入江在今漢陽軍漢陽縣匯廻也彭蠡見揚州北江未詳入<pb n="33a"/>海在今通州靜海縣今按彭蠡古今記載皆謂今之番陽然其澤在江之南去漢水入江之處已七百餘里所蓄之水則合饒信徽撫吉贛南安建昌臨江袁筠隆興南康數州之流非自漢入而為匯者又其入江之處西則廬阜東則湖口皆石山峙立水道狹甚不應漢水入江之後七百餘里乃横截而南入于番陽又横截而北流為北江且番陽合數州之流豬而為澤泛溢壅遏初無仰於江漢之匯而後成也不惟無所仰於江漢而衆流之積日遏月高勢亦不復容江漢之來入矣今湖口横渡之處其北則江漢之濁流其南則番陽之清漲不見所謂漢水匯澤而為彭蠡者番陽之水既出湖口則依南㟁與大江相持以東又不見所謂横截而為北江者又以經文考之則今之彭蠡既在大江之南於經則宜曰南匯彭蠡不應曰東匯於導江則宜曰南會于匯不應曰北會于匯匯既在南於經則宜曰北為北江不應曰東為北江以今地望叅校絶為反戾今廬江之北<pb n="33b"/>有所謂巢湖者湖大而源淺毎歳四五月間蜀嶺雪消大江泛溢之時水淤入湖至七八月大江水落湖水方洩隨江以東為合東匯北會之文然番陽之湖方五六百里不應舍此而録彼記其小而遺其大也蓋嘗以事理情勢考之洪水之患惟河為甚意當時龍門九河等處事急民困勢重役煩禹親涖而身督之若江淮則地偏水急不待䟽鑿固已通行或分遣官屬往視亦可况洞庭彭蠡之間乃三苗所居水澤山林深昧不測彼方負其險阻頑不即工則官屬之往者亦未必遽敢深入是以但知彭蠡之為澤而不知其非漢水所匯但意如巢湖江水之淤而不知彭蠡之源為甚衆也以此致誤謂之為匯謂之北江無足怪者然則番陽之為彭蠡信矣仁山金氏曰東匯澤為彭蠡朱子以為多句東為北江入于海鄭漁仲以為羨文又曰漢匯彭蠡朱子文集語録辨説甚詳史官追述豈能盡無差失此當先敘江而後叙漢則彭蠡在江條之内似無甚礙又會于匯宜<pb n="34a"/>作㑹于漢蓋江迤北正與漢會至彭蠡湖口則江勢已東且㣲南矣匯字或因上文而誤中江北江或當時方言自有此名以識江漢合流之别</hi>音釋經<hi>漾餘亮反浪音郎説文音來宕反澨時制反别皮列反匯胡對户賄二反</hi>傳<hi>璩音渠汊楚嫁反漳澨見宣公四年薳澨上羽委反見昭公二十三年贛音紺又貢感二音以章贛二水合流名州應平聲下同仰魚向反資也下同巢鉏交反本作漅廣韻音子小反漢書注在廬江合肥縣淤依据反舍音捨䟽音疎</hi>岷山導江東别為沱又東至于澧過<lb/>
九江至于東陵東迆北會為匯東為中江入于海<hi>沱江之别流於梁者也澧水名水經出武陵充縣西至長沙下雋縣西北入江鄭氏云經言道言會者水也言至者或山或澤也澧宜山澤之名按下文九江灃水既與其一則非水明矣九江見荆州東陸巴陵也今岳州巴陵縣<pb n="34b"/>也地志在廬江西北者非是㑹匯中江見上章</hi>音釋經<hi>别皮列反澧音/禮迆移爾反</hi>傳<hi>與去聲</hi>
道沇水東流為濟入于河溢為滎東出于陶丘北又東<lb/>
至于菏又東北㑹于汶又北東入于海<hi>沇水濟水也發源為沇既東為濟地志云濟水出河東郡垣曲縣王屋山東南今絳州垣曲縣山也始發源王屋山頂崖下曰沇水既見而伏東出於今孟州濟源縣二源東源周廻七百歩其深不測西源周廻六百八十餘歩其深一丈合流至温縣是為濟水歴虢公臺西南入于河溢滿也復出河之南溢而為滎滎即滎波之滎見豫州又東出於陶丘北陶丘地名再成曰陶在今廣濟軍西又東至于菏菏即菏澤亦見豫州謂之至者濟隂縣自有菏𣲖濟流至其地爾汶北汶也見青州又東北至于東平府壽張縣安民亭合汶水至青州博興縣入海唐李賢謂濟自鄭以東貫<pb n="35a"/>滑曹鄆濟齊青以入于海宋朝樂史謂今東平濟南淄川北海界中有水流入海謂之清河酈道元謂濟水當王莽之世川瀆枯竭其後水流逕通津渠勢改尋梁脉水不與昔同然則滎澤濟河雖枯而濟水未嘗絶流也程氏曰滎水之為濟本無他義濟之入河適會河滿溢出南㟁溢出者非濟水因濟而溢故禹還以元名命之按程氏言溢之一字固為有理然出於河南者既非濟水則禹不應以河支流而冐稱為濟蓋溢者指滎而言非指河也且河濁而滎清則滎之水非河之溢明矣況經所書單立導沇條例若斷若續而實有源流或見或伏而脉絡可考先儒皆以濟水性下勁疾故能入河穴地流注顯伏南豐曽氏齊州二堂記云泰山之北與齊之東南諸谷之水西北匯于黑水之灣又西北匯于柏崖之灣而至于渴馬之崖蓋水之來也衆其北折而西也悍疾尤甚及至于崖下則泊然而止而自崖以北至于歴城之西蓋五十里而有泉湧出髙或致數尺其旁<pb n="35b"/>之人名之曰趵突之泉齊人皆謂嘗有棄糠於黑水之灣者而見之於此蓋泉自渇馬之崖潜流地中而至此復出也其注而北則謂之濼水達于清河以入于海舟之通於濟者皆於是乎達也齊多甘泉其顯名者十數而色味皆同以余驗之蓋皆濼水之旁出者也然則水之伏流地中固多有之奚獨於滎澤疑哉呉興沈氏亦言古説濟水伏流地中今歴下凡發地皆是流水世謂濟水經過其下東阿亦濟所經取其井水煮膠謂之阿膠用攪濁水則清人服之下膈䟽痰蓋其水性趨下清而重故也濟水伏流絶河乃其物性之常事理之著者程氏非之顧弗深考耳仁山金氏曰濟自王莽末年入河不復南出伏流地下今清河特其故道</hi>音釋<lb/>
經<hi>沇音兖濟上聲滎互扄反</hi>傳<hi>見形甸反下同温縣屬河内郡復扶又反下同李賢高宗章懐太子註後漢書滑户八反州以滑臺得名秦東郡也鄆音運應平聲悍音旱泊白各反安静也趵突上音剥足擊聲下陀<pb n="36a"/>没反今濟南府城西有碑云趵突泉土人呼為豹度蓋字與音皆轉矣而見如字濼庭各反音與粕同春秋桓公十八年會齊侯于濼註云水出濟南歴城縣西北入濟陸音盧篤反又力各反又音洛過古禾反</hi>導淮<lb/>
自桐柏東會于泗沂東入于海<hi>水經云淮水出南陽平氏縣胎簪山禹只自桐柏導之耳桐柏見導山泗沂見徐州沂入于泗泗入于淮此言會者以二水相敵故也入海在今淮浦</hi>導<lb/>
渭自鳥鼠同穴東㑹于灃又東會于涇又東過漆沮入<lb/>
于河<hi>同穴山名地志云鳥鼠山者同穴之枝山也餘並見雍州孔氏曰鳥鼠共為雌雄同穴而處蔡氏以為其說怪誕不經而鄉人乃謂誠有此事蓋蔡氏之所未見也酈道元云渭水出南谷山在鳥鼠山西北禹只自鳥鼠同穴導之耳陳氏櫟曰灃涇漆沮皆入渭渭入河東會于灃卽灃水攸同也東㑹于涇卽涇屬渭汭也<pb n="36b"/>東過漆沮卽漆沮旣從也灃涇大與渭並故曰會旣得灃涇渭愈大漆沮皆小故曰過前分言於雍而自源徂流言於此也</hi>音釋經<hi>灃音豐</hi>導洛自熊耳東北㑹于澗瀍又東<lb/>
㑹于伊又東北入于河<hi>熊耳盧氏之熊耳也餘並見豫州洛水出冢嶺山禹只自熊耳導之耳按經言嶓冢導漾岷山導江者漾之源出於嶓江之源出於岷故先言山而後言水也言導河積石導淮自桐柏導渭自鳥鼠同穴導洛自熊耳皆非出於其山特自其山以導之耳故先言水而後言山也河不言自者河源多伏流積石其見處故言積石而不言自也沇水不言山者沇水伏流其出非一故不誌其源也弱水黑水不言山者九州之外蓋略之也小水合大水謂之入大水合小水謂之過二水勢均相入謂之會天下之水莫大於河故於河不言會此禹貢立言之法也仁山金氏曰凡禹貢地理間有於今不同者或古今名號<pb n="37a"/>之殊或人力開塞之異或陵谷海陸土石消長之變新安陳氏曰此卽豫州伊洛瀍澗之源流也伊瀍澗皆入洛而洛入河耳</hi>音釋傳<hi>盧氏縣名屬𢎞農郡見形甸反下同合音閤又如字</hi>九州攸同四<lb/>
隩既宅九山刋旅九川滌源九澤既陂四海㑹同<lb/>
<hi>隩隈也李氏曰涯内近水為隩陂障也會同與灉沮會同同義四海之隩水涯之地已可奠居九州之山槎木通道已可祭告九州之川濬滌泉源而無壅遏九州之澤已有陂障而無決潰四海之水無不會同而各有所歸此蓋總結上文言九州四海水土無不平治也陳氏大猷曰禹貢書法簡嚴經於每州惟舉一隅至此總結之以見九州之所同如宅土惟言於兖雍故此以四隩旣宅總之旅山惟言於梁雍故此以九山刋旅總之經所載川澤雖多然九州之川澤不止是也故以九川九澤之滌陂總之經雖各載逹河之道而四方之趨帝都<pb n="37b"/>者不止是也故以四海會同總之上官氏曰天下山水見於禹貢者四十有五而九水為大九山為高大者旣導則小者無不順矣高者旣治則下者無不平矣此九山九川所以敘於九州攸同之後也</hi>音釋經<lb/>
<hi>隩於六於到二反隈厓也韻書或作澳□並有二音</hi>傳<hi>槎任下反又鉏加反邪斫木也治去聲</hi>六府<lb/>
孔修庶土交正底慎財賦咸則三壤成賦中邦<hi>孔大也水火金木土榖皆大修治也土者財之自生謂之庶者則非特榖土也庶土有等當以肥瘠高下名物交相正焉以任土事底致也因庶土所出之財而致謹其財賦之入如周禮大司徒以土宜之法辨十有二土之名物以任土事之類咸皆也則品節之也九州土穀又皆品節之以上中下三等如周大司徒辨十有二壤之名物以致稼穡之類中邦中國也蓋土賦或及於四夷而田賦則止於中國而已故曰成賦中邦復齋董氏曰九疇先五行<pb n="38a"/>五行一曰水水治則六府皆理吕氏曰底愼其心也則壤其迹也本末皆備</hi>音釋傳<hi>土宜周禮註十二邦土各有所宜也壤亦土也變言耳</hi>錫土姓<hi>錫土姓者言錫之土以立國錫之姓以立宗左傳所謂天子建德因生以賜姓胙之土而命之氏者也</hi>音釋傳<hi>胙存故反說文云祭福肉也胙之土者言分太社之土以與諸侯如分祭内也</hi>祗台德先不距朕行<hi>台我也距違也禹平水土定土賦建諸侯治已定功已成矣當此之時惟當敬德以先天下則天下自不能違越我之所行也</hi>音釋經<lb/>
<hi>台音怡行胡孟反</hi>傳<hi>以先先見反</hi>五百里甸服百里賦納總二百里<lb/>
納銍三百里納秸服四百里粟五百里米<hi>甸服畿内之地也甸田服事也以皆田賦之事故謂之甸服五百里者王城之外四面皆五百里也禾本全曰總刈禾曰銍半藳也半藁<pb n="38b"/>去皮曰秸謂之服者三百里内去王城為近非惟納總銍秸而又使之服輸將之事也獨於秸言之者總前二者而言也粟穀也内百里為最近故并禾本總賦之外百里次之只刈禾半藁納也外百里又次之去藁麄皮納也外百里為遠去其穗而納榖外百里為尤逺去其穀而納米蓋量其地之逺近而爲納賦之輕重精麄也此分甸服五百里而為五等者也仁山金氏曰古者賦役不兩重四百里粟五百里米粟米皆輸至三百里而三百里之民為之服轉輸於都故輕其賦百里總二百里銍古人均輸之法以御逺近勞費又曰每服之中又分二三節此周制九服所由分也禹貢毎服五百里指一面約計周制毎服五百里合兩面通計古者井田之制道路徑直後世阡陌旣開道里迂曲古者計勾股後世計人迹又尺有長短此古今里數遠近之分陳氏大猷曰禹之甸法逹於天下而王畿特以甸名蓋農事國之本也京師之地聲名文物之所萃四方百貨之所聚<pb n="39a"/>其民易以棄本逐末制名必曰甸服所以示務本之義制賦必以稼穡所以責務本之實蓋務農重穀率天下以歸本也</hi>音釋經<hi>甸當練反總作孔反字當作<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>禾聚束也銍陟栗反說文云穫禾短鐮也以銍穫禾卽以充賦因謂之銍小爾雅云禾穗謂之穎截穎謂之銍秸訖黠反</hi>傳<hi>藁去上聲下去藁去其並同内去如字量平聲</hi>五百里侯服百里采二百里男邦三百里諸侯<hi>侯服者侯國之服甸服外四面又各五百里也采者卿大夫邑地男邦男爵小國也諸侯諸侯之爵大國次國也先小國而後大國者大可以禦外侮小得以安内附也此分侯服五百里而為三等也吕氏曰采邑如今之職田言男則子在其間言侯則公伯在其間</hi>音釋經<hi>采倉代反/又幽宰反</hi>傳<hi>卿大夫邑地漢刑法志註采官也因官食地故曰采此言天子之卿大夫也</hi>五百里綏服三百里揆文教<lb/>
<pb n="39b"/>
二百里奮武衛<hi>綏安也謂之綏者漸逺王畿而取撫安之義侯服外四面又各五百里也揆度也綏服内取王城千里外取荒服千里介於内外之間故以内三百里揆文教外二百里奮武衛文以治内武以治外聖人所以嚴華夏之辨者如此此分綏服五百里而爲二等也陳氏大猷曰綏服内安中國外安邊疆也内三百里非全無武衛以文教為主外二百里非全無文教以武衛為主文教以善其生武衛以䕶其生民斯安矣又曰武以衛言保䕶而已治世武事易弛故奮以修之聖人不黷武亦不廢武也與後世恃小康而銷兵者異矣</hi>音釋傳<hi>度逹各反介如字間厠也漢書介居河北音戞</hi>五百里要服三百<lb/>
里夷二百里蔡<hi>要服去王畿已逺皆夷狄之地其文法略於中國謂之要者取要約之義特羈縻之而已綏服外四面又各五百里也蔡放也左傳云蔡蔡叔是也流放罪人於此也此分要服五百里而爲二等也</hi>音<lb/>
<pb n="40a"/>
釋經<hi>要平聲蔡素葛反陸氏於此無音今蔡傳引蔡蔡叔爲證則陸氏於左傳音素逹反當從之韻作<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>
                    </hi>
傳<hi>羈縻上居宜反馬絡頭也下忙皮反牛紖也司馬相如難蜀父老文其義羈縻不絶而已註云制四夷如牛馬之受羈縻也唐地理志有羈縻州</hi>五百里荒服三百里蠻二百里流<lb/>
<hi>荒服去王畿益逺而經略之者視要服爲尤略也以其荒野故謂之荒服要服外四面又各五百里也流流放罪人之地蔡與流皆所以處罪人而罪有輕重故地有逺近之别也此分荒服五百里而爲二等也按每服五百里五服則二千五百里南北東西相距五千里故益稷篇言弼成五服至于五千然堯都冀州冀之北境并雲中涿易亦恐無二千五百里藉使有之亦皆沙漠不毛之地而東南財賦所出則反棄於要荒以地勢考之殊未可曉但意古今土地盛衰不同當舜之時冀北之地未必荒落如後世耳亦猶閩淛之間舊爲蠻夷淵藪<pb n="40b"/>而今富庶繁衍遂爲上國土地興廢不可以一時槩也周制九畿曰侯甸男采衛蠻夷鎭藩毎畿亦五百里而王畿又不在其中併之則一方五千里四方相距為萬里蓋倍禹服之數也漢地志亦言東西九千里南北一萬三千里先儒皆疑禹服之狹而周漢地廣或以周服里數皆以方言或以古今尺有長短或以爲禹直方計而後世以人迹屈曲取之皆非的論蓋禹聲教所及則地盡四海而其疆理則止以五服爲制至荒服之外又别爲區畫如所謂咸建五長是已若周漢則盡其地之所至而疆畫之也馬氏曰侯甸綏為中國要荒已為夷狄聖人之治詳内略外觀五服名義可見治中國則法度宜詳治以必治也治夷蠻則法度宜略治以不治也觀至于五千見德化之逺及觀要荒二服見法度之不泛及聖人不務廣地而勤逺略可見矣國語甸服者祭侯服者祀賔服者享要服者貢荒服者王甸服供日祭侯服供月祀賔服供時祭要服供歳貢荒服則王<pb n="41a"/>事天子因併及焉先王之制邦内甸服邦外侯服侯衛賔服邦内為天子畿内之地邦外為邦畿之外也方百里之地謂之侯服皆圻也自侯圻至衛圻其間凡五圻圻五百里五圻則二千五百里中國之界也謂之賔服者常以服貢賔見于王也五圻者侯圻之外曰甸圻甸圻之外曰男圻男圻之外曰采圻采圻之外曰衛圻夷蠻要服戎狄荒服周禮衛圻之外曰蠻圻去王城三千五百里夷圻去王城四千里周禮行人職衛圻外謂之要服此言蠻夷要則夷圻朝貢與蠻夷同也戎狄去王城四千五百里至五千里四千五百里為鎮圻五千里為蕃圻在九州之外荒裔之地與蠻夷同故謂之荒</hi>音釋傳<hi>别筆列反并去聲涿竹角反上谷郡有涿鹿山因以名州易夷益反因水名州藉慈夜反猶言借也閩音民東南越地槩居代反要平聲别必列反五長上聲</hi>東漸于海西被于流沙朔南暨聲教訖于四海禹錫<lb/>
<pb n="41b"/>
玄圭告厥成功<hi>漸漬被覆暨及也地有逺近故言有淺深也聲謂風聲敎謂敎化林氏曰振舉於此而逺者聞焉故謂之聲軌範於此而逺者效焉故謂之教上言五服之制此言聲教所及蓋法制有限而教化無窮也錫與師錫之錫同水土既平禹以𤣥圭為贄而告成功于舜也水色黑故圭以𤣥云林氏曰此又推聖化所極至而言之朔南不言所至以下文四海見之也陳氏櫟曰禹貢一書雖紀平水土制貢賦之事而躬行教化之精㣲寓焉曰祗台德先不距朕行躬行心德以為教化之本也曰文教聲敎教化之流行而躬行之效驗也後之山經地志與財用之書有是哉</hi>音釋經<hi>漸將/亷反</hi>傳<hi>覆敷救反</hi>
　　甘誓<hi>甘地名有扈氏國之南郊也在扶風鄠縣誓與禹征苗之誓同義言其討叛伐罪之意嚴</hi>
　　<hi>其坐作進退之節所以一衆志而起其怠也誓師于甘故以甘誓名篇書有六體誓其一也今文古</hi>
<pb n="42a"/>
　　<hi>文皆有按有扈夏同姓之國史記曰啓立有扈不服遂滅之唐孔氏因謂堯舜受禪啓獨繼父以是</hi>
　　<hi>不服亦臆度之耳左傳昭公元年趙孟曰虞有三苗夏有觀扈商有姺邳周有徐奄則有扈亦三苗</hi>
　　<hi>徐奄之類也</hi>音釋傳<hi>扈鄠二字並侯古反禪時戰反度達各反觀去聲又平聲左傳陸音</hi>
　　<hi>舘觀國在衛頓丘漢志云即東郡畔觀縣音工喚反姺陸音西典西禮二反韻又疏臻反商諸侯邳</hi>
　　<hi>貧悲反商諸侯今下邳縣也奄衣檢衣亷二反</hi>
大戰于甘乃召六卿<hi>六卿六鄉之卿也按周禮鄉大夫毎鄉卿一人六鄉六卿平居無事則名掌其鄉之政教禁令而屬於大司徒有事出征則各率其鄉之一萬二千五百人而屬於大司馬所謂軍將皆卿者是也意夏制亦如此古者四方有變専責之方伯方伯不能討然後天子親征之天子之兵有征無<pb n="42b"/>戰今啓既親率六軍以出而又書大戰于甘則有扈之怙强稔惡敢與天子抗衡豈特孟子所謂六師移之者書曰大戰蓋所以深著有扈不臣之罪而為天下後世諸侯之戒也</hi>音釋傳<hi>令去聲軍將去聲周禮夏官司馬云凡制軍萬有二千五百人為軍王六軍大國三軍次國二軍小國一軍軍將皆命卿稔忍甚反著陟慮反明也</hi>王曰嗟六事之人予誓告汝<hi>重其事故嗟歎而告之六事者非但六卿有事於六軍者皆是也</hi>有扈氏威侮五行怠棄三正天用勦絶其<lb/>
命今予惟恭行天之罰<hi>威暴殄之也侮輕忽之也鯀汨五行而殛死況於威侮之者乎三正孔氏曰天地人之正道怠惰棄厭言亂常也林氏曰舊以為子丑寅之正然商方有改正朔之事夏以前未聞也此但言其廢三綱五常耳有扈氏暴殄天物輕忽不敬虐下背上獲罪于天天用勦絶其命今我伐之<pb n="43a"/>惟敬行天之罰而已</hi>音釋經<hi>勦字當作剿子小反絶也説文云書古文作劋今文作剿今本皆作勦按説文勦勞也於此義不通葢篆文刀力相似而傳寫之誤也</hi>傳<hi>背音佩</hi>左不攻于左汝<lb/>
不恭命右不攻于右汝不恭命御非其馬之正汝不恭<lb/>
命<hi>左車左右車右也攻治也古者車戰之法甲士三人一居左以主射一居右以主擊刺御者居中以主馬之驅馳也左傳宣公十二年楚許伯御樂伯攝叔為右以致晉師樂伯曰吾聞致師者左射以菆是車左主射也攝叔曰吾聞致師者右入壘折馘執俘而還是車右主擊刺也御非其馬之正猶王良所謂詭遇也蓋左右不治其事與御非其馬之正皆足以致敗故各指其人以責其事而欲各盡其職而不敢忽也</hi>音釋傳<lb/>
<hi>治平聲射食亦反刺七賜反直殺也菆側鳩反左傳註矢之善者折馘上之列反下古獲反斷首還音旋</hi>用<lb/>
<pb n="43b"/>
命賞于祖不用命戮于社予則孥戮汝<hi>戮殺也禮曰天子巡狩以遷廟主行左傳軍行袚社釁鼓然則天子親征必載其遷廟之主與其社主以行以示賞戮之不敢專也祖左陽也故賞于祖社右隂也故戮于社孥子也孥戮與上戮字同義言若不用命不但戮及汝身將併汝妻子而戮之戰危事也不重其法則無以整肅其衆而使赴功也或曰戮辱也孥戮猶秋官司厲孥男子以為罪𨽻之孥古人以辱為戮謂戮辱之以為孥耳古者罰弗及嗣孥戮之刑非三代之所宜有也按此説固為有理然以上句考之不應一戮而二義葢罰弗及嗣者常刑也予則孥戮者非常刑也常刑則愛克厥威非常刑則威克厥愛盤庚遷都尚有劓殄滅之無遺育之語則啓之誓師豈為過哉</hi>音釋經<hi>社常者反/孥音奴</hi>傳<hi>祓敷勿反祭也見宣公四年孥男子周禮司厲云其奴男子入于罪𨽻女子入于舂稾註謂坐為盗賊而為奴者輸<pb n="44a"/>於罪𨽻舂人稾人之官也引此書為證但孥字作奴應平聲</hi>
　　五子之歌<hi>五子太康之弟也歌與帝舜作歌之歌同義今文無古文有陳氏經曰禹功在</hi>
　　<hi>萬世覩河洛者思之再傳一為游畋而民遂貳何也民之於禹如頼慈母一遇太康如嬰兒失母啼</hi>
　　<hi>號無依所以貳也然羿能奪之一時不能禁民思禹於他日少康一成一旅卒祀夏配天非民之不</hi>
　　<hi>忘禹即</hi>
太康尸位以逸豫滅厥徳黎民咸貳乃盤遊無度畋于<lb/>
有洛之表十旬弗反<hi>太康啓之子尸如祭祀之尸謂居其位而不為其事如古人所謂尸禄尸官者也豫樂也夏諺曰吾王不遊吾何以休吾王不豫吾何以助一遊一豫為諸侯度夏之先生非不遊<pb n="44b"/>豫葢有其節皆所以為民非若太康以逸豫而滅其徳也民咸貳心而太康猶不知悔乃安于遊畋之無度言其逺則至于洛水之南言其乆則十旬而弗返是則太康自棄其國矣仁山金氏曰太康尸位十九年為羿距河不能復濟遂居陽夏今開封太康縣乃其故城二十九年崩弟仲康立</hi>音釋傳<hi>樂音洛為民上去聲</hi>
有窮后羿因民弗忍距于河<hi>窮國名羿窮國君之名也或曰羿善射者之名賈逵説文羿帝嚳射官故其後善射者皆謂之羿有窮之君亦善射故以羿目之也羿因民不堪命距太康于河北使不得返遂廢之吕氏曰姦雄何代無之我之勢固彼無因而入茍有間隙彼必投之羿之變所以因民弗忍也因者明禍亂在此不在彼秦不築長城起阿房勝廣何所因隋不伐遼東遊江都李宻王世充何所因民不堪命距太康于河北使不得返遂廢之</hi>音釋經<hi>羿研計反</hi>厥弟五人御其母以<lb/>
<pb n="45a"/>
從徯于洛之汭五子咸怨述大禹之戒以作歌<hi>御侍也怨如孟子所謂小弁之怨親親也小弁之詩父子之怨五子之歌兄弟之怨親之過大而不怨是愈踈也五子知宗廟社稷危亾之不可救母子兄弟離散之不可保憂愁鬱悒慷慨感厲情不自已發為詩歌推其亾國敗家之由皆原於荒棄皇祖之訓雖其五章之間非盡述皇祖之戒然其先後終始互相發明史臣以其作歌之意序於五章之首後世序詩者每篇皆有小序以言其作詩之義其原蓋出諸此陳氏大猷曰五章俯仰節奏怨而不怒真温柔敦厚可以怨者也</hi>音釋經<hi>從如/字</hi>傳<hi>弁蒲官反悒音邑</hi>其一曰皇祖<lb/>
有訓民可近不可下民惟邦本本固邦寧<hi>此禹之訓也皇大也君之與民以勢而言則尊卑之分如霄壤之不侔以情而言則相須以安猶身體相資以生也故勢疎則離情親則<pb n="45b"/>合以其親故謂之近以其疎故謂之下言其可親而不可疎之也且民者國之本本固而後國安本既不固則雖強如秦富如隋終亦㓕亾而已矣其一其二或長幼之序或作歌之序不可知也</hi>音釋經<hi>近目靳反</hi>
傳<hi>分扶問反長上聲</hi>予視天下愚夫愚婦一能勝予一人三失<lb/>
怨豈在明不見是圖予臨兆民凛乎若朽索之馭六馬<lb/>
為人上者奈何不敬<hi>予五子自稱也君失人心則為獨夫獨夫則愚夫愚婦亦能勝我矣三失者言所失衆也民心怨背豈待其彰著而後知之當於事幾未形之時而圖之也朽腐也朽索易絶六馬易驚朽索固非可以馭馬也以喻其危懼可畏之甚為人上者奈何而不敬乎前既引禹之訓言此則以己之不足恃民之可畏者申結其義也陳氏大猷曰失至于三不望其復改頻復之凶也民怨之蓄必深矣</hi>音<lb/>
<pb n="46a"/>
釋經<hi>見形甸反索昔各反馭與御同</hi>傳<hi>背音佩幾音機</hi>其二曰訓有之内作色荒<lb/>
外作禽荒甘酒嗜音峻宇彫墻有一於此未或不亡<hi>此亦禹之訓也色荒惑嬖寵也禽荒耽遊田也荒者迷亂之謂甘嗜皆無厭也峻髙大也宇棟宇也彫繪飾也言六者有其一皆足以致滅亡也禹之訓昭明如此而太康獨不念之乎此章首尾意義已明故不復申結之也真氏曰禹訓六言二十四字耳古今亂亡之釁靡不由之凛乎不可犯也</hi>音釋經<hi>甘如字又音酣</hi>傳<lb/>
<hi>嬖卑義反耽都含反厭於鹽反復扶又反</hi>其三曰惟彼陶唐有此冀方今失<lb/>
厥道亂其紀綱乃底滅亡<hi>堯初為唐侯後為天子都陶故曰陶唐堯授舜舜授禹皆都冀州言冀方者舉中以包外也大者為網小者為紀底致也堯舜禹相授一道以有天下今太康失其道而<pb n="46b"/>紊亂其紀綱以致滅亡也陳氏大猷曰道者君天下之本紀綱者維持天下之制皆不可缺也</hi>其四曰<lb/>
明明我祖萬邦之君有典有則貽厥子孫闗石和鈞王<lb/>
府則有荒墜厥緒覆宗絕祀<hi>明明明而又明也我祖禹也典猶周之六典則猶周之八則所以治天下之典章法度也貽遺闗通和平也百二十斤為石三十斤為鈞鈞與石五權之最重者也闗通以見彼此通同無折閱之意和平以見人情兩平無乖爭之意言禹以明明之徳君臨天下典則法度所以貽後世者如此至於鈞石之設所以一天下之輕重而立民信者王府亦有之其為子孫後世慮可謂詳且逺矣奈何太康荒墜其緒覆其宗而絶其祀乎又按法度之制始於權權與物鈞而生衡衡運生規規圓生矩矩方生繩繩直生準是權衡者又法度之所自出也故以鈞石言之</hi>音釋經<hi>覆方六反後不盡音讀者<pb n="47a"/>以義推之</hi>傳<hi>折食列反為去聲</hi>其五曰嗚呼曷歸予懐之悲萬姓仇<lb/>
予予將疇依鬱陶乎予心顔厚有忸怩弗愼厥德雖悔<lb/>
可追<hi>曷何也嗚呼曷歸歎息無地之可歸也予將疇依彷徨無人之可依也為君至此亦可哀矣仇予之予指太康也指太康而謂之予者不忍斥言忠厚之至也鬱陶哀思也顔厚愧之見於色也忸怩愧之發於心也可追言不可追也陳氏大猷曰太康失邦咎在不敬愼耳始之曰奈何不敬終之曰弗慎厥徳敬慎乃一篇之綱領耳故曰敬勝怠者吉怠勝敬者滅</hi>音釋經<hi>忸女六反/怩女夷反</hi>傳<hi>彷徨音旁皇思去聲見形甸反</hi>
　　𦙍征<hi>𦙍國名孟子曰征者上伐下也此以征名實即誓也仲康丁有夏中衰之運羿執國政社</hi>
<pb n="47b"/>
　　<hi>稷安危在其掌握而仲康能命𦙍侯以掌六師𦙍侯能承仲康以討有罪是雖未能行羿不道之誅</hi>
　　<hi>明羲和黨惡之罪然當國命中絶之際而能舉師伐罪猶為禮樂征伐之自天子出也夫子所以録</hi>
　　<hi>其書者以是歟今文無古文有或曰蘇氏以為羲和貳于羿忠於夏者故羿假仲康之命命𦙍侯征</hi>
　　<hi>之今按篇首言仲康肇位四海𦙍侯命掌六師又曰𦙍侯承王命徂征詳其文意蓋史臣善仲康能</hi>
　　<hi>命將遣師𦙍侯能承命致討未見貶仲康不能制命而罪𦙍侯之為專征也若果為篡羿之書則亂</hi>
　　<hi>臣賊子所為孔子亦取之為後世法乎</hi>音釋傳<hi>將去聲簒初患反</hi>
惟仲康肇位四海𦙍侯命掌六師羲和廢厥職酒荒于<lb/>
厥邑𦙍后承王命徂征<hi>仲康太康之弟𦙍侯𦙍國之侯命掌六師命為大司馬也仲康<pb n="48a"/>始即位即命𦙍侯以掌六師次年方有征羲和之命必本始而言者葢史臣善仲康肇位之時已能收其兵權故羲和之征猶能自天子出也林氏曰羿廢太康而立仲康然其篡也乃在相之世仲康不為羿所篡至其子相然後見篡是則仲康猶有以制之也羿之立仲康也方將執其禮樂征伐之權以號今天下而仲康即位之始即能命𦙍侯掌六師以収其兵權如漢文帝入自代邸即皇帝位夜拜宋昌為衛將軍鎭撫南北軍之類羲和之罪雖曰沉亂于酒然黨惡於羿同惡相濟故𦙍侯承王命往征之以翦羿羽翼故終仲康之世羿不得以逞使仲康盡失其權則羿之篡夏豈待相而後敢耶羲氏和氏夏合為一官曰𦙍后者諸侯入為王朝公卿如禹稷伯夷謂之后也</hi>音釋傳<hi>相去聲邸典禮反朝馳遙反</hi>告于衆曰嗟予有衆<lb/>
聖有謨訓明徴定保先王克謹天戒臣人克有常憲百<lb/>
<pb n="48b"/>
官修輔厥后惟明明<hi>徴騐保安也聖人謨訓明有徴驗可以定安邦國也下文即謨訓之語天戒日蝕之類謹者恐懼修省以消變異也常憲者奉法修職以供乃事也君能謹天戒於上臣能有常憲於下百官之衆各修其職以輔其君故君内無失徳外無失政此其所以為明明后也又按日蝕者君弱臣强之象后羿専政之戒也羲和掌日月之官黨羿而不言是可赦乎</hi>音釋經<hi>徴知陵反此字無證音以避宋諱代之耳</hi>傳<hi>省悉井反</hi>毎歳孟春遒人以木鐸徇于路官師相<lb/>
規工執藝事以諫其或不恭邦有常刑<hi>遒人宣令之人木鐸金口木舌施政教時振以警衆也周禮小宰之職正嵗帥治官之屬徇以木鐸曰不用法者國有常刑亦此意也官以職言師以道言規正也相規云者胥教誨也工百工也百工技藝之事至理存焉理無往而不在故言無㣲而可<pb n="49a"/>略也孟子曰責難於君謂之恭官師百工不能規諫是謂不恭不恭之罪猶有常刑何況於畔官離次俶擾天紀者乎蔡元度曰周景王鑄無射伶州鳩諫曰匱財罷民魯莊丹楹刻桶匠慶諫曰無益於為而替前人之令徳工執藝事以諫皆此類也</hi>音釋經<hi>遒慈秋反鐸達/各反徇松潤反</hi>傳<hi>令去聲帥率治年聲</hi>惟<lb/>
時羲和顚覆厥德沈亂于酒畔官離次俶擾天紀遐棄<lb/>
厥司乃季秋月朔辰弗集于房瞽奏鼓嗇夫馳庶人走<lb/>
羲和尸厥官罔聞知昬迷于天象以干先王之誅政典<lb/>
曰先時者殺無赦不及時者殺無赦<hi>次位也官以職言次以位言畔官則亂其所治之職離次則舍其所居之位俶始擾亂也天紀則洪範所謂嵗月日星辰厯數是也蓋自堯舜命羲<pb n="49b"/>和歴象日月星辰之後為羲和者世守其職未嘗紊亂至是始亂其天紀焉遐逺也逺棄其所司之事也辰日月會次之名房所次之宿也集漢書作輯集輯通用言日月㑹次不相和輯而掩蝕於房宿也按唐志曰蝕在仲康即位之五年瞽樂官以其無目而審於音也奏進也古者日蝕則伐鼓用幣以救之春秋傳曰惟正陽之月則然餘則否今季秋而行此禮夏禮與周異也嗇夫小臣也漢有上林嗇夫庶人庶人之在官者周禮庭氏救日之弓矢嗇夫庶人蓋供救日之百役者曰馳曰走者以見日蝕之變天子恐懼于上嗇夫庶人奔走于下以助救日如此其急羲和為厯象之官尸居其位若無聞知則其昏迷天象以于先王之誅豈特不恭之刑而已哉政典先王政治之典籍也先時後時皆違制失時當誅而不赦者也今日蝕之變如此而羲和罔聞知是固干先王後時之誅矣</hi>音釋經<hi>畔與叛通離如字又力智/反俶昌六反曰先先見反</hi>傳<hi>治平聲舍音捨宿音<pb n="50a"/>秀下同日蝕在五年𫝊言仲康即位次年征羲和而此引唐志又云五年方日蝕然以經文肇位二字觀之當從前説經世書亦云次年供音恭見形甸反政治去聲後時上胡茂反</hi>今予以爾有衆奉<lb/>
將天罰爾衆士同力王室尚弼予欽承天子威命<hi>將行也我以爾衆士奉行天罰爾其同力王室庶幾輔我以敬承天子之威命也蓋天子討而不伐諸侯伐而不討仲康之命𦙍侯得天子討罪之權𦙍侯之征羲和得諸侯敵愾之義其辭直其義明非若五霸摟諸侯以伐諸侯其辭曲其義迂也</hi>音釋傳<hi>愾口溉反怒也左傳云諸侯敵王所愾摟音樓迂雲俱反</hi>火炎崑岡<lb/>
玉石俱焚天吏逸德烈于猛火殱厥渠魁脅從罔治舊<lb/>
染汙俗咸與惟新<hi>崑出玉山名岡山脊也逸過渠大也言火炎崑岡不辨玉石之美惡而焚<pb n="50b"/>之茍為天吏而有過逸之徳不擇人之善惡而戮之其言有甚於猛火不辨玉石也今我但誅首惡之魁而已脅從之黨則罔治之舊染汚俗之人亦皆赦而新之其誅惡宥善是猶王者之師也今按𦙍征如稱羲和之罪止以其畔官離次俶擾天紀至是有脅從舊染之語則正羲和之罪當不止於廢時亂日是必聚不逞之人崇飲私邑以為亂黨助羿為惡者也𦙍后徂征隠其叛逆而不言者蓋正名其罪則必鋤根除源而仲康之勢有未足以制后羿者故止責其曠職之罪而㝠誅其不臣之心也</hi>音釋經<hi>殱將亷反脅虚業反字本作協治平聲汙音烏</hi>嗚呼威克厥愛允濟愛克厥威允罔功其爾衆<lb/>
士懋戒哉<hi>威者嚴明之謂愛者姑息之謂記曰軍旅主威蓋軍法不可以不嚴嚴明勝則信其事之必濟姑息勝則信其功之無成誓師之末而復嗟歎以是深警之欲其勉之戒懼而用命也</hi>
<pb n="51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書傳會選卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋榖梁注疏卷二<hi>起隠公四年盡十一年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋榖梁注疏卷二<hi>起隠公四年盡十一年</hi>
　　晉范寗集解　唐陸徳明音義　楊士勛疏<lb/>
四年春王二月莒人伐把取牟婁注𫝊例曰取易辭也<lb/>
伐國不言圍邑言圍邑皆有所見伐國及取邑例時此<lb/>
月者盖為下戊申衛君完卒日起也凡例宜時而書月<lb/>
者皆縁下事當日故也日必繼於月故不得不書月事<lb/>
實在先故不得後録也他皆放此音義<hi>把音起牟亡侯反易以䜴反見<pb n="1b"/>賢徧反盖為于偽反</hi>疏<hi>注釋曰取易辭也十年𫝊文伐國不言圍邑五年𫝊文伐國及取邑例時者案六年冬宋人取長葛僖二十六年冬公以楚師伐齊取榖宣九年秋取根牟皆不月是例時也其取須句以其再取故曰取鄆取鄫皆内之叛邑為害重大故月取郜取防惡乗人之敗故日明當例則時</hi>
　𫝊𫝊曰言伐言取所惡也注稱𫝊曰者穀梁子不親<lb/>
　受于師而聞之於𫝊者既伐其國又取其土明伐不<lb/>
　以罪而貪其利兩書取伐以彰其惡音義<hi>所惡烏路反又如字</hi>
　<hi>於𫝊直専反</hi>諸侯相伐取地於是始故謹而志之也注春<lb/>
　秋之始疏<hi>釋曰外取邑不志今志之者為入春秋以來最是取地之始故志之也</hi>
<pb n="2a"/>
戊申衛祝吁弑其君完注弑君日與不日從其君正與<lb/>
不正之例也祝吁衛公子音義<hi>祝吁香于反左氏公羊及詩作州吁完音丸本又作完</hi>
　𫝊大夫弑其君以國氏者嫌也弑而代之也注凡非<lb/>
　正嫡則謂之嫌<lb/>
夏公及宋公遇于清注遇例時清衞地疏<hi>注釋曰八年春宋公衞侯遇于垂與此皆不月知例時也</hi>
　𫝊及者内為志焉爾注元年與宋人盟于宿故今復<lb/>
<pb n="2b"/>
　尋之音義<hi>復扶又反</hi>疏<hi>釋曰重𤼵𫝊者嫌盟遇禮異故重𤼵以同之</hi>遇者志相<lb/>
　得也注八年𫝊曰不期而㑹曰遇今曰内為志非不<lb/>
　期也然則遇有二義疏<hi>注釋曰即八年與此雖同志相得而期不期異故云有二</hi>
　<hi>義</hi>
宋公陳侯蔡人衞人伐鄭<lb/>
秋翬帥師㑹宋公陳侯蔡人衞人伐鄭<lb/>
　𫝊翬者何也公子翬也其不稱公子何也注據莊三<lb/>
　年公子慶父帥師伐於餘邱稱公子音義<hi>翬音暉下同</hi>貶<lb/>
<pb n="3a"/>
　之也注杜預曰外大夫貶皆稱人内大夫貶皆去族<lb/>
　稱名記事之體他國可言某人而已之卿佐不得言<lb/>
　魯人音義<hi>去起吕反</hi>何為貶之也與于弑公故貶也音義<lb/>
　<hi>與音預</hi>
九月衞人殺祝吁于濮注濮陳地水名音義<hi>濮音卜</hi>
　𫝊稱人以殺殺有罪也注有弑君之罪者則舉國之<lb/>
　人皆欲殺之祝吁之挈失嫌也注不書氏族提挈其<lb/>
　名而道之也衆所同疾威力不足以自固失當國之<lb/>
<pb n="3b"/>
　嫌音義<hi>挈本又作挈苦結反注同</hi>疏<hi>𫝊祝吁之挈者徐邈以挈為舉即是提挈之稱范云不書</hi>
　<hi>氏族提挈其名而道之則挈為單挈不具足之辭</hi>其月謹之也注討賊例時<lb/>
　也衞人不能即討祝吁致令出入自恣故謹其時月<lb/>
　所在以著臣子之緩慢也音義<hi>令力呈反下同</hi>疏<hi>注釋曰莊九年春齊</hi>
　<hi>人殺無知直時不月又此𫝊云其月謹之知其例合書時但祝吁以二月弑君衞人九月始討譏其緩慢</hi>
　<hi>故謹而月之</hi>于濮者譏失賊也注譏其不即討乃令至濮<lb/>
冬十有二月衞人立晉注立納入皆簒也大國簒例月<lb/>
小國時疏<hi>注釋曰案莊九年齊小白入于齊𫝊曰以惡曰入文十四年晉人納㨗菑𫝊曰不正也此<pb n="4a"/>云立者不宜立者也是三者皆為簒也大國簒例月者即此冬十有二月衞人立晉是也小國時者昭元年秋莒去疾自齊入于莒是也齊小白入于齊齊是大國而不月者與公伐齊同時既例不月故小白亦不月王子猛不月者王猛雖則非正事異諸侯故不書月也</hi>
　𫝊衞人者衆辭也立者不宜立者也注嗣子有常位<lb/>
　故不言立晉之名惡也注惡謂不正音義<hi>惡也烏各反注同</hi>
　其稱人以立之何也得衆也得衆則是賢也賢則其<lb/>
　曰不宜立何也春秋之義諸侯與正而不與賢也注<lb/>
　雍曰正謂嫡長也夫多賢不可以多君無賢不可以<lb/>
<pb n="4b"/>
　無君立君非以尚賢所以眀有統也建儲非以私親<lb/>
　所以定名分名分定則賢無亂長之階而自賢之禍<lb/>
　塞矣君無嬖幸之由而私愛之道滅矣音義<hi>嫡丁歴反長丁</hi>
　<hi>丈反下同儲直魚反分扶問反嬖必計反</hi>疏<hi>釋曰言春秋者得衆而言立恐理不相合故廣稱春秋以</hi>
　<hi>包之</hi>
五年春公觀魚于棠注𫝊例曰公徃時正也正謂無危<lb/>
事耳棠魯地音義<hi>觀魚如字左氏作矢魚</hi>疏<hi>注釋曰莊二十三年𫝊文也正謂無危事此公雖以非禮觀魚不至於危故亦時而不月</hi>
<pb n="5a"/>
　傳𫝊曰常事曰視注視朔之類是非常曰觀注觀魚<lb/>
　之類是禮尊不親小事卑不尸大功注尸主魚卑者<lb/>
　之事也注周禮䱷人中士下士音義<hi>䱷音魚</hi>公觀之非<lb/>
　正也<lb/>
夏四月葬衞桓公<lb/>
　𫝊月葬故也注有祝吁之難故十五月乃葬音義<hi>難乃</hi>
　<hi>旦反</hi>疏<hi>釋曰重𤼵𫝊者前起日例今起月例故重𤼵之</hi>
秋衞師入郕<lb/>
<pb n="5b"/>
　𫝊入者内弗受也郕國也將卑師衆曰師注書其重<lb/>
　者也將卑謂非卿音義<hi>郕音成將平子匠反注同</hi>疏<hi>釋曰重𤼵𫝊者前起者邑</hi>
　<hi>今是國故重𫝊之</hi>
九月考仲子之宫注失禮宗廟功重者月功輕者時莊<lb/>
二十三年秋丹桓宫楹是也疏<hi>釋曰考者謂立其廟祭之成為夫人也此所以書之者仲子孝公之妾惠公之母恵公雖為君其母唯當惠公之世得祭至隠不合祭之故書以見譏也不言立者不宜立為庶母築宫得禮之變但不合於隠之世祭之故止譏其考不譏立也公羊左氏妾子為君其母得同夫人之禮今榖梁知不然者喪服記云公子為其母練冠麻衣縓緣既葬除之𫝊曰何以不在五服之中<pb n="6a"/>也君之所不服子亦不敢服也鄭𤣥云公子君之庶子是貴賤之序嫡庶全别安得庶子為君即同嫡夫人乎故榖梁子以為於子祭於孫止</hi>
　𫝊考者何也考者成之也成之為夫人也注立其廟<lb/>
　世祭之成夫人之禮禮庶子為君為其母築宫使公<lb/>
　子主其祭也注公當奉宗廟故不得自主也公子者<lb/>
　長子之弟及妾之子音義<hi>為于偽反長丁丈反</hi>於子祭於孫止<lb/>
　注貴賤之序仲子者恵公之母隠孫而修之非隠也<lb/>
　注非責也三年父喪畢不於三年考者又有天王崩<lb/>
<pb n="6b"/>
　至此服竟乃脩之<lb/>
初獻六羽注羽翟羽舞者所執獻者下奉上之辭作之<lb/>
於廟故言獻疏<hi>釋曰凡言初者有二種之意若尸子所言者則是復正之初也若初税畝是譏事之初范知羽是翟羽者以衞詩簡兮云左手執籥右手秉翟故知羽即翟也范又云作之於廟故言獻齊侯來獻戎㨗非於廟亦言獻者此是獻薦宗廟之事故范據廟言之其實外來者尊魯竝稱獻也若然齊人來歸衞寳不言獻者彼實非齊獻諱其逆天子之命假齊為辭故與常文異也或以為戎㨗齊侯尊魯故特言獻衞寳以平等相遺故言歸理亦通也</hi>
　𫝊初始也注遂以為常榖梁子曰舞夏天子八佾諸<lb/>
<pb n="7a"/>
　公六佾諸侯四佾注言穀梁子者非受於師自其意<lb/>
　也夏大也大謂大雉大雉翟雉佾之言列八人為列<lb/>
　又有八列八八六十四人也竝執翟雉之羽而舞也<lb/>
　天子用八象八風諸公用六降殺以兩也不言六佾<lb/>
　者言羽則佾在其中眀婦人無武事獨奏文樂音義<lb/>
　<hi>舞夏户雅反注及下同佾音逸列也殺色界反</hi>疏<hi>注釋曰禮有文舞有武舞文舞者羽籥是也武舞者</hi>
　<hi>干戚是也凡舞所以象人之德故襄二十九年左𫝊稱吳季札觀樂見舞韶箾者曰德至矣哉大矣如天</hi>
　<hi>之無不幬也如地之無不載也雖甚盛徳其蔑以加於此矣是其證也今仲子特為築宫而祭之婦人既</hi>
<pb n="7b"/>
　<hi>無武事不應得用干戚故云獨奏文樂何休徐邈之等竝同范説則是相𫝊為然</hi>初獻六羽<lb/>
　始僭樂矣注下犯上謂之僭音義<hi>僭子念反</hi>尸子曰舞夏<lb/>
　自天子至諸侯皆用八佾初獻六羽始厲樂矣注言<lb/>
　時諸侯僭侈皆用八佾魯於是能自減厲而始用六<lb/>
　穀梁子言其始僭尸子言其始降音義<hi>侈昌是反又尺是反</hi>
邾人鄭人伐宋注邾主兵故序鄭上<lb/>
螟音義<hi>螟亡丁反</hi>
　𫝊蟲災也甚則月不甚則時注甚則即盡不及歴月<lb/>
<pb n="8a"/>
　禮月令曰仲春行夏令則蟲螟為害<lb/>
冬十有二月辛巳公子彄卒注杜預曰大夫書卒不書<lb/>
葬葬者自其臣子事非公家所及音義<hi>彄苦侯反</hi>
　𫝊隠不爵命大夫其曰公子彄何也注據八年無侅<lb/>
　卒不稱公子先君之大夫也注隠不成為君故不爵<lb/>
　命大夫公子不為大夫則不言公子也疏<hi>釋曰公子益師亦是</hi>
　<hi>先君之大夫而獨言公子彄者益師有罪而不日故𫝊略之彄無罪而文詳故因見爵命之例其實益師</hi>
　<hi>亦先君之大夫也</hi>
<pb n="8b"/>
宋人伐鄭圍長葛注長葛鄭邑圍例時疏<hi>注釋曰僖二十三年春齊侯伐宋圍閔宣十二年春楚子圍鄭是也但此為久圍故謹而月之耳或解上文日月者為公子彄卒此雖例時不可去上文日月其實日月不為圍長葛也</hi>
　𫝊伐國不言圍邑注據莊二年公子慶父帥師伐於<lb/>
　餘邱不言圍也伐國不言圍邑書其重也此其言圍<lb/>
　何也久之也注宋以此冬圍之至六年冬乃取之古<lb/>
　者師出不踰時重民之命愛民之財乃暴師經年僅<lb/>
　而後克無仁隠之心而有貪利之行故圍伐兼舉以<lb/>
<pb n="9a"/>
　明之音義<hi>暴歩卜反本或作曝暴露也僅渠吝反行下孟反</hi>疏<hi>釋曰伐國不言圍邑者舉</hi>
　<hi>重也其言圍者各有所為此則五年圍六年乃取為久之故書圍也僖六年齊侯以下伐鄭圍新城𫝊云</hi>
　<hi>著鄭伯之罪也二十三年春齊侯伐宋圍閔𫝊曰不正其以惡報惡也是書圍者各有所為襄十二年莒</hi>
　<hi>人伐我東鄙圍邰書圍者為季孫宿救邰張夲也襄十六年齊侯伐我北鄙圍成十七年齊侯伐我北鄙</hi>
　<hi>圍桃齊高厚帥師伐我北鄙圍防竝書圍者為十八年諸侯同圍之地也</hi>伐不踰時戰不<lb/>
　逐奔誅不塡服注來服者不復塡厭之音義<hi>塡音田復扶又</hi>
　<hi>反下同厭於甲反</hi>苞人民毆牛馬曰侵斬樹木壊宫室曰伐<lb/>
　注制其人民毆其牛馬賊去之後則可還反樹木斬<lb/>
<pb n="9b"/>
　不復生宫室壊不自成故其為害重也音義<hi>毆邱于反注同</hi>
　<hi>壊音怪一戸怪反六年同</hi>疏<hi>釋曰案左𫝊有鐘鼔曰伐無曰侵公羊𫝊觕者曰侵精者曰伐又何休廢</hi>
　<hi>疾云廄焚孔子曰傷人乎不問馬今榖梁以苞人民為輕斬樹木壊宫室為重是理道之不通也所以榖</hi>
　<hi>梁不從二𫝊者鄭𤣥云苞人民毆牛馬兵去則可以歸還其為壊宫室斬樹木則樹木斷不復生宫室壊</hi>
　<hi>不自成為毒害更重也是鄭意亦以斬樹木壊宫室為重是亦一家之義故與二𫝊不同</hi>
六年春鄭人來輸平注杜預曰和而不盟曰平音義<hi>輸平失朱反墮也左氏作渝平</hi>
　𫝊輸者墮也平之為言以道成也來輸平者不果成<lb/>
<pb n="10a"/>
　也注春秋前魯與鄭平四年翬與宋伐鄭故來絶魯<lb/>
　壊前平也音義<hi>墮許規反壊毁之也</hi>
夏五月辛酉公㑹齊侯盟于艾注艾魯地隠行皆不致<lb/>
者明其當譲也音義<hi>艾五蓋反</hi>疏<hi>注釋曰知非惰者以隠讓國賢君不應終始俱惰眀為讓不致也</hi>
秋七月注無事書首月不遺時也他皆放此疏<hi>注釋曰九年𫝊云無事焉何以書不遺時也然則春秋四時具始得成年若闕一時不書首月則是遺時也</hi>
冬宋人取長葛注前年冬圍至今乃得之上有伐鄭圍<lb/>
<pb n="10b"/>
長葛則鄭邑可知故不繫之鄭<lb/>
　𫝊外取邑不志此其志何也久之也<lb/>
七年春王三月叔姬歸于紀注叔姬伯姬之娣至此歸<lb/>
者待年於父母之國六年乃歸媵之為言送也從也不<lb/>
與嫡俱行非禮也親逆例時不親逆例月許愼曰姪娣<lb/>
年十五以上能共事君子可以徃二十而御易曰歸妹<lb/>
愆期遲歸有時詩云韓侯取妻諸娣從之祁祁如雲娣<lb/>
必少於嫡知未二十而徃也音義<hi>娣徒細反女弟曰娣媵以證反又繩證反<pb n="11a"/>從才用反下同一音如字上時掌反共事音恭本亦作供愆起虔反取七喻反少詩照反下文及注同</hi>疏<lb/>
<hi>注釋曰六年乃歸者伯姬二年嫁于紀叔姬此年始去故云六年也所引易文歸妹九四爻辭也王弼云夫以不正無應而適人也必須彼道窮盡無所與交然後乃可以徃故愆期遲歸以待時也其卦☳☱兑下震上所引詩者大雅韓奕之篇引此二文者言夫人有姪娣必當少於嫡知未二十而徃也一解引易者證待年于父母國不與嫡俱行也</hi>
　𫝊其不言逆何也注據莊二十七年莒慶來逆叔姬<lb/>
　言逆逆之道微無足道焉爾注逆者非卿<lb/>
滕侯卒<lb/>
<pb n="11b"/>
　𫝊滕侯無名注自無名非貶之音義<hi>滕徒登反</hi>疏<hi>釋曰左氏以滕</hi>
　<hi>侯無名為未同盟故薨不得以名赴公羊𫝊云滕侯何以不名微國也微國則其稱侯何春秋貴賤不嫌</hi>
　<hi>同號美惡不嫌同辭今榖梁以為用狄道也故無名者若左氏以為未同盟故不名何為春秋之内亦有</hi>
　<hi>不盟而書名者若公羊以為微國不名則邾子克許男新臣何以名故榖梁子以為用狄道也本來無名</hi>
　<hi>字</hi>少曰世子長曰君狄道也其不正者名也注戎狄<lb/>
　之道年少之時稱曰世子長立之號曰君其非正長<lb/>
　嫡然後有名爾責滕侯用狄道也音義<hi>長曰下丈反注同嫡本又</hi>
　<hi>作適丁歴反</hi>
<pb n="12a"/>
夏城中邱注城例時中邱魯地<lb/>
　𫝊城為保民為之也注建國立城邑有定所髙下大<lb/>
　小存乎王制刺公不脩勤徳政更造城以安民音義<lb/>
　<hi>為于偽反下為之同刺七賜反</hi>疏<hi>注釋曰禮記王制無此文言存乎王制者謂王者之法制也髙下者</hi>
　<hi>考工記云王宫門阿之制五雉宫隅之制七雉城隅之制九雉門阿之制以為都城之制宫隅之制以為</hi>
　<hi>諸侯之城制是也大小者即左𫝊云大都不過參國之一中五之一小九之一是也此城中邱與九年夏</hi>
　<hi>城郎例時者功役之事總指天象故也</hi>民衆城小則益城益城無極凡<lb/>
　城之志皆譏也注夫保民以徳不以城也如民衆而<lb/>
<pb n="12b"/>
　城小輒益城是無限極也此𤼵凡例施之於城内邑<lb/>
齊侯使其弟年來聘注聘例時凡聘皆使卿執玉帛以<lb/>
相存問疏<hi>注釋曰此齊侯使弟年下冬天王使凡伯皆不書月故例時也禮小聘曰問使大夫大聘使卿此既名見於經眀是卿也案禮聘則執玉以致命執帛以致享故云執玉帛以相存問</hi>
　𫝊諸侯之尊兄弟不得以屬通注禮非始封之君則<lb/>
　臣諸父昆弟匹敵之稱人臣不可以敵君故不得以<lb/>
　屬通所以逺别貴賤尊君卑臣之義音義<hi>稱尺證反别彼列反</hi>
　<hi>下同</hi>其弟云者以其來接於我舉其貴者也注弟是臣<lb/>
<pb n="13a"/>
　之親貴者殊别於凡庶疏<hi>釋曰叔肸稱弟𫝊云賢也此年稱弟𫝊云舉其貴者</hi>
　<hi>則稱弟有二義也</hi>
秋公伐邾<lb/>
冬天王使凡伯來聘注凡氏伯字上大夫也戎伐凡伯<lb/>
于楚丘以歸<lb/>
　𫝊凡伯者何也天子之大夫也國而曰伐此一人而<lb/>
　曰伐何也大天子之命也注伐一人而同一國尊天<lb/>
　子之命戎者衞也戎衞者為其伐天子之使貶而戎<lb/>
<pb n="13b"/>
　之也楚邱衞之邑也以歸猶愈乎執也注夫天子之<lb/>
　使過諸侯諸侯當候在疆埸膳宰致餼司里授館猶<lb/>
　懼不敬今乃執天子之使無禮莫大焉昭十二年晉<lb/>
　伐鮮虞𫝊曰晉狄之也今不曰衞伐凡伯乃變衛為<lb/>
　戎者伐中國之罪輕故稱國以狄晉執天子之使罪<lb/>
　重故變衞以戎之以一人當一國諱執言以歸皆尊<lb/>
　尊之正義春秋之微㫖音義<hi>之使所吏反注同愈羊主反過古卧反上古禾</hi>
　<hi>反疆本又作壃亦作强音姜埸音亦餼許氣反牲腥曰餼鮮音仙</hi>疏<hi>釋曰麋信云不言夷狄獨言戎</hi>
<pb n="14a"/>
　<hi>者因衞有戎邑故也范意或然注釋曰國語云定王使單襄公聘于宋遂假道于陳以聘于楚陳人候不</hi>
　<hi>在疆膳宰不致餼司里不授館單子歸以告王曰陳侯不有大咎國必亡王曰何故對曰云云是棄先王</hi>
　<hi>之法制也周之秩官有之敵國賓至司里授館甸人積薪膳宰致飱廩人獻餼賔入如歸今臣承王命以</hi>
　<hi>過陳司事莫至是蔑先王之官也是文出於彼</hi>
八年春宋公衞侯遇于垂注垂衞地<lb/>
　𫝊不期而㑹曰遇遇者志相得也<lb/>
三月鄭伯使宛來歸邴注凡有所歸例時邴鄭邑音義<lb/>
<hi>宛於阮反邴彼病反一音丙左氏作祊</hi>疏<hi>注釋曰宣十年春齊人歸我濟西田定十年夏齊人來歸鄆讙<pb n="14b"/>龜隂之田竝不書月故知例時也此月者為下入邴月也一解以擅易天子之田故謹而月之也</hi>
　𫝊名宛所以貶鄭伯惡與地也注去其族惡擅易天<lb/>
　子邑音義<hi>惡烏路反注及下同去起吕反擅市戰反</hi>
庚寅我入邴注徐邈曰入承鄭歸邴下嫌内外文不别<lb/>
故著我以明之音義<hi>别彼列反</hi>
　𫝊入者内弗受也日入惡者也邴者鄭伯所受命於<lb/>
　天子而祭泰山之邑注王室微弱無復方岳之㑹諸<lb/>
　侯驕慢亦廢朝覲之事故鄭以湯沐之邑易魯朝宿<lb/>
<pb n="15a"/>
　之田也諸侯有大功盛徳於王室者京師有朝宿之<lb/>
　邑泰山有沐浴之邑所以供祭祀也魯周公之後鄭<lb/>
　宣王母弟若此有賜邑其餘則否許慎曰若令諸侯<lb/>
　京師之地皆有朝宿之邑周有千八百諸侯盡京師<lb/>
　之地不足以容不合事理音義<hi>復扶又反廢朝直遥反下同覲巨靳反諸</hi>
　<hi>侯春見天子曰朝秋見曰覲令力呈反</hi>疏<hi>釋曰重發𫝊者嫌易田與兵入異故重𤼵以明之注周有</hi>
　<hi>至事理釋曰孝經說文</hi>
夏六月己亥蔡侯考父卒<lb/>
<pb n="15b"/>
　𫝊諸侯日卒正也疏<hi>釋曰重𤼵之者宋公起例之始蔡侯嫌爵異故重𤼵以眀之舉</hi>
　<hi>此二者足以包宿男故宿男不復𤼵𫝊也</hi>
辛亥宿男卒<lb/>
　𫝊宿微國也未能同盟故男卒也疏<hi>釋曰杜預以元年盟於宿宿亦</hi>
　<hi>與盟則以宿為宿男之國此𫝊云未能同盟則以彼宿為地名與杜異也</hi>
秋七月庚午宋公齊侯衞侯盟于瓦屋注宋序齊上王<lb/>
爵也瓦屋周地<lb/>
　𫝊外盟不日此其日何也注據僖十九年夏六月宋<lb/>
<pb n="16a"/>
　公曹人邾人盟於曹南不日疏<hi>注釋曰不據石門而引曹南者以曹南三</hi>
　<hi>國與此相合故引之也</hi>諸侯之參盟於是始故謹而日之也注<lb/>
　世道交喪盟詛滋彰非可以經世軌訓故存日以記<lb/>
　惡蓋春秋之始也音義<hi>參七南反喪息浪反詛莊慮反下文同</hi>誥誓不<lb/>
　及五帝注五帝謂黄帝顓頊帝嚳帝堯帝舜也誥誓<lb/>
　尚書六誓七誥是其遺文五帝之世道化淳備不須<lb/>
　誥誓而信自著音義<hi>誥古報反誓市制反五帝孔安國云少昊顓頊髙辛唐虞鄭𤣥</hi>
　<hi>有黄帝無少昊餘同范依鄭顓頊上音専下音許玉反帝嚳苦篤反髙辛帝名</hi>疏<hi>注釋曰五帝雖有軍</hi>
<pb n="16b"/>
　<hi>旅㑹同不須誥誓而信自著也六誓者即尚書甘誓湯誓牧誓泰誓費誓秦誓也七誥者即湯誥大誥康</hi>
　<hi>誥酒誥召誥洛誥康王之誥是也</hi>盟詛不及三王注三王謂夏殷周<lb/>
　也夏后有鈞臺之享商湯有景亳之命周武有盟津<lb/>
　之㑹衆所歸信不盟詛也音義<hi>夏戸雅反下同鈞音均亳歩各反盟津音</hi>
　<hi>孟本亦作孟</hi>疏<hi>注釋曰經史通以王為夏殷周也盟津之㑹昭四年左𫝊文三王衆所歸信故不設</hi>
　<hi>盟詛也尚書舜命禹征有苗而戒於衆則亦誓之類周禮秋官司盟之官掌盟載之法則是盟事而云誥</hi>
　<hi>誓不及五帝盟詛不及三王者舜是五帝之末命禹徂征是禹之事故云不及五帝周公制盟載之法者</hi>
　<hi>謂凡邦國有疑㑹同始為之耳不如春秋之世屢盟故云不及三王也</hi>交質子不及二<lb/>
<pb n="17a"/>
　伯注二伯謂齊桓晉文齊桓有召陵之師晉文有踐<lb/>
　土之盟諸侯率服不質任也音義<hi>交質音置注同二伯如字又音霸召</hi>
　<hi>上照反</hi>疏<hi>注釋曰經典言五伯者皆謂夏伯昆吾商伯大彭豕韋周伯齊桓晉文今此𫝊以周末言</hi>
　<hi>之故知謂齊桓晉文也其召陵之師踐土之盟亦昭四年左𫝊文也</hi>
八月葬蔡宣公<lb/>
　𫝊月葬故也<lb/>
九月辛卯公及莒人盟于包來注包來宋邑音義<hi>包音苞一音浮左氏作浮來</hi>
<pb n="17b"/>
　𫝊可言公及人不可言公及大夫注稱人衆辭可言<lb/>
　公及人若舉國之人皆盟也不可言公及大夫如以<lb/>
　大夫敵公故也<lb/>
螟音義<hi>螟亡丁反</hi>
冬十有二月無侅卒<lb/>
　𫝊無侅之名未有聞焉注未聞者不知為是隠之不<lb/>
　爵大夫為是有罪貶去氏族榖梁子不受之於師故<lb/>
　曰未有聞焉音義<hi>去起吕反</hi>或曰隠不爵大夫也注若俠<lb/>
<pb n="18a"/>
　卒是音義<hi>若俠音協九年經同</hi>或説曰故貶之也注若無侅帥<lb/>
　師入極是疏<hi>釋曰若是不爵命大夫二年𫝊不得云貶彼入極為貶去氏則此亦為貶去氏</hi>
　<hi>就二説之中後或曰是也公子益師卒𫝊曰不日惡也則此不日亦惡可知矣</hi>
九年春天王使南季來聘<lb/>
　𫝊南氏姓也季字也注南季天子之上大夫氏以為<lb/>
　姓也所以别姓者經有王季子來聘祭伯來王祭皆<lb/>
　非姓也嫌與同故别之也季云字者明命為大夫不<lb/>
　以名通也音義<hi>别彼列反祭伯側界反下同凡國名邑名及人名氏皆於始音後不復出</hi>
<pb n="18b"/>
　<hi>若假借之字時復重音後放此</hi>聘問也聘諸侯非正也注周禮天子<lb/>
　時聘以結諸侯之好殷覜以除邦國之慝間問以諭<lb/>
　諸侯之志歸脤以交諸侯之福賀慶以賛諸侯之喜<lb/>
　致禬以補諸侯之災許愼曰禮臣病君親問之天子<lb/>
　有下聘之義𫝊曰聘諸侯非正寗所未詳音義<hi>好呼報反</hi>
　<hi>覜他弔反慝他得反惡也間問間側之間脤市軫反祭肉也禬戸外反或古外反</hi>疏<hi>注釋曰范所引</hi>
　<hi>者周禮大行人文也鄭𤣥云時聘者亦無常期天子有事諸侯使大夫來聘親以禮見之禮而遣之所以</hi>
　<hi>結其恩好也殷覜謂一服朝之嵗也慝惡也一服朝之嵗五服諸侯皆使卿以聘禮來覜天子天子以禮</hi>
<pb n="19a"/>
　<hi>見之命以政禁之事所以除其惡行間問者間嵗一問諸侯謂存省之屬諭諸侯之志者諭言語諭書名</hi>
　<hi>其類也歸脤以交諸侯之福者交或徃或來者也賀慶以贊諸侯之喜者贊助也致禬㓙禮之弔禮禬禮</hi>
　<hi>也補諸侯之災者若春秋澶淵之㑹謀歸宋財然時聘殷覜二者是諸侯臣使於王也其間問歸脤賀慶</hi>
　<hi>致禬四者王使臣使於諸侯也范此注引周禮者證有下聘之義也而𫝊云非正也故云寗所未詳然則</hi>
　<hi>答鄭𤣥之駁則云叔服重天子之禮者以此𫝊既非故别為之說</hi>
三月癸酉大雨震電音義<hi>電徒練反霆徒丁反又徒頂反</hi>
　𫝊震雷也電霆也疏<hi>釋曰説文云震霹靂也隂擊陽為電電者即雷之光與此𫝊異</hi>
　<hi>者易説卦震為雷故何休亦以震為雷霆者霹靂之别名有霆必有電故𫝊云電霆也或當電霆為一也</hi>
<pb n="19b"/>
庚辰大雨雪音義<hi>雨于付反</hi>
　𫝊志疏數也八日之間再有大變隂陽錯行故謹而<lb/>
　日之也注劉向云雷未可以出電未可以見雷電既<lb/>
　以出見則雪不當復降皆失節也雷電陽也雨雪隂<lb/>
　也雷出非其時者是陽不能閉隂隂氣縱逸而將為<lb/>
　害也音義<hi>數色角反向舒亮反見賢徧反復扶又反</hi>疏<hi>釋曰謂災有逺近逺者為疏近者為</hi>
　<hi>數也注釋曰何休云夏之正月未可大雨震電此陽氣大失其節猶隠公久居其位不反於桓失其宜也</hi>
　<hi>異𤼵於九年者陽數可以極而不還國於桓之所致大雨雪者盛隂之氣大怒此桓將怒而弑隠公之象</hi>
<pb n="20a"/>
　<hi>劉向之言與何休意不甚異但取變異之象少差耳</hi>雨月志正也注雨得其時<lb/>
　則月疏<hi>注釋曰雨得其時則月者若僖三年夏六月雨是也</hi>
俠卒<lb/>
　𫝊俠者所俠也注俠名也所其氏疏<hi>釋曰徐邈引尹更始云所者俠</hi>
　<hi>之氏今范亦云所其氏則所者是俠之氏族但未備爵命故略名耳麋信以為所非氏所謂斥也</hi>弗<lb/>
　大夫者隠不爵大夫也注俠不命為大夫故不氏隠<lb/>
　之不爵大夫何也曰不成為君也注明將立桓<lb/>
夏城郎注郎魯邑<lb/>
<pb n="20b"/>
秋七月<lb/>
　𫝊無事焉何以書不遺時也注四時不具不成年也<lb/>
冬公㑹齊侯于防注防魯地也<lb/>
　𫝊㑹者外為主焉爾疏<hi>釋曰重𤼵𫝊者嫌華戎異故也</hi>
十年春王二月公㑹齊侯鄭伯于中邱注隠行自此皆<lb/>
月者天告雷雨之異以見簒弑之禍而不知戒懼反更<lb/>
數㑹故危之音義<hi>見賢徧反數色角反</hi>
夏翬帥師㑹齊人鄭人伐宋注翬隠之罪人也故終隠<lb/>
<pb n="21a"/>
之世貶之<lb/>
六月壬戌公敗宋師于菅注敗例日與不日皆與戰同<lb/>
菅宋地音義<hi>公敗必邁反又皮邁反後亦同于菅古顔反</hi>疏<hi>注釋曰莊十年𫝊例曰不日疑戰也者言不克日而戰以詐相襲則不疑當書日故桓十年冬十有二月丙午齊侯衞侯鄭伯來戰于郎范云結日列陳則日是也今注云與戰同則此敗宋師是克日而戰也</hi>
　𫝊内不言戰舉其大者也注戰然後敗故敗大於戰<lb/>
辛未取郜音義<hi>郜古報反字林工竺反</hi>辛巳取防<lb/>
　𫝊取邑不日此其日何也注據僖三十三年伐邾取<lb/>
<pb n="21b"/>
　訾婁不日音義<hi>訾于斯反</hi>不正其乗敗人而深為利取二<lb/>
　邑故取而日之也注禮不重傷戰不逐北公敗宋師<lb/>
　于菅復取其二邑貪利不仁故謹其日音義<hi>重直用反逐北</hi>
　<hi>如字又音佩本又作逐奔復扶又反</hi>疏<hi>注釋曰不重傷僖二十二年左𫝊文也不逐奔上五年𫝊文</hi>
秋宋人衞人入鄭<lb/>
宋人蔡人衞人伐載鄭伯伐取之注凡書取國皆滅也<lb/>
變滅言取眀其易音義<hi>載如字本或作戴易以䜴反下文同</hi>
　𫝊不正其因人之力而易取之故主其事也注三國<lb/>
<pb n="22a"/>
　伐載自足以制之鄭伯不能矜人之危而反與共伐<lb/>
　故獨書鄭伯伐取之以首其惡其實四國共取之音<lb/>
　義<hi>惡烏各反</hi>
冬十月壬午齊人鄭人入郕<lb/>
　𫝊入者内弗受也日入惡入者也郕國也音義<hi>惡烏路反</hi>
十有一年春滕侯薛侯來朝<lb/>
　𫝊天子無事諸侯相朝正也注事謂巡守崩葬兵革<lb/>
　之事音義<hi>薛息列反守音狩本亦作狩</hi>疏<hi>釋曰言有者十是盈數更以竒從盈故言有欲</hi>
<pb n="22b"/>
　<hi>見一者非十中之物也注釋曰書云肆覲東后是天子廵守當方諸侯有事許愼鄭𤣥皆以為天子喪葬</hi>
　<hi>諸侯親奔故范亦以為天子崩葬為諸侯之事也桓五年諸侯從王伐鄭是天子舉兵革諸侯亦有事也</hi>
　<hi>言無此等事諸侯得相朝若有即不得也</hi>考禮脩徳所以尊天子也諸侯<lb/>
　來朝時正也注朝宜以時故書時則正也疏<hi>釋曰諸侯相朝</hi>
　<hi>所以正班爵奉王命故云考禮脩德也</hi>犆言同時也注犆言謂别言也<lb/>
　若榖伯綏來朝鄧侯吾離來朝同時來不俱至音義<lb/>
　<hi>犆音特獨也本或作特</hi>累數皆至也注累數總言之也若滕侯<lb/>
　薛侯來朝同時俱至音義<hi>數所主反注同</hi>
<pb n="23a"/>
夏五月公㑹鄭伯于時來注時來鄭地<lb/>
秋七月壬午公及齊侯鄭伯入許<lb/>
冬十有一月壬辰公薨<lb/>
　𫝊公薨不地故也注不地不書路寢之此音義<hi>比必利反</hi>
　隠之不忍地也注隠猶痛也其不言葬何也君弑賊<lb/>
　不討不書葬以罪下也注責臣子也隠十年無正隠<lb/>
　不自正也注無正謂不書正月元年有正所以正隠<lb/>
　也注明隠宜立<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋榖梁注疏卷二<lb/>
<pb n="24a"/>
　春秋榖梁𫝊注疏卷二考證<lb/>
𫝊𫝊曰言伐言取所惡也注稱𫝊曰者穀梁子不親受<lb/>
　於師而聞之於𫝊者○<hi>臣召南</hi>按𫝊中稱𫝊曰者凡<lb/>
　八見一此年一為五年觀魚於棠一為莊三年葬桓<lb/>
　王一為成九年把伯逆叔姬之喪一為成十三年曹<lb/>
　伯廬卒一為成十六年雨木冰一為襄三十年天王<lb/>
　弑弟佞夫一為昭元年茍吳敗狄皆所謂𫝊聞之說<lb/>
　也又有稱其一𫝊曰者文十二年子叔姬卒此所謂<lb/>
<pb n="24b"/>
　𫝊聞之𫝊聞也<lb/>
衞人殺祝吁于濮𫝊失嫌也○注不書氏族以下二十<lb/>
　八字乃范注監本誤以為疏䨇行分寫𫝊後今改正<lb/>
初獻六羽𫝊舞夏天子八佾諸公六佾諸侯四佾初獻<lb/>
　六羽始僭樂矣○<hi>臣召南</hi>按此與公羊説同左氏引<lb/>
　衆仲之言曰天子用八諸侯用六大夫四士二是初<lb/>
　獻六羽為得禮也公榖皆謂六羽是諸公之禮經書<lb/>
　初獻六羽譏魯始僭此其不同者也<lb/>
<pb n="25a"/>
𫝊舞夏注大雉執翟雉之羽而舞也○<hi>臣召南</hi>按此與<lb/>
　毛詩秉翟合何休注公羊則以為鴻羽象文徳之風<lb/>
　化疾也未知其何所本詩曰振振鷺又曰值其鷺羽<lb/>
　則鷺羽亦為舞者所持但榖梁眀言舞夏則范注是<lb/>
　又注不言六佾者言佾則羽在其中明婦人無武事<lb/>
　獨奏文樂○<hi>臣召南</hi>按此何休説而范用之<lb/>
我入邴𫝊注周有千八百諸侯○百字監本誤作國今<lb/>
　改正<lb/>
<pb n="25b"/>
宋公齊侯衞侯盟于瓦屋𫝊誥誓不及五帝注尚書六<lb/>
　誓七誥是其遺文疏七誥者即湯誥大誥康誥酒誥<lb/>
　召誥洛誥康王之誥是也○<hi>臣浩</hi>按尚書大𫝊五誥<lb/>
　可以觀仁専指今文大誥康誥酒誥召誥洛誥而言<lb/>
　其仲虺之誥湯誥二篇則古文所有而康王之誥一<lb/>
　篇古文析顧命而為此篇也范氏時古文已行所言<lb/>
　七誥必兼古今文但八誥缺其一疏列其目亦數康<lb/>
　王之誥而不數仲虺之誥或疑七誥七字為八字之<lb/>
<pb n="26a"/>
　訛疏中脱仲虺之誥四字然小學紺珠列六誓七誥<lb/>
　名目與注疏合知非訛脱<lb/>
𫝊盟詛不及三王疏周公制盟載之法者謂凡邦國有<lb/>
　疑㑹同始為之耳○凡邦國三字監本誤作方岳及<lb/>
　三字今改正<lb/>
俠卒𫝊俠者所俠也注俠名也所其氏○<hi>臣召南</hi>按風<lb/>
　俗通所氏宋大夫華所事之後據此𫝊則春秋初年<lb/>
　即有所俠矣所氏見於後世者漢有所忠後漢有所<lb/>
<pb n="26b"/>
　輔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋榖梁𫝊注疏卷二考證<lb/>
</p>
<p>
</p>
  </div>
</body>
</text>
</TEI>
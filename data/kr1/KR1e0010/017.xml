<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷十七<hi>起昭公元年盡十三年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷十七<hi>起昭公元年盡十三年</hi>
　　晉范甯集解　唐陸徳明音義　楊士勛疏<lb/>
　昭公疏<hi>魯世家昭公名稠襄公之子以周景王四年卽位諡法容儀恭明曰昭</hi>
元年春王正月公卽位<lb/>
　傳繼正卽位正也疏<hi>釋曰重發傳者嫌繼子野非正故明之</hi>
叔孫豹㑹晉趙武楚公子圍齊國弱宋向戌衞齊惡陳<lb/>
公子招蔡公孫歸生鄭罕虎許人曹人于郭音義<hi>招上昭反<pb n="1b"/>郭左氏作虢</hi>
二月取鄆注鄆魯邑言取者叛戾不服音義<hi>鄆音運</hi>疏<hi>注釋曰案左氏鄆爲莒邑范知魯邑者以經有城諸及鄆之文此鄆不繼莒故知魯邑也公羊傳曰鄆者何内之邑也其言取何不聽也何休云不聽者叛也是范所據之文也</hi>
夏秦伯之弟鍼出奔晉音義<hi>鍼其亷反</hi>
　傳諸侯之尊弟兄不得以屬通其弟云者親之也親<lb/>
　而奔之惡也音義<hi>惡烏路反</hi>疏<hi>釋曰重發傳者陳侯之弟稱歸爲無罪此鍼後無歸</hi>
　<hi>文則罪之輕重旣不可知故傳云親而奔之惡也明與陳光同耳</hi>
<pb n="2a"/>
六月丁巳邾子華卒<lb/>
晉荀吳帥師敗狄于大原注大原地音義<hi>敗必邁反大音泰</hi>
　傳傳曰中國曰大原夷狄曰大鹵號從中國名從主<lb/>
　人注襄五年注詳矣音義<hi>鹵力古反</hi>疏<hi>注釋曰桓二年亦有文而注言襄五</hi>
　<hi>年者桓二年論郜鼎之事襄五年則同論地事故注指之</hi>
秋莒去疾自齊入于莒莒展出奔吳音義<hi>去起呂反</hi>疏<hi>釋曰展簒踰年不稱爵者徐邈云不爲内外所與也不成君故但書名理或然焉</hi>
叔弓帥師疆鄆田音義<hi>疆居良反</hi>
<pb n="2b"/>
　傳疆之爲言猶竟也注爲之境界音義<hi>竟音境</hi>疏<hi>釋曰鄆是</hi>
　<hi>魯邑所以帥師者公羊以爲與莒接竞故帥師是畏莒故以師正其界</hi>
葬邾悼公<lb/>
冬十有一月己酉楚子巻卒音義<hi>卷音權左氏作麇</hi>
楚公子比出奔晉<lb/>
二年春晉侯使韓起來聘<lb/>
夏叔弓如晉<lb/>
秋鄭殺其大夫公孫黑<lb/>
<pb n="3a"/>
冬公如晉至河乃復注乃者亡乎人之辭刺公弱劣受<lb/>
制彊臣音義<hi>刺七賜反</hi>
　傳恥如晉故著有疾也注公凡四如晉季氏訴公于<lb/>
　晉侯使不見公公懼不利于已故公托至河有疾而<lb/>
　反以殺恥也十二年傳曰季氏不使遂乎晉與此傳<lb/>
　互文以見義然則十三年二十一年如晉與此義同<lb/>
　二十三年經曰至河有疾乃復是微有疾而反嫌與<lb/>
　上四如晉同故明之音義<hi>見去聲</hi>疏<hi>釋曰案公之乃復凡有五文惟二十</hi>
<pb n="3b"/>
　<hi>三年經云至河有疾乃復自餘四者皆不云有疾而傳曰著有疾者公爲季氏所訴恥四如晉不入故皆</hi>
　<hi>書曰乃復者卽是託有疾之辭非實疾也故傳云恥如晉故著有疾也二十三年實有疾而復故經言有</hi>
　<hi>疾而别之注公凡四如晉釋曰此文一也十二年二也十三年三也二十一年四也二十三年經云有疾</hi>
　<hi>故不數之耳</hi>
季孫宿如晉<lb/>
　傳公如晉而不得入季孫宿如晉而得入惡季孫宿<lb/>
　也注明晉之不見公季孫宿之所爲音義<hi>惡烏路反</hi>疏<hi>釋曰</hi>
　<hi>惡季孫宿十二年又發傳云季孫不使遂乎晉者季孫宿以七年卒十二年譖君者意如見其累世同惡</hi>
<pb n="4a"/>
　<hi>故傳重明之若然十三年乃復者意如見執之下意如身尚被執安得謂之譖公者彼公不盟亦坐意如</hi>
　<hi>意如先以譖公被執之日又自雪無罪晉人聴其言而不受公故經言乃復之文與十二年同明亦是意</hi>
　<hi>如譖公可知也</hi>
三年春王正月丁未滕子原卒<lb/>
夏叔弓如滕五月葬滕成公疏<hi>釋曰何休云月者上葬襄公諸侯莫肯加禮獨滕子來會葬故恩録之穀梁以月葬爲故必不得從何說或當有故但經傳不言耳</hi>
秋小邾子來朝音義<hi>朝直遥反</hi>
八月大雩<lb/>
<pb n="4b"/>
冬大雨雹音義<hi>雨于付反雹皮學反</hi>
北燕伯欵出奔齊<lb/>
　傳其曰北燕從史文也疏<hi>釋曰重發傳者前高止之奔欲明從史文今北燕伯</hi>
　<hi>出奔亦曰北燕伯嫌目名之故重曰從史文舉此二者以明例故於後不釋</hi>
四年春王正月大雨雪注雪或爲雹音義<hi>雨雪于付反左氏作雨雹</hi>
疏<hi>釋曰左氏爲雹故范疑之云或爲雹也</hi>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷會于申注楚靈王始會諸侯也<lb/>
<pb n="5a"/>
音義<hi>沈音審</hi>楚人執徐子注稱人以執執有罪疏<hi>釋曰僖二十一年執宋公不言楚此云楚人執徐子者彼欲見諸侯同執且不與夷狄執中國故不言楚人此時楚彊徐又夷也故云楚執不言歸者蓋在會而執尋亦釋之故不言所歸也</hi>
秋七月楚子蔡侯陳侯許男頓子胡子沈子淮夷伐吳<lb/>
注衆國之君傾衆悉力以伐彊敵内外之害重故謹而<lb/>
月之定四年伐楚亦月此其例也疏<hi>注釋曰舊解凡日月之例多施於内不止於外而云謹而月之者以四夷之盛吳楚最甚從此以後中國微弱禍害旣重書亦宜詳故注并引定四年三月公會劉子以下于召陵侵楚為證猶莊六年子突王者之師挫於諸侯僖十五年齊桓覇者之兵屈於<pb n="5b"/>伐厲故亦書月是其義也徐邈云伐不月而書月者為滅厲書理亦通也内外之害者内謂吳外謂衆國也</hi>
執齊慶封殺之<lb/>
　傳此入而殺其不言入何也慶封封乎吳鍾離注言<lb/>
　時殺慶封自于鍾離實不入吳其不言伐鍾離何也<lb/>
　不與吳封也慶封其以齊氏何也注據已絶于齊爲<lb/>
　齊討也靈王使人以慶封令於軍中曰有若齊慶封<lb/>
　弑其君者乎注謂與崔杼共弑荘公光音義<hi>為于偽反</hi>慶<lb/>
　封曰子一息我亦且一言曰有若楚公子圍弑其兄<lb/>
<pb n="6a"/>
　之子而代之為君者乎軍人粲然皆笑注粲然盛笑<lb/>
　貌音義<hi>粲七旦反</hi>疏<hi>釋曰元年楚子卷卒不云弑此云弑者彼為宻弑之托以疾卒楚無良史</hi>
　<hi>告以不實故春秋從而書之傳因慶封之對以起其事則簒之罪亦足以見也</hi>慶封弑其君<lb/>
　而不以弑君之罪罪之者慶封不為靈王服也不與<lb/>
　楚討也注傳例曰稱人以殺大夫為殺有罪今殺慶<lb/>
　封經不稱人故曰不以弑君之罪罪之音義<hi>為于偽反</hi>春<lb/>
　秋之義用貴治賤用賢治不肖不以亂治亂也孔子<lb/>
　曰懐惡而討雖死不服其斯之謂與音義<hi>肖音笑與音餘</hi>疏<lb/>
<pb n="6b"/>
　<hi>釋曰上云春秋之義足以見罪又稱孔子曰者靈王夷狄之君欲行覇者之事嫌於得善故引春秋以明</hi>
　<hi>之後言孔子以正之</hi>
遂滅厲<lb/>
　傳遂繼事也<lb/>
九月取繒疏<hi>釋曰襄六年莒人滅繒今又云取者彼以立莒之公子為後故以滅言之其實非滅故今魯得取之不云滅而云取者徐邈云諱故以易言之事或然矣</hi>
冬十有二月乙卯叔孫豹卒<lb/>
五年春王正月舍中軍音義<hi>舍音捨</hi>
<pb n="7a"/>
　傳貴復正也注魯次國舊二軍襄十一年立三軍今<lb/>
　毁之故曰復正<lb/>
楚殺其大夫屈申音義<hi>屈居勿反</hi>
公如晉<lb/>
夏莒牟夷以牟婁及防兹來奔<lb/>
　傳以者不以者也來奔者不言出注以其方向内也<lb/>
　及防兹以大及小也莒無大夫其曰牟夷何也以其<lb/>
　地來也以地來則何以書也重地也注竊地之罪重<lb/>
<pb n="7b"/>
　故不得不録其人疏<hi>釋曰重發傳者庶其以邑來而不言及此以邑來言及黑肱則</hi>
　<hi>不繫濫故各發傳也此傳獨言重地者舉其中以包上下也</hi>
秋七月公至自晉<lb/>
戊辰叔弓帥師敗莒師于賁泉注賁泉魯地音義<hi>敗必邁反賁扶粉反左氏作蚡泉</hi>
　傳狄人謂賁泉失台號從中國名從主人音義<hi>台湯來反</hi>
秦伯卒疏<hi>釋曰左氏以為同盟則名同盟而不盟皆從赴公羊以為秦伯不名者秦夷也匿嫡之名其意云嫡子生不以名告國中唯擇勇猛者而立之又云秦伯罃及稲名者嫡子故得名之言獨二人以嫡得<pb n="8a"/>立也此傳云隠七年滕侯卒云無名狄道也則此秦伯不名者以用狄道也又隱八年宿男卒注曰宿微國也未能同盟故男卒也據彼則是未同盟者則不赴以名案秦之諸君卒經或名或不名則是非用狄道蓋同左氏未同盟故不名也徐邈云秦伯不名用狄道也恐非耳</hi>
冬楚子蔡侯陳侯許男頓子沈子徐人越人伐吳<lb/>
六年春王正月杞伯益姑卒疏<hi>釋曰不日卒者蓋非正也</hi>
葬秦景公<lb/>
夏季孫宿如晉<lb/>
葬杞文公<lb/>
<pb n="8b"/>
宋華合比出奔衛音義<hi>比必里反又毗志反</hi>
秋九月大雩<lb/>
楚薳罷帥師伐吳<lb/>
冬叔弓如楚<lb/>
齊侯伐北燕<lb/>
七年春王正月曁齊平音義<hi>曁其器反</hi>
　傳平者成也曁猶曁暨也暨者不得已也以外及内<lb/>
　曰暨疏<hi>釋曰舊解平者善事也當同以為之而不得已而為之是亂道也故釋之為成言成亂之</hi>
<pb n="9a"/>
　<hi>辭耳或當成平義通故展轉為訓</hi>
三月公如楚<lb/>
叔孫婼如齊莅盟音義<hi>婼丑略反莅音利又音類</hi>
　傳莅位也内之前定之辭謂之莅外之前定之辭謂<lb/>
　之來疏<hi>釋曰重發傳者嫌公如楚恐婼非是君命故發明之婼亦受命也</hi>
夏四月甲辰朔日有食之<lb/>
秋八月戊辰衞侯惡卒<lb/>
　傳鄉曰衛齊惡注在元年音義<hi>鄉香亮反本亦作曏八年同</hi>今曰<lb/>
<pb n="9b"/>
　衞侯惡此何為君臣同名也君子不奪人名不奪人<lb/>
　親之所名重其所以來也王父名子也注不奪人名<lb/>
　謂親之所名明臣雖欲改君不當聼也君不聼臣易<lb/>
　名者欲使重父命也父受命名于王父王父卒則聼<lb/>
　父之命名之疏<hi>釋曰傳言王父則祖也范云欲使人重父命也者父受名於王父王父卒</hi>
　<hi>則已命子故傳注兩言之其並存者則不諱若卒哭而後無容得斥君名蓋捨名而稱字耳</hi>
九月公至自楚<lb/>
冬十有一月癸未季孫宿卒<lb/>
<pb n="10a"/>
十有二月癸亥葬衞襄公<lb/>
八年春陳侯之弟招殺陳世子偃師<lb/>
　傳鄉曰陳公子招注在元年今曰陳侯之弟招何也<lb/>
　曰盡其親所以惡招也注盡其親謂旣稱公子又稱<lb/>
　弟招先君之公子今君之母弟音義<hi>惡烏路反</hi>疏<hi>釋曰盡其親者</hi>
　<hi>招前稱公子明有先君之親今變文言弟彰是今君之親二稱並見故云盡其親也然昭元年稱公子不</hi>
　<hi>闗殺偃師而亦言之者以變公子之文而稱弟故二者并言之也十三年殺公子比不言楚比云陳世子</hi>
　<hi>者體國重故繫國言之公子繫君故不繫國也若然下云殺陳孔奐繫陳者楚人殺他國之臣故繫國</hi>
<pb n="10b"/>
　兩下相殺不志乎春秋此其志何也世子云者唯君<lb/>
　之貳也云可以重之存焉志之也諸侯之尊兄弟不<lb/>
　得以屬通其弟云者親之也親而殺之惡也注惡招<lb/>
　疏<hi>釋曰此稱弟惡招光稱弟惡陳侯者光有歸文見經明知光無罪今招親殺世子故知稱弟以惡招</hi>
　<hi>也</hi>
夏四月辛丑陳侯溺卒音義<hi>溺乃歴反</hi>
叔弓如晉<lb/>
楚人執陳行人干徴師殺之注干姓徵師名<lb/>
<pb n="11a"/>
　傳稱人以執大夫執有罪也稱行人怨接於上也疏<lb/>
　<hi>釋曰重發傳者嫌楚殺為甚恐其無罪故重發傳以同之</hi>
陳公子留出奔鄭<lb/>
秋蒐于紅注紅魯地音義<hi>蒐所求反紅户公反</hi>疏<hi>釋曰傳云正也而經書者范氏例云蒐狩書時其例有九書狩有四言蒐有五稱狩有四者桓四年狩于郎一也荘四年狩于郜二也僖二十八年狩于河陽三也哀十四年西狩獲麟四也蒐有五者此蒐于紅一也十一年大蒐于比蒲二也二十二年大蒐于昌間三也定十三年大蒐于比蒲四也定十四年又大蒐于比蒲五也范又云凡書者皆譏也昭八年秋蒐于紅傳云正也而書之者明比年大蒐失禮故因以此正見不正也是范意将秋蒐得禮欲見以正刺不<pb n="11b"/>正故書之范例又云器械皆常故不云大言大者則器械過常狩言公此不云公者狩則主為㳺戲故言公蒐是國家常禮故例不言公也然則蒐狩書者皆譏而傳云因蒐狩以習用武事禮之大者也據得禮者言之范云比年失禮謂器械過常又失時是也</hi>
　傳正也注常事不書而此書者以後比年大蒐失禮<lb/>
　因此以見正音義<hi>見賢遍反</hi>因蒐狩以習用武事禮之大<lb/>
　者也艾蘭以為防注蘭香草也防為田之大限音義<lb/>
　<hi>狩手又反艾魚廢反</hi>置旃以為轅門注旃旌旗之名周禮通帛<lb/>
　旃轅門卬車以其轅表門音義<hi>旃之然反卬五郎反一音仰本又作昂</hi>
<pb n="12a"/>
　以葛覆質以為𣙗注質椹也𣙗門中臬葛或作褐音<lb/>
　義<hi>𣙗魚列反門橜也椹張林反臬魚列反橛也褐户葛反毛布也</hi>流旁握御轚者不<lb/>
　得入注流旁握謂車兩轊頭各去門邊空握握四寸<lb/>
　也轚挂則不得入門音義<hi>轚古帝反挂也劉兆云絓也本或作轚轊音衛一音</hi>
　<hi>徐嵗反車軸頭也挂户卦反又音卦礙也</hi>車軌塵注塵不出轍馬候蹄注<lb/>
　發足相應遲疾相投音義<hi>蹄徒兮反馬足也相應應對之應</hi>揜禽旅<lb/>
　注揜取衆禽音義<hi>揜於檢反本亦作掩</hi>御者不失其馳然後射<lb/>
　者能中注不失馳騁之節音義<hi>中丁仲反下皆同</hi>過防弗逐<lb/>
<pb n="12b"/>
　不從奔之道也注戰不逐奔之義靣傷不獻注嫌誅<lb/>
　降音義<hi>降户江反</hi>不成禽不獻注惡虐幼少音義<hi>惡烏路反年末</hi>
　<hi>傳及注皆同少詩召反</hi>禽雖多天子取三十焉其餘與士衆以<lb/>
　習射於射宫注取三十以共乾豆賔客之庖射宫澤<lb/>
　宫音義<hi>共音恭庖歩交反</hi>射而中田不得禽則得禽田得禽<lb/>
　而射不中則不得禽是以知古之貴仁義而賤勇力<lb/>
　也注射以不爭為仁揖讓為義音義<hi>爭爭鬭之爭</hi>疏<hi>釋曰蘭是</hi>
　<hi>草之貴者地之希有之物而云艾蘭為防者廣澤之内與衆同生艾之為防則蓬蘭同翦故舉以包之置</hi>
<pb n="13a"/>
　<hi>旃以為轅門謂以車為營舉轅為門又建旃以表之故云置旃以為轅門以葛覆質以為𣙗質者中門之</hi>
　<hi>木椹謂恐木椹傷馬足故以葛草覆之以為𣙗葛或為褐者謂以毛布覆之徐邈亦云恐傷馬足故以毛</hi>
　<hi>布覆之毛詩傳云褐纒旃以為門裘纒質以為𣙗與此異也流旁握御轚者不得入徐邈云流至也門之</hi>
　<hi>廣狹足令車通至車兩軸去門之旁邊一握握四寸也轚者不得入轚謂挂著若車挂著門則不使得入</hi>
　<hi>以恥其御拙也觀范之注似與徐邈同或以為流旁握者謂建旃表門之旒旁去車之兩軸各一握也古</hi>
　<hi>字同通故傳作流理亦通也但與注少僻耳范注兩軸頭本或作轊者兩轊兩軸止是一物故鄭𤣥注少</hi>
　<hi>儀亦以軸為轊也車軌塵謂驅車塵不出軌轍馬候蹄舊解四蹄皆發後足躡前足而相伺候與范注亦</hi>
　<hi>合耳揜禽旅旅衆也謂掩取衆禽然禮云不掩羣者謂不得不分别大小一羣盡取之今雖掩衆禽在田</hi>
<pb n="13b"/>
　<hi>則簡其麛卵之流而放之射訖則釋其面傷之徒不獻之以習軍禮則亦不掩羣之義也○古之貴仁義</hi>
　<hi>者謂田獵之時務在得禽不升降是勇力也射宮之内有揖讓周旋是仁義也田雖不得禽射中則得禽</hi>
　<hi>是貴仁義而賤勇力也舊解以為射宮之内還射死禽中則取之故以重傷為難論語稱射不主皮則射</hi>
　<hi>皮不射禽也</hi>
陳人殺其大夫公子過音義<hi>過音戈</hi>
大雩<lb/>
冬十月壬午楚師滅陳執陳公子招放之于越殺陳孔<lb/>
奐<lb/>
<pb n="14a"/>
　傳惡楚子也注惡其滅人之國放有罪之人反殺無<lb/>
　辜之臣故實是楚子而言師疏<hi>釋曰惡之者謂滅人之國又招有罪而放</hi>
　<hi>之奐無辜反殺之有三事之惡故貶而稱師也傳知是楚子者以九年經叔弓會楚子於陳知滅陳亦是</hi>
　<hi>楚子但為惡之故貶稱師也不貶稱人而言師者以楚恃彊滅國著其用大衆故云師若貶之稱人嫌是</hi>
　<hi>賤者故不言人矣</hi>
葬陳哀公<lb/>
　傳不與楚滅閔公也注滅國不葬閔楚夷狄以無道<lb/>
　滅之故書葬以存陳疏<hi>釋曰滅國不葬今書葬者以楚夷狄無道滅人閔陳之滅</hi>
<pb n="14b"/>
　<hi>故書葬以存之</hi>
九年春叔弓會楚子于陳<lb/>
許遷于夷注以自遷為文而地者許復見也夷許地徐<lb/>
邈曰許十八年又遷于白羽許比遷徙所都無常居處<lb/>
薄淺如一邑之移故略而不月不得從國遷常例音義<lb/>
<hi>復扶又反見賢遍反</hi>疏<hi>注釋曰僖元年夏六月郉遷于夷儀三十一年十二月衞遷于帝丘皆書月而許遷不月故知是畧也</hi>
夏四月陳火音義<hi>火左氏作災</hi>
<pb n="15a"/>
　傳國曰災邑曰火火不志此何以志閔陳而存之也<lb/>
　注陳已滅矣猶書火者不與楚滅也不可以方全國<lb/>
　故不云災何休曰月者閔之疏<hi>釋曰傳言火不志則是無例而云國曰災</hi>
　<hi>邑曰火者火不合志志者皆義所見此書者以見不與楚滅義在存陳也陳滅不可以比全國故以邑録</hi>
　<hi>之既以邑録之則不得與國同文國邑文既不同傳宜顯變例故云國曰災邑曰火</hi>
秋仲孫貜如齊音義<hi>貜俱縳反</hi>
冬築郎囿音義<hi>囿音又舊于目反苑也</hi>
十年春王正月<lb/>
<pb n="15b"/>
夏齊欒施來奔<lb/>
秋七月季孫意如叔弓仲孫貜帥師伐莒<lb/>
戊子晉侯彪卒音義<hi>彪彼虬反</hi>
九月叔孫婼如晉注月者為下葬晉平公起音義<hi>為于偽反</hi>
葬晉平公<lb/>
十有二月甲子宋公成卒注不書冬甯所未詳音義<hi>成音城</hi>疏<hi>釋曰何休云去冬者蓋昭娶吳孟子之年故貶范旣不注或是闕文也</hi>
十有一年春王二月叔弓如宋葬宋平公注晉獻公以<lb/>
<pb n="16a"/>
殺世子申生故不書葬宋平公殺世子痤而書葬何乎<lb/>
何休曰痤有罪故也痤之罪寗所未聞鄭荘公殺弟而<lb/>
書葬以段不弟也何氏将以理例推之然則段不弟也<lb/>
故不書弟痤若不子亦不應書世子書世子則痤之罪<lb/>
非不子明矣音義<hi>痤在禾反不弟大帝反又如字下不弟同</hi>疏<hi>注釋曰晉獻公殺世子申生故不書葬痤若無不子之行而平公殺之所以書葬者申生賢孝遇䜛而死故黜獻公之葬痤雖無不子之文微有小罪故不黜宋公之葬若然范云甯所未聞者不直取何休之説故云未聞范以與何説異者何休意直謂痤有罪如鄭段之比故平公書葬不論罪之輕重范意以鄭段至逆經不言弟痤若不子亦不應云世子<pb n="16b"/>旣云世子明無至逆故不從何説而云未聞今以罪輕重解之與何休異</hi>
夏四月丁巳楚子䖍誘蔡侯般殺之于申音義<hi>䖍其然反或作乾般音班</hi>
　傳何為名之也注據諸侯不生名疏<hi>注釋曰十六年楚子誘戎蠻子</hi>
　<hi>殺之不名所以不據之以明於例而總云諸侯不生名者以傳於鄭伯髠原之卒亦言諸侯不生名者又</hi>
　<hi>恐華戎異例故注以廣問衆例言之</hi>夷狄之君誘中國之君而殺之故<lb/>
　謹而名之也稱時稱月稱日稱地謹之也注蔡侯般<lb/>
　弑父之賊此人倫之所不容王誅之所必加禮凡在<lb/>
<pb n="17a"/>
　官者殺無赦豈得惡楚子殺般乎若謂夷狄之君不<lb/>
　得行禮于中國者理既不通事又不然宣十一年楚<lb/>
　人殺陳夏徵舒不言入傳曰明楚之討有罪也似若<lb/>
　上下違反不兩立之説嘗試論之曰夫罸不及嗣先<lb/>
　王之令典懐惡而討丈夫之醜行楚䖍滅人之國殺<lb/>
　人之子伐不以罪亦已明矣荘王之討徵舒則異於<lb/>
　是矣凡罸當其理雖夷必申苟違斯道雖華必抑故<lb/>
　荘王得為伯討齊侯不得滅紀趙盾救陳則稱師以<lb/>
<pb n="17b"/>
　大之靈王誘蔡則書名以惡之所以情理俱暢善惡<lb/>
　兩顯豈直惡夷狄之君討中國之亂哉夫楚靈王之<lb/>
　殺蔡般亦猶晉恵之戮里克雖伐弑逆之國誅有罪<lb/>
　之人不獲討賊之美而有累謹之名者良有以也音<lb/>
　義<hi>得惡烏路反下以惡之豈直惡同夏户雅反行下孟反當丁浪反又如字盾徒本反累力偽反</hi>疏<lb/>
　<hi>釋曰注凡罰當其理雖夷必申苟違斯道雖華必抑似華戎討罪事同𫝊云夷狄之君誘中國之君而殺</hi>
　<hi>之故謹而名之又似華戎事異者據此傳意就討不以罪之内則華夷不同注意言但罰當其理者則華</hi>
　<hi>夷不異知然者傳以春秋書誘有二皆楚子所為其罪或名或不名據此二文詳畧知誘中國君與夷狄</hi>
<pb n="18a"/>
　<hi>君異也注故荘王得為伯討齊侯不得滅紀明討得其罪者則華夷不異可知也注釋曰殺父者謂襄三</hi>
　<hi>十年蔡世子般弑其君固是也禮凢在官者殺無赦禮記檀弓文兩立之説謂兩理皆立之説所以謂之</hi>
　<hi>兩理者楚殺徵舒則傳云討有罪楚殺蔡般則傳云夷狄誘中國之君故名之同論楚討二者意異故云</hi>
　<hi>兩理也又解兩立之説謂兩事立説或以為不字下讀云不兩立之說謂事不得兩立恐非也又云伐弑</hi>
　<hi>逆之國謂蔡也誅有罪之人謂里克也而有累謹之名者晉殺其大夫里克傳云稱國以殺罪累上也是</hi>
　<hi>謂晉惠也楚子誘蔡侯傳曰謹而名之是謂楚靈也</hi>
楚公子棄疾帥師圍蔡<lb/>
五月甲申夫人歸氏薨注昭公母胡女歸姓<lb/>
<pb n="18b"/>
大蒐于比蒲注夏而言蒐蓋用秋蒐之禮八年秋蒐于<lb/>
紅傳曰正也比蒲大蒐人衆器械有踰常禮時有小君<lb/>
之喪不譏喪蒐者重守國之衞安不忘危音義<hi>比音毗械户戒反</hi>疏<hi>注釋曰傳稱夏曰苖秋曰蒐今五月大蒐自是用秋蒐之禮而云蓋者以傳無文解故云蓋以示疑也注又引傳曰正也今以失時之蒐故引正以譏不正也</hi>
仲孫貜會邾子盟于祲祥注祲祥地也音義<hi>祲子鴆反</hi>
秋季孫意如會晉韓起齊國弱宋華亥衞北宫佗鄭罕<lb/>
虎曹人杞人于厥憖注厥憖地名音義<hi>佗大河反憖魚靳反又五轄反</hi>
<pb n="19a"/>
九月己亥葬我小君齊歸注齊諡<lb/>
冬十有一月丁酉楚師滅蔡執蔡世子友以歸用之注<lb/>
僖十九年邾人執繒子用之傳曰用之者叩其鼻以衈<lb/>
血惡之故謹而日之音義<hi>叩音口衈音二惡烏路反下文及注同</hi>疏<hi>釋曰傳例滅中國日則此書日為滅而云惡用蔡世子友故謹而日之者滅國書日傳例已明用人書日其文未顯注嫌用之不得蒙日故特言之其實二者皆當日又檢經上下執例日則書日為惡故云謹而日之也左氏以為用之殺蔡世子祭岡山公羊以為用之築城今范引僖十九年傳則用之祭社也</hi>
　傳此子也注諸侯在喪稱子其曰世子何也不與楚<lb/>
<pb n="19b"/>
　殺也一事注乎志所以惡楚子也注一事輒註而志<lb/>
　之也何休曰即不與楚殺當貶楚爾何故反貶蔡稱<lb/>
　世子邪鄭君釋之曰滅蔡者楚子也而稱師固已貶<lb/>
　矣楚子思啟封疆而貪蔡誘殺蔡侯般冬而滅蔡殺<lb/>
　友惡其淫放其志殺蔡國二君以取其國故變子言<lb/>
　世子使若不得其君然音義<hi>註張具反又之住反疆居良反</hi>疏<hi>釋曰世子</hi>
　<hi>父沒仍得稱世子母弟兄死而不得稱弟者世子繼體之名父雖沒若意有所見則亦得稱之母弟者對</hi>
　<hi>兄沒則寵名棄矣故不得稱弟注釋曰經稱公子棄疾帥師圍蔡鄭知是楚子者以棄疾若貶當云楚人</hi>
<pb n="20a"/>
　<hi>今貶而稱師故知楚子也又傳云惡楚子也明非棄疾然則惡楚子變文云世子者以楚四年之中滅兩</hi>
　<hi>國殺二君自謂得志若遂其㐫暴是表中國之衰申夷狄之彊故抑之使若不得其君故云世子也</hi>
十有二年春齊髙偃帥師納北燕伯于陽注三年所奔<lb/>
齊者偃高徯𤣥孫齊大夫也陽燕别邑不言于燕未得<lb/>
國都也<lb/>
　傳納者内不受也燕伯之不名何也注據義不可受<lb/>
　則應名而絶之疏<hi>注釋曰楚人圍陳納頓子傳曰納者何内弗受也彼稱納而不名衞</hi>
　<hi>侯入于夷儀亦不書名則不書名乃是常事而傳怪燕伯不名者衛侯朔入于衛傳曰朔之名惡也則諸</hi>
<pb n="20b"/>
　<hi>侯有惡出入皆名北燕伯亦出入宜名但不以高偃挈之故直出書名而已頓子不名者為楚微者所納</hi>
　<hi>故亦不名衛侯入于夷儀不名者以復歸有名故未入國畧而不名也鄭伯突亦未入國書名者以後不</hi>
　<hi>書復歸故入櫟書名也</hi>不以髙偃挈燕伯也注邵曰公子遂以<lb/>
　去公子為挈燕伯以書名為挈者臣宜書名故須去<lb/>
　公子乃為挈君不可名而以臣名君者不待去燕伯<lb/>
　則為挈也是以目燕伯而不書名所以不與髙偃挈<lb/>
　之音義<hi>挈苦結反去起吕反</hi>
三月壬申鄭伯嘉卒<lb/>
<pb n="21a"/>
夏宋公使華定來聘<lb/>
公如晉至河乃復<lb/>
　傳季孫氏不使遂乎晉也疏<hi>釋曰不言意如而云氏者欲見累世譖公故也</hi>
五月葬鄭簡公<lb/>
楚殺其大夫成虎<lb/>
秋七月<lb/>
冬十月公子憖出奔齊音義<hi>憖魚靳反</hi>
楚子伐徐<lb/>
<pb n="21b"/>
晉伐鮮虞<lb/>
　傳其曰晉狄之也其狄之何也不正其與夷狄交伐<lb/>
　中國故狄稱之也注鮮虞姬姓白狄也地居中山故<lb/>
　曰中國夷狄謂楚也何休曰春秋多與夷狄竝伐何<lb/>
　以不狄也鄭君釋之曰晉不見因會以綏諸夏而伐<lb/>
　同姓貶之可也狄之大重晉為厥憖之㑹實謀救蔡<lb/>
　以八國之師而不救楚終滅蔡今又伐徐晉不糾合<lb/>
　諸侯以遂前志舍而伐鮮虞是楚而不如也故狄稱<lb/>
<pb n="22a"/>
　之焉厥憖之會穀梁無傳鄭君之説似依左氏甯所<lb/>
　未詳是榖梁意非音義<hi>見賢徧反夏户雅反舍音捨</hi>疏<hi>釋曰麋信云夷狄交</hi>
　<hi>伐謂楚伐徐晉伐鮮虞是也范云夷狄謂楚也則與麋信不異耳注釋曰鮮虞姬姓白狄也者世本文也</hi>
　<hi>云甯所未詳是穀梁意非者疑鄭以厥憖之㑹謀救蔡者作穀梁意也若然范答薄氏亦言楚滅陳蔡而</hi>
　<hi>晉不能救棄盟背好交相伐攻者范意以楚滅陳蔡晉不能救者不據厥憖之會故也</hi>
十有三年春叔弓帥師圍費音義<hi>費音秘</hi>
夏四月楚公子比自晉歸于楚弑其君䖍于乾溪注乾<lb/>
溪楚地音義<hi>溪苦奚反</hi>疏<hi>釋曰左氏以為田獵于乾溪公羊以為作乾溪臺三年不成范云乾<pb n="22b"/>溪楚地則從左氏也</hi>
　傳自晉晉有奉焉爾歸而弑不言歸言歸非弑也注<lb/>
　傳例曰歸為善自某歸次之然則弑君不得言歸比<lb/>
　不弑之一騐也疏<hi>釋曰重發傳者楚比之歸歸實非弑嫌自亦非晉力故復明之</hi>歸<lb/>
　一事也弑一事也而遂言之以比之歸弑比不弑也<lb/>
　注歸弑其事各異自宜别書之而今連言之是比之<lb/>
　歸遇君弑爾比不弑之二驗也疏<hi>注釋曰齊小白入于齊齊人取子糾</hi>
　<hi>殺之齊陽生入于齊齊臣乞弑其君荼彼各異書明知此亦宜别書之</hi>弑君者日不日<lb/>
<pb n="23a"/>
　比不弑也注據文元年丁未楚世子商臣弑其君髠<lb/>
　日比不日比不弑之三驗也音義<hi>髠苦門反</hi>疏<hi>釋曰殺君日不辨嫡</hi>
　<hi>庶者中國死者正則日不正不日是楚不關中國之例故范注引商臣為證也</hi>
楚公子棄疾殺公子比<lb/>
　傳當上之辭也當上之辭者謂不稱人以殺乃以君<lb/>
　殺之也注稱人以殺謂若衛人殺祝吁于濮是也今<lb/>
　比實不弑故以君殺大夫之辭言之音義<hi>吁香于反濮音卜</hi>
　疏<hi>釋曰謂不稱人以殺而云公子棄疾殺公子比如王札子殺召伯毛伯也</hi>討賊以當上<lb/>
<pb n="23b"/>
　之辭殺非弑也注實有弑君之罪則人人皆欲殺宜<lb/>
　稱人以殺之今言楚公子棄疾殺公子比明棄疾所<lb/>
　殺非弑君之人比之不弑四驗也比之不弑有四注<lb/>
　上四事取國者稱國以弑注若比欲取國而殺君者<lb/>
　當直云楚比弑其君䖍不應言公子也若衛祝吁弑<lb/>
　其君完齊無知弑其君諸兒之類是也楚公子棄疾<lb/>
　殺公子比比不嫌也注今棄疾殺之又言殺公子比<lb/>
　不言弑其君是比無欲為君之嫌春秋不以嫌代嫌<lb/>
<pb n="24a"/>
　注不以亂治亂之義棄疾主其事故嫌也注比實無<lb/>
　弑君之罪而主殺之者是棄疾欲為君之嫌疏<hi>注釋曰比</hi>
　<hi>歸稱公子今棄疾殺之亦云公子不言弑其君是比無欲為君之嫌異于無知祝吁之類也然無知祝吁</hi>
　<hi>有嫌此亦不稱君未踰年之主例不得稱君以公子則異于祝吁之類齊公子商人弑舍雖未踰年欲成</hi>
　<hi>商人之罪而稱君若成棄疾之罪亦應稱君故范决其不言殺其君也春秋不以嫌代嫌者謂比歸而遇</hi>
　<hi>弑雖則無嫌棄疾之意亦以比欲為君之嫌而殺之是棄疾以比為嫌棄疾殺比而自立亦是嫌也今棄</hi>
　<hi>疾不以國氏者不以嫌代嫌故也若以嫌代嫌而當云楚棄疾殺公子比也但由不以嫌代嫌故存棄疾</hi>
　<hi>之氏耳棄疾主其事故嫌也傳言此者棄疾殺比理實有嫌但為不以嫌代嫌故經無其事傳以棄疾經</hi>
<pb n="24b"/>
　<hi>無嫌文故云棄疾主其事故嫌也主其事者主殺比之事也</hi>
秋公會劉子晉侯齊侯宋公衞侯鄭伯曹伯莒子邾子<lb/>
滕子薛伯杞伯小邾子于平丘注平丘地也八月甲戌<lb/>
同盟于平丘公不與盟注公以再如晉不得入故不肯<lb/>
與盟音義<hi>與音豫又如字下及注同</hi>
　傳同者有同也同外楚也公不與盟者可以與而不<lb/>
　與譏在公也其日善是盟也注公不與盟當從外盟<lb/>
　不日今日之善其會盟因楚有難而反陳蔡之君音<lb/>
<pb n="25a"/>
　義<hi>難乃旦反</hi>疏<hi>注釋曰外盟不日者隱八年𫝊曰外盟不日此其日何也諸侯之參盟於是始故謹</hi>
　<hi>而日之是非始則不日也</hi>
晉人執季孫意如以歸注以公不與盟故公至自會<lb/>
蔡侯廬歸于蔡陳侯吳歸于陳注八年楚滅陳十一年<lb/>
楚滅蔡諸侯會而復之故言歸<lb/>
　傳善其成之會而歸之故謹而日之注二國獲復此<lb/>
　盟之功也故於其歸追述前盟謹日之意以美諸侯<lb/>
　存亡繼絶非謹陳蔡歸國之日也於盟則發謹日之<lb/>
<pb n="25b"/>
　美於歸則論致美之義疏<hi>注釋曰注言此者解傳稱謹而日之意也於盟則發</hi>
　<hi>謹而日之美者謂傳稱其日善是盟是也於歸論致美之意者謂傳云善其成之會而歸之故謹而日之</hi>
　<hi>是也</hi>此未嘗有國也使如失國辭然者不與楚滅也疏<lb/>
　<hi>釋曰傳言此者據其稱爵言歸同於舊有國之例也不與楚滅也謂不與楚滅故以失國辭言之不言復</hi>
　<hi>歸者雖同失國之辭實未嘗有國故不得言復歸也公羊傳云此滅國也其言歸何不與諸侯專封也其</hi>
　<hi>意不與諸侯專封故使若有國自歸者穀梁以此會劉子在焉楚以無道滅二國諸侯王命存之不得云</hi>
　<hi>不與諸侯專封也故以為善其成之會而歸之狀同舊有國然且又不與楚滅故也</hi>
冬十月葬蔡靈公<lb/>
<pb n="26a"/>
　傳變之不葬有三注變之謂改常禮春秋之常小國<lb/>
　夷狄不葬疏<hi>注釋曰彼不赴我不㑹及小國與夷狄不書葬者也舊史之常也言變之言不</hi>
　<hi>葬者謂舊合書葬有故而仲尼改之也小國不葬曹許之書葬者小國謂附庸之屬非曹許也</hi>失德<lb/>
　不葬注無道君弑君不葬注謂不討賊如無臣子滅<lb/>
　國不葬注無臣子也然且葬之不與楚滅且成諸侯<lb/>
　之事也注蔡靈公弑逆無道以致身死國滅不宜書<lb/>
　葬書葬者不令夷狄加乎中國且成諸侯興滅繼絶<lb/>
　之善故葬之音義<hi>令力呈反</hi>疏<hi>釋曰此言失德不葬宋共書葬者由賢伯姬故書其</hi>
<pb n="26b"/>
　<hi>葬也弑君不葬春秋所以有弑君書葬者弑君賊不討之不書葬是正也其書葬者皆意有所見也蔡景</hi>
　<hi>不忍使父失民於子陳靈公明外之討賊蔡昭以盗名不見若殺微人不足可録其衛桓齊襄二人竝討</hi>
　<hi>賊故皆書葬也滅國無臣子不葬是其正也書之者亦意有所見此見不與楚滅蔡且成諸侯之事八年</hi>
　<hi>陳哀公書葬者亦見不與楚滅閔陳而存之也</hi>
公如晉至河乃復<lb/>
吳滅州來<lb/>
　<lb/>
　春秋穀梁注疏卷十七<lb/>
<pb n="27a"/>
　春秋穀梁傳注疏卷十七考證<lb/>
取鄆注鄆魯邑○<hi>臣召南</hi>按魯有兩鄆此鄆本莒邑魯<lb/>
　奪取之非後文公居于鄆之鄆也注直言魯邑雖據<lb/>
　何休之説實非<lb/>
公如晉至河乃復𫝊耻如晉故著有疾也○劉敞曰傳<lb/>
　非也經但云至河乃復安知有疾哉<lb/>
執齊慶封殺之傳慶封封乎吳鍾離○<hi>臣召南</hi>按左傳<lb/>
　吳封慶封于朱方公羊吳封慶封于防此作鍾離漢<lb/>
<pb n="27b"/>
　書地理志九江郡鍾離注應劭曰鍾離子國後漢書<lb/>
　郡國志吳郡丹徒春秋曰朱方從穀梁則地在淮南<lb/>
　從左傳則地在江南<lb/>
傳為齊討也○討字監本誤作封今改正<lb/>
舍中軍傳貴復正也○<hi>臣浩</hi>按此與公羊復古同意左<lb/>
　傳則云卑公室也四分公室左氏得實矣<lb/>
楚薳罷帥師伐吳○楚字監本誤作冬今改正<lb/>
齊侯伐北燕七年春王正月暨齊平傳以外及内曰暨<lb/>
<pb n="28a"/>
　○<hi>臣召南</hi>按杜注左傳謂燕暨齊平是承上冬齊侯<lb/>
　伐北燕之文也穀梁謂外及内是起下三月叔孫婼<lb/>
　如齊涖盟之文也然經自昭元年以來齊魯並無彼<lb/>
　此侵伐何緣此年與齊平乎春秋固有隔年連書者<lb/>
　隠五年冬州公如曹六年春正月實來是也<lb/>
陳侯溺卒○監本脱侯字今添<lb/>
蒐于紅傳置旃以為轅門注周禮通帛旃轅門卭車以<lb/>
　其轅表門○<hi>臣召南</hi>按周禮司常通帛為旜作旜字<lb/>
<pb n="28b"/>
　旜旃音義並同鄭注通帛謂大赤從周正色無飾又<lb/>
　按掌舍設車宮轅門鄭注次車以為藩則仰車以其<lb/>
　轅表門此注卭字即仰字也又按大司馬以狩田以<lb/>
　旌為左右和之門此𫝊云置旃少不同耳<lb/>
傳流旁握御轚者不得入注各去門邊空握○<hi>臣浩</hi>按<lb/>
　周禮大司馬疏引此注作各去門邊容握當是空容<lb/>
　二字相近而訛耳詩毛傳亦作容握知此注空字必<lb/>
　是容字今以各本俱同未改<lb/>
<pb n="29a"/>
傳禽雖多天子取三十焉注取三十以共乾豆賓客之<lb/>
　庖○<hi>臣浩</hi>按各本俱同以理測之賓客下脫君字或<lb/>
　之庖之字應是君字葢一為乾豆二為賓客三為充<lb/>
　君之庖也取禽三十毛詩鄭箋云每禽三十也孔疏<lb/>
　君之獵不宜諸種止取三十故以為每禽焉則宗廟<lb/>
　賓客君庖各十也<hi>臣召南</hi>按此傳與小雅車攻所言<lb/>
　若合符節取禽三十則車攻所謂大庖不盈也故自<lb/>
　習射于射宫以下毛公即取是傳為説<lb/>
<pb n="29b"/>
　又疏艾之為防則逢蘭同剪故舉以包之○逢本或<lb/>
　作蓬<hi>臣召南</hi>按刈蘭以為防猶言刈草以為防蘭是<lb/>
　草中最貴故舉以概百草耳大司馬中冬教大閲虞<lb/>
　人萊所田之野為表鄭注云莱芟除可陳之䖏詩傳<lb/>
　直曰大芟草以為防或舍其中是其説也<lb/>
　又疏馬候蹄舊解四蹄皆發後足躡前足而相伺候<lb/>
　與范注亦合耳○<hi>臣召南</hi>按疏非也單言一馬何慮<lb/>
　後蹄不候前蹄乎此即車攻所謂我馬既同毛傳云<lb/>
<pb n="30a"/>
　田獵齊足尚疾也亦即車攻所謂四黄既駕兩驂不<lb/>
　倚不失其馳者也指四馬疾徐歩驟如一故曰候蹄<lb/>
葬陳哀公傳不與楚滅閔公也<hi>○臣召南</hi>按公字無謂<lb/>
　疏既明曰閔陳之滅故書葬以存之推尋文義則知<lb/>
　傳原文是閔陳也因各本皆然未改<lb/>
叔弓如宋葬宋平公注痤之罪寗所未聞○<hi>臣召南</hi>按<lb/>
　公榖通例君失德不書葬此大謬也范氏于此葢亦<lb/>
　深疑其謬楊疏乃尚欲調停其説<lb/>
<pb n="30b"/>
楚子䖍誘蔡侯般殺之于申傳謹之也注凡罸當其理<lb/>
　○罸字監本誤作討今改正<lb/>
　又疏華戎討罪事同○監本脱戎字今增<lb/>
齊高偃帥師納北燕伯于陽注偃髙徯元孫○監本脱<lb/>
　偃字今増<lb/>
　<lb/>
　<lb/>
　春秋穀梁傳注疏卷十七考證<lb/>
</p>
<p>
</p>
  </div>
</body>
</text>
</TEI>
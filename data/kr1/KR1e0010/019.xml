<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷十九<hi>起定公元年盡十五年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷十九<hi>起定公元年盡十五年</hi>
　　晋范甯集解　唐陸徳眀音義　楊士勛疏<lb/>
　定公疏<hi>魯世家定公名宋襄公之子昭公之弟以周敬王十一年即位諡法安民大慮曰定</hi>
元年春王<lb/>
　傳不言正月定無正也定之無正何也昭公之終非<lb/>
　正終也注死在外故疏<hi>注釋曰非正終案桓公之薨于齊與乾侯不異荘公不即</hi>
　<hi>位而書正月何解以十八年如齊至即薨薨而當嵗即入入而荘公繼位行既殯踰年之禮但以先君殺</hi>
<pb n="1b"/>
　<hi>而後立不忍行即位之禮今昭公前年薨今年喪入定公既殯不居正月之前欲行即位非踰年之始非</hi>
　<hi>始非正故未得即位不得比之荘公</hi>定之始非正始也昭無正終故定<lb/>
　無正始不言即位喪在外也<lb/>
三月晋人執宋仲幾于京師注晋執人於尊者之側而<lb/>
不以歸京師故但言其執不書所歸徐邈曰案𫝊定元<lb/>
年不書正月言定無正也然則改元即位在於此年故<lb/>
不可以不書王書王必有月以承之故因其執月以表<lb/>
年首爾不以謹仲㡬也疏<hi>注釋曰薄氏駮云仲幾之罪自委之王吏非晋人所執故<pb n="2a"/>𫝊云不正其執人於尊者之所也譏執不譏無所歸晋執曹衞他䖏並可言歸若晋人執仲幾于京師復何得言歸于京師若如此論何以通乎解范荅云晋城成周宋不即役晋為監功之主因而執之此自晋人之事安得委之王吏𫝊當以執人於尊者之所而不以歸於王之有司非言其不可以執晋文公執曹衞之君各於其國而並不書國者以其歸于京師故也今執仲幾不書所歸唯舉其地者此晋自治之効若使歸于京師與執諸侯同君臣無別也今直執在京師不可言歸此義猶自未通有義而然上言城成周序仲幾于㑹於歸言于京師其言足誤天王居于狄泉在畿内而別䖏若上言城成周下稱晋人執宋仲㡬歸于京師見見執之異䖏而歸天子今晋人於尊者之側而執人以歸自治於國故春秋不與其専執地于京師下文言此大夫其曰人何㣲之也何以知大夫有義而然周之稱名大夫相執無稱名之例因此見義眀大夫相執不書書則㣲之見<pb n="2b"/>伯討失所故云云非謂大夫相執得見於經經書晋人執衞侯歸之于京師與伯執稱人不異異則言侯故曰以晋侯而斥執曹伯惡晋侯也是君臣之别也</hi>
　傳此其大夫其曰人何也㣲之也何為㣲之不正其<lb/>
　執人於尊者之所也不與大夫之伯討也<lb/>
夏六月癸亥公之喪至自乾侯<lb/>
戊辰公即位<lb/>
　傳殯然後即位也注周人殯于西階之上疏<hi>注釋曰嫌何以</hi>
　<hi>言解喪自外至雖正棺於兩楹之間嫌非周禮故言西階鄭注禮記以為殯亦兩楹之間也</hi>定無<lb/>
<pb n="3a"/>
　正見無以正也踰年不言即位是有故公也注謂昭<lb/>
　公在外故音義<hi>見賢遍反下注所見同</hi>言即位是無故公也即<lb/>
　位授受之道也注先君見授後君乃受故須棺在殯<lb/>
　乃言即位先君無正終則後君無正始也先君有正<lb/>
　終則後君有正始也戊辰公即位謹之也定之即位<lb/>
　不可不察也公即位何以日也注據未有日者疏<hi>釋曰</hi>
　<hi>解定公即位特異常文者欲言繼弑公好卒欲言好卒卒非正終不即入踰年乃至至正月當即位而皆</hi>
　<hi>失時時不得同於常禮禮宜異文文書之在夏是有故與無故兩文並見即位雖同而時義有别理有所</hi>
<pb n="3b"/>
　<hi>見見必有意故曰不可不察也</hi>戊辰之日然後即位也癸亥公之喪<lb/>
　至自乾侯何為戊辰之日然後即位也注癸亥去戊<lb/>
　辰六日怪不即位正君乎國然後即位也注諸侯五<lb/>
　日而殯今以君始死之禮治之故須殯而後言即位<lb/>
　沈子曰正棺乎兩楹之間然後即位也注兩楹之間<lb/>
　南面之君聴治之䖏音義<hi>治直吏反䖏昌慮反</hi>内之大事日即<lb/>
　位君之大事也其不日何也以年決者不以日決也<lb/>
　此則其日何也著之也注欲有所見何著焉踰年即<lb/>
<pb n="4a"/>
　位厲也注厲危也公喪在外踰年六月乃得即位危<lb/>
　故日之於厲之中又有義焉注先君未殯則後君不<lb/>
　得即位未殯雖有天子之命猶不敢况臨諸臣乎注<lb/>
　以輕喻重也雖為天子所召不敢背殯而徃况君喪<lb/>
　未殯而行即位之禮以臨諸臣乎音義<hi>背音佩</hi>周人有<lb/>
　喪魯人有喪周人弔魯人不弔周人曰固吾臣也使<lb/>
　人可也魯人曰吾君也親之者也使大夫則不可也<lb/>
　故周人弔魯人不弔以其下成康為未久也注周道<lb/>
<pb n="4b"/>
　尚眀無愧于不往君至尊也去父之殯而往弔猶不<lb/>
　敢况未殯而臨諸臣乎疏<hi>注釋曰今定公之世天子之存唯祭與號安得云尚</hi>
　<hi>眀解此𫝊以重况輕陳上世之事非專今日下成康為未久定公未殯不得即位以臨羣臣輕于王命王</hi>
　<hi>命猶不得背殯指謂王與魯並有喪周人弔魯魯人不弔既殯君乃奔喪喪服天子之斬哭泣申父重之</hi>
　<hi>情先殯其父後奔天子之喪亦是不奪人之親門外之治義斷恩門内之治恩掩義至如伯禽越紼赴金</hi>
　<hi>革之重不拘此例</hi>
秋七月癸巳葬我君昭公<lb/>
九月大雩<lb/>
<pb n="5a"/>
　傳雩月雩之正也秋大雩非正也冬大雩非正也秋<lb/>
　大雩雩之為非正何也注冬禾稼既成猶雩則非禮<lb/>
　可知秋禾稼始苗嫌當須雨故問也毛澤未盡人力<lb/>
　未竭未可以雩也注邵曰凡地之所生謂之毛公羊<lb/>
　𫝊曰錫之不毛之地是也言秋百榖之潤澤未盡也<lb/>
　人力未盡謂耕耘之功未畢音義<hi>耘本又作芸音云</hi>疏<hi>注釋曰言</hi>
　<hi>非必百穀至而雩祀之設本為求雨求雨之意指為祈穀故周頌噫嘻之篇歌春夏而同名至於修雩祀</hi>
　<hi>不異故此𫝊言毛澤未窮人力未竭言人力之功施於種植種植之義在于禾黍未聞凡品總稱曰毛将</hi>
<pb n="5b"/>
　<hi>何所據解聖人之於四海不偏一物愛人之情特深懐抱百姓所恃莫急於食食雖民天天不降雨嘉品</hi>
　<hi>不育時澤之来普汎無私雖非百榖亦沾有洪之潤公田已流遂及之惠彌逺故總凡品為毛眀天徳之</hi>
　<hi>道廣列子言山川之毛指謂草木公羊所論非專禾麥寒凉之地本不種苗鄒衍吹律乃始谷生物謂之</hi>
　<hi>黍若以此言之公羊所言不毛鄒衍之前當鄭伯與楚語時也又上𫝊云冬大雩非正也秋亦曰非正也</hi>
　<hi>非正是同而問不異及答之直釋月雩為正則四月龍見常失正故也解成七年冬大雩傳云冬無為雩</hi>
　<hi>也言用禱禮眀禾稼成不須雩失時不二故問同而答異注當須雨其解也聖人重禱請請必為民民之</hi>
　<hi>本務在於春夏春夏祈穀先嚴其犧牲具其器物謹修其禮冀精神有感故一時盡力專心求請求請不</hi>
　<hi>得失時時謂孟夏之節是月有雨先種得成茂實後種更生故重其二時時過以往至於八月九月脩雩</hi>
<pb n="6a"/>
　<hi>之節不言四月非正也故曰是月不雩則無及矣謂八月求雨雩而得之則書雩明有所及故也是月雩</hi>
　<hi>不必有雨而曰無及者人情之意欲其有益故以兩月請是年不艾則無食指謂九月之雩雩而得雨是</hi>
　<hi>年有食雩不得雨則書旱旱則一嵗無食故曰是年𫝊於仲秋言月季秋言年年月之情以表逺近深淺</hi>
　<hi>之辭也</hi>雩月雩之正也月之為雩之正何也其時窮人<lb/>
　力盡然後雩雩之正也何謂其時窮人力盡是月不<lb/>
　雨則無及矣是年不艾則無食矣是謂其時窮人力<lb/>
　盡也雩之必待其時窮人力盡何也雩者為旱求者<lb/>
　也求者請也古之人重請何重乎請人之所以為人<lb/>
<pb n="6b"/>
　者讓也請道去譲也則是舍其所以為人也是以重<lb/>
　之焉請哉請乎應上公古之神人有應上公者通乎<lb/>
　陰陽君親帥諸大夫道之而以請焉注道之為君必<lb/>
　為先也其禱辭曰方今大旱野無生稼寡人當死百<lb/>
　姓何謗不敢煩民請命願撫萬民以身塞無狀禱亦<lb/>
　請也此即請辭也音義<hi>艾魚廢反為旱于偽反去𦍑呂反舍音捨焉請於䖍反上</hi>
　<hi>時掌反道之音導</hi>夫請者非可詒託而往也必親之者也是<lb/>
　以重之注詒託猶假寄音義<hi>詒以之反</hi>疏<hi>釋曰案月令大雩帝此經言大</hi>
<pb n="7a"/>
　<hi>雩文與月令同同祀上帝帝天也而曰上公義更何取且雩與禱本自不同而引禱辭以證雩何解天子</hi>
　<hi>雩上帝諸侯雩上公魯與天子同雩上帝上帝既雩雩及百辟卿士有益於民者即此𫝊所謂古之神人</hi>
　<hi>通乎隂陽使為民請雨故言請哉請乎應上公天尊不敢指斥故請其屬神考異郵說僖公三時不雨禱</hi>
　<hi>于山川以六過自責又曰方今大旱野無生稼此注所云其禱辭或亦用之故引以眀之耳</hi>
立煬宮注煬宮伯禽子廟毁已久音義<hi>煬餘亮反煬公之廟也煬公伯禽子</hi>
　傳立者不宜立者也疏<hi>釋曰重發𫝊何解不日與武宮異故發𫝊范例云宮廟有</hi>
　<hi>三者三者文有詳略詳略見功有輕重丹楹功少故書時刻桷功重故録月范答薄氏云考宮書月比丹</hi>
<pb n="7b"/>
　<hi>楹為重是其三文武宮書日范云始築之事然煬案周書諡法肆行勞神曰煬煬宫不日比武功為輕輕</hi>
　<hi>重之序各以類舉此謂范例之數以宮言之立廟之例以立言之在不宜之中一事而兩屬義有所附故</hi>
　<hi>例有四亦得數此同在不宜之中</hi>
冬十月隕霜殺菽注建酉之月隕霜殺菽非常之災<lb/>
　傳未可以殺而殺舉重注舉殺豆則殺草可知可殺<lb/>
　而不殺舉輕注不殺草則不殺菽亦顯僖三十三年<lb/>
　隕霜不殺草是也其曰菽舉重也疏<hi>釋曰隕霜二文不同書故范特</hi>
　<hi>為一例𫝊嫌獨殺菽不害餘物故以輕重别之菽易長而難殺故以殺之為重重者殺則輕者死矣輕而</hi>
<pb n="8a"/>
　<hi>不死重者不殺居然可知</hi>
二年春王正月<lb/>
夏五月壬辰雉門及兩觀災注雉門公宮之南門兩觀<lb/>
闕也音義<hi>觀工喚反注及下文同</hi>
　𫝊其不曰雉門災及兩觀何也注據先書雉門則應<lb/>
　言雉門災及兩觀鄭嗣曰據災實從雉門起應言雉<lb/>
　門災及兩觀災自兩觀始也不以尊者親災也注始<lb/>
　災者兩觀也鄭嗣曰今以災在兩觀下使若兩觀始<lb/>
<pb n="8b"/>
　災者不以雉門親災先言雉門尊尊也注欲言兩觀<lb/>
　災及雉門則卑不可以及尊災不從雉門起故不得<lb/>
　言雉門災及兩觀兩觀始災故災在兩觀下也鄭嗣<lb/>
　曰欲以兩觀親災則輕宜言兩觀災及雉門雉門尊<lb/>
　兩觀卑卑不可以及尊故不得不先言雉門而後言<lb/>
　兩觀欲令兩觀始災故災在兩觀下矣音義<hi>令力呈反</hi>疏<lb/>
　<hi>釋曰解劉向云雉門天子之門而今過魯制故致天災也</hi>
秋楚人伐呉<lb/>
<pb n="9a"/>
冬十月新作雉門及兩觀<lb/>
　𫝊言新有舊也作為也有加其度也此不正其以尊<lb/>
　者親之何也注不正謂更廣大之不合法度也據當<lb/>
　諱而以雉門親新作之下雖不正也於美猶可也注<lb/>
　改舊雖不合正脩飾美好之事差可以雉門親之音<lb/>
　義<hi>差初賣反</hi>疏<hi>釋曰重發傳何解此災而更脩嫌與作南門異故發傳以同之災惡故尊雉門推災</hi>
　<hi>而逺之今新作美好之事雉門雖不正尊雉門可以親之</hi>
三年春王正月公如晉至河乃復疏<hi>釋曰書月何解昭公四如晉兼有疾<pb n="9b"/>為五皆不月公不入晉則無危十三年二十三年乃復皆不月是其例乃復文承月下不䝉可知昭公即位二年而脩朝禮無闕而為季氏所譖使不得入公無危懼之意猶數數脩朝於晉晉雖不受朝公無危懼之理定立今三年始朝於晉晉責其緩慢不受其朝公懼而反非必季氏所譖公有負於晉而心内畏懼故危録之</hi>
三月辛卯邾子穿卒音義<hi>穿音川</hi>
夏四月<lb/>
秋葬邾荘公<lb/>
冬仲孫何忌及邾子盟于拔注拔地名音義<hi>拔皮八反</hi>
四年春王二月癸巳陳侯呉卒<lb/>
<pb n="10a"/>
三月公㑹劉子晉侯宋公蔡侯衞侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
于召陵侵楚音義<hi>夏户雅反召詩照反</hi>
夏四月庚辰蔡公孫姓帥師滅沈以沈子嘉歸殺之音<lb/>
義<hi>公孫姓音生又如字</hi>
五月公及諸侯盟于臯鼬注召陵㑹劉子諸侯總言之<lb/>
也臯鼬地名音義<hi>鼬叟又反</hi>
　傳後而再㑹公志於後㑹也後志疑也注公畏強楚<lb/>
<pb n="10b"/>
　疑於侵之故後者更謀也不日者後楚伐蔡不能救<lb/>
　故音義<hi>復扶又反</hi>疏<hi>釋曰案𫝊例地而伐疑辭今經言㑹于召陵侵楚則疑於前㑹不關於後</hi>
　<hi>而云志於後㑹也者後志疑何解楚當時為吴所困則弱矣諸侯侵之易可得志今一㑹之中十有九國</hi>
　<hi>衆力之強足以服椘不敢深入淺侵郊竟則責諸侯之疑居然可曉公疑於楚彊謂無勇故㑹盟二文竝</hi>
　<hi>見魯公外内之疑兩顯</hi>
把伯成卒于㑹<lb/>
六月葬陳惠公<lb/>
許遷于容城<lb/>
<pb n="11a"/>
秋七月公至自㑹<lb/>
劉卷卒注劉采地音義<hi>巻音權采七代反</hi>
　傳此不卒而卒者賢之也寰内諸侯也非列土諸侯<lb/>
　此何以卒也注天子畿内大夫有采地者謂之寰内<lb/>
　諸侯非列土之諸侯雖賢猶不當卒音義<hi>寰音環</hi>天王<lb/>
　崩為諸侯主也注昭二十二年景王崩嘗以賔主之<lb/>
　禮相接能為諸侯主所以為賢疏<hi>釋曰又云非列土諸侯此何以卒也</hi>
　<hi>天王崩為諸侯主也書卒不聞其賢而范例云寰内諸侯非列土諸侯非列土諸侯而書之者賢之也賢</hi>
<pb n="11b"/>
　<hi>之一文而義當兩用解上言不卒而得書卒之意釋下言賢之猶不當卒卒之者以其為諸侯主眀賢之</hi>
　<hi>義故得書卒反覆二事皆是為賢故例復云賢之不用葬葬之者明亦為賢之而采地比之畿外諸侯故</hi>
　<hi>書葬</hi>
葬把悼公<lb/>
楚人圍蔡<lb/>
晉士鞅衞孔圉帥師伐鮮虞<lb/>
葬劉文公<lb/>
冬十有一月庚午蔡侯以吴子及楚人戰于伯舉楚師<lb/>
<pb n="12a"/>
敗績<lb/>
　傳吴其稱子何也以蔡侯之以之舉其貴者也注貴<lb/>
　謂子也蔡侯之以之則其舉貴者何也吴信中國而<lb/>
　攘夷狄吴進矣其信中國而攘夷狄奈何子胥父誅<lb/>
　于楚也注子胥父伍奢也為楚平王所殺音義<hi>信音申攘</hi>
　<hi>如羊反却也</hi>挾弓持矢而干闔廬注見不以禮曰干欲因<lb/>
　闔廬復父之讎音義<hi>挾户牒反又子協反闔户臘反廬力居反見賢徧反</hi>闔廬<lb/>
　曰大之甚勇之甚注子胥匹夫乃欲復讎於國君其<lb/>
<pb n="12b"/>
　孝甚大其心甚勇疏<hi>注釋曰子胥之復讎違君臣之禮失事主之道以匹夫之弱敵</hi>
　<hi>千乗之強非心至孝莫能然也得事父之孝非敬長之道故曰其孝甚大若夫子胥以父被誅竄身外奔</hi>
　<hi>布衣之士而求干列國之君吐弓矢之志無疑難之心故曰其心甚勇</hi>為是欲興師而<lb/>
　伐楚子胥諌曰臣聞之君不為匹夫興師音義<hi>為于偽反</hi>
　<hi>下為是同</hi>疏<hi>釋曰然則成湯之誅葛伯為殺其餉者武王之殺殷紂稱斮朝涉之脛何以萬乗之主為</hi>
　<hi>匹夫復讎解湯征葛伯本為不祀之罪罪己灼然然湯聴其順辭使其亳民為耕葛伯殺其餉者此由不</hi>
　<hi>祀而致禍其如殷紂之罪被所不盡斬以所不書故武王致天之罪稱斮朝涉之脛剖賢人之心亦不為</hi>
　<hi>匹夫興師吴子有因諸侯之怒直申子胥之情故言不為匹夫興師得其實論也𫝊稱子胥云虧君之義</hi>
<pb n="13a"/>
　<hi>復父之讎𫝊文曲直子胥是非穀梁之意善惡若為解公羊左氏論難紛然賈逵服䖍共相教授戴宏何</hi>
　<hi>休亦有唇齒其扵此傳開端似同公羊及其結絇不言子胥之善夫資父事君尊之非異重服之情理宜</hi>
　<hi>共均既以天性之重降於義合之輕故今忠臣出自孝子孝子不稱忠臣今子胥稱一體之重忽元首之</hi>
　<hi>分以父被誅而痛纒骨髓得耿介之孝失忠義之臣而忠孝不得竝存𫝊不善子胥者兩端之間論忠臣</hi>
　<hi>傷孝子之恩論孝子則失忠臣之義春秋科量至理尊君卑臣子胥有罪眀矣君者臣之天天無二日土</hi>
　<hi>無二王子胥以藉吴之兵戮楚王之尸可謂失矣雖得壯士之偏節失純臣之具道𫝊舉見其非不言其</hi>
　<hi>義蓋吴子為蔡討楚申中國之心屈夷狄之意其善可知</hi>且事君猶事父也虧君<lb/>
　之義復父之讎臣弗為也於是止蔡昭公朝於楚有<lb/>
<pb n="13b"/>
　美裘正是日囊瓦求之注正是日謂昭公始朝楚之<lb/>
　日音義<hi>朝於直遥反注同囊乃郎反</hi>昭公不與為是拘昭公於南<lb/>
　郢注南郢楚郡音義<hi>郢以井反又以正反</hi>數年然後得歸歸乃<lb/>
　用事乎漢注用事者禱漢水神音義<hi>數所主反</hi>曰苟有諸<lb/>
　侯有欲伐楚者寡人請為前列焉楚人聞之而怒為<lb/>
　是興師而伐蔡蔡請救于吴子胥曰蔡非有罪楚無<lb/>
　道也君若有憂中國之心則若此時可矣為是興師<lb/>
　而伐楚何以不言救也注據實救蔡救大也注夷狄<lb/>
<pb n="14a"/>
　漸進未同於中國疏<hi>釋曰夷狄漸進未同於中國狄何以言救齊解救齊是善事今</hi>
　<hi>吴夷狄而憂中國故進稱子然未同諸夏故不言救雖書救齊而未稱人許夷狄不使頓備故也今吴既</hi>
　<hi>進稱子復書曰救便與中國齊蹤華夷等迹故不與救若書救當言吴子救蔡蔡侯以吴子及楚人戰于</hi>
　<hi>伯舉不直舉救蔡而言吴入楚</hi>
楚囊瓦出奔鄭<lb/>
庚辰吴入楚<lb/>
　𫝊日入易無楚也易無楚者壊宗廟徙陳器撻平王<lb/>
　之墓注鄭嗣曰陳器樂縣也禮諸侯軒縣言吴人壊<lb/>
<pb n="14b"/>
　楚宗廟徙其樂器鞭其君之尸楚無能抗禦之者若<lb/>
　曰無人也音義<hi>易以豉反壊音怪撻上逹反縣音𤣥抗苦浪反禦魚呂反</hi>何以不<lb/>
　言滅也注據宗廟既毁樂器已徙則是滅也欲存楚<lb/>
　也其欲存楚奈何昭王之軍敗而逃父老送之曰寡<lb/>
　人不肖亡先君之邑父老反矣何憂無君寡人且用<lb/>
　此入海矣父老曰有君如此其賢也以衆不如吴以<lb/>
　必死不如楚注雍曰吴勝而驕楚敗而奮音義<hi>肖音笑奮</hi>
　<hi>方問反</hi>相與撃之一夜而三敗吴人復立注楚復立也<lb/>
<pb n="15a"/>
　音義<hi>敗必邁反復扶又反</hi>何以謂之吴也注據戰稱子狄之也<lb/>
　何謂狄之也君居其君之寝而妻其君之妻大夫居<lb/>
　其大夫之寝而妻其大夫之妻葢有欲妻楚王之母<lb/>
　者不正乘敗人之績而深為利居人之國故反其狄<lb/>
　道也<lb/>
五年春王三月辛亥朔日有食之<lb/>
夏歸粟于蔡注蔡侯比年在楚又為楚所伐饑故諸侯<lb/>
歸之粟<lb/>
<pb n="15b"/>
　傳諸侯無粟諸侯相歸粟正也孰歸之諸侯也不言<lb/>
　歸之者專辭也注不言歸之者主名若獨是魯也義<lb/>
　邇也注言此是邇近之事故不足具列諸侯<lb/>
於越入吴注舊說於越夷言也春秋即其所以自稱者<lb/>
書之見其不能慕中國故以本俗名自通音義<hi>見賢徧反</hi>
六月丙申季孫意如卒注𫝊例曰大夫不日卒惡也意<lb/>
如逐昭公而日卒者眀定之得立由乎意如春秋因定<lb/>
之不惡而書日以示譏亦由公子翬非桓之罪人故於<lb/>
<pb n="16a"/>
桓不貶音義<hi>惡烏路反翬許韋反</hi>
秋七月壬子叔孫不敢卒<lb/>
冬晉士鞅帥師圍鮮虞<lb/>
六年春王正月癸亥鄭游速帥師滅許以許男斯歸<lb/>
二月公侵鄭公至自侵鄭<lb/>
夏季孫斯仲孫何忌如晉注仲孫忌而曰仲孫何忌甯<lb/>
所未詳公羊𫝊曰譏二名<lb/>
秋晉人執宋行人樂祁犂<lb/>
<pb n="16b"/>
冬城中城<lb/>
　傳城中城者三家張也注大夫稱家三家仲孫叔孫<lb/>
　季孫也三家侈張故公懼而脩内城譏公不務徳政<lb/>
　恃城以自固音義<hi>張如字一音下亮反注同</hi>疏<hi>釋曰釋之異辭何也凡城之志皆譏</hi>
　<hi>𫝊於冬城諸及防解可城言間隙無事理實有譏今不釋恐同彼𫝊言志城之中雖得間隙復有畏張侈</hi>
　<hi>之患還與皆譏之義同或是義與可城同也</hi>或曰非外民也<lb/>
季孫斯仲孫忌帥師圍鄆<lb/>
七年春王正月<lb/>
<pb n="17a"/>
夏四月<lb/>
秋齊侯鄭伯盟于鹹音義<hi>鹹音咸</hi>
齊人執衞行人北宮結以侵衞<lb/>
　傳以重辭也衞人重北宫結注齊以衞重結故執以<lb/>
　侵之若楚執宋公以伐宋凡言以皆非所宜以疏<hi>釋曰</hi>
　<hi>前注云以有二義今注即云凡言以皆非所宜以是一義而曰二何解楚執宋公兩君相執𫝊以言重辭</hi>
　<hi>别於凡以今此君而執臣眀以國重不言與二君共例故發例同之二義已見故注更言凡以而起義解</hi>
　<hi>以者不以者不止釋此文</hi>
<pb n="17b"/>
齊侯衞侯盟于沙注沙地<lb/>
大雩<lb/>
齊國夏帥師伐我西鄙<lb/>
九月大雩<lb/>
冬十月<lb/>
八年春王正月公侵齊公至自侵齊<lb/>
二月公侵齊注未得志故三月公至自侵齊<lb/>
　傳公如往時致月危致也徃月致時危往也往月致<lb/>
<pb n="18a"/>
　月惡之也音義<hi>惡烏路反</hi>疏<hi>釋曰復發𫝊何解荘二十三年起例公行有危而書月今</hi>
　<hi>公伐齊有危危而書月一時之間再興兵革危懼之理義例所詳故重說以眀之</hi>
曹伯露卒<lb/>
夏齊國夏帥師伐我西鄙<lb/>
公㑹晉師于瓦注瓦衞地也公至自瓦<lb/>
秋七月戊辰陳侯柳卒音義<hi>柳良久反</hi>
晉士鞅帥師侵鄭遂侵衞<lb/>
葬曹靖公<lb/>
<pb n="18b"/>
九月葬陳懐公<lb/>
季孫斯仲孫何忌帥師侵衞<lb/>
冬衞侯鄭伯盟于曲濮注曲濮衞地音義<hi>濮音卜</hi>
從祀先公<lb/>
　𫝊貴復正也注文公逆祀今還順<lb/>
盜竊寳玉大弓<lb/>
　傳寳玉者封圭也注始封之圭大弓者武王之戎弓<lb/>
　也注是武王征伐之弓周公受賜蔵之魯注周公受<lb/>
<pb n="19a"/>
　賜於周蔵之魯者欲世世子孫無忘周徳也非其所<lb/>
　以與人而與人謂之亡注亡失也非其所取而取之<lb/>
　謂之盜疏<hi>釋曰於經何例當之解經言饑止謂二穀不收包宣公之例五穀不收止在當文康</hi>
　<hi>饉無例應之今因盜而發亡例經無應之或說非其所以與人謂之亡是梁伯所行也梁伯受國于天子</hi>
　<hi>不能撫其民人而自失之夫國之利器不可以示人權之可守焉得虚假君貪色好酒耳目不能聰眀上</hi>
　<hi>無正長之治大臣背叛而國外奔因若自滅故謂之亡此可以應其義</hi>
九年春王正月<lb/>
夏四月戊申鄭伯蠆卒音義<hi>蠆丑邁反</hi>
<pb n="19b"/>
得寳玉大弓注杜預曰弓玉國之分器也得之足以為<lb/>
榮失之足以為辱故重而書之音義<hi>分扶問反</hi>
　傳其不地何也疏<hi>釋曰據何文而責地解此據獲物言地經言戰于大棘獲宋華元宜</hi>
　<hi>䝉上地故據彼責此</hi>寳玉大弓在家則羞不目羞也注國之大<lb/>
　寳在家則羞也况陪臣專之乎恥甚而不目其地疏<lb/>
　<hi>注釋曰下或曰陽虎以解衆也還是陪臣何以異之解上說不目羞明失之為辱得之為榮榮而言地地</hi>
　<hi>是陪臣之所居魯能奪陪臣之得可以眀免恥何為不地夫以千乗之國而受辱於陪臣雖得為榮書地</hi>
　<hi>則恥或曰之義得非魯力也陽虎竊國重寳非其所用畏衆之討送納歸君故書而記之</hi>惡得之<lb/>
<pb n="20a"/>
　注惡於何也音義<hi>惡音烏注同</hi>得之堤下或曰陽虎以解<lb/>
　衆也音義<hi>堤丁兮反又音蹄</hi>
六月葬鄭獻公<lb/>
秋齊侯衞侯次于五氏注五氏晉地<lb/>
秦伯卒<lb/>
冬葬秦哀公<lb/>
十年春王三月及齊平注平前八年再侵齊之怨<lb/>
夏公㑹齊侯于頰谷音義<hi>頬古協反左𫝊作夾谷</hi>公至自頰谷<lb/>
<pb n="20b"/>
　傳離㑹不致注雍曰二國㑹曰離各是其所是非其<lb/>
　所非然則所是之是未必是所非之非未必非未必<lb/>
　非者不能非人之真非未必是者不能是人之真是<lb/>
　是非紛錯則未有是是非不同故曰離離則善惡無<lb/>
　在善惡無在則不足致之于宗廟何為致也危之也<lb/>
　危之則以地致何也為危之也其危奈何曰頰谷之<lb/>
　㑹孔子相焉兩君就壇兩相相揖注将欲行盟㑹之<lb/>
　禮音義<hi>為危于偽反相焉息亮反下兩相同壇徒丹反封土曰壇</hi>齊人鼓譟而起<lb/>
<pb n="21a"/>
　欲以執魯君注羣呼曰譟音義<hi>譟素報反呼火故反</hi>孔子歴階<lb/>
　而上不盡一等而視歸乎齊侯注階㑹壇之階曰兩<lb/>
　君合好夷狄之民何為来為命司馬止之注兩君㑹<lb/>
　合以結親好而齊人欲執魯君此無禮之甚故謂之<lb/>
　夷狄之民司馬主兵之官使禦止之音義<hi>好呼報反注同禦魚</hi>
　<hi>呂反</hi>齊侯逡巡而謝曰寡人之過也退而屬其二三大<lb/>
　夫曰夫人率其君與之行古人之道二三子獨率我<lb/>
　而入夷狄之俗何為注屬語也夫人謂孔子也齊人<lb/>
<pb n="21b"/>
　欲執魯君是夷狄之行音義<hi>逡七旬反屬意欲反夫人音扶語魚呂反之行</hi>
　<hi>下孟反</hi>罷㑹齊人使優施舞於魯君之幕下注優俳施<lb/>
　其名也幕帳欲嗤笑魯君音義<hi>幕音莫俳皮皆反嗤尺之反</hi>孔子<lb/>
　曰笑君者罪當死使司馬行法焉首足異門而出齊<lb/>
　人来歸鄆讙龜陰之田者葢為此也注何休曰齊侯<lb/>
　自頰谷歸謂晏子曰寡人獲過於魯侯如之何晏子<lb/>
　曰君子謝過以質小人謝過以文齊嘗侵魯四邑請<lb/>
　皆還之音義<hi>讙好官反為于偽反</hi>因是以見雖有文事必有武<lb/>
<pb n="22a"/>
　備孔子於頰谷之㑹見之矣音義<hi>以見賢徧反</hi>疏<hi>一㑹之怒三軍</hi>
　<hi>自降若非孔子必以白刃喪其膽胲矣敢直視齊侯行法殺戮故𫝊於頰谷之㑹見之矣後世慕其風軌</hi>
　<hi>欽其意氣者忽若如是毛遂之亢楚王藺子之脅秦王俱展一夫之勇不憚千乗之威亦善忠臣之鯁骨</hi>
　<hi>是賢亞聖之義勇</hi>
晉趙鞅帥師圍衞<lb/>
齊人来歸鄆讙龜陰之田<lb/>
叔孫州仇仲孫何忌帥師圍郈注郈叔孫氏邑音義<hi>郈音后</hi>
<pb n="22b"/>
秋叔孫州仇仲孫何忌帥師圍郈<lb/>
宋樂大心出奔曹宋公子地出奔陳<lb/>
冬齊侯衞侯鄭游速㑹于安甫注安甫地名<lb/>
叔孫州仇如齊<lb/>
宋公之弟辰暨宋仲佗石彄出奔陳注辰為佗所強故<lb/>
曰暨音義<hi>暨其器反佗大河反彄古侯反強其丈反</hi>
十有一年春宋公之弟辰及仲佗石彄公子地自陳入<lb/>
于蕭以叛<lb/>
<pb n="23a"/>
　傳宋公之弟辰未失其弟也注言辰未有失其為弟<lb/>
　之道故書弟以罪宋公疏<hi>釋曰案辰以前年出奔離骨肉之義今嵗入邑有叛</hi>
　<hi>國之罪失弟之道彰於經文而曰未失何也解公不能制御彊臣以撫其弟而使二卿脅以外奔故著暨</hi>
　<hi>以表彊辭稱弟以見罪罪在仲石亦可知矣今而入國兩子之情非辰之意書及而辨尊卑言弟以顯無</hi>
　<hi>失然則自陳之力力由二卿入蕭之叛専歸仲石故重發例以明無罪</hi>及仲佗石彄公<lb/>
　子地以尊及卑也自陳陳有奉焉爾入于蕭以叛注<lb/>
　蕭宋邑入者内弗受也以者不以也叛直叛也<lb/>
夏四月<lb/>
<pb n="23b"/>
秋宋樂大心自曹入于蕭注入蕭從叛人叛可知故不<lb/>
書叛<lb/>
冬及鄭平注平六年侵鄭之怨𫝊例曰盟不日者渝盟<lb/>
惡之也取夫詳略之義則平不日者亦有惡矣葢不能<lb/>
相結以信音義<hi>渝羊朱反變也惡之烏路反下同夫音符</hi>
叔還如鄭莅盟音義<hi>還音旋</hi>
十有二年春薛伯定卒<lb/>
夏葬薛襄公<lb/>
<pb n="24a"/>
叔孫州仇帥師墮郈音義<hi>墮許規反毁也</hi>
　傳墮猶取也注陪臣專強違背公室恃城為固是以<lb/>
　叔孫墮其城若新得之故云墮墮猶取也墮非訓取<lb/>
　言今但毁其城則郈永屬己若更取邑於他然音義<lb/>
　<hi>背音佩</hi>疏<hi>注釋曰𫝊言墮猶取也即其訓而曰非者何休難云當言取不言墮實壊耳無取於訓詁</hi>
　<hi>鄭君如此釋之今經墮其為義</hi>
衞公孟彄帥師伐曹<lb/>
季孫斯仲孫何忌帥師墮費音義<hi>費音秘</hi>
<pb n="24b"/>
秋大雩<lb/>
冬十月癸亥公㑹齊侯盟于黄<lb/>
十有一月丙寅朔日有食之<lb/>
公至自黄<lb/>
十有二月公圍成<lb/>
　𫝊非國言圍圍成大公也注以公之重而伐小邑則<lb/>
　為恥深矣故大公之事而言圍使若成是國然疏<hi>注釋</hi>
　<hi>曰案例國曰圍今邑而言圍則大都大都則皆是國而曰小邑何解經書公眀成非小是故言圍公一國</hi>
<pb n="25a"/>
　<hi>之貴重成三家之大邑邑比於國為細擬公為小比於凡邑則大矣故書曰圍</hi>
公至自圍成<lb/>
　傳何以致危之也何危爾邊乎齊也注邊謂相接<lb/>
十有三年春齊侯次于垂葭音義<hi>葭音加</hi>
夏築蛇淵囿注蛇淵地名音義<hi>囿音又</hi>
大蒐于比蒲音義<hi>比音毗</hi>
衞公孟彄帥師伐曹<lb/>
秋晉趙鞅入于晉陽以叛<lb/>
<pb n="25b"/>
　𫝊以者不以者也叛直叛也疏<hi>釋曰不解入而重發叛例何解趙鞅自入</hi>
　<hi>己邑不従外入入者内弗受也以其無君命於義不受同書入之非専不受故但釋其叛非實叛故下書</hi>
　<hi>歸眀之非叛而書叛書叛非真叛也故復發也</hi>
冬晉荀寅士吉射入于朝歌以叛音義<hi>射食夜反又食亦反</hi>
晉趙鞅歸于晉<lb/>
　𫝊此叛也其以歸言之何也注據叛惡而歸善貴其<lb/>
　以地反也貴其以地反則是大利也非大利也許悔<lb/>
　過也許悔過則何以言叛也以地正國也注地謂晉<lb/>
<pb n="26a"/>
　陽也葢以晉陽之兵還正國也公羊𫝊曰逐君側之<lb/>
　惡人以地正國則何以言叛注據是善事其入無君<lb/>
　命也注凱曰專入晉陽以興兵甲故不得不言叛實<lb/>
　以驅惡而安君則釋兵不得不言歸春秋善惡必著<lb/>
　之義<lb/>
薛弑其君比音義<hi>比必履反又毗志反</hi>疏<hi>釋曰不日月者何解𫝊言剽不正其日何則庶子為君而被弑則不日而月之𫝊曰諸侯時卒惡之宜從此例薛比書時亦其惡也</hi>
十有四年春衞公叔戍来奔<lb/>
<pb n="26b"/>
晉趙陽出奔宋音義<hi>晉趙陽左氏作衞趙陽</hi>
二月辛巳楚公子結陳公孫佗人帥師滅頓以頓子牂<lb/>
歸音義<hi>佗徒河反又如字牂作郎反</hi>
夏衞北宫結来奔<lb/>
五月於越敗吴于檇李注檇李吴地音義<hi>敗必邁反檇音醉</hi>
吴子光卒<lb/>
公㑹齊侯衞侯于牽注牽地音義<hi>牽云賢反</hi>公至自㑹<lb/>
秋齊侯宋公㑹于洮音義<hi>洮他刀反</hi>
<pb n="27a"/>
天王使石尚來歸脤注脤祭肉天子祭畢以之賜同姓<lb/>
諸侯親兄弟之國與之共福音義<hi>脤市軫反</hi>
　傳脤者何也俎實也祭肉也生曰脤熟曰膰其辭石<lb/>
　尚士也注辭猶書也音義<hi>膰音煩本又作煩</hi>何以知其士也<lb/>
　天子之大夫不名石尚欲書春秋注欲著名于春秋<lb/>
　諫曰乆矣周之不行禮於魯也請行脤貴復正也疏<lb/>
　<hi>釋曰從祀先公前有失正之文於後言貴復正今復正前無失正之文而曰貴復正何解復正之文雖同</hi>
　<hi>義須有異天王不行禮於魯失正矣今由石尚而歸脤美之故曰貴復正也</hi>
<pb n="27b"/>
衞世子蒯聵出奔宋音義<hi>蒯聵苦怪反下五怪反</hi>衞公孟彄出奔<lb/>
鄭<lb/>
宋公之弟辰自蕭來奔注稱弟猶未失為弟之行音義<lb/>
<hi>行下孟反</hi>
大蒐于比蒲疏<hi>釋曰文承秋下注云城莒父云無冬者甯所未詳然則大蒐秋秋則常事常事不書書之者何即昭八年秋蒐于紅𫝊曰正也正所以譏不正後比蒲大蒐失禮因此見正今定公以十三年大蒐秋事而於夏行之失正至此十四年大蒐書正以眀前不正也</hi>
邾子来㑹公注㑹公于比蒲<lb/>
<pb n="28a"/>
城莒父及霄注無冬甯所未詳疏<hi>注釋曰桓七年注云下無秋冬今不言下何解桓七年夏有人事而秋冬二時不書復無人事故云下今此上有秋下有人事而無冬故直云無冬不言下明冬宜在人事之上也</hi>
十有五年春王正月邾子來朝音義<hi>朝直遥反</hi>
鼷䑕食郊牛牛死改卜牛注不言所食食非一處而至<lb/>
死音義<hi>鼷音兮處昌慮反</hi>
　𫝊不敬莫大焉注定公不敬最大故天災最甚疏<hi>釋曰</hi>
　<hi>凡䑕食牛莫敢不敬而曰莫大何解成七年鼷䑕食郊牛角過有司也改卜牛鼷䑕又食其角歸罪於君</hi>
<pb n="28b"/>
　<hi>皆道其所𫝊眀不敬之罪小今牛體徧食不敬之罪大也</hi>
二月辛丑楚子滅胡以胡子豹歸<lb/>
夏五月辛亥郊注譏不時也<lb/>
壬申公薨于高寢注髙寢宮名<lb/>
　傳高寢非正也疏<hi>釋曰重發𫝊何解髙者大名嫌是路寢之流故發𫝊眀之</hi>
鄭罕逹帥師伐宋<lb/>
齊侯衞侯次于渠蒢注渠蒢地也音義<hi>蒢直居反</hi>
邾子來奔喪<lb/>
<pb n="29a"/>
　傳喪急故以奔言之疏<hi>釋曰奔喪之制日行百里故𫝊言急所以申匍匐之情也</hi>
秋七月壬申弋氏卒音義<hi>弋氏羊職反哀公之母左氏作姒氏</hi>
　傳妾辭也注不言夫人薨哀公之母也<lb/>
八月庚辰朔日有食之<lb/>
九月滕子來㑹葬注邾滕魯之屬國近則来奔喪逺則<lb/>
来㑹葬於長帥之喪同之王者書非禮音義<hi>長丁丈反帥所類反</hi>
疏<hi>注邾滕魯之屬國釋曰将何據也解范荅薄氏云屬國非私屬五國為屬屬有長曹滕二邾世屬服事我故謂之屬○近則至非禮釋曰若如此注意以奔喪為禮㑹葬為非然則王者之喪諸侯㑹出何文證若以㑹<pb n="29b"/>葬非禮何以范例云㑹葬四案經有三范總云㑹葬禮何解𫝊言奔喪喪急不言非禮可知諸侯自相㑹葬𫝊無釋文但釋天子之㑹葬云其志重天子之禮又曰在鄙上明其别於諸侯𫝊曰周人有喪魯人有喪周人弔魯人不弔周人責魯人曰吾君親之是以知王者之喪諸侯親㑹之范云四四當為三古者四三皆積畫字有誤耳㑹葬禮也據釋天子之大夫來㑹葬言者重天子之禮故范例舉之不謂皆是禮也</hi>
丁巳葬我君定公雨不克葬<lb/>
　𫝊葬既有日不為雨止禮也雨不克葬喪不以制也<lb/>
　音義<hi>為于偽反</hi>疏<hi>釋曰重發𫝊何解頃熊夫人今此人君嫌禮異故發𫝊以眀之且彼言日中此</hi>
　<hi>言日下稷彼言而此言乃文竝不同釋既不異義體相似</hi>
<pb n="30a"/>
戊午日下稷乃克葬注稷昃也下昃謂晡時音義<hi>稷如字左氏作昃晡布吴反</hi>
　傳乃急辭也不足乎日之辭也注宣八年注詳矣疏<lb/>
　<hi>注釋曰范例云克例有六則數何文以充之解鄭伯克段一不克納二雨不克葬日中而克葬各二是謂</hi>
　<hi>四通前二為六也</hi>
辛巳葬定弋音義<hi>定弋左氏作定姒</hi>
冬城漆<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏卷十九<lb/>
<pb n="31a"/>
　春秋穀梁傳注疏卷十九考證<lb/>
晉人執宋仲幾于京師疏晉為監功之主因而執之○<lb/>
　主因二字監本誤作王國今改正<lb/>
公即位傳殯然後即位也疏嫌非周禮○監本誤作兼<lb/>
　不亦言今改正<lb/>
九月大雩傳未可以雩也疏鄒衍吹律乃始谷生物謂<lb/>
　之黍○<hi>臣浩</hi>按黍為五穀之首極寒之地猶能成熟<lb/>
　自有天地即有其種詩言后稷之穡有稷有黍孟子<lb/>
<pb n="31b"/>
　言貊五穀不生惟黍生之豈至鄒衍吹律而後有此<lb/>
　穀乎寒谷復暖此就一地偶然之異不可以解經也<lb/>
新作雉門及兩觀傳雖不正也於美猶可也○劉敞曰<lb/>
　傳非也此自記事之體耳雉門先災兩觀後災不得<lb/>
　不曰雉門及兩觀災若不言及則似雉門之兩觀災<lb/>
　雉門乃無恙也既災之後魯人修舊理當先門門所<lb/>
　出入者觀則門飾也亦各順其序而書之非聖人横<lb/>
　出此意見也<lb/>
<pb n="32a"/>
公及諸侯盟于臯鼬傳後而再㑹公志於後㑹也後志<lb/>
　疑也○<hi>臣召南</hi>按上文書公㑹于召陵矣此盟復稱<lb/>
　公以㑹盟異處不同于首止葵邱也𫝊謂公志於後<lb/>
　㑹其實不然若論畏楚則晉先不競不但弱國若言<lb/>
　魯意定公方受國于季氏如晉又至河而復此㑹得<lb/>
　與諸侯同盟乃其心所急欲遂者何故反遲疑乎<lb/>
劉卷卒傳賢之也○<hi>臣召南</hi>按寰内諸侯春秋例不書<lb/>
　卒其嘗同㑹盟來赴者則書之不關于賢不賢也<lb/>
<pb n="32b"/>
蔡侯以吴子及楚人戰于伯舉椘師敗績𫝊君不為匹<lb/>
　夫興師疏其如殷紂之罪被所不盡云云○<hi>臣召南</hi>
　按此數句不成文義必有訛脫但各本皆然無可考<lb/>
　正疏意當云至于殷紂之罪毒痡四海所誅斬不能<lb/>
　盡書耳<lb/>
　又疏論忠臣傷孝子之恩○監本脫論字今増<lb/>
三月公至自侵齊𫝊往月致月惡之也○劉敞曰𫝊非<lb/>
　也公如往時致月此則文公十三年冬公如晉十四<lb/>
<pb n="33a"/>
　年正月公至自晉是也是時公未至晉而衞侯㑹公<lb/>
　于沓至晉而得其君盟盟而反鄭伯又㑹公于棐一<lb/>
　出而三國附最榮矣何以危致之也往月致時此則<lb/>
　宣公十七年六月同盟于斷道秋公至自㑹是也是<lb/>
　時諸侯協心無有他變何以危往也往月致月此則<lb/>
　僖公四年正月侵蔡蔡潰遂伐楚八月公至自伐楚<lb/>
　是也是時齊桓主諸侯穀梁曰以伐楚致大伐楚最<lb/>
　盛矣何以惡之也且穀梁欲言其危當得其危之狀<lb/>
<pb n="33b"/>
　欲言其惡當指其惡之形今謂之危無狀也謂之惡<lb/>
　無形也設虚文而無實騐不可致詰非所以解經也<lb/>
　故略舉三事以彰其不然<lb/>
宋公之弟辰及仲佗石彄公子地自陳入于蕭以叛傳<lb/>
　未失其弟也○<hi>臣浩</hi>按此亦一偏之辭稱弟則宋公<lb/>
　之惡固顯而辰之罪亦見据左𫝊則辰乃宋公母弟<lb/>
　也<hi>臣召南</hi>按辰之奔陳猶可曰為仲佗石彄所脅廹<lb/>
　也此年入蕭以叛經書及仲佗石彄公子地豈非罪<lb/>
<pb n="34a"/>
　之魁乎據地叛君而猶曰未失其為弟此何說也<lb/>
十有三年春齊侯次于垂葭○左氏經作齊侯衞侯次<lb/>
　于垂葭<hi>臣召南</hi>按上年十二月公圍成傳曰何以致<lb/>
　危之也何危爾邊乎齊也傳意必以公用大衆攻圍<lb/>
　邊邑故此年春齊侯即次于垂葭矣穀梁經脫衛侯<lb/>
　故如是解<lb/>
弋氏卒○弋字監本誤作戈今改正<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁傳注疏卷十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷九<hi>起僖公十九年盡三十三年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷九<hi>起僖公十九年盡三十三年</hi>
　　晉范甯集解　唐陸徳明音義　楊士勛疏<lb/>
十有九年春王三月宋人執滕子嬰齊疏<hi>釋曰傳法並不解稱名之意蓋罪賤之也</hi>
夏六月宋公曹人邾人盟于曹南注曹南曹之南鄙繒<lb/>
子會盟于邾己酉邾人執繒子用之<lb/>
　傳微國之君因邾以求與之盟注與厠豫也音義<hi>與音</hi>
<pb n="1b"/>
　<hi>豫注及下文同</hi>疏<hi>釋曰言會盟于邾者繒是微國欲因邾以求盟故云會盟也</hi>人因已以<lb/>
　求與之盟已迎而執之惡之故謹而日之也用之者<lb/>
　叩其鼻以衈社也注衈者釁也取鼻血以釁祭社器<lb/>
　音義<hi>惡烏路反下惡其長同叩音口衈音二</hi>疏<hi>釋曰此與昭公十一年冬十有一月丁酉楚師</hi>
　<hi>滅蔡執蔡世子友以歸用之皆惡其用人故不據國之大小同書日以見惡也叩其鼻者論語云以杖叩</hi>
　<hi>其脛則叩謂擊也</hi>
秋宋人圍曹<lb/>
衞人伐郉<lb/>
<pb n="2a"/>
冬會陳人蔡人楚人鄭人盟于齊注㑹無主名内卑者<lb/>
也四國稱人外卑者也杜預曰地於齊齊亦與盟<lb/>
梁亡<lb/>
　𫝊自亡也湎於酒淫於色心昬耳目塞上無正長之<lb/>
　治大臣背叛民為寇盜梁亡自亡也如加力役焉湎<lb/>
　不足道也注如使伐之而滅亡則淫湎不足記也使<lb/>
　其自亡然後其惡明音義<hi>湎面善反長丁丈反下及注同治直吏反背音佩</hi>
　疏<hi>釋曰左氏以為秦滅梁惡其自取滅亡之故不以秦滅為文公羊以為魚爛而亡謂梁君隆刑峻法</hi>
<pb n="2b"/>
　<hi>百姓逃叛而事等魚爛從中而去也此傳亦云大臣背叛民為寇盗則同公羊梁國亦自亡也又如加力</hi>
　<hi>役焉湎不足道也則梁之土地必為人所取蓋同左氏秦得之但據自滅為文少異耳</hi>梁亡鄭<lb/>
　棄其師我無加損焉正名而已矣梁亡出惡正也注<lb/>
　正謂政教疏<hi>釋曰仲尼修春秋亦有改舊義以見褒貶者亦有因史成文以示善惡者其變</hi>
　<hi>之也不葬有三為齊桓諱滅項之類是改舊也其梁以自滅為文鄭棄其師之徒是因史之文也故𫝊云</hi>
　<hi>我無加損焉正名而已矣</hi>鄭棄其師惡其長也注長謂高克<lb/>
二十年春新作南門<lb/>
　傳作為也有加其度也注更加使大言新有故也非<lb/>
<pb n="3a"/>
　作也注責其改舊制南門者法門也注法門謂天子<lb/>
　諸侯皆南面而治法令之所出入故謂之法門音義<lb/>
　<hi>治直吏反</hi>
夏郜子來朝音義<hi>郜古報反</hi>
五月乙巳西宮災<lb/>
　𫝊謂之新宮則近為禰宮注言閔公非僖公之父故<lb/>
　不言新宮也音義<hi>近附近之近禰乃禮反父廟也</hi>以諡言之則如疏<lb/>
　之然注故不言閔宮而云西宮以是為閔宮也疏<hi>釋曰</hi>
<pb n="3b"/>
　<hi>傳知之者以若是禰宮當言新宮若是疏祖之宮又須言諡此在親䟽之間故知是閔宮也</hi>
鄭人入滑<lb/>
秋齊人狄人盟于郉<lb/>
　傳郉為主焉爾郉小其為主何也其為主乎救齊注<lb/>
　十八年郉人狄人伐衞以救齊是也疏<hi>釋曰盟㑹地于國都者國</hi>
　<hi>主雖與盟會未知即能為主桓十四年公㑹鄭伯于曹曹不為主是也而𫝊云郉為主焉爾又辨其大小</hi>
　<hi>者傳以十八年郉人狄人伐衞以救齊今又盟于郉故知為主也又云郉小者以郉雖是小國為主能救</hi>
　<hi>齊故歸功于郉不謂盟國都者例能為主耳</hi>
<pb n="4a"/>
冬楚人伐隨<lb/>
　𫝊隨國也疏<hi>釋曰按世本隨是國名經文言伐知非邑也</hi>
二十有一年春狄侵衞<lb/>
宋人齊人楚人盟于鹿上注宋為盟主故序齊上鹿上<lb/>
宋地<lb/>
夏大旱注傳例曰得雨曰雩不得雨曰旱<lb/>
　傳旱時正也疏<hi>釋曰旱必歴時非一月之事故書時為正也</hi>
秋宋公楚子陳侯蔡侯鄭伯許男曹伯會于雩注雩宋<lb/>
<pb n="4b"/>
地雩或為宇執宋公以伐宋<lb/>
　傳以重辭也注傳例曰以者不以者也此傳及定七<lb/>
　年齊人執衞行人北宮結以侵衞傳皆曰以重辭也<lb/>
　然則以有二義矣國之所重故曰重辭疏<hi>釋曰桓十四年宋人</hi>
　<hi>以齊人蔡人云云伐鄭𫝊曰以者不以者也今傳云以重辭也何知非是一事而重不可以范注云以有</hi>
　<hi>二義者范以執宋公及執衞結皆是國之所重而傳云以重辭也其微人從伐者即云以者不以者也明</hi>
　<hi>二者意異故云以有二義</hi>
冬公伐邾<lb/>
<pb n="5a"/>
楚人使宜申來獻捷音義<hi>捷在接反</hi>注楚稱人者為執宋公<lb/>
貶音義<hi>為于偽反</hi>疏<hi>注釋曰知為執宋公貶者以稱使知是楚子使之國君而稱人明為執宋公貶也</hi>
　𫝊捷軍得也其不曰宋捷何也注據莊三十一年齊<lb/>
　侯來獻戎捷疏<hi>注釋曰彼𫝊云戎菽也則與此宋㨗絶不相當而范引之者彼雖以戎為</hi>
　<hi>菽終是伐得之故范引為證也</hi>不與楚㨗於宋也注不與夷狄捷中<lb/>
　國<lb/>
十有二月癸丑公會諸侯盟于薄注會雩之諸侯釋宋<lb/>
<pb n="5b"/>
公<lb/>
　傳會者外為主焉爾外釋不志此其志何也以公之<lb/>
　與之盟目之也不言楚不與楚專釋也注何休曰春<lb/>
　秋以執之為罪不以釋之為罪責楚子專釋非其理<lb/>
　也公羊以為公會諸侯釋之故不復出楚耳鄭君釋<lb/>
　之曰不與楚專釋者非以責之也傳云外釋不志此<lb/>
　其志何也以公之與之盟日之也言公與諸侯盟而<lb/>
　釋宋公公有功焉與公羊義無違錯音義<hi>復扶又反</hi>疏<hi>釋曰</hi>
<pb n="6a"/>
　<hi>重發之者以釋者是公嫌㑹非是外為主故發例以明之</hi>
二十二年春公伐邾取須句音義<hi>句其俱反</hi>
夏宋公衞侯許男滕子伐鄭<lb/>
秋八月丁未及邾人戰于升陘音義<hi>陘音郉</hi>注升陘魯地<lb/>
　𫝊内諱敗舉其可道者也不言其人以吾敗也不言<lb/>
　及之者為内諱也音義<hi>為于偽反</hi>疏<hi>釋曰不言其人以吾敗也謂不言邾之主</hi>
　<hi>名也不言及者為内諱也謂不言魯之主名也與桓十七年解異者觀經為說不可執文也</hi>
冬十有一月己巳朔宋公及楚人戰于泓音義<hi>泓烏宏反</hi>宋<lb/>
<pb n="6b"/>
師敗績<lb/>
　傳日事遇朔曰朔春秋三十有四戰未有以尊敗乎<lb/>
　卑以師敗乎人者也以尊敗乎卑以師敗乎人則驕<lb/>
　其敵襄公以師敗乎人而不驕其敵何也責之也泓<lb/>
　之戰以為復雩之恥也注前年宋公為楚所執雩之<lb/>
　恥宋襄公有以自取之伐齊之喪執滕子圍曹為雩<lb/>
　之會不顧其力之不足而致楚成王成王怒而執之<lb/>
　故曰禮人而不答則反其敬愛人而不親則反其仁<lb/>
<pb n="7a"/>
　治人而不治則反其知過而不改又之注又復音義<lb/>
　<hi>知音智又如字復扶又反</hi>是謂之過襄公之謂也古者被甲嬰胄<lb/>
　非以興國也則以征無道也豈曰以報其恥哉宋公<lb/>
　與楚人戰于泓水之上司馬子反曰楚衆我少鼓險<lb/>
　而擊之勝無幸焉注若要而擊之必可破非僥倖也<lb/>
　音義<hi>被皮既反胄而救反司馬子反左傳作子魚要於遙反僥古堯反倖音幸</hi>疏<hi>釋曰麋信云子</hi>
　<hi>反當為子夷未審范意然不勝無幸者以小敵大恐其不若克之不名徼幸也</hi>襄公曰君子<lb/>
　不推人危不攻人厄須其出注須其出險音義<hi>推如字又</hi>
<pb n="7b"/>
　<hi>它回反</hi>旣出旌亂於上陳亂於下子反曰楚衆我少擊<lb/>
　之勝無幸焉襄公曰不鼓不成列注列陳音義<hi>陳直覲反</hi>
　須其成列而後擊之則衆敗而身傷焉七月而死注<lb/>
　何休曰即宋公身傷當言公不當言師成十六年楚<lb/>
　子敗績是也又成十六年傳曰不言師君重于師也<lb/>
　即成十六年是二十二年虛言也即二十二年是十<lb/>
　六年非也鄭君釋之曰傳説楚子敗績日四體偏斷<lb/>
　此則目也此言君之目與手足有破斷者乃為敗矣<lb/>
<pb n="8a"/>
　今宋襄公身傷耳當持鼓軍事無所害而師猶敗故<lb/>
　不言宋公敗績也傳所以言敗衆敗身傷焉者疾其<lb/>
　信而不道以取大辱疏<hi>釋曰此云七月而死則是身傷不云宋公敗績者鄭𤣥云</hi>
　<hi>非四體偏斷又非傷目故依常例稱師也</hi>倍則攻敵則戰少則守人之所<lb/>
　以為人者言也人而不能言何以為人言之所以為<lb/>
　言者信也言而不信何以為言信之所以為信者道<lb/>
　也信而不道何以為道道之貴者時其行勢也注凱<lb/>
　曰道有時事有勢何貴於道貴合於時何貴於時貴<lb/>
<pb n="8b"/>
　順於勢宋公守匹夫之狷介徒蒙恥於夷狄焉識大<lb/>
　通之方至道之術哉音義<hi>攻如字又音貢守如字又手又反狷音絹介音界焉</hi>
　<hi>於䖍反</hi>疏<hi>注釋曰老子至道之人猶曰以正治國以竒用兵今宋襄國弱於楚而行敵戰之禮故傳</hi>
　<hi>譏其師敗身傷注謂之不識至道之術也</hi>
二十有三年春齊侯伐宋圍閔<lb/>
　𫝊伐國不言圍邑此其言圍何也不正其以惡報惡<lb/>
　也注前十八年宋伐齊之喪是惡也今齊乗勝而報<lb/>
　是以惡報惡也音義<hi>閔左氏作緍二十五年楚圍亦同</hi>
<pb n="9a"/>
夏五月庚寅宋公兹父卒<lb/>
　𫝊不葬何也失民也其失民何也以其不教民戰則<lb/>
　是棄其師也為人君而棄其師其民孰以為君哉注<lb/>
　何休曰所謂教民戰者習之也春秋貴偏戰而惡詐<lb/>
　戰宋襄公所以敗于泓者守禮偏戰也非不教其民<lb/>
　也孔子曰君子去仁惡乎成名造次必於是顚沛必<lb/>
　於是未有守正以敗而惡之也公羊以為不書葬為<lb/>
　襄公諱背殯出㑹所以美其有承齊桓尊周室之美<lb/>
<pb n="9b"/>
　志鄭君釋之曰教民習戰而不用是亦不教也詐戰<lb/>
　謂不期也既期矣當觀敵為䇿倍則攻敵則戰少則<lb/>
　守今宋襄公于泓之戰違之又不用其臣之謀而敗<lb/>
　故徒善不用賢良不足以興霸主之功徒言不知權<lb/>
　譎之謀不足以交鄰國㑹遠疆故易譏鼎折足詩刺<lb/>
　不用良此説善也音義<hi>而惡烏路反下而惡同惡乎音烏造七報反沛音貝為襄</hi>
　<hi>于偽反背音佩譎音决折之設反刺七賜反</hi>疏<hi>釋曰何休曰春秋貴偏戰者謂各守一偏而戰也鄭</hi>
　<hi>𤣥云易譏鼎折足詩刺不用良者鼎折足是鼎卦九四爻辭彼云鼎折足覆公餗其形渥凶王弼云處上</hi>
<pb n="10a"/>
　<hi>體之下而又應初既承且施非已所堪若鼎足小細而任重故折足也鼎足既折則覆餗矣餗謂鼎之實</hi>
　<hi>實覆則沾渥其形以喻不勝其任身被戮辱故凶也此襄公是其事也故曰鼎折足也初已出否至四所</hi>
　<hi>盛則已潔矣故曰覆公餗也渥沾濡之貌也既覆公餗體為渥沾智小謀大不堪其任受其至辱災及其</hi>
　<hi>身故曰其形渥凶也鼎卦巽下離上䷱馬融云餗謂糜也詩刺不用艮者謂鄭忽不能與賢人圗事以至</hi>
　<hi>死亡故詩作狡童揚之水二篇刺之故詩序云云狡童刺忽也不能與賢人圖事權臣擅命也揚之水閔</hi>
　<hi>無臣也君子閔忽之無忠臣良士終以死亡而作是詩也</hi>
秋楚人伐陳<lb/>
冬十有一月把子卒注莊二十七年稱伯今稱子蓋為<lb/>
<pb n="10b"/>
時王所黜<lb/>
二十有四年春王正月<lb/>
夏狄伐鄭<lb/>
秋七月<lb/>
冬天王出居于鄭注襄王也天子以天下為家故所在<lb/>
稱居<lb/>
　𫝊天子無出出失天下也注王者無外言出則有外<lb/>
　之辭江熙曰天子必巡守然後行故河陽之守全天<lb/>
<pb n="11a"/>
　王之行也平王東遷其詩不能復雅而列為國風襄<lb/>
　王奔鄭不得全天王之行則與諸侯不異故書出也<lb/>
　夫子祖述堯舜憲章文武斯文是作不以道假人傳<lb/>
　言失天下闕然如有未備音義<hi>守手又反下同行如字或下孟反下同復</hi>
　<hi>扶又反</hi>疏<hi>注釋曰舊解江熙此言明夫子之修春秋雖憲章前代亦不可全與前代齊録故云夫子</hi>
　<hi>祖述堯舜憲章文武言堯舜有巡守之禮文武有省方之制故仲尼因襄王之守全天子之行是亦祖述</hi>
　<hi>憲章也斯文是作不以道假人者謂若全天子之行憲章前代是不以道假借人也但㐮王與諸侯不異</hi>
　<hi>不可復全天子之行故書出以表之也明夫子雖欲尊王者同之先代以周徳闕然未備不可同之故遂</hi>
<pb n="11b"/>
　<hi>以此道借人也或以為夫子所以書王出者祖述堯舜憲章文武斯文是作不以道借人王徳既闕不可</hi>
　<hi>復全其行故書出以表其失天下也</hi>居者居其所也雖失天下莫敢有<lb/>
　也注邵曰雖實出奔而王者無外王之所居則成王<lb/>
　畿鄭不敢有之以為國<lb/>
晉侯夷吾卒注傳曰諸侯時卒惡之不書葬簒文公而<lb/>
立失徳音義<hi>惡烏路反簒初患反</hi>
二十五年春王正月丙午衞侯燬滅郉<lb/>
　𫝊燬之名何也注據宣十二年楚子滅蕭不名音義<lb/>
<pb n="12a"/>
　<hi>燬况委反</hi>不正其伐本而滅同姓也注絶先祖支體尤重<lb/>
　故名以甚之疏<hi>釋曰衞與郉同姬姓今衛滅郉則是絶先祖支體故謂之伐本也</hi>
夏四月癸酉衛侯燬卒<lb/>
宋蕩伯姬來逆婦注伯姬魯女為宋大夫蕩氏妻也自<lb/>
為其子來迎婦音義<hi>自為于偽反下為祖同</hi>
　傳婦人既嫁不踰竟宋蕩伯姬來逆婦非正也其曰<lb/>
　婦何也縁姑言之之辭也疏<hi>釋曰復發𫝊者嫌為求婦為禮故發之</hi>
宋殺其大夫<lb/>
<pb n="12b"/>
　𫝊其不稱名姓以其在祖之位尊之也注何休曰曹<lb/>
　殺其大夫亦不稱名姓豈可復以為祖乎鄭君釋之<lb/>
　曰宋之大夫盡名姓禮公族有罪刑於甸師氏不與<lb/>
　國人慮兄弟也所以尊異之孔子之祖孔父累於宋<lb/>
　殤公而死今骨肉在其位而見殺故尊之隠而不忍<lb/>
　稱名氏若罪大者名之而已使若異姓然此乃祖之<lb/>
　疏也曹殺其大夫自以無大夫不稱名氏耳春秋辭<lb/>
　同事異者甚多隠去即位以見譲莊去即位為繼弑<lb/>
<pb n="13a"/>
　是復可以此例非之乎音義<hi>復扶又反甸扶徧反累劣偽反去起呂反下同</hi>
　<hi>以見賢徧反為繼于偽反又如字</hi>疏<hi>注釋曰異姓稱名疏而詳已同姓不名親而略之若名氏具備</hi>
　<hi>而見其疏則見異姓同非尊祖之事故曰疏之也古本或作禮之疏者言同姓與異姓不别則於禮法為</hi>
　<hi>疏也理亦通耳以本不定故兩解之</hi>
秋楚人圍陳納頓子于頓<lb/>
　𫝊納者内弗受也圍一事也納一事也而遂言之注<lb/>
　怪其異事而辭相連有似遂事之辭蓋納頓子者陳<lb/>
　也注圍陳使納頓子疏<hi>釋曰按廢疾云休以為即陳納之當舉陳何以不言陳鄭</hi>
<pb n="13b"/>
　<hi>君釋之曰納頓子固宜為楚也穀梁子見經云楚人圍陳納頓子于頓有似晉陽處父伐楚救江之文故</hi>
　<hi>云蓋陳也是鄭意亦同范説圍陳使納頓子也</hi>
葬衞文公<lb/>
冬十有二月癸亥公會衞子莒慶盟于洮注衞稱子在<lb/>
喪洮魯地<lb/>
　𫝊莒無大夫其曰莒慶何也以公之會目之也注小<lb/>
　國無大夫以公與會故進之時有衛子則無敵公之<lb/>
　嫌音義<hi>與會如字一音預</hi>
<pb n="14a"/>
二十有六年春王正月己未公㑹莒子衞甯速盟于向<lb/>
注向莒地音義<hi>向舒亮反</hi>
　𫝊公不會大夫其曰甯速何也以其隨莒子可以言<lb/>
　㑹也<lb/>
齊人侵我西鄙公追齊師至嶲弗及<lb/>
　傳人微者也侵淺事也公之追之非正也至嶲急辭<lb/>
　也注以急辭言之明不至嶲音義<hi>嶲音攜又似兗反</hi>疏<hi>釋曰文承</hi>
　<hi>追齊師之下即云至嶲是急辭也據文與公追戎于濟西異也案莊十八年公追戎于濟西傳稱不使戎</hi>
<pb n="14b"/>
　<hi>邇於我也今舉齊侵是以難近國而亦云大之也者彼以戎有徒衆故大公所追此以公之不及故亦言</hi>
　<hi>大之也然彼不言戎之伐我此云齊人侵我者彼是戎狄不使之近我似若望風退走然此齊是中國侵</hi>
　<hi>又淺事故舉之以見公追非正也</hi>弗及者弗與也注弗與戰也可以<lb/>
　及而不敢及也注畏齊師其侵也曰人其追也曰師<lb/>
　以公之弗及大之也注大之謂變人言師弗及内辭<lb/>
　也注弗及者若曰我自不及耳非齊不可及<lb/>
夏齊人伐我北鄙<lb/>
衞人伐齊<lb/>
<pb n="15a"/>
公子遂如楚乞師<lb/>
　𫝊乞重辭也注雍曰人道施而不有譲而不取故以<lb/>
　乞為重音義<hi>施舒豉反</hi>疏<hi>釋曰此是乞師之始故發傳以明之</hi>何重焉重人<lb/>
　之死也非所乞也師出不必反戰不必勝故重之也<lb/>
秋楚子滅夔以夔子歸音義<hi>夔求龜反</hi>
　𫝊夔國也不日微國也以歸猶愈乎執也疏<hi>釋曰滅國有三</hi>
　<hi>術中國日卑國月夷狄時此是夷狄之微國故從時例而傳言微國也以明之也案戎伐凡伯以歸不言</hi>
　<hi>執者尊天子之使不與夷狄之執今夷狄自相執經言以歸傳云猶愈乎執也者彼尊凡伯使一人當一</hi>
<pb n="15b"/>
　<hi>國故變執言以歸諸侯相執以歸者例不得言執故𫝊云以歸猶愈乎執也明經止得言以歸</hi>
冬楚人伐宋圍閔<lb/>
　傳伐國不言圍邑此其言圍何也以吾用其師目其<lb/>
　事也非道用師也注楚人出師為魯伐齊而中道以<lb/>
　伐宋故伐圍兼書所以責楚音義<hi>為于偽反中如字又丁仲反</hi>疏<lb/>
　<hi>釋曰傳解經并言圍伐之意也言楚人為我伐齊而中道更伐宋故兼圍伐目其事所以責楚中道用師</hi>
　<hi>非訓為責也</hi>
公以楚師伐齊取穀<lb/>
<pb n="16a"/>
　𫝊以者不以者也民者君之本也使民以其死非其<lb/>
　正也注雍曰兵不祥之器不得已而用之安有驅民<lb/>
　于死地以共假借之役乎音義<hi>共音恭本又作供假音嫁又古雅反借子</hi>
　<hi>夜反又子亦反</hi>疏<hi>釋曰重發傳者彼據外此據内故重詳之</hi>
公至自伐齊<lb/>
　𫝊惡事不致此其致之何也危之也注以蠻夷之師<lb/>
　伐鄰近大國招禍深怨危亡之道疏<hi>釋曰莊六年秋公至自伐衛傳</hi>
　<hi>曰惡事不致此其致何也不致則無用見公惡事之成也與此文不同者互文以起義其實不異彼明惡</hi>
<pb n="16b"/>
　<hi>事之成此亦明之此云危之也則彼亦危之可知也</hi>
二十有七年春把子來朝音義<hi>朝直遥反</hi>
夏六月庚寅齊侯昭卒音義<hi>昭或作照非</hi>
秋八月乙未葬齊孝公<lb/>
乙巳公子遂帥師入把<lb/>
冬楚人陳侯蔡侯鄭伯許男圍宋<lb/>
　𫝊楚人者楚子也其曰人何也人楚子所以人諸侯<lb/>
　也其人諸侯何也不正其信夷狄而伐中國也注何<lb/>
<pb n="17a"/>
　休曰哀元年楚子陳侯隨侯許男圍蔡不稱人明不<lb/>
　以此故也鄭君釋之曰時晉文為賢伯故譏諸侯不<lb/>
　從而信夷狄也哀元年時無賢伯又何據而當貶之<lb/>
　耶甯謂定哀之世楚彊盛故諸侯不得不從耳江熙<lb/>
　曰夫屈信理對言信必有屈也宋楚戰于泓宋以信<lb/>
　義而敗未有闕也楚復圍之夫三人行必有我師諸<lb/>
　侯不能以義相師反信楚之曲屈宋之直是義所不<lb/>
　取信曲屈直猶不可况乃華夷乎楚以亡義見貶則<lb/>
<pb n="17b"/>
　諸侯之不從不待貶而見也然則四國信楚而屈宋<lb/>
　春秋屈其信而信其屈貶楚子于兵首則彼碌碌者<lb/>
　以類見矣故曰人楚子所以人諸侯音義<hi>信音申注除宋以信</hi>
　<hi>義一字皆同音申或讀依字者非也亡音無一音如字見賢徧反碌音禄</hi>疏<hi>注釋曰鄭云無賢伯范言</hi>
　<hi>楚盛者二者相接也為當時無賢伯楚又彊盛故諸侯不得不從也案泓之戰穀梁意譏宋公江熙云宋</hi>
　<hi>以信義而敗未有闕者據宋不能量敵彊弱致師敗身傷故譏之其於信義實未有所闕而楚復圍之故</hi>
　<hi>貶楚子也公羊以為稱人者為執宋公貶故終僖之篇貶之杜預解云楚以微者告並與穀梁異也</hi>
十有二月甲戌公會諸侯盟于宋注地以宋者則宋得<lb/>
<pb n="18a"/>
與盟宋圍解可知音義<hi>與音豫解如字又胡懈反</hi>疏<hi>注釋曰左氏之意公會諸侯盟于宋宋不與盟何休與范皆云地以宋則宋得與盟二傳以無晉救宋之文故與左氏異也</hi>
二十有八年春晉侯侵曹晉侯伐衞<lb/>
　𫝊再稱晉侯忌也注鄭嗣曰曹衞並有宿怨于晉君<lb/>
　子不念舊惡故再稱晉侯以刺之音義<hi>刺七賜反下文及注同</hi>
公子買戍衞不卒戍刺之注刺殺也内諱殺大夫故謂<lb/>
之刺蓋取周禮三刺之法<lb/>
　𫝊先名後刺殺有罪也公子啟曰不卒戍者可以卒<lb/>
<pb n="18b"/>
　也可以卒而不卒譏在公子也刺之可也注公子啟<lb/>
　魯大夫疏<hi>釋曰舊解云子啟即公子偃啟書日者啟無罪今買書時者是買有罪也今觀上下</hi>
　<hi>文勢理恐不然何者此𫝊上云先名後刺下文云不卒戍者可卒也本非釋時日之意何為公子啟一句</hi>
　<hi>獨論日月之事若以穀梁専釋經不論人語之事何為襄二十三年傳云蘧伯玉曰不以道事其君者其</hi>
　<hi>出乎豈得謂蘧伯玉曰又不是人言也故知舊解非耳</hi>
楚人救衞<lb/>
三月丙午晉侯入曹執曹伯畀宋人<lb/>
　𫝊入者内弗受也日入惡入者也以晉侯而厈執曹<lb/>
<pb n="19a"/>
　伯惡晉侯也注惡其忌怨深音義<hi>畀必利反與也下及注同惡烏路反</hi>
　<hi>下文及注同</hi>疏<hi>釋曰前已有傳重發之者以晉文初霸嫌得入中國故發傳以明之</hi>畀與也<lb/>
　其曰人何也不以晉侯畀宋公也注畀上與下之辭<lb/>
　故不以侯畀公哀四年夏晉人執戎蠻子赤歸于楚<lb/>
　使楚子治其罪今執曹伯不言歸于宋而言與宋人<lb/>
　者是使宋公拘執之<lb/>
夏四月己巳晉侯齊師宋師秦師及楚人戰于城濮楚<lb/>
師敗績楚殺其大夫得臣<lb/>
<pb n="19b"/>
衞侯出奔楚<lb/>
五月癸丑公會晉侯齊侯宋公蔡侯鄭伯衞子莒子盟<lb/>
于踐土注衞稱子者時衞侯出奔國更立君非王命所<lb/>
加未成君故曰子踐土鄭地<lb/>
　𫝊諱會天王也注實㑹天王而文不言天王若諸侯<lb/>
　自共盟然是諱之也所謂譎而不正<lb/>
陳侯如㑹<lb/>
　𫝊如㑹外乎㑹也於㑹受命也注外乎會不及序也<lb/>
<pb n="20a"/>
　受命于會故書如會<lb/>
公朝于王所<lb/>
　𫝊朝不言所言所者非其所也注非京師朝疏<hi>釋曰公如</hi>
　<hi>京師亦不言朝直决不言所者如即是内朝之常文故直解不言所而已如既是常文此言朝者以其非</hi>
　<hi>京師故以違例言之</hi>
六月衞侯鄭自楚復歸于衞<lb/>
　𫝊自楚楚有奉焉爾復者復中國也注中國猶國中<lb/>
　也疏<hi>釋曰發傳者自楚嫌與中國異也</hi>歸者歸其所也鄭之名失國<lb/>
<pb n="20b"/>
　也疏<hi>釋曰重起失國之例者以鄭非大罪故出奔不名惡其藉楚之力故入名以表失國嫌出入異</hi>
　<hi>故傳發之</hi>
衞元咺出奔晉<lb/>
陳侯款卒<lb/>
秋杞伯姬來注莊公女來歸寧<lb/>
公子遂如齊注聘也<lb/>
冬公會晉侯宋公蔡侯鄭伯陳子莒子邾子秦人于溫<lb/>
注陳稱子在喪也<lb/>
<pb n="21a"/>
　𫝊諱會天王也注復致天子音義<hi>復扶又反</hi>
天王守于河陽注河陽晉地音義<hi>守音狩下同</hi>
　𫝊全天王之行也注時實晉文公召王以臣召君不<lb/>
　可以訓因天子有巡守之禮故以自行為文音義<hi>行如</hi>
　<hi>字或下孟反</hi>為若將守而遇諸侯之朝也為天王諱也水<lb/>
　北為陽山南為陽溫河陽也注日之所照曰陽音義<lb/>
　<hi>為天于偽反</hi>
壬申公朝於王所<lb/>
<pb n="21b"/>
　𫝊朝於廟禮也於外非禮也注諸侯朝王王必於宗<lb/>
　廟受之者蓋欲尊祖禰共其榮獨公朝與諸侯盡朝<lb/>
　也其日以其再致天子故謹而日之主善以内目惡<lb/>
　以外注主善以内謂公朝于王所目惡以外言再致<lb/>
　天子音義<hi>與音餘</hi>言曰公朝逆辭也而尊天子注鄭嗣<lb/>
　曰若公朝于廟則當言公如京師而今言公朝是逆<lb/>
　常之辭雖逆常而曰公朝王所是尊天子疏<hi>釋曰公若朝於</hi>
　<hi>廟當云如也今逆常故言朝也朝雖逆常之辭言公朝於王所仍是敬王室之事故云而尊天子</hi>會<lb/>
<pb n="22a"/>
　于溫言小諸侯溫河北地以河陽言之大天子也注<lb/>
　溫河陽同耳小諸侯故以一邑言之尊天子故以廣<lb/>
　大言之日繫於月月繫於時壬申公朝于王所其不<lb/>
　月失其所繫也以為晉文公之行事為已傎矣注以<lb/>
　臣召君傎倒上下日不繫于月猶諸侯不宗于天子<lb/>
　音義<hi>傎都田反倒丁老反</hi>
晉人執衞侯歸之于京師<lb/>
　𫝊此入而執其不言入何也不外王命於衞也注入<lb/>
<pb n="22b"/>
　者自外來伯者以王命討衞衞王之土故曰不外王<lb/>
　命歸之于京師緩辭也斷在京師也注辭間容之故<lb/>
　言緩音義<hi>斷丁亂反</hi>疏<hi>釋曰據成十五年晉侯執曹伯歸于京師不言之</hi>
衞元咺自晉復歸于衞<lb/>
　𫝊自晉晉有奉焉爾復者復中國也歸者歸其所也<lb/>
　疏<hi>釋曰又發傳者嫌霸者與凡諸侯異</hi>
諸侯遂圍許注會溫諸侯許比再會不至故共圍之<lb/>
　𫝊遂繼事也注繼事㑹于溫而圍許<lb/>
<pb n="23a"/>
曹伯襄復歸于曹注三月為晉侯所執今方歸<lb/>
　𫝊復者復中國也天子免之因與之會其曰復通王<lb/>
　命也注免之于宋身未反國因㑹于許即從反國之<lb/>
　辭通王命<lb/>
遂會諸侯圍許<lb/>
　𫝊遂繼事也<lb/>
二十有九年春介葛盧來<lb/>
　𫝊介國也葛盧微國之君未爵者也其曰來卑也音<lb/>
<pb n="23b"/>
　義<hi>介音界國名</hi>疏<hi>釋曰据莊五年郳犂來來朝亦未得爵命而稱朝此謂卑賤之故止言來矣襄</hi>
　<hi>十八年白狄來注云不言朝者不能行朝禮是也</hi>
公至自圍許<lb/>
夏六月公㑹王人晉人宋人齊人陳人蔡人秦人盟于<lb/>
翟泉注翟泉某地疏<hi>釋曰左氏以為王人者王子虎為下盟列國晉人云云者狐偃等為上敵公侯皆貶之稱人何休注公羊云晉文徳衰故微者往會今穀梁既無傳注或如何説王人以下皆是微也</hi>
秋大雨雹注雹者隂脅陽臣侵君之象陽氣之在水雨<lb/>
<pb n="24a"/>
則溫熱陰氣薄而脅之不相入轉而成雹音義<hi>雨于付反雹蒲學反</hi>
冬介葛盧來<lb/>
三十年春王正月<lb/>
夏狄侵齊<lb/>
秋衞殺其大夫元咺<lb/>
　𫝊稱國以殺罪累上也以是為訟君也注元咺訟君<lb/>
　之罪于伯者君忌之使人殺之而後入案宣九年陳<lb/>
<pb n="24b"/>
　殺其大夫泄冶傳曰稱國以殺其大夫殺無罪也此<lb/>
　傳曰稱國以殺罪累上也凡稱國以殺大夫或殺無<lb/>
　罪或罪累上參互不同略當近半然則稱國以殺有<lb/>
　二義泄冶忠賢而君殺之是君無道也衞侯雖有不<lb/>
　徳臣無訟君之道元咺之罪亦已重矣然君子之道<lb/>
　譬之于射失諸正鵠反求諸身衞侯不思致訟之愆<lb/>
　躬自厚之義過而不改而又怨忌上下皆失故曰罪<lb/>
　累上音義<hi>累劣偽反泄息列反冶音也近半附近之近正音征鵠古毒反愆起䖍反</hi>疏<hi>釋曰</hi>
<pb n="25a"/>
　<hi>元咺訟君則是臣之罪復言累上者以上下俱失嫌衞殺無罪故加累上之文也衞侯得書復歸者復歸</hi>
　<hi>非全善之辭衞侯既委罪元咺故得復歸之稱注釋曰言有二義者謂傳言殺無罪也即是罪全在君傳</hi>
　<hi>云罪累上也即上下俱失故云有二義</hi>衞侯在外其以累上之辭言之<lb/>
　何也待其殺而後入也<lb/>
及公子瑕<lb/>
　傳公子瑕累也以尊及卑也<lb/>
衞侯鄭歸于衞注徐邈曰凡出奔歸月執歸不月者奔<lb/>
則國更立主若故君還入必有戰爭禍害所以謹其文<lb/>
<pb n="25b"/>
執者罪名未定其國猶追奉之歸無犯害故例不月音<lb/>
義<hi>戰爭爭鬬之爭</hi>
晉人秦人圍鄭<lb/>
介人侵蕭<lb/>
冬天王使宰周公來聘<lb/>
　𫝊天子之宰通于四海疏<hi>釋曰復發傳者葵邱㑹也此則聘也嫌異故重發之</hi>
公子遂如京師遂如晉<lb/>
　𫝊以尊遂乎卑此言不敢叛京師也注何休曰大夫<lb/>
<pb n="26a"/>
　無遂事案襄十二年季孫宿救台遂入鄆惡季孫不<lb/>
　受命而入也如公子遂受命如晉不當言遂鄭君釋<lb/>
　之曰遂固受命如京師如晉不專受命如周經近上<lb/>
　言天王使宰周公來聘故公子遂報焉因聘于晉尊<lb/>
　周不敢使並命使若公子遂自往然即云公子遂如<lb/>
　京師如晉是同周于諸侯叛而不尊天子也公羊傳<lb/>
　有羙惡不嫌同辭何獨不廣之於此乎甯謂經同而<lb/>
　傳異者甚衆此吾徒所以不及古人也音義<hi>台工來反又音</hi>
<pb n="26b"/>
　<hi>臺鄆音運惡季孫烏各反羙惡烏各反又如字</hi>疏<hi>釋曰傳言此者遂是繼事之辭以辭有善惡故𫝊分</hi>
　<hi>明别之也</hi>
三十有一年春取濟西田注曹田<lb/>
公子遂如晉<lb/>
夏四月四卜郊注謂之郊者天人相與交接之意也不<lb/>
言郊天者不敢斥尊也昔武王既崩成王幼少周公居<lb/>
攝行天子事制禮作樂終致太平周公薨成王以王禮<lb/>
葬之命魯使郊以彰周公之徳祭蒼帝靈威仰昊天上<lb/>
<pb n="27a"/>
帝魯不祭音義<hi>少詩照反大音泰</hi>疏<hi>注釋曰范惟言天人相與交接故謂之郊字既從郊或當亦在南郊就陽位而祭也昔武王既崩云云尚書有其事制禮作樂云云者禮記文祭蒼帝靈威仰昊天上帝魯不祭者是鄭𤣥之説鄭以春秋説元命包云紫微為大帝大微為天庭五帝合明又文耀鉤云蒼帝春受制其名靈威仰赤帝夏受制其名赤熛怒黄帝受制王四季其名含樞紐白帝秋受制其名白招拒黑帝冬受制其名汁光紀是紫微宮者五方帝故鄭以周與魯夏正郊天者祭青帝靈威仰之帝冬至祭天於圜丘者祭天皇大帝魯不得祭之故范亦同之耳然三王之郊一用夏正魯不然者以天子得冬至祭天皇大帝故郊所感之帝皆以夏正為之魯不得冬至祭天故傳卜三正從周正月至於三月皆是郊之時也月各一卜故云三卜禮也四月非時故云四卜非禮也左氏以為禮不卜常祀郊既魯之常祀故一卜亦為非禮公羊以為天<pb n="27b"/>子不卜郊魯郊非常禮故卜之求吉之道不過三故三卜禮也四卜非禮也是三𫝊各異其用牲也何休以為郊天牛角繭栗三望之牛角尺其文出於稽命徴其祀也郊祭則焚燎山則升水則沉</hi>不從乃免<lb/>
牲猶三望注鄭君曰望者祭山川之名也謂海也岱也<lb/>
淮也非其疆界則不祭禹貢曰海岱及淮惟徐州徐魯<lb/>
地音義<hi>岱音代疆居良反</hi>疏<hi>注猶三望公羊以為三望泰山河海賈逵杜預之徒注左氏者皆以為分野星國中山川今范同鄭𤣥之説取禹貢之文以為淮海岱也</hi>
　傳夏四月不時也注郊春事也四卜非禮也注郊春<lb/>
　事四卜則入夏免牲者為之緇衣熏裳有司𤣥端奉<lb/>
<pb n="28a"/>
　送至于南郊免牛亦然注𤣥端黒衣接神之道𤣥熏<lb/>
　者天地之色也南郊天位歸之于陽也全曰牲傷曰<lb/>
　牛牛有變而不郊故卜免牛音義<hi>緇側其反熏許云反</hi>疏<hi>注全曰至</hi>
　<hi>免牛釋曰哀元年傳文也</hi>乃者亡乎人之辭也注亡乎人若曰無<lb/>
　賢人也凱曰其猶易稱闚其户闃其無人詩云巷無<lb/>
　居人譏僖公不共致天變音義<hi>闃苦鵙反共音恭本亦作恭</hi>猶者<lb/>
　可以已之辭也注望郊之細也不郊無望可也已止<lb/>
　也<lb/>
<pb n="28b"/>
秋七月<lb/>
冬把伯姬來求婦<lb/>
　傳婦人既嫁不踰竟把伯姬來求婦非正也疏<hi>釋曰重發</hi>
　<hi>傳者嫌國君之妻異故明之</hi>
狄圍衞<lb/>
十有二月衞遷於帝邱注帝邱衞地<lb/>
三十有二年春王正月<lb/>
夏四月己丑鄭伯㨗卒音義<hi>㨗在接反</hi>
<pb n="29a"/>
衞人侵狄<lb/>
秋衞人及狄盟<lb/>
冬十有二月己卯晉侯重耳卒注晉自莊公以前不書<lb/>
于春秋又不言文公之入及鄭忽之殺何乎徐邈通之<lb/>
曰案詩序及紀年史記晉昭公之後大亂五世又鄭忽<lb/>
之後有子亹子儀且事出記傳而經所無殊多誠當有<lb/>
不告故不書者諸侯有朝聘之禮赴告之命所以敦其<lb/>
交好通其憂虞若鄰國相望而情志否隔存亡禍福不<lb/>
<pb n="29b"/>
以相闗則它國之史無由得書故告命之事絶則記注<lb/>
之文闕此蓋内外相與之常也魯政雖陵遲而典刑猶<lb/>
存史䇿所錄不失常法其文獻之實足徵故孔子因而<lb/>
修之事仍本史而辭有損益所以成詳略之例起褒貶<lb/>
之意若夫可以寄微㫖而通王道者存乎精義窮理不<lb/>
在記事少多此蓋修春秋之本㫖師資辯説日用之常<lb/>
義故穀梁子可不復發文而體例自舉矣音義<hi>重直龍反亹亡匪反朝直遥反好呼報反否備矣反注張住反復扶又反</hi>疏<hi>注釋曰師者敎人以不及故謂師為師資也日<pb n="30a"/>用者易繫辭文也</hi>
三十有三年春王二月秦人入滑<lb/>
　傳滑國也<lb/>
齊侯使國歸父來聘<lb/>
夏四月辛巳晉人及姜戎敗秦師于殽音義<hi>敗心邁反下同</hi>
　傳不言戰而言敗何也狄秦也其狄之何也秦越千<lb/>
　里之險入虛國注滑無備故言虚國音義<hi>殽户交反</hi>進不<lb/>
　能守退敗其師徒亂人子女之敎無男女之别秦之<lb/>
<pb n="30b"/>
　為狄自殽之戰始也注明秦本非夷狄音義<hi>别彼列反</hi>疏<lb/>
　<hi>釋曰舊解進不能守謂入滑而去退敗其師謂敗於殽也亂人子女謂入滑之時縱暴亂也本或别進字</hi>
　<hi>者</hi>秦伯將襲鄭百里子與蹇叔子諫曰千里而襲人<lb/>
　未有不亡者也秦伯曰子之冢木已拱矣何知注子<lb/>
　之軰皆已老死矣拱合抱也言其老無知音義<hi>百里子如</hi>
　<hi>字或作伯誤也蹇紀輦反拱九勇反合手曰拱</hi>師行百里子與蹇叔子送其<lb/>
　子而戒之曰女死必於殽之巖唫之下注其處險隘<lb/>
　一人可以要百人音義<hi>女音汝下及注同唫本作崟音吟一音欽處昌慮反隘於</hi>
<pb n="31a"/>
　<hi>懈反要於遥反下要而擊之同</hi>我將尸女於是注尸女者收女尸師<lb/>
　行百里子與蹇叔子隨其子而哭之秦伯怒曰何為<lb/>
　哭吾師也二子曰非敢哭師也哭吾子也我老矣彼<lb/>
　不死則我死矣注畏秦伯怒故云彼我要有死者晉<lb/>
　人與姜戎要而擊之殽匹馬倚輪無反者注倚輪一<lb/>
　隻之輪音義<hi>倚居宜反或於綺反</hi>晉人者晉子也其曰人何也<lb/>
　微之也何為微之不正其釋殯而主乎戰也<lb/>
癸巳葬晉文公<lb/>
<pb n="31b"/>
　傳日葬危不得葬也<lb/>
狄侵齊<lb/>
公伐邾取訾樓音義<hi>訾子斯反</hi>
秋公子遂帥師伐邾<lb/>
晉人敗狄于箕注箕晉地音義<hi>敗必邁反</hi>
冬十月公如齊十有二月公至自齊<lb/>
乙巳公薨于小寢注小寢内寢<lb/>
　傳小寢非正也注非路寢疏<hi>釋曰傳發此例者以隠公不地桓公非正今僖</hi>
<pb n="32a"/>
　<hi>公雖卒而没於婦人之手故發𫝊以惡之也</hi>
隕霜不殺草注京房易傳曰君假與臣權隕霜不殺草<lb/>
音義<hi>隕云敏反</hi>
　傳未可殺而殺舉重也可殺而不殺舉輕也注重謂<lb/>
　菽也輕謂草也輕者不死則重者不死可知<lb/>
李梅實注京房易傳曰從叛者兹謂不明厥妖木冬實<lb/>
　𫝊實之為言猶實也注實子<lb/>
晉人陳人鄭人伐許<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏巻九<lb/>
<pb n="33a"/>
　春秋穀梁傳注疏巻九考證<lb/>
宋人執滕子嬰齊疏傳注並不解稱名之意蓋罪賤之<lb/>
　也○<hi>臣照</hi>按疏以書滕子名為罪賤之者禮諸侯失<lb/>
　地名滅同姓名餘不生名也然稱宋人以執則其貶<lb/>
　滕子次也<lb/>
會陳人蔡人楚人鄭人盟于齊○<hi>臣浩</hi>按此與左傳會<lb/>
　字上無公字故范注曰會無主名内卑者也四國稱<lb/>
　人外卑者也别本作公會誤<lb/>
<pb n="33b"/>
宋公及楚人戰于泓宋師敗績傳<hi>○臣召南</hi>按泓之戰<lb/>
　穀梁深責宋襄最得經意范注引何休及康成之説<lb/>
　以左傳證之宋襄傷股則糓梁所謂身傷有實據矣<lb/>
　何休以鄢陵之戰楚君傷目經書楚子敗績糓梁謂<lb/>
　君重於師如泓戰宋公果傷經亦當書宋公敗績此<lb/>
　其難糓梁之意也康成以傷目與傷股有别以解何<lb/>
　休之駁揆以聖經書法實皆不然泓之戰至於門官<lb/>
　皆殱師徒喪失幾至亡國故經書師鄢陵之戰楚君<lb/>
<pb n="34a"/>
　傷目而三軍未至大損經故舉重以概輕耳<lb/>
晉侯夷吾卒注○不書葬監本誤作出不葬今改正<lb/>
宋殺其大夫傳其不稱名姓以其在祖之位尊之也○<lb/>
　<hi>臣召南</hi>按大夫不名大約舊史逸其名孔子因舊文<lb/>
　耳公羊三世内娶之説既妄穀梁所云亦穿鑿之論<lb/>
　也劉敞曰春秋非孔氏家牒何得擅諱其祖名哉此<lb/>
　説甚正<lb/>
楚子圍陳納頓子于頓傳圍一事也納一事也而遂言<lb/>
<pb n="34b"/>
　之蓋納頓子者陳也注圍陳使納頓子○<hi>臣照</hi>按穀<lb/>
　梁云蓋納頓子者陳也言因欲納頓子故圍陳圍陳<lb/>
　而後頓子可納也注謂使陳納頓子楚既圍陳何須<lb/>
　使陳<lb/>
楚人陳侯蔡侯鄭伯許男圍宋傳注諸侯不能以義相<lb/>
　師○師字監本誤作帥帥作率音則於義亦通但上<lb/>
　文既言三人行必有我師則别本作相師是也<lb/>
公子買戌衞不卒戍刺之傳先名後刺殺有罪也○劉<lb/>
<pb n="35a"/>
　敞曰穀梁説非也會不言所為言所為皆譏也然則<lb/>
　刺不言所坐言所坐皆諱也<lb/>
公朝于王所𫝊言所者非其所也○<hi>臣召南</hi>按經祗謂<lb/>
　王所非正朝之所耳不謂朝之之非也天子在是可<lb/>
　不朝乎<lb/>
公會晉侯宋公蔡侯鄭伯陳子莒子邾子秦人于溫○<lb/>
　晉侯下左氏公羊經皆有齊侯糓梁經無之○<lb/>
公子遂如京師遂如晉注經同而傳異者甚衆此吾徒<lb/>
<pb n="35b"/>
　所以不及古人也<hi>○臣浩</hi>按范此言深得其實公羊<lb/>
　亦言羙惡不嫌同辭而後儒説經私意穿鑿強為異<lb/>
　同非經意亦非傳意也<lb/>
四卜郊注成王命魯使郊以彰周公之徳祭蒼帝靈威<lb/>
　仰昊天上帝魯不祭○<hi>臣召南</hi>按范從康成之説故<lb/>
　如此實則天無二帝亦無二豈有紛紛之名如元命<lb/>
　包文耀鉤所云云者耶感生之帝與昊天上帝實一<lb/>
　帝耳魯既僭用天子禮樂郊壇所祀即昊天上帝也<lb/>
<pb n="36a"/>
　詩曰皇皇后帝皇祖后稷明明祀天配以后稷矣謂<lb/>
　不祀昊天上帝可乎<lb/>
猶三望疏公羊以為三望云云一段○監本誤刋於四<lb/>
　卜郊注下今改正<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁傳注疏卷九考證<lb/>
</p>
<p>
</p>
  </div>
</body>
</text>
</TEI>
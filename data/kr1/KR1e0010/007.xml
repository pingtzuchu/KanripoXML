<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷七<hi>起僖公元年盡五年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷七<hi>起僖公元年盡五年</hi>
　　晉范甯集解　唐陸德明音義　楊士勛疏<lb/>
　僖公疏<hi>魯世家僖公名申莊公之子閔公庶兄以惠王十八年卽位諡法小心畏忌曰僖</hi>
元年春王正月<lb/>
　𫝊繼弑君不言卽位正也<lb/>
齊師宋師曹師次于聶北救郉注聶北郉地音義<hi>聶女輒反</hi>
　𫝊救不言次注據莊六年王人子突救衞不言次疏<lb/>
<pb n="1b"/>
　<hi>釋曰王人子突救衞上有伐文今無見伐文而云救郉者莊三十二年狄伐郉郉國遂滅而齊救之録其</hi>
　<hi>本意故經言救傳以次非救急之事故云非救也知郉國滅者公羊傳云不及事者何郉已亡矣孰亡之</hi>
　<hi>蓋狄滅之又經書救郉是國滅也滅而不書者公羊傳云曷爲不言狄滅之爲桓公諱也是爲齊桓諱故</hi>
　<hi>不言狄滅郉也然則滅衞諱而書入郉全不書之者二事不可全掩故諱而書一也郉不書入故有救次</hi>
　<hi>之文衞亡書入故没其救次耳</hi>言次非救也注次止也救赴急之意<lb/>
　今方停止故知非救也非救而曰救何也遂齊侯之<lb/>
　意也注録其本意是齊侯與注怪其稱師音義<hi>與音餘</hi>
　齊侯也何用見其是齊侯也注據經書齊師音義<hi>見賢</hi>
<pb n="2a"/>
　<hi>徧反下復見及注同</hi>曹無師曹師者曹伯也注小國君將稱君<lb/>
　卿將稱人不得稱師言師則是曹伯也曹君不可在<lb/>
　師下故知是齊侯音義<hi>君將子匠反下同</hi>疏<hi>注釋曰桓十三年傳云戰稱人</hi>
　<hi>敗稱師重衆是師者重辭周禮小國一軍軍將雖命卿小國之卿唯比大國之大夫名氏不見例當稱人</hi>
　<hi>故不得言師也是知言師者卽國君也然師是重辭所以楚滅蔡亦得稱師齊侯不足乎揚亦稱師者凡</hi>
　<hi>師者大國則得稱之不論貶有輕重春秋美惡不嫌同文貶雖文同輕重則自别</hi>其不言曹<lb/>
　伯何也以其不言齊侯不可言曹伯也其不言齊侯<lb/>
　何也以其不足乎揚不言齊侯也注救不及事不足<lb/>
<pb n="2b"/>
　稱揚音義<hi>以其不足乎揚絶句稱揚也</hi>
夏六月郉遷于夷儀注辟狄難夷儀郉地音義<hi>難乃旦反</hi>疏<lb/>
<hi>注釋曰以郉遷之故知郉地</hi>
　𫝊遷者猶得其國家以往者也其地郉復見也注非<lb/>
　若宋人遷宿滅不復見音義<hi>復扶又反下注竝同</hi>
齊師宋師曹師城郉<lb/>
　𫝊是向之師也使之如改事然美齊侯之功也注是<lb/>
　向聶北之師當言遂今復列三國者美齊桓存亡國<lb/>
<pb n="3a"/>
　音義<hi>向許亮反本又作鄉注同</hi>疏<hi>釋曰前言師者貶齊侯也若向之師便是彰桓之罪而云美其</hi>
　<hi>功者春秋文同義異者上下甚衆故齊侯前稱師以見貶書次以彰惰今之城郉國滅而復存齊桓過而</hi>
　<hi>能改君子善之故重列三國所以羙其功也經不言遂重列三國之師若似更别來城不因前事故云改</hi>
　<hi>事然</hi>
秋七月戊辰夫人姜氏薨于夷注哀姜齊人以歸<lb/>
　𫝊夫人薨不地地故也不言以䘮歸非以䘮歸也加<lb/>
　䘮焉諱以夫人歸也注泰曰齊人實以夫人歸殺之<lb/>
　于夷諱故使若自行至夷遇疾而薨然後齊人以䘮<lb/>
<pb n="3b"/>
　歸也歸在薨前而今在下是加䘮之文也經不言以<lb/>
　䘮歸者以本非以䘮歸也傳例曰以者不以者也微<lb/>
　㫖見矣音義<hi>見賢徧反</hi>其以歸薨之也注以歸然後殺之<lb/>
　疏<hi>釋曰不言以䘮歸謂承夫人薨于夷下不云齊人以䘮歸也非以䘮歸謂元本實不以䘮歸故不得</hi>
　<hi>言之也加䘮焉者謂齊人以夫人歸然後殺之今經書薨文在上是加䘮之文也謂諱齊人以我夫人殺</hi>
　<hi>之故加䘮文於上似若夫人行至夷遇疾而死然後齊人以其䘮歸也其以歸薨之者謂其實以歸之然</hi>
　<hi>後始薨之實殺傳言薨之者傳以經文諱殺故順經爲文注釋曰桓十四年傳文彼注云不以者謂本非</hi>
　<hi>所得制今得以之也范引之者證齊人不合以夫人見此微㫖</hi>
<pb n="4a"/>
楚人伐鄭疏<hi>釋曰不以州言之者以楚雖荆蠻漸自通於諸夏國轉彊大與中國抗衡故不復州舉之或以爲言楚所以駮鄭然則從此以後盡稱楚豈皆是駮鄭乎其説非也何休云稱楚人者爲僖公諱與夷狄交婚故進之使若中國也穀梁無交婚之事其言不可通于此也杜預云荆始改號曰楚案莊十四年傳云荆者何州舉之也州不如國注云言荆不如言楚則亦與杜預異也</hi>
八月公㑹齊侯宋公鄭伯曹伯邾人于檉注檉宋地音<lb/>
義<hi>檉勑貞反一本作朾音同</hi>
九月公敗邾師于偃注偃邾地音義<hi>敗必邁反下皆同偃于晚反一本作堰音同</hi>疏<hi>釋曰公所以敗邾師者此傳無説何休云公怨邾以夫人與齊故敗之未知范意然不</hi>
<pb n="4b"/>
　𫝊不日疑戰也疑戰而曰敗勝内也<lb/>
冬十月壬午公子友帥師敗莒師于麗獲莒挐注麗魯<lb/>
地傳例曰獲者不與之辭音義<hi>麗力池反挐女居反又女加反</hi>
　𫝊莒無大夫其曰莒挐何也注據非大夫不書以吾<lb/>
　獲之目之也内不言獲注獲者不與之辭主善以内<lb/>
　故不言獲此其言獲何也注據文十一年叔孫得臣<lb/>
　敗狄于鹹不言獲長狄疏<hi>注釋曰此傳云惡公子之紿彼傳諱重傷故不言獲</hi>
　<hi>獲者不與之辭内不言獲乃是常例至於長狄則異於餘獲宜書之以表功而經文略之由重傷故也此</hi>
<pb n="5a"/>
　<hi>注據之以爲證者取不書獲之成文不言義㫖全合也</hi>惡公子之紿注紿欺紿<lb/>
　也音義<hi>惡烏路反紿徒乃反</hi>紿者奈何公子友謂莒挐曰吾二<lb/>
　人不相説士卒何罪屏左右而相搏公子友處下左<lb/>
　右曰孟勞孟勞者魯之寳刀也公子友以殺之然則<lb/>
　何以惡乎紿也注據得勝地音義<hi>説音悦卒子忽反搏音博手搏也勞</hi>
　<hi>如字</hi>曰棄師之道也注江熙曰經書敗莒師而傳云二<lb/>
　人相搏則師不戰何以得敗理自不通也夫王赫斯<lb/>
　怒貴在爰整子所慎三戰居其一季友令德之人豈<lb/>
<pb n="5b"/>
　當舎三軍之整佻身獨鬭潛刃相害以决勝負者哉<lb/>
　雖千載之事難明然風味之所期古猶今也此又事<lb/>
　之不然傳或失之音義<hi>赫呼白反舎音捨佻他堯反又徒堯反</hi>疏<hi>注釋曰老</hi>
　<hi>子云以政冶國以竒用兵季子知莒挐之可擒棄文王之整旅佻身獨鬬潛刃相爭据禮雖乖於權未爽</hi>
　<hi>縱使理違猶須申傳况傳文不知江生何以爲非乎又且季子無輕鬬之事經不應書獲傳不須云棄師</hi>
　<hi>之道既經傳文符而江熙妄難范引其説意亦同之乃是范失非傳失之又經書獲所以惡季子之紿今</hi>
　<hi>江熙云季子令徳也則是非獨不信傳亦是不信經</hi>
十有二月丁巳夫人氏之䘮至自齊<lb/>
<pb n="6a"/>
　𫝊其不言姜以其殺二子貶之也注二子子般閔公<lb/>
　或曰爲齊桓諱殺同姓也音義<hi>爲于僞反</hi>疏<hi>釋曰計夫人於齊桓非是</hi>
　<hi>姑姊即是妹姪而直云同姓者以夫人失母之道殺子外奔齊桓討之信得其罪既疏而逺之託言同姓</hi>
二年春王正月城楚丘<lb/>
　𫝊楚丘者何衞邑也國而曰城此邑也其曰城何也<lb/>
　注據元年齊師宋師曹師城郉郉國也封衞也注閔<lb/>
　二年狄入衞遂滅則其不言城衞何也衞未遷也其<lb/>
　不言衞之遷焉何也注據元年郉遷于夷儀言遷也<lb/>
<pb n="6b"/>
　不與齊侯專封也其言城之者專辭也故非天子不<lb/>
　得專封諸侯諸侯不得專封諸侯雖通其仁以義而<lb/>
　不與也注存衞是桓之仁故通令城楚丘義不可以<lb/>
　專封故不言遷衞音義<hi>令力呈反</hi>故曰仁不勝道注仁謂<lb/>
　存亡國道謂上下之禮疏<hi>釋曰楚丘何嫌非衞而傳言者以無遷衞之文故發</hi>
　<hi>之也傳知是衞者以詩云作于楚宮故知之也此云不言遷不與齊侯專封而元年城郉美齊侯之功者</hi>
　<hi>彼郉遷之後始城則城者脩舊之辭非始立之稱故可以美於齊桓今衞國已滅始城楚丘而國未遷經</hi>
　<hi>先言城後言遷則是齊桓城而遷之故不與專封也然城鄭虎牢是邑知楚丘非邑者詩稱楚宫明知非</hi>
<pb n="7a"/>
　<hi>邑也</hi>
夏五月辛巳葬我小君哀姜<lb/>
虞師晉師滅夏陽<lb/>
　𫝊非國而曰滅重夏陽也虞無師其曰師何也以其<lb/>
　先晉不可以不言師也注人不得居師上貴賤之序<lb/>
　音義<hi>夏戸雅反左氏作下陽先蘇薦反下文及注同</hi>疏<hi>釋曰此云非國而曰滅重夏陽也昭十三</hi>
　<hi>年吳滅州來亦言滅者虞虢之滅由於夏陽之亡州來楚之大都而呉滅之令楚國稍弱入郢之兆由滅</hi>
　<hi>州來所致故竝書滅小國無師傳三發之者竝是小國不合言師燕為敗而重衆故得言師曹言師者明</hi>
<pb n="7b"/>
　<hi>其是君也虞言師者表其先晉也以其言師不同各舉備文耳</hi>其先晉何也注據小<lb/>
　不先大爲主乎滅夏陽也夏陽者虞虢之塞邑也注<lb/>
　其地險要故二國以為塞邑音義<hi>塞蘇代反注同</hi>滅夏陽而<lb/>
　虞虢舉矣虞之為主乎滅夏陽何也晉獻公欲伐虢<lb/>
　荀息曰君何不以屈產之乘垂棘之璧而借道乎虞<lb/>
　也注荀息晉大夫屈邑産駿馬垂棘出良璧音義<hi>屈其</hi>
　<hi>勿反又君勿反地名也乘繩證反駿音俊借子夜反及下不借而借皆同</hi>疏<hi>釋曰徐邈云舉猶拔也言</hi>
　<hi>晉滅夏陽則虞虢自此而拔也</hi>公曰此晉國之寳也如受吾幣而不<lb/>
<pb n="8a"/>
　借吾道則如之何荀息曰此小國之所以事大國也<lb/>
　注此謂璧馬之屬疏<hi>釋曰玉有美惡出處不同周有藍田楚有和氏宋有結綠晉有</hi>
　<hi>垂棘各是國之貴物故云國之寳也</hi>彼不借吾道必不敢受吾幣如受<lb/>
　吾幣而借吾道則是我取之中府而藏之外府取之<lb/>
　中廄而置之外廄也公曰宫之竒存焉注宫之竒虞<lb/>
　之賢大夫音義<hi>廄音救竒其宜反</hi>必不使受之也荀息曰宫<lb/>
　之竒之為人也逹心而懦注懦弱音義<hi>懦乃亂反又乃卧反</hi>又<lb/>
　少長於君逹心則其言略注明逹之人言則舉綱領<lb/>
<pb n="8b"/>
　要不言提其耳則愚者不悟音義<hi>少詩召反下同長丁丈反提徒兮反</hi>
　<hi>本作題音同</hi>懦則不能彊諫少長於君則君輕之且夫玩<lb/>
　好在耳目之前而患在一國之後此中知以上乃能<lb/>
　慮之臣料虞君中知以下也公遂借道而伐虢宫之<lb/>
　竒諫曰晉國之使者其辭卑而幣重必不便於虞虞<lb/>
　公弗聽遂受其幣而借之道宫之竒諫曰語曰脣亡<lb/>
　則齒寒其斯之謂與注語諺言也音義<hi>彊其良反又其丈反好呼</hi>
　<hi>報反知音智下同上時掌反料力彫反又力弔反使所吏反便婢靣反與音餘諺音彦</hi>疏<hi>釋曰論語</hi>
<pb n="9a"/>
　<hi>云中人以上可以語上今虞君中知以下則近愚故不能逺慮也</hi>挈其妻子以奔曹<lb/>
　音義<hi>挈去結反</hi>獻公亡虢五年而後舉虞疏<hi>謂僖五年也</hi>荀息<lb/>
　牽馬操璧而前曰璧則猶是也而馬齒加長矣注猶<lb/>
　是言如故音義<hi>操七刀反長丁丈反</hi>
秋九月齊侯宋公江人黃人盟于貫注貫宋地音義<hi>貫古亂反</hi>
　𫝊貫之盟不期而至者江人黄人也江人黃人者逺<lb/>
　國之辭也中國稱齊宋逺國稱江黄以為諸侯皆來<lb/>
<pb n="9b"/>
　至也疏<hi>釋曰公羊傳曰江人黄人者何逺國之辭也逺國至矣則中國曷為獨言齊宋至爾大國</hi>
　<hi>言齊宋逺國言江黄則其餘為莫敢不至也何休云晉楚大於宋不序晉楚而言齊宋者時實晉楚之君</hi>
　<hi>不至但君子成人之美故褒益以為徧至之辭所以奨大覇功而勉盛徳也事或然矣魯雖復非大春秋</hi>
　<hi>以魯為主魯若為㑹必書公但魯亦不至故不書之或以為魯公亦在舉大以包之故不得以魯為主耳</hi>
冬十月不雨<lb/>
　𫝊不雨者勤雨也注言不雨是欲得雨之心勤也明<lb/>
　君之恤民音義<hi>勤如字麋氏音覲後年同</hi>
楚人侵鄭<lb/>
<pb n="10a"/>
三年春王正月不雨<lb/>
　𫝊不雨者勤雨也<lb/>
夏四月不雨注一時不雨則書首月不言旱不為災<lb/>
　傳一時言不雨者閔雨也注經一時輒言不雨憂民<lb/>
　之至閔憂也疏<hi>釋曰此傳云一時言不雨者據文二年自十二月不雨至于秋七月彼傳</hi>
　<hi>云歴時而言不雨文不憂雨也此僖公憂雨故時時别書之</hi>閔雨者有志乎民者<lb/>
　也<lb/>
徐人取舒<lb/>
<pb n="10b"/>
六月雨<lb/>
　𫝊雨云者喜雨也喜雨者有志乎民者也疏<hi>釋曰春秋上下</hi>
　<hi>時雨不書非常乃録今輒書六月雨者欲明僖公得雨則心喜故也心喜是於民情深故特録之</hi>
秋齊侯宋公江人黄人㑹于陽榖注陽榖齊地<lb/>
　𫝊陽榖之㑹桓公委端搢笏而朝諸侯注委委貌之<lb/>
　冠也端𤣥端之服搢插也笏以記事者也所謂衣裳<lb/>
　之㑹音義<hi>搢音進又音箭笏音忽朝直遙反插楚洽反</hi>諸侯皆諭乎桓公<lb/>
　之志疏<hi>釋曰桓㑹多矣獨此言委端搢笏皆諭乎桓公之志者以此㑹最大又以四教令於諸侯</hi>
<pb n="11a"/>
　<hi>其諸侯皆曉諭桓公之志不須盟誓故傳詳其事也其四教者公羊傳云無鄣谷無貯粟無易樹子無以</hi>
　<hi>妾為妻是也云委端搢笏者謂㑹時服此服以朝諸侯也謂委端者郊特牲云委貌周道也章甫殷道也</hi>
　<hi>母追夏后氏之道也又論語云羔裘𤣥冠不以弔鄭𤣥云𤣥冠委貌諸侯視朝之服是委者委貌之冠也</hi>
　<hi>論語又云端章甫願為小相焉鄭云端𤣥端也衣𤣥端冠章甫諸侯日視朝之服又士冠禮云主人𤣥冠</hi>
　<hi>朝服在朝君臣同服是𤣥端諸侯視朝之服王肅云端委者𤣥端之衣委貌之冠故范亦同之謂之𤣥端</hi>
　<hi>者其色𤣥而制正幅無殺故謂之𤣥端桓公㑹諸侯因使諸侯朝已故服朝服也笏者玉藻云天子以球</hi>
　<hi>玉諸侯以象大夫以魚須文竹士竹本象可也其長短則天子三尺諸侯以下二尺有六寸也注釋曰傳</hi>
　<hi>稱衣裳之㑹十有一今此注特言所謂衣裳之㑹者以傳有其文故注因顯之不謂直此㑹是衣裳也</hi>
<pb n="11b"/>
冬公子季友如齊莅盟注傳例曰莅位也内之前定之<lb/>
盟謂之莅外之前定之盟謂之來音義<hi>莅音利又音類</hi>疏<hi>注釋曰昭七年傳文</hi>
　𫝊莅者位也注盟誓之言素定今但往其位而盟其<lb/>
　不日前定也不言及者以國與之也不言其人亦以<lb/>
　國與之也疏<hi>釋曰舊解此傳是外内之通例不據此一文而已不言及者以國與之也謂若</hi>
　<hi>外國之來盟及魯人往盟經直舉外來為文不言及者欲見以國與之也故舉國為主即宣七年衞侯使</hi>
　<hi>孫良夫來盟此公子季友如齊莅盟是也不言其人亦以國與之也者謂不言來盟之類經雖言及而不</hi>
<pb n="12a"/>
　<hi>書魯之主名者亦見舉國與之即成三年丙午及荀庚盟是也不言外及者經無故也麋信徐邈竝據當</hi>
　<hi>文解之理亦通也但據成三年傳注則不得以當文解之故今從舊説耳</hi>
楚人伐鄭<lb/>
四年春王正月公㑹齊侯宋公陳侯衞侯鄭伯許男曹<lb/>
伯侵蔡蔡潰注傳例曰侵時而此月蓋為潰音義<hi>潰戸内反為于偽反下為退同</hi>疏<hi>注釋曰侵無月例例時今桓公知所侵而經書月故知為潰也文三年沈潰書月是其例也莒潰書日者惡大夫之叛故謹而日之</hi>
　𫝊潰之為言上下不相得也注君臣不和而自潰散<lb/>
<pb n="12b"/>
　侵淺事也侵蔡而蔡潰以桓公為知所侵也注責得<lb/>
　其罪故裁侵而潰不土其地不分其民明正也疏<hi>釋曰</hi>
　<hi>侵者拘人民而謂之淺者對伐為淺也又傳云不分其民是拘之而不取亦是淺之義此𫝊本意言桓公</hi>
　<hi>不深暴於蔡纔侵之而即潰故因發淺例左氏無鐘鼔曰侵此傳稱拘人民或當掩其不備亦未聲鐘鼓</hi>
　<hi>也論語稱齊桓公正而不譎指謂伐楚此侵蔡亦言正者伐楚是責正事大故馬鄭指之其實侵蔡不土</hi>
　<hi>其地不分其民亦是正事故𫝊言正也</hi>
遂伐楚次于陘注楚彊齊欲綏之以德故不速進而次<lb/>
于陘陘楚地音義<hi>陘音刑</hi>
<pb n="13a"/>
　𫝊遂繼事也次止也疏<hi>釋曰次有二種有所畏之次即齊師宋師次于郎傳曰畏</hi>
　<hi>我是也有非所畏之次即此次于陘傳曰次止也是</hi>
夏許男新臣卒注十四年冬蔡侯肸卒傳曰諸侯時卒<lb/>
惡之也宣九年辛酉晉侯黒臀卒于扈傳曰其地于外<lb/>
也其日未踰竟也然則新臣卒于楚故不日耳非惡也<lb/>
音義<hi>惡烏路反下同臀徒門反</hi>疏<hi>注釋曰宋公和卒𫝊曰諸侯日卒正也則日卒由正不由善惡蔡侯肸卒𫝊曰時卒惡也則似不日卒由善惡不由正者凡諸侯雖則正卒有惡者亦不得書日成十五年夏六月宋公固卒僖二十四年冬晉侯夷吾卒十四年冬蔡侯肸卒是也身既是庶雖則無惡亦不得書日故𫝊云日<pb n="13b"/>卒正也明不日是不正昭十四年八月莒子去疾卒定十四年夏五月吳子光卒襄十八年冬十月曹伯負芻卒是也日卒有二義故傳兩明之是諸侯正而無惡縱在外在内竝書日不正無惡則書月但有大惡不問正與不正皆時也宋共公卒書月者彼為葬日表其違例故不得書時也推例言之則此許男新臣亦是不正也故范直以非惡解之不云正與不正又昭二十三年夏六月蔡侯東國卒于楚范云不日在外也則此新臣亦不正故不書日襄二十六年八月壬午許男甯卒于楚彼亦在外而書日則甯是正可知也然則庶子踰竟未踰竟竝皆不日嫡子在外在内竝皆書日則新臣由不正而不書日注云卒于楚故不日者以新臣非直不正又兼在外傳例云其日未踰竟故順𫝊文書之其實由正與不正不論在外在内也其襄公二十六年傳注云在外已顯者彼甯實是正經言于楚則在外之文已顯必不須去日故亦順傳文言之必知由正不正不由在<pb n="14a"/>外在内者宣九年范注云諸侯正卒則日不正則不日而云未踰竟者恐後人謂操扈是國故發傳日未踰竟是也知新臣無罪者以薨于朝㑹乃有王事之功明無罪或以為許男新臣亦正也但為卒于楚故不日許男甯卒于楚書日者以新臣卒無于楚之文故去日以見在外而卒也許男甯經有在外之文故書日以明其正晉侯黒臀卒于扈是正未踰竟故亦書日與許男異故范以為其日未踰竟者表其非國不擇日與不日范氏之注上下多違縱使兩解仍有僻謬故竝存之以遺來哲</hi>
　𫝊諸侯死于國不地死於外地死於師何為不地注<lb/>
　據宣九年晉侯黑臀卒于扈地疏<hi>注釋曰不據曹伯負芻卒于師者師</hi>
　<hi>與地異上云伐楚次于陘則許男卒于陘可知卒當有地而不地故注以地決之曹伯圍齊未退即在師</hi>
<pb n="14b"/>
　<hi>而卒故云卒于師是師與地異故不據曹伯也</hi>内桓師也注齊桓威德洽著<lb/>
　諸侯安之雖卒於外與其在國同<lb/>
楚屈完來盟于師盟于召陵注屈完來如陘師盟齊桓<lb/>
以其服義為退一舍次于召陵而與之盟召陵楚地音<lb/>
義<hi>召上照反</hi>疏<hi>注釋曰知一舎者古者師行毎舎三十里上云屈完來盟于師下即云盟于召陵知非大逺故云一舎宣十五年左傳華元謂子反曰去我三十里唯命是聽亦其證也</hi>
　𫝊楚無大夫注無命卿也疏<hi>釋曰無大夫凡有三等之例曹無大夫者本非</hi>
　<hi>微國後削小耳莒則是東夷本微國也楚則蠻夷大國僭號稱王其卿不命于天子故不同中國之例也</hi>
<pb n="15a"/>
　其曰屈完何也以其來㑹桓成之為大夫也注尊齊<lb/>
　桓不欲令與卑者盟音義<hi>令力呈反下同</hi>其不言使權在屈<lb/>
　完也注邵曰齊桓威陵江漢楚人大懼未能量敵遣<lb/>
　屈完如師完權事之宜以義郤齊遂得與盟以安竟<lb/>
　内功皆在完故不言使音義<hi>與音預又如字</hi>則是正乎曰非<lb/>
　正也注臣無自專之道以其來㑹諸侯重之也注重<lb/>
　其宗中國歸有道疏<hi>釋曰以其來㑹重之也謂完既不正經無貶文者重其㑹中國</hi>
　<hi>徐邈云經不言使屈完者重其㑹諸侯也不言使前已觧訖徐説非也</hi>來者何内桓師<lb/>
<pb n="15b"/>
　也注來者内辭也内桓師故言來疏<hi>釋曰來者何也謂據陳袁僑如</hi>
　<hi>㑹不言來也内桓師也謂來者鄉内之辭今内齊桓為天下霸主故亦言來也</hi>于師前定也<lb/>
　于召陵得志乎桓公也得志者不得志也注屈完來<lb/>
　盟桓公退于召陵是屈完得其本志屈完得志則桓<lb/>
　公不得志以桓公得志為僅矣注桓為霸主以㑹諸<lb/>
　侯楚子不來屈完受盟令問諸江辭又不順僅乃得<lb/>
　志言楚之難服音義<hi>僅其靳反</hi>屈完曰大國之以兵向楚<lb/>
　何也桓公曰昭王南征不反菁茅之貢不至故周室<lb/>
<pb n="16a"/>
　不祭注菁茅香草所以縮酒楚之職貢音義<hi>菁茅子丁反下</hi>
　<hi>亡交反尚書傳云菁以為菹茅以縮酒縮所六反</hi>疏<hi>注釋曰尚書禹貢云苞匭菁茅孔安國云菁以</hi>
　<hi>為菹茅以縮酒今范云菁茅香草則以為一物與孔異也</hi>屈完曰菁茅之貢不至<lb/>
　則諾昭王南征不反我將問諸江注問江邉之民有<lb/>
　見之者不此不服罪之言故退于召陵而與之盟屈<lb/>
　完所以得志桓公之不得志爾疏<hi>注釋曰呂氏春秋云周昭王親征荆</hi>
　<hi>蠻反渉漢梁敗隕于漢中辛餘靡振王北濟高誘注引左傳云昭王不復君其問諸水濵則昭王没於漢</hi>
　<hi>不得振王北濟也故舊説皆云漢濵之人以膠膠舡舡壊昭王溺焉則昭王没漢此云問諸江邉者江漢</hi>
<pb n="16b"/>
　<hi>水之相近者楚人不服罪不指王之死處而云問諸江也</hi>
齊人執陳袁濤塗注袁濤塗陳大夫音義<hi>濤徒刀反</hi>
　𫝊齊人者齊侯也其人之何也於是哆然外齊侯也<lb/>
　不正其踰國而執也注江熙曰踰國謂踰陳而執陳<lb/>
　大夫主人之不敬客由客之先不敬主人哆然衆有<lb/>
　不服之心故春秋因而譏之所謂以萬物為心也莊<lb/>
　十七年齊人執鄭詹傳與其執者詹奔在齊因執之<lb/>
　音義<hi>哆昌者反又昌氏反詹之亷反</hi>疏<hi>釋曰公羊左氏皆以為濤塗誤軍道故齊侯執之此傳與</hi>
<pb n="17a"/>
　<hi>注竟無誤軍道之言則以濤塗不敬齊命故執之也於是哆然外齊侯者謂齊不以禮於陳陳人有不服</hi>
　<hi>之意哆然疏外齊侯哆然寛大之意也不正其踰國而執也謂陳之不敬由齊之無禮不能自責反越國</hi>
　<hi>而執其臣故不正其踰國而執也貶以稱人不正猶言不與也正則人與之不正則人不與故謂不與為</hi>
　<hi>不正也然齊人執鄭詹亦稱人以執傳言與之此稱人以執即云貶者詹鄭之佞人往至齊國稱人以執</hi>
　<hi>則是衆人欲執之今濤塗不在齊國又無實罪齊侯執之而云齊人故知是貶也桓十一年宋公執人權</hi>
　<hi>臣令廢嫡立庶亦貶云宋人是其類也注萬物為心釋曰莊子文</hi>
秋及江人黄人伐陳<lb/>
　𫝊不言其人及之者何内師也疏<hi>釋曰何嫌非内而發傳者以文承齊</hi>
<pb n="17b"/>
　<hi>人執濤塗之下即云及江人黄人伐陳恐非魯及故云内師也</hi>
八月公至自伐楚<lb/>
　𫝊有二事偶則以後事致後事小則以先事致其以<lb/>
　伐楚致大伐楚也注鄭君曰㑹為大事伐為小事今<lb/>
　齊桓伐楚而後盟于召陵公當致㑹而致伐者楚彊<lb/>
　莫能伐者故以伐楚為大事疏<hi>注釋曰知㑹大伐小者伐雖國之大事㑹</hi>
　<hi>盟有昇壇揖讓之儀示威講禮之制奉之以牲玉要之以神明是其大事故定四年公㑹諸侯侵楚五月</hi>
　<hi>盟于臯鼬下云公至自㑹是亦以㑹為大事也今以楚彊莫能伐之者故特以伐為大事也</hi>
<pb n="18a"/>
葬許穆公<lb/>
冬十有二月公孫兹帥師㑹齊人宋人衞人鄭人許人<lb/>
曹人侵陳注莊十年春二月公侵宋傳曰侵時此其月<lb/>
何也惡之故謹而月之然則凡侵而月者皆惡之<lb/>
<hi>惡烏路反下同</hi>疏<hi>注釋曰此侵陳為惡者陳之不敬由齊之不敬陳也齊桓宜自責反執其臣前事既非今又致討故書月以見惡也</hi>
五年春晉侯殺其世子申生<lb/>
　𫝊目晉侯厈殺惡晉侯也注厈指斥音義<hi>惡烏路反</hi>疏<hi>釋曰</hi>
<pb n="18b"/>
　<hi>傳言此者於鄭段雖有目君之例未辨目君之由故於此明之宋公殺其世子痤雖不發傳從此可知其</hi>
　<hi>殺公子不目君者皆罪賤之也</hi>
把伯姬來朝其子<lb/>
　𫝊婦人既嫁不踰竟踰竟非正也諸侯相見曰朝伯<lb/>
　姬為志乎朝其子也伯姬為志乎朝其子則是把伯<lb/>
　失夫之道矣注凱曰不能刑于寡妻音義<hi>朝直遙反下皆同為</hi>
　<hi>于偽反下同</hi>諸侯相見曰朝以待人父之道待人之子非<lb/>
　正也故曰把伯姬來朝其子參譏也注參譏謂伯姬<lb/>
<pb n="19a"/>
　把伯魯侯也桓九年曹伯使其世子射姑來朝譏世<lb/>
　子此不譏者明子隨母行年尚幼弱未可責以人子<lb/>
　之道伯姬以莊二十五年夏嫁至今十三年則子幼<lb/>
　可知音義<hi>參七南反又音三</hi>疏<hi>釋曰竝譏之者伯姬託事而行近於淫泆失為婦之道把</hi>
　<hi>伯不能防其閨門令妻至魯失為夫之宜魯待人之子行待父之禮失為主之度故三事同譏之也</hi>
夏公孫兹如牟<lb/>
公及齊侯宋公陳侯衞侯鄭伯許男曹伯㑹王世子于<lb/>
首戴注惠王之世子名鄭後立為襄王首戴衞地音義<lb/>
<pb n="19b"/>
<hi>首戴左氏作首止</hi>疏<hi>釋曰案史記年表此時齊侯桓公也宋公桓公也陳侯宣公也衞侯文公也鄭伯文公也許男僖公也曹伯昭公也其王世子者即惠王之世子名鄭後立為襄王是也</hi>
　𫝊及以㑹尊之也注言及諸侯然後㑹王世子不敢<lb/>
　令世子與諸侯齊列音義<hi>令力呈反</hi>何尊焉王世子云者<lb/>
　唯王之貳也云可以重之右焉尊之也何重焉天子<lb/>
　世子世天下也疏<hi>釋曰士冠禮云天子之元子猶士也天下無生而貴者也此云世天</hi>
　<hi>下也者彼見無生而貴者又明有父在之故今𫝊以其特世父位故云世天下也</hi>
秋八月諸侯盟于首戴注言諸侯者前目而後凡他皆<lb/>
<pb n="20a"/>
放此<lb/>
　𫝊無中事而復舉諸侯何也尊王世子而不敢與盟<lb/>
　也尊則其不敢與盟何也盟者不相信也故謹信也<lb/>
　不敢以所不信而加之尊者桓諸侯也不能朝天子<lb/>
　是不臣也王世子子也塊然受諸侯之尊已而立乎<lb/>
　其位是不子也桓不臣王世子不子則其所善焉何<lb/>
　也是則變之正也注雖非禮之正而合當時之宜音<lb/>
　義<hi>復扶又反下同塊苦對反又苦怪反</hi>疏<hi>釋曰無中事者謂中間無他事也據平丘之㑹無中事不</hi>
<pb n="20b"/>
　<hi>重舉諸侯此則重舉諸侯故決之塊然者徐邈云塊然安然也則其所善焉何也謂經不譏桓而譏王世</hi>
　<hi>子是也</hi>天子㣲諸侯不享覲桓控大國扶小國統諸侯<lb/>
　不能以朝天子亦不敢致天王尊王世子于首戴乃<lb/>
　所以尊天王之命也世子舍王命㑹齊桓亦所以尊<lb/>
　天王之命也世子受之可乎是亦變之正也天子微<lb/>
　諸侯不享覲世子受諸侯之尊已而天王尊矣世子<lb/>
　受之可也音義<hi>控苦貢反</hi>疏<hi>釋曰請問世子受諸侯之尊已可乎以不也下文云世子</hi>
　<hi>受之可也謂得受之也</hi>
<pb n="21a"/>
鄭伯逃歸不盟<lb/>
　𫝊以其去諸侯故逃之也注專已背衆故書逃𫝊例<lb/>
　曰逃義曰逃音義<hi>背音佩</hi>疏<hi>注釋曰莊十七年傳文</hi>
楚人滅弦弦子奔黄<lb/>
　𫝊弦國也其不日㣲國也疏<hi>釋曰何嫌非國傳特言弦國也發之者將明微</hi>
　<hi>國不書日故辨之也</hi>
九月戊申朔日有食之<lb/>
冬晉人執虞公注虞公貪璧馬之寳棄兄弟之親拒絶<lb/>
<pb n="21b"/>
忠諫之口不圖社稷之危故晉命行于虞使下執上虞<lb/>
同于晉是以謂之晉人執虞公江熙曰春秋有州公郭<lb/>
公虞公凡三公非爵也傳以為下執之辭嘗試因此論<lb/>
之五等諸侯民皆稱曰公存有王爵之限没則申其臣<lb/>
民之稱州公舎其國故先書州公郭公盗而歸曹故先<lb/>
名而後稱郭公夏陽亡則虞為滅國故宜稱虞公三人<lb/>
殊而一致三公殊而同歸生死齊稱蓋春秋所賤音義<lb/>
<hi>之稱尺證反下齊稱同舎音捨舛昌兗反</hi>疏<hi>注釋曰存有王爵之限者謂五等諸侯生存皆從本爵稱之也<pb n="22a"/>没則申其臣民之稱者謂五等臣子尊其君父舉諡稱公也州公舎其國故先書州公者謂州公郭公書經不同立文之意以州公好舎其國而實來故先書州公若郭公則盗而歸曹故後言郭公也夏陽亡則虞為滅國者謂晉滅夏陽則虞虢舉矣故虞為滅國而亦稱公也三人殊而一致者謂立文雖殊其理致是一也三公殊而同歸者謂失國雖殊同歸一稱也生死齊稱正謂生死同號之曰公與凡諸侯異也案桓五年州公如曹六年寔來本無舎國之事莊二十四年郭公歸曹不見有盗歸之文今江為此説而范不難者以州公舎國左氏有文郭公棄位適曹即是盗之狀以無正文故引而不難也三公殊而同歸或有作舛者舛謂差舛理亦通但定本作殊者多</hi>
　𫝊執不言所於地縕於晉也注時虞已包裹屬於晉<lb/>
<pb n="22b"/>
　故雖在虞執而不書其處音義<hi>縕紆粉反包音苞褁音果處昌吕反</hi>疏<lb/>
　<hi>釋曰舊解云執人例不書地此云不地縕於晉也者凡執人不地者亦以地理可明故也若晉㑹諸侯於</hi>
　<hi>溴梁執莒子邾子楚合諸侯於申執徐子皆因㑹而執之則在㑹可知故不假言地至如滅人之國執人</hi>
　<hi>之君則亦是就國可知也經若書晉滅虞則是言其地今不書滅虞即不舉滅國之地不謂執人當地也</hi>
　<hi>所以不言滅虞者晉命先行於虞虞已屬晉故不得言之也或以為執不言所於地謂不書執虞公于虞</hi>
　<hi>也縕于晉也謂虞已包褁屬晉故不得言也理亦通耳</hi>其曰公何也注據十九<lb/>
　年宋人執滕子嬰齊不言公猶曰其下執之之辭也<lb/>
　注臣民執其君故稱公其猶下執之之辭何也晉命<lb/>
<pb n="23a"/>
　行乎虞民矣注虞服于晉故從晉命而執其君虞虢<lb/>
　之相救非相為賜也今日亡虢而明日亡虞矣注言<lb/>
　明日喻其速音義<hi>為于偽反又如字</hi>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏巻七<lb/>
<pb n="24a"/>
　春秋榖梁傳注疏卷七考證<lb/>
齊師宋師曹師次于聶北救邢傳疏莊三十二年狄伐<lb/>
　郉○伐字監本誤作救今改正<lb/>
傳以其不足乎揚不言齊侯也注救不及事不足稱揚<lb/>
　○<hi>臣召南</hi>按齊桓之功在存亡國而經書聶北救邢<lb/>
　既有三國之師其力非不足以却敵而遲遲其行徘<lb/>
　徊不進待邢人潰圍而出始遷夷儀此則霸者之私<lb/>
　心也左氏公羊無所發明榖梁最得經意至城邢復<lb/>
<pb n="24b"/>
　序三國之師傳曰美齊侯之功也功過兩不相掩持<lb/>
　論平矣<lb/>
公子友帥師敗莒師于麗獲莒挐傳棄師之道也疏季<lb/>
　子知莒挐之可擒至江生何以為非乎數句○<hi>臣召</hi>
　<hi>南</hi>按縱使理違猶須申傳二句難觧毛本作猶須力<lb/>
　傳尤不可解也以文勢推之上文既引老子以竒用<lb/>
　兵之説此處正言戰陣之事不廢爭鬭似應作縱使<lb/>
　理違猶須力搏<lb/>
<pb n="25a"/>
二年春王正月○二字監本誤作三今改正<lb/>
齊侯宋公江人黄人盟于貫傳中國稱齊宋逺國稱江<lb/>
　黄以為諸侯皆來至也○<hi>臣召南</hi>按此與公羊説同<lb/>
　其贊美齊桓極矣但聖經書法理不得然使魯君同<lb/>
　盟其可不書公及乎使陳蔡衞曹邾許諸君同盟其<lb/>
　可不叙諸君乎江黄二國南逼於楚而北近宋齊侯<lb/>
　至宋與二國之使臣盟其餘諸國皆不在會經但書<lb/>
　其實耳<hi>臣浩</hi>按三年陽穀之會經亦書齊侯宋公江<lb/>
<pb n="25b"/>
　人黄人傳曰諸侯皆諭乎桓公之志則意亦同此傳<lb/>
　然是冬季友即如齊盟是魯侯不與陽榖之㑹灼然<lb/>
　矣至近如魯尚不至况他國乎<lb/>
公子季友如齊莅盟傳疏不言外及者經無故也○推<lb/>
　尋文義經無故也疑當作經無文也<lb/>
傳菁茅之貢不至故周室不祭疏尚書禹貢云苞匭菁<lb/>
　茅孔安國云菁以為菹茅以縮酒今范云菁茅香草<lb/>
　則以為一物與孔異也○<hi>臣召南</hi>按左傳杜注云茅<lb/>
<pb n="26a"/>
　菁茅也杜不見古文孔傳以為一物而范承用之<lb/>
公至自伐楚傳其以伐楚致大伐楚也注楚彊莫能伐<lb/>
　者故以伐楚為大事○<hi>臣召南</hi>按伐楚之役魯人甚<lb/>
　侈其功魯頌曰荆舒是懲則莫我敢承鄭箋云僖公<lb/>
　與齊桓舉兵南艾荆及羣舒天下無敢禦也本齊桓<lb/>
　武功魯人隨從南伐其自矜詡如此致伐不致㑹又<lb/>
　何疑焉<lb/>
晉人執虞公注三人殊而一致三公殊而同歸○<hi>臣浩</hi>
<pb n="26b"/>
　按各本俱作三公舛而同歸陸氏釋文云舛昌兖反<lb/>
　則舊作舛字久矣但疏云三公殊而同歸或有作舛<lb/>
　者舛謂差舛理亦通但定本作殊者多則知定本作<lb/>
　殊字也今各本疏云三公殊而同歸者謂失國雖殊<lb/>
　同歸一稱也兩殊字亦作舛字非也<lb/>
　<lb/>
　<lb/>
　春秋穀梁傳注疏卷七考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋榖梁注疏卷十二<hi>起宣公元年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋榖梁注疏卷十二<hi>起宣公元年盡十八年</hi>
　　晉范甯集解　唐陸徳眀音義　楊士勛疏<lb/>
　宣公疏<hi>魯世家宣公名倭文公之子子赤庶兄以周匡王五年即位諡法善問周達曰宣</hi>
元年春王正月公即位<lb/>
　𫝊繼故而言即位與聞乎故也音義<hi>與音豫下注亦同</hi>疏<hi>釋曰</hi>
　<hi>重發𫝊者桓公簒成君宣公簒未踰年君嫌異故發之</hi>
公子遂如齊逆女注不譏喪娶者不待貶絶而罪惡自<lb/>
<pb n="1b"/>
見桓三年𫝊曰逆女親者也使大夫非正也音義<hi>見賢徧反</hi>
疏<hi>注釋曰引彼𫝊例者嫌譏喪娶不責親迎故引𫝊例以眀也</hi>三月遂以夫人婦姜<lb/>
至自齊<lb/>
　傳其不言氏喪未畢故略之也注夫人不能以禮自<lb/>
　固故與有貶疏<hi>注釋曰婚禮遲速由於夫家陽唱陰和固是其理而責夫人者一禮不備</hi>
　<hi>貞女不行夫人姜氏若其不行公得無喪娶之譏夫人無苟從之咎故責之</hi>其曰婦縁姑<lb/>
　言之之辭也遂之挈由上致之也注上謂宣公音義<lb/>
　<hi>挈苦結反</hi>疏<hi>釋曰𫝊重言此者嫌喪娶辭畧并明不與陳人之婦同也遂之挈者謂去氏族而直書名</hi>
<pb n="2a"/>
　<hi>徐邈以挈為舉非也左氏以為遂不稱公子者尊夫人也公羊以為遂不言公子者一事而再見従省文</hi>
　<hi>此𫝊云由上致之是與二𫝊異也此注云上謂宣公昭公二十四年婼至自晉注云上謂宗廟也者釋有</hi>
　<hi>二家其一云禮夫人三月始見宗廟遂與僑如之致由君而已故知上為宣公成公也婼被執而反理當</hi>
　<hi>告廟故知上謂宗廟也又一釋二者互文也以相通見廟之時君稱臣之名以告宗廟則二者皆當書名</hi>
　<hi>故此云宣公彼云宗廟亦是昭公告之可知此宣公亦是告宗廟眀矣婼與意如俱為被執而致𫝊釋有</hi>
　<hi>異辭者意如訴公於晉婼則無罪故𫝊不同也此已發𫝊僑如又發之者此喪娶彼非喪娶嫌異故重明</hi>
　<hi>之</hi>
夏季孫行父如齊<lb/>
<pb n="2b"/>
晉放其大夫胥甲父于衛<lb/>
　傳放猶屏也注屏除稱國以放放無罪也疏<hi>釋曰范別例云</hi>
　<hi>放大夫凡有三晉放胥甲父一昭八年楚放公子招二哀二年蔡人放公孫獵三也此云稱國以放放與</hi>
　<hi>罪也則稱蔡人者是放有罪也若然招殺世子偃師則招亦有罪不稱楚人者以上有楚師滅陳之文故</hi>
　<hi>不復出楚人又招有罪自明故不待更稱楚人也</hi>
公㑹齊侯于平州注平州齊地離㑹故不致疏<hi>注釋曰不引𫝊例者此宣自應例惡無所嫌疑故也</hi>公子遂如齊<lb/>
六月齊人取濟西田<lb/>
<pb n="3a"/>
　𫝊内不言取言取授之也以是為賂齊也注宣公弑<lb/>
　立賂齊以自輔恥賂之故書齊取疏<hi>注釋曰昭二十五年齊侯取鄆</hi>
　<hi>𫝊曰取易辭也哀八年齊人取讙及闡𫝊曰惡内也所以三發𫝊不同者内不合言取今言取是違例之</hi>
　<hi>問宜在於始魯人不得已而賂之取雖是易而我難之故直云授之昭公失國之君忠臣喜公得邑故以</hi>
　<hi>易辭言之哀公犯齊陵邾而反喪邑易辭之也𫝊以明惡内之理未顯故𫝊特言惡内其實皆是易辭也</hi>
秋邾子來朝音義<hi>朝直遥反</hi>
楚子鄭人侵陳遂侵宋<lb/>
　傳遂繼事也<lb/>
<pb n="3b"/>
晉趙盾帥師救陳音義<hi>盾徒本反</hi>
　傳善救陳也疏<hi>釋曰何嫌非善而言善者陳近楚屬晉嫌救之非善故𫝊釋之又救之者</hi>
　<hi>為善所以駮鄭之過也</hi>
宋公陳侯衛侯曺伯㑹晉師于棐林伐鄭注棐林鄭地<lb/>
音義<hi>棐芳尾反又音匪</hi>
　傳列數諸侯而㑹晉趙盾大趙盾之事也注大其衛<lb/>
　中國攘夷狄音義<hi>數所主反攘而羊反</hi>其曰師何也注據言㑹<lb/>
　晉師不言㑹晉趙盾以其大之也注以諸侯大趙盾<lb/>
<pb n="4a"/>
　之事故言師師者衆大之辭疏<hi>釋曰襄二年晉師宋師衛甯殖侵鄭注云</hi>
　<hi>不書晉宋之将以慢其伐人之喪彼稱師言惡晉宋此稱師云大之者稱師之義不在一方言師雖同善</hi>
　<hi>惡有別所謂春秋不嫌同文此之謂也齊救邢惡不及事楚子滅蔡滅非其罪晉宋伐喪失匍匐之義故</hi>
　<hi>皆貶之稱師今趙盾伐鄭以救陳宋故經列數諸侯而殊大之明稱師者以著善也</hi>于棐林地<lb/>
　而後伐鄭疑辭也此其地何則著其羙也注泰曰夫<lb/>
　救災恤患其道宜速而乃云㑹于棐林然後伐鄭状<lb/>
　似伐鄭有疑須㑹乃定曰非也欲羙趙盾之功故詳<lb/>
　録其㑹地疏<hi>釋曰桓十五年公㑹諸侯于袲伐鄭傳曰地而後伐疑辭也非其疑也此𫝊既</hi>
<pb n="4b"/>
　<hi>曰疑辭也又云則著其羙也者此文雖與㑹袲同其理則異何者以其列數諸侯而㑹趙盾則詳其㑹地</hi>
　<hi>亦善可知也</hi>
冬晉趙穿帥師侵崇音義<hi>穿音川</hi>
晉人宋人伐鄭<lb/>
　傳伐鄭所以救宋也注時楚鄭侵宋疏<hi>釋曰伐鄭所以救宋經不</hi>
　<hi>言救宋者以上有楚子鄭人侵陳遂侵宋之文今云晉人宋人伐鄭明救宋可知故不言之也知非救陳</hi>
　<hi>者以救陳之文已見故楚伐宋宋得出而自救者伐宋者不攻都城故得出師助晉也</hi>
二年春王二月壬子宋華元帥師及鄭公子歸生帥師<lb/>
<pb n="5a"/>
戰于大棘宋師敗績獲宋華元注大棘宋地音義<hi>華户化反</hi>
　傳獲者不與之辭也注華元得衆甚賢故不與鄭獲<lb/>
　之疏<hi>釋曰華元得衆故不與鄭獲之然則晉侯失民亦言獲者晉侯雖失衆諸侯無相獲之道故亦</hi>
　<hi>不與秦獲也徐邈云獲是不與之辭與者當稱得也故定九年得寳玊大弓是也然則弓玊與人不類徐</hi>
　<hi>言非也何休云華元繫宋者明恥辱及國案齊國書陳夏齧皆繫國則是史之常辭非有異文也</hi>言<lb/>
　盡其衆以救其將也注先言敗績而後言獲知華元<lb/>
　得衆心軍敗而後見獲晉與秦戰于韓未言敗績而<lb/>
　君已獲知晉侯不得衆心明矣音義<hi>盡子忍反将子匠反下注将帥</hi>
<pb n="5b"/>
　<hi>同</hi>以三軍敵華元華元雖獲不病矣注何休曰書獲<lb/>
　皆生獲也如欲不病華元當有變文鄭君釋之曰將<lb/>
　帥見獲師敗可知不當復書師敗績此兩書之者眀<lb/>
　宋師懼華元見獲皆竭力以救之無奈不勝敵耳華<lb/>
　元有賢行得衆如是雖師敗身獲適眀其羙不傷賢<lb/>
　行今兩書敗績非變文如何音義<hi>帥所類反復扶又反行下孟反</hi>
秦師伐晉<lb/>
夏晉人宋人衛人陳人侵鄭<lb/>
<pb n="6a"/>
秋九月乙丑晉趙盾弑其君夷臯<lb/>
　傳穿弑也注穿趙盾從父昆弟盾不弑而曰盾弑何<lb/>
　也以罪盾也其以罪盾何也曰靈公朝諸大夫而暴<lb/>
　彈之注暴殘暴音義<hi>朝直遥反彈徒丹反又徒旦反</hi>觀其辟丸也趙<lb/>
　盾入諫不聴出亡至於郊注禮三諫不聴則去待放<lb/>
　於竟三年君賜之環則還賜之玦則往必三年者古<lb/>
　疑獄三年而後斷易曰繼用徽纆寘于叢棘三嵗不<lb/>
　得凶是也自嫌有罪當誅故三年不敢去音義<hi>辟音避竟</hi>
<pb n="6b"/>
　<hi>音境玦古穴反杜元凱云如環而不連斷丁亂反徽許歸反纆亡北反</hi>疏<hi>注釋曰三諫不聴則去待</hi>
　<hi>放於竟三年公羊𫝊文君賜之環則還賜之玦則徃荀卿書有其事易曰繼用徽纆寘于叢棘三嵗不得</hi>
　<hi>凶者易坎卦上六爻辭但易本繼作係陸徳眀云寘置也王弼云險陗之極不可升也嚴法峻整難可犯</hi>
　<hi>也宜其囚執寘于思過之地三嵗險道之夷也險終乃反故三嵗不得自修三嵗乃可以求復故曰三嵗</hi>
　<hi>不得凶也馬融云徽纆索也陸徳眀云三糾繩曰徽二糾繩曰纆劉表云三股為徽兩股為纆</hi>趙穿<lb/>
　弑公而後反趙盾注招使還史狐書賊曰趙盾弑公<lb/>
　注史國史掌書記事狐其名盾曰天乎天乎予無罪<lb/>
　注告天言已無弑君之罪孰為盾而忍弑其君者乎<lb/>
<pb n="7a"/>
　注廻已易他誰作盾而當忍弑君者乎音義<hi>孰為盾絶句孰</hi>
　<hi>誰也</hi>史狐曰子為正卿入諫不聼出亡不逺君弑反不<lb/>
　討賊則志同注志同穿也志同則書重非子而誰注<lb/>
　盾是正卿又賢故言重故書之曰晉趙盾弑其君夷<lb/>
　臯者過在下也注鄭嗣曰成十八年晉弑其君州蒲<lb/>
　𫝊曰稱國以弑其君君惡甚矣然則稱臣以弑罪在<lb/>
　臣下也趙盾弑其君不言罪而曰過者言非盾親弑<lb/>
　有不討賊之過音義<hi>惡如字又烏路反</hi>曰於盾也見忠臣之<lb/>
<pb n="7b"/>
　至於許世子止見孝子之至注邵曰盾以亡不出竟<lb/>
　反不討賊受弑君之罪忠不至故也止以病不知甞<lb/>
　藥受弑父之罪孝不至故也音義<hi>見賢徧反或如字下同</hi>疏<hi>釋曰</hi>
　<hi>趙盾與許止加弑是同而許君書𦵏晉靈公不書𦵏者許止失甞藥之罪輕故書𦵏以赦止趙盾不討賊</hi>
　<hi>之罪重故不書晉侯𦵏明盾罪不可原也春秋必加弑於此二人者所以見忠孝之至故也忠孝不至則</hi>
　<hi>加惡名欲使忠臣覩之不敢惜力孝子見之所以盡心是将來之逺防也</hi>
冬十月乙亥天王崩注匡王也<lb/>
三年春王正月郊牛之口傷<lb/>
<pb n="8a"/>
　傳之口緩辭也傷自牛作也注牛自傷口非備災之<lb/>
　道不至也故以緩辭言之疏<hi>釋曰此之為綏辭則成七年不言之為急辭也</hi>
　<hi>舊解范氏别例云凡三十五范既總為例則言之者並是緩辭也𫝊于執衛侯云言之緩辭也則云其餘</hi>
　<hi>不發亦緩可知耳公喪在外逆之緩也衛侯之弟鱄秦伯之弟鍼等稱之者取其緩之得逃吳敗六國言</hi>
　<hi>之者取其六國同役而不急于軍事也殺奚齊稱之者緩于成君也考仲子宫言之者隠孫而脩之緩也</hi>
　<hi>日食言之者不知之緩也則自餘並緩耳理雖遷延舊說既然不可致詰故今亦從之</hi>
攺卜牛牛死乃不郊<lb/>
　傳事之變也注牛無故自傷其口易牛改卜復死乃<lb/>
<pb n="8b"/>
　廢郊禮此事之變異音義<hi>復扶又反</hi>疏<hi>釋曰公羊𫝊稱改卜者帝牲不吉則</hi>
　<hi>引稷牲而卜之其帝牲在于滌宫三月於稷者唯具視其身體無災而已不特養于滌宫又云郊必以其</hi>
　<hi>祖配者自内出者無匹不行自外至者無主不止今改卜者取于稷牛則未審𫝊意如何以后稷配郊必</hi>
　<hi>與公羊異也不言免牛而云不郊者牛死不行免牛之禮故直言不郊也</hi>乃者亡乎人之<lb/>
　辭也注譏宣公不恭致天變疏<hi>釋曰重發𫝊者嫌牛死與卜郊不從異也</hi>
猶三望<lb/>
𦵏匡王<lb/>
楚子伐陸渾戎音義<hi>渾户門反又户困反</hi>
<pb n="9a"/>
夏楚人侵鄭<lb/>
秋赤狄侵齊<lb/>
宋師圍曺<lb/>
冬十月丙戌鄭伯蘭卒<lb/>
葬鄭穆公<lb/>
四年春王正月公及齊侯平莒及郯莒人不肯音義<hi>郯音談國名也</hi>
　傳及者内為志焉爾平者成也不肯者可以肯也注<lb/>
<pb n="9b"/>
　凱曰君子不念舊惡况為大國所和乎疏<hi>釋曰舊解以莒不肯</hi>
　<hi>平公伐莒取向莒人彌復怨郯郯之與莒方為怨惡乃是成就亂事故訓之為成注無此意恐非也</hi>
公伐莒取向注向莒邑音義<hi>向書亮反</hi>
　傳伐猶可取向甚矣注以義兵討不平未若不用兵<lb/>
　以義使平者也故曰猶可也疏<hi>注釋曰𫝊稱伐猶可是非正與辭注云義</hi>
　<hi>兵者據其討不直故云義兵也義兵之道不足故𫝊云猶可也</hi>莒人辭不受治也注<lb/>
　乗義取邑所以不服伐莒義兵也注討不釋怨取向<lb/>
　非也乗義而為利也音義<hi>為如字又于偽反</hi>
<pb n="10a"/>
秦伯稻卒疏<hi>釋曰世本秦共公也</hi>
夏六月乙酉鄭公子歸生弑其君夷<lb/>
赤狄侵齊<lb/>
秋公如齊公至自齊<lb/>
冬楚子伐鄭<lb/>
五年春公如齊<lb/>
夏公至自齊<lb/>
秋九月齊髙固來逆子叔姬<lb/>
<pb n="10b"/>
　傳諸侯之嫁子於大夫主大夫以與之注婚禮主人<lb/>
　設几筵于廟以待迎者諸侯大夫尊卑不敵故使大<lb/>
　夫為之主音義<hi>迎魚敬反</hi>來者接内也不正其接内故不<lb/>
　與夫婦之稱也注來者謂髙固髙固齊之大夫而今<lb/>
　與君接婚姻之禮故不言逆女音義<hi>稱尺證反</hi>疏<hi>釋曰莒慶已發</hi>
　<hi>𫝊今重發之者莒慶小國之大夫髙固齊之尊卿而取公之同母姊妹嫌待之禮殊故發𫝊眀其不異也</hi>
　<hi>徐邈云𫝊言吾子是宣公女也禮亦通爾</hi>
叔孫得臣卒疏<hi>釋曰隠元年𫝊曰大夫不日卒惡也今叔孫得臣不日卒亦惡可知矣何休云<pb n="11a"/>知公子遂弑君而匿情不言未審范意亦然以否</hi>
冬齊髙固及子叔姬來<lb/>
　傳及者及吾子叔姬也為使來者不使得歸之意也<lb/>
　注髙固受使来聘而與婦俱歸故書及以眀非禮莊<lb/>
　二十七年冬把伯姬來僖二十八年秋把伯姬来皆<lb/>
　不言所及是使得歸之意音義<hi>受使所吏反</hi>疏<hi>釋曰經既言髙固及</hi>
　<hi>子叔姬足自眀矣𫝊何須更言及吾子叔姬也者傳方欲解及為非禮故上張其文也注釋曰桓十八年</hi>
　<hi>濼之㑹去及為非禮此書及為非禮者公與夫人之行須言及以別尊卑故云及夫人姜氏㑹齊侯于陽</hi>
<pb n="11b"/>
　<hi>榖言及濼之㑹以夫人之伉不言及故知去及為非禮今叔姬歸寧當以獨来為文髙固奉命宜云来聘</hi>
　<hi>經總之言来故書及為非禮</hi>
楚人伐鄭<lb/>
六年春晉趙盾衛孫免侵陳<lb/>
　傳此帥師也其不言帥師何也注據元年趙盾帥師<lb/>
　救陳言帥師也不正其敗前事故不與帥師也注元<lb/>
　年救而今更侵之疏<hi>釋曰𫝊例将卑師衆曰師将尊師少直言将成三年晉郤克衛</hi>
　<hi>孫良夫伐牆咎如彼非是敗前事亦不言帥師此云不正其敗前事故不與帥師者凡常書經自依将之</hi>
<pb n="12a"/>
　<hi>尊卑師之多少之例趙盾元年稱帥師救陳今直書名而已眀是惡敗前事故不與帥師也郤克良夫前</hi>
　<hi>無帥師之文故知從将尊師少例耳</hi>
夏四月<lb/>
秋八月螽音義<hi>螽音終</hi>
冬十月<lb/>
七年春衛侯使孫良夫來盟<lb/>
　傳來盟前定也不言及者以國與之不言其人亦以<lb/>
　國與之不日前定之盟不日疏<hi>釋曰此重發𫝊者宋華孫不稱使此則稱</hi>
<pb n="12b"/>
　<hi>使嫌異故重發之言不日者據成三年及荀庚盟有日故發問也</hi>
夏公㑹齊侯伐萊音義<hi>莱音來國名</hi>
秋公至自伐萊<lb/>
大旱<lb/>
冬公㑹晉侯宋公衛侯鄭伯曺伯于黑壤注黑壤某地<lb/>
音義<hi>壤人丈反</hi>
八年春公至自㑹<lb/>
夏六月公子遂如齊至黄乃復注葢有疾而還黄齊地<lb/>
<pb n="13a"/>
疏<hi>釋曰以下有卒故知有疾也</hi>
　傳乃者亡乎人之辭也注鄭嗣曰大夫受命而出雖<lb/>
　死以尸將事今遂以疾而還失禮違命故曰亡乎人<lb/>
　言魯使不得其人也疏<hi>釋曰重發𫝊者此乃復是事畢之文其實未畢嫌與他例</hi>
　<hi>異故重明之此云乃者亡乎人之辭也定十五年𫝊以為急辭也者乃有二義故也此魯使不得其人言</hi>
　<hi>乃以責之公孫敖亦是失命不言乃者此以疾而反有可責之理故言乃復以譏之敖棄命奔莒元来未</hi>
　<hi>去不足可責非乃文所盡故不言乃也</hi>復者事畢也不専公命也注遂<lb/>
　以疾反而加事畢之文者是不使遂専命還<lb/>
<pb n="13b"/>
辛巳有事于大廟音義<hi>大音泰</hi>仲遂卒于垂注祭于大廟<lb/>
之日而知仲遂卒垂齊地疏<hi>注釋曰注言此者解經仲遂之卒繫祭廟之意也仲遂有罪而亦書日者宣公與遂同罪猶定公不惡意如而書日也或當辛巳自為祭廟不為仲遂也案公子翬當桓世無罪則不去公子仲遂非宣惡人而去公子者翬非桓罪人故生存不去公子之號仲遂於宣雖則無罪死者人之終若不去公子嫌其全無罪状故去之若然何以不去日者既替其尊號則罪已眀故不假去日也𫝊稱公弟叔仲賢也遂非賢而稱仲者杜預云時君所加何休云稱仲者起嬰齊所氏范雖不注理未必然盖以遂見疏而去公子經不可單稱遂卒遂於後以仲為氏故稱仲遂卒也然仲遂以罪見疏即見罪惡之臣而譏宣公不廢繹者宣公與遂同心繹祭之時則内舞去籥而為之變所以譏也</hi>
<pb n="14a"/>
　傳為若反命而後卒也注先書復後言卒使若遂已<lb/>
　反命于君而後卒于垂此公子也其曰仲何也疏之<lb/>
　也注僖十六年𫝊曰大夫不言公子公孫疏之也何<lb/>
　為疏之也是不卒者也注遂與宣公共弑子赤不疏<lb/>
　則無用見其不卒也注若書公子則與正卒者同故<lb/>
　去公子以見之音義<hi>見賢徧反注同去起吕反下文及注同</hi>則其卒之<lb/>
　何也注據公子翬不書卒音義<hi>翬許韋反</hi>以譏乎宣也其<lb/>
　譏乎宣何也聞大夫之喪則去樂卒事注去籥萬卒<lb/>
<pb n="14b"/>
　祭事言今不然<lb/>
壬午猶繹萬入去籥音義<hi>繹音亦爾雅云又祭也籥餘若反管也</hi>
　傳猶者可以已之辭也繹者祭之旦日之享賓也萬<lb/>
　入去籥注萬舞名籥管也音義<hi>享許丈反</hi>疏<hi>釋曰旦日猶眀日也何休</hi>
　<hi>云繹者繼昨日事但不灌地降神耳天子諸侯曰繹大夫曰賓尸士曰宴尸即天子以卿為之諸侯則以</hi>
　<hi>大夫為之卿大夫以孫為之夏立尸殷坐尸周旅酬六尸唯士宴尸與先儒少異則范意或與何同也案</hi>
　<hi>少牢饋食之禮卿大夫當日賓尸天子諸侯眀日賓尸者天子諸侯禮大故異日為之卿大夫以下禮小</hi>
　<hi>故當日即行其三代之名者案爾雅云夏曰復胙殷曰肜周曰繹是也謂之復胙者復前日之禮也謂之</hi>
<pb n="15a"/>
　<hi>肜者肜是不絶之意也謂之繹者繹陳昨日禮也何休又云禮大夫死為廢一時之祭有事於廟而聞之</hi>
　<hi>者去樂卒事至卒事而聞之者廢繹今魯不以為譏范意當亦然也</hi>以其為之變譏之<lb/>
　也注内舞去籥惡其聲聞此為卿變於常禮是知其<lb/>
　不可而為之音義<hi>為之于偽反注為卿同惡烏路反</hi>
戊子夫人熊氏薨注宣公妾母音義<hi>左氏作嬴氏</hi>
晉師白狄伐秦<lb/>
楚人滅舒鄝音義<hi>鄝音了本又作蓼國名</hi>
秋七月甲子日有食之既<lb/>
<pb n="15b"/>
冬十月己丑𦵏我小君頃熊注文夫人姜氏大歸于齊<lb/>
故宣公立已妾母為夫人君以夫人禮卒葬之故主書<lb/>
者不得不以為夫人義與成風同音義<hi>頃熊音傾左氏作敬嬴</hi>疏<lb/>
<hi>注釋曰哀姜有罪故僖成其母為夫人今姜氏子殺故身出本自無罪則頃熊成喪不是同例而云與成風同者禮妾子為君其母不得稱夫人以二者俱非正禮故云同耳非謂意盡同也榖梁以成風再貶故曰妾子雖為君其母不得稱夫人則襄公以其母定姒為夫人亦非正眀也然成風再貶自外不譏者從一譏故也案文十八年注云宣母敬嬴此云頃熊者一人有兩號故也</hi>雨不克𦵏<lb/>
　傳𦵏既有日不為雨止禮也雨不克𦵏喪不以制也<lb/>
<pb n="16a"/>
　注徐邈曰案經文是己丑之日𦵏喪既出而遇雨若<lb/>
　未及己丑而却期無為逆書此日葬禮喪事有進無<lb/>
　退又士喪禮有潦車載蓑笠則人君之張設固兼備<lb/>
　矣禮先遷柩於廟其明昧爽而引既及𦵏日之晨則<lb/>
　祖行遣奠之禮設矣故雖雨猶終事不敢停柩久次<lb/>
　音義<hi>不為于偽反潦音老蓑素禾反笠音立張如字又陟亮反柩其又反尸在棺曰柩昧音妹引以</hi>
　<hi>刃反又如字遣奠棄戰反</hi>疏<hi>解曰舊解案禮庶人懸封𦵏不為雨止明天子諸侯不觸雨而行可知也</hi>
　<hi>𫝊言不為雨止者謂不得止𦵏事而更卜逺日喪不以制也者謂不得臨雨而制喪事豈有諸侯執紼者</hi>
<pb n="16b"/>
　<hi>五百人安得觸雨而行哉是徐邈之説理之不通今案𫝊文云雨不克𦵏喪不以制也是𦵏為雨止喪事</hi>
　<hi>不以禮制也上文云𦵏既有日不為雨止禮也眀為雨止則非禮可知安得云𫝊意𦵏為雨止乎又且范</hi>
　<hi>引徐邈之注不言其非則是從徐説矣何為述范義而違之㦲注釋曰未及己丑而却期者謂雨之與𦵏</hi>
　<hi>皆是己丑之日也若未及己丑之日而遇雨其𦵏期有却者何為逆書己丑日𦵏也士喪禮有潦車載蓑</hi>
　<hi>笠者毛詩𫝊云蓑所以備雨笠所以禦暑是也</hi>
庚寅日中而克𦵏<lb/>
　𫝊而緩辭也足乎日之辭也疏<hi>釋曰言緩辭也者此日中克𦵏足乎日故</hi>
　<hi>云緩也定十五年日下昃乃克𦵏故云乃急辭也是二文相對為緩急故公羊𫝊云曷為或言而或言乃</hi>
<pb n="17a"/>
　<hi>乃難乎而也是二文相對也</hi>
城平陽<lb/>
楚師伐陳<lb/>
九年春王正月公如齊注有母之喪而行朝㑹非禮音<lb/>
義<hi>朝直遥反</hi>疏<hi>注釋曰非禮經無異文者𫝊例云如徃月危徃也此朝書月即是非禮之異文也</hi>
公至自齊<lb/>
夏仲孫蔑如京師<lb/>
齊侯伐萊<lb/>
<pb n="17b"/>
秋取根牟疏<hi>釋曰公羊𫝊曰根牟者何邾婁之邑也曷為不繫乎邾婁諱亟也謂母喪未期而取邑故諱不繫邾婁也若言諱不繫邾婁居母之喪縱非邾邑豈容無諱或當如左𫝊以根牟為國名也</hi>
八月滕子卒<lb/>
九月晉侯宋公衛侯鄭伯曺伯㑹于扈<lb/>
晉荀林父帥師伐陳<lb/>
辛酉晉侯黑臀卒于扈音義<hi>臀徒門反</hi>
　𫝊其地於外也其日未踰竟也注外謂國都之外諸<lb/>
　侯卒於路寢則不地𫝊例曰諸侯正卒則日不正則<lb/>
<pb n="18a"/>
　不日舊說踰竟亦不日然則諸侯不正而與未踰竟<lb/>
　無以别之矣案襄七年鄭伯卒于操此年晉侯卒于<lb/>
　扈文正與襄二十六年許男卒於楚同恐後人謂操<lb/>
　扈是國故於疑似之際每為發𫝊曰未踰竟也音義<lb/>
　<hi>竟音境別彼列反操七報反</hi>疏<hi>注釋曰諸侯之國皆以侵伐㑹盟見經操扈經既無文而疑是國者</hi>
　<hi>周有千八百諸侯今盟㑹侵伐見春秋者不過數十而已操扈𫝊若不發焉知非國也曲棘不釋者雙名</hi>
　<hi>也去國逺矣故不假釋郱鄑郚以三言為名故𫝊釋之為國也晉侯黒臀不書𦵏者舊解以為簒立故也</hi>
　<hi>今案黑臀既書日卒未必簒立蓋魯不㑹故不書也</hi>
<pb n="18b"/>
冬十月癸酉衛侯鄭卒<lb/>
宋人圍滕<lb/>
楚人伐鄭<lb/>
晉郤缺帥師救鄭音義<hi>郤去逆反缺傾雪反</hi>
陳殺其大夫泄冶音義<hi>泄息列反冶音也</hi>
　𫝊稱國以殺其大夫殺無罪也泄冶之無罪如何陳<lb/>
　靈公通于夏徴舒之家公孫寧儀行父亦通其家注<lb/>
　二人陳大夫音義<hi>夏户雅反</hi>或衣其衣或衷其襦注衷者<lb/>
<pb n="19a"/>
　襦在衷也音義<hi>衣其衣上於既反下如字襦而朱反衷本又作裏音里</hi>以相戲<lb/>
　於朝音義<hi>朝直遥反</hi>泄冶聞之入諫曰使國人聞之則猶<lb/>
　可使仁人聞之則不可君愧於泄冶不能用其言而<lb/>
　殺之<lb/>
十年春公如齊公至自齊齊人歸我濟西田<lb/>
　𫝊公娶齊齊由以為兄弟反之注齊由以婚族故還<lb/>
　魯田爾雅釋親曰婦之黨為婚兄弟音義<hi>娶七住反</hi>不言<lb/>
　來公如齊受之也疏<hi>釋曰据定十年齊人來歸鄆讙龜陰之田言來也</hi>
<pb n="19b"/>
夏四月丙辰日有食之注𫝊例曰言日不言朔食晦日<lb/>
則此丙辰晦之日也己巳在晦日之下五月之上推尋<lb/>
義例當是閏月矣文六年𫝊曰閏月者附月之餘日言<lb/>
閏承前月而受其餘日故書閏月之日繫前月之下葢<lb/>
史䇿常法文有定例閏有常體無嫌不明故不復每月<lb/>
發𫝊哀五年公羊𫝊曰閏月不書此何以書推此言之<lb/>
則春秋固有在閏月而不冠以閏者矣至於閏不告月<lb/>
猶朝于廟閏月葬齊景公不正其閏無以言其事故書<lb/>
<pb n="20a"/>
見變禮音義<hi>復扶又反下注復以同冠工亂反朝直遥反見賢遍反</hi>疏<hi>注釋曰閏月所在無常而言有常體者閏是附月之餘文承前月是無體之常不謂所在有常</hi>
己巳齊侯元卒<lb/>
齊崔氏出奔衛<lb/>
　𫝊氏者舉族而出之之辭也注何休曰氏者譏世卿<lb/>
　也即稱氏為舉族而出尹氏卒寧可復以為舉族死<lb/>
　乎鄭君釋之曰云舉族死是何妖問甚乎舉族而出<lb/>
　之之辭者固譏世卿也崔杼以世卿専權齊人惡其<lb/>
<pb n="20b"/>
　族令出奔既不欲其身反又不欲國立其宗後故孔<lb/>
　子順而書之曰崔氏出奔衛若其舉族盡去之爾音<lb/>
　義<hi>杼直吕反惡烏路反</hi>
公如齊五月公至自齊<lb/>
癸巳陳夏徴舒弑其君平國<lb/>
六月宋師伐滕注月者蓋為下齊恵公𦵏速起音義<hi>為于偽反</hi>疏<hi>注釋曰知非為宋師伐滕歸父如齊者宋師伐滕外事也歸父之聘經也諸侯時𦵏正也月𦵏故也今上有齊逐崔氏之文又非五月而𦵏明書月者為𦵏恵公也</hi>
<pb n="21a"/>
公孫歸父如齊𦵏齊恵公<lb/>
晉人宋人衛人曺人伐鄭<lb/>
秋天王使王季子來聘<lb/>
　𫝊其曰王季王子也其曰子尊之也注子者人之貴<lb/>
　稱音義<hi>稱尺證反</hi>疏<hi>釋曰𫝊知稱子是尊之也者此言王季子即是大子之母弟子者人之貴</hi>
　<hi>稱故稱子為尊之也叔服以庶子為大夫故直稱字而不繫王也卒稱王子虎者卒當稱名故繫王言之</hi>
　聘問也<lb/>
公孫歸父帥師伐邾取繹音義<hi>繹音亦</hi>
<pb n="21b"/>
大水<lb/>
季孫行父如齊<lb/>
冬公孫歸父如齊<lb/>
齊侯使國佐來聘<lb/>
饑音義<hi>饑本或作飢居疑反</hi>
楚子伐鄭<lb/>
十有一年春王正月<lb/>
夏楚子陳侯鄭伯盟于夷陵注夷陵齊地音義<hi>左氏作辰陵</hi>
<pb n="22a"/>
公孫歸父㑹齊人伐莒<lb/>
秋晉侯㑹狄于櫕函注櫕函狄地音義<hi>函音咸</hi>
　𫝊不言及外狄注所以異之於諸夏音義<hi>夏户雅反</hi>疏<hi>釋曰</hi>
　<hi>哀十三年公㑹晉侯及吳子于黄池注云及者書尊及卑也是言及所以外吳何得此𫝊云不言及外狄</hi>
　<hi>者黄池之㑹欲同吳子於諸侯故直云及吳子不云㑹吳此不言及是外狄故云㑹狄不云及狄是不言</hi>
　<hi>及為外狄也若不外當云晉侯及狄㑹于櫕函然隠三年齊侯鄭伯盟于石門不言及同吳于諸夏而云</hi>
　<hi>及吳子者不可全同中國故言及以别尊卑也</hi>
冬十月楚人殺陳夏徴舒注變楚子言人者弑君之賊<lb/>
<pb n="22b"/>
若曰人人所得殺也其月謹之疏<hi>釋曰經直言楚人知是楚子者下云楚子入陳明知此為討賊故夔楚子言人也其月謹之者不能自討藉楚之力禍害必深故書月為謹之</hi>
　𫝊此入而殺也其不言入何也注據入國乃得殺外<lb/>
　徴舒於陳也其外徵舒於陳何也注據徴舒陳大夫<lb/>
　不應外明楚之討有罪也注雍曰經若書楚子入陳<lb/>
　殺夏徴舒者則入者内不受是無以表徴舒之悖逆<lb/>
　楚子之得正音義<hi>悖補對反</hi>
丁亥楚子入陳<lb/>
<pb n="23a"/>
　傳入者内弗受也日入惡入者也何用弗受也不使<lb/>
　夷狄為中國也注楚子入陳納淫亂之人執國威柄<lb/>
　制其君臣傎倒上下錯亂邪正是以夷狄為中國音<lb/>
　義<hi>惡烏路反傎丁田反本又作顛邪似嗟反</hi>疏<hi>釋曰上文羙楚子入今又惡之者前為討徴舒討得</hi>
　<hi>其罪故變文以羙之今為納二子失其所故日入以惡之</hi>
納公孫寧儀行父于陳<lb/>
　𫝊納者内弗受也輔人之不能民而討猶可注雍曰<lb/>
　輔相鄰國有不能治民者而討其罪人則可而曰猶<lb/>
<pb n="23b"/>
　可者明鄰國之君無輔相之道音義<hi>相息亮反</hi>疏<hi>釋曰糜信云二</hi>
　<hi>子不繫陳者以其淫亂明絶之也或當上有入陳之文下云于陳故省文耳無義例</hi>入人之國<lb/>
　制人之上下使不得其君臣之道不可注二人與昏<lb/>
　淫當絶而楚強納之是制人之上下音義<hi>強其丈反一音其良</hi>
　<hi>反</hi>
十有二年春𦵏陳靈公注𫝊例曰失徳不葬君弑賊不<lb/>
討不葬以罪下也日卒時𦵏正也靈公淫夏姬殺洩冶<lb/>
臣子不能討賊踰三年然後𦵏而日卒時𦵏何邪泰曰<lb/>
<pb n="24a"/>
楚已討之矣臣子雖欲討之無所討也故君子即而恕<lb/>
之以申臣子之恩稱國以殺大夫則靈公之惡不嫌不<lb/>
明書𦵏以表討賊不言靈公無罪也踰三年而後𦵏則<lb/>
國亂居可知矣非日月小有前却則書時不嫌音義<hi>夏户雅反</hi>疏<hi>注釋曰失徳不𦵏昭十三年𫝊文君弑賊不討不書𦵏以罪下也隱十一年𫝊文日卒時𦵏正也襄七年𫝊文案徴舒之弑靈公在十年五月至此纔二十一月而注云踰三年者諸侯五月而𦵏今踰五月至三年故曰踰也非日月小有前却者未五月謂之前過五月謂之却言𦵏有前却則書月以見危今三年始𦵏非是小有前却故書時不嫌也</hi>
<pb n="24b"/>
楚子圍鄭<lb/>
夏六月乙夘晉荀林父帥師及楚子戰于邲注邲鄭地<lb/>
音義<hi>邲皮必反</hi>疏<hi>釋曰公羊𫝊稱荀林父稱名氏先楚子者惡林父也若然城濮之戰後子玊當是善子玊乎徐邈云先林父者内晉而外楚是也</hi>晉師敗績<lb/>
　傳績功也功事也日其事敗也疏<hi>釋曰舊解此戰事書日者為敗之故</hi>
　<hi>也特於此發之者二國兵衆不同小國之戰故特發之徐邈云於此發𫝊者深閔中國大敗於彊楚也今</hi>
　<hi>以曰為語辭理足通也但舊解為日月之日疑不敢質故皆存耳</hi>
秋七月<lb/>
<pb n="25a"/>
冬十有二月戊寅楚子滅蕭疏<hi>釋曰書日者徐邈云蕭君有賢徳故書日也何休云責楚滅人國故書日若擇善而從則徐言與𫝊例合也</hi>
晉人宋人衛人曺人同盟于清丘注清丘衛地<lb/>
宋師伐陳<lb/>
衛人救陳疏<hi>釋曰不言善者衛宋同盟外楚今反救陳不足可善故𫝊不釋</hi>
十有三年春齊師伐莒<lb/>
夏楚子伐宋<lb/>
秋螽<lb/>
<pb n="25b"/>
冬晉殺其大夫先榖音義<hi>榖户木反一本作縠</hi>疏<hi>釋曰此雖無𫝊於例為殺無罪也</hi>
十有四年春衛殺其大夫孔達<lb/>
夏五月壬申曺伯夀卒<lb/>
晉侯伐鄭<lb/>
秋九月楚子圍宋疏<hi>釋曰徐邈云圍例時此圍久故書月以惡之也何休亦然范意或當不異也</hi>
𦵏曺文公<lb/>
<pb n="26a"/>
冬公孫歸父㑹齊侯于榖<lb/>
十有五年春公孫歸父㑹楚子于宋<lb/>
夏五月宋人及楚人平<lb/>
　傳平者成也善其量力而反義也注各自知力不能<lb/>
　相制反共和之義疏<hi>釋曰重發𫝊者嫌外内異也</hi>人者衆辭也平<lb/>
　稱衆上下欲之也外平不道以吾人之存焉道之也<lb/>
　注吾人謂大夫歸父<lb/>
六月癸夘晉師滅赤狄潞氏以潞子嬰兒歸<lb/>
<pb n="26b"/>
　𫝊滅國有三術注術猶道也音義<hi>潞音路嬰一盈反</hi>中國謹<lb/>
　日卑國月夷狄不日注卑國謂附庸之屬襄六年𫝊<lb/>
　曰中國日卑國月夷狄時此謂三術其曰潞子嬰兒<lb/>
　賢也疏<hi>釋曰中國日者謂衛滅邢之類是也卑國月者謂無駭入極齊侯滅萊之類是也夷狄不</hi>
　<hi>日者楚滅江黄吳滅州來之類是也此不云夷狄時而云不日者方釋潞子嬰兒書日之意故不云夷狄</hi>
　<hi>時也夷狄不日宜從下為文勢嬰兒為賢書日復稱名者書日以表其賢書名以見滅國所謂善惡兩舉</hi>
　<hi>也</hi>
秦人伐晉<lb/>
<pb n="27a"/>
王札子殺召伯毛伯<lb/>
　傳王札子者當上之辭也殺召伯毛伯不言其何也<lb/>
　注解經不言殺其大夫音義<hi>札側八反召上照反</hi>兩下相殺也<lb/>
　兩下相殺不志乎春秋此其志何也矯王命以殺之<lb/>
　非忿怒相殺也故曰以王命殺也注以王命殺謂言<lb/>
　王札子殺召伯毛伯是知以王命而殺之音義<hi>矯居表反</hi>
　以王命殺則何志焉為天下主者天也繼天者君也<lb/>
　君之所存者命也為人臣而侵其君之命而用之是<lb/>
<pb n="27b"/>
　不臣也為人君而失其命是不君也君不君臣不臣<lb/>
　此天下所以傾也<lb/>
秋螽<lb/>
仲孫蔑㑹齊髙固于無婁注無婁把邑音義<hi>婁力侯反</hi>
初稅畝音義<hi>稅始鋭反賦也</hi>
　傳初者始也古者什一注一夫一婦佃田百畝以共<lb/>
　五口父母妻子也又受田一十畝以為公田公田在<lb/>
　内私田在外此一夫一婦為耕百一十畝音義<hi>什一音十</hi>
<pb n="28a"/>
　<hi>十稅一也佃音田又徒徧反共音恭</hi>藉而不稅注藉此公田而收其入<lb/>
　言不稅民疏<hi>釋曰徐邈曰藉借也謂借民力治公田不税民之私也觀范之注以藉為賦藉</hi>
　<hi>理亦通從徐之言義無妨也</hi>初稅畝非正也古者三百歩為里名<lb/>
　曰井田井田者九百畝公田居一注出除公田八十<lb/>
　畝餘八百二十畝故井田之法八家共一井八百畝<lb/>
　餘二十畝家各二畝半為廬舎音義<hi>廬力魚反</hi>私田稼不<lb/>
　善則非吏注非責也吏田畯也言吏急民使不得營<lb/>
　私田音義<hi>畯音俊田大夫也</hi>公田稼不善則非民注民勤私<lb/>
<pb n="28b"/>
　也初税畝者非公之去公田而履畝十取一也以公<lb/>
　之與民為已悉矣注悉謂盡其力音義<hi>去如字又起吕反</hi>疏<lb/>
　<hi>釋曰何休云宣公無恩信於民民不肯盡力治公田故公家履踐案行擇其善畝榖最好者稅取之故曰</hi>
　<hi>履畝徐邈以為除去公田之外又税私田之十一也𫝊稱以公之與民為已悉矣則徐言是也</hi>古者<lb/>
　公田為居注八家共居井竈葱韭盡取焉注損其廬<lb/>
　舎家作一園以種五菜外種楸桑以備養生送死音<lb/>
　義<hi>韭音九楸音秋</hi>疏<hi>注釋曰損為減損也五菜者世所謂五辛之菜也何休又云古者井田之法一</hi>
　<hi>夫一婦受田百畝身與父母妻子五口以為一户公田十畝又廬舎二畝半凡為田一頃一十二畝半也</hi>
<pb n="29a"/>
　<hi>大家而有九頃故曰井田廬舎在内貴人也公田次之重公也私田在外賤私也若五口之外名曰餘夫</hi>
　<hi>餘夫率受田二十五畝半記異聞耳於范氏注亦無所取</hi>
冬蝝生音義<hi>蝝以全反劉歆云此蚍蜉子董仲舒云蝗子字林尹絹反</hi>
　傳蝝非災也其曰蝝非稅畝之災也注凡春秋記災<lb/>
　未有言生者蝝之言縁也縁宣公稅畝故生此災以<lb/>
　責之非責也<lb/>
饑<lb/>
十有六年春王正月晉人滅赤狄甲氏及留吁注甲氏<lb/>
<pb n="29b"/>
留吁赤狄别種晉既滅潞氏今又并盡其餘邑也滅夷<lb/>
狄時賢嬰兒故滅其餘邑猶月音義<hi>吁許于反種章勇反并必政反又如字</hi>疏<hi>釋曰𫝊例滅夷狄時嬰兒以賢書日故知餘邑書月亦為賢也甲氏留吁非國而云滅者甲氏留吁國之大邑而晉盡有之重其事故云滅若晉滅夏陽之類是也留吁言及者蓋小於甲氏也</hi>
夏成周宣榭災注成周東周今之洛陽宣榭宣王之榭<lb/>
爾雅曰室有東西廂曰廟無東西廂有室曰寝無室曰<lb/>
榭𫝊例曰國曰災邑曰火音義<hi>榭音謝本或作謝災左氏作火</hi>疏<hi>釋曰不言京師者爾時成周非京師故也公羊𫝊云宣榭者何宣宫之榭也故范注亦以為宣王之廟也無室曰榭爾雅<pb n="30a"/>正文或以為爾雅無此文唯曰上髙曰臺有木謂之榭臺上有木即是屋也楚語曰榭不過講軍實臨觀講武必是敞前故云無室曰榭爾雅有之者本或誤也又引𫝊例曰云云者昭九年𫝊文也</hi>
　傳周災不志也其曰宣榭何也以樂器之所蔵目之<lb/>
　也注移風易俗莫善於樂是故貴其器疏<hi>釋曰徐邈所據本云</hi>
　<hi>周災至注云重王室也今遍檢范夲並有不字則不得解與徐同也</hi>
秋郯伯姬来歸注為夫家所遣<lb/>
冬大有年<lb/>
　𫝊五榖大熟為大有年<lb/>
<pb n="30b"/>
十有七年春王正月庚子許男錫我卒音義<hi>錫墨厯反</hi>
丁未蔡侯申卒<lb/>
夏𦵏許昭公<lb/>
葬蔡文公<lb/>
六月癸夘日有食之<lb/>
己未公㑹晉侯衛侯曺伯邾子同盟于斷道注己未亦<lb/>
閏月之日斷道晉地音義<hi>斷徒短反一音短</hi>疏<hi>注釋曰十年夏四月丙辰日有食之己巳齊侯元卒范以為丙辰晦之日也己巳在晦日之下五月之上當是閏月可知此文與彼正同眀亦<pb n="31a"/>閏月之日也</hi>
　𫝊同者有同也同外楚也疏<hi>釋曰不於清丘發𫝊者清丘魯不㑹故重舉所</hi>
　<hi>以包之也</hi>
秋公至自㑹<lb/>
冬十有一月壬午公弟叔肸卒<lb/>
　𫝊其曰公弟叔肸賢之也其賢之何也宣弑而非之<lb/>
　也注宣公殺子赤叔肸非責之音義<hi>肸許乙反</hi>非之則胡<lb/>
　為不去也曰兄弟也何去而之注言無所至與之財<lb/>
<pb n="31b"/>
　則曰我足矣注宣公與之財物則言自足以距之織<lb/>
　屨而食注織屨賣以易食音義<hi>屨九具反</hi>終身不食宣公<lb/>
　之食君子以是為通恩也以取貴乎春秋注泰曰宣<lb/>
　公弑逆故其祿不可受兄弟無絶道故雖非而不去<lb/>
　論情可以眀親親言義足以厲不軌書曰公弟不亦<lb/>
　宜乎疏<hi>釋曰衛侯之弟鱄去君𫝊云合於春秋此不去君𫝊亦取貴於春秋者易稱君子之道或</hi>
　<hi>出或處或黙或語鱄以衛侯惡而難親恐罪及已故棄之而去使君無殺臣之惡兄無害弟之愆故得合</hi>
　<hi>於春秋此叔肸以君有大逆不可受其祿食又是孔懐之親不忍奮飛使君臣之節兩通兄弟之情俱暢</hi>
<pb n="32a"/>
　<hi>故亦取貴於春秋叔肸書字鱄直稱名者叔肸内可以眀親親外足以厲不軌比鱄也賢乎逺矣故貴之</hi>
　<hi>稱字鱄雖合於春秋無大善可應故直書名而已</hi>
十有八年春晉侯衛世子臧伐齊音義<hi>臧子郎反</hi>
公伐把<lb/>
夏四月<lb/>
秋七月邾人戕繒子于繒音義<hi>戕在良反殘也賊也猶殺也繒本或作鄫在陵反</hi>
　𫝊戕猶殘也捝殺也注挩謂捶打殘賊而殺地于繒<lb/>
<pb n="32b"/>
　惡其臣子不能距難音義<hi>捝他活反又徒栝反捶打也字林云木杖或作樸普</hi>
　<hi>木反捶草蘂反打音頂惡烏路反難乃旦反</hi>疏<hi>注釋曰據楚子䖍誘蔡侯般殺之于申不于國都也</hi>
甲戌楚子吕卒注商臣子荘王音義<hi>吕左氏作旅</hi>
　𫝊夷狄不卒卒少進也卒而不日日少進也日而不<lb/>
　言正不正簡之也注中國君日卒正也不日不正也<lb/>
　今進夷狄直舉其日而不論正之與不正疏<hi>釋曰夷狄不卒</hi>
　<hi>據自此以前吳楚君卒而不書日據襄十二年秋九月吳子乗卒言之也間之也者中國卒則日不正乃</hi>
　<hi>不日夷狄進之則日不論正與不正故云簡之也</hi>
<pb n="33a"/>
公孫歸父如晉<lb/>
冬十月壬戌公薨于路寝<lb/>
　傳正寝也疏<hi>釋曰重發𫝊者荘據始故發之宣公簒弑有嫌成公承所嫌之下故各發𫝊也</hi>
歸父還自晉至檉遂奔齊音義<hi>檉丑貞反左氏作笙</hi>
　𫝊還者事未畢也注莊八年秋師還是也疏<hi>釋曰執則致歸</hi>
　<hi>父非執而書其還者為出奔張本也直名不氏者凡致者由上致之故例今不書歸父之氏眀有致命之</hi>
　<hi>義也</hi>自晉事畢也與人之子守其父之殯注人之子謂<lb/>
　歸父子也言成公與歸父子共守宣公殯捐殯而奔<lb/>
<pb n="33b"/>
　其父之使者是以奔父也注捐棄也奔猶逐也言成<lb/>
　公棄父之殯逐父之使使謂歸父也父命未反而已<lb/>
　逐之是與親奔父無異音義<hi>捐以全反使所吏反注同</hi>至檉遂奔<lb/>
　齊遂繼事也注杜預曰檉魯竟外故言出音義<hi>竟音境</hi>
　<lb/>
　<lb/>
　<lb/>
　春秋穀梁注疏卷十二<lb/>
<pb n="34a"/>
　春秋穀梁𫝊注疏卷十二考證<lb/>
齊人取濟西田𫝊疏哀公犯齊陵邾而反喪邑易辭之<lb/>
　也○<hi>臣召南</hi>按易辭之也不成句似當作亦易辭也<lb/>
　凡經書取皆是易辭此宣公以田賂齊及哀公之犯<lb/>
　齊陵邾喪邑經皆書齊人取是皆易辭也<lb/>
宋華元帥師及鄭公子歸生帥師戰于大棘宋師敗績<lb/>
　獲宋華元𫝊獲者不與之辭也○<hi>臣浩</hi>按為敵所禽<lb/>
　曰獲榖梁以為不與之辭則迂矣經所書獲尚多韓<lb/>
<pb n="34b"/>
　之戰秦獲晉侯酈之戰公子友獲莒挐雞父之戰吳<lb/>
　獲陳夏齧艾陵之戰吳獲齊國書豈皆不與之辭乎<lb/>
晉趙盾弑其君夷臯𫝊出亡至于郊注易曰繼用徽纆<lb/>
　寘于叢棘○易作係用徽纆此作繼用楊疏已言之<lb/>
　監本訛寘于作示于今依原文改正<lb/>
　又疏嚴法峻整○監本脱嚴字今依王弼注原文添<lb/>
齊髙固來逆子叔姬𫝊疏徐邈云𫝊言吾子是宣公女<lb/>
　也禮亦通爾○推尋文義吾子吾字衍文禮當作理<lb/>
<pb n="35a"/>
晉趙盾衛孫免侵陳𫝊其不言帥師何也不正其敗前<lb/>
　事故不與帥師也○<hi>臣召南</hi>按經書侵伐並不以言<lb/>
　帥師不言帥師為褒貶𫝊例明曰將卑師衆曰師将<lb/>
　尊師少直言将然則元年盾救陳書帥師統師衆也<lb/>
　此年不書帥師統師少也陳初附晉故救之陳後即<lb/>
　楚故侵之何有於敗前事乎𫝊乃自破例以言帥師<lb/>
　為褒則無侅入極翬㑹伐鄭皆書帥師亦聖經所褒<lb/>
　乎<lb/>
<pb n="35b"/>
公子遂如齊至黃乃復𫝊復者事畢也○劉敞曰遂受<lb/>
　命而行辭病而反此春秋所惡也乃加事畢之文為<lb/>
　之文過何以訓事君按經眀書至黄則使事未畢顯<lb/>
　然<lb/>
辛巳有事于太廟仲遂卒于垂𫝊此公子也其曰仲何<lb/>
　也疏之也○<hi>臣召南</hi>按此與公羊同義但仲遂生而<lb/>
　賜氏與季友同冠氏于名之上已是貴稱矣况連接<lb/>
　如齊至黄乃復之下既稱公子此自不容復出也遂<lb/>
<pb n="36a"/>
　為弑君逆賊王法所當誅自可援翬不書卒之例若<lb/>
　以此書仲遂為貶為疏則非經意也<lb/>
宋師伐滕疏知非為宋師伐滕歸父如齊者○監本脫<lb/>
　者字今添<lb/>
夏六月乙夘晉荀林父帥師及楚子戰于邲晉師敗績<lb/>
　𫝊日其事敗也○<hi>臣召南</hi>按舊解此戰書日者為敗<lb/>
　之故也特於此發𫝊者二國兵衆不同小國之戰故<lb/>
　特發之春秋於戰不論大小内外無不書日不獨此<lb/>
<pb n="36b"/>
　戰書乙夘也如以為兩大國交爭不同小國則莊二<lb/>
　十八年衛及齊戰衛師敗績一小一大亦書甲寅僖<lb/>
　二十二年宋楚戰泓一小一大亦書己巳又如宋鄭<lb/>
　之戰大棘則兩國皆小矣經書壬子何耶且書戰固<lb/>
　有不書敗者為内諱敗自可不計至若秦戰令狐經<lb/>
　書戊子戰河曲經書戊午又何甞因書敗績而後書<lb/>
　日乎疏又云今以為語辭是也𫝊文曰字後人作日<lb/>
　字如公子啟曰誤作公子啟日亦是其證實則皆曰<lb/>
<pb n="37a"/>
　字也<lb/>
十有四年秋九月楚子圍宋疏徐邈云圍例時此圍久<lb/>
　故書月以惡之也○<hi>臣浩</hi>按徐意以十五年夏五月<lb/>
　經書宋及楚平其圍自秋迄夏凡九閲月而始解故<lb/>
　曰最久<lb/>
六月癸夘晉師滅赤狄潞氏以潞子嬰兒歸𫝊其曰潞<lb/>
　子嬰兒賢也○<hi>臣召南</hi>按各本俱作曰字以上下文<lb/>
　及疏推之曰字自是日字之訛日指癸夘也潞子例<lb/>
<pb n="37b"/>
　不應書日而書日則知其賢作曰字誤也<lb/>
初稅畝𫝊古者什一注又受田一十畝以為公田○監<lb/>
　本作五十畝别本作十五畝並誤今改正<lb/>
𫝊井竈蔥韭盡取焉疏凡為田一頃一十二畝半也○<lb/>
　監本訛二十二畝半今改正<lb/>
春王正月晉人滅赤狄甲氏及留吁注賢嬰兒故滅其<lb/>
　餘邑猶月○<hi>臣召南</hi>按榖梁以嬰兒之歸書日為賢<lb/>
　已屬附㑹范氏此注尤附㑹之甚者也經通例春王<lb/>
<pb n="38a"/>
　正月雖無事亦書甲氏留吁之事適值其下耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋榖梁傳注疏卷十二考證<lb/>
</p>
<p>
</p>
  </div>
</body>
</text>
</TEI>
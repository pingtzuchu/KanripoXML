<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋榖梁注疏卷十一<hi>起文公九年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋榖梁注疏卷十一<hi>起文公九年盡十八年</hi>
　　晉范甯集解　唐陸徳眀音義　楊士勛疏<lb/>
九年春毛伯來求金<lb/>
　𫝊求車猶可求金甚矣注凱曰求俱不可在喪尤甚<lb/>
　不稱使者天子當喪未君也疏<hi>注釋曰求賻亦在喪不言尤甚者在喪有</hi>
　<hi>賻無金故求賻比求金為輕求車不在喪又可於求賻故𫝊云求車猶可凱云在䘮求金尤甚</hi>
夫人姜氏如齊注歸寜<lb/>
<pb n="1b"/>
二月叔孫得臣如京師<lb/>
　𫝊京大也師衆也言周必以衆與大言之也疏<hi>釋曰不發</hi>
　<hi>於桓九年者内之於京師始於此故發之季姜非魯女故彼處不發雖略不發𫝊亦同此可知也</hi>
辛丑葬襄王<lb/>
　𫝊天子志崩不志葬舉天下而葬一人其道不疑也<lb/>
　志葬危不得葬也注不得備禮葬疏<hi>釋曰重發𫝊者桓王七年始葬</hi>
　<hi>襄王則七月而葬嫌異故重發之也</hi>日之甚矣其不葬之辭也注王室<lb/>
　微弱諸侯無復往㑹葬音義<hi>復扶又反</hi>疏<hi>注釋曰魯不㑹葬則無由得書</hi>
<pb n="2a"/>
　<hi>而云王室微弱諸侯無復往㑹葬者天子志崩不志葬而又書日是不葬之辭故知諸侯無復往㑹者也</hi>
　<hi>其實魯卿往㑹始書若不㑹則不當書也故春秋之世有十二王志崩者有九書葬者唯五耳良由王室</hi>
　<hi>不赴諸侯不㑹故也志崩有九者平王桓王恵王襄王匡王定王簡王靈王景王是也書葬有五者桓王</hi>
　<hi>襄王匡王簡王景王是也其荘王僖王頃王三者不志崩為不赴故也然則天子不合書葬魯史書之者</hi>
　<hi>欲見周室之衰不得備禮而葬因遣使往㑹則録之若不遣使則葬不明故不録也𫝊稱不志葬者據治</hi>
　<hi>平之日正法言之也</hi>
晉人殺其大夫先都<lb/>
三月夫人姜氏至自齊<lb/>
<pb n="2b"/>
　𫝊卑以尊致病文公也注夫人行例不致乃以君禮<lb/>
　致刺公寵之過音義<hi>刺七賜反</hi>疏<hi>注釋曰范氏例云夫人行有十二例時此致而</hi>
　<hi>書月者盖以非禮而致故書月以刺之餘不書月者當條皆有義耳夫人行十二者文姜七如齊再如莒</hi>
　<hi>是九也夫人姜氏㑹齊侯于陽榖十也夫人姜氏㑹齊侯于卞十一也并數此夫人姜氏是十二也徐邈</hi>
　<hi>云卑以尊致者文公娶齊大夫女為妻故初逆姜氏不稱夫人今致以夫人禮與逆自違故疾公也范云</hi>
　<hi>夫人行例不致乃以君禮致刺公寵之過則與徐異也</hi>
晉人殺其大夫士縠及箕鄭父音義<hi>箕居其反</hi>
　𫝊稱人以殺誅有罪也鄭父累也<lb/>
<pb n="3a"/>
楚人伐鄭<lb/>
公子遂㑹晉人宋人衞人許人救鄭<lb/>
夏狄侵齊<lb/>
秋八月曹伯襄卒<lb/>
九月癸酉地震<lb/>
　𫝊震動也地不震者也震故謹而日之也注榖梁説<lb/>
　曰大臣盛将動有所變疏<hi>注釋曰范例云地震五例日故此亦日也何休徐邈</hi>
　<hi>並云由公子遂陰為陽行専政之所致今范引穀梁説曰大臣盛将動有所變則與二説同理亦無妨</hi>
<pb n="3b"/>
冬楚子使萩來聘音義<hi>萩子遥反又子小反或作菽左氏作椒</hi>
　𫝊楚無大夫注無命卿其曰萩何也以其來我襃之<lb/>
　也疏<hi>釋曰既襃之而書名所以不稱氏者公羊𫝊云許夷狄者不一而足理或然也</hi>
秦人來歸僖公成風之襚<lb/>
　𫝊秦人弗夫人也注言秦人弗以成風為夫人故不<lb/>
　言夫人即外之弗夫人而見正焉注見不以妾為妻<lb/>
　之正音義<hi>見賢遍反</hi>
葬曹共公音義<hi>共音恭</hi>
<pb n="4a"/>
十年春王三月辛卯臧孫辰卒<lb/>
夏秦伐晉<lb/>
楚殺其大夫宜申注僖四年𫝊曰楚無大夫而今云殺<lb/>
其大夫者楚本祝融之後季連之胄也而國近南蠻遂<lb/>
漸其俗故棄而夷之今知内附中國亦轉强大故進之<lb/>
音義<hi>冑直又反國近附近之近</hi>疏<hi>注楚本至胄也釋曰國語與楚世家文也</hi>
自正月不雨至于秋七月<lb/>
　𫝊厯時而言不雨文不閔雨也不閔雨者無志乎民<lb/>
<pb n="4b"/>
　也<lb/>
及蘇子盟于女栗注女栗某地蘇子周卿士音義<hi>女音汝</hi>
冬狄侵宋<lb/>
楚子蔡侯次于厥貉注厥貉某地也音義<hi>貉亡白反</hi>
十有一年春楚子伐麇音義<hi>麇九倫反</hi>
夏叔彭生㑹晉郤缺于承匡注承匡宋地音義<hi>缺苦悦反</hi>
秋曹伯來朝音義<hi>朝直遥反</hi>
公子遂如宋<lb/>
<pb n="5a"/>
狄侵齊<lb/>
冬十月甲午叔孫得臣敗狄于鹹音義<hi>敗必邁反鹹音咸</hi>
　𫝊不言帥師而言敗何也注據僖元年公子友帥師<lb/>
　敗莒師于麗獲莒挐稱帥師音義<hi>麗力知反挐女居反</hi>直敗一<lb/>
　人之辭也一人而曰敗何也以衆焉言之也注言其<lb/>
　力足以敵衆疏<hi>釋曰公子友與莒挐戰唯一人相敵亦是直敗一人彼言帥師此不言者</hi>
　<hi>季子與莒挐並将軍衆而行之雖決勝負以其俱有徒衆故經書帥師今叔孫與魯之衆止敵一人故但</hi>
　<hi>言敗不言帥師也</hi>𫝊曰長狄也弟兄三人佚宕中國注佚猶<lb/>
<pb n="5b"/>
　更也音義<hi>佚大結反更也宕本又作害更音庚</hi>瓦石不能害注肌膚堅<lb/>
　强瓦石打擿不能虧損音義<hi>强其丈反擿直隻反</hi>叔孫得臣㝡<lb/>
　善射者也射其目身横九畝注廣一步長百步為一<lb/>
　畝九畝五丈四尺音義<hi>射其食亦反下注同廣古曠反長直亮反</hi>疏<hi>注釋曰春</hi>
　<hi>秋考異郵云兄弟三人各長百尺別之國欲為君何休云長百尺范云五丈四尺者䜟緯之書不可悉信</hi>
　<hi>以此𫝊云身横九畝故知是五丈四尺也杜預注左氏云三丈准約國語仲尼稱僬僥長三尺大者不過</hi>
　<hi>數之十非經正文故范所不信</hi>斷其首而載之眉見於軾注兵車之<lb/>
　軾髙三尺三寸音義<hi>斷丁管反見賢遍反軾音式</hi>疏<hi>注知者考工記云兵車之</hi>
<pb n="6a"/>
　<hi>廣六尺有六寸又以其廣之半為之軾崇是軾髙從上而下去車版三尺三寸横施一木名之曰軾也</hi>
　然則何為不言獲也注據莒挐言獲曰古者不重創<lb/>
　不禽二毛故不言獲為内諱也注不重創恤病也不<lb/>
　禽二毛敬老也仁者造次必於是顛沛必於是故為<lb/>
　内諱也既射其目又斷其首為重創鬢髪白為二毛<lb/>
　音義<hi>重直用反注同創初羊反為内于偽反造七報反沛音貝</hi>疏<hi>釋曰或以春秋本自不應書經</hi>
　<hi>何諱之有榖梁以不重創為諱其理非也今知不然者以長狄兄弟更害中國祸害為深得臣能立功於</hi>
　<hi>一時而標名於萬代其庸大矣若其不諱何以不書且晉獲潞子尚書於經魯獲長狄棄而不録詳内略</hi>
<pb n="6b"/>
　<hi>外之義豈其然哉知内諱之言為得其實也</hi>其之齊者王子成父殺之則<lb/>
　未知其之晉者也疏<hi>釋曰公羊𫝊云兄弟三人一者之齊一者之魯一者之晉何休</hi>
　<hi>云魯成就周道之封齊晉霸尊周室之後長狄別之三國皆欲為君象周衰禮義廢大人無輔助有夷狄</hi>
　<hi>行范雖不從何説理亦無妨之魯者叔孫得臣殺之之齊者王子成父殺之謂其之晉者史𫝊不記未知</hi>
　<hi>殺者姓名是誰也</hi>
十有二年春王正月郕伯來奔音義<hi>郕音成</hi>
把伯來朝注僖二十七年稱子今稱伯盖時王所進音<lb/>
義<hi>朝直遥反</hi>
<pb n="7a"/>
二月庚子子叔姬卒<lb/>
　𫝊其曰子叔姬貴也公之母姊妹也注同母姊妹疏<lb/>
　<hi>釋曰𫝊稱其曰子叔姬貴之也公之母姊妹也則似稱子以眀貴是以録其卒未必由公之母姊妹上下</hi>
　<hi>意乖者上𫝊云公之母姊妹解其稱子所由明貴則書卒賤乃不録也下𫝊云許嫁以卒之也欲見其雖</hi>
　<hi>貴非許嫁不書上下二𫝊足成非乖也許嫁乃書卒者以其即貴之漸故也徐邈云上傳云子叔姬者把</hi>
　<hi>夫人見出故不言把下𫝊云許嫁者言是列女非杞叔姫也理亦足通未知范意然否</hi>其一𫝊<lb/>
　曰許嫁以卒之也男子二十而冠冠而列丈夫三十<lb/>
　而娶女子十五而許嫁二十而嫁注禮二十而冠冠<lb/>
<pb n="7b"/>
　而在丈夫之列譙周曰國不可久無儲貳故天子諸<lb/>
　侯十五而冠十五而娶娶必先冠以夫婦之道王敎<lb/>
　之本不可以童子之道治之禮十五為成童以次成<lb/>
　人欲人君之早有繼體故因以為節書稱成王十五<lb/>
　而冠著在金縢周禮媒氏曰令男三十而娶女二十<lb/>
　而嫁内則云女子十五而笄説曰許嫁也是故男自<lb/>
　二十以及三十女自十五以及二十皆得以嫁娶先<lb/>
　是則速後是則晚凡人嫁娶或以賢淑或以方類豈<lb/>
<pb n="8a"/>
　但年數而已若必差十年乃為夫婦是廢賢淑方類<lb/>
　苟比年數而已禮何為然哉則三十而娶二十而嫁<lb/>
　説嫁娶之限盖不得復過此爾故舜年三十無室書<lb/>
　稱曰鰥周禮云女子年二十未有嫁者仲春之月奔<lb/>
　者不禁奔者不待禮聘因媒請嫁而已矣甯謂禮為<lb/>
　夫之姊妹服長殤年十九至十六如此男不必三十<lb/>
　而娶女不必二十而嫁眀矣此又士大夫之禮音義<lb/>
　<hi>冠江渙反娶七住反譙在遥反笄古兮反先蘇徧反後户豆反比毗至反或如字復扶又反鰥古頑反禮</hi>
<pb n="8b"/>
　<hi>為于偽反長丁丈反</hi>疏<hi>注釋曰先儒多以周禮媒氏三十之男二十之女限以年數故范引譙周以為</hi>
　<hi>證下取禮文以為早嫁之驗或以賢淑者若文王之娶太姒是也或以方類者左𫝊稱鄭世子忽云齊大</hi>
　<hi>非吾偶是也此又士大夫之禮者著喪服所言多陳士大夫之禮猶不待二十明諸侯以上早娶理在不</hi>
　<hi>疑也案尚書金縢無成王十五而冠故彼鄭注云天子諸侯十二而冠成王此年十五於禮已冠而爵弁</hi>
　<hi>者承天變故降服也今譙周云成王十五而冠著在金縢者先儒鄭𤣥之徒約大戴禮以為文王崩之眀</hi>
　<hi>年成王始生文王年十五生武王文王九十七而終則終時武王年八十三矣崩之眀年武王年八十四</hi>
　<hi>也武王九十三而終則武王崩時成王年十嵗可知耳周公攝政必在除喪之後是周公初攝政之時成</hi>
　<hi>王年十二金縢稱始欲攝政即羣叔流言周公居東二年罪人斯得乗前之年是成王年十四秋始感大</hi>
<pb n="9a"/>
　<hi>風之變王與大夫盡弁以啟金縢之書是啟金縢時成王年十五又書𫝊云四年建侯衛則周公復居攝</hi>
　<hi>四年作康誥也又書𫝊云天子年十八稱孟侯作康誥之時成王稱孟侯則成王年十八矣周公居攝四</hi>
　<hi>年成王年十八自然啟金縢迎周公之時成王十五故譙周亦以啟金縢時為成王年十五尚書特云王</hi>
　<hi>與大夫盡弁明王始冠之年故云十五而冠謂在金縢也鄭云天子諸侯十二而冠者約左𫝊魯襄公之</hi>
　<hi>年耳更無正文可據故范亦不從</hi>
夏楚人圍巢<lb/>
秋滕子來朝<lb/>
秦伯使術來聘注術秦大夫音義<hi>術音述</hi>
<pb n="9b"/>
冬十有二月戊午晉人秦人戰于河曲注河曲晉地<lb/>
　𫝊不言及秦晉之戰已亟故略之也注亟數也夫戰<lb/>
　必有曲直以一人主之二國戰鬭數曲直不可得詳<lb/>
　故略之不言晉人及秦人戰音義<hi>亟去冀反</hi>疏<hi>釋曰七年戰于令狐</hi>
　<hi>十年秦伐晉此年又戰河曲是數也</hi>
季孫行父帥師城諸及鄆<lb/>
　𫝊稱帥師言有難也音義<hi>難乃旦反</hi>疏<hi>釋曰凡城之志皆譏今𫝊云有難則</hi>
　<hi>似無譏者𫝊本有難不是解譏與不譏直釋其帥師之意耳特此城得時又畏莒爭鄆書雖是譏情義通</hi>
<pb n="10a"/>
　<hi>許故𫝊以有難釋之不言譏之意也</hi>
十有三年春王正月<lb/>
夏五月壬午陳侯朔卒疏<hi>釋曰世本是陳共公也</hi>
邾子籧篨卒音義<hi>籧其居反篨直居反</hi>疏<hi>釋曰左𫝊是文公也</hi>
自正月不雨至于秋七月<lb/>
大室屋壊注屋者主於覆蓋明廟不都壊音義<hi>大音泰𫝊皆同</hi>
　𫝊大室屋壊者有壊道也譏不脩也大室猶世室也<lb/>
　注世世有是室故言世室疏<hi>釋曰髙者有崩道下者有壊道既言有壊道而</hi>
<pb n="10b"/>
　<hi>書之者譏不脩也言魯若繕脩之豈有敗壊之理故書以譏不敬也成五年梁山崩𫝊云高者有崩道山</hi>
　<hi>有崩道又不可繕脩之物而亦書之者刺人君無徳而致天災令山崩河壅怪異之大故亦書之然山髙</hi>
　<hi>稱崩屋下言壊而序稱禮壊樂崩釋云通言之者以禮樂無髙下之殊故知通言之</hi>周公曰大<lb/>
　廟注爾雅曰室有東西廂曰廟伯禽曰大室羣公曰<lb/>
　宫注爾雅曰宫謂之室室謂之宫然則其實一也蓋<lb/>
　尊伯禽而異其名疏<hi>注釋曰此下注所引竝爾雅釋宫之言有東西廂者謂有夾室</hi>
　<hi>也𫝊知周公曰大廟伯禽曰大室羣公曰宫者禮記明堂位云季夏六月以禘禮祀周公于大廟哀三年</hi>
　<hi>桓宫僖宫災是周公稱大廟羣公稱宫此經别言大室明是伯禽廟公羊𫝊為世室言世世不毁世與大</hi>
<pb n="11a"/>
　<hi>意亦同耳</hi>禮宗廟之事君親割注割牲疏<hi>釋曰徐邈云禮記曰君執鸞刀</hi>
　<hi>而割牲是也然彼據初殺牲之時非是割牲之事徐言非也</hi>夫人親舂注舂秶盛<lb/>
　敬之至也為社稷之主而先君之廟壊極稱之志不<lb/>
　敬也注極稱言屋壊不復依違其文音義<hi>復扶又反</hi>
冬公如晉<lb/>
衛侯㑹公于沓注沓地也音義<hi>沓徒答反</hi>
狄侵衛<lb/>
十有二月己丑公及晉侯盟還自晉<lb/>
<pb n="11b"/>
　𫝊還者事未畢也自晉事畢也疏<hi>釋曰知自晉是事畢者以其與致文</hi>
　<hi>同故知是事畢𫝊知還者事未畢者以未至國都而鄭伯㑹公于棐故知是未畢春秋上下書還者有四</hi>
　<hi>荘八年秋師還𫝊曰遯也今自晉為事未畢而言嫌不得如彼例故復發𫝊宣十八年歸父還自晉嫌君</hi>
　<hi>臣異故復發事未畢之文襄十九年晉士匄帥師侵齊聞齊侯卒乃還嫌外内異故亦復發𫝊云事未畢</hi>
　<hi>也還例有四范別例云三者蓋直據内為三不數外臣故也</hi>
鄭伯㑹公于棐注棐鄭地音義<hi>棐芳匪反</hi>
十有四年春王正月公至自晉<lb/>
邾人伐我南鄙<lb/>
<pb n="12a"/>
叔彭生帥師伐邾<lb/>
夏五月乙亥齊侯潘卒音義<hi>潘浦干反</hi>疏<hi>釋曰世家及世本是齊昭公也</hi>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城注新城宋地<lb/>
　𫝊同者有同也同外楚也疏<hi>釋曰春秋書同盟非一𫝊或有釋亦有不釋就</hi>
　<hi>不釋之内辭又不同所以然者荘公之世二幽之盟于時楚國未彊齊桓初霸直取同尊周室而已故𫝊</hi>
　<hi>云同尊周也及召陵首止之後楚不敢與爭褎大齊桓故不復言同當文公時楚人彊盛而中國畏之今</hi>
　<hi>同盟詳心外楚不復直能尊周室而已故𫝊釋之云同外楚也斷道書同𫝊云外楚也則清邱亦是外楚</hi>
<pb n="12b"/>
　<hi>故𫝊省文也舉斷道以包上下則蟲牢馬陵蒲之與戚柯陵虚朾之類亦是省文可知同盟雞澤復發𫝊</hi>
　<hi>者楚人轉盛中國外之彌甚故更發之則戲盟及亳城重邱之等亦其義也平邱又重發外楚之文者平</hi>
　<hi>邱以下中國微弱外楚之事盡於平邱從此以後不復能外故發𫝊以終之也</hi>
秋七月有星孛入于北斗音義<hi>孛步内反</hi>
　𫝊孛之為言猶茀也其曰入北斗斗有環域也注據<lb/>
　孛于大辰及東方皆不言入此言入者明斗有規郭<lb/>
　入其魁中也劉向曰北斗貴星人君之象也茀星亂<lb/>
　臣之類言邪亂之臣将竝弑其君音義<hi>茀李軌扶憒反徐邈扶勿</hi>
<pb n="13a"/>
　<hi>反一音步勿反又音弗魁苦回反邪似嗟反</hi>
公至自會<lb/>
晉人納捷菑于邾弗克納音義<hi>捷在接反菑側其反</hi>
　𫝊是郤克也其曰人何也微之也何為微之也長轂<lb/>
　五百乗緜地千里注長轂兵車四馬曰乗一乗甲士<lb/>
　三人步卒七十二人五百乗合三萬七千五百人緜<lb/>
　猶彌漫音義<hi>轂古木反乗繩證反下及注同卒子忽反</hi>疏<hi>釋曰不言貶之者以非専惡之</hi>
　<hi>稱故𫝊言微之而已</hi>過宋鄭滕薛夐入千乗之國欲變人之主<lb/>
<pb n="13b"/>
　注夐猶逺也變人之主謂時邾已立貜且邾小國而<lb/>
　言千乗者大郤克之事音義<hi>敻况盛反</hi>至城下然後知何<lb/>
　知之晚也注征不廟筭正其得失勞師逺涉乃至城<lb/>
　下邾以義拒然後方悟貶之曰人不亦宜乎音義<hi>悟五</hi>
　<hi>故反</hi>弗克納未伐而曰弗克何也弗克其義也注非力<lb/>
　不足義不可勝捷菑晉出也貜且齊出也注姊妹之<lb/>
　子曰出貜且正也捷菑不正也注正適音義<hi>適丁厯反</hi>
九月甲申公孫敖卒于齊<lb/>
<pb n="14a"/>
　𫝊奔大夫不言卒而言卒何也注据閔二年公子慶<lb/>
　父出奔莒後不言卒為受其喪不可不卒也其地於<lb/>
　外也注成十七年公孫嬰齊卒于貍蜃𫝊曰其地未<lb/>
　踰竟宣八年仲遂卒于垂垂齊地然則地或踰竟或<lb/>
　未踰竟凡大夫卒在常所則不地地者皆非其常所<lb/>
　隨其所在而書其地耳不係於踰竟與不踰竟音義<lb/>
　<hi>為于偽反貍力之反蜃市軫反竞音境</hi>疏<hi>釋曰此與公孫嬰齊卒于貍蜃傳皆釋之宣十年仲遂卒</hi>
　<hi>于垂而𫝊不釋者此公孫敖卒于齊之國内故𫝊釋之曰其地於外也明在他國而卒公孫嬰齊卒在魯</hi>
<pb n="14b"/>
　<hi>竟内故𫝊釋之曰其地未踰竟明非他國也二者既已發𫝊垂是齊地非是他國都又非魯竟内在两端</hi>
　<hi>之間故不復釋之</hi>
齊公子商人殺其君舍音義<hi>殺其音試本又作弑</hi>
　𫝊舍未踰年其曰君何也成舍之為君所以重商人<lb/>
　之弑也注舍不成君則殺者非弑也商人其不以國<lb/>
　氏何也注據隠四年衛州吁弑其君完不言公子不<lb/>
　以嫌代嫌也注春秋以正治不正不以亂平亂舍不<lb/>
　宜立有不正之嫌商人専權有當國之嫌故不書國<lb/>
<pb n="15a"/>
　氏眀不以嫌相代疏<hi>釋曰左氏以舍是昭公之子夫人叔姬所生而范云舍不宜立</hi>
　<hi>有不正之嫌以𫝊云不以嫌代嫌明知舍不正又舍卒不日亦是非正之驗</hi>舍之不日何<lb/>
　也未成為君也疏<hi>釋曰𫝊例凡弑君書日以明正不繫於成君若舍是庶成君亦不合</hi>
　<hi>書日而云未成君者春秋不正見者雖庶亦得書日即齊侯小白鄭伯突是也今商人為不欲以嫌代嫌</hi>
　<hi>故不去公子則舍不正之嫌前已著見不正已見例當書日為未成君故不日耳</hi>
宋子哀來奔<lb/>
　𫝊其曰子哀失之也注言失其氏族不知何人疏<hi>釋曰</hi>
　<hi>經言宋子哀𫝊云失之也者舊解失之者謂其未逹稱子之意案范注云言失其不知何人則不得云失</hi>
<pb n="15b"/>
　<hi>其稱子之意盖失之者謂雖知子哀是宋之大夫但不知是何族姓也</hi>
冬單伯如齊注單伯魯大夫音義<hi>單音善</hi>齊人執單伯<lb/>
　𫝊私罪也單伯淫于齊齊人執之<lb/>
齊人執子叔姬<lb/>
　𫝊叔姬同罪也疏<hi>釋曰叔姬既與單伯同罪而經文異執者單伯是天子命大夫魯人</hi>
　<hi>遣送叔姬未至而與之淫王則闇於取人之術魯則失於遣使之宜故經不書叔姬歸于齊再舉齊執之</hi>
　<hi>文者使若異罪然所以為諱也明年書單伯至自齊亦是諱之之事耳公羊亦以為不言齊人執單伯及</hi>
　<hi>子叔姬者内辭也使若異罪然左氏則云單伯天子大夫為魯請叔姬非榖梁意也</hi>
<pb n="16a"/>
十有五年春季孫行父如晉<lb/>
三月宋司馬華孫來盟注泰曰擅權専國不君其君縁<lb/>
其不臣因曰無君上司馬司城皆不名而此獨名者以<lb/>
華孫奉使出盟為好於我故書官以見専録名以存善<lb/>
音義<hi>華户化反使所吏反好呼報反見賢遍反</hi>疏<hi>釋曰外大夫來盟書名則是常事而云録名以存善者華孫擅權専國理合變文今得録名即是同於常使失常為惡則得常是善猶左氏稱公子翬如齊逆女脩先君之好故曰公子亦其類也華孫奉使不稱使者以其専故經書官以表之𫝊云無君之辭也既無君無臣故不得使也</hi>
<pb n="16b"/>
　𫝊司馬官也以其官稱無君之辭也來盟者何前定<lb/>
　也不言及者以國與之也音義<hi>稱尺證反年末注同</hi>疏<hi>釋曰重發𫝊者</hi>
　<hi>不稱使嫌異常故也</hi>
夏曹伯來朝音義<hi>朝直遥反</hi>
齊人歸公孫敖之喪<lb/>
六月辛丑朔日有食之鼓用牲于社疏<hi>荘二十五年𫝊稱鼓禮也鼔既是禮所以書之者鼓當於朝今用之於社鼔雖得禮用之失䖏故書也若然彼亦鼔之於社而云禮者彼對用牲為非禮故云鼔禮也其實用鼓亦非其䖏若得其䖏經不當書耳</hi>
<pb n="17a"/>
單伯至自齊<lb/>
　𫝊大夫執則致致則名此其不名何也注據昭十四<lb/>
　年意如至自晉稱名天子之命大夫也<lb/>
晉郤缺帥師伐蔡戊申入蔡疏<hi>釋曰伐入两舉者伐而不即入故两舉之也荘二十八年伐戰两舉者初伐其竟内戰在國都故亦两舉之也</hi>
秋齊人侵我西鄙<lb/>
　𫝊其曰鄙逺之也其逺之何也不以難介我國也注<lb/>
　介猶近也音義<hi>難乃旦反介音界</hi>疏<hi>釋曰重發𫝊者以荘十九年三國伐我今齊人</hi>
<pb n="17b"/>
　<hi>獨來嫌異故重明之</hi>
季孫行父如晉<lb/>
冬十有一月諸侯盟于扈注諸侯皆㑹而公獨不與故<lb/>
恥而略之疏<hi>注釋曰舊解公獨不與者謂七年扈之盟公不得與故略言諸侯此與十七年公雖與㑹諱前不與故亦略之其意解公獨不與謂七年時也今以為公獨不與正謂此年公在不與故言公㑹諸侯今此㑹盟公全不往故直言諸侯盟于扈而已皆所以為諱也</hi>
十有二月齊人來歸子叔姬<lb/>
　𫝊其曰子叔姬貴之也其言來歸何也父母之於子<lb/>
<pb n="18a"/>
　雖有罪猶欲其免也注凱曰書來歸是見出之辭有<lb/>
　罪之人猶與貴稱書之曰子者蓋父母之恩欲免罪<lb/>
　也疏<hi>釋曰來歸者是彰罪之稱而云父母之於子欲其免也者稱子是尊貴之辭雖云来歸以貴辭</hi>
　<hi>言之非是有罪之稱故云欲其免也</hi>
齊侯侵我西鄙遂伐曹入其郛注郛郭音義<hi>郛芳俘反</hi>疏<hi>釋曰公羊𫝊云郛者何郭也此不發𫝊者春秋唯有此事而已非例所及故略之也</hi>
十有六年春季孫行父㑹齊侯于陽榖齊侯弗及盟<lb/>
　𫝊弗及者内辭也行父失命矣齊得内辭也注行父<lb/>
<pb n="18b"/>
　出㑹失辭義無可納故齊侯以正道拒而弗受不盟<lb/>
　由齊故得内薛疏<hi>注釋曰以行父失辭之故為齊侯所非外得其所拒内失其志春秋</hi>
　<hi>惡行父之失命故得内辭也</hi>
夏五月公四不視朔<lb/>
　𫝊天子告朔于諸侯諸侯受乎禰廟禮也注每月天<lb/>
　子以朔政班于諸侯諸侯受而納之禰廟告廟以羊<lb/>
　今公自二月不視朔至于五月是後視朔之禮遂廢<lb/>
　故子貢欲去其羊音義<hi>去起吕反</hi>疏<hi>注釋曰三朝記云周衰天子不班朔于天</hi>
<pb n="19a"/>
　<hi>下此云班朔者彼據周末全不能班之此時尚或班或不班故下𫝊云以公為厭政以甚矣范云天子班</hi>
　<hi>朔而公不視是也知是二月不視朔至五月者以經書五月公四不視朔若從五月以後數之則公或視</hi>
　<hi>或不視何得預言四不視朔知從二月至五月為四也又云是後視朔之禮遂廢而經直云公四不視朔</hi>
　<hi>者左氏以為此獨書公四不視朔者以表公實有疾非詐齊也公羊謂此公有疾猶可言無疾則不可言</hi>
　<hi>榖梁文雖不明盖從此一譏之惡足見其餘不復譏也</hi>公四不視朔公不臣也<lb/>
　以公為厭政以甚矣注天子班朔而公不視是不臣<lb/>
　音義<hi>厭於豔反</hi>
六月戊辰公子遂及齊侯盟于師邱注師邱齊地音義<lb/>
<pb n="19b"/>
<hi>師邱左氏作郪邱公羊作犀邱</hi>
　𫝊復行父之盟也注春齊侯不與行父盟故復使遂<lb/>
　脩之音義<hi>復扶又反又音服復使及下注而復皆同</hi>
秋八月辛未夫人姜氏薨注僖公夫人<lb/>
毁泉臺<lb/>
　𫝊喪不貳事貳事緩喪也注喪事主哀而復毁泉臺<lb/>
　是以喪為緩以文為多失道矣注緩作主躋僖公四<lb/>
　不視朔毁泉臺之類疏<hi>釋曰春秋為尊親者諱而舉其多失道者仲尼之脩春秋</hi>
<pb n="20a"/>
　<hi>所以示法有罪皆諱何以見其襃貶故桓公弑逆之主罪無遺漏亦其比也至於書經文多委曲則亦是</hi>
　<hi>諱何者文實逆祀而云躋僖文從後多不視朔直言四不視朔而已文稱毁泉臺則似嫌其奢泰是亦臣</hi>
　<hi>子為尊親諱之義也然取二邑大室屋壊不與扈盟亦是失道注不言之者云云之類足以包之也公羊</hi>
　<hi>以為泉臺者是荘公所築郎臺也左氏與此𫝊竝不顯言或如公羊之説也</hi>自古為之今<lb/>
　毁之不如勿處而已矣注若以夫人居之而薨者但<lb/>
　當莫處<lb/>
楚人秦人巴人滅庸<lb/>
冬十有一月宋人弑其君杵臼注泰曰𫝊稱人者衆辭<lb/>
<pb n="20b"/>
衆之所同則君過可知又曰稱國以弑其君君惡甚矣<lb/>
然則舉國重於書人也音義<hi>杵昌吕反臼其九反</hi>疏<hi>注釋曰稱人衆辭荘十七年𫝊文稱國以弑其君君惡甚矣成十八年𫝊文</hi>
十有七年春晉人衛人陳人鄭人伐宋注衛序陳上蓋<lb/>
主㑹者降之<lb/>
夏四月癸亥葬我小君聲姜<lb/>
齊侯伐我西鄙<lb/>
六月癸未公及齊侯盟于榖<lb/>
<pb n="21a"/>
諸侯㑹于扈注言諸侯者義與上十五年同音義<hi>范云言諸侯者義與上十五年同亦諸侯皆㑹公獨不與恥而畧之</hi>疏<hi>注釋曰彼為公不㑹畧言諸侯則此亦然也</hi>
秋公至自榖<lb/>
冬公子遂如齊<lb/>
十有八年春王二月丁丑公薨于臺下<lb/>
　𫝊臺下非正也疏<hi>釋曰非正與僖同重發之者僖是小寝此則臺下嫌異故發之</hi>
秦伯罃卒音義<hi>罃乙耕反</hi>
夏五月戊戌齊人弑其君商人<lb/>
<pb n="21b"/>
六月癸酉葬我君文公<lb/>
秋公子遂叔孫得臣如齊<lb/>
　𫝊使舉上客而不稱介不正其同倫而相介故列而<lb/>
　數之也注上客聘主也禮大夫為卿介遂與得臣俱<lb/>
　為卿是以同倫為副使故两言之明無差降音義<hi>使所</hi>
　<hi>吏反注同介音界下同副使也數所主反</hi>疏<hi>注釋曰聘禮卿出以大夫為上介士為末介是也</hi>
冬十月子卒注子赤也諸侯在喪既葬之稱音義<hi>稱尺證反</hi>
疏<hi>注釋曰公羊𫝊稱君薨稱子某既葬稱子踰年稱君今子赤文公既葬而云子卒是既葬之稱也</hi>
<pb n="22a"/>
　𫝊子卒不日故也注故殺也不稱殺諱也<lb/>
夫人姜氏歸于齊<lb/>
　𫝊惡宣公也注姜氏子赤之母其子被殺故大歸也<lb/>
　宣公亦文公之子其母敬嬴惡不奉姜氏音義<hi>惡烏路反</hi>
　<hi>注同嬴音盈依公羊應作頃熊</hi>疏<hi>釋曰注并言敬嬴者注意欲明宣公是敬嬴所生是非惡敬嬴也舊</hi>
　<hi>解宣公不使其母奉養姜氏故言之理亦通也</hi>有不待貶絶而罪惡見者注<lb/>
　泰曰直書姜氏之歸則宣公罪惡不貶而自見有待<lb/>
　貶絶而惡從之者注齊小白以國氏之類是也姪娣<lb/>
<pb n="22b"/>
　者不孤子之意也注言其一人有子則共養音義<hi>姪大</hi>
　<hi>結反娣音弟共養竝如字一讀上九用反下餘亮反</hi>一人有子三人緩帶注共<lb/>
　望其録疏<hi>釋曰上文直云姪娣者所以分别尊卑眀夫人須媵妾之意下文總言緩帶者欲見</hi>
　<hi>有子則喜樂之情均貴賤之意等今宣公為人君不尊養姜氏非緩帶之謂也緩帶者優游之稱也</hi>一<lb/>
　曰就賢也注若竝有子則就其賢謂年同也宣公不<lb/>
　奉哀姜非此之謂故惡之疏<hi>注釋曰宣以庶子簒立非關就賢范云宣不能</hi>
　<hi>奉養哀姜則是非賢之事故云非此之謂也</hi>
季孫行父如齊<lb/>
<pb n="23a"/>
莒弑其君庶其注𫝊例曰稱國以弑其君君惡甚矣疏<lb/>
<hi>注釋曰注引𫝊例者嫌小國無大夫例不稱臣名明弑逆事重不從凡常大夫之例也舊解稱國者謂惡於國人并虐及卿大夫稱人者謂失心於民庶也此乃涉於賈逵之説據十六年范注則似不然</hi>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏巻十一<lb/>
<pb n="24a"/>
　春秋榖梁𫝊注疏卷十一考證<lb/>
毛伯來求金○<hi>臣召南</hi>按三𫝊皆言來求非禮夫來求<lb/>
　非禮所不必言以天王之喪魯自公孫敖奔莒之後<lb/>
　更不復遣使至毛伯來求金始遣叔孫得臣如周㑹<lb/>
　葬為侯國者當如是乎經意見周與魯並失且見當<lb/>
　時列國不共貢職<lb/>
叔孫得臣如京師𫝊疏不發於桓九年者内之於京師<lb/>
　始於此故發之○<hi>臣召南</hi>按内大夫之如京師始見<lb/>
<pb n="24b"/>
　於僖三十年公子遂再見於文元年叔孫得臣不始<lb/>
　於此年也<lb/>
楚殺其大夫宜申注楚無大夫而今云殺其大夫者○<lb/>
　<hi>臣浩</hi>按經書楚殺其大夫自僖二十八年得臣始不<lb/>
　始於此年之殺宜申也<lb/>
叔彭生㑹晉郤缺于承匡○叔彭生左氏經作叔仲彭<lb/>
　生承匡左氏經作承筐<lb/>
公子遂如宋○監本脱宋字今増<lb/>
<pb n="25a"/>
叔孫得臣敗狄于鹹𫝊古者不重創不禽二毛故不言<lb/>
　獲為内諱也○<hi>臣召南</hi>按榖梁之迂未有過於此𫝊<lb/>
　者也不重創不禽二毛宋襄所以致敗也魯是時幸<lb/>
　有得臣善射克奏膚功有何可諱<lb/>
　疏公羊𫝊云兄弟三人一者之齊一者之魯一者之<lb/>
　晉何休云以下監本作三國各欲為君象周衰禮義<lb/>
　廢魯成就周道之國齊晉霸者之後此三國為後欲<lb/>
　見中國皆為夷狄之行○此數句文義全不可通今<lb/>
<pb n="25b"/>
　檢公羊注原文補正<lb/>
子叔姬卒𫝊疏○乘前之年是成王年十四監本誤作<lb/>
　十四年又成王年十八監本誤作十八年又明王始<lb/>
　冠之年明字監本誤作則今改正<lb/>
邾子籧篨卒○左氏經作蘧蒢字皆從艸<lb/>
公及晉侯盟還自晉○左氏經作公還自晉此經無公<lb/>
　字<lb/>
公㑹宋公陳侯衛侯鄭伯許男曹伯晉趙盾癸酉同盟<lb/>
<pb n="26a"/>
　于新城○許男監本誤作許伯今改正<lb/>
晉人納捷菑于邾弗克納𫝊是郤克也其曰人何也微<lb/>
　之也○<hi>臣召南</hi>按左𫝊云晉趙盾以諸侯之師八百<lb/>
　乗納捷菑于邾公羊則曰郤缺按此時盾将中軍執<lb/>
　國政左氏之言必得其實但郤缺亦為卿並時公羊<lb/>
　猶不大失克則缺之子也缺方為卿其子乃並時将<lb/>
　兵乎此則榖梁之失也<lb/>
毁泉臺𫝊疏至於書經文多委曲則亦是諱○多委曲<lb/>
<pb n="26b"/>
　監本誤作不委曲今改正<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋榖梁𫝊注疏巻十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷十五<hi>起襄公元年盡十五年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷十五<hi>起襄公元年盡十五年</hi>
　　晉范寗集解　唐陸徳明音義　楊士勛疏<lb/>
　襄公疏<hi>魯世家襄公名午成公之子定姒所生周簡王十四年即位諡法因事有功曰襄</hi>
元年春王正月公即位<lb/>
　傳繼正即位正也疏<hi>釋曰襄是定姒之子嫌非正故重明之</hi>
仲孫蔑會晉欒黶宋華元衞寗殖曹人莒人邾人滕人<lb/>
薛人圍宋彭城<lb/>
<pb n="1b"/>
　傳繫彭城於宋者不與魚石正也注魚石得罪於宋<lb/>
　成十五年奔楚十八年復入于彭城然則彭城已屬<lb/>
　魚石今猶繫宋者崇君抑叛臣也音義<hi>復扶又反</hi>疏<hi>釋曰哀三</hi>
　<hi>年齊䘙圍戚傳曰不繫戚於衞者子不有父也魚石人臣而取君之邑邑以繫國為正故言繫彭城於宋</hi>
　<hi>不與魚石正也若不繫宋則似與之為父與君意異繫不有殊公羊傳曰曷為繫之於宋不與諸侯專封</hi>
　<hi>也左氏云今楚取彭城以封魚石是魚石為楚所封則三傳不異其説彭城繫宋則異也何者公羊意彭</hi>
　<hi>城繫宋不與楚封此傳意彭城繫宋不與魚石是其異也左氏以為不成叛人又云謂之宋志是又與二</hi>
　<hi>傳意不同也</hi>
<pb n="2a"/>
夏晉韓厥帥師伐鄭<lb/>
仲孫蔑會齊崔杼曹人邾人杞人次于鄫注鄫鄭地鄫<lb/>
或為合音義<hi>鄫似稜反</hi>
秋楚公子壬夫帥師侵宋音義<hi>壬而林反</hi>
九月辛酉天王崩<lb/>
邾子來朝音義<hi>朝直遥反下注同</hi>疏<hi>釋曰世本及左傳邾宣公也</hi>
冬衞侯使公孫剽來聘音義<hi>剽匹妙反</hi>
晉侯使荀罃來聘注冬者十月初也王崩赴未至皆未<lb/>
<pb n="2b"/>
聞喪故各得行朝聘之禮疏<hi>注釋曰周禮諸侯之邦交嵗相問殷相聘世相朝又左傳云凡諸侯即位小國朝之大國聘焉此年公新即位故各行朝聘禮也知王崩赴未至者禮諸侯為天子斬衰若其聞喪豈天子以九月崩當月即邾子來朝冬初即晉衞來聘魯是有禮之國焉得受之明知赴未至故各得行朝聘之禮也猶如襄二十九年吳子餘祭五月被弑赴未至魯故季札以六月至魯仍行聘事亦此類也若然經書九月天王崩者赴雖在十月之末告以九月崩耳知王崩諸侯不得行朝聘之禮者曾子問云諸侯相見揖讓入門不得終禮廢者幾孔子曰六天子崩大廟火日食后夫人之喪雨霑服失容則廢是天子崩不得行朝聘也</hi>
二年春王正月葬簡王<lb/>
<pb n="3a"/>
鄭師伐宋<lb/>
夏五月庚寅夫人姜氏薨<lb/>
六月庚辰鄭伯睔卒音義<hi>睔古囷反</hi>
晉師宋師衞寗殖侵鄭<lb/>
　傳其曰衞寗殖如是而稱于前事也注初衞侯速卒<lb/>
　鄭人侵之故舉寗殖之報以明稱于前事不書晉宋<lb/>
　之將以慢其伐人之喪音義<hi>稱尺證反注同將子亮反</hi>疏<hi>釋曰依例將尊</hi>
　<hi>師少稱將將卑師衆稱師𫝊知稱于前而書名者三人同有伐喪之罪或名或師明知稱師者罪重稱名</hi>
<pb n="3b"/>
　<hi>者罪輕又成二年鄭人侵衞之喪今寗殖獨稱名氏故知稱其前事也</hi>
秋七月仲孫蔑㑹晉荀罃宋華元衞孫林父曹人邾人<lb/>
于戚<lb/>
己丑葬我小君齊姜注齊諡音義<hi>齊如字齊諡也一音側皆反後齊歸同</hi>
疏<hi>注釋曰葬皆舉諡又諡法執心克壯曰齊故知是諡</hi>
叔孫豹如宋<lb/>
冬仲孫蔑㑹晉荀罃齊崔杼宋華元衞孫林父曹人邾<lb/>
人滕人薛人小邾人于戚遂城虎牢<lb/>
<pb n="4a"/>
　傳若言中國焉内鄭也注虎牢鄭邑鄭服罪内之故<lb/>
　為之城不繫虎牢於鄭者如中國之邑也僖二年城<lb/>
　楚丘傳曰楚丘者何衞之邑國曰城此邑也其曰城<lb/>
　何封衞也然則非魯邑皆不言城中國猶國中也音<lb/>
　義<hi>為于偽反</hi>疏<hi>釋曰此言若中國焉者非是對戎狄而生名言中國猶國中也今經不繫虎牢於鄭</hi>
　<hi>者如國中之邑也所以如國中之邑者鄭服罪故内之也所以鄭服不繫虎牢者春秋之例外邑皆不言</hi>
　<hi>城今虎牢若繫鄭則不得書之故不繫之鄭比内邑也公羊以為虎牢不繫鄭者為中國諱伐喪説左氏</hi>
　<hi>者以為虎牢已屬晉故不繫鄭並與穀梁異</hi>
<pb n="4b"/>
楚殺其大夫公子申<lb/>
三年春楚公子嬰齊帥師伐吳<lb/>
公如晉<lb/>
夏四月壬戌公及晉侯盟于長樗注晉侯出其國都與<lb/>
公盟于外地音義<hi>樗丑居反</hi>疏<hi>注釋曰范知出國都與公盟者上言如晉下言公至自晉不言長樗故知之也</hi>
公至自晉<lb/>
六月公㑹單子晉侯宋公衞侯鄭伯莒子邾子齊世子<lb/>
<pb n="5a"/>
光己未同盟于雞澤注雞澤地也<lb/>
　傳同者有同也同外楚也<lb/>
陳侯使袁僑如㑹<lb/>
　傳如㑹外乎㑹也注外乎㑹者言本非㑹内也諸侯<lb/>
　已㑹乃至耳疏<hi>釋曰莊十四年單伯㑹伐宋傳云㑹事之成也僖二十八年陳侯如㑹傳</hi>
　<hi>曰外乎㑹也是二文互以相通也㑹伐宋伐事已成單伯乃至則踐土亦㑹事已成陳侯乃至也陳侯言</hi>
　<hi>外乎㑹明伐宋時亦外乎㑹也三處發傳者單伯内大夫陳侯是諸侯袁僑為君所使嫌有異故重發之</hi>
　於㑹受命也<lb/>
<pb n="5b"/>
戊寅叔孫豹及諸侯之大夫及陳袁僑盟<lb/>
　傳及以及與之也注諸侯在㑹而大夫又盟是大夫<lb/>
　執國之權亢君之禮陳君不㑹袁僑受使來盟袁僑<lb/>
　之盟得其義也通言叔孫豹及諸侯之大夫則無以<lb/>
　表袁僑之得禮故再言及明獨與袁僑不與諸侯之<lb/>
　大夫音義<hi>受使所吏反</hi>諸侯以為可與則與之不可與則<lb/>
　釋之諸侯盟又大夫相與私盟是大夫張也故雞澤<lb/>
　之㑹諸侯始失正矣大夫執國權曰袁僑異之也注<lb/>
<pb n="6a"/>
　釋不但總言及諸侯之大夫而復别言袁僑者是異<lb/>
　袁僑之得禮音義<hi>復扶又反</hi>疏<hi>釋曰傳解經所以再言及者以及與之也謂與袁僑</hi>
　<hi>故言及以殊之公羊以為重言及者為其與袁僑盟也其意言諸侯大夫所以為盟者為與袁僑盟也與</hi>
　<hi>穀梁傳異也禮君不敵臣陳遣大夫赴㑹諸侯大夫與之為盟則是貴賤之宜而云大夫彊者陳侯逺慕</hi>
　<hi>中國使大夫詣㑹受盟諸侯雖則盟罷當須更與結好又尊卑不敵者謂獨㑹公侯今既與諸侯衆在何</hi>
　<hi>以得稱不敵陳侯不在故與袁僑得盟諸侯大夫君在私盟故謂之彊也案十六年大夫不臣也則不繫</hi>
　<hi>諸侯此云諸侯之大夫而謂之彊者此雖對君私盟慢君之意緩至十六年積習已乆不臣之情極故不</hi>
　<hi>繫諸侯此亦應為君之命而謂之私者對君盟非臣事故謂之私</hi>
<pb n="6b"/>
秋公至自晉<lb/>
冬晉荀罃帥師伐許<lb/>
四年春王三月己酉陳侯午卒<lb/>
夏叔孫豹如晉<lb/>
秋七月戊子夫人姒氏薨注成公夫人襄公母也姒把<lb/>
姓音義<hi>杞音起</hi>疏<hi>釋曰公羊以為戈氏何休云莒女此與左氏並為姒氏范及杜預皆云杞女是與公羊異也傳妾子為君其母不得稱夫人今薨葬備文者君以夫人禮成之臣民不可以妾禮遇之故亦得稱夫人今仍非禮也</hi>
<pb n="7a"/>
葬陳成公<lb/>
八月辛亥葬我小君定姒注定諡<lb/>
冬公如晉<lb/>
陳人圍頓<lb/>
五年春公至自晉<lb/>
夏鄭伯使公子發來聘<lb/>
叔孫豹繒世子巫如晉音義<hi>巫亡符反</hi>
　傳外不言如而言如為我事徃也注外相如不書為<lb/>
<pb n="7b"/>
　魯事徃故同於内音義<hi>為于偽反</hi>疏<hi>釋曰公羊以繒世子巫是繒之前夫人莒</hi>
　<hi>女所生其巫之母即是魯襄公母之姊妹繒更娶後夫人于莒而無子有女還于莒為夫人生公子但繒</hi>
　<hi>子愛後之夫人故立其外孫莒之公子故叔孫豹與世子巫如晉訟之此傳直云為我事徃也不知更為</hi>
　<hi>何事故徐邈注此取左氏為説云為我事徃者謂請繒于晉以助已出賦也今范云外相如不書為魯事</hi>
　<hi>徃故同於内也下文滅繒彼傳亦同公羊取外孫為嗣則此之如晉同公羊理亦無損但巫縱與魯同是</hi>
　<hi>莒之外孫傳不得云為我事徃也况又上四年范注云姒氏襄公母把姓也則襄公母非莒女也若同左</hi>
　<hi>氏則於傳文為順未審范意如何或當范雖從公羊外孫為嗣此明如晉非為外孫</hi>
仲孫蔑衞孫林父㑹吳于善稻注善稻吳地音義<hi>善稻吳謂<pb n="8a"/>之伊緩左氏作善道</hi>
　傳吳謂善伊謂稻緩號從中國名從主人注夷狄所<lb/>
　號地形及物類當從中國言之以教殊俗故不言伊<lb/>
　緩而言善稻人名當從其本俗言疏<hi>釋曰重發此文者邾之與宋俱</hi>
　<hi>是中國嫌此魯衞㑹吳善稻善稻吳地嫌從夷號故重發之太原晉地接狄之竟名曰大鹵恐從狄名故</hi>
　<hi>更發其例蚡泉魯地莒從夷俗但狄人謂蚡泉為矢胎莒不得與真夷狄同故亦須發例也名從主人者</hi>
　<hi>越為於越左氏云壽夢之鼎是也</hi>
秋大雩<lb/>
<pb n="8b"/>
楚殺其大夫公子壬夫<lb/>
公㑹晉侯宋公陳侯衞侯鄭伯曹伯莒子邾子滕子薛<lb/>
伯齊世子光吳人繒人于戚注繒以外甥為子曽夷狄<lb/>
之不若故序吳下所以不復殊外吳者以其數㑹中國<lb/>
故音義<hi>曽才登反又如字復扶又反數音朔</hi>疏<hi>注釋曰繒夷狄之不若自當序吳下繒在吳下不得殊吳所以云數會中國者若繒夷狄不若吳不數㑹中國縱使抑繒不可稱人進班也今以其數㑹進之故序云㑹進之故序繒于下以表夷狄之不若進吳于上以顯其數㑹中國也</hi>
公至自㑹<lb/>
<pb n="9a"/>
冬戍陳<lb/>
　傳内辭也注不言諸侯是魯戍之疏<hi>釋曰此戍陳公羊以為諸侯雖</hi>
　<hi>至不可得而序故獨言我也杜預以為戚㑹受晉命戍陳諸侯各自遣戍不復告魯故不書也觀范注似</hi>
　<hi>魯獨自戍之案檢上下則於理不得何者定五年歸粟于蔡傳云專辭也彼專辭即與此内辭不異彼傳</hi>
　<hi>歸粟更云諸侯歸之則此戌陳亦是諸侯同戍襄三十年澶淵救災具列諸國故定五年歸粟不復歷序</hi>
　<hi>諸侯則此亦以救陳之文具列諸侯故於戍之文獨言魯戍也彼𫝊云義邇也不足具列則此亦以其事</hi>
　<hi>可知故經文不序范云魯者解經之獨立文也</hi>
楚公子貞帥師伐陳<lb/>
<pb n="9b"/>
公㑹晉侯宋公衞侯鄭伯曹伯莒子邾子滕子薛伯齊<lb/>
世子光救陳十有二月公至自救陳<lb/>
　傳善救陳也注楚人伐陳公能救中國而攘夷狄故<lb/>
　善之善之謂以救陳致疏<hi>釋曰於公之至下言之者春秋主善以内故書公至</hi>
　<hi>下重發</hi>
辛未季孫行父卒<lb/>
六年春王三月壬午把伯姑容卒<lb/>
夏宋華弱來奔<lb/>
<pb n="10a"/>
秋葬把桓公<lb/>
滕子來朝音義<hi>朝直遥反</hi>
莒人滅繒注莒是繒甥立以為後非其族類神不歆其<lb/>
祀故言滅音義<hi>莒人滅繒似陵反立其甥為後異姓故言滅也</hi>
　傳非滅也注非以兵滅中國日卑國月夷狄時繒中<lb/>
　國也而時非滅也家有既亡國有既滅注滅猶亡亡<lb/>
　猶滅家立異姓為後則亡國立異姓為嗣則滅既盡<lb/>
　也滅而不自知由别之而不别也注繒不達滅亡之<lb/>
<pb n="10b"/>
　義故國滅而不知音義<hi>别彼列反</hi>莒人滅繒非滅也立異<lb/>
　姓以莅祭祀滅亡之道也音義<hi>莅音利又音類</hi>疏<hi>釋曰重發傳者非兵</hi>
　<hi>滅故重明之由别之不别也言繒所以滅者立嗣須分别同姓而繒不别也舊解云别猶識也言繒君唯</hi>
　<hi>識知國須立後不能分别異姓之不得</hi>
冬叔孫豹如邾<lb/>
季孫宿如晉注宿行父子<lb/>
十有二月齊侯滅萊疏<hi>左氏以為齊遷萊子於郳故不書出奔公羊以為萊子出奔不如死也死不書舉滅為重此無傳未知所從</hi>
<pb n="11a"/>
七年春郯子來朝音義<hi>郯音談朝直遥反下同</hi>
夏四月三卜郊不從乃免牲<lb/>
　傳夏四月不時也三卜禮也乃者亡乎人之辭也疏<lb/>
　<hi>釋曰三卜是禮而書之者為三卜不從乃四月不時故也乃者亡乎人之辭也復發傳者嫌三卜禮不當</hi>
　<hi>責無人也</hi>
小邾子來朝疏<hi>釋曰左𫝊小邾穆公也</hi>
城費音義<hi>費音秘</hi>
秋季孫宿如衞<lb/>
<pb n="11b"/>
八月螽<lb/>
冬十月衞侯使孫林父來聘壬戌及孫林父盟<lb/>
楚公子貞帥師圍陳<lb/>
十有二月公㑹晉侯宋公陳侯衞侯曹伯莒子邾子于<lb/>
鄬注鄬鄭地音義<hi>鄬本又作䧦于詭反</hi>
鄭伯髠原如㑹音義<hi>髠苦門反本又作郡或作頵頵音於倫反左氏作髠頑</hi>未見<lb/>
諸侯丙戌卒于操注操鄭地音義<hi>操七報反</hi>
　傳未見諸侯其曰如㑹何也致其志也禮諸侯不生<lb/>
<pb n="12a"/>
　名此其生名何也卒之名也卒之名則何為加之如<lb/>
　㑹之上見以如㑹卒也其見以如㑹卒何也鄭伯將<lb/>
　㑹中國其臣欲從楚不勝其臣弑而死其不言弑何<lb/>
　也不使夷狄之民加乎中國之君也注邵曰以其臣<lb/>
　欲從楚故謂夷狄之民不欲使夷狄之臣得弑中國<lb/>
　之君故去弑而言卒使若正卒然音義<hi>見以賢遍反去起吕反</hi>
　其地於外也其日未踰竟也日卒時葬正也音義<hi>竟音</hi>
　<hi>境</hi>疏<hi>釋曰葬在八年此處發之者以鄭伯被弑而同正卒既同正卒宜同正葬故連言也重發正卒</hi>
<pb n="12b"/>
　<hi>之𫝊者今被弑而同正卒嫌與他例異故明之也</hi>
陳侯逃歸<lb/>
　傳以其去諸侯故逃之也注鄭伯欲從中國而罹其<lb/>
　凶禍諸侯莫有討心於是懼而去之背華即夷故書<lb/>
　逃以抑之音義<hi>背音佩</hi>
八年春王正月公如晉疏<hi>釋曰傳例徃月危徃也今書正月者以鄭伯歸晉受禍陳侯畏楚逃歸明晉之不足可恃而公徃朝危之道故書月也</hi>
夏葬鄭僖公<lb/>
<pb n="13a"/>
鄭人侵蔡獲蔡公子濕注獲者不與之辭侵者所以服<lb/>
不義無相獲之道音義<hi>濕本又作隰又音夑二十年同左氏作夑</hi>
　傳人微者也侵淺事也而獲公子公子病矣疏<hi>釋曰公羊</hi>
　<hi>以為侵而言獲者適得其意謂值其無備故獲得之此云公子病矣謂侵是淺事所以得公子者由公子</hi>
　<hi>病弱矣徐邈云公子病不任為將帥故獲之</hi>
季孫宿㑹晉侯鄭伯齊人宋人衞人邾人于邢丘注邢<lb/>
丘某地音義<hi>邢音刑</hi>
　傳見魯之失正也公在而大夫㑹也音義<hi>見賢遍反</hi>疏<hi>釋曰</hi>
<pb n="13b"/>
　<hi>以公在晉未及告公大夫為㑹故云失正也</hi>
公至自晉<lb/>
莒人伐我東鄙<lb/>
秋九月大雩<lb/>
冬楚公子貞帥師伐鄭<lb/>
晉侯使士匄來聘<lb/>
九年春宋災<lb/>
　傳外災不志此其志何也故宋也注故猶先也孔子<lb/>
<pb n="14a"/>
　之先宋人疏<hi>釋曰公羊以為大者曰災何休云大者謂正寢社稷宗廟朝廷也小者非宗廟</hi>
　<hi>社稷也又曰内何以不言火甚之也者何休云春秋以内為天下法故雖小有火如大災又云外災不書</hi>
　<hi>此何以書為王者之後記災也此傳直云故宋也徐邈云春秋王魯以周公為王後以宋為故也是亦以</hi>
　<hi>為王者之後記災也今范獨云孔子之先宋人故記其災以黜周王魯乃是公羊之説今徐乃取以解穀</hi>
　<hi>梁故范不從之</hi>
夏季孫宿如晉<lb/>
五月辛酉夫人姜氏薨注成公母<lb/>
秋八月癸未葬我小君穆姜<lb/>
<pb n="14b"/>
冬公㑹晉侯宋公衞侯曹伯莒子邾子滕子薛伯小邾<lb/>
子齊世子光伐鄭十有二月己亥同盟于戲注戲鄭地<lb/>
音義<hi>戲許宜反</hi>
　傳不異言鄭善得鄭也不致恥不能據鄭也注戲盟<lb/>
　還而楚伐鄭故恥不能終有鄭疏<hi>釋曰舊解以伐鄭之文在上即同盟</hi>
　<hi>于戲明鄭在可知故不異言也善得鄭也言鄭服心同盟故以為善既善得鄭則是無恥所以不致者恥</hi>
　<hi>不能據鄭也謂既盟之後楚即伐鄭恥不能終據之故不致也又一解不異言鄭謂伐㑹無鄭伯之文今</hi>
　<hi>不序是不異言也所以不異言者善得鄭也嘉其服心受盟比之舊同好然故不異言也既善得鄭又以</hi>
<pb n="15a"/>
　<hi>為恥者當時鄭雖受盟楚即伐鄭諸侯不能終據鄭故以為恥也</hi>
楚子伐鄭<lb/>
十年春公㑹晉侯宋公衞侯曹伯莒子邾子滕子薛伯<lb/>
把伯小邾子齊世子光㑹吳于柤注柤楚地音義<hi>柤莊加反</hi>
　傳㑹又㑹外之也注五年㑹于戚不殊㑹今殊㑹吳<lb/>
　者復夷狄故音義<hi>復扶又反下不復皆同</hi>疏<hi>釋曰重發傳者五年戚㑹不殊吳今</hi>
　<hi>殊之故復發𫝊注釋曰舊解戚之㑹抑繒進吳故不得殊㑹今宜當復夷狄故㑹以外之或以為戚㑹以</hi>
　<hi>吳行進故不殊之今在後更為夷狄之行故外之</hi>
<pb n="15b"/>
夏五月甲午遂滅傅陽音義<hi>傅陽左氏作偪陽</hi>
　傳遂直遂也其曰遂何不以中國從夷狄也注言時<lb/>
　實吳㑹諸侯滅傅陽恥以中國之君從夷狄之主故<lb/>
　加甲午使若改日諸侯自滅傅陽滅卑國月此日蓋<lb/>
　為遂耳音義<hi>為于偽反</hi>疏<hi>釋曰傳言遂直遂也者是繼事之辭不須云日今加甲午始云</hi>
　<hi>遂滅與凡遂異故傳言之注釋曰傅陽卑國例當書月此經言日故范云蓋為遂耳為遂者欲見不使中</hi>
　<hi>國之君從夷狄之主也</hi>
公至自會<lb/>
<pb n="16a"/>
　傳㑹夷狄不致惡事不致注夷狄不致恥與同惡事<lb/>
　不致恥有惡此其致何也注㑹吳㑹夷狄也滅傅陽<lb/>
　惡事也據不應致存中國也注以中國之君從夷狄<lb/>
　之主而滅人之邑也此即夷狄爾是無中國也故加<lb/>
　甲午使若改日諸侯自滅傅陽爾不以諸侯從夷狄<lb/>
　也滅中國雖惡事自諸侯之一𤯝爾從夷狄而滅人<lb/>
　則中國不復存矣音義<hi>𤯝所景反</hi>疏<hi>釋曰僖二十六年公至自伐齊傳曰惡事</hi>
　<hi>不致此其致之何也危之也彼亦是以蠻夷伐中國傳總釋之今分别兩言之者當以直㑹夷狄直為惡</hi>
<pb n="16b"/>
　<hi>事二者俱不致㑹夷狄不致者成二年蜀之盟是也惡事不致者桓二年稷之㑹是也今公從夷狄為柤</hi>
　<hi>之㑹又滅傅陽二事皆惡故傳兩舉之彼公以楚師伐齊唯是一事故總釋耳傳於此見存中國之文者</hi>
　<hi>雞澤之㑹諸侯失政從此之後日益陵遲又㑹夷狄之人以滅中國惡事之甚故書公至以存之僖二十</hi>
　<hi>六年傳云危之此云存之者彼向來陵遲故直云危之公此時微弱之甚故云存中國也注釋曰此謂國</hi>
　<hi>邑也故上注云卑國月公羊左氏亦以為國也</hi>中國有善事則并焉注若中<lb/>
　國有善事則不復言㑹諸侯改日遂滅傅陽如僖四<lb/>
　年諸侯侵蔡蔡潰遂伐楚是并焉音義<hi>并必性反又如字</hi>無<lb/>
　善事則異之存之也注諸侯㑹吳于柤甲午遂滅傅<lb/>
<pb n="17a"/>
　陽是則若㑹與遂異人汲鄭伯注汲猶引也鄭伯髠<lb/>
　原為臣所弑而不書弑此引而致於善事音義<hi>汲音急</hi>
　逃歸陳侯注鄬之㑹陳侯不㑹以其為楚故言逃歸<lb/>
　音義<hi>為于偽反</hi>致柤之㑹存中國也<lb/>
楚公子貞鄭公孫輒帥師伐宋<lb/>
晉師伐秦<lb/>
秋莒人伐我東鄙<lb/>
公㑹晉侯宋公衞侯曹伯莒子邾子齊世子光滕子薛<lb/>
<pb n="17b"/>
伯把伯小邾子伐鄭注齊世子光序滕薛之上蓋驕蹇<lb/>
音義<hi>蹇紀輦反</hi>
冬盜殺鄭公子斐公子發公孫輒音義<hi>斐芳尾反左氏作騑</hi>
　傳稱盜以殺大夫弗以上下道惡上也注兩下相殺<lb/>
　不志乎春秋惡鄭伯不能脩政刑致盜殺大夫也以<lb/>
　上下道當言鄭人殺其大夫音義<hi>惡烏路反注同</hi>疏<hi>釋曰哀四年傳</hi>
　<hi>云微殺大夫謂之盜而曰上下道者以微殺大夫即是兩下相殺兩下相殺不志乎春秋此惡鄭伯不能</hi>
　<hi>脩政刑以致盜殺大夫則哀十三年盜殺陳夏區夫昭二十年盗殺衞侯之兄輒亦是惡其君以致盜也</hi>
<pb n="18a"/>
　<hi>兩下相殺既不入于例故云不以上下道其以上下道者當云鄭人殺其大夫也然文六年狐射姑殺陽</hi>
　<hi>處父經改兩下相殺之文晉殺其大夫陽處父是謂君國殺之之辭也則上下之道亦稱國而獨決其不</hi>
　<hi>稱人者稱國以殺大夫有二例以二例不定故不得專為上下道稱人殺是誅有罪之文有罪無二例故</hi>
　<hi>得決之於此發例者盜殺大夫初起於此故也</hi>
戍鄭虎牢注不稱其人則魯戍也猶戍陳<lb/>
　傳其曰鄭虎牢決鄭乎虎牢也注二年鄭去楚而從<lb/>
　中國故城虎牢不言鄭使與中國無異自爾已來數<lb/>
　反覆無從善之意故繫之於鄭決絶而棄外音義<hi>數所</hi>
<pb n="18b"/>
　<hi>角反覆芳服反</hi>疏<hi>注釋曰注言此者解其決鄭之意九年鄭與諸侯同盟其年楚子伐鄭鄭從楚此年</hi>
　<hi>又與楚公子貞伐宋是其數反覆也今諸侯則戍鄭當是其無從善之心故不得内之以明當決絶之若</hi>
　<hi>不決絶之當如上二年直云城虎牢不繫之鄭也</hi>
楚公子貞帥師救鄭<lb/>
公至自伐鄭<lb/>
十有一年春王正月作三軍<lb/>
　傳作為也古者天子六師諸侯一軍作三軍非正也<lb/>
　注周禮司馬法曰萬有二千五百人為軍王六軍大<lb/>
<pb n="19a"/>
　國三軍次國二軍小國一軍其將皆命卿二千五百<lb/>
　人為師然則此言天子六師凡萬有五千人大國三<lb/>
　軍則三萬七千五百人諸侯制踰天子非義也總云<lb/>
　諸侯一軍又非制也昭五年經曰舎中軍傳曰貴復<lb/>
　正也然則魯有二軍今云作三軍増置中軍爾魯為<lb/>
　次國於此為明音義<hi>將子匠反舎音捨</hi>疏<hi>注釋曰魯夲周公之後地方七百里</hi>
　<hi>而云次國者據春秋時言之也</hi>
夏四月四卜郊不從乃不郊<lb/>
<pb n="19b"/>
　傳夏四月不時也四卜非禮也疏<hi>釋曰上三卜為禮而非時此四卜違</hi>
　<hi>禮而亦非時故重發傳不言免牲者不行免牲之禮故但言不郊耳</hi>
鄭公孫舎之帥師侵宋<lb/>
公㑹晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭<lb/>
秋七月己未同盟于京城北注盟謀更共伐鄭京城北<lb/>
鄭地音義<hi>京城左氏京作亳</hi>公至自伐鄭<lb/>
　傳不以後致盟後復伐鄭也注傳例曰已伐而盟復<lb/>
<pb n="20a"/>
　伐者則以伐致盟不復伐者則以㑹致此言不以後<lb/>
　致謂㑹在伐後音義<hi>復扶又反</hi>疏<hi>釋曰成十七年夏公㑹尹子云云伐鄭乙酉同</hi>
　<hi>盟于柯陵與此正同彼云公至自㑹此云公至自伐鄭致文不同者案彼伐鄭同盟于柯陵為公不同于</hi>
　<hi>伐鄭以㑹事為大故以㑹致此時鄭從楚楚彊諸侯畏之故以伐為大事又盟後重更伐鄭故以伐致也</hi>
　<hi>注釋曰下十九年傳文</hi>
楚子鄭伯伐宋<lb/>
公㑹晉侯宋公衞侯曹伯齊世子光莒子邾子滕子薛<lb/>
伯把伯小邾子伐鄭㑹于蕭魚注蕭魚鄭地公至自㑹<lb/>
<pb n="20b"/>
　傳伐而後㑹不以伐鄭致得鄭伯之辭也注鄭與㑹<lb/>
　而服中國喜之故以㑹致音義<hi>與音預</hi>疏<hi>釋曰僖四年傳云二事偶</hi>
　<hi>則以後事致此云公至自㑹正是其常而云不以伐鄭致者以鄭從楚伐之尤難故當以伐為大事但以</hi>
　<hi>喜鄭與㑹故以㑹致之</hi>
楚人執鄭行人良霄<lb/>
　傳行人者挈國之辭也注行人是傳國之辭命者音<lb/>
　義<hi>挈苦結反傳直專反</hi>疏<hi>釋曰舊解挈猶傳也行人傳國使㑹命故云挈國之辭也或以挈為舉謂</hi>
　<hi>傳舉國命之辭理亦通耳但與注乖行人之文有六傳之所以發者三也昭公八年楚人執陳行人干徵</hi>
<pb n="21a"/>
　<hi>師傳曰稱人以執大夫者執有罪也稱行人怨接於上也襄十有八年晉執衞行人石買傳曰稱行人怨</hi>
　<hi>接於上也此云楚人執鄭行人良霄傳曰挈國之辭也徵師云稱人執有罪則此挈國之辭而被囚執亦</hi>
　<hi>是有罪也石買云稱行人怨接於上則良霄亦然也是其文亦相通也傳舉三者則定六年晉人執宋行</hi>
　<hi>人樂祁犂七年齊人執衞行人北宫結昭二十三年晉人執我行人叔孫婼亦然也是稱人以執有罪石</hi>
　<hi>買稱行人怨接於上明君之與臣兩舉失之也執大夫稱人又有二義莊十七年齊人執鄭詹傳曰人者</hi>
　<hi>衆辭也以人執與之辭也僖四年齊人執陳袁濤塗傳曰齊人者齊侯也不正其踰國而執也桓十一年</hi>
　<hi>宋人執鄭祭仲傳曰宋人者宋公也其曰人何也貶之也是有二也案經例執大夫皆稱人而執未有稱</hi>
　<hi>公侯者而云貶宋公齊侯何也斯有㫖矣然執大夫得其罪例當稱人經因事以明義若被執者有罪則</hi>
<pb n="21b"/>
　<hi>稱人以見罪若執人者有罪亦稱人以見惡齊侯為踰國而執宋公命人逐君故貶之也稱人以明不正</hi>
　<hi>也縱使執得其罪例未有稱公侯之文其齊宋二君亦當貶從稱人之限故經雖同常文傳則分而别之</hi>
　<hi>所謂善惡不嫌同辭不可以一槩求之矣祭仲不稱行人舊解私罪不稱行人或當非行人故也</hi>
冬秦人伐晉<lb/>
十有二年春王三月莒人伐我東鄙圍邰注蓋攻守之<lb/>
害深故以危録其月音義<hi>邰本又作台他來反又音臺守手又反又如字</hi>
　傳伐國不言圍邑舉重也注伐國重圍邑輕舉重可<lb/>
　以包輕取邑不書圍安足書也注不足書而今書蓋<lb/>
<pb n="22a"/>
　為下事起音義<hi>為于偽反</hi>疏<hi>注釋曰范知之者以伐國不言圍邑言圍邑有所見明此</hi>
　<hi>為下事耳</hi>
季孫宿帥師救邰遂入鄆注鄆莒邑音義<hi>鄆音運</hi>
　傳遂繼事也受命而救邰不受命而入鄆惡季孫宿<lb/>
　也音義<hi>惡烏路反</hi>
夏晉侯使士魴來聘<lb/>
秋九月吳子乘卒<lb/>
冬楚公子貞帥師侵宋<lb/>
<pb n="22b"/>
公如晉<lb/>
十有三年春公至自晉<lb/>
夏取邿音義<hi>邿音詩</hi>疏<hi>釋曰公羊以邿為邾婁之邑此傳雖無説蓋從左氏為國也</hi>
秋九月庚辰楚子審卒注共王音義<hi>共音恭</hi>
冬城防<lb/>
十有四年春王正月季孫宿叔老㑹晉士匄齊人宋人<lb/>
衞人鄭公孫蠆曹人莒人邾人滕人薛人把人小邾人<lb/>
㑹吳于向注向鄭地音義<hi>蠆音丑邁反向舒亮反</hi>疏<hi>釋曰何休云月者刺諸侯<pb n="23a"/>委任大夫二年之後君若贅旒然故月之范雖不注或以二卿逺㑹蠻夷危之故月從何説理亦通耳</hi>
二月乙未朔日有食之<lb/>
夏四月叔孫豹㑹晉荀偃齊人宋人衞北宫括鄭公孫<lb/>
蠆曹人莒人邾人滕人薛人把人小邾人伐秦<lb/>
己未衞侯出奔齊注諸侯出奔例月衎結怨於民自棄<lb/>
於位君弑而歸與知逆謀故出入皆日以著其惡音義<lb/>
<hi>與音預</hi>疏<hi>注釋曰桓十五年五月鄭伯突出奔蔡十六年十有一月衞侯朔出奔齊又十一年鄭忽出奔衞亦文承九月之下是例月也若然昭三年冬北燕伯欵出奔齊二十一年冬蔡侯東出奔楚而書時者彼蔡<pb n="23b"/>侯東時為公如晉不當月故時也其北燕伯時自為大雨雹故亦略其月文或當時明月同唯書日有異也然此書日以著衞侯之惡則昭二十五年九月乙亥公孫于齊亦是明公之惡也或可詳内不可以外例准之然衞侯朔出奔齊傳曰朔之名惡也天子召而不徃彼亦惡而書名則北燕伯蔡侯之徒亦是書名以見惡也今衞侯以惡甚而書日所以不名者鄭忽出奔衞𫝊曰其名失國也衞侯雖則惡甚以其不失國故不名以見得國入書名以明惡也曹伯負芻無罪故出入不名則衞侯鄭入書名者亦惡可知也然衞俟朔亦得國而出書名者以天子絶之故也則蔡侯東北燕伯欵亦為失國而名也鄭忽桓十五年稱世子忽復歸于鄭亦是得國而書名者以其微弱罪賤之故傳曰其名失國以後雖入國不能自安故亦與失國同也又忽是世子與君少異故彼注云其名謂去世子而但稱忽是也公孫于齊不名者為内諱也一解以衞侯不名者出奔書日以見<pb n="24a"/>罪惡甚故不復名也理亦通耳</hi>
莒人侵我東鄙<lb/>
秋楚公子貞帥師伐吳<lb/>
冬季孫宿㑹晉士匄宋華閲衞孫林父鄭公孫蠆莒人<lb/>
邾人于戚音義<hi>閲音悦</hi>
十有五年春宋公使向戌來聘音義<hi>向舒亮反戌音恤</hi>
二月己亥及向戌盟于劉<lb/>
劉夏逆王后于齊注劉采地夏名書名則非卿也天子<lb/>
<pb n="24b"/>
無外所命則成故不言逆女音義<hi>夏戸雅反注同</hi>疏<hi>釋曰公羊以劉夏為天子下大夫今范云非卿則亦以為下大夫也此時王者案世本本紀當頃王也</hi>
　傳過我故志之也音義<hi>過音戈</hi>
夏齊侯伐我北鄙圍成<lb/>
公救成至遇注至遇而齊師已退也遇魯地<lb/>
季孫宿叔孫豹帥師城成郛注郛郭音義<hi>郛音孚</hi>
秋八月丁巳日有食之<lb/>
邾人伐我南鄙<lb/>
<pb n="25a"/>
冬十有一月癸亥晉侯周卒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏卷十五<lb/>
<pb n="26a"/>
　春秋穀梁注疏卷十五考證<lb/>
仲孫蔑㑹晉欒黶宋華元衞寗殖曹人莒人邾人滕人<lb/>
　薛人圍宋彭城傳疏為父與君意異○與君二字監<lb/>
　本誤作子若今改正<lb/>
叔孫豹及諸侯之大夫及陳袁僑盟傳是大夫張也故<lb/>
　雞澤之㑹諸侯始失正矣大夫執國權○<hi>臣召南</hi>按<lb/>
　諸侯失正而大夫執權乆矣雞澤之㑹君子猶有取<lb/>
　焉諸侯既盟陳使始至諸侯不與大夫盟使其大夫<lb/>
<pb n="26b"/>
　與之約束於禮相稱諸侯之大夫及陳袁僑盟固非<lb/>
　私擅也袁僑奉陳侯之命以求盟諸侯之大夫各奉<lb/>
　其君之命以與盟也晉悼復文襄之績行事動合機<lb/>
　宜豈得曰大夫張乎<lb/>
葬我小君定姒○<hi>臣召南</hi>按魯有兩定姒一為成公妾<lb/>
　襄公母此文是也公羊作定弋一為哀公母定十五<lb/>
　年書葬定姒是也穀梁作定弋<lb/>
叔孫豹繒世子巫如晉傳疏其巫之母即是魯襄公母<lb/>
<pb n="27a"/>
　之姊妹○監本誤作魯襄公同母姊妹今改正<lb/>
　又疏若同左氏則於傳文為順未審范意如何○<hi>臣</hi>
　<hi>浩</hi>按范注明言為魯事往故同於内是同左氏説也<lb/>
　若同公羊説繒世子自為已事往訴於晉穀梁不得<lb/>
　言為我事往矣疏所以必如此委曲者以後文莒人<lb/>
　滅繒傳有立異姓以莅祭祀之文與公羊之説同也<lb/>
齊侯滅萊疏一段○監本誤刊於莒人滅繒之下今改<lb/>
　正<lb/>
<pb n="27b"/>
季孫宿㑹晉侯鄭伯齊人宋人衞人邾人于邢邱傳見<lb/>
　魯之失正也公在而大夫㑹也○<hi>臣浩</hi>按左傳晉悼<lb/>
　不欲重煩諸侯故使諸侯之大夫聽命齊宋衞邾之<lb/>
　大夫皆在不容以專擅責季孫宿也至傳所謂公在<lb/>
　本据下書公至自晉劉敞曰公以正月如晉反未至<lb/>
　國令季孫宿復往㑹晉侯耳<lb/>
宋災傳疏此何以書○監本脱以字今增<lb/>
盗殺鄭公子斐公子發公孫輒傳疏以致盗殺大夫○<lb/>
<pb n="28a"/>
　盗殺監本誤作殺殺今改正<lb/>
作三軍傳古者天子六師諸侯一軍○<hi>臣召南</hi>按諸侯<lb/>
　大國三軍自是古制一軍之事惟晉武公滅翼請命<lb/>
　于周王命以一軍為晉侯言同於小國也其餘侯國<lb/>
　並無一軍之説且以魯頌証之公車千乘公徒三萬<lb/>
　僖公時有三軍矣經于此年書作疑僖公之後蓋嘗<lb/>
　减為二軍而此復増其一耳經于從前軍制之増减<lb/>
　不書此及昭五年舎中軍則書者從前三軍二軍俱<lb/>
<pb n="28b"/>
　公室之軍也此作三軍及舎中軍俱私家之軍也於<lb/>
　是魯君始無民矣<lb/>
夏四月四卜郊不從乃不郊傳疏此四卜違禮而亦非<lb/>
　時○監本卜字上脱四字而字下衍禮字今改正<lb/>
楚人執鄭行人良霄傳疏縱使執得其罪例未有稱公<lb/>
　侯之文○監本誤作縱使例執得其罪文義遂不可<lb/>
　解今改正<lb/>
　春秋穀梁注疏卷十五考證<lb/>
</p>
<p>
</p>
  </div>
</body>
</text>
</TEI>
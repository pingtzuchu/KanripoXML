<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷十八<hi>起昭公十四年盡三十二年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷十八<hi>起昭公十四年盡三十二年</hi>
　　晉范甯集解　唐陸徳明音義　楊士勛疏<lb/>
十有四年春意如至自晉<lb/>
　傳大夫執則致致則名意如惡然而致見君臣之禮<lb/>
　也注大夫有罪則宜廢之旣不能廢不得不盡為君<lb/>
　臣之恩故曰見君臣之禮音義<hi>見賢徧反</hi>疏<hi>釋曰重發傳者單伯書字</hi>
　<hi>意如則書名婼又無罪以見三者義異故各發傳也</hi>
<pb n="1b"/>
三月曹伯滕卒<lb/>
夏四月<lb/>
秋葬曹武公<lb/>
八月莒子去疾卒音義<hi>去起吕反</hi>疏<hi>釋曰不正前已見訖今卒書月莒行夷禮故無嫡庶之異</hi>
冬莒殺其公子意恢音義<hi>恢苦回反</hi>
　傳言公子而不言大夫莒無大夫也莒無大夫而曰<lb/>
　公子意恢意恢賢也曹莒皆無大夫其所以無大夫<lb/>
<pb n="2a"/>
　者其義異也注曹叔振鐸文王之子武王封之于曹<lb/>
　在甸服之内後削小爾莒已姓東夷夲微國音義<hi>振鐸</hi>
　<hi>之慎反下大各反甸徒徧反已音紀一夲又音祀</hi>疏<hi>釋曰傳言此者總而言之則小國無大夫也就</hi>
　<hi>事而釋則曹莒有異故傳辨之注釋曰曹是文王之子封於曹者世夲文在甸服之内者定四年左傳文</hi>
十有五年春王正月吳子夷末卒音義<hi>末亡葛反</hi>
二月癸酉有事于武宫籥入叔弓卒去樂卒事音義<hi>籥由若反去起吕反</hi>
　傳君在祭樂之中聞大夫之喪則去樂卒事禮也注<lb/>
<pb n="2b"/>
　祭樂者君在廟中祭作樂疏<hi>釋曰禮則不疑而曰有變以聞可乎似有嫌嫌</hi>
　<hi>則非禮非禮何以言禮也解云祭祀重禮國之大事一物不具則為失所以卿佐之卒而闕先君之樂而</hi>
　<hi>不止祭嫌有失禮釋之復言可乎問言禮意</hi>君在祭樂之中大夫有變以<lb/>
　聞可乎注變謂死喪大夫國體也注君之卿佐是謂<lb/>
　股肱故曰國體古之人重死君命無所不通注死者<lb/>
　不可復生重莫大焉是以君雖在祭樂之中大夫死<lb/>
　以聞可也音義<hi>復扶又反</hi>疏<hi>釋曰解命告也大夫與君一體情無疑二祭祀雖重以卒</hi>
　<hi>告君君當哀其喪而止祭不得以輕廢重故死可以聞也</hi>
<pb n="3a"/>
夏蔡朝吳出奔鄭注朝吳蔡大夫<lb/>
六月丁巳朔日有食之<lb/>
秋晉荀吳帥師伐鮮虞<lb/>
冬公如晉<lb/>
十有六年春齊侯伐徐<lb/>
楚子誘戎蠻子殺之注楚子不名戎蠻子非中國故<lb/>
夏公至自晉<lb/>
秋八月己亥晉侯夷卒<lb/>
<pb n="3b"/>
九月大雩<lb/>
季孫意如如晉注<hi>釋曰何以在葬上解云有夲末事書前後文不得同</hi>
冬十月葬晉昭公<lb/>
十有七年春小邾子來朝音義<hi>朝直遥反</hi>
夏六月甲戌朔日有食之<lb/>
秋郯子來朝<lb/>
八月晉荀吳帥師滅陸渾戎注滅夷狄時潞子嬰兒賢<lb/>
則日此月者蓋亦有殊于常戎<lb/>
<pb n="4a"/>
冬有星孛于大辰音義<hi>孛蒲内反夲又作茀音佩</hi>
　傳一有一亡曰有于大辰者濫于大辰也注劉向曰<lb/>
　大辰者大火也不曰孛于大火而曰大辰者謂濫于<lb/>
　蒼龍之體不獨加大火<lb/>
楚人及吳戰于長岸注長岸楚地<lb/>
　傳兩夷狄曰敗注夷狄不能結日成陳故曰敗於越<lb/>
　敗吳於檇李是也音義<hi>敗必邁反下文及注同陳直刅反檇音醉</hi>中國與<lb/>
　夷狄亦曰敗注晉荀吳敗狄于大鹵是也楚人及吳<lb/>
<pb n="4b"/>
　戰于長岸進楚子故曰戰疏<hi>釋曰何嫌以發解戰言及所以别客主不施直</hi>
　<hi>不言及或在上或在下案宋襄伐齊云及在上所以惡宋襄宣十二年邲之戰楚言及在下所以不惡楚</hi>
　<hi>者據無罪言之直用兵得理則客直今楚稱及而在上與邲戰之義反嫌惡楚而善吳吳以伯舉有辭序</hi>
　<hi>上稱及以罪楚今兩夷言戰有違常例二國曲直得失未分故須起例以明之</hi>
十有八年春王三月曹伯須卒<lb/>
夏五月壬午宋衞陳鄭災<lb/>
　傳其志以同日也其日亦以同日也或曰人有謂鄭<lb/>
　子產曰某日有災子產曰天者神子惡知之是人也<lb/>
<pb n="5a"/>
　同日為四國災也音義<hi>惡音烏</hi>疏<hi>釋曰二文釋何解襄九年宋災傳曰故宋</hi>
　<hi>也明宋災得書之由然則宋常録三國事非常也故傳曰同日也解衛陳鄭得書之意以此故復問外災</hi>
　<hi>不日之義見同日故不得不兩文釋之鄭子產之言明天時人事報應有驗重其同日故經書其文傳載</hi>
　<hi>其事劉向以為宋陳王者之後衞鄭周之同姓時景王老劉子單子事王猛召氏尹氏立王子朝朝楚之</hi>
　<hi>出也及宋衞陳鄭皆外附於楚無尊周室之心後三年崩王室亂故天災四國若曰不救周反從楚廢世</hi>
　<hi>子立不正以害王室明以同辜</hi>
六月邾人入鄅音義<hi>鄅音禹又音矩</hi>
秋葬曹平公<lb/>
<pb n="5b"/>
冬許遷于白羽注白羽許地<lb/>
十有九年春宋公伐邾<lb/>
夏五月戊辰許世子止弑其君買<lb/>
　傳日弑正卒也注蔡世子般實弑父故以比之夷狄<lb/>
　而不書日止弑而日知不弑止不弑則買正卒也正<lb/>
　卒則止不弑也不弑而曰弑責止也注責止不嘗藥<lb/>
　疏<hi>釋曰責止則實實文不可虚加而復書葬以赦何解止進藥之罪不由於醫罪連於許君故書弑責</hi>
　<hi>止止實不弑宜書葬以赦之春秋子弑父皆非子失敎訓之道獨於此見之何有義而然因其可責而責</hi>
<pb n="6a"/>
　<hi>之若商臣蔡般之流行同禽獸不得為小人非可責之限故傳詳例於此</hi>止曰我與夫弑<lb/>
　者不立乎其位以與其弟虺注止自責曰我與弑父<lb/>
　之人同罪於是致君位於弟音義<hi>與夫音豫又如字下音扶虺許鬼反</hi>
　哭泣歠飦粥嗌不容粒注嗌喉也音義<hi>歠昌悅反又常悅反飦之</hi>
　<hi>然反又居言反粥也粥之六反嗌音益咽喉也粒音立</hi>未踰年而死故君子即<lb/>
　止自責而責之也注就其有自責心故以備禮責之<lb/>
己卯地震<lb/>
秋齊髙發帥師伐莒<lb/>
<pb n="6b"/>
冬葬許悼公<lb/>
　傳日卒時葬不使止為弑父也曰子旣生不免乎水<lb/>
　火母之罪也羈貫成童不就師傅父之罪也注羈貫<lb/>
　謂交午翦髮以為飾成童八嵗以上音義<hi>羈又作䩭貫古亂反</hi>
　<hi>上時掌反</hi>就師學問無方心志不通身之罪也心志既通<lb/>
　而名譽不聞友之罪也名譽既聞有司不舉有司之<lb/>
　罪也有司舉之王者不用王者之過也注不敢罪上<lb/>
　故言過許世子不知嘗藥累及許君也注許君不授<lb/>
<pb n="7a"/>
　子以師傅使不識嘗藥之義故累及之音義<hi>累劣偽反</hi>
二十年春王正月<lb/>
夏曹公孫會自夢出奔宋音義<hi>夢無工反又亡忠反又亡弄反夲或作蔑左氏作鄸</hi>
　傳自夢者專乎夢也注能專制夢曹無大夫其曰公<lb/>
　孫何也言其以貴取之而不以叛也注會以公孫之<lb/>
　貴而得夢既而不以之叛明曹君無道致令其奔非<lb/>
　㑹之罪故書公孫以善之音義<hi>令力呈反</hi>疏<hi>釋曰再發傳者何解前崇</hi>
<pb n="7b"/>
　<hi>曹羈之殺此重公孫之奔奔殺異辭而同例發明明其俱賢而得書明小國無大夫也</hi>
秋盜殺衞侯之兄輒音義<hi>輒如字或云音近縶左氏作縶</hi>
　傳盜賤也其曰兄母兄也目衞侯䘙侯累也注凱曰<lb/>
　諸侯之尊弟兄不得以屬通經不書衞公子而目言<lb/>
　衞侯之兄者惡其不能保䕶其兄乃為盜所殺故稱<lb/>
　至賤殺至貴音義<hi>惡其烏路反</hi>疏<hi>釋曰復發傳何解殺大夫稱人者謂誅有罪故</hi>
　<hi>盜殺三卿云不以上下道明大夫之例母兄之殺宜繫於君自殺也不能保存母兄令為盜所殺故書兩</hi>
　<hi>下之文以至賤而殺至貴故不得言上下道稱盜雖同夲事例異故發傳也</hi>然則何為不<lb/>
<pb n="8a"/>
　為君也注嫡兄宜為君音義<hi>嫡丁歴反</hi>曰有天疾者不得<lb/>
　入乎宗廟輒者何也曰兩足不能相過齊謂之綦楚<lb/>
　謂之踂衞謂之輒音義<hi>綦音其又其兾反劉兆云綦連併也踂女輒反劉兆云聚</hi>
　<hi>合不解也輒夲亦作縶劉兆云如見絆縶也</hi>
冬十月宋華亥向寧華定出奔陳注徐邈曰月者蓋三<lb/>
卿同出為禍害重也君以臣為體民以君為命凡為憂<lb/>
者大害民處甚春秋皆變常文而示所謹非徒足以見<lb/>
時事之實亦知安危監戒云耳音義<hi>處昌慮反見賢徧反</hi>疏<hi>注釋曰宋<pb n="8b"/>萬以一卿而詳之又弟辰以五大夫而不月何解宋萬乃出月見宋人不討賊致令得奔故謹而月之弟辰為仲佗所彊元無去意為患輕故不月</hi>
十有一月辛卯蔡侯廬卒<lb/>
二十有一年春王三月葬蔡平公<lb/>
夏晉侯使士鞅來聘<lb/>
宋華亥向寧華定自陳入于宋南里以叛<lb/>
　傳自陳陳有奉焉爾入者内弗受也其曰宋南里宋<lb/>
　之南鄙也以者不以者也叛直叛也注言不作亂疏<lb/>
<pb n="9a"/>
　<hi>釋曰復發傳何解從外之叛而加自自實有力嫌其言自叛不由外納力復言内弗受也與入邑異例不</hi>
　<hi>受為同復言以有嫌異於竊地者故發例同之注釋曰例作亂不得言叛當以作亂書欒盈良霄是也傳</hi>
　<hi>言叛是與作亂異也</hi>
秋七月壬午朔日有食之<lb/>
八月乙亥叔輒卒注叔弓之子<lb/>
冬蔡侯東出奔楚音義<hi>蔡侯東左氏及公羊作蔡侯朱</hi>
　傳東者東國也何為謂之東也王父誘而殺焉注楚<lb/>
　子䖍誘蔡侯般殺之于申父執而用焉注執蔡世子<lb/>
<pb n="9b"/>
　友以歸用之是也奔而又奔之曰東惡之而貶之也<lb/>
　注奔既罪矣又奔讎國惡莫大焉音義<hi>惡之烏路反</hi>
公如晉至河乃復<lb/>
二十有二年春齊侯伐莒<lb/>
宋華亥向寧華定自宋南里出奔楚<lb/>
　傳自宋南里者專也注專制南里<lb/>
大蒐于昌間音義<hi>間如字一音簡</hi>
　傳秋而曰蒐此春也其曰蒐何也以蒐事也疏<hi>釋曰何以</hi>
<pb n="10a"/>
　<hi>發傳於此解大蒐有五八年發例見正譏不正比蒲之蒐在夏之末承秋之初尚可以蒐則承春之首不</hi>
　<hi>可之甚故須發傳以彰甚也</hi>
夏四月乙丑天王崩<lb/>
六月叔鞅如京師葬景王注叔鞅叔弓子天子志崩不<lb/>
志葬志葬危不得以禮葬也月者亦為葬景王起音義<lb/>
<hi>為于偽反</hi>疏<hi>釋曰何以不書日解傳言日甚矣其不葬之辭恐其甚之不明日以起之今經言王室亂則甚之可知故省文也</hi>王室亂<lb/>
　傳亂之為言事未有所成也注尹氏立子朝劉氏單<lb/>
<pb n="10b"/>
　氏立王猛俱未定也<lb/>
劉子單子以王猛居于皇注皇地音義<hi>單音善</hi>
　傳以者不以者也王猛嫌也注直言王猛不言王子<lb/>
　是有當國之嫌疏<hi>釋曰復發傳何解劉單王之重卿猛王之庶子以貴制庶嫌其義别</hi>
　<hi>起例以詳之也</hi>
秋劉子單子以王猛入于王城<lb/>
　傳以者不以者也入者内弗受也注猛非正也<lb/>
冬十月王子猛卒<lb/>
<pb n="11a"/>
　傳此不卒者也注未成君也其曰卒失嫌也注猛夲<lb/>
　有當國之嫌其卒則失嫌故錄之疏<hi>釋曰經言王猛以王為尊何以</hi>
　<hi>言當國解春秋以王為國若言齊晉今言王猛不言子與無知同文故曰當國也</hi>
十有二月癸酉朔日有食之<lb/>
二十有三年春王正月叔孫婼如晉<lb/>
癸丑叔鞅卒<lb/>
晉人執我行人叔孫婼<lb/>
晉人圍郊注郊周邑也<lb/>
<pb n="11b"/>
夏六月蔡侯東國卒于楚注不日在外也以罪出奔又<lb/>
奔讎國故不葬疏<hi>注釋曰案諸侯之卒不日以明庶不以外為異傳曰諸侯時卒惡之今東國奔讎何以書月解許男新臣卒上言伐楚下言卒無明其在楚庶子而卒卒而不日書時在外文不明故也蔡侯肸在内而卒卒不書日傳曰惡之今蔡侯東國上言東以貶之下言卒於楚諸侯之奔例不書卒今蔡侯之卒見奔讎國而死惡之可知以在外以明惡故書月以顯之注釋曰諸侯奔死於外國例不卒何直不葬有義而然諸侯不卒則已卒宜有葬葬不書者義有所見義不必同或從失徳今蔡侯不卒卒於讎國書卒而不葬</hi>
秋七月莒子庚輿來奔<lb/>
<pb n="12a"/>
戊辰吳敗頓胡沈蔡陳許之師于雞甫注雞甫楚地音<lb/>
義<hi>雞甫左氏作雞父</hi>胡子髠沈子盈滅注國雖存君死曰滅音<lb/>
義<hi>髠苦門反盈夲亦作逞</hi>獲陳夏齧<lb/>
　傳中國不言敗此其言敗何也注據宣十二年晉荀<lb/>
　林父及楚子戰于邲晉師敗績不言楚敗晉師中國<lb/>
　不敗胡子髠沈子盈其滅乎其言敗釋其滅也注若<lb/>
　師不敗則君無由滅也賢胡沈之君死社稷疏<hi>釋曰釋其</hi>
　<hi>滅案經戰于韓獲晉侯戰于大棘宋師敗績獲華元中國不言敗直言戰于雞甫敗頓胡沈蔡陳許之師</hi>
<pb n="12b"/>
　<hi>胡子髠沈子盈滅何以言敗解言楚人及吳戰于長岸傳曰進楚子然則邲之戰直在楚以中國不言敗</hi>
　<hi>今吳無進稱為夷狄故不稱戰及敗績以釋其滅足賢胡沈之君亦明吳之不進也</hi>獲陳夏齧<lb/>
　獲者非與之辭也注賢夏齧雖獲不病以其得衆也<lb/>
　義與華元同音義<hi>夏戸雅反齧五結反</hi>疏<hi>注釋曰國書亦然而無傳釋而經文有異</hi>
　<hi>何得稱同解華元有故而止文雖不同明賢之義不别國書文同而義同也</hi>上下之稱也<lb/>
　注君死曰滅臣得曰獲君臣之稱音義<hi>稱尺證反注同</hi>
天王居于狄泉注敬王辟子朝狄泉周地音義<hi>辟音避</hi>
　傳始王也其曰天王因其居而王之也注天子踰年<lb/>
<pb n="13a"/>
　即位稱王敬王踰年而出故曰始王雖不在國行即<lb/>
　位之禮王者以天下為家故居于狄泉稱王疏<hi>釋曰注云</hi>
　<hi>天子踰年即位稱王敬王踰年而出故曰始王天子之稱天王是常例也而傳云始王注云踰年者未喻</hi>
　<hi>此傳之意解子猛當國朝亦非正景王以三十一年夏四月崩六月葬劉單二子以王猛居于皇復入王</hi>
　<hi>城冬而猛卒至今敬王踰年而既葬所繼者承景王之崩不繼者承王猛之卒是年七月敬王立當踰年</hi>
　<hi>既葬之例此嵗尹氏立子朝將圖神器天下兇懼其無主雖復常稱其所在著其始王也</hi>
尹氏立王子朝注隱四年衞人立晉傳曰稱人以立得<lb/>
衆也此言尹氏立朝唯尹氏欲立之<lb/>
<pb n="13b"/>
　傳立者不宜立者也朝之不名何也注據晉之名惡<lb/>
　今朝亦惡怪不直名而言王子音義<hi>惡烏路反下同</hi>别嫌乎<lb/>
　尹氏之朝也注若但言尹氏立朝則嫌朝是尹氏之<lb/>
　子故言王子以别之音義<hi>别彼列反</hi>疏<hi>釋曰重發𫝊何解衛晉得衆言立嫌</hi>
　<hi>非所宜此子朝失衆獨在尹氏故言立以著不宜文同而義異故復發傳别嫌乎尹氏之朝注釋曰夫國</hi>
　<hi>之大事莫善繼統繼統之道勿勝嫡胄繼無承重宜擇立其次故單子劉子立猛文稱當國其次子無命</hi>
　<hi>故獨言立言立彰不宜明有簒王之意今周室雖衰鼎命在上四方諸侯知一人之貴繼成康之道滅典</hi>
　<hi>法之文存祭號大名不可虚置巍巍聖寳寧得空假鄫以區區之小而以外孫為嗣書其滅亡以為將來</hi>
<pb n="14a"/>
　<hi>之戒况天下重任豈得異姓尹氏不擇天道不達人事如自立其子當有同心之授不義之罪御假一朝</hi>
　<hi>之勢以集四海之土此理灼然而愚夫之所不惑何為孔子書經游夏為傳經於不疑之中而彊生疑於</hi>
　<hi>無嫌之義而巧出嫌恐朝為尹氏之子為當有旨解周室大亂骨肉乖離故王猛有簒奪之心單劉懐翼</hi>
　<hi>戴之志敬王孤立猛卒之後而朝逆尹氏之世卿婚媾王室禍亂之基固可奪之初自立或招乗釁之衆</hi>
　<hi>集負險之民堅氷之際或有無妄之會經别嫌尹氏不亦宜乎衰亂之世何所不為鄫立異姓周亦致疑</hi>
　<hi>疑而須别别嫌立朝者此其旨矣</hi>
八月乙未地震<lb/>
冬公如晉至河公有疾乃復<lb/>
<pb n="14b"/>
　傳疾不志此其志何也釋不得入乎晉也疏<hi>釋曰解公之如</hi>
　<hi>晉四不得入假言有疾實由季孫之不入今實有疾别於無疾而反也</hi>
二十有四年春王二月丙戌仲孫貜卒<lb/>
婼至自晉<lb/>
　傳大夫執則致致則挈由上致之也注上謂宗廟也<lb/>
　致臣于廟則直名而已所謂君前臣名音義<hi>挈苦結反</hi>
夏五月乙未朔日有食之<lb/>
秋八月大雩<lb/>
<pb n="15a"/>
丁酉杞伯郁釐卒音義<hi>郁於六反釐力之反</hi>
冬吳滅巢<lb/>
葬杞平公<lb/>
二十有五年春叔孫婼如宋<lb/>
夏叔倪會晉趙鞅宋樂大心衞北宫喜鄭游吉曹人邾<lb/>
人滕人薛人小邾人于黄父<lb/>
有鸜鵒來巢音義<hi>鸜其俱反夲又作鸛音權左氏作鸜公羊作鸛鵒音欲</hi>
　傳一有一亡曰有來者來中國也注鸜鵒不渡濟非<lb/>
<pb n="15b"/>
　中國之禽故曰來音義<hi>濟子禮反</hi>疏<hi>釋曰重發傳者何解/鸜鵒者飛鳥與蜚<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    </hi>
　<hi>異稱有為同故重發傳云來者來中國也何嫌而發解蜚<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>不言來不見所從隣不言來者欲但於中國</hi>
　<hi>不外之</hi>鸜鵒宂者而曰巢注劉向曰去宂而巢此隂居<lb/>
　陽位臣逐君之象也或曰増之也注如增言巢爾其<lb/>
　實不巢也雍曰凡春秋記災異未有妄加之文或說<lb/>
　非也<lb/>
秋七月上辛大雩季辛又雩<lb/>
　傳季者有中之辭也注不言中辛中辛無事又有繼<lb/>
<pb n="16a"/>
　之辭也注縁有上辛大雩故言又也<lb/>
九月乙亥公孫于齊次于陽州音義<hi>孫音遜夲亦作遜下同</hi>
　傳孫之為言猶孫也諱奔也次止也注陽州齊竟上<lb/>
　之地未敢直前故止竟也音義<hi>竟音境下同</hi>疏<hi>釋曰復發傳何解前</hi>
　<hi>發例於夫人今復發例於公明其同義以别尊卑之辭詳略也</hi>
齊侯唁公于野井注野井齊地齊侯來唁公公逆之至<lb/>
野井音義<hi>唁音彥</hi>
　傳弔失國曰唁唁公不得入於魯也疏<hi>釋曰言弔足以釋之復言</hi>
<pb n="16b"/>
　<hi>不入於魯地則曰唁者彰公失國言不得入魯繼國事之辭言可以書唁而不詳其文</hi>
冬十月戊辰叔孫婼卒<lb/>
十有一月己亥宋公佐卒于曲棘注曲棘宋地<lb/>
　傳邡公也注邡當為訪訪謀也言宋公所以卒于曲<lb/>
　棘者欲謀納公音義<hi>邡音方又音訪</hi>疏<hi>注釋曰案諸侯之卒卒在外書地書地縱</hi>
　<hi>不納公何得略以見義解諸侯卒書地者地有逺近國邑之别故鄵扈非國晉侯因㑹盟而鄭伯未見諸</hi>
　<hi>侯之所許男朝楚蔡奔讎國四者書地地有所由今曲棘非國是未踰竟當從鄵扈之例既明矣釋以謀</hi>
　<hi>納公為義義叶鄵扈而例不異</hi>
<pb n="17a"/>
十有二月齊侯取鄆注取鄆以居公<lb/>
　傳取易辭也内不言取以其為公取之故易言之也<lb/>
　音義<hi>易以豉反為于偽反</hi>疏<hi>釋曰與濟西讙闡同異若何解取者易之辭易辭之義兼内外内之</hi>
　<hi>釋雖同同而事辨異異則反覆釋之故曰為公取之言非季氏之賂忠臣之意非實易辭尊君抑臣與濟</hi>
　<hi>西同文前不異外之易者實易宋取鄭師是也</hi>
二十有六年春王正月葬宋元公<lb/>
三月公至自齊居于鄆<lb/>
　傳公次于陽州其曰至自齊何也注據公但至陽州<lb/>
<pb n="17b"/>
　未至齊疏<hi>注釋曰後如晉出致不同傳以見出致解公初至於陽州後如晉乾侯出不同傳以</hi>
　<hi>見齊侯為義雖至陽州可以齊致明乾侯之致不見晉侯故下二十九年注云以乾侯致不得見晉侯故</hi>
　以齊侯之見公可以言至自齊也注齊侯唁公于野<lb/>
　井以親見齊侯為重故可言至自齊居于鄆者公在<lb/>
　外也注若但言公至自齊而不言居于鄆則公得歸<lb/>
　國欲明公實在外故言居于鄆疏<hi>釋曰又曰前不外公言外何解言外</hi>
　<hi>者據内生名公雖出奔臣子不得外公存録之如在國在國之文不得實同故言居鄆以别之</hi>至自<lb/>
　齊道義不外公也注至自齊者臣子喜君父得反致<lb/>
<pb n="18a"/>
　宗廟之辭爾今君雖在外猶以在國之禮録之是崇<lb/>
　君之道<lb/>
夏公圍成注成孟氏邑<lb/>
　傳非國不言圍所以言圍者以大公也注崇大其事<lb/>
　疏<hi>釋曰何解凡邑不言圍指小都都之大者則國此文是於三家彊大邑過百乘比之小國國家之患</hi>
　<hi>良由此起昭公圍成郈郈人不服而臣之邑不順季氏之權得國之資圍而不克故以大公為文然則定</hi>
　<hi>公雖墮三都成人不肻公伐不克故傳以大公釋之書致為異故傳釋之此不致者齊無難公之言不以</hi>
　<hi>適齊無為危至如長葛言圍非常見義乃殊故傳不異</hi>
<pb n="18b"/>
秋公㑹齊侯莒子邾子杞伯盟于鄟陵注鄟陵某地音<lb/>
義<hi>鄟音專又市轉反</hi>公至自㑹居于鄆<lb/>
　傳公在外也至自㑹道義不外公也疏<hi>釋曰復發傳何解自齊為</hi>
　<hi>虚致自㑹為實文與虚致嫌義有殊故發不異也</hi>
九月庚申楚子居卒<lb/>
冬十月天王入于成周<lb/>
　傳周有入無出也注始即位非其所今得還復據宗<lb/>
　廟是内故可言入若即位在廟則王者無外不言出<lb/>
<pb n="19a"/>
　疏<hi>釋曰王也傳言周而復釋何解彼明上下一見則同有出文故言周言周有入無出明天王之身入</hi>
　<hi>與出故發傳也</hi>
尹氏召伯毛伯以王子朝奔楚音義<hi>召上照反</hi>
　𫝊遠矣非也奔直奔也注雍曰奔簒君之賊其責遠<lb/>
　矣音義<hi>篡初患反</hi>疏<hi>注釋曰傳言奔直奔也何嫌以發解非也非責之非責其遠矣獨言遠者</hi>
　<hi>傳云於周公著例見上下之文然則王子瑕不言出是常常文而無大罪則從例可知故省文至於尹氏</hi>
　<hi>視周室之微弱而日月不誅子朝使之奔不足可責遠矣則刺諸侯諸侯謂宋衞陳鄭外附於楚子朝之</hi>
　<hi>舅華戍同心而叛天子不能誅則宜遠責諸侯乃傳解經宜其責遠矣傳既責遠据奔亦異故曰奔直奔</hi>
<pb n="19b"/>
　<hi>也傳曰奔之惡也惡其奔讎子朝之奔奔讎而曰奔直奔惡諸侯之叛刺其不誅也</hi>
二十有七年春公如齊注自鄆行公至自齊居于鄆<lb/>
　傳公在外也疏<hi>釋曰發傳不同而重起例何解公前孫而至今如齊不言孫反而言至至</hi>
　<hi>言居于鄆故傳言公在外也異義而文別故重言例而文省則義同義同亦在外可知也</hi>
夏四月吳弑其君僚音義<hi>僚力雕反</hi>
楚殺其大夫郄宛音義<hi>宛於阮反又於元反</hi>
秋晉士鞅宋樂祁犂䘙北宫喜曹人邾人滕人㑹于扈<lb/>
音義<hi>祁犂力兮反又力私反扈音戸</hi>
<pb n="20a"/>
冬十月曹伯午卒<lb/>
邾快來奔注徐邈曰自此已前邾畀我庶其並來奔今<lb/>
邾快又至三叛之人俱以魯為主邾魯鄰國而聚其逋<lb/>
逃為過之甚故悉書之以示譏也小國無大夫故但舉<lb/>
名而略其氏音義<hi>快苦夬反畀必二反夲或作鼻逋布吳反</hi>
公如齊公至自齊居于鄆<lb/>
二十有八年春王三月葬曹悼公<lb/>
公如晉次于乾侯注不得入于晉乾侯晉地疏<hi>釋曰解與發圍<pb n="20b"/>國之文同故𫝊言公在外也明從鄆如齊不釋言次之言在外亦顯故</hi>
　傳公在外也<lb/>
夏四月丙戌鄭伯寧卒音義<hi>寧下滕子寧皆如字</hi>
六月葬鄭定公<lb/>
秋七月癸巳滕子寧卒<lb/>
冬葬滕悼公<lb/>
二十有九年春公至自乾侯居于鄆注以乾侯致不得<lb/>
見晉侯故<lb/>
<pb n="21a"/>
齊侯使髙張來唁公<lb/>
　傳唁公不得入於魯也疏<hi>釋曰復發傳何解前齊侯唁公于野井野并齊地今</hi>
　<hi>來唁公于鄆鄆是魯地魯地而言唁言不得入于魯國都魯國都謂宗廟所在唁有逺近人有尊卑君臣</hi>
　<hi>同文故重發例也</hi>
公如晉次于乾侯<lb/>
夏四月庚子叔倪卒音義<hi>倪五計反又五兮反左氏作詣</hi>
　傳季孫意如曰叔倪無病而死此皆無公也是天命<lb/>
　也非我罪也注言叔倪欲納公無病而死此皆天命<lb/>
<pb n="21b"/>
　使魯無君爾魯公之出非我罪疏<hi>釋曰叔倪之卒是無公而曰皆何解</hi>
　<hi>經言宋公佐卒于曲棘傳言邡公也今叔倪復卒故曰皆無公也</hi>
秋七月<lb/>
冬十月鄆潰音義<hi>潰户内反</hi>
　傳潰之為言上下不相得也上下不相得則惡矣亦<lb/>
　譏公也注公既出奔不能改德修行居鄆小邑復使<lb/>
　潰亂德之不建如此之甚音義<hi>惡烏路反又如字行下孟反復扶又反</hi>
　疏<hi>釋曰重發起例何解上下不相得之為罪與國同故例詳之此年三月次于乾侯來還于鄆冬而鄆</hi>
<pb n="22a"/>
　<hi>潰嫌自潰不責於公故言亦譏公也</hi>昭公出奔民如釋重負注傳明昭<lb/>
　公有過非但季氏之罪<lb/>
三十年春王正月公在乾侯<lb/>
　傳中國不存公存公故也注中國猶國中也疏<hi>注釋曰凡</hi>
　<hi>言國中指謂魯也中國指其諸夏諸夏為中國據夷狄為外案成昭適晉並踰年而不言在襄二十八年</hi>
　<hi>公如楚二十九年書公在楚傳曰閔公也為楚所制存録之然則此文中國國中何為變中國者何解中</hi>
　<hi>國踰年不言在親倚之情如國莫二比之國中不以言中非諸夏且昭以二十五年出奔二十六年居鄆</hi>
　<hi>是魯地不存公二十七年二十八年亦如之至此寄在乾侯乾侯為晉地明公去魯竟而入於晉界不復</hi>
<pb n="22b"/>
　<hi>重還遂卒于外雖復生存居地壤于予來歸來不居兹日故傳以有故釋之所以閔公范例云在有故言</hi>
　<hi>在非所在也</hi>
夏六月庚辰晉侯去疾卒音義<hi>去起吕反</hi>
秋八月葬晉頃公音義<hi>頃音傾</hi>
冬十有二月吳滅徐注滅夷狄時月者為下奔起音義<lb/>
<hi>為于偽反</hi>疏<hi>注釋曰案滅中國日出奔月輕於滅滅夷狄時奔何得更月解范答薄氏云國不滅而出以月為國國滅例而出出重發於滅滅夷狄雖時猶加於月然則温子不滅而出奔何以不月有義而然弦子之奔文承八月之下温子以逃在正月之後何知不月傳於弦子滅言不日微國微國則例月例月則不關於君出<pb n="23a"/>君出之重不大於滅國范云出重於滅者言既滅其國君不死難比之常奔恒滅則為重矣滅在月例者君出不復加日明滅重矣月亦是譚子出月月關滅國滅國例之同同例在不日傳於滅國詳略之更於潞子發夷狄之逺例於鄫亡見中國之變稱義例成矣潞子之賢從自盟滅國獲君君或出奔名為罪皆有罪故注譚子云蓋無罪今注章羽明不復疑名為有罪譚子言蓋約邾益之名名義見矣故章羽從正例而不疑也</hi>徐<lb/>
子章羽奔楚注奔而名者有罪惡也音義<hi>惡烏路反</hi>
三十有一年春王正月公在乾侯<lb/>
季孫意如㑹晉荀櫟于適歷注適歷晉地音義<hi>櫟音歷舊作躒適丁歷反</hi>
<pb n="23b"/>
夏四月丁巳薛伯穀卒<lb/>
晉侯使荀櫟唁公于乾侯<lb/>
　傳唁公不得入於魯也曰既為君言之矣不可者意<lb/>
　如也注言己巳告魯求納君唯意如不肻音義<hi>為于偽反</hi>
　疏<hi>釋曰復發傳何解范例云唁有三弔失國曰唁唁雖有三弔失國三三釋一而已不入魯有三文知</hi>
　<hi>言唁嫌與魯異其言不得入魯明弔失國而異今地晉而受晉納公有可入之理故言唁公不得入於魯</hi>
　<hi>也</hi>
秋葬薛獻公<lb/>
<pb n="24a"/>
冬黑肱以濫來奔音義<hi>肱古𢎞反濫力甘反又力暫反</hi>
　傳其不言邾黑肱何也注據襄二十一年邾庶其以<lb/>
　漆閭邱來奔言邾别乎邾也注邾以濫邑封黑肱故<lb/>
　别之若國音義<hi>别彼列反</hi>其不言濫子何也注據既别之<lb/>
　為國則應書其爵非天子所封也來奔内不言叛也<lb/>
　疏<hi>釋曰重發傳何解書黑肱不繫邾嫌其專地不責叛罪輕故言來奔不言叛罪自顯也</hi>
十有二月辛亥朔日有食之<lb/>
三十有三年春王正月公在乾侯取闞音義<hi>闞口斬反</hi>
<pb n="24b"/>
夏吳伐越<lb/>
秋七月<lb/>
冬仲孫何忌會晉韓不信齊髙張宋仲幾衞大叔申鄭<lb/>
國參曹人莒人邾人薛人把人小邾人城成周音義<hi>大音秦</hi>
　傳天子微諸侯不享覲注享獻也覲見也言天子微<lb/>
　弱四方諸侯不復貢獻又無朝覲之禮音義<hi>享許丈反覲其</hi>
　<hi>靳反見賢徧反復扶又反朝直遥反</hi>天子之在者惟祭與號注祭謂郊<lb/>
<pb n="25a"/>
　上帝號謂稱王故諸侯之大夫相帥以城之此變之<lb/>
　正也疏<hi>釋曰於此乃言周衰變之正重復起傳何解平桓之世雖復禮樂出自諸侯諸侯猶有享</hi>
　<hi>覲之心襄王雖復出居猶頼晉文之力札子雖云矯殺王威未甚屈辱至於景王之崩嫡庶交爭宋衞外</hi>
　<hi>附楚亦内侮天子獨立成周政敎不行天下諸侯無桓文之霸不能致力於京師權柄委于臣手故大夫</hi>
　<hi>相率而城之比之在禮故釋不異辭因變正也</hi>
十有二月己未公薨于乾侯<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏卷十八<lb/>
<pb n="26a"/>
　春秋穀梁傳注疏卷十八考證<lb/>
宋衞陳鄭災傳疏○二文釋何<hi>句</hi>解<hi>句臣浩</hi>按此疏至<lb/>
　十八十九二卷其句調發問用何字答語用解字文<lb/>
　義艱澁逈與前後疏文不類疑非出於一手<lb/>
　又疏若曰不救周○監夲脫周字今添<lb/>
宋華亥向寧華定出奔陳疏宋萬以一卿而詳之云云<lb/>
　○監夲誤刋於下文蔡侯廬卒之下今改正<lb/>
蔡侯東出奔楚傳東國也何為謂之東也云云○<hi>臣召</hi>
<pb n="26b"/>
　<hi>南</hi>按左氏經傳及公羊俱作蔡侯朱是也楚聼讒人<lb/>
　之言脅蔡出朱而立東國此奔楚者朱也二十三年<lb/>
　朝于楚而卒者東國也穀梁誤以為一人因後書東<lb/>
　國卒于楚疑此出奔即其徃楚之日春秋惡惡固有<lb/>
　貶絶之文要未有即人之二名去其一字以為貶者<lb/>
　鄭寤生嘗拒王師經未嘗稱鄭伯寤卒也楚商臣嘗<lb/>
　弑君經不稱楚世子商也<lb/>
吳敗頓胡沈蔡陳許之師于鷄甫傳注賢胡沈之君死<lb/>
<pb n="27a"/>
　社稷○胡字監夲誤作乎今改正<lb/>
天王居于狄泉傳疏雖復常○推尋文義當作雖未復<lb/>
　常脱一未字耳<lb/>
尹氏立王子朝傳别嫌乎尹氏之朝也○<hi>臣召南</hi>按傳<lb/>
　甚支離以天下所必無之事而妄生嫌疑多見其惑<lb/>
　也衞人立晉不嫌是衞國之庶人何獨於此而辨之<lb/>
　經既書立便是不宜立可知經既書尹氏立便不是<lb/>
　天下所立可知不必去王子二字而後為貶絶也<lb/>
<pb n="27b"/>
公至自齊居于鄆傳道義不外公也○<hi>臣召南</hi>按昭既<lb/>
　出奔季孫恣肆必無代公致廟之事經書至自齊至<lb/>
　自㑹至自乾侯皆特筆以存君臣之大義所謂春秋<lb/>
　成而亂臣賊子懼也穀梁之説甚精<lb/>
尹氏召伯毛伯以王子朝奔楚傳疏至于尹氏視周室<lb/>
　之微弱○監夲脱視字今増<lb/>
　又疏乃傳解經○監夲誤作經解傳今改正<lb/>
邾快來奔注邾魯鄰國而聚其逋逃為過之甚○<hi>臣召</hi>
<pb n="28a"/>
　<hi>南</hi>按昭公在外邾快之來誰受之季氏也已逐去其<lb/>
　君又受人之叛臣季氏之罪不容于死矣僅云受逋<lb/>
　逃為過之甚猶非通論也<lb/>
公在乾侯傳疏然則此文中國國中何為變中國者何<lb/>
　○推尋文義當作然則此文中國猶國中何為變中<lb/>
　國者<lb/>
晉侯使荀櫟唁公于乾侯傳疏不入魯有三文○監夲<lb/>
　魯字下衍一界字今刪<hi>臣召南</hi>按以理推之前此齊<lb/>
<pb n="28b"/>
　侯唁公于野井及髙張來唁公不過弔不入國都而<lb/>
　已公猶在魯地至荀櫟唁公于乾侯夲屬晉地直是<lb/>
　弔公不入魯境也傳雖同言不入魯亦自有淺深存<lb/>
　焉<lb/>
城成周傳疏於此乃言周衰云云○此疏宜在傳末監<lb/>
　夲誤刻於惟祭與號句下今改正<lb/>
　<lb/>
　春秋穀梁傳注疏卷十八考證<lb/>
</p>
<p>
</p>
  </div>
</body>
</text>
</TEI>
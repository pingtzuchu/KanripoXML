<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷八<hi>起僖公六年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷八<hi>起僖公六年盡十八年</hi>
　　晉范甯集解　唐陸徳明音義　楊士勛疏<lb/>
六年春王正月<lb/>
夏公㑹齊侯宋公陳侯衞侯曹伯伐鄭圍新城<lb/>
　傳伐國不言圍邑此其言圍何也注據元年楚人伐<lb/>
　鄭不言圍病鄭也著鄭伯之罪也注㤗曰諸伐國而<lb/>
　言圍邑傳皆以為伐者之罪而以此著鄭伯之罪者<lb/>
<pb n="1b"/>
　齊桓行霸尊崇王室綏合諸侯翼戴世子盟之美者<lb/>
　莫盛於此而鄭伯辟義逃歸違叛霸者是以諸侯伐<lb/>
　而圍之罪著於上討顯于下圍伐之文雖同而善惡<lb/>
　之義有殊亦猶桓盟不曰以明信而葵邱之盟曰之<lb/>
　以為美音義<hi>著張慮反辟音避</hi>疏<hi>注釋曰罪著於上而討顯於下者謂前五年書鄭伯</hi>
　<hi>㑹而逃歸是罪著於上也今伐鄭又言圍新城是討顯於下也圍伐之文雖同而善惡之義有殊謂隱五</hi>
　<hi>年宋人伐鄭圍長葛此言齊侯伐鄭圍新城是圍伐之文同也彼𫝊云伐國不言圍邑此其言圍何也乆</hi>
　<hi>之也此𫝊曰伐國不言圍邑此其言圍何也著鄭伯之罪也故知彼言圍宋惡宋此言圍以善齊是善惡</hi>
<pb n="2a"/>
　<hi>之義有殊也知善齊者𫝊言著鄭伯之罪故知圍者之善也</hi>
秋楚人圍許諸侯遂救許注伐鄭之諸侯<lb/>
　𫝊善救許也疏<hi>釋曰何嫌非善而𫝊言之者以許是近楚小國叛而即齊嫌救之非善故</hi>
　<hi>發之</hi>
冬公至自伐鄭<lb/>
　傳其不以救許致何也大伐鄭也疏<hi>釋曰大之者鄭叛中國外心事</hi>
　<hi>楚成蠻夷之強益華夏之弱齊桓為伯討得其罪鄭人服從遂使世子聴命是其大也</hi>
七年春齊人伐鄭<lb/>
<pb n="2b"/>
夏小邾子来朝音義<hi>朝直遥反</hi>
鄭殺其大夫申侯<lb/>
　傳稱國以殺大夫殺無罪也疏<hi>釋曰荘九年齊人殺無知傳曰稱人以殺</hi>
　<hi>殺有罪也此云稱國以殺大夫殺無罪也是稱人稱國例異也但傳不説殺之状無由知其事焉准例言</hi>
　<hi>之則是罪鄭伯也案傳例失徳不𦵏文公不書𦵏則亦失徳也枉殺卿佐是失徳之儔未知鄭伯更有失</hi>
　<hi>徳為當直由殺申侯不可知也</hi>
秋七月公㑹齊侯宋公陳世子款鄭世子華盟于寧毋<lb/>
注寜毋某地音義<hi>寧如字又音寗左氏作甯毋音無又茂后反</hi>
<pb n="3a"/>
　𫝊衣裳之㑹也疏<hi>釋曰衣裳之㑹十有一或釋或不釋兵車之㑹四𫝊皆發之者衣裳</hi>
　<hi>之㑹多省文以相包兵車之㑹少故備舉以見義此是衣裳後歲兵車二文相近故𫝊因而别之也</hi>
曹伯班卒音義<hi>班必顔反</hi>
公子友如齊<lb/>
冬𦵏曹昭公<lb/>
八年春王正月公㑹王人齊侯宋公衞侯許男曹伯陳<lb/>
世子款盟于洮注洮曹地<lb/>
　𫝊王人之先諸侯何也貴王命也朝服雖敝必加於<lb/>
<pb n="3b"/>
　上弁冕雖舊必加於首周室雖衰必先諸侯兵車之<lb/>
　㑹也音義<hi>先悉薦反下同朝直遥反弁皮彦反</hi>疏<hi>釋曰朝服者天子則皮弁諸侯則𤣥冠衣</hi>
　<hi>則皮弁白布𤣥冠緇衣素裳也弁冕者謂白鹿皮為弁冕謂以木為幹衣之以布上𤣥下纁垂旒者也</hi>
鄭伯乞盟<lb/>
　傳以向之逃歸乞之也注向謂五年逃首戴之盟齊<lb/>
　桓為兵車之㑹于此乃震服懼不得盟故乞得與之<lb/>
　不録使者使若鄭伯自来所以抑一人之惡申衆人<lb/>
　之善音義<hi>向香亮反本又作郷註同與音豫下請與并下注而與同本或作豫使所吏反</hi>乞<lb/>
<pb n="4a"/>
　者重辭也注人道貴讓故以乞為重疏<hi>釋曰文與乞師同故為重</hi>
　<hi>辭也</hi>重是盟也注悔前逃歸故以重言乞者處其所而<lb/>
　請與也注言乞知不自来疏<hi>注釋曰經言晉侯使卻錡来乞師是亦不自来</hi>
　<hi>也若然何以不錄使者所以抑鄭伯申諸侯也</hi>葢汋之也注汋血而與之音<lb/>
　義<hi>汋由若反又音酌</hi>
夏狄伐晉<lb/>
秋七月禘于大廟注禘三年大祭之名大廟周公廟禮<lb/>
記明堂位曰季夏六月以禘禮祀周公于大廟雜記下<lb/>
<pb n="4b"/>
曰益獻子曰七月日至可以有事于祖七月而禘獻子<lb/>
為之案宣九年仲孫蔑如京師於是獻子始見經襄十<lb/>
九年卒然則失禮非獻子所始明矣雜記之云寗所未<lb/>
詳音義<hi>大廟音㤗見賢徧反下文而見同</hi>疏<hi>注釋曰范言此者以禮記釋七月而禘獻子為之此時未有獻子亦七月而禘故知失禮非獻子為始也</hi>用致夫人注劉向曰夫人成<lb/>
風也致之于大廟立之以為夫人音義<hi>夫人成風也左氏以為哀姜</hi>
疏<hi>釋曰左氏以夫人為哀姜因禘祭而致之於廟公羊以為僖公本取楚女為嫡取齊女為媵齊女先至遂脅公使立之為夫人故因禘祭而見於廟此𫝊及注意則以夫人為成風致之者謂致之於大廟立之以為夫<pb n="5a"/>人與二傳違者若左氏以夫人為哀姜元年為齊所殺何為今日乃致之若公羊以為齊之媵女則僖公是作頌賢君縱為齊所脅豈得以媵妾為夫人乎明知二傳非也今傳云一則以宗廟臨之而後貶焉一則以外之弗夫人而見正焉檢經傳之文符同故知是成風也</hi>
　傳用者不宜用者也致者不宜致者也言夫人必以<lb/>
　其氏姓言夫人而不以氏姓非夫人也立妾之辭也<lb/>
　非正也注夫人者正適之稱謂非崇妾之嘉號以妾<lb/>
　體君則上下無别雖尊其母是卑其父故曰非正也<lb/>
　禮有君之母非夫人者又庶子為後為其母緦是妾<lb/>
<pb n="5b"/>
　不為夫體明矣音義<hi>適丁歴反本亦作嫡稱尺證反別彼列反為其于偽反緦音思</hi>
　疏<hi>注釋曰仲子者惠公之母隱五年考仲子之宮而經傳譏之是也有君之母非夫人者又庶子為後</hi>
　<hi>為其母緦者喪服文也</hi>夫人之我可以不夫人之乎夫人卒𦵏<lb/>
　之我可以不卒𦵏之乎注鄭嗣曰君以為夫人君以<lb/>
　夫人之禮卒𦵏之主書者不得不以為夫人也成風<lb/>
　以文四年薨五年𦵏傳終説其事一則以宗廟臨之<lb/>
　而後貶焉注臣無貶君之義故于大廟去夫人氏姓<lb/>
　以明君之非正音義<hi>去起呂反</hi>一則以外之弗夫人而見<lb/>
<pb n="6a"/>
　正焉注秦人来歸僖公成風之禭不言夫人音義<hi>禭音</hi>
　<hi>遂</hi>
冬十有二月丁未天王崩注惠王也<lb/>
九年春王三月丁丑宋公禦説卒音義<hi>禦魚呂反本亦作御説音悦</hi>
夏公㑹宰周公齊侯宋子衞侯鄭伯許男曹伯于葵邱<lb/>
注宰官周采地天子三公不字宋子襄公葵邱地名音<lb/>
義<hi>采音菜</hi>
　傳天子之宰通于四海注宰天官冡宰兼為三公者<lb/>
<pb n="6b"/>
　三公論道之官無事亍㑹盟冡宰掌建邦之六典以<lb/>
　佐王治邦國故曰通于四海疏<hi>注釋曰傳言通於四海者解其與盟㑹之</hi>
　<hi>事也若直為三公論道之官則無事於㑹盟以兼為冡宰通於四海為諸侯所尊故得出㑹也一解通於</hi>
　<hi>四海者解其稱官之意與注乖非也論道之官者尚書周官云論道經邦夑理隂陽是也掌建邦之六典</hi>
　<hi>者大宰職云一曰治典二曰敎典三曰禮典四曰政典五曰刑典六曰事典是也左氏以宰周公為宰孔</hi>
　<hi>此𫝊葢亦然也</hi>宋其稱子何也未𦵏之辭也禮柩在堂上孤<lb/>
　無外事今背殯而出㑹以宋子為無哀矣注欑木如<lb/>
　椁塗之曰殯殷人殯于兩楹之間周人殯于西階之<lb/>
<pb n="7a"/>
　上宋殷後也音義<hi>柩其救反禮記云在牀曰尸在棺曰柩背音佩欑木才官反本又作</hi>
　<hi>菆同</hi>疏<hi>釋曰稱宋子正也而云無哀者宋子非主伯所召而自㑹諸侯稱子嫌稱子合正無譏故𫝊責</hi>
　<hi>其背殯也晉襄背殯貶之稱人此經不貶者宋襄雖背殯出㑹而子道不虧於理雖合小譏而文不可貶</hi>
　<hi>責其晉襄上無王命所召又非國事急重而自為戎首與敵交戰非直於理合責於文亦當貶也其稱子</hi>
　<hi>稱侯之例具於桓十三年疏注釋曰禮記檀弓云天子之殯也菆塗龍輴以椁鄭𤣥云菆木周龍輴如椁</hi>
　<hi>而塗之也天子殯以輴車畫轅為龍也彼説天子之禮故云龍輴則諸侯亦設輴而不畫龍其用木欑之</hi>
　<hi>亦如椁故范云欑木如椁也檀弓又云夏后氏殯於東階之上殷人殯於兩楹之間周人殯於西階之上</hi>
　<hi>是據所注之文也云宋殷後者欲見宋之殯亦從兩楹之間</hi>
<pb n="7b"/>
秋七月乙酉伯姬卒<lb/>
　傳内女也未適人不卒此何以卒也許嫁笄而字之<lb/>
　死則以成人之喪治之注女子許嫁不為殤死則以<lb/>
　成人之喪治之謂許嫁於諸侯尊同則服大功九月<lb/>
　吉笄以象為之刻鏤其首以為飾成人著之音義<hi>笄古</hi>
　<hi>兮反殤式羊反著直略反</hi>疏<hi>釋曰明内女有書卒之義故發首云内女也若其不然不嫌非内女也范</hi>
　<hi>氏别例云内女卒𦵏例有六𦵏有三卒亦有三卒者此云一也僖十六年鄫季姬二也成八年杞叔姬三</hi>
　<hi>也𦵏者荘四年𦵏紀伯姬三十年𦵏紀叔姬襄三十年𦵏宋共姬是也文十二年子叔姬不數之者與此</hi>
<pb n="8a"/>
　<hi>伯姬同是未適人故總為一也注釋曰喪服大功章云女子子之長殤𫝊曰何以大功未成人也年十九</hi>
　<hi>至十六為長殤十五至十二為中殤十一至八嵗為下殤七歳以下為無服之殤於其服也長殤中殤䧏</hi>
　<hi>成人一等下殤降成人二等又喪服傳曰大功之殤中從上小功之殤中從下長殤中殤總言之者據大</hi>
　<hi>功以上也其𦵏殤之禮亦與成人有異故檀弓云周人以殷人之棺椁𦵏長殤以夏后氏之堲周𦵏中殤</hi>
　<hi>下殤以有虞氏之瓦棺𦵏無服之殤是也女子許嫁而笄猶男子之冠也故以成人之喪治之禮諸侯絶</hi>
　<hi>朞故許嫁於諸侯則服之若嫁與大夫則不服也禮姊妹與已之女同服齊衰若出嫁則為之降至大功</hi>
　<hi>九月禮意為降者取受我而厚之夫為之朞故我為之降計此伯姫未至夫家案曽子問云娶女有吉日</hi>
　<hi>而女死壻齊衰而弔既𦵏除之然則其夫不為之盡禮則皆不得為之降當亦服齊衰朞也而范注云服</hi>
<pb n="8b"/>
　<hi>大功者總據出嫁者言之故云大功非謂此亦大功也或當女子在室公不為之服則卒亦不書今書之</hi>
　<hi>者以其許嫁故也夫雖不為終服公亦從出嫁之例降至大功也吉笄以象為之者詩云象服是宜毛傳</hi>
　<hi>云尊者所以為飾故知用象也鄭解象服與此異耳喪服女子許嫁服斬衰用箭笄齊衰則用榛笄喪既</hi>
　<hi>無飾故知吉笄有飾也鏤刻其首者相傳為然也</hi>
九月戊辰諸侯盟于葵邱<lb/>
　傳桓盟不日此何以日美之也為見天子之禁故備<lb/>
　之也注何休以為即日為美其不日皆為惡也桓公<lb/>
　之盟不日皆為惡邪莊十三年柯之盟不日為信至<lb/>
<pb n="9a"/>
　此日以為美義相反也鄭君釋之曰柯之盟不日固<lb/>
　始信之自其後盟以不日為平文從陽穀以来至此<lb/>
　葵邱之盟皆令諸侯以天子之禁桓徳極而將衰故<lb/>
　備日以美之自此不復盟矣音義<hi>為見于偽反下賢徧反復扶又反</hi>
　疏<hi>注釋曰十五年盟于牡邱而云不復盟矣者以衣裳之㑹不復盟彼是兵車故也</hi>葵邱之<lb/>
　盟陳牲而不殺注所謂無㰱血之盟鄭君曰盟牲諸<lb/>
　侯用牛大夫用豭音義<hi>㰱本又作揷所洽反又所甲反豭音加</hi>疏<hi>釋曰陳牲</hi>
　<hi>不殺則不得謂之盟若不殺牲又不得云讀書加于牲上而傳云不殺者桓公信義之極見於此矣雖盟</hi>
<pb n="9b"/>
　<hi>而不㰱血謂之不殺不殺者謂不如凡常之殺殺而不用直讀書而加于牲上而已注釋曰荘二十七年</hi>
　<hi>傳云衣裳之㑹十有一未嘗有㰱血之盟也信厚也則衣裳之㑹皆不㰱血而此㑹獨言之者以此㑹桓</hi>
　<hi>徳極盛故詳其事實餘盟亦不㰱血耳八年洮㑹云汋血與鄭伯者彼兵車之㑹故也徐邈云陳牲者不</hi>
　<hi>殺埋之陳示諸侯而已加于牲上者亦謂活牲非死牲理亦通也此葵邱㑹為桓徳盛故書日以美之又</hi>
　<hi>毋雍泉以下是四敎之事而論語一匡天下鄭不據之而指陽穀者鄭據公羊之文故指陽穀其實此㑹</hi>
　<hi>亦有四敎故上注云從陽穀已来至此葵邱之盟皆令諸侯以天子之禁是也注又引鄭君曰盟牲諸侯</hi>
　<hi>用牛大夫用豭者左傳云諸侯盟誰執牛耳又曰鄭伯使卒出豭是其證也</hi>讀書加于牲<lb/>
　上壹眀天子之禁注壹猶專也曰毋雍泉注專水利<lb/>
<pb n="10a"/>
　以障谷音義<hi>雍於勇反塞也障音章又之亮反</hi>毋訖糴注訖止也謂<lb/>
　貯粟音義<hi>糴音狄貯張呂反</hi>毋易樹子注樹子嫡子母以妾<lb/>
　為妻母使婦人與國事注女正位於内音義<hi>與音豫</hi>
甲子晉侯詭諸卒注獻公也枉殺世子申生失徳不𦵏<lb/>
音義<hi>詭九委反左氏作佹枉紆往反</hi>疏<hi>注釋曰宋桓亦不𦵏至此言失徳者今獻公枉殺申生即是失徳之例宋桓無罪之状故范不得言之也公羊以為桓公不書𦵏者為宋襄公背殯出㑹不書𦵏若非背殯然也穀梁既譏宋子即不是為諱葢魯不㑹故也</hi>
冬晉里克殺其君之子奚齊<lb/>
<pb n="10b"/>
　傳其君之子云者國人不子也國人不子何也不正<lb/>
　其殺世子申生而立之也注諸侯在喪稱子言國人<lb/>
　不君之故繫于其君疏<hi>釋曰范云弑君日與不日從其君正與不正今奚齊書時</hi>
　<hi>者為未成君且又不正故也舊解諸侯在喪稱子今國人不以爲君故不直謂之子而繫之于君也徐邈</hi>
　<hi>云不子者謂不子爱之也非范意葢不子者謂不以為君則是不子也</hi>
十年春王正月公如齊疏<hi>釋曰何休云書月者善公朝事齊故月之朝既以時為正書月何以為善葢為下滅温書月也</hi>
狄滅温温子奔衞<lb/>
<pb n="11a"/>
晉里克弑其君卓及其大夫荀息<lb/>
　傳以尊及卑也荀息閑也音義<hi>卓勅角反</hi>
夏齊侯許男伐北戎<lb/>
晉殺其大夫里克<lb/>
　傳稱國以殺罪累上也里克弑二君與一大夫注二<lb/>
　君奚齊卓子一大夫荀息其以累上之辭言之何也<lb/>
　注據有罪其殺之不以其罪也其殺之不以其罪奈<lb/>
　何里克所為弑者為重耳也注殺奚齊卓子者欲以<lb/>
<pb n="11b"/>
　重耳為君重耳夷吾兄文公音義<hi>所為于偽反下文皆同重直龍反殺</hi>
　<hi>奚齊申志反又如字</hi>夷吾曰是又將殺我乎故殺之不以其罪<lb/>
　也其為重耳弑奈何晉獻公伐虢得麗姬獻公私之<lb/>
　有二子長曰奚齊推曰卓子麗姬欲為亂注亂謂殺<lb/>
　申生而立其子音義<hi>麗姬力池反伐虢所得左氏伐麗戎所得長丁丈反稚直吏反</hi>
　故謂君曰吾夜者夢夫人趨而来曰吾苦畏注夫人<lb/>
　申生母音義<hi>苦如字又枯路反下同</hi>胡不使大夫將衞士而衞<lb/>
　冡乎公曰孰可使曰臣莫尊於世子則世子可故君<lb/>
<pb n="12a"/>
　謂世子曰麗姬夢夫人趨而来曰吾苦畏女其將衞<lb/>
　士而往衞冡乎世子曰敬諾築宮宮成麗姬又曰吾<lb/>
　夜者夢夫人趨而来曰吾苦饑世子之宮已成則何<lb/>
　為不使祠也故獻公謂世子曰其祠世子祠已祠致<lb/>
　福於君君田而不在麗姬以酖為酒藥脯以毒獻公<lb/>
　田来麗姬曰世子已祠故致福於君君將食麗姬跪<lb/>
　曰食自外来者不可不試也覆酒於地而地賁注賁<lb/>
　沸起也音義<hi>女音汝下皆同祠自絲反酖直䕃反以鴆鳥毛畫酒跪求委反覆芳服反賁扶</hi>
<pb n="12b"/>
　<hi>粉反注同</hi>以脯與犬犬死麗姬下堂而啼呼曰天乎天乎<lb/>
　國子之國也子何遲於為君君喟然歎曰吾與女未<lb/>
　有過切注吾與女未有過差切急音義<hi>呼火故反喟去愧反又去</hi>
　<hi>怪反差初賣反又如字</hi>疏<hi>釋曰公信麗姬謂大子實將殺已故喟然歎曰吾與汝為父子以来未嘗</hi>
　<hi>有過差切急是何與我之深也雖不對大子發歎而為此言也</hi>是何與我之深也使<lb/>
　人謂世子曰爾其圖之世子之傅里克謂世子曰入<lb/>
　自明入自明則可以生不入自明則不可以生世子<lb/>
　曰吾君已老矣已昏矣吾若此而入自明明則麗姬<lb/>
<pb n="13a"/>
　必死麗姬死則吾君不安所以使吾君不安者吾不<lb/>
　若自死吾寧自殺以安吾君以重耳為寄矣注慮麗<lb/>
　姬又譖重耳故以託里克使保全之刎脰而死音義<lb/>
　<hi>刎亡粉反脰音豆頸也</hi>故里克所為弑者為重耳也夷吾曰是<lb/>
　又將殺我也<lb/>
秋七月<lb/>
冬大雨雪音義<hi>雨于付反</hi>
十有一年春晉殺其大夫㔻鄭父音義<hi>㔻浦悲反</hi>
<pb n="13b"/>
　𫝊稱國以殺罪累上也疏<hi>釋曰重發𫝊者此里克同黨恐異故發之</hi>
夏公及夫人姜氏㑹齊侯于陽穀<lb/>
秋八月大雩<lb/>
　傳雩月正也雩得雨曰雩不得雨曰旱注禮龍見而<lb/>
　雩常祀不書書者皆以旱也故得雨則喜以月為正<lb/>
　也不得雨則書旱明旱災成何休曰公羊書雩者善<lb/>
　人君應變求索不雩則言旱旱而不害物言不雨也<lb/>
　就如穀梁設本不雩何以明之如以不雨明之設旱<lb/>
<pb n="14a"/>
　而不害物何以別乎鄭君釋之曰雩者夏祈穀實之<lb/>
　禮也旱亦用焉得雨書雩明雩有益不得雨書旱明<lb/>
　旱災成後得雨無及也國君而遭旱雖有不憂民事<lb/>
　者何乃廢禮本不雩禱哉顧不能致精誠也旱而不<lb/>
　害物故以乆不雨別之文二年十三年自十有二日<lb/>
　自正月不雨至于秋七月是也穀梁傳曰歴時而言<lb/>
　不雨文不閔雨也以文不憂雨故不如僖時書不雨<lb/>
　文所以不閔雨者素無志於民性退弱而不明又見<lb/>
<pb n="14b"/>
　時乆不雨而無災耳音義<hi>雩音于龍見賢徧反下同應變應對之應索所白反</hi>
　<hi>别彼列反下同禱丁老反又丁報反</hi>疏<hi>釋曰穀梁之例若常祀之雩則皆不書書者並是為旱也若得</hi>
　<hi>雨則書雩不得雨則書旱就書之中若八月九月雩則書月以見正何者八月九月其時窮人力盡故也</hi>
　<hi>定元年九月大雩傳曰雩月雩之正也此秋八月雩傳曰雩月正也是雩而雨者書月以見正昭二十五</hi>
　<hi>年七月大雩亦書月者以一月再雩故月也餘月雩者則書時以見非正爾成七年冬大雩傳曰雩不月</hi>
　<hi>而時非之也冬無為雩也又定元年傳曰秋大雩非正也冬大雩非正也是餘月雩皆書時以見非正其</hi>
　<hi>旱則例皆時何者旱必歲窮非一月之事故也則僖二十一年夏大旱傳曰旱時正也宣七年秋大旱亦</hi>
　<hi>蒙例可知也舊解八月雩雖不得雨亦不云旱也若九月雩而不得雨則書旱傳言得雨曰雩指為八月</hi>
<pb n="15a"/>
　<hi>也不得雨曰旱指謂九月也觀經傳上下全無此意其説非也又僖二十一年夏大旱范引傳例曰得雨</hi>
　<hi>曰雩不得雨曰旱豈是九月雩不得雨何為亦書雩也注釋曰何休難此傳云雩而得雨曰雩故言設使</hi>
　<hi>元本不雩則何以明之也此𫝊又云不得雨曰旱故又難云就如穀梁書旱則以不雨明之設使或旱而</hi>
　<hi>不害物則何以别之乎</hi>
冬楚人伐黄<lb/>
十有二年春王正月庚午日有食之<lb/>
夏楚人滅黄<lb/>
　傳貫之盟管仲曰江黄逺齊而近楚楚為利之國也<lb/>
<pb n="15b"/>
　若伐而不能救則無以宗諸侯矣注宗諸侯謂諸侯<lb/>
　宗之音義<hi>貫古亂反逺于萬反近附近之近為于偽反</hi>桓公不聽遂與之<lb/>
　盟管仲死楚伐江滅黄桓公不能救故君子閔之也<lb/>
　注閔其貪慕伯者以致滅疏<hi>釋曰案史記管仲之卒在桓公四十一年計桓</hi>
　<hi>公四十一年當魯僖十五年而此云管仲死者葢不取之史記之説云閔之也者閔其背楚致禍歸齊無</hi>
　<hi>福之意是不解經也</hi>
秋七月<lb/>
冬十有二月丁丑陳侯杵臼卒音義<hi>杵昌呂反</hi>
<pb n="16a"/>
十有三年春狄侵衞<lb/>
夏四月𦵏陳宣公<lb/>
公㑹齊侯宋公陳侯衞侯鄭伯許男曹伯于鹹注鹹衞<lb/>
地音義<hi>鹹音咸</hi>
　傳兵車之㑹也疏<hi>釋曰何休於此有廢疾范不具載鄭釋者以數九㑹異於鄭故也</hi>
秋九月大雩<lb/>
冬公子友如齊<lb/>
十有四年春諸侯城緣陵注緣陵把邑疏<hi>注釋曰謂之城者封杞也<pb n="16b"/>不發非國之問者從楚邱之例也不言城把及遷亦從彼例也公羊以為杞國為徐莒脅滅故諸侯為之城左氏以為淮夷病杞故齊桓為之城二傳説城之所由雖殊皆是為杞也故范注亦云緣陵杞邑</hi>
　傳其曰諸侯散辭也注直曰諸侯無小大之序是各<lb/>
　自欲城無總一之者非伯者所制故曰散辭聚而曰<lb/>
　散何也注據言諸侯城則是聚諸侯城有散辭也桓<lb/>
　徳衰矣注言諸侯城則非伯者之為可知也齊桓徳<lb/>
　衰所以散也何休曰案先是盟亦言諸侯非散也又<lb/>
　穀梁美九年諸侯盟于葵邱即散何以美之邪鄭君<lb/>
<pb n="17a"/>
　釋之曰九年公㑹宰周公齊侯宋子衞侯鄭伯許男<lb/>
　曹伯于葵邱九月戊辰盟于葵邱時諸侯初在㑹未<lb/>
　有歸者故可以不序今此十三年夏公㑹齊侯宋公<lb/>
　陳侯衞侯鄭伯許男曹伯于鹹而冬公子友如齊此<lb/>
　聘也書聘則㑹固前已歸矣今云諸侯城緣陵而不<lb/>
　序其人明其散桓徳衰矣葵邱之事安得以難此音<lb/>
　義<hi>難乃旦反</hi>
夏六月季姬及繒子遇于防使繒子来朝注遇例時此<lb/>
<pb n="17b"/>
非所宜遇故謹而月之音義<hi>繒在稜反朝直遥反下文及注同</hi>
　𫝊遇者同謀也注魯女無故逺㑹諸侯遂得淫通此<lb/>
　亦事之不然左傳曰繒季姬来寜公怒之以繒子不<lb/>
　朝遇于防而使来朝此近合人情音義<hi>近如字又附近之近</hi>疏<lb/>
　<hi>釋曰傳例曰遇者志相得也今云同謀者以淫通與盟㑹異故發傳又云言使非正者婦人使夫異於君</hi>
　<hi>使世子故重發非正之例也</hi>来朝者来請已也注使来朝請已為<lb/>
　妻朝不言使言使非正也以病繒子也<lb/>
秋八月辛卯沙鹿崩注沙鹿晉山疏<hi>釋曰公羊以沙鹿為河上之邑崩者<pb n="18a"/>陷入地中杜預注左氏以為山石此傳以鹿為山足是三傳説異也</hi>
　𫝊林屬於山為鹿注鹿山足音義<hi>屬之玉反</hi>沙山名也無<lb/>
　崩道而崩故志之也其日重其變也注劉向曰鹿在<lb/>
　山下平地臣象隂位也崩者散落背叛不事上之象<lb/>
　音義<hi>背音佩</hi>疏<hi>釋曰决梁山崩不日也梁山崩亦壅河不書壅河者舉山崩為重故也</hi>
狄侵鄭<lb/>
冬蔡侯肸卒音義<hi>肸許乞反</hi>
　傳諸侯時卒惡之也音義<hi>惡烏路反</hi>疏<hi>釋曰麋信云蔡侯肸父哀侯為楚所</hi>
<pb n="18b"/>
　<hi>執肸不附中國而常事父讎故惡之而不書日也案蔡侯自僖以来未與中國為㑹則麋信之言是也不</hi>
　<hi>書𦵏者或是失徳或是魯不㑹也</hi>
十有五年春王正月公如齊<lb/>
楚人伐徐<lb/>
三月公㑹齊侯宋公陳侯衞侯鄭伯許男曹伯盟于牡<lb/>
邱注牡邱地名<lb/>
　𫝊兵車之㑹也<lb/>
遂次于匡注救徐也時楚人伐徐匡衞地<lb/>
<pb n="19a"/>
　傳遂繼事也次止也有畏也注畏楚疏<hi>釋曰復發傳者前次于陘</hi>
　<hi>欲綏楚以徳今而畏楚故别發之</hi>
公孫敖帥師及諸侯之大夫救徐注諸侯既盟次匡皆<lb/>
遣大夫將兵救徐故不復具列諸國音義<hi>復扶又反</hi>
　傳善救徐也疏<hi>釋曰徐叛楚即齊旋為楚所敗嫌救非善故發明之</hi>
夏五月日有食之注夜食疏<hi>注釋曰莊公十八年傳云不言日不言朔夜食也是以知之</hi>
秋七月齊師曹師伐厲注徐邈曰案齊桓末年用師及<lb/>
<pb n="19b"/>
㑹皆危之而月也于時霸業已衰勤王之誠替于初震<lb/>
矜之容見於外禍釁既兆動接危理故月衆國之君雖<lb/>
有失道未足為一世興衰齊桓威攝羣后政行天下其<lb/>
得失皆治亂所繫故春秋重而詳之錄所善而著所危<lb/>
云爾音義<hi>見賢徧反釁許靳反衰本作喪息浪反治自吏反</hi>疏<hi>注釋曰何休以為葵邱之㑹桓公震而矜之叛者九國此厲亦是叛者故伐之左氏以為厲是楚屬國故伐厲以救徐今范載徐言云震矜之容見於外則與何休同也錄所善九年盟于葵邱著日以極美是也著所危者此年書月以見衰是著所危</hi>
八月螽音義<hi>螽音終</hi>
<pb n="20a"/>
　傳螽蟲災也甚則月不甚則時疏<hi>重發傳者嫌僖公憂民之重災不至</hi>
　<hi>于甚故明之也</hi>
九月公至自㑹注莊二十七年傳曰桓㑹不致安之也<lb/>
而此致者齊桓徳衰故危而致之<lb/>
季姬歸于繒<lb/>
己卯晦震夷伯之廟注夷諡伯字<lb/>
　傳晦𠖇也震雷也夷伯魯大夫也因此以見天子至<lb/>
　于士皆有廟注明夷伯之廟過制故因此以言禮音<lb/>
<pb n="20b"/>
　義<hi>𠖇亡定反見賢徧反</hi>疏<hi>釋曰公羊以為晦者為晝日而晦𠖇震者雷也謂有雷擊夷伯之廟此傳</hi>
　<hi>亦云晦𠖇也震雷也則不得從左氏為月晦與公羊同矣公羊又以為夷伯者季氏之信臣故震其廟以</hi>
　<hi>戒之今此𫝊歴言天子以下廟數以為過制故震之與公羊異左氏以為夷伯有隱慝故天命霹靂之亦</hi>
　<hi>與穀梁不同也</hi>天子七廟注祭法曰王立七廟曰考廟王考<lb/>
　廟皇考廟顯考廟祖考廟有二祧逺廟稱祧音義<hi>祧它</hi>
　<hi>堯反</hi>諸侯五注曰考廟王考廟皇考廟顯考廟祖考廟<lb/>
　大夫三注曰考廟王考廟皇考廟士二注曰考廟王<lb/>
　考廟故徳厚者流光徳薄者流卑注雍曰徳厚者位<lb/>
<pb n="21a"/>
　尊道隆者爵重故天子逺及七世士祭祖而已是以<lb/>
　貴始徳之本也始封必為祖注若契為殷祖棄為周<lb/>
　祖音義<hi>契息列反</hi>疏<hi>釋曰鄭據禮記説云夏五廟則殷六廟周七廟故王制云天子七廟三昭</hi>
　<hi>三穆與大祖之廟而七鄭注云此周制七者大祖廟及文武二祧與親廟四大祖謂后稷也殷則六廟契</hi>
　<hi>及湯與二昭二穆也夏則五廟無太祖禹與二昭二穆而已是其説也王制又云諸侯五廟二昭二穆與</hi>
　<hi>太祖而五鄭云太祖始封之君王者之後則不為始封之君廟也又云大夫三廟一昭一穆與太祖之廟</hi>
　<hi>而三鄭云太祖别子始爵封者雖非别子始爵者亦然又云士一廟庶人祭于寢鄭云謂諸侯中士下士</hi>
　<hi>名曰官師者上士則二廟寢適寢也是禮與𫝊文合也惟祭法云大夫三廟曰考廟曰王考廟曰皇考廟</hi>
<pb n="21b"/>
　<hi>與王制一昭一穆與大祖其意少異者鄭答趙商祭法大夫三廟是周之制而王制大夫三廟言與太祖</hi>
　<hi>而三或當夏殷法不合於周禮也是解二者不同之意祭法又云適士二廟官師一廟而王制云士一廟</hi>
　<hi>者亦謂是中士下士者也若是上士亦當二廟故鄭注王制云士一廟者諸侯之中士下士名曰官師者</hi>
　<hi>也上士則二廟是也中士下士所以名為官師者師長也言為一官之長也祭法又云庶人無廟故王制</hi>
　<hi>亦云庶人祭寢是無廟也庶士者謂府史之屬也庶人者謂平民也以其賤故無廟也光猶逺也卑猶近</hi>
　<hi>也天子徳厚故逺及七廟士之徳薄故近及二廟因其貴賤有倫故制為等級也始謂受封之君所以貴</hi>
　<hi>之者由是徳之本也言有大徳故受髙位髙位由之而来故始封之君必為祖矣祖謂廟不毁也</hi>
冬宋人伐曹<lb/>
<pb n="22a"/>
楚人敗徐于婁林音義<hi>敗必邁反下相敗同</hi>注婁林徐地<lb/>
　傳夷狄相敗志也疏<hi>釋曰夷狄相敗書文不具今起禍亂之原謹兵車之始故傳言</hi>
　<hi>此以明之</hi>
十有一月壬戌晉侯及秦伯戰于韓注韓晉地獲晉侯<lb/>
注獲者不與之辭諸侯非可相獲疏<hi>注釋曰傳有明例注言之者嫌晉侯失衆與秦得獲故注顯之欲明亦不與秦獲也范别例云凡書獲有七謂莒挐一也晉侯二也華元三也蔡公子濕四也陳夏齧五也齊國書六也麟七也於晉侯著失民之咎於蔡公子濕彰公子之病華元表得衆之辭莒挐顯公子之始自餘雖不發從省文可知也</hi>
<pb n="22b"/>
　傳韓之戰晉侯失民矣以其民未敗而君獲也<lb/>
十有六年春王正月戊申朔隕石于宋五注劉向曰石<lb/>
隂類也五陽數也象隂而陽行將致隊落音義<hi>隕云敏反行下孟反下隂行同隊直類反</hi>疏<hi>注釋曰何休云石者隂徳之專者也鷁者鳥中之耿介者皆有似宋襄公之行宋襄欲行霸事不納公子日夷之謀事事耿介自用卒以五年見執六年終敗如五石六鶂之數天之與人昭昭著明甚可畏也賈逵云石山岳之物齊大岳之𦙍而五石隕宋象齊桓卒而五公子作亂宋將得諸侯而治五公子之亂鶂退不成之象後六年霸業退也鶂水鳥陽中之隂象君臣之訟閱也許慎異義載穀梁説云隕石於宋五象宋公徳劣國小隂類也而欲行霸道是隂而欲陽行也其隕將拘執之象也是宋公欲以諸侯行<pb n="23a"/>天子道也六鶂退者鄭𤣥云六鶂俱飛得諸侯之象也其退示其徳行不進以致敗也得諸侯是陽行也被執敗是隂行也是二説與劉向合耳其何休賈逵之言竝是公羊左氏舊説非穀梁意也</hi>
　傳先隕而後石何也注據莊七年星隕如雨先言星<lb/>
　後言隕隕而後石也注既隕後乃知是石于宋四竟<lb/>
　之内曰宋後數散辭也耳治也注隕石記聞也聞其<lb/>
　磌然視之則石察之則五音義<hi>竟音境治直吏反下目治同磌之人反又</hi>
　<hi>大年反聲響也</hi>疏<hi>釋曰散辭也者對下聚辭也為言此石散在宋四竟之内故後言其數以散辭言之</hi>
　<hi>鶂則聚在宋都之上故先言其數以聚辭言之又云耳治也者謂隕石先以耳聞故先言隕鶂退先以目</hi>
<pb n="23b"/>
　<hi>見故先言數是各以聞見先後為次注釋曰范取公羊為説彼𫝊云隕石記聞聞其磌然視之則石察之</hi>
　<hi>則五是也磌字説文玉篇字林等無其字學士多讀為砰據公羊古本竝為磌字張楫讀為磌是石聲之</hi>
　<hi>類不知出何書也</hi>
是月六鶂退飛過宋都注是月隕石之月劉向曰鶂陽<lb/>
也六隂數也象陽而隂行必衰退音義<hi>鶂五歴反</hi>
　傳是月者決不日而月也注欲著石日鶂月故言是<lb/>
　月若不言是月則嫌與戊申同疏<hi>釋曰傳言此者解經書是月之意言</hi>
　<hi>鶂退不日而月故云是月明與石隕異日也若然案桓十二年丙戌公㑹鄭伯盟于武父丙戌衛侯晉卒</hi>
<pb n="24a"/>
　<hi>若下事得蒙上日何為彼經重舉丙戌者彼公盟必須書日衛侯不正前見亦當書日經以衛侯不正而</hi>
　<hi>恐不得蒙上日故書二日以明之此石隕鶂退是記異之事恐蒙上日故言是月以别之知下事得蒙上</hi>
　<hi>日者貜且之卒得連日食之下叔弓之卒得與祭同日是經舉一日得包两日之騐也</hi>六鶂退<lb/>
　飛過宋都先數聚辭也目治也注六鶂退飛記見也<lb/>
　視之則六察之則鶂徐而察之則退飛子曰石無知<lb/>
　之物鶂㣲有知之物石無知故日之注石無知而隕<lb/>
　必天使之然故詳而日之鶂㣲有知之物故月之注<lb/>
　鶂或時自欲退飛耳是以略而月之君子之於物無<lb/>
<pb n="24b"/>
　所苟而已石鶂且猶盡其辭而况於人乎故五石六<lb/>
　鷁之辭不設則王道不亢矣注不遺㣲細故王道可<lb/>
　舉音義<hi>亢苦浪反</hi>民所聚曰都<lb/>
三月壬申公子季友卒<lb/>
　傳大夫日卒正也疏<hi>釋曰傳發之者益師明其有罪此則顯其得正故两明之也</hi>
　稱公弟叔仲賢也大夫不言公子公孫疏之也注季<lb/>
　友桓公之子疏<hi>釋曰傳因季友之賢發起其例也叔肸賢而稱弟季友不稱弟稱字賢可</hi>
　<hi>知也以兄先死故不得稱弟耳不言公子公孫疏之者謂仲遂嬰齊之等是也又公孫兹發日卒之傳者</hi>
<pb n="25a"/>
　<hi>以其名而不字又非罪非賢故重發之仲遂非賢而稱字者彼既不言公子以疏之唯宣公嘉之而稱字</hi>
　<hi>無嫌是賢故也</hi>
夏四月丙申繒季姬卒<lb/>
秋七月甲子公孫兹卒<lb/>
　傳大夫日卒正也<lb/>
冬十有二月公㑹齊侯宋公陳侯衞侯鄭伯許男邢侯<lb/>
曹伯于淮音義<hi>淮音懐</hi>
　傳兵車之㑹也<lb/>
<pb n="25b"/>
十有七年春齊人徐人伐英氏音義<hi>英於京反</hi>
夏滅項<lb/>
　傳孰滅之桓公也何以不言桓公也注據莊十年齊<lb/>
　師滅譚稱齊師音義<hi>項戶講反國名也齊滅之左氏以為魯滅</hi>為賢者諱<lb/>
　也項國也不可滅而滅之乎桓公知項之可滅也注<lb/>
　知政昏亂易可滅音義<hi>為于偽反下為之諱同易以䜴反</hi>而不知已<lb/>
　之不可以滅也注霸者存恤鄰國抑彊輔弱義不可<lb/>
　滅人之國既滅人之國矣何賢乎君子惡惡疾其始<lb/>
<pb n="26a"/>
　注絶其始則得不終於惡邵曰謂疾其初為惡之事<lb/>
　不終身疾之音義<hi>惡惡竝如字又上烏路反</hi>善善樂其終注樂賢<lb/>
　者終其行也邵曰謂始有善事則終身善之音義<hi>行下</hi>
　<hi>孟反</hi>疏<hi>釋曰言此者解為齊桓諱滅項之意惡惡疾其始謂君子憎惡惡人則疾其初始何者欲使惡</hi>
　<hi>人不得終於惡故就其初始即貶疾之也善善樂其終謂君子善其善人樂使終其行也以樂終其行故</hi>
　<hi>雖有惡亦為諱之或齊雖滅項亦不言齊滅也邵解二事竝與范異君子惡惡疾其始者君子憎惡人有</hi>
　<hi>惡事惟疾其初始為惡不終身疾也言有惡則疾之無惡則止也善善樂其終者君子嘉善人則欲終身</hi>
　<hi>善之見人一度冇善則終身不忘故為齊桓諱滅項也</hi>桓公嘗有存亡繼絶之<lb/>
<pb n="26b"/>
　功故君子為之諱也注邵曰存亡謂存邢衞繼絶謂<lb/>
　立僖公所以終其善<lb/>
秋夫人姜氏㑹齊侯于卞注卞魯地音義<hi>卞皮彦反</hi>
九月公至自㑹注桓㑹不致而今致㑹桓公徳衰威信<lb/>
不著陳列兵車又以滅項往㑹既非踰年乃反故往還<lb/>
皆月以危之<lb/>
冬十有二月乙亥齊侯小白卒<lb/>
　傳此不正其日之何也注據二十四年晉侯夷吾卒<lb/>
<pb n="27a"/>
　不書日其不正前見矣其不正之前見何也以不正<lb/>
　入虚國故稱嫌焉爾注莊九年齊小白入于齊貶不<lb/>
　稱公子虚國謂齊無人傳例曰以國氏者嫌也音義<lb/>
　<hi>見賢徧反下同</hi>
十有八年春王正月宋公曹伯衞人邾人伐齊<lb/>
　傳非伐喪也注伐喪無道故謹而月之疏<hi>注釋曰侵伐書月惟</hi>
　<hi>施於内今亦施之於外者齊桓以安危所繫故書月以表之宋襄欲繼齊桓之業故亦謹而月之</hi>
夏師救齊注魯師<lb/>
<pb n="27b"/>
　傳善救齊也<lb/>
五月戊寅宋師及齊師戰于甗注甗齊地音義<hi>甗魚輦反又音言</hi>齊師敗績<lb/>
　傳戰不言伐客不言及言及惡宋也注何休曰戰言<lb/>
　及者所以别客主直不直也故文十二年晉人秦人<lb/>
　戰于河曲兩不直故不云及今宋言及明直在宋非<lb/>
　所以惡宋也即言及為惡是河曲之戰為兩善乎又<lb/>
　穀梁以河曲不言及略之也則自相反矣鄭君釋之<lb/>
<pb n="28a"/>
　曰及者别異客主耳不施於直與不直也直不直自<lb/>
　在事而已義兵則客直宣十二年夏晉荀林父帥師<lb/>
　及楚子戰于邲晉師敗績是也兵不義則主人直莊<lb/>
　二十八年春衛人及齊人戰衛人敗績是也今齊桓<lb/>
　卒未𦵏宋襄欲興霸事而伐喪於禮尤反故反其文<lb/>
　以宋及齊即實以宋及齊明直在宋邲之戰直在楚<lb/>
　不以楚及晉何邪秦晉戰于河曲不言及疾其亟戰<lb/>
　爭舉兵故略其先後音義<hi>惡烏路反下同别彼列反下同邲蒲必反一音弼亟</hi>
<pb n="28b"/>
　<hi>欺冀反</hi>疏<hi>釋曰春秋之例戰伐不竝舉此上有伐文今又言戰者是違常例也又伐人者為客受伐</hi>
　<hi>者為主此言及齊師是亦違常例也故𫝊釋之以為惡宋也注釋曰何休廢疾云此言及為惡宋則文十</hi>
　<hi>二年河曲之戰不言及為兩善也故知言及者分别客主直與不直也鄭𤣥釋之曰言及者别異客主耳</hi>
　<hi>不施直與不直也故引宣十二年夏莊二十八年春以明之宣十二年邲之戰楚直晉曲經云荀林父及</hi>
　<hi>楚子莊二十八年衛直齊曲而云衛人及齊明直者在事而已不由稱及也穀梁邲戰竟不論楚直晉曲</hi>
　<hi>而鄭云直在楚者公羊意以為邲戰是楚直故據之難何休</hi>
狄救齊<lb/>
　傳善救齊也疏<hi>釋曰此與上文魯師救齊竝為善者此善狄能憂中國上文以魯昔與齊</hi>
<pb n="29a"/>
　<hi>仇讎恐救之非善故竝發善救之例也</hi>
秋八月丁亥𦵏齊桓公注竪刁易牙爭權五公子爭立<lb/>
故危之音義<hi>刁音雕</hi>
冬邢人狄人伐衛<lb/>
　傳狄其稱人何也善累而後進之注累積伐衛所以<lb/>
　救齊也注何休曰即伐衛救齊當两舉如伐楚救江<lb/>
　矣又傳以為江逺楚近故伐楚救江今狄亦近衛而<lb/>
　逺齊其事一也義異何也鄭君釋之曰文三年冬晉<lb/>
<pb n="29b"/>
　陽處父帥師伐楚救江兩舉之者以晉未有救江文<lb/>
　故明言之今此春宋公曹伯衛人邾人伐齊夏狄救<lb/>
　齊冬邢人狄人伐衛為其救齊可知故省文耳事同<lb/>
　義又何異音義<hi>近衛如字又附近之近逺齊如字又于萬反為其于偽反省所景反</hi>功<lb/>
　近而徳逺矣注伐衛功近耳夷狄而憂中國其徳逺<lb/>
　也<lb/>
　<lb/>
　春秋穀梁注疏卷八<lb/>
<pb n="30a"/>
　春秋穀梁𫝊注疏卷八考證<lb/>
鄭殺其大夫申侯𫝊稱國以殺大夫殺無罪也○<hi>臣召</hi>
　<hi>南</hi>按穀梁之例然耳推㝷經文惟陳殺洩冶晉殺趙<lb/>
　同趙括蔡殺公子燮楚殺郤宛灼然為殺無罪他如<lb/>
　晉里克㔻鄭父楚得臣衛元咺晉郤錡郤犨郤至胥<lb/>
　童楚公子追舒衛寗喜鄭公孫黒之流經皆稱國以<lb/>
　殺不得云殺無罪也据左𫝊申侯專稱而不厭亦豈<lb/>
　全無罪乎<lb/>
<pb n="30b"/>
公㑹王人齊侯宋公衛侯許男曹伯陳世子款盟于洮<lb/>
　𫝊疏朝服者天子則皮弁云云一段○監本誤刋于<lb/>
　鄭伯乞盟傳注下今改正<lb/>
禘于太廟用致夫人○<hi>臣召南</hi>按此𫝊指成風左傳以<lb/>
　為哀姜公羊以為僖公之夫人姜氏本齊媵女之先<lb/>
　至者脅公立為夫人其説尤為怪誕大約穀梁之説<lb/>
　是<lb/>
伯姬卒傳疏襄三十年𦵏宋共姬是也○監本誤作宋<lb/>
<pb n="31a"/>
　𦵏共姬今改正<lb/>
傳葵邱之盟陳牲而不殺疏其實此㑹亦有四教○<hi>臣</hi>
　<hi>召南</hi>按公羊僖三年㑹于陽穀桓公曰無障谷無貯<lb/>
　粟無易樹子無以妾為妻所謂四教也穀梁於此㑹<lb/>
　則曰母雍泉母訖糴母易樹子毋以妾為妻毋使婦<lb/>
　人與國事大意同公羊而多毋使婦人與國事一句<lb/>
　實是五教也<lb/>
晉殺其大夫里克傳吾若此而入自明○監本脱吾字<lb/>
<pb n="31b"/>
　今増<lb/>
秋八月大雩傳疏是雩而雨者書月以見正○監本誤<lb/>
　作雨者雩者今改正<lb/>
楚人滅黄傳管仲死楚伐江滅黄桓公不能救故君子<lb/>
　閔之也疏案史記管仲之卒計桓公四十一年當魯<lb/>
　僖十五年而此云管仲死者葢不取之史記之説○<lb/>
　<hi>臣召南</hi>按穀梁謂管仲既死桓公霸業不終但史記<lb/>
　以管仲之卒在齊桓公四十一年當僖十五年考據<lb/>
<pb n="32a"/>
　必確左傳雖無管仲卒年月明文然僖十七年齊侯<lb/>
　小白卒傳曰公與管仲屬孝公於宋襄公以為太子<lb/>
　雍巫因寺人貂以薦羞於公有寵公許立武孟管仲<lb/>
　卒五公子皆爭求立冬十月乙亥齊桓公卒云云是<lb/>
　由五公子爭立追叙管仲既卒非謂仲卒於十七年<lb/>
　也總之在十二年仲必未卒左傳是冬齊侯使管仲<lb/>
　平戎於王王以上卿之禮享仲仲受下卿之禮而還<lb/>
　是冬仲固無恙也宋襄公嗣位在僖九年即與葵邱<lb/>
<pb n="32b"/>
　之㑹時未終喪經書宋子桓公與仲屬立孝公當不<lb/>
　在此時其後數年齊宋並無㑹盟之事惟十三年㑹<lb/>
　于鹹十四年城緣陵十五年盟牡邱次于匡齊宋並<lb/>
　在疑屬立孝公當在此時也後人見此數年中霸業<lb/>
　不振斷謂仲必前卒不知齊桓公末年小人雜進任<lb/>
　仲亦必不如初年雍巫因寺人貂以干進雖不知確<lb/>
　在何年而寺人貂漏師多魚在僖二年當霸業方盛<lb/>
　之日則嬖幸竊權乆矣小人害霸管仲臨卒尚為桓<lb/>
<pb n="33a"/>
　公言之又烏知仲卒不在十五年如史記所云乎<lb/>
八月螽傳疏重發傳者云云一段○監本誤刋于下文<lb/>
　公至自㑹注下今改正<lb/>
震夷伯之廟傳震雷也疏謂有雷擊夷伯之廟○夷伯<lb/>
　監本誤作伯夷今改正<lb/>
隕石于宋五疏何休云鷁者鳥中之耿介者○鷁監本<lb/>
　誤作鶂疏既引公羊注當依原文作鷁今改正<lb/>
傳先隕而後石何也疏故先言隕○監本作故言先言<lb/>
<pb n="33b"/>
　隕上言字衍今刪<lb/>
六鶂退飛過宋都○六鶂監本誤作六鷁按穀梁經自<lb/>
　作鶂惟公羊作鷁今改正<lb/>
宋師及齊師戰于甗傳疏不施直與不直也○推尋文<lb/>
　義不施下當有一於字<lb/>
　<lb/>
　<lb/>
　春秋穀梁傳注疏卷八考證<lb/>
</p>
<p>
</p>
  </div>
</body>
</text>
</TEI>
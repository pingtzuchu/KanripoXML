<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋榖梁注疏卷十三<hi>起成公元年盡八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋榖梁注疏卷十三<hi>起成公元年盡八年</hi>
　　晉范甯集解　唐陸德明音義　楊士勛疏<lb/>
　成公疏<hi>魯世家成公名黒肱宣公之子以周定王十七年即位諡法安民立政曰成</hi>
元年春王正月公即位<lb/>
二月辛酉葬我君宣公<lb/>
無冰<lb/>
　傳終時無冰則志此未終時而言無冰何也注言終<lb/>
<pb n="1b"/>
　寒時無冰當志之耳今方建丑之月是寒時未終疏<lb/>
　<hi>釋曰徐邈何休並云此年無冰者由季孫行父專政之所致也桓十四年亦無冰范云政治舒緩之所致</hi>
　<hi>必不得與二說同也又爾時季氏不專政亦無冰明徐何之言不可用</hi>終無冰矣加之<lb/>
　寒之辭也注周二月建丑之月夏之十二月也此月<lb/>
　既是常寒之月於寒之中又如加甚常年過此無冰<lb/>
　終無復冰矣音義<hi>夏戸雅反復扶又反</hi>疏<hi>釋曰終時無冰當志謂終寒時無冰當志</hi>
　<hi>之也此未終寒時謂今建丑之月是寒時未終而言無冰何也謂怪其書之意也終無冰矣謂過此時無</hi>
　<hi>冰則終無冰也加之寒之辭也謂於此月書者以此月是常寒之月加甚之辭故麋信徐邈亦云十二月</hi>
<pb n="2a"/>
　<hi>最是寒盛之時故特於此月書之是也餘無冰不發特於此月發之者襄二十八年書春無冰則是一時</hi>
　<hi>無冰書時則是終寒時故不發傳此在二月葬宣公之下三月作丘甲之上是未終時故特發之桓十四</hi>
　<hi>年無冰在正月之下者舊解正月自為公會鄭伯不為無冰也或當月却而節前則周之正月亦是常寒</hi>
　<hi>之月注釋曰天有四時冬寒夏暑是冬為常寒之月於寒之中又加甚謂建丑是夏之十二月於寒之中</hi>
　<hi>又加甚於餘月雖未終時亦得於此月書之</hi>
三月作丘甲注周禮九夫為井四井為邑四邑為丘丘<lb/>
十六井甲鎧也音義<hi>鎧開代反</hi>疏<hi>釋曰何休云月者重錄之徐邈云甲有伎巧非凡民能作而强使作之故書月以譏之范雖無注或書月亦是譏公羊說作丘甲亦與此傳同唯左氏傳以為譏重<pb n="2b"/>歛</hi>
　傳作為也丘為甲也注使一丘之民皆作甲疏<hi>釋曰後重</hi>
　<hi>發傳者文同事異不可以一例該之故也范别例云作例有六直云作者三云新作亦三也云作三者謂</hi>
　<hi>作丘甲一也作三軍二也作僖公主三也云新作三者謂新作南門一也新延廏二也新作雉門及兩觀</hi>
　<hi>三也言作者不必有新言新則兼作也二者皆所以為譏故傳曰作為也是有加其度也言新有故是也</hi>
　丘甲國之事也丘作甲非正也丘作甲之為非正何<lb/>
　也古者立國家百官具農工皆有職以事上古者有<lb/>
　四民有士民注學習道藝者疏<hi>釋曰何休云德能居位曰士范云學習道</hi>
<pb n="3a"/>
　<hi>藝者是以為之四民若以居位則不得為之民故云學習道藝也</hi>有商民注通四方<lb/>
　之貨者有農民注播殖耕稼者有工民注巧心勞手<lb/>
　以成器物者夫甲非人人之所能為也注各有業也<lb/>
　音義<hi>夫音符</hi>丘作甲非正也<lb/>
夏臧孫許及晉侯盟于赤棘注赤棘晉地疏<hi>釋曰盟不曰者何休云謀結鞌之戰不相負所以不曰者執在三年非此所得保也案隠元年眛之盟為七年伐邾尚猶去日何為二年即執反云非此所得保乎蓋謀為鞌戰歸我汶陽之田至八年渝前約故略之也</hi>
秋王師敗績于貿戎注貿戎地音義<hi>貿音茂左氏作茅戎</hi>疏<hi>釋曰左氏<pb n="3b"/>以為戎敗之公羊與此亦同為晉敗之今經不云晉敗之者欲見王者無敵故也不書月者何休云深正之使若不職范雖不解蓋不言晉敗及戰故亦略其日月</hi>
　傳不言戰莫之敢敵也為尊者諱敵不諱敗注諱敵<lb/>
　使莫二也不諱敗容有過否音義<hi>為于偽反</hi>為親者諱敗<lb/>
　不諱敵注諱敗惜其毁折也不諱敵諸侯有列國尊<lb/>
　尊親親之義也注尊則無敵親則保全尊謂王親謂<lb/>
　魯然則孰敗之晉也音義<hi>敗必邁反又如字</hi>
冬十月<lb/>
<pb n="4a"/>
　傳季孫行父秃晉郤克眇衛孫良夫跛曹公子手僂<lb/>
　同時而聘於齊齊使秃者御秃者使眇者御眇者使<lb/>
　跛者御跛者使僂者御僂者注御音迓迓迎也音義<lb/>
　<hi>秃他木反眇亡小反跛波可反僂於矩反一音力主反</hi>疏<hi>釋曰左氏以為跛今云眇者公羊無說未</hi>
　<hi>知二傳孰是范明年注云郤克跛者意從左氏故也或以為誤跛當作眇</hi>蕭同姪子處臺<lb/>
　上而笑之注蕭國也同姓也姪子字也其母更嫁齊<lb/>
　惠公生頃公宣十二年楚人滅蕭故隨其母在齊音<lb/>
　義<hi>姪子大節反又丈乙反頃公音傾</hi>聞於客客不說而去相與立胥<lb/>
<pb n="4b"/>
　閭而語移日不解注胥閭門名音義<hi>說音悅胥閭思徐反下力居反</hi>
　<hi>解古買反又音蟹</hi>疏<hi>注胥閭門名釋曰即周禮二十五家也</hi>齊人有知之者曰<lb/>
　齊之患必自此始矣注榖梁子作傳皆釋經以言義<lb/>
　未有無其文而横發傳者甯疑經冬十月下云季孫<lb/>
　行父如齊脫此六字音義<hi>横華孟反又如字脫徒活反又他活反</hi>疏<hi>注釋</hi>
　<hi>曰季孫行父秃是傳辭上脫季孫行父如齊六字</hi>
二年春齊侯伐我北鄙<lb/>
夏四月丙戌衛孫良夫帥師及齊師戰于新築衛師敗<lb/>
<pb n="5a"/>
績注新築衛地音義<hi>築音竹</hi>
六月癸酉季孫行父臧孫許叔孫僑如公孫嬰齊帥師<lb/>
會晉郤克衛孫良夫曹公子手及齊侯戰于鞌齊師敗<lb/>
績注鞌齊地音義<hi>僑本又作喬其憍反公子手左氏作首鞌音安</hi>疏<hi>釋曰徐邈云四大夫不舉重者惡魯猥遣四大夫用兵亦以譏之也然則諸國用兵亦應猥遣何以不具書之蓋是用兵重者故詳内也</hi>
　傳其日或曰日其戰也或曰日其悉也注悉謂魯四<lb/>
　大夫時悉在戰也明二者皆當日疏<hi>釋曰案𫝊例疑戰不日不疑戰</hi>
<pb n="5b"/>
　<hi>則例書日此傳云日其戰日其悉也者若使詐戰則魯雖四大夫戰亦不得書但傳以此戰不詐書事宜</hi>
　<hi>詳故因經書日幷見此意也</hi>曹無大夫其曰公子何也以吾之四<lb/>
　大夫在焉舉其貴者也注不欲令内衆大夫與外卑<lb/>
　者共行戰音義<hi>令力呈反</hi>疏<hi>釋曰復發傳者前為崇羈今為戰故重發之公羊以為公</hi>
　<hi>子手何以書憂内也杜解左氏以為備於禮並非穀梁意</hi>
秋七月齊侯使國佐如師己酉及國佐盟于爰婁<lb/>
　傳鞌去國五百里爰婁去國五十里注國齊國也一<lb/>
　戰緜地五百里焚雍門之茨注雍門齊城門茨蓋也<lb/>
<pb n="6a"/>
　音義<hi>雍於用反茨在私反</hi>侵車東至海注侵車侵伐之車言時<lb/>
　侵齊過乃至海君子聞之曰夫甚甚之辭焉注鄭嗣<lb/>
　曰君子聞戰于鞌乃盟于爰婁焚雍門之茨侵車至<lb/>
　海言因齊之敗逼之甚音義<hi>夫音符</hi>齊有以取之也齊<lb/>
　之有以取之何也敗衛師于新築侵我北鄙敖郤獻<lb/>
　子注謂笑其跛音義<hi>敗必邁反敖五報反跛布可反案杜預注左傳云郤克跛此傳</hi>
　<hi>言郤克眇范注當依傳而作跛恐非</hi>齊有以取之也爰婁在師之外注<lb/>
　言師已逼其國疏<hi>釋曰爰婁去齊五十里今在師之外明晉師已逼到其國師謂晉師</hi>
<pb n="6b"/>
　<hi>也</hi>郤克曰反魯衛之侵地以紀侯之甗來注甗玉甑<lb/>
　齊滅紀故得其寳音義<hi>甗魚輦反又音言又音彦玊甑也</hi>以蕭同姪<lb/>
　子之母為質注齊侯與姪子同母異父昆弟不欲斥<lb/>
　言齊侯之母故言蕭同姪子之母也兼忿姪子笑音<lb/>
　義<hi>質音致下同</hi>使耕者皆東其畝注欲以利其戎車於驅<lb/>
　侵易音義<hi>易以䜴反下伐易同</hi>然後與子盟國佐曰反魯䘙之<lb/>
　侵地以紀侯之甗來則諾以蕭同姪子之母為質則<lb/>
　是齊侯之母也齊侯之母猶晉君之母也晉君之母<lb/>
<pb n="7a"/>
　猶齊侯之母也注言尊同也使耕者盡東其畝則是<lb/>
　終土齊也注凱曰利其戎車侵伐易則是以齊為土<lb/>
　不可注不可謂若不許已言請一戰一戰不克請再<lb/>
　再不克請三三不克請四四不克請五五不克舉國<lb/>
　而授於是而與之盟疏<hi>齊為晉所敗兵臨城下然則敗軍之將不可以語勇驚弦</hi>
　<hi>之鳥不可以應弓所以更能五戰者齊是大國邑竟既寛收拾餘燼足當諸國之師故請以五也</hi>
八月壬午宋公鮑卒<lb/>
庚寅䘙侯速卒<lb/>
<pb n="7b"/>
取汶陽田音義<hi>汶音問</hi>
冬楚師鄭師侵䘙<lb/>
十有一月公會楚公子嬰齊于蜀注蜀某地<lb/>
　傳楚無大夫其曰公子何也嬰齊亢也注泰曰莊二<lb/>
　十二年丙申及齊髙傒盟文二年乙巳及晉處父盟<lb/>
　傳曰不言公髙傒處父亢也此傳會嬰齊書公以明<lb/>
　亢何乎蓋言髙傒處父亢禮敵公書公則内恥也嬰<lb/>
　齊初雖驕慢終自降替故于會則書公以顯嬰齊之<lb/>
<pb n="8a"/>
　驕亢于盟則稱人以表嬰齊之服罪然則向之驕正<lb/>
　足以表其無禮不足以病公則書公可也音義<hi>向本又作</hi>
　<hi>鄉亦作曏同許亮反下文同</hi>疏<hi>釋曰楚無大夫重發之者屈完當齊桓名氏始見非正例也椒與宜</hi>
　<hi>申二者不見名氏非大夫之例今稱公子是貴於同大夫之文故重發之嬰齊之亢又重發者髙傒則没</hi>
　<hi>公存氏處父無氏稱名嬰齊則前驕後讓三者皆異故各發之</hi>
丙申公及楚人秦人宋人陳人衞人鄭人齊人曹人邾<lb/>
人薛人繒人盟于蜀<lb/>
　傳楚其稱人何也注怪楚向稱公子今稱人齊在鄭<lb/>
<pb n="8b"/>
　下蓋時王所黜疏<hi>釋曰知時王黜者以秦宋陳衞以下皆稱人稱人則非卿以其諸侯</hi>
　<hi>之大夫俱是微者必不能自有升降故知時王所黜齊以傲敵之故師敗於鞌兵臨城下微弱之極天子</hi>
　<hi>因其勢故退之鄭下此乃一時之宜非是常例也知諸侯之大夫是微人者傳直怪嬰齊稱人不論諸侯</hi>
　<hi>大夫明知並是微者</hi>於是而後公得其所也會與盟同月則地<lb/>
　會不地盟不同月則地會地盟此其地會地盟何也<lb/>
　以公得其所申其事也注公得其所謂楚稱人申其<lb/>
　事謂地會地盟音義<hi>會與盟同月絶句不同月絶句則地會地盟絶句</hi>疏<hi>釋曰</hi>
　<hi>同月則地會不地盟者僖二十八年踐土之盟襄十六年溴梁之盟是也不同月則地會地盟者昭十三</hi>
<pb n="9a"/>
　<hi>年平丘之盟定四年臯鼬之盟是也</hi>今之屈向之驕也<lb/>
三年春王正月公會晉侯宋公衞侯曹伯伐鄭注宋衞<lb/>
未葬而自同於正君故書公侯以譏之疏<hi>注釋曰范意雖葬未踰年亦不得成君雖踰年而未葬亦不得成君故云宋衞未葬書公侯以譏之踰年未葬不得成君此注是也雖葬未踰年不得成君即四年鄭伯伐許注云喪未踰年自同於正君亦譏之是也</hi>
辛亥葬衞穆公<lb/>
二月公至自伐鄭<lb/>
甲子新宫災三日哭<lb/>
<pb n="9b"/>
　傳新宫者禰宫也注謂宣公廟也三年喪畢宣公神<lb/>
　主新入廟故謂之新宫音義<hi>禰乃禮反</hi>疏<hi>釋曰何休云此象宣公簒位當</hi>
　<hi>誅絶不宜列之昭穆成公結怨强齊不得久承宗廟之象也范以天災難知非人所及故不言之</hi>三<lb/>
　日哭哀也其哀禮也注宫廟親之神靈所憑居而遇<lb/>
　災故以哀哭為禮音義<hi>憑皮冰反</hi>迫近不敢稱諡恭也注<lb/>
　迫近言親禰也桓僖遠祖則稱諡疏<hi>注釋曰范不據丹桓宫者傳云</hi>
　<hi>迫近不敢稱諡言近則宜對遠故據桓僖言之其丹桓宫以莊公娶父之讎女故特言桓宫以譏莊之不</hi>
　<hi>子也</hi>其辭恭且哀以成公為無譏矣疏<hi>釋曰不稱諡明其恭三日哭著</hi>
<pb n="10a"/>
　<hi>其哀是成公為無譏矣</hi>
乙亥葬宋文公<lb/>
夏公如晉<lb/>
鄭公子去疾帥師伐許音義<hi>去起吕反</hi>
公至自晉<lb/>
秋叔孫僑如帥師圍棘疏<hi>釋曰公羊左氏皆以棘為汶陽之田邑此傳無說事或然也</hi>
大雩<lb/>
<pb n="10b"/>
晉郤克衞孫良夫伐牆咎如音義<hi>咎音羔</hi>
冬十有一月晉侯使荀庚來聘衞侯使孫良夫來聘<lb/>
丙午及荀庚盟丁未及孫良夫盟<lb/>
　傳其日公也來聘而求盟不言及者以國與之也不<lb/>
　言其人亦以國與之也注徐邈曰不言及謂凡書來<lb/>
　盟者也若宣七年衞孫良夫來盟是也以國與之謂<lb/>
　舉國為主故直書外來爾此先聘而後盟故不言來<lb/>
　盟總言及而不復著其人亦是舉國之辭音義<hi>復扶又反</hi>
<pb n="11a"/>
　不言求兩欲之也疏<hi>釋曰案傳例前定之盟不日後定之盟則日此云公也者其實</hi>
　<hi>盟雖公在位但為前定則不日後定則日此其日公故也則後定亦可知矣但以上文聘既接公下文及</hi>
　<hi>則公文未顯嫌不得再煩尊者恐盟時無公故傳云公以釋之傳又云不言及者則宣七年衞孫良夫來</hi>
　<hi>盟是也不言其人者解此文不書内之名氏是也又云不言求兩欲之也者言求當直言求盟如孫良夫</hi>
　<hi>是也不言求者此云来聘又云及盟是也何者來聘是他求言及我欲也是兩國同欲之文非獨求之稱</hi>
　<hi>故云不言求兩欲之也若然上文云來聘而求盟者解二人本意來聘只為求盟為下不言求張本也</hi>
鄭伐許注鄭從楚而伐衞之䘮又叛諸侯之盟故狄之<lb/>
疏<hi>注釋曰知伐衞之䘮又叛諸侯之盟故狄之者昭十二年晉伐鮮虞傳曰不正其與夷狄交伐中國故狄<pb n="11b"/>稱之也定四年傳云呉不稱子反其狄道也鄭衞同姓不有弔臨之恩而伐其喪其為惡行莫斯之甚而亦直舉國稱之明為夷狄之行也叛諸侯之盟者舊解以為上文背晉為諸侯所伐是也又其言伐䘮者前年衞侯速卒楚師鄭師侵衞是也不於伐䘮貶者其罪不積不足以成惡鄭既伐䘮背盟一年之中再加兵於許故於此夷狄之</hi>
四年春宋公使華元來聘<lb/>
三月壬申鄭伯堅卒<lb/>
把伯來朝音義<hi>朝直遥反</hi>
夏四月甲寅臧孫許卒<lb/>
<pb n="12a"/>
公如晉<lb/>
葬鄭襄公<lb/>
秋公至自晉<lb/>
冬城鄆音義<hi>鄆音運</hi>
鄭伯伐許注䘮未踰年自同於正君亦譏之疏<hi>注釋曰傳於宋襄起䘮稱之例則諸侯亦同之可知故上下經文宋衞陳皆有子稱鄭是伯爵與侯同於七命明在䘮之稱或亦與侯同也左氏之例唯云公侯曰子伯則不入於例與此異也</hi>
五年春王正月杞叔姬來歸<lb/>
<pb n="12b"/>
　傳婦人之義嫁曰歸反曰來歸疏<hi>釋曰范氏云出女例凡三齊人來歸</hi>
　<hi>子叔姬一也郯伯姬來歸二也此把叔姬來歸三也又别引文十八年夫人姜氏歸於齊為例者出既是</hi>
　<hi>同但内外為異故并引之也子叔姬淫而得罪為齊所逐故言齊人來歸今把叔姬文既與之異故並發</hi>
　<hi>傳舉其上下郯伯姬亦足以相包故不更發之</hi>
仲孫蔑如宋<lb/>
夏叔孫僑如會晉荀首于穀注穀齊地<lb/>
梁山崩注梁山晉之望也不言晉者名山大澤不以封<lb/>
也許愼曰山者陽位君之象也象君權壞疏<hi>注釋曰詩云弈弈梁<pb n="13a"/>山是韓國之鎭霍陽韓魏晉之地故云晉之望也</hi>
　傳不日何也注據僖十四年秋八月辛卯沙鹿崩書<lb/>
　日高者有崩道也有崩道則何以書也曰梁山崩壅<lb/>
　遏河三日不流晉君召伯尊而問焉伯尊來遇輦者<lb/>
　輦者不辟使車右下而鞭之注凡車將在左御在中<lb/>
　有力之人在右所以備非常音義<hi>壅於勇反遏於葛反伯尊左氏作伯</hi>
　<hi>宗辟音避將子匠反</hi>輦者曰所以鞭我者其取道逺矣注所用<lb/>
　鞭我之間行道則可逺伯尊下車而問焉注以其言<lb/>
<pb n="13b"/>
　有理知非凡人曰子有聞乎對曰梁山崩壅遏河三<lb/>
　日不流伯尊曰君為此召我也為之奈何輦者曰天<lb/>
　有山天崩之天有河天壅之雖召伯尊如之何伯尊<lb/>
　由忠問焉注用忠誠之心問之音義<hi>為此于偽反</hi>輦者曰<lb/>
　君親素縞帥羣臣而哭之既而祠焉斯流矣注素衣<lb/>
　縞冠凶服也所以凶服者山川國之鎭也山崩川塞<lb/>
　示哀窮音義<hi>縞古老反</hi>疏<hi>注釋曰禮云素縞者鄭𤣥云黑經白緯謂之縞縞冠素紕以紕</hi>
　<hi>䘮冠故謂之素縞是祥祭之冠也今注云素衣縞冠與鄭異也</hi>伯尊至君問之曰梁<lb/>
<pb n="14a"/>
　山崩壅遏河三日不流為之奈何伯尊曰君親素縞<lb/>
　帥羣臣而哭之既而祠焉斯流矣孔子聞之曰伯尊<lb/>
　其無績乎攘善也注績功也攘盜也取輦者之言而<lb/>
　行之非已之功也績或作續謂無繼嗣音義<hi>攘如羊反績本</hi>
　<hi>或作續</hi>疏<hi>注釋曰舊說云伯尊晉之賢大夫輦人晉之隠士今一遇吐誠理難再得伯尊不能薦之</hi>
　<hi>於晉侯以救朝廷之急反竊其語而晦其人蔽賢罪深故被戮絶嗣子夏雖匿聖人之論能播敎於西河</hi>
　<hi>令黑水之人欽其風蒲坂之間愛其道其罪既輕故直䘮明而已然此之立說恐非其理何者天道㝠昧</hi>
　<hi>非人所知大聖立言意在軌世則伯尊之戮未必由蔽賢人之言卜商䘮明豈關匿聖人之論徒爭罪之</hi>
<pb n="14b"/>
　<hi>輕重妄說受罪淺深據理言之恐非聖賢之㫖何休以為梁山崩壅河三日不流象諸侯失勢王道絶故</hi>
　<hi>自是之後六十年之中弑君十四亡國三十二案此傳說輦者之言竟不論天子諸侯䘮亡之事則何休</hi>
　<hi>之言未必通於此也</hi>
秋大水<lb/>
冬十一月己酉天王崩注定王<lb/>
十有二月己丑公會晉侯齊侯宋公衞侯鄭伯曹伯邾<lb/>
子把伯同盟于蟲牢注蟲牢鄭地音義<hi>蟲直忠反牢力刀反</hi>
六年春王正月公至自會疏<hi>釋曰何休云月者魯使大夫獲齊侯今親相見危之<pb n="15a"/>故書月也傳例致月則危此書月必是危但不知同何說以否或當時有危傳不言之故范亦不解或亦為此年公逺會始至立武宫取鄟皆是危事故致會書月也</hi>
二月辛巳立武宫注舊說曰武公之宫廟毁已久矣故<lb/>
傳曰不宜立也禮記明堂位曰魯公之廟文世室也武<lb/>
公之廟武世室也言世室則不毁也則義與此違疏<hi>釋曰禮記稱世室此傳云不宜立者禮記周末之書以其廟不毁故謂之世室此以武公之廟毁來已久今復立之故云不宜立范義與此違也何休解公羊以為臧孫許伐齊有功故立武宫左氏以為季文子以鞌之功立武宫據人雖别同是伐齊穀梁之意亦以勝齊立武宫也</hi>
<pb n="15b"/>
　傳立者不宜立也<lb/>
取鄟<lb/>
　傳鄟國也音義<hi>鄟音專又巾轉反國名</hi>疏<hi>釋曰隠十年鄭伯伐取之直注云凡書取</hi>
　<hi>國皆滅也變滅言取明其易今不言滅鄟是明魯取之易也又惡鄟不備也凡書取之例以内外皆有外</hi>
　<hi>書取者即徐人取舒是也内書取者即取鄟是也其内被取邑亦為取齊侯取鄆是也公羊以為鄟是邾</hi>
　<hi>之邑與穀梁異</hi>
衞孫良夫帥師侵宋<lb/>
夏六月邾子來朝音義<hi>朝直遙反</hi>
<pb n="16a"/>
公孫嬰齊如晉<lb/>
壬申鄭伯費卒音義<hi>費音秘</hi>疏<hi>釋曰案世本及左氏鄭伯費是鄭悼公不書葬者何休云楚伐鄭䘮諸侯不能救晉欒書又侵之故去葬使若非伐䘮者為中國諱也按隐三年注魯不徃會則經亦不書則悼公不書葬者魯不會也</hi>
秋仲孫蔑叔孫僑如帥師侵宋<lb/>
楚公子嬰齊帥師伐鄭<lb/>
冬季孫行父如晉<lb/>
晉欒書帥師救鄭<lb/>
<pb n="16b"/>
七年春王正月鼷䑕食郊牛角注不言免牛者以方改<lb/>
卜郊吉否未可知音義<hi>鼷音奚否方九反</hi>疏<hi>注釋曰下傳稱免牲不曰不郊免牛亦然此言免牛則嫌似不郊故云不言免牛者以方改卜郊未可知也</hi>改卜牛鼷䑕又食<lb/>
其角乃免牛<lb/>
　傳不言日急辭也注辭中促急不容日疏<hi>釋曰宣三年郊牛之</hi>
　<hi>口傷彼言之是緩辭亦不云日此傳云不言日急辭也者案宣三年𫝊言之是牛自傷之緩此言其是䑕</hi>
　<hi>食牛之緩二者立文雖異俱是緩辭則辭間容日亦是緩辭傳云不言日急辭也此已發例則定十五年</hi>
　<hi>哀元年之類不言日者並是急辭也緩辭不言日者言之既是緩辭可知故不須更書日以見緩也</hi>過<lb/>
<pb n="17a"/>
　有司也郊牛日展斛角而知傷展道盡矣其所以備<lb/>
　災之道不盡也注有司展察牛而即知傷是展察之<lb/>
　道盡不能防災禦患致使牛傷故不書日以顯有司<lb/>
　之過斛球球然角貌音義<hi>斛角其樛反一音求角貌本或作筋非禦魚吕反球</hi>
　<hi>音求</hi>疏<hi>釋曰展省察也言日日皆省察牛之觩角而即知傷是省察之道盡矣展道雖盡不能防災禦</hi>
　<hi>患致使牛傷是其所以備災之道不盡是故不言日以責有司也牛角云觩者詩稱兕觥其觩又曰有觩</hi>
　<hi>其角是也</hi>改卜牛鼷䑕又食其角又有繼之辭也注前已<lb/>
　食故曰繼其緩辭也曰亡乎人矣非人之所能也所<lb/>
<pb n="17b"/>
　以免有司之過也注至此復食乃知國無賢君天災<lb/>
　之爾非有司之過也故言其以赦之音義<hi>能如字亦作耐復扶</hi>
　<hi>又反下同</hi>疏<hi>釋曰解經上文云鼷䑕食郊牛角不言其此文云又食其角乃變言其故釋之云其緩辭</hi>
　<hi>也曰亡乎人也亡無也至此郊牛復食乃知國無賢君非人之所能也謂國無賢君之故為上天之所災</hi>
　<hi>非人力所能禁所以免有司之過也謂經言其者所以救有司也</hi>乃免牛乃者亡乎<lb/>
　人之辭也免牲者為之緇衣纁裳有司𤣥端奉送至<lb/>
　于南郊免牛亦然免牲不曰不郊免牛亦然注郊者<lb/>
　用牲今言免牲則不郊顯矣若言免牛亦不郊而經<lb/>
<pb n="18a"/>
　復書不郊者蓋為三望起爾言時既不郊而猶三望<lb/>
　明失禮音義<hi>緇側其反纁許云反為于偽反</hi>疏<hi>釋曰重發傳者此再食乃免牛嫌與他例</hi>
　<hi>别故重發之注釋曰僖三十二年夏四月四卜郊不從乃免牲猶三望彼不云不郊此既云免牛又云不</hi>
　<hi>郊者彼免牲與三望同時故略去不郊之文此春免牛夏乃三望故備言之</hi>
吳伐郯音義<hi>郯音談</hi>
夏五月曹伯來朝音義<hi>朝直遙反</hi>
不郊猶三望<lb/>
秋楚公子嬰齊帥師伐鄭<lb/>
<pb n="18b"/>
公會晉侯齊侯宋公衞侯曹伯莒子邾子把伯救鄭八<lb/>
月戊辰同盟于馬陵注馬陵衞地公至自會<lb/>
吳入州來注州來楚地<lb/>
冬大雩<lb/>
　傳雩不月而時非之也冬無為雩也疏<hi>釋曰傳例云月雩正也時</hi>
　<hi>雩非正也非正者其時未窮人力未盡毛澤已竭不雩則不及事故月以明之則經書秋八月雩九月雩</hi>
　<hi>是也既過此節秋不書旱則冬無為雩也故鄭釋廢疾去冬及春夏案春秋說考異郵三時唯有禱禮無</hi>
　<hi>雩祭之事唯四月龍星見始有常雩耳故因載其禱請山川辭云方今天旱野無生稼寡人當死百姓何</hi>
<pb n="19a"/>
　<hi>依不敢煩民請命願撫萬民以身塞無狀是鄭意亦以不須雩唯有禱請而已</hi>
衞孫林父出奔晉<lb/>
八年春晉侯使韓穿來言汶陽之田歸之于齊注晉為<lb/>
盟主齊還事晉故使魯還二年齊所反之田音義<hi>穿音川</hi>
疏<hi>注釋曰公羊以為齊侯敗鞌之後七年不飲酒不食肉晉侯髙其德遂反其所取侵地此雖無傳齊頃是中平之主安能以一敗之後七年不飲酒食肉乎故以為晉為盟主齊還事晉故使魯還二年齊所反之田杜預解左氏其意亦然</hi>
　傳于齊緩辭也不使盡我也注若曰為之請歸不使<lb/>
<pb n="19b"/>
　晉制命于我音義<hi>為于偽反</hi>疏<hi>釋曰僖二十八年晉人執衞侯歸之于京師傳以言</hi>
　<hi>之為緩辭也今言歸之于齊為緩辭者之緩辭自是常例於齊之理未明故特釋之辭雖不同亦是緩也</hi>
　<hi>此以緩辭言之者諱不使制命於我也</hi>
晉欒書帥師侵蔡<lb/>
公孫嬰齊如莒<lb/>
宋公使華元來聘<lb/>
夏宋公使公孫夀來納幣注婚禮不稱主人宋公無主<lb/>
婚者自命之故稱使納幣不書書者賢伯姬故盡其事<lb/>
<pb n="20a"/>
疏<hi>注釋曰公羊以為婚禮不稱主人宋公無主婚者辭容自命之故公孫夀來納幣稱使紀侯有母履緰受紀侯之母命婦人之命不通故不稱使案隠三年傳云其不言使何也逆之者微無足道焉爾據彼傳文以逆者微無足道焉爾故不言使則與公羊異觀此注意云宋公無主婚者自命之故稱使明為母命之則不稱使似與公羊同而與傳違者范以紀侯之與宋公皆是無母宜並稱主人但納幣是卿之事故稱宋公使也逆女是君之事使大夫非正故履緰不稱使今此注云婚禮不稱主人亦據諸侯母在者言之又且履緰不稱使大率言之亦是不稱主人之事故注言之耳納幣不書其經之所書者三莊公以非禮書一也公子遂以䘮錄二也此為賢伯姬三也范知為賢伯姬者公羊傳云納幣不書此何以書錄伯姬也是為賢而錄也</hi>
晉殺其大夫趙同趙括<lb/>
<pb n="20b"/>
秋七月天子使召伯來錫公命<lb/>
　傳禮有受命無來錫命錫命非正也曰天子何也曰<lb/>
　見一稱也注天王天子王者之通稱自此以上未有<lb/>
　言天子者今言天子是更見一稱音義<hi>召上照反見賢徧反注同</hi>
　<hi>稱尺證反上時掌反</hi>疏<hi>釋曰王既是四大之重宜表異號莫若繫天以衆人卑故稱母子貴者取貴稱</hi>
　<hi>故謂之天子入春秋以來唯取仁義之稱未表繫天子之尊故曰更見一稱也公羊傳云其稱天子何元</hi>
　<hi>年春王正月王也其餘皆通矣何休云德合於元者稱皇德合於天者稱帝仁義合者稱王又云王者取</hi>
　<hi>天下歸徃也天子者爵稱也聖人受命皆天所生故謂之天子或言天王或言天子皆相通也唯賈逵云</hi>
<pb n="21a"/>
　<hi>畿内稱王諸夏稱天王夷狄稱天子其理非也</hi>
冬十月癸卯把叔姬卒注杜預曰前五年來歸者女既<lb/>
適人雖見出棄猶以成人之禮書之終為把伯所葬故<lb/>
稱把叔姬<lb/>
晉侯使士爕來聘音義<hi>燮素協反</hi>
叔孫僑如會晉士爕齊人邾人伐郯<lb/>
衞人來媵注杜預曰古者諸侯娶嫡夫人及左右媵各<lb/>
有姪娣皆同姓之國國三人凡九女所以廣繼嗣魯將<lb/>
<pb n="21b"/>
嫁伯姬于宋故衞來媵音義<hi>媵以證反又繩證反嫡丁歴反姪大結反娣音弟</hi>
疏<hi>釋曰公羊以為媵不合書其書者賢伯姬也左氏雖無其說蓋以來至於魯然後與俱行故書之此傳之意以伯姬為災而死閔之故書其事是言三傳意小異也</hi>
　傳媵淺事也不志此其志何也以伯姬之不得其所<lb/>
　故盡其事也注不得其所謂災死也江熙曰共公之<lb/>
　葬由伯姬則共公是失德者也傷伯姬賢而嫁不得<lb/>
　其所音義<hi>共音恭下同</hi>疏<hi>注釋曰江熙以不得其所為共公失德文無所據范引之者傳</hi>
　<hi>異聞也</hi>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏卷十三終<lb/>
<pb n="23a"/>
　春秋穀梁傳注疏卷十三考證<lb/>
二月無氷傳此未終時而言無氷何也終無氷矣加之<lb/>
　寒之辭也○劉敞曰今所書正謂建丑之月乃是終<lb/>
　時矣何云未終時乎若待建寅之月而書無氷建寅<lb/>
　月令東風解凍不得更以無氷為異也<hi>臣浩</hi>按敞説<lb/>
　甚確但傳意言建丑之月最寒於此無氷則終無氷<lb/>
　矣理自可通也<lb/>
作邱甲傳作為也疏言作者不必有新言新則兼作也<lb/>
<pb n="23b"/>
　○監本脱言新二字今添<lb/>
傳夫甲非人人之所能為也○<hi>臣召南</hi>按左氏謂譏重<lb/>
　歛是也公穀二家皆以甲為鎧甲誤矣經所云甲被<lb/>
　甲之士非造甲之工也以被甲之士為甲猶秦漢以<lb/>
　後以執兵之士為兵周禮及司馬法皆云九夫為井<lb/>
　四井為邑四邑為邱四邱為甸今使邱出甲士一人<lb/>
　是增兵也魯政雖衰勢安能强耒耜耰鋤之農人俱<lb/>
　為造甲之函人乎<lb/>
<pb n="24a"/>
臧孫許及晉侯盟于赤棘疏何休云謀結鞌之戰不相<lb/>
　負所以不日者執在三年非此所得保也○<hi>臣召南</hi>
　按疏此條大誤据何休公羊注本文云執在三年外<lb/>
　尋舊盟後非此盟所能保其言執指十六年執季孫<lb/>
　行父也其言尋盟指三年冬荀庚來聘及荀庚盟也<lb/>
　何休于傳不誤疏乃以隠元年盟眛因七年伐邾而<lb/>
　盟去日駁之誤也赤棘盟後晉魯交歡豈有三年即<lb/>
　執之事見於經傳何休謂執在三年外尋舊盟後而<lb/>
<pb n="24b"/>
　疏以為三年即執不亦異乎<lb/>
王師敗績于貿戎傳然則孰敗之晉也○<hi>臣召南</hi>按穀<lb/>
　梁説同公羊理不可信如果晉人抗拒王命撓敗六<lb/>
　師聖人正宜書其實以為萬古强藩犯上之戒何故<lb/>
　反為隠諱假書貿戎乎<lb/>
六月癸酉季孫行父臧孫許叔孫僑如公孫嬰齊帥師<lb/>
　會晉郤克衛孫良夫曹公子手及齊侯戰于鞌齊師<lb/>
　敗績傳或曰日其悉也○<hi>臣浩</hi>按經於每戰書日豈<lb/>
<pb n="25a"/>
　以諸大夫悉出而後書日哉<lb/>
公會楚公子嬰齊于蜀傳注傳曰不言公高傒處父亢<lb/>
　也○監本脱公字今增<lb/>
　又疏今稱公子是貴於同大夫之文○推尋文義應<lb/>
　作貴同于大夫之文<lb/>
公及楚人秦人宋人陳人衛人鄭人齊人曹人邾人薛<lb/>
　人繒人盟于蜀○繒人監本誤作繪人今改正<lb/>
傳楚其稱人何也注齊在鄭下蓋時王所黜○<hi>臣召南</hi>
<pb n="25b"/>
　按此注無理亦無所据齊雖新挫於鞌較其國勢猶<lb/>
　逺出宋衛陳鄭之上此會楚為主盟意在抗晉齊本<lb/>
　强而仇晉尤楚人之所喜無緣降其班于諸國也范<lb/>
　氏謂時王所黜時王之賞罰豈能施於强藩又楚實<lb/>
　主盟豈猶禀時王之黜陟以定班序乎左傳杜注曰<lb/>
　齊大夫不名非卿得其實矣<lb/>
立武宫注禮記明堂位云云○<hi>臣召南</hi>按伯禽廟號太<lb/>
　室明見於經至以武宫為武世室實始於此非舊有<lb/>
<pb n="26a"/>
　此兩世室名也魯後儒作明堂位誇陳魯事見有武<lb/>
　宫不毁未及考其建自季孫謬稱為武世室因目魯<lb/>
　公廟為文世室可擬周之文武而不知魯公廟曰世<lb/>
　室並無文世室之名也經明書立武宫是新作也如<lb/>
　果舊為不毁之廟豈至此時始立乎傳直言不宜立<lb/>
　是也范氏轉執明堂位以疑經傳誤矣<lb/>
鼷鼠食郊牛角改卜牛鼷䑕又食其角乃免牛傳其所<lb/>
　以備災之道不盡也疏言日日皆省察牛之觩角而<lb/>
<pb n="26b"/>
　即知傷○即字監本誤作則今改正<lb/>
傳所以免有司之過也疏非人之所能也○監本誤作<lb/>
　非人所不能也今改正<lb/>
傳免牲者為之緇衣纁裳有司𤣥端奉送至于南郊○<lb/>
　劉敞曰未必然也牛衣人服如何襲被乎凡郊牛稷<lb/>
　牛必皆在滌三月滌者牢也今既有傷則不復在滌<lb/>
　是為免之耳<hi>臣照</hi>按免牲者為之緇衣纁裳言司其<lb/>
　事者之服飾也牽牲之人則服此服有司則服𤣥端<lb/>
<pb n="27a"/>
　劉敞悞會而有牛衣人服之議亦足嗤矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁傳注疏卷十三考證<lb/>
</p>
<p>
</p>
  </div>
</body>
</text>
</TEI>
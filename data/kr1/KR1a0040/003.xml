<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷三</head> <lb/>
    <p>
<pb n="1a"/>
欽定四庫全書<lb/>
　誠齋易傳卷三<lb/>
　　　　　　　　　　　　宋　楊萬里　撰<lb/>
䷆<hi>坎下坤上</hi>
師貞丈人吉无咎<lb/>
　師也者授民以器之凶而納民於事之危奚其吉且<lb/>
　无咎乎為民禦宼為中國攘狄為天下除殘去兵不<lb/>
　可也興師以其道帥師以其人斯吉且无咎矣正者<lb/>
<pb n="1b"/>
　興師之道賢者帥師之人丈人賢者之尊稱也年德<lb/>
　俱尊之謂如荷蓧漢隂皆曰丈人師之丈人指九二<lb/>
　也若黄髮之尚父元老之方叔足以當易之丈人矣<lb/>
　廉頗趙充國李靖抑其次也王翦馬援王元謨則年<lb/>
　焉而已矣然則用將必年則周瑜謝𤣥可廢與曰何<lb/>
　可廢也然必曰丈人何也將者國之司命必曰丈人<lb/>
　謹之之至也<lb/>
彖曰師衆也貞正也能以衆正可以王矣剛中而應行<lb/>
<pb n="2a"/>
險而順以此毒天下而民從之吉又何咎矣<lb/>
　彼不正而此正正也非衆正也彼之與皆不正而此<lb/>
　之與皆正衆正也八百諸侯三千臣心皆欲伐紂則伐紂<lb/>
　非武王諸侯王皆欲擊楚之弑義帝者則擊楚非髙帝<lb/>
　武王高帝特因衆心之正而用之以正彼之不正而<lb/>
　已曰能以衆正以之言用也以此王天下孰能禦之<lb/>
　雖然有九二剛中之將而不逢六五之君則其上無<lb/>
　應有軍師行險之役而不因天下之順則其舉无名<lb/>
<pb n="2b"/>
　任將有應興師有名雖曰毒天下乃所以拯天下民<lb/>
　皆悦而從之吉又何咎坎險也坤順也<lb/>
象曰地中有水師君子以容民畜衆<lb/>
　君子之容民如地之容水能容受之斯能蓄聚之矣<lb/>
　故孟子曰天下莫不與也天下莫不我與則宼狄誰<lb/>
　與哉<lb/>
初六師出以律否臧凶象曰師出以律失律凶也<lb/>
　徒法不可以興師徒善不可以出師出師以律而興<lb/>
<pb n="3a"/>
　師不以正徒法也興師以正而出師不以律徒善也<lb/>
　正至焉律次焉師出不以律雖臧亦凶况不臧乎楚<lb/>
　之亂次晉之争舟齊之轍亂呉之争舍皆失律之師<lb/>
　也初六師之初出也故深戒其出之之初<lb/>
九二在師中吉无咎王三錫命象曰在師中吉承天寵<lb/>
也王三錫命懐萬邦也<lb/>
　九二以陽剛之才專將帥之任不患其不及也患其<lb/>
　過耳惟中則吉而无咎過勇則輕李陵是也過智則<lb/>
<pb n="3b"/>
　姦侯君集是也過威則離張飛是也過强則驕李光<lb/>
　弼是也過專則僭王敦蘇峻是也惟中則勇而怯智<lb/>
　而愚威而惠强而謙專而順皇甫嵩郭子儀是也承<lb/>
　天寵者禀君命而不專懐萬邦者慰民心而不忮為<lb/>
　將如是非特才將也賢將也功彌高心彌下身彌退爵<lb/>
　彌進宜其王三錫命而未已也<lb/>
六三師或輿尸凶象曰師或輿尸大无功也<lb/>
　令出於一其師堅令出於二其師瑕六三以柔懦之<lb/>
<pb n="4a"/>
　資而居九二賢將之上才腐而士不服令褻而下不<lb/>
　承則是衆為將也不惟令出于二而已主之者衆斯<lb/>
　師焉往而不敗尚何功之有河曲之師趙盾為將而<lb/>
　令出於趙穿邲之師荀林父為將而令出于先縠皆<lb/>
　六三之輿尸者也<lb/>
六四師左次无咎象曰左次无咎未失常也<lb/>
　程子謂左次乃退舍之謂也此説得之葢善師者不<lb/>
　必戰以守為戰亦戰也善戰者不必進以退為進亦<lb/>
<pb n="4b"/>
　進也禹之班師晉文之退舍必于進也乎使高帝不<lb/>
　至白登太宗不渡鴨緑悔于何有<lb/>
六五田有禽利執言无咎長子帥師弟子輿尸貞凶象<lb/>
曰長子帥師以中行也弟子輿尸使不當也<lb/>
　禽害田而弋禽則禽服宼害民而禦宼則宼曲有伐<lb/>
　罪之辭則有名之師此六五之君興師至正之道也<lb/>
　長子帥師九二也弟子輿尸雖貞亦凶衆隂也此六<lb/>
　五之君用將至要之法也非童子饋餉黍肉之讐則<lb/>
<pb n="5a"/>
　征葛之師不興非時日曷喪之辭則升陑之師不舉<lb/>
　興師不以其道可乎用淮隂為大將而三秦定用魚<lb/>
　朝恩為監軍而九節度之師潰用將不得其法可乎<lb/>
　興師有道用將有法此所謂師貞丈人吉无咎者與<lb/>
　執言奉辭伐罪也<lb/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
　初六出師而嚴其律九二帥師而得其人戒六三之<lb/>
<pb n="5b"/>
　輿尸而一其令審六四之左次而重其進去天下之<lb/>
　害而不自為害奉天人之辭而不自為辭此皆六五<lb/>
　之君得興師之道操任將之法至上六而功成治定<lb/>
　師之道終焉聖人於此夫何為哉行慶報功大者命<lb/>
　之有國小者命之有家而已雖然聖人猶有憂焉聖<lb/>
　人何憂也憂其意之所嚮而世之所趨也故寵命有<lb/>
　功非至正不為功登用人才非君子不為才故曰大<lb/>
　君有命以正功也又曰小人勿用必亂邦也致其憂<lb/>
<pb n="6a"/>
　於甚喜之後吝其用于博用之初然後功成而无後<lb/>
　患武王勝商之日報功不先于崇德位能不先于建<lb/>
　賢此所以為武成不然拔劒撃柱方知帝尊變理隂<lb/>
　陽焉用此物亦何所不至哉<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
　君子同小人比而曰比吉者此上下之親比非小人<lb/>
　之朋比也上親下則下有歸下親上則上有與有歸<lb/>
<pb n="6b"/>
　則不離有與則不孤自生民以來至於今未之能易<lb/>
　故曰比吉然求比不可速亦不可舒不可速故占度<lb/>
　必謹其初謹初必致其詳原筮者占度在初也元永<lb/>
　貞者詳觀上之人三德具而後比之也元則可親永<lb/>
　則可久貞則可象忽於初必悔于永畧于擇必厚於<lb/>
　怨不可舒故以比之不寧速來以求彼之寧則吉也<lb/>
　少後焉凶之道也商以離德亡周以同心昌故曰比<lb/>
　吉太公避紂以待文王曰吾聞其善養老馬援舍隴<lb/>
<pb n="7a"/>
　而歸漢曰當今非特君擇臣臣亦擇君故曰原筮元<lb/>
　永貞无咎酈生説田横以天下後服者先亡故曰後<lb/>
　夫凶<lb/>
彖曰比吉也比輔也下順從也原筮元永貞无咎以剛<lb/>
中也不寧方來上下應也後夫凶其道窮也<lb/>
　下順從謂五隂從一陽元永貞以剛中謂九五後夫<lb/>
　凶謂上六夫亦謂九五九夫道也君道也六妻道也<lb/>
　臣道也上六居一卦之未故曰後郭子和曰一陽之<lb/>
<pb n="7b"/>
　卦得位者師比而已得天位為比得臣位為師天下<lb/>
　之吉莫吉于此<lb/>
象曰地上有水比先王以建萬國親諸侯<lb/>
　水在澤之中則聚而相忘水在地之上則散而相求<lb/>
　所謂水流濕也上者不約而就下隆者不期而集窪<lb/>
　孰使之者故為比不曰萬國建后諸侯親王而曰王<lb/>
　建萬國親諸侯葢上之親下甚于下之親上<lb/>
初六有孚比之无咎有孚盈缶終來有他吉象曰比之<lb/>
<pb n="8a"/>
初六有他吉也<lb/>
　親在始始在誠誠在實實在質初六親比之始也孚<lb/>
　言誠盈言實缶言質與物相親之始必在我者有至<lb/>
　誠之心充實而不虚淳質而不飾則在彼之吉我皆<lb/>
　終能來而有之矣故餘耳之交初隙末則如勿交周<lb/>
　鄭之信不由衷則如勿信惟謹始故克終惟盡此之<lb/>
　誠故來彼之吉他彼也<lb/>
六二比之自内貞吉象曰比之自内不自失也<lb/>
<pb n="8b"/>
　以六二中正之臣應九五中正之君上下相比之道<lb/>
　兩得正矣雖然君臣相求者也寧君求臣母寧臣求<lb/>
　君非不求也秉德以充乎内而不躁乎其外守正以<lb/>
　俟乎彼而不自失乎此如是而已枉道以求行道失<lb/>
　身以求達身不可為也故程子謂伊尹武侯必待禮<lb/>
　而後出<lb/>
六三比之匪人象曰比之匪人不亦傷乎<lb/>
　物以相親而益亦以相親而賊故與離婁同楫罔不<lb/>
<pb n="9a"/>
　渉與師冕同轍罔不蹶仲尼蘭鮑荀卿蓬麻皆戒于<lb/>
　親非其人也上六以无首而凶矣六三與之相應而<lb/>
　相比非其人也能無傷已乎<lb/>
六四外比之貞吉象曰外比於賢以從上也<lb/>
　六二六三皆非己之應也初六己之應也而遠也故<lb/>
　六四皆不與之相比既不下從而内比則將誰親外<lb/>
　比于上而已九五賢而在上故六四比之若六四者<lb/>
　特立獨行曠一世而无鄰事一人而无二者與可謂<lb/>
<pb n="9b"/>
　貞吉矣崔陳之黨立而晏子獨從乎公牛李之朋分<lb/>
　而韓愈獨在其外可謂貞吉矣<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　王者之比天下去妙巧捐䇿謀昭示之以至正大中<lb/>
　之道而已可以比天下而不可以示天下王者不由<lb/>
　也故曰顯比然有比天下之道而无比天下之心可<lb/>
　以比天下矣猶之王畋焉既圍而不合以逸之又開<lb/>
<pb n="10a"/>
　三面以驅之禽之在前者既驅而失之矣又且背而<lb/>
　去者在所舍嚮而來者在所取則去者衆來者寡矣<lb/>
　夫畋者主於取也而驅之使去取之益寡何也无取<lb/>
　之之心也无取之之心則曷為取其嚮而來者也驅<lb/>
　之不去而後不得已取之取我何心哉自去自來聽<lb/>
　彼而已夫惟不取禽而禽自致故為天子之畋不誡<lb/>
　人而人自親故為王者之比上使中者上以中正比<lb/>
　其下下亦以中正比其上非使之使也太王去邠而<lb/>
<pb n="10b"/>
　從之者如歸市則驅禽而禽不去成湯征葛而聞之<lb/>
　者怨後予則不令而㨗於令聖人何心哉<lb/>
上六比之无首凶象曰比之无首无所終也<lb/>
　上六无首所謂後夫凶也四隂皆從五而已獨後焉<lb/>
　見之不蚤從之不先下則棄于四隂之類上則絶于<lb/>
　一陽之君凶而无終必矣萬國朝禹而防風獨後諸<lb/>
　侯朝齊而譚子不至其凶何如哉雖然君子之於時<lb/>
　其從違豈一而足哉光武興而馮衍不至棄而不為<lb/>
<pb n="11a"/>
　愚高祖興而堯君素不從死而不為凶豈可盡以比<lb/>
　之上六咎之哉學者謹之<lb/>
䷈<hi>乾下巽上</hi>
小畜亨<lb/>
　乾下巽上為小畜乾下艮上為大畜畜止也乾進而<lb/>
　上物止之於前二卦均也何别乎小大力有小大也<lb/>
　天下之有力者莫勁乎風莫重乎山二者之力亦均<lb/>
　也而風行天上為小畜天在山中為大畜何也制動<lb/>
<pb n="11b"/>
　以静不以動制行以止不以行乾欲進而山遏之真<lb/>
　能以止止動矣風自動自行安能止乾之進能止之<lb/>
　者僅能巽順以柔之爾曰小畜亨者小有所止而有<lb/>
　所亨也亨謂乾公孫𢎞能止武帝西南夷之役而不<lb/>
　能止其匈奴之師李勣能守黎陽之節而不能守立<lb/>
　武后之問此小畜之臣也法孝直若在必能止伐呉<lb/>
　之舉魏徴若在必能止征遼之行此大畜之臣也人<lb/>
　臣非有大畜如山之力其能回人主如天之威乎<lb/>
<pb n="12a"/>
密雲不雨自我西郊<lb/>
　乾為天雲者天之氣雲之為物散則霽密則雨今密<lb/>
　而不雨何也自西故也雲自西則曷為不雨乾西北<lb/>
　巽東南故也雲興乎西而風起乎東霍然散矣何雨<lb/>
　之望大抵風從雲則隂陽和而雨雲避風則隂陽戾<lb/>
　而暵韓愈訟風伯曰雲屏屏兮吹使漓之此其驗也<lb/>
　畜止也亦聚也故為密雲<lb/>
彖曰小畜柔得位而上下應之曰小畜<lb/>
<pb n="12b"/>
　六四以一隂居上位而五陽皆應故能以柔止剛然<lb/>
　以一弱當衆强故所止者小<lb/>
健而巽剛中而志行乃亨密雲不雨尚往也自我西郊<lb/>
施未行也<lb/>
　以巽之順止乾之健故乾不争而暫止以二五之德<lb/>
　皆剛而居中以五剛之志皆欲進而上行故乾得進<lb/>
　而終亨此人臣止其君之不善而不能止者也若公<lb/>
　孫𢎞李勣是也雲欲雨風散之雲可以止矣而雲意<lb/>
<pb n="13a"/>
　尚往而未已此人臣止其君之善而不能止者也何<lb/>
　謂止其君之善壅上之澤蠧上之心是謂止善雨傷<lb/>
　稼而楊國忠取善稼以獻欺其君以不傷天大旱而<lb/>
　李實督賦歛愈急告其君以不旱此能止其君之善<lb/>
　者也李吉甫請峻威刑而憲宗以為欲朕失人心劉<lb/>
　藻言苖不損而代宗謂不損猶應言損此止其君之<lb/>
　善而不能者也止其君之不善而不能君子憾其臣<lb/>
　學力之淺止其君之善而不能君子嘉其君聖質之<lb/>
<pb n="13b"/>
　堅<lb/>
象曰風行天上小畜君子以懿文德<lb/>
　以風止天是以動濟動也君子欲止其君之不善而<lb/>
　反顧在我之德未能无不善是以不善止不善也大<lb/>
　人正己而物正推而格君心之非焉往而不止故君<lb/>
　子於此不尤其君而尤其身曰是我之文德有未懿<lb/>
　也我德之進十之則君德之進千之故文帝曰吾久<lb/>
　不見賈生自以為過之今不及也不及之語一出而<lb/>
<pb n="14a"/>
　帝自此遠矣賈生自崖而反矣見賈生且然而況小<lb/>
　畜懿文德之君子乎彼曰五帝其臣不及其聖此不<lb/>
　惟不知臯夔亦不知堯舜<lb/>
初九復自道何其咎吉象曰復自道其義吉也<lb/>
　啓君之善在初止君之不善亦在初故伊尹告太甲<lb/>
　以謹厥初召公告成王以若生子縱於初禁於末晚<lb/>
　矣故小畜必畜于初九初與四為應四止初而初受<lb/>
　之有不善未嘗不止止而復復而歸於道是雖曰彼<lb/>
<pb n="14b"/>
　之所止而吾實自復於道也成王與周召居故成王<lb/>
　化而為周召魯侯與哀駘它居故魯侯化而為哀駘<lb/>
　它其德義之吉又何過咎之有雖然自道可也自聖<lb/>
　不可也自道日益自聖日損<lb/>
九二牽復吉象曰牽復在中亦不自失也<lb/>
　復於初善之善也不復於初而復於二善也非善之<lb/>
　善也何也初安於復故為自復二勉於復故為牽復<lb/>
　牽者勉强之謂曷為其能勉於復也二雖剛而猶居<lb/>
<pb n="15a"/>
　中故能勉于復雖不及初之自復豈不愈於過剛而<lb/>
　不受止者乎故亦許其不自失然視何其咎之吉則<lb/>
　不侔矣若過剛而不受止則為商紂拒諫之强晉惠<lb/>
　公愎諫之狠矣<lb/>
九三輿説輻夫妻反目象曰夫妻反目不能正室也<lb/>
　九三過中則不正過剛則不和不正而昵于六四愈<lb/>
　不正也昵於彼必制於彼愈不和也不正則不可行<lb/>
　故有輿説輻之象身之不正則不可行于妻子故有<lb/>
<pb n="15b"/>
　夫妻反目之象九三夫道也六四妻道也喪其夫之<lb/>
　剛而昵于妻之愛其始相昵其終必受制葢身之不<lb/>
　正則不能正其家也非家罪也漢成帝嬖趙后而制<lb/>
　於趙后始于腐柱之僭唐高宗嬖武后而制于武后<lb/>
　始于聚麀之汙豈惟夫婦君臣亦然二世之於趙高<lb/>
　明皇之于禄山是已<lb/>
六四有孚血去惕出无咎象曰有孚惕出上合志也<lb/>
　以一柔而止五剛之進以小臣而止大君之欲禍之<lb/>
<pb n="16a"/>
　道也故為血而傷為惕而懼為咎而害六四以柔止<lb/>
　剛以臣止君而能使其傷之去而不至惕之免而不<lb/>
　遭咎之除而不作此獨何道也以至誠愛君之志合<lb/>
　乎九五至誠納諫之志上下同志故也六四九五皆<lb/>
　有孚故也此六四之賢與抑九五之賢與九五之賢<lb/>
　而已葢茅焦非賢於比干而秦皇賢於紂惕出如知<lb/>
　罃如實出已之出是也<lb/>
九五有孚攣如富以其鄰象曰有孚攣如不獨富也<lb/>
<pb n="16b"/>
　九五巽體而乾德故九五之止衆剛乃健於六四之<lb/>
　力九五之有孚乃廣于六四之孚以六四柔順之臣<lb/>
　而上欲止其君下欲止其羣陽僅不傷而已九五以<lb/>
　剛明中正之君而行巽順柔克之政故至誠一孚于<lb/>
　上羣陽皆聽于下以巽止健實以健止健故衆陽皆<lb/>
　聚而聽其所止靡然為善而憣然不為不善攣聚也<lb/>
　富善也鄰衆陽也堯舜行德而民不犯周民遜畔而<lb/>
　訟自釋皆富以其隣不獨富之義也四五隂陽皆不<lb/>
<pb n="17a"/>
　失位故孚<lb/>
上九既雨既處尚德載婦貞厲月幾望君子征凶象曰<lb/>
既雨既處德積載也君子征凶有所疑也<lb/>
　乾之一陽欲進而六四止之故密雲不雨然六四之<lb/>
　力既衰則羣隂之類復進所謂尚往而未已終亦必<lb/>
　雨而後已至于上九隂陽和而既雨則可以止矣故<lb/>
　曰既雨既處至于既處則陽亦窮而隂終勝彼五陽<lb/>
　者不期止而止矣以一隂而止五陽非止之以力也<lb/>
<pb n="17b"/>
　止之以德也何謂德巽順有孚之謂德穆宗欲幸東<lb/>
　都以張權輿之諫則不止以裴度之諫則止度之言<lb/>
　巽順有孚故曰尚德載又曰德積載載者積之充也<lb/>
　言巽順孚誠之德非一朝一夕之積也誠之積積之<lb/>
　充猶感之難况誠之不積積之不充乃欲以語之末<lb/>
　而止其君之大欲乎雖然以柔止剛以人止天以臣<lb/>
　止君止之可也過於止不可也婦盛亢夫月盛敵日<lb/>
　隂盛則疑於陽臣盛則侵于君故曰婦貞厲言雖正<lb/>
<pb n="18a"/>
　亦危也曰月幾望言月勿令至於望也曰君子征凶<lb/>
　言可止而征不已君子亦凶也曰有所疑言隂疑于<lb/>
　陽臣疑于君也臣疑于君君子猶凶况小人乎故鬻<lb/>
　拳之諫至於兵趙盾之諫至於逆豈人臣之願哉豈<lb/>
　人臣之願哉<lb/>
䷉<hi>兑下乾上</hi>
履虎尾不咥人亨<lb/>
　物畜而後有禮履者禮也又履不處也不處者行之<lb/>
<pb n="18b"/>
　謂也行天下而不禦者莫若禮凡有血氣者皆有争<lb/>
　心故天下之剛暴莫慘乎争心而虎為下禮一行焉<lb/>
　慢斯恭悖斯順争斯遜矣若蹈虎尾而亦不噬人矣<lb/>
　豈惟不噬又且亨焉大哉禮乎故曰以禮制心虎豈<lb/>
　在外哉然其象自六三九四出<lb/>
彖曰履柔履剛也説而應乎乾是以履虎尾不咥人亨<lb/>
剛中正履帝位而不疚光明也<lb/>
　六三以一柔而行五剛九五以純剛而宅中正此下<lb/>
<pb n="19a"/>
　以禮而正上上以禮而自正也下以禮而正上故柔<lb/>
　順以格其非心和悦以平其威怒君一正而臣不傷<lb/>
　上以禮而自正故身履乎至尊而不疚於利德進乎<lb/>
　光明而増益其聖臣不勞而君自正陳敬仲以禮而<lb/>
　歛齊侯魏徴以禮而約太宗豈俟其玷而後磨疚而<lb/>
　後藥哉九二六三九四合而為離故光明<lb/>
象曰上天下澤履君子以辨上下定民志<lb/>
　天高地下天尊地卑澤又下之下卑之卑者此天地<lb/>
<pb n="19b"/>
　之間粲然有象之禮也君子則之而已天下之禍莫<lb/>
　大于人欲人欲肆則下皆有為上之心故君子徐行<lb/>
　後長者而民猶有紾其兄之臂君子不敢齒路馬而<lb/>
　民猶有犯屬車之塵禮作而後上下分上下分而後<lb/>
　民心息民心息而後天下定故辨上下者非私其上<lb/>
　也安其上也非安其上也安其下也上下相安于綱<lb/>
　常之中而不至於犯上作亂大哉禮乎而或曰起偽<lb/>
　又曰忠信之薄彼未見禮亡之禍爾<lb/>
<pb n="20a"/>
初九素履往无咎象曰素履之往獨行願也<lb/>
　彖象言禮之可行爻辭言行而不處其復於禮一也<lb/>
　君子之在天下非出則處㓜而學壯而行初九履之<lb/>
　初也必有平生雅素之學然後可以有行故往而无<lb/>
　咎何也非利其身也行其志也无其素而欲行欺也<lb/>
　不于其志而于其身汙也故古者學而後行後世行<lb/>
　而後學顔子陋巷之禹稷仲舒下帷之伊吕孔明草<lb/>
　廬之管樂不如是不為素履願志願也<lb/>
<pb n="20b"/>
九二履道坦坦幽人貞吉象曰幽人貞吉中不自亂也<lb/>
　九二以陽剛之才居下卦之中可以進為而行其道<lb/>
　葢坦然而无難矣然猶守之以山林幽獨之操可謂<lb/>
　能正固而不以外物自亂其中者也居宗廟朝廷之<lb/>
　上而不改簞瓢捽茹之氣在冠冕佩玉之列而不忘<lb/>
　黄冠野服之心世之富貴得而亂之哉張良近之矣<lb/>
六三眇能視跛能履履虎尾咥人凶武人爲於大君象<lb/>
曰眇能視不足以有明也跛能履不足以與行也咥人<lb/>
<pb n="21a"/>
之凶位不當也武人爲于大君志剛也<lb/>
　聖人之於六三憐其志而恨其才曷憐乎其志也以<lb/>
　隂居陽其志非不剛也曷恨乎其才也隂柔而不足<lb/>
　與有為也若眇而自任以能視若跛而自任以能履<lb/>
　以跛眇之質柔懦之才介乎五剛之間而欲履天下<lb/>
　之至危以求立天下之大功其禍敗也必矣所謂履<lb/>
　虎尾而逢咥也凶孰大焉聖人所以恨其才而惜其<lb/>
　居位之不當也若夫其志則可憐矣甚武而欲有為<lb/>
<pb n="21b"/>
　於吾君甚剛而欲有立于當世夫何罪哉故前言其<lb/>
　凶而後止言志剛而已亦不深咎之也殷浩不出房<lb/>
　琯不相晉唐君臣之訾庸有既乎世之君子欲出而<lb/>
　有為其亦量己之才而勿冐其位也哉彖與六三以<lb/>
　一卦言也爻不與六三以一爻言也上三陽者虎也<lb/>
　九四虎尾六三履之易以在下為尾故遯之初六既<lb/>
　濟之初九未濟之初六皆為尾而履以九四為尾<lb/>
九四履虎尾愬愬終吉象曰愬愬終吉志行也<lb/>
<pb n="22a"/>
　九四近剛决之君履危之道也然能終吉者九雖體<lb/>
　剛而四則志柔愬愬而祗懼所以吉也然柔順以承<lb/>
　剛暴之君免禍而終吉可也而能行其志者何也志<lb/>
　乎忠愛而純乎天理自有以潛感而黙悟也故三老<lb/>
　之悟武帝不如田千秋之一言五王之復唐嗣不如<lb/>
　王方慶之一對柔順之服剛暴速于剛暴服剛暴矣<lb/>
九五夬履貞厲象曰夬履貞厲位正當也<lb/>
　五以乾剛之德既有能行之資宅天位之尊又有得<lb/>
<pb n="22b"/>
　行之勢德與位相當者也可以必行矣而聖人戒其<lb/>
　剛决之太過則雖正而亦危故去四凶非舜之剛而<lb/>
　莫剛於班有苖之師伐匈奴非武帝之勇而莫决于<lb/>
　棄輪臺之地得此爻之戒矣<lb/>
上九視履考祥其旋元吉象曰元吉在上大有慶也<lb/>
　上九居履之極當履之成行而不止其行必跌成而<lb/>
　不去其成必缺盍視其行而不明成其福而不毁功<lb/>
　成身退而復反其素履幽貞之初慶孰大焉故伊尹<lb/>
<pb n="23a"/>
　相湯之功不高於告歸之節子房興漢之策不警於<lb/>
　棄事之智皆反其初之義也旋反考成也履主于行<lb/>
　者也然初尚素履二尚幽貞勇於行而三凶懼於行<lb/>
　而四吉五决于行則厲上反其初則慶然則履不處<lb/>
　也而未嘗忘於處也<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷三<lb/>
</p>
<p>
</p>
  </div>
</body>
</text>
</TEI>
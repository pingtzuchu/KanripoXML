<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷二</head> <lb/>
    <p>
<pb n="1a"/>
欽定四庫全書<lb/>
　誠齋易傳卷二<lb/>
　　　　　　　　　　　　宋　楊萬里　撰<lb/>
䷂<hi>震下坎上</hi>
屯元亨利貞勿用有攸往利建侯<lb/>
　物屯求亨時屯亦求亨然時屯求亨其道有三惟至<lb/>
　正為能正天下之不正故曰利貞惟不欲速為能成<lb/>
　功之速故曰勿用有攸往惟多助為能克寡助故曰<lb/>
<pb n="1b"/>
　利建侯漢高帝平秦項之亂除秦苛法為義帝發喪<lb/>
　得屯之利貞不王之關中而王之蜀漢隠忍就國而<lb/>
　不敢校得屯之勿用有攸往會固陵而諸侯不至亟<lb/>
　捐齊梁以王信越得屯之利建侯二帝三王亨屯之<lb/>
　三道高帝未及也而亨屯之功如此而况及之者乎<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　震以初九之陽而下于陰以六二之陰而上于陽<lb/>
<pb n="2a"/>
　皆居一卦之始故曰剛柔始交以震遇坎故曰難生<lb/>
　震動坎險故曰動乎險中臨險難而不妄動必正而<lb/>
　後動是惟无動動則大亨故曰大亨貞仗至正以動<lb/>
　於險難之中如天地之動一動而雷雨盈於天地之<lb/>
　間亨孰大焉當屯難之世如造化之初草而未齊昧<lb/>
　而未明能動以正而又得建侯之助則屯可亨矣大<lb/>
　亨貞即卦辭之元亨利貞動而雷雨滿盈即勿用有<lb/>
　攸往建侯而不自寧即利建侯然卦言勿用攸往而<lb/>
<pb n="2b"/>
　彖言雷雨之動者勿用攸往非終不動也審而後動<lb/>
　也屯之元亨利貞非如乾之四德故曰大亨貞<lb/>
彖曰雲雷屯君子以經綸<lb/>
　天下无事庸人不庸人天下多難豪傑不豪傑當屯<lb/>
　難之時君子當之豈可以晏然處之哉非有經綸天<lb/>
　下之才則屯未易亨郭子和曰坎在上為雲故雲雷<lb/>
　屯坎在下為雨故雷雨作解雲而未雨所以為屯其<lb/>
　説最明<lb/>
<pb n="3a"/>
初九磐桓利居貞利建侯象曰雖磐桓志行正也以貴<lb/>
下賤大得民也<lb/>
　君子濟屯患无才有才患无位初九以剛明之才而<lb/>
　居下位非二非四雖欲有為未可也姑磐桓不進以<lb/>
　待時而已然豈真不為哉居正有待而其志未嘗不<lb/>
　欲行其正也居而不貞則无德行而不正則无功周<lb/>
　公言居貞而孔子言行正然後濟屯之功德備矣然<lb/>
　則何以行吾志何以濟夫屯建侯以求助自卑以得<lb/>
<pb n="3b"/>
　民則志可行屯可濟矣初九在下而遠君建侯非我<lb/>
　職也而初九能之乎賈林合李抱真王武俊之驩而<lb/>
　朱滔遁唐遂以安林遠君而无位者也劉琨失王浚<lb/>
　猗盧之援而幽并亡晉遂失中原琨遠君而有位者<lb/>
　也初九患无志耳有有為之志而輔以建侯之助何<lb/>
　職之拘何位之俟哉故濟屯者志為大初九遠君无<lb/>
　位聖人猶許其有志而况有志而近君有位者乎震<lb/>
　之初以一陽為二隂之主故曰貴二隂賤而一陽下<lb/>
<pb n="4a"/>
　之故曰下賤<lb/>
六二屯如邅如乘馬班如匪宼婚媾女子貞不字十年<lb/>
乃字象曰六二之難乘剛也十年乃字反常也<lb/>
　屯之六二以隂柔之德居大臣之位非不欲濟時之<lb/>
　屯也然下則偪於初之剛而乃為己之宼上欲親於<lb/>
　君之應而有近之嫌故邅如而不能行班如而不能<lb/>
　進然則何以處之如女子然與其從宼而字不若守<lb/>
　正而不字雖未得親於婚久則宼定而自成其婚婚<lb/>
<pb n="4b"/>
　而字焉何遲之有此王導相晉之事也上有元明之<lb/>
　二君而下有王敦之强臣導乃以寛大之度柔順之才<lb/>
　處强臣之上非乘剛遇宼而何惟導守正不撓而下<lb/>
　不比於敦待時觀變而上不危其國久而宼自平焉<lb/>
　君自信焉國自安焉此十年乃字復其常之效也謝<lb/>
　安之於桓温初則伐其壁人之謀徐而寢其九錫之<lb/>
　命强臣自斃而王室以寧亦屯之六二也雖然六二<lb/>
　之邅如班如者其病在於隂柔而无剛明之才耳舜<lb/>
<pb n="5a"/>
　之於四凶周公之於管蔡孔子之於少正卯何澶班<lb/>
　之有<lb/>
六三即鹿无虞惟入于林中君子幾不如舍往吝象曰<lb/>
即鹿无虞以從禽也君子舍之往吝窮也<lb/>
　三无剛明之才而居震動之極妄意於濟屯之功業<lb/>
　所謂即鹿然五應二而不應三三妄動而无上應无<lb/>
　應則无功所謂无虞而鹿入林中也君子當此者舍<lb/>
　而退則見幾而无悔往而進則遇險而必窮葢功无<lb/>
<pb n="5b"/>
　幸成業无孤興郭林宗所以不仕於漢管㓜安所以<lb/>
　不仕於魏非无憂世之心也鹿譬則功也虞人譬則<lb/>
　應也<lb/>
六四乘馬班如求婚媾往吉无不利象曰求而往明也<lb/>
　六四居上而隂柔非濟屯之才故乘馬而不進初九<lb/>
　在下而剛明為六四之應故求助則必往此六四有<lb/>
　自知之明无疾賢之私者也魏无知徐庶以之求助<lb/>
　之謂<lb/>
<pb n="6a"/>
九五屯其膏小貞吉大貞凶象曰屯其膏施未光也<lb/>
　九五以剛明之君居屯難之世宜其撥亂反正有餘<lb/>
　也然其澤猶屯而未光其所正可小而不可大是屯<lb/>
　難終不可濟乎有君无臣故也六四近臣則弱六三<lb/>
　近臣則又弱六二大臣則又弱然則九五將欲有為<lb/>
　誰與有為惟一初九則遠而在下賢而在下則如无<lb/>
　賢臣而在遠則如无臣唐之文宗初恥為凡主非不<lb/>
　剛也終自以為不及赧獻大貞則凶也何也觀近臣<lb/>
<pb n="6b"/>
　則訓注也觀大臣則涯餗也觀遠臣則度與德裕也<lb/>
　用不必才才不必用而欲平閹宦之禍故曰君强臣<lb/>
　羸航无楫維无臣有主去虺得虎<lb/>
上六乘馬班如泣血漣如象曰泣血漣如何可長也<lb/>
　窮否反㤗極屯反亨屯之上難之極也然非剛明之<lb/>
　極何以亨屯難之極今乃以六之柔而當之進无必<lb/>
　為之才退有无益之泣求夕亡朝得之求朝亡夕得<lb/>
　之何可長也唐之僖昭是已<lb/>
<pb n="7a"/>
䷃<hi>坎下艮上</hi>
蒙亨<lb/>
　説者以蒙為蒙昧之蒙非也蒙猶屯也屯者物之初<lb/>
　非物之厄蒙者人之初非性之昧勾而未舒曰屯穉<lb/>
　而未達曰蒙故蒙有亨之理果昧也奚亨焉<lb/>
匪我求童蒙童蒙求我<lb/>
　教者无求於學者然後先王之道尊學者有求於教<lb/>
　者然後教者之言入道尊則傳而行言入則信而堅<lb/>
<pb n="7b"/>
　故无求非傲有求非詘<lb/>
初筮告再三瀆瀆則不告利貞<lb/>
　未達而求達者一問答而加多不達而求其達者百<lb/>
　問答而加少再三愈加少也故初筮而告達其蒙也<lb/>
　再三而不告亦達其蒙也一告而達則悦再三而不<lb/>
　告則憤安知憤者之達不深於悦者乎然則問而答<lb/>
　者愛也問而不答者亦愛也歸於利貞而已矣蒙而<lb/>
　達達而堅貞其利益孰大焉筮者問而占之之謂<lb/>
<pb n="8a"/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
則不告瀆蒙也蒙以養正聖功也<lb/>
　蒙之險有險中之亨蒙之止有止中之行險而止者<lb/>
　穉而蒙也亨而行者蒙而達也何達也達乎中正而<lb/>
　已何為而達乎中正也以其求中正之志就其剛明<lb/>
　中正之人斯達矣曰時中曰養正道之中正也曰志<lb/>
　應求者有志則教者必應也曰剛中九二剛明中正<lb/>
<pb n="8b"/>
　之人也始乎蒙卒乎聖原乎志而已何謂志童蒙求<lb/>
　我是也瀆之為言褻也再三問者褻也再三告者亦<lb/>
　褻也問之褻則昧答之褻則棄匪我求童蒙謂九二<lb/>
　蒙以養正謂六五<lb/>
象曰山下出泉蒙君子以果行育德<lb/>
　山下出泉者泉之性行山之性止此欲行而彼止之<lb/>
　故曰蒙蒙者欲行而未達之謂雖然豈終止哉其決<lb/>
　也有不可禦其積也有不可測泉不可禦君子得之以<lb/>
<pb n="9a"/>
　果其行泉不可測君子得之以育其德<lb/>
初六發蒙利用刑人用説桎梏以往吝象曰利明刑人<lb/>
以正法也<lb/>
　蒙在發發在豫初者發之豫也聖人何以發之教人<lb/>
　大立法立法大正己己正於上人觀於下迷者覺蔽<lb/>
　者解如械得釋如囚得宥其何快如之故曰利用刑<lb/>
　人用説桎梏快之至也刑之為言法也如刑于二女<lb/>
　之刑故曰以正法也然則以言語敎者末矣而况威<lb/>
<pb n="9b"/>
　乎以往吝者過是以往則吝也如威令是也堯舜率<lb/>
　天下以仁而民從之刑人之義也<lb/>
九二包蒙吉納婦吉子克家象曰子克家剛柔接也<lb/>
　善教欲寛不欲苛善學欲遜不欲速初六六三六四<lb/>
　羣蒙皆隂也故稱婦焉九二以剛明之才當閒達之<lb/>
　任受羣蒙之歸則宜寛以俟之故稱包納焉包則有<lb/>
　容而无擇納則有受而无却皆寛也人皆有聖賢君<lb/>
　子之質柰何絶之以苛三后之化頑民所謂无忿疾<lb/>
<pb n="10a"/>
　于頑有容德乃大是也然六五之童蒙有求於二而<lb/>
　二匪求於五乃曰子克家何也臣之事君如子之事<lb/>
　父責難納誨陳善閉邪正使致君以堯格君於天如<lb/>
　伊尹周公亦臣子分内事耳亦如子之幹蠱克家耳<lb/>
　非功也剛柔接者以五之柔下際於二也婦羣蒙尊<lb/>
　教者也子九二尊受教者也<lb/>
六三勿用取女見金夫不有躬无攸利象曰勿用取女<lb/>
行不順也<lb/>
<pb n="10b"/>
　女德以順為正三仰舍上九之應而俯從九二之强<lb/>
　是女見利而動者也非順也動以利則身非其身失<lb/>
　其身則利非其利是以君子勿取也何為不取以順<lb/>
　為正也陳相下喬而入幽即六三舍上而從下公孫<lb/>
　曲學以阿世即六三見利而失身斯女不可取也斯<lb/>
　士獨可用之无所不至矣金夫夫之挾厚利者九二<lb/>
　剛而乾體乾為金<lb/>
六四困蒙吝象曰困蒙之吝獨遠實也<lb/>
<pb n="11a"/>
　蒙非教不瑩教非賢不親四以昏蒙之資而遠於上<lb/>
　下二陽剛健篤實之賢宜其困而吝也窒於通之謂<lb/>
　困嗇於復之謂吝吝疾者諱醫吝過者諱師四之困<lb/>
　蒙而復吝於親賢所謂困而不學民斯為下者與然<lb/>
　則聖人真絶而不教乎是教也非絶也仲尼之於陽<lb/>
　貨孺悲皆所不見疑絶也然闞亡取瑟是亦不屑之<lb/>
　教誨也使二子而改則困而知之與生而知之學而<lb/>
　知之一也如吝何<lb/>
<pb n="11b"/>
六五童蒙吉象曰童蒙之吉順以巽也<lb/>
　有童穉之蒙有小民之蒙有學者之蒙有聖人之蒙<lb/>
　六五以人君之尊乘巽順之德自居於童穉之蒙以<lb/>
　下學於九二剛明之賢此聖人之蒙也聰明睿智而<lb/>
　守之以愚者也高宗自以其德弗類而學於傅説武<lb/>
　王自以不知彛倫而訪於箕子所以聖益聖與此謂<lb/>
　蒙以養正聖功者也晦其中正而養之以蒙如霧蒙<lb/>
　日乃所以養日其明不費故其照不匱非作聖用功<lb/>
<pb n="12a"/>
　之深孰能與於此<lb/>
上九擊蒙不利爲宼利禦宼象曰利用禦宼上下順也<lb/>
　初六發蒙九二包蒙上九擊蒙蒙至於擊則繼之以<lb/>
　怒矣教其未裕乎葢包者容其發之所不廸擊者攻<lb/>
　其包之所已窮發之之蚤而包之之極然猶蒙而不<lb/>
　化至於為宼上之人不得已攻伐而扞禦之則上之<lb/>
　辭順而天下之心亦順之矣上下俱順則彼宼者何<lb/>
　利而此禦宼者何不利哉虞之三苖周之三監蒙而<lb/>
<pb n="12b"/>
　為宼者也禹周公之征撃蒙而禦宼者也上者蒙之<lb/>
　終故不化九者陽之窮故必撃<lb/>
䷄<hi>乾下坎上</hi>
需有孚光亨貞吉利渉大川<lb/>
　需者有所須而動有所待而發傳曰需事之下又曰<lb/>
　需事之賊言猶豫不决之害事也而光且亨且吉且<lb/>
　利何也易之需非不决之需見險而未可動能動而<lb/>
　能不動者也孚且貞故也孚者以誠待詐詐窮而誠<lb/>
<pb n="13a"/>
　自達貞者以正待邪邪詘而正自伸惟誠惟正无敵<lb/>
　於天下是惟无動動則亨吉雖大川亦可渉而利也<lb/>
　先主所謂操以詐孤以誠操以暴孤以仁葢假之者<lb/>
　也假之者且然而况性之身之者乎乾之剛健誠且<lb/>
　正也坎之險䧟邪且詐也大川坎也<lb/>
彖曰需須也險在前也剛健而不䧟其義不困窮矣需<lb/>
有孚光亨貞吉位乎天位以正中也利渉大川往有功<lb/>
也<lb/>
<pb n="13b"/>
　以乾之尊遇坎之險而能不䧟不窮者剛健而已剛<lb/>
　則其静不可動健則其動不可禦静不可動則能忍<lb/>
　以需險之衰動不可禦則能决以濟險之窮我何䧟<lb/>
　何窮之有彼无剛健之才見險而不能忍者其能免<lb/>
　於䧟且窮乎雖然亦必德與位並而後可以吉須也<lb/>
　位乎天位則有位矣正中則有德矣无位而須者无<lb/>
　濟險之勢伯夷避紂是也无德而須者无濟險之資<lb/>
　秦未亡而陳渉先亡是也以在天之位秉正中之德<lb/>
<pb n="14a"/>
　利渉大川往則有功文武須暇五年是也天位謂九<lb/>
　五乘乾也正中兼二五而言也<lb/>
象曰雲上于天需君子以飲食宴樂<lb/>
　升而未降則天下望雲而徯雨藴而未施則君子藏<lb/>
　器以待時待時者夫何為哉飲食以自養宴樂以自<lb/>
　怡而已此顔子簞瓢陋巷之日謝安游宴東山之時<lb/>
　也雖然飲食宴樂以須其時惟有德之君子而後能<lb/>
　也不然含哺之氓皆顔酒荒之士皆謝矣<lb/>
<pb n="14b"/>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
　坎水為險初九去險遠矣故需于郊郊遠於水之地<lb/>
　也宅於水而資舟備難者也宅于郊而馮河犯難者<lb/>
　也无難而犯難以求利不若守常之為利无難而不<lb/>
　安于守常若穆公伐鄭夫差伐齊其咎何如哉<lb/>
九二需于沙小有言終吉象曰需于沙衍在中也雖小<lb/>
有言以吉終也<lb/>
<pb n="15a"/>
　渚自水出曰沙需于沙則去水之險漸近矣近水者<lb/>
　未溺沙傾則溺近難者未隙言出則隙九二以陽居<lb/>
　隂則寛綽而有衍以位居中則正大而不過寛而不<lb/>
　過則小有言之隙可以窒而不開矣呉濞以太子之<lb/>
　隙常出怨言矣文帝寛而不詰故終其世而亂不作<lb/>
　所謂終吉也<lb/>
九三需于泥致宼至象曰需于泥災在外也自我致宼<lb/>
敬愼不敗也<lb/>
<pb n="15b"/>
　初需于郊止而不敢進二需于沙進而不敢逼三進<lb/>
　而逼于水矣泥者逼于水者也雖逼于水未溺于水<lb/>
　也何也坎之災猶在外也災在外而我逼之是水不<lb/>
　溺人而人狎水者也狎水死者勿咎水致宼敗者勿<lb/>
　咎宼自我致之故也雖然善備无宼善禦无敗既有<lb/>
　宼矣敬愼以禦之猶不敗也不敗於宼不若不致夫宼<lb/>
　不致夫宼不若不逼夫宼三居健之極進之勇能不<lb/>
　逼乎不然在外之災安能宼我楚非宋宼也襄公與<lb/>
<pb n="16a"/>
　楚争霸而敗于泓宋致宼而不敬愼也晉非楚宼也莊<lb/>
　王與晉争鄭而勝于邲楚敬愼而晉否臧也<lb/>
六四需于血出自穴象曰需于血順以聽也<lb/>
　隂陽相勝亦相伺也乾之三陽所以需而未敢進者<lb/>
　伺坎之衰也盜憎主人亦伺主人故六四亦需三陽<lb/>
　之逼己也雖然三陽厄于險故同力以濟險四以一<lb/>
　隂柔之資而當三剛健之敵傷于陽必矣血者傷也<lb/>
　物傷必避避必順以聽命出自穴者傷于陽而避陽<lb/>
<pb n="16b"/>
　且聽命于陽也君子之于小人不可窮也三陽彚進<lb/>
　一隂退避需之險于是濟矣為君子者勿窮小人可<lb/>
　也王允既誅董卓而不宥傕汜光弼垂定河北而復<lb/>
　圖思明皆不開小人順聽之門之禍也坎為血卦<lb/>
九五需于酒食貞吉象曰酒食貞吉以中正也<lb/>
　陽彚而進隂引而退九五以陽剛居中得正而位乎<lb/>
　天位險者夷難者解天下治平矣於此何為哉涵養<lb/>
　休息與天下相安于无事而已不可移濟險之道為<lb/>
<pb n="17a"/>
　履平之道也萬物需雨澤人需飲食天下需涵養雲<lb/>
　上于天物之需也需者飲食之道人之需也需于酒<lb/>
　食貞吉天下之需也酒食者養天下之謂成康文景<lb/>
　得之矣有險樂險則媮周平王晉元帝是也无險行<lb/>
　險則擾秦始皇漢武帝是也<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　險至上而終需至上而極險終則變陽極則升乾之<lb/>
<pb n="17b"/>
　三陽欲進而坎為險以阻之至上六則終而變矣三<lb/>
　陽雖為客其需我之變久矣我終能遏其來乎敬以<lb/>
　納之而已主孤而客衆主雖有危之勢敬客以及主<lb/>
　主亦有安之理入于穴者主安也桓溫作難于晉晚<lb/>
　而病亟猶幸不殺王謝晉室安而桓氏亦安此其效<lb/>
　也不當位隂居上則僭也僭而未大失者小人敬君<lb/>
　子抑亦僭之救也與不然壅甚必决藴甚必裂如<lb/>
　秦末之法吏漢季之閽寺衆所快也亦所憫也君<lb/>
<pb n="18a"/>
　子之于小人亦然<lb/>
䷅<hi>坎下乾上</hi>
訟有孚窒惕中吉終凶利見大人不利渉大川<lb/>
　物有作之而止止之而作者民之遜與争是也訟者<lb/>
　争之尤也故聖人止之不一而足誠心而无詐者必<lb/>
　不訟窒隙而无仇者必不訟惕厲而懼刑戮者必不<lb/>
　訟中和而不狠愎者必不訟如是則吉也非訟之吉<lb/>
　也不然訟至于終極而不反其凶必矣利見大人見<lb/>
<pb n="18b"/>
　九五以决訟也不利渉大川犯大難而興訟也訟之<lb/>
　吉者四凶者一利不利者亦各一曰吉曰利非勸訟<lb/>
　也皆止訟也<lb/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利渉<lb/>
大川入于淵也<lb/>
　訟常解于相平而合于不相下險者狡而工于争健<lb/>
　者强而力于争二人相遭其肯相下而不訟乎以坎<lb/>
<pb n="19a"/>
　之險遇乾之健訟之所自起也剛來得中者九二自<lb/>
　外而來興訟之主也中正者九五聽訟之主也大川<lb/>
　坎也<lb/>
象曰天與水違行訟君子以作事謀始<lb/>
　天道上行水性下注天左而西水右而東相違而行<lb/>
　此訟之象也止訟在初聽訟亦在初故仲尼聽父子<lb/>
　之訟不咎其訟者而咎上教之不行此民之訟也又<lb/>
　有大者焉甘陵南北部之禍始於其徒之相非此士<lb/>
<pb n="19b"/>
　之訟也又有大者焉牛李朋黨之禍始於其進之相<lb/>
　傾此臣之訟也又有大者焉呉越世讐之禍始於一<lb/>
　矢之加遺此國之訟也又有大者焉漢武匈奴之禍<lb/>
　始于平城之宿憤此天下之訟也不謀其始訟之禍<lb/>
　何如哉曷謂始曰心故君子必自訟自訟者訟心也<lb/>
　訟心者祥訟人者殃<lb/>
初六不永所事小有言終吉象曰不永所事訟不可長<lb/>
也雖小有言其辯明也<lb/>
<pb n="20a"/>
　初六九四訟之敵也然六之才弱而位下才弱者有<lb/>
　慙忿而无遂心故雖訟而不永位下者敢於微愬而<lb/>
　不敢于大詬故雖有言而小不永則易収小言則易<lb/>
　釋所以終吉然六之隂静非首訟者也九四以强躁<lb/>
　而挑之初六不得已而應之兩訟有强弱弱者多勝<lb/>
　强兩辭有應感感者多不勝應故初與四辯而初得<lb/>
　其明也豈初之能必明哉非聴之者明則强者以後<lb/>
　罷勝感者以先入勝矣要之不永所事初六不可不<lb/>
<pb n="20b"/>
　深戒也虞芮之訟一入周境自媿而解不永所事之<lb/>
　效也<lb/>
九二不克訟歸而逋其邑人三百户无眚象曰不克訟<lb/>
歸逋竄也自下訟上患至掇也<lb/>
　九二興訟之主然初六與九四為敵非與九二訟者<lb/>
　也六三從上而不訟亦非與九二訟者也九五君也<lb/>
　九二臣也臣无訟君之理亦非九二所敢訟者也所<lb/>
　與訟者其唯九四上九乎然九四近君而剛上九居<lb/>
<pb n="21a"/>
　上而亦剛九二乃恃其剛以訟二剛以寡訟衆以下<lb/>
　訟上其訟不勝宜也然能憣然而改退然而歸來其<lb/>
　邑而逋焉庶幾无刑戮之眚也不然掇禍无敵矣子<lb/>
　玉剛而无禮陽處父剛而犯怨所以不免與二柔也<lb/>
　故能逋<lb/>
六三食舊德貞厲終吉或從王事无成象曰食舊德從<lb/>
上吉也<lb/>
　訟之六爻唯五聽訟唯三不訟餘皆訟者也三介乎<lb/>
<pb n="21b"/>
　二剛之間能正固而不動能危懼而不争從上而<lb/>
　不居其成故能保其禄位而終吉也食舊德保其禄<lb/>
　位也從王事從上九也鄭駟良之争子産兩无所從<lb/>
　齊欒陳之難晏嬰兩无所助所以安也<lb/>
九四不克訟復即命渝安貞吉象曰復即命渝安貞不<lb/>
失也<lb/>
　九四之訟初六以上訟下挾貴而訟以强訟弱挾力<lb/>
　而訟初非四之敵也然舉二者之訟質之九五剛明<lb/>
<pb n="22a"/>
　中正之君何貴之私何力之撓哉故初六之辨遂明<lb/>
　而九四之訟不勝訟不勝而吉何也能自反其身而<lb/>
　就于義命能自改其過而安於貞固猶可以吉也非<lb/>
　吉之大也僅不失於吉而已渝者變而改也不然如<lb/>
　竇嬰之助灌夫趙廣漢之脅魏相公孫賀之捕朱安<lb/>
　世欲以免人乃不免其身欲以免罪乃所以獲罪<lb/>
九五訟元吉象曰訟元吉以中正也<lb/>
　以中正之君聽天下之訟中而不過則上无淵魚之<lb/>
<pb n="22b"/>
　察正而无私則下无梗陽之賂直者伸枉者媿尚何<lb/>
　訟之有畫衣冠而不犯虚囹圄而不式可也此天下<lb/>
　之大吉也元大也<lb/>
上九或錫之鞶帶終朝三禠之象曰以訟受服亦不足<lb/>
敬也<lb/>
　上九訟而終凶者也儻或訟而勝勝而受賞猶不足<lb/>
　敬而况衆皆禠而奪之乎而况未必勝且未必賞乎<lb/>
　或之者未必之辭也故楊惲告霍氏息夫躬告東平<lb/>
<pb n="23a"/>
　初以此而侯卒以此而誅事也好還天道固然<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷一</head> <lb/>
    <p>
<pb n="1a"/>
欽定四庫全書<lb/>
　誠齋易傳卷一<lb/>
　　　　　　　　　　　宋　楊萬里　撰<lb/>
䷀<hi>乾下乾上</hi>
　乾雜卦曰乾健説卦曰乾剛又曰乾為天為君故君<lb/>
　德體天天德主剛風霆烈日天之剛也剛明果斷君<lb/>
　之剛也君惟剛則勇於進德力於行道明於見善决<lb/>
　於改過主善必堅去邪必果建天下之大公以破天<lb/>
<pb n="1b"/>
　下之衆私聲色不能惑小人不能移隂柔不能奸矣<lb/>
　故亡漢不以成哀而以孝元亡唐不以穆敬而以文<lb/>
　宗皆不剛健之過也然强足拒諫强明自任豈剛也<lb/>
　哉䷋古之天地字也曷由知之由坎離知之偃之<lb/>
　為䷾立之為水火若雷風山澤之字亦然故漢書<lb/>
　坤字作巛八字立而聲畫不可勝窮矣豈待鳥跡哉<lb/>
　後世草書天字作𤣥即☰也<lb/>
乾元亨利貞<lb/>
<pb n="2a"/>
　此卦辭説者曰文王之辭至高曰天天之健曰乾天<lb/>
　言其象乾言其性元亨利貞言其德象而後有性性<lb/>
　而後有德德之名四其實一一者何元而已元出而<lb/>
　亨物始而通也時春而夏日旦而晝人㓜而壯物萌<lb/>
　而榮皆元亨之迹利入而貞物成則復也時秋而冬<lb/>
　日昳而夕人强而耄物實而隕皆利貞之迹故周子<lb/>
　曰元亨誠之通利貞誠之復復者何復其元而己元<lb/>
　者貞之初貞者元之終元貞異名而同體亨者物之<lb/>
<pb n="2b"/>
　生利者物之成亨利異功而同用渾然而一之謂元<lb/>
　熈然而散之謂亨充然而成之謂利肅然而收之謂<lb/>
　貞肅然而收則渾然而一矣一斯散散斯成成斯復<lb/>
　復斯入入斯出未有已也天地具此為天地聖人具<lb/>
　此為聖人四德之名立而天地聖人之藴著矣彼異<lb/>
　端者以空言性命為元其究窒於言之用以詭遇事<lb/>
　功為利其究賊於貞之體是豈所謂元而利者哉儒<lb/>
　者之求道求諸乾之四德<lb/>
<pb n="3a"/>
初九潛龍勿用<lb/>
　此爻辭説者曰周公之辭乾陽也其數曰九坤隂也<lb/>
　其數曰六何也天地之生數也積天數之一三五不<lb/>
　曰九乎積地數之二四不曰六乎乾以龍為象何也<lb/>
　天地者其神不測者也將託至神之物以喻之舍龍<lb/>
　何以哉初九乾爻之始而位之最下者也故為龍之<lb/>
　濳既曰潛矣雖欲用之於何用之故曰勿用勿云者<lb/>
　止之也干寶謂文王在羑里之爻非也羑里聖人之<lb/>
<pb n="3b"/>
　不幸也非潛也程子謂舜之側微是也或曰舜窮而<lb/>
　在下未嘗欲自用孔子窮而在下未嘗欲勿用何也曰<lb/>
　治則聖體其常亂則聖通其變舜孔子易地皆然<lb/>
九二見龍在田利見大人<lb/>
　初九在下君德之隠故曰潛龍九二居中君德之章<lb/>
　故曰見龍見龍在田物被其澤也利見大人者天下<lb/>
　以見九二之大人為天下之利也程子謂舜之田漁<lb/>
　時也<lb/>
<pb n="4a"/>
九三君子終日乾乾夕惕若<hi>句</hi>厲无咎<lb/>
　乾之六爻皆龍德也故曰六龍九三不言龍而曰君<lb/>
　子何也言龍者明而神言君子者神而明皆君德也<lb/>
　九三以君人之德處下位之上尊卑未定危莫大焉<lb/>
　故曰厲厲危也然聖人戒以厲之未幾而許以无咎<lb/>
　之可必何也於此有道終日乾乾然而無息至夕猶<lb/>
　惕惕若而自懼勤於德而懼於位則危者安矣何咎<lb/>
　之有程子謂此爻舜之𤣥德升聞時也乾乾者猶曰<lb/>
<pb n="4b"/>
　健健云耳雖然九三危而无咎信矣亦有危而有咎<lb/>
　者乎曰有蚩尤后羿莽卓在上而驕其下在下而憂<lb/>
　其不為上驕則有懈心何德之勤憂則有覦心何位<lb/>
　之懼故終亦必亡而已矣或曰不有操懿乎曰漢一<lb/>
　變而為魏葢三世希不失矣魏一變而為晉葢再世<lb/>
　希不失矣使魏晉不足徴則乾乾夕惕之戒妄矣<lb/>
九四或躍在淵无咎<lb/>
　九四之與九三位若同而異情若異而同九三居下<lb/>
<pb n="5a"/>
　之上而方尊九四居上之下而已偪故位若同而異<lb/>
　九三之惕則懼於進九四之躍則向於進四之躍其<lb/>
　情固異於三之惕也然聖人未敢輕許之也故曰或<lb/>
　焉或之者疑之也疑之者未可以必進也可以躍則<lb/>
　動未可以躍則静淵静也或躍者試其所養在淵者<lb/>
　涵其自養宜動而動宜静而静斯无咎矣三之勤而<lb/>
　懼文言以為君子進德脩業雖危无咎四雖无三之<lb/>
　懼然亦能躍而疑文言亦以為君子進德脩業故无<lb/>
<pb n="5b"/>
　咎此其情所以若異而同也程子以為舜之歴試時<lb/>
　也安定胡氏以此爻為太子之位其説尤切葢懦於<lb/>
　躍則為漢之惠元僅為得之躁於躍則為商臣為元<lb/>
　凶其咎大矣或曰晉之申生漢之榮彊非以躍而咎<lb/>
　也何如曰易之戒義也三子之遭命也命不可逃而<lb/>
　義不可越使三子越義以逃命命可逃乎命不可逃<lb/>
　則孰若守義以聽命三子守義以聽命雖曰有咎吾<lb/>
　必謂之无咎矣至㤗伯仲雍伯夷叔齊則躍與否无<lb/>
<pb n="6a"/>
　咎與否皆所不能囿也所謂賢者過之者與<lb/>
九五飛龍在天利見大人<lb/>
　九天德也龍象也五天位也飛而在天之象也德而<lb/>
　不位仲尼以之虚天下之望也位而不德癸辛以之<lb/>
　失天下之望也德與位並二帝三王以之慰天下之<lb/>
　望也故曰利見大人當其在田天下猶利見之而况<lb/>
　今在天乎<lb/>
上九亢龍有悔<lb/>
<pb n="6b"/>
　五者位之極上者極之極故為亢居君位而又上焉<lb/>
　將何之乎此益戒舜以罔淫于樂禹戒舜以無若丹<lb/>
　朱之時也若志與位俱亢則有悔矣梁武帝唐明皇<lb/>
　晚年是已<lb/>
用九見羣龍无首吉<lb/>
　乾坤二卦獨有用九用六何也六十四卦剛柔之用<lb/>
　於此發其凡也剛過則競故欲後而不先柔過則邪<lb/>
　故欲正而能久<lb/>
<pb n="7a"/>
彖曰大哉乾元萬物資始乃統天雲行雨施品物流形<lb/>
大明終始六位時成時乘六龍以御天乾道變化各正<lb/>
性命保合太和乃利貞首出庶物萬國咸寧<lb/>
　此彖辭所以釋卦辭也説者曰孔子之辭大哉乾元<lb/>
　何大乎乾元也乾之大者以元而大也何謂元曰是<lb/>
　不可言也其隂陽未形之初乎肇而一謂之元一而<lb/>
　二謂之氣運而無息謂之道融而無偏謂之和天非<lb/>
　和不立物非和不生莫之令而令其和者曰命莫之<lb/>
<pb n="7b"/>
　禀而禀其和者曰性孰為此者乾之元而已故萬物<lb/>
　衆矣資取於此而後始天大矣總攝於此而後立性<lb/>
　命妙矣保合於此而後利正其變也新故為無常其<lb/>
　化也消息為無迹謂有物耶雲行雨施莫見所自來<lb/>
　謂無物耶品物流形何為而有是象莫見其所自來<lb/>
　者其物之始乎何為而有是象者其物之終乎始而<lb/>
　終終而始始而復始終而復終始終變化而未已此<lb/>
　隂陽不測之妙也曷為變曷為化是不可勝窮也嘗<lb/>
<pb n="8a"/>
　試觀之雲行乎炳而黄黯而蒼此雲行之變也倐而<lb/>
　有忽而無此雲行之化也變者迹之遷化者神之逝<lb/>
　天地造化皆若是而已大明於終始之道者非作易<lb/>
　之聖人孰與於此是故體此道以居乾爻之六位則<lb/>
　時行時止而聖德成執此道以乘乾之六龍則時飛<lb/>
　時潛而天位正此其所以首出庶物而萬國咸寧者<lb/>
　聖人之與乾元合而為一故也此乾元所以大彖言<lb/>
　元言利貞而不言亨非不言亨也雲行雨施品物流<lb/>
<pb n="8b"/>
　形即亨也<lb/>
象曰天行健君子以自强不息<lb/>
　此大象之辭釋卦名乾之一字之義也亦孔子之辭<lb/>
　也天行健健即誠也所謂誠者天之道也君子以自<lb/>
　强不息其不息亦誠也所謂誠之者人之道也自强<lb/>
　非有使之者也曰强又曰不息强之至也天行健乾<lb/>
　之德也自强不息君子以己為乾也運行不窮之謂<lb/>
　健進修不息之謂强其義一也六十四卦或曰君子<lb/>
<pb n="9a"/>
　或曰先王或曰聖人或曰大人皆體易道而日用者<lb/>
　健順者乾坤二字之詁也<lb/>
潛龍勿用陽在下也見龍在田德施普也終日乾乾反<lb/>
復道也或躍在淵進无咎也飛龍在天大人造也亢龍<lb/>
有悔盈不可久也用九天德不可爲首也<lb/>
　此小象之辭釋六爻之辭與用九之義也亦孔子辭<lb/>
　也德在此位在彼初九以陽德而在下君子以之潛<lb/>
　而勿用是故潛德而非為我九二以陽德而出君子<lb/>
<pb n="9b"/>
　以之施而必周是故德普而非兼愛九三知有此而<lb/>
　不知有彼是故反復於道而不敢離九四知有此而<lb/>
　不知有彼是故旋觀无咎而後敢進至於九五不以<lb/>
　得位為樂而志在大有為上九以處高為悔而戒其<lb/>
　不可久葢乾之德不可為首故也知乾之德不可為<lb/>
　首則惟六位所遭而處之焉往而不綽綽<lb/>
文言曰元者善之長也亨者嘉之會也利者義之和也<lb/>
貞者事之幹也<lb/>
<pb n="10a"/>
　文言者彖象辭之重者也亦孔子辭也惟乾坤二卦有<lb/>
　之葢六十二卦舉矣元者萬善之大宗亨者百嘉之<lb/>
　都會利者萬宜之和氣貞者庶事之楨幹此乾之四<lb/>
　德<lb/>
君子體仁足以長人嘉會足以合禮利物足以和義貞<lb/>
固足以幹事君子行此四德者故曰乾元亨利貞<lb/>
　此君子體乾之四德也法之於天體之於身之謂體<lb/>
　元者四德之長仁者五常之長體元無形體仁有體<lb/>
<pb n="10b"/>
　聖人欲其近而易行故變元而謂之仁<lb/>
初九曰潛龍勿用何謂也子曰龍德而隠者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潛龍也<lb/>
　子曰一章孔子釋爻辭之文也惟乾坤二卦為詳至<lb/>
　於餘卦見於繫辭者如鳴鶴在隂之類所釋者諸卦<lb/>
　十八爻而已然則謂繫辭非夫子之作其然乎初九<lb/>
　惟其以龍德而隠也故以世從道不以道從世以實<lb/>
<pb n="11a"/>
　晦名不以實顯名内樂存故不有行於時必有行於<lb/>
　己所謂遯世无悶樂則行之也外憂亡故不見知於<lb/>
　人必見知於天所謂不見是而无悶憂則違之也其<lb/>
　守不奪其堅不拔豈躁於用哉此潛龍之德也<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
　有君人之德無君人之心此九二大人盛德之事龍<lb/>
<pb n="11b"/>
　雖見矣在田不在天德雖正中矣在下不在上有君<lb/>
　德無君位也然則宜若之何庸信庸謹久而无息閑<lb/>
　邪存誠實而无妄可謂有君人之德矣然德足以善<lb/>
　一世方且有而若无德足以普萬物方且化而不居<lb/>
　天下歸之己辭之曷嘗有君人之心乎故曰君德也<lb/>
　君德云者有君德而安於臣位者也文王有君民之<lb/>
　大德有事君之小心其九二之謂乎<lb/>
九三曰君子終日乾乾夕惕若厲无咎何謂也子曰君<lb/>
<pb n="12a"/>
子進德脩業忠信所以進德也脩辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　終日乾乾必有事焉无事而勤徒勤也勤於進脩德<lb/>
　業則非徒勤矣雖然進脩必有地德業必有物忠信<lb/>
　辭誠所以指其地實其物也然知德業所至而不至<lb/>
　其至非造微之極知德業所終而不終其終非存義<lb/>
<pb n="12b"/>
　之固知至能至知終能終聖智之學就矣以此居上<lb/>
　高而不㤗以此在下卑而不戚惟以得位為懼爾雖<lb/>
　危何咎二之上故曰居上四之下故曰在下<lb/>
九四曰或躍在淵无咎何謂也子曰上下无常非爲邪<lb/>
也進退无恒非離羣也君子進德脩業欲及時也故无<lb/>
咎<lb/>
　恒猶常也九四之位偪矣以上進為常則其志邪以<lb/>
　下退為常則其德孤惟及其時以進脩而不干時以<lb/>
<pb n="13a"/>
　行險疑而无必則无咎矣或之者疑之也<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　同則合異則離物之情也故馬鳴而牛不應螽躍而<lb/>
　蟻不隨濕為火仇燥為水憂雲虎相避風龍不相比<lb/>
　鳶飛親上魚躍親下所謂各從其類也所謂各從者<lb/>
　一物親一物而已至於聖人作而萬物咸覩无一物<lb/>
<pb n="13b"/>
　不親者何也聖人者三才之宗主萬物之天地所謂<lb/>
　出乎其類者出乎其類故統乎萬類彖辭所謂首出<lb/>
　庶物萬國咸寧者與夫子此言因釋此爻飛龍在天<lb/>
　之辭而發雲從龍之義遂推而極之也萬物覩聖人<lb/>
　即利見大人<lb/>
上九曰亢龍有悔何謂也子曰貴而无位高而无民賢<lb/>
人在下位而无輔是以動而有悔也<lb/>
　六龍之首故曰貴高非君非臣故曰无位陽剛无隂<lb/>
<pb n="14a"/>
　故曰无民自四而下皆從九五故曰无輔如是而動<lb/>
　其誰我與有悔必矣高貴鄉公以之<lb/>
潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　此一章再釋爻辭與用九辭也潛龍勿用曷為勿用<lb/>
　以其潛於下也見龍在田曷為在田以其時可居於<lb/>
　田也終日乾乾必有事焉非有事則為无益之勤或<lb/>
<pb n="14b"/>
　躍在淵所以自試非自試必有妄動之舉飛龍在天<lb/>
　則雲行雨施而天下平聖人在上則德流化洽而天<lb/>
　下治故曰上治物窮則災理數之常亢之所以有悔<lb/>
　剛而能柔致治之道乾之所以用九也<lb/>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天德亢<lb/>
龍有悔與時偕極乾元用九乃見天則<lb/>
　此一章亦再釋爻辭與用九辭也時隠則隠故初九<lb/>
<pb n="15a"/>
　當退而安於潛藏之幽時顯則顯故九二當見而著<lb/>
　其文明之治天之健終日而不息九三之進脩亦與<lb/>
　之不息故曰與時偕行龍之在淵革潛而為躍九四<lb/>
　之上進亦革卑而居尊故曰乾道乃革以龍德宅天<lb/>
　位則德不儉於位以天位處龍德則位不儉於德故<lb/>
　曰位乎天德天時之極者暑極不生暑而生寒君位<lb/>
　之極者治極不生治而生亂故曰與時偕極天不為<lb/>
　首天之則也君不為首君順帝之則也故曰乃見天<lb/>
<pb n="15b"/>
　則<lb/>
乾元者始而亨者也利貞者性情也乾始能以美利利<lb/>
天下不言所利大矣哉<lb/>
　元言始亨言通元亨者始而後有通利言情貞言性<lb/>
　利貞者情必復於性雖然利豈能自利哉皆出於元<lb/>
　而已故又曰乾始能以美利利天下然止言利而不<lb/>
　言所利其利大而不容指一事也若曰利建侯利女<lb/>
　貞利渉大川皆言所利者也<lb/>
<pb n="16a"/>
大哉乾乎剛健中正純粹精也六爻發揮旁通情也時<lb/>
乘六龍以御天也雲行雨施天下平也<lb/>
　此一章亦釋彖辭所以贊乾之德而歸之道也乾不<lb/>
　可得而贊極天下萬物而无外姑强名曰大而已故<lb/>
　既曰大哉乾元又曰大哉乾乎何大乎乾也大其德<lb/>
　與道也元亨利貞乾之德中正純粹精乾之道道析<lb/>
　則五會則一正邪為正正正為中乾之道本于中而<lb/>
　已純者體之一粹者純之美精者粹之微乾之道會<lb/>
<pb n="16b"/>
　于一而已堯舜禹相傳以惟精惟一乾之一也允執<lb/>
　厥中乾之中也然則舉此道而一之于中天傳之羲<lb/>
　羲傳之八聖者也曷謂純粹精請以金喻不雜者金<lb/>
　之純不雜而良者金之粹良而百鍊者金之精精者<lb/>
　不雜之至故夫正者道之純粹也精則未也中者道之精<lb/>
　也蓋正猶有偏也楚燕南北之正也非中也洛師天地<lb/>
　之中也夷惠吾道之正也非中也孔子吾道之中<lb/>
　也正者中在其外中則正在其中道至于一而正<lb/>
<pb n="17a"/>
　正而中止矣雖然乾之道何以臻此其惟剛健无息<lb/>
　以致之乎剛健者乾之性以剛出健以健行剛斯一<lb/>
　於巾矣非天行健君子自强不息其孰能與此乾陽<lb/>
　故剛健陽居二故正陽居五故中六爻純陽故純粹<lb/>
　精此章與始而亨為一章<lb/>
君子以成德為行日可見之行也潛之爲言也隠而未<lb/>
見行而未成是以君子弗用也<lb/>
　此一章亦再釋爻辭藴於身為德形於事為行龍德<lb/>
<pb n="17b"/>
　聖人之事非賢人事也初九雖潛而龍德具矣潛者<lb/>
　位而已所性不存焉者也而横渠張子以顔子行而<lb/>
　未成當此一爻恐顔子不敢當也程子謂未成者未<lb/>
　著也以舜之側微當之得之矣<lb/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　學以取善故萬善集問以明善故一不善不入居以<lb/>
　寛故處心大而裕行以仁故及物公而普學問德之<lb/>
<pb n="18a"/>
　府寛仁德之輿九二之大人君子府充而輿熟君德<lb/>
　如此天下幸而見之其利何如哉<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　三乘二陽而在其上故重剛下卦以二為中三則過<lb/>
　之故不中非五故上不在天非二故下不在田<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
<pb n="18b"/>
　四乘三陽而在五之下故重剛上卦之五為中四則<lb/>
　不及焉故不中非三故中不在人<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况于人乎况于鬼神乎<lb/>
　此贊九五之大人也天地造化之主日月造化之精<lb/>
　四時造化之功鬼神造化之靈其體一其用三覆載<lb/>
　无私之謂德照臨无私之謂明生息无私之謂序禍<lb/>
<pb n="19a"/>
　福无私之謂吉凶大德之人兼天地造化之體用而<lb/>
　皆與之合則其德與天地合其大矣是故先天天合<lb/>
　乎聖後天聖合乎天人謀鬼神皆聖之餘也堯舜天<lb/>
　命未改而禪先天者也文之事商武之退師後天者<lb/>
　也湯之伐不先不後而順天者也體乾之人有君子<lb/>
　有大人有聖人君子聖賢之達名大人上下之達名<lb/>
　聖人性天之達名名則三道則一<lb/>
亢之爲言也知進而不知退知存而不知亡知得而不<lb/>
<pb n="19b"/>
知喪其唯聖人乎知進退存亡而不失其正者其唯聖<lb/>
人乎<lb/>
　上九亢矣病也亢而不知焉病之病也自古亂亡皆<lb/>
　不知者也知之斯能處之故亢者不知喪亡之幾而<lb/>
　不知退者也聖人唯能知之故能不失其正以處之<lb/>
　乂何亢之有堯舜是也嗟乎聖人吾不得而見之矣<lb/>
　若唐之睿宗其庶矣乎曰其唯聖人乎必申言之者<lb/>
　所以深贊聖人之能知亢也猶孔子稱賢哉回也亦<lb/>
<pb n="20a"/>
　先後申言之<lb/>
䷁<hi>坤下坤上</hi>
坤元亨利<hi>句</hi>牝馬之貞<lb/>
　坤之元亨利三德同乎乾貞則獨指一事曰牝馬之<lb/>
　貞何也乾貞欲剛故天尊坤貞欲柔故地卑行止惟<lb/>
　人之從馬之順也牝馬順之順也故牝馬地類安得<lb/>
　同乾之貞哉王弼云利牝馬之貞非也<lb/>
君子有攸往<lb/>
<pb n="20b"/>
　往行也地之柔順君子體而行之<lb/>
先迷後得主利西南得朋東北喪朋安貞吉<lb/>
　此以上皆卦辭乾之卦辭止言元亨利貞言其體自<lb/>
　坤以下併與用言之坤地道也隂道也母妻臣道也<lb/>
　皆欲以隂從陽不欲以隂從隂隂從隂則造化消隂<lb/>
　從陽則造化息母妻臣自從則亂且危母從子妻從<lb/>
　夫臣從君則治且安故隂盛陽微月壯日虧吕武專<lb/>
　而漢唐傾懿裕强而魏晉亡此隂不從陽之災也故<lb/>
<pb n="21a"/>
　坤之隂處先則迷處後則得必以後為利之主也從<lb/>
　其類則非吉離其類則吉必以安貞為吉之地也皆<lb/>
　欲以隂從陽也西南隂之方東北陽之鄉<lb/>
彖曰至哉坤元萬物資生乃順承天坤厚載物德合无<lb/>
疆<lb/>
　乾稱大哉坤稱至哉嚴尊卑之分隂不得僭陽也葢<lb/>
　大則无疆至則有極乾之元物資以始坤之元物資<lb/>
　以生始者氣之元生者形之元坤之生物豈自為之<lb/>
<pb n="21b"/>
　哉順以承乎天厚之載乎物此其德所以合乎乾之<lb/>
　无疆<lb/>
含𢎞光大品物咸亨牝馬地類行地无疆柔順利貞君<lb/>
子攸行<lb/>
　英華外發之謂光坤之用也博厚中充之謂大坤之<lb/>
　體也坤道之光大如此而能含𢎞而不耀故能生物<lb/>
　而不息物之所以亨<lb/>
先迷失道後順得常西南得朋乃與類行東北喪朋乃<lb/>
<pb n="22a"/>
終有慶安貞之吉應地无疆<lb/>
　此章程子盡矣<lb/>
象曰地勢坤君子以厚德載物<lb/>
　地之力不厚則載萬物不勝其重君子之德不厚則<lb/>
　載萬民不勝其衆勢力也<lb/>
初六履霜堅冰至象曰履霜堅冰隂始凝也馴致其道<lb/>
至堅冰也<lb/>
　乾之初九陽始萌坤之初六隂始生陽始萌則曰潛<lb/>
<pb n="22b"/>
　龍勿用言方隠而未可以進也隂始生則曰履霜堅<lb/>
　冰至言雖微而必至於盛也觀聖人之言可以知君<lb/>
　子之難進而小人之易盛矣有國者其亦思所以求<lb/>
　君子於隠而防小人於早也哉<lb/>
六二直方大不習无不利象曰六二之動直以方也不<lb/>
習无不利地道光也<lb/>
　文言釋之至矣程子謂二為坤之主不以君道處五<lb/>
　真得聖人之意也坤之六爻莫盛於六二而六五次<lb/>
<pb n="23a"/>
　焉六二具直方大之三德得於不習之自然焉往而<lb/>
　不利哉柔則曲而六二獨直柔則刓而六二獨方此<lb/>
　其所以大也何以柔而能直且方也中正故也不揉<lb/>
　而直不矩而方不恢而大六二固不必習也雖然不<lb/>
　必習而習不亦進進矣哉<lb/>
六三含章可貞或從王事无成有終象曰含章可貞以<lb/>
時發也或從王事知光大也<lb/>
　為臣不任事求任事罪一也不任事則姦求任事則<lb/>
<pb n="23b"/>
　諂六三含其光明而不衒或從王事而母必此所以<lb/>
　光大也或云者非不任事也非求任事也程子謂義<lb/>
　所當為則以時而發若含而不為非盡忠也其論至<lb/>
　矣无成謂不居有終謂必盡<lb/>
六四括囊无咎无譽象曰括囊无咎慎不害也<lb/>
　四居危疑之地而慎黙括囊可也若可以言而不言<lb/>
　假六四之義以自文則為張禹胡廣學者審之<lb/>
六五黄裳元吉象曰黄裳元吉文在中也<lb/>
<pb n="24a"/>
　五君位也而坤臣道也坤之六爻皆順承乾五之一<lb/>
　君者也故坤之五不得為君位雖然六五不幸而居<lb/>
　嫌疑之位其道宜何如黄中色也裳下服也守中而<lb/>
　居下以安守人臣之分則元吉矣元吉吉之大也聖<lb/>
　人許之以能居下則元吉不許其過此也六二六五<lb/>
　得中均也然六二則大之六五則戒之何也二中而<lb/>
　在下臣位正也五中而在上臣位疑也臣而疑於君<lb/>
　疑而不已則僭僭不可啟也故戒之吾於乾坤見君<lb/>
<pb n="24b"/>
　臣之大分矣程子謂隂者婦道婦居尊位非常之變<lb/>
　不可言也其發明聖人之意尤深遠矣剛柔雜為文<lb/>
　六柔也五剛也文在中謂有文德而居中也<lb/>
上六龍戰于野其血𤣥黄象曰龍戰于野其道窮也<lb/>
　隂極傷陽臣盛傷君六而居上隂極而臣盛矣故隂<lb/>
　陽争君臣戰兩傷兩窮而後已趙高簒秦秦亡而高<lb/>
　亦誅王莽簒漢漢微而莽亦敗為臣者其勿至於此<lb/>
　為君者其勿使臣至於此也葢上六之龍戰已兆於<lb/>
<pb n="25a"/>
　初六之履霜小人之可畏如此哉龍戰者以坤馬之<lb/>
　僭龍而戰夫乾之真龍也血傷也其血𤣥黄兩龍俱<lb/>
　傷也<lb/>
用六利永貞象曰用六永貞以大終也<lb/>
　隂之用能永守臣道之貞斯可以為大臣而令終矣<lb/>
　或曰用九用六乾坤七爻妄也有位斯有爻位止於<lb/>
　六而爻乃有七乎故易曰六爻發揮乂曰六位成章<lb/>
文言曰坤至柔而動也剛至靜而德方後得主而有常<lb/>
<pb n="25b"/>
含萬物而化光坤道其順乎承天而時行<lb/>
　柔者坤之道静者坤之體至於隂陽之回斡造化之<lb/>
　運行豈專柔而静哉動則陽而剛静則隂而方先而<lb/>
　不後者坤之異後而不先者坤之常物收而包含之<lb/>
　量幽物散而造化之功著坤之道其大如此何也承<lb/>
　天之施而不自生行天之時而不自用一本乎順而<lb/>
　已然則臣道一於順乎曰有臣道有臣節臣道一於<lb/>
　順故欲柔欲静不順則為莽卓臣節病於順故欲剛<lb/>
<pb n="26a"/>
　欲方順則為張禹胡廣坤何以動而剛曰發生必達<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
不早辨也易曰履霜堅冰至葢言順也<lb/>
　福生於一小善禍起於一小不善萬者一之積大者<lb/>
　小之積善可積也不善不可積也積斯漸漸斯極極<lb/>
　斯作及其作而圖之其有及乎弑逆國家之大禍聖<lb/>
　人不忍言臣子不忍聞也探其初亦止於萌一小不<lb/>
<pb n="26b"/>
　善之心而積之也傳曰有无君之心而後動於惡故<lb/>
　一小不善之心在下者不可不察之於己在上者不<lb/>
　可不察之於人察之早勿使之漸則國之禍不作矣<lb/>
　辯察也故易坤之初六曰履霜堅冰至葢言馴也履<lb/>
　霜之不戒堅冰之勿悔馴而致之也順當作馴<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　六二爻辭止言直方而聖人又以正釋直以敬釋正<lb/>
<pb n="27a"/>
　以義釋方其曉學者至矣敬以直其内則養心主一<lb/>
　而不分義以方其外則處物適宜而不隨敬體也義<lb/>
　用也體用合而德不偏故敬義立而德不孤也立謂<lb/>
　並立不孤謂不偏偏於内則執體而廢用偏於外則<lb/>
　徇用而忘體<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　為臣之道有大美而不能含藴者矜也有大美而不<lb/>
<pb n="27b"/>
　從王事者吝也從王事而自有其成功者驕也聖人<lb/>
　於六三葢三致意焉弗敢云者有懼心焉功成而能<lb/>
　懼可以為臣矣禹之不矜伐用公之不驕吝得六三<lb/>
　之義<lb/>
天地變化草木蕃天地閉賢人隠易曰括囊无咎无譽<lb/>
葢言謹也<lb/>
　乾之初九遠而潛宜也坤之六四近而隠非宜也不<lb/>
　宜隠而隠者五之位君位也坤之六則臣也六五以<lb/>
<pb n="28a"/>
　臣而居君之位則僭也臣僭君則天下亂是天地閉<lb/>
　塞之時也六四不幸而近之惟恐去之不速隠之不<lb/>
　深耳此龔勝所以不仕於莽之朝蔡邕所以失節於<lb/>
　卓之官也聖人嚴臣子之大分於六五則深戒之以<lb/>
　居下之禮於六四則力勸之以潔身之節隠之於六<lb/>
　五而發之於六四其防患深遠矣使六四至於潔身<lb/>
　則六五何如哉<lb/>
君子黄中通理正位居體美在其中而暢于四支發于<lb/>
<pb n="28b"/>
事業美之至也<lb/>
　六五之君子唯剛柔雜而有文德故通理唯得中故<lb/>
　正位唯位高而心愈下不失臣禮故居體體者禮也<lb/>
　通理者通於君臣上下之定理也知定理之不可易<lb/>
　故正位居體而不敢僭也臣道之美孰大於是具三<lb/>
　者之大美藴於中斯形於外故暢於四支而美其身<lb/>
　必无驕主之色發於事業而美其政必无專權之紊<lb/>
　所以為美之至<lb/>
<pb n="29a"/>
隂疑于陽必戰爲其嫌于无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
　坤之隂至於極盛而疑其為陽坤之馬至於極盛而<lb/>
　進稱為龍其僭乾也甚矣聖人别其嫌故發其有无<lb/>
　陽之心暴其有僭龍之罪所以誅其意也然不曰馬<lb/>
　與龍戰而曰龍戰者不没其僭也不没其僭所以深<lb/>
　誅其僭也龍之類有血血之類有色故曰未離其類<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷一<lb/>
</p>
<p>
</p>
  </div>
</body>
</text>
</TEI>
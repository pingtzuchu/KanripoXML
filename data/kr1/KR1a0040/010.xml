<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷十</head> <lb/>
    <p>
<pb n="1a"/>
欽定四庫全書<lb/>
　誠齋易傳卷十<lb/>
　　　　　　　　　　　　宋　楊萬里　撰<lb/>
䷢<hi>坤下離上</hi>
晉康侯用錫馬蕃庶晝日三接彖曰晉進也明出地上<lb/>
順而麗乎大明柔進而上行是以康侯用錫馬蕃庶晝<lb/>
日三接也<lb/>
　晉之世上則天子進乎徳有不己之明下則諸侯進<lb/>
<pb n="1b"/>
　乎順有不己之報進乎徳如日之出於地愈升愈明<lb/>
　進乎順如地之承於日愈下愈髙下順上而不已故<lb/>
　上燭下亦不己是以錫馬蕃庶而恩之者豐晝日三<lb/>
　接而禮之頻也君進於明可也臣進於順可也諸侯<lb/>
　非在廷之臣也在外之臣也在外而不進於順則尾<lb/>
　大而<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭矣坤為馬離為日日出於地為晝三接下<lb/>
　三隂也柔進而上行謂六五也康侯天子鎮撫諸侯<lb/>
　以安之也上下相安則天下安<lb/>
<pb n="2a"/>
象曰明出地上晉君子以自昭明徳<lb/>
　日有掩則明者曀心有掩則明者盲明出地上則孰<lb/>
　掩夫日自昭明徳則孰掩夫心禹之惡㫖酒湯之不<lb/>
　邇聲色不殖貨利徹其掩以自昭也自昭者自用其<lb/>
　力以瑩之之謂故日出如躍昭徳如濯<lb/>
初六晉如摧如貞吉罔孚裕无咎象曰晉如摧如獨行<lb/>
正也裕无咎未受命也<lb/>
　屹然于進退之初者不詒凶于身怡然于疑信之間<lb/>
<pb n="2b"/>
　者不見咎于人初六處進為之初未受命於上當是<lb/>
　之時必進則躁必退則激未見信而必其見信則諂<lb/>
　且懟必也屹然而立則躁激消怡然而裕則諂懟冺<lb/>
　惟初六順而静者能之晉如進也摧如退也罔孚未<lb/>
　見信也楊氏以孟子進退有餘裕當之得之矣<lb/>
六二晉如愁如貞吉受兹介福于其王母象曰受兹介<lb/>
福以中正也<lb/>
　六二以柔順之徳逢文明之君當亨進之位能居中<lb/>
<pb n="3a"/>
　守正以進為憂而不以進為喜若此可以得吉矣可<lb/>
　以受庶馬三接之大福于其君矣薳子馮避令尹<lb/>
　之位蔡謨辭司徒之拜皆以進為憂者王母君之柔<lb/>
　中者也六五是也<lb/>
六三衆允悔亡象曰衆允之志上行也<lb/>
　六三以隂居陽下不為六二之大臣上不為九四之<lb/>
　近臣盖身退而徳進位卑而望髙者與故其志上進<lb/>
　以順麗乎大明之君志發乎此衆信乎彼而其志得<lb/>
<pb n="3b"/>
　行矣宜其悔吝之亡也大則如二老歸周而天下從<lb/>
　小則如一隗入燕而羣賢至是已下二隂皆順上故<lb/>
　曰衆允<lb/>
九四晉如鼫鼠貞厲象曰鼫鼠貞厲位不當也<lb/>
　處遯惡後處晉惡先九四以剛狠之資超貴近之地<lb/>
　處羣下之上躐三隂之前以康侯則逼乎王室如鄭<lb/>
　莊之逼周以近臣則僣乎王權如桓温之僣晉故貪<lb/>
　夫位而不思釋畏乎下而恐見奪如鼫鼠然雖正亦<lb/>
<pb n="4a"/>
　危况不正乎貪者將上僣於六五畏者猶下忌於三<lb/>
　隂上僣而其進不遂以其君之明而不可犯也下忌<lb/>
　則其進有牽以其僚之順而從上者衆也使上暗如<lb/>
　二世下散如髙貴卿公九四其孰禦雖然以剛狠之<lb/>
　强臣居逼近之髙位九四處之固不當也處九四於<lb/>
　不當之位者誰乎<lb/>
六五悔亡失得勿恤往吉无不利象曰失得勿恤往有<lb/>
慶也<lb/>
<pb n="4b"/>
　六五柔主也宜不立者也宜悔吝宜憂恤宜非吉宜<lb/>
　不利而聖人斷然許之以悔亡以勿恤以往必吉必<lb/>
　无不利又勸之以往則有慶且夫悔則亡矣六五慶<lb/>
　也恤則勿恤矣六五又慶也往則吉矣六五又慶也<lb/>
　往則无不利矣六五又慶也是四慶者它卦或得其<lb/>
　一二已為卦之盛今六五柔主乃兼此四慶而有之<lb/>
　然則王之不立者其福固如是乎曰主徳尚剛惟晉<lb/>
　之一卦主徳不尚剛曷為晉之主徳不尚剛曰晉之<lb/>
<pb n="5a"/>
　主徳如日之出地此朝日也天下己服其明矣初出<lb/>
　之朝日而遽若方中之烈日天下其不旱熯暍死矣<lb/>
　乎惟柔故明而不虐燭而不察淑而不烈大抵日中<lb/>
　非日之盛而莫盛於朝日剛明非晉之盛而莫盛於<lb/>
　柔明盖日之為明朝則升中則傾君之為明柔則容<lb/>
　剛則窮六五晉之盛明之主也宜其福之盛也孰謂<lb/>
　其柔而不立哉大則如商髙宗之不言小則如齊威<lb/>
　王之不鳴書曰柔而立又曰髙明柔克六五以之失<lb/>
<pb n="5b"/>
　得勿恤謂得與失皆勿憂恤六五離也為日為火雖<lb/>
　柔猶剛也<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　上九以剛明之資進而至於首又進而至於角剛之<lb/>
　極也明極者必窮物剛極者必觸物故不勝其剛而<lb/>
　无所用之維思攻伐人而已夫明不自照而用之以<lb/>
　窮物剛不自攻而用之以伐人若反其剛明而有自<lb/>
<pb n="6a"/>
　危之心聖人尚許其吉无咎也或挟其剛明而自以<lb/>
　為貞固聖人知其吝未光也子玉剛而无禮陽處父<lb/>
　剛而干時所以敗也晉明卦也而四隂吉悔亡二陽<lb/>
　厲且吝徳宗以明强自任其未有得於此乎厲者愓<lb/>
　厲而自危也<lb/>
䷣<hi>離下坤上</hi>
明夷利艱貞彖曰明入地中明夷内文明而外柔順以<lb/>
蒙大難文王以之利艱貞晦其明也内難而能正其志<lb/>
<pb n="6b"/>
箕子以之<lb/>
　易之道有時有人逢其時顧其人用之者何如耳如<lb/>
　明夷之時明之傷也孰傷乎明也地掩夫日所以傷<lb/>
　夫明也惟能掩而不傷是明夷之道也是時也何時<lb/>
　也紂之時也是道也孰能用之用一卦之道者文王<lb/>
　也用一爻之道者箕子也文王用一卦故内焉離之<lb/>
　文明我則用之以不失其盛外焉坤之柔順我則用<lb/>
　之以服事殷用是二者是故以此蒙犯羑里之大難<lb/>
<pb n="7a"/>
　而紂無所施其虐此文王掩而不傷之道也箕子用<lb/>
　一爻故不惟利於居易而亦利於處艱艱而利利而<lb/>
　正盖不晦其明則以艱險而傷其生何利之有不正<lb/>
　其志則以艱險而傷其明何貞之有大難以天下言<lb/>
　内難以一家言紂之難大能及天下而不能及文王<lb/>
　小能及一家而不能及箕子此用明夷之力也然彖<lb/>
　辭象辭同曰明入地中明夷易之例未有也恐此明<lb/>
　入地中四字為衍<lb/>
<pb n="7b"/>
象曰明入地中明夷君子以莅衆用晦而明<lb/>
　變而不窮者易之道用而不窮者易之人如明夷一<lb/>
　卦用之以處險則為文王與箕子明而晦用之以居<lb/>
　易則為莅衆之君子晦而明明而晦故全己晦而明<lb/>
　故燭物故曰推而行之存乎人又曰神而明之存乎<lb/>
　人<lb/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
<pb n="8a"/>
　飛者不願不高今乃垂其翼知其不可不退也行者<lb/>
　不能不食今乃三日不食知其不可不速也可以退<lb/>
　則退可以速則速君子當明夷之初知其傷之者將<lb/>
　至故决焉長往而不顧或者見議而不䘏何也晦己<lb/>
　之明避上之暗義當去之之速也何食之暇楊氏謂<lb/>
　接淅而行是也當紂之時其伯夷太公避居海濱之<lb/>
　事乎<lb/>
六二明夷夷于左股用拯馬壯吉象曰六二之吉順以<lb/>
<pb n="8b"/>
則也<lb/>
　六二居明夷之時最不幸者也何也當此之時惟晦<lb/>
　者可免於傷而六二乃有文明之徳此暗主所甚忌<lb/>
　也惟去者乃免於傷而六五乃居大臣之位此昏世<lb/>
　之所不得去也以其位之不得去故有左股之傷股<lb/>
　肱左右者大臣之象也以其徳之文明故有馬壯之<lb/>
　拯初九九三乾馬用壯之助也助之者壯處之者順<lb/>
　所以吉也非吉之吉也凶之吉也既傷股矣非凶乎<lb/>
<pb n="9a"/>
　傷而獲拯非凶之吉乎當紂之時此正文王之事也<lb/>
　見囚者傷股也伯夷太公歸之閎夭之徒脱之者馬<lb/>
　壯之拯也柔而恭淵而懿臣罪當誅而天王聖明者<lb/>
　順以則也則者有君人之大徳而乃有事君之小心<lb/>
　順乎君臣之天則也故詩人歌之曰順帝之則而仲<lb/>
　尼今賛之曰順以則也詩人仲尼其見文王之心乎<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
<pb n="9b"/>
　六五當箕子六二當文王然則孰當紂乎當紂者其<lb/>
　上六乎上六位之髙暗之極此明夷之主也非紂當<lb/>
　之其誰當之然則孰當九三程子以為湯武之事是<lb/>
　也程子混而言之婉也試别而言之九三其武王之<lb/>
　事乎九三居下卦之上而體離明之極膺南面之望<lb/>
　而應上六之敵是惟无狩狩一而獲明夷大害之首<lb/>
　矣然則緩其狩而不疾者昭其至正也志於得其首<lb/>
　而非志於利其得者昭其不私也非武王伐紂之事<lb/>
<pb n="10a"/>
　其何事乎故恭行天罰是南狩也勝商殺紂是大首<lb/>
　也須暇五年是不疾也克相上帝寵綏四方曷敢越<lb/>
　志是志得也<lb/>
六四入于左腹獲明夷之心于出門庭象曰入于左腹<lb/>
獲心意也<lb/>
　上六明夷之君也六四明夷之佐也明夷之時有昬<lb/>
　暗之君而无隂柔小人之佐孰與逢昏主之惡而傷<lb/>
　君子之明哉惟六四以隂柔之奸居近君之位是故<lb/>
<pb n="10b"/>
　挟左道用非僻以中其君之欲至於深入其腹心而<lb/>
　壊其中探得其傷害君子之志意而肆於外於是聖<lb/>
　賢有不免於傷者矣且暗王之與小人何仇於聖賢<lb/>
　而必欲傷之乎盖上暗下明惡易以形此邪彼正勢<lb/>
　難以並此其理也然小人知傷君子以逢其君不知<lb/>
　傷君子以傷其君故得大首者九三也大首之所以<lb/>
　見獲者非九三也六四也當紂之世所謂六四者其<lb/>
　飛亷惡来之事乎出門庭者出而肆于外六四坤之<lb/>
<pb n="11a"/>
　初也坤為腹<lb/>
六五箕子之明夷利貞象曰箕子之貞明不可息也<lb/>
　五君位也而聖人以箕子當之者明夷之時六五以<lb/>
　隂居陽以柔居剛得中守正陽剛之君子也紂不足<lb/>
　以當之當之者舍箕子而誰也又箕子與紂同姓之<lb/>
　親也此孟子所謂易位之卿也箕子既有此嫌而又<lb/>
　與微子皆疑於商家及王之制意其當時天下之望<lb/>
　亦或以六五之徳與位歸箕子與此紂所以疑之之<lb/>
<pb n="11b"/>
　深所謂内難者也非為之奴以深晦其明則居艱而<lb/>
　不利非守其貞而不同其惡則明滅而或息晦其明<lb/>
　故全於人明不息故全於天五陽明也六隂晦也以<lb/>
　六晦五故為箕子之明夷<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
　上者六位之至髙故初登于天而四國望之照臨上<lb/>
　六者昏徳之終極故後入於地而天下失其所法則<lb/>
<pb n="12a"/>
　是以既曰不明又曰晦者甚其昏之辭也紂之嗣位<lb/>
　聞見甚敏材力過人其初登于天照四國之時乎及<lb/>
　其以昏棄失徳而為獨夫其後入于地而失則之時<lb/>
　乎<lb/>
䷤<hi>離下巽上</hi>
家人利女貞彖曰家人女正位乎内男正位乎外男女<lb/>
正天地之大義也家人有嚴君焉父母之謂也父父子<lb/>
子兄兄弟弟夫夫婦婦而家道正正家而天下定矣<lb/>
<pb n="12b"/>
　正莫易於天下而莫難於一家莫易於一家之父子<lb/>
　兄弟而莫難於一婦一婦正一家正一家正天下定<lb/>
　矣故家人之卦辭曰利女貞大哉女貞之利乎女正<lb/>
　者女非自正也盖有正之者孰正之男也正女以男<lb/>
　正男以父之身正身以言行前之二正在彖後之二<lb/>
　正在大象與上九然家人之職二其道一婦職順父<lb/>
　職嚴合嚴順之道存乎正嚴而不正獨嚴不行順而<lb/>
　不正獨順不立故曰利女貞曰正位曰家道正曰男<lb/>
<pb n="13a"/>
　女正天地之大義天地之義以男女正為大而况天<lb/>
　下萬事乎故曰正家而天下定女内謂六二男外謂<lb/>
　九五父母謂上九六四尊而在上者兄謂九三弟謂<lb/>
　初九利女貞謂巽長女離中女正位内外謂名分若<lb/>
　吕武南面則男女易矣名分亂矣<lb/>
象曰風自火出家人君子以言有物而行有恒<lb/>
　巽木也風也今舎木取風離日也火也今舎日取火<lb/>
　盖火本生於木木者火之父風還出於火火者風之<lb/>
<pb n="13b"/>
　母如家人夫婦父子相生无已也物必有自出風自<lb/>
　火出教自家出家自身出故君子正言行以嚴身嚴<lb/>
　身以家嚴家以天下言必有物言而无物則欺行必<lb/>
　有常行而无常則偽欺乎言偽乎行而能正家者无<lb/>
　之<lb/>
初九閑有家悔亡象曰閑有家志未變也<lb/>
　婦訓始至子訓始穉及其志意純一而未變也初九<lb/>
　處家人之始初而用陽剛之嚴治有防閑之逺慮一<lb/>
<pb n="14a"/>
　日之正終身之正也何悔之有此舜之刑于二女文<lb/>
　之刑于寡妻也魯桓公唐髙宗反是<lb/>
六二无攸遂在中饋貞吉象曰六二之吉順以巽也<lb/>
　婦无遂事必有尊也言有夫也婦職饋祀必有敬也<lb/>
　言有先也婦而遂事則僣僣則家不齊時有牝雞鳴<lb/>
　晨之禍婦而不職則傲傲則家必隳時則有腐木為<lb/>
　柱之禍六二以柔順之令徳宅壼内之正位退然无<lb/>
　攸遂以尊其夫劬然羞饋祀以事所職正孰大焉吉<lb/>
<pb n="14b"/>
　孰禦焉故聖人賛而譽之曰順以巽也順則安而不<lb/>
　僣巽則卑而不傲此二女之事舜太姒之事文也褒<lb/>
　妲反是<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　正家之道嚴勝則厲和勝則溺嗃嗃而嚴嚴勝也嘻<lb/>
　嘻而笑和勝也然嚴勝者雖悔厲而終吉故聖人勸<lb/>
　之以未失和勝者雖悦懌而終吝故聖人戒之以失<lb/>
<pb n="15a"/>
　節九三剛而過中嚴勝者也正家之道聖人取焉自<lb/>
　九五上九六四而降九三亦家人之長也其一家之<lb/>
　兄與周公之誅管蔡訓康叔得嗃嗃之義矣莊公之<lb/>
　於叚文帝之於長景帝之於武其嘻嘻者與<lb/>
六四富家大吉象曰富家大吉順在位也<lb/>
　善富家者不寳珠玉而以父慈子孝為珠玉不豐粟<lb/>
　帛而以夫義婦聽為粟帛故六四之富而吉吉而大<lb/>
　聖人釋之曰六四之富非以富而富也父子夫婦各<lb/>
<pb n="15b"/>
　順其位而不相踰越是謂富矣易之富家即記之家<lb/>
　肥也六四以柔順而居下卦之上上卦之内其家人<lb/>
　之母與思齊太任是已舜母反是<lb/>
九五王假有家勿恤吉象曰王假有家交相愛也<lb/>
　正家在政睦家在徳正人在法感人在心使我正人<lb/>
　易使人愛人難使我愛人易使人愛我難使人愛我<lb/>
　易使人人交相愛難非以徳睦之以心感之安能使<lb/>
　之交相愛乎九五以乾徳之剛明居巽位之中正為<lb/>
<pb n="16a"/>
　天下國家之至尊而愛心感人巽而入之此所以感<lb/>
　假其家人以及天下莫不人人交相愛勿憂天下之<lb/>
　不憂而自吉也以文王為君以太姒為妃以王季為<lb/>
　父以太任為母以武王為子以邑姜為婦其不交相<lb/>
　愛乎故詩人歌之曰刑于寡妻至于兄弟以御于家<lb/>
　邦此交相愛也仲尼頌之曰无憂者其惟文王此勿<lb/>
　恤吉也<lb/>
上九有孚威如終吉象曰威如之吉反身之謂也<lb/>
<pb n="16b"/>
　人能不以惡於子者事父則天下皆舜人能不以檢<lb/>
　於身者自恕則天下皆文王誠意中充則徳教外孚<lb/>
　也上九以過剛之威而嚴其家未至也以嚴家之檢<lb/>
　而誠其身斯至矣此其所以成家而享正家之吉也<lb/>
　九五君也上九君之上其文王之王季與故周家之<lb/>
　正有刑于太姒者有刑于文王者九乾剛故威上巽<lb/>
　極故孚孚者誠乎身<lb/>
䷥<hi>兊下離上</hi>
<pb n="17a"/>
睽小事吉彖曰睽火動而上澤動而下二女同居其志<lb/>
不同行説而麗乎明柔進而上行得中而應乎剛是以<lb/>
小事吉天地睽而其事同也男女睽而其志通也萬物<lb/>
睽而其事類也睽之時用大矣哉<lb/>
　易通則窮窮則通睽者人物之散也離之火兑之水<lb/>
　燥濕俱動而異就物之散也離仲女兑季女仲季同<lb/>
　居而殊姻人之散也物聚則朋散則孤孤矣焉得而<lb/>
　不窮然睽孤而小事吉何也散不可聚睽不可合凶<lb/>
<pb n="17b"/>
　不可吉則无為貴易矣兑之説麗乎離之明是合睽<lb/>
　也六五進而上行是合睽也六五得中而應乎九二<lb/>
　是合睽也故曰易窮則通合睽之道又有大者天地<lb/>
　之判而合男女之别而耦萬物之分而聚非合睽之<lb/>
　大乎故仲尼賛之曰睽之時用大矣哉故曰易窮則<lb/>
　通<lb/>
象曰上火下澤睽君子以同而異<lb/>
　禹顔同道而異趨夷惠同聖而異行未足為同而異<lb/>
<pb n="18a"/>
　也孔子一孔子而齊魯之去異遲速孟子一孟子而<lb/>
　今昔之饋異辭受此同而異之也乃一人自為水火<lb/>
　矣君子亦何必好同而惡異乎<lb/>
初九悔亡䘮馬勿逐自復見惡人无咎象曰見惡人以<lb/>
辟咎也<lb/>
　此聖人合初九九四之睽也善合睽者與其亟也寜<lb/>
　舒與其褊也寜宏盖初九之與九四上下異趨而相<lb/>
　叛水火異性而相賊惟相叛故初九動而下固不與<lb/>
<pb n="18b"/>
　九四而為徒九四動而上亦舍初九而不與俱彼舍<lb/>
　我而去故有䘮馬之象初九能聽其去而勿逐須其<lb/>
　定而自復是以悔亡此合睽以舒不以亟之道也相<lb/>
　如之感亷頗子儀之安光弼是也惟相賊故九四之<lb/>
　火值初九之水則熄初九之水值九四之火則涸彼<lb/>
　㸑我而我涸故有惡人之象且水在火上則涸今火<lb/>
　在水上亦能涸初九何也盖水火相遭有自下涸上<lb/>
　者鼎釜是也有自上涸下者實水于中而盛之以上<lb/>
<pb n="19a"/>
　覆下承之器環之以上下四方之火是也又離日也<lb/>
　常晹能焦大澤者也初九之於惡人能不以避為避<lb/>
　而以見為避是以无咎此合睽以宏不以褊之道孔<lb/>
　子見南子孟子解子敖陳寔弔張讓是也若非避咎<lb/>
　乎惡人則无所事於見惡人孔子不見陽貨是也且<lb/>
　初九剛也而能舒且宏何也説故也初與四偕乾體<lb/>
　而同陽徳乾為馬同故復初九降屈以下於九四故<lb/>
　為見惡人水在火下故為辟咎<lb/>
<pb n="19b"/>
九二遇主于巷无咎象曰遇主于巷未失道也<lb/>
　此聖人合九二六五之睽也睽之諸爻皆睽之睽惟<lb/>
　九二六五乃睽之合故遇主于巷曷謂巷詩曰誕寘<lb/>
　之隘巷傳曰行及弇中一與一誰能懼我弇亦狹道<lb/>
　巷者道路之隘徑也曷謂遇傳曰不期而會曰遇遇<lb/>
　者邂逅之適然也今有二人而東西行者適相遇於<lb/>
　隘巷之中趾之外无他地路之外无它岐雖欲逃猶<lb/>
　將遭之雖欲隔之猶將覿之是其遭也孰得而並是<lb/>
<pb n="20a"/>
　其覿也孰得而分乎一與一故也今諸爻皆不遇六<lb/>
　五而九二剛正之大臣乃得遇六五寛柔之明主六<lb/>
　五皆不應諸爻而乃應九二此應之專而莫之分遇<lb/>
　之獨而莫之並者故曰得中而應乎剛又曰遇主于<lb/>
　巷君臣之相遇如此而止曰无咎何也有三不幸也<lb/>
　當睽之時一也主弱二也諸爻皆睽而寡助三也其<lb/>
　平王晉文侯之事乎此所謂小事吉也不然髙宗得<lb/>
　一傅説武宗得一徳裕无咎而己乎未失道道亦路<lb/>
<pb n="20b"/>
　也必相得而不相失也<lb/>
六三見輿曵其牛掣其人天且劓无初有終象曰見輿<lb/>
曵位不當也无初有終遇剛也<lb/>
　此聖人合六三上九之睽也且六三之於上九正應<lb/>
　也曷嘗睽而不合哉睽之者九二九四也我欲行而<lb/>
　合上九則九二牽我輿於後我欲進而遇上九則九<lb/>
　四掣我牛於前六三以柔居剛惟柔故下不能制九<lb/>
　二惟剛故上進而犯九四彼阻我而不得進我犯之<lb/>
<pb n="21a"/>
　而必進彼在我上其傷我必矣天言上劓言傷也然<lb/>
　六三以柔順之徳和説之極而居二陽之間處重險<lb/>
　之位位不安而徳足以調伏於二剛又遇上九之應<lb/>
　九主之於上故睽於初而合於終也子産相鄭之初<lb/>
　駟良方争南晳相攻子産謂子皮曰國小族大不可<lb/>
　為也有欲攻子産者有欲殺子産者而子産能焚謗<lb/>
　書賂伯石以和柔調伏之子皮子太叔又力主之鄭<lb/>
　遂以治得六三之義矣六三坤體為中為輿<lb/>
<pb n="21b"/>
九四睽孤遇元夫交孚厲无咎象曰交孚无咎志行也<lb/>
　睽者乖之極孤者睽之極九四以獨陽處二隂之間<lb/>
　孤立而无與危厲之不暇乃能无咎此已幸矣又得<lb/>
　行其志以合天下之睽何也與在下之善士如初九<lb/>
　之同徳相遇以誠相交以信是故孤者朋睽者合何<lb/>
　志之不可行何難之不可濟哉舉朝皆武氏之臣而<lb/>
　狄仁傑以一身狥唐非孤立於睽離之世乎乃下薦<lb/>
　洛川司馬張東之薦一柬之而五柬之合與仁傑而<lb/>
<pb n="22a"/>
　六周復為唐仁傑之志行矣豈惟无咎又何厲矣元<lb/>
　夫善士也<lb/>
六五悔亡厥宗噬膚往何咎象曰厥宗噬膚往有慶也<lb/>
　創鉅者其愈遲傷淺者其合易天下睽離之時此亦<lb/>
　創鉅痛深之病也六五乃以隂柔之資而君之宜其<lb/>
　悔宜其咎宜其合睽之難也今也乃能合天下之睽<lb/>
　如傷肌之淺而合之之易者何也得九二陽剛之宗<lb/>
　臣以佐之之力也是以悔亡是以何咎是以有慶大<lb/>
<pb n="22b"/>
　哉佐乎有其人雖弱君且能合天下之離而况得剛<lb/>
　明之君乎程子以成王周公劉禪孔明當之得之矣<lb/>
　噬膚傷之淺也<lb/>
上九睽孤見豕負塗載鬼一車先張之弧後説之弧匪<lb/>
冦婚媾往遇雨則吉象曰遇雨之吉羣疑亡也<lb/>
　上九有六三以為正應非孤也而云睽孤者居離明<lb/>
　之極過於明也過於明故過於疑過於疑故无往而<lb/>
　非疑見豕負塗疑其穢已載鬼一車又疑其祟已先<lb/>
<pb n="23a"/>
　張之弧疑其為冦而害己後説之弧又疑其可親而<lb/>
　非害己疑心羣起而若不可解者為六三者安得而<lb/>
　近之此上九之所以孤也然惟天下之至明為能生<lb/>
　天下之至疑非天下之至明亦不能釋天下之至疑<lb/>
　其初雜然而疑其後渙然而釋以上九之至陽遇六<lb/>
　三之至隂隂陽相和而為雨則羣疑釋然而俱亡矣<lb/>
　當其善疑也似唐徳宗之於蕭復姜公輔及其疑之<lb/>
　亡也又似成王之於周公要之皆不及昭帝之於霍<lb/>
<pb n="23b"/>
　光先主之於孔明矣先張之弧後説之弧以畫卦之<lb/>
　象言也解在下繋盖取諸睽章<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷十九</head> <lb/>
    <p>
<pb n="1a"/>
欽定四庫全書<lb/>
　誠齋易傳卷十九<lb/>
　　　　　　　　　　　　宋　楊萬里　撰<lb/>
　　説卦<lb/>
昔者聖人之作易也幽贊於神明而生蓍參天兩地而<lb/>
倚數觀變於隂陽而立卦發揮於剛柔而生爻和順於<lb/>
道徳而理於義窮理盡性以至於命<lb/>
　此章言聖人之作易始因蓍以成卦終因卦以盡道<lb/>
<pb n="1b"/>
　也天下莫愚於有知之知而无知之知為至神蓍是<lb/>
　也天下莫隠於有易之易而无易之易為至蓍數是<lb/>
　也今夫蓍之未分其數五十人皆知之及其既分左<lb/>
　手若干右手若干人不得而知也非惟人不得而知<lb/>
　也吾亦不得而知也非惟吾不得而知也蓍亦不得<lb/>
　而知也非惟蓍不得而知也鬼神亦不得而知也故<lb/>
　曰幽贊於神明而生蓍贊之言助也非蓍之神也助<lb/>
　神明之神而已今夫一三五天數也三積之而為九<lb/>
<pb n="2a"/>
　二四地數也兩積之而為六故曰參天兩地而倚數<lb/>
　倚之言依也天地之道不在數也依於數而已然數<lb/>
　寓於蓍而蓍非數故得數者忘蓍卦託於數而數非<lb/>
　卦故得卦者忘數數既形矣卦斯設焉聖人因其變<lb/>
　之或九或七而為陽因其變之或六或八而為隂變<lb/>
　至十有八而卦成焉聖人无與也特觀其變而設之<lb/>
　耳故曰觀變於隂陽而設卦卦既設矣文斯生焉聖<lb/>
　人因其數之陽而發明其為爻之剛因其數之隂而<lb/>
<pb n="2b"/>
　發明其為爻之柔聖人无與也特發而明之揮而散之<lb/>
　耳故曰發揮於剛柔而生爻卦之隂陽既設爻之剛<lb/>
　柔既生自八卦而為六十四自六爻而為三百八十<lb/>
　四伸之長之天下之是非失得萬事於是乎備天下<lb/>
　之吉凶悔吝萬變於是乎出天地人之道皆聚於易<lb/>
　之書矣所以和順道徳而理於義者在是所以窮理<lb/>
　盡性至於命者亦在是大哉易之道乎其道之淵林<lb/>
　乎學者求道而舍易是舍淵而求珠舍林而求玉也<lb/>
<pb n="3a"/>
　葢天之授人者曰命人之受天者曰性在物情之所<lb/>
　具者曰理在人事之處物者曰義㑹義理而行之通<lb/>
　者曰道體斯道而充乎已者曰徳命非通塞短永之<lb/>
　謂也天以道徳義理之性而授之於人之謂也猶父<lb/>
　之命子君之命臣也命令而付授之也然則理與義<lb/>
　有辨乎曰理者物情各具其所本然之謂也義者人<lb/>
　之處物各宜其所當然之謂也今有二器於此其一<lb/>
　樽也其一簋也問樽奚事曰其器酒也問簋奚事曰<lb/>
<pb n="3b"/>
　其器飱也此物情之所本然者也斯之謂理今有人<lb/>
　焉見其為器而不知其用或寘飱於樽焉或寘酒於<lb/>
　簋焉是得為處物而宜其所當然者乎若易置之則<lb/>
　宜其所當然矣斯之謂義然則理若何而可窮性若<lb/>
　何而可盡命若何而可至理也性也命也為三乎為<lb/>
　一乎曰理譬則路也性譬則足也命譬則家也人有<lb/>
　自百里之外而歸其家者或十里而止或五十里而<lb/>
　止或九十里而止是能至其家乎否也夫百里之近<lb/>
<pb n="4a"/>
　也而家不可至者何也非以其路有所未窮而足力<lb/>
　有所未盡乎是故家无不可至路无不可窮而足有<lb/>
　不能盡也性有不能盡而理无不可窮命无不可至<lb/>
　也是窮理盡性以至於命之説也理於義謂治於義<lb/>
　之理非窮理之理<lb/>
昔者聖人之作易也將以順性命之理是以立天之道<lb/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
<pb n="4b"/>
易六位而成章<lb/>
　此章言文王重易之㫖也伏羲之易畫而未重初為<lb/>
　地二為人三為天當是時三才之道竒而未耦孤而<lb/>
　无鄰也文王之易畫而既重初與二為地初剛也二<lb/>
　柔也剛柔以質言三與四為人三義也四仁也仁義<lb/>
　以性言五與上為天五陽也上隂也隂陽以氣言當<lb/>
　是時三才之道耦而不竒鄰而不孤矣夫徳不孤必<lb/>
　有鄰道亦然故敬義立而徳不孤隂陽立而天之道<lb/>
<pb n="5a"/>
　不孤剛柔立而地之道不孤仁義立而人之道不孤<lb/>
　天下之理未有孤而能立者有日必有月有山必有<lb/>
　澤有父必有母至於晝夜寒暑也前後左右也耳目<lb/>
　手足也靡不然者故曰兼三才而兩之故易六畫而<lb/>
　成卦然乾坤二卦畫雖六矣尚分隂分陽未成章也<lb/>
　至於六子五十六卦隂陽錯居剛柔迭用然後六位<lb/>
　成章焉章者剛柔雜而成文也周官畫繪之事曰赤<lb/>
　與白謂之章故曰分隂分陽迭用柔剛故易六位而<lb/>
<pb n="5b"/>
　成章然則易之重卦何為也哉以順性命之理而已<lb/>
　曷謂性命之理隂陽也柔剛也仁義也是性命之理<lb/>
　也順之則聖則賢則君子則无咎則吉逆之則愚則<lb/>
　鄙則小人則悔則凶故仲尼首言曰昔者聖人之作<lb/>
　易也將以順性命之理<lb/>
天地定位山澤通氣雷風相薄水火不相射八卦相錯<lb/>
數徃者順知來者逆是故易逆數也<lb/>
　此章言八卦剛柔錯綜然後得失吉凶可得而前知<lb/>
<pb n="6a"/>
　也所謂前知者易之道也非特占事知來之謂也占<lb/>
　特易之一端而已易之道无它其於已徃之得失吉<lb/>
　凶既旋觀而順數故其於方來之得失吉凶亦逆暏<lb/>
　而前知見履霜而知堅冰之必至以已往之微知方來<lb/>
　之著也見離明而知日昃之必凶以已徃之盛知方<lb/>
　來之衰也且以徃知來未有不可逆知者膰肉不至<lb/>
　孔子行醴酒不設穆生去晉勝郾陵士燮懼吳㑹黄<lb/>
　池子胥憂而况易之道乎故曰易逆數也<lb/>
<pb n="6b"/>
雷以動之風以散之雨以潤之日以晅之艮以止之兑<lb/>
以説之乾以君之坤以藏之<lb/>
　此章言天地六子造化萬物之妙用也天地猶一人<lb/>
　之身也雷風水火猶一身之血氣也雷者天地一身<lb/>
　之謦欬也風者天地一身之嘘呵也雨者天地一身<lb/>
　之膏液也日者天地一身之煖氣也今夫人之一身<lb/>
　謦欬喑焉者死嘘呵絶焉者死膏液竭焉者死煖氣<lb/>
　冰焉者死天地亦然夫惟謦欬足以鼔動萬物故潛<lb/>
<pb n="7a"/>
　者見隕者敷嘘呵足以揮散萬物故穉者挺鬱者舒<lb/>
　膏液足以潤澤萬物故稿者滋瘠者腴煖氣足以晅<lb/>
　熯萬物故幽者晰沍者蘓四者大和萬物並育秋而<lb/>
　成焉物所以説兑者秋之正也冬而肅焉物所以止<lb/>
　艮者冬之窮也造化至此嵗功成矣天何為哉主之<lb/>
　而已君者主也地何為哉收之而已藏者收也<lb/>
帝出乎震齊乎㢲相見乎離致役乎坤説言乎兑戰乎<lb/>
乾勞乎坎成言乎艮萬物出乎震震東方也齊乎㢲㢲<lb/>
<pb n="7b"/>
東南也齊也者言萬物之潔齊也離也者明也萬物皆<lb/>
相見南方之卦也聖人南面而聽天下嚮明而治盖取<lb/>
諸此也坤也者地也萬物皆致養焉故曰致役乎坤兑<lb/>
正秋也萬物之所説也故曰説言乎兑戰乎乾乾西北<lb/>
之卦也言隂陽相薄也坎者水也正北方之卦也勞卦<lb/>
也萬物之所歸也故曰勞乎坎艮東北之卦也萬物之<lb/>
所成終而所成始也故曰成言乎艮神也者妙萬物而<lb/>
為言者也<lb/>
<pb n="8a"/>
　此章前言帝出乎震之八者所以發八卦妙萬物之<lb/>
　神也後言萬物出乎震之八者所以釋前言也夫物<lb/>
　芸芸造端乎春故曰萬物出乎震震春卦也風之被<lb/>
　物也飄忽汎掃何穢不蠲哉塵遇之而清焉暑遇之<lb/>
　而冷焉華實遇之而馨焉潔齊萬物莫潔乎風故曰<lb/>
　齊乎㢲天地非日孰與炳曜萬物非日孰與臨照日<lb/>
　一出矣然後物與物相覿也不然宇宙之間其不㝠<lb/>
　為大幽之室乎故曰相見乎離役物以養已者物也<lb/>
<pb n="8b"/>
　役已以養物者地也人皆知之稱乎母莫知其疲於<lb/>
　乳哺故曰致役乎坤嵗云秋矣萬寶既成萬生既盈<lb/>
　疇不説乎情故曰説言乎兑乾西北也乾陽而西北<lb/>
　隂隂陽相逢不戰則攻其戰不力其生物不殖故曰<lb/>
　戰乎乾水之為用也兼足萬物未嘗徳其徳不舍晝<lb/>
　夜未嘗不力其力故曰勞乎坎艮東北也北者冬也<lb/>
　物所終而止東者春也物復動而始動而復止止而<lb/>
　復動物莫窮其用始而復終終而復始物莫知其際<lb/>
<pb n="9a"/>
　艮也者其造化循環无端之樞與然則造化之仁庸<lb/>
　有既乎天地大徳曰生吾於艮見之矣孰為此者葢<lb/>
　有妙萬物而不知其所以然者也孰妙萬物葢天地<lb/>
　造化之至神亦不知其所以然者也神難言也而仲<lb/>
　尼屢言之曰神无方又曰隂陽不測之謂神又曰惟<lb/>
　神故不疾而速不行而至今又曰神也者妙萬物而<lb/>
　為言非仲尼不能窮天下之至神非仲尼不能言天<lb/>
　下之至神噫歛天地於八卦不見其有餘散八卦於<lb/>
<pb n="9b"/>
　天地不見其不足其天地之神乎其易之神乎<lb/>
動萬物者莫疾乎雷橈萬物者莫疾乎風燥萬物者莫<lb/>
熯乎火説萬物者莫説乎澤潤萬物者莫潤乎水終萬<lb/>
物始萬物者莫盛乎艮故水火相逮雷風不相悖山澤<lb/>
通氣然後能變化既成萬物也<lb/>
　此章言六子變化萬物之功而不言乾坤非不言乾<lb/>
　坤也六子之功即乾坤之功也故舜以五人治文王<lb/>
　以多士寧<lb/>
<pb n="10a"/>
乾健也坤順也震動也㢲入也坎陷也離麗也艮止也<lb/>
兑説也<lb/>
　此章述八卦之訓詁狀八卦之性情也<lb/>
乾為馬坤為牛震為龍㢲為雞坎為豕離為雉艮為狗<lb/>
兑為羊<lb/>
　此章言八卦逺取諸物也<lb/>
乾為首坤為腹震為足㢲為股坎為耳離為目艮為手<lb/>
兑為口<lb/>
<pb n="10b"/>
　此章言八卦近取諸身也首言尊腹言容水内景有<lb/>
　耳内聰之象火外景有目外明之象<lb/>
乾天也故稱乎父坤地也故稱乎母震一索而得男故<lb/>
謂之長男㢲一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兑三索而得女故謂之少女<lb/>
　此章言乾坤生六子也一索得男初爻得乾之一陽<lb/>
　也一索得女初爻得坤之一隂也其餘次第推之<lb/>
<pb n="11a"/>
乾為天為圜為君為父為玊為金為寒為氷為大赤為<lb/>
良馬為老馬為瘠馬為駁馬為木果<lb/>
坤為地為母為布為釡為吝嗇為均為子母牛為大輿<lb/>
為文為衆為柄其於地也為黒<lb/>
震為雷為龍為𤣥黄為旉為大塗為長子為決躁為蒼<lb/>
筤竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
㢲為木為風為長女為繩直為工為白為長為髙為進<lb/>
<pb n="11b"/>
退為不果為臭其於人也為寡髮為廣顙為多白眼為<lb/>
近利市三倍其究為躁卦<lb/>
坎為水為溝瀆為隠伏為矯輮為弓輪其於人也為加<lb/>
憂為心病為耳痛為血卦為赤其於馬也為美脊為亟<lb/>
心為下首為薄蹄為曳其於輿也為多眚為通為月為<lb/>
盗其於木也為堅多心<lb/>
離為火為日為電為中女為甲胄為戈兵其於人也為<lb/>
大腹為乾卦為鱉為蟹為蠃為蚌為龜其於木也為科<lb/>
<pb n="12a"/>
上稿<lb/>
艮為山為徑路為小石為門闕為果蓏為閽寺為指為<lb/>
狗為鼠為黔喙之屬其於木也為堅多節<lb/>
兑為澤為少女為巫為口舌為毁折為附決其於地也<lb/>
為剛鹵為妾為羊<lb/>
　此一章又統言八卦之作仰觀天文俯察地理近取<lb/>
　諸身逺取諸物其道甚大百物不廢也然引物取類<lb/>
　有不可一一强通者强通焉鑿且妄矣<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷八</head> <lb/>
    <p>
<pb n="1a"/>
欽定四庫全書<lb/>
　誠齋易傳卷八<lb/>
　　　　　　　　　　　　宋　楊萬里　撰<lb/>
䷚<hi>震下艮上</hi>
頤貞吉觀頤自求口實彖曰頤貞吉養正則吉也觀頤<lb/>
觀其所養也自求口實觀其自養也天地養萬物聖人<lb/>
養賢以及萬民頤之時大矣哉<lb/>
　上覆下承衆口森然卦之形也上止下動卦之用也<lb/>
<pb n="1b"/>
　皆頰齒飲食之象故頥養也頥之時聖人養賢君子<lb/>
　可仕之時也然聖人之所養君子之自養貞則吉邪<lb/>
　則凶故上不可輕施其養下不可輕就其養上之所<lb/>
　施必觀其所養之邪正所養者賢而正則萬民均得<lb/>
　其所養下之所就必反觀自養之邪正自養者實而<lb/>
　正則聖人不失其所養是養一人而福天下不曰養<lb/>
　正則吉乎堯憂不得舜舜憂不得禹臯是也天地養<lb/>
　萬物萬物以天地為天地堯舜養賢以及萬民萬民<lb/>
<pb n="2a"/>
　以堯舜為天地吉孰大焉斯時豈易逢哉故聖人喜<lb/>
　之曰頥之時大矣哉自求口實實而非偽也<lb/>
象曰山下有雷頤君子以慎言語節飲食<lb/>
　雷生之山成之此天地之養萬物也言出於口鳴其<lb/>
　身亦冦其身故欲慎其出食入於口腴其體亦酖其<lb/>
　體故欲節其入此君子之自養也然慎言非黙當其<lb/>
　可則諌死不羡括囊節食非矯當其不可則采薇不<lb/>
　羡林肉<lb/>
<pb n="2b"/>
初九舎爾靈龜觀我朶頤凶象曰觀我朶頤亦不足貴<lb/>
也<lb/>
　下卦三爻皆下之自養初九未粹之君子也有賢智<lb/>
　之資而淺於自養者也故以陽明之智如龜之靈非<lb/>
　无其資也然見六四之貴臣則動頥而求養其智安<lb/>
　在聖人惜之未絶之也故既責其舍己而徇欲又戒<lb/>
　之以必凶又恥之以不足貴庶其有改乎子夏之悦<lb/>
　紛華子路之願裘馬㡬是與朶動也震動初應四<lb/>
<pb n="3a"/>
六二顛頤拂經于丘頤征凶象曰六二征凶行失類也<lb/>
　六二君子小人之雜也居下卦之中有中人之資而<lb/>
　可善可惡者也惡從善賤從貴猶隂從陽也六二下<lb/>
　近於初之賢既欲下比從之以養其徳而初非其應<lb/>
　上觀於上九之貴又欲上比從之以養其禄而上亦<lb/>
　非其應於是猖狂妄行陷於非僻而不自反征凶者<lb/>
　妄行而凶也所以妄行者善與貴兩從而不擇下與<lb/>
　上兩比而不應故失其類也吳起始師曽子卒棄其<lb/>
<pb n="3b"/>
　母以求仕李斯始師荀卿卒棄其學以㓕宗皆失其<lb/>
　守而不能自養兩從而妄行之禍也自上下下曰顛<lb/>
　言從初九而倒置也自下上上曰拂言從上九而違<lb/>
　常也邱上九也艮為山<lb/>
六三拂頤貞凶十年勿用无攸利象曰十年勿用道大<lb/>
悖也<lb/>
　六三小人之粹也上无初九之靈龜次无六二之兩<lb/>
　從盖明然拂違自養之正道而公然敢肆大悖以干<lb/>
<pb n="4a"/>
　利者也資本隂柔一也居不中正二也躁欲之極三<lb/>
　也挾三不正不知自養而躁於求養其伾文八司馬<lb/>
　之徒與故温死於衡宗元死於栁十年勿用未為久<lb/>
　廢也六三之所以至此者干利而已聖人斷然曉之<lb/>
　曰凶又曰无攸利拔其本也<lb/>
六四顛頤吉虎視眈眈其欲逐逐无咎象曰顛頤之吉<lb/>
上施光也<lb/>
　上卦三爻皆上之所養六二顛頥而凶初九不應也<lb/>
<pb n="4b"/>
　六四顛頥而吉初九應之也六四以近君之大臣而<lb/>
　下求於初九无位之賢者是倒置也而初九陽剛嚴<lb/>
　正之徳如虎視焉六四下而親之亦望而畏之非心<lb/>
　邪意不待初九之切磋而自消其欲進徳何如哉逐<lb/>
　逐言消去也以此養徳而佐六五之君以養天下又<lb/>
　何咎矣上施光也言六四在上而所施者光大也周<lb/>
　公下白屋上也衛青有揖客薛宣不敢吏朱雲次也<lb/>
　初九之於六四有朶頥之戒六四之於初九有虎視<lb/>
<pb n="5a"/>
　之畏下不輕其就上不輕其禮也<lb/>
六五拂經居貞吉不可渉大川象曰居貞之吉順以從<lb/>
上也<lb/>
　六五養天下之君也隂柔之才不足以養天下而反<lb/>
　求上九之養已拂其經常者也上九位臣而徳師六<lb/>
　五安居於貞固而无為順從於上九而不違而天下<lb/>
　自得其養矣此真聖人養賢以及萬民之事也何必<lb/>
　渉險有為而後為聖哉程子以成王頼周公當之盡<lb/>
<pb n="5b"/>
　矣艮止故不可渉大川六二拂經而凶以利動也六<lb/>
　五拂經而吉以道来也<lb/>
上九由頤厲吉利渉大川象曰由頤厲吉大有慶也<lb/>
　一卦二陽而初九在下在上而居師臣之位者上九<lb/>
　而已六五之君所倚信而衆隂臣民所畢聴者故頥<lb/>
　養天下皆由已出故曰由頥然位髙徳重必惕厲而<lb/>
　後吉果能惕厲而不自盈以上九之才犯險猶必濟<lb/>
　况平世乎故大有慶也程子以伊周當之艮止而利<lb/>
<pb n="6a"/>
　渉大川何也止極必動<lb/>
䷛<hi>巽下兑上</hi>
大過棟橈利有攸往亨彖曰大過大者過也棟橈本末<lb/>
弱也剛過而中巽而説行利有攸往乃亨大過之時大<lb/>
矣哉<lb/>
　大過之時何時也大厦將傾之時也下橈將蹷其本<lb/>
　弱矣上橈將折其末弱矣此不可為之時也而曰利<lb/>
　有攸往亨何也非天下不可為之事无以施天下大<lb/>
<pb n="6b"/>
　過人之才孰為天下大過人之才九五之剛陽君有<lb/>
　斯才矣九二大臣又斯才矣九四近臣又斯才也九<lb/>
　三羣臣又斯才也斯厦也有九五之梁以主之有九<lb/>
　二九三九四松栢杞梓之柱森然以支吾之棟雖橈<lb/>
　也厦其可顛乎不惟不可顛也又將扶其顛而起之<lb/>
　也而况四剛雖過於剛而二五乃得其中為下者順<lb/>
　而從為上者説而行往安所不利而不亨乎本謂初<lb/>
　六末謂上六上六居上棟也初六礎也亦曰棟者卦<lb/>
<pb n="7a"/>
　之反為上六四陽剛過故為大者過陽大隂小小往<lb/>
　大来是也<lb/>
象曰澤滅木大過君子以獨立不懼遯世无悶<lb/>
　木在澤下木可沒而不可仆君子以之舉大過人之<lb/>
　事則獨立而不懼故東征之師周人之艱乃周公之<lb/>
　易水在木上水可濡而不可入君子以之堅大過人<lb/>
　之行則遯世而无悶故陋巷之窮乃顔子之達<lb/>
初六藉用白茅无咎象曰藉用白茅柔在下也<lb/>
<pb n="7b"/>
　六柔也初下也君子當大過之世而在下柔以順承<lb/>
　潔以自淑而已林宗曰大厦將顛非一木之支不忤<lb/>
　羣小獨免黨禍故无咎藉承也茅柔也白潔也柔故<lb/>
　不忤羣小潔故亦不汙羣小巽為白<lb/>
九二枯楊生稊老夫得其女妻无不利象曰老夫女妻<lb/>
過以相與也<lb/>
　九二以剛陽之才居謙柔之地以下比於初六此大<lb/>
　臣之能下士而得助者也持是道以當大厦將顛之<lb/>
<pb n="8a"/>
　世則廢可興衰可扶矣木枯而根生廢可興也身老<lb/>
　而妻壯衰可扶也然則大厦之顛何患於不起哉故<lb/>
　曰无不利蕭何必薦韓信鄧禹必薦冦恂所謂大厦<lb/>
　非一木之支太平非一士之畧也巽木也九二剛過<lb/>
　故為枯楊為老夫又長女也故初六為女妻初六耦<lb/>
　而敷散根象也故為生稊稊根也<lb/>
九三棟橈凶象曰棟橈之凶不可以有輔也<lb/>
　棟橈者上六初六也而於九三言棟橈凶何也九三<lb/>
<pb n="8b"/>
　志過鋭力過勇將欲輔上六之棟而適以壊之者也<lb/>
　扶傾者傾必速支厦者厦必覆非扶持之罪也過於<lb/>
　扶持之罪也九三以陽居陽故不可以輔上六之橈<lb/>
　陳蕃竇武以之<lb/>
九四棟隆吉有它吝象曰棟隆之吉不橈乎下也<lb/>
　大過不厭於過亦不過於過以四剛振二弱不厭於<lb/>
　過也以剛處剛不為九三之凶則為九五之不可久<lb/>
　扶傾拯橈之盛者其惟四與二乎皆以剛處柔之力<lb/>
<pb n="9a"/>
　也上棟下宇九四非棟也而曰棟隆者何也窮上者<lb/>
　必反下棟折者必易材九四非棟位也而棟材也上<lb/>
　六折矣兌反而巽則上六自外下而為六四九四自<lb/>
　六上而為上九矣大過之棟其不巍巍乎其隆哉退<lb/>
　韋賢千秋而相丙魏退張説藏用而相姚宋退珣瑜<lb/>
　執誼而相黄裳漢唐之興也勃焉此棟隆吉之效也<lb/>
　然四與初應有他志而橈於下之一隂則吝也戒之<lb/>
　也<lb/>
<pb n="9b"/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
　振大過之世患无剛陽之臣有剛陽之臣患无剛陽<lb/>
　之君九五剛陽之君也今乃僅能无咎而已既无譽<lb/>
　又不可久又可醜何也九二不應而比於初九三有<lb/>
　志而過於勇九四有材而不居棟之位九五以剛居<lb/>
　剛過於剛而輕於舉三陽不為之用而獨倚上六隂<lb/>
　邪之小人以為助魯昭公欲去季氏而倚公衍公為<lb/>
<pb n="10a"/>
　邵陵厲公欲抑司馬氏而倚曹爽唐文宗欲除宦寺<lb/>
　而倚訓注何可久之驗也木枯而華是速其枯也故<lb/>
　何可久男未室曰士女已嫁曰婦士夫九五无助也<lb/>
　老婦上六居一卦老隂之極也以已嫁之婦而失節<lb/>
　娶失節之婦而復老邪无恥之甚故可醜也<lb/>
上六過渉滅頂凶无咎象曰過渉之凶不可咎也<lb/>
　程子謂上六以隂柔處過極不恤危亡履險蹈禍是<lb/>
　也孔氏楊氏以為龍逢比干非也二子豈隂柔者哉<lb/>
<pb n="10b"/>
　水溢而過於渉者不足以濟川而徒沒其頂任重而<lb/>
　過其才者不足以濟難而徒沒其身為衍曹矣訓注<lb/>
　以之其凶大矣而曰无咎非无咎也不可咎也當自<lb/>
　咎而已<lb/>
䷜<hi>坎下坎上</hi>
習坎有孚維心亨行有尚彖曰習坎重險也水流而不<lb/>
盈行險而不失其信維心亨乃以剛中也行有尚往有<lb/>
功也天險不可升也地險山川丘陵也王公設險以守<lb/>
<pb n="11a"/>
其國險之時用大矣哉<lb/>
　坎本坤也乾一陽交其中而生水水内陽而外隂故<lb/>
　其明内景離本乾也坤一隂交其中而生火火内隂<lb/>
　而外陽故其明外景一陽交於二隂之中亦陷於二<lb/>
　隂之中故水為坎坎陷也險也鑿險而陷物曰坎坎<lb/>
　用牲是也習重也習吉是也上下重坎故曰習坎陽<lb/>
　動故曰水流陷於中而未出故曰不盈水惟險則行<lb/>
　故曰行險中實故曰孚信剛在中心象故曰心亨險<lb/>
<pb n="11b"/>
　惟行則濟故曰往有尚又曰有功天險上卦地險下<lb/>
　卦王九五公九二法天之不可升故設卑髙貴賤之<lb/>
　嚴法地之不可踰故設城郭溝池之固有險之時不<lb/>
　可不濟无險之用不可不設故曰大矣哉習坎之上<lb/>
　疑脱一坎字盖八卦无複名<lb/>
象曰水洊至習坎君子以常徳行習教事<lb/>
　水一至則易竭再至則方増君子法再至之水以此<lb/>
　進徳以此教民皆方増无倦之意洊再也<lb/>
<pb n="12a"/>
初六習坎入于坎窞凶象曰習坎入坎失道凶也<lb/>
　初六隂柔之小人設險以陷君子猶以為未又設險<lb/>
　中之險坎險也窞險中之險也虞翻曰坎中小穴曰<lb/>
　窞以坎為未險而復穴其中其陷君子不遺餘巧矣<lb/>
　然穽人者必自穽險人者必自險紿道而陷善類未<lb/>
　有不自陷而凶者也故宦者盛而黨錮興黨人死而<lb/>
　宦者㓕初居坎之最下故為窞初一爻穴之象<lb/>
九二坎有險求小得象曰求小得未出中也<lb/>
<pb n="12b"/>
　九二其羑里之事耶以剛毅之徳行中正之道九二<lb/>
　何罪焉逢二隂之有險而陷其中此君子之不幸也<lb/>
　惟以剛居柔勿以剛競而以順求庶乎小濟可大濟<lb/>
　不可小得未出二隂之中故也<lb/>
六三来之坎坎險且枕入於坎窞勿用象曰来之坎坎<lb/>
終无功也<lb/>
　六三以隂柔之資處剛强之位此小人欲為猖狂之<lb/>
　舉妄意於見用而邀功者也聖人則曰斯人宜勿用<lb/>
<pb n="13a"/>
　用之終无功何也欲有所来而退乎下則入于險中<lb/>
　欲有所之而進乎上則犯夫重險進退皆險故曰坎<lb/>
　坎遇險固欲濟也然倚奸險之人以求濟險者祗益<lb/>
　其險也阻且枕枕倚也入於坎窞益其險也訓注是<lb/>
　已<lb/>
六四樽酒簋貳用缶納約自牖終无咎象曰樽酒簋貳<lb/>
剛柔際也<lb/>
　濟險者衆則易孤則難九二求出險而未能出盖内<lb/>
<pb n="13b"/>
　水所陷者深而不盈也必外水洊至則二水合而寢<lb/>
　盈矣六四外水之再至者也恃再至之勢而不交於<lb/>
　内水則内无主九二内水之先至者也恃先至之源<lb/>
　而不納夫外水則外无援六四之與九二必也相交<lb/>
　以禮相示以質相通以信則庶乎險難之可濟而終<lb/>
　无咎矣平交懽於勃而漢始安嶠自結於導而晉復<lb/>
　振樽酒簋貳禮也用缶質也納約信也自牖内外之<lb/>
　通也剛九二柔六四際交際六四九二非應也而交<lb/>
<pb n="14a"/>
　際者九二内水之主也六四外水始至之客也古語<lb/>
　曰同舟而遇風則胡越相應如左右手其九二六四<lb/>
　之謂與約如約信盟誓之約<lb/>
九五坎不盈祗既平无咎象曰坎不盈中未大也<lb/>
　險難之濟否視君子小人之衆寡小人衆而君子寡<lb/>
　則一君子不勝衆小人羣臣皆小人而人主孤則一<lb/>
　賢君亦不勝羣小九五以剛中之徳而履尊位又有<lb/>
　九二剛陽之大臣以佐下風可以濟險有餘矣然而<lb/>
<pb n="14b"/>
　僅能无咎者如水之不盈而未平也曷為其不盈而<lb/>
　未平也陷於上六六四之中而未出也唐之代宗文<lb/>
　宗是也代宗陷於藩鎮之險而未能出惟郭子儀可<lb/>
　以出之然子儀自陷於朝恩輔國讒波之中文宗陷<lb/>
　於宦寺之險而未能出惟裴度可以出之然度自陷<lb/>
　於元稹程异浸潤之内然則二君其如羣小何二臣<lb/>
　其如二君何中未大也君雖有剛中之徳亦終不能<lb/>
　成大功而已矣九五九二君臣皆陷於二隂<lb/>
<pb n="15a"/>
上六係用徽纆寘于叢棘三嵗不得凶象曰上六失道<lb/>
凶三嵗也<lb/>
　君臣相正國之肥主聖臣賢天下之盛福上六安足<lb/>
　以知此哉挟隂邪之資竊權勢之重而乘九五之上<lb/>
　立九五之前此小人蔽君之明而制之者也文宗曰<lb/>
　周赧漢獻受制於强諸侯今朕受制於家奴殆不如<lb/>
　赧獻此坎之九五逢四隂之衆而又制於上六之强<lb/>
　者與然上六豈終免乎宦寺誅而唐亦以亡此徽纆<lb/>
<pb n="15b"/>
　叢棘之禍也三嵗執之而不得者强也亦三嵗而凶<lb/>
　者窮也其暫雖强其窮必凶<lb/>
䷝<hi>離下離上</hi>
離利貞亨畜牝牛吉彖曰離麗也日月麗乎天百穀草<lb/>
木麗乎土重明以麗乎正乃化成天下柔麗乎中正故<lb/>
亨是以畜牝牛吉也<lb/>
　離者明卦也曰利貞亨畜牝牛吉何也明蔽必察明<lb/>
　而養之以正乃亨故曰利貞亨明過必剛明而養之<lb/>
<pb n="16a"/>
　以柔乃吉故曰畜牝牛吉牛柔畜也牝牛柔之柔者<lb/>
　也離之義麗也火出於至无生於至虛麗於薪則无<lb/>
　者有虛者實薪盡則復初五在上君也天也二在下<lb/>
　臣也土也君臣以明相重各矜其明而明无所麗是<lb/>
　猶日月不麗乎天百榖草木不麗于土也可乎君之<lb/>
　明麗乎正即日月麗乎天其明彌髙而不流於顯宗<lb/>
　徳宗之察臣之明麗乎正即百榖草木麗乎土其明<lb/>
　彌厚而不墮於韓非晁錯之薄此唐虞三代君臣之<lb/>
<pb n="16b"/>
　明也其化成天下宜哉柔中謂六五柔正謂六二牝<lb/>
　牛謂二隂皆坤坤為母牛畜養也<lb/>
象曰明兩作離大人以繼明照於四方<lb/>
　明之奇者其明孤而匱明之兩者其明續而久曷謂<lb/>
　明兩六五不矜其明而續以六二之明是日所不及<lb/>
　而續以月君所不及而續以賢也故日月之明終古<lb/>
　不忒大人之明四方畢照辨忠邪知疾苦燭幽側慮<lb/>
　長久皆照四方之謂<lb/>
<pb n="17a"/>
初九履錯然敬之无咎象曰履錯之敬以辟咎也<lb/>
　初九以文明之徳剛陽之資居離明之初如火之始<lb/>
　然日之始旦雖在下而未升无位而未進而其踐履<lb/>
　之實錯然璀璨於天下已不可掩矣非晦其明則衆<lb/>
　之所忌咎之所集敬者畏謹而晦其明也故无咎非<lb/>
　无咎也敬畏以避之也夫子之少也孟僖子已知其<lb/>
　聖矣然聖徳彰而衆忌興晏子子西之賢然且疑其<lb/>
　害於國於陳蔡大夫乎何誅曰聖則吾不能聖則吾<lb/>
<pb n="17b"/>
　豈敢事君盡禮為禮必敬恂恂誾誾似不能言故匡<lb/>
　人不能殺桓魋不能害不然何以避咎哉<lb/>
六二黄離元吉象曰黄離元吉得中道也<lb/>
　六二當文明之世居大臣之位而能以謙柔之徳體<lb/>
　中正之道此其所以獲甚大之吉為一卦之盛也周<lb/>
　公公孫碩膚以之黄者中之色<lb/>
九三日昃之離不鼓缶而歌則大耋之嗟凶象曰日昃<lb/>
之離何可久也<lb/>
<pb n="18a"/>
　君子哀樂必類曹大子聞樂而嘆君子曰非嘆所也<lb/>
　故子於是日哭則不歌九三歌未畢也而嗟又繼之<lb/>
　哀樂不類何也年過而耋位過而昏如日之昃也其<lb/>
　能久乎免此者其惟衛武公乎九三下卦之極故為<lb/>
　日昃為大耋離為日九老陽三不中故昃<lb/>
九四突如其来如焚如死如棄如象曰突如其来如无<lb/>
所容也<lb/>
　九四乘羣下之上逼近君之位而席内外重火之氣<lb/>
<pb n="18b"/>
　燄故其興暴然其来突然如有縱焚之勢而不可撲<lb/>
　滅者然下則九三剛强而不可入上則六五中正而<lb/>
　不可犯此其火必至若燼而死若灰而棄焉耳何也<lb/>
　進退皆无所容也管蔡楚子圍晉智伯以之<lb/>
六五出涕沱若戚嗟若吉象曰六五之吉離王公也<lb/>
　六五以文明之徳履至尊之位而逼於九四之强臣<lb/>
　亦危矣然能以柔居剛晦之以柔故明之以剛始之<lb/>
　以憂故終之以吉涕而嗟憂之至也然孰知沱若之<lb/>
<pb n="19a"/>
　涕足以下焚如之威嗟若之聲足以震突如之勢哉<lb/>
　此成王閔予小子管蔡難大之時也宜卒平三監而<lb/>
　吉與曰離王公者謂王公惟居離明之時逢憂危之<lb/>
　事乃可吉爾居昏世遇危事殆哉<lb/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　上九以剛明之極而居上此王者除元惡以大正其<lb/>
　國之事也其成王顯顯令徳四征不庭之時乎程子<lb/>
<pb n="19b"/>
　謂去其首惡而非及其醜類得之矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷八<lb/>
</p>
<p>
</p>
  </div>
</body>
</text>
</TEI>
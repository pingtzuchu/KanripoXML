<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷十六</head> <lb/>
    <p>
<pb n="1a"/>
欽定四庫全書<lb/>
　誠齋易傳卷十六<lb/>
　　　　　　　　　　　宋　楊萬里　撰<lb/>
䷻<hi>兊下坎上</hi>
節亨苦節不可貞彖曰節亨剛柔分而剛得中苦節不<lb/>
可貞其道窮也說以行險當位以節中正以通天地節<lb/>
而四時成節以制度不傷財不害民<lb/>
　厥初生民无窮民也民奚而窮也民之欲无窮而財<lb/>
<pb n="1b"/>
　之生有窮以有窮奉无窮民於是乎始窮聖人憂焉<lb/>
　故受之以節節者約侈而歸節也節則裕裕則通故<lb/>
　曰節亨亨者通也然有財之窮亦有節之窮財之窮<lb/>
　自不節始節之窮自過於節始過於節則人情苦之<lb/>
　而不可久於是節之説又窮聖人憂焉故受之以中<lb/>
　中者非不節亦不過於節故曰苦節不可貞又曰其<lb/>
　道窮也又曰中正以通中則通矣雖然中无形也无<lb/>
　形則難守於是中之說又窮聖人憂焉故受之以制<lb/>
<pb n="2a"/>
　先之禮後之法禮一立則截然不可踰法一立則凛<lb/>
　然不可犯上下有分名器有等然後財不傷民不害<lb/>
　矣非必上之虐取然後為傷害也下无制度則財以<lb/>
　侈自傷民以侈自害也下侈且然况不止於下侈乎<lb/>
　大哉聖人之制度乎其如天地乎天地節而四時成<lb/>
　聖人節而天下富坎陽兊隂故曰剛柔分二五皆以<lb/>
　陽居中故曰剛得中兊說坎險故曰說以行險二陽<lb/>
　當君臣之正位故曰當位冬閉不固則春生不茂故<lb/>
<pb n="2b"/>
　曰天地節而四時成<lb/>
象曰澤上有水節君子以制數度議德行<lb/>
　水之在澤盈則溢平則鍾此節之象也兊說坎險說<lb/>
　過則流險以節之此節之義也二陽盛二隂節之一<lb/>
　陽盛一隂節之此節之理也故曰澤上有水節民侈<lb/>
　受之以節節苦受之以中中无形受之以制聖人之<lb/>
　防人欲足矣乎曰未也約民以制以制為制也先民<lb/>
　以身以身為制也故曰制數度為未足必反而議吾<lb/>
<pb n="3a"/>
　身之德行焉嗚呼周矣<lb/>
初九不出户庭无咎象曰不出户庭知通塞也<lb/>
　君子將有以節天下必始於節一家節一家必始於<lb/>
　節一身顔子之節非求之外也節性而已不遷怒喜<lb/>
　怒節矣不貳過過愆節矣一簞瓢奉養節矣不出户<lb/>
　庭之間而制數度議德行不傷財不害民節之道具<lb/>
　矣何咎之有塞則行之户庭而準通則行之四海而<lb/>
　準而況為邦乎初九窮而在下故不出户庭<lb/>
<pb n="3b"/>
九二不出門庭凶象曰不出門庭凶失時極也<lb/>
　不出户庭不出門庭一也以初則无咎以二則凶何<lb/>
　也初處士二大臣也身為大臣上逄九五陽剛中正<lb/>
　之君謂宜佐其君制數度以節天下之欲議德行以<lb/>
　節其君之欲此其時不可失也今乃下同初九處士<lb/>
　之節私淑門庭之内而已一何不廣也故凶故公孫<lb/>
　𢎞之布被節則節矣於窮奢之主虚耗之民何禆焉<lb/>
　九二説之主容説之臣故也<lb/>
<pb n="4a"/>
六三不節若則嗟若无咎象曰不節之嗟又誰咎也<lb/>
　六三以兊說隂柔之極而在人上挾其說豫充盈之<lb/>
　勢極侈汰以自奉而不知節至於人惡其盈鬼矙其<lb/>
　室天收其聲然後戚嗟慨歎亦何及矣自取之耳又<lb/>
　誰咎哉鄭伯有晉石崇是已至見逐於國人追誦於<lb/>
　白首而不悟也三居澤之極故溢而不節<lb/>
六四安節亨象曰安節之亨承上道也<lb/>
　六三之不節不及於節上六之苦節過於節无過焉<lb/>
<pb n="4b"/>
　无不及焉節而中中而安其惟六四乎六四在坎之<lb/>
　下居水之趾安焉自節而斷然不溢者也方九五之<lb/>
　君以甘節先天下乃得六四之大臣安節以承其上<lb/>
　之道也此天下所以蒙不傷財不害民之福也故亨<lb/>
　非六四之亨天下之亨也代宗欲致太平而楊綰以<lb/>
　清德相曾不崇朝而黎幹崔寛郭子儀翕然而承之<lb/>
　非承綰也承代宗之道也使綰之清節不出於安而<lb/>
　出於强是三人者肯心服而承之哉幹與寛可强而<lb/>
<pb n="5a"/>
　服也子儀可强而服也乎<lb/>
九五甘節吉徃有尚象曰甘節之吉居位中也<lb/>
　九五以剛徳為節之主宜其過於節也然甘而不苦<lb/>
　者以其位乎中也中則不過不過則可美而易從矣<lb/>
　禹是也宫室卑矣衣服惡矣飲食非矣何其節也然<lb/>
　致美黻冕致孝鬼神又何華也此其所以无徃而不<lb/>
　可尚天下皆受其吉康與<lb/>
上六苦節貞凶悔亡象曰苦節貞凶其道窮也<lb/>
<pb n="5b"/>
　上六居節之極故為苦節苦節非不貞正也而奚其<lb/>
　凶果凶矣夫凶悔吝大者凶小者悔小者尚亡大<lb/>
　者奚有焉悔无凶亦无矣今也前曰凶後曰悔亡是<lb/>
　凶而不凶也學者至此宜覃思焉盖君子之行或過<lb/>
　或不及故聖人之言或抑或揚上六在一卦之外此<lb/>
　世外之士也世外之士過於節而行一㮣苦節亦何<lb/>
　惡於人然厲其節極其苦以為貞正之操而不屑一<lb/>
　世此世之所疾故有凶之道焉伯夷隘是也然人苦<lb/>
<pb n="6a"/>
　其苦而已甘其苦不怨不懟不惑不偷又何悔焉聖<lb/>
　人憫其人而深戒之以凶又嘉其節而深許之以悔<lb/>
　亡悔且亡况凶乎是不許其一而許其百也聖人之<lb/>
　意章矣又哀之曰其道窮也豈不曰斯人也而有斯<lb/>
　窮也不以非道而窮盖以道而窮者與孔子曰君子<lb/>
　固窮固之為言固當然也又曰伯夷叔齊餓于首陽<lb/>
　之下求仁而得仁又何怨然則上六之凶何知非吉<lb/>
　而其窮何知非通與嗚呼上六之道其使人悲也雖<lb/>
<pb n="6b"/>
　然可悲也而上六則榮矣貞凶悔亡之辭學者勿以<lb/>
　其一廢其一則上六之窮未為終窮也説者乃以上<lb/>
　六爻象之辭與卦辭所謂苦節不可貞之辭彖所謂<lb/>
　其道窮也之辭比而同之使其一意而申言則易贅<lb/>
　矣夫卦彖之辭聖人不以苦節繩天下也上六之辭<lb/>
　君子以苦節繩一身也以苦節繩天下不可以苦節<lb/>
　繩一身又不可是退夷齊而進伯有石崇也豈惟易<lb/>
　贅也節之卦可廢矣<lb/>
<pb n="7a"/>
䷼<hi>兊下巽上</hi>
中孚豚魚吉利涉大川利貞彖曰中孚柔在内而剛得<lb/>
中説而巽孚乃化邦也豚魚吉信及豚魚也利涉大川<lb/>
乗木舟虚也中孚以利貞乃應乎天也<lb/>
　中孚之為卦三與四二柔在内則中虚中虚則无我<lb/>
　二與五二剛得中則中實中實則有物中庸曰不誠<lb/>
　无物心如器焉誠之在心如物之在器焉器虚然後<lb/>
　物得而實之心虚然後誠得而實之若有我之心先<lb/>
<pb n="7b"/>
　立則吾心先為有我之私所實矣將何地容此誠哉<lb/>
　心者神明之舍舍不虚神明將何居焉夫惟此心洞<lb/>
　然而虚則至誠充然而實矣充然者發於中而孚於<lb/>
　外此所以為中孚也中有玉者外必輝中有誠者外<lb/>
　必孚孚之為言此感於彼彼信於此之謂也是故中<lb/>
　孚之所發上行之則順下信之則説故曰中孚柔在<lb/>
　内而剛得中說而巽孚乃化邦也孟子曰不誠未有<lb/>
　能動者也中孚所動至㣲而信豚魚至危而蹈水火<lb/>
<pb n="8a"/>
　至顯而化邦至應乎天焉徃而不動哉海客之機<lb/>
　心海人未知而鷗鳥先知中孚之至信所以及豚魚<lb/>
　燕客之忮心秦人未覺而白虹先覺中孚之利貞所<lb/>
　以應乎天然則涉危化邦有不足為者<lb/>
象曰澤上有風中孚君子以議獄緩死<lb/>
　風无形而能震川澤鼓幽潛誠无象而能動天地感<lb/>
　人物此澤上有風所以為中孚心一誠而誠萬用用<lb/>
　之大者其惟好生不殺乎故中孚至誠不殺之心首<lb/>
<pb n="8b"/>
　用之以議獄緩死好生洽民舜之中孚也不犯有司<lb/>
　天下之中孚也天下中孚則萬心一心矣鳥巢可窺<lb/>
　況豚魚乎无他不殺之心孚于鳥耳使无誠慤好生<lb/>
　之心巢中之鳥不為海上之鷗乎中庸曰誠不可揜<lb/>
　議獄者求其入中之出緩死者求其死中之生至元<lb/>
　惡大姦不在是典故四凶无議法少正卯无緩理<lb/>
初九虞吉有他不燕象曰初九虞吉志未變也<lb/>
　邪不閑不可與存誠偽不去不可與言誠是故中<lb/>
<pb n="9a"/>
　孚之誠不可不防其有他也然責子在初閑家在初<lb/>
　防心亦在初若生子在初生見於書責子之法也閑<lb/>
　有家志未變見於家人之初九閑家之法也虞吉志<lb/>
　未變見於中孚之初九防心之法也虞之為言雖无<lb/>
　虞戒不虞是也不及其初志之未變而防之俟其亡<lb/>
　而追炎而撲曲而揉決而隄則噬臍矣一身之外无<lb/>
　非妄一誠之外无非偽妄與偽皆所謂有他者也如<lb/>
　禦冦賊如避風雨察吾心一毫有他則惕然而不安<lb/>
<pb n="9b"/>
　則防之周矣不忠不信不習當如曾子之所省者三<lb/>
　勿視勿聽勿言動當如顔子之所克者四其庶幾乎<lb/>
　不燕不安也<lb/>
九二鳴鶴在隂其子和之我有好爵吾與爾靡之象曰<lb/>
其子和之中心願也<lb/>
　九二以剛正誠實之德而遇九五剛中誠實之君進<lb/>
　而居大臣之位其孚何先其惟以賢事君以心感賢<lb/>
　乎夫惟九二剛而不諛正而不忌誠實而不欺以此<lb/>
<pb n="10a"/>
　號召天下之同類是心一萌㣲而章隱而顯羣賢孰<lb/>
　不響然而和之者盖有此爵禄者我九五之君也不<lb/>
　私此爵禄於已而樂與羣賢共之者九二中心之至<lb/>
　願也出於中心之至願而无一毫之忌疾同類何疑<lb/>
　而不孚何畏而不應乎彼有實忌仲舒之經術而薦<lb/>
　之以相悍藩不悦真卿之剛正而薦之以使叛臣豈<lb/>
　中心之孚也哉鶴祥禽也以喻九二之賢也在隂以<lb/>
　陽處隂也其子同類也<lb/>
<pb n="10b"/>
六三得敵或鼔或罷或泣或歌象曰或鼓或罷位不當<lb/>
也<lb/>
　水之為物深則靜淺則動深則融淺則結六三澤水<lb/>
　之最上淺而未深之水也今夫澤水之遇風也其上<lb/>
　則波其下未必波其遇寒也其淺則氷其深未必氷<lb/>
　何則淺則易摇深則難撓也六三為澤水之淺居柔<lb/>
　説之極故一與物遇鼓之則動罷之則止結之則泣<lb/>
　融之則歌安能有守而自信哉人必自信然後人信<lb/>
<pb n="11a"/>
　之六三已且不自信又何孚於人无它柔説躁動而<lb/>
　在人上其位不當故也儀秦軫緩在在反覆之人是<lb/>
　已物我相遇曰敵風水相遭亦曰敵澤遇巽故曰得<lb/>
六四月幾望馬匹亡无咎象曰馬匹亡絶類上也<lb/>
　為臣者不能誠其身則不能誠於君六四以隂居隂<lb/>
　以順居下處已而不盈也不曰誠其身乎以一隂承<lb/>
　九五孤進而不黨也不曰誠於君乎人知以盈自裕<lb/>
　莫知以盈自仆人知以黨自助莫知以黨自蠧六四<lb/>
<pb n="11b"/>
　不盈如月之近於望不黨如馬之亡其匹其中心之<lb/>
　誠人信之君信之又何咎矣張良蚤師黄石晚從赤<lb/>
　松月幾望也韓愈前不汙伾文後不汙牛李馬匹亡<lb/>
　也絶類上也謂絶黨以承上<lb/>
九五有孚攣如无咎象曰有孚攣如位正當也<lb/>
　至誠如中孚可謂道盛德至矣然五爻不言孚而九<lb/>
　五獨言有孚豈不曰誠之至孚之盛其惟九五之所<lb/>
　獨有而二三皆莫望其末光乎曰然然則九五之孚<lb/>
<pb n="12a"/>
　下以其化邦則民斯從感物則物斯信涉險則險斯<lb/>
　夷應天則天斯動乎曰是未足為九五有孚之吉也<lb/>
　九五以剛健中正誠實之德来天人萬物之應方且<lb/>
　惕然如拘攣而不少肆歉然自歛退而不敢居若不<lb/>
　足以受大人萬物之歸已而不足以當天下之正位<lb/>
　者此九五有孚之至也曰攣如者九五之心也曰位<lb/>
　正當者非九五之心也天下之心也至此所以為中<lb/>
　孚之主也卦辭吉而此无咎亦九五之謙也九五雖<lb/>
<pb n="12b"/>
　剛而為巽順之主故攣如<lb/>
上九翰音登于天貞凶象曰翰音登于天何可長也<lb/>
　天下之理德之小者不可以僥大任才之下者不可<lb/>
　以慕髙位无其資者不可以過其望也上九處中孚<lb/>
　之外非中孚之徒无中孚之實為中孚之聲此妄而<lb/>
　盜真詐而盜誠者也而乃挾其聲之善鳴下欲以動<lb/>
　夫衆上欲以動夫君而躐取髙顯之位求之亦不可<lb/>
　得得之亦不可久雖正亦凶况不正乎此如樊籠之<lb/>
<pb n="13a"/>
　鷄乃欲一飛而登天可乎夫一舉千里者鴻鵠也翔<lb/>
　于萬仞者鳯凰也怒而九萬者鵬也何也彼誠有其<lb/>
　才德也曽謂一鷄而能登天乎晉之王衍唐之訓注<lb/>
　是也上九巽之極髙者故曰登天巽為鷄故曰翰音<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉彖曰小過小者過而亨也過以利貞與時行也<lb/>
柔得中是以小事吉也剛失位而不中是以不可大事<lb/>
<pb n="13b"/>
也有飛鳥之象焉飛鳥遺之者不宜上宜下大吉上逆<lb/>
而下順也<lb/>
　小過之世何時也用靜吉用作凶之時也曷為靜吉<lb/>
　而作凶也君臣俱弱一也上動而下止上作而下不<lb/>
　應二也隂盛而陽孤邪衆而正寡小人長而君子消<lb/>
　三也可以不靜而輕作乎哉當是之時君臣必也自<lb/>
　揆其才互量其力而安處其時小有所過則可大有<lb/>
　所過則不可卑有所就則宜髙有所舉則不宜如飛<lb/>
<pb n="14a"/>
　鳥焉有所飛必有所歸也飛而无歸凶孰大焉是故<lb/>
　飛有山可棲則不可以排空而飛也若下舍其艮之<lb/>
　山而欲上窮乎震之大空至於无歸而遺音哀鳴則<lb/>
　何及矣是以聖人首戒之曰小過亨利貞可小事不<lb/>
　可大事言小者過則亨則利然必正乃可也有所為<lb/>
　則不可也猶恐其不量才力不度時宜而輕動也又<lb/>
　戒之曰有飛鳥之象焉飛鳥遺之音不宜上宜下大<lb/>
　吉上逆而下順也言无若飛鳥薄山棲羡雲飛始乎<lb/>
<pb n="14b"/>
　躁卒乎悔也維卑飛則吉則順則宜髙舉則逆則不<lb/>
　宜也周平王之伐鄭魯昭公之伐季氏東晉之北伐<lb/>
　石晉之挑契丹是已柔得中謂二五剛失位而不中<lb/>
　謂三四上逆謂五上以隂乗陽下順謂初二以柔乗<lb/>
　剛内二陽外四隂有飛鳥舒翼之象聖人因其飛之<lb/>
　象而戒其飛之過<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
<pb n="15a"/>
　澤滅木為大過盖澤水没於林木之上此過之大也<lb/>
　山上有雷乃為小過何也此以二卦之時言也夫雷<lb/>
　之聲其收以仲秋其發以仲春艮山也為東北之卦<lb/>
　居寅丑之間今也山上有雷是季冬孟春之間而雷<lb/>
　聲已發是反時為災也故亦為過然已近於發生之<lb/>
　時故其過小過與不及皆德之累也亦皆君子進德<lb/>
　之地也小過過矣君子用之則過於善故為過恭為<lb/>
　過哀為過儉是三徳者病不過耳過何病哉然是三<lb/>
<pb n="15b"/>
　者豈君子獨能之乎小人亦能之為過傲為過易為<lb/>
　過奢<lb/>
初六飛鳥以凶象曰飛鳥以凶不可如何也<lb/>
　飛鳥不宜上宜下大吉初六下也宜吉也而曰飛鳥<lb/>
　以凶何也卦之形有飛鳥之象内二陽之實為身外<lb/>
　四隂之散為翼而初六上六又翼之銳者也翼之鋭<lb/>
　者不量其力之㣲不飛則已一飛則有髙翔逺過一<lb/>
　舉千里之意初六隂柔之小人常有進躐髙位之心<lb/>
<pb n="16a"/>
　故聖人戒之曰飛鳥以凶又曰不可如何言髙位必<lb/>
　疾顛如髙飛之必速墮也盖小過諸爻皆患於過不<lb/>
　患於不及而初六之小人一過則進居於二而為大<lb/>
　臣矣豈不凶于而國哉凶于身不足道也故陽城欲<lb/>
　壞白麻而德宗不相裴延齡李甘欲裂詔書而文宗<lb/>
　不相鄭注此得聖人戒初六之㫖矣<lb/>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
<pb n="16b"/>
　六二以隂柔之小人居大臣之髙位常有過其分之<lb/>
　心故常有弱其君之心然徬徨而不敢進窺覦而不<lb/>
　得僭者有二陽以振其前也過其一又遇其一進則<lb/>
　九四禦其腹退則九三要其背故其僭不及於六五<lb/>
　之君非不欲及也遇二臣之振已不可越而過也不<lb/>
　有君子其能國乎二剛失位而其有益於君猶如此<lb/>
　使其得位宜如何哉周勃有驕主色而折於袁盎之<lb/>
　一言淮南有反謀而寢於汲黯之死義陶侃有坐觀<lb/>
<pb n="17a"/>
　危亂之意而忌於温嶠義旗之見指皆遇其臣故不<lb/>
　及其君也九三以陽居陽故稱祖九四以陽居隂故<lb/>
　稱妣過其祖遇其妣豈惟六二安而无咎哉天下國<lb/>
　家實无咎也<lb/>
九三弗過防之從或戕之凶象曰從或戕之凶如何也<lb/>
　君子之進不可過惟防小人不可不過防之不過有<lb/>
　時不幸而從之矣非必升其堂嚌其胾如永從鳳光<lb/>
　從莽固從憲邕從卓然後為從也不防而信之斯為<lb/>
<pb n="17b"/>
　從之矣從之斯受其戕賊之禍矣國人皆知白公將<lb/>
　為亂以告子西而子西獨不信曹操之簒漢路人皆<lb/>
　知之而荀彧獨不疑至九錫而始有異議故皆受其<lb/>
　禍六二有進而僭其君之心故聖人戒九三之迫切<lb/>
　如此也<lb/>
九四无咎弗過遇之徃厲必戒勿用永貞象曰弗過遇<lb/>
之位不當也徃厲必戒終不可長也<lb/>
　當小過之世逢隂柔之君有羣隂用事之黨上六之<lb/>
<pb n="18a"/>
　小人居髙位矣六二之小人為大臣矣初六之小人<lb/>
　則又飛翔而並進矣當是之時君與國其殆哉不幸<lb/>
　而二剛皆不得位一居下卦之外一居上卦之下皆<lb/>
　非得要地者又幸而剛分處於内外以遏羣小徃来<lb/>
　之衝二君子者豈以失位而不勉乎聖人旣戒九三<lb/>
　以過防小人而勿從之矣則又重告九四曰爾雖失<lb/>
　位不當也爾雖恬退而弗過於進也然爾旣遇六二<lb/>
　之欲越爾而上僭而徃從之則必厲勿用徃也必戒<lb/>
<pb n="18b"/>
　可也永守爾之貞正可也能是則无咎矣彼隂柔之<lb/>
　小人終不可使之道長也此聖人戒九四之至也天<lb/>
　下多難得一君子猶可恃之以安而況九三與九四<lb/>
　同志而分處乎一蔽遮王室於外一扞衞吾君於内<lb/>
　雖六五之弱庸可覬乎故周公居東不可无召公之<lb/>
　為保良平從行不可无蕭相之留中此愛莫助之詩<lb/>
　所以一倡而三嘆也<lb/>
六五宻雲不雨自我西郊公弋取彼在穴象曰宻雲不<lb/>
<pb n="19a"/>
雨已上也<lb/>
　六五弱矣然九三九四相與協力或推之或挽之宜<lb/>
　其能大有為而澤潤天下也然宻雲而不雨何也天<lb/>
　地之氣隂陽和則雨今衆隂寇二陽二陽戰衆隂隂<lb/>
　陽不和一不雨也隂陽均則雨今隂盛而陽㣲二不<lb/>
　雨也隂陽交則雨今震動于上而艮止於下上下不<lb/>
　應隂陽不交三不雨也雨露發生之母雷霜肅殺之<lb/>
　主震與艮皆東卦也生卦也西郊殺地也卦為生卦<lb/>
<pb n="19b"/>
　而雲興於殺地安得雨四不雨也六五之君何為其<lb/>
　然也一隂不能主二陽亦不能勝羣隂故也大而澤<lb/>
　潤天下旣不能卓然立沛然施矣乃欲力其大弱以<lb/>
　矜其小强如初六上六之飛鳥而不能射也如六二<lb/>
　之逾越而不能止也則亦乗其棲宿於巢穴者弋而<lb/>
　射之不知夫弋不射宿聖人不乗物之不虞以為己<lb/>
　之能也乗物之不虞以為己之能亦可羞矣晉明帝<lb/>
　戮王敦之屍唐代宗竊輔國之首是足為天子之威<lb/>
<pb n="20a"/>
　也乎六五之公弋取彼在穴是已六五以隂處陽故<lb/>
　雖弱而猶有所弋以為强也然則古之弱主亦曷嘗<lb/>
　无有為之志哉六五震之主也然自九三九四等而<lb/>
　上之至於六五則為兊兊正秋也故曰西郊雲降則<lb/>
　雨升而不降則不雨已上者升而不降也公弋言王<lb/>
　公之弋也易有辭同而㫖異者故履之幽人為男子<lb/>
　而歸妹之幽人則為女子歸妹之跛眇為女子而履<lb/>
　之跛眇則為男子然則小畜之與小過同於宻雲不<lb/>
<pb n="20b"/>
　雨中孚之與小畜同於有孚攣如豈可比而同之哉<lb/>
　董子曰易无達占詩无達詁春秋无達例孟子曰以<lb/>
　意逆志是謂得之<lb/>
上六弗遇過之飛鳥離之凶是謂災眚象曰弗遇過之<lb/>
已亢也<lb/>
　上六以隂柔之資挾震動之才豈惟不與諸爻相遇<lb/>
　而已直超而過之必出其上極其髙如飛鳥焉亢滿<lb/>
　如此豈不罹災眚之凶乎上自共驩下曁斯髙其禍<lb/>
<pb n="21a"/>
　敗一轍也而後之小人好進者爭趍之而未已哀哉<lb/>
䷾<hi>離下坎上</hi>
旣濟亨小利貞初吉終亂彖曰旣濟亨小者亨也利貞<lb/>
剛柔正而位當也初吉柔得中也終止則亂其道窮也<lb/>
　出多難而入无難是為旣濟之世當是之時小者亦<lb/>
　亨况大者乎盖无一人不亨无一物不亨无一事不<lb/>
　亨也如濟川焉舍川而陸舍舟而轂危者安險者濟<lb/>
　何憂之有然人皆敵於洪流莫或敵於夷塗人皆懼<lb/>
<pb n="21b"/>
　於覆舟莫或懼於覆車是以初吉而終亂也秦滅六<lb/>
　國而秦自滅晉平吳亂而晉自亂隋取亡陳而隋自<lb/>
　亡惟聖人能外内无患自非聖人外寧必有内憂此<lb/>
　鄢陵之勝范文子所以憂晉之必禍也盖人之常情<lb/>
　多難則戒戒則憂憂則治无難則驕驕則怠怠則亂<lb/>
　聖人見其初吉而探其終亂惟能守之以貞固而不<lb/>
　移持之以憂勤而不息則可以免終亂而不窮矣故<lb/>
　戒之曰利貞又曰終止則亂其道窮也剛柔正謂六<lb/>
<pb n="22a"/>
　爻剛居剛位柔居柔位柔得中謂六二終止謂上六<lb/>
　柔怠自畫非克終旣濟之才<lb/>
象曰水在火上旣濟君子以思患而豫防之<lb/>
　泰天地之明交也旣濟水火之明交而天地之互交<lb/>
　也故泰者旣濟之純旣濟者泰之雜自泰之外孰有<lb/>
　如旣濟之吉亨者火炎上也降而居下水潤下也騰<lb/>
　而居上此水火之明交也初與三五皆乾也分而下<lb/>
　於三隂二四與上皆坤也分而上於三陽此天地之<lb/>
<pb n="22b"/>
　互交也天地通氣水火濟飪此其為旣濟與當是之<lb/>
　時固衆人所喜而君子所懼也見其吉思其亂先其<lb/>
　患豫其防可以保初吉而无終亂矣此堯舜儆戒无<lb/>
　虞之道也<lb/>
初九曳其輪濡其尾无咎象曰曳其輪義无咎也<lb/>
　初九濟難之初將去危亂而之吉亨也惟初九以剛<lb/>
　居剛有濟難之才又能竭濟難之力如良馬焉駕大<lb/>
　車涉大川川將離而未離岸將登而未登自非竭力<lb/>
<pb n="23a"/>
　以曳其輪至於濡尾而不之䘏何以能濟乎宜其无<lb/>
　咎也此周公東征之事乎<lb/>
六二婦喪其茀勿逐七日得象曰七日得以中道也<lb/>
　六二以隂居中婦象也九三在前為婦車之蔽茀象<lb/>
　也然九三之火逼近六四之水火將進而隔於水喪<lb/>
　茀之象也婦車有蔽而後可行喪其蔽不可行之象<lb/>
　也六二有文明中正之德太平之賢臣也當險難旣<lb/>
　濟之後太平之盛時也上有九五剛陽中正之君太<lb/>
<pb n="23b"/>
　平之聖君也以賢臣當盛時遇聖君行吾道以守盈<lb/>
　成吾見其易易也然一有小隔於其間則此道柅而<lb/>
　不得行此衆人之所躁而競君子之所靜而俟者也<lb/>
　躁而競者勝負未可知靜而俟者不久而自定故曰<lb/>
　勿逐七日得然非以中道自處而不躁安能如此故<lb/>
　曰以中道也故管蔡之謗周公公不辯而王自悟燕<lb/>
　王上官之譖霍光光不言而帝自察二與五為七六<lb/>
　二與九五相應故為七日得詩有翟茀<lb/>
<pb n="24a"/>
九三髙宗伐鬼方三年克之小人勿用象曰三年克之<lb/>
憊也<lb/>
　未濟求濟者寧旣濟求過於濟者傾九三當旣濟之<lb/>
　後挾重剛之資居炎上之極有求過於濟之心此小<lb/>
　人之好大喜功而不可用者也雖以中興之賢君一<lb/>
　入其說輕用軍師以伐逺方之小夷猶久而後勝旣<lb/>
　勝而中國之民亦憊且困矣以賢君伐逺夷宜易而<lb/>
　難宜速而久宜福而禍而况其餘乎武帝承文景之<lb/>
<pb n="24b"/>
　後而伐匈奴太宗當貞觀之隆而征髙麗皆此類也<lb/>
　善處旣濟者其惟光武却臧宫馬武之請乎<lb/>
六四繻有衣袽終日戒象曰終日戒有所疑也<lb/>
　陵於居者牆以寇退立水於宅者舟以水涸葺此匹<lb/>
　夫匹婦之愚所能知也當無難之時而不為多難之<lb/>
　備有天下國家者獨不是之知乎六四居水之下火<lb/>
　之上是燥而涸之時也宜喜而憂宜安而危方且皇<lb/>
　皇焉求敝衣之袽為窒隙之具以備葺舟之用又且<lb/>
<pb n="25a"/>
　終日而戒焉疑焉無頃刻而不戒不疑焉常若夜半<lb/>
　而水驟至焉夫惟湯之旱所不能懈故堯之水所不<lb/>
　能溺此有備無患傅説所以戒髙宗也曰繻有衣袽<lb/>
　有之為言不至於求而無之謂虞翻曰繻衣也袽敗<lb/>
　衣也繻或作襦<lb/>
九五東鄰殺牛不如西鄰之禴祭實受其福象曰東鄰<lb/>
殺牛不如西鄰之時也實受其福吉大來也<lb/>
　九五以剛明中正之君撫旣濟無難之運思患豫防<lb/>
<pb n="25b"/>
　此將奚先其惟清心寡欲恭儉無逸乎祀國之大事<lb/>
　也過於豐不曰傷財厚於神不曰過制然猶以為用<lb/>
　大牲不如薄祭之福俟備物不如急時之勤而況於<lb/>
　奉已也乎以此防民然文王之游田未嘗而八駿之<lb/>
　轡已駕孝文之露臺不作而萬户之宫已新此聖人<lb/>
　所以為九五而深慮也殺牛大牲禴薄祭也西鄰之<lb/>
　時言急時而不懈也<lb/>
上六濡其首厲象曰濡其首厲何可久也<lb/>
<pb n="26a"/>
　上六旣濟之極如已濟大川自謂没世无風波之虞<lb/>
　矣不知濟其一又遇其一求載而无宿舟求渉而无<lb/>
　善游乃欲褰裳而馮河此必溺之道也危而不可久<lb/>
　生也明矣此晉武平吳之後明皇天寶之末也可不<lb/>
　懼哉濡至於首則溺其身可見矣坎水故濡上六在<lb/>
　上故為首此聖人所謂初吉終亂者與然猶有不信<lb/>
　者何也<lb/>
䷿<hi>坎下離上</hi>
<pb n="26b"/>
未濟亨小狐汔濟濡其尾无攸利彖曰未濟亨柔得中<lb/>
也小狐汔濟未出中也濡其尾无攸利不續終也雖不<lb/>
當位剛柔應也<lb/>
　易之卦六十有四其辯邪正其防消長其儆勤怠其<lb/>
　戒治亂安危存亡其變不知其幾也幸而至於旣濟<lb/>
　矣而其終猶未濟然則事何時而濟濟何時而定乎<lb/>
　盖天下國家之治如人之一身如天地之造化一身<lb/>
　吸必有嘘天地晝必有夜天下國家治必有亂其變<lb/>
<pb n="27a"/>
　无息聖人處之亦无息此易之道也是故泰復變為<lb/>
　否旣濟復變為未濟處旣濟者在於有持守克終之<lb/>
　心處未濟者在於有進為克終之才心不克終故旣<lb/>
　濟為未濟才而克終故未濟為旣濟濟斯亨矣故曰<lb/>
　未濟亨非未濟之亨也未濟而能濟之亨也旣曰亨<lb/>
　矣又曰小狐汔濟濡其尾无攸利何也三陽失位而<lb/>
　弱於才如狐之能濟而恨其小也惟其才之能濟而<lb/>
　恨其小且弱故狐幾濟而衰力不能以舉其尾如事<lb/>
<pb n="27b"/>
　之幾成而敗才不能以畢其功萇𢎞晁錯房琯是已<lb/>
　柔得中謂六五未出中謂未出於險中剛柔應謂六<lb/>
　爻皆一隂一陽自相應也<lb/>
象曰火在水上未濟君子以慎辨物居方<lb/>
　水在火上則成烹飪之功故為旣濟火在水上反是<lb/>
　故為未濟然君子觀未濟之象而得慎辨物居方之<lb/>
　理何也六位皆一隂在下一陽在上物各有辨居不<lb/>
　亂方則類聚羣分之理得矣故舜與共驩雜處堯朝<lb/>
<pb n="28a"/>
　非辨物居方也進二八退四凶辨物居方也可不謹<lb/>
　乎<lb/>
初六濡其尾吝象曰濡其尾亦不知極也<lb/>
　旣濟之初九濡其尾則无咎未濟之初六濡其尾則<lb/>
　吝何也初九强於才者也已濟而濡其尾賀其濟而<lb/>
　後濡也故无咎初六弱於才者也幾濟而濡其尾憂<lb/>
　其濡而不濟也故吝管仲之三歸反玷絳侯之有驕<lb/>
　主色初九之濡尾也桓温至洛陽而復敗劉裕得關<lb/>
<pb n="28b"/>
　中而復失初六之濡尾也亦不知極謂才之小且弱<lb/>
　者其極終无成而不自知也然雖不知其終極之无<lb/>
　成而能力其弱以濟難其濟爾志也其不濟非爾志<lb/>
　也故聖人惜之曰吝吝者力不足之辭也<lb/>
九二曳其輪貞吉象曰九二貞吉中以行正也<lb/>
　旣濟之初九曰曳其輪濡其尾則乗者人曳者馬也<lb/>
　未濟之九二止曰曳其輪而已則一人而乗且曳也<lb/>
　人乗車而馬曳之或兩或四或六則其車輕其濟易<lb/>
<pb n="29a"/>
　吾乗之吾曳之則其車重其濟難故九二視初九可<lb/>
　以為難矣自非九二以剛健堅貞之才居大臣中正<lb/>
　之位受九五孚信之知安能以一身莫助之力而獨<lb/>
　濟大難之險以底於中正之吉乎一蕭何而助者二<lb/>
　人一鄧禹而助者二十有七人一𤣥齡而助者十有<lb/>
　七人馬曳輪也羽旣死飛又死而孔明自將以出祁<lb/>
　山身曳輪也哀哉<lb/>
六三未濟征凶利涉大川象曰未濟征凶位不當也<lb/>
<pb n="29b"/>
　六三以隂柔之資當險難之極而位下卦之上位浮<lb/>
　於才已若獨行以濟難得不凶乎然下有九二剛健<lb/>
　之大臣上有九四剛明之近臣六三能柔順以親附<lb/>
　之亦可因人以成事涉險以濟難矣其丙吉王導之<lb/>
　徒與<lb/>
九四貞吉悔亡震用伐鬼方三年有賞于大國象曰貞<lb/>
吉悔亡志行也<lb/>
　臨難而坐觀履險而不欲濟无志者也有志矣患无<lb/>
<pb n="30a"/>
　才有才矣患无位有志而无才者欲濟而不能濟有<lb/>
　才而无位者能濟而不得濟備斯三者其惟未濟之<lb/>
　九四乎懷剛正之資其志立矣奮震動之威其才果<lb/>
　矣居近君之地其位親且重矣是惟无動動而用之<lb/>
　以伐逺夷則有大功受大賞必矣宜其志之得行吉<lb/>
　而悔亡矣然未濟之九四聖人喜其伐鬼方之賞旣<lb/>
　濟之九三聖人憂其伐鬼方之憊何也旣濟之世利<lb/>
　用靜未濟之世利用動也然未濟之九四亦必曰三<lb/>
<pb n="30b"/>
　年者戒其欲速謹之至也雖許其動可輕動乎馬援<lb/>
　請行征蠻於建武之隆李靖請行伐狄於貞觀之盛<lb/>
　旣濟之九三以之宣王興衰撥亂之世而吉甫伐玁<lb/>
　狁召虎伐淮夷方叔伐蠻荆未濟之九四以之<lb/>
六五貞吉无悔君子之光有孚吉象曰君子之光其暉<lb/>
吉也<lb/>
　六五逢未濟之世為濟難之主而應之以隂柔之才<lb/>
　宜其如周平王晉元帝之弱也今也以貞正而吉以<lb/>
<pb n="31a"/>
　孚誠而又吉以光暉而又吉又許之以无悔何其反<lb/>
　也盖未濟之六五其體離也在天為日在地為火日<lb/>
　與火雖柔猶剛雖弱猶强故日之在夏曀之益熱火<lb/>
　之在夜宿之彌壯六五文明之至盛而養之以晦剛<lb/>
　烈之至猛而揜之以柔方且虚其中以臨照百官正<lb/>
　其身以一正天下堅其誠以信任羣才故初六之在<lb/>
　下而弱才乃最先濡其尾以為之用九二剛健之大<lb/>
　臣則又自曳其輪以為之用六三之弱才則又親附<lb/>
<pb n="31b"/>
　二陽以為之用九四剛明之近臣則又奮伐逺夷以<lb/>
　為之用安得不一掃大難為无難之世一變未濟為<lb/>
　旣濟之時乎備三吉之盛福而无一毫之悔尤又何<lb/>
　疑焉其湯武髙帝之創業少康宣王光武之中興事<lb/>
　耶<lb/>
上九有孚于飲酒无咎濡其首有孚失是象曰飲酒濡<lb/>
首亦不知節也<lb/>
　未濟至於六五已變而為旣濟矣至於上九則周文<lb/>
<pb n="32a"/>
　武終於逸樂之時也上九於此夫何為哉燕兄弟燕<lb/>
　朋友燕羣臣嘉賓推孚誠以待下以與天下樂其樂<lb/>
　而已故曰有孚於飲酒无咎然治亂同門憂樂同根<lb/>
　天之道也故又戒之曰濡其首有孚失是又戒之曰<lb/>
　飲酒濡首亦不知節也其明皇末造之事耶旣濟上<lb/>
　六之濡首者水也未濟上九之濡首者非水也酒也<lb/>
　水之溺人溺其一身酒之溺人溺其身以及其天下<lb/>
　國家故洚水之害小於儀狄之酒禹惡㫖酒之功大<lb/>
<pb n="32b"/>
　於平洚水<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷六</head> <lb/>
    <p>
<pb n="1a"/>
欽定四庫全書<lb/>
　誠齋易傳卷六<lb/>
　　　　　　　　　　　　宋　楊萬里　撰<lb/>
䷒<hi>兑下坤上</hi>
臨元亨利貞至于八月有凶<lb/>
　臨之元亨利貞非乾之四徳也亨貞而已故彖曰大<lb/>
　亨以正至于八月非必至遯而後為八月也陽進上<lb/>
　窮隂生下反反而再進然後為遯則猶隔之以㤗大<lb/>
<pb n="1b"/>
　壯夬乾姤也陽未消而曰消不久何也盖消不在遯<lb/>
　而在臨臨之消不在初九而在九二自坤之初六為<lb/>
　復之初九與坤之六爻而七故曰七日日陽也七與<lb/>
　初皆陽也曰来復者聖人喜一陽之来歸也自坤之<lb/>
　六二為臨之九二與坤之六爻而八故曰八月月隂<lb/>
　也八與二皆隂也曰有凶者聖人戒四隂之猶盛也<lb/>
　九二以二陽之進逢四隂之阻不曰凶乎六三一隂<lb/>
　已在前矣廹切近矣不曰消不久乎二君子方来而<lb/>
<pb n="2a"/>
　四小人未去君子可不戒乎若俟至於遯而有凶則<lb/>
　自郢及我九百里焉能害我舜以一臨四周公以一<lb/>
　臨三孔子以一臨一故舜之流放周公之東征視孔<lb/>
　子兩觀之役為難自一卦言則二陽對四隂為君子<lb/>
　寡而小人衆自六爻言則六三一爻為小人<lb/>
彖曰臨剛浸而長説而順剛中而應大亨以正天之道<lb/>
也至于八月有凶消不久也<lb/>
　浸而長説而順君子之亨也剛中而應君子之正也<lb/>
<pb n="2b"/>
　剛以驟而長長必易消剛以狠而進進之不順剛以<lb/>
　過而忤忤必不應浸而長則莫之忌説而進則莫之<lb/>
　拒中而和則莫之違能此三者則大亨矣然必正而<lb/>
　後可是三者有一不正浸則姦説則諂和則流盖正<lb/>
　者天之道也浸謂二陽未大盛剛中謂九二應謂六<lb/>
　五<lb/>
象曰澤上有地臨君子以教思無窮容保民无疆<lb/>
　澤上有地以地臨水以上臨下之象也澤之潤萬物<lb/>
<pb n="3a"/>
　有與而无竭君子以之教人而不倦地之容萬物有<lb/>
　受而不隔君子以之保民而无外<lb/>
初九咸臨貞吉象曰咸臨貞吉志行正也<lb/>
　君子之學豈不欲有臨哉臣之臨事臨民君之臨天<lb/>
　下均臨也初九當陽長之初處位下之極而其名實<lb/>
　氣志已足以感動六四近君之臣此必有不介而合<lb/>
　不沽而售者初九宜起而從之不可失也方且守貞<lb/>
　固以為吉者盖士之從人患不在審而在於果近臣<lb/>
<pb n="3b"/>
　賢且正乎四皓從子房近臣不賢且不正乎兩生拒<lb/>
　叔孫不然有從无審如固從憲融從冀邕從卓劉栁<lb/>
　從叔文吉乎故曰志行正也非不欲行志也惡不正<lb/>
　也咸感也<lb/>
九二咸臨吉无不利象曰咸臨吉无不利未順命也<lb/>
　初九居下而不輕從近臣宜也九二當剛長之運感<lb/>
　六五之君得大臣之位吉矣无不利矣何嫌何疑而<lb/>
　未順君命乎盖君之於臣非致敬盡禮道合志同則<lb/>
<pb n="4a"/>
　不足與有為也可以順命則赴之如决流如轉䂓未<lb/>
　可以順命則守之如介石如移山故武丁一君甘盤<lb/>
　傳説異去就武王一聖太公伯夷異顯晦伊尹孔明<lb/>
　一身於成湯先主異後前九二之於六五何必汲汲<lb/>
　於合哉且六五中順之君虛心以俟九二而不能必<lb/>
　其從而况强愎之君乎二陽方長千載一時也而初<lb/>
　九守貞固九二未順命則衆隂可得而忌之乎忌且<lb/>
　不得而忌而况得而害之乎<lb/>
<pb n="4b"/>
六三甘臨无攸利既憂之无咎象曰甘臨位不當也既<lb/>
憂之咎不長也<lb/>
　剛長之世將㤗之世也故初九升聞之君子九二得<lb/>
　位之君子六四好賢之近臣六五任賢之大君上六<lb/>
　厚徳樂善之長者小人在位者六三而已以隂柔之<lb/>
　資據二陽之上自知其位之不當自疑夫二陽之見<lb/>
　逼然孤而无與亦何能為哉挾兑説之極行甘諂之<lb/>
　言容而已然君子可不憂乎彼雖甘諂而不獲利也<lb/>
<pb n="5a"/>
　吾亦憂之而後咎不長也不然子西暱白勝死於白<lb/>
　勝五王輕三思死於三思甘可信乎故曰言甘誘我<lb/>
　也防誘者昌<lb/>
六四至臨无咎象曰至臨无咎位當也<lb/>
　剛多善亦不必偏善柔多不善亦不必偏不善士君<lb/>
　子何必資禀之同哉六四之至臨以己之至柔臨初<lb/>
　九之至剛而能以柔應剛相與應感而惟恐初九之<lb/>
　不我從此其所以柔而无咎宜聖人賛以位之當而<lb/>
<pb n="5b"/>
　非竊位蔽賢者與師徳薦仁傑蕭嵩薦韓休庶乎臨<lb/>
　之六四矣師徳容仁傑者也嵩非容休者也師徳賢<lb/>
　而嵩難<lb/>
六五知臨大君之宜吉象曰大君之宜行中之謂也<lb/>
　六五以柔中之君臨九二剛中之臣未嘗自任其聰<lb/>
　明睿知也是宜為君者也而曰知臨何也惟不自任<lb/>
　其知而兼衆智是以大其智故曰知臨又曰大君二<lb/>
　帝三王之聖一也舜曰大舜禹曰大禹好問拜昌言<lb/>
<pb n="6a"/>
　而已<lb/>
上六敦臨吉无咎象曰敦臨之吉志在内也<lb/>
　君子有志不得行无位也盖有有位而不能行其志<lb/>
　者矣竊位之徒是也然則勿病无位病无志有志矣<lb/>
　有位可行也无位亦可行也臨之上六是也上六无<lb/>
　位而能以厚徳樂善之志從二陽之君子吉孰大焉<lb/>
　又何咎矣故祁奚之免叔向在於請老之後非有位<lb/>
　也吕强之庇黨人乃无寵任之柄非有力也君子病<lb/>
<pb n="6b"/>
　无志耳嗟乎臨之世二陽方長而六五之君主之六<lb/>
　四之近臣應之上六无位之賢者亦厚之君子之逢<lb/>
　斯世何其幸哉下卦為内志在内從二陽也上六何<lb/>
　以從二陽曰隂從陽上反下敦厚也<lb/>
䷓<hi>坤下巽上</hi>
觀盥而不薦有孚顒若<lb/>
　上示下瞻之謂觀下之觀上其猶觀祭乎觀祭者不<lb/>
　於其薦於其盥當盥酌必躬之初不以萬物易一誠<lb/>
<pb n="7a"/>
　及薦獻多品之後乃以一誠託萬物以誠託物誠始<lb/>
　衰矣上之化下為盥而不為薦則孚誠有諸中而顒<lb/>
　肅應於下矣<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人以<lb/>
神道設教而天下服矣<lb/>
　教莫大於觀感而政令為下故曰大觀孰能大觀九<lb/>
　五是也何大乎九五以中正也九五之聖人以陽剛之<lb/>
<pb n="7b"/>
　資體中正之徳形於上觀於下而天下之不中者中<lb/>
　不正者正矣孰不内順而外巽心服而身化哉何其<lb/>
　神也觀天之神道而法之耳天之神道安在哉中正<lb/>
　而已四時不忒是天之中正也運四時而无形者莫<lb/>
　如風此天之神也謂巽也感天下而无形者莫如誠<lb/>
　此聖人之神也謂九五之中實也惟天下之至誠為<lb/>
　能立天下之中正惟天下之中正為能化天下之不<lb/>
　中不正故既曰中正以觀天下又曰有孚顒若孚誠<lb/>
<pb n="8a"/>
　也中庸曰至誠如神故曰聖人以神道設教而天下<lb/>
　服<lb/>
象曰風行地上觀先王以省方觀民設教<lb/>
　風行地上而无不周故萬物曰見天王省天下而无<lb/>
　不至故天下曰見聖人隨其地觀其俗因其情設其<lb/>
　教此省方之本意也虞周時廵是也穆王之㳺始皇<lb/>
　之廵武宣之行幸本意乎<lb/>
初六童觀小人无咎君子吝象曰初六童觀小人道也<lb/>
<pb n="8b"/>
　九五大觀在上而初六逺之兹謂童觀童觀者蒙而<lb/>
　无見也蒙而无見在凡民為可恕故无咎在君子為<lb/>
　可責故吝驩兜之薦共工四岳之薦鯀一也而人不<lb/>
　吝驩兜越人之彎弓兄之彎弓一也而人不怨越人<lb/>
　所謂小人无咎君子吝也非无咎也不足咎也<lb/>
六二闚觀利女貞象曰闚觀女貞亦可醜也<lb/>
　蒙而无見曰童有見而小曰闚有見固愈於无見也<lb/>
　有見而小其愈於无見㡬何六二之與九五正應也<lb/>
<pb n="9a"/>
　非如初六之逺於五也然六二以隂暗之資亦安能<lb/>
　觀九五之大觀哉不過小有所見而已故御事以東<lb/>
　征為艱子路以正名為迂斯見也在女則貞在士則<lb/>
　醜<lb/>
六三觀我生進退象曰觀我生進退未失道也<lb/>
　必進忘其身必退忘其君皆失其道也欲進退不失<lb/>
　其道其惟觀我生乎生出也才徳自我出者也我之<lb/>
　才徳可以進而不進是使赤子不得乳其母也未可<lb/>
<pb n="9b"/>
　以進而進是未能操刀而製錦也六三以柔居剛其<lb/>
　位非正必進不可也以順應上其勢有牽必退不可<lb/>
　也量已而為進退庶乎未失道也未失者非深許之<lb/>
　辭也此亦學者事也若夫聖人仕止久速惟其可而<lb/>
　已何必量己哉六三九五皆曰觀我生辭同而徳異<lb/>
　六三察己以從人九五察人以修己<lb/>
六四觀國之光利用賔于王象曰觀國之光尚賔也<lb/>
　九五有剛明之徳而四近之故願仕而觀其光六四<lb/>
<pb n="10a"/>
　俟明徳之君而後進故其君尊尚之而賔其人下不<lb/>
　輕一身則上不輕一士矣箕子近天子之光觀國也<lb/>
　王訪于箕子尚賔也<lb/>
九五觀我生君子无咎象曰觀我生觀民也<lb/>
　民之善惡生於君君之善惡形於民九五欲觀己之<lb/>
　所生觀於民之君子小人而已天下皆君子耶我庶<lb/>
　乎无咎矣天下有一小人耶其咎將誰歸故觀堯舜<lb/>
　者以比屋觀文武者以羣黎<lb/>
<pb n="10b"/>
上九觀其生君子无咎象曰觀其生志未平也<lb/>
　君子身有用舍志无用舍上九以剛陽之徳而居一<lb/>
　卦之極當无位之地而負達尊之望故其志未嘗一<lb/>
　日不反觀其徳之出於己者吾之徳其皆君子耶乃<lb/>
　无過咎何也吾之身不為天下之所用而吾之徳為<lb/>
　天下之所仰豈以身之約而志之安乎故曰志未平<lb/>
　也子思之在魯子方之在魏裴晉公之在緑野其身<lb/>
　彌退其憂彌重故君子無位而有憂小人有位而无<lb/>
<pb n="11a"/>
　憂<lb/>
䷔<hi>震下離上</hi>
噬嗑亨利用獄<lb/>
　食有梗治亦有梗梗食者齧梗治者决不齧則味不<lb/>
　合不决則治不通嗑合也亨通也曰利用獄獄刑人<lb/>
　之事也何利乎用獄也獄廢則梗存矣<lb/>
彖曰頤中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
<pb n="11b"/>
　卦形頥之象九四頥中有物之象三剛三柔分而不<lb/>
　雜明而辯也震動離明雷震電耀明而威也六五以<lb/>
　柔居五雖不當位然利在用獄不過剛也然則治獄<lb/>
　者明以察情非矜其明威以懲惡非尚其威一聽於<lb/>
　六五仁厚中和之君而已此先王治獄之本意<lb/>
象曰雷電噬嗑先王以明罰𠡠法<lb/>
　威取諸雷明取諸電然曷嘗黷刑哉以此明罰敕法<lb/>
　而已罰者刑之薄法者刑之先先故知而不敢犯薄<lb/>
<pb n="12a"/>
　故懐而不忍犯金作贖刑明罰也象以典刑𠡠法也<lb/>
初九屨校滅趾无咎象曰屨校滅趾不行也<lb/>
　屨校不懲必至荷校而械其首滅趾不誡必至滅耳<lb/>
　而獻其馘初九之小人能懲於薄刑止其惡而不行<lb/>
　則不貽上九惡積罪大之凶禍矣故庶頑以撻而格<lb/>
　王駘以兀而賢朝為小人暮為君子豈特无咎而已<lb/>
六二噬膚滅鼻无咎象曰噬膚滅鼻乘剛也<lb/>
　自二至五皆曰噬何也三臣分去惡之任一君當去<lb/>
<pb n="12b"/>
　惡之主也然六二之去惡則為差易何易乎六二也<lb/>
　及初九之淺也初與四為應四於卦為校二能絶其<lb/>
　應而不通則四自孤而無與矣故吳濞非楚則反不<lb/>
　决燕旦非上官則謀不發膚者患之淺鼻者氣之通<lb/>
　豈惟六二以中之徳而去惡哉亦居臣之位乘初九<lb/>
　之上也故曰乘剛徳與位偕又何咎矣六二六三六<lb/>
　五有衆齒上下噬齧之象<lb/>
六三噬腊肉遇毒小吝无咎象曰遇毒位不當也<lb/>
<pb n="13a"/>
　六三之去惡視六二則難矣何難乎六三也九四為<lb/>
　一卦之梗若腊之堅而難噬也噬之則遇毒而傷齒<lb/>
　矣而况齒之弱者乎六三以柔弱之才居剛决之位<lb/>
　此弱於齒而噬夫堅者也能不遇毒乎故曰位不當<lb/>
　也然則欲去惡者可使才不稱位乎百揆非舜則去<lb/>
　四凶以安民祗以危民司冦非仲尼則誅正夘以治<lb/>
　魯祗以亂魯然小吝而无咎者能度其才而噬其小<lb/>
　者庶乎吝而不至於咎矣<lb/>
<pb n="13b"/>
九四噬乾胏得金矢利艱貞吉象曰利艱貞吉未光也<lb/>
　九四一卦之梗也乾胏有骨之肉一味之梗也九四<lb/>
　自為梗而曰噬乾胏噬之者誰也以九四噬九四也<lb/>
　曷為以九四噬九四也以九四剛直之大臣噬九四<lb/>
　强梗之大臣也居大臣之位而近君者豈一人而已<lb/>
　哉舜與共驩雜處堯朝周公與管蔡並居周位去共<lb/>
　驩管蔡之强梗也故得金矢以鑚乾胏則骨去而肉<lb/>
　可噬得剛直以去强梗則惡去而治可通金言剛矢<lb/>
<pb n="14a"/>
　言直剛惡者為乾胏剛善者為金矢然猶曰利艱貞<lb/>
　吉盖去惡實難非正固則必敗於怯漏於踈訓色變<lb/>
　怯也蕃宣章踈也然有强梗者天下之不幸去强梗<lb/>
　者聖人之不得已故曰未光<lb/>
六五噬乾肉得黄金貞厲无咎象曰貞厲无咎得當也<lb/>
　屯之九五陽剛之君而大正則凶噬嗑之六五隂柔<lb/>
　之君而噬强梗則无咎何也彼无助此有助也曷為<lb/>
　有助也噬嗑之强梗有三而六五以離明之君體中<lb/>
<pb n="14b"/>
　正之徳又得三二剛正之助則去惡何難焉而况初<lb/>
　九强梗之淺上九强梗之衰又皆无位而无勢其近<lb/>
　君而逼者九四一臣而已而九四同位之剛直者自<lb/>
　足以噬之至于六三亦協力以噬之若夫初九之强<lb/>
　梗則六二已折其萌而噬其淺矣則六五之君何為<lb/>
　哉惟一上九惡積罪大之小人无位已衰者爾主之<lb/>
　以六五中正之君輔之以九四同位剛直之臣加之<lb/>
　以六二六三恊力决齧之助則上九之乾肉何難於<lb/>
<pb n="15a"/>
　噬哉故曰得當言勝其任也霍禹之兵權已觧李輔<lb/>
　國之過惡已極故宣帝代宗除之不難也然猶曰貞<lb/>
　固危厲謹之至也去强梗除元惡豈可忽哉黄言中<lb/>
　金言剛<lb/>
上九何校滅耳凶象曰何校滅耳聰不明也<lb/>
　初九滅趾故惡不行上九滅耳以聰不明使耳而聰<lb/>
　聰而明則聞過而改久矣何至於惡積罪大而受大<lb/>
　戮之凶乎商鞅不聽趙良之言蕭至忠不受宋璟之<lb/>
<pb n="15b"/>
　諫故及<lb/>
䷕<hi>離下艮上</hi>
賁亨小利有攸往彖曰賁亨柔来而文剛故亨分剛上<lb/>
而文柔故小利有攸往天文也文明以止人文也觀乎<lb/>
天文以察時變觀乎人文以化成天下<lb/>
　上卦本坤而上六之柔来文九二之剛文雖柔而質<lb/>
　剛又中正故亨下卦本乾而九二之剛上文上六之<lb/>
　柔文雖剛而質柔又非中正故小利有攸往乾下於<lb/>
<pb n="16a"/>
　坤而中爻升于坤之上故為天文以乾坤之變言也<lb/>
　離明炎上而艮止之則火之氣焰欝積光華而成文<lb/>
　故為人文以離艮之體言也天文之著者三辰五行<lb/>
　之象觀之可以察四時之變人文之著者三綱五常<lb/>
　之典觀之可以成天下之化大抵質者物之辯文者<lb/>
　物之雜周官畫繪之事雜五色曰𤣥與黄相次又曰<lb/>
　青與赤謂之文賁天𤣥地黄火赤山青<lb/>
象曰山下有火賁君子以明庶政无敢折獄<lb/>
<pb n="16b"/>
　山下有火賁解已見上賁文明之卦而大象言明不<lb/>
　及逺言政不及獄明用於政則文不蔽明不及獄則<lb/>
　明不矜明庶政離也无敢折獄艮也<lb/>
初九賁其趾舍車而徒象曰舍車而徒義弗乘也<lb/>
　君子則文之所在也達則振斯文以飾天下窮則卷<lb/>
　斯文以飾一身初九以剛正之資秉文明之徳而在<lb/>
　下无位斯文其廢乎亦還以飾天下者飾一身而已<lb/>
　斯文未廢也賁其趾飾其身之所行也何以飾其所<lb/>
<pb n="17a"/>
　行惟義所在而已義在仕舍徒而車義在止舍車而<lb/>
　徒仕患无其時今居賁飾文明之時時患无所主今<lb/>
　近六二文明之佐然初九舍乘車而從徒行者何也<lb/>
　二吾近而非吾應也四吾應而吾逺也逺者不得從<lb/>
　近者不强從何也義也夫以初九之賢也六二又賢<lb/>
　也然初九猶不强從於六二非其與也賢而非其與<lb/>
　且不從而况非其賢者乎故太公非不賢而伯夷不<lb/>
　從之以諒武王侯覇非順指而嚴光不從之以事光<lb/>
<pb n="17b"/>
　武初九賁世之放民也亦賁世之榮光也斯世而有<lb/>
　斯人非榮乎<lb/>
六二賁其須象曰賁其須與上興也<lb/>
　士有待而後發未有不待而發士有求而不應未有<lb/>
　不求而應非珍身也珍道也珍吾道猶汙吾道而况<lb/>
　貶吾道乎六二主一代文明之大臣也逺自坤之上<lb/>
　六惠然而来以佐興文明之治者也然非六五文明<lb/>
　以止之君有化成天下之文秉中正柔順之志以求<lb/>
<pb n="18a"/>
　六二之飾也六二肯輕就乎故曰賁其須須来也亦<lb/>
　待也意興於上吾與於下而已與許也故曰與上興<lb/>
　也下有禮樂之文而上未遑君子惜其不待求而發<lb/>
　上有禮樂之問而下无對君子恥其求而不能應雖<lb/>
　然寜取房杜母惜賈誼房杜不能必有能者矣至曰<lb/>
　未遑舉吾道而委溝矣惜也誼知易之賁未知賁之<lb/>
　須也<lb/>
九三賁如濡如永貞吉象曰永貞之吉終莫之陵也<lb/>
<pb n="18b"/>
　賁徳盛在九三其千載一時乎其當堯之文章周之<lb/>
　禮樂之世乎盖九三處文明之任聚剛柔之文二與<lb/>
　四以柔而文三之剛三以剛而文二四之柔制作備<lb/>
　矣文物著矣譬之於物光華潤澤其如沃而濕之乎<lb/>
　詩曰六轡如濡言光潤之至也夫立君臣父子之分<lb/>
　以為禮樂法度之文鴻荒之世其理具其法隠伏羲<lb/>
　之世其法立其文粗堯舜成周之世其法備其文著<lb/>
　既備矣既著矣又何加焉曰守之自天髙地下之象<lb/>
<pb n="19a"/>
　至亷逺堂髙之勢此百聖之功千載之積豈一手一<lb/>
　足之力哉文之始難成而文之成易壊今賁飾之文<lb/>
　如濡之著夫何為哉永貞固以守之則下不陵上卑<lb/>
　不陵尊而萬民定天下安矣故周禮存則魯安周籍<lb/>
　去則周衰<lb/>
六四賁如皤如白馬翰如匪冦婚媾象曰六四當位疑<lb/>
也匪冦婚媾終无尤也<lb/>
　上九以乾文坤以剛文柔六四之柔從上九之剛可<lb/>
<pb n="19b"/>
　謂有白受采之質矣然隔於六五而不得親受飾也<lb/>
　賁如皤如其質可受上九之賁也白馬翰如其志願<lb/>
　從上九之急也質美而受飾志急於從飾可也然隔<lb/>
　於六五之君間而憂疑怨尤則不可也何也六五與<lb/>
　六四其徳同於柔順而相親非冦讎也故聖人釋其<lb/>
　疑解其尤而曰位雖若隔而可疑徳則相親而終无<lb/>
　尤也故許行能使陳相不識陳良而徐辟能使夷之<lb/>
　見孟子許行相之冦也辟非夷之之冦也婚媾之親<lb/>
<pb n="20a"/>
　也<lb/>
六五賁于丘園束帛戔戔吝終吉象曰六五之吉有喜<lb/>
也<lb/>
　六五文明以止之君兼羣臣藻飾之業成天下文明<lb/>
　之化六五其遂足乎曰未也方且垂雲漢昭回之光<lb/>
　下飾丘園髙蹈之士將以幣帛厚意之禮招而致之<lb/>
　不使天下有一賢之遺文治有一毫之缺此賁之至<lb/>
　盛也然聖人猶曰吝終吉者幣有所宜施亦有所宜<lb/>
<pb n="20b"/>
　吝吝之於非其人然後施之惟其人矣吝故榮榮故<lb/>
　喜喜故吉賢者榮之而畢赴喜孰大焉百里入而秦<lb/>
　喜樂克用而軻喜喜孰大焉然賁之時猶有士之隠<lb/>
　於丘園非六五之恥乎且隠丘園者孰哉初九義不<lb/>
　乘六二之車舎之而徒行者是也六二不能致初九<lb/>
　而六五之君乃能致之六二異乎子房而六五之賢<lb/>
　於髙祖可以為六二歉而為六五賀矣六五何恥焉<lb/>
　故曰六五賁之至盛也六五坤體坤為吝嗇故曰吝<lb/>
<pb n="21a"/>
　終吉嗚呼六五之賁丘園其湯之莘高宗之巖文王<lb/>
　之渭乎<lb/>
上九白賁无咎象曰白賁无咎上得志也<lb/>
　易窮則變文窮則質上九居賁飾之極文之窮也救<lb/>
　文之窮其惟質乎故曰白賁白者質素而無色也上<lb/>
　九居賁之世自下卦之二分而文上六之柔志在成<lb/>
　賁也不成賁以吝而成賁以白然後賁之治成而賁<lb/>
　之敝不作不敝故无咎无咎故得志布被於窮奢之<lb/>
<pb n="21b"/>
　時者未為矯而齊詐非其人瓦器於美新之俗者未<lb/>
　為陋而閏仕非其世固有似白賁而非者矣<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷十一</head> <lb/>
    <p>
<pb n="1a"/>
欽定四庫全書<lb/>
　誠齋易傳卷十一<lb/>
　　　　　　　　　　　　宋　楊萬里　撰<lb/>
䷦<hi>艮下坎上</hi>
蹇利西南不利東北利見大人貞吉彖曰蹇難也險在<lb/>
前也見險而能止知矣哉蹇利西南往得中也不利東<lb/>
北其道窮也利見大人往有功也當位貞吉以正邦也<lb/>
蹇之時用大矣哉<lb/>
<pb n="1b"/>
　處蹇之道二曰静曰動濟蹇之道四曰擇曰避曰才<lb/>
　曰徳坎險而艮能止可謂智矣此處險以静也静而<lb/>
　審則動而濟非終止也静而終止是坐敝舟而不求<lb/>
　渉者也動而不審是暴虎馮河者也往而得中此濟<lb/>
　險以動也坤位西南平夷之地也求平易而利者往<lb/>
　焉不曰擇乎艮位東北坎位正北皆峻阻之地也逢<lb/>
　峻阻而不利則止焉不曰避乎天下无大事也天下<lb/>
　有大事不有大人往必无功不曰才乎有大才以經<lb/>
<pb n="2a"/>
　天下无大正以正天下雖得之必失之不曰徳乎蹇<lb/>
　之時非小難之時蹇之人非小才小徳之所可用故<lb/>
　曰時用大矣哉西南卦多坤<lb/>
象曰山上有水蹇君子以反身脩徳<lb/>
　地上有山險也山上有水險之險也君子當重險之<lb/>
　世非徳不免非徳不濟反身脩徳以俟之而已<lb/>
初六往蹇来譽象曰往蹇来譽宜待也<lb/>
　初逢難之始作不幸也在下而无位不幸而幸也往<lb/>
<pb n="2b"/>
　而進則必罹其殃来而退則猶保其譽宜静退以待<lb/>
　時之平而己獲譽於亂世不若无譽之安也然名可<lb/>
　得聞身不可得而見也此申屠蟠管寜之徒與<lb/>
六二王臣蹇蹇匪躬之故象曰王臣蹇蹇終无尤也<lb/>
　初上三四聖人皆不許其往惟六二九五无不許其<lb/>
　往之辭者當蹇之世六二為王者之大臣九五履大<lb/>
　君之正位君臣復不往以濟難而誰當往乎蹇蹇者<lb/>
　多難而非一難也大臣犯天下之多難而捐軀以求<lb/>
<pb n="3a"/>
　濟何尤之有然則以六二之匪躬而不聞濟難非尤<lb/>
　乎曰捐軀在志濟難在才六二隂柔短於才也聖人<lb/>
　不尤之者嘉其志而恕其才也程子以李固周顗當<lb/>
　之得之矣<lb/>
九三往蹇来反象曰往蹇来反内喜之也<lb/>
　九三以陽剛之才居艮止之極逢坎險於前鋭欲往<lb/>
　而濟難也而聖人止之曰往進則必蹇来歸則衆喜<lb/>
　何也三與上為應而上六隂柔不能主三以共濟也<lb/>
<pb n="3b"/>
　此劉瑜陳蕃勸竇武速斷大計而武不從之事也二<lb/>
　子往而不反其濟否何如也内二隂也<lb/>
六四往蹇来連象曰往蹇来連當位實也<lb/>
　初六无位九三无援其不可往固也六四近君而當<lb/>
　位又不可往然則蹇終不可濟乎四居上卦之下當<lb/>
　坎險之初乃以隂柔之資應之往則上入於坎陷之<lb/>
　中来則下接於无位之初六進則无才退則无與此<lb/>
　其實不可强也不量其无才无與之實而抱虛以進<lb/>
<pb n="4a"/>
　以求濟大難祗以益難耳此公果與郈孫接連以伐<lb/>
　季氏而昭公出訓與注接連以去宦寺而唐室亂之<lb/>
　事也可輕往乎連者接也實者量其實也<lb/>
九五大蹇朋来象曰大蹇朋来以中節也<lb/>
　九五以剛陽中正之君當天下大難之世而得六二<lb/>
　朋来之助宜其濟難无疑也然僅能施其中正之節<lb/>
　者君剛而臣柔也上不過為晉明帝唐宣宗下則髙<lb/>
　貴鄉公皇泰主而已<lb/>
<pb n="4b"/>
上六往蹇来碩吉利見大人象曰往蹇来碩志在内也<lb/>
利見大人以從貴也<lb/>
　上六以隂柔之資居蹇難之極是安能濟蹇哉故往<lb/>
　則蹇益其蹇退則其吉乃大碩吉大吉也盖能一退<lb/>
　内則有九三剛陽之助貴則有九五大君之見是以<lb/>
　吉且利也然彖言利見大人往有功也而五爻終无<lb/>
　濟難之功上六利見大人矣亦无濟難之功何也大<lb/>
　人上下之逹稱如言行不必信果如正己而物正如<lb/>
<pb n="5a"/>
　能格君心之非孟子皆曰大人豈皆指君上而言哉<lb/>
　上六利見大人謂九五也上六有剛陽中正之大人<lb/>
　以為君而九五无剛陽中正之大人以為佐則是上<lb/>
　六利見大人而九五未嘗利見大人也初上三四或<lb/>
　以无才或以无援皆不可往則九五所恃以自助者<lb/>
　六二之大臣而己而二復隂柔而短於才則非所謂<lb/>
　剛陽中正之大人也誰與成濟難之大功乎彖之言<lb/>
　盖歎九五之无助也與<lb/>
<pb n="5b"/>
䷧<hi>坎下震上</hi>
解利西南无所往其来復吉有攸往夙吉彖曰解險以<lb/>
動動而免乎險解解利西南往得衆也其来復吉乃得<lb/>
中也有攸往夙吉往有功也天地解而雷雨作雷雨作<lb/>
而百果草木皆甲拆解之時大矣哉<lb/>
　天下有難常過於為天下无難常不及為過於為則<lb/>
　擾不及為則媮蹇至解則難散矣如西南之坤安而<lb/>
　静矣害己除而无所往故宜来復而不可以過於為<lb/>
<pb n="6a"/>
　高帝已定天下而復伐匈奴過於為也利未興而有<lb/>
　攸往故宜夙為而不可以不及為髙帝幸於苟安安<lb/>
　於秦陋而不求復二帝三王之法度不及為也當解<lb/>
　之時聖人甚喜之時也如冬閉之久而忽逢春生天<lb/>
　地之凝者散雷雨之静者作萬物之勾者逹大哉解<lb/>
　之時乎喜哉解之時乎<lb/>
象曰雷雨作解君子以赦過宥罪<lb/>
　天地與物為新故雷雨作君子與民為新故赦宥行<lb/>
<pb n="6b"/>
初六无咎象曰剛柔之際義无咎也<lb/>
　六當患難解散之初以柔道處剛位適剛柔之宜得<lb/>
　来復之義矣何咎之有此光武謝西域禮匈奴却臧<lb/>
　宫馬武之請之事也<lb/>
九二田獲三狐得黄矢貞吉象曰九二貞吉得中道也<lb/>
　多難既徹有攸往夙吉九二以陽剛之才佐六五隂<lb/>
　柔之主急於有為之時也則宜何先莫急於紀綱而<lb/>
　又有急於紀綱莫先於法度而又有先於法度去小<lb/>
<pb n="7a"/>
　人是也霍光上官並受武之託丙魏恭顯雜居宣之<lb/>
　朝則是无難多難之始也故當解之世九二欲其獲<lb/>
　狐六三戒其致冦九四欲其解拇六五欲其退小人<lb/>
　上六欲其射隼一卦六爻而去小人者居其五然則<lb/>
　召天下之多難者果誰乎君人者而何利於天下之<lb/>
　多難而何樂於近小人以踈君子哉夫狐者小人之<lb/>
　妖恭顯是也拇者小人之賤通嫣是也隼者小人之<lb/>
　鷙憲冀是也負乘者小人之僣莽卓是也一卦之中<lb/>
<pb n="7b"/>
　聖人五致意焉其防難也不為不謹矣三狐三隂也<lb/>
　一卦四隂而指其三者不指六五五君位也田者力<lb/>
　而取之也矢者我直則壯也黄者中而不過也去小<lb/>
　人而不力雖去必来去小人而不直雖行必格去小<lb/>
　人而不中雖甚必亂三者盡矣又能貞固以守之則<lb/>
　吉矣不然鄭朋得以入望之封倫得以入太宗矣<lb/>
六三負且乘致冦至貞吝象曰負且乘亦可醜也自我<lb/>
致戎又誰咎也<lb/>
<pb n="8a"/>
　六三以隂柔之資險詐之極而位乎大臣之上是何<lb/>
　異於市井負販之小人一旦乘公卿大夫之路車駕<lb/>
　馬以行於大逵乎此竊位僣上之甚者也孰不羞薄<lb/>
　而醜之雖貞猶吝况不貞乎其致冦也必矣致冦者<lb/>
　六三也㓂至而受其難者不惟六三也趙高僣秦以<lb/>
　致勝廣勝廣至而高與秦偕亡趙忠張讓擅漢以致<lb/>
　董卓卓至而二豎與漢俱㓕盗斯奪之六三誰咎也<lb/>
　解之君臣其免盗乎可不大懼也哉<lb/>
<pb n="8b"/>
九四解而拇朋至斯孚象曰解而拇未當位也<lb/>
　四以陽剛之賢居近君之位當大臣之任而下比六<lb/>
　三微賤在下之小人則君子之友望望然去之維解<lb/>
　散其小人則君子信其忠正而朋至矣故薳子馮比<lb/>
　八人者而申叔時逺之郭子儀任吳曜而僚佐去之<lb/>
　拇體之微而在下者也小人之象也而汝也<lb/>
六五君子維有解吉有孚于小人象曰君子有解小人<lb/>
退也<lb/>
<pb n="9a"/>
　六五當解之世為解之君雖以中和柔順之資而有<lb/>
　解散患難之功者維得其解之之要而已孰為解難<lb/>
　之要維用九二九四一二大臣陽剛之佐以解散小<lb/>
　人而已然則天下无多難有一難小人者多難之宗<lb/>
　解難不多術有一術君子者解難之源故洪水非堯<lb/>
　之難而四凶過於洪水四裔非四凶之威而一舜烈<lb/>
　於四裔曰君子維有解吉言解之吉者維用君子一<lb/>
　事而已程子云孚驗也用君子之驗驗之於小人退<lb/>
<pb n="9b"/>
　而已<lb/>
上六公用射隼于髙墉之上獲之无不利象曰公用射<lb/>
隼以解悖也<lb/>
　隼六三也髙墉六三之負乘而竊髙位者也射而獲<lb/>
　之者上六也公者大臣之稱即上六也六三之悖亂<lb/>
　遇上六射而獲之則天下之悖亂渙然解散而无餘<lb/>
　矣此解之終也其周公歸自東山之時乎<lb/>
䷨<hi>兊下艮上</hi>
<pb n="10a"/>
損有孚元吉无咎可貞利有攸往曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虛與時偕行<lb/>
　損之為卦以澤之深益山之髙此損下益上之道也<lb/>
　以乾之上九降而為六三以坤之六三升而為上九<lb/>
　此損剛益柔之義也然損之道有損奢以從儉者有<lb/>
　損不善以從善者有損己以益人者有損己而取人<lb/>
<pb n="10b"/>
　之益者有損之損者有損之益者有不損之損者其<lb/>
　損七其所以損者一也二簋可享損奢以從儉也大<lb/>
　象之懲忿窒欲六四之損其疾此損不善以從善也<lb/>
　初九之益六四九二之益六五六三之益上九此損<lb/>
　己以益人也六五之虛己以從諸爻之益此損己而<lb/>
　取人之益也初九以己益人而又酌損此損之損<lb/>
　也六三以一人之損而得友六五為損之主而得益<lb/>
　此損之益也九二上九之弗損此不損之損也故曰<lb/>
<pb n="11a"/>
　其損七然知損而不知其所以損則損者偽也漢文<lb/>
　却千里馬而終之以儉得其所以損也晉武焚雉頭<lb/>
　裘而終之以奢不得其所以損也曷謂所以損曰誠<lb/>
　是也文王曰損有孚仲尼曰損而有孚言損之不可<lb/>
　不誠也故曰所以損者一然損下益上是剥下以厚<lb/>
　上也損剛益柔是消君子而長小人也可乎曰非是<lb/>
　之謂也損下益上者不於其貨於其徳損剛益柔者<lb/>
　不於其道於其政記曰為人臣者殺其身有益於君<lb/>
<pb n="11b"/>
　則為之此損下益上之義也傳曰政猛則施之以寛<lb/>
　又曰寛以濟猛此損剛益柔之義也聖人之言豈一<lb/>
　端而己哉然聖人之所謂損不出於聖人之意而出<lb/>
　於天下之時聖人何容心焉國奢示之以儉國儉示<lb/>
　之以禮故曰二簋應有時彊弗友剛克爕友柔克<lb/>
　故曰損剛益柔有時不然凶嵗不祭肺施之豐年則<lb/>
　隘平國用中典施之亂國則弛故曰損益盈虛與時<lb/>
　偕行卦形頂踵實而腹虛有二器上覆下承之象故<lb/>
<pb n="12a"/>
　曰二簋<lb/>
象曰山下有澤損君子以懲忿窒欲<lb/>
　此所謂損不善以益其善也觀兑之説君子得之以<lb/>
　懲其忿觀艮之止君子得之以窒其欲人之一性如<lb/>
　山之静如澤之清其忿也或觸之其欲也或誘之豈<lb/>
　其性哉深戒其觸之之端逆閉其誘之之隙損之又<lb/>
　損則忿欲銷而一性復矣<lb/>
初九已事遄往无咎酌損之象曰已事遄往尚合志也<lb/>
<pb n="12b"/>
　此損己以益人損下以益上之事也六四以隂柔而<lb/>
　居上非初九陽剛之賢應而助之而誰也然必應之<lb/>
　而不有其應之之迹助之而不居其助之之功損之<lb/>
　損善之善者也故事己則速去之又從而酌損之則<lb/>
　可以无咎而上合六四之志矣魯連却秦而辭其封<lb/>
　四皓安漢而不居其位庶㡬初九之義矣若至於宣<lb/>
　帝之背負芒刺宣宗之毛髮洒淅然後去則无及矣<lb/>
　况不去乎<lb/>
<pb n="13a"/>
九二利貞征凶弗損益之象曰九二利貞中以為志也<lb/>
　此損下益上而有不損之損也九二以剛陽之賢而<lb/>
　佐六五隂柔之君所以益於君也然以兑説之資而<lb/>
　濟剛陽之徳此非所以為中正也若使復損其剛則<lb/>
　流於不正不中之域矣故戒之以利貞戒之以征凶<lb/>
　戒之以中以為志皆使之不得損其剛也不損其剛<lb/>
　斯足以益其君矣故曰弗損益之魏无忠再相而變<lb/>
　其公清裴度晚節而安於浮沉皆損其剛者也征凶<lb/>
<pb n="13b"/>
　謂行之以兑説則凶也<lb/>
六三三人行則損一人一人行則得其友象曰一人行<lb/>
三則疑也<lb/>
　此六三損下益上之事聖人慰存六三以損中之益<lb/>
　之辭也天下之理消與長聚門損與益同根六三本<lb/>
　乾三之陽也與初九九二三陽同行者也而六三獨<lb/>
　損而為隂所謂三人行則損一人也聖人則慰存之<lb/>
　曰爾謂天下有損而不益者乎兊三爻而六三一隂<lb/>
<pb n="14a"/>
　則所謂一人行矣一人行必得其友而不孤故上九<lb/>
　應之是得其友也六三在下能損己以益上九上九<lb/>
　在上亦降心以交六三君臣相得咸有一徳而莫或<lb/>
　二之者此舜得堯之事也孝於父母不得於父母弟<lb/>
　於兄弟不得於兄弟非三人行則損一人乎然无鄰<lb/>
　於歴山而堯為之鄰无侣於河濵而堯為之侣非一<lb/>
　人行則得其友乎三人同行其衆可喜也而見疑於<lb/>
　二人一人獨行其孤可弔也而得友於一人豈惟損<lb/>
<pb n="14b"/>
　益无定形哉親踈衆寡亦无定與矣聖人因一人之<lb/>
　行而得致一之理故仲尼繫之曰言致一也天地之<lb/>
　化醇男女之化生亦若是而已矣<lb/>
六四損其疾使遄有喜无咎象曰損其疾亦可喜也<lb/>
　此聖人勸六四損己以從人損不善以益其善也去<lb/>
　病必醫去過必師六四之有疾不醫之以初九之師<lb/>
　何能損乎然改過去疾而不速猶在吝與咎之域也<lb/>
　速改則可喜而无咎矣然則六四何為而有疾也六<lb/>
<pb n="15a"/>
　四以隂柔之資居下卦之上宅近君之位富貴誘於<lb/>
　前忿欲動於中此其膏肓也不有初九剛方之師友<lb/>
　其孰從而切磋救之哉子産容國人之議己以自藥<lb/>
　而不毁鄉校可謂能損其疾而懲忿魏獻子聽閻沒<lb/>
　女寛之諷諫以自警而辭梗陽人可謂能損其疾而<lb/>
　窒欲然曰亦可喜者亦之為言次之辭也无疾上也<lb/>
　有疾而損之次矣<lb/>
六五或益之十朋之龜弗克違元吉象曰六五元吉自<lb/>
<pb n="15b"/>
上祐也<lb/>
　此聖人賛六五之損己從人有損中之益之盛徳也<lb/>
　六五以山嶽配天之徳宅大中至正之位為損卦之<lb/>
　君而其中空洞寛廣謙柔挹損以從在下之羣賢天<lb/>
　下之有善者所以皆説而願増益其髙大也或益之<lb/>
　者或之為言非一人可指之謂也一人益之十人朋<lb/>
　而從之龜筮亦皆從而弗違之人謀鬼謀百姓與能<lb/>
　此所以為大吉而自天祐之與此大舜舍己從人之<lb/>
<pb n="16a"/>
　盛徳也<lb/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　此聖人賛上九不損之損之盛徳也上九居損之終<lb/>
　位艮之極居損之終則必變之以不損位艮之極則<lb/>
　必止之以不損當節損之世下皆損己以益其上上<lb/>
　又能不損其下以益其下宜其无咎宜其正吉宜其<lb/>
　利有攸往宜其得臣无家无往而不得志也故曰大<lb/>
<pb n="16b"/>
　得志也大禹菲食而天下无飢民文王卑服而天下<lb/>
　无凍老漢文集書囊罷露臺而天下有煙火萬里之<lb/>
　富寔皆損之上九也得臣謂得天下臣民之心无家<lb/>
　謂无自私其家之益<lb/>
䷩<hi>震下巽上</hi>
益利有攸往利渉大川彖曰益損上益下民説无疆自<lb/>
上下下其道大光利有攸往中正有慶利渉大川木道<lb/>
乃行益動而巽日進无疆天施地生其益无方凡益之<lb/>
<pb n="17a"/>
道與時偕行<lb/>
　益之為道以損人者施諸己則約而豐以益己者施<lb/>
　諸人則散而聚民説无疆不曰豐且聚乎以卑人者<lb/>
　施諸己則卑而不可踰以尊己者施諸人則謙而尊<lb/>
　其道大光不曰不可踰而尊乎得此道者是惟无動<lb/>
　動罔不利矣是故天下无事則下令如流水事焉往<lb/>
　而不行故曰利有攸往天下有事則渉險如夷塗難<lb/>
　何向而不濟故曰利渉大川事必行而難必濟夫豈<lb/>
<pb n="17b"/>
　吾一人獨能之乎其行也或先之其濟也或左右之<lb/>
　何也道光而民悦故也何也損己而益人卑己而尊<lb/>
　人故也聖人以此道而示人至矣猶曰未也又曰何<lb/>
　以動而罔不利乎卑巽以動故也震以動者動必沮<lb/>
　巽以動者動必進故曰益動而巽日進无疆豈惟人<lb/>
　哉天地且然天氣降而施諸地然後地氣騰而生夫<lb/>
　物天且損上而益下自上而下下而况於人乎故夫<lb/>
　益人之道非人為也與天時偕行而已矣惟聖人以<lb/>
<pb n="18a"/>
　己益人惟聖人以天益己大哉益乎乾之四在上乃<lb/>
　損陽而為隂坤之初在下乃益隂而為陽此卦之損<lb/>
　上益下也乾之初九在上乃遜坤之初六於己上而<lb/>
　己下之此卦之自上下下也震能動巽能巽故為益<lb/>
　動而巽初九為天施六四為地生中謂九五正謂六<lb/>
　二木道謂震巽皆木施生謂天地生木<lb/>
象曰風雷益君子以見善則遷有過則改<lb/>
　風與雷相資而相益程子言之盡矣君子體之以風<lb/>
<pb n="18b"/>
　之長萬物而長一己故見善則遷以雷之威萬物而<lb/>
　威一心故有過則改風以長之則益一善而為萬善<lb/>
　雷以威之則損不善以益至善然則君子損己以益<lb/>
　人未至也損己以益己斯至矣顔子服膺於一善見<lb/>
　善而遷者也有不善必知知不善必不行有過而改<lb/>
　者也改過故克己遷善故復禮為仁大哉顔子<lb/>
初九利用為大作元吉无咎象曰元吉无咎下不厚事<lb/>
也<lb/>
<pb n="19a"/>
　不有益天下之大才不可以任益天下之大事不有<lb/>
　益天下之大徳不可御益天下之大才初九以陽剛<lb/>
　之才為震動之主得六四近臣之應是故位一卦之<lb/>
　最下而利於作益天下之大事然聖人喜其才而憂<lb/>
　其心何也大事者非常之事也如唐虞之禪湯武之<lb/>
　革伊霍之廢立旦息姑之攝是也有利用為大作之<lb/>
　才而无至善之徳且挟専權自厚之心是於天下國<lb/>
　家能吉而无咎乎元者善之長也夫惟有天徳之人<lb/>
<pb n="19b"/>
　為衆善之長且有不自厚其事之心斯可以作天下<lb/>
　之大事興天下之大利為天下之大益吉而无咎矣<lb/>
　不然子之即堯舜吳濞即湯武桓温即伊霍王莽即<lb/>
　周公魯隠乎<lb/>
六二或益之十朋之龜弗克違永貞吉王用享于帝吉<lb/>
象曰或益之自外来也<lb/>
　或益之十朋之龜弗克違此損之六五之爻辭也而<lb/>
　益之六二亦云皆致柔虛中自損有受之益也然六<lb/>
<pb n="20a"/>
　五曰元吉而六二曰永貞吉者程子謂六五以柔居<lb/>
　剛六二以柔居柔故戒六二以常永貞固則吉也夫<lb/>
　惟六二能虗中以有受一或人益之矣十人之衆又<lb/>
　朋而益之龜筮鬼神又弗違而益之宜其為吾王所<lb/>
　用與之享上帝而天亦益之以吉也書曰惟尹躬暨<lb/>
　湯咸有一徳克享天心又曰籲俊尊上帝皆王用享<lb/>
　于帝吉之謂也曰或益之自外来中不虛外敢来乎<lb/>
六三益之用凶事无咎有孚中行告公用圭象曰益用<lb/>
<pb n="20b"/>
凶事固有之也<lb/>
　六三柔體也然居下之上處剛之位據動之極見有<lb/>
　可以益天下之事則决然自我而益之果於益而忘<lb/>
　其專也故聖人戒之不一而足曰用凶事无咎者惟<lb/>
　危難不得已而用則无咎非危難則有咎矣若穰苴<lb/>
　之斬莊賈用之平世則專紀信之乘王車用之治世<lb/>
　則僣是也曰有孚者惟有愛君益國之誠則可不然<lb/>
　則行詐以益亂矣若王莽之居攝而假周公之忠是<lb/>
<pb n="21a"/>
　也曰中行者惟果於為益而不為過甚則可不然則<lb/>
　亂常以濟姦矣若王敦之疾劉隗而舉兵内向是也<lb/>
　曰告公者吾力可為而必告之君若孔子欲討田常<lb/>
　則不敢專而請於哀公是也曰用圭者祭祀朝聘无<lb/>
　不用圭動必以禮也不然非禮而動雖益而不許若<lb/>
　趙鞅入于晉陽以叛天王狩于河陽是也聖人之五<lb/>
　戒可不懼乎曰益用凶事固有之也則又寛其四而<lb/>
　嚴其一矣若曰惟凶事則固有是舉不然則否然則<lb/>
<pb n="21b"/>
　有可以益天下之事君子皆坐視而不為乎曰益之<lb/>
　而益則奚而不可為益之而損則奚而可為故陳竇<lb/>
　之益漢訓注之益唐兹益也不如其己<lb/>
六四中行告公從利用為依遷國象曰告公從以益志<lb/>
也<lb/>
　六四以柔居柔又巽之下以順居卑必進之於中乃<lb/>
　可有行也然柔順之極者懦不能以自行必告於公<lb/>
　上而見從乃可行焉弱不能以自立必舍其故國而<lb/>
<pb n="22a"/>
　用遷乃可立焉力不能以自遷必得其與國以相依<lb/>
　乃可遷焉故周遷依晉鄭邢遷依齊許遷依楚皆弱<lb/>
　故也若盤庚之遷亳髙祖之遷長安光武之遷雒陽何依<lb/>
　人之有以益志者六四非无益人之志才不足耳<lb/>
九五有孚惠心勿問元吉有孚惠我徳象曰有孚惠心<lb/>
勿問之矣惠我徳大得志也<lb/>
　九五以剛陽之才中正之徳居益之時為益之君惠<lb/>
　萌於心天下不問而蒙其益之吉益被於人天下信<lb/>
<pb n="22b"/>
　之而懐其徳之惠九五何道而臻此哉有至誠益人<lb/>
　之心故也有孚惠心上之誠也有孚惠我徳下之信<lb/>
　也上下交孚而九五之志得矣二帝三王至矣以仁<lb/>
　率天下而民從之成康文景其庶乎損之六五言益<lb/>
　而不言損損之至也益之九五言惠而不言益益之<lb/>
　盛也程子云陽寔在中有孚之象王輔嗣云益莫大<lb/>
　於信惠莫大於心<lb/>
上九莫益之或撃之立心勿恒凶象曰莫益之偏辭也<lb/>
<pb n="23a"/>
或撃之自外来也<lb/>
　以善益己己益而人不損以利益己人損而已不益<lb/>
　上九居益之極位益之亢而剛以上人此非以善益<lb/>
　己也利而己利之所在可均而不可偏上九不均之<lb/>
　以益人而偏之以益己偏之以益己而争之者至矣<lb/>
　故人皆莫肯益之豈惟莫肯益之有撃而奪之者矣<lb/>
　惟其立心之偏利而不知均利之當理此其所以凶<lb/>
　自外来也中不偏外敢来乎鹿臺郿塢是已<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷十一<lb/>
</p>
<p>
</p>
  </div>
</body>
</text>
</TEI>
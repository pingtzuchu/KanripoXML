<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷十二</head> <lb/>
    <p>
<pb n="1a"/>
欽定四庫全書<lb/>
　誠齋易傳卷十二<lb/>
　　　　　　　　　　　宋　楊萬里　撰<lb/>
䷪<hi>乾下兑上</hi>
夬揚於王庭孚號有厲告自邑不利即戎利有攸徃彖<lb/>
曰夬決也剛決柔也健而説決而和揚於王庭柔乗五<lb/>
剛也孚號有厲其危乃光也告自邑不利即戎所尚乃<lb/>
窮也利有攸徃剛長乃終也<lb/>
<pb n="1b"/>
　大以五陽而決去一隂以五君子而決去一小人此<lb/>
　舜舉十六相去四凶周公與十夫去三監之時也宜<lb/>
　其甚易而无難矣而聖人於此有懼心焉謂勿專倚<lb/>
　乾之健必濟以兑之説然後小人可以決去而天下<lb/>
　國家可以和平而无傷也古者孰有不以存小人而<lb/>
　傷君子不以去小人而傷國哉漢之去宦官以袁紹<lb/>
　而漢亡亦以紹唐之去宦官以崔昌遐而唐亡亦以<lb/>
　昌遐去小人可易言哉故以其有乗五剛之大罪我<lb/>
<pb n="2a"/>
　是以聲其罪而揚之於王庭以其有不可忽之危機<lb/>
　我是以信其令而警之以惕厲以共有不可恃之剛<lb/>
　武我是以告其徒以尚武之必窮以其有一隂之猶<lb/>
　存我是以勉其徃以必至於純乾而乃終夫揚庭之<lb/>
　未旣惕厲之已至乃有勇中之怯健而説決而和也<lb/>
　尚武之方戒利徃之復進又有怯中之勇説而健和<lb/>
　而決也聖人之去小人豈一端而足哉告自邑猶言<lb/>
　告我家也言徧告五陽也<lb/>
<pb n="2b"/>
象曰澤上於天夬君子以施禄及下居德則忌<lb/>
　澤卑則鍾而聚髙則潰而決澤上於天髙矣安得而<lb/>
　不決君子觀其決而及物之象故不專利於己而必<lb/>
　施之以及下觀其髙而必潰之象故不敢居其聖而<lb/>
　必戒之以為忌忌如道家所忌之忌<lb/>
初九壯於前趾徃不勝為咎象曰不勝而徃咎也<lb/>
　初九陽壯之初位乎四陽之下趾之象也而決然行<lb/>
　乎四陽之先前趾之象也倚一陽之壯而不待四陽<lb/>
<pb n="3a"/>
　之長鋭於行而躁於徃欲以孤力而決去小人一小<lb/>
　人雖㣲矣其易勝乎勝在徃先者勝徃在勝先者負<lb/>
　況不勝在徃先者乎故周公言徃不勝而仲尼斷之<lb/>
　曰不勝而徃宜其咎也此陽處父抑趙盾宋義排項<lb/>
　羽所以皆為咎也<lb/>
九二惕號莫夜有戎勿恤象曰有戎勿恤得中道也<lb/>
　九二以剛陽之才當夬決之時得大臣之位遇同德<lb/>
　之君有衆陽之助可以決而無疑矣而能居柔以晦<lb/>
<pb n="3b"/>
　其剛得中而戒於過雖於四陽之盛而決一隂之衰<lb/>
　乃惕然若臨大敵諄然若警夕掫有備如此雖有兵<lb/>
　戎之驟至亦勿憂恤矣此狄仁傑從容存唐之事也<lb/>
　不然无仁傑之志而竊仁傑之跡則為張禹孔光胡<lb/>
　廣趙戒尊養時賊矣莫夜句絶<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終無咎也<lb/>
　壯于頄王輔嗣謂上六是也頄者頰之骨也體之在<lb/>
<pb n="4a"/>
　上者也九三外列乎五陽衆君子之林而内為上六<lb/>
　一小人之助此小人之諜而君子之家冦也雖然不<lb/>
　可疾而可曉也聖人曉之曰来汝九三取凶在汝取<lb/>
　无咎亦在汝汝君子徒也舍君子從小人凶之道也<lb/>
　舍小人從君子无咎之道也壯于頄是從小人也獨<lb/>
　行遇雨是從小人也君子夬夬是從君子也若濡有<lb/>
　愠是從君子也居下而壯乎上處陽而應乎隂非壯<lb/>
　于頄之象乎舍羣陽而孑與之同志應一隂而任己<lb/>
<pb n="4b"/>
　以獨行不惟應之又與之和合若隂陽之和而雨焉<lb/>
　非獨行遇雨之象乎棄同而即異叛正而附邪天下<lb/>
　其孰能説之此其所以凶也汝曷不決而又決以絶<lb/>
　上六之交汝曷不決而又決以協羣陽之志夬夬者<lb/>
　決而又決也若濡者若上六之濡己而汙己也有愠<lb/>
　者以上六為羞惡而愠見也去汙以自潔舍故以自<lb/>
　新天下孰不與之此其所以無咎也段紀明助閹尹<lb/>
　而害忠烈壯于頄而獨行遇雨者也温太真舍王處<lb/>
<pb n="5a"/>
　仲而歸朝廷君子夬夬而若濡有愠者也為九三者<lb/>
　其亦謹所擇以從聖人之曉已哉九三與九四皆有<lb/>
　君子小人兩從之嫌而九三獨无咎者九四聞言不<lb/>
　信而九三君子夬夬也何也九三以陽居陽九四以<lb/>
　陽居隂也<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不明也<lb/>
　兑為羊九四兑之初也臀下體九四兑之下也羊者<lb/>
<pb n="5b"/>
　性之狠也陽者德之剛九四以狠濟剛宜其與羣陽並<lb/>
　進以夬去一隂今乃不然九則陽之質四則隂之位<lb/>
　以陽處隂以剛居柔於是百鍊為繞指夬決為不斷<lb/>
　矣欲止而不進三陽進之於後而見傷是以有臀無<lb/>
　膚之象欲進而不止則不當剛夬之位而弗果是以<lb/>
　有其行次且之象欲從九五之牽于前而有行則不<lb/>
　能忍狠愎之性而必違是以有不信悔亡之言之象<lb/>
　劉牢之既從朝廷復背朝廷既從靈寶復背靈寶從<lb/>
<pb n="6a"/>
　順順者不納從逆逆者疑之既不得為君子又不得<lb/>
　為小人哀哉以陽處隂九二九四同之所以異者九<lb/>
　二中正九四媚説也<lb/>
九五莧陸夬夬中行无咎象曰中行无咎中未光也<lb/>
　莧陸草之脆夬夬決之强中行決之和无咎決之安<lb/>
　未光決之憾九五為決小人之主合衆陽君子之助<lb/>
　以決上六一隂之衰如拔莧陸之草不啻也而何至<lb/>
　煩吾君夬夬之極力哉既決之極力而不遺餘力矣<lb/>
<pb n="6b"/>
　而又行之以中而又僅能无咎而又有未足為光大之<lb/>
　憾何也易中有難夬中有牽故也一隂易去而去之<lb/>
　何難强君易決而決之奚牽曰惟小人易近而難遠<lb/>
　非難遠也近之則難逺也近則寵寵則尊尊則僭僭<lb/>
　則强强則難逺李輔國者其初一家奴而其晚號尚<lb/>
　父貫盈罪大而代宗不敢顯戮之至遣盗以竊其首<lb/>
　焉殺之者夬夬也遣盗者中行也誅一小人而无變<lb/>
　者无咎也然隂竊殺之而不明正邦刑亦可羞矣是<lb/>
<pb n="7a"/>
　足為光大乎九五其初近上六而其終不得不去上<lb/>
　六上六恃寵而上其君矣可得而去乎九五忍耻而<lb/>
　以中道去之幸於无咎變而已矣何光大之有程子<lb/>
　云莧陸馬齒也故至脆<lb/>
上六无號終有凶象曰无號之凶終不可長也<lb/>
　夬之上六見聖人之仁心如天之大也何也不惟慶<lb/>
　君子而深所以弔小人也曷為弔小人也小人亦受<lb/>
　中於天與我同類者也特不能克其利心以復其良<lb/>
<pb n="7b"/>
　心爾上六以一隂而乗五陽之上自以為得矣不知<lb/>
　五陽長而己必消及其消亡而後號咷也聖人曰汝<lb/>
　至於此其勿號咷乎其終有凶而不可久長也乎庶<lb/>
　其未至於此者猶可有改乎詩曰啜其泣矣何嗟及<lb/>
　矣其夬之上六乎李斯父子潘岳友朋臨刑之時正<lb/>
　如此爾<lb/>
䷫<hi>巽下乾上</hi>
姤女壯勿用取女彖曰姤遇也柔遇剛也勿用取女不<lb/>
<pb n="8a"/>
可與長也天地相遇品物咸章也剛遇中正天下大行<lb/>
也姤之時義大矣哉<lb/>
　隂陽之相為消長如循環然剥者陽之消然剥極為<lb/>
　復不旋踵而一陽生夬者隂之消然夬極為姤不旋<lb/>
　踵而一隂生當一陽之生也聖人未敢為君子而喜<lb/>
　必曰朋来无咎言一陽未易勝五隂也當一隂之生<lb/>
　也聖人已為君子而憂遽曰女壯言一隂已有敵五<lb/>
　陽之志也既曰女壯又曰勿用取女申戒五陽以勿<lb/>
<pb n="8b"/>
　輕一隂之㣲而親暱之也逺之且不免而況親暱之<lb/>
　若同室之人乎此聖人所深憂也文王之卦辭云爾<lb/>
　而仲尼釋之曰姤遇也柔遇剛也言五剛不幸而與<lb/>
　一柔相遇也一隂方壯而五陽遇之其勢豈可久長<lb/>
　哉壯而不己必至於剥也姤遇之時若是其大可不<lb/>
　戒哉然則相遇之道遂可廢乎曰柔遇剛不可長也<lb/>
　若天地相遇剛且中正何可廢也天地不相遇則物<lb/>
　不生君臣不相遇則道不行五陽乾也一隂坤也故<lb/>
<pb n="9a"/>
　曰天地二五皆剛且中正故曰剛曰中正遇之義若<lb/>
　是其大其可廢哉不以一柔五剛之相遇而不戒不<lb/>
　以一柔五剛相遇之可戒而廢天地君臣之相遇此<lb/>
　易之貴於變也<lb/>
象曰天下有風姤后以施命誥四方<lb/>
　天以風誥物后以命誥民<lb/>
初六繫于金柅貞吉有攸徃見凶羸豕孚蹢躅象曰繫<lb/>
于金柅柔道牽也<lb/>
<pb n="9b"/>
　初六一隂始生如豕之弱者人之所忽也不知其中<lb/>
　心未嘗忘蹢躅而踴躍也惟於其方弱之時繫之大<lb/>
　車之金柅繫之則有牽而不得逞繫之于柅繫之固<lb/>
　也繫之于金柅固之固也如是則一隂止而不得上<lb/>
　進貞正之君子可以安吉也若不有以繫而止之或<lb/>
　聽其徃而進則凶矣髙祖之封濞明皇之不殺禄山<lb/>
　是矣且繫于金柅繫何物也羸豕也先言金柅而後<lb/>
　言羸豕不先得其繫之之地則逸其繫之之物矣<lb/>
<pb n="10a"/>
九二包有魚无咎不利賓象曰包有魚義不及賓也<lb/>
　仲尼於彖辭發明遇之時義甚大今觀之九二以後<lb/>
　則見其時義之大矣九二君民之相遇得其時義者<lb/>
　也九三九四君民之不相遇不得其時義者也九五<lb/>
　君臣之相遇得其時義者也上九君臣之不相遇後<lb/>
　其時義者也大哉遇之時義乎人之與物相遇欲速<lb/>
　相遇而不欲速則失時相有不欲速相有而欲速則<lb/>
　失義魚者衆漁之所利也衆漁求魚一漁先得魚喜<lb/>
<pb n="10b"/>
　遇之之蚤也喜於遇之之蚤而急於得而有之則魚<lb/>
　不可得而有矣何也取之必有其器也大則綱纎則<lb/>
　笱然後有以包而舉之不然急于取而徒手以徃則<lb/>
　亡具甚矣魚豈為我有乎故必有以包之斯得而有<lb/>
　之包者緩辭有者堅辭取之緩則有之堅矣後雖有<lb/>
　他人善漁者至利亦不彼及矣何也吾遇之之時蚤<lb/>
　而取之之義緩也賓者他人之謂也髙祖先得關中<lb/>
　遇之之蚤也漢先得之楚後至而奪之不惟奪之反<lb/>
<pb n="11a"/>
　王我於蜀我徐起而定三秦天下卒為漢而不為楚<lb/>
　此包有魚而利終不及賓者也又何殃咎之有初六<lb/>
　隂而在下民之象也魚亦隂類古者以魚比民九二<lb/>
　以剛陽中正之德居下卦君主之位而首與初六遇<lb/>
　此遇魚之最蚤者也其徳足以包有之而無咎九三<lb/>
　九四二賓其至已晚矣安得利以及之乎<lb/>
九三臀无膚其行次且厲无大咎象曰共行次且行未<lb/>
牽也<lb/>
<pb n="11b"/>
　一卦五陽而一隂五陽必爭赴於一隂一水衆漁而<lb/>
　一魚衆漁必爭取於一魚初六之一魚此九二九三<lb/>
　九四之所爭取者也九二最近初六最先遇初六則<lb/>
　初六之魚已為九二所得矣九三居九二之後而必<lb/>
　爭爭則必傷傷則欲進而不敢進自危而不力爭能<lb/>
　不進而自危雖不得魚亦无後災故无大咎曰行未<lb/>
　牽者猶幸其不牽於魚而必進也孔明説先主謂中<lb/>
　原已為操所得而江東已為吳所得吳不可圖而可<lb/>
<pb n="12a"/>
　以為援此次且而無大咎也三居二後故曰臀爭魚<lb/>
　而傷故曰无膚夬之九四與姤之九三辭同而九三<lb/>
　无大咎者九四以陽處隂故柔而不決遂坐次且之<lb/>
　累九三以陽處陽故止而不行乃得次且之方<lb/>
九四包无魚起凶象曰无魚之凶逺民也<lb/>
　九四非無剛陽之德以包納初六然曰包而无魚者<lb/>
　四與初遠而不相及一也四以陽處隂又无中正之<lb/>
　德二也四无君主之位三也四與初宜相應者也宜<lb/>
<pb n="12b"/>
　應而不應三失故也无德以得民无位以臨民而又<lb/>
　逺民宜吾民之歸九二而去我也君而无民无民而<lb/>
　舉事安得不凶起者舉事之謂子干子比自晉歸取楚<lb/>
　而見殺而蔡公棄疾乃得楚二子遠而蔡近二子庸<lb/>
　而棄疾賢故也<lb/>
九五以杞包瓜含章有隕自天象曰九五含章中正也<lb/>
有隕自天志不舍命也<lb/>
　此九五九二之君臣剛遇中正之盛也九五以剛明<lb/>
<pb n="13a"/>
　之德乃含其耀而不矜以下逮九二中正之臣如杞<lb/>
　葉之髙而俯包瓜實之美九二以剛正之德亦奉君<lb/>
　命而不舍以上承九五中正之君如命從天降而決<lb/>
　起盍歸之志君臣相遇之盛如此一小人雖壯何足<lb/>
　慮也堯下逮舜之側㣲以杞包瓜之象舜遇堯為天<lb/>
　人之合有隕自天之象何憂驩兜何畏孔壬固其理<lb/>
　也<lb/>
上九姤其角吝无咎象曰姤其角上窮吝也<lb/>
<pb n="13b"/>
　上九之吝而不遇者時之後道之窮也非上九之咎<lb/>
　也何也上九以剛陽君子之德而自處於髙亢不屈<lb/>
　之地是將何所遇哉以我之髙遇彼之觸而已遇其<lb/>
　角遇其觸也天下之情順則合乖則離遇其觸矣何<lb/>
　遇之冀哉其為悔吝宜矣雖然上九何咎過之有吾<lb/>
　道也窮而已安之可也既曰无咎聖人慰之之辭也<lb/>
　又曰上窮聖人歎之之辭也仲尼之道大天下莫能<lb/>
　容是也孟老于行荀廢蘭陵亦然而况賈誼仲舒馮<lb/>
<pb n="14a"/>
　衍之徒與大壯九三之羸其角晉上九之晉其角角<lb/>
　在我也姤上九之姤其角角在彼也角在彼而我遇<lb/>
　之也<lb/>
䷬<hi>坤下兊上</hi>
萃亨王假有廟利見大人亨利貞用大牲吉利有攸徃<lb/>
彖曰萃聚也順以説剛中而應故聚也王假有廟致孝<lb/>
享也利見大人亨聚以正也用大牲吉利有攸徃順天<lb/>
命也觀其所聚而天地萬物之情可見矣<lb/>
<pb n="14b"/>
　萃者天下生聚全盛之極也天地聚而隂陽和萬物<lb/>
　聚而食貨充君臣聚而大道行萬民聚而天下熙此<lb/>
　豈一人一日所致哉聖人於其時也前必揆其所從<lb/>
　後必稽其所終不揆所從其散孰聚不稽所終其聚<lb/>
　復散昔者天下之散也何從而聚也刑錯不式之治<lb/>
　生於反商政之日煙火萬里之富生於除秦網之時<lb/>
　是可忘哉王假有廟用大牲吉所以報萃之所從而<lb/>
　不敢有也今者天下之聚也誰得而散也永嘉之禍<lb/>
<pb n="15a"/>
　生於平吳之功天寶之亂生于開元之治是可懼哉<lb/>
　利見大人者必求大人之助屈已以見之利貞者必<lb/>
　守以貞正之道无逸以終之所以持萃之所終而不<lb/>
　敢恃也順坤也說兊也剛中而應九五與六二也<lb/>
象曰澤上於地萃君子以除戎器戒不虞<lb/>
　息者消之初盈者虚之始聚者散之原澤水之聚也<lb/>
　澤上於地聚之聚也物有聚而不散者乎君子所宜<lb/>
　坊也坊澤之聚者以坊坊治之聚者以備除戎器戒<lb/>
<pb n="15b"/>
　不虞言有備也此亦治之坊也與<lb/>
初六有孚不終乃亂乃萃若號一握為笑勿恤徃无咎<lb/>
象曰乃亂乃萃其志亂也<lb/>
　詩曰士也罔極二三其德其萃之初六乎初六與九<lb/>
　四正應也而九四君子之剛陽者也初六與六二六<lb/>
　三同類也而二三隂柔之小人也始欲從九四則逺<lb/>
　於君子而隔於二三欲不從二三則暱于小人而私<lb/>
　於同類欲從君子者其始有孚也復欲從小人者有<lb/>
<pb n="16a"/>
　孚而不終也聖人曉之曰爾何擾擾為志之亂而妄<lb/>
　欲與小人羣聚乎九四雖逺爾曷不號鳴以求應乎<lb/>
　爾與九四雖不終然九四察爾初心之孚固將舍舊<lb/>
　而開新與爾一笑而釋然相聚矣爾何恤於自新而<lb/>
　不徃乎其无咎決矣此聖人開初六自新之塗也不<lb/>
　開人以自新之塗是驅天下之人而胥為小人也魏<lb/>
　舒初欲從欒盈之亂旣而乃歸范宣子召伯盈初已<lb/>
　從王子朝之僭旣而乃從劉文公君子與之是聖人<lb/>
<pb n="16b"/>
　開萃之初六之義也<lb/>
六二引吉无咎孚乃利用禴象曰引吉无咎中未變也<lb/>
　君臣之聚會始於相求終於相信臣固求君也然君<lb/>
　之求臣甚於臣之求君觀湯之於伊尹先主之於孔<lb/>
　明則見矣然則何道以求之星辰非能自髙也引而<lb/>
　髙之者天也賢臣非能自進也引而進之者君也六<lb/>
　二之進非九五引之而誰也故曰引吉无咎此相求<lb/>
　於初之道也及相得相信之後則如骨肉如一體豈<lb/>
<pb n="17a"/>
　復事於外飾哉故馮唐之對文帝張𤣥素之對太宗<lb/>
　初以為廷辱卒盡其説馬援謂光武脱畧邊幅魏徵<lb/>
　告太宗不事形跡皆心孚而文薄者也禴者祭之薄<lb/>
　而无文者也故以喻焉此相信於終之道也然六二<lb/>
　德則中正而才則隂柔也自非陽剛如伊尹孰得五<lb/>
　去桀哉如九五之引六二幸及其中未變之時而引<lb/>
　之則得之矣不然如丁公之事楚吕布之事魏雖引<lb/>
　之何吉无咎之有<lb/>
<pb n="17b"/>
六三萃如嗟如无攸利徃无咎小吝象曰徃无咎上巽<lb/>
也<lb/>
　六隂柔也三不中不正也挾隂柔不中正之資其誰<lb/>
　納我故進而求聚於九四之君子則四非其類而不<lb/>
　答退而求聚於六二之大臣則二非其應而不與萃<lb/>
　聚之不合則戚嗟而无歸又何所利哉聖人憐之曰<lb/>
　爾盍徃從上六巽順之正應乎庶乎无咎然終不免<lb/>
　於悔吝也此商鞅出走而諸侯不納之時也兊之上<lb/>
<pb n="18a"/>
　六反之為巽<lb/>
九四大吉无咎象曰大吉無咎位不當也<lb/>
　九四以剛陽之資居近君之位下與民為聚則盡得<lb/>
　三隂之衆上與君為聚則已偪九五之尊此如陳氏<lb/>
　之得齊民司馬氏之得魏民也故聖人戒之曰九四<lb/>
　必也柔順謙退如未居其位之時有不敢當其位之<lb/>
　意則大吉而無咎矣四幸而居隂柔之位故也不然<lb/>
　非凶于而國則害于而家也<lb/>
<pb n="18b"/>
九五萃有位无咎匪孚元永貞悔亡象曰萃有位志未<lb/>
光也<lb/>
　九五以剛陽中正之德當萃聚之時為萃聚之主豈<lb/>
　不盛哉然有其位而无咎矣又曰匪孚又曰志未光<lb/>
　乃若未盛者何也盖卦辭有利貞之戒彖辭有聚以<lb/>
　正之戒爻辭又有元永貞悔亡之戒非萃聚之難也<lb/>
　永其萃聚之難也非永其萃聚之難也永其貞正之<lb/>
　難也當天下之已孚而惕然懷匪孚之憂當志意之<lb/>
<pb n="19a"/>
　光大而歉然有未光之志可謂元永貞矣宜其久安<lb/>
　長治有聚無散而悔吝銷亡也此伯益克艱之戒周<lb/>
　公无逸之規也元者善之長<lb/>
上六齎咨涕洟无咎象曰齎咨涕洟未安上也<lb/>
　聚不極則散不生治不極則亂不萌上六以隂柔之<lb/>
　資説樂之尤而居萃聚治安之極此開元之末燕游<lb/>
　之所由興元和之季宫室之所由侈也故聖人戒之<lb/>
　曰臨至樂以至憂之心處已安以未安之慮庶乎无<lb/>
<pb n="19b"/>
　禍咎矣齎咨涕洟憂之至也<lb/>
䷭<hi>巽下坤上</hi>
升元亨用見大人勿恤南征吉彖曰柔以時升巽而順<lb/>
剛中而應是以大亨用見大人勿恤有慶也南征吉志<lb/>
行也<lb/>
　有位之升有德之升升位則足以行道升德則足以<lb/>
　進道又曰升之道必由大人故升於位由王公升於<lb/>
　德由聖賢又曰升位而見大人故无附麗小人之失<lb/>
<pb n="20a"/>
　升德而見大人則日入於君子之塗南征前進也此<lb/>
　程子之言得之矣然舜大人也能升禹稷紂亦大人<lb/>
　也能升飛亷孔子大人也能升顔子荀子亦大人也<lb/>
　能升李斯四者之升必有所分矣君子之求升者謹<lb/>
　之<lb/>
象曰地中生木升君子以順德積小以髙大<lb/>
　棟梁拱把之積也聖人小善之積也在積之有漸進<lb/>
　而不已耳而異端者曰一起直入欺哉<lb/>
<pb n="20b"/>
初六允升大吉象曰允升大吉上合志也<lb/>
　初六柔而旁散在一卦之最下木之根也九二九三<lb/>
　剛而上進在初六之上木之幹也然初六在下而曰<lb/>
　允升大吉者木與土相信而相得則木之升也必鋭<lb/>
　士與主相信而相得則士之升也必達故曰上合志<lb/>
　也然則初六與誰合志哉非六四而誰哉初六與六<lb/>
　四正應也而初六木之始生也六四土之最下而生<lb/>
　夫木者也六四為文王岐山之事則初六其吕望渭<lb/>
<pb n="21a"/>
　濱之事也與允信也<lb/>
九二孚乃利用禴无咎象曰九二之孚有喜也<lb/>
　當升之世羣賢升於位君德升於聖天下升於治之<lb/>
　時也然六五柔順謙退之君方歉然若有所未遑也<lb/>
　為之臣者不濟以陽剛之才可乎惟六五得九二之<lb/>
　臣君臣交孚是以盡其誠以大有為而盡去外飾之<lb/>
　虚文臣有所當為則遂事而不為專上有所重發則<lb/>
　衡命而不為悖皆用禴之義也用禴已見萃之六二<lb/>
<pb n="21b"/>
　文王之在岐山内文明而外柔順召之而至幽之而<lb/>
　聽非閎散陽剛之臣盡力於外吁其危哉故曰總干<lb/>
　而山立武王之志也發揚蹈厲太公之志也其升之<lb/>
　九二乎如此而後无咎而有喜也<lb/>
九三升虚邑象曰升虚邑无所疑也<lb/>
　九三木之生而出地者也其長也孰禦之九三以陽<lb/>
　居陽進而近岐山之王其升也亦孰禦之如升无人<lb/>
　之境耳故曰升虚邑又何疑焉其濟濟多士文王以<lb/>
<pb n="22a"/>
　寧之時乎<lb/>
六四王用亨于岐山吉无咎象曰王用亨于岐山順事<lb/>
也<lb/>
　四侯伯之位也而文王以上聖之德處之天下方歸<lb/>
　徃以為王文王乃柔順以事商文王避之愈力天下<lb/>
　歸之愈堅此其所以亨於岐山之一隅而有天下三<lb/>
　分之二也吉孰大焉又何咎矣<lb/>
六五貞吉升階象曰貞吉升階大得志也<lb/>
<pb n="22b"/>
　升之時亂升而為治君升而為王然則六五升之主<lb/>
　也其孰當之文王既當六四則六五其武王乎文王<lb/>
　柔順也故為六四武王放伐也何亦為六五之隂柔<lb/>
　乎六柔也五剛也中正也觀兵而退須暇五年故詩<lb/>
　人頌之曰遵養時晦非以柔晦剛乎夫惟盡天下之<lb/>
　貞固從文王之容德不得已而後放伐也故自君而<lb/>
　升為王如厯階而升也宜其吉而大得志與垂拱而<lb/>
　天下治是吾志也拯民於水火之中是吾志也貴為<lb/>
<pb n="23a"/>
　天子富有天下豈吾志哉<lb/>
上六㝠升利于不息之貞象曰㝠升在上消不富也<lb/>
　易變也變則通上六以隂邪之小人乗一卦之上居<lb/>
　升進之極猶㝠然冐昧求升而不已宜其消亡而不<lb/>
　富也若進德之君子變而通之反而用之移小人貪<lb/>
　得不息之邪心為吾求道不息之正心何不利之有<lb/>
　大哉易之道乎豈一端而已乎故訟之終凶用之自<lb/>
　訟則吉隨之説隨用之説隨則凶乾之初九有勿用<lb/>
<pb n="23b"/>
　之戒而仲尼厯聘以愛日咸之上六有滕口之規而<lb/>
　孟子好辨以明道晉之初未可以速進故貴於摧如<lb/>
　之退然顔子最少而進未止益之上不可以過益故<lb/>
　忌於或擊之傷然大舜已老而謙得益故曰神而明<lb/>
　之存乎其人若夫隂邪而在上在上而㝠升終消亡<lb/>
　而不富非紂其孰當之<lb/>
　<lb/>
　誠齋易傳卷十二<lb/>
</p>
<p>
</p>
  </div>
</body>
</text>
</TEI>
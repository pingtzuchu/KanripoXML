<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷十五</head> <lb/>
    <p>
<pb n="1a"/>
欽定四庫全書<lb/>
　誠齋易傳卷十五<lb/>
　　　　　　　　　　　宋　楊萬里　撰<lb/>
䷶<hi>離下震上</hi>
豐亨王假之勿憂宜日中彖曰豐大也明以動故豐王<lb/>
假之尚大也勿憂宜日中宜照天下也日中則昃月盈<lb/>
則食天地盈虚與時消息而况於人乎况於鬼神乎<lb/>
　豐者豐盈盛大之時也聖人於是時其喜乎其憂乎<lb/>
<pb n="1b"/>
　曰此庸君之所喜而聖人之所憂也豐亨王假之豐<lb/>
　之亨孰致之吾王致之而至於此也有以致乎此必<lb/>
　有以憂此吾王曷為而致乎此也明而畢照動而有<lb/>
　為是以致之也致之矣曷為而憂乎此也吾王之明<lb/>
　宜如日之方中方中者日之至盛也然吾王之勿憂<lb/>
　止於日中之時而已何也豐則尚宜大也中則尚宜<lb/>
　照也勿謂方中其中將昃勿謂宜照其照將夕盖日<lb/>
　中者昃所倚月盈者食所伏盈者虚之原息者消之<lb/>
<pb n="2a"/>
　根天地也日月也鬼神也四時也所不能遁况於人<lb/>
　乎况於天下之治亂安危存亡乎晉武知憂必无身<lb/>
　後之亂明皇知憂必无末年之變知憂者其惟堯舜<lb/>
　之儆戒禹湯之罪已三宗文王之无逸乎<lb/>
象曰雷電皆至豐君子以折獄致刑<lb/>
　有電之明乃可折獄有雷之斷乃可致刑斷至而明<lb/>
　不至則獄辭不能折而照明至而斷不至則威刑不<lb/>
　能致而果故必雷電皆至而後可豈惟刑獄哉髙帝<lb/>
<pb n="2b"/>
　无離之電則躡足而怒不解无震之雷則刻印而銷<lb/>
　不隨折獄致刑姑舉其一以見其萬且人命至重故<lb/>
　也<lb/>
初九遇其配主雖旬无咎徃有尚象曰雖旬无咎過旬<lb/>
災也<lb/>
　禹稷當平世君子之幸也顔子當亂世君子之不幸<lb/>
　也其有當豐盈明盛之世而伏中昃盈虚之機者其<lb/>
　君子幸不幸之雜也與初九以剛明之賢當明盛之<lb/>
<pb n="3a"/>
　世遇九四同德相應之邇臣為己之所主已徃而從<lb/>
　之其功業成就必有卓然可尚者豈非初九之幸也<lb/>
　哉然幸未久而災至者何也時雖明盛而六五柔暗<lb/>
　之君也初九在下之逺臣與九四在上之邇臣安能<lb/>
　以已之昭昭啟君之昏昏乎故四老能從子房以安<lb/>
　惠帝而不能振惠帝之柔劉更生張猛周堪能從望<lb/>
　之以傅元帝而不能開元帝之暗諸君子豈不遇明<lb/>
　盛之世哉然明未久而昧生盛未久而衰至大則災<lb/>
<pb n="3b"/>
　于而國小則災于而身故漢再衰而望之死惟子房<lb/>
　四老幸免者子房退而四老去也故曰雖旬无咎過<lb/>
　旬災也旬者旬時言雖无咎而未久也過是則災及<lb/>
　矣初與四皆陽也同德相配故曰配主曰主者四為<lb/>
　逺臣之所為主初以邇臣為所主<lb/>
六二豐其蔀日中見斗徃得疑疾有孚發若吉象曰有<lb/>
孚發若信以發志也<lb/>
　至昏不可瑩至明不可揜故甓不可以為鏡盡不可<lb/>
<pb n="4a"/>
　以為夜可揜者非至明也其資根乎暗也世无不霧<lb/>
　之晨而霧不能以晨為昏世无不雲之晝而雲不能<lb/>
　以晝為夜盖青天白日之清明非雲霧所能揜故也<lb/>
　今日中至明至盛之時而見斗是能以晝為夜也意<lb/>
　者无日而晝晦與意者非无日其有日而食之旣與<lb/>
　然則日中見斗非其明之可揜也以其日之至昏也<lb/>
　豐者日中之時也蔀者有物以揜之也物揜日而見<lb/>
　非揜之者之罪也故曰日月暈于外其賊在内六二<lb/>
<pb n="4b"/>
　為離之主而居中宅大臣之位而居正此明盛之至<lb/>
　而中正之至也以此事君致之堯舜之上可也然徃<lb/>
　而事君動而見疑舉而見疾者何也有小人以揜吾<lb/>
　君之明而蔽之也小人者誰乎上六是也上六何以<lb/>
　揜君之明也六五柔暗之君也无上六猶暗也况加<lb/>
　之以上六乎其陸贄事德宗之事德宗根於柔暗之<lb/>
　資而力為强明之跡夫君道之所在强不在於折敵<lb/>
　衝而莫强於折邪佞明不在於察淵魚而莫明於察<lb/>
<pb n="5a"/>
　姦欺德宗强不足以折盧杞而以刻薄為强明不足<lb/>
　以察延齡而以猜忌為明故怒公輔疑蕭復仇陸贄<lb/>
　皆日中見斗徃得疑疾之類也雖然臣子之道不以<lb/>
　君之明暗而二其心也一於至誠孚信以發吾志而<lb/>
　已盡吾之誠心而君不疑不疾固吉也疑焉疾焉亦<lb/>
　吉也故梁州之行求贄不得而帝泣贄不以為己悦<lb/>
　忠州之貶終其身而不還贄不以為已凶<lb/>
九三豐其沛日中見沬折其右肱无咎象曰豐其沛不<lb/>
<pb n="5b"/>
可大事也折其右肱終不可用也<lb/>
　君子之道不用則已用矣而止以小事塞焉猶不用<lb/>
　也何以答天下之望乎答天下之望者其必有濟天<lb/>
　下之大事乎致君澤民舍此事無大者九三以剛明<lb/>
　之德居下卦之上君子有德而得位者也是故下則<lb/>
　欲豐其民之澤如陂池沛澤之洋溢上則欲增其君<lb/>
　之明如日之方中皆大事也然欲為大事而不可為<lb/>
　欲用其道而終不可用何也六五柔暗之君非吾一<lb/>
<pb n="6a"/>
　人所能扶持也所恃者同列之相應也而今也不幸<lb/>
　與上六之小人為同列先之而後者誰與左之而右<lb/>
　者誰與同列不應其有左臂而无右肱也一手不能<lb/>
　舉鴻鼎一臂不能推大車天下大事而以一人為之<lb/>
　惟見民益稿而不蘇君益昧而不明九三拱手太息<lb/>
　而已又誰咎哉无咎言无所措手亦无所歸咎也沫<lb/>
　即昧也三與上應故平无勃不濟𤣥齡无如晦不決<lb/>
九四豐其蔀日中見斗遇其夷主吉象曰豐其蔀位不<lb/>
<pb n="6b"/>
當也日中見斗幽不明也遇其夷主吉行也<lb/>
　九四居近君之地處動卦之初有陽剛之德此亦君<lb/>
　子之剛而有為者也其如上六之小人揜六五之暗<lb/>
　主而不可以有為乎六二之大臣且不能發其蔽而<lb/>
　啟其明也而况九四乎然猶幸其下有初九之賢来<lb/>
　主於我而我為之主吾道其庶幾可行乎故吉曰夷<lb/>
　主者同德相應而為等夷也如夷於九縣之夷曰位<lb/>
　不當者以陽居隂也九四髙則顔讎由司城貞子次<lb/>
<pb n="7a"/>
　亦不失為魏无知常何<lb/>
六五來章有慶譽吉象曰六五之吉有慶也<lb/>
　天下有不可為之事乎天下有不可為之事則賢不<lb/>
　足尚矣夫以豐大之時而柔暗之六五為之主宜其<lb/>
　傾厦非一木之支决河非捧土之障也而下有六二<lb/>
　大臣之賢近有九四邇臣之賢外有九三羣臣之賢<lb/>
　逺有初九小臣之賢六五能虚心謙德以招来衆賢<lb/>
　之章知初九之剛明可尚身雖在逺而不忘君也我<lb/>
<pb n="7b"/>
　是以用之於先知六二之中正孚信雖疑疾而不改<lb/>
　度也我是以用之於佐知九三之志於致君澤民而<lb/>
　欲立大事也我是以用之於佐知九四之在左右前<lb/>
　後能旁招初九以協恭於君也我是以用之以自近<lb/>
　昔也天下以吾君為柔今則慶之譽之以為剛昔也<lb/>
　天下以吾君為暗今則慶之譽之以為明何其吉也<lb/>
　舍己之剛用人之剛即已之剛舍己之明用人之明<lb/>
　即已之明也其小猶為齊威王而况不為威王者乎<lb/>
<pb n="8a"/>
　然則其致豐大明盛之治非幸也夫以羣賢輔一柔<lb/>
　暗之君猶足以致豐大之慶譽况得剛明果斷聰明<lb/>
　勇智之君而事之其所就豈小哉故曰天下有不可<lb/>
　為之事則賢不足尚矣六柔暗五剛明故有慶譽吉<lb/>
　六隂柔亦謙虚故能用人又六五隂爻而雷質雖柔<lb/>
　而實剛君雷而佐電雖暗而亦明與它卦六五異矣<lb/>
上六豐其屋蔀其家闚其户閴其无人三嵗不覿凶象<lb/>
曰豐其屋天際翔也闚其户閴其无人自藏也<lb/>
<pb n="8b"/>
　自古小人揜其君之明者何也君明則必憂危亡憂<lb/>
　危亡則已疎左右矣故必揜之以娛樂君明則必勤<lb/>
　總攬勤總攬則已无權勢矣故必揜之以逸遊君明<lb/>
　則必親君子親君子則已失恩寵矣故必揜之以姦<lb/>
　諛此仇士良之所以傳心術之秘於其徒也故聖人<lb/>
　發其心之至隱而曉以禍之必然曰汝之揜君之明<lb/>
　不過欲豐乎已之屋而已不知豐其屋者適以揜其<lb/>
　家而不光又不過欲髙其位而際天而已不知髙其<lb/>
<pb n="9a"/>
　位者適以空其門而自藏家之揜也門之空也自此<lb/>
　三嵗而熠燿行於室麋鹿游於臺矣豈復覿汝家之<lb/>
　有人跡乎凶莫大焉凶又有大者飛廉之誅不足弔<lb/>
　而弔成湯之不祀季述之戮不足痛而痛昭宗之罔<lb/>
　終為人主者可不戒哉<lb/>
䷷<hi>艮下離上</hi>
旅小亨旅貞吉彖曰旅小亨柔得中乎外而順乎剛止<lb/>
而麗乎明是以小亨旅貞吉也<lb/>
<pb n="9b"/>
　山内而火外内為主外為客山止而不動猶舍館也<lb/>
　火動而不止猶行人也故艮下離上為旅旅非不亨<lb/>
　而曰小亨何也旅者人之失其居而窮於外者也在<lb/>
　下謂之喪人在上謂之蒙塵亨猶不亨也又曰旅貞<lb/>
　吉者居家而不貞尚非吉之道况窮於外而不正則<lb/>
　上交必謟而主人莫之敬下交必瀆而徒御莫之尊<lb/>
　取而不正則褻留而不正則濡去而不正則逋故旅<lb/>
　貞則吉孰為旅道之貞乎以為客則柔亦不過於柔<lb/>
<pb n="10a"/>
　必順乎剛乃為得其中仲尼不答靈公是也以所主<lb/>
　而止則所止亦不妄止必麗乎明仲尼不主彌子是<lb/>
　也此皆旅道之貞也曰柔得中謂六五曰得中乎外<lb/>
　謂六五在外卦曰柔順乎剛謂六五順九四九三之二<lb/>
　剛曰止而麗乎明謂山與火也柔而在外故為旅<lb/>
旅之時義大矣哉<lb/>
　旅者人之窮何大乎時義也時在彼其繫在遇義在<lb/>
　此其繫在守遇非我所能為也守我所能為也聖賢<lb/>
<pb n="10b"/>
　君子不幸而為旅盡其所能為聽其所不能為而已<lb/>
　夷吾重耳俱寓於秦无異寓有異時仲尼陽虎俱去<lb/>
　於魯有同去无同義<lb/>
象曰山上有火旅君子以明慎用刑而不留獄<lb/>
　刑不明則寃故欲明過明則察故欲謹過謹則滯故<lb/>
　欲不留艮止故謹火行故不留而明<lb/>
初六旅瑣瑣斯其所取災象曰旅瑣瑣志窮災也<lb/>
　初六以隂柔之資宅卑下之地此小人之棄逐而在<lb/>
<pb n="11a"/>
　旅者也上之不能如仲尼在陳而絃歌不衰下之不<lb/>
　能如鍾儀在晉而樂不忘舊方且經營瑣細之鄙事<lb/>
　以自封植此其所以致災也故慶封奔吳而致富君<lb/>
　子知其及殃息夫躬寄丘亭而祝盜或者告其祝詛<lb/>
　盖小人无道義以養其志得志則驕溢失志則困窮<lb/>
　故瑣瑣以取災也然在旅而為鄙事有志窮而為之<lb/>
　者有志大而為之者故劉備種菜於魏志不在於菜<lb/>
　蘇武牧羊於匈奴志不在於羊必有能辨之者<lb/>
<pb n="11b"/>
六二旅即次懐其資得童僕貞象曰得童僕貞終无尤<lb/>
也<lb/>
　六二公侯大臣之顯者喪而在旅者也然能柔順以<lb/>
　下人中正以立已故所至有次舍安焉即之而不危<lb/>
　所挾有資用退然懷之而不露所從有臣僕翕然得<lb/>
　其心而不離雖曰為旅而无悔尤矣晉文公之奔也<lb/>
　見秦伯則拜見野人亦拜不曰柔順以下人乎文而<lb/>
　有禮好學而不貳凡十九年守志彌篤不曰中正以<lb/>
<pb n="12a"/>
　立已乎廣而儉懷安而能遷不曰懷其資而不露乎<lb/>
　其貞正如此故至楚楚饗之楚送之至齊秦齊秦妻<lb/>
　之秦納而歸之可謂旅即次矣腹心則子犯子餘股<lb/>
　肱則魏犨賈佗紀綱則秦之三千人可謂得童僕矣<lb/>
　豈惟在旅而无悔尤哉旅而歸而霸孰禦焉<lb/>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　九三亦公侯大臣之顯者喪而在旅者也為客依人<lb/>
<pb n="12b"/>
　而以剛處剛又在下卦之上有多上人之心宜其大<lb/>
　則焚其次舍而无所歸小則喪其童僕而莫之助也<lb/>
　魯昭公孫于齊齊不禮焉而饗以大夫之禮公遂如<lb/>
　晉將如乾侯子家覊曰有求於人而即其安其造于<lb/>
　境弗聽是剛而不能下人也使請逆於晉而晉又不<lb/>
　答是焚其次也魯之歸馬者公執之魯自是不歸馬<lb/>
　季孫將如乾侯見公而與之歸國而公不見自是不<lb/>
　歸國是喪其童僕也雖貞猶危厲而况不貞乎近離<lb/>
<pb n="13a"/>
　故焚<lb/>
九四旅于處得其資斧我心不快象曰旅于處未得位<lb/>
也得其資斧心未快也<lb/>
　九四在下卦之上上卦之初亦公侯大臣之在旅者<lb/>
　也有剛明之才而能居柔以下人故旅于内地而有<lb/>
　處非至如外地之次舍也得其資而猶能富貴人得<lb/>
　其斧而猶能威罰人也然雖在内地而猶未得位雖<lb/>
　得資斧而猶未快心其鄭厲公在櫟衞獻公在夷儀<lb/>
<pb n="13b"/>
　之時乎非二五未得位然已近乎五故旅于處<lb/>
六五射雉一矢亡終以譽命象曰終以譽命上逮也<lb/>
　六五王者之蒙塵而在旅者也王者无外而何旅之<lb/>
　有少康逃虞思之圃宣王匿召公之家是亦旅也所<lb/>
　謂禍亂之作天所以開聖人其旅之六五乎六五為<lb/>
　離一卦之主明之至也有坤六五之文德之盛也有<lb/>
　文明之德居至尊之位而牧之以謙柔如射文明之<lb/>
　羽而不再發言發无不中也此其所以下得乎人之<lb/>
<pb n="14a"/>
　譽上得乎天之命自旅寓而復歸其天下國家與矢<lb/>
　其文德宣之文也明明天子宣之明也側身修行宣<lb/>
　之謙柔也小雅美之則鴻鴈庭燎大雅美之則雲漢<lb/>
　崧髙至烝民韓奕則又美之江漢常武則又美之民<lb/>
　譽不盛矣乎天監有周保兹天子詠於詩上天佑之<lb/>
　為生賢佐載於傳天命不隆矣乎其中興也孰禦焉<lb/>
　故有德則少康宣王自旅人而為天子无德則太康<lb/>
　厲王自天子而為旅人有天下者可不懼乎上逮謂<lb/>
<pb n="14b"/>
　德上達天也離為雉為戈兵故曰射雉曰一矢<lb/>
上九鳥焚其巢旅人先笑後號咷喪牛于易凶象曰以<lb/>
旅在上其義焚也喪牛于易終莫之聞也<lb/>
　上九亦王者之蒙塵終於旅而不歸其國者也位一<lb/>
　卦之上居離體之極恃其髙亢而肆其剛强至於失<lb/>
　髙位而為旅人自取之也旣毁其家如鳥焚巢又辱<lb/>
　其身如先笑後慟又失其大物如喪牛而甚易此晉<lb/>
　末帝信景延廣之言挑契丹之敵至於覆宗祀遷虜<lb/>
<pb n="15a"/>
　庭而亡天下與凶孰大焉然則有天下者髙亢可恃<lb/>
　剛强可肆乎堯之恭遜舜之温恭湯之寛仁文王之<lb/>
　徽柔武王之容德髙祖之豁達大度光武之柔理天<lb/>
　下此帝王之盛德也初二三四皆言旅而不言旅人<lb/>
　在旅而非旅人也有歸其居之義焉上九獨言旅人<lb/>
　則在髙位之時已有終身旅人之理矣惟六五當旅<lb/>
　之時而不言旅非不言也不忍言也故没其辭於爻<lb/>
　而列其爻於卦始乎旅而非旅終乎歸而為王也故<lb/>
<pb n="15b"/>
　六五獨不言旅所以有王者无外之大義也上九髙<lb/>
　亢如鳥髙飛故象之以鳥又離之極故象之以焚牛<lb/>
　大物也喪牛失天下之象終莫之聞髙亢自信不聞<lb/>
　其過也或曰公卿大夫士民有旅固也王者亦有旅<lb/>
　聖人慮患不亦甚乎曰王者有旅非甚也求為旅而<lb/>
　不可得斯甚矣衞莊公示戎州人以璧而不受胡亥<lb/>
　請為黔首而不許旅何可得與<lb/>
䷸<hi>巽下巽上</hi>
<pb n="16a"/>
巽小亨利有攸徃利見大人彖曰重巽以申命剛巽乎<lb/>
中正而志行柔皆順乎剛是以小亨利有攸徃利見大<lb/>
人<lb/>
　巽亨而小何也析二卦而言則一隂雖為主以不能<lb/>
　獨立而順二陽合一卦而言則初與四皆在下而順<lb/>
　在上得位之二五盖无徃而不順是以利見大人而<lb/>
　无阻惟其在下而不立是以雖亨而小也然巽之為<lb/>
　卦為曲為靡為苟合為詭隨為導諛其於人也為妾<lb/>
<pb n="16b"/>
　婦非全德之卦也然則聖人焉用巽其惟用之於命<lb/>
　令乎上順下而出命則罔咈乎民之心下順上而承<lb/>
　命則罔違乎君之政故曰重巽以申命申而重之者<lb/>
　一再而申之也剛巽乎中正謂二五柔皆順乎剛謂<lb/>
　初與四皆以隂而順陽大人謂九五重巽謂二卦皆<lb/>
　巽<lb/>
象曰隨風巽君子以申命行事<lb/>
　一風先之上卦也君出命之象一風隨之下卦也臣<lb/>
<pb n="17a"/>
　民從命之象二風相重而不息申命行事之象鼓舞<lb/>
　萬物萬民而莫之違風與命令之象<lb/>
初六進退利武人之貞象曰進退志疑也利武人之貞<lb/>
志治也<lb/>
　天下之理可進則進而不為躁可退則退而不為怯<lb/>
　初六隂柔在下而過於卑巽是小人也進退皆疑而<lb/>
　莫之適從其不左右反覆而賣人之國者幾希其封<lb/>
　倫裴矩之徒乎然則巽之初六无所可用乎其惟利<lb/>
<pb n="17b"/>
　武人之貞乎盖隂柔一也弱者用之為邪强者用之<lb/>
　為正卑巽一也怯者用之為謟勇者用之為謙故李<lb/>
　愬之拜裴度正而非邪上下之大分也韓信之師廣<lb/>
　武謙而非謟師資之大義也以謙恭柔遜之德而御<lb/>
　其剛强武勇之氣此其貞而利與易窮則變變則通<lb/>
　顧用之何如耳故巽之初六用之進退而其志疑用<lb/>
　之武人将帥而其志治説卦巽為進退故疑又其究<lb/>
　為躁卦故武<lb/>
<pb n="18a"/>
九二巽在牀下用史巫紛若吉无咎象曰紛若之吉得<lb/>
中也<lb/>
　巽德之順也善則為謙為恭為遜過則謟矣鞠恭不<lb/>
　已將及俯僂俯僂不已將及牀下九二大臣之位也<lb/>
　抑其陽剛之德而自處於隂柔此已卑巽矣不惟自<lb/>
　處於隂柔而又處於卑下此又過於卑巽矣不曰巽<lb/>
　在牀下乎大臣君之股肱國之棟幹民之表極也今<lb/>
　若此豈所望於大臣乎其孔光張禹胡廣趙戒之徒<lb/>
<pb n="18b"/>
　乎然則巽之九二又无所可用乎其惟用之以祭祀<lb/>
　則吉而无咎乎其大上下神祗其次山川社稷其親<lb/>
　祖禰宗祧用祝史用巫覡奉牲以告奉盛以告順其時<lb/>
　盡其禮紛然有事穰焉降福百拜而不為謟駿奔而<lb/>
　不為卑何也事神不嫌於卑巽也然聖人猶戒之曰<lb/>
　得中而不得過况事君而過於謟乎然則過於卑巽<lb/>
　者用之為史巫則吉用之為大臣則凶用之於事神<lb/>
　則无咎用之於事君則有咎矣學易者當以聖人所<lb/>
<pb n="19a"/>
　言逆其所不言下卦二陽覆上而横牀之象也一隂<lb/>
　承下而對峙牀足之象也<lb/>
九三頻巽吝象曰頻巽之吝志窮也<lb/>
　九三以剛處剛非能巽其身以剛乗剛非能巽於人<lb/>
　然雖出乎九二陽剛大臣之上亦能詘乎六四柔巽<lb/>
　邇臣之下是有時而屢不巽有時而屢巽也其所謂<lb/>
　人而无常不可作巫醫者耶故雖巽而吝且窮何也<lb/>
　得之於六四而失之於九二也亷以不巽而辱藺藺<lb/>
<pb n="19b"/>
　乃以巽而辱廉九三其廉之徒乎九三頻巽猶復六<lb/>
　三之頻復頻屢也<lb/>
六四悔亡田獲三品象曰田獲三品有功也<lb/>
　六四以柔處柔以順重順居上卦之下上則順乎一<lb/>
　陽之君居下卦之上下則順乎二陽之臣順上者上<lb/>
　亦順之順下者下亦順之以一順而獲三順猶蒐田<lb/>
　而獲君庖賔客乾豆之三品也九五君庖之象也九<lb/>
　二九三賓客乾豆之象也是爻也丙吉有焉以厲精<lb/>
<pb n="20a"/>
　之宣帝為之君而賢吉之不伐以嚴毅之魏相為之<lb/>
　同列而善吉之寛厚獲三品而有功之驗也豈惟悔<lb/>
　亡而已乎<lb/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　九五以剛處剛宜其非巽也而為巽之君者以純剛<lb/>
　之德宅至尊之位而能回其剛以巽乎中正是之謂<lb/>
　貞惟貞故吉故悔亡故无不利一貞立而百順隨然<lb/>
<pb n="20b"/>
　猶无初有終者有始有卒其惟聖人自非聖人與其<lb/>
　有初而鮮終寧无初而有終也所以无初者非守常<lb/>
　乃應變也事有不得已而變更者民未孚上之意必<lb/>
　未從上之令也聖人其敢求民之驟從乎事之未更<lb/>
　先喻之以利害之詳事之既更復喻之以利害之久<lb/>
　使民曉然知利害之實則欣然順上之令而樂從之<lb/>
　矣是以有終故盤庚遷都先之以上篇之書後之以<lb/>
　中篇下篇之書成王化商民先之以召誥洛誥後之<lb/>
<pb n="21a"/>
　以多士多方皆先庚後庚之義也甲者事之始庚者<lb/>
　事之更甲於四時為春於五行為木蠱之下卦巽也<lb/>
　巽為木故言甲庚於四時為秋於五行為金於五色<lb/>
　為白巽之上下卦皆巽也巽為白故曰庚<lb/>
上九巽在牀下喪其資斧貞凶象曰巽在牀下上窮也<lb/>
喪其資斧正乎<hi>句</hi>凶也<lb/>
　九二在下而卑故為巽在牀下上九在上而髙亦為<lb/>
　巽在牀下何也上九巽之極過於順者也在上而過<lb/>
<pb n="21b"/>
　於順何異於在下之卑而順然上九之巽與九二同<lb/>
　而九二則吉无咎上九則凶何也九二中正之順上<lb/>
　九姦邪之順也何以知上九姦邪之順也上九位極<lb/>
　乎人臣身極乎崇髙愛其所有之富貴權勢而患失<lb/>
　之心生故必極其巽順阿諛以保其所有不知順愈<lb/>
　過而身愈危也故小則喪其資用大則喪其權勢雖<lb/>
　正亦凶况不正乎李斯憂蒙恬之代其相則順趙髙<lb/>
　廢立之邪謀懼失其爵禄而求容則順二世之欲而<lb/>
<pb n="22a"/>
　勸之以逸樂將以順易位而以位易宗故司馬遷論<lb/>
　之曰持爵禄之重阿順苟合可謂洞見其肺肝矣斧<lb/>
　謂權勢上窮謂髙極正乎謂不正<lb/>
䷹<hi>兊下兊上</hi>
兊亨利貞彖曰兊說也剛中而柔外說以利貞是以順<lb/>
乎天而應乎人說以先民民忘其勞說以犯難民忘其<lb/>
死說之大<hi>句</hi>民勸矣哉<lb/>
　兊奚而亨天人說也天人奚而說說利貞也聖人奚<lb/>
<pb n="22b"/>
　而利貞剛中以正已柔外以説民也惟民説故天説<lb/>
　惟利民故民説惟不利己故能利民惟正已故能不<lb/>
　利己湯之寛仁兆民自不殖貨利始不殖貨利自不<lb/>
　邇聲色始革之彖曰湯武革命順乎天而應乎人今<lb/>
　兊之彖亦云革言天人之説乎湯武兊言天人之所<lb/>
　以說也天人俱說是惟无事有事而與民趍之則勞<lb/>
　而忘勞是惟无難有難而與民犯之則死而忘死好<lb/>
　逸惡勞好生惡死人之情也勞而忘勞死而忘死非<lb/>
<pb n="23a"/>
　人之情也非人之情而忘之者説而不自知其勞且<lb/>
　死也曷為而說也知聖人勞我以逸我死我以生我<lb/>
　也是以說而自勸也勸民與民自勸相去逺矣是以<lb/>
　聖人大之曰說之大民勸矣哉勞而忘勞禹之治水<lb/>
　是也死而忘死湯之東征西怨是也<lb/>
象曰麗澤兊君子以朋友講習<lb/>
　天下之可說者莫小於聲色臭味而莫大於義理天<lb/>
　下之求益者莫狹於晝思夜度而莫廣於朋友講習<lb/>
<pb n="23b"/>
　不觀兊之象乎兩澤相麗則水泉相益而不涸二友<lb/>
　相講則義理相益而不窮而况九澤與衆友乎是以<lb/>
　君子說之<lb/>
初九和兊吉象曰和兊之吉行未疑也<lb/>
　當兊說之世天下人說於下君臣相說于上而聖人<lb/>
　所甚不說也必有疎逺在下之士負特立不倚之剛<lb/>
　獻可替否以相濟而不疑其庶幾不至於容說之朝<lb/>
　乎所以吉也初九是也以陽居陽至剛也在下无附<lb/>
<pb n="24a"/>
　至疎也至疎則大利不能怵至剛則大戮不能懼斷<lb/>
　而行之何疑之有故成帝燕安之餘非朱雲莫能斬<lb/>
　佞臣神堯平定之初非孫伏伽不敢諫戱晏子曰和<lb/>
　如和羮同如濟水兊以說為說和兊以不說為說<lb/>
九二孚兊吉悔亡象曰孚兊之吉信志也<lb/>
　禮不妄說人君子難說故妄說人者小人也易說者<lb/>
　尤小人也九二居大臣之位當兊說之世天下視其<lb/>
　所說而赴焉者也惟九二以剛陽之德居中正之地<lb/>
<pb n="24b"/>
　見其誠正可說者說之其佞偽妄說人者絶之則天<lb/>
　下誠正者至而佞偽者逺矣惟其孚誠者說之此其<lb/>
　所以吉也吉矣又曰悔亡贊之之至也故周伯仁愛<lb/>
　刁協之佞而仲智責之張九齡喜蕭誠之軟美而李<lb/>
　泌讓之皆愧於兊之九二者也然仲尼猶戒之曰信<lb/>
　志也謂彼之誠信亦必察其出於志盖恐其色仁而<lb/>
　行違也佞偽取說之小人其亦難防也哉<lb/>
六三來兊凶象曰來兊之凶位不當也<lb/>
<pb n="25a"/>
　聖人之誅盜輕於詛盜兊之六三不當是也夫兊之<lb/>
　六三其隂柔邪佞挾此以來而求説於上鬻而不售<lb/>
　已之吉亦國之吉鬻而售已之凶亦國之凶六三之<lb/>
　凶于而身不足咎也說六三之柔佞而来之旣来之<lb/>
　又位之于下卦之上者可咎也位小人于上可謂位<lb/>
　之而不當矣位之而不當一佞来萬佞集不凶于而<lb/>
　國乎故亷来之得位凶于廉来亦凶于商恭顯之得<lb/>
　位凶于恭顯亦凶于漢六三以說而来来而凶豈六<lb/>
<pb n="25b"/>
　三之罪哉<lb/>
九四商兊未寧介疾有喜象曰九四之喜有慶也<lb/>
　兊說一也而所以說者二有事君容說者有以安社<lb/>
　稷為說者九四近君之臣也故於兊說之時徬徨焉<lb/>
　躊躇焉商確而謹擇焉其心安得而自寧也何也惟<lb/>
　容說之小人有以妄說而病吾君之心也君心勤政<lb/>
　彼病之以逸豫君心憂亂彼病之以燕樂君心裕民<lb/>
　彼病之以聚歛君心靜治彼病之以威武六三之来<lb/>
<pb n="26a"/>
　兊即容說之小人也非九四之剛正介而隔之使不得<lb/>
　近於九五其不為疾者鮮矣六三者君心之膏肓也<lb/>
　九四者君心之箴規也故九四者六三之所甚不喜<lb/>
　也六三不喜則九四有喜矣非九四之私喜天下國<lb/>
　象之大慶也故魏徵用而封倫沮李絳入而承璀去<lb/>
　春秋傳曰介在東都介隔也<lb/>
九五孚于剥有厲象曰孚于剥位正當也<lb/>
　小人得志疾也不得志亦疾也得志則中其疾以疾<lb/>
<pb n="26b"/>
　其君心不得志則移其疾以疾其君子是疾一移則<lb/>
　隂剥陽邪剥正矣雖以九五之剛明中正難說於其<lb/>
　上三陽之可否誠正介隔於其下然六三以兊說而<lb/>
　来焉上六以兊説而引焉九五萬一輕信二隂而孚<lb/>
　焉則剥之胎具矣安得不危厲而祗懼哉九五居此<lb/>
　位也則必當此責也可不懼乎堯且憂驩兠畏孔壬<lb/>
　况不如堯者乎<lb/>
上六引兊象曰上六引兊未光也<lb/>
<pb n="27a"/>
　賢人在上引其類小人亦然物各從其類也故上六<lb/>
　兊說之小人必引六三来兊之小人然舉而无成發<lb/>
　而不中者上有九五之剛明以剥為懼下有三陽之<lb/>
　衆正以隔其来又以上六在一卦之外无位以昌其<lb/>
　黨此小人之道所以不至於光亨而亂天下也驩兠<lb/>
　薦共工而堯吁僉言薦鯀而堯咈皆引兊而未光者<lb/>
　與六三下卦兊說之極上六上卦兊說之極位皆隂<lb/>
　柔故上者引下者来<lb/>
<pb n="27b"/>
䷺<hi>坎下巽上</hi>
渙亨王假有廟利涉大川利貞彖曰渙亨剛來而不窮<lb/>
柔得位乎外而上同王假有廟王乃在中也利涉大川<lb/>
乗木有功也<lb/>
　濟大難者存乎才散大難者存乎德旣濟旣散而不<lb/>
　居者存乎道渙散也其為卦坎下巽上坎水也險也<lb/>
　難也下卦内也坎下者難在内也膏肓内痛非腠理<lb/>
　之藥所能逹禍亂中起非都鄙之政所能排當是之<lb/>
<pb n="28a"/>
　時孰能濟此難而散之者其惟巽之君子盖濟難者<lb/>
　才也散難者非才也項羽能亡秦而不能散漢以為<lb/>
　楚曹操能平羣雄而不能散吳蜀以為魏項挾勇操<lb/>
　挾知皆才也非德也欲天下之難永散而不再合惟<lb/>
　德足以服人心而後可巽之才木也其德風也水之<lb/>
　淺能溺萬物然乗一木則悠然而濟水之怒能決九<lb/>
　山然遇一風則欣然而散才以濟之德以散之天下<lb/>
　之大難一朝渙然而不復聚渙之所以亨通也曰利<lb/>
<pb n="28b"/>
　涉大川乗木有功言王者之才足以濟大難也曰利<lb/>
　貞又曰王乃在中言王者中正之德足以散大難也<lb/>
　然天下之大難濟之易散之難散之易散之而不居<lb/>
　難平吳亡晉平陳亡隋居之而驕也武王一戎而天<lb/>
　下定難已濟矣散牛而不復用難已散矣武王方且<lb/>
　祀於周廟大告武成曰此惟先王后稷之功此惟太<lb/>
　王王季之功此惟文考文王之功至於在我則曰予<lb/>
　小子其承厥志而已退然无自功之色至此然後見<lb/>
<pb n="29a"/>
　才不足為武王道德不足為武王言非有道孰能謙<lb/>
　巽而不居其功乎不居斯不驕不驕斯不敗故巽之<lb/>
　才在木而不在木巽之德在風而不在風兼天地人<lb/>
　之謙者其惟巽之有道與故曰旣濟旣散而不居者<lb/>
　存乎道此渙亨所以首之以王假有廟然後及濟難<lb/>
　散難利貞之辭與剛来而不窮謂九二柔得位乎外<lb/>
　而上同謂六四<lb/>
象曰風行水上渙先王以享于帝立廟<lb/>
<pb n="29b"/>
　卦辭言王假有廟舉其略象曰享于帝舉其詳言不<lb/>
　獨歸功於祖考又當歸功於天享於帝昊天有成命<lb/>
　是也立廟清廟是也<lb/>
初六用拯馬壯吉象曰初六之吉順也<lb/>
　初六逢險難之時屈卑下之位而挾拯難之志是黔<lb/>
　婁言善賈叔山无趾言善舞也將焉拯是不然拯不<lb/>
　在獨而在從不在從而在擇不在擇而在蚤初六今<lb/>
　何從從聖明之君乎在下而莫我達也其次從吾君<lb/>
<pb n="30a"/>
　之大臣乎從之又不可泛也莫若擇其賢而有力者<lb/>
　九二者大臣之剛正所謂賢而有力者與其賢如驥<lb/>
　之德其壯如驥之力初六從之順乎其吉沛乎其拯<lb/>
　也所從而不擇擇而非有力有力而非賢賢且有力<lb/>
　而從之不蚤非所以攄拯難之志也擇所從而得九<lb/>
　二得九二而從之於初吉何疑焉信從何平從无知<lb/>
　諸將從鄧禹秦府之士從𤣥齡拯難之功何如哉六<lb/>
　順也初蚤也九二乾爻乾為馬<lb/>
<pb n="30b"/>
九二渙奔其机悔亡象曰渙奔其机得願也<lb/>
　君子當平世為霧中之豹為淵中之龍如酣寢而不<lb/>
　聞非楊也君子當亂世為决川之禹為救火之僑雖<lb/>
　焚溺而不避非墨也吉凶與民同患當其可而已九<lb/>
　二以剛中之才當險難之世就使无大臣之位逢九<lb/>
　五剛明中正謙巽之君猶當奔奏而赴之與之濟難<lb/>
　而況大臣之位乎得其志願何悔之有幡然而改尹<lb/>
　奔湯以濟納溝之難也舍築而起說奔髙宗以濟大<lb/>
<pb n="31a"/>
　川之難也机者君所慿也不言君而言机不敢斥所<lb/>
　尊也雖然有似之而非者石厚之奔州吁荀爽之奔<lb/>
　董卓淫奔也非奔机也學者審諸<lb/>
六三渙其躬无悔象曰渙其躬志在外也<lb/>
　險難之世非一端也有基難有作難有濟難有遭難<lb/>
　有免難褒妲斯髙基難也勝廣元感作難也湯武伊<lb/>
　周濟難也河橋白馬遭難也二老四皓免難也六三<lb/>
　在坎之外體柔之德居无位之地柔則不競外則无<lb/>
<pb n="31b"/>
　險无位則无施雖不能濟難其散於難而免其身何<lb/>
　悔焉志在一世之外萬物之表故也志在一世之外<lb/>
　者舉世不能濁其潔志在萬物之表者一物不能傷<lb/>
　其生故商山无斯髙白馬无園綺人之或出或處各<lb/>
　言其志聖人所不能齊也不然仲尼以景公輕夷齊<lb/>
　以曽㸃重由求乎<lb/>
六四渙其羣元吉渙有丘匪夷所思象曰渙其羣元吉<lb/>
光大也<lb/>
<pb n="32a"/>
　六三之渙其躬散一己之難也六三居險之外者也<lb/>
　六四之渙其羣散天下之難也六四近君之大臣<lb/>
　也六三而為六四僭矣六四而為六三媮矣何也六<lb/>
　四逢險難之世居大臣之位當濟難之責不能散天<lb/>
　下羣聚之難非媮而何然散其大者雖如山岳而其<lb/>
　小者尚如丘陵散猶不散也不忽其丘陵之小而懷<lb/>
　匪夷之思必盡乎夷之而後已然後元吉而光大也<lb/>
　慕容紹宗之不追侯景僕固懷恩不平河北皆有丘<lb/>
<pb n="32b"/>
　而不思夷之者也巽為髙故有丘<lb/>
九五渙汗其大號渙王居无咎象曰王居无咎正位也<lb/>
　渙之六爻皆无凶悔吝者惟六三世外之君子无與<lb/>
　於濟難其餘諸爻皆奔走而為九五之用九五以剛<lb/>
　明中正之德謙抑卑巽之度為一卦之主用羣臣之<lb/>
　賢將何以大慰天下之望盡散天下之難乎不有大<lb/>
　號令大建立大更革未見其可盖天下有大險難如<lb/>
　一身有大疾病也除大疾病者非一汗則疾不解排<lb/>
<pb n="33a"/>
　大險難者非大號則難不散何謂大號發號施令必<lb/>
　大焉先小者碎者雖多无補也商民所大病者其政<lb/>
　貪散財發粟之令一出而四海服秦民所大病者其<lb/>
　政酷約法三章之今一下而萬民悦大者舉矣何必<lb/>
　多乎哉然除疾有二疾而不汗者死汗而復反者亦<lb/>
　死散難有二无大號者民弗從有大號而復反者民<lb/>
　亦弗從令之以薄歛而行之以重賦是反也令之以<lb/>
　輕徭而行之以勞役是反也令之以省刑而行之以<lb/>
<pb n="33b"/>
　峻法是反也出令而民從之令反而民去之天下之<lb/>
　難何時而散乎故又曰渙王居无咎居之為言執之<lb/>
　以金石之堅行之以四時之信固守而不遷之謂也<lb/>
　如是斯可以正位凝命而永无災咎矣故曰王居无<lb/>
　咎正位也<lb/>
上九渙其血去逖出无咎象曰渙其血逺害也<lb/>
　散大難者必去其源除大疾者必絶其根疽之為疾<lb/>
　也能殺人而不善療疽者亦能殺人何也知療疽而<lb/>
<pb n="34a"/>
　不知消其根也血之毒而非氣之正者疽之根也愛<lb/>
　其血而不聽其去者存疽根者也去其血而不與之<lb/>
　盡者留疽根者也二者之禍其一醫之罪也其一豈<lb/>
　醫之罪哉上九居渙之終能為九五之渙其血矣必<lb/>
　去之盡而出之逺則天下之難其害日逺日亡矣不<lb/>
　留者在上九聽與否不在上九也非九五剛明中正<lb/>
　之君孰能一聽上九之所為哉可不懼乎孫武之誅<lb/>
　隊長穰苴之斬莊賈上也楚子常之殺无極陳元禮<lb/>
<pb n="34b"/>
　之殺褒妲次矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷十五<lb/>
</p>
<p>
</p>
  </div>
</body>
</text>
</TEI>
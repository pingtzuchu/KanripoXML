<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷四</head> <lb/>
    <p>
<pb n="1a"/>
欽定四庫全書<lb/>
　誠齋易傳卷四<lb/>
　　　　　　　　　　　　宋　楊萬里　撰<lb/>
䷊<hi>乾下坤上</hi>
㤗小往大來吉亨<lb/>
　㤗其上古之極治與不惟後世不可復也中古其庶<lb/>
　乎爾葢自有天地以來非一聖人之力至是而後有<lb/>
　就也乾坤天地之太初屯蒙人物之太初有物此有<lb/>
<pb n="1b"/>
　養故需以養之養者生之原亦争之端争一生焉小<lb/>
　者訟大者戰師以除其惡比以附其善畜以生聚履<lb/>
　以辨治而後至于㤗豈一手一足之力哉故曰古之無<lb/>
　聖人人之類滅久矣乾坤開闢之世乎屯蒙鴻荒之<lb/>
　世乎需養結繩之世乎訟師阪泉涿鹿之世乎畜履<lb/>
　書契大法之世乎㤗通堯舜雍熙之世乎過是而後<lb/>
　㤗而否否而㤗一治一亂治少亂多㤗豈可復哉故<lb/>
　曰㤗其上古之極治與小往隂往而外大來陽來而<lb/>
<pb n="2a"/>
　内否㤗吉凶之道无他隂陽邪正外内消長而已<lb/>
彖曰㤗小往大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　㤗之時天地交而萬物通天地之極治也上下交而<lb/>
　其志同天下人物之極治也極治之功幽至於天地<lb/>
　明至于人物无不㤗而通焉孰為此者聖人也聖人<lb/>
　何道而臻此一言以蔽之曰進君子退小人而已消<lb/>
<pb n="2b"/>
　長在彼内之外之在此大哉㤗之治乎要哉致㤗之<lb/>
　道乎或曰小人有才可終廢乎獨不可參而用之御<lb/>
　之以君子且化之為君子乎曰易曰内君子而外小<lb/>
　人又曰小人勿用必亂邦也聖人之言如是而止爾<lb/>
　若曰參而用之御而化之聖人未之言也<lb/>
象曰天地交㤗后以財成天地之道輔相天地之宜以<lb/>
左右民<lb/>
　天下之理大和生於通大戾生于隔天本乎上而其<lb/>
<pb n="3a"/>
　氣下降地本乎下而其氣上騰天地交通所以為㤗<lb/>
　也聖人所以補天地助民人不過裁成天地之道還<lb/>
　以補其不及合其自然而已豈更駕而外取哉天地<lb/>
　之道何道也一言而盡曰交而已君民之情交故鰥<lb/>
　寡達乎旒纊君臣之志交故幽側發乎夢卜天人之<lb/>
　心交故言行感乎日星大哉交之為道乎<lb/>
初九拔茅茹以其彚征吉象曰拔茅征吉志在外也<lb/>
　一茅拔衆根隨一賢舉衆俊歸㤗之初惟一陽首進<lb/>
<pb n="3b"/>
　則三陽類進矣欲退羣小固非一君子之力欲進羣<lb/>
　賢固不可无一君子之力堯舉一舜乃得十六舜舜<lb/>
　舉一禹乃得九禹吉孰大焉君子之志在天下不在<lb/>
　一身故曰志在外也<lb/>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
　六五以柔中之君專任九二剛中之大臣此所以致<lb/>
　㤗之極治也九二將何以答六五之知盡致㤗之道<lb/>
<pb n="4a"/>
　其綱一其目三何謂一曰包荒以宏其度何謂三曰<lb/>
　用人之際不以全責偏不以近忘遠不以羣間孤剛<lb/>
　果之才偏于勇責其不全則天下有廢才幽遠之士<lb/>
　壅於簡搜之不傅則天下有逸士孤立之賢塞於朋<lb/>
　主之不力則天下有厄賢是三人者有一不能兼容<lb/>
　豈包荒用人之度也哉九二體其一以行其三此其<lb/>
　所以能合於六五中行之君而致㤗亨光大之治也<lb/>
　尚之為言配合也如西漢以列侯尚主之尚其堯舜<lb/>
<pb n="4b"/>
　野无遺賢之世乎<lb/>
九三无平不陂无往不復艱貞无咎勿恤其孚于食有<lb/>
福象曰无往不復天地際也<lb/>
　平與陂相推往與復相移居㤗之世者勿謂時平其<lb/>
　險將萌勿謂隂往其復反掌九三陽盛極矣隂將復<lb/>
　㤗將否矣可不懼乎君臣克艱而守正庶乎其无咎<lb/>
　倘或不恤此理之必信則將自食其福而永終矣食<lb/>
　如食言之食没而盡之之謂也何也天地交際隂陽<lb/>
<pb n="5a"/>
　往來在九三六四之間也開元之末天寶之初其㤗<lb/>
　之九三乎<lb/>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　天下之理屈之甚者伸必烈伏之久者飛必决隂以<lb/>
　處下為位之實也今也三隂升而居上失位久矣九<lb/>
　三陽盛而衰六四乘其衰而求復帥其類而下集羣<lb/>
　飛而來者翩翩然矣此其願欲之所同者故不待結<lb/>
<pb n="5b"/>
　之以富而其鄰從之者甚于從富不待戒之以令而<lb/>
　其類信之者速于信令蕭傅隕而恭顯薦貢禹王章<lb/>
　誅而欽永賀王氏九齡罷而林甫引仙客國忠其㤗<lb/>
　之六四乎嗚呼九三之時猶可為也六四之時不可<lb/>
　為也<lb/>
六五帝乙歸妹以祉元吉象曰以祉元吉中以行願也<lb/>
　王姬之貴不有其貴而貴其夫君人之尊不居其尊<lb/>
　而尊其賢此六五以柔中之君而下從九二剛中之<lb/>
<pb n="6a"/>
　臣也言莫子違者主之蔽從諫如流者君之明至于<lb/>
　如婦之從夫則有百從而无一違矣豈特如流而已<lb/>
　此予唯克邁乃訓爾交修予罔予棄高宗所以從諫<lb/>
　之聖也以祉元吉中以行願者君任其臣以致㤗之<lb/>
　治則㤗之福溥乎天下君之願欲孰大于是六五坤<lb/>
　之主故為帝妹<lb/>
上六城復于隍勿用師自邑告命貞吝象曰城復于隍<lb/>
其命亂也<lb/>
<pb n="6b"/>
　㤗至於上六則隂盛而陽微君子消而小人長㤗往<lb/>
　而否來如城之頺而為隍於是治化而亂存化而亡<lb/>
　國化而家辟化而庶有不忍言者矣詩曰高岸為谷<lb/>
　深谷為陵是也天命靡常至此極亂矣雖欲用師孰<lb/>
　為之用雖欲告邑孰為之聽雖出于正孰免于吝其<lb/>
　懐愍劉石之世乎嗚呼聖人之戒亦不緩矣而猶有<lb/>
　不懼者何也<lb/>
䷋<hi>坤下乾上</hi>
<pb n="7a"/>
否之匪人不利君子貞大往小來<lb/>
　㤗之卦辭約曰㤗小往大來吉亨而已喜君子進而<lb/>
　天下治也否之卦辭詳曰否之匪人又曰不利乂曰<lb/>
　君子貞又曰大往小來痛小人進而天下亂也元亨<lb/>
　利貞卦之四德㤗得其一曰亨而又曰吉亨亨之至<lb/>
　也否得其二不曰利而必曰不利曷為不利也用匪<lb/>
　其人小人之利天下之不利也曰貞而必曰君子貞<lb/>
　曷為君子獨貞也君子之貞天下之不貞也㤗之君<lb/>
<pb n="7b"/>
　子以一身之亨亨天下否之君子以天下之正正一<lb/>
　身非不欲正天下也時不可也故曰君子貞言貞固<lb/>
　自守而已<lb/>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也<lb/>
　易中極亂之辭未有痛於否之彖者匪人一用何遽<lb/>
　至于天地不交而萬物不通上下不交而天下无邦<lb/>
　乎萬物不通則舉天下而為墟天下无邦則舉國家<lb/>
<pb n="8a"/>
　而為墟小人之禍何若是烈也葢秦亡于李斯上書<lb/>
　之日漢替于張禹談經之時咸陽之煨燼始皇之塗<lb/>
　炭何必見而後悟哉<lb/>
内隂而外陽内柔而外剛内小人而外君子小人道長<lb/>
君子道消也<lb/>
　隂陽剛柔不惟君子小人而已亦氣類應感而自至<lb/>
　也主德不斷亦隂柔也女謁通行亦隂柔也近習用<lb/>
　事亦隂柔也是三者有一焉小人乗而入之矣故内<lb/>
<pb n="8b"/>
　小人而外君子小人道長君子道消聖人必先之以<lb/>
　内隂而外陽内柔而外剛惟隂命隂惟柔召柔氣類<lb/>
　然也<lb/>
象曰天地不交否君子以儉德辟難不可榮以禄<lb/>
　不交者湮而不流隔而不達之謂不交之病豈一端<lb/>
　而已天不下濟地不上行此一不交也雖然此天地<lb/>
　不交之幽者也至有澤不下流情不上通此一不交<lb/>
　也是亦顯矣豈幽乎哉雖然此君民不交之遠者也<lb/>
<pb n="9a"/>
　至有君猜而不孚其臣臣忌而不格其君此一不交<lb/>
　也是已近矣豈遠乎哉雖然此上下不交之外者也<lb/>
　至有一身之中上炕而隂不泝下冰而陽不注此一<lb/>
　不交也是已内矣豈外乎哉雖然此一身不交之隠<lb/>
　者也至有耳不交乎目目不交乎耳者唐德宗人言<lb/>
　盧杞姦邪朕殊不覺耳不達乎目也秦二世笑趙高<lb/>
　以鹿為馬之誤而信其言以關東之盜无能為目不<lb/>
　達乎耳也一身之中耳目不交是愈顯矣豈隠乎哉<lb/>
<pb n="9b"/>
　是一身之否也非一身之否也一心之否也一心之<lb/>
　天地已否矣而欲上下之情通天地之氣交可乎否<lb/>
　至于此不可為矣此扁鵲望見桓侯而走之時矣君<lb/>
　子當此之時儉德辟難而已辟難可也何必儉德非<lb/>
　能忍天下不可忍之窮不能辟天下不可辟之難窮<lb/>
　之不忍而難之是辟辟之未幾而誘之者至誘之所<lb/>
　投禍之所隨也惟不可榮以禄庶乎免矣<lb/>
初六拔茅茹以其彚<hi>句</hi>貞吉亨象曰拔茅貞吉志在君<lb/>
<pb n="10a"/>
也<lb/>
　一君子進小人未必退一小人進君子必退非畏一<lb/>
　小人也知羣小必以類至也是故㤗之初九一君子<lb/>
　進而有拔茅之象此其所拔者蘭也否之初六以一<lb/>
　小人進而亦有拔茅之象此其所拔者莠也拔蘭者<lb/>
　其根不盈掬拔莠者其根可束小人之類進甚于君<lb/>
　子之類進也驩兠入而四凶集賈充不留而羣小憂<lb/>
　故初六一隂方長而君子已知其三隂之類從矣已<lb/>
<pb n="10b"/>
　有引身而退貞固自守之心矣曰貞吉亨者以退為<lb/>
　吉於進以窮為亨於亨也自君子以退為吉以窮為<lb/>
　亨而天下懼矣雖然此豈君子之本心哉彼拔茅彚<lb/>
　進而此貞吉之志未嘗不在君也畎畝不忘之義也<lb/>
六二包承小人吉大人否亨象曰大人否亨不亂羣也<lb/>
　六二以柔諂之資居大臣之位下則并包羣小而為<lb/>
　之宗如林甫得仙客國忠之助上則順承于一君<lb/>
　以堅其權如林甫縱明皇逸欲之樂當是之時羣心<lb/>
<pb n="11a"/>
　相慶可謂小人吉矣為大人君子者宜若之何以否<lb/>
　處否以獨處獨則身愈否道愈亨貞愈獨羣愈遠矣<lb/>
　羣謂羣小也<lb/>
六三包羞象曰包羞位不當也<lb/>
　初六小人之媒許史是也六二小人之魁石顯是也<lb/>
　六三小人之朋鄭朋五鹿是也然小人鋭于初壯于<lb/>
　二窮于三羣小用事三斯盈盈斯窮矣九四一陽在<lb/>
　外者將復進矣六三之勢安得而不窮雖然君子見<lb/>
<pb n="11b"/>
　幾於未窮之先小人樂禍於己窮之後包羞忍耻以<lb/>
　苟富貴而不忍去不知其位之不當而身之將危也<lb/>
　思上蔡之大悔華亭之鶴而後已<lb/>
九四有命无咎疇離祉象曰有命无咎志行也<lb/>
　濟否在君子主濟否不在君子而在君君子有濟否<lb/>
　之才有濟否之心而其君无濟否之命則為陳蕃為<lb/>
　曹爽為建寧王倓其君有濟否之命而君非剛陽之<lb/>
　君則為魯昭公為高貴鄉公上无剛陽之君下无剛<lb/>
<pb n="12a"/>
　陽之臣而君有濟否之命則為文宗為訓注九四以<lb/>
　剛陽之臣受九五剛陽大君之命以此清羣小而濟<lb/>
　否世豈惟无咎又且疇類皆䝉福焉可以行其志矣<lb/>
　此志即初六之時懐在君之志乃今得君而行其志<lb/>
　耳非一日之暫非一旦之驟也<lb/>
九五休否大人吉其亡其亡繫于苞桑象曰大人之吉<lb/>
位正當也<lb/>
　濟否之君不可以有輕心心輕无成不可以有汰心<lb/>
<pb n="12b"/>
　心汰无終欲濟否有成而能終其惟有儆心者乎九<lb/>
　五以剛陽之資宅中正之位當否極之世又得九四<lb/>
　上九羣陽之助可以休息天下之否无難矣雖然聖<lb/>
　人有憂之憂之者何憂其无儆也惟勿恃其否之可<lb/>
　休勿安其休之為吉而常有危亡之慮則休否之吉<lb/>
　可以固如桑本而不拔矣光武日謹一日以十年為<lb/>
　遠審黄石存苞桑所以能身濟大業延祚四百也曰<lb/>
　其亡又曰其亡儆之至也不然如梁武帝唐莊宗身<lb/>
<pb n="13a"/>
　得天下身失天下休否可恃乎大人謂三陽<lb/>
上九傾否先否後喜象曰否終則傾何可長也<lb/>
　上九以剛陽之才佐九五剛陽之君得九四剛陽同<lb/>
　列之僚友撥亂而反之正傾否而復於㤗可以喜矣<lb/>
　上九猶有懼心焉以傾否為先以喜㤗為後剛制其<lb/>
　喜而不敢先焉如此則否終必㤗否不長否矣君有<lb/>
　其亡其亡之戒臣有先否後喜之心馮異謂願陛下<lb/>
　无忘在河北時小臣不敢忘巾車之恩郭崇韜謂无<lb/>
<pb n="13b"/>
　忘戰于河上之時當使煩暑生清凉得否之九五上<lb/>
　九之義矣<lb/>
䷌<hi>離下乾上</hi>
同人于野亨利渉大川利君子貞<lb/>
　人與人羣居天地中能高飛遠走不在人間乎而獨<lb/>
　與人為異何也人異乎人者物之棄人同乎人者物<lb/>
　之歸然同而隘則其同不大同而䁥則其同不公同<lb/>
　人于野公而大也同乎人者公而大則天下歸之故<lb/>
<pb n="14a"/>
　亨天下歸之何險不濟故利渉大川然則當无所不<lb/>
　同乎曰不然利在君子以正道相同而已君子與小<lb/>
　人為同則君子為小人小人與小人為同則小人害<lb/>
　君子豈正也哉故九五可同六二而九四不可同九<lb/>
　三<lb/>
彖曰同人柔得位得中而應乎乾曰同人<lb/>
　六二以隂居隂故曰得位下卦正中故曰得中二與<lb/>
　五應故曰應乾<lb/>
<pb n="14b"/>
同人曰同人于野亨利渉大川乾行也<lb/>
　一柔應五剛下應上也五剛應一柔而九五正應上<lb/>
　應下也上下相應其同大而公矣乾行上應下之謂<lb/>
　同人曰三字衍<lb/>
文明以健中正而應君子正也唯君子為能通天下之<lb/>
志<lb/>
　兩武相戰兩邪相傾安能同哉以乾之剛健而離以<lb/>
　文明下之非兩武也以五之中正而二以中正應之<lb/>
<pb n="15a"/>
　非兩邪也所以為君子之正同也君子以正相同則<lb/>
　天下之志正者感而通不正者化而通焉往而不大<lb/>
　同哉<lb/>
象曰天與火同人君子以類族辨物<lb/>
　天與火其性俱上故為同人天火相同于上萬物相<lb/>
　見于下粲然有辨矣故君子以之類族辨物既曰同<lb/>
　人又曰類辨无乃為異乎同其不得不同異其不得<lb/>
　不異所以為同之大所以為利君子<lb/>
<pb n="15b"/>
初九同人于門无咎象曰出門同人又誰咎也<lb/>
　門室之始初九同人之始吾與人曷常不同隔之者<lb/>
　門也吾一出門則天地四方孰不吾同者何咎之有<lb/>
　此顔子克己之學<lb/>
六二同人于宗吝象曰同人于宗吝道也<lb/>
　彖辭賛六二得中而應乎乾賛其德之中正也爻辭<lb/>
　吝六二同人而同于宗吝其才之柔弱也以同于宗<lb/>
　族為同則宗族之外皆築而封之於同之外矣此楚<lb/>
<pb n="16a"/>
　王亡弓楚人得之之心也吝嗇甚矣<lb/>
九三伏戎于莽升其高陵三嵗不興象曰伏戎于莽敵<lb/>
剛也三嵗不興安行也<lb/>
　九三挾初九同剛暴之德覆之于六二之下伏戎于<lb/>
　林莽之中也據下卦之極而居其上升于高陵也九<lb/>
　三何為而然也忌六二應乎九五之君而欲刼之以<lb/>
　同己也使六二肯同己則九三奸雄之心濟矣其如<lb/>
　九五之剛而不可敵何是以久而不能興也桓温忌<lb/>
<pb n="16b"/>
　王謝之忠壁人以圖之而不能此伏戎者也欲得九<lb/>
　錫以升高而王謝緩其事未幾死焉此升于高陵三<lb/>
　嵗不興者也安行者安得而行哉<lb/>
九四乘其墉弗克攻吉象曰乘其墉義弗克也其吉則<lb/>
困而反則也<lb/>
　九三九四同利相趨同害相死之人也二人者皆有<lb/>
　覦其上之利而有牽其下之害是故九三恃初九以<lb/>
　為戎九四恃九三以為墉一伏戎于下一乗墉于上<lb/>
<pb n="17a"/>
　以仰逼九五之尊其志皆不利六二之應九五而有<lb/>
　牽于己也六二肯我同而後九五之勢孤九五孤而<lb/>
　後九三九四之援合今六二秉大臣中正之德堅與<lb/>
　君同心之操凛不可奪則九三有兵九四有城將何<lb/>
　施焉陶侃握重兵據上流此九四乗墉之勢也外則<lb/>
　憚温嶠之忠内則創八天之夢欲攻其上疑其不克<lb/>
　欲干天命知其不可豈真畏天下之大義而自反君<lb/>
　臣之天則哉知困而僅保其吉爾嗟乎六二以一柔<lb/>
<pb n="17b"/>
　弱之君子而能抗九三九四兩剛强之小人隂消其<lb/>
　一而使之不興深媿其一而使之自反者中正而已<lb/>
　矣人臣苟中正矣何强之不弱何弱之不强哉<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　九三九四之謀下欲奪六二之上應上欲間九五之<lb/>
　下應豈惟六二忠而不貳微九五中直而不疑臣亦<lb/>
　豈能自信于君哉管蔡毁旦燕葢譛霍先悲而號也<lb/>
<pb n="18a"/>
　羣小之黨既殱周霍之忠益明後喜而笑也惟成王<lb/>
　昭帝之中直然後能力主君子而力勝小人大師剛<lb/>
　而力之謂故師莫大乎君心而兵革為小克莫難于<lb/>
　小人而敵國為易君臣同則人畢同矣<lb/>
上九同人于郊无悔象曰同人于郊志未得也<lb/>
　郊野一也同人于野為亨為利同人于郊止于无悔<lb/>
　其未得志者上九居一卦之外而无位雖欲同人而<lb/>
　人皆同乎九五矣誰我同者此項羽之衆一散而不<lb/>
<pb n="18b"/>
　再合李密之衆再合而卒不能濟故曰志未得也君<lb/>
　子之於人異勿處先同勿處後<lb/>
䷍<hi>乾下離上</hi>
大有元亨<lb/>
　程子謂離乾合而為卦之才故能元而亨又曰大有<lb/>
　盛大豐有也<lb/>
彖曰大有柔得尊位大中而上下應之曰大有其德剛<lb/>
健而文明應乎天而時行是以元亨<lb/>
<pb n="19a"/>
　同人大有一柔五剛均也柔在下者曰得位曰得中<lb/>
　曰應乎乾而為同人我同乎彼之辭柔在上者曰尊<lb/>
　位曰大中曰上下應而為大有我有其大之辭德剛<lb/>
　健而文明應乎天而時行皆所以有其大乾健離明<lb/>
象曰火在天上大有君子以遏惡揚善順天休命<lb/>
　離為火為日卦之德有日之明今也處明不以盈而<lb/>
　以虛乾為天為健卦之德有天之健今也處健不自<lb/>
　高而自下此大舜舍己從人不有其大也以日之明<lb/>
<pb n="19b"/>
　行天之健則天下之善惡内无遺照外无遺决然亦<lb/>
　豈自用哉天討有罪吾遏之以天天命有德吾揚之<lb/>
　亦以天吾何與焉此舜禹有天下而不與也故曰順<lb/>
　天休命同人明在下而不敢專故止於類而辨大有<lb/>
　明在上而由己出故極于遏而揚<lb/>
初九无交害匪咎艱則无咎象曰大有初九无交害也<lb/>
　初九禀剛陽之資不曰无德逢大有之世不曰无時<lb/>
　上有六五之主不曰无君下有衆陽之賢不曰无類<lb/>
<pb n="20a"/>
　然以无交而害者孤遠在下故也賈生明王道而黜<lb/>
　於文帝好賢之代仲舒首羣儒而廢于武帝用儒之<lb/>
　朝絳灌公孫非其交也此非君子之咎也咎有所在<lb/>
　也愈難進君子愈无咎矣故聖人傷之曰大有初九<lb/>
　无交害也非傷初九也傷大有之世猶有此遺恨也<lb/>
　雖然使大有之世孤遠皆不遇則釣築終不遇矣<lb/>
九二大車以載有攸往无咎象曰大車以載積中不敗<lb/>
也<lb/>
<pb n="20b"/>
　葢軫輪輻之器不厚不良者非大車文武常變之用<lb/>
　不運不博者非大才惟大車為能輕天下之至重邇<lb/>
　天下之至遐夷天下之至險大才亦然不然安有重<lb/>
　積于中而不敗于外哉九二以中正之德剛健之才<lb/>
　為大臣任大事當大安危大治亂而能无往而或咎<lb/>
　者有大才如大車也故辭聘受聘事夏事商相成湯<lb/>
　相太甲有往必正者初非二伊尹出征入輔作都制<lb/>
　禮相武王相成王有往必集者亦非兩周公<lb/>
<pb n="21a"/>
九三公用亨于天子小人弗克象曰公用亨于天子小<lb/>
人害也<lb/>
　九二大臣九四邇臣九三位雖高而非大臣之任君<lb/>
　尚遠而非邇臣之親葢諸侯君公之職也諸侯之於<lb/>
　天子何以驗其忠與否哉此心通塞而已跡遠而情<lb/>
　邇身疏而心親此通于天子也不然源源而貢於外<lb/>
　趯趯而萌于内可謂忠乎此所謂小人弗克也爾身<lb/>
　在外而心王室朕心朕德而惟乃知周之諸侯所以<lb/>
<pb n="21b"/>
　忠賢也亨者通也<lb/>
九四匪其彭无咎象曰匪其彭无咎明辨晢也<lb/>
　初九大有之寒士九二大有之大臣九三大有之諸<lb/>
　侯九四邇臣也孰為邇臣殆周之世外之左右諸大<lb/>
　夫内之侍御僕從其是與知政守藩邇臣不如大臣<lb/>
　諸侯近君用事大臣諸侯不如邇臣近君者勢不震<lb/>
　而盛用事者權不招而集權勢所歸禍敗所隨也惟<lb/>
　明足以辨禍福之機則能不有其盛庶乎无咎矣彭<lb/>
<pb n="22a"/>
　者盛之至晢者明之極不然為主父偃為董賢為𢎞<lb/>
　恭石顯為李訓鄭注禍敗可勝言哉衞青之不薦士<lb/>
　張安世之遠權勢可謂有匪其彭之明矣九四離之<lb/>
　初故明晢以陽處隂故匪其彭<lb/>
六五厥孚交如威如吉象曰厥孚交如信以發志也威<lb/>
如之吉易而无備也<lb/>
　六五為大有盛治之君離明而晦之以隂虚中而執<lb/>
　之以柔專任誠信故能感發其下之志媿服其下之<lb/>
<pb n="22b"/>
　心下感發則君臣之孚不約而自交下媿服則道德<lb/>
　之威不猛而自洽信以發志以我之誠信發彼之誠<lb/>
　信也易而无備以我之和易徹彼之周防也武帝信<lb/>
　霍光託以周公之事昭烈信孔明至有君自取之之<lb/>
　語然二臣者終身不忍負二主之託又焉用周防也<lb/>
　哉然必如大有之羣賢然後可始皇信斯高順帝信<lb/>
　梁冀易而无備可乎<lb/>
上九自天祐之吉无不利象曰大有上吉自天祐也<lb/>
<pb n="23a"/>
　上九以剛陽之德居一卦之外而能安然退處于无<lb/>
　位之地澹然不攖於勢利之塲此伊尹告歸子房棄<lb/>
　事之徒與保其名節而終其福禄自天祐之吉孰大<lb/>
　焉嗟乎八卦乾為尊六十四卦㤗為盛然乾之上九<lb/>
　悔于亢㤗之上六吝而亂盛治備福孰若大有者六<lb/>
　爻亨一吉二无咎三明主在上羣賢畢集无一敗治<lb/>
　之小人无一害治之匪德生斯時雖如初九无交而<lb/>
　難進縕袍華于佩玉飲水甘于列鼎而况九二之大<lb/>
<pb n="23b"/>
　臣九三之諸侯九四之邇臣上九功成身退之耆舊<lb/>
　乎嗚呼盛哉<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷四<lb/>
</p>
<p>
</p>
  </div>
</body>
</text>
</TEI>
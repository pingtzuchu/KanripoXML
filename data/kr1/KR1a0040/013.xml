<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傅卷十三</head> <lb/>
    <p>
<pb n="1a"/>
欽定四庫全書<lb/>
　誠齋易傅卷十三<lb/>
　　　　　　　　　　　宋　楊萬里　撰<lb/>
䷮<hi>坎下兊上</hi>
困亨貞大人吉无咎有言不信彖曰困剛揜也險以説<lb/>
困而不失其所亨其惟君子乎貞大人吉以剛中也有<lb/>
言不信尚口乃窮也<lb/>
　一陽䧟二隂之中一隂蔽二陽之上皆剛揜於柔也<lb/>
<pb n="1b"/>
　剛揜於柔君子揜於小人能不困乎然困而亨何也<lb/>
　亨不于其身于其心不于其時于其道也逢乎坎之<lb/>
　險處以兊之説身雖困也心未嘗困也困而不失其<lb/>
　所亨惟君子能之故曰亨不于其身于其心心曷為<lb/>
　而亨也説也曷為而説也貞也曷為而貞也中之剛<lb/>
　也剛于中者百險不能隕其正正於己者千憂不能<lb/>
　喪其説烏徃而不亨乎此大人之事故曰亨不于其<lb/>
　時于其道君子之説樂而亨大人之剛貞而吉其困<lb/>
<pb n="2a"/>
　亨一也又何咎之有若處困而求亨求亨而尚言將<lb/>
　以求通乃所以得窮也聖人恐人不深味困亨之腴<lb/>
　而好徑求困亨之蹊誇以亨其鬻妄以亨其競媚以亨<lb/>
　其合其誰信之信於人亦必不免于天儀衍斯鞅是<lb/>
　已故又戒之曰有言不信尚口乃窮然則困亨之義<lb/>
　於此乎於彼乎而王輔嗣曰窮必通也處窮而不能<lb/>
　自通者小人也信斯言也則甘藜羮樂陋巷皆小人<lb/>
　矣二五皆剛中兊為口<lb/>
<pb n="2b"/>
象曰澤无水困君子以致命遂志<lb/>
　澤之為澤以有水也今水在澤下是无水之坳堂爾<lb/>
　此其所以為困也君子居之以其莫之致而困者安<lb/>
　之命以其所得為之義者遂其志彼有所安此有所<lb/>
　遂矣志乎堯舜遂之斯堯舜矣志乎孔顔遂之斯孔<lb/>
　顔矣孰能禦之困之所以亨與<lb/>
初六臀困於株木入于幽谷三嵗不覿象曰入于幽谷<lb/>
幽不明也<lb/>
<pb n="3a"/>
　小人之揜君子聖世所不能无也況困之世乎當困<lb/>
　之世不必得位之小人而後能揜君子也雖在下無<lb/>
　位之小人亦囂然有揜君子之志矣初六是也所幸<lb/>
　者進而求四之應則四自厄於困之中如枯株之不<lb/>
　能庇退而伏於二之下則已自墮於坎之底如幽谷<lb/>
　之無所覿此其所以欲困九二之君子而不能也其<lb/>
　叔孫武叔公伯寮之徒與初者卦之下體故為臀欲<lb/>
　困君子而自困欲揜君子而自幽小人亦何利哉<lb/>
<pb n="3b"/>
九二困於酒食朱紱方来利用亨祀征凶无咎象曰困<lb/>
于酒食中有慶也<lb/>
　小人之困君子何仇於君子哉不過如雞鶩之爭食<lb/>
　鴟鳶之嚇鼠爾小人所茹君子所吐九二陽剛之君<lb/>
　子為初六六三二小人所揜九二吐而去之簞食瓢<lb/>
　飲有方丈之不如草耕木茹有五鼎之不易所困者<lb/>
　酒食之末而已吾何困哉然户庭之不出紱冕之自<lb/>
　来粢盛之弗設精誠之自通有吐食脫服而不得逃<lb/>
<pb n="4a"/>
　者何也時雖困也身雖揜也上有九五之君有剛中<lb/>
　之德與己同德而不與小人同道故也然則小人能<lb/>
　終揜君子乎雖然寧君已先毋已君先自我求焉自<lb/>
　我徃焉則凶又誰咎非其事凶也其道凶也枉已正<lb/>
　人非凶而何中有慶者言不與小人爭食而剛中自<lb/>
　守所以有朱紱之慶也利用享祀者以精誠通乎君<lb/>
　猶享祀通乎神也使左右能止即墨之封關張能間<lb/>
　孔明之宻則困之九二不足徵矣齊蜀霸者也而況<lb/>
<pb n="4b"/>
　不為霸者乎然則君子病不困爾困何病哉坎為赤<lb/>
　故為朱紱朱紱方来言自来非徃求也<lb/>
六三困于石據于蒺藜入于其宫不見其妻凶象曰據<lb/>
于蒺藜乗剛也入于其宫不見其妻不祥也<lb/>
　月揜日則日食日揜月則月食隂陽消長如循環也<lb/>
　天下豈有小人專揜君子之理哉初六與六三夾九<lb/>
　二而交揜之小人長矣不知夫六三者進則困於二<lb/>
　陽如石之壓其上退則乖夫一陽如棘之刺其下下<lb/>
<pb n="5a"/>
　將奔初六之鄰則閉於一陽而不得出其所舍上將<lb/>
　求上六之援則隔於二陽而不得見其所耦於是外<lb/>
　敵交至而反為君子之所揜親戚皆叛而盡失小人<lb/>
　之所助其管蔡陷周公燕上官陷霍光之事耶妻謂<lb/>
　上六與己親也三陽上隂故三以上為妻<lb/>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　氣同則從聲比則應各從其類也易之相應豈必以<lb/>
<pb n="5b"/>
　位哉四與初應者位也困之九四其應不在初六而<lb/>
　在九二者類也九四為上六所揜其望九二之應如<lb/>
　乞師於鄰國以解入郛之圍也而九二徐徐而来者<lb/>
　隔於六三之閡其前如金車之堅而不可却也然陽<lb/>
　進而不止隂止而不進吝於始必通於終盖四雖困<lb/>
　於三之隔然四之志乎二則不渝也二雖不當初之<lb/>
　位然二之與乎四則必應也當困之世為君子者類<lb/>
　苟同矣應不在近志苟通矣来不在速期於終不為<lb/>
<pb n="6a"/>
　小人所揜而已陳平交絳侯以誅諸吕仁傑薦柬之<lb/>
　以誅二張近乎困之九四矣三在下故為車剛故為<lb/>
　金又坎為輿<lb/>
九五劓刖困于赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　當困之世而不能拯也小人揜夫君子而不能去也<lb/>
　君子揜於小人而不能白也則何貴於易哉易有道<lb/>
　焉存乎其人而已孰為其人上有拯困之君下有拯<lb/>
<pb n="6b"/>
　困之臣則柔可消剛可長困可亨吉矣九五以剛中<lb/>
　之才正大之德為困世之君則上有拯困之君矣九<lb/>
　二之大臣又有剛中之才九四之近臣又有陽剛之<lb/>
　志則下有拯困之臣矣君臣同德患不為爾一有為<lb/>
　焉孰為小人刑之以劓刑之以刖孰為君子錫以紱<lb/>
　冕享以精誠小人去而君子伸始乎困而徐乎説脱<lb/>
　天下於困窮之淵而躋天下於福慶之域是易之道<lb/>
　也志未得謂未刑小人之時中直即中正<lb/>
<pb n="7a"/>
上六困於葛藟于臲卼曰動悔有悔征吉象曰困於葛<lb/>
藟未當也動悔有悔吉行也<lb/>
　上之一爻有處一卦之上者有處一卦之外者處上<lb/>
　則為尊髙之極乾之上九是也處外則為吉凶之輕<lb/>
　困之上六是也九五九二九四之君臣以陽剛之才<lb/>
　具中正之德刑小人用君子拯一世之困而天下受<lb/>
　福矣上六以一隂之孤處極困之後出刑戮之外亦<lb/>
　適有天幸也雖有揜君子之志亦何從而逞哉然始<lb/>
<pb n="7b"/>
　則為二隂之所榮如困于葛藟之蔓而不得脱終則<lb/>
　乗二剛以自危如據于臲卼之几而不得安動亦懼<lb/>
　禍之及故曰有悔聖人於此開其三面可也遏其歸<lb/>
　師不可也故許其征吉又許其吉行皆縱其去而不<lb/>
　追其窮也夫惟開小人之去而後免小人之禍是故<lb/>
　拯困之道莫上乎征吉而劓刖為下傕汜之事可不<lb/>
　戒哉<lb/>
䷯<hi>巽下坎上</hi>
<pb n="8a"/>
井改邑不改井无喪无得徃來井井汔至亦未繘井<lb/>
羸其瓶凶彖曰巽乎水而上水井井養而不窮也改邑<lb/>
不改井乃以剛中也汔至亦未繘井未有功也羸其瓶<lb/>
是以凶也<lb/>
　人非水不生活水非井不甘潔然井德盛而功艱何<lb/>
　也求與嗇兩忘德也惠與怨兩消功也有遷邑以就<lb/>
　井无遷井以就邑井何求焉不為汲者喪而虚不為不<lb/>
　汲者得而盈井何嗇焉汲而徃者其欲充汲而来者<lb/>
<pb n="8b"/>
　其望切愈養而愈不窮井何惠焉汲者之力有强弱<lb/>
　則綆有入而未出瓶有繫而不反井何怨焉堯舜之<lb/>
　世以禹稷為井春秋戰國之世以孔孟為井然禹稷<lb/>
　能濟天下之饑溺而孔孟不能者德盛而功艱也齊<lb/>
　景公曰吾老矣不能用齊宣王曰吾惽不能進於是<lb/>
　非汲者之弱於力乎功之艱斯人之凶而不幸也井<lb/>
　何心哉繘綆也汔至者綆幾至泉而未出也羸繫也<lb/>
　古羸縲通用剛中謂二五惟剛中故不改巽入也巽<lb/>
<pb n="9a"/>
　乎水入乎井也入乎井而能上乎水則井之功行入<lb/>
　乎井而不能上乎水則井之功廢故凶今巽下二爻<lb/>
　□初六九二在坎之下若瓶之覆而入井之象九三<lb/>
　六四二爻□若井中之瓶覆者復仰之象而坎之九<lb/>
　五隔其上若繫縲其瓶而不能上乎水之形坎為水<lb/>
　巽為木木者汲之器也器入水而復上水者井之象<lb/>
　也九五上六坎上二爻□有瓶仰而出井之象韓信<lb/>
　以木甖缶渡師其古之汲瓶之類與羸纍字解在大<lb/>
<pb n="9b"/>
　壯<lb/>
象曰木上有水井君子以勞民勸相<lb/>
　水下有木汲器之入也木上有水汲器之出也汲器<lb/>
　入而水德行汲器出而水功著此井之象也勞之賚<lb/>
　之君子所以法井之德勸之相之君子所以法井之<lb/>
　功勞賚與也勸相助也水言與器言助有水无器井<lb/>
　能自活斯人乎故汲引之功不下於洌泉勸相之惠<lb/>
　不隘於勞賚<lb/>
<pb n="10a"/>
初六井泥不食舊井无禽象曰井泥不食下也舊井无<lb/>
禽時舍也<lb/>
　居下流者歸衆惡安舊習者絶新功初六在一井之<lb/>
　底居於下者也宜其泥之不澄也處幽隂之極安於<lb/>
　舊者也宜其泉之不新也井之可飲可食潔清故也<lb/>
　今也泥而不潔舊而不清衆禽且无一食之者而况<lb/>
　人乎人之棄而不食時之舍而不用將誰尤乎養人<lb/>
　者必自養用世者必可用故顔之樂道曽之詠歸漆<lb/>
<pb n="10b"/>
　雕之仕未能信不知者以為真忘斯世矣<lb/>
九二井谷射鮒甕敝漏象曰井谷射鮒无與也<lb/>
　水一也其地則不一曰井曰谷是也地不一則功亦<lb/>
　不一故谷之水以注而下為功井之水以汲而上為<lb/>
　功注而下者其功及魚鱉汲而上者其功及百姓今<lb/>
　九二雖有㣲陽生㣲水非如初六之純乎泥也然亦<lb/>
　在泥之上井之下其所注射僅下及於泥中之蛙鮒<lb/>
　耳是井不為井而反為谷不上出而反下注止及於<lb/>
<pb n="11a"/>
　蛙鮒之瑣細而反不及於魚鼈之盛多曾谷之不如<lb/>
　也譬之一漏甕下注而无養人之功何足以為井哉<lb/>
　二下比於初六初六隂潛而細㣲有小人之資有鮒<lb/>
　魚之象旣下比小人則上之君子无我與者矣上无<lb/>
　我與則上无我汲者矣子常信无極而國皆怨子馮<lb/>
　暱八人者而君不安是也谷下注甕漏亦下注皆不<lb/>
　上出之義<lb/>
九三井渫不食為我心惻可用汲王明並受其福象曰<lb/>
<pb n="11b"/>
井渫不食行惻也求王明受福也<lb/>
　九三以陽明之質居井下之上當一井之半則泥者<lb/>
　去注者浮淺者深此渫治之井甘潔之泉也可食而<lb/>
　莫之食可汲而莫之汲者以其猶未出井之上也渟<lb/>
　可用之才當在下之地而枉其養人之才德故為之<lb/>
　惻然於心而歎其上之不我燭也可食者井也不食<lb/>
　者人也井何惻焉井不自惻而人之行而過者惻之<lb/>
　井不求上之我燭而人為之求其明者以燭之此作<lb/>
<pb n="12a"/>
　易者所以為井歎也非為井歎也為有才德之君子<lb/>
　不見用於上者歎也非為君子之不見用者歎也井<lb/>
　一用一邑受其福君子一用天下受其福有美井无<lb/>
　善汲則如无井有君子无明王則如无賢仲尼曰明<lb/>
　王不興天下孰能宗予然則九三之惻也井云乎哉<lb/>
　君子云乎哉在下之君子如九三之泉在井之半揜<lb/>
　於物逺於人非明之至者不能燭其幽也故㣲明揚<lb/>
　之堯帝則大舜雷澤之漁父㣲明哲之髙宗則傅説<lb/>
<pb n="12b"/>
　巖野之胥靡<lb/>
六四井甃无咎象曰井甃无咎脩井也<lb/>
　治國欲新為學欲新進德欲新曰作新民治國欲新<lb/>
　也曰温故知新為學欲新也曰德日新又日新進德<lb/>
　欲新也六四之井甃其進德之新乎甃者甓而脩之<lb/>
　也井一脩則舊井為新井德一脩則舊學有新功大<lb/>
　哉井之有功於斯人乎大哉脩之有功於斯井乎井<lb/>
　至六四則泉溢而將上出之時也不患人之莫已汲<lb/>
<pb n="13a"/>
　而患已之莫已脩井之不脩井之咎也脩矣或汲焉<lb/>
　或舍焉或食焉或否焉井何咎哉故德之不脩足以<lb/>
　憂孔子學不能行足以病子貢六四<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>有兩甓接連<lb/>
　之象故為甃<lb/>
九五井洌寒泉食象曰寒泉之食中正也<lb/>
　一井主乎泉天下主君泉有德一邑汲之君有徳天<lb/>
　下汲之洌而寒者泉之德中而正者君之德九五以<lb/>
　陽剛中正之德居大君之位猶泉以甘潔清寒之德<lb/>
<pb n="13b"/>
　為一井之主也天下之人酌而飲之若渇者之於井<lb/>
　也孰能禦之泉而不洌不寒君而不中不正人有吐<lb/>
　井泥羞汙君而去之耳故傅説非其后不食伯夷非<lb/>
　其君不事君天下者可不懼哉<lb/>
上六井收勿幕有孚元吉象曰元吉在上大成也<lb/>
　井至於上六則瓶之入者出水之虚者盈井之功用<lb/>
　收其成矣雖然功之未成其患在不成功之已成其<lb/>
　患在成非功成之患也功成而倦之患也功成而倦<lb/>
<pb n="14a"/>
　是井泉旣上而復幕其井也夫惟勿幕然後天下信<lb/>
　其吉之大天下信其吉之大然後聖人許以成之大<lb/>
　此大禹之勤儉周公之吐握也與上六<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>開而勿幕<lb/>
　之象<lb/>
䷰<hi>離下兊上</hi>
革已日乃孚元亨利貞悔亡彖曰革水火相息二女同<lb/>
居其志不相得曰革已日乃孚革而信之文明以説大<lb/>
亨以正革而當其悔乃亡天地革而四時成湯武革命<lb/>
<pb n="14b"/>
順乎天而應乎人革之時大矣哉<lb/>
　易之道至於革聖人其喜於革乎抑懼於革乎曰懼<lb/>
　於革也何以知之曰革者聖人之不得已也何以知<lb/>
　其不得已也曰火逢水則滅水逢火則竭二女居則<lb/>
　同而志則别是可以不革乎天下之事苟不至於如<lb/>
　水火如二女聖人豈得已而不已乎故戒之曰已日<lb/>
　乃孚又曰革而信之言其初之未信也曰元亨利貞<lb/>
　悔亡又曰革而當其悔乃亡言革之而非大亨非大<lb/>
<pb n="15a"/>
　利非大正皆革而不當也其能无悔乎革而不信革<lb/>
　而有悔則如勿革故曰聖人懼於革也然則何以能<lb/>
　革而信革而當乎曰彼之所以失見此之所以得灼<lb/>
　知其理於未革之先當如離之文明未革而民願之<lb/>
　將革而民從之相慶其舉於旣革之後當如兊之説<lb/>
　如是者可以革而信革而當矣天地得此理故革而<lb/>
　四時成湯武得此理故革而天人説革之時豈細故<lb/>
　哉可不懼哉秦之變法趙之胡服莽之革漢靈寶之<lb/>
<pb n="15b"/>
　革晉豈曰革而信革而當也乎<lb/>
象曰澤中有火革君子以治厯明時<lb/>
　火者就燥之物也今在澤中是以水革火之象也物<lb/>
　窮必革亦衆矣鑽燧生於茹毛上棟生於營窟質敝<lb/>
　必文寛窮必猛革之為用豈特治厯之一事哉食者<lb/>
　人之天厯者食之天舉其大它可推矣厯貴乎革者<lb/>
　三辰有差厯亦萬變也<lb/>
初九鞏用黄牛之革象曰鞏用黄牛不可以有為也<lb/>
<pb n="16a"/>
　觀六爻之辭益知聖人之懼革也初九戒革之蚤六<lb/>
　二戒革之專九三戒革之躁九四戒革之疑上六戒<lb/>
　革之過五者之戒詳矣然後九五不待占而決也初<lb/>
　九革之初也當革之初遽可以革乎曰未可也當固<lb/>
　執之堅忍之為黄牛之革焉不曰未可以有為而曰<lb/>
　不可以有為者戒之之嚴也以此戒之猶有晁錯削<lb/>
　七國之禍<lb/>
六二已日乃革之征吉无咎象曰已日革之行有嘉也<lb/>
<pb n="16b"/>
　以六二中正文明之臣遇九五陽剛相應之君此時<lb/>
　而不為何時而可為今曰已日乃革之然後征吉然<lb/>
　後无咎然後行有嘉慶者不有所倡不可以和不有<lb/>
　所主不可以贊必也吾君已有革之之日而主之吾<lb/>
　乃可以贊而革之乃者緩辭也後而不先之辭也中<lb/>
　正文明而濟之以隂柔故也惟其緩而審故以征則<lb/>
　吉以行則慶故季孫問二邑之叛然後孔子可以陳<lb/>
　墮費之言趙鞅无君命而逐君側之惡人則春秋以<lb/>
<pb n="17a"/>
　為叛六二獨得而專於革乎<lb/>
九三征凶貞厲革言三就有孚象曰革言三就又何之<lb/>
矣<lb/>
　九三居下卦之上位亦髙矣接上卦之交權亦近矣<lb/>
　為離卦剛明之極才亦全矣可以革矣今又曰征凶<lb/>
　貞厲者徃則必凶雖正亦危也何其戒之之太詳也<lb/>
　聖人盖曰九三不患不剛患在太剛不患不明患在<lb/>
　太明何也剛明而過中故也必也如革卦卦辭之三<lb/>
<pb n="17b"/>
　言者然後可以成就而信於天下也曷謂三言曰大<lb/>
　亨也大利也大正也大亨无塞大利无害大正无邪<lb/>
　以此而革何革不就以此而行何行不達曰又何之<lb/>
　矣言焉徃而不可哉故伊尹相湯革夏必以五就其<lb/>
　敢躁乎哉<lb/>
九四悔亡有孚改命吉象曰改命之吉信志也<lb/>
　初九戒蚤六二戒專九三戒躁然則天下之敝終不<lb/>
　可革乎曰當革在敝可革在時故曰革之時大矣哉<lb/>
<pb n="18a"/>
　當而未可其賊曰果可而或違其賊曰疑革至九四<lb/>
　蚤者遲專者隨躁者衰矣而又不為不以疑而賊大<lb/>
　謀乎聖人勸之曰可以革矣慮之旣詳其悔必亡旣<lb/>
　謹其圖天下已孚當是之時奉君命而革之可以吉<lb/>
　也君命未安吾改君命而革之亦可以吉也君制命<lb/>
　臣承命者也臣而改命改命而吉也可乎曰事君在<lb/>
　志行志在事志然而事亦然君子不以志違事志然<lb/>
　而事不然君子不以事違志君命曰可君事曰可奉<lb/>
<pb n="18b"/>
　命可也君命曰可君事曰否改命可也吾旣信吾矣<lb/>
　君獨不信吾志哉豈惟君信之天亦信之天信之君<lb/>
　信之矣君信生於天信天信生於自信雖然改命不<lb/>
　可許也非誠有其志者不可改也故孟子曰有伊尹<lb/>
　之志則可而革之九四曰信志也志不在於興漢則<lb/>
　罷兵厯下之役韓信不可以改命而伐齊志不在於<lb/>
　厚楚則致田犨櫟之命子躬不可以改命而却鄭然<lb/>
　則九四何以得自信其志而聖人許其改君命也曰<lb/>
<pb n="19a"/>
　九四兊説之初也又能以陽剛而處四之柔順也此<lb/>
　其改命豈犯上而侵君者乎故許之也然則九三有<lb/>
　為而聖人沮之九四不為而聖人勸之何也曰九三<lb/>
　所謂由也兼人者也九四所謂求也退者也革以改<lb/>
　為義臣改君命亦革之一也故於九四發之<lb/>
九五大人虎變未占有孚象曰大人虎變其文炳也<lb/>
　可革不革是以敝濟敝旣革悔革是以敝易敝革之<lb/>
　道亦難矣盖舉國之欲止不能止符堅之行舉國之<lb/>
<pb n="19b"/>
　欲動不能動漢文之靜雖然與其輕也寧重與其喜<lb/>
　也寧懼今也革至於九五聖人獨决之以未占而有<lb/>
　孚是龜筮有所弗詢鬼神有所弗謀也无乃輕於革<lb/>
　乎盖天下无灼然之理則聖人无決然之舉革之道<lb/>
　初戒其早二戒其專三戒其躁其可革未灼然可革<lb/>
　也四戒其疑已灼然可革矣九五以陽剛之資居兊<lb/>
　説之上當大君之位兼四爻之助其可變可革之理<lb/>
　灼然如虎文之炳也尚何待於占乎此湯武革命順<lb/>
<pb n="20a"/>
　乎天而應乎人之事也<lb/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　革至於九四可革也至於九五能革也至於上六從<lb/>
　革也雖然可革在理能革在已從革在人聖人盡其<lb/>
　所能革而不盡其所從革君子革心蔚然如豹文之<lb/>
　不可掩小人革面勉然順吾君而有所從是亦足矣<lb/>
　復欲進而未已忿其革面而必强其革心凶之道也<lb/>
<pb n="20b"/>
　故曰征凶惟安而居焉正而守焉斯吉矣故苗民七<lb/>
　旬而乃格舜猶以為速商民三紀而乃變康王不以<lb/>
　為遲憂其革之盡也非憂其革之盡也憂其革之過<lb/>
　也<lb/>
䷱<hi>巽下離上</hi>
鼎元吉亨彖曰鼎象也以木巽火亨飪也聖人亨以享<lb/>
上帝而大亨以養聖賢巽而耳目聰明柔進而上行得<lb/>
中而應乎剛是以元亨<lb/>
<pb n="21a"/>
　鼎象也象者卦之形肖鼎之形也以列足而載一腹<lb/>
　以一鉉而貫耦耳非鼎之形乎六爻畫而鼎之形以<lb/>
　具二卦合而鼎之用以行以巽之木入離之火而烹<lb/>
　飪之用著矣古者聖人之制鼎豈自奉口體而已哉<lb/>
　有鼎之用有鼎之德享上帝養聖賢乃其用也體巽<lb/>
　之順以順於義理體離之明以達其視聽體六五之<lb/>
　柔中以應剛陽之聖賢乃其德也全其德以施其用<lb/>
　焉徃而不大亨乎故曰是以元亨且夫革去故鼎取<lb/>
<pb n="21b"/>
　新去故取新何獨鼎哉食者生民之大本鼎者火化<lb/>
　之元勲革鴻荒而新萬法孰為革故取新之初乎孰<lb/>
　有大於革茹毛為火化之初乎一初旣立而萬法類<lb/>
　從矣<lb/>
象曰木上有火鼎君子以正位凝命<lb/>
　程子謂君子居處必正命今必重盖取諸鼎然又有<lb/>
　一説焉革之湯武革命謂天命也革以革之必鼎以<lb/>
　定之易之凝命即書之定命也又古之傳國以鼎猶<lb/>
<pb n="22a"/>
　後世之璽也故傳曰禹鑄鼎象物其後鼎遷于商于<lb/>
　周又曰武王克商遷鼎洛邑又楚子問鼎于周王孫<lb/>
　滿對曰周德雖衰天命未改鼎之輕重未可問也此<lb/>
　亦正位凝命之一説然必曰君子者不惟其器惟其<lb/>
　人故鼎以紂輕以武重<lb/>
初六鼎顚趾利出否得妾以其子无咎象曰鼎顚趾未<lb/>
悖也利出否以從貴也<lb/>
　去惡不盡良庖无潔清之鼎去敝不盡聖人无新美<lb/>
<pb n="22b"/>
　之治是故不有傾寫不可以盡去一鼎之惡不有滌<lb/>
　蕩不可以盡去一世之敝鼎之初六天下草昧隂閉<lb/>
　之初猶宿昔滓濁之鼎也將欲去其故以取其新可<lb/>
　不傾寫滌蕩使无一毫之不盡乎故為鼎者顚覆其<lb/>
　趾以盡出其否惡為治者滌蕩其舊以盡徹其晦㝠<lb/>
　否惡盡而貴珍之膳来晦㝠徹而陽光之治起湯之<lb/>
　革夏必代虐以寛髙祖之入關必除秦之苛布漢之<lb/>
　寛也初在下故為趾六隂而虚故顛覆巽為長女而<lb/>
<pb n="23a"/>
　初六居下故為妾妾者隂閉晦㝠之象六雖隂而初<lb/>
　為陽故為子子者陽剛光明之象物忌顛覆惟鼎每<lb/>
　覆則每潔故未悖<lb/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　鼎者宗廟之重器賢者聖人之鴻鼎非重夫鼎也重<lb/>
　夫鼎中之實也鼎有實則可薦諸上帝可薦諸聖賢<lb/>
　可飽夫天下九二以陽剛之才德居大臣之正位上<lb/>
<pb n="23b"/>
　遇六五離明謙柔之主下得三四同德之助此鼎之<lb/>
　有美實天人上下所同恃以為享者也然宼陽者隂<lb/>
　讐正者邪初六與吾近而吾仇也宼我而能我即則<lb/>
　此必受其即仇我而能我動則彼必乗其動今也初<lb/>
　六以一隂之孤而壓於衆陽之底故有疾我之心而<lb/>
　无即我之便九二以陽剛之才而充以篤實之德故<lb/>
　有不動之志而无可乗之隙大哉九二之實德乎壯<lb/>
　哉九二之不動乎一鼎不可動則萬夫廢一心不可<lb/>
<pb n="24a"/>
　動則萬議息故流言不能動周公刺客不能動裴度<lb/>
　而周唐遂安慎所之者言謹審而不動也我一有所<lb/>
　之彼斯乗之矣惟慎所之故吉而終无悔尤<lb/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　鼎實一而味殊其下者重而沉其上者輕而浮其中<lb/>
　者粹而美曷粹而美也間於輕重清濁之中也初六<lb/>
　鼎之足六五鼎之耳上九鼎之鉉孰為鼎之實三陽<lb/>
<pb n="24b"/>
　是也孰為實之中九三是也故謂之雉膏雉者肉之<lb/>
　珍膏者雉之珍此鼎實粹美之至也然味成而莫之<lb/>
　食何也九四塞之於前而六五改之於上也萬物以<lb/>
　足行鼎以耳行六五離明之君而不食九三之雉膏<lb/>
　非九四塞之而誰也其行也或塞之其食也或間之<lb/>
　六五用九三之意所以改也上之意改則下之行塞<lb/>
　矣魯平公見孟子者樂克啟之也不見孟子者臧倉<lb/>
　改之也雖然暗君用賢之意可改而明主用賢之意<lb/>
<pb n="25a"/>
　不可改六五明主也九四其能終改之乎一旦而悟<lb/>
　如雨之沛然而下矣始若虧損而可悔終則潤澤而<lb/>
　逢吉豈終不食九三之雉膏也哉破斧九罭之詩是<lb/>
　也鼎耳革革言改也其行塞耳不從則鼎不行也失<lb/>
　其義謂君臣之義為九四所間而相失於始也<lb/>
九四鼎折足覆公餗其形渥凶象曰覆公餗信如何也<lb/>
　鼎實至於四鼎之盈實之重也持盈者必有髙天下<lb/>
　之德然後能无傾任重者必有過天下之力然後能<lb/>
<pb n="25b"/>
　不踣九四以陽處隂德已薄矣以近君之大臣下應<lb/>
　初六隂柔之小人力已小矣與小人而同事必與小<lb/>
　人而同禍此其所以折足覆餗而沾濡其身也焉得<lb/>
　不凶乎元顯與反覆之牢之以圖靈寶袁粲與惜身<lb/>
　之褚淵以圖蕭道成晉宋之亡覆公餗也顯粲之誅<lb/>
　其形渥也信如何者言信任小人其禍何如哉深以<lb/>
　戒之也<lb/>
六五鼎黄耳金鉉利貞象曰鼎黄耳中以為實也<lb/>
<pb n="26a"/>
　挈一鼎者聽於耳挈天下者聽於君耳者一鼎之主<lb/>
　猶君者天下之主也然主鼎有二道鼎實中則正過<lb/>
　中必溢鼎鉉剛則舉不剛必墜主天下有二道持盈<lb/>
　以中正則為天下之利不中不正則驕心生明皇之<lb/>
　季是也用臣以剛直則為天下之利不剛不直則諛<lb/>
　臣進元帝之貢薛韋匡是也黄言中金言剛貞言正<lb/>
　利言為天下之利六五<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>分布於上故有鼎耳之象<lb/>
　六五本坤體故黄中得九二為大臣故為金鉉<lb/>
<pb n="26b"/>
上九鼎玉鉉大吉无不利象曰玉鉉在上剛柔節也<lb/>
　雨旣浹而雲歸鼎旣薦而鉉逸鼎至於六五之持盈<lb/>
　鼎之功成矣至上九之鉉乃旣薦而安逸之時也然<lb/>
　則上九其功成身退之大臣乎有犯无隱在位之大<lb/>
　臣也有犯有隱不在位之大臣也非隱也寓直刺於<lb/>
　旁諷之中藏面折於忠愛之表隱之犯有甚於犯之<lb/>
　犯也季康子欲用田賦使冉有訪諸仲尼是時仲尼<lb/>
　不在位也故仲尼不對非不隱也旣而私於冉有告<lb/>
<pb n="27a"/>
　以周公之籍非隱也此鼎之上九玉鉉在上之義也<lb/>
　九陽也剛也上隱也柔也九二在位之大臣故為金<lb/>
　鉉粹於剛也上九不在位之大臣故為玉鉉玉者質<lb/>
　剛而德柔温潤故也故曰剛柔節也言剛而非剛柔<lb/>
　而非柔皆中節也夫如是豈不大吉而无不利乎然<lb/>
　九四以剛處柔則為折足上九以剛處柔則為玉鉉<lb/>
　者在位不在位故也上九乾體乾為玉<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳卷十三<lb/>
</p>
<p>
</p>
  </div>
</body>
</text>
</TEI>
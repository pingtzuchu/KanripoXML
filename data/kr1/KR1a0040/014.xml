<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠齋易傳卷十四</head> <lb/>
    <p>
<pb n="1a"/>
欽定四庫全書<lb/>
　誠齋易傳卷十四<lb/>
　　　　　　　　　　　宋　楊萬里　撰<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯彖曰震<lb/>
亨震來虩虩恐致福也笑言啞啞後有則也震驚百里<lb/>
驚逺而懼邇也出可以守宗廟社稷以為祭主也<lb/>
　震所以亨者何也動而懼則亨也懼非惶擾失守之<lb/>
<pb n="1b"/>
　謂也懼而敬也惟懼故敬惟敬故无懼无懼者非不<lb/>
　懼也懼始乎来終乎散也當天下之大事震動而来<lb/>
　也吾虩虩然必為之恐懼而顧慮焉必求其所以應<lb/>
　之使大事為无事焉斯可以轉禍為福移懼為喜而<lb/>
　笑言啞啞矣故震雷能驚百里而不能失匕鬯於主<lb/>
　祭之才羑里能難文王而不能傷文明於柔順之聖<lb/>
　盖執匕鬯以祭者一敬之外无餘念一鬯之外无餘<lb/>
　知當是之時白刃前臨猛虎後迫皆莫之覺故震雷<lb/>
<pb n="2a"/>
　驚百里亦莫之聞敬有所甚懼有所忘也能如是天<lb/>
　下可懼之大事孰能驚之者其出而主宗廟社稷優<lb/>
　為之矣髙祖當項籍光武遇尋邑是已震為長子故<lb/>
　言主祭又震為雷為動曰出者猶曰明天子出矣説<lb/>
　卦曰帝出乎震劉備聞迅雷失匕箸託也舜之烈風<lb/>
　雷雨弗迷震之祭主不喪匕鬯敬也出字上脱不喪<lb/>
　匕鬯四字<lb/>
象曰洊雷震君子以恐懼脩省<lb/>
<pb n="2b"/>
　震者雷也一雷已威矣況洊而重乎天之雷以驚夫<lb/>
　不敬者也不敬者猶驚而況敬君乎君子敬者也一<lb/>
　雷已驚矣而況洊雷乎然君子非徒驚也有功用焉<lb/>
　聞雷而恐懼驚也驚而已矣過則舍之徒驚也君子<lb/>
　則不然恐懼以先之脩省以繼之脩省者恐懼之功<lb/>
　用也脩其身省其過則恐无恐懼无懼矣<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
<pb n="3a"/>
　彖辭已言之矣爻彖二辭同或者其一重出後有則<lb/>
　者喜而不失節也<lb/>
六二震來厲億喪貝躋于九陵勿逐七日得象曰震來<lb/>
厲乗剛也<lb/>
　時有險易則勢有詘伸故天下无常險亦无常詘險<lb/>
　過則易詘甚則伸以六二之柔乗初九之剛險也以<lb/>
　六二之靜應初九之動詘也方震之始初遇九之猛<lb/>
　厲勃然而動駭然而来何可當也六二才與位俱柔<lb/>
<pb n="3b"/>
　若不勝其憤起而逐之奚而不喪惟能以柔避剛以<lb/>
　靜馴動逺避而勿逐俟之久而剛自衰則吾无喪而<lb/>
　有得矣險者易詘者伸非有得乎髙祖避項而入漢<lb/>
　中光武避更始而出河北得震六二之義矣厲猛也<lb/>
　躋于九陵避之逺也億度也貝其所有之資也度其<lb/>
　逐之則喪其所有也七日久也<lb/>
六三震蘇蘇震行无眚象曰震蘇蘇位不當也<lb/>
　不患无位有位患也非患位也才儉於位之患也六<lb/>
<pb n="4a"/>
　三以柔懦之才逢震擾之世居下卦之上非位之不<lb/>
　當乎君子所以為六三懼也蘇蘇懼之至也然則奈<lb/>
　何曰行而去之可也辭難避事臣子之義乎曰是臣<lb/>
　子之義也不才云才隕身細也隕國細乎吾才不稱<lb/>
　吾位吾去之天下獨无才稱其位者乎鮑叔遜夷吾<lb/>
　子皮遜子産去无才得有才豈惟无災眚乎國之福<lb/>
　身之福也薳子馮不為令尹蔡謨不拜司徒可以无<lb/>
　青矣抑可以為次矣<lb/>
<pb n="4b"/>
九四震遂泥象曰震遂泥未光也<lb/>
　九四以一陽之孤陷四隂之内處至隂之位百鍊化<lb/>
　為繞指一齊咻於衆楚矣以此居震擾之世安能致<lb/>
　逺而不泥光大而有濟乎劉向恭顯雜處漢朝珣瑜<lb/>
　伾文並居唐位是已<lb/>
六五震徃来厲億无喪有事象曰震徃來厲危行也其<lb/>
事在中大无喪也<lb/>
　六五震之君也當震動之世為正位之君宜其憤起<lb/>
<pb n="5a"/>
　奮發撥亂反正以大有為於天下也今戒之曰毋進<lb/>
　而徃徃則為上六之震極是徃亦危也毋退而來來<lb/>
　則乗九四之至剛是來亦危也必也深思焉長慮焉<lb/>
　億之於心度其得中而无喪其所有焉斯足矣然則<lb/>
　天下紛紛何時定乎曰治人者必自治料敵者必料<lb/>
　已五固震之君也六則隂柔而无陽剛之才者也當<lb/>
　動之時无動之才與其動而喪吾之所有不若靜而<lb/>
　不喪吾之所有其周平王晉元帝之事乎<lb/>
<pb n="5b"/>
上六震索索視矍矍征凶震不于其躬于其鄰无咎婚<lb/>
媾有言象曰震索索中未得也雖凶无咎畏鄰戒也<lb/>
　立弱子于千仞之上而觀人與虎鬭于其下其氣豈<lb/>
　不索然而盡其視豈不矍然而愕乎震之上六似之<lb/>
　六以柔怯之資居震懼之極下臨五爻之動其索然<lb/>
　矍然宜也然聖人一則以驚一則以安曰征凶言徃<lb/>
　則凶驚之之辭也曰无咎言不徃則无咎安之之辭<lb/>
　也奚而徃則凶徃則犯九四之剛奚而不徃則无咎<lb/>
<pb n="6a"/>
　我躬逺於剛而我之鄰六三實當之也然聖人雖安<lb/>
　之而終再以三警之曰汝雖无咎而鄰之蘇蘇亦不<lb/>
　可不畏不戒也天下之禍莫大乎于其鄰而于其身<lb/>
　次焉何也身者必防鄰者必玩也虞受晉寶以滅虢<lb/>
　不知乃所以自滅楚聽秦賂以伐齊不知乃所以自<lb/>
　伐玩故也江亡而秦穆懼吳亡而晉國弔其知所謂<lb/>
　雖无咎而畏鄰戒者與震之六爻一言以蔽之曰君<lb/>
　子以恐懼修省㛰媾有言亦謂鄰也中未得謂懼而<lb/>
<pb n="6b"/>
　不自得也三與上應曰鄰説者以五為鄰五君也非<lb/>
　鄰也<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
　艮山也不動如山止之至也曰艮其背何也易者象<lb/>
　也象者狀物以明理也故頤如人之頤噬嗑如人之<lb/>
　噬背如二人相重背而立也二隂虚而衆者耳目手<lb/>
　足也一陽實而孤者背也艮之貞面内而背外是艮<lb/>
<pb n="7a"/>
　其背不自復見其身也其悔亦面前人之背而不見<lb/>
　後人之面是行其庭而不見其人也君子觀貞之象<lb/>
　於是得忘我之學觀悔之象於是得忘物之學忘我<lb/>
　則中不出忘物則外不入中不出外不入止之至也<lb/>
　毋意毋必毋固毋我勿視勿聽勿言勿動艮其背不<lb/>
　獲其身也堂髙數仞食前方丈侍妾數百得志而弗<lb/>
　為行其庭不見其人也又何咎貞内故艮其背悔外<lb/>
　故行其庭也艮其背之上疑脫一艮字<lb/>
<pb n="7b"/>
彖曰艮止也時止則止時行則行動靜不失其時其道<lb/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
　艮止也非止而不行之為止也時止則止止也時行<lb/>
　則行亦止也非行之為止也時乎當行道乎可行吾<lb/>
　斯行焉吾雖行然止乎道也時乎當止道乎可止吾<lb/>
　斯止焉非吾止亦止乎道也行止聽乎已耦而耕踰<lb/>
　而避君子不以為止行止聽乎道聘列國見齊梁君<lb/>
<pb n="8a"/>
　子不以為不止何也彼之止非止乎道也此之行亦<lb/>
　止乎道也如北辰焉杓建无定指而北辰有定居故<lb/>
　曰動靜不失其時其道光明艮其止止其所也而孔<lb/>
　子亦曰北辰居其所君子之止其所即北辰之居其<lb/>
　所也上下敵應不相與者前一人面内而不自見其<lb/>
　背况見已之面乎後一人見前人之背而不見前人<lb/>
　之面况見後人之面乎所以釋艮其背不獲其身行<lb/>
　其庭不見其人之卦辭也<lb/>
<pb n="8b"/>
象曰兼山艮君子以思不出其位<lb/>
　艮山也山不動之物也一山已不動況二山相重乎<lb/>
　山兼重而二焉止而不動之至也君子體之以思不<lb/>
　出其位可得而動乎緼袍緼袍立狐貉狐貉立止其<lb/>
　位也典禮以禮聞典樂以樂聞亦止其位也前二者<lb/>
　出位而思不惟不得狐貉併緼袍而喪之矣後二者<lb/>
　出位而思不惟不得音樂併禮文而喪之矣大哉止<lb/>
　乎有止而絶之者有止而居之者有止而約之者艮<lb/>
<pb n="9a"/>
　其背所以絶人欲而全天理此止而絶之也時止時<lb/>
　行必止乎道此止而居之也思不出其位而各止其<lb/>
　分此止而約之也大哉止乎夫止一端而已乎<lb/>
初六艮其趾无咎利永貞象曰艮其趾未失正也<lb/>
　止不善必在初止之於初猶不能止之於末而況<lb/>
　肆之於初者乎顔子之不逺復止一已之不善於初<lb/>
　者也漢文即位之初喜嗇夫之辯捷而張釋之極言<lb/>
　其害止其君之不善於初者也顔為幾乎聖而文為<lb/>
<pb n="9b"/>
　七制之主止於初之效也艮止也初六止之初也居<lb/>
　腓之下偶而散趾之象也以六之柔而靜此趾之止<lb/>
　而不行者也聖人猶有憂焉曰汝能止其初猶宜止<lb/>
　其終曰利永貞者止其終之謂也然六止而初動故<lb/>
　但言未失正<lb/>
六二艮其腓不拯其隨其心不快象曰不拯其隨未退<lb/>
聽也<lb/>
　六二一卦之大臣也大臣者以道事君不可則止今<lb/>
<pb n="10a"/>
　則不然居大臣之位逢其上之剛必有順柔之忠而<lb/>
　後可譬之一身以已下九三則猶腓也九三在上則<lb/>
　猶背也九三陽也六二隂也陽倡則隂必和背動則<lb/>
　腓必随以六二之柔而欲止九三之剛以六二之腓而欲<lb/>
　止九三之背其能與否已昭昭矣然必觀其心而後君子<lb/>
　小人可判也古之人於其上之不善有拯而不隨者有先<lb/>
　隨而後拯者有先拯而後隨者有不拯而隨者有不拯<lb/>
　而隨其心不然者龍逢比干拯而不隨也楚靈王之<lb/>
<pb n="10b"/>
　問子革先隨而後拯也伍被之答淮南先拯而後隨<lb/>
　也蜚廉惡来不拯而隨也君曰好色亦曰太王好色<lb/>
　君曰好貨亦曰公劉好貨不拯而隨而心不然也六<lb/>
　二艮其腓非不欲止其背之動也而柔不勝剛下不<lb/>
　勝上故曰不拯其隨非樂隨也外不得不隨而中不<lb/>
　得已也故曰其心不快言其不得已而隨也又曰未<lb/>
　退聽也言其雖不得已而隨亦未肯退聽其上之輕<lb/>
　動也九三非君也而居六二之上也六二不得不隨<lb/>
<pb n="11a"/>
　也君子於艮之六二察其跡而哀其心六二居背之<lb/>
　下偶而立腓之象腓脛肉也六二中正故不快故未<lb/>
　退聽<lb/>
九三艮其限列其夤厲薰心象曰艮其限危薰心也<lb/>
　君子之學至於止其所而如山之不動可以免矣故<lb/>
　初與四皆无咎五悔亡上吉二惟小不快而已今九<lb/>
　三曰厲曰危曰薰心何也盖三居物我之交内外之<lb/>
　際而九三以陽處陽剛而進躁而動者也人有夜行<lb/>
<pb n="11b"/>
　而遇子都者已先焉子都後焉不惟子都不已見已<lb/>
　亦不子都見也旦而一揖焉則喜子都之美矣喜生<lb/>
　於見見生於不相背也九三下卦之背所以背六四<lb/>
　而面内者也惟剛而進躁而動則有時回面而外向<lb/>
　矣此内慾之所由出而外邪之所從入也故聖人戒<lb/>
　之曰爾幸能艮其背矣今而列其夤之脊自危其心<lb/>
　使之有定列而不亂行也爾幸能行其庭不見其人<lb/>
　矣今宜艮其閾之限自危其心使之不踰閑而不出<lb/>
<pb n="12a"/>
　户庭也昔也行其庭今也不踰閾則併與庭而不行<lb/>
　昔也艮其背今也列其夤則併與背而不動何九三<lb/>
　之能然也亦九三剛而進之力也惟其剛故反躁而<lb/>
　靜如百鍊之金而不可革惟其進故反動而止如介<lb/>
　然之石而不可轉九三之剛者質之美也九三之艮<lb/>
　其限列其夤厲薰心者學之功也然則學顧可少哉<lb/>
　故益不以舜之聖而忘逸樂之戒周公不以成之賢<lb/>
　而廢遊田之規大哉學乎夤亦背也厲亦危也危薰<lb/>
<pb n="12b"/>
　心者操心至危若有薰蒸其心者九三竒而横有門<lb/>
　限之象艮為門闕<lb/>
六四艮其身无咎象曰艮其身止諸躬也<lb/>
　六四居大臣之任上欲止其君之不善下欲止天下<lb/>
　之不善惟不止諸人不咎諸人而自止諸躬則得之<lb/>
　矣楚莊王好獵而樊姬不食禽獸之肉太宗喜武功<lb/>
　而魏徵不視七德之舞此其事也王吉之賢能疎昌<lb/>
　邑之獵楊綰之清能減汾陽之樂此其效也四居體<lb/>
<pb n="13a"/>
　之半身之象也<lb/>
六五艮其輔言有序悔亡象曰艮其輔以中正也<lb/>
　六五艮之君也其言如絲之至㣲其出如綍之至大<lb/>
　成王一言而天返風景公一言而妖星退可不謹哉<lb/>
　與其言而未善寧止其輔頰而不言止而不止非不<lb/>
　言也審而後言也審而後言者是惟不言言必有序<lb/>
　矣何悔之有故髙宗三年不言一言而四海咸仰威<lb/>
　王三年不鳴一鳴而齊國震驚艮之六五所以能艮<lb/>
<pb n="13b"/>
　其輔者以其德之中正而已所謂有德者必有言也<lb/>
　五居上而偶有口胠而不合之象故為輔頰<lb/>
上九敦艮吉象曰敦艮之吉以厚終也<lb/>
　上九以德之剛居止之終其髙風勁節剛健篤實如<lb/>
　泰山喬嶽之巔其止豈可摇其厚豈可移哉此伊尹<lb/>
　將告歸仲尼不踰矩之事乎敦厚也上九亦背之象<lb/>
　故厚<lb/>
䷴<hi>艮下巽上</hi>
<pb n="14a"/>
漸女歸吉利貞彖曰漸之進也女歸吉也進得位徃有<lb/>
功也進以正可以正邦也其位剛得中也止而巽動不<lb/>
窮也<lb/>
　臣從君如女從夫女之從夫聘則漸奔則速漸則正<lb/>
　速則邪正則妻邪則妾臣之從君可速而不漸邪而<lb/>
　不正哉漸而進則獲乎上而有功正而進則正其身<lb/>
　以及國漸而進者誰也初六六二九三六四上九也<lb/>
　獲乎上者孰為上也九五也九五以剛中之盛德居<lb/>
<pb n="14b"/>
　天下之大位故曰其位指而言之也諸爻得乎有位<lb/>
　之大君故曰得位以此得彼也艮止巽順止則靜順<lb/>
　則謙旣靜且謙其進豈不正而漸哉有不動動斯達<lb/>
　何窮之有長女歸少男故曰女歸<lb/>
象曰山上有木漸君子以居賢德善俗<lb/>
　木在山木因山而髙也山有木木非人所植而固有<lb/>
　也非人所植則聽於天而无所用其力因山而髙則<lb/>
　浸以長而不驟至於髙所以為漸也君子體之以此<lb/>
<pb n="15a"/>
　處已則不自賢其德而居於賢德者之間故賢德者<lb/>
　推而髙焉以此處人則不速責其善而俟其人之自<lb/>
　善故風俗化而善焉又豈獨進得位進以正一端而<lb/>
　已哉或以女或以木或以鴻其象亦非一端而已巽<lb/>
　為長女又為髙鴻象也<lb/>
初六鴻漸于干小子厲有言无咎象曰小子之厲義无<lb/>
咎也<lb/>
　鴻雲飛水宿之物也當其水宿而進於飛必有漸也<lb/>
<pb n="15b"/>
　故始進則漸升於水涯之江干如初六之君子在下<lb/>
　而始進亦或自抱關擊柝而升或自乗田委吏而升<lb/>
　也匹夫孺子如燕雀焉安知鴻之志哉或欲厲而危<lb/>
　之或有言以毁之安知君子之不卑小官少安无躁<lb/>
　之節哉為君子者付之莞爾勿深咎焉可也非不咎<lb/>
　也其義不足咎也如足咎則孔子愠武叔孟子怨臧<lb/>
　倉矣艮初山之麓故為干又偶立有江干兩岸之象<lb/>
六二鴻漸于磐飲食衎衎吉象曰飲食衎衎不素飽也<lb/>
<pb n="16a"/>
　鴻自干而漸進于磐石之上則髙而安矣此六二漸<lb/>
　進而居大臣之位之象也然居大臣之位食吾君之<lb/>
　禄豈曰素餐乎亦欲置國家於磐石之安納君民於<lb/>
　衎衎之樂而已故傅説之志在中興商髙而非后則<lb/>
　不食其禄孟子之志在平治天下而食方丈則得志<lb/>
　不為艮二山之石故為磐艮為小石<lb/>
九三鴻漸于陸夫征不復婦孕不育凶利禦宼象曰夫<lb/>
征不復離羣醜也婦孕不育失其道也利用禦宼順相<lb/>
<pb n="16b"/>
保也<lb/>
　止極者進必銳伏久者飛必髙九三居於艮之終止<lb/>
　之極也壓於巽之下伏之久也以陽居陽進必鋭飛<lb/>
　必髙也是故自干自磐一飛而登于髙平之陸知進<lb/>
　而已耳好髙而已耳知進而已故其類雖衆豈復回<lb/>
　而顧好髙而已故非類在上亦必合而從初六六四<lb/>
　九三之羣類也九三知進則徃而不反決焉棄其羣<lb/>
　類而離絶之矣六四非九三之耦也九三好髙則比<lb/>
<pb n="17a"/>
　而相悦靦焉孕而不育亦不知媿恥矣聖人戒之曰<lb/>
　汝胡不正汝心明汝目而察之乎初六六二汝之類<lb/>
　也六四汝之冦也汝盍亦和順於汝之類而相與扞<lb/>
　禦於汝之冦乎如是則汝與初六六二可以相保而<lb/>
　免為六四之所凶災矣豈惟无凶又且利焉故曰利<lb/>
　禦冦故酈寄舍禄産而從平勃利禦冦也蕭至忠舍<lb/>
　明皇而從太平公主婦孕不育凶也醜類也夫九三<lb/>
　也婦六四也艮三山之平故為陸<lb/>
<pb n="17b"/>
六四鴻漸于木或得其桷无咎象曰或得其桷順以巽<lb/>
也<lb/>
　六四漸進而登于木則又在陸之上矣以九三之剛<lb/>
　而漸于陸今六四乃超九三而出其上此危道也惟<lb/>
　降而棲于可椽可桷之卑枝則庶幾无咎與漸于木<lb/>
　者飛而至也得其桷者順以巽也君子之漸進于髙<lb/>
　位不幸而在剛暴小人之上非順而巽巽而降未有<lb/>
　能免者故子文下子玉而安陽處父上趙盾而見殺<lb/>
<pb n="18a"/>
　三禦四隂冦陽也四順三柔巽剛也四出艮之上為<lb/>
　木為風故乗風而升于木<lb/>
九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
　九五以剛明中正之君居崇髙富貴之位此鴻之進<lb/>
　于丘陵最髙之地之象也下有六二柔順中正之大<lb/>
　臣九五與之合志一德以大有為於天下此如鴻之<lb/>
　遇順風横四海也何難之有然猶三嵗而不合不合<lb/>
<pb n="18b"/>
　而无成者何也五欲親二而九三在旁以間之如蒯<lb/>
　通之説韓信二欲親五而六四近上以間之如管蔡<lb/>
　之毁周公此其所以婦三嵗不孕也惟君臣皆有中<lb/>
　正之德故九三間臣之計不行於六二六四間君之<lb/>
　計不行於九五終不為其間之所勝而底於吉也彼<lb/>
　不能勝此則此之志願得矣君之志願得則豈惟位<lb/>
　之髙如丘陵哉功業之髙亦如丘陵矣雖然豈一日<lb/>
　之致哉亦三嵗之漸而至也漸于陵非進於位之漸<lb/>
<pb n="19a"/>
　也進於功業之漸也故文皇之治不見於貞觀之初<lb/>
　而見於三年之後開元元和亦然君臣遇合之艱也<lb/>
　成就之不易也如此而或者欲一言而悟朞年而化<lb/>
　或者不妄則易妄矣婦謂六二不孕謂功无成五出<lb/>
　山木之上故為陵鴻漸而至於陵乗巽之風故也又<lb/>
　巽為髙<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
<pb n="19b"/>
　九三漸于陸上九復漸于陸何也漸之進至于九五<lb/>
　之漸于陵髙之極也不可踰矣踰則僭故九三下卦<lb/>
　之極上九上卦之極其進也皆至于髙平之陸而止<lb/>
　矣然九三之漸于陸躁於進也雖平而髙上九之漸<lb/>
　于陸安於進也雖髙而平何也自干自磐而至於陸<lb/>
　則其髙為驟自陸自木自陵而復至於陸則其進為<lb/>
　退上九以剛陽之德秉謙巽之極名居一卦之上實<lb/>
　出一卦之外其位彌髙其心彌下其進彌徐其退彌<lb/>
<pb n="20a"/>
　速此其羽翼翔集截然而不可亂豈不足以髙出一<lb/>
　世而為天下之儀表乎故良平安劉之策不妙於四<lb/>
　老人冦鄧重漢之功不宏於一客星然則學者欲學<lb/>
　漸之一卦將學其進乎將學其不進乎巽為進退又<lb/>
　巽為風至上九風之衰也衝風之衰不能起毛羽故<lb/>
　鴻復反于陸艮巽皆上實而下散鴻舒翼之象<lb/>
䷵<hi>兊下震上</hi>
歸妹征凶无攸利彖曰歸妹天地之大義也天地不交<lb/>
<pb n="20b"/>
而萬物不興歸妹人之終始也説以動所歸妹也征凶<lb/>
位不當也无攸利柔乗剛也<lb/>
　歸妹者嫁女之家非娶婦之家也何以知其為嫁女<lb/>
　之家漸曰女歸自彼歸我之辭此娶婦之家也今曰<lb/>
　歸妹自我歸彼之辭婦人謂嫁曰歸此嫁女之家也<lb/>
　曷為不曰歸女而曰歸妹女者愛之鍾也妹者孤之<lb/>
　窮也何以知妹者孤之窮也妹之為言幼小之辭也<lb/>
　无父而有兄之辭也豈有父在而女稱妹哉妹者敵<lb/>
<pb n="21a"/>
　兄之辭也无父而歸於人孰歸之也兄歸之也孰為<lb/>
　之兄震是也故兊者少女震之妹也震者長男兊之<lb/>
　兄也曷為歸妹征凶无攸利也不待兄以已歸于人<lb/>
　而自徃焉是淫奔也淫惡之大奔行之醜聘則妻<lb/>
　奔則妾非凶乎又何利之有舜之從堯四嶽歸之堯<lb/>
　也孔明從先主徐庶歸之先主也伯姬之歸宋魯成<lb/>
　公歸之宋也此夫婦君臣之大義也非夫婦君臣之<lb/>
　大義也天地之大義也天地不交萬物熄男女不交<lb/>
<pb n="21b"/>
　萬物熄君臣不交萬物熄故曰歸妹人之終始也嫁<lb/>
　者女之終娶者男之始也説以動者兊説而震動也<lb/>
　伯兄三夜不息燭不亦動乎少妹之孤身有所依歸<lb/>
　不亦説乎惟不待兄之命而自征行以徃焉則凶則<lb/>
　无攸利爾而况位不當柔乗剛乎王輔嗣以為少女<lb/>
　與長男交是誤以嫁為娶也上下卦言歸妹者四初<lb/>
　无取女之辭如咸亦无女歸之辭如漸何從而知其<lb/>
　交又以妹從姊而為媵愈失之矣巽為姊經有兄而<lb/>
<pb n="22a"/>
　无姊然則震之嫁其妹將焉歸少女歸于少男咸是<lb/>
　已柔乗剛謂三隂皆乗三陽隂位乎陽之上故位不<lb/>
　當<lb/>
象曰澤上有雷歸妹君子以永終知敝<lb/>
　雷興雨則澤益滋兄舉禮則妹有歸此歸妹之象也<lb/>
　傳曰昏姻者禍福之始故姜任興周文哀禍魯叔姬<lb/>
　辱身董祁愬夫夏姬滅國君子於歸妹之始必慮永<lb/>
　久之所終必知其歸之所敝也豈惟昏姻忠敝必野<lb/>
<pb n="22b"/>
　文敝必僿一代之敝也革俗必弱從俗必强一國之<lb/>
　敝也清必隘和必不恭一行之敝也兼愛必无父為<lb/>
　我必无君一學之敝也豈惟昏姻<lb/>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　初九之跛能履能履則非跛也九二之眇能視能視<lb/>
　則非眇也非跛言跛非眇言眇眇言昧跛言弱也幼<lb/>
　孤之妹昧弱不振待兄以振者也初九在下非妹也<lb/>
<pb n="23a"/>
　妹之娣媵也故驪姬之娣生卓子戴已之娣生惠叔<lb/>
　皆媵也非匹也然卦辭言歸妹征凶而初九為娣則<lb/>
　征吉何也征凶者不待兄之命而自徃征吉者待女<lb/>
　君之命而已徃也凡師能左右之曰以今曰歸妹以<lb/>
　娣是娣聽女君左右之也初九以妹媵之卑剛貞之<lb/>
　德而能體昧弱之柔承女君之尊所以吉而相承也<lb/>
　恒者能安其分之當卑也歸妹以娣其猶泰茅之茹<lb/>
　乎非娣之賢也故君子不賢管仲子産而賢鮑叔子<lb/>
<pb n="23b"/>
　皮<lb/>
九二眇能視利幽人之貞象曰利幽人之貞未變常也<lb/>
　初九六三九四六五皆言歸妹而九二獨不言何也<lb/>
　九二之位下卦之尊者也即妹之身也妹之身而言<lb/>
　利幽人之貞所謂幽人者誰幽人者男女賢德之通<lb/>
　稱履之九二曰幽人貞吉言君子之幽貞也歸妹之<lb/>
　九二曰利幽人之吉言少妹之幽貞也九二以孤幼<lb/>
　昧弱之身而有視逺之聰明以女子无父之訓而有<lb/>
<pb n="24a"/>
　幽閑中貞之賢德體隂而陽其性質柔而剛其德故<lb/>
　也幽則至靜而不可動貞則至堅而不可渝皆剛陽<lb/>
　中正之常德而不變者也故曰未變常也九二其女<lb/>
　夷齊乎其宋伯姬陳孝婦之儔乎<lb/>
六三歸妹以須反歸以娣象曰歸妹以須未當也<lb/>
　九二言幽貞未變之德而不言其所歸此未嫁而待<lb/>
　禮也故曰歸妹以須須者待也然方九二未嫁以待<lb/>
　禮而六三欲躐出於九二之上此已挟緑衣上僭之<lb/>
<pb n="24b"/>
　心矣故聖人從而正其分曰汝曷不反而歸於娣媵<lb/>
　之列乎又曰未當者深貶其僭之不當也其在外則<lb/>
　皇父卿士畨為司徒之時乎<lb/>
九四歸妹愆期遲歸有時象曰愆期之志有待而行也<lb/>
　九四亦少妹之兄也而歸妹愆期而不嫁有待而後<lb/>
　行何也待嫡兄之命也夫九二以少妹之孤視聽聰<lb/>
　明斯已賢矣剛陽得中此又賢也幽貞不變此又賢<lb/>
　也歸而須禮此又賢也嫁而愆期此又賢也其三聘<lb/>
<pb n="25a"/>
　之尹三顧之葛也與<lb/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　九二之少妹在二則幽貞而不變至三則須禮而不<lb/>
　輕至四則愆期而未行然則何時而歸於人乎待六<lb/>
　五之命而後行也六五以帝乙之賢居至尊之位體<lb/>
　中正謙柔之德而九二之賢女為之妹以是兄歸是<lb/>
<pb n="25b"/>
　妹豈不光華焜燿于而國而家哉於此而下嫁於諸<lb/>
　侯又能自謂我雖女君也娣雖吾妾也不以已為過<lb/>
　之而自以為不如位髙而志益卑身貴而行愈謙此<lb/>
　帝妹之所以愈賢與推而放諸君道髙帝不如三傑<lb/>
　文帝不及賈生其庶幾乎彼謂五帝其臣不及其聖<lb/>
　豈惟五帝之罪人亦歸妹之罪人也月與日望則相<lb/>
　敵幾望者月遜日也婦遜夫之象也故吉觀帝妹之<lb/>
　遜其夫知帝乙之訓其妹觀帝乙之訓於妹知帝乙<lb/>
<pb n="26a"/>
　之孝於親盖吾親有遺愛吾能解其憂吾親有所託<lb/>
　吾能副其託不曰孝乎故帝妹之遜可能也帝乙之<lb/>
　訓難能也帝乙之訓可能也帝乙之孝難能也大哉<lb/>
　帝妹之遜乎大哉帝乙之孝乎至於武王集文王未<lb/>
　集之統成王終武王未終之功抑又歸妹之大者與<lb/>
　袂袖也假衣以明其人而不斥其人也<lb/>
上六女承筐无實士刲羊无血无攸利象曰上六无實<lb/>
承虚筐也<lb/>
<pb n="26b"/>
　六隂也故虚虚則无德居上尊也尊則為兄尊而无<lb/>
　德其少妹不令之兄與故九二之為女奉承之於下<lb/>
　如奉虚筐而无幣帛以實其筐上六之為士刲羊告<lb/>
　廟於上如執虚器而无血膋以實其器少妹疇依焉<lb/>
　儻无六五以主少妹之昏禮前人目不瞑矣一妹不<lb/>
　足託宗廟社稷乎易者象也上卦☳有虚筐之象兊<lb/>
　為羊上六而在外朝為許靖為王衍<lb/>
　誠齋易傳卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講書經解義卷二<lb/>
　大禹謨<lb/>
　　大禹謨者史臣記大禹所陳告于帝舜之謨議也故<lb/>
　　以大禹謨名篇<lb/>
　曰若稽古大禹曰文命敷于四海祗承于帝<lb/>
　　此一節書史臣敘禹陳謨之由也禹功業盛大故稱<lb/>
　　大禹文命文徳教命也敷布也祗敬也帝指舜而言<lb/>
<pb n="1b"/>
　　史臣稽考古時大禹曰禹為舜臣當治水成功其文<lb/>
　　徳教命既已敷布于四海之内于是陳其謨謀議論<lb/>
　　以敬承于帝舜欲其保治于無窮盖好問好察兢兢<lb/>
　　保治者帝舜之心也禹之開陳善道正所以敬承帝<lb/>
　　舜之美意耳<lb/>
　曰后克艱厥后臣克艱厥臣政乃乂黎民敏徳<lb/>
　　此一節書記禹祗承于帝之謨也后即君克能也艱<lb/>
　　難也乂治也敏速也大禹陳謨曰人君一身總庶政<lb/>
<pb n="2a"/>
　綂萬民其道最為難盡人臣受國家委任有輔政長<lb/>
　民之責其道亦最為難盡必須為君者真知為君之<lb/>
　難兢兢然務盡為君之道為臣者真知為臣之難亦<lb/>
　兢兢然務盡為臣之道如此上下交修然後朝廷政<lb/>
　事乃得整飭修舉而無壊亂之弊天下人民亦皆從<lb/>
　上之令速化于善而不容自己苟為君與臣者不知<lb/>
　其難或徒知其難而不能實盡其難則政事必至于<lb/>
　廢弛民心必至于渙散豈能使政乂而民化哉<lb/>
<pb n="2b"/>
帝曰俞允若兹嘉言罔攸伏野無遺賢萬邦咸寧稽于<lb/>
衆舍己從人不虐無告不廢困窮惟帝時克<lb/>
　此一節書記帝舜然禹克艱之謨因推廣之而歸于<lb/>
　堯也兹指上文君臣克艱而言攸解作所伏隠伏也<lb/>
　衆兼臣民言無告是民之鰥寡孤獨無處告訴者困<lb/>
　窮是士之困苦貧賤窮而未遇者帝指堯也帝舜答<lb/>
　禹曰汝謂君臣克艱則政修民化此言誠然為君臣<lb/>
　者信能如此將見聞見博而壅蔽通凡嘉言可以補<lb/>
<pb n="3a"/>
　益者無有隠伏于下矣四門闢而羣賢進凡懐才抱<lb/>
　徳者無有遺棄在野矣賢才聚于上膏澤施于下雖<lb/>
　萬邦之廣萬民之衆無有一夫之不𫉬其所矣君臣<lb/>
　克艱之效至于如此然此豈易致哉必湏稽考于衆<lb/>
　人言有善即舎己從之然後人樂告以善而嘉言罔<lb/>
　伏也又必廣詢民瘼有窮而無告者一一周恤不忍<lb/>
　虐害然後徳澤逺被而萬邦咸寧也又必博求賢哲<lb/>
　雖困苦貧賤者一一舉用不至廢棄然後多士畢集<lb/>
<pb n="3b"/>
　而野無遺賢也此三事者惟帝堯乃為能之也夫舜<lb/>
　于克艱之事不敢自謂曰能而必歸諸堯則舜之克<lb/>
　艱于此亦可見矣<lb/>
益曰都帝徳廣運乃聖乃神乃武乃文皇天眷命奄有<lb/>
四海為天下君<lb/>
　此一節書伯益因舜以克艱歸堯因贊堯以勉舜也<lb/>
　都歎美辭廣廣大也運運行也眷是眷顧之意奄盡<lb/>
　也伯益曰美哉帝堯之徳既廣大而無外且運行而<lb/>
<pb n="4a"/>
　不息有不可一端形容者自其徳出于自然者言之<lb/>
　謂之聖自其聖妙于莫測者言之謂之神自其剛毅<lb/>
　能斷者言之謂之武自其英華宣著者言之謂之文<lb/>
　帝堯之徳可謂極盛而無加矣是以皇天眷顧其徳<lb/>
　保佑命之使其有四海之地尺地莫非其有為天下<lb/>
　之君一民莫非其臣焉夫堯以盛徳得天如此所謂<lb/>
　克艱厥后者信乎為堯之能事也今帝紹堯而為治<lb/>
　可不思克艱以承天之眷命乎天眷有徳民懐有仁<lb/>
<pb n="4b"/>
　帝堯廣運之徳乃帝堯如天之仁也法堯者以堯之<lb/>
　所以治民者治民則四海戴若父母而皇天之眷佑<lb/>
　亦無疆矣<lb/>
禹曰惠廸吉從逆凶惟影響<lb/>
　此一節書禹有感于益之言因深言天道以終不可<lb/>
　不克艱之意所以責難于帝也惠順也迪道也逆反<lb/>
　道者也禹曰凡人行事能順道理而行天必降之以<lb/>
　福凡吉慶皆集于其身若背道理而行天必降之以<lb/>
<pb n="5a"/>
　殃凡凶禍皆集于其身猶之表立而影隨聲出而響<lb/>
　應不可易也帝堯有廣運之徳斯受皇天之眷正所<lb/>
　謂恵廸吉也天人感應之理昭昭如此然則君臣其<lb/>
　可以不克艱哉<lb/>
益曰吁戒哉儆戒無虞罔失法度罔遊于逸罔淫于樂<lb/>
任賢勿貳去邪勿疑疑謀勿成百志惟熙罔違道以干<lb/>
百姓之譽罔咈百姓以從己之欲無怠無荒四夷來王<lb/>
　此一節書益因禹陳克艱恵廸之謨而推廣之以告<lb/>
<pb n="5b"/>
　舜也無虞無可憂虞之事罔字勿字皆禁止之辭逸<lb/>
　安逸也淫過也謀圖為也百志謂凡百謀慮熙光眀<lb/>
　也咈拂逆也益曰吁嗟乎天位至重保守為難帝其<lb/>
　戒之哉今四方太平無可憂危然亂每生于極治而<lb/>
　變常發于不虞正須常常儆戒不可自謂治安也盖<lb/>
　承平既久法度易至廢弛必須修眀振舉不可失墜<lb/>
　太平無事人情易流逸樂必須愈加勤勵不可遊于<lb/>
　安逸淫于宴樂任用賢人勿使小人間阻屏斥憸邪<lb/>
<pb n="6a"/>
　不可少有遲疑凡謀為事務心或疑而未安切不可<lb/>
　苟且成就凡百志慮必須正大光眀理順心安者然<lb/>
　後可以成之至于刑賞予奪自有公正道理不可違<lb/>
　背正理而屈法狥情以求百姓之稱譽凡人好惡從<lb/>
　違皆有本然公心不可咈百姓之公心而任情好惡<lb/>
　以從一己之私欲此八者皆當儆戒者也人君若能<lb/>
　内而無怠于心無一念之不儆戒外而無荒于事無<lb/>
　一事之不儆戒則治道益隆太平可保不但中國之<lb/>
<pb n="6b"/>
　民服從而已雖逺方四夷亦莫不聞風向化稽首来<lb/>
　朝矣儆戒無虞其效如此儆戒無虞即所謂制治于<lb/>
　未亂保邦于未危也古聖人持盈保泰宵旰不遑故<lb/>
　能卜世卜年懋建無窮之基業後王徳薄晏安鴆毒<lb/>
　災患當前而莫之省可不戒哉可不戒哉<lb/>
禹曰於帝念哉徳惟善政政在養民水火金木土榖惟<lb/>
修正徳利用厚生惟和九功惟敘九敘惟歌戒之用休<lb/>
董之用威勸之以九歌俾勿壊<lb/>
<pb n="7a"/>
　此一節書大禹因伯益陳儆戒之言遂歎美之而告<lb/>
　帝舜也於歎美詞敘順也戒曉喻也休休美也董督<lb/>
　責之意禹曰嗚呼美哉伯益所陳儆戒無虞之言帝<lb/>
　當常常思念而不可忽哉盖為人君者貴乎有徳然<lb/>
　徳非徒存諸心而已當見之行事使政無不善乃為<lb/>
　實徳而所謂政者又在為百姓興利造福使民無不<lb/>
　安乃為善政養民之政何如水火金木土榖此六者<lb/>
　天地自然之利民生日用不可缺者必須一一整理<lb/>
<pb n="7b"/>
　或洩其太過或補其不足使六者無有不修六者既<lb/>
　修于是教之眀倫理修禮義以正其徳教之作什噐<lb/>
　通貨財以利其用又教之勤生業節用度以厚其生<lb/>
　將此三者一一區畫各得其宜各當其理使無不和<lb/>
　合此六者與三者總謂之九功既能修和則養民之<lb/>
　政各有成功一順其當然之理而不至錯亂矣九功<lb/>
　既敘則民皆利其利而樂其樂莫不形之于歌咏之<lb/>
　間矣然始勤終怠人之常情已成之功能保其久而<lb/>
<pb n="8a"/>
　不廢乎是故百姓有勤于九功者當以善言戒勵使<lb/>
　知所勉有怠于九功者當以刑罰督責使知所畏而<lb/>
　又恐其出于勉强或不能久也復勸之以九歌即取<lb/>
　百姓前日歌咏之言協之律吕播之聲音用之鄉人<lb/>
　用之邦國以感動之使百姓歡欣趨事鼓舞不倦則<lb/>
　修者常修和者常和前日之成功得以永久不壊而<lb/>
　養民之政曲成而不遺矣此皆保治之道帝之所當<lb/>
　深念者也夫養民之政至于惟敘惟歌即伯益所謂<lb/>
<pb n="8b"/>
　無虞也而必保其治于勿壊即伯益所謂儆戒也禹<lb/>
　益之言其互相發眀如此<lb/>
帝曰俞地平天成六府三事允治萬世永頼時乃功<lb/>
　此一節書帝舜因大禹陳說養民之功遂應而許之<lb/>
　也六府即上文所云水火金木土榖三事即正徳利<lb/>
　用厚生乃猶汝也帝對禹曰汝謂政在養民而已成<lb/>
　之功當保而勿壊此言是也但保治固我所當為而<lb/>
　成治實汝所由致往時洪水為災天地皆失其職萬<lb/>
<pb n="9a"/>
　民不得其所今水土既平上天亦得成其生物之功<lb/>
　于是水火金木土榖相資為用六府信無一之不修<lb/>
　正徳利用厚生各當其理三事信無一之不和而養<lb/>
　民之政成矣不但今日之民䝉其利萬世之後猶將<lb/>
　賴之此皆汝治水經理之功非他人所能預也夫天<lb/>
　下事成之甚難而壊之甚易功雖成豈可不思所以<lb/>
　保之克艱恵廸之道為君臣者信當相與以圖之矣<lb/>
帝曰格汝禹朕宅帝位三十有三載耄期倦于勤汝惟<lb/>
<pb n="9b"/>
不怠摠朕師禹曰朕徳罔克民不依臯陶邁種徳徳乃<lb/>
降黎民懐之帝念哉念兹在兹釋兹在兹名言兹在兹<lb/>
允出兹在兹惟帝念功<lb/>
　此二節書記舜命禹攝位及禹讓臯陶之辭也朕徳<lb/>
　之朕禹自謂也古者上下皆可稱朕邁勇往力行之<lb/>
　意種布也降下也兹皆指臯陶言帝舜欲禪位而羣<lb/>
　臣之功無過禹者遂推美其功呼而命之曰来汝禹<lb/>
　我居此帝位三十有三年過于耄而及于期血氣已<lb/>
<pb n="10a"/>
　衰倦于勤勞之事汝當朝夕勉力不怠以摠率我之<lb/>
　臣民禹對曰攝位重事我之徳薄民不依歸豈能當<lb/>
　此羣臣中惟臯陶能勇往力行以布其徳其徳下及<lb/>
　于民民皆感戴而懐服之帝欲為天下得人當以此<lb/>
　人為念不可忘也且我之讓臯陶豈苟然哉我嘗思<lb/>
　念堪此重任者惟在于臯陶要舎而他求未見有過<lb/>
　于臯陶者亦惟在于臯陶我顯然稱道者惟在于臯<lb/>
　陶我發自本心所深信而誠服者亦惟在于臯陶反<lb/>
<pb n="10b"/>
　覆思之終無可易惟帝深念其功而使之攝位必有<lb/>
　以副帝之任而不孤天下之望也夫攝位重事也而<lb/>
　禹之推讓臯陶諄切如此盖聖人之心惟欲為天下<lb/>
　得人而已豈有一毫私己之意哉<lb/>
帝曰臯陶惟兹臣庶罔或干予正汝作士眀于五刑以<lb/>
弼五教期于予治刑期于無刑民協于中時乃功懋哉<lb/>
　此一節書帝舜因禹譲臯陶遂呼臯陶而稱美之也<lb/>
　干干犯正政令五刑墨劓剕宫大辟五等之刑也五<lb/>
<pb n="11a"/>
　教君臣父子夫婦長幼朋友五倫之教也弼輔也期<lb/>
　望也懋勉也帝舜曰汝臯陶惟兹臣民衆庶無或有<lb/>
　干犯我之政令者此何故哉盖由汝作士師之官能<lb/>
　眀于五等之刑以輔五品之教而期我以至于治其<lb/>
　初五品不遜或不免于用刑非忍于殘民也實期人<lb/>
　皆遷善改過至于無刑可用耳所以民皆感化皆能<lb/>
　合于中道不至越禮犯分罹于法網而刑果無所施<lb/>
　矣凡此皆汝之功也汝當益加懋勉始終此心可也<lb/>
<pb n="11b"/>
　民出乎教則入乎刑入乎教則出乎刑刑禁于已然<lb/>
　而教感于未然臯陶刑官也而曰弼教故王者以教<lb/>
　化為首務刑者不得已而後用之後世日從事于科<lb/>
　指條禁之煩章程法令之末而于所謂化民成俗陶<lb/>
　于仁夀之本計則視為迂濶而莫舉治莫古若職此<lb/>
　之故與<lb/>
臯陶曰帝徳罔愆臨下以簡御衆以寛罰弗及嗣賞延<lb/>
于世宥過無大刑故無小罪疑惟輕功疑惟重與其殺<lb/>
<pb n="12a"/>
不辜寧失不經好生之徳洽于民心兹用不犯于有司<lb/>
　此一節書臯陶因舜美其功而歸功于上也愆過差<lb/>
　也嗣世皆謂子孫宥赦免也過者誤犯故者故犯不<lb/>
　辜謂無罪之人不經謂不合于常法臯陶曰民協于<lb/>
　中此豈臣之功哉盖由帝之徳盡善盡美無一毫過<lb/>
　愆故能然耳臣略數之如臨臣下則簡静而不至于<lb/>
　煩擾御衆民則寛裕而不至于急促罰有罪之人則<lb/>
　止在本身而不及其子孫賞有功之人則不止本身<lb/>
<pb n="12b"/>
　而且及其後世過出無心者量情恕之雖大事亦從<lb/>
　寛貸眀知故犯者盡法治之雖小事亦不輕恕罪已<lb/>
　定矣或有可輕可重在疑似之間者惟從輕以處之<lb/>
　功已定矣或有可輕可重在疑似之間者則從重以<lb/>
　賞之又有一等罪人法可以殺可以無殺殺之則恐<lb/>
　䧟于非辜不殺則恐失于縱舎帝則以為與其輕于<lb/>
　用刑而致枉殺無罪之人寧可姑全其生使我自受<lb/>
　失刑之責此其仁愛忠厚之至皆所謂好生之徳也<lb/>
<pb n="13a"/>
　帝有此徳深入于民心所以天下之人無不興起于<lb/>
　善而自不犯于有司也臯陶以民之不犯由于帝徳<lb/>
　之罔愆而不敢以種徳民懐之化自居不敢以明刑<lb/>
　弼教之功自任古大臣善則稱君𩔖如此<lb/>
帝曰俾予從欲以治四方風動惟乃之休<lb/>
　此一節書帝舜因臯陶稱頌其徳又申言以歸美于<lb/>
　臯陶也俾使也風動謂徳教感民如風之動物也帝<lb/>
　曰民不犯法而上不用刑者此我之所欲也汝能使<lb/>
<pb n="13b"/>
　我如所願欲以治教化流行于東西朔南之間譬如<lb/>
　風之鼓動萬物莫不靡然順從此乃汝之休美不可<lb/>
　得而辭也使非汝眀刑弼教則我好生之念雖切亦<lb/>
　豈能遽洽于民哉臯陶有弼教之功而不自居必歸<lb/>
　之于上舜有好生之徳而不自居必歸之于下古之<lb/>
　君臣其相與讓善也𩔖如此<lb/>
帝曰來禹洚水儆予成允成功惟汝賢克勤于邦克儉<lb/>
于家不自滿假惟汝賢汝惟不矜天下莫與汝爭能汝<lb/>
<pb n="14a"/>
惟不伐天下莫與汝爭功予懋乃徳嘉乃丕績天之厯<lb/>
數在汝躬汝終陟元后<lb/>
　此一節書帝舜因禹以功徳推臯陶故特舉禹之功<lb/>
　徳而申命之也洚水洪水也允信也滿者自足假者<lb/>
　寛假懋盛大也嘉稱美也丕績是大功乃猶汝也厯<lb/>
　數謂帝王相承之次序陟升也帝曰来汝禹昔者洪<lb/>
　水汎濫乃天示儆戒于我當是時汝奏言而能踐其<lb/>
　言試功而能有其功汝能如此則既賢于人矣常人<lb/>
<pb n="14b"/>
　于成功之後未免有滿足自恕之意汝又能在邦則<lb/>
　勤于王事在家則儉于私養自視歉然不敢滿假此<lb/>
　亦惟汝之賢也汝惟不自矜其能而能之實不可掩<lb/>
　天下誰與汝爭能汝惟不自伐其功而功之實不可<lb/>
　掩天下誰與汝爭功汝之徳我以為盛大汝之丕績<lb/>
　我以為嘉美天之厯數當歸于汝汝終當升此大君<lb/>
　之位以為天下臣民之主今日摠師之命豈可得而<lb/>
　辭哉堯之徳曰允恭克讓舜之徳曰温恭允塞禹之<lb/>
<pb n="15a"/>
　徳曰不自滿假三聖人所由先後一揆與<lb/>
人心惟危道心惟微惟精惟一允執厥中<lb/>
　此一節書舜將傳位于禹而告以存心出治之本也<lb/>
　危危殆也微微妙也帝舜曰心一而已由其發于形<lb/>
　氣之私者言之則謂之人心此心一發若無義理以<lb/>
　節制之便流于邪惡而不可止豈不危哉由其發于<lb/>
　義理之正者言之謂之道心此心纔發一為私意所<lb/>
　蔽未免又入于昏昧豈不微哉危微二者間不容髪<lb/>
<pb n="15b"/>
　擇之不精則理欲混淆中道亦淪于晦故欲其惟精<lb/>
　守之不一則理動于欲此中未免摇奪故欲其惟一<lb/>
　惟精惟一由是危者安微者著自人心而收之孰非<lb/>
　道心自道心而擴之孰非中道吾心之内信能執此<lb/>
　至當不易之理而推之以運萬化以達萬變安有過<lb/>
　不及之患哉堯之告舜但曰允執其中今舜命禹又<lb/>
　推其所以而詳告之古之聖人將以天下與人先以<lb/>
　治之之本傳之心法者治法之本也故其丁寧告戒<lb/>
<pb n="16a"/>
　有如此<lb/>
無稽之言勿聽弗詢之謀勿庸<lb/>
　此一節書帝舜告禹以聽言處事之要也稽考證也<lb/>
　詢咨訪也庸用也帝曰人君聽人之言必須其言原<lb/>
　本古人歴歴可據然後可以聽之若無所稽考之言<lb/>
　駕空懸說設誤聽之未有不淆亂國是妨害政事者<lb/>
　汝宜絶之而勿聽焉人君用人之謀必須其謀曾經<lb/>
　咨訪合于衆論然後可以用之若不詢于衆之謀獨<lb/>
<pb n="16b"/>
　任已見設誤用之未有不拂逆人情阻格難行者汝<lb/>
　宜拒之而弗庸焉此二者聽言處事之要也既有存<lb/>
　心出治之本又得聽言處事之要内外相資而治道<lb/>
　備矣<lb/>
可愛非君可畏非民衆非无后何戴后非衆罔與守邦<lb/>
欽哉慎乃有位敬修其可願四海困窮天禄永終惟口<lb/>
出好興戎朕言不再<lb/>
　此一節書帝舜命禹攝位既反覆教戒之至此又深<lb/>
<pb n="17a"/>
　儆之也位謂君位可願是人心同欲之理好善也戎<lb/>
　兵也帝曰君之與民分雖相懸道實相須人但知君<lb/>
　為可畏自我觀之民所可愛豈非君乎人但知民為<lb/>
　可忽自我觀之君所可畏豈非民乎盖天下百姓至<lb/>
　衆若無大君則饑寒誰與賑救爭害誰與治理將何<lb/>
　所仰戴乎此君所以可愛也人君一身最孤若無衆<lb/>
　民則財用誰為供給役使誰為出力將何以守邦乎<lb/>
　此民所以可畏也然則人君居此可愛之位治此可<lb/>
<pb n="17b"/>
　畏之民可不敬哉必兢兢業業慎守其所居之位可<lb/>
　也慎位何如盖中道之在吾心固至善之理而可願<lb/>
　欲者也必敬修其所可願欲之理凡存于心發于政<lb/>
　務使有善而無惡有可欲而無可惡然後人心永戴<lb/>
　天位常安苟或不然使四海人民困苦窮極則向時<lb/>
　仰戴者轉為怨嗟向時守邦者轉為離叛人心既失<lb/>
　所受于天之禄亦永絶而不可復矣夫言發于口利<lb/>
　害攸關惟口生出好事惟口興起戎兵所係之重如<lb/>
<pb n="18a"/>
　此今我命汝之言豈容更有他說汝當受命攝位無<lb/>
　復辭遜也舜曰可畏非民禹曰民惟邦本孟子曰民<lb/>
　為貴民心從違即天命去留如之何不以民事為兢<lb/>
　兢<lb/>
禹曰枚卜功臣惟吉之從帝曰禹官占惟先蔽志昆命<lb/>
于元龜朕志先定詢謀僉同鬼神其依龜筮協從卜不<lb/>
習吉禹拜稽首固辭帝曰母惟汝諧正月朔旦受命于<lb/>
神宗率百官若帝之初<lb/>
<pb n="18b"/>
　此二節書敘禹再辭舜再不許禹不𫉬已而受命也<lb/>
　枚卜歴舉而卜之也官占謂掌占卜之官蔽決斷也<lb/>
　昆解作後依順也龜謂灼龜觀兆筮謂揲蓍起卦協<lb/>
　合也習解作重毋者禁止之詞神宗堯之廟號帝指<lb/>
　舜也禹曰攝位大事不可專主于人謀今在廷之臣<lb/>
　有功者多請一一卜之于龜從其吉者而命之可也<lb/>
　帝舜曰汝禹凡設官占卜之法必先斷定其志所向<lb/>
　然後命于元龜以驗其吉凶今我命汝攝位之志已<lb/>
<pb n="19a"/>
　先定于心無所疑惑詢謀于衆亦同以為然是以鬼<lb/>
　神依順驗之龜筮已自協從矣又何用取羣臣而枚<lb/>
　卜之乎且占卜之法一得吉兆不必再卜今鬼神既<lb/>
　依龜筮協從又何須重卜以求吉乎禹拜而稽首懇<lb/>
　切遜避帝舜曰汝毋固辭惟汝可以諧此元后之位<lb/>
　也禹既不𫉬辭乃以正月一日受攝位之命于帝堯<lb/>
　之廟在舜則告其終在禹則告其始由是總率百官<lb/>
　攝行庶政一如帝舜受終攝位之初堯舜禹之相傳<lb/>
<pb n="19b"/>
　一道故其事亦無不同如此觀此龜卜之法雖亦古<lb/>
　人所重然必在定志詢謀之後故周書洪範稽疑謀<lb/>
　及乃心謀及卿士謀及庶人而後謀及卜筮後世舎<lb/>
　人而問鬼舎明而求幽以致術數之流皆得妄談休<lb/>
　咎熒惑聽聞吁抑愚甚矣<lb/>
帝曰咨禹惟時有苖弗率汝徂征禹乃㑹羣后誓于師<lb/>
曰濟濟有衆咸聽朕命蠢兹有苖昏迷不恭侮慢自賢<lb/>
反道敗徳君子在野小人在位民棄不保天降之咎肆<lb/>
<pb n="20a"/>
予以爾衆士奉辭伐罪爾尚一乃心力其克有勲<lb/>
　此一節書敘禹既攝位舜命禹伐苖及禹誓衆之辭<lb/>
　也徂往也羣后謂諸侯誓行軍時告戒之言濟濟衆<lb/>
　盛也肆解作故帝舜曰嗟乎汝禹方今天下皆已無<lb/>
　虞惟是有苖之君不循教令汝當躬率六師往正其<lb/>
　罪禹承帝命乃徴召諸侯以兵来㑹遂誓戒于衆曰<lb/>
　濟濟然爾衆當皆聽我之命令今頑蠢無知有苖之<lb/>
　君昏昧迷惑不知恭敬侮慢他人自以為賢反戾正<lb/>
<pb n="20b"/>
　道敗壊常徳君子却使在野小人却使在位由是下<lb/>
　失民心棄之而不保上失天心降之以災咎故我以<lb/>
　爾衆士奉帝之辭以討伐其罪爾衆士務一爾之心<lb/>
　不可少有疑貳務一爾之力不可少有退縮然後戰<lb/>
　無不勝攻無不取而能成除暴安民之功也爾衆士<lb/>
　可不勉哉有苖自干天誅舜之命禹徂征不得已也<lb/>
三旬苖民逆命益贊于禹曰惟徳動天無逺弗届滿招<lb/>
損謙受益時乃天道帝初于歴山往于田日號泣于旻<lb/>
<pb n="21a"/>
天于父母負罪引慝祗載見瞽瞍夔虁齊慄瞽亦允若<lb/>
至誠感神矧兹有苖禹拜昌言曰俞班師振旅帝乃誕<lb/>
敷文徳舞干羽于兩階七旬有苖格<lb/>
　此一節書敘苖民逆命益贊禹班師及帝敷文徳有<lb/>
　苖来格之事也贊助也届至也帝指舜歷山山名在<lb/>
　今山西蒲州旻是仁覆憫下之意天心憐憫下民所<lb/>
　以謂之旻天慝解作惡祗敬也載事也瞽瞍帝舜之<lb/>
　父齊荘敬也慄戰慄也夔夔齊慄之容允信也若順<lb/>
<pb n="21b"/>
　也誠者誠能感物之意昌言盛徳之言也班還也振<lb/>
　即整也誕大也干是楯羽是羽旄皆舞者所執格至<lb/>
　也禹征有苖兵臨其國已三十日而苖民違逆命令<lb/>
　未肯服從是時伯益從征乃贊助于禹曰惟有徳之<lb/>
　人可以上動天心天雖髙逺此徳無逺不到大凡盈<lb/>
　滿者必招損傷謙虗者定受利益此乃天道之自然<lb/>
　知天道之自然惟當謙以修徳不可自滿以伐人矣<lb/>
　帝微賤之初曾耕于歴山而往于田日日呼旻天而<lb/>
<pb n="22a"/>
　號泣又呼父母而號泣雖是帝之父母不慈然帝之<lb/>
　心只是自認以為己罪自引以為已惡不敢一毫歸<lb/>
　咎父母只是敬修為子之事在瞽瞍前夔夔然荘敬<lb/>
　戰慄終被孝心感動瞽瞍亦歡喜信順化而為慈矣<lb/>
　夫人苟能盡以誠感物之道而為至諴雖無形無聲<lb/>
　之鬼神亦將洋洋乎来格况苖民亦人𩔖也豈有不<lb/>
　可以誠感者乎何必勤兵于逺哉伯益勸禹之言如<lb/>
　此真盛徳之言也禹即拜而受之應之曰然遂班師<lb/>
<pb n="22b"/>
　振旅歸于京師帝舜亦感于益之言大布其文命徳<lb/>
　教不復以苖民順逆為念當是時朝廷無事惟有執<lb/>
　干楯者執羽旄者相與舞于東西兩階而已從禹班<lb/>
　師之後纔七十日而有苖已囘心向化羣然来格伯<lb/>
　益修徳之言至是驗矣夫一苖民也以兵臨之則不<lb/>
　服以徳感之而即来可見服逺之道惟在内治之修<lb/>
　内治不修而徒恃師武臣之力非聖人之所貴也觀<lb/>
　虞廷雍容太和景象千古而下不猶可想見邪<lb/>
<pb n="23a"/>
臯陶謨<lb/>
　臯陶謨者史臣記臯陶所陳告于帝舜之謨議也故<lb/>
　以臯陶謨名篇<lb/>
曰若稽古臯陶曰允廸厥徳謨明弼諧禹曰俞如何臯<lb/>
陶曰都慎厥身修思永惇敘九族庶明勵翼邇可逺在<lb/>
兹禹拜昌言曰俞<lb/>
　此一節書是史臣記臯陶陳謨于帝舜及與大禹問<lb/>
　答之辭言迪徳之本在修身而漸極推行之逺也允<lb/>
<pb n="23b"/>
　迪實踐也謨謂陳說道理眀謂眀白詳盡弼匡救過<lb/>
　失諧可否相濟之意思永思慮長逺也惇厚也庶眀<lb/>
　是衆賢人勵勉勵也翼輔佐也邇指家國逺指天下<lb/>
　稽考古時臯陶曾陳謨于帝舜曰為君者誠能躬行<lb/>
　實踐以修其徳則為臣者知其君樂于聞善所以為<lb/>
　之謀者無𨼆匿而不眀者矣知其君樂于聞過所以<lb/>
　弼其失者無乖忤而不諧者矣然則人君欲臣下之<lb/>
　盡言不可不自勉以為納忠之地也當時大禹同在<lb/>
<pb n="24a"/>
　帝前因問臯陶曰汝言誠然然迪徳之義其詳如何<lb/>
　臯陶曰美哉汝之問也為君者必謹慎以修其身一<lb/>
　言一動皆深思逺慮務為長久之訃此乃為允廸厥<lb/>
　徳由是自身而推于家則九族之親屬莫不以恩相<lb/>
　厚以禮相序而家可齊矣自家而推于國則羣臣之<lb/>
　眀哲者莫不勉勵以輔佐之而國可治矣不特如此<lb/>
　又自家國之近可達天下之逺使天下無不平者亦<lb/>
　在此修身思永推之耳豈有他哉禹遂屈已而拜之<lb/>
<pb n="24b"/>
　曰汝言甚是真為君者之所當知也<lb/>
臯陶曰都在知人在安民禹曰吁咸若時惟帝其難之<lb/>
知人則哲能官人安民則恵黎民懐之能哲而恵何憂<lb/>
乎驩兜何遷乎有苖何畏乎巧言令色孔壬<lb/>
　此一節書是臯陶推廣廸徳之要在知人安民而禹<lb/>
　深歎兼盡之難也吁歎而未深然之詞時是也指知<lb/>
　人安民言帝指堯官人謂用人遷竄徙也巧言令色<lb/>
　孔壬謂好其言善其色而大包藏姦惡之人臯陶曰<lb/>
<pb n="25a"/>
　美哉人君為治之道其大者有二一在于知人一在<lb/>
　于安民盖人不能知則用舎失當無以任衆職而興<lb/>
　事功民不能安則民心離散無以固根本而奠邦家<lb/>
　禹曰嗟乎如汝所言知人安民二者兼舉維帝堯之<lb/>
　聖猶且難之盖人固未易知也為君者果能知人則<lb/>
　睿知所照將與日月並眀何哲如之以是用人必能<lb/>
　使才稱其職徳稱其位豈有不宜者乎民固未易安<lb/>
　也為君者果能安民則恩澤所及將與雨露同潤何<lb/>
<pb n="25b"/>
　恵如之由是萬邦黎庶尊之則元后愛之則父母豈<lb/>
　有不懐者乎夫人君惟不能知人安民常恐不善之<lb/>
　人得乗間而害我之治能哲而恵如此將見衆賢集<lb/>
　于朝百姓和于野雖有黨惡如驩兜者亦將改行從<lb/>
　善何足憂雖有昏迷如有苖者亦將感化歸服何必<lb/>
　遷雖有巧好其言令善其色大包藏姦惡者亦將變<lb/>
　巧詐而為誠實何足畏知人安民功用之大至于如<lb/>
　此豈可易視之哉禹言此盖欲帝舜深思其難而求<lb/>
<pb n="26a"/>
　盡其道也<lb/>
臯陶曰都亦行有九徳亦言其人有徳乃言曰載采采<lb/>
禹曰何臯陶曰寛而栗柔而立愿而恭亂而敬擾而毅<lb/>
直而温簡而㢘剛而塞彊而義彰厥有常吉哉<lb/>
　此一節書是臯陶與禹言取人之要盖知人之事也<lb/>
　亦解作總載解作行采事也采采者謂某事某事也<lb/>
　栗嚴宻也愿謹厚也亂解作治擾馴順也毅果斷也<lb/>
　㢘謂有分辨塞篤實也彰著也吉善也臯陶曰美哉<lb/>
<pb n="26b"/>
　人固難知而觀人有法凡人必有徳乃為賢人總言<lb/>
　此徳之見諸行事者其目有九總言其人之有徳者<lb/>
　必須指其所行某事某事以為證驗則事皆有據而<lb/>
　名實不爽不患人之難知矣禹曰九徳之目何如臯<lb/>
　陶曰凡人寛𢎞者或流于縱弛若寛𢎞而又荘栗是<lb/>
　一徳也柔順者或流于頽靡若柔順而又植立是一<lb/>
　徳也謹愿者或過于鄙朴若謹愿而又恭恪是一徳<lb/>
　也有治才者或不足于敬畏若有治才而又敬畏是<lb/>
<pb n="27a"/>
　一徳也馴擾者或失之優柔若馴擾而又果毅是一<lb/>
　徳也徑直者或過于峭厲若徑直而又温和是一徳<lb/>
　也簡易者或過于坦率若簡易而又㢘隅是一徳也<lb/>
　剛健者或出于矯激若剛健而又篤實是一徳也彊<lb/>
　勇者或任乎血氣若彊勇而又好義是一徳也九徳<lb/>
　之目如此人能于此九者彰著于行事之間且始終<lb/>
　如一常有而不變斯可謂成徳之吉士哉以此觀人<lb/>
　則下無遁情而知人之哲得矣<lb/>
<pb n="27b"/>
日宣三徳夙夜浚眀有家日嚴祗敬六徳亮采有邦翕<lb/>
受敷施九徳咸事俊乂在官百僚師師百工惟時撫于<lb/>
五辰庶績其凝<lb/>
　此一節書是臯陶言官人之效亦知人之事也宣著<lb/>
　也浚解作治嚴畏也亮眀也采事也有家謂大夫有<lb/>
　邦謂諸侯翕合也施用也撫順也五辰木火土金水<lb/>
　凝成也臯陶曰凡人于九徳不必其盡備而貴其有<lb/>
　常如九徳之中有其三者能日宣而充廣之使之益<lb/>
<pb n="28a"/>
　以著此三徳之有常者也使之為大夫而有家必能<lb/>
　夙夜匪懈以治其家而家之事無不眀治矣九徳之<lb/>
　中有其六者能日嚴而祗敬之使之日以謹此六徳<lb/>
　之有常者也使之為諸侯而有邦必能克謹無怠以<lb/>
　治其邦而邦之事無不眀治矣夫徳之有常者多寡<lb/>
　不同而皆宜于用如此人君若能合而受之分布用<lb/>
　之將見有九徳者皆願出而效其才能以任國家之<lb/>
　事凡大而千人之俊小而百人之乂皆在官使于是<lb/>
<pb n="28b"/>
　百僚彼此相師百工及時趨事順于五辰以修人事<lb/>
　春順木之辰夏順火之辰秋順金之辰冬順水之辰<lb/>
　土寄王于四時又修四時之令以順土之辰由是一<lb/>
　切功績皆有成效而無復有廢墜怠弛之患矣夫人<lb/>
　君能知人而善用之則賢才進而治功成如此知人<lb/>
　所係豈小也哉<lb/>
無教逸欲有邦兢兢業業一日二日萬幾無曠庶官天<lb/>
工人其代之<lb/>
<pb n="29a"/>
　此一節書是臯陶言用人之本宜端用人之道宜盡<lb/>
　亦知人之事也無禁止之辭幾事之幾微也曠廢也<lb/>
　天工謂上天付與君臣當行之事臯陶曰天子者臣<lb/>
　下之表帥也若先為逸欲則下而有邦之諸侯亦皆<lb/>
　效之是教導之為逸欲也為天子者豈宜如此必須<lb/>
　兢兢然戒謹業業然危懼以倡率之所以然者何也<lb/>
　盖一日二日之間其日至淺而事幾之来且至萬焉<lb/>
　幾者常人之所不能見及其著也雖智者不能善其<lb/>
<pb n="29b"/>
　後此所以必兢業以圖之不可一日而縱欲也然天<lb/>
　子能以一心察天下之幾不能以一身兼天下之務<lb/>
　所用庶官必須得人若庶官用非其才職業必曠為<lb/>
　天子者豈可如此所以然者何也盖庶官所行之事<lb/>
　皆代天事曠庶官之事是曠天事也此庶官所以不<lb/>
　可曠也夫敦勤儉以率諸侯端用人之本也擇賢能<lb/>
　以任衆職盡用人之道也知人之事其庶矣乎<lb/>
天敘有典勑我五典五惇哉天秩有禮自我五禮有庸<lb/>
<pb n="30a"/>
哉同寅協恭和衷哉天命有徳五服五章哉天討有罪<lb/>
五刑五用哉政事懋哉懋哉<lb/>
　此一節書是臯陶陳安民之謨也敘倫敘也勑正也<lb/>
　五典五常之道惇厚也秩尊卑貴賤之品秩庸常也<lb/>
　章顯也五服五等之服懋勉也臯陶曰人君安民之<lb/>
　事無非天事天生君臣父子夫婦長幼朋友之倫即<lb/>
　有親義序别信之典此五典乃天所次敘而不可紊<lb/>
　惟君立條教以勑正之使民交相惇厚天生君臣父<lb/>
<pb n="30b"/>
　子夫婦長幼朋友之倫即有尊卑貴賤等級之禮此<lb/>
　五禮乃天所品秩而不可踰惟君著法式以敬用之<lb/>
　使民各循常度君主此典禮固自寅畏恭敬臣輔此<lb/>
　典禮亦當同其寅畏協其恭敬盖典禮即民所受于<lb/>
　天之衷而民不能以惇庸自和必君臣一心以和民<lb/>
　之衷使之保合各正然後典無不惇禮無不庸也安<lb/>
　民之在教化者如此夫典禮之敘秩皆出于天則民<lb/>
　之由乎典禮者為有徳即天所眷命者也人君代天<lb/>
<pb n="31a"/>
　賞善有袞冕鷩冕毳冕絺冕元冕五等之服以章顯<lb/>
　之使民知勸于徳民之悖乎典禮者為有罪即天所<lb/>
　責討者也人君代天罰惡用墨劓剕宮大辟五等之<lb/>
　刑以懲戒之使民知逺于罪盖命討乃朝廷大政事<lb/>
　君主令于上臣奉行于下皆當勉之又勉常修眀而<lb/>
　無怠忽然後服必稱徳刑必當罪也安民之在政治<lb/>
　者如此凡安民必兼教養臯陶不言養者府修事和<lb/>
　既得其養之後則政教為尤重誠能敬以敷教合乎<lb/>
<pb n="31b"/>
　秩敘之自然勤以修政期于命討之各當則民咸相<lb/>
　安于典禮徳化之中而不至有刑辟之犯人主之所<lb/>
　以修身廸徳者即在是矣<lb/>
天聰明自我民聰眀天眀畏自我民眀威達于上下敬<lb/>
哉有土<lb/>
　此一節書是臯陶發明天人一理見人君不可不盡<lb/>
　安民之道也眀者顯揚其善畏者刑威其惡威與畏<lb/>
　通上是天下是民有土有國之君也臯陶曰惇庸命<lb/>
<pb n="32a"/>
　討皆出于天所以天道至神其聰則于善惡無不聞<lb/>
　其眀則于善惡無不見然天未嘗有視聽因民之視<lb/>
　聽以為聰眀天道至公善者降福以顯眀之惡者降<lb/>
　禍以畏懼之然天未嘗有好惡因民之好惡以為眀<lb/>
　威夫天在上民在下甚相懸絶而民心之所同然即<lb/>
　是天理之所必然其通達無間如此然則有土之君<lb/>
　膺惇庸命討之寄可不敬之又敬哉凡慶賞刑威必<lb/>
　允協乎民心斯上當乎天心而安民之道克盡矣臯<lb/>
<pb n="32b"/>
　陶言知人則終以兢業言安民則歸本于敬要皆原<lb/>
　于人主之修身廸徳其㫖一也<lb/>
臯陶曰朕言恵可底行禹曰俞乃言底可績臯陶曰予<lb/>
未有知思曰贊贊襄哉<lb/>
　此一節書是臯陶陳謨既畢因勉帝舜力行其言也<lb/>
　恵謂順理底致也思曰之曰當作日贊助也襄成也<lb/>
　臯陶曰我所言知人安民之事順于治理皆人君所<lb/>
　當然者實可以致之施行非徒言也禹與臯陶有同<lb/>
<pb n="33a"/>
　心遂應之曰信然汝之所言合理誠可致之于行而<lb/>
　有成功也臯陶自謙曰行之有功我則未敢預知惟<lb/>
　思日日贊助于帝以成治功而已臯陶不以有功自<lb/>
　居而以輔君自許其所以勉帝舜者益切矣夫以有<lb/>
　虞之隆帝舜之聖而禹臯陶猶同心責難如此使大<lb/>
　臣皆以禹臯陶之心為心則何君不如舜而治不若<lb/>
　虞哉<lb/>
益稷<lb/>
<pb n="33b"/>
　此一篇書是帝舜與禹臯陶論治之言首節禹稱益<lb/>
　稷二臣佐其成功因以名篇<lb/>
帝曰來禹汝亦昌言禹拜曰都帝予何言予思日孜孜<lb/>
臯陶曰吁如何禹曰洪水滔天浩浩懐山襄陵下民昏<lb/>
墊予乗四載随山刋木暨益奏庶鮮食予决九川距四<lb/>
海濬畎澮距川暨稷播奏庶艱食鮮食懋遷有無化居<lb/>
烝民乃粒萬邦作乂臯陶曰俞師汝昌言<lb/>
　此一節書是帝舜求言無己之誠禹臯陶輔君以保<lb/>
<pb n="34a"/>
　治無窮之意也孜孜者勉力不怠之謂墊沈溺也四<lb/>
　載水乗舟陸乗車泥乗輴山乗樏也刋除也奏進也<lb/>
　血食曰鮮鳥獸魚鼈之肉也九川九州之川也距至<lb/>
　也濬深也畎澮田間水道也播布也謂布種五榖也<lb/>
　艱難也播種之初五榖難得故曰艱食懋勉也化居<lb/>
　者變化其所居積之貨也烝衆也米食曰粒作乂者<lb/>
　興起治功也帝舜既嘉納臯陶之謨因呼禹来前曰<lb/>
　臯陶所言知人安民真是盛美之言汝亦可以昌言<lb/>
<pb n="34b"/>
　告我禹見帝舜之勤于求言拜而歎美稱帝而進曰<lb/>
　君徳治道臯陶之言備矣我更何所言惟思艱危易<lb/>
　忘成功難保日孜孜焉勉力于所當為不敢以已治<lb/>
　已安而少怠也臯陶遂歎而問所謂孜孜者如何禹<lb/>
　乃追述治水本末以見當保治之意曰往時洪水汎<lb/>
　濫勢若漫天浩浩然包山駕陵下民困于水災昏迷<lb/>
　墊溺予承帝命治水乃乗四載依山而行除木以通<lb/>
　道路相度地勢之髙下審視水𫝑之源流此時五榖<lb/>
<pb n="35a"/>
　不登我及益教民網罟漁獵進衆鮮食以充饑先開<lb/>
　決九州之川各至于海使大水有所歸次疏濬田間<lb/>
　畎澮各至于川使小水有所洩此時田畝可辨我及<lb/>
　稷教民播種稼穡進衆艱食猶兼鮮食至于水土盡<lb/>
　平山林川澤之貨利盡出又勸勉其民遷有于無化<lb/>
　其居積以濟匱乏天下衆民然後皆得粒食因以定<lb/>
　貢賦施政教而萬邦興起治功焉思昔日之艱難則<lb/>
　今日何可不孜孜以保此萬邦烝民哉臯陶聞禹言<lb/>
<pb n="35b"/>
　而然之又謂我君臣當師法汝之昌言皆勉力不怠<lb/>
　可也盖禹不自恃其成功而詳述其前事安不忘危<lb/>
　之意溢于言表誠使人君常以孜孜為心則持盈之<lb/>
　慮恒深人臣常以孜孜為心則保泰之謀加切君臣<lb/>
　交修自可長享至治于無窮矣<lb/>
禹曰都帝慎乃在位帝曰俞禹曰安汝止惟㡬惟康其<lb/>
弼直惟動丕應徯志以昭受上帝天其申命用休<lb/>
　此一節書是禹既詳言致治之難因告帝舜以保治<lb/>
<pb n="36a"/>
　之道也止者心之所止乃至善之所在也惟思也㡬<lb/>
　者事之發康者事之安弼謂輔弼之臣也丕大也徯<lb/>
　待也申重也休美也禹先歎美又特稱帝以發其聽<lb/>
　曰帝在君位當慎以居之也帝舜即然其言禹又推<lb/>
　所以慎位之意曰人心之于事物各有至善之當止<lb/>
　者但為私欲動摇而不安帝當時時存養此心順適<lb/>
　天理安汝心之所止以立應事之本事未行而將發<lb/>
　謂之幾必審所發之皆善然後行之事將成而可安<lb/>
<pb n="36b"/>
　謂之康必察此事之果安然後成之則心之所止者<lb/>
　静固安動亦安矣又必使輔弼之臣皆得盡其直言<lb/>
　格心于未萌救事于朱失而安止之功益宻也既謹<lb/>
　幾康于己又資弼直于人由此人已交修表裏一致<lb/>
　將見事事順乎民心一有動作布之政令則天下翕<lb/>
　然丕應若先待我志之發矣事事合乎天理以之昭<lb/>
　然受命于上帝則天且重重眷命用集休美之福矣<lb/>
　得天得民如此而在君位斯為克慎者哉要以慎位<lb/>
<pb n="37a"/>
　之道一安止盡之易象艮止詩咏敬止大學始于知<lb/>
　止皆此道也故聖道相傳禹為見知首稱人主欲久<lb/>
　安長治亦體舜禹之心法而已<lb/>
帝曰吁臣哉鄰哉鄰哉臣哉禹曰俞<lb/>
　此一節書是帝舜感禹弼直之言而反覆歎詠臣職<lb/>
　之重也鄰謂左右輔弼也臣以分言鄰以職言帝舜<lb/>
　曰吁汝謂人君安所止而謹于幾康尤必頼輔弼之<lb/>
　直可見臣職之所繫甚重布列庶位謂之臣而臣非<lb/>
<pb n="37b"/>
　具官也必有以格我之心必有以正我之事臣哉其<lb/>
　即我之鄰哉左右贊助謂之鄰而鄰非泛屬也所以<lb/>
　格心者是賴所以正事者是頼鄰哉其惟我之臣哉<lb/>
　此即以弼直致望于禹之意禹遂承之曰俞盖亦以<lb/>
　臣鄰自任矣上文禹以慎位責難于舜而舜即然之<lb/>
　此節舜以臣鄰委重于禹而禹即然之一徳一心交<lb/>
　孚無間所以相須有成也<lb/>
帝曰臣作朕股肱耳目予欲左右有民汝翼予欲宣力<lb/>
<pb n="38a"/>
四方汝為予欲觀古人之象日月星辰山龍華蟲作㑹<lb/>
宗彝藻火粉米黼黻絺繡以五采彰施于五色作服汝<lb/>
眀予欲聞六律五聲八音在治忽以出納五言汝聽<lb/>
　此一節書是帝舜詳言臣之所以為鄰以深眀一體<lb/>
　之義也華蟲是雉宗彝是宗廟中酒尊上畫虎蜼二<lb/>
　獸藻是水草粉米是白米黼如斧形黻如亞字黄鍾<lb/>
　太蔟姑洗㽔賔夷則無射為六律不言呂者陽統隂<lb/>
　也宫商角徵羽為五聲金石絲竹匏土革木為八音<lb/>
<pb n="38b"/>
　在察也忽治之反也五言者詩歌之協于五聲者也<lb/>
　自上達下謂之出自下達上謂之納帝舜曰君資臣<lb/>
　以為助如人有元首必資手足以運行耳目以視聽<lb/>
　是臣為我之股肱耳目也盖治道以政教禮樂為先<lb/>
　我思民性未復欲左右扶持斯民使人人向化而不<lb/>
　能徧諭也頼汝臣輔翼之以遂我教民之心我思民<lb/>
　生未厚欲宣布恵澤于四方使人人得所而不能徧<lb/>
　加也頼汝臣施為之以遂我養民之心禮以章服辨<lb/>
<pb n="39a"/>
　等威我欲觀古人所取象定上衣下裳之制日月星<lb/>
　辰取其照臨山取靜鎮龍取變化華蟲取其文六者<lb/>
　繪畫于衣宗彝取其孝藻取其潔火取其眀粉米取<lb/>
　其養黼取其斷黻取其辨六者刺繡于裳其繪與繡<lb/>
　則以青黃赤白黑五采之物彰施于繪帛成此五色<lb/>
　作朝祭之服而我不盡能自眀也賴汝臣眀視其大<lb/>
　小尊卑之等使禮達而分定焉聲音之道與政通我<lb/>
　欲聞六律以定五聲而被之八音者察其治不治于<lb/>
<pb n="39b"/>
　政事音和由政事之修治音乖由政事之怠忽其察<lb/>
　之之法則以朝廷所出之絲綸民間所納之歌謡凡<lb/>
　言之叶于五聲播之樂章者為君徳民風之驗而我<lb/>
　不盡能自聽也賴汝臣審聽其乖和得失之分使樂<lb/>
　行而倫清焉合四者言之臣豈非我之股肱耳目乎<lb/>
　推帝舜所屬望于禹者見君以臣為體則臣當以君<lb/>
　為心然後能助成治功也<lb/>
予違汝弼汝無面從退有後言欽四鄰<lb/>
<pb n="40a"/>
　此一節書是帝舜申結上文弼直臣鄰之義而戒勉<lb/>
　于禹也違戾也言違戾于道也拂而相之謂之弼言<lb/>
　匡救其失也帝舜曰一日二日萬㡬我于政教禮樂<lb/>
　之間豈必能事事合理但一有違戾于道汝即盡言<lb/>
　救正使我得聞而改之方是弼直之義切不可當面<lb/>
　順從以為是退後却有私議以為非此不直者之所<lb/>
　為豈我所望于汝乎汝既為我股肱耳目之四鄰必<lb/>
　當休戚相闗精白一心敬其所以為鄰而無愧弼直<lb/>
<pb n="40b"/>
　之任是我所望于汝者盖戒其不可如彼而勉其當<lb/>
　如此也夫以帝舜之聖君安得有違而待于弼大禹<lb/>
　之聖臣何至不欽而有後言猶諄切戒勉若是其立<lb/>
　萬世眀良之極也宜哉<lb/>
庶頑讒說若不在時侯以明之撻以記之書用識哉欲<lb/>
並生哉工以納言時而颺之格則承之庸之否則威之<lb/>
　此一節書是帝舜既命禹盡忠直于己而兼欲其教<lb/>
　忠直于人也時是也指忠直而言侯射侯也撻扑也<lb/>
<pb n="41a"/>
　即扑作教刑者是也識誌也工掌樂之官也颺宣揚<lb/>
　也格謂改過也承薦也庸用也帝舜曰忠直之道汝<lb/>
　固當自盡若衆人中有頑愚而好為讒說不在是忠<lb/>
　直之列者先設射侯以明驗之盖射以觀徳頑讒之<lb/>
　人志不正體不直其射必不能多中果明其為頑讒<lb/>
　矣須加鞭扑使之自記于心知所懲戒又書其過惡<lb/>
　以誌于册使之常存羞愧速圖遷改凡此三者之教<lb/>
　總欲化其頑讒為忠直並生于天地間不至終為棄<lb/>
<pb n="41b"/>
　人耳然必觀其改過與否又當命樂官取彼所進納<lb/>
　之言播于樂章時時而宣颺之其言和平是能改過<lb/>
　則薦之用之而並生之願遂矣其言乖戾是不能改<lb/>
　則威之以刑彼終自外于並生不可使與忠直者混<lb/>
　列焉盖頑愚讒說傷敗善類最足害治然猶未忍遽<lb/>
　絶之必曲盡其教之之道至真不能悔改然後加以<lb/>
　斥譴可見聖人好生之徳如天地之無疆而聖世所<lb/>
　以無棄人也<lb/>
<pb n="42a"/>
禹曰俞哉帝光天之下至于海隅蒼生萬邦黎獻共惟<lb/>
帝臣惟帝時舉敷納以言眀庶以功車服以庸誰敢不<lb/>
讓敢不敬應帝不時敷同日奏罔功<lb/>
　此一節書是禹因帝舜欲化頑讒而進勉其修徳以<lb/>
　端本也俞哉者口然而心猶未盡然之辭也光徳之<lb/>
　光輝也隅角也蒼生即黎民黎獻者黎民之賢者也<lb/>
　共同也時是也敷同猶普同也奏進也禹曰帝欲格<lb/>
　頑讒之言固然但所以廣忠直之化者其本仍在于<lb/>
<pb n="42b"/>
　帝徳誠使帝徳之光輝徧被天下至于海隅之逺蒼<lb/>
　生之衆無弗照臨將見萬邦黎民中素懐忠直之賢<lb/>
　者瞻仰徳光感慕興起共思為帝股肱耳目之臣惟<lb/>
　帝是舉而用之耳舉用之道當始進時使之敷陳所<lb/>
　見而聽納其言以觀其忠直之藴進而任用則量能<lb/>
　授官眀辨衆職以考其所言之功及其果有成功能<lb/>
　踐所言則賜之車馬章服以厚其有功之報夫既修<lb/>
　徳以致賢而又考成激勸如是誰敢不斥去忌賢嫉<lb/>
<pb n="43a"/>
　能之私務以謙讓居心而敢不人人自効其忠直敬<lb/>
　應于上乎是則黎獻益盡其用而頑讒亦莫不感化<lb/>
　矣帝不如是以徳用賢即今任用諸臣敷同欺慢將<lb/>
　日進于無功豈但頑讒足慮哉此可見尚威不如尚<lb/>
　徳也盖帝舜意在立法以化頑讒而禹復推本君徳<lb/>
　所以端教化之原其㫖互相發眀若執為舜用刑而<lb/>
　禹用徳非知大聖人之心者矣<lb/>
無若丹朱傲惟慢遊是好傲虐是作罔晝夜頟頟罔水<lb/>
<pb n="43b"/>
行舟朋淫于家用殄厥世予創若時娶于塗山辛壬癸<lb/>
甲啓呱呱而泣予弗子惟荒度土功弼成五服至于五<lb/>
千州十有二師外薄四海咸建五長各廸有功苖頑弗<lb/>
即工帝其念哉帝曰廸朕徳時乃功惟敘臯陶方祗厥<lb/>
敘方施象刑惟眀<lb/>
　此一節書是禹進戒帝舜以徳之不可不修而帝舜<lb/>
　答其意也頟頟不休息之狀殄絶也世者繼世相傳<lb/>
　之業也創懲也塗山國名在今江南鳯陽府懐逺縣<lb/>
<pb n="44a"/>
　呱呱泣聲荒大也弼輔也薄廹也廸蹈也遵行之意<lb/>
　也即就也禹曰人君當勤于修徳不可如帝堯子丹<lb/>
　朱之驕傲盖傲為衆惡之本此心肆然無忌惟惰慢<lb/>
　佚遊是好傲狠暴虐是作無晝無夜頟頟然縱欲不<lb/>
　休行事悖理如無水行舟又朋比小人而淫亂于家<lb/>
　不治國事故不得繼帝堯之天下以絶其世我因懲<lb/>
　戒若是之傲初娶塗山氏女纔及辛壬癸甲四日即<lb/>
　往治水其後生子啓呱呱而泣我弗暇顧惟大相度<lb/>
<pb n="44b"/>
　平治水土之功水土既平則疆域可定乃輔帝以成<lb/>
　甸侯綏要荒五服之制每服五百里東西南北相至<lb/>
　各五千里疆域既定則經制可施九州之内分封諸<lb/>
　國固有州牧統之又每州立十二諸侯為師使佐州<lb/>
　牧以紏正羣后九州之外廹近四海雖已設官治之<lb/>
　又每方立五人為長使綂諸蕃以固衞封疆今則内<lb/>
　而十二師侯牧外而五長諸蕃各遵行朝廷徳教著<lb/>
　有治功獨苖國恃頑弗肯就工尚為盛治之累帝當<lb/>
<pb n="45a"/>
　念之未可謂天下治安而稍生傲心也觀此言而禹<lb/>
　思日孜孜之實可見帝舜乃答其意曰今九州四海<lb/>
　遵行我之徳教者是汝禹由治水而弼服建官功有<lb/>
　次敘故也雖苖民頑慢臯陶方敬承汝之功敘方施<lb/>
　五等之象刑以輔徳教所未至且用刑之眀足以服<lb/>
　人苖民庶幾化而即工乎夫聖如帝舜而禹猶戒其<lb/>
　傲豈過為危言哉傲與慎反人心操存舎亡一念慎<lb/>
　即進于舜一念傲即流為朱為聖為狂祗在㡬㣲之<lb/>
<pb n="45b"/>
　分然則為人上者戒懼慎獨之功顧可須㬰有間哉<lb/>
虁曰戛擊鳴球搏拊琴瑟以詠祖考來格虞賔在位羣<lb/>
后徳譲下管鼗鼓合止柷敔笙鏞以間鳥獸蹌蹌簫韶<lb/>
九成鳯凰來儀虁曰於予擊石拊石百獸率舞庶尹允<lb/>
諧<lb/>
　此二節書是夔言韶樂感通之妙而復命于帝舜也<lb/>
　輕敲曰戛重敲曰繫鳴球玉磬名球繫能鳴故稱鳴<lb/>
　球重彈曰搏輕彈口拊以詠歌詠詩章也虞賔丹朱<lb/>
<pb n="46a"/>
　也帝堯之後為賔于虞故曰虞賔下堂下也鼗鼓有<lb/>
　柄小鼓持而摇之旁耳自擊而成聲柷形如方桶以<lb/>
　木為之撞之有聲敔形如伏虎背上有刻刷其刻而<lb/>
　成聲二者皆節樂之器也鏞大鐘也以間者以堂下<lb/>
　之樂與堂上之樂相間迭奏也蹌蹌行動之貌來儀<lb/>
　者來舞而有容儀也拊石之拊輕擊也石磬也尹正<lb/>
　也庶尹者衆百官府之長也當時帝舜作大韶之樂<lb/>
　夔為典樂之官曰樂作于宗廟中在堂上者石音有<lb/>
<pb n="46b"/>
　鳴球之磬或輕戛或重擊絲音有琴有瑟或重搏或<lb/>
　輕拊以合于人聲之歌詠則見樂音和暢無感不通<lb/>
　幽而祖考之神來至以享眀而虞賔丹朱在助祭之<lb/>
　位與衆諸侯以徳相譲焉在堂下者竹音有管革音<lb/>
　有鼗鼓樂始作擊柷以合之樂將終櫟敔以止之匏<lb/>
　音有笙金音有鏞或吹或擊以與堂上衆樂更迭間<lb/>
　作則見和樂所感無微不入雖無知如鳥獸亦蹌蹌<lb/>
　然行舞焉凡此堂上堂下之樂總名簫韶以詠以間<lb/>
<pb n="47a"/>
　一周謂之一成至九成而樂備則見太和洋溢感通<lb/>
　益神雖靈異如鳯凰亦來舞于庭有容儀焉樂之和<lb/>
　神人召物瑞如此孰非帝徳所致哉夔又曰美哉韶<lb/>
　樂八音中石最難和我于石磬大者重擊小者輕拊<lb/>
　石聲既和則八音皆和矣由是以音之和而動氣之<lb/>
　和百獸聞之亦相率而躍舞是物無不和也以音之<lb/>
　和而感心之和衆官正長聞之皆誠信以克諧是人<lb/>
　無不和也樂之感人動物如此又孰非帝徳所致哉<lb/>
<pb n="47b"/>
　夫樂以昭徳象功今繹夔言幽眀靈蠢無非韶樂所<lb/>
　感通可見帝舜之徳真如天地之無不覆載而虞廷<lb/>
　庶政惟和萬國咸寧之治功亦概可想見其氣象矣<lb/>
帝庸作歌曰勑天之命惟時惟幾乃歌曰股肱喜哉元<lb/>
首起哉百工熙哉臯陶拜手稽首颺言曰念哉率作興<lb/>
事慎乃憲欽哉屢省乃成欽哉乃賡載歌曰元首眀哉<lb/>
股肱良哉庶事康哉又歌曰元首業脞哉股肱惰哉萬<lb/>
事墮哉帝拜曰俞往欽哉<lb/>
<pb n="48a"/>
　此一節書是虞廷君臣交相責難以期保治于無窮<lb/>
　也庸用也勑戒勑也幾事之微也惟時者無時而不<lb/>
　戒勑也惟幾者無事而不戒勑也股肱謂臣也元首<lb/>
　謂君也大言而疾曰颺憲法度也賡續也載成也叢<lb/>
　脞煩碎也墮傾圮也帝舜時天下治安猶恐君臣之<lb/>
　閒易至怠荒用作歌以相儆戒先述其作歌之意曰<lb/>
　天命可畏今雖治定功成禮備樂和然而治亂安危<lb/>
　循環倚伏必須常以戒勑存心惟一時之暫惟一事<lb/>
<pb n="48b"/>
　之微無弗戒勑庶乎天命可保也乃歌曰為臣者喜<lb/>
　于乗時而圖幾則人君之治化興起哉百官之事功<lb/>
　熙廣哉帝舜之以保治望臣者如此臯陶拜手稽首<lb/>
　以致敬大聲疾言先述其續成帝歌之意曰帝以勑<lb/>
　天命望之于臣其先念之于己哉要在綂率羣臣振<lb/>
　作以興起職事但宜謹守成法不滋紛更此帝念所<lb/>
　當欽也又必數加省察考其成功使之無敢欺蔽此<lb/>
　帝念所當欽也臯陶既述其意乃續成其歌曰君能<lb/>
<pb n="49a"/>
　　眀于臨下而率作省成以為勑天命之倡則臣皆盡<lb/>
　　職而忠良哉衆事合宜而安康哉君若不能率作省<lb/>
　　成而下侵臣職叢煩脞碎則臣皆推諉而偷惰哉萬<lb/>
　　事廢弛而墮壊哉臯陶之以保治望君者如此帝拜<lb/>
　　受其言曰眀與叢脞之得失其理信然我為元首固<lb/>
　　當欽念汝等膺股肱之任往治其職亦豈可以不欽<lb/>
　　哉臯陶以欽責難于君帝舜亦以欽責難于臣可見<lb/>
　　祈天永命制治保邦不外乎一心之敬此唐虞授受<lb/>
<pb n="49b"/>
　　之心法所以為萬世法也<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講書經解義卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講書經解義卷三<lb/>
　夏書<lb/>
　　夏是大禹有天下之號書共四篇紀夏家一代事蹟<lb/>
　　禹貢作于虞時而亦繫之夏書者禹所以王在此也<lb/>
　禹貢<lb/>
　　禹貢一篇史臣紀大禹平水土定貢賦及經理天下<lb/>
　　次第獨以貢名篇者水土平而貢賦定舉其成功而<lb/>
<pb n="1b"/>
　　言也<lb/>
　禹敷土隨山刋木奠髙山大川<lb/>
　　此一節書總言禹治水之要而以三事該之敷分而<lb/>
　　畫之也隨循也刋除而去之也奠定也史臣曰昔大<lb/>
　　禹治水經理非一事總其大略盖有三焉當時洪水<lb/>
　　横流汜濫于天下山林原隰一望瀰漫而區域不可<lb/>
　　辨矣禹自受命後乃先分别土地以為冀兖青徐揚<lb/>
　　荆豫梁雍之九州然後知某州最下治之宜先某州<lb/>
<pb n="2a"/>
　最髙治之宜後可以隨地施功矣凡水皆發源于山<lb/>
　只為山徑阻塞草木榛蕪則道途不通而水遂有懐<lb/>
　襄之患禹乃隨山而行相其便宜除去樹木以通其<lb/>
　道然後知某水為某山所壅必須開鑿某山為某水<lb/>
　所出必須濬治可以因勢利導矣九州既分又須各<lb/>
　立一州之表識以為之紀綱禹乃定其山之髙者川<lb/>
　之大者為一州之疆界知某處有某山便可尋衆山<lb/>
　之脈絡某水在某處便可尋衆水之脈絡而導山導<lb/>
<pb n="2b"/>
　水之功皆可舉矣區域辨而九州地勢之髙下可知<lb/>
　道途通而九州水勢之緩急可知紀綱定而九州道<lb/>
　路往來出入之數可知三者隨在施功非有先後大<lb/>
　禹治水之略已具于此<lb/>
冀州既載壺口治梁及岐既修太原至于岳陽覃懐厎<lb/>
績至于衡漳<lb/>
　此五節書是紀禹冀州治水成功之序也冀州今直<lb/>
　隷盛京山西河北之地既者已事之詞載者經始之<lb/>
<pb n="3a"/>
　意壺口山名在今山西平陽府吉州梁呂梁山也在<lb/>
　今山西汾州府永寧州東北界岐狐岐山也在今山<lb/>
　西汾州府孝義縣西修因鯀功未成而復修之也太<lb/>
　原即今山西太原府岳太岳即今山西霍州之霍山<lb/>
　覃懐地名今河南懐慶府之地厎績猶言成功也衡<lb/>
　漳水名衡古横字漳水有二清漳出山西樂平縣之<lb/>
　沾嶺濁漳出山西長子縣之發鳩山二水合流横入<lb/>
　于河故總云衡漳史臣曰唐虞建國皆在冀方則冀<lb/>
<pb n="3b"/>
　州乃天子所都宗廟社稷百官萬民皆在于此施功<lb/>
　不可少緩故禹治水必從此始冀在雍河之東河從<lb/>
　雍州自北而東自東而南壺口之山適當南下之衝<lb/>
　乃先治之以殺河勢由壺口而東有呂梁狐岐二山<lb/>
　皆河水所經山石崇竦壅閼為甚自壺口疏鑿而後<lb/>
　即繼治此二山以開其道由是河得順流而行而冀<lb/>
　州無河之患矣自梁岐而東有太原汾水之所出自<lb/>
　太原而南有太岳汾水之所經鯀嘗治之而功未成<lb/>
<pb n="4a"/>
　乃因其功而修之修太原以濬汾之源修岳陽以導<lb/>
　汾之流由是汾得順流入河而冀州無汾之患矣自<lb/>
　岳陽而東有覃懐之地地近河河水之所衝也往時<lb/>
　河水汜溢平地皆水又有清漳濁漳皆横流入河其<lb/>
　閒之地致功為難今河汾既治則覃懐之地致有平<lb/>
　治之功而無墊溺之患以至于衡漳所經凡為平地<lb/>
　亦無不厎績焉盖水患息而土皆奠冀州之地無有<lb/>
　不平者矣禹之施功于冀者如此<lb/>
<pb n="4b"/>
厥土惟白壤厥賦惟上上錯厥田惟中中恒衛既從大<lb/>
陸既作島夷皮服夾右碣石入于河<lb/>
　此五節書是紀禹定冀州之田賦貢道也柔土曰壤<lb/>
　賦田賦也錯閒雜不等之意恒衛二水名恒水出今<lb/>
　真定府曲陽縣恒岳北谷衛水出今真定府靈夀縣<lb/>
　大陸平地也在今北直邢臺趙州深州之境作耕治<lb/>
　也碣石山名在今永平府之南史臣曰禹既平一州<lb/>
　之水患則必辨一州之土宜然後可教民稼穡而制<lb/>
<pb n="5a"/>
　其貢賦冀州之土色白而不雜性柔而無塊雖一州<lb/>
　未必盡然而白壤者居多土宜既辨田賦乃定田有<lb/>
　肥瘠之異故賦亦有多寡之殊通九州而言之大約<lb/>
　定為九等八州皆田之賦先田而後賦冀州之賦非<lb/>
　盡出于田併場圃園廛漆林所出而賦之獨先賦而<lb/>
　後田以其土廣人稠生之者衆而又恐地力年分之<lb/>
　不齊故賦為上上錯第一等而雜出第二等若田則<lb/>
　為中中居第五等焉田賦既定尚有水小地逺向時<lb/>
<pb n="5b"/>
　不暇先治者曰恒水出恒山而東入滱水曰衛水出<lb/>
　恒山而東入滹沱河今各導之使順其流而二水有<lb/>
　相從之勢矣又有地髙廣而近河卒難治者曰大陸<lb/>
　今皆可耕治而人得施其功矣此二者以其功成最<lb/>
　遲故紀之于最後也冀為甸服其所貢皆在常賦中<lb/>
　更無别貢惟越在海島者始有皮服之貢焉若其貢<lb/>
　道則東西南三面距河皆可直達惟北方貢賦之來<lb/>
　諸水皆阻絶髙逺不與河通必由北海入河南向西<lb/>
<pb n="6a"/>
　轉而碣石適當其右轉屈之閒如挾在右掖相似故<lb/>
　曰夾右碣石也入于河即達于帝都而冀州之事畢<lb/>
　矣<lb/>
濟河惟兖州九河既道雷夏既澤灉沮會同桑土既蠶<lb/>
是降丘宅土<lb/>
　此五節書是紀禹兖州治水成功之序也濟是濟水<lb/>
　河即大河兖州今直隷大名府及景州滄州山東東<lb/>
　昌府及徳州武定州濵州濟寧州曹州諸處皆是九<lb/>
<pb n="6b"/>
　河徒駭太史馬頰覆鬴胡蘇簡絜鉤盤鬲津八條支<lb/>
　河竝河之正派總為九河也禹時在今河閒府滄州<lb/>
　一帶地方雷夏澤名在今山東濮州灉沮二水名灉<lb/>
　水出曹州沮水出濮陽降下也宅居也史臣曰冀州<lb/>
　帝都所在天下歸往不言疆界封域自可知其餘八<lb/>
　州則必取境内山之髙者川之大者標而出之以表<lb/>
　一州之鎮所謂奠髙山大川是也兖州之域東南據<lb/>
　濟水西北距大河故禹以濟河表一州之鎮兖州水<lb/>
<pb n="7a"/>
　患莫大于河其次莫大于濟河自大陸而來兖為下<lb/>
　流之衝其勢愈大為害愈甚禹則當其將入海之際<lb/>
　疏其正派分其支流以為九河使皆入于海由是經<lb/>
　流行于中支流行于外既順其道而河為安瀾矣河<lb/>
　水未治濟水因而横流入雷夏之澤汜濫奔潰九河<lb/>
　治濟水亦治上流有歸下流有洩故雷夏亦能蓄水<lb/>
　而成澤矣水自河出為灉濟出為沮河濟治則灉入<lb/>
　于沮沮承夫灉而會同以趨于海矣兖地卑下較他<lb/>
<pb n="7b"/>
　州獨甚雖宜桑之髙土向俱湮沒水中今者土出于<lb/>
　水悉復其舊髙土之桑亦既可蠶矣民苦墊隘每依<lb/>
　丘陵以居今者始得下丘陵而居平地矣地利既興<lb/>
　民居永奠而兖之土始無不平禹之施功于兖者如<lb/>
　此<lb/>
厥土黑墳厥草惟繇厥木惟條厥田惟中下厥賦貞作<lb/>
十有三載乃同厥貢漆絲厥篚織文浮于濟漯達于河<lb/>
　此四節書是紀禹定兖州之田賦貢物及貢道也墳<lb/>
<pb n="8a"/>
　土脈髙起之貌繇蕃盛貌條滋長貌貞正也作耕治<lb/>
　也篚竹器織文錦綺之屬濟漯二水名漯水河之支<lb/>
　流舟行水上曰浮由此及彼曰達史臣曰兖州之土<lb/>
　其色則純黑其性則墳起土性既復地利自興故其<lb/>
　草則繇而蕃其木則條而長盖下流之地與草木不<lb/>
　甚相宜繇條若此則無難耕種之土可知而田賦可<lb/>
　定矣兖之田在九州中為中下居第六等而其賦則<lb/>
　居第九等君天下者以薄賦為正故不曰下下而曰<lb/>
<pb n="8b"/>
　貞以見此乃貞正之道也然聖人之愛民正復無已<lb/>
　水患之後并其賦之薄者而緩征之必俟十三年後<lb/>
　乃始與他州同供賦稅焉盖以天道言則氣化一紀<lb/>
　而周以人事言則生聚十年而復如是而民力始足<lb/>
　正供可辦此又其至仁之心溢于法之外者也貢物<lb/>
　兖地厥木惟條漆有所生則使貢其漆桑土既蠶絲<lb/>
　有所出則使貢其絲若絲之織成幣帛有文采而可<lb/>
　貴重者則又使盛于篚而入貢焉聖人不貴異物而<lb/>
<pb n="9a"/>
　器用有所必需故因其所宜而制之貢也若其貢道<lb/>
　兖之濟漯二水皆可通河故近濟者浮濟以達河近<lb/>
　漯者浮漯以達河各從其便以達帝都而兖州之事<lb/>
　畢矣<lb/>
海岱惟青州嵎夷既略濰湽其道<lb/>
　此三節書是紀禹青州治水成功之序也岱泰山在<lb/>
　今山東濟南府泰安州青州即今山東濟南青州登<lb/>
　州萊州及盛京奉天府廣寧開原諸處嵎夷今山東<lb/>
<pb n="9b"/>
　登州府地即堯典所謂宅嵎夷者是略者制為經界<lb/>
　也濰湽二水名濰水出今山東青州府莒州箕屋山<lb/>
　北至萊州府昌邑縣入海湽水出今山東濟南府萊<lb/>
　蕪縣原山至青州府夀光縣入濟史臣曰青州封域<lb/>
　東北至大海西南至泰山故禹以海岱表一州之鎮<lb/>
　青州之東惟嵎夷之地最逺迫近於海施功為難今<lb/>
　水患盡去可以正疆界畫溝塗髙下咸就經理逺者<lb/>
　如此近者可知是土無不平者矣青州之水濰出琅<lb/>
<pb n="10a"/>
　邪湽出原山二水向嘗汜溢今者濰入海而湽入濟<lb/>
　各循其故道二水如此餘水可知是水無不平者矣<lb/>
　青州地雖卑下不當衆流之衝去海為近水易有歸<lb/>
　故其功特簡于他州如此<lb/>
厥土白墳海濵廣斥厥田惟上下厥賦中上厥貢鹽絺<lb/>
海物惟錯岱畎絲枲鉛松怪石萊夷作牧厥篚檿絲浮<lb/>
于汶達于濟<lb/>
　此四節書是紀禹定青州之田賦貢物及貢道也地<lb/>
<pb n="10b"/>
　之平衍曰廣土之鹹鹵曰斥絺細葛也錯雜也畎谷<lb/>
　也岱畎岱山之谷枲麻也牧畜也檿山桑也汶水名出<lb/>
　山東萊蕪縣原山之陽西南入濟史臣曰青州之土<lb/>
　有二其在平地之土色白而性墳此一州所以定田<lb/>
　賦也其在海濵之土則廣闊而斥鹵可以煮鹽此一<lb/>
　方所以備貢物也白墳之土其田在九州中為上下<lb/>
　居第三等其賦為中上居第四等盖準田以為賦適<lb/>
　相當也貢物鹽所以佐飲食絺葛所以供服御海物<lb/>
<pb n="11a"/>
　非一所以供燕享此貢之出于通州者也絲枲鉛松<lb/>
　怪石以岱畎者為良所以供器用山桑之絲以萊夷<lb/>
　牧地者為善所以為琴瑟之絃繒帛之用此貢之出<lb/>
　于隨地者也若其貢道青水距河皆逺惟汶水出原<lb/>
　山去濟最近而濟與河相通故由汶西南以達濟由<lb/>
　濟而東北以入河則帝都可達而青州之事畢矣<lb/>
海岱及淮惟徐州淮沂其乂蒙羽其藝大野既豬東原<lb/>
厎平<lb/>
<pb n="11b"/>
　此五節書是紀禹徐州治水成功之序也徐州即江<lb/>
　南徐泗宿海邳等州及兖州府之南境淮沂二水名<lb/>
　淮水出今河南南陽府桐栢縣沂水出今山東青州<lb/>
　府沂水縣蒙羽二山名蒙山在今山東兖州府費縣<lb/>
　羽山在今江南淮安府海州贑榆縣即舜殛鯀處藝<lb/>
　樹藝也大野澤名在今山東兖州府鉅野縣豬者蓄<lb/>
　而復流之意東原地名在今兖州府東平州地境史<lb/>
　臣曰徐州之域東至于海南至于淮北至于泰岱故<lb/>
<pb n="12a"/>
　禹以海岱及淮表一州之鎮徐之水莫大于淮沂向<lb/>
　時二水多氾濫逆流自禹功既施而淮水東入于海<lb/>
　沂水西南入于泗而二水皆得其治矣蒙羽二山為<lb/>
　淮沂之下流淮沂既治而後蒙羽之山皆可種藝矣<lb/>
　至于大野之澤乃兖之濟水分流之處向時不免潰<lb/>
　決今則濟水既治於是大野始能容受衆流有蓄有<lb/>
　洩而既豬矣東原之地又大野所環抱之處大野既<lb/>
　豬而沮洳盡去皆為安土而東原亦無不平矣禹之<lb/>
<pb n="12b"/>
　施功于徐者如此<lb/>
厥土赤埴墳草木漸包厥田惟上中厥賦中中厥貢惟<lb/>
土五色羽畎夏翟嶧陽孤桐泗濵浮磬淮夷蠙珠暨魚<lb/>
厥篚𤣥纖縞浮于淮泗達于河<lb/>
　此四節書是紀禹定徐州之田賦貢物及貢道也土<lb/>
　黏曰埴漸進長也包叢生也羽畎羽山之谷夏翟雉<lb/>
　之五色者嶧陽嶧山之南在今淮安府邳州孤桐特<lb/>
　生之桐也泗濵泗水之旁泗水出今兖州泗水縣陪<lb/>
<pb n="13a"/>
　尾山以其四泉竝發故名南至邳州入淮浮磬石露<lb/>
　水濵可作磬者蠙蚌屬史臣曰徐州赤土其性黏腻<lb/>
　而墳起水退之後草木漸而進長包而叢生惟其土<lb/>
　近厚故田在九州中為上中居第二等而人工尚稀<lb/>
　故賦為中中居第五等貢物有一州所出者則赤土<lb/>
　之外有五色之土可為建社封國之用此一州之通<lb/>
　貢也有隨處所產者羽山之谷有五色文雉其羽可<lb/>
　以為旌旄嶧山之陽有孤生之桐其材可以成琴瑟<lb/>
<pb n="13b"/>
　泗水之旁石露若浮于水叩之其聲清越可以為磬<lb/>
　淮夷之地有蠙蚌之珠可以供服飾之用魚可以供<lb/>
　祭祀之需赤黑之幣曰元黑經白緯之繒曰纖純白<lb/>
　之繒曰縞三者亦淮夷所出命其盛諸篚而貢焉以<lb/>
　備章服此隨地之貢也若其貢道從徐而北必先浮<lb/>
　舟于淮由淮以入泗自泗而上或由灉或由濟皆可<lb/>
　達河以達帝都而徐州之事畢矣<lb/>
淮海惟揚州彭蠡既豬陽鳥攸居三江既入震澤厎定<lb/>
<pb n="14a"/>
　此五節書是紀禹揚州治水成功之序也揚州即今<lb/>
　江南江西浙江福建廣東諸處彭蠡湖名即今江西<lb/>
　鄱陽湖陽鳥即鴈也三江謂松江婁江東江也在今<lb/>
　江南蘇州松江二府之地震澤湖名即江南蘇州府<lb/>
　太湖史臣曰揚州之域北至于淮東南盡于海故禹<lb/>
　以淮海表一州之鎮揚之澤莫大于彭蠡匯江漢之<lb/>
　水跨荆揚之地向時氾濫不能蓄洩今既蓄而且流<lb/>
　無潰決之患矣于是澤旁洲渚無不厎平而隨陽之<lb/>
<pb n="14b"/>
　鳥亦得安居以遂其性此既豬之驗也次莫大于震<lb/>
　澤震澤一曰具區周遭數百里演泓停蓄三吳諸水<lb/>
　皆納其中而松江婁江東江實在下流又受震澤之<lb/>
　水以洩于海惟先疏治三江使其入海之路無有阻<lb/>
　滯則震澤有所宣洩自然氾溢盡去可以吐納衆流<lb/>
　而不至于震蕩矣此既入之于厎定相繼而成功也<lb/>
　揚州雖江淮下流而江淮之水已受治于徐荆故舉<lb/>
　二大澤以見揚州之水無不治禹之施功于揚者如<lb/>
<pb n="15a"/>
　此<lb/>
篠簜既敷厥草惟夭厥木惟喬厥土惟塗泥厥田惟下<lb/>
下厥賦下上上錯厥貢惟金三品瑶琨篠簜齒革羽毛<lb/>
惟木島夷卉服厥篚織貝厥包橘柚錫貢沿于江海達<lb/>
于淮泗<lb/>
　此四節書是紀禹定揚州之田賦貢物與貢道也箭<lb/>
　竹曰篠大竹曰簜敷布也少長曰夭髙茂曰喬塗泥<lb/>
　卑溼也三品金銀銅也瑶琨石美而似玉者卉服用<lb/>
<pb n="15b"/>
　草織成之服貝錦名錫貢命而後貢也史臣曰揚州<lb/>
　水患既平植物皆遂其生如篠簜之竹皆敷布而生<lb/>
　草則夭夭而長盛木則喬然而髙竦但其地卑溼故<lb/>
　其土皆淖而為塗泥其土性既惡故其田亦瘠薄而<lb/>
　難耕治在九州中為下下居第九等而賦則以人工<lb/>
　漸修為下上上錯第七等而間出第六等貢物金銀<lb/>
　銅三品可充國用石之似玉者名瑶琨可為禮器篠<lb/>
　可為矢之笴簜可為樂之管象之齒犀兕之革可為<lb/>
<pb n="16a"/>
　車甲鳥之羽獸之毛可為旌旄木可備棟宇舟楫之<lb/>
　用此通州之所出也海島之夷以卉服來貢而織貝<lb/>
　之精者又盛于筐篚以見其鄭重焉此則一方之所<lb/>
　出而皆為常貢也又有食物用包裹者小曰橘大曰<lb/>
　柚可為供祭祀燕賔客之用此則必待錫命之至而<lb/>
　後貢焉盖不欲以口腹之故而勞我百姓故不制為<lb/>
　常貢也若其貢道則禹時江淮未通必順流沿江入<lb/>
　海自海而入于淮自淮而入于泗自泗而上則或由<lb/>
<pb n="16b"/>
　灉或由濟皆可達河以達帝都而揚州之事畢矣<lb/>
荆及衝陽惟荆州江漢朝宗于海九江孔殷沱濳既道<lb/>
雲土夢作乂<lb/>
　此五節書是紀禹荆州治水成功之序也荆山名在<lb/>
　今湖廣襄陽府南漳縣衡陽南岳衡山之南也在今<lb/>
　湖廣衡洲府荆州即今湖廣及廣西桂林平樂梧州<lb/>
　三府河南信陽州廣東連州皆是江漢二水名俱發<lb/>
　源于梁州春見曰朝夏見曰宗諸侯見天子之名也<lb/>
<pb n="17a"/>
　九江分言之則沅漸元辰漵酉澧資湘合言之則洞<lb/>
　庭也即今湖廣岳州府巴陵縣洞庭湖孔甚也殷正<lb/>
　也沱潛二水江漢之支流沱水在今湖廣荆州府枝<lb/>
　江縣潛水在今湖廣安陸府潛江縣雲夢二澤名雲<lb/>
　澤在江北即今湖廣安陸徳安二府及沔陽州諸處<lb/>
　夢澤在江南即今湖廣江夏華容諸處史臣曰荆州<lb/>
　封域其北境抵南條之荆山其南則包乎衡山之南<lb/>
　故禹以荆及衡陽表一州之鎮荆之水莫大于江漢<lb/>
<pb n="17b"/>
　江水出于岷山至大别而會于漢漢水出于嶓冢至<lb/>
　大别而會于江二水雖發源在梁而合流實在荆禹<lb/>
　故因而導之由是會同東下雖距海尚逺而其奔趨<lb/>
　之勢猶諸侯之朝見于京師欲止而不得也九江一<lb/>
　曰洞庭乃江漢之所經江漢治九江之水皆成安流<lb/>
　而甚得其正矣江之别流為沱漢之别流為潛江漢<lb/>
　治沱潛二水皆各循其道而無逆流之患矣是江漢<lb/>
　之經流與其支流無不治也雲夢二澤旁近之地向<lb/>
<pb n="18a"/>
　苦水患淪沒無涯江漢治雲地雖未可耕種而已見<lb/>
　乾土夢地不但土見而且可耕種一則其害已去一<lb/>
　則其利漸興是江漢相近之地無不治也禹之施功<lb/>
　于荆者如此<lb/>
厥土惟塗泥厥田惟下中厥賦上下厥貢羽毛齒革惟<lb/>
金三品杶榦栝栢礪砥砮丹惟箘簵楛三邦厎貢厥名<lb/>
包匭菁茅厥篚𤣥纁璣組九江納錫大龜浮于江沱潛<lb/>
漢逾于洛至于南河<lb/>
<pb n="18b"/>
　此三節書是紀禹定荆州之田賦貢物與貢道也杶<lb/>
　栝栢俱木名杶可作弓榦故云杶榦礪砥磨礱之石<lb/>
　砮石鏃也丹丹砂也箘簵竹名楛木名三邦地名匭<lb/>
　匣也菁茅草名纁幣之絳色者璣珠之不圓者組綬<lb/>
　也洛水名逾過也凡言逾者皆水道不通從陸而後<lb/>
　達者也史臣曰荆州之土其性塗泥與揚州同故田<lb/>
　亦相似在九州中為下中居第八等但其地既廣闊<lb/>
　而人工益修故賦則為上下居第三等荆之貢物亦<lb/>
<pb n="19a"/>
　略與揚同而各以所產之善者為先羽毛齒革與金<lb/>
　銀銅三品皆以資國用杶可以為弓榦栝栢二木可<lb/>
　以為棟梁礪麤砥細可以為磨礱之石砮石為矢鏃<lb/>
　之用丹砂資繪畫之事箘簵楛竹木之可為矢者荆<lb/>
　之三邦出焉戎事尚精良故三邦必致貢其有名者<lb/>
　菁茅供祭祀縮酒之用祀事尚敬故既包而又匣之<lb/>
　元纁二色之幣及璣珠組綬皆朝祭服飾之需不可<lb/>
　輕䙝故亦以篚盛之此一州之常貢也至九江所出<lb/>
<pb n="19b"/>
　大龜為國家斷大疑定大䇿太卜之所必用但其物<lb/>
　非可恒有若偶得之則使納錫于上而不制為常貢<lb/>
　也若其貢道則荆州距河逺先浮舟于江沱以達于<lb/>
　潛漢漢水與洛水不通又必舎舟登陸以至于洛乃<lb/>
　由洛而至冀之南河則帝都可達而荆州之事畢矣<lb/>
荆河惟豫州伊洛瀍澗既入于河滎波既豬導菏澤被<lb/>
孟豬<lb/>
　此四節書是紀禹豫州治水成功之序也荆即荆州<lb/>
<pb n="20a"/>
　之荆山豫州即今河南之開封河南南陽歸徳汝寧<lb/>
　五府及江南潁州亳州湖廣均州隨州山東曹州皆<lb/>
　是伊洛瀍澗四水名皆在今河南府境内滎水在今<lb/>
　河南開封府滎澤縣波水在今河南府永寧縣水自<lb/>
　洛出謂之波菏澤在今山東兖州府曹州孟豬澤名<lb/>
　在今河南歸徳府虞城縣被謂餘波所及史臣曰豫<lb/>
　州封域西南至南條荆山北距大河故禹以荆河表<lb/>
　一州之鎮豫水之大者有四曰伊水洛水瀍水澗水<lb/>
<pb n="20b"/>
　而洛水為尤大四水向嘗横流今則伊瀍澗三水皆<lb/>
　入于洛與洛水合流而入于河矣又有濟水之所溢<lb/>
　者曰滎水洛水之所經者曰波水今濟入海而滎能<lb/>
　受濟之溢洛入河而波能安洛之流無復奔潰之患<lb/>
　豫州之水無不治矣菏澤為濟水所經孟豬乃蓄而<lb/>
　復流之水二澤向皆氾濫今則菏澤既治更導其餘<lb/>
　波以入孟豬之澤而孟豬亦能安然容受豫州之澤<lb/>
　無不治矣禹之施功于豫者如此<lb/>
<pb n="21a"/>
厥土惟壤下土墳壚厥田惟中上厥賦錯上中厥貢漆<lb/>
枲絺紵厥篚纖纊錫貢磬錯浮于洛達于河<lb/>
　此四節書是紀禹定豫州之田賦貢物及貢道也土<lb/>
　之疏散曰壚紵苧麻也纊細綿也磬錯治磬之器史<lb/>
　臣曰豫州之土色雜故不名一色而性則柔細而無<lb/>
　塊其低下者則性墳起而疏鬆故豫之田在九州中<lb/>
　為中上居第四等其賦為錯上中第二等而閒出第<lb/>
　一等以其在中土人工最修故賦獨優于田也貢物<lb/>
<pb n="21b"/>
　漆以備器用枲與絺紵以備服用纖為黑經白緯之<lb/>
　繒為禫服之用纊為細緜二物則以篚盛之此一州<lb/>
　之常貢也至于治磬之錯乃攻玉之石非所常用則<lb/>
　必待錫命而後貢也若其貢道則豫州去冀最近入<lb/>
　貢之道東境徑自入河西境則浮洛而達于河以達<lb/>
　帝都而豫州之事畢矣<lb/>
華陽黑水惟梁州岷嶓既藝沱潛既道蔡蒙旅平和夷<lb/>
厎績<lb/>
<pb n="22a"/>
　此五節書是紀禹梁州治水成功之序也華陽華山<lb/>
　之南在今陜西西安府華隂縣黑水水名在今陜西<lb/>
　肅州衛梁州即今四川貴州雲南及陜西之漢中府<lb/>
　階州皆是岷嶓二山名岷山在今四川成都府茂州<lb/>
　嶓冢山在今陜西鞏昌府秦州沱潛江漢别流之在<lb/>
　梁州者非荆州之沱潛蔡蒙二山名蔡山在今四川<lb/>
　雅州蒙山在今四川雅州名山縣旅祭名和夷地名<lb/>
　史臣曰梁州封域東境則距華山之陽西境則據黑<lb/>
<pb n="22b"/>
　水故禹以華陽黑水表一州之鎮江漢之水皆發源<lb/>
　于梁岷山乃江水之源嶓山乃漢水之源二水氾濫<lb/>
　既去故其地稼穡可興二山之間皆可種藝而江漢<lb/>
　之上源治矣江之别流在梁者曰沱水漢之别流在<lb/>
　梁者曰潛水今則皆加濬治沱水西入大江潛水西<lb/>
　南亦入于江各順其道而江漢之下流治矣蔡蒙二<lb/>
　山之間沫水所經其勢漂疾為害今水土既平于是<lb/>
　旅祭其山而告成功焉二山平凡土之髙者無不平<lb/>
<pb n="23a"/>
　矣和夷地下而險逺難于成功今則咸加經略可以<lb/>
　耕種而致有功績焉和夷治凡土之卑者無不治矣<lb/>
　禹之施功于梁者如此<lb/>
厥土青黎厥田惟下上厥賦下中三錯厥貢璆鐵銀鏤<lb/>
砮磬熊羆狐貍織皮西傾因桓是來浮于潛逾于沔入<lb/>
于渭亂于河<lb/>
　此四節書是紀禹定梁州之田賦貢物及貢道也黎<lb/>
　黑色也璆玉磬也鏤剛鐵也西傾山名在今陜西洮<lb/>
<pb n="23b"/>
　州衛因循也桓潛沔渭俱水名桓水在西傾之南沔<lb/>
　水在今陜西漢中府褒城縣史臣曰梁州之土其色<lb/>
　青黑而性則甚雜不可舉一言之其田在九州中為<lb/>
　下上居第七等其賦為下中三錯本第八等或一年<lb/>
　而進第七等又或一年而降第九等共三等盖地方<lb/>
　之厚薄不同而年歳之豐惡亦異所以隨時制賦不<lb/>
　遽定為常額也貢物有玉磬石磬以供作樂之用有<lb/>
　柔鐵剛鐵以供制器之用有白金以供國用有石砮<lb/>
<pb n="24a"/>
　以供作矢之用梁地之所產也熊羆狐貍之皮可以<lb/>
　為裘其毳毛織之可以為罽此服御之所需皆常貢<lb/>
　也若其貢道梁州之境可以達河者皆不必書其西<lb/>
　南境之絶逺者由西傾山之南循桓水而浮舟于潛<lb/>
　潛與沔不通乃舎舟登陸以逾于沔沔與渭又不通<lb/>
　復跋涉而入于渭至渭而後可以横絶渡河達于帝<lb/>
　都矣冀州在河之東故必横渡而始達也而梁州之<lb/>
　事畢矣<lb/>
<pb n="24b"/>
黑水西河惟雍州弱水既西涇屬渭汭漆沮既從灃水<lb/>
攸同<lb/>
　此五節書是紀禹雍州治水成功之序也雍州即今<lb/>
　陜西之地弱水在今甘州衛地涇渭汭漆沮灃六水<lb/>
　在今西安鳳翔二府境涇水在今陜西平凉府涇州<lb/>
　地至西安府髙陵縣入渭汭水在今陜西平凉府涇<lb/>
　州地入涇水漆水沮水在今陜西西安府耀州華原<lb/>
　地合流至同州朝邑縣入渭灃水出今陜西西安府<lb/>
<pb n="25a"/>
　終南山至咸陽縣入渭史臣曰雍州封域西境則據<lb/>
　黑水東境則距冀州之西河故禹以黑水西河表一<lb/>
　州之鎮雍之西有弱水力不能載一物其性西流禹<lb/>
　因其性導之使由合黎以入流沙而雍水之異常者<lb/>
　無不治矣雍之諸水惟渭為大禹既施導渭之功氾<lb/>
　濫悉去諸水俱順于是涇水西至涇州受汭水南至<lb/>
　髙陵入渭水共達于河是涇水在中上承汭下達渭<lb/>
　彼此聨屬而無散漫之憂矣漆水沮水從華原合流<lb/>
<pb n="25b"/>
　至朝邑同入渭而共達河以小從大而無横流之患<lb/>
　矣灃水出終南山至咸陽入渭而達于河竝流同歸<lb/>
　而無壅滯之虞矣如是而雍大小之水無不治矣<lb/>
荆岐既旅終南惇物至于鳥鼠原隰厎績至于豬野三<lb/>
危既宅三苗丕敘<lb/>
　此三節書是紀雍之水患既平凡山林原隰以至絶<lb/>
　逺之地無不平成也荆岐終南惇物鳥鼠俱山名荆<lb/>
　山在今陜西西安府富平縣與荆州之荆不同岐山<lb/>
<pb n="26a"/>
　在鳳翔府岐山縣終南在今西安府城南惇物在今<lb/>
　西安府武功縣鳥鼠在今臨洮府渭源縣豬野澤名<lb/>
　在今凉州衛姑臧城三危地名在今陜西肅州衛沙<lb/>
　州地三苗國名宅安居也敘有功也史臣曰雍之山<lb/>
　有荆山漆沮所經有岐山涇汭所經有終南灃水所<lb/>
　出有惇物灃水所經有鳥鼠渭水所經皆名山也諸<lb/>
　水既治諸山皆無懐襄之患于是荆岐二山可行旅<lb/>
　祭以至終南惇物鳥鼠三山亦皆平治如荆岐而雍<lb/>
<pb n="26b"/>
　之髙土無不平矣地之廣平為原下溼為隰水患既<lb/>
　息凡原隰之地皆已成功以至豬野最下之處亦皆<lb/>
　平治如原隰而雍之卑土無不平矣不特近地如此<lb/>
　險逺若三危皆可安居向時三苗之竄居此者無不<lb/>
　格心向化大有功敘觀于地之極逺人之極惡者且<lb/>
　然則信乎無不平之土無不格之人矣禹之施功于<lb/>
　雍者如此<lb/>
厥土惟黄壤厥田惟上上厥賦中下厥貢惟球琳琅玕<lb/>
<pb n="27a"/>
浮于積石至于龍門西河會于渭汭織皮崐崘析支渠<lb/>
搜西戎即敘<lb/>
　此五節書是紀禹定雍州之田賦貢物及貢道而幷<lb/>
　見逺方之向化也積石龍門二山名積石在今陜西<lb/>
　河州衛西北龍門在今陜西西安府韓城縣東北織<lb/>
　皮所貢皮服也崐崘析支渠搜三國皆西方之戎即<lb/>
　敘就治也史臣曰雍之土色黄而得其正性壤而得<lb/>
　其常故其田在九州中為上上居第一等但以地狹<lb/>
<pb n="27b"/>
　而人工不修故其賦僅列于中下居第六等焉貢物<lb/>
　玉之美者曰球琳可以為珪璋石之似珠者曰琅玕<lb/>
　可以飾冠冕此皆雍土之所出也若其貢道則有二<lb/>
　其東北境跨大河浮舟于河水所經之積石以至于<lb/>
　龍門而入冀州之西河其西南境則或由灃涇或由<lb/>
　漆沮而會于渭水之北以入于河則皆可以達帝都<lb/>
　各從其便也雍事既畢不獨境内皆安而已西徼之<lb/>
　外凡織皮之國如臨羌之崐崘河關之析支朔方之<lb/>
<pb n="28a"/>
　渠搜亦皆傾心革面順服教化無不就理禹功所及<lb/>
　之逺如此故特紀于雍州之終以見其盛云<lb/>
導岍及岐至于荆山逾于河壺口雷首至于太岳厎柱<lb/>
析城至于王屋太行恒山至于碣石入于海西傾朱圉<lb/>
鳥鼠至于太華熊耳外方桐栢至于陪尾<lb/>
　上言九州之成功此下詳言導山導水以見九州施<lb/>
　功之序此二節書是紀禹導北條大河北境南境之<lb/>
　山也導疏引也岍岐荆三山屬雍州岍山即今陜西<lb/>
<pb n="28b"/>
　鳳翔府隴州吳嶽壺口雷首太岳厎柱析城王屋太<lb/>
　行恒山碣石九山屬冀州雷首即今山西平陽府蒲<lb/>
　州首陽山厎柱在大河中流即三門山在今河南陜<lb/>
　州東四十里析城在今山西澤州陽城縣王屋在今<lb/>
　河南懐慶府濟源縣連接山西陽城垣曲二縣之境<lb/>
　太行在今河南懐慶府之北連亘數州恒山在今山<lb/>
　西大同府渾源州此皆北條大河北境之山也西傾<lb/>
　朱圉鳥鼠太華四山屬雍州朱圉山在今陜西鞏昌<lb/>
<pb n="29a"/>
　府伏羌縣太華即華山熊耳外方桐栢陪尾四山屬<lb/>
　豫州熊耳山在今陜西西安府商州外方山舊傳即<lb/>
　是中嶽嵩山在今河南府登封縣桐栢在今河南南<lb/>
　陽府桐栢縣陪尾在今湖廣安陸府此皆北條大河<lb/>
　南境之山也史臣曰凡水皆出于山皆經于山故禹<lb/>
　濬川之功自隨山始山水皆發源于西北故禹導山<lb/>
　之功又自雍州始其在大河以北則從雍之岍山東<lb/>
　及岐山又東至于荆山無不施功則其間不但河之<lb/>
<pb n="29b"/>
　經雍者無有壅塞而渭水之入河涇灃漆沮汧汭之<lb/>
　入渭皆有次第矣雍功既畢則自龍門渡河以至冀<lb/>
　州自北而南先治壺口以殺河𫝑又南而雷首以至<lb/>
　太岳汾水之所經又自南而東厎柱析城以至王屋<lb/>
　濟水之所出又自東而北太行恒山以至碣石無不<lb/>
　施功水勢至此皆合同入海則其間不但河濟順流<lb/>
　而汾洚漳沁恒衛等水皆有歸向矣其導大河北境<lb/>
　諸山之序如此其在大河以南則從雍之西傾東歴<lb/>
<pb n="30a"/>
　朱圉鳥鼠又轉而之南以至太華無不施功則其閒<lb/>
　凡渭桓等水出入于諸山者無不治矣雍功既畢即<lb/>
　由是東至豫州自熊耳而東歴外方桐栢又轉而之<lb/>
　南以至陪尾無不施功則其間凡伊洛淮等水出入<lb/>
　于諸山者無不治矣其導大河南境諸山之序如此<lb/>
導嶓冢至于荆山内方至于大别岷山之陽至于衡山<lb/>
過九江至于敷淺原<lb/>
　此二節書是紀禹導南條江漢北境南境之山也嶓<lb/>
<pb n="30b"/>
　冢屬梁州荆山内方大别屬荆州内方山即今湖廣<lb/>
　徳安府章山大别山在今漢陽府此南條江漢北境<lb/>
　之山也岷山屬梁州衡山敷淺原屬荆州敷淺原舊<lb/>
　傳即今江西九江府徳安縣博陽山或云即廬山此<lb/>
　南條江漢南境之山也史臣曰禹導北條之山既畢<lb/>
　則南條之山所當施功梁州之嶓冢漢水之所出荆<lb/>
　州之荆山内方漢水之所經禹先從嶓冢以濬其源<lb/>
　至于荆山内方以引其流使由大别以入江而漢之<lb/>
<pb n="31a"/>
　源流治矣其導南條北境諸山之序如此梁州之岷<lb/>
　山江水之所出荆州之衡山九江敷淺原皆江水之<lb/>
　所經禹先從岷山至于衡山以通其上流又渡過九<lb/>
　江至于敷淺原以通江之下流自此順而趨海無有<lb/>
　阻滯而江之源流治矣其導南條南境諸山之序如<lb/>
　此<lb/>
導弱水至于合黎餘波入于流沙導黑水至于三危入<lb/>
于南海<lb/>
<pb n="31b"/>
　此二節書是紀禹之導水而先序極西異常之水也<lb/>
　合黎山名在今陜西行都司西北弱水環之流沙地<lb/>
　名在今肅州衛舊城之西其沙隨風流行故名餘波<lb/>
　旁流也史臣曰天地之勢西北髙而東南下故導水<lb/>
　亦必自西北始弱水在雍西北性又西流故先順其<lb/>
　性而導之其正派至于合黎之山其餘波入于流沙<lb/>
　而弱水治矣黑水在雍之西其水南流禹導之至三<lb/>
　危以清其源入南海以靖其流而黑水治矣二水地<lb/>
<pb n="32a"/>
　既最逺而又皆非常之水故特敘于導水之始<lb/>
導河積石至于龍門南至于華陰東至于厎柱又東至<lb/>
于孟津東過洛汭至于大伾北過洚水至于大陸又北<lb/>
播為九河同為逆河入于海<lb/>
　此一節書是紀禹導北條之大河也華隂華山之北<lb/>
　大伾山名在今直隷大名府濬縣孟津地名在今河<lb/>
　南懐慶府孟縣洚水水名即今真定府冀州枯洚渠<lb/>
　逆河海潮迎而逆流也史臣曰北條之水莫大于河<lb/>
<pb n="32b"/>
　河源出西域多伏流至雍積石山始大故導河即從<lb/>
　此始此時河行山峽中為所迫束怒而相激四出為<lb/>
　害禹乃疏其險阻通其壅滯以至龍門自龍門而下<lb/>
　山開岸闊豁然奔放于是自北而南則至華山之陰<lb/>
　自南而東則至冀之厎柱又東而至豫之孟津由是<lb/>
　又東而過洛水合洛之流以至大伾之山河至此始<lb/>
　出險而就平地矣由是又自東而北流過冀之洚水<lb/>
　以至大陸自大陸而北則為兖州之域地曠土疎河<lb/>
<pb n="33a"/>
　尤易決用是播之為九以分其力而殺其勢至近海<lb/>
　之處則復合為逆河入海而河始全治矣禹之導河<lb/>
　大約起于雍經于冀豫入海于兖有如此當時洪水<lb/>
　為虐惟河獨甚鯀竭人力障之九載績終弗成所謂<lb/>
　鯀陻洪水是也禹治之自始訖終無别䇿唯順其性<lb/>
　以導之而已始鑿龍門洩其上流之怒終播九河洩<lb/>
　其下流之溢無非使水有所歸自不奔潰横出為平<lb/>
　陸之害故其力省而功倍也夫古之治河惟去其害<lb/>
<pb n="33b"/>
　後世用以通漕兼資其利時異勢殊故治之較難然<lb/>
　河流雖南北不同而順下之性未之有改治之之䇿<lb/>
　惟有急疏其入海之路使水得所歸則自不為害矣<lb/>
　不疏其入海之路而惟事隄塞纔塞于此復決于彼<lb/>
　費愈多害愈甚不法禹之智而祖鯀之術未見其可<lb/>
　也古人以民喻水謂衆怒不可犯水怒不可遏咈民<lb/>
　則民叛壅川則川潰豈不信哉<lb/>
嶓冢導漾東流為漢又東為滄浪之水過三澨至于大<lb/>
<pb n="34a"/>
别南入于江東匯澤為彭蠡東為北江入于海岷山導<lb/>
江東别為沱又東至于澧過九江至于東陵東迆北㑹<lb/>
于匯東為中江入于海<lb/>
　此二節書是紀禹導南條之漢水江水也漾漢水源<lb/>
　也漢水在今陜西鞏昌府成縣于今湖廣漢陽府漢<lb/>
　陽縣入江滄浪三澨悉漢水所經之名滄浪在今湖<lb/>
　廣襄陽府均州三澨一在今安陸府京山縣其二無<lb/>
　考匯會也岷山江水源也沱澧悉江水所經之名東<lb/>
<pb n="34b"/>
　陵地名即今湖廣岳州府巴陵縣迆邪行之意匯即<lb/>
　指彭蠡史臣曰南條之水莫大于江漢而江漢之水<lb/>
　有分流有合流如漢之源出于梁州之嶓冢故自此<lb/>
　山導之其初名漾未名漢也自嶓冢東流始為漢水<lb/>
　又復東流而為滄浪之水雖異其名仍皆漾水也由<lb/>
　是而過三澨之小水以至于大别之山而南入于江<lb/>
　焉漾小而江大至此而與江合流也入江之後又復<lb/>
　東流停蓄周迴而為彭蠡之澤既聚為彭蠡又復東<lb/>
<pb n="35a"/>
　流而為北江順流入海而漢水治矣江之源出于梁<lb/>
　州之岷山故自此山導之自岷山而東流别為沱水<lb/>
　又東流出三峽而至于澧水乃過荆之九江而至于<lb/>
　東陵又東向迆邐而行北會漢水而同匯為彭蠡之<lb/>
　澤又東流而為中江順流入海而江水治矣太約江<lb/>
　漢之水皆發源于梁經流于荆而終入海于揚也禹<lb/>
　之導江水漢水者如此<lb/>
導沇水東流為濟入于河溢為滎東出于陶丘北又東<lb/>
<pb n="35b"/>
至于菏又東北會于汶又北東入于海導淮自桐栢東<lb/>
會于泗沂東入于海<lb/>
　此二節書是紀禹導濟水與淮水也沇水濟水源也<lb/>
　陶丘地名在今山東兖州府定陶縣菏即菏澤史臣<lb/>
　曰濟水性下力勁穿地而行出入無常伏見不一故<lb/>
　順其性而導之其源發于王屋山始見而為沇水既<lb/>
　見之後即伏于地東至濟源又見而為濟水自此入<lb/>
　于河即伏于河中復從河溢出又見而為滎水既再<lb/>
<pb n="36a"/>
　伏再見矣又濳伏地中東至陶丘北而復湧出是三<lb/>
　伏三見也于是不復伏矣乃東流而至菏澤之地又<lb/>
　東北流而與汶會焉又轉而北東入于海其水若斷<lb/>
　若續而脈絡可尋大約發源于冀經于豫兖而入海<lb/>
　于青也淮水出胎簪山至桐栢山始大故自桐栢導<lb/>
　之徐有泗沂二水淮則東流㑹之又東流至于淮浦<lb/>
　而入海焉大約始于豫經于徐而入海于揚也禹之<lb/>
　導濟水淮水者如此<lb/>
<pb n="36b"/>
導渭自鳥鼠同穴東會于灃又東會于涇又東過漆沮<lb/>
入于河導洛自熊耳東北會于澗瀍又東會于伊又東<lb/>
北入于河<lb/>
　此二節書是紀禹導渭水與洛水也鳥鼠同穴山名<lb/>
　其山鳥鼠同穴而處故以為名史臣曰渭水出南谷<lb/>
　山至鳥鼠同穴之山始大故自此導之由是而東流<lb/>
　會于灃水又會于涇水又東而過漆水沮水于是至<lb/>
　華山之地而統衆水以入河矣渭水治而雍州之水<lb/>
<pb n="37a"/>
　皆安流也洛水出冢嶺山至熊耳山始大故自此導<lb/>
　之由是而東北流會于澗水又會于瀍水又東會于<lb/>
　伊水乃復東北流而統衆水以入河矣洛水治而豫<lb/>
　州之水皆順流也禹之導渭水洛水者如此<lb/>
九州攸同四隩既宅九山刋旅九川滌源九澤既陂四<lb/>
海會同<lb/>
　此一節書是敘禹功既終而九州四海水土無不平<lb/>
　治也四隩四海之内水涯之地九山九州之山刋除<lb/>
<pb n="37b"/>
　也旅祭也九川九州之川九澤九州之澤滌疏濬也<lb/>
　陂隄障也史臣曰大禹治水勤勞八年山則窮其脈<lb/>
　絡水則順其源流故九州之疆域雖異而水土之平<lb/>
　治則同如土之卑者則為四隩之地向苦墊溺難于<lb/>
　定居今者險阻既逺而厎績降丘無不可安宅矣土<lb/>
　之髙者則為九州之山向苦荆榛蔽塞今者斬木通<lb/>
　道而既藝旅平無不可祭告矣如水之流者則為九<lb/>
　州之川其泉源已皆濬滌而無復有壅滯之患水之<lb/>
<pb n="38a"/>
　止者則為九州之澤其陂障已皆堅固而無復有潰<lb/>
　決之虞由是四海之水無不會同而各有所歸九州<lb/>
　攸同豈虚語哉信乎美哉禹功而眀徳之逺也<lb/>
六府孔修庶土交正厎慎財賦咸則三壤成賦中邦<lb/>
　此一節書是紀禹定九州貢賦而著其愛民經國之<lb/>
　實也交正謂交相參較三壤上中下也成定也史臣<lb/>
　曰天下之大患既息則天下之大利斯興水者百貨<lb/>
　之源五行之首方洪水横流凡水火金木土榖所謂<lb/>
<pb n="38b"/>
　六府者皆失其條理今水患既去六者俱大修治而<lb/>
　財用有資貢賦可定矣禹于是因地之宜以制國之<lb/>
　用九州庶土髙下肥瘠不同各以其名物所出交相<lb/>
　叅錯而辨正之以致謹其財賦之出入有通州之貢<lb/>
　有一方之貢每歳之貢為常貢待命而貢為錫貢不<lb/>
　取盈于少不責有于無其定土貢者有如此至于九<lb/>
　州榖土髙下肥瘠尤不可不辨孰為上等孰為中等<lb/>
　孰為下等各品節之或應從厚或應從薄或應間雜<lb/>
<pb n="39a"/>
　不等隨其所定之則而賦于中邦之内上無過取下<lb/>
　無厚斂經制既立一成而不變其定田賦者又如此<lb/>
　大抵聖人之治天下極勞而取于民又極慎非獨以<lb/>
　為愛惜物力當若此盖深知上下一體國家之足必<lb/>
　本于百姓之足留不盡于民正所以裕無窮于國誠<lb/>
　後世為人君者所不可不知也<lb/>
錫土姓祗台徳先不距朕行<lb/>
　此二節書是紀禹修封建之法而并及其敬徳之心<lb/>
<pb n="39b"/>
　也錫土立國也錫姓立宗也祗敬也台我也距違也<lb/>
　史臣曰水土既平經理天下不可無人禹乃佐天子<lb/>
　封建諸侯錫之土地或百里或數十里使之立國以<lb/>
　君其民而教事君之忠錫之姓氏或以地或以官使<lb/>
　之立宗以保其子孫而教承家之孝所謂弼成五服<lb/>
　治功之盛如此然禹未嘗有一毫自滿之心也自言<lb/>
　曰治功雖已粗定要惟敬我徳以先天下則天下自<lb/>
　傾心從化不能違越我之所行盖其不矜不伐而惟<lb/>
<pb n="40a"/>
　専以徳化民又如此此其所以開三代有道之長而<lb/>
　立萬世人主之則也<lb/>
五百里甸服百里賦納總二百里納銍三百里納秸服<lb/>
四百里粟五百里米<lb/>
　此一節書是紀禹弼成五服之事而首定甸服之制<lb/>
　也甸服畿内之地也禾之莖穂全曰總半藁曰銍半<lb/>
　藁之去皮曰秸服服輸將之事也粟粗榖也米細榖<lb/>
　也史臣曰禹敬徳以先天下固可以必教化之行而<lb/>
<pb n="40b"/>
　教化之行實自弼成五服始五服首為甸服在王畿<lb/>
　之内四面皆五百里以其供田賦之事故謂之甸服<lb/>
　而其貢賦之法則于每五百里中分為五等百里去<lb/>
　王畿最近則并其稻禾與莖穂而俱納之盖芻秣之<lb/>
　用并取給也二百里次近則使刈禾半藁而納之三<lb/>
　百里又次近則并去其半藁之皮而納之然此三百<lb/>
　里之民不惟使之納總銍秸而已又令服勞轉輸而<lb/>
　兼力役之征焉自是以外四百里去王畿稍逺則去<lb/>
<pb n="41a"/>
　其穂而納榖五百里尤逺則并去其榖而納米盖地<lb/>
　方愈逺納賦愈從輕便而并不使服輸將之事矣同<lb/>
　一甸服而近逺稍殊即為之等差分别若此聖人制<lb/>
　國用必體民情抑何其周且至哉<lb/>
五百里侯服百里采二百里男邦三百里諸侯五百里<lb/>
綏服三百里揆文教二百里奮武衛<lb/>
　此二節書是紀禹定侯服綏服之制也侯服侯國之<lb/>
　服也采卿大夫之邑男邦男爵小國也諸侯大國次<lb/>
<pb n="41b"/>
　國也綏綏安之意揆度也文教者安内之雅化奮揚<lb/>
　也武衛者攘外之逺謨史臣曰甸服之外四面又各<lb/>
　五百里以其皆侯國之事謂之侯服内四面百里迫<lb/>
　近甸服定為卿大夫之采邑又其次四面百里定為<lb/>
　子男之小國所封此外四面尚各有為百里者三定<lb/>
　為公侯伯之大國所封采邑以供内臣之禄男邦諸<lb/>
　侯以别外臣之爵小國居内大國居外所以安内而<lb/>
　靖外也其分侯服五百里為三等如此侯服之外四<lb/>
<pb n="42a"/>
　面又各五百里以其漸逺王畿而義取撫安謂之綏<lb/>
　服内三百里宻邇甸侯當以文治之為建庠序設師<lb/>
　儒而揆之以仁義禮樂之教外二百里漸迫要荒當<lb/>
　用武防之為簡車乗訓卒伍而習之以威武奮揚之<lb/>
　事盖内治不可不修而外患亦不可不防以其地介<lb/>
　乎中外之間故文教武衛各有所獨重所以因勢而<lb/>
　制治也其分綏服五百里為二等如此<lb/>
五百里要服三百里夷二百里蔡五百里荒服三百里<lb/>
<pb n="42b"/>
蠻二百里流<lb/>
　此二節書是紀禹定要服荒服之制也要要約之意<lb/>
　夷遐逖之人蔡斥逐之人荒荒逺之意蠻疎野之人<lb/>
　流放棄之人史臣曰綏服之外四面又各五百里曰<lb/>
　要服其去王畿已逺法制簡略稍示要約而已内三<lb/>
　百里以處逺人外二百里以放罪人其地絶逺所謂<lb/>
　寄棘之地不與同中國者也其分要服五百里為二<lb/>
　等者如此要服之外四面又各五百里曰荒服其去<lb/>
<pb n="43a"/>
　王畿益逺直荒野之地治以不治而已内三百里蠻<lb/>
　人居之外二百里罪人所犯最重者則用此地流之<lb/>
　比之于蔡又加等者也其分荒服五百里為二等者<lb/>
　如此觀大禹五服之制而知其居重馭輕安内撫外<lb/>
　井井各有條理古今立國規模孰有加于此哉<lb/>
東漸于海西被于流沙朔南暨聲教訖于四海禹錫𤣥<lb/>
圭告厥成功<lb/>
　此一節書是總敘大禹之成功也漸漬也被覆也暨<lb/>
<pb n="43b"/>
　猶及訖盡也錫與也史臣曰大禹祗徳之化無逺不<lb/>
　届所定五服雖相距止五千里而其風聲教化所及<lb/>
　實有被于靡窮者東則漸漬而至于海西則覆被而<lb/>
　至于流沙若南北所及道里尤逺不可以地為限四<lb/>
　海内外罔不率俾盖至是而禹功乃成矣于是以圭<lb/>
　為贄上于帝舜以告成功而復命焉圭取其黑象水<lb/>
　色云夫當洪水横流下民昏墊自舜命禹而地平天<lb/>
　成萬邦作乂不獨蕩平一時之禍害實整頓萬世之<lb/>
<pb n="44a"/>
　乾坤此其功為何如可見古來能命臣者莫如舜能<lb/>
　不負君命者莫如禹君有知人之眀臣有任事之忠<lb/>
　故能成此豐功盛烈禹貢一篇治迹具在讀其書不<lb/>
　益想見其人哉<lb/>
甘誓<lb/>
　此一篇書是史臣記夏王啓親征有扈國誓師于甘<lb/>
　之言因以名篇<lb/>
大戰于甘乃召六卿王曰嗟六事之人予誓告汝有扈<lb/>
<pb n="44b"/>
氏威侮五行怠棄三正天用𠞰絶其命今予惟恭行天<lb/>
之罰<lb/>
　此三節書是史臣記夏王啓誓師于甘而因載其誓<lb/>
　詞先言討叛伐罪之意也甘地名有扈氏國之南郊<lb/>
　也六卿是六鄉之卿古者天子六軍卿其軍將也六<lb/>
　事之人指六卿以下凡有事于六軍之人也威暴殄<lb/>
　也侮輕忽也夏史臣曰夏王啓繼大禹即位諸侯有<lb/>
　扈氏不服夏王啓親率六軍征之有扈恃強抗衡遂<lb/>
<pb n="45a"/>
　大戰于其國之甘地夏王啓乃于將戰時召六軍之<lb/>
　將而誓戒之夏王啓嗟歎以誓曰爾六卿及凡有事<lb/>
　于六軍之人我今誓戒告汝以有扈氏之罪水火木<lb/>
　金土之五行資于民生乃侯國所當節慎有扈氏暴<lb/>
　殄輕忽之不順天時以虐下子丑寅之三正頒自王<lb/>
　朝乃侯國所當遵守有扈氏怠慢廢棄之不奉正朔<lb/>
　而背上以此獲罪于天天用𠞰絶其命今我率師討<lb/>
　罪惟敬行天之罰而已豈敢輕于用武哉史書大戰<lb/>
<pb n="45b"/>
　所以深著有扈之不臣盖諸侯守國尊王制重民用<lb/>
　即所以敬天職也夏王啓以威侮怠棄責之可謂得<lb/>
　討罪之正矣<lb/>
左不攻于左汝不恭命右不攻于右汝不恭命御非其<lb/>
馬之正汝不恭命用命賞于祖不用命戮于社予則孥<lb/>
戮汝<lb/>
　此二節書是夏王啓誓戒將士一以嚴車戰之節制<lb/>
　一以昭軍前之刑賞也左右車上在左在右者也攻<lb/>
<pb n="46a"/>
　治也御御馬也古者天子親征則載遷廟之主與社<lb/>
　主以行祖在左而社在右賞罸即于其主前行之示<lb/>
　不敢専也夏王啓曰軍法坐作進退合于法度方能<lb/>
　克敵制勝車左主射之人専治射于左若不治而射<lb/>
　法未精是汝不敬我命于左矣車右主擊刺之人専<lb/>
　治擊刺于右若不治而擊刺未精是汝不敬我命于<lb/>
　右矣車中主御馬之人當專心求合于馳驅之法若<lb/>
　馳驅失節而非其正是汝不敬我命于中矣三者皆<lb/>
<pb n="46b"/>
　足以致敗各宜戒之且今日刑賞之典非敢有所私<lb/>
　徇凡汝在六軍之人能用我命以取勝我即論功賞<lb/>
　于軍中祖廟之前不用我命以取敗我即論罪戮于<lb/>
　軍中大社之前不但戮汝身將并戮汝妻子功必賞<lb/>
　罪必刑汝等可不恭命哉凡臣下奉行君命惟恭則<lb/>
　其事治不恭則其事不治而人君奉天之恭倡臣下<lb/>
　奉命之恭者要在刑賞至公而能斷使激勸昭著于<lb/>
　人心不獨在師中為然此夏王啓所以能敬承繼禹<lb/>
<pb n="47a"/>
　之道也<lb/>
五子之歌<lb/>
　此一篇書是史臣記夏王太康之弟五人因太康失<lb/>
　國作歌以發其怨痛之意遂錄其歌以名篇<lb/>
太康尸位以逸豫滅厥徳黎民咸貳乃盤逰無度畋于<lb/>
有洛之表十旬弗反有窮后羿因民弗忍距于河厥弟<lb/>
五人御其母以從徯于洛之汭五子咸怨述大禹之戒<lb/>
以作歌<lb/>
<pb n="47b"/>
　此三節書是夏史臣序太康失國五子作歌之由也<lb/>
　太康啓之子也尸如祭祀之尸言居其位而不為其<lb/>
　事也御其母侍其母也水北曰汭夏史臣曰太康繼<lb/>
　啓為夏王十九年不治朝政尸居君位惟以縱逸豫<lb/>
　樂之事滅棄敬承之徳黎民皆有二心太康不知省<lb/>
　改乃安于逰娛無有限度逺出畋獵于洛水之外至<lb/>
　百日之久猶弗返國有窮國君名羿者素蓄不臣之<lb/>
　心因民弗堪忍于供應遂乗機舉兵拒阻太康于大<lb/>
<pb n="48a"/>
　河之南使不得歸國當太康出畋時其弟五人隨侍<lb/>
　其母渡河從之追太康弗及乃待于洛水之北及聞<lb/>
　羿叛五子見宗廟社稷危亡不可救母子兄弟離散<lb/>
　不可保皆悲痛嗟怨推究禍亂之源實由于太康荒<lb/>
　棄祖訓因述大禹之所垂戒衍為詩歌寫其憂思焉<lb/>
　大禹河洛之功在萬世而啓之賢又深得民心至太<lb/>
　康一失徳遂不能邀祖父餘庇可見繼世人主當兢<lb/>
　兢業業深以盤逰逸樂為戒盖先世之功徳不足恃<lb/>
<pb n="48b"/>
　而創造之艱難不可不思所以保守弗墜也<lb/>
其一曰皇祖有訓民可近不可下民惟邦本本固邦寧<lb/>
予視天下愚夫愚婦一能勝予一人三失怨豈在眀不<lb/>
見是圗予臨兆民懍乎若朽索之馭六馬為人上者奈<lb/>
何不敬<lb/>
　此二節書是五子上述祖訓而下復申結其義也皇<lb/>
　大也近親之也下疎之也不忍斥言太康而稱予乃<lb/>
　臣子引咎自責之意三失言所失多也五子之歌第<lb/>
<pb n="49a"/>
　一章曰我皇祖大禹有訓言君之于民勢分雖逺情<lb/>
　同一體當時時念民之疾苦可以情而親近之不可<lb/>
　自恃其尊肆于民上但以勢分而疎下之盖人君保<lb/>
　邦之事雖非一端獨惟民為邦國之根本民心愛戴<lb/>
　而根本堅固則邦國安寧自無傾危之患此民之所<lb/>
　以可近不可下也由皇祖之訓以觀今日則邦之不<lb/>
　寧者豈非本之不固哉人君之勢分似非小民所能<lb/>
　勝然我視天下之民即愚夫愚婦皆能勝我不必其<lb/>
<pb n="49b"/>
　衆多也所以行事有失遂足取怨于民况以一人而<lb/>
　積失再三則民心之怨豈待顯眀而後見惟當于未<lb/>
　及見時預謀所以消弭其怨心耳今以多失之一人<lb/>
　臨勝予之兆民凜然可危若朽索之馭六馬必至于<lb/>
　馬駭而索絶矣民之可畏如此然則居民上者奈何<lb/>
　逸豫而不敬乎盖太康惟不能敬故日流于逸豫敬<lb/>
　則能親民而民心固結不敬則必虐民而民心離怨<lb/>
　邦國之安危惟在乎君心之敬肆五子之言可謂知<lb/>
<pb n="50a"/>
　本者矣<lb/>
其二曰訓有之内作色荒外作禽荒甘酒嗜音峻宇彫<lb/>
牆有一于此未或不亡其三曰惟彼陶唐有此冀方今<lb/>
失厥道亂其紀綱乃厎滅亡<lb/>
　此二節書是五子一述祖訓之所垂戒一自發其傷<lb/>
　今懐古之歎也荒者迷亂之謂甘嗜皆好之無厭也<lb/>
　五子之歌第二章曰我皇祖大禹之訓有言人情所<lb/>
　不能無者要在節之以禮苟不知節而縱其情之所<lb/>
<pb n="50b"/>
　欲有如内焉迷惑女色而作色荒外焉娛逰畋獵而<lb/>
　作禽荒沈酣旨酒而不止耽溺音樂而無厭竭財費<lb/>
　以髙峻屋宇極華麗以彫繪牆壁人君于此六事但<lb/>
　有其一必至政務廢弛未有不亡其國者祖訓垂戒<lb/>
　昭然今我子孫獨不以為念而犯禽荒之戒乎五子<lb/>
　之歌第三章曰我夏后建都冀州所由來者逺矣自<lb/>
　陶唐帝堯始都于此一傳帝舜再傳我祖大禹三聖<lb/>
　人授守一道奉天子民故能奠王畿以綏四方今乃<lb/>
<pb n="51a"/>
　逸豫以失其道而紊亂其政刑之小紀大綱陶唐以<lb/>
　來相傳之基業遂致滅亡可勝歎哉富時紀綱之亂<lb/>
　皆由于犯禽荒之戒而堯舜禹之所守太康之所失<lb/>
　惟在能敬與不能敬而已歌内互相發眀不但見五<lb/>
　子之怨誹而不亂亦足為萬世炯鑒矣<lb/>
其四曰明明我祖萬邦之君有典有則貽厥子孫關石<lb/>
和鈞王府則有荒墜厥緒覆宗絶祀<lb/>
　此一節書是五子述大禹之貽謀詳備而歎太康不<lb/>
<pb n="51b"/>
　能守也明明明而又明也百二十斤為石三十斤為<lb/>
　鈞關通也言彼此通行而無異也和平也言人情兩<lb/>
　平而無乖也五子之歌第四章曰我祖大禹以明明<lb/>
　之徳照臨萬邦萬邦愛戴以為君其在當日之紀綱<lb/>
　固已盡善至為後世子孫慮久逺而政教禮樂之大<lb/>
　有經常之典章有中正之法則遺傳子孫可以遵行<lb/>
　無弊是治天下之本無不備也即制度微小如一秤<lb/>
　物之器石取其關通鈞取其和平王府中亦有留藏<lb/>
<pb n="52a"/>
　者昭世守之法物是治天下之末無不詳也凡此本<lb/>
　末詳備我祖大禹之心正欲我子孫保守其統緒耳<lb/>
　今乃逸豫盤逰而荒廢棄墜之以致逆臣僭竊覆有<lb/>
　夏之宗絶配天之祀豈不傷哉大抵創業之君經歴<lb/>
　世變既多審察民情最熟所以為善後計者纖悉畢<lb/>
　具循之則治悖之則亂信乎法祖為帝王之要道也<lb/>
其五曰嗚呼曷歸予懐之悲萬姓仇予予將疇依鬱陶<lb/>
乎予心顏厚有忸怩弗慎厥徳雖悔可追<lb/>
<pb n="52b"/>
　此一節書是五子指切當日情事而結言其作歌之<lb/>
　哀思也鬱陶言哀思也顔厚愧之見于色也忸怩愧<lb/>
　之發于心也可追言不可追也五子之歌第五章曰<lb/>
　可歎我母子流離河上何地而可歸乎此予懐之所<lb/>
　以悲也萬姓皆怨仇于我衆叛親離我將誰人是依<lb/>
　以圖存乎故哀思鬱結我心而羞愧之狀徴于面而<lb/>
　顏厚不容自掩發于心而忸怩不能自解推原所由<lb/>
　惟弗能敬慎其徳以法祖保民而乃逸豫盤逰釀成<lb/>
<pb n="53a"/>
　今日之禍敗至于此極雖欲悔改前失豈可追及乎<lb/>
　我且終如之何矣按一章及五章予字五子之意雖<lb/>
　指太康而始終不忍斥言上述祖訓下察民情中稱<lb/>
　已過兄弟一體之仁臣子引咎之義纏緜惋惻哀感<lb/>
　行路盖其發于至性非作而致其情也後世三百篇<lb/>
　中藎臣孝子之謳唫貞夫嫠女之浩歎令人讀之歌<lb/>
　泣竝至而屈子離騷猶能得此意以寫其怨誹之懐<lb/>
　雖衰世之事乎亦聖賢發憤之所為作也然使上有<lb/>
<pb n="53b"/>
　聖眀又何得有此哉<lb/>
胤征<lb/>
　此一篇書是史臣記𦙍侯奉夏王仲康之命征羲和<lb/>
　而誓師之詞故以𦙍征名篇實亦書之誓體也<lb/>
惟仲康肇位四海𦙍侯命掌六師羲和廢厥職酒荒于<lb/>
厥邑𦙍后承王命徂征<lb/>
　此一節書是夏史臣序𦙍侯奉王命征羲和之由也<lb/>
　𦙍侯𦙍國之侯也唐虞羲氏和氏夏合為一官夏史<lb/>
<pb n="54a"/>
　臣曰自夏王太康十九年出畋為羿所拒不得歸國<lb/>
　居陽夏十年而崩太康之弟仲康始即夏王位臨御<lb/>
　四海乃于諸侯中選擇𦙍侯為王朝大司馬命之總<lb/>
　掌六軍以收羿之兵權當時諸侯有羲和者附羿黨<lb/>
　惡敢廢其世掌天文之職日蝕不奏聞飲酒荒迷于<lb/>
　私邑仲康命𦙍侯征之𦙍侯遂承王命率六師往征<lb/>
　羲和雖未能即行天討于羿而翦其羽翼亦制之以<lb/>
　漸也按仲康即五子之一義應嗣太康為王非藉羿<lb/>
<pb n="54b"/>
　之援立史稱肇位謹正始也繫以四海大一統也命<lb/>
　𦙍侯征義和得討罪之權𦙍侯承命往征得敵愾之<lb/>
　義所以終仲康之世羿猶不得逞其逆志與<lb/>
告于衆曰嗟予有衆聖有謨訓明徵定保先王克謹天<lb/>
戒臣人克有常憲百官修輔厥后惟明明每歳孟春遒<lb/>
人以木鐸徇于路官師相規工執藝事以諫其或不恭<lb/>
邦有常刑<lb/>
　此二節書是𦙍侯先申眀大禹之訓令以見羲和違<lb/>
<pb n="55a"/>
　犯之罪也天戒日蝕之𩔖遒人宣令之官木鐸金口<lb/>
　木舌施政教時振以警衆者徇行示也官以職言師<lb/>
　以道言𦙍侯告于衆將士曰嗟我六軍之衆欲知羲<lb/>
　和之有罪當考聖祖之訓辭我夏聖祖大禹本敬天<lb/>
　勤民之心而為垂示子孫之言著有謨訓其言皆眀<lb/>
　切徴驗可以定國保邦我後世君臣所當遵守也謨<lb/>
　訓有曰古先帝王平日之徳政固足格天一遇天以<lb/>
　變異垂戒遂能增修其徳省改其政以加謹焉其時<lb/>
<pb n="55b"/>
　之輔弼大臣能修省其燮理之常法佐主上以回天<lb/>
　意下至百官亦皆勤修職業以匡輔君徳朝政無一<lb/>
　人敢怠忽者夫既有克謹天戒之眀而大小臣工又<lb/>
　共加恐懼修省故其君内無失徳清眀在躬外無失<lb/>
　政治道光顯而為眀眀之后矣謨訓昭示如此猶恐<lb/>
　人心或久而易玩每歳首孟春之月遣宣令官遒人<lb/>
　手摇木鐸傳諭于路曰凡職官有道者或遇朝廷之<lb/>
　徳政闕失即直言以相規正百工技藝之人如遇竒<lb/>
<pb n="56a"/>
　巧足以蕩上心者亦各執所司之事隨事進諫此規<lb/>
　諫者責難于君之恭也其或不規不諫而緘黙容身<lb/>
　是謂不恭國家自有一定之刑不爾宥矣聖祖著令<lb/>
　又如此則不恭猶有常刑而况廢職如羲和者哉盖<lb/>
　日蝕之變正人君所當戒謹而羲和不奏聞則是蔑<lb/>
　棄常憲不肯修輔非特不恭之刑而已也𦙍侯將正<lb/>
　言羲和之罪而首舉先王訓令以眀事君之大義庶<lb/>
　幾人臣知所取法矣<lb/>
<pb n="56b"/>
惟時羲和顛覆厥徳沈亂于酒畔官離次俶擾天紀遐<lb/>
棄厥司乃季秋月朔辰弗集于房瞽奏鼓嗇夫馳庶人<lb/>
走羲和尸厥官罔聞知昏迷于天象以干先王之誅政<lb/>
典曰先時者殺無赦不及時者殺無赦<lb/>
　此一節書是𦙍侯聲言羲和廢職之罪以見天討所<lb/>
　必加也次位也俶始也擾亂也辰日月會次之名集<lb/>
　和輯也房房宿也瞽樂官無目而審于音者也嗇夫<lb/>
　小臣也政典先王政治之典籍也𦙍侯曰聖祖之謨<lb/>
<pb n="57a"/>
　訓謹天戒而著令嚴不恭如此内外大小臣工孰不<lb/>
　恪遵訓令各供乃職惟是羲和獨敢顛倒覆敗其徳<lb/>
　沈溺昏亂于酒心志既迷因而違畔所治之官職離<lb/>
　去所居之位次日月星辰為天行之紀羲和世掌天<lb/>
　文未嘗擾亂今失于推步占候始擾亂之而逺棄其<lb/>
　所司之事如季秋九月朔日月交㑹之辰其行度不<lb/>
　相和輯日被月掩而虧蝕于房宿間天子方謹天戒<lb/>
　于上率羣臣行救護禮樂官奏鼓嗇夫小臣庶人賤<lb/>
<pb n="57b"/>
　役亦皆馳走助救日甚急羲和専司厯象乃尸居其<lb/>
　官若無聞知是其昏迷于天象干犯先王所必誅之<lb/>
　條其罪大矣先王之政典曰厯官職掌凡躔度節候<lb/>
　俱要推算合時或失于先時或失于後時罪當殺無<lb/>
　赦今羲和犯先王後時之誅我所以承王命而往征<lb/>
　也按日蝕為君弱臣强之象羲和不以奏聞直欲夏<lb/>
　王不知有天戒而疎忽于逆臣之防其黨惡于羿眀<lb/>
　矣𦙍侯但就昏迷不及時責之或因勢未能除羿姑<lb/>
<pb n="58a"/>
　正羲和以可受之罪耳<lb/>
今予以爾有衆奉將天罰爾衆士同力王室尚弼予欽<lb/>
承天子威命火炎崐岡玉石俱焚天吏逸徳烈于猛火<lb/>
殲厥渠魁脅從罔治舊染汙俗咸與惟新<lb/>
　此二節書是𦙍侯勉將士以忠勇而又戒其濫殺也<lb/>
　將行也崐山名出玉岡山脊也逸過也渠大也魁帥<lb/>
　也渠魁指羲和言首惡之人也𦙍侯曰羲和擾亂天<lb/>
　紀昏迷天象是天所必加之以罰者今我率爾六軍<lb/>
<pb n="58b"/>
　衆士奉行天罰乃天子威命所臨而王室之公事也<lb/>
　爾衆士各務奮其忠勇同心竭力于王室庶幾輔我<lb/>
　以敬承天子之威命使罪人不得逃其罰焉然將帥<lb/>
　奉天子命而行天罰謂之天吏又當知天子體天之<lb/>
　心以好生為徳不可過于殺戮盖人之有善有惡猶<lb/>
　山之有玉有石火炎崐山之岡勢必玉石俱焚儻將<lb/>
　帥用兵不分善惡濫殺而有過逸之徳則酷烈甚于<lb/>
　猛火今我往征但誅其首惡羲和其餘迫脅相從之<lb/>
<pb n="59a"/>
　黨非出于本心者當原宥而不治至于舊染汙惡之<lb/>
　俗非本不善者亦皆與赦除使之改過自新斯則誅<lb/>
　惡宥善兩得其道而無負王命克當天心者矣觀脅<lb/>
　從舊染之言則羲和必煽誘叛黨將以助羿為逆<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>
　侯若猶為之𨼆忍者殆由仲康未及加天討于羿故<lb/>
　僅責羲和廢職之罪而實深誅其黨逆不臣之心也<lb/>
嗚呼威克厥愛允濟愛克厥威允罔功其爾衆士懋戒<lb/>
哉<lb/>
<pb n="59b"/>
　此一節書是𦙍侯申飭軍法以勵六師之用命也威<lb/>
　嚴眀之謂愛姑息之謂<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>侯歎息曰將乃國之司命<lb/>
　安危存亡繫焉行兵之際為將者紀律嚴眀而執法<lb/>
　破情有犯必誅使威常勝其愛則人皆畏將而不畏<lb/>
　敵奮勇敢戰信能濟伐暴除殘之大事矣若専務姑<lb/>
　息而徇情廢法當殺不斷使愛常勝其威則人皆畏<lb/>
　敵而不畏將觀望退縮不待敗績而信其無成功矣<lb/>
　我今不得不以威勝愛爾六軍衆士當知我之威不<lb/>
<pb n="60a"/>
　　可犯愛不可恃懋勉于同力警戒于逸徳以共濟弼<lb/>
　　承王命之功哉盖拊循軍士為將何嘗無愛但師出<lb/>
　　以律自有威在必行者決不可牽制于愛耳知用威<lb/>
　　用愛之宜則非獨將之馭兵而人主馭將亦猶是矣<lb/>
　<lb/>
　<lb/>
　<lb/>
　<lb/>
<pb n="60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講書經解義卷三<lb/>
</p>
<p>
</p>
  </div>
</body>
</text>
</TEI>
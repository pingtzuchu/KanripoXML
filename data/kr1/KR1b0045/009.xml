<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講書經觧義卷九<lb/>
　洛誥<lb/>
　　洛邑既定周公遣使復命于成王因欲告歸明農而<lb/>
　　成王懇留周公命其留治洛邑史臣記其君臣相告<lb/>
　　語之辭為書以其皆相洛治洛之事故以洛誥名篇<lb/>
　惟三月哉生魄周公初基作新大邑于東國洛四方民<lb/>
　大和㑹侯甸男邦采衛百工播民和見士于周周公咸<lb/>
<pb n="1b"/>
　勤乃洪大誥治<hi>此一節錯簡在康誥遵註改正</hi>
　　此一節書是史臣敘周公作洛之詞也新大邑兼王<lb/>
　　城下都而言士作事史臣曰惟周公攝政之七年三<lb/>
　　月始生魄之十六日公以殷民叛逆無常頑梗難化<lb/>
　　遷之洛邑使密邇王室比介于我有周于是始定基<lb/>
　　址作新大邑于成周之東洛邑之地而有王城下都<lb/>
　　之建焉是役也似乎勞民動衆不得民之歡心者乃<lb/>
　　在洛四方之民莫不羣然和㑹願効其勞力民之勤<lb/>
<pb n="2a"/>
　如此侯甸男邦采衞之百官又莫不鼔舞勸導宣揚<lb/>
　民心之和俾益趨事于我周家百官之勤又如此是<lb/>
　時周公總理其事亦不敢少自暇逸無論小大咸致<lb/>
　其勤乃用役書大誥臣民使民知所以見事臣知所<lb/>
　以播民焉周公之勤又如此惟周公與臣民交致其<lb/>
　勤是以洛邑萬年之業遂成于一月之間也<lb/>
周公拜手稽首曰朕復子明辟王如弗敢及天基命定<lb/>
命予乃𦙍保大相東土其基作民明辟<lb/>
<pb n="2b"/>
　此二節書史臣記周公承成王之命宅洛諧卜遣使<lb/>
　告卜于王也復復命也子明辟指成王周公于成王<lb/>
　以親則為兄之子以尊則為君故曰子明辟及者與<lb/>
　知之意基命指營洛之初定命指洛邑告成皆言天<lb/>
　命者重其事也𦙍繼也保太保召公洛邑在鎬京東<lb/>
　故稱東土周公拜手稽首致敬而授辭于使者曰我<lb/>
　受王之命卜都于洛今事既有定不敢不禀成于王<lb/>
　用復命于子明辟營洛之事本以上承天休則成始<lb/>
<pb n="3a"/>
　成終皆所以凝命也王自執謙退若不敢與知上天<lb/>
　成始之基命與成終之定命凡創始善後之事舉以<lb/>
　付之太保與我二人太保先我經營我亦不敢暇逸<lb/>
　乃繼太保大相東土洛邑王城宜何在下都宜何在<lb/>
　規畫布置以基吾王作民明辟之地蓋都邑既定則<lb/>
　可以朝諸侯撫四海凡宅中圖大之業皆始于此故<lb/>
　云基也<lb/>
予惟乙卯朝至于洛師我卜河朔黎水我乃卜澗水東<lb/>
<pb n="3b"/>
瀍水西惟洛食我又卜瀍水東亦惟洛食伻來以圖及<lb/>
獻卜<lb/>
　此一節書是言卜洛得吉遣使獻地圖及卜兆也乙<lb/>
　卯即召誥之乙卯也洛師猶言京師也河朔黎水河<lb/>
　北黎水交流之内也澗瀍二水名在今河南洛陽縣<lb/>
　食者史先定墨于龜而灼卜之兆正食其墨也伻使<lb/>
　也圖洛之地圖也獻卜獻其卜之兆辭也周公曰基<lb/>
　命定命皆係于天我豈敢違衆自用而不決之于天<lb/>
<pb n="4a"/>
　乎惟三月乙卯之朝我至于洛師念殷民所便皆在<lb/>
　近地因先卜河北黎水交流之處不吉于是改卜澗<lb/>
　水之東瀍水之西以定王城朝㑹之地而龜兆惟洛<lb/>
　食又卜瀍水之東審定所以處商民者而龜兆亦惟<lb/>
　洛食夫澗瀍在洛之中瀍水居洛之偏兩地俱洛而<lb/>
　龜兆皆食其墨則可以定王城建下都以為我王作<lb/>
　民明辟之基也明矣兹遣使者以洛之地圖並獻所<lb/>
　得卜兆定都之始終王庶可按圖而得騐卜而知也<lb/>
<pb n="4b"/>
王拜手稽首曰公不敢不敬天之休來相宅其作周匹<lb/>
休公既定宅伻來來視予卜休恆吉我二人共貞公其<lb/>
以予萬億年敬天之休拜手稽首誨言<lb/>
　此一節書是成王授使者復周公之辭復致敬以謝<lb/>
　告卜之誨言也匹者配答之意視示也貞猶當也成<lb/>
　王遣使者報復周公乃尊異之以重其禮拜手稽首<lb/>
　而言曰天之基命定命乃天之休命也公念天之休<lb/>
　命至重不敢不敬用相視洛邑規畫周至將定王城<lb/>
<pb n="5a"/>
　下都以安處臣氏為我周配答天休之地公于洛宅<lb/>
　都經營既定乃遣使來示我以卜兆之休美而常吉<lb/>
　者我一人豈能獨當之我與公二人當共承其美且<lb/>
　我據卜觀圖見公創定規模宏逺不徒為一時之計<lb/>
　正欲以予萬億年都要㑹據形勝以朝百辟而撫兆<lb/>
　民敬承休命于無窮耳其期望勸勉之意如此所以<lb/>
　誨我者至矣用拜手稽首謝公敎誨之言當深思力<lb/>
　行不負公期望之意可也<lb/>
<pb n="5b"/>
周公曰王肇稱殷禮祀于新邑咸秩無文<lb/>
　此一節書是周公將迎成王于洛而告以宅洛之宜<lb/>
　也肇始也稱舉也殷盛也秩序也無文謂祀典所不<lb/>
　載者周公曰新都既建毖祀之典首宜舉行王為天<lb/>
　地神人之主始舉盛禮于洛邑凡上下神祇咸宜周<lb/>
　徧其為祀典所載者禮固當祀即祀典所不載亦禮<lb/>
　以義起咸次其尊卑上下之序而祭之勿少忽焉以<lb/>
　告成事報神賜而祈鴻休皆于是乎在王可不首先<lb/>
<pb n="6a"/>
　加意乎<lb/>
予齊百工伻從王于周予惟曰庶有事今王即命曰記<lb/>
功宗以功作元祀惟命曰汝受命篤弼<lb/>
　此二節書是周公㣲示成王將行祀事于洛之意于<lb/>
　百官以待成王自敎詔之也齊者整飭之意記紀録<lb/>
　也功宗功之尊顯者元首也篤弼厚于輔君也周公<lb/>
　曰宅洛之初又必有敎詔臣工之事非臣下所宜專<lb/>
　者予惟整飭百官使從王自周以適洛予但㣲示其<lb/>
<pb n="6b"/>
　意曰吾王洛邑始至初政維新庶其有所事乎爾等<lb/>
　各宜精白乃心以聽吾王敎詔今王前至洛邑論功<lb/>
　行賞以激勵臣工即宜告詔百官曰朝廷褒賞之典<lb/>
　非無功者所可倖邀爾羣臣中有宣力王家功勞顯<lb/>
　著者則記録之他日舉大烝之禮雖有功均祀將以<lb/>
　功之尊顯者為首焉羣臣生前既受尊寵死後將復<lb/>
　受光榮益當戮力竭忠以圖報稱王又惟勉勵之曰<lb/>
　汝等既受此褒奬之命宜感激殊恩厚輔王室以圖<lb/>
<pb n="7a"/>
　新都久大之業無替前功庶天眷益隆而元祀可保<lb/>
　也<lb/>
丕視功載乃汝其悉自敎工孺子其朋孺子其朋其往<lb/>
無若火始燄燄厥攸灼敘弗其絶<lb/>
　此二節書是周公既告王以褒賞功臣慮其或出于<lb/>
　私而復戒之也丕大也視示也功載者記功之載籍<lb/>
　工百官也孺子指成王朋者比黨之意敘次第也周<lb/>
　公曰褒賞之命必至公無私然後可以勸功而服衆<lb/>
<pb n="7b"/>
　今王其以記功之載籍大示于朝廷之上使羣工百<lb/>
　寮皆得共見而共知之則褒賞之公私自不可掩所<lb/>
　以然者汝之褒賞公則百工感奮忘私徇國而亦出<lb/>
　于公汝之褒賞私則百工僥倖背公樹黨而亦出于<lb/>
　私則是公私不在百工乃悉自汝敎導之也褒賞之<lb/>
　公私所係如此孺子其可嬖寵親故少徇朋黨之私<lb/>
　乎孺子倘少徇朋黨之私則將來之流弊有不可勝<lb/>
　言者自是以往當防微杜漸無若火然始雖燄燄尚<lb/>
<pb n="8a"/>
　微而其灼爍將次第延爇不可撲滅矣徇私之害其<lb/>
　初甚微其終必至于不可遏絶王可不思禁于未然<lb/>
　乎人君服衆之道莫大于公而治心之學莫嚴于幾<lb/>
　能至公則光明洞逹去偏黨之私而紀綱有所繫而<lb/>
　立能審幾則省察克治絶未萌之欲而徳業有所恃<lb/>
　以成以正朝廷以正百官莫不由此周公之告成王<lb/>
　戒其偏私而防于未然抑何詞嚴而意切也<lb/>
厥若彝及撫事如予惟以在周工往新邑伻嚮即有僚<lb/>
<pb n="8b"/>
明作有功惇大成裕汝永有辭<lb/>
　此一節書是周公告成王以修内治之事也若順也<lb/>
　彝常道也伻使也嚮謂意嚮即就也惇厚也有辭謂<lb/>
　有聲譽周公曰良法者所以成天下之治舊臣者所<lb/>
　以行天下之法此治内之急務也昔予為政之時固<lb/>
　已順行常道撫定國事矣今王圖治于洛其順行常<lb/>
　道而三綱五常無不修明撫定國事而𢎞綱細目無<lb/>
　不振舉常如我始初為政之時則内治可成矣然有<lb/>
<pb n="9a"/>
　治法必頼有治人王所任使者惟用見在周官往適<lb/>
　新邑不可參用私人隳壊治道使百官知上意嚮所<lb/>
　在各就其職精明奮作以立治功惇厚博大以存國<lb/>
　體則無不若之彝無不撫之事新政畢舉内治已成<lb/>
　豈特如予而已哉萬世而下必將稱頌我王而長有<lb/>
　美辭于後世矣要之老臣訓戒固重舊法尤重舊人<lb/>
　周公言惟以在周工召公言無遺壽耇此皆老成典<lb/>
　型可與共治天下者苟能延訪登用其有禆于治道<lb/>
<pb n="9b"/>
　非淺也<lb/>
公曰已汝惟沖子惟終汝其敬識百辟享亦識其有不<lb/>
享享多儀儀不及物惟曰不享惟不役志于享凡民惟<lb/>
曰不享惟事其爽侮<lb/>
　此二節書是周公告成王以圖終前業統馭諸侯而<lb/>
　馭侯即圖終之事也百辟諸侯也享朝享也儀禮也<lb/>
　物幣也役用也周公曰治洛之事臣既詳言之矣然<lb/>
　臣言有欲已而不能已者蓋以我周基業文王開創<lb/>
<pb n="10a"/>
　于前武王纘緒于後今王以㓜沖嗣此大業當念創<lb/>
　造艱難務勵精圖治以終文武之業庶幾萬年長治<lb/>
　而百辟宗周萬民式化矣試以馭侯言之王者統御<lb/>
　諸侯當先識其向背不先識其向背則以偽為誠以<lb/>
　佞為忠賞罰是非必至顛倒而操柄失矣然所以識<lb/>
　其向背非用智而任術也亦惟敬而已敬則此心常<lb/>
　存無憎愛之私自然萬理洞徹而諸侯之誠于享者<lb/>
　識之諸侯之不誠于享者亦識之矣夫享上重在禮<lb/>
<pb n="10b"/>
　儀之實意不重在幣帛之虛文若禮儀不足不及幣<lb/>
　帛之有餘雖循例而舉朝享之文直謂之不享而已<lb/>
　此惟其不用志于享故也夫諸侯者國人所視效也<lb/>
　諸侯不用志于享上則其國人亦皆從而效之有輕<lb/>
　上之心而曰上可以幣交不必以誠享矣人心既弛<lb/>
　王法益壊政事皆差爽僭侮而叛亂將自此始王可<lb/>
　不以敬存心而察之于早治之于㣲乎<lb/>
乃惟孺子頒朕不暇聽朕敎汝于棐民彝汝乃是不蘉<lb/>
<pb n="11a"/>
乃時惟不永哉篤敘乃正父罔不若予不敢廢乃命汝<lb/>
往敬哉兹予其明農哉彼裕我民無逺用戾<lb/>
　此一節書是周公告成王以敎養萬民之道亦圖終<lb/>
　之事也棐輔也蘉勉也篤者篤厚而不忘敘者先後<lb/>
　之不紊正父指武王以其有匡正天下之功故稱正<lb/>
　父戾至也周公曰勤政化民乃人君之急務汝孺子<lb/>
　當勉力不怠頒布我之所汲汲不暇者聽我敎汝所<lb/>
　以輔民常性之道庶乎民皆服從而興起于敎化矣<lb/>
<pb n="11b"/>
　汝若于此不能勉勵則民彝泯亂而享國豈能永哉<lb/>
　蓋今之汲汲以棐民彝者予也昔之汲汲以棐民彝<lb/>
　者正父也予固嘗率循正父以服斯民矣汝必篤厚<lb/>
　敘次汝正父之道無不如我為政之時則人不敢廢<lb/>
　汝之命矣夫不蘉則時不永篤敘則不廢命民心逆<lb/>
　順係于王之勉不勉如此王往洛邑其敬之哉予自<lb/>
　兹以後其將退休田野以講明農事而已汝若于彼<lb/>
　洛邑果能盡心敎飬寛裕其民則四方之人皆愛戴<lb/>
<pb n="12a"/>
　歸往無逺而不至矣按上言統馭諸侯惟一敬此言<lb/>
　敎飬萬民亦惟一敬敬以馭侯可以堅屏藩翼戴之<lb/>
　心敬以撫民可以萃億兆尊親之志敬者帝王之心<lb/>
　法即帝王之治法也而其功則在于能勉周公之言<lb/>
　有㫖哉<lb/>
王若曰公明保予沖子公稱丕顯徳以予小子揚文武<lb/>
烈奉答天命和恆四方民居師<lb/>
　此一節書是成王答周公敎王宅洛之言也明顯明<lb/>
<pb n="12b"/>
　之也保保佑之也稱舉也和者使不乖恆者使可久<lb/>
　居師者宅其衆也成王曰人君修徳于身所當仰承<lb/>
　者惟祖昭事者惟天俯臨者惟民此固由人君之自<lb/>
　治而實頼元老之匡勷也今予㓜沖踐祚頼公開明<lb/>
　保佑之如人君丕大顯明之徳公皆歴歴稱舉以訓<lb/>
　誨于我焉敎以沖子惟終此即稱人君法祖之徳使<lb/>
　我沖子善承祖考而覲揚文武之光烈也戒以時惟<lb/>
　不永此即稱人君奉天之徳使我沖子持盈保泰而<lb/>
<pb n="13a"/>
　奉答上天之眷命也敎以彼裕我民此即稱人君治<lb/>
　民之德使我沖子教養萬民使之和而不乖恆而可<lb/>
　久以居此衆庶于洛邑也明保之功不既𢎞矣哉蓋<lb/>
　能啟迪之謂明能維持之謂保啓迪者雖在臣而虛<lb/>
　懐以受臣之啓迪者則在君維持者雖在臣而黽勉<lb/>
　以望臣之維持者則在君是維人君修徳于已以為<lb/>
　明保之基而後無疆厯服可永永勿替矣<lb/>
惇宗將禮稱秩元祀咸秩無文<lb/>
<pb n="13b"/>
　此一節書是成王答周公元祀殷禮之言亦明保之<lb/>
　實也宗即上文功宗之宗將大也成王曰人君丕顯<lb/>
　德莫隆于報功而莫重于祭祀今公教以記功元祀<lb/>
　此即稱人君馭臣之徳使我沖子惇厚功宗之大禮<lb/>
　凡諸臣有功者皆次第修舉祀典而功之最顯者尊<lb/>
　為元祀則功無不報矣敎以肇稱殷禮此即稱人君<lb/>
　事神之德使我沖子首舉祀神大典雖祀典不載者<lb/>
　皆序次以祭之則祭無不舉矣夫上世元勲碩徳皆<lb/>
<pb n="14a"/>
　配太廟天神地祗悉列明禋聖王一出而羣策効功<lb/>
　鬼神受職其率是道也與<lb/>
惟公德明光于上下勤施于四方旁作穆穆迓衡不迷<lb/>
文武勤教予沖子夙夜毖祀<lb/>
　此一節書是成王叙周公徳敎之盛以示留公之意<lb/>
　也旁作猶云旁行言無不徧也穆穆深逺也迓迎也<lb/>
　衡平也成王曰我公明保之功固予之所仰頼矣而<lb/>
　况公徳教之盛上承先王而下翼沖子者更自無窮<lb/>
<pb n="14b"/>
　也惟公之盛徳光輝發越于上下之間浩乎際天而<lb/>
　蟠地矣勤勞施布于四海之内皇然繼日而待旦矣<lb/>
　合上下四方流行充塞但見徳容穆穆然深厚廣逺<lb/>
　以迎迓國家之治平景福方隆天休滋至使文王武<lb/>
　王昔日所勤勞以敎化天下者事事修舉不致迷失<lb/>
　公之徳教有可倚頼如此我沖子更何為哉惟夙夜<lb/>
　以謹祭祀而已公何可輕言去乎蓋徳與教非有二<lb/>
　文武以緝煕無競之徳而為教周公以明光勤施之<lb/>
<pb n="15a"/>
　徳而為教徳至則敎無不至矣而公之徳豈有外于<lb/>
　文武之徳哉信乎公能成文武之徳也<lb/>
王曰公功棐迪篤罔不若時<lb/>
　此一節書是成王留周公之詞也棐輔也迪啓也篤<lb/>
　厚也成王曰我公既有明保之勤又有徳敎之盛以<lb/>
　功績言之所以輔助我而使之有成啓迪我而使之<lb/>
　有覺者可謂篤厚而無加矣使公一去則始之棐我<lb/>
　者旋至于廢弛始之迪我者旋至于昏蔽而棐迪之<lb/>
<pb n="15b"/>
　功將誰頼哉公當為國家乆逺之計自始至終罔不<lb/>
　若是其棐我罔不若是其迪我而後可也何得遽言<lb/>
　明農哉大抵聖主必資輔導必重老成昔殷宗命傅<lb/>
　說曰朝夕納誨欲其無時不輔徳也成王命周公曰<lb/>
　罔不若時欲其無日不棐迪也故二王令名永垂奕<lb/>
　世所資于老成輔導之功豈其㣲哉<lb/>
王曰公予小子其退即辟于周命公後四方迪亂未定<lb/>
于宗禮亦未克敉公功迪將其後監我士師工誕保文<lb/>
<pb n="16a"/>
武受民亂為四輔<lb/>
　此三節書是成王付周公以治洛之責敘其已然之<lb/>
　績而望其未然之功也後猶後世留後之後宗禮即<lb/>
　功宗之禮敉功者安定其功之謂將大也監者視傚<lb/>
　之意亂治也成王曰公既定洛邑矣但念鎬京乃祖<lb/>
　宗基業根本重地不可忘也予小子其將退而就君<lb/>
　位于周京矣惟此洛邑當以老成宿望治之誠莫如<lb/>
　我公者故特命公留後于洛以鎮撫郊甸繫屬人心<lb/>
<pb n="16b"/>
　也夫公之勳勞甚大當今四方開治漸致太平皆公<lb/>
　徳教所致但新邑初建未定功宗之典禮尚未能安<lb/>
　定公之大功是公已然之績尚弗及報公固不可言<lb/>
　去也况公將然之功尤予所深望公又何可言去乎<lb/>
　蓋公之一身羣工所視傚文武所式慿小民所倚頼<lb/>
　而保安東土藩衞王家者也今居洛邑必當興建事<lb/>
　功恢𢎞治道開大留後之業使我士師工有所監觀<lb/>
　取法而勉供職業于洛也所以望公如此者果何為<lb/>
<pb n="17a"/>
　哉誠以今洛邑之民乃文武所受于天者公其大保<lb/>
　安之使服我之化安我之治則殷民安而王畿亦安<lb/>
　可治為周京之四輔矣吾之望公如此公即不為予<lb/>
　小子留亦當為天下留為文武留也可見人君以保<lb/>
　民為本成王退即辟于周欲居鎬京以保民也四方<lb/>
　迪亂言公能保天下之民也迪將其後望公保洛邑<lb/>
　之民也其所以惓惓于斯民者以民乃受于天受于<lb/>
　祖任大責重務使厚生正德式化從風則民安而畿<lb/>
<pb n="17b"/>
　輔安畿輔安則四方胥安矣有天下者念之哉<lb/>
王曰公定予往已公功肅將祗歡公無困哉我惟無斁<lb/>
其康事公勿替刑四方其世享<lb/>
　此一節書是成王決于留公之詞也定止也將者奉<lb/>
　行之意斁厭也替廢也刑謂儀刑成王曰我留公治<lb/>
　洛欲公副民之望而慰我之心也公其止定于洛邑<lb/>
　我則徃歸于周京矣蓋我公迓衡迪亂之功人皆肅<lb/>
　敬而奉行之無敢違逆于外且祗畏而歡悅之無有<lb/>
<pb n="18a"/>
　拂戾于中人心愛戴如此正宜鎮撫洛邑以慰安之<lb/>
　何可求去以憂困我哉且我今歸周心切求治其于<lb/>
　安民之事不敢少有厭斁也夫肅將祗歡則人心望<lb/>
　公如此無斁康事則我心圖治如此公必體衆民之<lb/>
　心及予一人之心終留治洛勿廢其所以儀刑士師<lb/>
　工者使百官奮庸庶績咸熙豈特洛邑之民安雖四<lb/>
　方之民亦世世享公之徳矣如必求去則上下何所<lb/>
　倚賴乎<lb/>
<pb n="18b"/>
周公拜手稽首曰王命予來承保乃文祖受命民越乃<lb/>
光烈考武王𢎞朕恭<lb/>
　此一節書是周公許成王留洛之言也來者來洛邑<lb/>
　也恭者責難之謂周公拜手稽首致敬以對曰治洛<lb/>
　之事臣固當盡力治洛之本君尤當勉圖今王命我<lb/>
　來此洛邑我當仰承王命誕保乃祖文王所受命于<lb/>
　天之民而教飬兼至及光顯乃烈考武王之功而永<lb/>
　圖治安吾固不敢負王之委託矣但誕保之功我能<lb/>
<pb n="19a"/>
　任之而誕保之原我豈能主之哉是在王之勉于棐<lb/>
　彝敬于篤敘而已我將啓迪王心益勵新政大盡我<lb/>
　責難之恭王不可不黽勉以自圖也大抵分猷分念<lb/>
　臣職之小者啓心沃心臣職之大者公所以進𢎞恭<lb/>
　之誥也然責難在臣而自盡其難則在君人君念此<lb/>
　則夙夜基命宵旰經營有不敢須臾自懈者矣<lb/>
孺子來相宅其大惇典殷獻民亂為四方新辟作周恭<lb/>
先曰其自時中乂萬邦咸休惟王有成績<lb/>
<pb n="19b"/>
　此一節書是周公所以望成王者正上文𢎞朕恭之<lb/>
　實也惇厚也典謂典章殷獻民殷之賢人亂治也恭<lb/>
　先言以恭敬倡後王之先也周公曰我之所以責難<lb/>
　于王者以我王實四方之主不可以治洛之事獨委<lb/>
　之予也王今者雖歸鎬京當常來視事洛邑如國之<lb/>
　典章皆文武之所講畫也王宜厚加遵守使法必監<lb/>
　于先王而無不舉之政殷之賢民皆前代之所播棄<lb/>
　也王宜厚加簡㧞使才弗遺于異代而無不舉之賢<lb/>
<pb n="20a"/>
　由是法度修明賢智奮起治功赫然為四方之新主<lb/>
　而且以此惇典惇獻之恭徳作倡于周家後王之先<lb/>
　則治洛之務秩然而得其要矣自此宅中圖治既以<lb/>
　舊典治新邑而耳目不驚且以殷賢治殷民而頑梗<lb/>
　皆化洛邑既治將萬邦之大無不底于休美而王之<lb/>
　治有成績矣此予責難之恭所不容自己者也蓋法<lb/>
　祖用人乃為治之大要監于祖則法度可以傳世資<lb/>
　于賢則膏澤可以及民古大臣惓惓入告其道皆本<lb/>
<pb n="20b"/>
　諸此<lb/>
予旦以多子越御事篤前人成烈答其師作周孚先考<lb/>
朕昭子刑乃單文祖徳<lb/>
　此一節書是周公所以自效者正上文承保受民之<lb/>
　實也多子指公卿大夫御事治事之臣篤厚也師衆<lb/>
　也孚先言以誠信倡後臣之先也考成也昭子指成<lb/>
　王猶言明辟也親之故曰子周公曰為君者既守法<lb/>
　任賢以勵精于上則為臣者敢不宣猷效力以夾輔<lb/>
<pb n="21a"/>
　于下哉我文王當日所為求寜觀成以勤之于前我<lb/>
　武王當日所為成孚作式以承之于後昭然固有前<lb/>
　烈在也予旦仰承誕保之命敢以公卿大夫越御事<lb/>
　百工共奮職業益篤厚前人所成之功俾永久而弗<lb/>
　替是故下則欲有以慰民之心以康乂而撫願治之<lb/>
　民使不虚其仰望之志而答其師上則欲有以立臣<lb/>
　之極本誠信以倡後臣之忠使各盡其事主之道而<lb/>
　作周孚先一民未化吾王之儀刑猶未盡也予則左<lb/>
<pb n="21b"/>
　右王躬使言行政事無不可法而昭子之刑成焉一<lb/>
　民未安前人之徳澤猶未殫也予則宣布恩澤使溥<lb/>
　博周徧無所不被而文祖之徳單焉几此皆予旦之<lb/>
　所自盡者然則誕保之責予敢終辭哉夫慰民心立<lb/>
　臣極成君徳𢎞祖功公之自任亦大矣然非王以恭<lb/>
　倡于上則公亦罔以自效于下信乎表率之機不在<lb/>
　臣而在君也<lb/>
伻來毖殷乃命寜予以秬鬯二卣曰明禋拜手稽首休<lb/>
<pb n="22a"/>
享予不敢宿則禋于文王武王<lb/>
　此二節書是見周公不敢當成王來寜之命故禋于<lb/>
　文武而歸功于先王也毖者戒飭之意寜者慰安之<lb/>
　意秬黒黍鬯鬱金香草以黒黍為酒合以鬱鬯灌地<lb/>
　以降神也明潔也禋敬也宿進爵飲酒也明禋二句<lb/>
　是來寜之詞成王命公治洛之後已歸于周復遣使<lb/>
　誥誡殷民因念周公之功而來慰寜之錫以殊典周<lb/>
　公不敢當王之寜故叙其詞以答王以為殷民不靖<lb/>
<pb n="22b"/>
　必須謹飭訓誥然後可以静其身心而和其家室王<lb/>
　今者乃因毖殷之使而復命寜予賜我以秬鬯二卣<lb/>
　且致詞曰夫此秬鬯之酒所以明潔禋敬以奉神而<lb/>
　格帝者也我敢拜手稽首以此休美之物而致享于<lb/>
　公焉王之禮數隆重如此予人臣也豈敢當此禮而<lb/>
　遽進爵以飲乎予思基新命而大翦商之業者文王<lb/>
　也集大勳而成勝殷之烈者武王也啓之翼之惟二<lb/>
　后在天之靈是頼予惟用此以禋祀我先王庶幾為<lb/>
<pb n="23a"/>
　王遐福之祈耳于此見成王之勤能飭民也敬能報<lb/>
　功也周公之謙不居勞也孝不忘本也蓋一事而君<lb/>
　臣之間數善備焉<lb/>
惠篤敘無有遘自疾萬年厭于乃徳殷乃引考<lb/>
　此一節書是禋文武而為王祈禱之詞也惠順也遘<lb/>
　遇也引考猶長壽也周公祝詞曰神之所以佑人主<lb/>
　者内而有心外而有身親而子孫疎而百姓莫非福<lb/>
　極之所係則莫非保佑之所及也予竊敢為王祈之<lb/>
<pb n="23b"/>
　矣夫攸好徳者福之本也謨烈之垂蓋百世不易者<lb/>
　先王豈無所以隂誘之乎願使王順承先業篤之而<lb/>
　不遺敘之而不紊憲章是守無有愆忘而後可焉身<lb/>
　其康强者福之盛也曾孫有慶蓋宗社攸頼者先王<lb/>
　豈無所以默佑之乎願使王惠廸維祺無遘遇不祥<lb/>
　無自罹疾病福禄攸同無復災眚而後可焉然不但<lb/>
　王之一身惠篤敘已也使徳可以厭足于王而不能<lb/>
　厭足于王之子孫則再傳而後何以答文武而綿國<lb/>
<pb n="24a"/>
　祚乎願使萬年之後不替祖功宗徳之詒則合百代<lb/>
　之福以為福者在此矣抑不但王之一身無有遘自<lb/>
　疾已也使壽可以永王之一人而不能考殷之庶民<lb/>
　則新遷之衆何以遂生養而延民命乎願使殷餘之<lb/>
　氓長享有幹有年之樂則統萬姓之福以為福者在<lb/>
　此矣公之祝詞如此蓋于祈禱之中而期以可久可<lb/>
　大之意于稱頌之際而隂諷以建極錫福之功古大<lb/>
　臣頌不忘規忠愛之心較然矣<lb/>
<pb n="24b"/>
王伻殷乃承敘萬年其永觀朕子懐徳<lb/>
　此一節書是見周公雖任治洛之事而仍以化服之<lb/>
　本望王也承聽受也敘敎條之次第也周公既述祈<lb/>
　禱之辭又叮嚀成王曰治洛之事予固任之而端本<lb/>
　澄源則仍在于王今者毖戒殷民其為條敎固秩然<lb/>
　有次第矣然非王有以感發而興起之則法令亦虚<lb/>
　文耳王必躬行實踐志氣清明徳行强固使殷之民<lb/>
　感動于天子之化而聽受今日之條敎由是一代之<lb/>
<pb n="25a"/>
　紀綱布之方䇿者子孫可守一王之典禮見之約束<lb/>
　者頑梗俱消雖至萬年之久莫不永觀朕孺子之徳<lb/>
　而懐服之矣此非王伻之而孰為伻之哉夫公以治<lb/>
　洛之事自任而必推本于王者所為君身正而逺近<lb/>
　莫不一于正也有天下者其致意焉<lb/>
戊辰王在新邑烝祭嵗文王騂牛一武王騂牛一王命<lb/>
作冊逸祝冊惟告周公其後王賓殺禋咸格王入太室<lb/>
祼王命周公後作冊逸誥在十有二月惟周公誕保文<lb/>
<pb n="25b"/>
武受命惟七年<lb/>
　此三節書是史臣記祭祀冊誥等事乃周公許留之<lb/>
　後成王特重其禮以致付託之重也烝祭曰嵗者嵗<lb/>
　舉之祭也周尚赤故用騂逸史臣名王賓諸侯助祭<lb/>
　者殺禋殺牲以禋祭也逸誥是史逸誥周公留後之<lb/>
　事史臣記成王留公治洛乃于戊辰之日王在洛適<lb/>
　當烝祭以修嵗事之時將有非常之命必舉非常之<lb/>
　儀乃因嵗烝之祭而行告廟之禮文王則騂牛一焉<lb/>
<pb n="26a"/>
　武王亦騂牛一焉數用簡色尚正于是命作冊書惟<lb/>
　時有史臣名逸者即承命為冊祝無有他告惟告周<lb/>
　公留後治洛而已于是諸侯為王賓者因王殺牲禋<lb/>
　祭其事重大咸恭承而來助祭王乃入太室祼地以<lb/>
　降神蓋文武所受之命付託貴于得人而周公任誕<lb/>
　保之責告祭必期盛典故也王命周公後作冊逸誥<lb/>
　在十有二月命在廟中不敢專也即于是月不敢緩<lb/>
　也周公既奉成王之誥于是師保萬民撫化殷士誕<lb/>
<pb n="26b"/>
　保文武所受之命前後凡七年蓋終始于王室而身<lb/>
　且不暇顧矣按洛誥一篇成王以治洛之事屬周公<lb/>
　而公必推本于王身其間祀神記功之禮若彝撫事<lb/>
　之法馭侯綏民之要法祖用人之方莫不委曲詳盡<lb/>
　剴切條明而其大要則不過曰公曰敬曰恭而已蓋<lb/>
　公則吾心虛而無偏徇之失敬則吾心慎而無疎玩<lb/>
　之愆恭則吾心斂而無傲慢之氣故能逺至邇安懐保<lb/>
　萬姓成周八百年之景祚實基於此至若周公洛邑<lb/>
<pb n="27a"/>
　方成而即以明農為志迨成王再四請留然後效𢎞<lb/>
　恭之忠擴誕保之烈一心王室始終無二所為名髙<lb/>
　而不居功大而不有知進退而不失其正者千古之<lb/>
　君道臣道于斯篇蓋盡善矣<lb/>
多士<lb/>
　成王既自洛邑歸于宗周周公始行治洛之事傳王<lb/>
　命以告殷有位之士蓋懼始遷之民不安其業故反<lb/>
　覆諭之使消其反側而勸之從善也史臣記其事以<lb/>
<pb n="27b"/>
　多士名篇<lb/>
惟三月周公初于新邑洛用告商王士王若曰爾殷遺<lb/>
多士弗弔旻天大降喪于殷我有周佑命將天明威致<lb/>
王罰勅殷命終于帝<lb/>
　此二節書是首序周公傳王命告多士之意而次舉<lb/>
　革命之公以告之也三月成王祀洛次年之三月稱<lb/>
　商王士者貴之也弔恤也旻天上天之通稱王罰王<lb/>
　者所奉之天討勅正也成王既歸宗周留周公治洛<lb/>
<pb n="28a"/>
　惟三月周公始行治洛之事于新邑用傳王命以告<lb/>
　商王士曰帝王之興實由天命非人力所能圖爾殷<lb/>
　家所遺之多士每懐反側豈不知爾殷王紂怙惡不<lb/>
　悛流毒四海以此不為天所憫恤天于是大降災害<lb/>
　以喪殷惟我有周世徳相仍受天眷命不敢不奉將<lb/>
　天之明威致行王者之罰勅正殷命以終上帝監觀<lb/>
　求莫之事是我周之革命非有貪于商也乃天命之<lb/>
　公雖欲辭之而不得也爾多士何疑焉<lb/>
<pb n="28b"/>
肆爾多士非我小國敢弋殷命惟天不畀允罔固亂弼<lb/>
我我其敢求位惟帝不畀惟我下民秉為惟天明畏<lb/>
　此二節書是反覆申言所以革殷命之故也弋取也<lb/>
　畀與也固者保䕶之意秉為猶言秉彝乃民之所秉<lb/>
　持作為者王命又曰肆爾多士當殷有天下之時我<lb/>
　周本小國也寜敢覬覦非常弋取殷命乎無如栽者<lb/>
　培之傾者覆之天之道也天心願治而殷乃亂之亂<lb/>
　則未有不亡者今觀天不與殷信乎天心厭亂無曲<lb/>
<pb n="29a"/>
　䕶以固殷之理矣是以監觀四方輔弼我周以撥亂<lb/>
　反治豈我周敢窺竊神器以求此天位哉且我所謂<lb/>
　天不與殷者非無據也驗之于民而已民心之向背<lb/>
　即天命之去留當日紂惡既稔億兆離心周徳方隆<lb/>
　萬姓悅服惟我下民之所秉為一出于至公而無所<lb/>
　私如此此民心之去殷非即天降喪之明威凛然可<lb/>
　畏者乎爾多士心懐反側或疑我周為弋取非特不<lb/>
　知天意亦併不察民心矣<lb/>
<pb n="29b"/>
我聞曰上帝引逸有夏不適逸則惟帝降格嚮于時夏<lb/>
弗克庸帝大淫泆有辭惟時天罔念聞厥惟廢元命降<lb/>
致罰乃命爾先祖成湯革夏俊民甸四方<lb/>
　此二節書是即夏商之興亡以見商周之興亡也引<lb/>
　逸引之于安逸也適往也降格降之災異也嚮意向<lb/>
　也有辭矯誣之詞也元命大命也甸治也王命又曰<lb/>
　觀古所以鏡今多士不明于我周之事盍觀于夏商<lb/>
　之往事乎我聞古人有言曰上天生人莫不予之以<lb/>
<pb n="30a"/>
　可安之理使人循理而行亹亹而不能自已所謂作<lb/>
　徳日休即上帝引之于逸也夏桀昬徳喪失良心自<lb/>
　趨于危而不適于逸固已拂帝心矣然帝猶未遽絶<lb/>
　也降格災異以示意嚮于桀使桀能翻然改圖安在<lb/>
　帝意之不可囬乎乃桀不知省懼弗能敬用帝命大<lb/>
　肆淫泆徒為矯誣之詞天于是赫然震怒弗念弗聽<lb/>
　遂廢其大命降致其罰而夏祚終矣夏既廢其命天<lb/>
　乃命爾先祖成湯爰革夏正旁求俊民分布逺近甸<lb/>
<pb n="30b"/>
　治四方以治人行治法而綱紀法度莫不振舉焉是<lb/>
　蓋棄其不適逸者而授之能適逸者往事之灼然可<lb/>
　見如此爾多士寜不知之乎<lb/>
自成湯至于帝乙㒺不明徳恤祀亦惟天丕建保乂有<lb/>
殷殷王亦㒺敢失帝㒺不配天其澤<lb/>
　此二節書是言商之繼湯而王者皆能盡君道以得<lb/>
　天眷也恤勤恤也丕大也乂治也澤徳澤也王命又<lb/>
　曰成湯既以懋徳而膺天命克盡創業之道矣乃商<lb/>
<pb n="31a"/>
　之繼世而有天下者自成湯至于帝乙其間賢聖之<lb/>
　君六七作莫不夙夜明徳以治身勤恤典祀以敬神<lb/>
　能守成湯家法奕世勿替是以天心眷顧大建其基<lb/>
　業保之而不危乂之而不亂使國祚長安王業無替<lb/>
　其得天如此然殷王亦不敢以天之丕建保乂而稍<lb/>
　有安肆兢兢然惟恐失上帝之心㒺不用賢輔治利<lb/>
　頼萬方使德澤之及民者有以配天之廣大是商之<lb/>
　所以久安長治永保天命者以其累世積徳克當天<lb/>
<pb n="31b"/>
　心故也豈天之私于有商哉<lb/>
在今後嗣王誕㒺顯于天矧曰其有聽念于先王勤家<lb/>
誕淫厥泆㒺顧于天顯民祗惟時上帝不保降若兹大<lb/>
喪惟天不畀不明厥徳凡四方小大邦喪㒺非有辭于<lb/>
罰<lb/>
　此四節書是言紂不明天道不能愛民以至于亡也<lb/>
　後嗣王指紂言顯明也天顯天之顯道民祗民之敬<lb/>
　畏者也蓋指福善禍淫是非賞罰之公道而言王命<lb/>
<pb n="32a"/>
　又曰殷先王明徳恤祀之家法使子孫能世守之豈<lb/>
　至滅亡哉今嗣王紂昏蔽失徳大不明于天道存心<lb/>
　出治之本且不能知况望其恢𢎞祖徳能聽念先王<lb/>
　勤勞邦家之道而思所以保之乎蓋其沉湎暴虐大<lb/>
　肆淫泆玩忽天戒毒害生民于天道之顯明民心之<lb/>
　祗畏直悍然而不顧之矣夫天也祖宗也民也自古<lb/>
　帝王之所共畏也紂不聽念于先王勤家而大為淫<lb/>
　泆則不畏祖宗㒺顧天顯則不畏天㒺顧民祗則不<lb/>
<pb n="32b"/>
　畏民三畏既亡舉無忌憚恣行兇惡故上帝不保降<lb/>
　若兹大喪也然則天所以不與紂者豈有他哉由其<lb/>
　不明厥德㒺顧天顯民祗自絶于天而天不得而庇<lb/>
　之耳且天之所以降罰于不德者亦非獨紂為然凡<lb/>
　四方小邦大邦未有無罪而亡國者則亦未有無辭<lb/>
　以討罪而亡人之國者商罪貫盈我周奉辭伐罪恭<lb/>
　承天命而已豈無故而亡商哉<lb/>
王若曰爾殷多士今惟我周王丕靈承帝事有命曰割<lb/>
<pb n="33a"/>
殷告勅于帝惟我事不貳適惟爾王家我適<lb/>
　此三節書言我周奉天革命之公見殷士之當從周<lb/>
　也靈善也割斷也勅正也我事即割殷之事不貳適<lb/>
　專一之意周公又傳王命若曰爾殷多士但知革殷<lb/>
　為我周之事抑知此皆帝天之事乎天以紂不明厥<lb/>
　德意欲誅之而假手于我周惟我周王大能善承天<lb/>
　心敬奉帝命以討有罪蓋天雖無言而荷天眷命者<lb/>
　不得不代行天事天既命曰割殷故我周奉而行之<lb/>
<pb n="33b"/>
　戡定剪除以告其勅正殷命之事于帝也由是言之<lb/>
　我周割殷之舉無少私意一于從帝而無貳適則爾<lb/>
　殷王家自當歸于我周而不容他適矣周不敢貳于<lb/>
　帝殷其可貳于周乎蓋反覆明商之所以亡周之所<lb/>
　以興皆本于天命之至公而不可違所以潛消殷士<lb/>
　反側之心如此<lb/>
予其曰惟爾洪無度我不爾動自乃邑予亦念天即于<lb/>
殷大戾肆不正<lb/>
<pb n="34a"/>
　此二節書述遷徙殷民之由以消其怨望也洪大也<lb/>
　動勞動也即就也戾禍也王命又曰爾王家既宜我<lb/>
　適而猶有所怨望于我者得非以安土重遷之故耶<lb/>
　當殷之初亡我周即封武庚于舊都未嘗有遷爾之<lb/>
　心也及至武庚作亂震驚王室予其審度爾等助惡<lb/>
　黨叛大為非法故不得已而為遷爾之計非我故欲<lb/>
　動爾乃變亂之端實自乃邑于我何尤乎且我之遷<lb/>
　爾非但以變亂之故也予亦念天之就殷邦以降大<lb/>
<pb n="34b"/>
　戾紂滅于是武庚又喪于是爾之故居習染凶惡邪<lb/>
　忒不正以至屢遭天譴為爾等計亦不得不遷以避<lb/>
　凶趨吉也爾何怨望之有焉<lb/>
王曰猷告爾多士予惟時其遷居西爾非我一人奉徳<lb/>
不康寜時惟天命無違朕不敢有後無我怨<lb/>
　此一節書承上文而申言遷洛之意也西指洛邑以<lb/>
　在殷邦之西故云後後命也周公又傳王命曰猷告<lb/>
　爾多士汝等果能為我周守法之民雖居故土無害<lb/>
<pb n="35a"/>
　也予惟念天屢降大戾之故是以遷居西爾此非我<lb/>
　一人持徳不務康寜故為勞擾蓋欲爾等棄舊染之<lb/>
　習沐維新之化乃天命當遷予實奉行之耳爾其可<lb/>
　或違越乎苟或違越則予之告戒已至朕不敢再有<lb/>
　後命必有他罰以懲爾是爾自取罪戾爾無我怨也<lb/>
　于此見王者化導頑民委曲開諭不忍遽加刑罰此<lb/>
　仁厚之至祈天永命之道也<lb/>
惟爾知惟殷先人有冊有典殷革夏命今爾又曰夏迪<lb/>
<pb n="35b"/>
簡在王庭有服在百僚予一人惟聽用徳肆予敢求爾<lb/>
于天邑商予惟率肆矜爾非予罪時惟天命<lb/>
　此二節書舉殷革夏之事又述商士之言而以義折<lb/>
　之亦申言遷洛之意也冊簡冊也典典籍也迪啓迪<lb/>
　之意簡簡㧞也服列也天邑指商邑尊之之詞率循<lb/>
　也王命又曰爾多士之心有所怨忿不平者不過以<lb/>
　周革殷命耳獨不知殷之先世有冊書典籍載殷革<lb/>
　夏命之事歴然可考我周之革殷正如是耳爾等又<lb/>
<pb n="36a"/>
　何疑乎今爾則又有言曰商之革夏凡夏之士皆啓<lb/>
　迪簡㧞使在商王之庭而為大臣有位列于百僚之<lb/>
　間而為羣臣今周不我用也不知天命有徳予一人<lb/>
　之所聽用者惟德而已故予敢求爾于天邑商而遷<lb/>
　之于洛者正欲循商迪簡故事以矜恤乎爾使爾率<lb/>
　德改行以為待用之地耳則今之不爾用者非予罪<lb/>
　也天命當如是也周之革命固為天討之公而周之<lb/>
　用人獨不因天命之公乎<lb/>
<pb n="36b"/>
王曰多士昔朕來自奄予大降爾四國民命我乃明致<lb/>
天罰移爾遐逖比事臣我宗多遜<lb/>
　此一節書舉前日遷洛之事所謂感之以恩也奄國<lb/>
　名與管蔡霍四國皆從武庚叛者降如今法降等之<lb/>
　降比親比也宗即宗周遜順也周公又傳王命曰昔<lb/>
　者奄蔡四國同惡作亂朕來自奄之時據法論之爾<lb/>
　四國民命罪皆應死然朕不忍窮治姑從減等大降<lb/>
　爾命止于明致天罰移爾逺居于洛貸其當死之罪<lb/>
<pb n="37a"/>
　予以生全之恩使爾得密邇王室親比臣事我宗周<lb/>
　之臣子逺離頑梗之俗漸摩遜順之風其罰甚輕其<lb/>
　恩甚厚爾多士何迺猶有所怨望乎<lb/>
王曰告爾殷多士今予惟不爾殺予惟時命有申今朕<lb/>
作大邑于兹洛予惟四方㒺攸賓亦惟爾多士攸服奔<lb/>
走臣我多遜爾乃尚有爾土爾乃尚寜幹止<lb/>
　此二節書敘申命之意而示以作洛之由宅洛之利<lb/>
　也土田業也幹事也止居也周公又傳王命曰告爾<lb/>
<pb n="37b"/>
　殷多士予惟大降爾命不忍殺爾故反覆以遷洛之<lb/>
　命申告于汝無非欲汝之曉悟而已今朕作大邑于<lb/>
　兹洛果何為乎一則為鎬京僻處西陲四方諸侯㒺<lb/>
　有賓禮之地惟洛邑宅中圖治故卜王城于澗瀍之<lb/>
　間以朝㑹諸侯一則為爾多士奔走臣事于我周者<lb/>
　方進于多遜之美而未有居處之所故作下都于瀍<lb/>
　水之東以安集多士我作洛之意如此且方授爾以<lb/>
　田使爾猶舊日之有土任爾以事授爾以居使爾猶<lb/>
<pb n="38a"/>
　舊日之有幹有止既有服田力穡之資又有樂業安<lb/>
　居之利何憂于遷徙失業而猶有反側怨望之心哉<lb/>
爾克敬天惟畀矜爾爾不克敬爾不啻不有爾土予亦<lb/>
致天之罰于爾躬今爾惟時宅爾邑繼爾居爾厥有幹<lb/>
有年于兹洛爾小子乃興從爾遷<lb/>
　此二節書示以禍福之機而期以安享之利也克敬<lb/>
　能檢制戒懼而無反側動摇之意幹以營作言年以<lb/>
　壽考言王命又曰爾若凡事循理而一出于敬則必<lb/>
<pb n="38b"/>
　為天之所與而天且矜恤之使爾得以保全身家安<lb/>
　享福禄矣爾若凡事悖理而出于不敬則天之所棄<lb/>
　不但室家竄徙不得享有土田予亦將明致天罰以<lb/>
　刑戮加于爾躬即爾身且不能自保矣禍福之機由<lb/>
　于敬不敬者如此今爾多士若于此都邑之中絶反<lb/>
　側動摇之情為專一從周之計將見同井者相安相<lb/>
　得而宅爾之邑居室者以嗣以續而繼爾之居近在<lb/>
　爾身則經營恆業而有幹頤養性命而有年無不于<lb/>
<pb n="39a"/>
　兹洛焉逺在爾之小子朴而為農者固當世享其樂<lb/>
　利秀而為士者又當克紹其箕裘從此以往方興未<lb/>
　艾實自爾今日之遷始之也爾可不敬以致福為子<lb/>
　孫永逺之基乎<lb/>
王曰又曰時予乃或言爾攸居<lb/>
　此一節書總結一篇之㫖而深致其丁寜也王曰下<lb/>
　當有闕文周公傳王命于篇終又曰凡我所為諄諄<lb/>
　告戒反覆丁寜者無非以爾土田居止為念欲爾敬<lb/>
<pb n="39b"/>
　承天命而克享遷洛之利耳其可不自求多福耶按<lb/>
　周公作洛誥時天下已定百姓已安周之武功文徳<lb/>
　赫然丕著矣殷之多士固不足畏然周公反覆勸諭<lb/>
　示以天命之公告以遷洛之利不啻至再至三使殷<lb/>
　士曉然于禍福利害之機而自消其反側不安之意<lb/>
　由是頑民革心海内大治可見帝王治天下不在脅<lb/>
　之以威而在感之以德不但使民不敢為惡而務使<lb/>
　民樂于為善使民不敢為惡者其法莫嚴于秦使民<lb/>
<pb n="40a"/>
　樂于為善者其徳莫厚于周然秦止于二世而周至<lb/>
　于八百年有天下者可以鑒矣<lb/>
無逸<lb/>
　逸者人君之大戒自古有國家未有不以勤而興以<lb/>
　逸而廢者周公以成王初政恐其耽于逸樂故作是<lb/>
　書以訓之史臣記其辭遂以無逸名篇<lb/>
周公曰嗚呼君子所其無逸先知稼穡之艱難乃逸則<lb/>
知小人之依<lb/>
<pb n="40b"/>
　此二節書是首舉君子能無逸而因推其無逸之由<lb/>
　惟念切民依之故所以示勸也君子指人君所處所<lb/>
　也禾始種為稼既斂為穡小人之依即指稼穡言成<lb/>
　王初政周公作書以告之曰嗚呼人主深居九重安<lb/>
　享大業一念不謹或貽四海之憂一事不謹或致百<lb/>
　世之患誠不可以暇逸自處也賢聖之君子知之故<lb/>
　其宅心積慮朝乾夕惕時切憂勤凡動静作息之間<lb/>
　莫不祗嚴天命顧畏民碞兢兢然惟以無逸為所而<lb/>
<pb n="41a"/>
　不可暫離焉然無逸之道果何先哉蓋天下最勤苦<lb/>
　者莫如稼穡彼農夫自東作以至西成祁寒暑雨霑<lb/>
　體塗足歴三時之勞勚始得一時之飽煖何艱難而<lb/>
　不易乎君子必先知其艱難而後以此心而居崇髙<lb/>
　安逸之位則身處萬民之上心周草野之中真知稼<lb/>
　穯為小人所依藉以生而所為思其艱以圖其易者<lb/>
　自不容于或懈矣君子所以能無逸者如此夫成王<lb/>
　沖年嗣位聖智性成然于稼穯之艱難容有未及知<lb/>
<pb n="41b"/>
　者故周公陳無逸首言知小人之依蓋國本于民民<lb/>
　本于食有國家者誠不可縱肆以妨民事逸豫以奪<lb/>
　民時而使之失其所依也<lb/>
相小人厥父母勤勞稼穡厥子乃不知稼穡之艱難乃<lb/>
逸乃諺既誕否則侮厥父母曰昔之人無聞知<lb/>
　此一節書是舉小人之不能無逸者言外規諷所以<lb/>
　示戒也相視也小人猶言小民諺俗語誕誕妄昔之<lb/>
　人猶言先年老人周公又曰凡人當守成之樂每不<lb/>
<pb n="42a"/>
　知創業之苦我觀田野之小人其父母勤勞稼穡身<lb/>
　受艱難而後漸致饒裕其子生于豢養遂忘其所自<lb/>
　來乃有不知稼穡之艱難者乃以逸樂為當然乃習<lb/>
　里巷之鄙語以自喜既又肆誕妄之行以自恣不然<lb/>
　則又輕侮其父母以為年老之人不知安樂徒自勞<lb/>
　苦而已夫小民出自田間苟不知稼穡艱難猶越理<lb/>
　放恣如此况人君長于深宮之中撫有四海之大諧<lb/>
　臣媚子惟知諛順以求親公卿大夫又隔堂亷而難<lb/>
<pb n="42b"/>
　近往往狹前人之制度而每事更張馴至惑心志而<lb/>
　傷風俗苟非深知無逸之道其何以圖治哉<lb/>
周公曰嗚呼我聞曰昔在殷王中宗嚴恭寅畏天命自<lb/>
度治民祗懼不敢荒寜肆中宗之享國七十有五年<lb/>
　此一節書是言殷中宗無逸之事也天命即天理自<lb/>
　度自檢束也上文既言無逸之理此下乃舉古昔無<lb/>
　逸之君以証之周公復嘆息曰人主所最欲得者莫<lb/>
　如壽然惟無逸乃能致之歴觀古人皆有明效我聞<lb/>
<pb n="43a"/>
　曰昔在殷王中宗太戊實能先知稼穡之艱難故其<lb/>
　處已也莊重以嚴謙抑以恭欽肅以寅戒懼以畏凡<lb/>
　心之存發無不以天命之理自檢其身而凛乎若規<lb/>
　矩律度之不敢越其治民也又祗敬恐懼常思民心<lb/>
　之可畏民生之難保而不敢怠荒安寜以少渝其檢<lb/>
　束之心蓋自修已以至治民皆一于敬所以心常安<lb/>
　静身常保攝精神完固血氣收斂其享國也至于七<lb/>
　十五年之久中宗無逸之效如此<lb/>
<pb n="43b"/>
其在髙宗時舊勞于外爰暨小人作其即位乃或亮隂<lb/>
三年不言其惟不言言乃雍不敢荒寜嘉靖殷邦至于<lb/>
小大無時或怨肆髙宗之享國五十有九年<lb/>
　此一節書是言髙宗無逸之事也舊言未為天子之<lb/>
　時亮隂天子居憂之所雍和也嘉美也靖安也周公<lb/>
　又曰殷之無逸者不特中宗也又有髙宗武丁當其<lb/>
　為太子之時其父小乙欲其知稼穡之艱難乃使處<lb/>
　于民間爰與小人出入同事凡閭閻之勤苦無不備<lb/>
<pb n="44a"/>
　知至其作而即位居小乙之喪在亮隂中恭默思道<lb/>
　不肯輕易發言惟其不肯輕言故涵養之深和順積<lb/>
　中而英華發外一旦見之于言無不仰合天理俯協<lb/>
　民心雍然一于和焉至其治民之際則兢業于萬幾<lb/>
　而不敢有一事之荒危懼于一心而不敢有一念之<lb/>
　寜惟以治世安民為務使百姓生養遂敎化明而殷<lb/>
　之邦國蔚然嘉美于安靖之中乃至萬邦之逺無小<lb/>
　無大咸被徳澤而無有怨恫之意斯則和氣致祥由<lb/>
<pb n="44b"/>
　君身而見于行政及于下民所以天休滋至保佑有<lb/>
　加其享國亦至五十有九年之久髙宗無逸之效如<lb/>
　此按易稱髙宗伐鬼方三年克之詩紀髙宗撻伐荆<lb/>
　楚諸侯畏服武功大烈為殷宗最盛然其大本所存<lb/>
　惟在于敬蓋敬以治民則民無不安敬以治兵則兵<lb/>
　無不勝一切經邦致逺之畧皆以君心為主君心既<lb/>
　正雖有頑梗弗庭自然畏威而懐徳矣<lb/>
其在祖甲不義惟王舊為小人作其即位爰知小人之<lb/>
<pb n="45a"/>
依能保惠于庶民不敢侮鰥寡肆祖甲之享國三十有<lb/>
三年<lb/>
　此一節書是言祖甲之能無逸也祖甲髙宗子祖庚<lb/>
　弟也髙宗欲舍長子庚而立甲甲以為非義而逃之<lb/>
　故曰不義惟王周公言殷之無逸者又不特髙宗也<lb/>
　其在祖甲當髙宗欲廢庚立甲之時甲以嫡長之分<lb/>
　不可乖因以王位為不義而逃之民間與小人為伍<lb/>
　習知稼穡之艱難其後髙宗崩祖庚立七年而没祖<lb/>
<pb n="45b"/>
　甲乃自民問作而即天子之位爰知小人之所依在<lb/>
　于稼穡實能慈愛庶民保安惠養為之分田制里薄<lb/>
　斂省刑乃至鰥夫寡婦極所易忽之人而毫不敢有<lb/>
　輕侮之意所以太和之氣洋溢宇宙其享國亦至三<lb/>
　十三年之久祖甲無逸之效如此蓋天子之與百姓<lb/>
　勢位闊絶自非深體下情區區小民豈能自逹于上<lb/>
　故聖王設求言之鐸懸敢諫之旌無非欲周知民隐<lb/>
　以行保惠之實政然後能使徳澤𢎞敷而海隅率俾<lb/>
<pb n="46a"/>
　也有國家者所宜留意焉<lb/>
自時厥後立王生則逸生則逸不知稼穡之艱難不聞<lb/>
小人之勞惟耽樂之從自時厥後亦㒺或克壽或十年<lb/>
或七八年或五六年或四三年<lb/>
　此一節書是舉後王不能無逸之實以示戒也時猶<lb/>
　言是指三宗而言周公又言殷之三宗固皆由無逸<lb/>
　以致壽考矣自三宗而後所立之王身為帝王之裔<lb/>
　長于宮禁之中生則止見安逸耳因其生則安逸故<lb/>
<pb n="46b"/>
　于百姓之稼穡艱難一無所知而小人祁寒暑雨東<lb/>
　作西成之勞俱未及聞惟聲色遊田耽樂之事務為<lb/>
　順從于是内則伐性外則損國禍至無時而年壽益<lb/>
　促逺者或十年或七八年近者或五六年或三四年<lb/>
　此無他逸欲過而元氣消宴安久而天禄短非天奪<lb/>
　之筭也惟其自廹之耳不知無逸之害如此<lb/>
周公曰嗚呼厥亦惟我周太王王季克自抑畏<lb/>
　此一節書是敘文王之祖父能開無逸之原也抑者<lb/>
<pb n="47a"/>
　不驕肆之意畏者不怠荒之意周公又嘆息言無逸<lb/>
　之君豈惟商有三宗哉厥亦惟我周太王王季開無<lb/>
　逸之心傳而垂無逸之家法克自抑焉而不使心逸<lb/>
　于縱肆克自畏焉而不使心逸于怠荒蓋貴而能謙<lb/>
　髙而能慎其心皆出于自然而無所勉强此所以上<lb/>
　配三宗之心法而下開文王之心源也夫人君至尊<lb/>
　而必居之以抑至安而必居之以畏者抑則綴衣虎<lb/>
　賁皆有匡弼之益畏則出王游衍具凛明旦之幾自<lb/>
<pb n="47b"/>
　創業以至守成其存心莫不由此則興不由此則廢<lb/>
　豈獨太王王季云爾哉<lb/>
文王卑服即康功田功徽柔懿恭懐保小民惠鮮鰥寡<lb/>
自朝至于日中昃不遑暇食用咸和萬民<lb/>
　此二節書是言文王之無逸為能崇儉素恤孤獨而<lb/>
　勤政事也卑服服用儉約之意康功所以安民田功<lb/>
　所以養民徽懿皆美意鮮猶云有生氣也周公又言<lb/>
　惟我文王接抑畏之傳而蹈無逸之實凡所服御皆<lb/>
<pb n="48a"/>
　裁省儉約不為奢華靡麗之習而一心以民功為事<lb/>
　故除殘去暴安民之功也而文則明敎化申法令以<lb/>
　使之相安分田制里養民之功也而文則授恆産勸<lb/>
　農事以使之相養蓋其薄于為身而厚于為民所以<lb/>
　為至徳也若其躬處崇髙而愛撫百姓又可得而言<lb/>
　者以言其徳之柔愈寛和而愈覺其可愛則柔之美<lb/>
　至矣以言其徳之恭愈儼恪而愈見其可親則恭之<lb/>
　美至矣以如是之柔恭以與小民相拊循懐抱保䕶<lb/>
<pb n="48b"/>
　不啻父母之愛其予焉至小民中有鰥寡者尤周給<lb/>
　施惠如草木之沾雨露使之皆有生意文王之心在<lb/>
　保民如此且其勵精圖治勤勞庶政自日之朝以至<lb/>
　日之中自日之中以至日之昃雖在當食之時而不<lb/>
　遑有暇文王豈不欲稍自逸哉蓋以便於已者必不<lb/>
　便于民故用此不暇之心欲使萬民之衆咸得遂其<lb/>
　生順其性登于和樂之治無一人不得其所然後其<lb/>
　心始慰耳夫不崇儉素則人主之嗜欲必生不恤鰥<lb/>
<pb n="49a"/>
　寡則下民之怨黷必積不勤政事則萬幾之叢脞必<lb/>
　多文王惟洞見本原故一心于無逸而不使有耽樂<lb/>
　之弊誠萬世君道之極也<lb/>
文王不敢盤于遊田以庶邦惟正之供文王受命惟中<lb/>
身厥享國五十年<lb/>
　此一節書是言文王之無逸見于戒遊佚也盤盤桓<lb/>
　不止之意中身猶中年周公又言人主遊觀以省方<lb/>
　田獵以講武固國家一定之常制然或託巡幸之名<lb/>
<pb n="49b"/>
　借訓練之典而以為逸樂則不免有縱欲妄費之害<lb/>
　乃文王則不然省耕省斂文王未嘗不遊也而行必<lb/>
　以時初不敢盤于遊蒐苖獮狩文王未嘗不田也而<lb/>
　舉必以禮初不敢盤于田蓋惟巡遊既節田獵既時<lb/>
　是以用度省而賦斂輕其庶邦之民所奉于上者惟<lb/>
　額内之正供而一切無益之物無名之税皆不以横<lb/>
　斂于民焉蓋既能守已以培壽源復能恤民以凝天<lb/>
　眷所以文王受命為西伯之日年已四十有七而享<lb/>
<pb n="50a"/>
　有國祚之年更歴五十文王無逸之效亦如此夫天<lb/>
　生民而立之君明明以萬民之命託之人主人主誠<lb/>
　仰體天心無嚴刑以戕民之生無厚斂以破民之産<lb/>
　民氣既樂天和自至自然壽考維祺本支百世千古<lb/>
　治道之原莫不如此<lb/>
周公曰鳴呼繼自今嗣王則其無淫于觀于逸于遊于<lb/>
田以萬民惟正之供<lb/>
　此一節書是勉成王法文王之無逸也則法也淫是<lb/>
<pb n="50b"/>
　太過意周公又嘆息言我文考以無逸之心享無逸<lb/>
　之效深仁厚澤固百世不斁也繼自今嗣王可不以<lb/>
　法祖為要哉蓋文王惟不敢盤于遊田以庶邦惟正<lb/>
　之供而後徳施廣逺享國久長嗣王必當以此為法<lb/>
　則本抑畏之心切艱難之慮凡觀逸遊田雖不能盡<lb/>
　無而不可太過則文王之無淫于觀逸而無額外之<lb/>
　征則文王之無淫于遊田而無横取之賦由是經費<lb/>
　有恆國用常足在文王時為庶邦者在今日則東西<lb/>
<pb n="51a"/>
　南北皆我土宇務使萬邦之民惟正賦之供而不致<lb/>
　竭民力以奉一人斯真能上配文王之無逸而所為<lb/>
　崇儉素恤孤獨勤政事者亦將有以兼舉矣<lb/>
無皇曰今日耽樂乃非民攸訓非天攸若時人丕則有<lb/>
愆無若殷王受之迷亂酗于酒徳哉<lb/>
　此一節書是欲成王之戒逸也皇是寛假之意訓法<lb/>
　也若順也則效法之意酗于酒徳縦酒之凶徳也周<lb/>
　公又言今王取法文祖務時時儆戒不可須臾少懈<lb/>
<pb n="51b"/>
　無容自寛假曰今日姑為是耽樂可無害也夫人君<lb/>
　一身萬民于焉具瞻上帝于此臨汝一日之敬肆所<lb/>
　關者不淺苟或耽樂則下非民之所法上非天之所<lb/>
　順其流弊将使在位之人見我君所行相率效尤而<lb/>
　丕則其過逸之愆如昔殷受酗酒而臣下化之號為<lb/>
　凶徳前車之鑒固不逺也嗣王其以此為戒無若殷<lb/>
　王受之迷惑昏亂酗于酒徳哉從來人主未有不喜<lb/>
　善名而惡惡聲者然或一日之間稍稍縦逸以為偶<lb/>
<pb n="52a"/>
　然如此固無大害殊不知此心敬肆之分即治亂之<lb/>
　幾所由判誠不可不鑒而謹之也<lb/>
周公曰嗚呼我聞曰古之人猶胥訓告胥保惠胥教誨<lb/>
民無或胥譸張為幻此厥不聽人乃訓之乃變亂先王<lb/>
之正刑至于小大民否則厥心違怨否則厥口詛祝<lb/>
　此二節書是勉成王以古人聽忠言之美而戒之以<lb/>
　棄忠言之害也胥相也惠順也譸張誑誕也幻是變<lb/>
　亂名實以惑觀聽之意周公歎息而言曰嗚呼我嘗<lb/>
<pb n="52b"/>
　聞之曰古之為人君者徳業已盛然當時為其臣者<lb/>
　猶且相與訓誡而告之非特訓告而已也猶且相與<lb/>
　保養而将順之又非特保惠而已也猶且相與悉心<lb/>
　教誨以規正成就之其臣若是則其君能受盡言可<lb/>
　知是以視聽思慮無所蔽塞好惡取予明而不悖故<lb/>
　當時之民皆循法守分無或敢為誑誕之説變名易<lb/>
　實倡為妄幻以惑亂君心者蓋古之人君能任賢納<lb/>
　誨則正論常伸邪説無間可入此自然之理也在于<lb/>
<pb n="53a"/>
　今日王若于古人胥訓告胥保惠胥教誨之事不能<lb/>
　聽信則在位之人乃法則之而不肯盡忠規諫君臣<lb/>
　上下必變亂先王之正法無小無大莫不盡取而紛<lb/>
　更之上有亂政則下不聊生為民者不以上之所行<lb/>
　為然其藏于心者必違悖而怨恨且不以上之所行<lb/>
　為然其發于口者必詛祝于神明而求其䘮亡夫為<lb/>
　人上者使民心怨口詛其國不至于危亡未之有也<lb/>
　然則古人聽受忠言之事豈可不效法之哉<lb/>
<pb n="53b"/>
周公曰嗚呼自殷王中宗及髙宗及祖甲及我周文王<lb/>
兹四人迪哲厥或告之曰小人怨汝詈汝則皇自敬徳<lb/>
厥愆曰朕之愆允若時不啻不敢含怒<lb/>
　此二節書是言三宗文王迪哲之事厚于責已而誠<lb/>
　于愛民也迪蹈也哲智也迪哲是實能行其所知之<lb/>
　意周公歎息而言曰嗚呼稼穡乃小人之依人主患<lb/>
　不能知即知之患不能實蹈其知為之經營措處使<lb/>
　人人各得其所自昔賢王惟殷之中宗髙宗祖甲及<lb/>
<pb n="54a"/>
　我周文王此四人皆能實蹈其知者也其或有告之<lb/>
　曰小人有怨汝者有詈汝者則大自敬徳益修其身<lb/>
　于其所誣毁之愆安而受之曰此真我之愆非彼妄<lb/>
　言也其自修者誠于自修自咎者誠于自咎口之所<lb/>
　言即其心之所𤼵非止隐忍自制含怒而不發也三<lb/>
　宗文王惟能迪哲故其誠于責已如此蓋人主雖有<lb/>
　仁心不能行仁政則是知人之寒而不能衣之知人<lb/>
　之饑而不能食之知人之禍患而不能拯救之與不<lb/>
<pb n="54b"/>
　知者無以異也故迪哲二字是無逸之綱領所當深<lb/>
　思而力行者也<lb/>
此厥不聴人乃或譸張為幻曰小人怨汝詈汝則信之<lb/>
則若是不永念厥辟不寛綽厥心亂罰無罪殺無辜怨<lb/>
有同是叢于厥身<lb/>
　此一節書是戒成王不聽迪哲之事而以責人叢怨<lb/>
　也此字指上文迪哲之事言辟君也綽大也叢聚也<lb/>
　周公又曰三宗文王皆迪知民依故不暇責小民之<lb/>
<pb n="55a"/>
　怨詈而益敬其徳在王今日若于此迪哲之事不肯<lb/>
　聴信止能見人之非而不能自見其非則小人乗間<lb/>
　乃或誑誕其辭變易名實而惑亂汝曰小民怨汝詈<lb/>
　汝汝必輕易聽信欲加之罪矣夫為君之道貴于含<lb/>
　容今聞謗言而輕信如此則是不能長念為君之道<lb/>
　不能寛大其心反用誑誕之言而亂罰無罪殺戮無<lb/>
　辜天下之人受禍不同而同于怨皆叢集于為君之<lb/>
　一身矣蓋為人君者民有怨咨但當引為己責不可<lb/>
<pb n="55b"/>
　歸罪于民引為己責則必能修徳以和民歸罪于民<lb/>
　則憤戾愈甚而民心愈離将至于不可收拾矣可不<lb/>
　慮哉<lb/>
周公曰嗚呼嗣王其監于兹<lb/>
　此一節書是總承一篇而勉成王之當監于兹也監<lb/>
　視以為法戒也兹字通指上文言周公又嘆息而言<lb/>
　曰嗚呼凡我所陳之言享年長短國家治亂皆係于<lb/>
　此汝嗣王其監之哉如三宗文王之聖哲監之以為<lb/>
<pb n="56a"/>
　　法可也如後王商受之昏暴監之以為戒可也能監<lb/>
　　之而為法為戒則君徳成而吾言為不負矣按無逸<lb/>
　　篇以知小民稼穡之艱難為綱領以崇儉素節逸遊<lb/>
　　聽忠諫逺讒邪守法度容誹謗為條目實萬世人君<lb/>
　　致治保邦之藥石也<lb/>
　<lb/>
　<lb/>
　<lb/>
<pb n="56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講書經解義卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講書經解義卷八<lb/>
　康誥<lb/>
　　武王封其同母弟康叔為衛侯作誥以曉諭之史臣<lb/>
　　記其辭以康誥名篇<lb/>
　王若曰孟侯朕其弟小子封惟乃丕顯考文王克明徳<lb/>
　慎罰<lb/>
　　此二節書是武王將告康叔以治國之道先歴呼之<lb/>
<pb n="1b"/>
　　以致其儆因舉文王造周之本以為一篇之綱領也<lb/>
　　孟長也言康叔為諸侯之長也封康叔名武王若曰<lb/>
　　今命爾為衛侯以分而言則為諸侯之長至尊也以<lb/>
　　誼而言則為朕之弟至親也况爾小子封當年齒尚<lb/>
　　幼之時居此尊親之地可不思深儆以盡侯職㦲然<lb/>
　　欲盡侯職亦不必他求也但觀乃大顯考文王而可<lb/>
　　矣葢為治有道不過徳刑兩端徳者人所共慕而感<lb/>
　　化人心之本也罰者人所同畏而防範人心之具也<lb/>
<pb n="2a"/>
　惟我文王為能洞見治源俾心體澄澈無一毫之私<lb/>
　欲欽恤民命使出入明允無一念之縱弛是以仁義<lb/>
　兼濟恩威互施民懐之而入于徳且畏之而不罹于<lb/>
　罰也文王所以造我周基業者如此夫明徳即文王<lb/>
　之緝熈敬止也謹罰即文王之視民如傷也而明徳<lb/>
　尤謹罰之本有天下國家者所當加意也<lb/>
不敢侮鰥寡庸庸祗祗威威顯民用肇造我區夏越我<lb/>
一二邦以修我西土惟時怙冐聞于上帝帝休天乃大<lb/>
<pb n="2b"/>
命文王殪戎殷誕受厥命越厥邦厥民惟時敘乃寡兄<lb/>
朂肆汝小子封在茲東土<lb/>
　此一節書是言文王造周之實而欲康叔思所自也<lb/>
　區夏是一區之夏修治也怙恃也冐戴也武王又曰<lb/>
　何以見我文考明徳慎罰之實㦲昔我文王之于百<lb/>
　姓固無在不致其仁愛雖人所易忽如鰥寡者而文<lb/>
　王益加憫念毋敢或慢焉至人之有才可用者則随<lb/>
　材噐使而用之是用所當用而非私舉也人之有徳<lb/>
<pb n="3a"/>
　可敬者則尊賢樂道而敬之是敬所當敬而非私好<lb/>
　也其明徳如此人之有罪當刑者則以天地至公之<lb/>
　心行之而一毫喜怒之私不與焉是威所當威而非<lb/>
　私惡也其慎罰如此惟其是是非非一凖于理使民<lb/>
　曉然知所好惡所以盛徳彰顯于民而民心咸歸矣<lb/>
　由是始創造我區夏而撫有豐鎬之疆宇及我一二<lb/>
　鄰邦皆聞風向化漸㡬于修治我西方之民莫不懐<lb/>
　徳畏威怙恃如父仰戴如天其得民又如此是以盛<lb/>
<pb n="3b"/>
　徳馨香聞播于上帝上帝深休美之然後上天大命<lb/>
　文王使滅絶大殷大受有商之命及萬邦萬民莫不<lb/>
　各安其分各得其所隨時而就敘焉是我周之基業<lb/>
　已成于文王之時其艱難盖若斯也及汝寡徳之兄<lb/>
　纘承前業憂勤惕勵朂勉不怠故汝小子封得以享<lb/>
　有爵位在此東方耳汝安可不思開創之維艱繼述<lb/>
　之不易而于明徳慎罰加之意乎夫康叔以介弟受<lb/>
　封在人情或視為當然固有而不知經文王肇造之<lb/>
<pb n="4a"/>
　艱以得此此不可不念也子孫蒙業動念及祖宗創<lb/>
　業之難則亦安往而得肆其心㦲<lb/>
王曰嗚呼封汝念㦲今民将在祗遹乃文考紹聞衣徳<lb/>
言往敷求于殷先哲王用保乂民汝丕逺惟商耉成人<lb/>
宅心知訓别求聞由古先哲王用康保民𢎞于天若徳<lb/>
裕乃身不廢在王命<lb/>
　此以下三節書皆申言明徳之意而此一節書是欲<lb/>
　康叔博學以明徳也祗遹敬述也紹繼也衣者服行<lb/>
<pb n="4b"/>
　之意耉成人謂老成之人訓謂訓民武王歎息呼其<lb/>
　名而言曰凡我所語汝文王明徳之事汝其念之而<lb/>
　勿忘㦲昔我文考愛民好士之徳不惟施諸政事而<lb/>
　為徳行亦嘗發諸訓詞而為徳言汝固嘗聞之家庭<lb/>
　間矣今汝治民将敬述文考之緒務取所聞之徳言<lb/>
　繼紹而服行之如衣之被身遵循勿替可也然此特<lb/>
　當代耳猶未求諸前代也今汝所莅之地乃殷之舊<lb/>
　都也昔殷先哲王由湯至于武丁賢聖之君六七作<lb/>
<pb n="5a"/>
　其遺風善政猶有存者汝往之國又當廣求殷先哲<lb/>
　王修身治人之道用為保治斯民之準則也然此特<lb/>
　前代之君耳猶未求諸前代碩輔也若商家伊尹傅<lb/>
　説諸臣所謂老成人也其品行徳業至今稱頌不衰<lb/>
　汝又當推廣而逺思之凡處心積慮咸取法乎商耉<lb/>
　成人焉庶知所以訓民乎然此猶特近代耳尚未别<lb/>
　求諸上古也古先哲王如堯舜禹以道相傳其大經<lb/>
　大法垂憲萬世迄今可考也汝當别求所聞而率由<lb/>
<pb n="5b"/>
　之用為安保斯民之模範焉誠能如此則知行兼盡<lb/>
　體用俱備凡帝徳王功之盛聖君賢相之猷無不統<lb/>
　㑹于我性之天自然心逸日休綽有餘裕明徳既積<lb/>
　于中徳輝自彰于外將泛應曲當無所處而不宜臨<lb/>
　民出政隨所施而盡善職業修舉斯能不廢在王之<lb/>
　命也汝可不盡明徳之功㦲夫治道與學問相為表<lb/>
　裏博求古今之理以㑹通于一心此政之大原所由<lb/>
　立而千變萬化皆從此出也與<lb/>
<pb n="6a"/>
王曰嗚呼小子封恫瘝乃身敬㦲天畏棐忱民情大可<lb/>
見小人難保往盡乃心無康好逸豫乃其乂民我聞曰<lb/>
怨不在大亦不在小恵不恵懋不懋<lb/>
　此一節書是欲康叔盡明徳之功以治民也恫痛也<lb/>
　瘝病也棐輔也忱信也言惟誠信則輔之也往謂之<lb/>
　國恵順也懋勉也武王又歎息呼其名而言曰為人<lb/>
　上者固與民休戚相闗而如一體者也視民之不得<lb/>
　所即如疾痛之在乃身務除去而調䕶之其可不敬<lb/>
<pb n="6b"/>
　㦲盖爾之一身昭昭在上者則有天紛紛在下者則<lb/>
　有民所恃以承天而化民者則惟乃心雖天命靡常<lb/>
　甚為可畏然以誠格之則天必眷佑至民情好惡雖<lb/>
　大略可見然小民之心撫我則后虐我則讎最為難<lb/>
　保汝往之國必竭盡汝愛民之心軫其艱難恤其疾<lb/>
　苦慎毋晏然偷安好為逸樂之事是乃所以治民之<lb/>
　道乎我聞古人有言曰上之取怨于民不在事之大<lb/>
　亦不在事之小但顧其理之順與不順行之勉與不<lb/>
<pb n="7a"/>
　勉何如耳一有不順不勉則人情拂而怨讟興矣古<lb/>
　人之言如此可見為人上者不好逸豫而後能盡心<lb/>
　盡心而後能弭民之怨弭民之怨而後可以保民可<lb/>
　以保民而後可以格天天可畏而民難保爾其可不<lb/>
　敬乎㦲夫君所以治民也民不免于困苦則君亦不<lb/>
　免于疾痛今命康叔為侯非以富貴加其身直以疾<lb/>
　痛加其身矣誠能所欲與聚所惡勿施去其召怨之<lb/>
　由而盡其弭怨之道庶㡬疾痛其有瘳乎<lb/>
<pb n="7b"/>
已汝惟小子乃服惟𢎞王應保殷民亦惟助王宅天命<lb/>
作新民<lb/>
　此一節書是言明徳之極功以終之也服事也𢎞廓<lb/>
　而大之也應和也武王又曰我告汝于君民之間益<lb/>
　惓惓而不能已也盖奉天以恵民者人君之事代君<lb/>
　以𢎞化者人臣之分故汝惟小子爾職之所係盖綦<lb/>
　重矣惟在𢎞廣朝廷之徳意以調和保安此殷邦之<lb/>
　民使之各得其所化其頑梗之習而歸于徳敎之中<lb/>
<pb n="8a"/>
　此乃職也夫此殷民乃天命所視以去畱人心所視<lb/>
　以觀化者也雖天眷我周其命維新然殷民安則天<lb/>
　命俱安殷民危則天命與之俱危汝誠能贊襄于下<lb/>
　取殷民而應保之則所以上助天子永保天命者亦<lb/>
　惟此矣民自歸周以来商俗固已少變然殷民向善<lb/>
　則斯民莫不鼓舞徯應殷民未知又何從而觀感乎<lb/>
　汝誠能宣力于外取殷民而應保之則所以上助天<lb/>
　子作新斯民者亦惟此矣夫必至于保命新民而後<lb/>
<pb n="8b"/>
　為明徳之極功也此明徳之終也夫民易于因循亦<lb/>
　不難于鼓舞作之之權要惟在上書曰黎民於變又<lb/>
　曰四方風動堯舜之治不外于作新有如此<lb/>
王曰嗚呼封敬明乃罰人有小罪非眚乃惟終自作不<lb/>
典式爾有厥罪小乃不可不殺乃有大罪非終乃惟眚<lb/>
災適爾既道及厥辜時乃不可殺<lb/>
　此以下十二節書皆申言慎罰之意而此一節書是<lb/>
　欲康叔原情以定罪也眚謂過誤終謂故犯不典謂<lb/>
<pb n="9a"/>
　不法式用也適者偶爾之謂道及厥辜自言其罪也<lb/>
　武王又歎息呼其名而言曰刑罰乃整齊斯民之具<lb/>
　固為治所不廢然民命攸闗不可不慎也苟一念不<lb/>
　敬則有失出失入之事一毫不明則有寃抑莫伸之<lb/>
　虞汝于乃罰務敬慎詳明毋或率意任情可也敬明<lb/>
　之道當如何人之犯罪不同而其情亦異惟察其情<lb/>
　之輕重以定罪之出入斯為得之夫人之情罪俱重<lb/>
　者在所當殺不必言矣有所犯之罪雖小初非過誤<lb/>
<pb n="9b"/>
　乃怙終不悛自己甘作不法之事是用意為惡者如<lb/>
　是之人其罪雖小其情當誅乃不可不殺所謂刑故<lb/>
　無小殺一以警百也人之情罪俱輕者在所當宥又<lb/>
　不必言矣乃有所犯之罪雖大初非故犯乃是過誤<lb/>
　出于不幸盖偶然陷于罪且能輸情服罪略無所隱<lb/>
　如是之人其罪雖大其情實可矜是乃不可殺所謂<lb/>
　宥過無大先敎而後誅也一宥一辟此以權合經仁<lb/>
　義兼濟之道也所謂敬明乃罰者如此<lb/>
<pb n="10a"/>
王曰嗚呼封有敘時乃大明服惟民其勑懋和若有疾<lb/>
惟民其畢棄咎若保赤子惟民其康乂<lb/>
　此一節書是欲康叔慎罰以化民也有敘謂刑罰有<lb/>
　次序明者明其輕重之等服服其民勑者戒飭之意<lb/>
　懋和謂相勉而歸于和順也武王又歎息呼其名而<lb/>
　言曰刑罰之中本有一定之敘固秩然而不紊也苐<lb/>
　人不能深究其次序是以輕重失宜寃抑者多何怪<lb/>
　乎民之不能遷善逺罪也汝必大明其輕重之等使<lb/>
<pb n="10b"/>
　下情洞燭法紀昭然不徒足以制民之形而實有以<lb/>
　畏服民之心志則小民自然互相戒勑勉于和順孰<lb/>
　敢輕犯有司之法㦲然又必有至誠懇切之意行于<lb/>
　其間夫而後民可得而化也于去民之惡也如疾之<lb/>
　有于身務除去之又從而哀矜調䕶之惟恐其不速<lb/>
　改則民知上之殺之者乃所以生之也將翻然悔悟<lb/>
　盡棄其平日之咎惡矣于保民之善也如慈母之于<lb/>
　赤子既珍愛之又從而勞来輔翼之惟恐其或陷于<lb/>
<pb n="11a"/>
　罪則民知上之敎之者乃所以成之也將鼓舞自新<lb/>
　莫不安且治矣刑之足以化民如此此罰之不可不<lb/>
　慎也夫刑罰不足以服人所以服人在用刑罰者之<lb/>
　心耳不紊其輕重之防而深致其刑期無刑之意此<lb/>
　刑賞所以皆歸于忠厚也<lb/>
非汝封刑人殺人無或刑人殺人非汝封又曰劓刵人<lb/>
無或劓刵人<lb/>
　此一節書是戒康叔徇已之私也武王又曰刑罰者<lb/>
<pb n="11b"/>
　天討所在人君代天而行之至人臣為天子守法者<lb/>
　也又烏可有一毫之私行于其間㦲如大罪有當刑<lb/>
　者有當殺者雖係汝封所定要不過奉朝廷之法以<lb/>
　從事非汝封所得而刑之殺之也務念死者不可復<lb/>
　生一以至公至虚之心處之無或作威而濫及無辜<lb/>
　也又小罪或當劓而割人之鼻或當刵而截人之耳<lb/>
　雖係汝封剖決要不過據情法所宜而施行非汝封<lb/>
　所得而劓之刵之也務念斷者不可復續一以至公<lb/>
<pb n="12a"/>
　至虛之心處之無或恣意而殘民以逞也如是則奉<lb/>
　法而行我無所與庶稱法之平而無寃民矣汝其慎<lb/>
　之<lb/>
王曰外事汝陳時臬司師茲殷罰有倫<lb/>
　此一節書是欲康叔以殷罰治殷民也外事在外有<lb/>
　司之事臬法也司謂有司殷罰殷朝之罰有倫謂有<lb/>
　倫叙武王又曰制預定則下易于遵守法相因則民<lb/>
　樂于信從此必然之勢也今汝往治爾國凡外而有<lb/>
<pb n="12b"/>
　司獄訟之事必欲一一躬親綜理勢有所不能若不<lb/>
　預取法令而詳定之昭示屬僚則有司將有任意出<lb/>
　入者矣汝務講求畫一之規陳列而頒布之使曉然<lb/>
　確有所守易以為治然是法也不必别出意見創立<lb/>
　條欵也但取殷罰以治殷民可矣盖此殷罰乃殷先<lb/>
　哲王之所㡬經審定而殷民素所服習者宜取成規<lb/>
　所遺井然有倫叙可行者使有司講求而師法之用<lb/>
　之于訊鞫之際俾法有所準而民樂從此不可不慎<lb/>
<pb n="13a"/>
　也<lb/>
又曰要囚服念五六日至于旬時丕蔽要囚<lb/>
　此一節書是欲康叔致審于已也要囚獄詞之要者<lb/>
　旬十日時三月丕蔽謂大奮威斷也武王又曰刑罰<lb/>
　之用一成而不變不可不盡心也倘審慮未詳其間<lb/>
　少有寃抑遽爾加之以刑後雖知其枉而悔之亦何<lb/>
　濟之有此在小事尚不可如是况獄囚之𦂳要者乎<lb/>
　自今凡獄囚之要者雖其罪状昭然供據明確不可<lb/>
<pb n="13b"/>
　遂置之于法也務必服膺而想念之求其有無寃抑<lb/>
　之處求其有無可矜可疑之處或求之五六日而不<lb/>
　得其可生之理不妨遲之十日也或求之十日而不<lb/>
　得其可生之理又不妨遲之三月之久也夫至求之<lb/>
　三月之久而究不得是果情真罪當而終無可生之<lb/>
　理也然後大奮威斷加以重典庶刑不枉而人心悦<lb/>
　我與死者俱可無憾矣此尤罰之不可不慎者也<lb/>
王曰汝陳時臬事罰蔽殷彛用其義刑義殺勿庸以次<lb/>
<pb n="14a"/>
汝封乃汝盡遜曰時叙惟曰未有遜事<lb/>
　此一節書是申明上二節之意而厯致其警也殷彛<lb/>
　殷之常法義宜也次者遷就已私之意遜順也武王<lb/>
　又曰用刑之道不可有一毫之偏也若有一毫之偏<lb/>
　則有無窮之失汝于外事固陳列是法與事而有罪<lb/>
　者斷以殷之常法矣然人之情罪各别時勢不同若<lb/>
　但拘已往之成規而不知隨時以合宜則刑殺之不<lb/>
　當者可勝言㦲故其刑其殺又必察其義之合于時<lb/>
<pb n="14b"/>
　者而用之求不失先王之意可也然過于隨時將必<lb/>
　任情而自用其不至以喜怒為輕重者又㡬何㦲故<lb/>
　其刑其殺萬勿以朝廷之公法就汝一已之私情也<lb/>
　慎之于未用刑之先宜如此夫不泥于古則必無執<lb/>
　抝拘牽之失又不狥乎已則必無任情率意之愆庶<lb/>
　刑罰盡順于義可云得其次序矣然使矜喜之心或<lb/>
　起則怠惰之念必至而乖錯從此生矣汝惟嘗自念<lb/>
　曰吾之刑罰未有順義之事此心時時不自安則虛<lb/>
<pb n="15a"/>
　明公正之體不失而審慎欽恤之念常存刑罰安有<lb/>
　不中者㦲慎之于既用刑之後又宜如此大抵殘忍<lb/>
　鍥薄皆出于自滿之一念哀矜惻怛皆本于自歉之<lb/>
　一心常存一未遜之心則常存一欽恤審慎之意而<lb/>
　獄之不得其平者少矣推之凡事無不皆然聖王所<lb/>
　以貴乎不自滿假也<lb/>
已汝惟小子未其有若汝封之心朕心朕徳惟乃知<lb/>
　此一節書是探用罰之本以感動康叔也武王又曰<lb/>
<pb n="15b"/>
　我告汝慎罰之事盖惓惓而不能已也用刑之道惟<lb/>
　在存心存心仁慈則刑罰亦出于忠厚存心苛刻則<lb/>
　刑罰必至于慘酷是心者用刑之本也我觀汝年雖<lb/>
　少而心則慈祥愷悌未有若汝封之存心者是汝之<lb/>
　心惟我能知之耳至我不忍之心好生之徳亦惟汝<lb/>
　能知之汝宜推廣汝之良心深體我之用心以此用<lb/>
　刑庶㡬明允乎<lb/>
凡民自得罪宼攘姦宄殺越人于貨暋不畏死㒺弗憝<lb/>
<pb n="16a"/>
　此一節書是特舉大惡以例用罰之當也越顛越也<lb/>
　暋謂强狠憝憎惡也武王又曰用刑之道在因人情<lb/>
　之所惡而施之則刑當而無不服凡民得罪或因他<lb/>
　人引誘陷于罪戾其情猶可原也若甘自冒法網毫<lb/>
　無忌憚或刼人為宼或奪人為攘或在外為奸或在<lb/>
　内為宄甚至殺人顛越人以取人之財貨此殆强悍<lb/>
　不悛不畏死亡之人也如此之人人情無不深惡而<lb/>
　痛疾之而亦聖王之所不待敎而誅之者也而後罰<lb/>
<pb n="16b"/>
　加焉斯慎之至矣<lb/>
王曰封元惡大憝矧惟不孝不友子弗祗服厥父事大<lb/>
傷厥考心于父不能字厥子乃疾厥子于弟弗念天顯<lb/>
乃弗克恭厥兄兄亦不念鞠子哀大不友于弟惟弔茲<lb/>
不于我政人得罪天惟與我民彛大泯亂曰乃其速由<lb/>
文王作罰刑茲無赦<lb/>
　此一節書是欲康叔用罰以嚴之民也字愛也天顯<lb/>
　天倫顯然之序鞠飬也弔茲者至此之謂政人為政<lb/>
<pb n="17a"/>
　之人也民彛民之常道武王又呼其名而言曰如宼<lb/>
　攘奸宄之大惡固大可痛恨矣然刼奪人之財貨猶<lb/>
　未至滅絶人之大倫也其罪已不容緩况夫不孝不<lb/>
　友之人乎盖孝友乃天倫之樂事人性之自然固油<lb/>
　然動于中而不容自已者也若為子者不能敬盡其<lb/>
　事父之事大傷其父之心以致為父者亦不能愛惜<lb/>
　其子乃惡疾其子是父子之倫㡬滅也若為弟者弗<lb/>
　念天倫顯然之序竟不能恭敬其兄以致為兄者亦<lb/>
<pb n="17b"/>
　不念父母鞠飬其弟之哀勞大不友愛其弟是兄弟<lb/>
　之倫㡬滅也夫廢棄人倫滅絶天理至于如此較之<lb/>
　宼攘奸宄其惡尤甚使我為政之人視為固然不加<lb/>
　之以罪則人心無從勸懲風俗何由丕變將天所與<lb/>
　我民之常性不大泯滅而紊亂乎夫此不孝不友之<lb/>
　人即在文王當日亦所深惡而必刑者汝速用文王<lb/>
　所作之義刑将此不孝不友之人刑之無赦庶足以<lb/>
　維人心而移風俗乎夫刑者所以輔敎之不逮者也<lb/>
<pb n="18a"/>
　敎莫大于孝弟則五刑之屬罪亦莫大于不孝不弟<lb/>
　敎以勸之而刑以防之所以扶植倫紀者深矣<lb/>
不率大戛矧惟外庶子訓人惟厥正人越小臣諸節乃<lb/>
别播敷造民大譽弗念弗庸瘝厥君時乃引惡惟朕憝<lb/>
已汝乃其速由茲義率殺<lb/>
　此一節書是欲康叔用罰以嚴之臣也戛法也瘝病<lb/>
　也武王又曰下民以率敎為善人臣以守法為忠彼<lb/>
　民之不孝不友而不率敎化者固當大置之法矣况<lb/>
<pb n="18b"/>
　為臣有敎民之責如外庶子職在訓人為風化所係<lb/>
　與庶官之長曰正人為綱紀所闗及小臣之有符節<lb/>
　者為職掌所在此與百姓又不同宜各恪遵朝廷之<lb/>
　敎令宣揚上意以勸導小民使之改惡而向善始克<lb/>
　勝任而無愧若敢輙任私意别為條敎而頒布之取<lb/>
　悦時俗要求衆譽将君上委任之意全不體念并國<lb/>
　家官守之法咸廢格不用徒知違道干譽以病其君<lb/>
　動摇國是惑亂人心是乃倡引其惡於下之人我所<lb/>
<pb n="19a"/>
　深惡者此尤不忠之甚者也而謂刑可或已乎盖如<lb/>
　此不忠之臣即在文王當日亦所必殺者汝乃速用<lb/>
　文王所作之義刑殺之無赦庶足為人臣誣上行私<lb/>
　之戒乎<lb/>
亦惟君惟長不能厥家人越厥小臣外正惟威惟虐大<lb/>
放王命乃非徳用乂<lb/>
　此一節書是欲康叔本諸身以為臣民之表也放謂<lb/>
　放棄武王又曰欲流之清必先潔其源欲影之直必<lb/>
<pb n="19b"/>
　預端其表此一定之理夫為人上者非即臣民之表<lb/>
　與源乎能臨馭一國之謂君能儀型一國之謂長今<lb/>
　汝既為君長誠能正已率屬本孝友以齊其家由忠<lb/>
　義以訓其臣則倡率有本雖不事威虐之末以繩其<lb/>
　下而下之人有不觀感而化者㦲設使汝為君長者<lb/>
　不能齊其一家之人俾皆興仁興讓以為國人之模<lb/>
　範又不能訓其小臣外正之臣俾各奉公守法以為<lb/>
　百姓之準則徒知倚勢作威依法為虐是汝不能仰<lb/>
<pb n="20a"/>
　體天子委任之意大廢君上之命乃欲以非徳為齊<lb/>
　治臣民之具矣汝或如此将何以責臣之瘝厥君而<lb/>
　望民之從化也耶夫刑者不得已而用之所以輔治<lb/>
　非所以為治也不先之以表率而純任刑罰是非徳<lb/>
　用乂終不能康乂盖匪獨民免無恥之為弊矣<lb/>
汝亦罔不克敬典乃由裕民惟文王之敬忌乃裕民曰<lb/>
我惟有及則予一人以懌<lb/>
　此一節書是言裕民為慎罰之極功以終之也典謂<lb/>
<pb n="20b"/>
　國之常典由用也裕和順也懌是喜悦之意武王又<lb/>
　曰立法創制雖始于前古至我周而後大備要皆天<lb/>
　討不易之定理國之常典也汝欲仰承王命凡用刑<lb/>
　之際亦無往而不敬守國之常典即由此敬典以化<lb/>
　民懲其不率之習興其孝友之良優游馴擾使從容<lb/>
　歸于徳化之中可耳然亦不必逺求也但取法乎文<lb/>
　王而已夫視民如傷不侮鰥寡文王之敬也庶獄罔<lb/>
　兼咎惡不務文王之忌也汝惟思文王之敬謹而戒<lb/>
<pb n="21a"/>
　慎恐懼無一念之或怠惟思文王之畏忌而欽恤哀<lb/>
　矜無一念之或縱由是而求裕其民嘗自念曰我惟<lb/>
　求能及文王之裕民斯已矣如是庶能盡君長之責<lb/>
　而無負王命也予一人望汝之心不亦快然悦懌矣<lb/>
　乎盖典者文王之良法而敬忌者即文王之良心此<lb/>
　愼罰之終也<lb/>
王曰封爽惟民廸吉康我時其惟殷先哲王徳用康乂<lb/>
民作求矧今民罔廸不適不廸則罔政在厥邦<lb/>
<pb n="21b"/>
　此一節書是武王自嚴以勵康叔欲其本徳用罰也<lb/>
　爽明也惟思也廸謂引導時字解作是字康乂安治<lb/>
　也求謂與之等適從也武王又呼其名而言曰徳與<lb/>
　罰固為治所不容偏廢但刑禁民于已然之後徳則<lb/>
　格民于未然之先其輕重當自有辨我明思夫民非<lb/>
　可但恃嚴刑峻法以為治也惟當導之以徳使之羣<lb/>
　歸于禮義相安于孝友以漸臻夫吉祥安康之地自<lb/>
　可無事刑罰之加耳在昔殷先哲王莫不用此道以<lb/>
<pb n="22a"/>
　化民其徳澤之感人至深逺也我今惟是逺法殷先<lb/>
　哲王導民之徳用以安治其民而期嫓美于商先王<lb/>
　焉此我今日之責也况今此殷民雖習染污俗至其<lb/>
　本然之常性未嘗滅息也誠導之以事親則孝之心<lb/>
　油然以生導之以敬長則悌之心沛然而發豈有導<lb/>
　之而不從者㦲夫政者原合敎化而言所以正民之<lb/>
　不正也若徒嚴刑以驅之而不知本徳以導之則法<lb/>
　令日繁而犯者愈衆安在其為政于國耶夫徳之與<lb/>
<pb n="22b"/>
　刑有本末先後武王之誥康叔也先之以明徳而卒<lb/>
　又歸本于廸徳所以示之本要者深矣至其一則曰<lb/>
　文王再則曰文王而于殷先哲王亦三致意焉所以<lb/>
　戒自用之専而示以逺稽近述之道者又如此<lb/>
王曰封予惟不可不監告汝徳之説于罰之行今惟民<lb/>
不静未戾厥心廸屢未同爽惟天其罰殛我我其不怨<lb/>
惟厥罪無在大亦無在多矧曰其尚顯聞于天<lb/>
　此一節書是武王厚於責已以勵康叔也戾解作止<lb/>
<pb n="23a"/>
　武王又呼其名而言曰監古可以知今而治民莫如<lb/>
　徳化殷先哲王以徳化民此誠我之所不可不監者<lb/>
　也惟汝同有康乂殷民之責故我告汝以徳行罰之<lb/>
　説欲共知所監耳所以然者天之所甚愛者惟民民<lb/>
　之所恃以安全者惟君故為君者必使下民各安其<lb/>
　生各復其性然後天之心始慰君之責始盡庶可告<lb/>
　無罪于天今此殷民大不安静其心狠疾未能或止<lb/>
　雖屢經開導究未能同歸于治是我有負上天付託<lb/>
<pb n="23b"/>
　之重而有愧君師敎飬之任矣明思天其罰殛我我<lb/>
　亦何敢怨乎盖萬方有罪在予一人惟厥小民無知<lb/>
　而陷於罪不在于大亦不在于多即至微至纎皆上<lb/>
　人失敎之所致也况今元惡大憝不孝不友之俗尚<lb/>
　顯然彰聞于天乎此我之所以甘受天罰而不敢怨<lb/>
　也則我欲監前代以徳行罰之説汝其共勉之㦲<lb/>
王曰嗚呼封敬㦲無作怨勿用非謀非彛蔽時忱丕則<lb/>
敏徳用康乃心顧乃徳逺乃猷裕乃以民寧不汝瑕殄<lb/>
<pb n="24a"/>
　此一節書是欲康叔不用罰而用徳也蔽斷然也忱<lb/>
　誠也顧省也瑕瑕疵也殄棄絶也武王又歎息呼其<lb/>
　名而言曰天下事未有不成于兢業而墮于怠荒者<lb/>
　也汝今之國尚其敬之㦲夫為治之道莫善于徳化<lb/>
　莫不善于刑威莫但恃嚴刑以督責乎民則民將不<lb/>
　知所措而怨咨者衆汝慎毋作此可怨之事也有謂<lb/>
　民心不古難以徳化易以刑服其説似是而實非非<lb/>
　謀之善者也况刑者所以齊民之具俾我為一日之<lb/>
<pb n="24b"/>
　用而已豈常用之法㦲如此等非善之謀非常之法<lb/>
　汝宜屏絶之而勿用也惟是古人之敏于徳者斷然<lb/>
　以至誠之心而大法則之毋始勤而終怠毋自安于<lb/>
　小成用此以安定汝之心而端化民之本庶不為邪<lb/>
　説所摇用此以省察汝之徳而握化民之要庶不至<lb/>
　功力有間且用此以𢎞逺汝之猷而定化民之謀庶<lb/>
　不狥日前之計而忘後日之患由是寛裕不廹使民<lb/>
　日漸月摩相安於善而不自知此徳化之至耳誠能<lb/>
<pb n="25a"/>
　敏徳至于裕民如此則汝徳既純我必不以汝有瑕<lb/>
　疵而殄絶之庶克長保爾國矣爾可不敬㦲徳足以<lb/>
　化刑心足以立徳訓刑之終歸本于徳見導民之具<lb/>
　在此不在彼也修徳之要歸本于心見内省之實正<lb/>
　心以修身也唐太宗一行仁義而㡬致刑措况文王<lb/>
　之明徳而謹罰㦲<lb/>
王曰嗚呼肆汝小子封惟命不于常汝念㦲無我殄享<lb/>
明乃服命髙乃聽用康乂民<lb/>
<pb n="25b"/>
　此一節書是以天命警戒康叔也惟命之命謂天命<lb/>
　服命謂受君命也武王又歎息呼其名而言曰今爾<lb/>
　之爵土雖命之自君實命之自天也天意難諶去留<lb/>
　靡常甚可畏也如爾所為盡善則天必眷佑之爾所<lb/>
　為或不善則天即棄絶之矣汝其思念之而弗忘㦲<lb/>
　毋或不念使自我而殄絶所享之國也凡我之所以<lb/>
　命汝者若明徳若慎罰亦既諄諄諭之矣汝宜精白<lb/>
　乃心明汝所受于我之誥命尊所聞而敬行之不可<lb/>
<pb n="26a"/>
　卑忽我言用以安治其民使皆入于徳而出于刑如<lb/>
　此則民獲安而君命無違將天命亦因之孔固矣汝<lb/>
　其念㦲<lb/>
王若曰往㦲封勿替敬典聽朕告汝乃以殷民世享<lb/>
　此一節書是飭遣康叔之國而終戒勉之也替廢也<lb/>
　武王之言曰汝今往之藩服将有君國子民之責矣<lb/>
　明徳慎罰在當日為祖徳者在今日即為侯度是即<lb/>
　汝所當敬之典也汝其謹守勿廢朕之諄諄告汝者<lb/>
<pb n="26b"/>
　詳矣汝其聽之徳務其明罰務其慎誠如此乃能新<lb/>
　有殷之民世世享有禄位而無殄矣按此章首言文<lb/>
　王之明徳慎罰欲康叔之取法繼又欲其以徳行罰<lb/>
　終又欲其用徳而不用罰反覆訓誡盖徳以化導之<lb/>
　于先而罰以整齊之于後大學明徳新民之説實本<lb/>
　于此此即文武之心傳治天下與治國無二理也<lb/>
酒誥<lb/>
　武王封康叔于衛以其為有商故都妹土之地其臣<lb/>
<pb n="27a"/>
　民化于商紂之惡酗酒敗徳故武王戒勉康叔欲其<lb/>
　變易習俗作酒誥<lb/>
王若曰明大命于妹邦乃穆考文王肇國在西土厥誥<lb/>
毖庶邦庶士越少正御事朝夕曰祀茲酒惟天降命肇<lb/>
我民惟元祀<lb/>
　此二節書是舉文王戒飭庶邦之言以發端也妹邦<lb/>
　地名即商之故都衛地也穆敬也毖戒也越及也元<lb/>
　祀謂大祭祀武王曰商紂酗酒臣民化之至于成俗<lb/>
<pb n="27b"/>
　惟妹土尤甚今汝往治其地當以我誥誡之辭敷布<lb/>
　于妹邦之臣民以革其俗昔我穆穆然祗敬之文王<lb/>
　當為方伯而立國在西土之時懼人之沈湎貿亂于<lb/>
　酒于是誥訓戒飭此庶邦之中凡官之長而為庶士<lb/>
　官之副而為少正及治事之臣朝夕警惕之曰惟祭<lb/>
　祀則可用此酒盖藉以薦馨香非藉以恣晏樂天令<lb/>
　我民始作此酒者止為郊社宗廟之大祭饗而設此<lb/>
　外無可用酒之時矣豈縱臣民之酣飲為樂乎盖内<lb/>
<pb n="28a"/>
　而修已外而治人莫大于勤明敬慎多飲則怠而隳<lb/>
　事昏而喪智肆而越禮損徳莫甚于此故聖王切戒<lb/>
　之<lb/>
天降威我民用大亂喪徳亦罔非酒惟行越小大邦用<lb/>
喪亦罔非酒惟辜<lb/>
　此一節書是文王誥毖庶邦之言也威威罰也武王<lb/>
　述文王之言曰飲酒而失其常必至越禮敗徳而禍<lb/>
　亂隨之是即天之降威于人矣盖修徳勵行庶人所<lb/>
<pb n="28b"/>
　以保身今飲酒而至于亂其心志虧其徳行天必降<lb/>
　威以禍其身家是何莫非因酒而有此行乎奉法修<lb/>
　職諸侯所以保國今縱飲而至于肆慾敗度天必降<lb/>
　威而覆其邦國亦何莫非因酒而有此辜乎下而庶<lb/>
　民上而邦君皆不可崇飲也如此<lb/>
文王誥敎小子有正有事無彛酒越庶國飲惟祀徳将<lb/>
無醉<lb/>
　此一節書是舉文王誥敎小子之言也小子卿大夫<lb/>
<pb n="29a"/>
　士之少者也有正謂有官守有事謂有職業彛猶言<lb/>
　常將者將持之意武王述文王之言曰飲酒固人所<lb/>
　宜戒而年少之人血氣未定徳性未堅尤所宜謹盖<lb/>
　各有官守各有職業躭于酒則瘝厥官而廢厥職故<lb/>
　當敬爾有官恪恭乃職不可以酒為常而沈溺之也<lb/>
　庶邦之小子皆當以此為戒惟祭祀之時旅酬獻尸<lb/>
　藉此以交神明饗賔客則可用之然猶必内定心志<lb/>
　外攝威儀有徳以節此飲無至于醉而後可也况可<lb/>
<pb n="29b"/>
　無事而彛酒乎盖徳將無醉者以天理遏人欲所謂<lb/>
　以道心勝之也若中無所主未有不授其權于嗜欲<lb/>
　者凡事皆然獨麯糵之為害乎<lb/>
惟曰我民廸小子惟土物愛厥心臧聰聽祖考之彛訓<lb/>
越小大徳小子惟一<lb/>
　此一節書是文王既告其有位者而又告民使訓誡<lb/>
　子孫也廸訓也臧善也武王述文王之言曰逸樂乃<lb/>
　小子之大戒為人父兄有勸戒子弟之責我百姓當<lb/>
<pb n="30a"/>
　謹毖小子惟土地所生之五榖是愛盖服田力作則<lb/>
　其身常勞而可以杜淫佚之漸其心常樸而可以絶<lb/>
　驕侈之端厥心自化而為善矣猶有荒酒而敗徳者<lb/>
　乎為子孫者亦當専心以聽而祖考之常訓盖訓之<lb/>
　者常則入于耳者熟聽之者聰則識于心者恪而自<lb/>
　不能忘也爾無以謹酒為小徳而不加勉細行不謹<lb/>
　終累大徳况汨亂心志喪失威儀侈靡隕越皆從此<lb/>
　起爾小子于小大之徳一視之可也盖正人心為善<lb/>
<pb n="30b"/>
　風俗之本而崇稼穡又為正人心之本愛土物而心<lb/>
　臧此聖主治世之微權化導之大務非獨為謹酒言<lb/>
　也<lb/>
妹土嗣爾股肱純其藝黍稷奔走事厥考厥長肇牽車<lb/>
牛逺服賈用孝飬厥父母厥父母慶自洗腆致用酒<lb/>
　此一節書是戒妹土之民也嗣續也純猶大也肇解<lb/>
　作敏服事也洗潔也腆厚也武王曰民俗莫大于孝<lb/>
　飬飲酒亦必以其時今汝妹土之民為農者果能勤<lb/>
<pb n="31a"/>
　其四支繼續汝之力以大用功于農事服勞力穡奔<lb/>
　走以事其父兄為商者果能敏于貿易牽車牛載貨<lb/>
　物逺從事于商賈以其所得為孝飬父母之具如此<lb/>
　則為父母者既資其甘㫖之奉而不憂于不足又喜<lb/>
　其務農賈之業而不至于為非則父母之慶可知矣<lb/>
　自此則洗以致其潔腆以致其豐以用酒于父母之<lb/>
　前而燕樂于家庭之内其亦可矣非是而躭于酒不<lb/>
　且貽父母之憂乎<lb/>
<pb n="31b"/>
庶士有正越庶伯君子其爾典聽朕敎爾大克羞耉惟<lb/>
君爾乃飲食醉飽丕惟曰爾克永觀省作稽中徳爾尚<lb/>
克羞饋祀爾乃自介用逸茲乃允惟王正事之臣茲亦<lb/>
惟天若元徳永不忘在王家<lb/>
　此一節書是戒妹土之臣也庶伯庶官之長典常也<lb/>
　羞耉猶言飬老惟君奉君也丕大也作謂動作介助<lb/>
　也逸者宴樂之意元徳大徳也武王曰飲酒而失常<lb/>
　則天降之威飲酒而不亂徳則天降之福今爾庶士<lb/>
<pb n="32a"/>
　之有官守者及庶官之長凡此衆君子其常聽我之<lb/>
　敎訓爾能盡誠致敬大修飬老奉君之禮則勸酬之<lb/>
　間無非禮節雖飲食醉飽亦不為過矣又以事之大<lb/>
　者而言國家典禮莫重于祭祀爾能常自觀省使念<lb/>
　慮營為皆合于中正之徳則内無私累可以交于神<lb/>
　明由是而行供飬饋食之禮裸獻之餘飲福享尸爾<lb/>
　亦得自副而飲酒宴樂矣爾能如此則外修典禮内<lb/>
　攝身心無荒躭沈湎崇飲曠官之失信為王朝奉公<lb/>
<pb n="32b"/>
　守法之臣且大徳無虧天亦順之使之永保爵禄于<lb/>
　王家矣受福不亦多乎書本戒人之飲酒而此若稍<lb/>
　寛之者盖人能于孝飬羞耉祭祀三者盡其誠敬則<lb/>
　為成徳之士矣豈猶有酗酒之失㦲雖寛之實所以<lb/>
　嚴之也<lb/>
王曰封我西土棐徂邦君御事小子尚克用文王敎不<lb/>
腆于酒故我至于今克受殷之命<lb/>
　此一節書是言文王垂敎之大也棐輔也徂往也武<lb/>
<pb n="33a"/>
　王呼康叔而告之曰上天之于人國家必鑒視其君<lb/>
　臣之敬怠勤惰以為威福故謹酒一事所闗甚鉅昔<lb/>
　我文王治西土之時諄諄誥誡凡輔佐文王于往日<lb/>
　者有國之邦君有官之御事年㓜之小子皆能謹率<lb/>
　文王之敎不致荒躭于酒所以職業修舉風俗淳朴<lb/>
　馨香之徳格于皇天而為天心之眷顧故我至于今<lb/>
　日代殷命而有天下皆文王垂敎之逺也豈今日治<lb/>
　妹土之人而可忘祖訓㦲<lb/>
<pb n="33b"/>
王曰封我聞惟曰在昔殷先哲王廸畏天顯小民經徳<lb/>
秉哲自成湯咸至于帝乙成王畏相惟御事厥棐有恭<lb/>
不敢自暇自逸矧曰其敢崇飲<lb/>
　此一節書言商之所以興由于君臣之不暇逸也廸<lb/>
　畏者畏懼而見于行也天顯天理之顯然者帝乙商<lb/>
　後代之賢君成王成其君徳也畏相敬畏輔相也崇<lb/>
　尚也武王呼康叔而告之曰爾知商先王之所以興<lb/>
　乎我聞在昔殷先哲王成湯知上天之明命為至重<lb/>
<pb n="34a"/>
　知小民為難保兢兢業業時存敬畏而見之于行事<lb/>
　者莫不皆然經常其徳以治身而不為外誘所移秉<lb/>
　持其哲以用人而不為小人所惑所以貽謀盡善代<lb/>
　有賢君自成湯以至于帝乙中間賢聖之君六七作<lb/>
　皆能成就君徳而無隕越之憂敬畏賢相而無驕肆<lb/>
　之失一時治事諸臣皆盡心輔弼而以責難為恭不<lb/>
　以阿順為悦君臣上下一徳一心惟知畏天畏民不<lb/>
　敢一毫自暇自逸如此况敢以飲酒為尚㦲此商之<lb/>
<pb n="34b"/>
　所以興汝當取法者也先儒真徳秀謂此節乃一篇<lb/>
　之根本凡人敬則不肆欲肆欲則不敬君臣既一于<lb/>
　敬則舉天下之物皆不足以動之此正天理人欲相<lb/>
　為消長之㡬也<lb/>
越在外服侯甸男衛邦伯越在内服百僚庶尹惟亞惟<lb/>
服宗工越百姓里居罔敢湎于酒不惟不敢亦不暇惟<lb/>
助成王徳顯越尹人祗辟<lb/>
　此一節書言商之盛時其内外諸臣皆以崇飲為戒<lb/>
<pb n="35a"/>
　也服事也外服内服外内治事之臣侯甸男衛是四<lb/>
　等諸侯邦伯是諸侯之長百僚是百官之僚屬庶尹<lb/>
　是衆官之正亞次大夫也服服事之人宗工尊官也<lb/>
　百姓百官著姓于國者里居致仕而居田里者湎溺<lb/>
　而不返也尹人百官諸侯之長即上文所謂御事武<lb/>
　王曰商先王躬行敬畏不惟其子孫及御事之臣能<lb/>
　守其法凡在王畿之外侯甸男衛四等諸侯及諸侯<lb/>
　之長凡在王畿之内有百官之僚屬有庶官之正有<lb/>
<pb n="35b"/>
　官之副貳有服勞奔走之人有宗工之尊有著姓于<lb/>
　國者有退居于里者皆凛然有所畏懼莫敢沉湎于<lb/>
　酒不惟不敢而已有職者勤于官無職者勤于徳自<lb/>
　不暇飲豈僅畏而不敢縱乎其所以不暇者維何惟<lb/>
　上下同心戰兢惕勵上以助成人君之徳而使之益<lb/>
　顯下以助百官諸侯之長使之祗敬君事而不少怠<lb/>
　耳不暇不敢如此尚有崇飲自恣者㦲<lb/>
我聞亦惟曰在今後嗣王酣身厥命罔顯于民祗保越<lb/>
<pb n="36a"/>
怨不易誕惟厥縱淫佚于非彛用燕喪威儀民罔不盡<lb/>
傷心惟荒腆于酒不惟自息乃逸厥心疾狠不克畏死<lb/>
辜在商邑越殷國滅無惟弗惟徳馨香祀登聞于天誕<lb/>
惟民怨庶羣自酒腥聞在上故天降喪于殷罔愛于殷<lb/>
惟逸天非虐惟民自速辜<lb/>
　此一節書言商之所以亡在荒躭于酒也命命令也<lb/>
　越解作於誕大也非彛非法也燕安逸也衋解作痛<lb/>
　無罹者不憂之意民猶言人武王曰商之先世君臣<lb/>
<pb n="36b"/>
　敬畏如此子孫不能恪守以底于亡我聞後嗣王紂<lb/>
　之為君縱酒以沈酣其身心志迷惑號令政敎不能<lb/>
　顯然昭示于百姓凡酷刑暴政一切結怨于民之事<lb/>
　反敬奉而守之不少悛改朝夕之間大肆淫佚于禮<lb/>
　法之外以燕樂之故使體統威儀蕩然無復存者當<lb/>
　日之民咸知國之將亡無不痛傷其心紂猶不恤民<lb/>
　怨惟荒怠益厚于酒逸樂日甚不自休息其心為酒<lb/>
　所使以至于忿疾强狠暋不畏死禍延國家雖至于<lb/>
<pb n="37a"/>
　滅亡而亦無憂恤之意全不能敬畏天命以馨香之<lb/>
　徳昭格于天惟有小民疾毒之氣及庶羣酗酒腥穢<lb/>
　之行日聞于上帝故天降喪亂于殷而絶無愛恤者<lb/>
　惟嗣王縱酒自逸之故也天豈有意于虐殷㦲亦殷<lb/>
　人之荒亡沈溺自速其罪耳雖天心仁愛至此不得<lb/>
　不降威者理之必然也不甚可畏與<lb/>
王曰封予不惟若茲多誥古人有言曰人無於水監當<lb/>
於民監今惟殷墜厥命我其可不大監撫于時<lb/>
<pb n="37b"/>
　此一節書是武王自言誥誡之意以警康叔之聽也<lb/>
　監鑑視也撫解作安武王呼康叔而告曰吾言湯之<lb/>
　所以興紂之所以亡者亦甚詳矣予豈好為是多誥<lb/>
　㦲古人有言曰人不當監于水而當監于人盖監于<lb/>
　水不過辨吾貌而已若監于人而以人之得失正已<lb/>
　之得失則吾身修悖之㡬天下理亂之本皆不越他<lb/>
　人已然之事而知之今紂之荒躭而自墜厥命如此<lb/>
　我其可不大以此為監而改絃易轍革其沈湎之風<lb/>
<pb n="38a"/>
　作其怠荒之氣以安撫此時之天下乎此我之所以<lb/>
　諄諄誥誡汝不可不深長思也盖取鑒在近其得失<lb/>
　最為明切故周詩曰宜鑒于殷又曰殷鑒不逺在夏<lb/>
　后之世能鑒覆轍此其所以為興朝也與<lb/>
予惟曰汝劼毖殷獻臣侯甸男衛矧太史友内史友越<lb/>
獻臣百宗工矧惟爾事服休服采矧惟若疇圻父薄違<lb/>
農父若保宏父定辟矧汝剛制于酒<lb/>
　此一節書是武王警康叔以身教先羣臣也劼者用<lb/>
<pb n="38b"/>
　力之意毖戒謹也獻賢也太史内史皆掌法之官百<lb/>
　宗工百僚大臣服休論道之臣服采辦事之臣疇猶<lb/>
　匹也圻父司馬也薄違謂迫逐違命農父司徒也若<lb/>
　保謂順保萬民宏父司空也定辟謂正經界以定法<lb/>
　武王曰飲酒之戒固不可不以殷為鑒矣况汝今所<lb/>
　撫者殷之故墟也汝當用力毖誡殷之賢臣及鄰國<lb/>
　侯甸男衛之諸侯使之克慎于酒然此猶其逺者耳<lb/>
　逺者恒觀法于近者况汝之所友若太史掌六典八<lb/>
<pb n="39a"/>
　法八則之官内史掌八柄之任及賢臣百寮大臣尤<lb/>
　所當誡毖之者乎然此尚其卑者耳卑者恒取則于<lb/>
　尊者况汝之所事有坐而論道之臣有起而治事之<lb/>
　臣又等而上之有汝之疇匹若圻父司馬之官掌迫<lb/>
　逐違命之政者有農父司徒之官掌順保萬民之政<lb/>
　者有宏父司空之官掌制定疆界之政者其可不戒<lb/>
　毖之乎然反身為率下之原正已乃治人之本况汝<lb/>
　一身羣臣之所觀法位尊則更無禁制之人禄優則<lb/>
<pb n="39b"/>
　易為逸樂之地非剛果以制之其安能不躭于酒㦲<lb/>
　此汝之所當自警以為羣臣倡者也盖剛能勝慾袪<lb/>
　除嗜好全資斷制之能况剛明為人君之大徳用人<lb/>
　行政所以斷然而不惑奮然而有為者全賴乎此謹<lb/>
　酒一事且不可不以剛制而况其他乎<lb/>
厥或誥曰羣飲汝勿佚盡執拘以歸于周予其殺<lb/>
　此一節書是嚴商民羣飲之罰也佚解作失武王曰<lb/>
　崇飲之戒固不可不慎而作奸之罰尤不可不嚴或<lb/>
<pb n="40a"/>
　有人告于汝説殷民有無故羣飲聚衆為奸惡者此<lb/>
　等怙終不悛之民不可寛縱盡執拘之以歸于京師<lb/>
　予其殺之而無赦焉按羣飲之罪未必盡至于死此<lb/>
　殆為奸民聚衆為非者言也曰予其殺者初不必于<lb/>
　殺也有不輕縱之義亦有不濫殺之仁所以開其恐<lb/>
　懼修省之心而激其遷善逺惡之念豈傷于嚴厲也<lb/>
　㦲<lb/>
又惟殷之廸諸臣惟工乃湎于酒勿庸殺之姑惟敎之<lb/>
<pb n="40b"/>
有斯明享乃不用我敎辭惟我一人弗恤弗蠲乃事時<lb/>
同于殺<lb/>
　此二節書是敎殷之諸臣也廸導也明享彰明使享<lb/>
　爵位也蠲潔也武王曰人之蹈于非者習染有久暫<lb/>
　被化有淺深故受過亦有輕重今殷之諸臣百工其<lb/>
　素為商紂導引為惡者乃或沈湎于酒是其習俗已<lb/>
　深化導尚淺勿殺而姑敎之使之悔悟自新可也商<lb/>
　之諸臣果能遵我敎訓之辭存之于心而不忘我則<lb/>
<pb n="41a"/>
　顯揚之而享之以爵位若不能用我敎辭則是怙終<lb/>
　不悛我豈能復為寛恤㦲既不能潔其舊染之汙我<lb/>
　將律以羣飲之罪亦同于殺而不赦矣盖有訓辭以<lb/>
　導之于前有爵賞以勸之于中又有刑罰以驅之于<lb/>
　後所以鼔勵振作之者不亦詳且備㦲亦可以見聖<lb/>
　人之不輕于絶人矣<lb/>
王曰封汝典聽朕毖勿辯乃司民湎于酒<lb/>
　此一節書是終致反覆之意而欲其化導自上也典<lb/>
<pb n="41b"/>
　常也辯治也乃司謂有司武王呼康叔而告之曰我<lb/>
　前言崇飲之戒詳矣率敎貴于能恒化行端期自上<lb/>
　汝當常聽我之訓辭持久力行勿面從于一時而已<lb/>
　也有司者百姓之倡在位無沈湎之風則下民有觀<lb/>
　感之化若不能辯治有司以從違為賞罰則民之效<lb/>
　尤者不能止矣安能禁其湎酒之習㦲此尤汝所當<lb/>
　致警者也篇中以畏天顯小民為商先王所以不崇<lb/>
　飲之故可謂大㦲王言矣盖有道之世朝廷清明羣<lb/>
<pb n="42a"/>
　工勵翼飲酒之事不惟不敢亦不暇不敢者心有所<lb/>
　畏也不暇者心有所事也常存不敢不暇之心則沈<lb/>
　湎荒亡之患不戒而自逺矣<lb/>
梓材<lb/>
　此亦武王誥康叔之書因其中有梓材二字史臣遂<lb/>
　以名篇<lb/>
王曰封以厥庶民暨厥臣逹大家以厥臣達王惟邦君<lb/>
　此一節書是武王誥康叔以通上下之情也上臣字<lb/>
<pb n="42b"/>
　指國中羣臣逹謂通逹其情下臣字兼庶民及大家<lb/>
　言武王呼康叔而命之曰邦君撫有一國國之中有<lb/>
　民有臣有大家臨乎邦君之上者又有天子然大家<lb/>
　之悦服最難天子之嘉賴非易誠能子庶民體羣臣<lb/>
　以臣民之愛戴致大家之悦服是之謂以厥庶民暨<lb/>
　厥臣逹大家而下無不通之情矣又以庶民羣臣大<lb/>
　家之愛戴致天子之嘉悦是之謂以厥臣逹王而上<lb/>
　無不通之情矣盖處乎上下之間者惟邦君能以臣<lb/>
<pb n="43a"/>
　民之情逹之大家而國中無捍格之虞能以臣民之<lb/>
　情逹之天子而内外絶蒙蔽之隱人情通而後治效<lb/>
　舉非邦君之責㦲書之所謂大家即孟子之所謂巨<lb/>
　室與國家有維繫之勢為臣民所觀望之人非可以<lb/>
　形格勢禁也感之以徳而自化服之以公而胥悦亦<lb/>
　在乎端君身以治之而已矣<lb/>
汝若恒越曰我有師師司徒司馬司空尹旅曰予罔厲<lb/>
殺人亦厥君先敬勞肆徂厥敬勞肆往姦宄殺人厯人<lb/>
<pb n="43b"/>
宥肆亦見厥君事戕敗人宥<lb/>
　此一節書是武王告康叔以謹刑罰之道也越發也<lb/>
　師師相師為善之意尹正官之長旅衆大夫敬勞恭<lb/>
　敬勞来也徂往也亂在外為姦在内為宄厯人謂罪<lb/>
　人所過知情藏匿資給者戕謂傷人肢體敗謂毁人<lb/>
　生業武王曰刑辟之事民命攸闗寛宥之風倡之自<lb/>
　上汝若時常𤼵令于國曰我有交相為師之三卿如<lb/>
　司徒司馬司空與正官之長衆大夫之旅咸當仰體<lb/>
<pb n="44a"/>
　吾好生之心盖民命至重雖法有一定而情則當矜<lb/>
　若不衡其情之重輕而槩加刑戮是虐厲殺人予所<lb/>
　不敢然以言敎之不若以身倡之亦惟為君者先敬<lb/>
　慎刑罰以勞来其民則羣臣自茲以往亦相率而敬<lb/>
　勞矣刑罰中有姦宄殺人者有藏匿罪人者是雖罪<lb/>
　之大者若其情可矜疑從而宥之則羣臣見其君之<lb/>
　行事主于寛厚凡戕賊人與毁敗人物之小罪亦皆<lb/>
　從而寛宥之矣上行下效相率而成寛大惇裕之風<lb/>
<pb n="44b"/>
　猶有虐厲淫濫之刑㦲<lb/>
王啟監厥亂為民曰無胥戕無胥虐至于敬寡至于屬<lb/>
婦合由以容王其效邦君越御事厥命曷以引飬引恬<lb/>
自古王若茲監罔攸辟<lb/>
　此一節書是武王誥康叔以子恵百姓之道也啟開<lb/>
　也監謂監國乃諸侯之長康叔孟侯故稱監亂治也<lb/>
　屬謂聨屬合謂保合容容蓄也效責效也恬安也辟<lb/>
　謂刑辟武王曰天生民而立之君樹之侯王君公莫<lb/>
<pb n="45a"/>
　非為此百姓而已故先王之置監國也立之君而輔<lb/>
　之以臣其意主于治民而為之謀生飬安全之計其<lb/>
　命監之辭曰無相與戕賊其民無相與虐害其民民<lb/>
　之無告者莫甚于鰥寡孤獨故于人之寡弱者當愛<lb/>
　敬之婦之窮獨者當使之有所歸而聫屬之又推而<lb/>
　保合一國之民率由此道以相為容蓄使各得其所<lb/>
　焉先王諄諄責效于有國之君與御事之臣者其命<lb/>
　果何以㦲盖予之以民而使之引掖扶助于生飬之<lb/>
<pb n="45b"/>
　域恬豫之境而後己也自古王者之命侯國者皆如<lb/>
　此汝今為監其毋以刑辟為尚而負飬民之至意㦲<lb/>
　按康叔以衛侯為司宼故武王命之多及于刑又恐<lb/>
　其或偏倚于刑也故此篇惟以寛宥罔辟為言仁愛<lb/>
　惻怛丁寧反覆武王之用心至矣<lb/>
惟曰若稽田既勤敷菑惟其陳修為厥疆畎若作室家<lb/>
既勤垣墉惟其塗塈茨若作梓材既勤樸斵惟其塗丹<lb/>
雘<lb/>
<pb n="46a"/>
　此一節書是武王望康叔以成終之道也稽治也敷<lb/>
　菑廣去草莱也疆畔也畎通水之溝塗塈泥飾也茨<lb/>
　苫盖也梓材梓木良材可為噐用者雘采色之名武<lb/>
　王曰國家之事創始者難而纘成者亦不易今日封<lb/>
　爾于衛凡除殘去暴我已為之于前矣若治田者然<lb/>
　既廣去其稂莠有可耕之地尤望後之人陳列修為<lb/>
　治其田畔之疆與通水之畎而後田功可成也若此<lb/>
　則彰善癉惡以防範于無窮者非汝責㦲凡建邦啟<lb/>
<pb n="46b"/>
　宇我已為之于前矣若作室者然既修治其墻垣有<lb/>
　可立之基尤望後之人加塗飾之功謀覆盖之具而<lb/>
　後家室可成也若此則培基固本以永奠于不㧞者<lb/>
　非汝責㦲凡立綱陳紀我已為之于前矣如作器者<lb/>
　然既得良材而樸以治其麤斵以盡其巧有可用之<lb/>
　器尤望後之人加文采丹雘之飾而後器用可成也<lb/>
　若此則潤色恢𢎞以永傳于無弊者非汝責㦲汝其<lb/>
　無忘前人之勤而成厥終焉可也自古前王創造必<lb/>
<pb n="47a"/>
　賴後王善繼善述以光大其緒非成康則周道不隆<lb/>
　非文景則漢業不光守成之難不必異于開創知其<lb/>
　難而圖之安敢一日忘増修式廓之功㦲<lb/>
今王惟曰先王既勤用明徳懐為夾庶邦享作兄弟方<lb/>
來亦既用明徳后式典集庶邦丕享<lb/>
　此以下皆周臣進戒嗣王之詞簡編錯亂誤綴于此<lb/>
　而此一節書是周臣告嗣王以法先徳而馭諸侯也<lb/>
　先王謂文王武王夾解作近享者奉承之意兄弟言<lb/>
<pb n="47b"/>
　友愛也后君也式用也典舊典也集和輯也周臣曰<lb/>
　天下之勢聫于諸侯懐逺之道在于慎徳今嗣王撫<lb/>
　有大業惟常思文王武王之于藩服不以術馭不以<lb/>
　勢禁惟勤于明徳推誠布公以懐服天下之諸侯使<lb/>
　逺者常近疎者常親以成夾輔之勢庶邦諸侯咸為<lb/>
　明徳所感其享上也友愛之情篤如兄弟朝覲聘問<lb/>
　羣方咸来無敢有不王不享者亦皆精白乃心盡遵<lb/>
　用文王之明徳而非有所强勉而然也其上下相維<lb/>
<pb n="48a"/>
　之固如此後之嗣王遵行其法以集睦諸侯則庶邦<lb/>
　亦懐徳效順無不敬應如先王之時矣中庸之所謂<lb/>
　懐諸侯實本于此懐之為言愛之而不擾親之而不<lb/>
　疑此指臂之勢所由成而磐石之常安也周家卜年<lb/>
　卜世之逺斯道得焉耳<lb/>
皇天既付中國民越厥疆土于先王肆王惟徳用和懌<lb/>
先後迷民用懌先王受命<lb/>
　此二節書是周臣告嗣王以修徳寧民也越及也肆<lb/>
<pb n="48b"/>
　解作今先後者勞来之意周臣曰民社者受之于天<lb/>
　傳之于祖所以撫綏而安定之者則在于嗣王皇天<lb/>
　既厭商之虐而以中國萬民及其疆土之大全付于<lb/>
　我先王以相傳于今日則負荷之重嗣王任之矣嗣<lb/>
　王惟當以子恵仁愛之徳用以輯睦其民于民之迷<lb/>
　惑而不率敎者用徳以和懌之而使之有涵育熏陶<lb/>
　之樂用徳以先後之而使之有匡直輔翼之助如此<lb/>
　則迷者從化百姓安而疆土以寧用是以上慰先王<lb/>
<pb n="49a"/>
　受命之心則格祖燕天俱在是矣<lb/>
已若茲監惟曰欲至于萬年惟王子子孫孫永保民<lb/>
　此一節書是周臣祈君永命之言也已語辭周臣曰<lb/>
　無盡者臣子之心前言用徳以懐萬邦和百姓者甚<lb/>
　詳惟欲王之監視于此而不忘也所以欲王之監此<lb/>
　者何㦲盖諸侯乃國家藩屏休戚相闗小民乃國家<lb/>
　根本治亂攸係能使藩屏常固根本常安則庶邦之<lb/>
　享無窮皇天之眷不怠自今日至于萬年惟我王之<lb/>
<pb n="49b"/>
　子子孫孫永保萬民而常享天位矣周臣前言諸侯<lb/>
　所以維天下之大勢繼言百姓所以固天下之大本<lb/>
　保邦寧命更無他説是即中庸懐諸侯子庶民之義<lb/>
　但何以懐之曰至公何以子之曰至仁惟至公即所<lb/>
　以消反側之端惟至仁即所以綿厯服之久尤萬世<lb/>
　人君所當監也<lb/>
召誥<lb/>
　武王克商遷九鼎于洛邑欲以為都至成王時始命<lb/>
<pb n="50a"/>
　周公召公經理之洛邑既成召公因周公之歸作書<lb/>
　陳戒于王史臣因以召誥名篇<lb/>
惟二月既望越六日乙未王朝步自周則至于豐惟太<lb/>
保先周公相宅越若来三月惟丙午朏越三日戊申太<lb/>
保朝至于洛卜宅厥既得卜則經營<lb/>
　此二節書是史臣記召公承王命而相洛也既望十<lb/>
　六日也歩歩輦也周鎬京也太保即召公越若𤼵語<lb/>
　辭朏者初三日月始生之名史臣曰惟二月十六日<lb/>
<pb n="50b"/>
　後又六日乙未王于是日之朝歩自周京至于豐以<lb/>
　宅洛之事告于文王武王之廟所以承先志也于是<lb/>
　遣太保召公先周公而行相視洛邑召公于豐起行<lb/>
　自三月三日丙午至五日戊申之朝至于洛邑以定<lb/>
　都大事必稽之于卜所以驗天心于是用龜卜宅都<lb/>
　之地卜既得吉乃經營規度何地為城郭何地為郊<lb/>
　廟朝市而定作邑之大勢焉其君臣始事之敬也如<lb/>
　此<lb/>
<pb n="51a"/>
越三日庚戌太保乃以庶殷攻位于洛汭越五日甲寅<lb/>
位成<lb/>
　此一節書是記召公營洛之始事也庶殷殷之衆民<lb/>
　攻猶治也洛汭洛水之汭位社稷宗廟之位史臣曰<lb/>
　宅洛之事召公既相卜經營于是自五日戊申之後<lb/>
　又越三日庚戌召公乃以殷民之已遷于洛者使之<lb/>
　攻治郊社朝廟之基于洛之汭闢荆棘平髙下定廣<lb/>
　狹又五日甲寅規模大定而基址成矣驗之于卜而<lb/>
<pb n="51b"/>
　天心順役之于民而民心悦此功之所以成也<lb/>
若翼日乙夘周公朝至于洛則逹觀于新邑營<lb/>
　此一節書是記周公始来相洛也達觀謂周徧觀覽<lb/>
　營所經營也史臣曰召公經營之位既成于是甲寅<lb/>
　之次日乙夘周公以其日之朝至于洛于召公所經<lb/>
　營新邑之位凡郊社朝廟王城下都皆徧觀焉相其<lb/>
　形勝審其向背盖宅洛大事不可不致敬慎如此也<lb/>
越三日丁巳用牲于郊牛二越翼日戊午乃社于新邑<lb/>
<pb n="52a"/>
牛一羊一豕一越七日甲子周公乃朝用書命庶殷侯<lb/>
甸男邦伯厥既命殷庶庶殷丕作<lb/>
　此三節書是記周公營洛之事也祭天地為郊祭后<lb/>
　土為社書役書也邦伯統率侯甸男服之諸侯也丕<lb/>
　大也史臣曰周公既来徧觀新邑又以宅洛大事告<lb/>
　于天地神明盖新邑之郊社已有定位于是自乙邜<lb/>
　又越三日丁巳祭告于新邑之郊其牲用牛二盖事<lb/>
　尊以簡為誠也又越一日戊午祭告于新邑之社其<lb/>
<pb n="52b"/>
　牲用牛一羊一豕一盖事卑以豐為貴也告神之禮<lb/>
　既畢工作之役將興于是以營洛之事載之于書凡<lb/>
　規模之詳備程限之月日財用之經費皆具焉自戊<lb/>
　午越七日甲子周公乃朝以役書命殷民之衆使知<lb/>
　所趨又命侯甸男服之邦伯使之布其命于諸侯公<lb/>
　既命此殷民維時殷民咸歡欣鼓舞大從事于工後<lb/>
　則一時民心之悦又可知矣按營洛大事也召公之<lb/>
　始至七日而經營位成周公之繼至十日而庶殷丕<lb/>
<pb n="53a"/>
　作盖斷制不疑足以見二公之明趨事赴功足以見<lb/>
　二公之敏自成王告豐之日至甲子凡一月耳而萬<lb/>
　世之業已定其中上觀天意下察民心又極其制度<lb/>
　之周詳此皆聖賢舉事可為後世法者也<lb/>
太保乃以庶邦冢君出取幣乃復入錫周公曰拜手稽<lb/>
首旅王若公誥告庶殷越自乃御事<lb/>
　此一節書是召公陳戒于王言君身為化民之本也<lb/>
　幣洛邑既成諸侯来朝㑹所獻之幣帛也錫與也旅<lb/>
<pb n="53b"/>
　陳也御事左右治事之臣史臣記曰營洛之事將成<lb/>
　周公先歸鎬京召公欲以陳戒之詞藉周公以達于<lb/>
　王是時庶邦冢君禮有幣以獻于王召公乃以庶邦<lb/>
　冢君出取幣復入以與周公欲其以庶邦之幣陳戒<lb/>
　之詞并達之王也其告周公之言曰我之所以拜手<lb/>
　稽首而告于王與公者盖洛邑初營正殷民觀法之<lb/>
　始今日欲化其頑梗之習革其怙侈之風莫大于告<lb/>
　戒之然君身為萬姓之倡宸修為出令之本故誥告<lb/>
<pb n="54a"/>
　庶殷必自乃御事始也豈徒以語言為化導㦲稱御<lb/>
　事者指成王而未敢斥言耳將開成周之治而首陳<lb/>
　忠愛之謨二語雖發端實一篇之要領也<lb/>
嗚呼皇天上帝改厥元子茲大國殷之命惟王受命無<lb/>
疆惟休亦無疆惟恤嗚呼曷其奈何弗敬<lb/>
　此一節書是召公陳戒于王之詞欲其以敬而保命<lb/>
　也元子長子也無疆言無窮也恤憂也召公曰靡常<lb/>
　者天命而有主者君心嗚呼今日所代者非有殷之<lb/>
<pb n="54b"/>
　天命哉殷當未墜厥緒之時固天之元子而撫有大<lb/>
　國者也元子宜為天心之所愛大國宜為天眷之所<lb/>
　鍾乃一不修徳而皇天上帝竟改厥元子而易大國<lb/>
　殷之命其靡常也如此今王受命當天心之眷顧固<lb/>
　有無疆之休美念天位之維艱亦有無疆之憂恤總<lb/>
　之難恃者天而惟敬可以格之難信者命而惟敬可<lb/>
　以凝之嗚呼曷其奈何弗敬㦲從古保治之道莫大<lb/>
　于敬盖敬則嗜欲偏私不敢萌起居出入不敢忽發<lb/>
<pb n="55a"/>
　號施令時存詳審之心用人聽言常厪壅蔽之慮君<lb/>
　身自無過舉天命即以凝承此百王之大法而召公<lb/>
　特揭以告成王者與<lb/>
天既遐終大邦殷之命茲殷多先哲王在天越厥後王<lb/>
後民茲服厥命厥終智藏瘝在夫知保抱攜持厥婦子<lb/>
以哀籲天徂厥亡出執嗚呼天亦哀于四方民其眷命<lb/>
用懋王其疾敬徳<lb/>
　此一節書是召公舉殷之所以亡而以疾敬警成王<lb/>
<pb n="55b"/>
　也遐逺也終絶也後王後民指紂言瘝解作病籲呼<lb/>
　號也徂往也懋勉也疾者急速之意召公曰天既逺<lb/>
　絶殷之命使之一失而不可復返此豈殷先王之徳<lb/>
　無可恃者乎自成湯以後世有令主其靈爽在天宜<lb/>
　若有能眷顧之者但因其後王受命以来不能敬徳<lb/>
　用賢卒使賢智之人退藏于野病民之人反在上位<lb/>
　小民不能勝其殘虐咸保抱其子攜持其妻以哀慟<lb/>
　號呼于天出而逃亡又見拘執民之可哀甚矣嗚呼<lb/>
<pb n="56a"/>
　天心仁愛不忍此四方之民重罹荼毒于是眷顧申<lb/>
　命勉徳之文武而使之有天下雖殷先王在天之靈<lb/>
　其亦無如之何矣王其可不監于此而敏皇以自敬<lb/>
　其徳乎勿謂世徳之可憑而不加勉也前言敬徳而<lb/>
　此言疾敬盖使之直下承擔便以聖帝賢王自期而<lb/>
　不安于世主便以天命人心為畏而不狃于晏安去<lb/>
　其疑貳姑待之心作其奮𤼵果敢之氣篇中反覆申<lb/>
　明皆此意也<lb/>
<pb n="56b"/>
相古先民有夏天廸從子保面稽天若今時既墜厥命<lb/>
今相有殷天廸格保面稽天若今時既墜厥命<lb/>
　此一節書是召公述夏商二代之興廢以見天命之<lb/>
　不可恃也相視也先民猶言古人從子謂順從其傳<lb/>
　子也面鄉也格正也召公曰天命無常歸于有徳以<lb/>
　觀古人若禹之有夏天既啟廸之使有祗承之徳矣<lb/>
　又從其子而保佑之俾繼世之賢克承其道天之眷<lb/>
　夏如此惟禹亦仰考天心敬順不違以懋厥徳凡所<lb/>
<pb n="57a"/>
　為凝天命以貽子孫者無所不至宜若可為後世之<lb/>
　憑藉矣乃其子孫不能敬徳今時已墜失厥命而以<lb/>
　商代之天命其可恃乎以觀近日若湯之有殷天既<lb/>
　啟廸之錫以智勇之徳矣又使其格正夏命而保佑<lb/>
　之俾纘禹之服以有天下天之眷殷如此惟湯亦仰<lb/>
　考天心敬順不違以懋厥徳凡所為奉天命以貽子<lb/>
　孫者無所不至宜若可為後世之憑藉矣乃其子孫<lb/>
　不能敬徳今時已墜失厥命而以我周代之天命其<lb/>
<pb n="57b"/>
　可恃乎天命之去留惟在君心之敬肆人主可不修<lb/>
　徳永命而徒以祖宗積累之業為可長享㦲<lb/>
今沖子嗣則無遺夀耉曰其稽我古人之徳矧曰其有<lb/>
能稽謀自天<lb/>
　此一節書是召公欲成王任用老成以為敬徳之助<lb/>
　也耉老也矧况也召公曰人主凝承天命固在敬徳<lb/>
　而求賢贊助必賴老成今王以幼沖之年繼嗣大位<lb/>
　惟彼夀耉之臣當倚為腹心朝夕親近不可以其迹<lb/>
<pb n="58a"/>
　類迂濶遂致疎逺使少年新進得而間之所以然者<lb/>
　何也興亡之鑑莫備于古吉凶之理莫嚴于天惟夀<lb/>
　耉之臣歴年既久聞見日博凡古昔帝王嘉言懿範<lb/>
　可為師法者皆能一一稽考如出于親炙王能任而<lb/>
　用之則事有所證而君徳益充此其所以不可遺也<lb/>
　况其人智識髙逺心與天通凡其揆度國家政事定<lb/>
　議發謀皆能一一仰稽天意斷然不爽王能任而用<lb/>
　之則理無所惑而君徳日新此其所以尤不可遺也<lb/>
<pb n="58b"/>
　不然奨用新進遺棄老成人主左右無與述古訓陳<lb/>
　天道者何以輔成君徳永保帝命㦲<lb/>
嗚呼有王雖小元子㦲其丕能諴于小民今休王不敢<lb/>
後用顧畏于民碞<lb/>
　此一節書是言嗣王付託之重宜敬徳諴民以永天<lb/>
　命也其期望之辭諴和也碞險也召公歎息而言曰<lb/>
　王雖幼沖乃上帝之元子受天命而主萬民責任至<lb/>
　重可不勉㦲從来天命之去留視乎民情之向背王<lb/>
<pb n="59a"/>
　其大能諴和小民使之歡欣鼓舞馴擾于法制之中<lb/>
　優游于禮敎之内則民情安而天命亦固豈不為今<lb/>
　日之休美矣乎夫小民至愚而實神撫之則后虐之<lb/>
　則仇最為碞險可畏若以為不足畏而緩視之鮮有<lb/>
　不至于失民者王必以諴民為急務不敢緩于敬徳<lb/>
　時時顧畏民之碞險兢兢業業如登髙臨深庶㡬國<lb/>
　家太平之業垂之無窮矣夫民猶水也水所以載舟<lb/>
　亦所以覆舟以水為柔弱而狎而玩之者舟必覆以<lb/>
<pb n="59b"/>
　民為愚弱而虐而用之者國必危召公作誥極言民<lb/>
　險之可畏而周公陳無逸之書亦深慮民心之違怨<lb/>
　老成進説動以得民為先此成王所以成郅隆之治<lb/>
　也與<lb/>
王來紹上帝自服于土中旦曰其作大邑其自時配皇<lb/>
天毖祀于上下其自時中乂王厥有成命治民今休<lb/>
　此一節書是召公欲成王宅洛行敬徳諴民之事因<lb/>
　述周公之辭而申之以已意也服謂服行徳敎土中<lb/>
<pb n="60a"/>
　謂洛邑為天地之中旦曰以下四語周公之辭毖慎<lb/>
　也上下謂神祗時是也乂治也成命天之成命召公<lb/>
　曰王欲諴民圖治當自新邑始今新邑既成王來此<lb/>
　定宅繼天出治凡典禮命討皆王一身之責王當躬<lb/>
　親總攬以服行于此土中不可徒倚臣下而自處于<lb/>
　暇逸也此非臣一人之見即旦亦曽言之謂人君一<lb/>
　身上荷皇天之付託中膺百神之憑依下繫萬民之<lb/>
　觀望今作此大邑豈徒為逸豫之計其將自是作君<lb/>
<pb n="60b"/>
　作師對越上帝以不愧于天肇稱殷禮敬答神祇以<lb/>
　不愧于神且自是宅中圖治諴和萬民以不愧于人<lb/>
　旦之所言即臣期望于王之意也王誠能勉而行之<lb/>
　則民心既和天眷益篤將天之祐命我周者一成而<lb/>
　不易而治隆化洽永奠新宅之邦豈不為今日之休<lb/>
　美耶召公將告成王以治洛之法而先引周公之言<lb/>
　以開其端者如此<lb/>
王先服殷御事比介于我有周御事節性惟日其邁<lb/>
<pb n="61a"/>
　此一節書是召公敎成王治洛當先服殷之臣也服<lb/>
　化也比副也介貳也召公曰王今宅洛固以化殷為<lb/>
　重而化殷必自臣始殷在位御事之臣素以貴族為<lb/>
　民所觀望若抵冒法禁而不忌何以令民王先服化<lb/>
　殷之御事使與我有周御事習于教令者親近副貳<lb/>
　朝夕共事俾之漸漬薰陶以節制其驕淫僣侈之性<lb/>
　則自然日進于善而不能已矣盖性本有節惟為習<lb/>
　染所移是以流而忘返使日與正人居聞正言見正<lb/>
<pb n="61b"/>
　事未有不媿悔感悟舍其舊而新是圖者此轉移風<lb/>
　俗之大機也<lb/>
王敬作所不可不敬徳<lb/>
　此一節書是言化臣之必本乎身也所處所也猶所<lb/>
　其無逸之所召公曰化民必本乎臣而君身尤臣民<lb/>
　之所觀效修身治人不越一敬而已王當以敬為居<lb/>
　心之所動靜語嘿無時不敬出入起居無地不敬心<lb/>
　主于敬而不懈一如身安其所而不遷庶㡬君徳清<lb/>
<pb n="62a"/>
　明可以為百官萬民之表帥矣若不能敬徳則此心<lb/>
　放縱而庶事日隳欲臣民之化服豈可得㦲王誠不<lb/>
　可不敬徳以為端本之道也盖敬者修徳之根本不<lb/>
　敬則心雜于人欲之偽而性日漓敬則心納于天理<lb/>
　之中而性可復帝王傳心皆以敬為要故召公以此<lb/>
　告王不獨為化服殷頑而已也<lb/>
我不可不監于有夏亦不可不監于有殷我不敢知曰<lb/>
有夏服天命惟有歴年我不敢知曰不其延惟不敬厥<lb/>
<pb n="62b"/>
德乃早墜厥命我不敢知曰有殷受天命惟有厯年我<lb/>
不敢知曰不其延惟不敬厥徳乃早墜厥命<lb/>
　此一節書是申言夏商歴年之長短欲成王監二代<lb/>
　以敬徳也首我字指王言下皆召公自謂服受也延<lb/>
　長也召公曰君心之敬肆為國祚之長短所係夏殷<lb/>
　二代其明鑒矣今我王不可不監視有夏亦不可不<lb/>
　監視有殷夏禹受天命歴年四百我不知夏之先何<lb/>
　以歴年若是之永及桀嗣帝位其亡也忽焉我不知<lb/>
<pb n="63a"/>
　夏之祚何以不能少延推原其故惟桀不能繼禹之<lb/>
　敬徳作威敷虐獲罪于天乃早墜有夏之命此其理<lb/>
　之可知者也殷湯受天命歴年六百我不知殷之先<lb/>
　何以歴年若是之永及紂嗣帝位其亡也忽焉我不<lb/>
　知殷之祚何以不能少延推原其故惟紂不能繼湯<lb/>
　之敬徳沉湎暴虐自絶于天乃早墜有殷之命此其<lb/>
　理之可知者也觀禹湯之所以興則知敬徳之當法<lb/>
　觀桀紂之所以亡則知失徳之當戒天人之際㨗于<lb/>
<pb n="63b"/>
　影響我謂王宜監夏殷正以此爾<lb/>
今王嗣受厥命我亦惟茲二國命嗣若功王乃初服<lb/>
　此一節書是承上監夏殷而言勉成王勤初政以永<lb/>
　命也功謂有功指禹湯言召公曰我周天命文武受<lb/>
　之今王繼之雖國祚方新然今日所受之命即當日<lb/>
　夏殷二國所受之命也夏之子孫不能嗣而歸于殷<lb/>
　殷之子孫不能嗣而又歸于我周其去其留不可恃<lb/>
　以為常如此我謂王亦惟思二國之受命如禹之祗<lb/>
<pb n="64a"/>
　徳湯之懋徳皆以大功格天故能多歴年所必勉强<lb/>
　繼嗣以其敬徳為法乃可不墜厥命耳况王乃新宅<lb/>
　大邑服行教化之初天命去留所係甚重尤當疾敬<lb/>
　其徳以承天眷而為有功之君也<lb/>
嗚呼若生子罔不在厥初生自貽哲命今天其命哲命<lb/>
吉凶命歴年知今我初服<lb/>
　此一節書是申言初服之當謹也哲命謂哲為天所<lb/>
　命召公歎息而言曰凡事謹始方能善終未有其始<lb/>
<pb n="64b"/>
　不立而其卒能成者也譬如生子無不在初生年幼<lb/>
　時長飬培䕶習于為善然後智慮日廣自成為善人<lb/>
　盖人心所有之明哲雖出于天之降衷而實由習善<lb/>
　所致是乃人之自貽非他人所能増益也為政之道<lb/>
　亦正如是今王方在初服天之意或命王以明哲之<lb/>
　徳或命以吉或命以凶或命以歴年長久皆不可預<lb/>
　知所可知者在今我初政如何耳若初服而能敬徳<lb/>
　則是能自貽哲命而吉與歴年俱操之在我矣甚矣<lb/>
<pb n="65a"/>
　王之當謹始也<lb/>
宅新邑肆惟王其疾敬徳王其徳之用祈天永命<lb/>
　此一節書是言敬徳之不可緩而深致丁寧之辭也<lb/>
　召公曰今洛邑新成我王来居于此正服行初政之<lb/>
　時天命之吉凶歴年之長短皆從此判敬徳之功其<lb/>
　可緩乎惟王其及時勵精急于敬徳以為諴民之本<lb/>
　不可有一息怠荒之心也盖人君之徳為天人之所<lb/>
　繫屬王其惟徳是用以禮義敎化諴和萬民因以萬<lb/>
<pb n="65b"/>
　民悦服之心祈禱于天永綏寵命衍國祚于長久嗣<lb/>
　夏殷之歴年豈不即在此初服㦲<lb/>
其惟王勿以小民淫用非彛亦敢殄戮用乂民若有功<lb/>
　此一節書是言不當用罰以治民也淫過也彛常法<lb/>
　也召公曰人君承天子民致治敷化以徳為本至于<lb/>
　刑以輔治則不得已而用之者也惟王急于敬徳則<lb/>
　當緩于用刑勿以小民過用非法頑慢弗率遂敢于<lb/>
　誅戮用治而無復顧畏之意盖小民雖愚從欲則易<lb/>
<pb n="66a"/>
　而虐使則難惟順其性而利導之則可以成功順逆<lb/>
　之機不可不審也<lb/>
其惟王位在徳元小民乃惟刑用于天下越王顯<lb/>
　此一節書是言宜用徳以化民也刑者取法之意越<lb/>
　于也顯明也召公曰惟王居天下臣民之上位為首<lb/>
　出之位徳亦宜有長人之徳人君之徳莫大乎好生<lb/>
　元者善之長君以徳元覆冒天下斯徳與位稱而式<lb/>
　化有本小民自感發興起皆儀刑于上之徳將非彛<lb/>
<pb n="66b"/>
　之民無一非用徳之民于王之徳不益以顯著乎所<lb/>
　謂有功者如此豈可敢于殄戮以自損君徳㦲<lb/>
上下勤恤其曰我受天命丕若有夏歴年式勿替有殷<lb/>
歴年欲王以小民受天永命<lb/>
　此一節書是言祈天永命之道在于勤民而其實則<lb/>
　當君臣分任之也其期望之辭丕大也式用也召公<lb/>
　曰我君臣夙夜勤勞憂恤相與期望曰我周受命必<lb/>
　大如有夏之歴年四百又勿失有殷之歴年六百則<lb/>
<pb n="67a"/>
　夏殷之歴數務期兼而有之然歴年受之于天而天<lb/>
　心則係之于民惟王敬徳諴民民心安則天命自固<lb/>
　于以受天永命久安長治而國祚為無疆矣君臣所<lb/>
　當勤恤孰有大于此者㦲<lb/>
拜手稽首曰予小臣敢以王之讐民百君子越友民保<lb/>
受王威命明徳王末有成命王亦顯我非敢勤惟恭奉<lb/>
幣用供王能祈天永命<lb/>
　此一節書是召公申明其奉幣旅王之意也讐民殷<lb/>
<pb n="67b"/>
　之頑民與三監叛者百君子殷之諸臣友民周家友<lb/>
　順之民保保守也受順受也末終也召公拜手稽首<lb/>
　而言曰洛邑新遷殷之頑民及諸臣與我周友順之<lb/>
　民固皆視君徳之修否以為嚮背者也王以徳為威<lb/>
　而可畏以徳為明而可懐予小臣敢率此臣民于王<lb/>
　之威命明徳保守而不失順受而不違使無不遵法<lb/>
　紀而服敎化是則小民之責也至于王乃天地臣民<lb/>
　之主尤當疾敬徳畏民碞終有天之成命而勿失則<lb/>
<pb n="68a"/>
　　王之令聞亦將顯于後世傳于無窮矣此則在王而<lb/>
　　不在我我豈敢曰與有勤勞㦲惟是王来洛邑必將<lb/>
　　毖祀以祈天命永久我惟恭敬奉幣于王用供王之<lb/>
　　祈天永命而已臣何勤勞之有夫人君既受成命則<lb/>
　　必思所以永命受命在今日永命在子孫老成謀國<lb/>
　　必計久逺此召公所以拳拳誥王致望于祈天永命<lb/>
　　而推本于敬徳諴民也民者天之心而徳則君民感<lb/>
　　孚之實君天下者思祈天其可不諴民思諴民其可<lb/>
<pb n="68b"/>
　　不疾敬徳㦲<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講書經解義卷八<lb/>
</p>
<p>
</p>
  </div>
</body>
</text>
</TEI>
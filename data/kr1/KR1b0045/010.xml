<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講書經解義卷十<lb/>
　君奭<lb/>
　　君奭者史臣記周公畱召公告老之辭也君者尊之<lb/>
　　之稱奭召公名也古人尚質相與語只稱名因篇首<lb/>
　　君奭字故以君奭名篇<lb/>
　周公若曰君奭弗弔天降䘮于殷殷既墜厥命我有周<lb/>
　既受我不敢知曰厥基永孚于休若天棐忱我亦不敢<lb/>
<pb n="1b"/>
　知曰其終出于不祥<lb/>
　　此二節書是首言天命以寓畱召公之意也弗弔解<lb/>
　　作不恤棐輔佑也忱誠信也昔召公欲告老而去周<lb/>
　　公畱之先呼其名而告之曰君奭昔殷受無道不為<lb/>
　　天所閔弔天降䘮亡之禍于殷殷既墜失其命我有<lb/>
　　周既受之而代殷以有天下矣夫命可受也亦可改<lb/>
　　也我不敢知曰周家既受此大命其基業長信于休<lb/>
　　美決可以保于無窮若天于𡨕𡨕之中果輔周家之<lb/>
<pb n="2a"/>
　誠而眷佑無已耶我亦不敢知曰其後來又將失墜<lb/>
　而終出于不祥天命之長固不敢知天命之短亦不<lb/>
　敢知吾等身為大臣但當盡忠夾輔以共保天命豈<lb/>
　可舍之而去以自遂其私乎<lb/>
嗚呼君已曰時我我亦不敢寧于上帝命弗永逺念天<lb/>
威越我民罔尤違惟人在我後嗣子孫大弗克恭上下<lb/>
遏佚前人光在家不知<lb/>
　此一節書是敘許國之同推去國之害以見召公之<lb/>
<pb n="2b"/>
　不可去也君指召公時字解作是字越字解作于字<lb/>
　尤怨也違背也後嗣子孫指成王説遏絶也佚墜也<lb/>
　前人指文武説周公又歎息告召公曰嗚呼君前日<lb/>
　已有言曰輔王以諴小民而祈天永命是惟在我之<lb/>
　責君之自任如此然豈惟君有是心哉我嘗思之當<lb/>
　今之時我民罔有怨尤違背天命宜若可保矣然民<lb/>
　罔常懐天無常親今日之眷命焉知他日之不加威<lb/>
　罰乎故我亦不敢苟安于上帝之命而不永逺念天<lb/>
<pb n="3a"/>
　之威罰于民罔尤違之時也蓋天命民心去畱無常<lb/>
　實惟在人而已今君乃忘前日之言翻然求去使我<lb/>
　後嗣子孫大不能恭敬上天恭敬下民驕慢肆侈遏<lb/>
　絶佚墜文武光明顯著之德當此之時君為國大臣<lb/>
　固有不得辭其責者豈可謂退老在家便付理亂于<lb/>
　不知乎<lb/>
天命不易天難諶乃其墜命弗克經歴嗣前人恭明德<lb/>
　此一節書是言天命係于君德召公為君德計無可<lb/>
<pb n="3b"/>
　去之理也諶信也經歴踐行不違之意恭明德謂敬<lb/>
　天敬民顯明之德也周公又曰天于人國雖有眷顧<lb/>
　之命然欲保之于無窮實有不易者蓋天命去畱無<lb/>
　常或前興而後廢或始予而終奪豈可據以為誠信<lb/>
　哉惟人君有是明德乃可以嗣守于弗替耳凡繼世<lb/>
　之君乃有失墜厥命者皆因無賢臣輔導故其君孤<lb/>
　立于上弗能踐行其前人敬天敬民之明德由是天<lb/>
　心厭棄卒蹈于䘮亡之轍也夫天命之墜由子孫之<lb/>
<pb n="4a"/>
　不能明德如此君可忘時我之初心而急于求去哉<lb/>
在今予小子旦非克有正廸惟前人光施于我沖子<lb/>
　此一節書是自敘輔君之意以感動召公也旦是周<lb/>
　公名正謂正君也廸啟廸也施是付予之意周公又<lb/>
　曰在于今日我小子旦德業聞望不能過人非真有<lb/>
　格心之術可以匡正吾君也所孜孜啟廸者惟以前<lb/>
　人光大之德付與我沖子使其上而事天下而治民<lb/>
　知所經歴繼嗣不至于遏佚前人之光耳君前日與<lb/>
<pb n="4b"/>
　我小子同于許國今日當與我小子同于輔君豈可<lb/>
　忘前日之言而急于求去哉<lb/>
又曰天不可信我道惟寧王德延天不庸釋于文王受<lb/>
命<lb/>
　此一節書是自敘所以輔君德者正為凝天命計也<lb/>
　道為臣之道也寧王是武王延長久也釋舍去也周<lb/>
　公又曰天之禍福予奪雖不可信然以人事言則在<lb/>
　我有當盡之道蓋文王受命武王既以德而延長之<lb/>
<pb n="5a"/>
　矣我今惟在以武王光大之德付于沖子務衍而長<lb/>
　之不至失墜使文王所受之命天不容舍之而他歸<lb/>
　耳君同此心亦同此責者而可以言去乎<lb/>
公曰君奭我聞在昔成湯既受命時則有若伊尹格于<lb/>
皇天在太甲時則有若保衡在太戊時則有若伊陟臣<lb/>
扈格于上帝巫咸乂王家在祖乙時則有若巫賢在武<lb/>
丁時則有若甘盤<lb/>
　此一節書是敘有殷六臣之功將以勉召公之匹休<lb/>
<pb n="5b"/>
　也時則有若者言當其時有如此人也太甲太戊祖<lb/>
　乙武丁皆是商之賢君保衡是官名保取其安衡取<lb/>
　其平伊尹曾為此官周公又曰君奭我聞在昔殷先<lb/>
　王成湯既受命為天子之時其臣則有如伊尹者為<lb/>
　之輔佐其德澤廣被同于天體之無不覆幬至湯孫<lb/>
　太甲之時其臣則有如伊尹以元老居保衡之官能<lb/>
　保䕶王躬平章國事王業賴之以安至太甲之孫太<lb/>
　戊之時其臣則有如伊尹之子伊陟與臣扈兩人同<lb/>
<pb n="6a"/>
　心夾輔使太戊圖政修德滅祥桑之異孚格于上帝<lb/>
　之心又有巫咸者亦能佐佑王室而使國家平治至<lb/>
　太戊之孫祖乙之時則有如巫咸之子巫賢在高宗<lb/>
　武丁之時則有如高宗舊學之師甘盤皆能世效保<lb/>
　乂之功克振中興之業夫殷之賢聖屢作非子即孫<lb/>
　而其臣勲德相傳非身則子君當思與此六臣匹休<lb/>
　可也<lb/>
率惟茲有陳保乂有殷故殷禮陟配天多歴年所<lb/>
<pb n="6b"/>
　此一節書是敘殷六臣輔君之效也率循也有陳謂<lb/>
　有陳列之功陟升遐也所是語辭周公又曰自伊尹<lb/>
　至于甘盤此六臣者皆能率循此為臣之道其陳列<lb/>
　之功後先相望歴歴可睹用能保乂有殷之天下使<lb/>
　安而不危治而不亂故當有殷舉祀禮之日凡殷先<lb/>
　王之升遐者皆以德配祀乎天卒能延一代之國脉<lb/>
　而傳世十九歴祀六百也此雖由于殷先王之世美<lb/>
　相承然六臣之保乂其功曷可誣哉<lb/>
<pb n="7a"/>
天惟純佑命則商實百姓王人罔不秉德明恤小臣屏<lb/>
侯甸矧咸奔走惟茲惟德稱用乂厥辟故一人有事于<lb/>
四方若卜筮罔不是孚<lb/>
　此一節書是極言六臣輔君之功也純是專一之意<lb/>
　佑助也實虗實之實恤憂也稱字解作舉字孚信也<lb/>
　周公又曰在昔殷之盛時有六臣輔君格天因此上<lb/>
　天眷佑之命純一不雜多生賢才使殷家充實而無<lb/>
　乏才之患在内則百官之著姓與王人之㣲賤者無<lb/>
<pb n="7b"/>
　不秉持其德無偏私之蔽明致其恤有憂國之心在<lb/>
　外則㣲而小臣與為王藩屏侯甸之諸侯况皆奔走<lb/>
　趨事惟此内外之臣皆稱舉其德用乂其君使無過<lb/>
　舉故其時為天子者以一人而有征伐會同之事于<lb/>
　四方如龜之卜如蓍之筮天下之人皆知其出于至<lb/>
　公而聽從悦服無有不信者矣夫天下之信服由羣<lb/>
　賢布列于中外而賢才之衆多由六臣匡輔于朝廷<lb/>
　其在今日君亦如彼六臣可也<lb/>
<pb n="8a"/>
公曰君奭天壽平格保乂有殷有殷嗣天滅威今汝永<lb/>
念則有固命厥亂明我新造邦<lb/>
　此一節書是欲召公匹休六臣而盡平格之實也平<lb/>
　謂坦然無私格謂通徹無間固命者不墜之天命也<lb/>
　亂字解作治字周公又曰君奭凡上天壽人國家使<lb/>
　之綿延長久者亦以其大臣有至平通格于天之德<lb/>
　故耳如伊尹而下六臣能盡平格之實故能保乂有<lb/>
　殷多歴年所至于殷紂亦嗣天位然無平格之臣為<lb/>
<pb n="8b"/>
　之維持天命乃驟罹滅亡之威天曾不私壽之也夫<lb/>
　國祚之長短係于平格之臣之有無如此今汝德尊<lb/>
　望重能為周家永久之念而不急于求去則周有平<lb/>
　格之臣以仰承乎天眷而天有不墜之命以保佑乎<lb/>
　我周其治效亦赫然明著于我新造之邦而身與國<lb/>
　俱顯矣彼殷之六臣又豈得專羙于前耶<lb/>
公曰君奭在昔上帝割申勸寧王之德其集大命于厥<lb/>
躬<lb/>
<pb n="9a"/>
　此一節書是將言文武之賴于諸臣而先言武王之<lb/>
　受命于天也割災害也申重也勸勉也寧王是武王<lb/>
　周公又曰君奭昔者殷王受無道為上帝之所厭棄<lb/>
　降災害于殷惟我武王有大德克享天心故天于𡨕<lb/>
　𡨕之中申重勸勉武王之德思或啟之行或翼之由<lb/>
　是德日以盛真足以為神人之主遂集此重大之命<lb/>
　于一身而克商以有天下也<lb/>
惟文王尚克修和我有夏亦惟有若虢叔有若閎夭有<lb/>
<pb n="9b"/>
若散宜生有若泰顛有若南宫括又曰無能往來茲廸<lb/>
彞教文王蔑德降于國人<lb/>
　此二節書是言文王之興本于五臣之輔又反言之<lb/>
　以見其必然也虢叔閎夭散宜生泰顛南宫括皆文<lb/>
　王之臣廸是導廸宣布之意彞常也蔑無也周公又<lb/>
　曰我周之得天下雖在武王而受天命實由文王文<lb/>
　王能修治燮和我周家所有之中夏使三分有二之<lb/>
　國無地不服從政治無人不涵育教化此豈文王獨<lb/>
<pb n="10a"/>
　以一身勞天下哉亦惟當時之臣有如虢叔有如閎<lb/>
　夭有如散宜生有如泰顛有如南宮括此五臣者皆<lb/>
　名世之賢同心輔佐故能使文王修和之澤達于諸<lb/>
　夏而無間耳周公又曰若虢叔等五臣不能為文王<lb/>
　往來奔走勉盡職業于以導廸宣布所當行之常教<lb/>
　則文王雖有愛民之心而修和之澤何由而降及于<lb/>
　國人乎于此可見主治在君宣化在臣有君無臣欲<lb/>
　以致理難矣<lb/>
<pb n="10b"/>
亦惟純佑秉德廸知天威乃惟時昭文王廸見冒聞于<lb/>
上帝惟時受有殷命哉<lb/>
　此一節書是言五臣輔文王而成化民之功所以得<lb/>
　天而受命者實本于此也廸知之廸是踐履之意廸<lb/>
　見之廸是開導之意見著見也冒覆冒也周公又曰<lb/>
　我文王之時有虢叔等五臣為之輔佐亦惟天意在<lb/>
　文王純一不二以佑助之故生此等秉持明德之人<lb/>
　其踐履至到實知上天顯然之威命可順而不可違<lb/>
<pb n="11a"/>
　乃惟同心協力務光昭文王之德業開廸啟導使其<lb/>
　修和之德著見于上無所不照覆冒于下無所不被<lb/>
　以致至德馨香升聞于皇天上帝惟是之故遂能克<lb/>
　享天心而有殷之命自此始受之矣<lb/>
武王惟茲四人尚廸有禄後暨武王誕將天威咸劉厥<lb/>
敵惟茲四人昭武王惟冒丕單稱德<lb/>
　此一節書是言武王之興亦本于四臣之輔也四人<lb/>
　指閎夭散宜生泰顛南宮括此時虢叔已卒故止稱<lb/>
<pb n="11b"/>
　四人劉字解作殺字丕大也單盡也周公又曰我文<lb/>
　王既賴五臣輔佐以誕膺天命至武王時虢叔雖卒<lb/>
　閎夭等四人尚存又能同心協力導廸武王膺受天<lb/>
　禄其後遂與武王大奉上天之威盡殺其敵此四人<lb/>
　者又以禍亂雖定而德澤未敷于是又竭力宣布用<lb/>
　昭顯武王之德惟覆冒乎天下使天下之人大盡稱<lb/>
　頌武王之德此皆四臣之力也夫以武王之聖猶賴<lb/>
　四臣以為之助四臣既輔以有禄又輔以丕冒不以<lb/>
<pb n="12a"/>
　功成而退君何不務所以匹休四臣者哉<lb/>
今在予小子旦若游大川子往暨汝奭其濟小子同未<lb/>
在位誕無我責收罔朂不及耇造德不降我則鳴鳥不<lb/>
聞矧曰其有能格<lb/>
　此一節書是實勉召公匹休周之五臣四臣以輔君<lb/>
　嗣德保業也小子旦是周公自謙之稱浮水曰游耇<lb/>
　造是老成人鳴鳥是鳴鳳周自文王及成王時皆有<lb/>
　此瑞格感格也周公又曰今王業艱難幼沖在位我<lb/>
<pb n="12b"/>
　小子旦懼不克濟若浮于大川㒺知津涯豈能獨濟<lb/>
　哉我自今以往與汝奭同心輔導共濟艱難可也蓋<lb/>
　嗣王幼沖雖已即位與未即位同正賴賢臣相與夾<lb/>
　輔汝大不可以此專責于我而遂求去也若汝斂迹<lb/>
　而退不肯勉力以助我之不及則耇老成人之德不<lb/>
　下于民在郊之鳳將不復得聞其鳴矣况敢言進此<lb/>
　而有感格乎然則汝之不可去明矣<lb/>
公曰嗚呼君肆其監于茲我受命無疆惟休亦大惟艱<lb/>
<pb n="13a"/>
告君乃猷裕我不以後人迷<lb/>
　此一節書是申結上文而畱召公也肆大也茲字指<lb/>
　上文言猷謀也裕寛大之意後人指成王周公曰嗚<lb/>
　呼我前言文武皆賴賢臣而望君以共濟此是懇切<lb/>
　之言君宜大監視于此不可忽也蓋我周文武誕受<lb/>
　天命開子孫萬世之業固有無疆休羙然其積累締<lb/>
　造亦大是艱難我今告君宜謀所以自處寛裕之道<lb/>
　為國家長久之慮毋徒狹隘求去為也蓋君德成就<lb/>
<pb n="13b"/>
　係于賢臣若汝廹切求去則嗣王之德何日開明前<lb/>
　王之光將至遏佚故我拳拳畱君者正不使後人迷<lb/>
　惑而失道庶幾文王艱難之業可以保守于無窮也<lb/>
　君不勉為後人畱寧不為文王大業計哉<lb/>
公曰前人敷乃心乃悉命汝作汝民極曰汝明朂偶王<lb/>
在亶乗茲大命惟文王德丕承無疆之恤<lb/>
　此一節書是述武王之顧命以感動召公也前人指<lb/>
　武王民極下民之準則也偶配也亶信也乗是負載<lb/>
<pb n="14a"/>
　之意周公又曰我昔與汝奭同受前人顧命前人敷<lb/>
　布腹心乃盡以付託之言命汝使居三公之位為下<lb/>
　民之準則當時顧命之言曰嗣王以㓜沖在位汝當<lb/>
　精白一心勉力不怠其輔弼嗣王也如農夫之有偶<lb/>
　在于彼此相信推心相與不可退託其乗載天命也<lb/>
　如車之有馭併力一心使不至于傾覆惟追念文王<lb/>
　之舊德常恐失墜大承受此無疆之憂恤可也武王<lb/>
　顧命之言如此今汝豈可委而去之也<lb/>
<pb n="14b"/>
公曰君告汝朕允保奭其汝克敬以予監于殷䘮大否<lb/>
肆念我天威<lb/>
　此一節書是即在已之誠以感動召公使之知所念<lb/>
　而不敢求去也允誠也保是太保乃召公所居之官<lb/>
　大否大亂也周公又曰汝君奭我今告汝以我之誠<lb/>
　意汝勿視為泛常之言也汝太保奭其敬慎不怠以<lb/>
　我之言監視殷之䘮亡大亂而大念我天威之可畏<lb/>
　可也蓋天命靡常惟德是輔殷王受無平格之臣所<lb/>
<pb n="15a"/>
　以墜失天命若嗣王無賢臣輔導不能敬德則䘮亂<lb/>
　之禍又將在周矣此汝奭所以不可去也<lb/>
予不允惟若茲誥予惟曰襄我二人汝有合哉言曰在<lb/>
時二人天休滋至惟時二人弗戡其汝克敬德明我俊<lb/>
民在讓後人于丕時<lb/>
　此一節書是以天眷之當答而明召公不可去也襄<lb/>
　成也戡勝也俊民才俊之人丕時是大盛之時周公<lb/>
　又曰凡我勉畱汝之言語豈是不足取信于人而如<lb/>
<pb n="15b"/>
　此諄諄告汝乎我之意惟曰今日上輔嗣君贊成其<lb/>
　業在我與汝二人而已若汝聞我之言而契合于心<lb/>
　亦將曰在是二人而不可一人或去也况天眷我周<lb/>
　休美滋至即我二人竭力圖報猶恐不能勝任如汝<lb/>
　今日求去不過以盈滿難居欲避賢路耳汝若以盈<lb/>
　滿為懼則當能自敬德益加寅畏明揚俊民布列庶<lb/>
　位以盡大臣之職業以答滋至之天休他日賢才衆<lb/>
　而治道隆當國家全盛之時汝欲推讓其位以事業<lb/>
<pb n="16a"/>
　付與後人我固不敢阻汝也今豈汝求去之時哉<lb/>
嗚呼篤棐時二人我式克至于今日休我咸成文王功<lb/>
于不怠丕冒海隅出日罔不率俾<lb/>
　此一節書是勉召公以共圖成功以明必畱之意也<lb/>
　篤厚也棐輔也周公歎息而言曰今日朝廷之上公<lb/>
　卿百職人固衆多而任艱鉅竭誠悃篤厚于輔君者<lb/>
　是我與汝二人所以我國家用能集天休于新造邦<lb/>
　至于有今日之盛美焉然使海宇之廣一夫不獲一<lb/>
<pb n="16b"/>
　方未順未可謂功之成也我與汝二人惟當益加黽<lb/>
　勉共成文王修和見冒之功不得少有怠心使前人<lb/>
　光顯之德澤丕徧覆冒于斯民雖海隅出日之逺地<lb/>
　無不率順從服然後文王之功可云能成我二人篤<lb/>
　棐之心于是始慰庶幾永孚于休而非止今日之休<lb/>
　矣今未能至是豈遂可以言去乎此見大臣之輔君<lb/>
　仰成祖烈永保天命為生民慮久逺為萬世開太平<lb/>
　功不可居而責有難盡也咸成不怠之言洵為萬世<lb/>
<pb n="17a"/>
　人臣法守矣<lb/>
公曰君予不惠若茲多誥予惟用閔于天越民<lb/>
　此一節書是申言天命民心以終畱召公之意也惠<lb/>
　順也閔憂也周公稱召公而告之曰凡予前所誥汝<lb/>
　者豈有不順于理又如此言天言民多為告語乎誠<lb/>
　以大臣去畱為天命民心所係汝若求去將誰與仰<lb/>
　答天休將誰與丕冒斯民予惟用憂天命難以永保<lb/>
　及生民無所倚賴憂深故言切自不覺其多也可見<lb/>
<pb n="17b"/>
　予言之順理而公宜為予畱矣觀老臣憂國之公忠<lb/>
　所始終惓惓者惟在乎天命民心則人主承天子民<lb/>
　之際尚其惕然于斯言哉<lb/>
公曰嗚呼君惟乃知民徳亦罔不能厥初惟其終祗若<lb/>
茲往敬用治<lb/>
　此一節書是因召公既畱而飭令就職之詞也民德<lb/>
　謂民心之嚮順也若順也周公又歎息而稱召公以<lb/>
　告之曰天命不外乎民心惟汝歴練老成能周知斯<lb/>
<pb n="18a"/>
　民中心向順之德今日民無尤怨違背亦能善其始<lb/>
　矣然民罔常懐猶必當思其終使之向順于後嗣子<lb/>
　孫者常保其如今日將見民德永孚則天休亦永孚<lb/>
　焉汝其祗順此初終之語自今往就汝職益加敬順<lb/>
　用以圖治可也蓋民心從順而誠向于上曰德殷六<lb/>
　臣周五人之秉德即召公之知民德也明恤廸知總<lb/>
　此一知凡人主委任老臣與夫老臣之忠君愛國大<lb/>
　要皆不出此<lb/>
<pb n="18b"/>
蔡仲之命<lb/>
　此一篇書是史臣記周成王封蔡仲之命詞仲乃蔡<lb/>
　叔之子叔既罪放而卒成王以仲賢復封于蔡此其<lb/>
　誥命之詞也<lb/>
惟周公位冢宰正百工羣叔流言乃致辟管叔于商囚<lb/>
蔡叔于郭鄰以車七乗降霍叔于庶人三年不齒蔡仲<lb/>
克庸祗德周公以為卿士叔卒乃命諸王邦之蔡<lb/>
　此一節書是周史臣敘蔡仲復封之始末也致辟謂<lb/>
<pb n="19a"/>
　加以誅戮也管蔡霍皆國名郭鄰中國之外地名周<lb/>
　史臣曰成王居諒闇之時周公旦位在冢宰統正百<lb/>
　官當時管叔鮮蔡叔度霍叔處三人監紂子武庚于<lb/>
　商之舊都遂乗主少國疑流言煽亂傾危周公因以<lb/>
　動摇王室周公東征乃明正管叔首惡之罪誅之于<lb/>
　商邑蔡叔罪次之囚于郭鄰之地制其出入猶以車<lb/>
　七乗隨之霍叔罪又次之降為庶人三年不齒録待<lb/>
　其改過自新三年之後方齒録以復其國也三叔皆<lb/>
<pb n="19b"/>
　天討所加大義滅親也其後蔡叔之子字仲能常敬<lb/>
　德謹畏自持周公擢用為卿士及蔡叔卒乃請命于<lb/>
　成王復封其國于蔡使繼叔之後惟賢是舉則命德<lb/>
　之公也夫事在家庭舜得遂友愛之心于象事關宗<lb/>
　社周公不得遂友愛之心于三叔至于蔡仲之賢不<lb/>
　以世類而棄尤見其命德之公也聖人義盡仁至如<lb/>
　此<lb/>
王若曰小子胡惟爾率德改行克慎厥猷肆予命爾侯<lb/>
<pb n="20a"/>
于東土往即乃封敬哉<lb/>
　此一節書是周成王首言封蔡仲之意而飭勉之也<lb/>
　蔡仲名胡猷道也周公以王命呼其名而告之若曰<lb/>
　惟爾小子胡率循爾祖文王之德改易爾父蔡叔之<lb/>
　行是能謹其為臣為子之道者故我命爾為諸侯于<lb/>
　東方不失舊時茅土往就汝所封之國其敬之哉常<lb/>
　存率德改行之初心可也抑本諸心者敬則措之身<lb/>
　而施之家國天下者自無弗克慎臣子之不能守位<lb/>
<pb n="20b"/>
　盡職總由一念侈肆耳成王首以此勉蔡仲可謂知<lb/>
　要矣<lb/>
爾尚蓋前人之愆惟忠惟孝爾乃邁迹自身克勤無怠<lb/>
以垂憲乃後率乃祖文王之彞訓無若爾考之違王命<lb/>
　此一節書是承上文率德改行而申勉蔡仲也成王<lb/>
　曰爾前人蔡叔謀危宗社爾庶幾揜蓋其不忠不孝<lb/>
　之罪愆惟務盡忠惟務盡孝爾前人無可繼述乃超<lb/>
　邁其往迹凡事從自身力行必須能勤以自强無敢<lb/>
<pb n="21a"/>
　或怠用垂法于汝子孫使之有所則傚然亦不在他<lb/>
　求也但率循乃祖文王之常教無若爾父蔡叔之悖<lb/>
　違君命則忠孝之道盡矣蓋止忠止孝文王之德即<lb/>
　文王之彞訓也敬慎守藩斯為忠能蓋前愆斯為孝<lb/>
　忠孝固無二理凡為臣子者不可不勉也<lb/>
皇天無親惟德是輔民心無常惟惠之懐為善不同同<lb/>
歸于治為惡不同同歸于亂爾其戒哉<lb/>
　此一節書是告蔡仲以察治亂之幾也成王曰爾守<lb/>
<pb n="21b"/>
　侯國亦有承天治民之責皇天于人無私親厚惟有<lb/>
　德之人是佑輔之使其長保禄位無德則天眷去矣<lb/>
　下民之心無常定向惟恩惠所及乃懐服之欲其長<lb/>
　作君主無惠則民情離矣天民之感應不爽如此所<lb/>
　以人之為善如敬天法祖親賢愛民有德有惠之事<lb/>
　非一端皆能致天親民懐而同歸于治總無不當為<lb/>
　之善也人之為惡如盤樂怠傲慢天虐民不德不惠<lb/>
　之事非一端皆足致天怒民怨而同歸于亂總無一<lb/>
<pb n="22a"/>
　可為之惡也爾惟力于從善決于去惡斯能修德以<lb/>
　享天心施惠以固民心耳可不戒哉按此章與伊尹<lb/>
　誥太甲畧同諸侯保有一國而善惡之理感應于天<lb/>
　民者懔懔乎間不容髪况于天子撫馭萬邦不亦從<lb/>
　此可鑒與<lb/>
慎厥初惟厥終終以不困不惟厥終終以困窮<lb/>
　此一節書是告蔡仲以謹始之道勉其敬戒也成王<lb/>
　曰爾小子侯于東土乃開國承家之初創業垂統端<lb/>
<pb n="22b"/>
　自今日可不兢業惕勵以慎其初哉然慎始之道要<lb/>
　在圖終今當創始之時凡所行之事必思其終務為<lb/>
　久逺可繼則詒謀既善自能和民人保社稷與王室<lb/>
　同休而終以不困焉苟不思其終凡事率易而行但<lb/>
　圖目前便安則詒謀不善使子孫無所法守危亂相<lb/>
　尋終必至于困窮矣夫思終與不恩終得失相逺若<lb/>
　此則凡所以謹始者其容忽乎可見祖宗締造艱難<lb/>
　無事不為子孫計長久其在後嗣子孫有圖終之責<lb/>
<pb n="23a"/>
　者尤當深體祖宗慎初之心而恪守成憲可也<lb/>
懋乃攸績睦乃四鄰以蕃王室以和兄弟康濟小民<lb/>
　此一節書是告蔡仲以諸侯之職勉其敬戒也成王<lb/>
　曰爾為諸侯宜務修爾侯職有當立之事功則懋勉<lb/>
　舉行而勤以勵已有友邦之四鄰則加意輯睦而信<lb/>
　以全交尊而王室則效蕃屏之力而一心以尊君親<lb/>
　而兄弟則隆和好之恩而一體以惇族下逮小民則<lb/>
　生養安全以康濟之而無愧司牧之責此皆侯職之<lb/>
<pb n="23b"/>
　所當然者爾其敬慎以盡之可也按五者雖忠之事<lb/>
　而孝實不外此蔡叔之違王命流言煽亂正與五事<lb/>
　相反仲能盡此五者則蓋愆之道亦盡故詳列于命<lb/>
　詞云<lb/>
率自中無作聰明亂舊章詳乃視聽罔以側言改厥度<lb/>
則予一人汝嘉<lb/>
　此一節書是告蔡仲以守中道為主敬之本也成王<lb/>
　曰人心所受于天地之中是自然無過不及之至理<lb/>
<pb n="24a"/>
　凡汝行事當率循此自然之中勿使有過不及焉何<lb/>
　以率之此中施于政事則有先王之舊章汝當恪守<lb/>
　無或妄作聰明自逞一己之私智而變亂其成法所<lb/>
　以率乎已然之中也此中形于動靜則有立身之法<lb/>
　度汝當詳審視聽不可惑于偏邪之言而改易其常<lb/>
　度所以率乎本然之中也内不徇己之私智外不徇<lb/>
　人之邪説則立身行政無往非率自中者子一人豈<lb/>
　不于汝而嘉美乎蓋中者性之理而具于心堯舜禹<lb/>
<pb n="24b"/>
　湯文武總一執中心法成王冊命侯國亦必及之此<lb/>
　其説與大學絜矩之道中庸天下大本相為表裏人<lb/>
　主所當深思潛玩也<lb/>
王曰嗚呼小子胡汝往哉無荒棄朕命<lb/>
　此一節書是敕遣蔡仲就國之詞也成王嘆息呼蔡<lb/>
　仲之名而告之曰汝徃就國當常存敬心經理國事<lb/>
　凡朕所命汝者如察治亂之幾思謹始之道盡當然<lb/>
　之職率自然之中須一一身體力行無敢荒廢棄墜<lb/>
<pb n="25a"/>
　庶乎蓋愆于前垂憲于後而保有東土之封也按冊<lb/>
　命雖出自成王史稱周公傳王命以告之今玩其詞<lb/>
　㫖皆人主久安長治之要道則知周公所以治魯不<lb/>
　異于治周而平天下在治國之理于茲益信<lb/>
多方<lb/>
　此一篇書是史臣記周成王滅奄而歸誥諭殷民及<lb/>
　天下之辭篇中有多方二字因以名篇<lb/>
惟五月丁亥王來自奄至于宗周周公曰王若曰猷告<lb/>
<pb n="25b"/>
爾四國多方惟爾殷侯尹民我惟大降爾命爾罔不知<lb/>
洪惟圖天之命弗永寅念于祀<lb/>
　此三節書是史臣先序作誥之由而述周公傳王命<lb/>
　首諭殷民以奄為鑒也奄國名宗周鎬京也王都為<lb/>
　天下所宗故稱宗周猷發語辭四國指管叔蔡叔霍<lb/>
　叔及殷國也尹正也降寛宥也圖謀也寅敬也周史<lb/>
　臣曰惟周成王親政之明年奄國再叛成王征滅之<lb/>
　五月丁亥日自奄國班師歸來至于鎬京諸侯皆來<lb/>
<pb n="26a"/>
　朝會周公傳王命若曰猷告爾管蔡霍殷四國及天<lb/>
　下多方百姓惟爾殷侯所尹正統轄之民助奄作叛<lb/>
　今奄國既滅皆當以從逆坐誅我惟不忍多殺大降<lb/>
　恩赦宥爾殷民之命爾等宜無不知之勿復生二心<lb/>
　也且爾等亦知奄之所以亡乎奄人大逞私意圖謀<lb/>
　上天之命肆行叛亂弗永逺敬念奉法安分以保有<lb/>
　其宗祀今一旦自取滅亡爾等以奄為鑒亦知天命<lb/>
　不可妄干矣蓋先示以降宥之恩而發其良心因曉<lb/>
<pb n="26b"/>
　以天命之公而破其邪心易曰重巽以申命傳曰巽<lb/>
　順而入必究乎下命令之象周公知言哉<lb/>
惟帝降格于夏有夏誕厥逸不肎慼言于民乃大淫昏<lb/>
不克終日勸于帝之廸乃爾攸聞厥圖帝之命不克開<lb/>
于民之麗乃大降罰崇亂有夏因甲于内亂不克靈承<lb/>
于旅罔丕惟進之恭洪舒于民亦惟有夏之民叨懫日<lb/>
欽劓割夏邑<lb/>
　此二節書是言夏之所以失天命使殷民因桀而知<lb/>
<pb n="27a"/>
　紂也格正也誕大也慼憂也勸勉也廸啟廸也麗猶<lb/>
　依也民之麗謂民所依以生者也崇增也甲始也靈<lb/>
　善也旅衆也舒寬裕也叨貪叨懫忿懫也劓割戕害<lb/>
　也成王曰爾殷民欲知天命豈不聞夏殷之際乎昔<lb/>
　夏王桀無道上帝未忍遽絶之降示災異以譴告格<lb/>
　正于桀桀不知恐懼修省大肆逸樂尚不肯出憂民<lb/>
　之言于口况望其有憂民之實政耶然而日用動静<lb/>
　莫非上帝所以啟廸斯人者桀雖縱逸未必無一念<lb/>
<pb n="27b"/>
　之明苟能稍自勸勉則天心猶可囘也乃大淫亂昏<lb/>
　迷即終日之暫不能勸勉于上帝之所啟廸况望其<lb/>
　循乎天理久而不違耶桀惟殃民逆天如此故天命<lb/>
　去之乃爾殷民所常聞者也且祈天之道在于愛民<lb/>
　桀以私意圖度帝命謂吾有天下如天之有日不能<lb/>
　開下民衣食之源横征暴斂塞絶民所依麗之生理<lb/>
　又大降刑罰以增亂于夏國推其所因則始于内嬖<lb/>
　妺喜惑亂其心故不能善承其衆而同民好惡也又<lb/>
<pb n="28a"/>
　無能大進賢人而敬用之使大布寛舒之澤于其民<lb/>
　亦惟夏民之貪叨酷懫者日加欽禮尊用恣其戕害<lb/>
　于夏邑是桀之失民心即自失其天命而已矣要之<lb/>
　夏桀内惑女寵外任小人皆由一念昏逸所致然則<lb/>
　人主諴民以格天寧有外于清心寡慾親賢逺佞者<lb/>
　與<lb/>
天惟時求民主乃大降顯休命于成湯刑殄有夏惟天<lb/>
不畀純乃惟以爾多方之義民不克永于多享惟夏之<lb/>
<pb n="28b"/>
恭多士大不克明保享于民乃胥惟虐于民至于百為<lb/>
大不克開<lb/>
　此二節書是承上文言桀亡以引起下文言湯興也<lb/>
　純大也義民賢者也成王曰天厭复桀之無道不可<lb/>
　作民主矣于是監觀四方為民求主乃眷有殷大降<lb/>
　顯明休美之命于成湯使為生民主致刑罰以殄滅<lb/>
　有夏此豈成湯所得私意圖度哉惟天心不與夏桀<lb/>
　䘮身亡國殃禍如是其大者乃惟由桀昏亂屏棄賢<lb/>
<pb n="29a"/>
　才爾多方雖有賢人君子桀不能推誠久任使之長<lb/>
　享禄位其所恭敬之多士率皆不義所謂叨懫日欽<lb/>
　同惡相濟大不能明達治體以保安享有國家之民<lb/>
　乃相與繁刑聚斂以虐害其民使民無所措手足至<lb/>
　于士農工商凡百所為大不能開通生路政暴民窮<lb/>
　所以自速其亡桀雖圖度天命又何救乎抑天道無<lb/>
　為豈真有求之降之且不畀之者哉成湯之日新日<lb/>
　躋即所謂顯休命也民不得不去桀而歸湯桀不能<lb/>
<pb n="29b"/>
　挽民之去湯亦不得不受民之歸皆非人謀所及故<lb/>
　舉而推之于天有國家者敬念之<lb/>
乃惟成湯克以爾多方簡代复作民主慎厥麗乃勸厥<lb/>
民刑用勸<lb/>
　此二節書是言殷王成湯所以受天命見其非由妄<lb/>
　干也簡擇也刑儀刑也成王曰夏桀自速其亡天既<lb/>
　為民求主不得不聽民所簡擇而歸之乃惟爾殷先<lb/>
　王成湯能以一德格天為爾多方所簡擇是以順乎<lb/>
<pb n="30a"/>
　天而應乎人代夏桀作生民主所謂民罔常懐懐于<lb/>
　有仁也仁者君德之所依麗成湯顧諟明命以存仁<lb/>
　心子惠困窮以施仁政謹慎其所依麗者以倡率勸<lb/>
　勉其民故其民心悦誠服亦皆以成湯為儀刑傚法<lb/>
　相率而勸勉于仁君仁莫不仁感應之理固如此天<lb/>
　命又何私焉<lb/>
以至于帝乙罔不明德慎罰亦克用勸要囚殄戮多罪<lb/>
亦克用勸開釋無辜亦克用勸今至于爾辟弗克以爾<lb/>
<pb n="30b"/>
多方享天之命<lb/>
　此三節書是言殷後王之保天命與失天命皆見其<lb/>
　不可妄干也要察也要察囚情得其辭以斷獄爾辟<lb/>
　謂紂也成王曰成湯克盡君道以化民其詒謀者善<lb/>
　而垂統者逺矣故自成湯以至于帝乙賢聖之君六<lb/>
　七作世守慎厥麗之家法無不務昭明其德而本諸<lb/>
　身者惟仁無不務謹慎其罰而達諸政者惟仁亦能<lb/>
　用以勸勉其民使之翕然向化焉且人知明德之勸<lb/>
<pb n="31a"/>
　民抑知謹罰亦所以勸民乎爾殷先哲王凡于要察<lb/>
　罪囚有多罪不可赦者必殄戮之無失出故刑一人<lb/>
　而千萬人懼亦能用以勸勉其民相戒于為惡有無<lb/>
　辜可矜原者每開釋之無失入故宥一人而千萬人<lb/>
　悦亦能用以勸勉其民相率于為善則用罰無非用<lb/>
　德積累維持如此成湯之顯休命固宜其子孫長享<lb/>
　而無害矣今至于爾君紂不能明德謹罰以慎厥麗<lb/>
　乃不能以爾全盛之多方坐享天命忽焉而亡良可<lb/>
<pb n="31b"/>
　憫也夫同此多方先王以仁創之後王以仁守之其<lb/>
　終以不仁失之慎麗之心即天命去畱之幾操存舍<lb/>
　亡著戒深切豈直慰解殷民而已耶<lb/>
嗚呼王若曰誥告爾多方非天庸釋有夏非天庸釋有<lb/>
殷乃惟爾辟以爾多方大淫圖天之命屑有辭乃惟有<lb/>
夏圖厥政不集于享天降時䘮有邦間之乃惟爾商後<lb/>
王逸厥逸圖厥政不蠲烝天惟降時䘮<lb/>
　此四節書是申言夏殷自取其亡以見天命無私也<lb/>
<pb n="32a"/>
　釋去之也有邦指殷邦也蠲潔也烝進也周公又歎<lb/>
　息而傳成王命若曰誥告爾多方之衆夏亡于桀非<lb/>
　天用心以釋去有夏殷亡于紂亦非天用心以釋去<lb/>
　有殷乃惟爾君紂恃爾多方之富盛大肆淫佚以私<lb/>
　意圖度天命謂我生不有命在天飾非拒諫瑣屑之<lb/>
　言辭不一而足安得不亡耶乃惟夏桀凡謀為其國<lb/>
　政不聚集于享國之善事而聚集于亡國之惡事故<lb/>
　天降是䘮亂于夏使殷邦代之以有天下非桀之自<lb/>
<pb n="32b"/>
　取其亡乎乃惟爾商後王紂不能居安思危但以荒<lb/>
　逸之事為安逸凡謀為其國政穢惡而不蠲潔怠惰<lb/>
　而不烝進天以是降䘮亂于殷又使我周代之非紂<lb/>
　之自取其亡乎然則夏殷之亡皆其自取非天有心<lb/>
　于去之也昭然可見矣此反覆言天命至公知去之<lb/>
　非私去即知眷之非妄眷足以杜萬世奸雄之心而<lb/>
　為人主者可不兢兢于時幾是敕哉<lb/>
惟聖罔念作狂惟狂克念作聖天惟五年須暇之子孫<lb/>
<pb n="33a"/>
誕作民主罔可念聽<lb/>
　此一節書是言紂自絶于天又申上文非天庸釋有<lb/>
　殷之意也須待也暇寛假之也成王曰凡人心通明<lb/>
　者謂之聖昏愚者謂之狂惟通明之人苟自恃其聖<lb/>
　而罔加省念克治則積漸縱肆將反流于昏愚而為<lb/>
　狂惟昏愚之人苟自恥其狂而遂能省念惕勵則積<lb/>
　漸擴充究可進于通明而為聖聖狂之機係于一念<lb/>
　轉移如此紂雖昏愚亦有可以改過遷善之理又為<lb/>
<pb n="33b"/>
　殷先哲王之子孫故天心未忍遽絶惟以五年之久<lb/>
　須待而寛暇之猶冀其一旦悔悟克念作聖而大為<lb/>
　民主然紂終不知改圖無一善行可囘天念無一善<lb/>
　言可感天聽自絶于天而亡豈天之有心于去殷乎<lb/>
天惟求爾多方大動以威開厥顧天惟爾多方罔堪顧<lb/>
之<lb/>
　此一節書是推言天命未定之先以起下文周受天<lb/>
　命也開開發也顧眷顧也成王曰紂既罔可念聽不<lb/>
<pb n="34a"/>
　能為民主則自絶于天矣天惟是求民主于爾多方<lb/>
　大警動以災變譴告之威使知殷之將亡以開發其<lb/>
　可受眷顧于天者起而代殷以有天下惟爾多方之<lb/>
　衆無有堪受眷顧之命可作民主者所以歸于我周<lb/>
　天非有心去殷亦初何心興周與書言反覆于夏殷<lb/>
　周之際一曰時求民主再曰求爾多方可見皇天無<lb/>
　親惟德是輔人君嗣守天位惟在修德行仁以答天<lb/>
　心以作民主耳<lb/>
<pb n="34b"/>
惟我周王靈承于旅克堪用德惟典神天天惟式敎我<lb/>
用休簡畀殷命尹爾多方<lb/>
　此一節書是言周之以德受天命而懾服殷民之貳<lb/>
　心也克堪能勝之謂也典主也式用也成王曰作民<lb/>
　主之任天既望之紂而不能改求之多方而又無能<lb/>
　堪惟我周文王武王仁心愛民善承順于衆庶而克<lb/>
　堪用德力行仁政以布德于天下誠可典司神天為<lb/>
　上帝百神之主矣天乃眷顧我周黙用教誘我文王<lb/>
<pb n="35a"/>
　武王之衷若或啟之以思若或翼之以行使我文武<lb/>
　之盛德日新用彰休美因而簡擇付畀以有殷之命<lb/>
　代為天子以尹正爾多方之諸侯非我周所敢圖度<lb/>
　也夫向者天命未定爾多方無堪受眷顧者今天命<lb/>
　既歸我周而定于一何為反側不安耶蓋文武之克<lb/>
　堪無異成湯之慎麗總一仁民之德孚契上天即是<lb/>
　天教也必教之而後興可見天命不輕與必暇之而<lb/>
　後亡可見天命不輕去人主惟時時克念可也<lb/>
<pb n="35b"/>
今我曷敢多誥我惟大降爾四國民命爾曷不忱裕之<lb/>
于爾多方爾曷不夾介乂我周王享天之命今爾尚宅<lb/>
爾宅畋爾田爾曷不惠王熙天之命<lb/>
　此二節書是申言宥罪之恩而望殷民以遷善之實<lb/>
　也忱誠信也裕寛裕也成王曰今我何敢諄復于天<lb/>
　命興亡之故如此多言以告汝我惟是大降恩赦寛<lb/>
　宥爾管蔡霍殷四國之民命欲爾安静以保全餘生<lb/>
　耳豈可忘宥罪之恩而不務遷善之實耶爾四國之<lb/>
<pb n="36a"/>
　民蓄懐疑忌所以反側不安爾何不消險詐之私以<lb/>
　誠信待人去廹促之見以寛裕處已安集于爾多方<lb/>
　乎天命簡畀歸于我周既久爾何不同心夾輔同力<lb/>
　介助以保乂我周王而安享上天之定命乎且爾四<lb/>
　國叛亂之罪法當瀦爾宅舍收爾田業今爾蒙我寛<lb/>
　宥尚得聚居爾之宅耕治爾之田恩至厚矣爾何不<lb/>
　洗心滌慮惠順我王室以熙廣上天之新命而延福<lb/>
　祚于無窮乎是皆爾之所當為者可不勉哉孔子有<lb/>
<pb n="36b"/>
　言民以君為心君以民為體蓋言休戚相關也所以<lb/>
　民附王室則與王室同其享民順王室則與王室同<lb/>
　其熙此古今率土之常經非獨為四國垂訓者矣<lb/>
爾乃廸屢不静爾心未愛爾乃不大宅天命爾乃屑播<lb/>
天命爾乃自作不典圖忱于正<lb/>
　此一節書是歴責殷民之既往而警戒其將來也廸<lb/>
　蹈也宅安也不典不法也成王曰爾四國民所蹈行<lb/>
　之事屢不安静自于誅滅爾等之心未知所以自愛<lb/>
<pb n="37a"/>
　其身家乎殷紂罔可念聽天之所廢爾等乃妄覬興<lb/>
　復不能大安于天命乎我周克堪用德天之所興爾<lb/>
　等乃不肯順服而輕屑播棄其天命乎且爾等反覆<lb/>
　叛亂自作不法之事為正人所深惡乃猶以義不忘<lb/>
　殷圖見信于正人乎是皆爾之所不當為者可不戒<lb/>
　哉上文既開示以遷善之道此又若追咎其既往者<lb/>
　蓋人心之懲創不深則發憤自新之念亦不堅以言<lb/>
　感人而能深入乎人心所謂牖民孔易也<lb/>
<pb n="37b"/>
我惟時其教告之我惟時其戰要囚之至于再至于三<lb/>
乃有不用我降爾命我乃其大罰殛之非我有周秉德<lb/>
不康寧乃惟爾自速辜<lb/>
　此一節書是承上文責殷民遷善而嚴詞以禁其反<lb/>
　側也至再謂三監淮夷叛至三謂王即政又叛康寧<lb/>
　安静也成王曰爾四國民反覆叛亂我不忍輕用殺<lb/>
　戮惟是善言教告之惟是用兵征伐討其倡亂之要<lb/>
　囚而誅之並不坐黨逆之誅自東征以來教告之語<lb/>
<pb n="38a"/>
　開釋之恩蓋至再至三矣若自今以往乃有不聽用<lb/>
　我降宥之命而猶狃習叛亂反覆不止我當大用刑<lb/>
　罰殛殺之非我周執德不安静乃惟爾自為凶逆以<lb/>
　速其罪則降宥殊恩豈可復望如今日乎爾等宜勉<lb/>
　圖遷善以自新矣抑惕之以禍無非誘之以善而告<lb/>
　詞諄復若此讀至再至三之言殷頑之難化周道之<lb/>
　忠厚均于斯可概見云<lb/>
王曰嗚呼猷告爾有方多士暨殷多士今爾奔走臣我<lb/>
<pb n="38b"/>
監五祀越惟有胥伯小大多正爾罔不克臬<lb/>
　此二節書是告殷臣以化民之責也監謂監治殷民<lb/>
　之官五祀五年也胥伯正皆官名臬事也成王歎息<lb/>
　而言曰猷化民之責在長上告爾四方多士及殷之<lb/>
　多士昔爾殷士民遷于洛邑我設官以監治之今爾<lb/>
　等奔走趨事臣服于我所命監治之官亦既五年于<lb/>
　茲矣人情久而相親事勢久而自定奈何猶反側不<lb/>
　安耶越惟爾殷士受職于洛以長治遷民者有若胥<lb/>
<pb n="39a"/>
　若伯若小大衆多之正皆與我所命監治之官一體<lb/>
　推誠委任爾等宜竭力供職以化導殷民為事無或<lb/>
　疑貳偷惰而不能事其事負我委任至意也此與盤<lb/>
　庚斆民由在位召誥先服殷御事同意蓋惟臣為民<lb/>
　所觀法也而以殷士參治洛邑則因乎人情宜乎土<lb/>
　俗其亦化民之微權與<lb/>
自作不和爾惟和哉爾室不睦爾惟和哉爾邑克明爾<lb/>
惟克勤乃事<lb/>
<pb n="39b"/>
　此一節書是告殷臣以化民之本在于修身齊家也<lb/>
　成王曰所謂爾罔不克臬者當何如以克之身之主<lb/>
　在心心不静正則身不和順是不和由于自作爾殷<lb/>
　多士惟務省察于心使措諸身者言動悉協其宜而<lb/>
　身無不和哉家之本在身身不和順則家不和睦是<lb/>
　不睦自爾導之爾殷多士惟務端範于身使傚諸家<lb/>
　者長幼各循其分而家無不和哉夫身和而家和爾<lb/>
　新邑之民由是觀感興起歡然有恩以相愛燦然有<lb/>
<pb n="40a"/>
　文以相接而倫紀昭明自無敗常亂俗之患則爾始<lb/>
　不負職任惟能勤于化民之事者矣尚皆勉哉抑兩<lb/>
　言惟和即身修家齊之謂克明則國治即百姓之身<lb/>
　家無不和也此雖為臣化民而言人主之倡化于臣<lb/>
　亦不外此大學之道備矣<lb/>
爾尚不忌于凶德亦則以穆穆在乃位克閲于乃邑謀<lb/>
介<lb/>
　此一節書是告殷臣以化民之事在于正已用人也<lb/>
<pb n="40b"/>
　成王曰殷頑民叛亂之凶德雖若可畏然由所謂身<lb/>
　家惟和爾邑克明者論之則知善化之道在于爾殷<lb/>
　多士勿以其難化而畏忌之有如臨民之際亦則以<lb/>
　穆穆和敬之容端居爾位使之瞻仰觀法潛消其悍<lb/>
　逆悖戾之氣又能簡閲于爾邑中旌其孝秀㧞其賢<lb/>
　良以謀為爾之介助則民之頑者亦將感慕奮發革<lb/>
　心向化矣又何可畏忌之有哉蓋穆穆在位正身以<lb/>
　端化民之本也克閲乃邑鼓舞以行化民之權也孔<lb/>
<pb n="41a"/>
　子云臨之以莊則敬舉善而教不能則勸可見化民<lb/>
　之道同出一揆也與<lb/>
爾乃自時洛邑尚永力畋爾田天惟畀矜爾我有周惟<lb/>
其大介賚爾廸簡在王庭尚爾事有服在大僚<lb/>
　此一節書是申告殷臣而勸之以休也成王曰爾殷<lb/>
　多士能如我所言和身睦家正已用人以勤于化民<lb/>
　之事自是居于洛邑庶幾永保家業竭力畋治爾胥<lb/>
　伯正之禄田如此奉法循職上天亦將畀與矜憐于<lb/>
<pb n="41b"/>
　爾使之康寧獲福我有周亦將大介助賚錫于爾優<lb/>
　厚之以爵賞啟廸簡㧞入仕王朝不但為洛邑之胥<lb/>
　伯正而已也庶幾勉爾職事以盡忠我周雖進而服<lb/>
　位于公卿大臣之列亦無難至又不但在王庭而已<lb/>
　也多士可不共勸與當頑民遷洛時即簡任殷之舊<lb/>
　臣以長治其舊民未嘗進用之于朝故又以在王庭<lb/>
　在大僚為言欣動其心使知所向慕興起忠厚之意<lb/>
　駕馭之權可謂兩得之矣<lb/>
<pb n="42a"/>
王曰嗚呼多士爾不克勸忱我命爾亦則惟不克享凡<lb/>
民惟曰不享爾乃惟逸惟頗大逺王命則惟爾多方探<lb/>
天之威我則致天之罰離逖爾土<lb/>
　此一節書是申告殷臣而警之以威也享奉上也多<lb/>
　方亦當作多士探取也逖逺也成王又歎息呼殷多<lb/>
　士而告之曰爾若不能交相勸勉忱信于我所言和<lb/>
　身睦家正已用人之命是爾不能盡職以奉上凡洛<lb/>
　邑之民轉相倣傚亦惟曰上不必奉不肎信順爾之<lb/>
<pb n="42b"/>
　教令矣且爾既不能勤事盡職乃惟務放逸惟務頗<lb/>
　僻大違逺我王命身不和而家不睦非但不克明于<lb/>
　爾邑將益恣頑民之凶德則惟爾多士探取天威自<lb/>
　貽殃禍我則奉天威以行罰使爾身家播遷離逺爾<lb/>
　之鄉土雖欲力畋爾田尚可得哉爾多士其深戒之<lb/>
　蓋有司之職化民即所以奉君奉君即所以得天反<lb/>
　是則探天之威不獨為殷士著戒殆為人臣懐二心<lb/>
　者立萬世之大防與<lb/>
<pb n="43a"/>
　王曰我不惟多誥我惟祗告爾命又曰時惟爾初不克<lb/>
　敬于和則無我怨<lb/>
　　此二節書是申飭以作誥更始之意也成王曰我豈<lb/>
　　欲如此多言而諄復不能自已哉我惟敬告爾以所<lb/>
　　當勸勉之命使爾知順王命即所以安天命也成王<lb/>
　　又曰爾四國士民前日助奄為叛之罪皆已降宥今<lb/>
　　與爾更始正遷善自新之初要在敬謹于和心以和<lb/>
　　其身家耳苟又不能敬于和猶循乖亂之舊習則自<lb/>
<pb n="43b"/>
　　取誅滅他日無以王法為殘忍而于我怨尤也篇中<lb/>
　　丁寧告戒惓惓懇懇無非開其為善禁其為惡周家<lb/>
　　忠厚開基之意溢于言表此所以享八百年有道之<lb/>
　　長也哉<lb/>
　<lb/>
　<lb/>
　<lb/>
日講書經解義卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
<head>禹貢㑹箋卷首</head> <lb/>
    <p>
<pb n="1a"/>欽定四庫全書　　　　經部二<lb/>
　禹貢㑹箋　　　　　　書𩔖<lb/>
　　提要<lb/>
　　　　<hi>臣</hi>等謹案禹貢㑹箋十二卷<lb/>
　　　國朝徐文靖撰文靖字位山當塗人雍正癸卯<lb/>
　　　　舉人乾隆元年薦舉博學鴻詞試不入格十<lb/>
　　　　七年又薦舉經學<lb/>
　　特授翰林院檢討是書首列禹貢山水總目以水<pb n="1b"/>　　　　經所載為主附論於下次為圖十有八各係<lb/>
　　　　以説書中皆先引蔡傳而續為之箋博據諸<lb/>
　　　　書斷以己意如汾水西入河非東入河徒駭<lb/>
　　　　即河之經流非别有一經流三江既入終以<lb/>
　　　　南江北江中江為正九江在潯陽非洞庭皆<lb/>
　　　　不為蔡傳所囿至於蔡山則闕其所疑不主<lb/>
　　　　寰宇記周公山即蔡山之説於惇物則取金<lb/>
　　　　史地理志謂在乾州武亭縣今武功縣之東<pb n="2a"/>　　　　南二百里三危山引西河舊事為昇雨山謂<lb/>
　　　　史記註作卑雨山蓋字之誤併辨胡渭之訛<lb/>
　　　　皆具有考證蓋説禹貢者宋以來棼如亂絲<lb/>
　　　　至胡渭錐指出而摧陷廓除始有條理可按<lb/>
　　　　文靖生渭之後因渭所己言而更推尋所未<lb/>
　　　　至故較之渭書益為精密蓋繼事者易有功<lb/>
　　　　也惟信山海經竹書紀年太過是則僻於好<lb/>
　　　　古不究真偽之失耳乾隆四十三年六月恭<pb n="2b"/>　　　　校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>　陸費墀<pb n="3a"/>禹貢㑹箋原序<lb/>
周公職録曰黄帝受命風后授圖割地布九州是九州<lb/>
本依圖而立也水經注曰禹理水觀于河見白面長人<lb/>
魚身授禹河圖而還于淵是禹之治水亦依圖而治也<lb/>
自是而後夏少康使商侯冥治河帝杼十三年冥死于<lb/>
河殷祖乙避河遷耿二年圯于耿復遷于庇求如禹貢<lb/>
之治水難矣鄭樵通志曰桀焚黄圖夏圖所繇盡亡也<lb/>
爾雅九州説者皆以為商制圖無聞焉周圖書大備大<pb n="3b"/>司徒掌天下土地之圖周知九州之地域司險掌九州<lb/>
之圖知山林川澤之阻漢入關收秦圖書得具知天下<lb/>
阸塞武帝時齊人延年上書言河出昆侖經中國注渤<lb/>
海是其地勢西北髙而東南下可按圖書觀地形令水<lb/>
工凖髙下開大河上領出之胡中明帝永平中議治汴<lb/>
渠上引樂浪人王景問水形便因賜景山海經河渠書<lb/>
禹貢圖禹貢之有圖尚已後世圖事闕畧晉司空裴秀<lb/>
惜之乃殫思著禹貢地域圖十有八篇其制圖之體有<pb n="4a"/>六一曰分率二曰準望三曰道里四曰髙下五曰方邪<lb/>
六曰迂直悉因地制形王隱晉書曰裴秀為司空作禹<lb/>
貢地域圖事成奏上藏於秘府為時名公誠有所慕而<lb/>
云也唐大衍山河兩戒取禹貢三條四列之説而不及<lb/>
圖程大昌撰禹貢論繪圖三十有一鄭東卿著尚書圖<lb/>
禹貢山澤圖二十有五然皆未有見余家藏有六經圖<lb/>
禹貢圖一二而已又所藏宋大觀中地理指掌圖其中<lb/>
有帝嚳及堯九州圖舜十二州圖禹迹圖然臚列當時<pb n="4b"/>郡縣於禹貢山澤六十餘地不能備載少嘗見艾千子<lb/>
禹貢圖簡而能該苐從前譌誤尚未駁正章氏本清圖<lb/>
書編名山大澤皆有圖不專為禹貢設故雖有圖而不<lb/>
精近見王太史蒻林刻乃祖禹貢圖胡氏朏明禹貢山<lb/>
澤間有圖而圖之前後左右少有脈絡可尋此圖禹貢<lb/>
者所㠯難也陸氏文裕曰余嘗欲取今之州縣推而上<lb/>
之㑹于禹貢之命名以著古今之離合遷改為一書志<lb/>
誠偉哉余竊有志而未逮顧已為禹貢㑹箋一書又何<pb n="5a"/>能已于圖也爰列圖若干于前并以圖説附注之稍訂<lb/>
其譌誤如此後之君子按圖而興感思大禹明徳之逺<lb/>
而不為小智之鑿則又㑹箋繪圖者之私願夫<pb n="6a"/>　　凡例<lb/>
一冀州舊圖依蔡傳淶水出覃懷西今按周職方并州<lb/>
　其川淶易非冀州浸也山海經沁水注河入懷東南<lb/>
　因改從沁舊以洞庭為九江今据經九江孔殷在江<lb/>
　漢朝宗之下仍依漢志九江在尋陽餘放此<lb/>
一禹貢圖古未嘗有聞漢明帝議治汴渠賜樂浪人王<lb/>
　景禹貢圖當猶是收秦圖書所得晉司空裴秀著禹<lb/>
　貢圖十八篇序載于晉史而圖不傳今為圖多參取<pb n="6b"/>　艾千子間採之六經圖指掌圖而至於駁正譌誤不<lb/>
　敢附㑹前人<lb/>
一㑹箋取四海㑹同之義蓋雜採經傳子史九流百家<lb/>
　支分泒别悉㑹于一猶百川岐流汊港悉㑹于海使<lb/>
　有所歸也<lb/>
一仰觀俯察皆學者窮理之事然仰觀易俯察難周天<lb/>
　三百六十五度試登髙望之皆可一覽而至於地理<lb/>
　不然數十里之外目力所不及足跡所不周即或親<pb n="7a"/>　厯其境東西易位髙下頓殊而欲確指其山澤所在<lb/>
　以求無舛于經則將指延安之洛以為禹貢之漆沮<lb/>
　据安豐之石以為禹貢之大别説非無本其實疎也<lb/>
一是編主于駁正疑誤故列蔡傳于前是者可之不是<lb/>
　者否之要皆各有所証發寧可得罪於先賢不敢貽<lb/>
　誤於後學漸至白日塵昏聖經蕪穢也<lb/>
一㑹箋於近纂禹貢者略加考訂如山海經漢水出鮒<lb/>
　鰅之山漢乃濮譌而郭注妄引嶓冢導漾東流為漢<pb n="7b"/>　近遂以鮒鰅為嶓冢之别名西河舊事三危山俗亦<lb/>
　謂昇雨山夏本紀注譌作卑羽山今仍因之譌以傳<lb/>
　譌伊于胡底故于是編中約略正之<lb/>
一胡氏禹貢錐指考訂漢唐注疏最為詳密謂釋禹貢<lb/>
　者莫先於安國之書傳安國武帝時人孔穎達所謂<lb/>
　身為博士具見圖籍者也今觀其注禹貢山水地名<lb/>
　並顢頇鶻宇不甚分明菏澤在定陶而云在湖陵伊<lb/>
　水出盧氏而云出陸渾澗水出新安而云出澠池横<pb n="8a"/>　尾山北去淮二百餘里而云淮水經陪尾江水南去<lb/>
　衡山五六百里而云衡山江所經又若榖城為瀍水<lb/>
　所出魏始省榖城入河南而傳云瀍出河南北山金<lb/>
　城郡乃昭帝置而傳云積石山在金城西南孟津在<lb/>
　河陽之孟地東漢始移其名于河南而傳云在洛北<lb/>
　明非西漢人手筆此等考證真發前人所未發㑹箋<lb/>
　中不敢勦襲雷同而又不忍為割愛故列于此<lb/>
一漢劉秀上山海經奏曰禹别九州任土作貢而益等<pb n="8b"/>　𩔖物善惡著山海經皆聖賢之遺事古文之著明者<lb/>
　也按禹貢與山海經猶春秋内外傳也禹貢之山水<lb/>
　多具見于山海經以禹之經解禹之書其不致有譌<lb/>
　誤也明矣故㑹箋于山海經所引為多<lb/>
一宋易氏祓字彦祥别號山齋所著禹貢疆里記胡朏<lb/>
　明謂其書亡余於徐常吉禹貢解中備録原文冀藉<lb/>
　以廣其傳云至以澧水為醴陵九江為洞庭蓋浸淫<lb/>
　宋人之説亦小疵也<pb n="9a"/>一趙君文冕以明經考授縣佐好古嗜學蓄書甚多一<lb/>
　時名下士無不延引講習賞析奇疑家淳溪距余舍<lb/>
　丹陽湖沚僅二十餘里且素有親道因得以文字徃<lb/>
　來余年近九旬閒居無事檢舊簏得禹貢㑹箋十二<lb/>
　卷郵請是正承雅誼捐資命工立加剞劂余垂老而<lb/>
　不能藏拙者趙君意也謂是編可與問世藉以為後<lb/>
　學司南則余何敢<pb n="10a"/>欽定四庫全書<lb/>
　禹貢㑹箋卷首<lb/>
　　　　　　　　　　翰林院檢討徐文靖撰<lb/>
　　山水總<lb/>
　余讀蔡西山書傳於禹貢一書大抵據水經以立言<lb/>
　耳世所傳水經不著名氏或以為郭璞或以為桑欽<lb/>
　酈注亦未嘗明言今閲孟堅地理志中山國北新成<lb/>
　縣桑欽言易水出西北東入<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>張掖刪丹縣桑欽以<pb n="10b"/>　為導弱水西至酒泉合黎丹陽陵陽縣桑欽言淮水<lb/>
　出東南北入江平原髙唐縣桑欽言漯水所出上黨<lb/>
　屯留縣桑欽言絳水出西南東入海則水經為欽作<lb/>
　無疑矣水經四十卷末自志云禹貢山水澤地所在<lb/>
　凡六十其所載郡縣多西漢後則又似非欽作者前<lb/>
　書儒林傳孔氏有古文尚書安國授都尉朝而司馬<lb/>
　遷亦從安國問故遷書載堯典禹貢洪範諸篇多古<lb/>
　文説數傳至平陵塗惲授河南桑欽君長欽蓋漢成<pb n="11a"/>　帝元帝時人經稱九江地在長沙下雋縣西北下雋<lb/>
　前志屬長沙國後漢郡國志同則此所載禹貢山水<lb/>
　澤地所在凡六十大抵皆酈氏之注𫐠欽言也因列<lb/>
　其總目於前所有譌誤者并注於下<lb/>
泰山為東嶽在泰山博縣西<hi>按竹書紀年堯七十四年虞舜初巡四岳舜典嵗二</hi>
　<hi>月東巡狩至于岱宗柴風俗通云泰山山之尊為五岳長王者受命恒封禪之</hi>
霍山為南嶽在霍山灊縣西北<hi>酈注云天柱也又郭璞注爾雅云霍山在潛縣</hi>
　<hi>别名天柱山漢武以衡山遼逺讖緯以霍山為岳故祭之今按爾雅云江南衡又云霍山為南嶽蓋衡山</hi>
<pb n="11b"/>　<hi>本名霍山尚書大傳曰舜元年巡狩四嶽元祀代泰山中祀大交霍山貢兩伯之樂焉則霍山之名起於</hi>
　<hi>虞前何云從漢武始也漢特移祀於天柱名霍山耳漢志廬江灊縣注天柱山在南不言霍山</hi>
華山為西嶽在𢎞農華隂縣西南<hi>酈注云古文之惇物也今按地理志扶風</hi>
　<hi>武功縣垂山古文以為惇物初未嘗言華山也又漢志𢎞農十一縣無華隂縣華隂縣屬京兆尹太華山</hi>
　<hi>在南注並誤也</hi>
雷首山在扶風蒲坂縣東南<hi>按竹書紀年帝堯五十年遊于首山乘素車𤣥駒即</hi>
　<hi>是山也後世因名為堯山故漢志云河東蒲坂有堯山雷首山在南</hi>
砥柱山在河東太陽縣河中<hi>按師古注漢書云厎柱在陜縣東北山在河中形若</hi>
<pb n="12a"/>　<hi>柱也漢武帝時河東守番係言漕從山東西嵗百餘萬石更厎柱之艱敗亡甚多即是山也</hi>
王屋山在河東垣曲縣東北<hi>孔安國曰王屋山在冀州之南河之北</hi>
太行山在河内野王縣西北<hi>按前志河内山陽縣東太行山在西北後志在河内</hi>
　<hi>野王</hi>
恒山為北嶽在中山上曲陽縣西北<hi>按前志常山上曲陽恒山北谷在西</hi>
　<hi>北禹貢恒水所出東入<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>後志中山上曲陽</hi>
碣石山在遼西臨渝縣水中<hi>按前志右北平驪成縣大掲石山在縣西南遼西臨</hi>
　<hi>渝縣有渝水絫縣有碣石水南入官後志遼西臨渝縣注引山海經掲石之山編水出焉此注從後志也</hi>
<pb n="12b"/>析城山在河東濩澤縣西南<hi>漢志同應劭曰有濩澤在西北括地志析城山在澤</hi>
　<hi>州西南七十里</hi>
太嶽山在河東永安縣<hi>按漢志河東彘縣霍太山在東應劭曰順帝改曰永安</hi>
壺口山在河東北屈縣東南<hi>漢志同按括地志壺口山在慈州吉昌縣西南五十</hi>
　<hi>里冀州境也</hi>
龍門山在河東皮氏縣西<hi>按史記始皇本紀禹鑿龍門通大夏决河亭水放之海後</hi>
　<hi>漢志云馮翊夏陽縣有龍門山是也初未嘗有言皮氏西者據左傳杜預注云平陽皮氏縣東南有耿鄉</hi>
　<hi>括地志故耿城在龍門東南十二里是龍門在皮氏縣西也</hi>
<pb n="13a"/>梁山在馮翊夏陽縣西北河上<hi>按漢志夏陽故少梁秦惠王十一年更名禹貢</hi>
　<hi>梁山在西北公羊傳梁山河上山也</hi>
荆山在馮翊褱徳縣南<hi>按孔安國書傳曰漆沮二水名亦曰洛水出馮翊北漢志馮翊</hi>
　<hi>褱徳縣禹貢北條荆山在南洛水東南入渭傳蓋誤以延安之洛水為即禹貢之漆沮水也漢志因之亦</hi>
　<hi>誤</hi>
岐山在扶風美陽縣西北<hi>漢志美陽縣禹貢岐山在西北中水鄉括地志云山在岐</hi>
　<hi>州岐山縣東北十里</hi>
關山在扶風汧縣之西<hi>按漢志扶風汧縣呉山在西古文以為汧山北有蒲谷鄉弦谷</hi>
<pb n="13b"/>　<hi>中汧水出西北入渭又呉山一名呉嶽周禮正西曰雍州其山鎮曰嶽即呉山也禹貢無關山注云汧縣</hi>
　<hi>之西蓋呉山耳</hi>
隴山<hi>按漢志隴西有隴坻師古曰即今之隴山也禹貢無隴山不審何以列此据史記始皇本紀曰十七</hi>
　<hi>年巡隴西北地出鷄頭山正義曰括地志云鷄頭山在成州上禄縣東北二十里酈元云蓋大隴山異名</hi>
　<hi>也後漢書隗囂𫝊云王孟塞鷄頭山即此也本𫝊注鷄或作笄蓋汧山西接隴岡通謂之隴山也汧音牽</hi>
終南山惇物山在扶風武功縣西南<hi>按漢志扶風武功縣有太壹山古文</hi>
　<hi>以為終南武功縣垂山古文以為惇物是二山皆在武功西南</hi>
須山在隴西臨洮縣西南<hi>按禹貢無須山須當是頃之譌漢志隴西臨洮縣禹貢西</hi>
<pb n="14a"/>　<hi>頃山在縣西南部都尉治也南部二字屬下不得以西南為句疑誤逗也</hi>
嶓冢山在隴西氐道縣之南<hi>按漢志隴西氐道縣禹貢漾水所出不云嶓冢惟隴</hi>
　<hi>西西縣下云禹貢嶓冢山西漢水所出南入廣漢白水至江州入江後漢郡國志漢陽西縣故屬隴西有</hi>
　<hi>嶓冢山西漢水鄭𤣥曰西在隴西西今謂之八充山据五帝紀注作兑山今本後志作八充殆誤分兑字</hi>
　<hi>為八充也</hi>
鳥鼠同穴山在隴西首陽縣西南<hi>按後漢郡國志隴西首陽縣有鳥鼠同穴</hi>
　<hi>山穴地入三四尺鼠在内鳥在外地道記曰有三危三苗所處蓋當日分北三苗析為三處一在此一在</hi>
　<hi>燉煌縣南一在零陵東南所謂分北三苗也北古别字</hi>
<pb n="14b"/>積石山在隴西河關縣西南<hi>按漢志金城河關縣積石山在西南羌中此注云隴</hi>
　<hi>西誤</hi>
都野澤在武威縣東北<hi>禹貢豬野史記作都野漢志武威郡武威縣休都澤在東北古</hi>
　<hi>文以為猪壄澤</hi>
合黎山在酒泉曾水縣東北<hi>按曾水當作㑹水漢志酒泉郡有㑹水縣無曾水也</hi>
　<hi>亦不言有合黎山惟張掖刪丹縣注桑欽以為導弱水西至酒泉合黎故水經云北至酒泉㑹水縣入合</hi>
　<hi>黎山腹</hi>
流沙地在張掖居延縣東北<hi>按漢志張掖居延縣居延澤古文以為流沙然經言</hi>
<pb n="15a"/>　<hi>西被不應於東北求之後漢燉煌郡注引耆舊傳曰水有懸泉之神山有鳴沙之異則流沙言燉煌之西</hi>
　<hi>為是矣</hi>
三危山在燉煌縣南<hi>按漢志武帝後元年分酒泉置燉煌郡山海經黒水出張掖鷄山南</hi>
　<hi>流至燉煌過三危入于南海師古曰至燉煌過三危也</hi>
朱圉山在天水北冀縣南<hi>按漢志天水冀縣朱圉山在縣南梧中聚</hi>
岷山在蜀郡湔氐道西<hi>漢志湔氐道禹貢崏山在西徼外江水所出南至江都入海</hi>
嶓冢山在𢎞農盧氏縣南<hi>按漢志有熊耳山在𢎞農盧氏縣無嶓冢山也此乃注誤</hi>
荆山在南郡臨沮縣東北<hi>按漢志南郡臨沮縣禹貢南條荆山在東北漳水所出東</hi>
<pb n="15b"/>　<hi>至江陵入楊水酈注曰今漳水於當陽縣之東南一百里餘而右㑹沮水志云入楊水非矣</hi>
内方山在江夏竟陵縣東北<hi>按漢志竟陵縣章山在東北古文以為内方山後志</hi>
　<hi>作立章山</hi>
大别山在廬江安豐縣西南<hi>按漢志六安國安豐縣禹貢大别山在西南杜預曰</hi>
　<hi>左傳呉與楚夾漢自小别至于大别然則二别近漢之山無縁得在安豐也</hi>
外方山嵩髙山也<hi>按爾雅山大而髙曰崧時猶無中嶽之名故以為外方也</hi>
桐柏山在南陽平氏縣東南<hi>按前志南陽平氏縣禹貢桐柏大復山在東南後志</hi>
　<hi>平氏縣桐柏大復山淮水出經但言桐柏何也荆州記曰桐柏淮源涌發其中潛流三十里出大復山南</hi>
<pb n="16a"/>　<hi>經但言桐柏宜矣</hi>
陪尾山在江夏安陸縣東北<hi>按漢志江夏安陸縣横尾山在東北古文以為陪尾</hi>
　<hi>山程大昌日記以為泗水縣有陪尾山乃禹貢陪尾也</hi>
衡山在長沙湘南縣南<hi>按後志長沙湘南縣衡山在東南郭璞曰山别名岣嶁岣音茍</hi>
九江地在長沙下雋縣西北<hi>按前志有下雋後志長沙有下雋史皆不注酈注以</hi>
　<hi>九江在下雋縣西北此非水經之言也桑欽乃西漢成帝時人班志何不引乎蔡傳乃據之謂洞庭為九</hi>
　<hi>江范致明撰岳陽風土記以下雋地在蒲圻即以洞庭為九江亦在下雋之西南何從在西北乎況經文</hi>
　<hi>九江孔殷在江漢朝宗之下若使洞庭為九江則經文當云九江孔殷江漢朝宗于海矣且安知下雋西</hi>
<pb n="16b"/>　<hi>北不為東北之譌而以為確據乎</hi>
雲夢澤在南郡華容縣之東<hi>按爾雅楚有雲夢郭璞注今南郡華容縣巴丘湖也</hi>
東陵地在廬江金蘭縣西北<hi>按前志廬江金蘭西北有東陵鄉淮水出屬揚州廬</hi>
　<hi>江出陵陽東南北入江又丹陽陵陽縣注桑欽言淮水出東南北入大江前言廬江出東南入江今此又</hi>
　<hi>言淮水出東南入江疑有一誤金蘭縣不見兩志惟此注云金蘭縣又決水注云決水又西北灌水注之</hi>
　<hi>其水導源廬江金蘭縣西北東陵鄉大蘇山即灌水也此二處皆有縣字兩漢志皆不載存此以補其缺</hi>
敷淺原地在豫章歴陵縣西南<hi>按漢志豫章歴陵縣傅昜山傅昜川在南古文</hi>
　<hi>以為敷淺原傅讀曰敷昜古陽字今皆譌傅陽為博陽矣</hi>
<pb n="17a"/>彭蠡澤在豫章彭澤縣北<hi>按漢志豫章彭澤禹貢彭蠡澤在西此云北誤</hi>
中江在丹陽蕪湖東至㑹稽陽羨入于海<hi>按漢志丹陽蕪湖縣中江</hi>
　<hi>出西南東至陽羨入海應劭曰范蠡乘扁舟出三江入五湖今廬江臨丹陽蕪湖縣是也</hi>
震澤在呉縣南五十里<hi>按漢志㑹稽呉縣具區澤在西古文以為震澤南江在南東入</hi>
　<hi>海南江在呉縣南震澤在呉縣之西此云震澤在縣南誤也</hi>
陶丘在濟隂定陶縣之西南<hi>按漢志禹貢陶丘在西南陶丘亭郭璞曰今濟隂定</hi>
　<hi>陶城中有陶丘蓋西南有陶丘亭乃謂舜陶於河濱設耳</hi>
菏澤在定陶縣東<hi>按漢志禹貢菏澤在定陶東菏音柯</hi>
<pb n="17b"/>雷澤在濟隂成陽縣西北<hi>按漢志濟隂成陽縣禹貢雷澤在西北括地志濮州雷澤</hi>
　<hi>縣本漢郕陽縣在州東九十一里</hi>
菏水在山陽湖陸縣南<hi>按上言菏澤此不當又言菏水据漢志山陽湖陸縣禹貢浮于</hi>
　<hi>淮泗達于河水在南則此菏水當作河水也禹貢豫州浮洛入河師古注曰因洛入河也故特志之</hi>
䝉山在太山䝉隂縣西南<hi>按漢志䝉隂縣禹貢䝉山在西南顓臾國在䝉山下</hi>
大野澤在山陽鉅野縣東北<hi>按爾雅魯有大野郭注髙平鉅野縣東北大澤漢時</hi>
　<hi>屬山陽晉屬髙平</hi>
大邳山在河南成臯縣北<hi>按大邳漢志不載括地志云大邳山今名黎陽東山又曰</hi>
<pb n="18a"/>　<hi>青壇山在黎縣南七里今此注云在成臯非也</hi>
明都澤在梁郡睢陽縣東北<hi>按孟豬史記作明都周職方青州其澤藪曰望諸鄭</hi>
　<hi>注望諸明都也在睢陽</hi>
益州沲水在蜀郡汶江縣西南其一在郫縣西南皆還<lb/>
入江<hi>按漢武帝元朔二年改梁州曰益益即梁也前漢志蜀郡汶江縣江沱在西南東入江又郫縣江沱</hi>
　<hi>在西東入大江</hi>
荆州沲水在南郡枝江縣三澨地之南在卭縣之北<hi>按漢</hi>
　<hi>志南郡枝江縣江沱出西東入江三澨在竟陵卭當作邔邔縣名也此云卭誤</hi>
<pb n="19a"/>欽定四庫全書<lb/>
　禹貢㑹箋<lb/>
　　圖目<lb/>
　　　冀州圖　　　　　　冀州考<lb/>
　　　兖州圖　　　　　　兖州考<lb/>
　　　青州圖　　　　　　青州考<lb/>
　　　徐州圖　　　　　　徐州考<lb/>
　　　揚州圖　　　　　　揚州考<pb n="19b"/>　　　荆州圖　　　　　　荆州考<lb/>
　　　豫州圖　　　　　　豫州考<lb/>
　　　梁州圖　　　　　　梁州考<lb/>
　　　雍州圖　　　　　　雍州考<lb/>
　　　導山圖　　　　　　導山説<lb/>
　　　導水圖　　　　　　導水説<lb/>
　　　導水先後圖　　　　導水先後説<hi>里數附</hi>
　　　任土作貢圖　　　　任土作貢説<pb n="20a"/>　　　三江圖　　　　　　三江考<lb/>
　　　九江圖　　　　　　九江考<lb/>
　　　九河圖　　　　　　九河説<lb/>
　　　九州總圖<hi>九州箴附</hi>　　　九州同異考<lb/>
　　　五服圖　　　　　　五服圖説<pb n="21a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="21b"/>　<lb/>
　　冀州考<lb/>
禹貢冀州既載舜以冀州南北濶大分衛水以北為并州燕<lb/>
以北為幽州並置牧周禮職方河内曰冀州山曰霍藪<lb/>
曰楊紆川曰漳浸曰汾潞其在天官昴畢則趙之分野<lb/>
尾箕則燕之分野兼得秦魏衛之交秦一天下置郡為<lb/>
鉅鹿邯鄲上谷漁陽右北平遼西河東上黨太原代郡<lb/>
鴈門雲中及三川之北境漢武置十三州此為冀州幽<lb/>
州并州後漢並因前代為冀州幽州并州魏晉並因之<pb n="22a"/>唐分置十五部此為河北道河東道兼分入都畿關内<lb/>
道宋承唐制冀州之境為河北河東兩路又分河北為<lb/>
東西二路<pb n="23a"/>　　兖州考<lb/>
禹貢濟河惟兖州舜置十二牧兖州其一也周禮職方<lb/>
河東曰兖州山曰岱藪曰大野川曰河泲浸曰盧濰其<lb/>
在天文營室東壁則衛之分野兼得魏宋齊趙之交秦<lb/>
一天下置郡此為東郡碭郡之東北境齊郡之北境鉅<lb/>
鹿上谷二郡之東境漢武置十三州此為兖州後漢並<lb/>
因前代魏晉亦置兖州永嘉之後陷于石勒宋武平河<lb/>
南又得其地置兖州宋末其地入後魏唐分置十五部<pb n="23b"/>此為河南道宋以魏博貝滄徳棣為河北東路濮鄆濟<lb/>
為京東西路滑為京西北路<pb n="24a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="24b"/>　　青州考<lb/>
禹貢海岱惟青州舜分青州為營州皆置牧周以徐州<lb/>
合青州其土益大周禮職方正東曰青州山曰沂藪曰<lb/>
孟諸川曰淮泗浸曰沂沭其在天官虚危則齊之分野<lb/>
秦平天下置郡此為齊郡琅琊之東境遼東秦亂項羽<lb/>
宰割天下以其地為國曰膠東齊濟北漢武置十三州<lb/>
此亦為青州後漢因之晉魏亦因之宋分為青冀二州<lb/>
後入後魏唐分置十五部此為河南道河北道宋為京<pb n="25a"/>東東路京東西路<hi>黄子鴻曰青州鎮曰沂山鄭康成謂沂水所出今沂水實出雕崖山北去東泰山尚五十餘里則古沂山當即指此隋唐時始移沂山之名于東泰山而祀之其實二山不可混也</hi>
<pb n="26a"/>　　徐州考<lb/>
禹貢海岱及淮惟徐州亦舜十二牧之一周并徐州入<lb/>
青州今分入兖州之域在天文奎婁則魯之分野兼得<lb/>
宋齊呉之交秦平天下置郡此為泗水琅琊之西境薛<lb/>
郡漢又加置東海郡漢武帝置十三州還以其地為徐<lb/>
州後漢並因前代魏晉亦曰徐州自晉元帝渡江徐州<lb/>
所得惟半而已宋初因之明帝初地入後魏唐分置十<lb/>
五部此為河南道唐末海泗二州為楊行密所據其後<pb n="26b"/>為南唐宋分為京東路京西路<pb n="27a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="27b"/>　　揚州考<lb/>
禹貢淮海惟揚州舜置十二牧揚州其一周禮職方東<lb/>
南曰揚州山曰㑹稽藪曰具區川曰三江浸曰五湖在<lb/>
天官斗則呉之分野兼得楚及南越之交秦兼天下置<lb/>
郡此為九江鄣㑹稽閩中南海郡之東境武帝置十三<lb/>
州此為揚州後漢因之三國時淮南屬魏而江南屬呉<lb/>
魏晉亦置揚州元帝渡江揚州遂為王畿領江東浙江<lb/>
地宋孝武分浙東為東揚州後罷揚州以其地為王畿<pb n="28a"/>而東揚州直云揚州尋復舊唐分置十五部此為淮南<lb/>
道江南道江南西道宋為淮南東西路浙東西路江東<lb/>
西路福建路<pb n="29a"/>　　荆州考<lb/>
禹貢荆及衡陽惟荆州舜置十二牧荆州其一周禮職<lb/>
方正南曰荆州山曰衡藪曰雲夢川曰江漢浸曰潁湛<lb/>
春秋至戰國時並為楚地其在天文翼軫則楚之分野<lb/>
兼得韓秦之交秦兼天下置郡此為南郡黔中長沙南<lb/>
陽之東境漢武置十三州此為荆州後漢及晉並因之<lb/>
宋分置荆州司州郢州雍州湘州齊亦因之唐分置十<lb/>
五部此為山南東道江南西道黔中道兼分入淮南及<pb n="29b"/>嶺南道宋乾徳元年平荆湖三年平蜀始盡得古荆州<lb/>
之地後為荆湖北路荆湖南路及夔州之施黔思播等<lb/>
州云<pb n="30a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="30b"/>　<lb/>
　　豫州考<lb/>
禹貢荆河惟豫州舜為十二牧之一周禮職方河南曰<lb/>
豫州山曰華川曰滎洛藪曰圃田浸曰波溠其在天官<lb/>
栁七星張則周之分野房心則宋之分野觜觹參則魏<lb/>
之分野角亢氐則韓之分野兼得秦楚之交秦分天下置<lb/>
郡為三川碭潁川南陽郡之東境北境南郡之北境漢<lb/>
武置十三州此為豫州後漢為司𨽻豫州魏亦同晉分<lb/>
置司州及豫永嘉之亂豫州没於劉石苻姚宋初有其<pb n="31a"/>南境置豫州唐分置十五部此為都畿道河南道兼分<lb/>
入山南東道及河東道五代並都汴宋因之豫州之境<lb/>
為京師輔郡置京東京西二路<pb n="32a"/>　　梁州考<lb/>
禹貢華陽黒水惟梁州自漢川已下諸郡皆其封域舜<lb/>
置十二牧梁州其一周禮以梁州并雍州於天文兼參<lb/>
之宿亦秦之分野又得楚之交秦分天下置郡為漢中<lb/>
巴蜀隴西郡之南境漢武置十三州改梁為益獻帝末<lb/>
劉備據其地魏末得之分置梁益二州晉初因之後又<lb/>
分益州南境置寧州宋梁益寧三州並因前代更置秦<lb/>
州齊及梁初多因之後魏得漢中亦曰梁州唐分置十<pb n="32b"/>五部此為山南西道山南東道劍南道兼分屬京畿隴<lb/>
右道及黔中道宋平孟蜀分為益州利州梓州夔州四<lb/>
路云<pb n="33a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="33b"/>　<lb/>
　　雍州考<lb/>
禹貢黒水西河惟雍州舜置十二牧雍其一也周禮職<lb/>
方正西曰雍州山曰岳藪曰弦蒲川曰涇汭浸曰渭洛<lb/>
兼得禹貢梁州之地周自武王都于豐鎬則雍州為王<lb/>
畿及平王東遷洛邑以岐酆之地賜秦其在天文東井<lb/>
輿鬼則秦之分野兼得魏趙之交始皇置四十郡此為<lb/>
内史上郡北地九原隴西及雲中之西南境漢武置十<lb/>
三州以其西偏為凉州又置司𨽻領三輔後漢並如前<pb n="34a"/>代晉置雍州秦州凉州後魏置北秦雍南秦三州唐置<lb/>
十五部此為京畿關内道隴右道宋為陜西路及河東<lb/>
路<lb/>
　　導山<lb/>
山海經禹曰天下名山經五千三百七十六萬四千五<lb/>
十六里其餘小山甚衆不足記　管子曰凡天下名山<lb/>
五千三百七十出銅之山四百六十有七出鐵之山三<lb/>
千六百有九山海經華山削成而四方髙五千仞其廣<pb n="34b"/>千里博物志泰山一曰天孫漢官儀泰山東上七十里<lb/>
至天門五岳圖云恒山髙三千九百丈七尺上方三十<lb/>
里周迴三千里戴延之西征記嵩山東謂太室西謂少<lb/>
室相去十七里嵩其總名也少室髙八百六十丈與太<lb/>
室相等徐靈期南岳記禹刻石書名山之髙南岳文云<lb/>
髙四千一十丈<pb n="35a"/>
                </p>
<p>
<pb n="36a"/>　　導山説<lb/>
蔡傳曰王鄭有三條四列之名皆為未當余按三條馬<lb/>
融以岍為北條西傾為中條嶓冢為南條不自王肅始<lb/>
也班志有南條荆山北條荆山漢張旭華岳碑序布五<lb/>
方則處其西列三條則居其中三條之説自古有之四<lb/>
列鄭𤣥以岍為隂列西傾次隂列嶓冢次陽列岷山正<lb/>
陽列蓋岍岐之列河泲所經西傾之列伊淮渭所經皆<lb/>
在北條為隂嶓冢之列漢水所經岷山之列江水所經<pb n="36b"/>皆在南條為陽蔡傳以三條四列皆為未當據導字分<lb/>
之為南北二條蓋本唐天文志云天下山河之象存乎<lb/>
兩戒也其實一而已<lb/>
　　導水<lb/>
唐天文志河源自北紀之首循雍州北徼達華隂而與<lb/>
地絡相㑹並行而東至太行之曲分而東流與涇渭濟<lb/>
瀆相為表裏謂之北河江源自南紀之首循梁州南徼<lb/>
達華陽而與地絡相㑹並行而東及荆山之陽分而東<pb n="37a"/>流與漢水淮瀆相為表裏謂之南河是天下之水莫大<lb/>
於江河也援神契曰河者水之伯上應天漢風后曰河<lb/>
凡有五皆始開於昆侖之墟山海經岷三江首大江出<lb/>
㞶山北江出曼山南江出髙山入海在長州南是江之<lb/>
發源已有三江之名補齊記云晏子曰吾聞江深五里<lb/>
海深十里其餘蓋不勝記云<pb n="38a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="38b"/>　<lb/>
　　導水説<lb/>
河圖曰河導昆侖山名地首上為權執星<hi>執古勢字</hi>東流千<lb/>
里至規期山名地契上為距樓星北流千里至積石山<lb/>
名地肩上為别符星邠南千里入龍首山間抵龍門首<lb/>
名地根上為營室星龍門上為王良星<hi>良一作梁</hi>為天橋神<lb/>
馬出河躍南流千里抵龍首<hi>上為龍門之北首下為南首</hi>至卷重山<lb/>
名地咽上為卷舌星東流貫砥柱觸閼流山名地喉上<lb/>
為樞星以運七政西距卷重山千里東至雒㑹名地神<pb n="39a"/>上為紀星東流至大伾山名地肱上為輔星東流過洚<lb/>
水至大陸名地腹幹上為虚星楊泉物理論河百里小<lb/>
曲千里一曲一直是也元時尚文曰長河萬里西來其<lb/>
勢遄猛至盟津而下地土平疏移徙不常前漢溝洫志<lb/>
曰治土而防其川猶止兒啼而塞其口豈不遽止然其<lb/>
死可立而待也文子曰汾水濛濁而宜麻濟水通和而<lb/>
宜麥河水中濁而宜菽雒水輕利而宜禾渭水多力而<lb/>
宜黍漢水安重而宜竹江水肥仁而宜稻淮南子曰禹<pb n="39b"/>鑿龍門平水土民乃得而陸處晉地理志曰昔大禹觀<lb/>
于濁河而受緑字然後寰瀛之内可得而言也殷湯江<lb/>
誥曰古禹臯陶久勞于外民乃安東為江北為河南為<lb/>
淮西為濟四瀆已侯萬民乃居<hi>四瀆已侯禮云四瀆視諸侯是也</hi>
<pb n="40a"/>
                </p>
<p>
<pb n="41a"/>　　導水里數<lb/>
漢志河入海行九千四百里江入海行二千二百六十<lb/>
里漢入江行二千七百六十里淮入海行二千二百四<lb/>
十里洛入河行千七十里伊入洛行四百五十里沇入<lb/>
河又東入海行千八百四十里汾入河行千三百四十<lb/>
里漳入河行千六百八十里漯入海行千二十里沮入<lb/>
泗行千三百六十里泗入淮行千一百一十里沂入泗<lb/>
行六百里沭入泗行七百一十里濰入海行五百二十<pb n="41b"/>里渭入河行千八百七十里涇入渭行千六十里夏水<lb/>
入沔行五百里夷水入江行五百四十里羌谷水行羌<lb/>
中東北至居延入海行二千一百里居延澤古文以為<lb/>
流沙山海經陽華之山門水出焉而東北流注于河門<lb/>
水至于河七百九十里入洛水爾雅水自洛出為波水<lb/>
經注門水即洛水之枝流者是也此可以補漢志之闕<pb n="42a"/>
                </p>
<p>
<pb n="43a"/>　　任土作貢説<lb/>
王氏炎曰有賦有貢賦諸侯以供其國用貢諸侯以獻<lb/>
於天子挈貢以名篇有大一統之義存焉許氏曰禹貢<lb/>
専為紀治水之成功而併及貢賦之數故九州紀水道<lb/>
土色田賦之等貢物貢道為詳胡氏朏明曰禹貢之所<lb/>
謂賦鄭注孔疏皆主榖税而軍賦不與焉蘇氏始云賦<lb/>
田所出粟米兵車之𩔖而蔡傳取之蓋以周時軍旅之<lb/>
征亦謂之賦周禮大司馬注曰賦給軍用者也小司徒<pb n="43b"/>注曰賦謂出車徒給徭役也左傳悉索敝賦又曰韓賦<lb/>
七邑又曰魯賦八百乘邾賦六百乘又曰鄫無賦于司<lb/>
馬其所謂賦皆軍賦故蔡以蘇説為長而其實不然按<lb/>
周以前無謂兵為賦者左傳云少康有田一成有衆一<lb/>
旅此即司馬法一成之賦也而稱衆不稱賦則唐虞更<lb/>
可知王耕野云九州田賦止是米榖非必兵車此言得<lb/>
之觀甸服之賦惟納總銍秸粟米則經文自有明徴不<lb/>
煩後人之聚訟矣劉氏維曰禹貢以尊京師為主故首<pb n="44a"/>冀州兖最下故次兖雍最髙故終雍昆侖最逺故以織<lb/>
皮與三國終之而無他賦<lb/>
兖青徐雍荆五州賦皆無錯冀賦上上錯豫賦錯上中<lb/>
揚賦下上上錯梁賦下中三錯日記曰無錯者其等已<lb/>
定有錯者其等難定時進退以通節之也書因曰大抵<lb/>
髙田利水下田利旱柔土水旱為災皆輕剛土水旱為<lb/>
災皆重中土無大𫉬亦無盡傷是則水旱雖同而各方<lb/>
受病實異其無大增減者可定以為常而消息不恒者<pb n="44b"/>難執以為例此錯法所由立也<pb n="45a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="45b"/>　<lb/>
　　三江考<lb/>
三江之説由來不一班孟堅謂南江至呉縣入海中江<lb/>
至陽羨入海北江至毗陵入海孔安國謂自彭蠡江分<lb/>
為三入震澤遂為北江而入海虞氏林謂江自大湖入<lb/>
于海郭璞謂岷江浙江淞江韋昭謂淞江浙江浦陽江<lb/>
胡氏朏明曰類皆承譌襲舛惟蘇傳據經文之中江北<lb/>
江而謂岷山之江為中江嶓冢之江為北江既有中北<lb/>
二江則豫章之江為南江可知蔡傳駁之及閲徐堅初<pb n="46a"/>學記引鄭康成書注以證三江曰左合漢為北江右合<lb/>
彭蠡為南江岷江居其中則為中江始知蘇氏所説東<lb/>
漢時固已有之馬中錫云斯言也百世以俟聖人可也<lb/>
余竊謂不然江漢為四瀆之二所謂瀆者以其獨能赴<lb/>
海也何當没漢之名竟以漢為三江之一乎今案海内<lb/>
東經曰廬江出天子都入江彭澤西郭注彭澤今彭蠡<lb/>
在尋陽彭澤縣史記貨殖傳呉東有海鹽之饒三江五<lb/>
湖之利道元注水經謂廬江之名禹時已有則廬江自<pb n="46b"/>大江之北而入江其為三江之北江何疑經又曰贑水<lb/>
出聶都東山東北注江入彭澤西漢志豫章郡湖漢九<lb/>
水東北至彭澤入江其為南江何疑經言東匯澤為彭<lb/>
蠡者南也東迤北㑹為匯者北也南北二江夾匯于彭<lb/>
澤而岷江介乎其間三江相觸江水盤渦旋轉為螺紋<lb/>
朔傳以蠡測海蠡古螺字也經以彭澤為彭蠡義或然<lb/>
矣自是而三江合流大江至蕪湖始名中江前此漢雖<lb/>
入江而大江猶不得為中也周職方荆州其川江漢揚<pb n="47a"/>州其川三江則三江並在揚州而漢水不與其數明矣<lb/>
中江南江北江分流而入海水經注曰廬江出三天子<lb/>
都北過彭澤西北入于海漢志中江至陽羨入海南江<lb/>
至呉縣南東入海經云三江既入者是也顧乃以鄭氐<lb/>
班氏之説可證漢志之謬余未之敢信<pb n="48a"/>　　九江考<lb/>
蔡傳据水經九江地在長沙下雋縣西北專指洞庭為<lb/>
九江按漢志廬江郡金蘭西北有東陵鄉水經江水過<lb/>
下雉縣北利水從東陵西南注之又東左得青林口酈<lb/>
道元注曰水出廬江郡之東陵鄉江夏有西陵縣故是<lb/>
言東矣唐書李靖傳輔公祏遣馮惠亮以舟師三萬屯<lb/>
當塗陳正通步騎一萬屯青林自梁山連鎖以斷江道<lb/>
則青林與東陵距當塗不甚逺其在廬江無疑矣傳以<pb n="48b"/>九江在下雋西北以巴陵為漢下雋晉范致明岳陽風<lb/>
土記以漢下雋在蒲圻縣界則傳舛矣况傳所據者水<lb/>
經同一水經也九江在下雋西北可信而東陵在廬江<lb/>
西北獨不可信乎且安知下雋西北不為東北之譌乎<lb/>
竹書紀年曰周康王十六年王南巡狩至九江廬山太<lb/>
史公曰余南登廬山觀禹疏九江周景式廬山記曰登<lb/>
廬山望九江以觀禹之迹其兹峯乎則九江與廬山為<lb/>
近矣安得以洞庭為九江乎向使洞庭即九江禹作禹<pb n="49a"/>貢名九江作山海經名洞庭無是理矣<pb n="50a"/>李氏瓚曰按九河今在河間府滄州南皮東光慶雲獻<lb/>
縣久已湮塞而故跡尚存傳引酈道元程氏之説謂九<lb/>
河俱淪于海夫其淪其塞同于非舊不必深求但黄河<lb/>
故道原在寧津縣屬景州而府以河間得名則九河之<lb/>
疏昔在其地可無疑者<lb/>
孟子禹疏九河注之海則九河自為注海無復有同為<lb/>
一河然後注海之説宋趙偁奏曰河自孟津初行于地<lb/>
必須全流乃成河道禹之治水自冀抵滄景始播為九<pb n="50b"/>河以其近海無患也据此則九河皆近海矣禹又何不<lb/>
愛民力開通二百里為一大河以入海耶<pb n="51a"/>
                </p>
<p>
<pb n="52a"/>　附揚雄九州箴<lb/>
　　冀州箴<lb/>
　洋洋冀州鴻原大陸岳陽是都島夷被服潺湲河流<lb/>
　表以碣石<lb/>
　　兖州箴<lb/>
　悠悠濟河兖州之㝢九河既道雷夏攸處草繇木條<lb/>
　漆枲絲紵濟漯既通降丘宅土<lb/>
　　青州箴<pb n="52b"/>　茫茫青州海岱是極鹽鐵之地鉛松怪石羣水攸歸<lb/>
　萊夷作牧<lb/>
　　徐州箴<lb/>
　海岱伊淮東海是渚徐州之土邑于蕃宇大野既瀦<lb/>
　有羽有䝉孤桐蠙珠泗沂攸同<lb/>
　　揚州箴<lb/>
　夭矯揚州江漢之滸彭蠡既瀦陽鳥攸處橘柚羽貝<lb/>
　瑶琨篠簜閩越北垠沅湘攸徃<pb n="53a"/>　　荆州箴<lb/>
　杳杳巫山在荆之陽江漢朝宗其流湯湯雲夢塗泥<lb/>
　包匭菁茅金玉砥礪象貝元龜貢篚百物世世以饒<lb/>
　　豫州箴<lb/>
　郁郁荆河伊洛是經滎波枲漆惟用攸成<lb/>
　　梁州箴<hi>原作益州</hi>
　巖巖岷山古為梁州華陽西極黒水南流<lb/>
　　雍州箴<pb n="53b"/>　黒水西河横截昆侖邪指閶闔畫為雍垠上侵積石<lb/>
　下礙龍門<lb/>
　　　<hi>按夏書維彼陶唐有此冀方堯雖都冀乃在平陽非岳陽也冀箴岳陽是都因岳陽在冀故借</hi>
　　　<hi>以成文耳漢武帝元朔二年改梁為益益即梁也</hi>
　　九州同異考<lb/>
嘗按楊泉曰九州變易交錯不同禹貢有梁州無并州<lb/>
周官有并州無梁州爾雅有幽營無青梁周職方河内<lb/>
曰冀州今山西地漢河内今懐慶府劉宋冀州領郡九<pb n="54a"/>理厯城今山東濟南府在禹跡為青州廣陵在二漢時<lb/>
為吳國江都廣陵國廣陵郡劉宋為南兖州北齊為東<lb/>
廣州其為揚州自隋始也齊北兖州理淮隂晉元帝僑<lb/>
置兖州寄居京口明帝以郗鑒為刺史寄居廣陵置濮<lb/>
陽濟隂髙平泰山等郡後改為南兖州襄陽故屬荆州<lb/>
孝武於襄陽僑立雍州晉元於廣陵僑置青州鎮東陽<lb/>
城以僑立州為南青州唐初置南兖州又改䢴州又改<lb/>
廣陵郡今揚州府圖書編曰古徐州在今泗州臨淮縣<pb n="54b"/>之徐城鎮去徐州垂五百里通考曰魯郡在禹跡為徐<lb/>
州而漢則屬豫州所領陳留郡在禹跡為豫州而晉則<lb/>
屬兖州所領劉宋南徐州今鎮江府東揚州今紹興府<lb/>
沈約宋書義熙七年始分淮北為北徐州文帝元嘉八<lb/>
年更以江北為南兖州江南為南徐州治京口通典壽<lb/>
春郡後漢揚州刺史領郡六治此魏曰淮南後魏曰揚<lb/>
州梁武普通七年置南豫州後降魏陳大建復得壽陽<lb/>
為豫州隋改壽州齊豫州亦理壽春皆在禹跡為揚州<pb n="55a"/>唐置南豫古丹陽郡在禹跡為揚州魏太和中蠻帥田<lb/>
益宗納土于魏魏為立東豫州治廣陵城五代史志汝<lb/>
南新息縣魏置東豫州則此廣陵乃新息非揚州也後<lb/>
魏豫州今汝寧北徐州今兖州府之沂州職方河南曰<lb/>
豫州李唐河南則指一道而言包古青徐兖豫四州之<lb/>
境奄黄河以南皆是北史獨孤信都督三荆州今汝州<lb/>
伊陽縣東荆州後改曰懷州今唐縣西荆州今鄧州在<lb/>
禹跡為豫州隋志曰普安郡梁置南梁州眉山郡後周<pb n="55b"/>曰青州淮南郡後魏曰揚州梁曰南豫州東魏曰揚州<lb/>
陳又曰豫州後周曰揚州廬江郡梁置南豫州琅邪郡<lb/>
舊置北徐州劉聰以洛陽為荆州魏梁州今陜西漢中<lb/>
東魏梁州今河南開封漢中亦唐梁州漢武帝改梁州<lb/>
為益州魏分置梁州益州雍州之地漢時為凉州晉置<lb/>
雍州又分其地為凉州秦州後魏置雍州亦分其地為<lb/>
南秦州北秦州劉宋雍州理襄陽其統領郡縣在禹跡<lb/>
為荆州東晉雍州今襄陽府在禹跡為荆豫二州之界<pb n="56a"/>以今之地理考之冀州古為幽燕三晉今則太行以西即山西太<lb/>
原等處太行以東即京師奉天等處兖州古為鄒魯即今之山東<lb/>
兖州東昌等處西至河東距濟南接徐豫之境其地當河之下<lb/>
流平衍無髙山青州古為齊即今之山東濟南青州登萊等處<lb/>
地雖近海然不當衆流之衝故禹治之比他州用力為省徐州<lb/>
古為魯為彭城即今之徐州豐沛𨽻江南為南北咽喉揚州<lb/>
古為吳越今之江南及兩淮江浙等處古時江淮不通今一<lb/>
自儀徴至揚子橋一自𤓰州至揚子橋二河合而北行自髙<pb n="56b"/>郵寳應至清江浦入淮為今糧道咽喉重地其江以南濱海為<lb/>
廣東福建荆州古為楚即今之湖廣荆襄等處其荆梁之界則<lb/>
為貴州其衡山之南則為廣西豫州古為鄭衛東周大梁今之<lb/>
河南開封洛陽等處其地北距河南抵荆山東抵徐西抵雍梁<lb/>
居天下之中梁州古為西蜀益州今之四川成都等處其西南<lb/>
夷壤為今之雲南雍州古為周秦闗隴即今之陜西西安左傳<lb/>
芒芒禹迹畫為九州蕭子顯南齊書郡國志讚郡國既建因州而<lb/>
剖離過十三合不踰九九州之變易遷改斯數語者足以盡之矣<pb n="57a"/>
                </p>
<p>
<pb n="58a"/>　　五服圖説<lb/>
易氏彦祥曰禹五服帝畿在内帝畿千里而兩面各五<lb/>
百里數其一面故曰五百里甸服自甸至荒皆數一靣<lb/>
每靣各五百里總為二千五百里靣相距凡五千里職<lb/>
方氏所載則王畿不在九服之内自方五百里之侯服<lb/>
至方五百里之藩服其名凡九九服每靣各二百五十<lb/>
里通為二千二百五十里兩靣相距通為四千五百里<lb/>
并王畿千里通為五千五百里增於禹者五百里之藩<pb n="58b"/>服耳然禹九州之外咸建五長東漸西被即成周藩<lb/>
服之域其名雖増而實未嘗增也<lb/>
</p>

  </div>
            <div>
<head>禹貢㑹箋卷一</head> <lb/>
    <p>
<pb n="1a"/>欽定四庫全書<lb/>
　禹貢㑹箋卷一<lb/>
　　　　　　　　　　翰林院檢討徐文靖撰<lb/>
　　夏書<lb/>
　蔡傳曰夏禹有天下之號也禹貢作於虞時而繫之<lb/>
　夏書者禹之王以是功也<hi>箋</hi>按王充論衡曰堯以唐<lb/>
　侯得位舜以虞地得達禹由夏而起皆本興昌之地<lb/>
　為號重本不忘始也周書武王克商至周曰吾其有<pb n="1b"/>　夏之居乎遂營洛邑徐廣曰陽翟夏地也帝王世紀<lb/>
　曰禹受封為夏伯在豫州外方之南<hi>今開封禹州</hi>禹貢既<lb/>
　作於虞時禹時為夏伯故曰夏書不當謂有天下之<lb/>
　號唐孔氏堯典疏曰左傳莊八年引夏書臯陶邁種<lb/>
　徳僖二十七年引夏書賦納以言襄二十六年引夏<lb/>
　書與其殺不辜寧失不經皆在夏禹謨臯陶謨當云<lb/>
　虞書而云夏書者以事關禹故此𩔖是也<lb/>
　　禹貢上<pb n="2a"/>　蔡傳曰上之所取謂之賦下之所供謂之貢是篇有<lb/>
　貢有賦而獨以貢名篇者貢又夏后氏田賦之總名<lb/>
　<hi>箋</hi>按孔傳曰禹制九州貢法五帝本紀曰惟禹之功<lb/>
　為大披九山通九澤决九河定九州各以其職來貢<lb/>
　不失厥宜方五千里至于荒服禹之以貢名篇是也<lb/>
　又夏后五十而貢在有天下之後禹貢既作於虞時<lb/>
　不應以是名篇<lb/>
禹敷土<hi>大戴禮史記作傅土</hi>
<pb n="2b"/>　蔡傳曰敷分也分别土地以為九州也<hi>箋</hi>按竹書紀<lb/>
　年帝堯七十五年司空禹治河山海經禹鯀是始布<lb/>
　土均定九州郭璞曰布猶敷也<lb/>
隨山刋木<hi>史記作行山表木漢書作栞木</hi>
　蔡益稷傳曰隨循刋除也左傳曰井堙木刋刋除木<lb/>
　之義也循山伐木通蔽障開道路而後水工可興也<lb/>
　<hi>箋</hi>按益稷篇禹曰予乘四載隨山刋木孔傳曰隨行<lb/>
　九州之山林刋槎其木開通道路以治水也服䖍左<pb n="3a"/>　傳注刋削也周禮柞氏刋陽木義同<lb/>
奠髙山大川<hi>奠史記作定</hi>
　蔡傳曰奠定也定髙山大川以别州境也若兖之濟<lb/>
　河青之海岱揚之淮海雍之黑水西河荆之荆衡徐<lb/>
　之海岱淮豫之荆河梁之華陽黑水是也<hi>箋</hi>按孔傳<lb/>
　曰髙山大川定其差秩祀禮所視也周禮職幣辨其<lb/>
　物而奠其録鄭注曰奠定也是矣鄭樵曰州國之設<lb/>
　有時而更山川之形千古不易禹貢分州必以山川<pb n="3b"/>　定疆界使兖州可移而濟河之兖州不可移梁州可<lb/>
　遷而華陽黑水之梁州不可遷<lb/>
冀州<lb/>
　蔡舜典傳曰舜既分十有二州而至商時又但言九<lb/>
　圍九有周禮職方氏亦止列為九州則是為十二州<lb/>
　蓋不甚久不知其自何時復合為九也<hi>箋</hi>按竹書紀<lb/>
　年帝堯八十七年初建十有二州九十七年司空巡<lb/>
　十二州帝舜元年己未帝即位居冀三十三年春正<pb n="4a"/>　月夏后受命於神宗遂復九州則是為十二州者約<lb/>
　四十九年也堯舜禹皆居冀夏書曰惟彼陶唐有此<lb/>
　冀方以言堯始都冀爾<lb/>
　蔡傳曰冀州三面距河兖河之西雍河之東豫河之<lb/>
　北<hi>箋</hi>按爾雅兩河間曰冀州蓋言南河東河也此言<lb/>
　三面距河者東河之西南河之東南河之北其實一<lb/>
　也徐士彰曰其在今日河流徐邳而九河故地乃為<lb/>
　漳衛入海之道則冀之東北無復河水之繞而所謂<pb n="4b"/>　三面濱河者蓋舊跡也<lb/>
　蔡傳又曰周禮職方河内曰冀州是也<hi>箋</hi>按周初時<lb/>
　改禹九州以徐梁合於青雍分冀為幽并故冀州止<lb/>
　有河内之地史記正義曰河從龍門南至華隂東至<lb/>
　衛州即東北入海曲繞冀州故言河内也若禹貢冀<lb/>
　州甚廣當兼并幽之地謂三面距河則可謂即周職<lb/>
　方河内曰冀州不可<lb/>
既載壺口<hi>水經注作壺中誤</hi>
<pb n="5a"/>　蔡傳曰經始治之謂之載壺口山名漢地志在河東<lb/>
　北屈縣東南晉志平陽郡北屈縣壺口山在東南有<lb/>
　南故稱北<hi>箋</hi>按周禮載師注載之言事也禹貢既載<lb/>
　壺口是也後漢郡國志北屈縣有壺口山注引禹貢<lb/>
　曰壺口治梁及岐蓋鄭氏已前皆作冀州既載鄭始<lb/>
　讀為既載壺口也山海經平山平水出于其上即禹<lb/>
　貢壺口山也水經注平陽水出晉陽縣西壺口山東<lb/>
　逕狐谷亭括地志壺口蓋受河之口<hi>河南入之道迎而受之故曰口</hi>
<pb n="5b"/>　今在慈州吉鄉縣西南五十里傳言有南故稱北据<lb/>
　竹書紀年翟章救鄭次于南屈是屈有南北也<lb/>
　蔡傳曰冀州帝都之地禹受命治水所始故曰既載<lb/>
　然禹治水施功之序則皆自下流始故次兖次青次<lb/>
　徐次揚次荆次豫次梁次雍兖最下故所先雍最髙<lb/>
　故獨後<hi>箋</hi>按唐孔氏曰九州之次以治為先後以水<lb/>
　性下流當從下而泄故治水皆從下為始冀州帝都<lb/>
　於九州近北故首從冀起而東南次兖而東南次青<pb n="6a"/>　而南次徐而南次揚從揚而西次荆從荆而北次豫<lb/>
　從豫而西次梁從梁而北次雍雍地最髙故在後也<lb/>
　自兖以下皆準地之形勢從下向髙從東向西青徐<lb/>
　揚三州並為東偏雍髙于豫豫髙于青徐雍豫之水<lb/>
　從青徐入海梁髙于荆荆髙于揚梁州之水從揚入<lb/>
　海兖在冀東南冀兖之水各自東北入海也<lb/>
治梁及岐<lb/>
　蔡傳曰梁山吕梁山也在今石州離石縣東北爾雅<pb n="6b"/>　梁山晉望即冀州吕梁也又春秋梁山崩左氏榖梁<lb/>
　皆以為晉山則亦指吕梁矣<hi>箋</hi>按詩奕奕梁山維禹<lb/>
　甸之毛傳曰禹治梁山除水災是也春秋成公五年<lb/>
　梁山崩左傳晉侯以傳召伯宗問絳事焉榖梁傳梁<lb/>
　山崩遏河水三日不流公羊傳梁山河上山魏土地<lb/>
　記曰山在夏陽縣西臨於河上即禹貢之吕梁也漢<lb/>
　孔氏謂岐梁在雍州非是<lb/>
　蔡傳曰岐山在今汾州介休縣狐岐之山勝水所出<pb n="7a"/>　東北流注於汾<hi>箋</hi>按山海經狐岐之山勝水出焉水<lb/>
　經注勝水出西狐岐之山東逕六壁城南<hi>後魏書太武討胡賊</hi>
　<hi>于六壁城有六面故名</hi>又東逕中陽故城南<hi>今孝義縣</hi>又東合文水<lb/>
　今岐山在介休縣東南二十五里一名薛頡山一名<lb/>
　洪山孔氏傳謂在雍州非也<hi>雍州岐山在鳳翔府岐山縣</hi>
既修太原<lb/>
　蔡傳曰修因鯀之功而修之也廣平曰原今河東路<lb/>
　太原府也<hi>箋</hi>按魯語曰禹能以徳修鯀之功注曰鯀<pb n="7b"/>　功雖不成禹亦有所因故曰修鯀之功是也孔傳曰<lb/>
　太原今為郡名水經注太原郡治晉陽城秦昭襄三<lb/>
　年立尚書所謂既修太原者也<lb/>
至于岳陽<lb/>
　蔡傳曰岳太岳也地志謂霍太山即太岳在河東郡<lb/>
　彘縣東今晉州霍邑也<hi>箋</hi>按孔傳曰太岳在太原西<lb/>
　南<hi>今在平陽府霍州上有一峯名太岳</hi>地理志河東彘縣霍太山在東<lb/>
　北水經注汾水又東與彘水合水出東北太岳山禹<pb n="8a"/>　貢所謂岳陽也<lb/>
　蔡傳曰山南曰陽即今岳陽縣地也堯之所都揚子<lb/>
　雲冀州箴曰岳陽是都是也<hi>箋</hi>按正義曰岳陽言從<lb/>
　太原至岳山之南如荆之衡陽梁之華陽皆舉其境<lb/>
　地所至非專指一地也朱長孺曰岳陽謂霍山之南<lb/>
　其地所包者廣蔡傳專指岳陽縣言非又按堯都平<lb/>
　陽乃平山之陽非霍山也揚雄冀州箴洋洋冀州鴻<lb/>
　原大陸岳陽是都島夷被服因禹貢言岳陽在冀州<pb n="8b"/>　故云其實岳陽非堯都也<lb/>
　蔡傳曰汾水出於太原經於太岳東入於河此則導<lb/>
　汾水也<hi>箋</hi>按山海經管涔之山汾水出焉<hi>山在今静樂縣北一</hi>
　<hi>百三十里</hi>而西流注于河郭璞注曰至汾隂縣北西入河<lb/>
　漢志太原汾陽北山汾水所出西南至汾隂入河行<lb/>
　千三百四十里水經汾水出汾陽縣北管涔山又西<lb/>
　至汾隂縣北西注于河酈道元曰水南有長阜背汾<lb/>
　帶河汾水歴其隂西入河今汾州府汾河東黄河西<pb n="9a"/>　是汾水西入河矣蔡傳云東入誤<lb/>
覃懷厎績<hi>史記作致功左傳明厎其情杜預曰厎致也音㫖</hi>
　蔡傳曰覃懷地名地志河内郡有懷縣今懷州也<hi>箋</hi>
　按韓詩外傳曰武王伐紂到邢丘更名邢丘曰懷孔<lb/>
　傳曰覃懷近河地名唐孔氏曰蓋覃懷二字共為一<lb/>
　地故云近河地名据爾雅釋言流覃也覃延也邢昺<lb/>
　曰水之流必相延及則是覃懷者乃覃及于懷也今<lb/>
　懷慶府河内縣有覃懷驛蓋因禹貢以立名也<pb n="9b"/>　蔡傳又引曾氏曰覃懷平地也當在孟津之東太行<lb/>
　之西淶水出乎其西淇水出乎其東方洪水懷山襄<lb/>
　陵之時而平地致功為難故曰厎績<hi>箋</hi>按史記韓世<lb/>
　家秦擊我于太行正義曰太行在懷州河内縣北二<lb/>
　十五里又按山海經沁水出井陘山東東南注河入<lb/>
　懷東南今沁水正在懷慶之西蔡傳淶水疑當作沁<lb/>
　若淶水出直𨽻保安州礬山經淶水縣定興縣合易<lb/>
　水去覃懷絶逺何云出乎其西淇水出衛州共城北<pb n="10a"/>　山至黎陽入河疑義曰覃懷今懷慶府也府城有堯<lb/>
　河自太行山谷而出灌田甚為民利故曰厎績非平<lb/>
　地致功為難之謂<lb/>
至于衡漳<hi>漢書作衡章</hi>
　蔡傳曰衡漳水名衡古横字地志漳水二一出上黨<lb/>
　沾縣大黽谷今平定軍樂平縣少山也名為清漳<hi>宋志</hi>
　<hi>太平興國二年以鎮州廣陽砦建平定軍山在今太原府平定州樂平縣西南二十里</hi>一出上<lb/>
　黨長子縣鹿谷山今潞州長子縣發鳩山也<hi>山在長子縣西</hi>
<pb n="10b"/>　<hi>五十里</hi>名為濁漳酈道元謂之衡水又謂之横水東至<lb/>
　鄴合清漳東北至阜城入河鄴今潞州涉縣也阜城<lb/>
　今定逺軍東光縣也<hi>箋</hi>按孔傳曰漳水横流入河鄭<lb/>
　氏曰衡漳漳水横流釋文曰衡如字横也馬云水名<lb/>
　宋景徳元年改唐之景州為永靜軍有東光縣阜城<lb/>
　縣傳以永靜軍為定逺軍誤矣水經注漳水逕武隧<lb/>
　縣故城南<hi>今真定府武强縣</hi>白馬河注之上承虖沲東南逕<lb/>
　武邑郡北而東入衡水隋於此置衡水縣今真定府<pb n="11a"/>　深州衡水縣是也是衡漳不得為一水矣注又曰斯<lb/>
　洨水又東逕樂信縣故城南地理志鉅鹿屬縣也又<lb/>
　東入衡水衡水又北逕鄔縣故城南是衡水不得為<lb/>
　横水矣王肅以為衡漳二水名是也唐志冀州有衡<lb/>
　水縣滄州清池縣西五十里有衡漳隄二西北六十<lb/>
　里有衡漳東隄循吏傳薛大鼎為滄州刺史疏長蘆<lb/>
　衡漳三渠泄汙潦水不為害九域志衡水縣長蘆河<lb/>
　即禹貢衡漳故瀆金史景州阜城有衡水又有漳水<pb n="11b"/>　是也李氏瓚曰冀州原有衡水故瀆在南宫縣注以<lb/>
　為横水非也<lb/>
　蔡傳曰桑欽云二漳異源而下流相合同歸于海唐<lb/>
　人亦言漳水能獨達于海請以為瀆而不云入河者<lb/>
　漢初漳猶入河其後河徙日東而距漳水益逺至欽<lb/>
　時<hi>儒林傳桑欽君長漢成帝時人</hi>河自大伾而下已非故道而漳自<lb/>
　入海矣故欽與唐人所言者如此<hi>箋</hi>按正義曰懷在<lb/>
　河之北漳在懷北五百餘里從覃懷致功而北至衡<pb n="12a"/>　漳也則漳之不應入河明矣蔡傳謂漢初入河不知<lb/>
　何据一統志漳水二源俱入彰徳府境合流入衛河<lb/>
厥土惟白壤<lb/>
　蔡傳曰漢孔氏曰無塊曰壤顔氏曰柔土曰壤<hi>箋</hi>按<lb/>
　管子地員篇上土有五壤中土有五壚下土有五埴<lb/>
　鄭康成曰以萬物生焉則言土以人所耕而樹藝焉<lb/>
　則言壤唐孔氏曰土堅而壤濡九章算術穿地四為<lb/>
　壤五壤為息土則壤是土和緩之名<pb n="12b"/>　蔡傳曰辨土之宜有二白以辨其色壤以辨其性蓋<lb/>
　草人糞壤之法各因色性而辨其所當用也<hi>箋</hi>按援<lb/>
　神契曰五土出利以給天下黄白宜種禾黑墳宜種<lb/>
　麥蒼赤宜種菽泍泉宜種稻又管子地員篇有赤壚<lb/>
　黄唐黑埴青商白壤之名皆祖述禹貢之遺意也孔<lb/>
　傳曰水去土復其性色白而壤美馬曰天性和美也<lb/>
厥賦惟上上錯厥田惟中中<lb/>
　孔傳曰賦謂土地所生以供天子上上第一雜出第<pb n="13a"/>　二之賦田之髙下肥瘠九州之中為第五<hi>箋</hi>按唐孔<lb/>
　氏曰多者為正少者為雜此州言上上錯者少在正<lb/>
　下豫州言錯上中者少在正上<lb/>
　蔡傳曰賦髙于田四等者地廣而人稠也<hi>箋</hi>按地志<lb/>
　曰河東土地平易有鹽鐵之饒本唐堯所居後唐李<lb/>
　琪曰自堯堙洪水禹作司空於是辨九等之田收什<lb/>
　一之税其時戸口一千三百餘萬定墾田約九百二<lb/>
　十萬頃為太平之盛冀為帝都其地廣人稠可知埤<pb n="13b"/>　傳曰朱子以平陽蒲坂其地磽瘠朴陋非堯舜不能<lb/>
　都此據後世而論耳冀賦第一田第五其非磽瘠可<lb/>
　知周職方曰其榖宜黍稷本非磽瘠明矣<lb/>
　蔡傳曰林氏曰冀州先賦後田者冀王畿之地天子<lb/>
　所自治併與塲圃園田漆林之𩔖而征之如周官載<lb/>
　師所載賦非盡出于田也故以賦屬于厥土下餘州<lb/>
　皆田之賦也故先田而後賦<hi>箋</hi>按周禮小司徒職經<lb/>
　土地而井牧其田野任地事而令貢賦田有不易一<pb n="14a"/>　易再易之不同賦亦上中中下三錯之各異至載師<lb/>
　任土則以宅田士田賈田任近郊之地以官田牛田<lb/>
　賞田牧田任逺郊之地以公邑之田任甸地以家邑<lb/>
　之田任稍地田不耕者出屋粟時征其賦故必先品<lb/>
　田之髙下而後可以制賦若禹時京師之田舊所熟<lb/>
　悉豈待至禹而始核唯校之八州不知其賦為何等<lb/>
　至是而頒行列州乃知冀賦為上上錯故先言賦而<lb/>
　後言田也餘八州之賦則照京師之例而行之若徐<pb n="14b"/>　田第五則賦第二揚田第九則賦第七而又雜出第<lb/>
　六者是也傳以為冀賦併園㕓漆林而征之賦不盡<lb/>
　出于田故先賦後田何當日兖之漆絲豫之漆枲載<lb/>
　為定制而冀賦了不相及觀甸服止納總秸粟米别<lb/>
　無他賦可知何得以周初時制例之於禹貢時也<lb/>
恒衛既從<hi>史記作常衛以諱恒也</hi>
　蔡傳曰恒水地志出常山郡上曲陽縣恒山北谷東<lb/>
　入<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水晁氏曰今之恒水西南流至真定府行唐縣<pb n="15a"/>　東流入于滋水又南流入于衡水非古逕矣<hi>箋</hi>按水<lb/>
　經注<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水東逕左人城南又東恒水從西來注之自<lb/>
　下<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水兼納恒川之通稱焉即禹貢所謂恒衛既從<lb/>
　也孔傳曰二水已治從其故道<lb/>
　蔡傳曰衛水地志出常山郡靈壽縣東北東入滹沱<lb/>
　河薛氏曰東北合滹沱河過信安軍入易水<hi>箋</hi>按宋<lb/>
　信安軍在今順天府霸州一統志衛河在靈壽縣東<lb/>
　北十里俗呼雷溝河又棗强有索盧水即衛水之支<pb n="15b"/>　流也石瑤乃以為衛輝府之衛水源自府城北東達<lb/>
　内黄濬縣與淇漳滹沱諸水合流至直沽入海非是<lb/>
大陸既作<lb/>
　蔡傳曰大陸孫炎曰鉅鹿北廣阿澤河所經也程氏<lb/>
　曰鉅鹿去古河絶逺河未嘗逕邢以行鉅鹿之廣阿<lb/>
　非是按爾雅髙平曰陸大陸云者四無山阜曠然平<lb/>
　地蓋禹河自澶相以北<hi>澶今開州相今彰德府</hi>皆行西山之麓<lb/>
　故班馬王横皆謂載之髙地則古河之在貝冀<hi>貝今廣平</hi>
<pb n="16a"/>　<hi>府清河縣冀今真定府冀州</hi>以及枯洚之南皆穿西山踵趾以行<lb/>
　及其已過信洚之北則西山勢斷曠然四平蓋以此<lb/>
　地謂之大陸乃與下文北至大陸者合故隋改趙之<lb/>
　昭慶以為大陸縣唐又割鹿城置陸渾縣皆疑鉅鹿<lb/>
　之大陸不與河應而亦求之向北之地杜佑李吉甫<lb/>
　以為邢趙深三州為大陸者得之<hi>箋</hi>按山海經敦與<lb/>
　之山溹水出于其陽而東流注于泰陸之水郭璞曰<lb/>
　泰陸水也名勝志敦與山在趙州臨城縣南七十里<pb n="16b"/>　<hi>金史志沃州臨城縣有敦與山</hi>吕氏春秋九藪趙之鉅鹿髙誘注廣<lb/>
　阿澤也河渠書注大陸澤在邢州及趙州界則鉅鹿<lb/>
　即為大陸明矣大陸自水名孫炎以為河所經非也<lb/>
　又按魏收地形志殷州治廣阿劉昫曰北齊改為趙<lb/>
　州隋改廣阿為大陸唐武徳四年改為象城天寳元<lb/>
　年改為昭慶<hi>以縣西南有建初啟運二陵故名</hi>宋開寳二年改昭慶<lb/>
　為隆平據此則是唐改大陸為昭慶蔡傳乃謂隋改<lb/>
　昭慶為大陸謬矣唐志深州束鹿縣本鹿城先天二<pb n="17a"/>　年析鹿城置陸澤蔡傳作陸渾澤之譌也蓋大陸水<lb/>
　名禹治水而恒衛既從則大陸水退地可耕作若荆<lb/>
　州雲夢之澤雲土夢作乂是也爾雅髙平曰陸疑大<lb/>
　陸亦必髙地不得為水然洪水懷山襄陵况平陸乎<lb/>
　當是時洪水方割冀州為京師根本之地重農力作<lb/>
　秎穫豐收君相以農為本務堯授人時平秩東作舜<lb/>
　耕歴山田事其所素諳也禹曰濬畎澮距川暨稷播<lb/>
　奏庶艱食烝民乃粒萬邦作乂則冀土為諸州之倡<pb n="17b"/>　導夏小正初嵗祭耒始用暢農率均田農及雪澤初<lb/>
　服于公田<hi>夏時已有公田</hi>二月徃耰黍三月祈麥實五月種<lb/>
　黍菽穈蓋其遺制也吕刑曰稷降播種農殖嘉榖三<lb/>
　后成功惟殷于民則當日大陸既作所可想見者也<lb/>
島夷皮服<hi>史記漢書作鳥夷</hi>
　蔡傳曰海島之夷以皮服來貢也<hi>箋</hi>按東漢挹婁傳<lb/>
　好養豕食肉衣皮逺夷慕徳歌阻蘇邪犂注曰食肉<lb/>
　衣皮唐書回鶻列傳白霫居鮮卑故地直京師東北<pb n="18a"/>　五千里業射獵以赤皮緣衣爾雅東北方之美者斥<lb/>
　山之文皮故冀東北邊之夷多皮服也孔傳曰海曲<lb/>
　謂之島居島之夷還服其皮明水害除<hi>鄭𤣥王肅本皆作鳥夷</hi>
夾右碣石入于河<hi>史記漢書河作海</hi>
　蔡傳曰碣石地志在北平郡驪城縣西南河口之地<lb/>
　今平州之南也冀州北方貢賦之來自北海入河南<lb/>
　向西轉而碣石在其右轉屈之間故曰夾右也<hi>箋</hi>按<lb/>
　山海經碣石之山繩水出焉東流注于河郭璞曰或<pb n="18b"/>　曰在右北平驪城縣海邊山也則碣石在河之右而<lb/>
　近海矣蓋海水瀰漫稽天混茫無際遼東西貢賦入<lb/>
　河之道㣲茫難認屹然有碣石髙峙其右穹窿如柱<lb/>
　舟楫入河望之儼在其右掖則南向入河西轉以此<lb/>
　為識唐陸徳明釋文曰夾音協帶也宋楊伯嵒九經<lb/>
　韻補曰夾音協以其居河之右如人之右脇然也孔<lb/>
　氏傳曰碣石海上山禹夾行此山之右而入河逆上<lb/>
　夾字以本音讀之失其㫖矣杜佑曰碣石山在漢樂<pb n="19a"/>　浪郡遂城縣秦長城起此為左碣石禹貢碣石在平<lb/>
　州南三十餘里為右碣石<lb/>
　蔡傳曰程氏曰冀為帝都東西南三面距河他州貢<lb/>
　賦皆以達河為至故此三方亦不必書而其北境則<lb/>
　漢遼東西右北平漁陽上谷之地其水如遼濡滹易<lb/>
　皆中髙不與河通故必自北海然後能達河也<hi>箋</hi>按<lb/>
　袁坤儀曰謂遼濡滹易之水皆中髙不與河通者誤<lb/>
　濡易滹沱諸水去帝都近<hi>漢書注易水出故安至苑陽入濡又濡水有二一出</hi>
<pb n="19b"/>　<hi>涿郡合易水一出遼西肥如縣南入海陽</hi>縱使入河亦不由行遼水又在<lb/>
　塞外安得中之<hi>郡國志注引郭璞山海經注潦水出塞外御白平山水經作衛白平今本</hi>
　<hi>山海經作衛臯山當是誤合白平為臯志又誤衛為御也</hi>
　蔡傳曰韋昭以為碣石其山皆在河口海濱故以誌<lb/>
　其入貢河道歴世既久為水所漸淪入于海已去岸<lb/>
　五百餘里矣<hi>箋</hi>按漢地志右北平驪成大揭石在縣<lb/>
　西南王莽改縣曰碣石史記蘇秦列傳燕地方二千<lb/>
　里南有碣石鴈門之饒封禪書北至碣石巡自遼西<pb n="20a"/>　若果淪入于海去岸五百里所謂在縣西南者何山<lb/>
　南有北至者又何石也蓋遼東為古幽營二州之域<lb/>
　舜分冀東北為幽即今廣寧以西之地青東北為營<lb/>
　即今廣寧以東之地東至鴨緑江西至山海關南至<lb/>
　旅順口北至開元城三面瀕邊一面阻海特碣石一<lb/>
　線之河可通貢道自島夷入貢而外不使習知其内<lb/>
　地夷險聖人制貢之意㣲矣哉<lb/>
　<pb n="20b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢㑹箋卷一<lb/>
</p>

  </div>
            <div>
<head>禹貢㑹箋卷二</head> <lb/>
    <p>
<pb n="1a"/>欽定四庫全書<lb/>
　禹貢㑹箋卷二<lb/>
　　　　　　　　　　翰林院檢討徐文靖撰<lb/>
濟河惟兗州<hi>漢書濟作泲史記兗作沇</hi>
　蔡𫝊曰兗州之域東南據濟西北距河蘇氏曰河濟<lb/>
　之間相去不逺兗州之境東南跨濟非止於濟也<hi>箋</hi>
　按正義曰濟河之間相去路近兗州之境跨濟而過<lb/>
　東南越濟水西北至東河也羅平曰九州之界濟河<pb n="1b"/>　<hi>兗</hi>淮岱<hi>徐</hi>相去不能千里荆河<hi>豫</hi>千里而贏海岱<hi>青</hi>
　千里而縮荆山衡陽<hi>荆</hi>二千里而遥東海西河<hi>冀</hi>二<lb/>
　千里而近壽春之淮潮陽之海<hi>揚</hi>相去五六千里龍<lb/>
　門之河燉煌之黑<hi>雍</hi>相去且四千里華陽黒水<hi>梁</hi>窮<lb/>
　數千里猶未知其所終荆河淮濟之間斷長補短不<lb/>
　能淮海一州之半則知所制各有當矣<lb/>
九河既道<lb/>
　蔡𫝊曰九河爾雅一曰徒駭二曰太史三曰馬頰四<pb n="2a"/>　曰覆鬴五曰胡蘇六曰簡潔七曰鈎盤八曰鬲津其<lb/>
　一則河之經流也先儒不知河之經流遂分簡潔為<lb/>
　二既道既順其道也<hi>箋</hi>按爾雅簡潔郭璞曰簡水道<lb/>
　簡易絜水多約絜朱子注孟亦分簡潔為二又呉氏<lb/>
　程曰南皮縣明有簡河何嘗合絜為一蔡𫝊乃合簡<lb/>
　絜而一之非也邢昺曰九河所在徒駭最北鬲津最<lb/>
　南葢徒駭是河之本道東出分為八枝也然則徒駭<lb/>
　即河之經流蔡𫝊謂徒駭而外别有一經流非<pb n="2b"/>　𫝊又曰按徒駭河地志云滹沱河寰宇記云在滄州<lb/>
　清池南許商云在成平<hi>箋</hi>按唐地志滄州清池縣有<lb/>
　徒駭河九域志在故滄州廢清池縣西北二十里寰<lb/>
　宇記在清池縣西五十里𫝊云南誤邢昺爾雅疏九<lb/>
　河所在徒駭最北鬲津最南葢徒駭是河之本道東<lb/>
　北分為八枝也然則徒駭即河之經流𫝊云徒駭而<lb/>
　外别有所為經流者以簡絜誤合而為一也<lb/>
　𫝊又曰馬頰河元和志云在德州安德平原東南寰<pb n="3a"/>　宇記云在棣州商河北輿地記云即篤馬河也<hi>箋</hi>按<lb/>
　溝洫志孫禁以為可開通大河今入故篤馬河先儒<lb/>
　以為即馬頰唐地志德州平昌縣有馬頰河金史志<lb/>
　棣州商河縣有馬頰河一統志馬頰河在東光縣界<lb/>
　經堂邑清平二縣界東達樂陵入海又髙唐州西有<lb/>
　馬頰河故道<lb/>
　𫝊又曰覆鬴河通典云在德州安德<hi>箋</hi>按一統志覆<lb/>
　鬴枯河自慶雲經海豐縣南入海<pb n="3b"/>　𫝊又曰胡蘇河寰宇記云在滄之饒安無棣臨津三<lb/>
　縣許商云在東光<hi>箋</hi>按許商謂古説九河之名有徒<lb/>
　駭胡蘇鬲津今現在成平東光鬲縣界中郡國志勃<lb/>
　海東光縣有胡蘇亭胡蘇河水經注清河又東至東<lb/>
　光縣西南逕胡蘇亭又東北右㑹大河故瀆元史云<lb/>
　胡蘇在慶雲西南<hi>廣雲故無棣</hi>
　𫝊又曰簡潔河輿地記云在臨津<hi>箋</hi>按方輿紀要絜<lb/>
　與簡相近輿地記云在臨津孔氏謂在貝州厯亭縣<pb n="4a"/>　誤也金史南皮縣有絜河元志簡潔在南皮城外十<lb/>
　餘步<lb/>
　𫝊又曰鉤盤河寰宇記云在樂陵東南從德州平昌<lb/>
　來<hi>今徳平縣</hi>輿地記云在樂陵<hi>箋</hi>按水經注般縣般河葢<lb/>
　亦九河之一也漢書稱公孫瓚破黄巾於般河即此<lb/>
　瀆也元志獻縣東南八十里有鉤盤河<lb/>
　𫝊曰鬲津河寰宇記云在樂陵東西北流入饒安許<lb/>
　商云在鬲縣輿地記云在無棣<hi>箋</hi>按溝洫志許商以<pb n="4b"/>　為古説九河之名有徒駭胡蘇鬲津今見在成平東<lb/>
　光鬲界中自鬲以北至徒駭間相去二百餘里今河<lb/>
　雖數移徙不離此域方輿紀要鬲津在鉤盤之北漢<lb/>
　志注平原鬲縣平當以為鬲津通典在獻縣之廢饒<lb/>
　安縣元志在慶雲縣又在樂陵縣西三十里一統志<lb/>
　云至海豐入海<lb/>
　𫝊曰太史河不知所在<hi>箋</hi>按通典曰九河四在景成<lb/>
　二在平原其太史簡絜未詳處所方輿紀要太史河<pb n="5a"/>　在徒駭之東元志太史河在南皮縣治北<lb/>
　𫝊又曰九河水道變遷難於推考而碣石通頂趾皆<lb/>
　石不應仆没今兗冀之地既無此石而平州正南有<lb/>
　山而名碣石者尚在海中去岸五百餘里卓立可見<lb/>
　則是古河自今以為海處向北斜行始分為九其河<lb/>
　已淪於海明矣漢王横言昔天常連雨東北風海水<lb/>
　溢西南出浸數百里九河之地已為海水所漸酈道<lb/>
　元亦言九河碣石苞淪於海後世儒者知求九河於<pb n="5b"/>　平地而不知求碣石有無以為之證故前後異説究<lb/>
　無歸宿<hi>箋</hi>按封禪書北至碣石巡自遼西地理志碣<lb/>
　石在驪成西南今永平昌黎縣北相去二十里現有<lb/>
　碣石何得云去岸五百里也自石晉以幽薊十六州<lb/>
　賂契丹厯宋數百年足跡未至其地近自滄州望平<lb/>
　州約五百餘里何得以碣石逺在海中去平州五百<lb/>
　里也縱使去平州五百餘里又何得有卓立可見者<lb/>
　水經注曰禹貢兗州九河既道矣謂徒駭太史馬頰<pb n="6a"/>　覆鬴胡蘇簡潔鈎盤鬲津也同為逆河葢所潤下之<lb/>
　𫝑以通河海及齊桓霸世塞廣田居同為一河故自<lb/>
　堰以北館陶廮陶<hi>唐志趙州寧晉本廮陶丘</hi>貝丘鬲般廣光信都<lb/>
　東光河間樂成城地並存川瀆多亡漢世河决金隄<lb/>
　南北離其害議者欲求九河故迹而川之未知其所<lb/>
　夫欲求九河故迹則必有故迹之處可求豈謂求之<lb/>
　於海乎孫禁謂開通大河令入故篤馬河至海五百<lb/>
　里豈謂至碣石五百里乎至王横言天常連雨東北<pb n="6b"/>　風海水溢西南浸數百里如春秋所書宋大水𩔖豈<lb/>
　風息雨霽之後宋遂淪為海乎<lb/>
雷夏既澤<lb/>
　蔡𫝊曰澤水之鍾也雷夏地志在濟隂郡成陽縣西<lb/>
　北今濮州雷澤縣西北也山海經云澤中有雷神龍<lb/>
　身而人頭鼓其腹則雷然則本夏澤也因其神名之<lb/>
　曰雷夏也<hi>箋</hi>按山海經雷澤有雷神龍身而人頭鼓<lb/>
　其腹在呉西漢地志㑹稽呉縣具區在西古文以為<pb n="7a"/>　震澤郡國志呉郡呉縣震澤在西劉昭注曰越絶書<lb/>
　云湖周三萬六千頃有大雷山小雷山水經注太湖<lb/>
　有大雷小雷三山亦謂之三山湖此雷澤即震澤與<lb/>
　禹貢雷夏無涉蔡𫝊之誤因史遷舜紀舜漁雷澤正<lb/>
　義曰雷澤有雷神鼓其腹則雷改經文在呉西字為<lb/>
　則雷字而不知其非禹貢之雷澤也据漢地志曰濟<lb/>
　隂定陶詩風曹國也堯作游成陽舜漁雷澤故其民<lb/>
　猶有先王之遺風括地志曰雷夏在濮州雷澤縣郭<pb n="7b"/>　外西北元和志曰雷澤縣西北至濮州九十里此則<lb/>
　禹貢之雷澤矣近志云雷澤東西二十里南北十五<lb/>
　里李之藻云澤底有巉石深壑冬至前水吸而入如<lb/>
　巨雷鳴故名雷澤意洪水懷襄之世雷澤未陂泛濫<lb/>
　彌廣史稱舜漁於雷澤就時於負夏鄭𤣥曰負夏衛<lb/>
　地孫奭孟子疏曰今之東郡是也意是時雷澤負夏<lb/>
　或皆其澤所瀰漫故總名雷夏未可知也正義曰洪<lb/>
　水之時高原亦水澤不為澤雷夏既澤高地水盡此<pb n="8a"/>　復為澤也周禮稻人職曰凡稼澤夏以水殄草而芟<lb/>
　夷之澤草所生種之芒種是也<lb/>
灉沮㑹同<lb/>
　蔡傳曰灉水曾氏曰爾雅水自河出為灉許氏曰河<lb/>
　灉水在宋水經汳水出隂溝東至蒙為狙獾灉水即<lb/>
　汳水也<hi>箋</hi>按元和志曰灉水沮水二源俱出雷澤縣<lb/>
　西北平地去縣十四里許氏曰灉水東入泗下流入<lb/>
　沮韓氏謂此乃河之别流在豫州者東厯徐州境入<pb n="8b"/>　泗水經汳水出隂溝於浚儀縣北東至梁郡蒙縣為<lb/>
　濉水𫉬水出汳水於梁郡蒙縣北又東至彭城縣北<lb/>
　東入於泗蔡傳狙獾乃沮𫉬二字之譌<lb/>
　蔡傳曰晁氏曰爾雅自河出為灉濟出為濋求之於<lb/>
　韻沮有楚音<hi>箋</hi>按僖十九年左𫝊注杜預曰沮水受<lb/>
　汴東經陳留梁譙沛彭城縣入泗水經瓠子河出東<lb/>
　郡濮陽縣北河注曰禹貢灉沮㑹同許慎曰河灉水<lb/>
　也九域志曰濮州有沮溝即禹貢灉沮㑹同者京相<pb n="9a"/>　璠曰今濮陽城西南十五里有沮丘城六國時沮楚<lb/>
　同以為楚丘非也<lb/>
桑土既蠶<lb/>
　蔡𫝊曰蠶性惡濕故水退而後可蠶然九州皆賴其<lb/>
　利而獨於兗言之者兗地宜桑後世之濮上桑間猶<lb/>
　可驗也<hi>箋</hi>按祭義曰古者天子諸侯必有公桑蠶室<lb/>
　大昕之朝桑於公桑風戾以食之鄭氏曰風戾之使<lb/>
　露氣燥乃以食蠶蠶性惡濕是也秦少游蠶書序略<pb n="9b"/>　曰考之禹貢揚梁冀雍不貢繭物兗篚織文徐篚𤣥<lb/>
　纖縞荆篚𤣥纁璣組豫篚纖縞青篚檿絲皆繭物也<lb/>
　而桑土既蠶獨言於兗然則九州蠶事兗為最乎夏<lb/>
　小正三月攝桑𫝊曰桑攝而記之急桑也貨殖𫝊齊<lb/>
　魯千𣗳桑與千户侯等詩邶鄘衛譜東及兗州桑土<lb/>
　之野正義曰今濮水之上地有桑間者是有桑土明<lb/>
　矣<lb/>
是降丘宅土<hi>史記作下一居土</hi>
<pb n="10a"/>　蔡𫝊曰兗地多在卑下水害尤甚民皆依丘陵以居<lb/>
　至是始得下居平地也<hi>箋</hi>按鄭氏曰此州寡於山而<lb/>
　夾川兩大流之間遭洪水其民尤困水害既除於是<lb/>
　下丘居土以其免於厄尤喜故記之周官大司徒以<lb/>
　土宜之法辨十有二土之名物以相民宅而知其利<lb/>
　害注曰相視其地以奠民居使知趨利避害各得其<lb/>
　所也當日禹作司空掌邦土居四民時地利正其事<lb/>
　也是降丘宅土非止為下居平地故於蠶桑既興後<pb n="10b"/>　記之<lb/>
厥土黑墳<lb/>
　蔡𫝊曰土脉墳起也<hi>箋</hi>按孔𫝊曰色黑而墳起陸氏<lb/>
　釋文曰馬云有肥澤也周禮草人職墳壤用麋援神<lb/>
　契曰黑墳宜種麥説卦𫝊坤於地為黑兗土乃黑而<lb/>
　墳也<lb/>
厥草惟繇厥木惟條<lb/>
　蔡𫝊曰林氏曰兗徐揚三州最居東南下流其地卑<pb n="11a"/>　濕沮洳洪水為患草木不得其生至是或繇或條或<lb/>
　夭或喬而或漸包故於三州特言之<hi>箋</hi>按論衡曰地<lb/>
　性生草山性生木故草木於山為宜兗州寡於山而<lb/>
　夾以河濟之間水盛而草木不生今既長茂故特書<lb/>
　之孔𫝊曰繇茂條長馬云繇抽也坤文言曰天地變<lb/>
　化草木蕃其謂是乎<lb/>
厥田惟中下厥賦貞<lb/>
　蔡𫝊曰貞正也兗賦最薄言君天下者以薄賦為正<pb n="11b"/>　也<hi>箋</hi>按隋書食志云采制九等而康歌興九州以土<lb/>
　色定田皆有定賦惟冀豫梁揚錯出冀豫荆青徐雍<lb/>
　兗揚梁為次然雍兗皆六六而無九今兗田第六賦<lb/>
　亦第六無復下上之别故曰貞鄭氏曰貞正也其賦<lb/>
　中上則是田正與賦相當故以為貞也周書無逸所<lb/>
　謂惟正之供蔡𫝊云以薄賦為正其餘八州之賦將<lb/>
　遂不得為正乎<lb/>
作十有三載乃同<pb n="12a"/>　蔡𫝊曰兗當河下流之衝今水患雖平而卑濕沮洳<lb/>
　未必盡去土曠人稀生理鮮少必治作十有三載然<lb/>
　後賦法同於他州<hi>箋</hi>按鄭氏曰治此州正作不休十<lb/>
　三年乃有賦與八州同言功難也夫以為治此州者<lb/>
　正作不休則貞作連讀可乎且十三年中八州有賦<lb/>
　而兗獨無其果然乎意以作當為耕作如冀州大陸<lb/>
　既作之𩔖葢兗田第六賦亦第六必耕作十有三載<lb/>
　貞問其田之收穫賦之正供無復有上下豐歉之異<pb n="12b"/>　故曰貞也若以為同於他州則兗賦第六他州亦第<lb/>
　六乎然必十有三載者周禮天府職云季冬陳玉以<lb/>
　貞來嵗之媺惡鄭氏曰問事之正曰貞問嵗之媺惡<lb/>
　謂問於龜太卜職太貞之屬史記太隂在子旱明嵗<lb/>
　美至卯穰明歳衰惡至午旱明歳美至酉穰明歳衰<lb/>
　惡故必十三載乃可以同周職方曰兗州其榖宜四<lb/>
　種<lb/>
厥貢漆絲<pb n="13a"/>　蔡𫝊曰兗地宜漆宜桑故貢漆絲也<hi>箋</hi>按禇遂良曰<lb/>
　舜造漆器禹雕其俎是漆為當時器用之所需也貨<lb/>
　殖𫝊山東多魚鹽漆絲故兗貢之考工記㡛人湅絲<lb/>
　以涚水漚其絲鄭氏曰涗水謂以灰所泲水也楚人<lb/>
　曰漚齊人曰涹<lb/>
厥篚織文<hi>漢書篚作棐</hi>
　蔡𫝊曰篚竹器筐屬也古者幣帛之屬則盛之以筐<lb/>
　篚而貢焉織文者織而有文錦綺之屬也<hi>箋</hi>按三禮<pb n="13b"/>　圖曰篚以竹為之長三尺廣一尺深三寸足高三寸<lb/>
　上有葢孔𫝊曰地宜漆林又宜桑蠶織文錦綺之屬<lb/>
　盛之筐篚而貢焉据禮記深衣士不衣織鄭注曰織<lb/>
　染絲織之士衣染繒也是織文乃染絲織之而有文<lb/>
　非必為錦綺也詩六月織文鳥章又周禮玉府掌王<lb/>
　之獻文織良貨賄之屬注曰文織謂織之有文出於<lb/>
　織成者其非為錦綺可知<lb/>
浮於濟漯達于河<hi>史記漢書濟作泲</hi>
<pb n="14a"/>　蔡𫝊曰舟行水曰浮漯者河之枝流也兗之貢賦浮<lb/>
　濟浮漯以達於河也<hi>箋</hi>按水經曰濟水又東北過甲<lb/>
　下邑入於河酈注曰山海經濟水入鉅野注渤海入<lb/>
　濟琅槐東北者也又東北河水枝津注之水經以為<lb/>
　入河非也斯乃河水注濟非濟入河杜佑曰濟水因<lb/>
　王莽末渠涸不復截河過今東平濟南淄川北海界<lb/>
　中有水流入海謂之清河實菏澤汶水合流亦曰濟<lb/>
　河葢因舊名非濟水也郭景純曰濟自滎陽至樂安<pb n="14b"/>　博昌入海今河竭濟水仍流不絶然河水於濟漯之<lb/>
　北别流注海今所輟流者惟漯水耳郭或以為濟注<lb/>
　之事實非也孔𫝊曰順流曰浮因水入水曰達<lb/>
　蔡𫝊曰地志漯水出東郡東武陽至千乗入海程氏<lb/>
　以為此乃漢河與漯殊異然亦不能明言漯河所在<lb/>
　未詳其地也<hi>箋</hi>按水經注曰桑欽地理志漯水出髙<lb/>
　唐余按穆天子𫝊丁夘天子自五鹿東征釣於漯水<lb/>
　以祭淑人己巳天子東征食馬於漯水之上尋其沿<pb n="15a"/>　歴逕趣不得近出高唐也据穆𫝊郭注漯水今濟隂<lb/>
　漯隂縣是漯隂在濟水之隂也水經漯水逕高唐縣<lb/>
　故城東又東北逕漯隂故城北故兗州貢賦浮濟浮<lb/>
　漯以入河也金史志博州博平縣有漯河今在章丘<lb/>
　縣東北七里源出縣之長白山西北流入小清河唐<lb/>
　志濟南章丘縣有長白山是也薛氏謂古漯自東昌<lb/>
　府朝城縣受河而東入海故浮漯可以達河西漢末<lb/>
　河并行漯川其後河徙而漯亦不復存矣章丘縣志<pb n="15b"/>　縣東北七里有漯水出長山縣之長白山西北流入<lb/>
　小清河非古漯也<lb/>
　<lb/>
　<lb/>
　<lb/>
　<lb/>
　<lb/>
　禹貢㑹箋卷二<lb/>
</p>

  </div>
            <div>
<head>禹貢㑹箋卷三</head> <lb/>
    <p>
<pb n="1a"/>欽定四庫全書<lb/>
　禹貢㑹箋卷三<lb/>
　　　　　　　　　　翰林院檢討徐文靖撰<lb/>
海岱惟青州<lb/>
　蔡𫝊曰青州之域東北至海西南距岱<hi>箋</hi>按蔡冀州<lb/>
　𫝊中引程氏日記云冀之北境則遼東西右北平是<lb/>
　矣於舜典𫝊中仍用孔氏分青州為營州之説至此<lb/>
　易據海為至海仍無所歸一也据爾雅九州齊曰營<pb n="1b"/>　州有營而無青并青於營也兩河間曰冀州燕曰幽<lb/>
　州分幽於冀也安得以幽營皆冀地乎周禮幽州其<lb/>
　川曰河泲而不及海河内曰冀州而不及海獨禹貢<lb/>
　謂海岱惟青州安得謂青州直至海而不跨海乎且<lb/>
　舜營州即遼東商改青州為營州則遼東屬青可知<lb/>
　周時以青兼徐則青州地大故分青之遼東以屬幽<lb/>
　孔𫝊曰東北據海西南距岱無可疑也歐陽忞輿地<lb/>
　廣記載禹貢九州疆域以遼東營州屬冀與蔡𫝊以<pb n="2a"/>　青東北至海皆非<lb/>
　蔡𫝊曰岱泰山也今在襲慶府奉符縣西北三十里<lb/>
　<hi>箋</hi>按山海經泰山泰水出於其陽漢官儀及泰山記<lb/>
　曰盤道屈曲而上凡五十餘盤經小天門自下至古<lb/>
　封禪處凡四十里郭璞注山海經曰泰山從下至頭<lb/>
　四十八里二百步周禮正東曰青州其山鎮曰沂山<lb/>
　河東曰兗州其山鎮曰岱山禹貢時青州地廣際周<lb/>
　職方兗界也<pb n="2b"/>嵎夷既略<hi>五帝本紀嵎作郁</hi>
　蔡𫝊曰嵎夷薛氏曰今登州之地畧經畧為之封畛<lb/>
　也即堯典之嵎夷<hi>箋</hi>按堯典宅嵎夷曰暘谷史記作<lb/>
　郁夷<hi>郁音嵎</hi>水經注朐山東北有大洲謂之郁洲山海<lb/>
　經曰郁山在海中者也史記索隱曰嵎夷今文尚書<lb/>
　及帝命驗並作禺䥫䥫古夷字据異物志夷州土無<lb/>
　銅䥫取磨礪青石以作弓矢有夷字又有䥫字䥫即<lb/>
　鐵耳元和志萊州掖縣北有渤海則已入東萊郡界<pb n="3a"/>　過碣石二百餘里元人又以鐵山為碣石于欽齊乗<lb/>
　曰青州東北跨海跨小海也海限塞山有此一曲北<lb/>
　自平州碣石南至登州沙門島是為渤海之口胡氏<lb/>
　曰于氏所謂碣石葢即鐵山也鐵山南對沙門島北<lb/>
　與旅順口相接正當渤海之口是古所謂嵎鐵者即<lb/>
　此定四年𫝊曰封畛土略杜注曰畛塗所經也畧界<lb/>
　也𫝊又曰天子經畧諸侯正封古之制也封畧之内<lb/>
　無非君土是矣是既畧言正其經畧使無侵越也孔<pb n="3b"/>　𫝊用功少曰畧嵎夷近海何有事於用功之多哉<lb/>
濰淄其道<hi>漢書作惟甾史作既道</hi>
　蔡𫝊曰濰水地志出瑯琊郡箕縣今密州莒縣東北<lb/>
　濰山也北至都昌入海<hi>箋</hi>按地理志濰出琅邪箕屋<lb/>
　山葢箕縣之屋山也水經注濰自箕縣北逕東武縣<lb/>
　西北流合扶淇之水又北右合盧水即久台水也<hi>地志</hi>
　<hi>久台水出瑯邪横縣横山東南至東武入濰</hi>尚書所謂濰淄其道矣今屋<lb/>
　山在莒州西北九十里濰水至膠州高密入海括地<pb n="4a"/>　志云宻州莒縣山濰水所出是也<lb/>
　蔡𫝊曰淄水地志出泰山郡萊蕪縣原山今淄州淄<lb/>
　川縣東北七十里原山也東至博昌入濟又東北入<lb/>
　海<hi>箋</hi>按水經注淄水入馬車瀆亂流<hi>漢志齊郡鉅定縣有馬車瀆</hi>
東北逕琅槐故城南又東北至皮丘坑入於海蓋漢志<lb/>
　但言淄水入濟蔡𫝊東北入海乃据酈注而補也今<lb/>
　淄水出原山在泰安州萊蕪縣東二十里至青州壽<lb/>
　光縣入濟與濟歴濵州蒲臺利津諸界入海葢淄至<pb n="4b"/>　博昌入濟而東北至齊郡鉅定縣馬車瀆水以下又<lb/>
　濟入海之處也淄水入海之道與濟同非謂濰乃入<lb/>
　海淄但入濟也日記疑漢書本濟或誤非是<lb/>
厥土白墳<lb/>
　集解曰平地之土色白而性墳<hi>箋</hi>按青土色白與冀<lb/>
　畧同但青土白而墳起較冀土白而柔軟㣲有分也<lb/>
　周官草人職墳壤用麋其性相似可知也<lb/>
海濱廣斥<hi>史記作廣瀉</hi>
<pb n="5a"/>　蔡𫝊曰海涯之地廣漠而斥鹵許慎曰東方謂之斥<lb/>
　西方謂之鹵斥鹵鹹地可煮為鹽者也<hi>箋</hi>按爾雅十<lb/>
　藪齊有海隅郭注曰海濵廣斥鄭氏曰斥謂地鹹鹵<lb/>
　夏本紀海濵廣瀉厥曰斥鹵周禮草人職鹹潟用貆<lb/>
　易緯乾鑿度坤有八色東鹹西淡是也史記相如𫝊<lb/>
　除邊闗闗益斥張揖曰斥廣也齊世家齊自泰山屬<lb/>
　之瑯琊北被於海膏壤三千里是青地廣漠而斥鹵<lb/>
　也<pb n="5b"/>厥田惟上下厥賦中上<lb/>
　孔𫝊曰田第三賦第四<hi>箋</hi>按周職方曰其榖宜稻麥<lb/>
厥貢鹽絺<lb/>
　蔡𫝊曰鹽斥地所出<hi>箋</hi>按爾雅曰中有岱岳與其五<lb/>
　榖魚鹽生焉周禮鹽人掌鹽之政令以共百事之鹽<lb/>
　祭祀共其苦鹽散鹽賈疏曰散鹽煮水為之出於東<lb/>
　海管子曰海王之國謹正鹽筴青州近海煮海為鹽<lb/>
　是也若斥地雖醎猶可耕種草人土化之法鹹潟則<pb n="6a"/>　用貆是也<lb/>
　蔡𫝊曰絺細葛也<hi>箋</hi>按周書文𫝊解礫石不可榖植<lb/>
　之葛木以為絺綌以為材用周禮掌葛有葛征以徴<lb/>
　絺綌之材於山農書有曰逺邇畢獻方物惟服食器<lb/>
　用若青州之貢鹽絺惟服食也或以絺為益稷篇絺<lb/>
　繡之絺淮南齊俗訓有詭文繁繡据周禮司服職云<lb/>
　王祭社稷五祀則希冕鄭注冕服九章皆希以為繡<lb/>
　釋文曰希本作絺賈氏疏曰希繡者孔君以細葛上<pb n="6b"/>　為繡<hi>鄭讀希為黹黹紩也謂刺繪為繡</hi>
海物惟錯<lb/>
　蔡𫝊曰錯雜也海物非一種故曰錯林氏曰既總謂<lb/>
　之海物則固非一物矣錯葢别為一物如錫貢磬錯<lb/>
　之錯理或然也<hi>箋</hi>按周官太宰掌九貢九曰物貢海<lb/>
　物惟錯若職方正東青州其利魚蒲之𩔖是也何得<lb/>
　以磬錯例之<lb/>
岱畎絲枲<pb n="7a"/>　蔡傳曰畎谷也岱山之谷也枲麻也<hi>箋</hi>按周官太宰<lb/>
　九貢有嬪貢鄭注嬪貢絲枲也其屬有典絲典枲孔<lb/>
　傳曰畎谷也爾雅水注川曰谿注谿曰谷豈必岱山<lb/>
　之谷始有是貢乎觀書益稷篇濬畎澮距川梓材若<lb/>
　稽田為厥疆畎考工記匠人為溝洫一耦之伐深尺<lb/>
　廣尺為之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>鄭注曰<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>畎也班固西都賦農服先疇<lb/>
　之畎畝趙過曰后稷始畎田畎亦何當専指畎谷也<lb/>
　孔傳枲麻也周禮籩人職朝事之籩其實䵄蕡注曰<pb n="7b"/>　蕡枲實儀禮有司徹䵄蕡坐設於豆西注曰蕡熬枲<lb/>
　實也賈公彦曰案喪服傳云菹者麻之有蕡者也牡<lb/>
　麻者枲麻也若然蕡麻有實枲麻無實鄭云蕡為枲<lb/>
　實者舉其類耳其實枲是雄麻無實<lb/>
鉛松怪石<lb/>
　蔡傳曰怪石怪異之石也林氏曰怪石之貢誠為可<lb/>
　疑意其必須以為器用之飾非特貢其怪異之石以<lb/>
　為玩好也<hi>箋</hi>按管子曰山上有緑石者下有鉛錫蘇<pb n="8a"/>　頌曰鉛一名黑錫周禮丱人掌金玉錫石之地鄭注<lb/>
　錫鈏也書疏曰錫所以柔金也考工記攻金之工掌<lb/>
　執金錫之齊故也貢松者大司徒職曰制其畿疆設<lb/>
　其社稷之壝而樹之各以其野之所宜木遂以名其<lb/>
　社鄭注所宜木謂若松栢栗也若以松為社者則名<lb/>
　松社之野是夏社宜松故貢松也孔傳曰怪石怪異<lb/>
　好石似玉者山海經茍牀之山多怪石郭注怪石似<lb/>
　玉書曰鉛松怪石也今萊州掖縣出五色石青州所<pb n="8b"/>　貢殆此類歟<lb/>
萊夷作牧<hi>史作為牧</hi>
　蔡傳曰萊夷顔師古曰萊山之夷齊有萊侯萊人即<lb/>
　今萊州之地作牧者言可牧放萊人以畜牧為生也<lb/>
　<hi>箋</hi>按水經注萊蕪禹貢所謂萊夷也余按太蕪萊柞<lb/>
並山名也郡縣取目焉左傳辭以無山與之萊柞晉志<lb/>
　東萊黄縣有萊山是也作牧既可耕作兼可畜牧也<lb/>
　匪但放牧而已<pb n="9a"/>厥篚檿絲<hi>史記作酓絲</hi>
　蔡傳曰檿山桑也山桑之絲其韌中琴瑟之絃蘇氏<lb/>
　曰惟東萊為有此絲以之為繒其堅韌異常萊人謂<lb/>
　之山繭<hi>箋</hi>按爾雅檿山桑詩皇矣其檿其柘漢五行<lb/>
　志檿弧注檿山桑之有㸃文者禹貢所謂檿也爾雅<lb/>
　又有蟓桑繭殆所謂檿絲也蟓或謂蠶之别名王盤<lb/>
　農書注魯桑之類宜飼大蠶荆桑宜飼小蠶禹貢檿<lb/>
　絲則是以檿桑飼蠶而吐絲也山東志檿絲出棲霞<pb n="9b"/>　縣正禹貢萊夷之故墟也朱子曰萊夷及揚之島夷<lb/>
　間於厥篚或時貢土物以見來王之意後人誤㑹其<lb/>
　㫖遂謂萊夷放牧之處有檿絲因以為貢夫九州惟<lb/>
　梁雍有貢無篚他州皆有豈必出於夷也<lb/>
浮于汶達于濟<hi>史作通濟漢書作泲</hi>
　蔡傳曰汶水出泰山郡萊蕪縣原山西南入濟在今<lb/>
　鄆州中都縣也<hi>箋</hi>按漢地志泰山萊蕪禹貢汶水出<lb/>
　西南入泲桑欽所言又琅琊朱虚東泰山汶水所出<pb n="10a"/>　東至安丘入維師古曰前言汶水出萊蕪入濟今此<lb/>
　又言出朱虚入維將桑欽所説有異或者有二汶水<lb/>
　乎曽氏曰出萊蕪縣原山入濟者徐州之汶也出朱<lb/>
　虚縣泰山北又東北入濰者責州之汶也然禹貢浮<lb/>
　汶達濟皆指青州則謂青州之汶入濰者濰乃入海<lb/>
　何由達河至帝都乎馬之貞曰汶水東出原山西流<lb/>
　過萊蕪奉髙汶陽之南剛城之北又西至龍山南分<lb/>
　為四派其南河至陽城南梁山東匯為大澤其一過<pb n="10b"/>　壽良北其一經郈亭南其北曰坎河同流至壽張安<lb/>
　民亭與北濟合故青州貢道浮汶達濟<lb/>
　<lb/>
　<lb/>
　<lb/>
　<lb/>
　<lb/>
　禹貢㑹箋卷三<lb/>
</p>

  </div>
            <div>
<head>禹貢㑹箋卷四</head> <lb/>
    <p>
<pb n="1a"/>欽定四庫全書<lb/>
　禹貢㑹箋卷四<lb/>
　　　　　　　　　　翰林院檢討徐文靖撰<lb/>
海岱及淮惟徐州<hi>周合其地于青州</hi>
　蔡傳曰徐州之域東至海南至淮北至岱而西不言<lb/>
　濟者岱之陽濟東為徐岱之北濟東為青言濟不足<lb/>
　以辨故畧之也<hi>箋</hi>按爾雅濟東曰徐州注云自濟東<lb/>
　至海若言濟不足以辨此何以單言濟也故知言淮<pb n="1b"/>　以别於青不事并言濟也葢海岱青徐所同淮海徐<lb/>
　揚所同海岱及淮乃徐耳<lb/>
淮沂其乂<hi>乂史作治</hi>
　蔡傳曰淮見導水曾氏曰淮之源出於豫之境至揚<lb/>
　徐之間始大其泛濫為患尤在於徐故淮之治於徐<lb/>
　言之也沂水地志出泰山郡葢縣艾山今沂州沂水<lb/>
　縣也南至於下邳西南而入於泗<hi>箋</hi>按金氏曰淮出<lb/>
　今唐州桐栢山行千七百里至海州入海水經注曰<pb n="2a"/>　鄭氏云沂出沂山或云臨樂山水有二源南源所導<lb/>
　世謂之柞泉北水所𤼵俗謂之窮魚泉俱東南合成<lb/>
　一川至下邳縣北西流分為二水一水於城北西南<lb/>
　入泗一水逕城東屈從縣南亦注泗謂之小沂水左<lb/>
　傳隱六年公㑹齊侯盟於艾杜注泰山牟縣東南有<lb/>
　艾山沂水所出即是山也鄭氏曰沂出沂山今青州<lb/>
　沂水縣山沂水出其西接臨朐縣界<lb/>
　蔡傳曰曾氏云徐州水以沂名者非一酈道元謂水<pb n="2b"/>　出尼丘山西北過魯之雩門亦謂之沂水出太公武<lb/>
　陽之冠石山<hi>太公誤當是太山</hi>亦謂之沂水而沂水之大則<lb/>
　出於泰山也<hi>箋</hi>按昭二十五年左傳平子請待於沂<lb/>
　上杜氏曰魯城南自有沂水此小沂也地理志沂水<lb/>
　出泰山葢縣臨樂子山南至下邳入泗過郡五行六<lb/>
　百里此大沂水也郡國志琅邪臨沂縣有洛水注之<lb/>
　水出太山南武陽之冠石山是出冠石者洛水非沂<lb/>
　水也世以其注沂亦或謂之小沂水是徐州之水以<pb n="3a"/>　沂名者非一也唐孔氏曰乂訓治也淮出桐栢山𤼵<lb/>
　源逺矣於此州言之者淮水至此而大為害尤甚喜<lb/>
　得其治故於此記之<lb/>
　蔡傳曰徐之水有泗有汶有汴有漷而獨以淮沂言<lb/>
　者徐之川莫大於淮淮乂則自泗而下凡為川者可<lb/>
　知矣徐之浸莫大於沂沂乂則自沭而下凡為浸者<lb/>
　可知矣<hi>箋</hi>按日記曰汴水出滎陽縣大周山合京索<lb/>
　須鄭四水東南至中牟縣北入於黄河泗水出泗水<pb n="3b"/>　縣陪尾山其水四源並𤼵循城北八里始合為一西<lb/>
　流至曲阜經嵫陽城東五里與沂水合漷水在滕縣<lb/>
　東北七十里出東海合鄉西南經魯國至高平湖陸<lb/>
　縣入泗沭水源出沂山自莒州西北流入州境㑹諸<lb/>
　澗水南經馬陵山入郯城縣注於淮泗徐士彰曰日<lb/>
　記所録乃兗州之泉而非徐州之水其所謂泗則今<lb/>
　泗水縣之泗而非泗州之泗也然地志謂東莞術水<lb/>
　<hi>即沭水也</hi>至下邳入泗郭璞謂泗水至下相入淮水經謂<pb n="4a"/>　漷水至湖陸縣入泗獲水出汴水至彭城縣北東入<lb/>
　泗東莞今青州臨朐下邳今邳州下相今宿遷湖陸<lb/>
　故城今徐州沛縣烏在盡為兗州之水而非徐州之<lb/>
　水也<lb/>
蒙羽其藝<lb/>
　蔡傳曰蒙山地志在泰山郡䝉隂縣西南今沂州費<lb/>
　縣也羽山地志在東海郡祝其縣南今海州朐山縣<lb/>
　也藝者言可種藝也<hi>箋</hi>按哀十七年公㑹齊侯盟於<pb n="4b"/>　蒙杜預曰蒙在東莞蒙隂縣西今蒙山在蒙隂縣南<lb/>
　四十里其陽為費縣隂為蒙隂縣也連山易曰有崇<lb/>
　伯鯀伏於羽山之野寰宇記曰羽山俗呼懲父山漢<lb/>
　志在祝其唐武德八年省祝其入懷仁金大定七年<lb/>
　改懷仁縣為贛榆今屬淮安府海州其藝孔傳曰二<lb/>
　山已可種藝正義曰詩云藝之荏菽故藝為種也<lb/>
大野既豬<hi>史記豬作都</hi>
　蔡傳曰大野澤名地志在山陽郡鉅野縣北今濟州<pb n="5a"/>　鉅野縣也鉅即大也水蓄而復流者謂之豬<hi>箋</hi>按左<lb/>
　傳哀十七年西狩於大野杜預曰鉅野縣東北大澤<lb/>
　是也鉅野界徐之西兗之東南北三百里東西百餘<lb/>
　里故周禮職方兗州澤藪曰大野王順渠曰南旺湖<lb/>
　在汶上縣西南縈洄計百十餘里而㑹通漕河貫乎<lb/>
　其中湖界為二西湖廣衍倍於東湖是南旺即古大<lb/>
　野無疑一統志湖在汶上縣西南二十里<lb/>
　蔡傳曰何承天曰鉅野廣大南導洙泗北連清濟徐<pb n="5b"/>　之有濟於是乎見又鄆州中都西南亦有大野陂<hi>中都</hi>
　<hi>今東平州汶上縣</hi>或皆古大野之地也<hi>箋</hi>按春秋莊公十八<lb/>
　年夏公追戎於濟西左傳僖三十一年分曹地東傅<lb/>
　於濟則徐之有濟可知孔傳水所停曰豬馬云水所<lb/>
　停止深者曰豬<lb/>
東原厎平<lb/>
　蔡傳曰東原在徐之西北而謂之東者以在濟東故<lb/>
　也東平國在景帝亦謂濟東國云益知大野東原所<pb n="6a"/>　以志濟也<hi>箋</hi>按漢宣帝甘露二年為東平國景帝中<lb/>
　六年濟東國也水經濟水故瀆又北右合洪水酈注<lb/>
　曰上承鉅野薛訓渚厯澤西北渚又北逕闞鄉城西<lb/>
　郡國志東平陸有闞亭又北濟瀆合自渚迄於北口<lb/>
　一百二十里名曰洪水故張華博物志曰兗州東平<lb/>
　郡即尚書之東原也<hi>今東平州也</hi>孔傳曰致功而地平言<lb/>
　可耕也<lb/>
厥土赤埴墳<pb n="6b"/>　蔡傳曰土黏曰埴埴膩也周有搏埴之工老氏言埏<lb/>
　埴以為器惟土性黏膩細密故可搏可埏也<hi>箋</hi>按周<lb/>
　禮草人職赤緹用羊埴壚用豕考工記用土為瓦謂<lb/>
　之搏埴之工注曰埴土黏也<lb/>
草木漸包<lb/>
　蔡傳曰漸進長也如易所謂木漸包叢生也如詩所<lb/>
　云如竹包矣言其叢生而積也<hi>箋</hi>按周禮閭師任圃<lb/>
　以樹事貢草木草木之貢虞夏已有故禹貢特記其<pb n="7a"/>　漸包也孔傳漸進長包叢生如易彖曰漸進也説卦<lb/>
　傳曰巽為木為長為高是也又按木漸蔡傳曰如易<lb/>
　所謂木漸象曰山上有木漸漸自為句今讀為木漸<lb/>
　可乎爾雅包稹孫炎曰物叢生曰苞齊人名曰稹蔡<lb/>
　傳叢生而積積當是稹之譌<lb/>
厥田惟上中厥賦中中<lb/>
　孔傳曰田第二賦第五<hi>箋</hi>按周職方青州其川淮泗<lb/>
　其浸沂沭其榖宜稻麥即禹貢之徐州也周分禹青<pb n="7b"/>　州東北為幽并禹徐州於青也<lb/>
厥貢惟土五色<lb/>
　蔡傳曰徐州之土雖赤而五色之土亦間有之故制<lb/>
　以為貢周書作雒曰諸侯受命於周乃建大社於國<lb/>
　中其壝東青土南赤土西白土北驪土中央舋以黄<lb/>
　土將建諸侯鑿取其方面之土<hi>周書方下有一字</hi>包以黄土<lb/>
　苴以白茅以為土封<hi>周書曰以土封之謂之裂土</hi>故曰受削土於<lb/>
　周室此貢土五色意亦為是用也<hi>箋</hi>按太康地記曰<pb n="8a"/>　城陽姑幕有五色土封諸侯錫之茅土用為社禹時<lb/>
　徐州所貢當即是土也京相璠曰琅邪郡姑幕縣南<lb/>
　四十里員亭故魯鄆邑今莒州有姑幕城是也又按<lb/>
　周書作雒解受則土於周室則法也蔡傳云削土誤<lb/>
羽畎夏翟<lb/>
　蔡傳曰羽畎羽山之谷也夏翟雉具五色染人之職<lb/>
　秋染夏鄭氏曰染夏者染五色也曽氏曰山雉具五<lb/>
　色出於羽山之畎則其名山以羽者以此歟<hi>箋</hi>按孔<pb n="8b"/>　傳曰翟雉名羽中旌旄羽山之谷有之今淮安府贛<lb/>
　榆縣山也西界鳯陽府虹縣即漢夏丘縣北齊夏丘<lb/>
　郡輿地志堯封禹為夏伯邑於此即位徙陽翟周禮<lb/>
　内司服掌王后之六服有揄狄闕狄鄭氏曰狄當為<lb/>
　翟翟雉名江淮而南青質五色皆備曰揄是羽畎正<lb/>
　夏后受封之地也夏邑在江淮間産此雉故曰夏翟<lb/>
　天官夏采注徐州貢夏翟之羽有虞氏以為緌後世<lb/>
　或無故染鳥羽象而用之春官服車五乗孤乗夏篆<pb n="9a"/>　卿乗夏縵皆畫五采以為夏注讀夏為假非也染人<lb/>
　染夏即以翟産於夏邑名之非以夏為染采之名也<lb/>
　鄭氏曰染五采謂之夏者其色以夏翟為飾染者擬<lb/>
　以為深淺之度是以放而名焉則得之矣<lb/>
嶧陽孤桐<lb/>
　蔡傳曰地志東海郡下邳縣有葛嶧山古文以為嶧<lb/>
　山今淮陽軍下邳縣也陽者山南也孤桐特生之桐<lb/>
　其材中琴瑟<hi>箋</hi>按詩魯頌保有鳬繹遂荒徐宅毛傳<pb n="9b"/>　曰鳬山也繹山也禹貢嶧陽孤桐孔傳曰孤特也郡<lb/>
　國志下邳葛嶧山出名桐一統志山在今邳州城西<lb/>
　北六里詩椅桐梓漆爰伐琴瑟陸璣疏桐有青桐赤桐<lb/>
　白桐白桐宜琴瑟孤桐殆如龍門之桐百尺無枝者故<lb/>
　曰孤桐若以為特生之桐所生無幾焉可定為常貢乎<lb/>
泗濱浮磬<lb/>
　蔡傳曰泗水名出魯國卞縣桃墟西北陪尾山西南<lb/>
　過彭城又東南過下邳入淮卞縣今襲慶府泗水縣<pb n="10a"/>　也濵水旁也<hi>箋</hi>按水經注泗水逕下邳縣故城西東<lb/>
　南流又東南逕淮陽城北臨泗水又東南逕魏陽城<lb/>
　北城枕泗州又東逕角城北而東南流注於淮胡三<lb/>
　省曰角城在淮水之陽梁後於角城置淮陽郡謂之<lb/>
　泗口<hi>泗口在今宿遷縣界</hi>
　蔡傳曰浮磬石露水濵若浮於水然或曰非也泗濱<lb/>
　非必水中泗水之旁近浮者石浮生土中不根著者<lb/>
　也今下邳有石磬山或以為古取磬之地<hi>箋</hi>按左傳<pb n="10b"/>　隱八年公及莒人盟於浮來杜預曰浮來紀邑東莞<lb/>
　縣北有邳鄉邳鄉西有公來山號曰邳來間後漢郡<lb/>
　國志琅邪東莞有邳鄉有公來山或曰古浮來元和<lb/>
　郡縣志下邳縣有沂水水經注沂水又東逕浮來之<lb/>
　山在邳鄉西故號曰邳來之間也浮來之水注之是<lb/>
　古者讀邳為浮浮磬即邳磬矣葢當時泗水之濱有<lb/>
　浮來之山産此磬石故曰浮磬胡三省注通鑑曰濠<lb/>
　州東九十里有浮山山下有穴名浮山洞<hi>九域志泗州西至濠</hi>
<pb n="11a"/>　<hi>州一百七十五里</hi>水經淮水自鍾離縣又東逕浮山今泗州<lb/>
　盱眙亦有浮山若以浮生土中為浮磬則浮山亦可<lb/>
　謂浮生者乎明堂位叔之離磬世本無句作磬皇氏<lb/>
　曰無句叔之别名<lb/>
淮夷蠙珠暨魚<hi>史記作臮魚</hi>
　蔡傳曰淮夷淮之夷也<hi>箋</hi>按孔傳曰淮夷二水王肅<lb/>
　亦以淮夷為水名鄭氏曰淮夷淮水之夷民也後漢<lb/>
　東夷傳武乙衰敝東夷寖盛遂分遷淮岱為淮夷所<pb n="11b"/>　由始今禹貢徐州已有淮夷則淮之有夷乆矣魯頌<lb/>
　憬彼淮夷來獻其琛毛傳曰淮夷東國在淮浦而夷<lb/>
　行也徐州之稱淮夷者殆以此耳詩記曰徐州在淮<lb/>
　北徐州有淮夷夷之在北者也詩有曰率彼淮浦省<lb/>
　此徐土是淮北之夷也若在淮南則徐土非聯接之<lb/>
　地矣<lb/>
　蔡傳曰蠙蚌之别名也暨及也珠為服飾魚用祭祀<lb/>
　今濠泗楚皆貢淮白魚亦古之遺制歟<hi>箋</hi>按周官太<pb n="12a"/>　宰九貢有游貢鄭曰游貢燕好珠璣也又有物貢鄭<lb/>
　曰雜物魚鹽也賈疏曰珠即蠙珠魚即暨魚徐州所<lb/>
　貢詩傳曰佩玉上有葱衡下有雙璜衡牙蠙珠以納<lb/>
　其間賈公彦曰蠙蜯也珠出於蜯故言蠙珠鹽鐵論<lb/>
　綴以朱蠙是蠙珠並為服飾也蠙説文作班云夏書<lb/>
　從賓從虫蠙亦作班宋𢎞曰淮水出班珠珠之有聲<lb/>
　者也夏小正二月祭鮪傳曰鮪也者魚之先至者也<lb/>
　月令季冬始漁乃嘗魚先薦寢廟周禮䱷人職凡祭<pb n="12b"/>　祀賓客共其魚之鱻薧故貢魚也後周太祖本紀曰<lb/>
　其沿淮州郡淮白魚今後不須進奉是淮白魚之不<lb/>
　貢久矣宋志楚州貢苧布泗州貢絹濠州貢糟魚蔡<lb/>
　傳以為今濠泗楚皆貢淮白魚不知何据<lb/>
厥篚𤣥纎縞<lb/>
　蔡傳曰𤣥赤黑色幣也纎縞皆繒也禮曰素縞麻衣<lb/>
　<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>而纎記曰縞衣而養老則知纎縞皆繒之名也曽<lb/>
　氏曰白經赤緯曰縞黑經白緯曰纎纎也縞也皆去<pb n="13a"/>　凶即吉之服也<hi>箋</hi>按孔氏曰𤣥黑繒縞白繒纎細也<lb/>
　蔡傳以𤣥為赤黑幣而不以𤣥為色者書有曰篚厥<lb/>
　𤣥黄𤣥用篚則直以為幣焉可也然𤣥纁璣組何嘗<lb/>
　不以𤣥為色也禮雜記曰委武𤣥縞而后㽔鄭注委<lb/>
　武冠卷也𤣥𤣥冠也縞縞冠也小爾雅繒之精者曰<lb/>
　縞詩毛傳縞薄繒不染故色白是𤣥與纎縞為二色<lb/>
　也郝氏曰最細曰纎粗白曰縞葢𤣥白二色而纎縞<lb/>
　二種祥而縞<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>而纎雖據檀弓以為説然當時制為<pb n="13b"/>　貢篚豈必以去凶即吉之服為常篚乎<lb/>
浮于淮泗達于河<hi>河説文作菏</hi>
　蔡傳曰汳水受陳留浚儀隂溝至蒙為灉水東入於<lb/>
　泗則淮泗之達河者以灉至於泗也慎又曰泗受泲<lb/>
　水東入淮葢泗水至大野而合泲然則泗之上源自<lb/>
　泲亦可以通河也<hi>箋</hi>按説文作達於菏水經菏水又<lb/>
　東過胡陸縣南東入於泗水注曰澤水所鍾也尚書<lb/>
　浮於淮泗達於河是也日記曰淮入海泗入淮淮泗<pb n="14a"/>　不與河通由泗而遡灉<hi>即汴水也</hi>由灉而達河此一道也<lb/>
　<hi>由灉達河是東路</hi>由泗之上源以遡泲由泲而達河此又一<lb/>
　道也<hi>由泲達河是西路</hi>是皆逆流而上者也張洎曰禹於滎<lb/>
　澤下分大河為隂溝引注東南以通淮泗至大梁浚<lb/>
　儀縣西北復分為二渠<hi>漢明帝時王景始作浚儀渠循河溝故瀆故縣氏之</hi>一<lb/>
　渠元經陽武中牟臺下為官渡水<hi>官渡在今中牟縣曹操與袁紹相持</hi>
　<hi>於官渡口即此</hi>一渠始皇疏鑿以灌魏郡謂之鴻溝通考曰<lb/>
　世言煬帝開汴渠以幸揚州<hi>隋大業三年詔𤼵河南男女萬丁開汴水起滎</hi>
<pb n="14b"/>　<hi>澤入淮千餘里</hi>考禹貢言堯都冀州居河下流而入都貢賦<lb/>
　重於用民力故每州必記入河之水獨淮與河無相<lb/>
　通之道求之故迹而不得乃疑汴渠自禹以來有之<lb/>
　不起於隋世既久逺或名鴻溝或名汴渠<hi>鴻溝在今鄭州滎陽</hi>
　<hi>縣</hi>大概皆自河入淮故淮河引江湖之舟以達於冀<lb/>
　也今據後漢書則平帝時已有汴渠曰河汴决壞則<lb/>
　謂輸受之所也官渡直黄河也故袁曹相距沮授曰<lb/>
　悠悠黄河吾其濟乎汴渠自禹來有之此不易之論<pb n="15a"/>　也又國䇿蘇子説魏王曰大王之地東有鴻溝陳汝<lb/>
　南則鴻溝之名亦不自秦始也<lb/>
　<lb/>
　<lb/>
　<lb/>
　<lb/>
　<lb/>
　<pb n="15b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢㑹箋卷四<lb/>
</p>

  </div>
            <div>
<head>禹貢㑹箋卷五</head> <lb/>
    <p>
<pb n="1a"/>欽定四庫全書<lb/>
　禹貢㑹箋卷五<lb/>
　　　　　　　　　　翰林院檢討徐文靖撰<lb/>
淮海惟揚州<lb/>
　蔡傳曰揚州之域北至淮東南至於海<hi>箋</hi>按釋名曰<lb/>
　淮圍也圍繞揚州北界東至海也孔傳但云北據淮<lb/>
　南距海蔡傳以東南至海為是杜佑曰自晉以下厯<lb/>
　代皆云五嶺之南至於海並禹貢揚州之地按荆州<pb n="1b"/>　南境至衡山之陽若五嶺之南在九州封域則以隣<lb/>
　接壤宜屬荆州豈有舍荆而屬揚又熊氏曰禹嘗至<lb/>
　會稽並越地屬揚州亦甚矣若㑹稽東南郡縣及粤<lb/>
　東八閩唐虞時聲教未通貢賦不及此皆秦漢後開<lb/>
　闢之地烏可以揚州概之今按堯典宅南交山海經<lb/>
　甌閩皆在海中桂林八樹在番禺東則南粤交廣禹<lb/>
　時已通聲教者可知國䇿呉起為楚悼南攻揚越史<lb/>
　南越尉佗傳秦時已併夫下畧定揚越張晏曰揚越<pb n="2a"/>　揚州之南越也正義曰夏禹九州本屬揚州故曰揚<lb/>
　越觀禹貢揚州貢賦沿於江海而荆州但云江沱潛<lb/>
　漢其封域不及海可知矣<lb/>
彭蠡既豬<lb/>
　蔡傳曰彭蠡地志在豫章郡彭澤縣東合江西江東<lb/>
　諸水跨豫章饒州南康軍三州之地<hi>三州䖍州洪州饒州也</hi>所<lb/>
　謂鄱陽湖者是也<hi>箋</hi>按地理志豫章彭澤縣彭蠡澤<lb/>
　在西郡國志彭蠡湖周四百五十里荆州記曰宫亭<pb n="2b"/>　即彭蠡澤也謂之彭澤湖一名滙澤張勃呉録曰彭<lb/>
　蠡今名洞庭湖案在今九江郡界正義曰彭蠡是江<lb/>
　漢合處元和志曰揚瀾湖一曰左里<hi>今都昌縣西南九十里有左里</hi>
　<hi>城</hi>彭蠡又呼為左蠡是皆湖之異名也史記秦伐楚<lb/>
　取番置番陽縣以在鄱水之陽也隋始以鄱陽名湖<lb/>
　金仁山曰彭蠡今鄱陽湖自洪宫亭受江西嶺北江<lb/>
　東諸水在江饒南康興國之間至池州湖口入江漢<lb/>
　志所謂湖漢九水者是也<pb n="3a"/>陽鳥攸居<lb/>
　蔡傳曰陽鳥隨陽之鳥謂鴈也今惟彭蠡洲渚之間<lb/>
　千百為羣記陽鳥所居猶夏小正記鴈北鄉也<hi>箋</hi>按<lb/>
　孔傳曰冬月所居於此澤正義曰日之行也夏至漸<lb/>
　南冬至漸北鴻鴈之屬九月而南正月而北左思蜀<lb/>
　都賦所云木落南翔氷泮北徂是也日陽也此鳥南<lb/>
　北與日進退故曰陽鳥夏小正曰正月鴈北鄉戴傳<lb/>
　曰鄉者何也鄉其居也鴈以北方為居何以謂之居<pb n="3b"/>　生且長焉耳九月遰鴻鴈何不謂南鄉也曰非其居<lb/>
　也今禹貢彭蠡攸居則又實指南鄉而言葢是時水<lb/>
　土既平洲渚之間羣相聚處晞陽自得一若其生且<lb/>
　長於是焉故謂之攸居也<lb/>
三江既入<lb/>
　蔡傳曰庾仲初呉都賦註松江下七十里分流東北<lb/>
　入海者為婁江東南流者為東江併松江為三江其<lb/>
　地今亦名三江口呉越春秋所謂范蠡乗舟出三江<pb n="4a"/>　之口者是也<hi>箋</hi>按地理志南江從會稽呉縣南東入<lb/>
　海<hi>今蘇州呉縣</hi>中江從丹陽蕪湖縣<hi>今屬太平府</hi>東北至㑹稽<lb/>
　陽羡東入海<hi>今常州府宜興縣</hi>北江從㑹稽毗陵北東入海<lb/>
　<hi>今常州府江隂縣</hi>故導水東為北江東為中江孔傳曰有北<lb/>
　有中南可知也葢三江既入入海之道有三非謂入<lb/>
　震澤也蔡傳以松江婁江東江當之周公環曰<hi>宋人</hi>三<lb/>
　江口江面濶九里地𫝑低於震澤三丈蘇子瞻曰三<lb/>
　呉之水瀦為太湖湖之水溢為松江以入海然則三<pb n="4b"/>　江皆震澤之委又近在數十里内合為一江以入海<lb/>
　無所謂三江既入者也安得據以為禹貢三江<lb/>
　蔡傳曰蘇氏謂岷山之江為中江嶓冢之江為北江<lb/>
　豫章之江為南江似可依據然江漢㑹於漢陽合流<lb/>
　數百里至湖口而後與豫章江㑹又合流千餘里而<lb/>
　後入海不可復指為三矣<hi>箋</hi>按國語子胥曰呉之與<lb/>
　越三江環之民無所移固非一呉縣南之三江遂可<lb/>
　以環呉越矣周職方揚州其澤藪曰具區其川三江<pb n="5a"/>　其浸五湖呉地記云五湖太湖東岸五灣也然職方<lb/>
　藪具區注云即震澤安得又以太湖為浸而兩記之<lb/>
　也呉越春秋曰范蠡既滅呉乃乗扁舟出三江入五<lb/>
　湖若震澤即五湖三江即震澤之委何言出三江又<lb/>
　何言去呉而辭越也應劭曰范蠡出三江入五湖今<lb/>
　廬江臨丹陽蕪湖縣是也据漢志以禹貢中江在蕪<lb/>
　湖則廬江即為三江之一從可知矣蘇氏謂漢水自<lb/>
　北而來至大别入江是為北江然江漢並為大川不<pb n="5b"/>　應没漢之名改為北江也竊意山海經曰廬江出三<lb/>
　天子都入江彭澤西郭璞注曰江出岷山東南至廬<lb/>
　江南界今廬江正在江北彭澤正在江南而大江行<lb/>
　乎其中合為三江自尋陽而東直趨於海其東北至<lb/>
　常州宜興入海者是為中江又一股至松江江隂入<lb/>
　海者是為北江呉縣南東入海者為南江入海之道<lb/>
　有三也漢志廬江出陵陽東南北入江則入江為北<lb/>
　江何疑也<pb n="6a"/>　蘇傳曰蘇氏知其説不通遂有味别之説禹之治水<lb/>
　本為民去害豈如陸羽輩辨味烹茶為口腹計耶<hi>箋</hi>
　按易緯河圖曰九州殊題水泉剛柔各異青徐泉酸<lb/>
　以鹹荆揚泉酸以苦梁州泉苦以辛兗豫泉甘以苦<lb/>
　雍冀泉辛以鹹唐書許敬宗傳古者五行皆有官水<lb/>
　官不失職則能辨味與色潛而出合而更分皆能識<lb/>
　之豈謂如陸羽輩為口腹計耶<lb/>
震澤厎定<pb n="6b"/>　蔡傳曰震澤太湖也地志在呉縣西南五十里今蘇<lb/>
　州呉縣也曾氏曰震如三川震之震若今湖翻是也<lb/>
　具區之水多震而難定故謂之震澤厎定者言厎於<lb/>
　定而不震動也<hi>箋</hi>按郡國志呉郡呉縣震澤在西劉<lb/>
　昭注曰越絶書云湖周三萬六千頃又有大雷山小<lb/>
　雷山山海經曰雷澤有雷神鼓其腹在呉西楊脩五<lb/>
　湖賦曰頭首無錫足蹄松江負烏程於背上懷大呉<lb/>
　以當胸岝㟧崔嵬穹窿紆曲大雷小雷湍波相逐皆<pb n="7a"/>　以雷澤為震澤易曰震為雷故名湖為震也若三川<lb/>
　震記異也豈可以震澤例之端臨馬氏曰太湖跨蘇<lb/>
　湖常三境宣歙以東富陽以北水俱從荆溪之百瀆<lb/>
　長興之二十四瀆湖州之三十六瀆呉江之七十二<lb/>
　漊吐納焉<hi>揚州記太湖一名震澤一名笠澤一名洞庭</hi>此厎定所以難也<lb/>
　故經言震澤厎定以見揚功之告成豈從前震蕩難<lb/>
　定至是乃厎於定哉<lb/>
篠簜既敷<pb n="7b"/>　蔡傳曰篠箭竹簜大竹郭璞曰竹濶節曰簜敷布也<lb/>
　<hi>箋</hi>按爾雅東南之美㑹稽之竹箭在禹跡為揚州故<lb/>
　特記篠簜也爾雅疏云李巡曰竹節相去一丈曰簜<lb/>
　孫炎曰竹濶節者曰簜竹紀曰小篠大簜竹之通稱<lb/>
　朱子曰簜小節竹也不知何据敷布也孔傳曰水去<lb/>
　布生如易説卦傳震為旉為蒼筤竹旉亦敷也氣盛<lb/>
　而敷布森列<lb/>
厥草惟夭厥木惟喬<pb n="8a"/>　蔡傳曰少長曰夭喬髙也<hi>箋</hi>按孔傳少長曰夭喬髙<lb/>
　也正義曰詩云桃之夭夭南有喬木是也周書大聚<lb/>
　解旦聞禹之禁春三月山林不登斧以成草木之長<lb/>
　此夭喬所由來也<lb/>
厥土惟塗泥<lb/>
　蔡傳曰塗泥水泉濕也下地多水其土淖<hi>箋</hi>按孔傳<lb/>
　地泉濕蔡傳易地為水水與泉豈有二乎又按夏小<lb/>
　正曰滌凍塗戴傳曰凍塗者凍下而澤上多也尸子<pb n="8b"/>　曰行塗以楯史記曰泥行乗橇荆揚塗泥禹施功為<lb/>
　尤多矣<lb/>
厥田惟下下厥賦下上上錯<lb/>
　孔傳曰田第九賦第七雜出第六<hi>箋</hi>按周職方曰揚<lb/>
　州榖宜稻援神契曰泍泉宜種稻金氏曰古人尚黍<lb/>
　稷田雜五種<hi>黍稷麥菽稻</hi>故雖旱潦而各有所收塗泥之<lb/>
　土其田獨宜稻不利他種故第為最下下上上錯者<lb/>
　錯在下上之上<pb n="9a"/>厥貢惟金三品<lb/>
　蔡傳曰三品金銀銅也<hi>箋</hi>按周職方揚州其利金錫<lb/>
　考工記曰呉粤之金錫越世家注曰賈逵説云虞夏<lb/>
　商周金幣三等或赤或白或黄黄為上幣銅錢為下<lb/>
　幣釋器云黄金謂之璗白金謂之銀三品之來古已<lb/>
　然矣<lb/>
瑶琨篠簜<hi>馬融本琨作瑻韋昭音貫</hi>
　蔡傳曰瑶琨玉石名詩曰何以舟之惟玉及瑶琨説<pb n="9b"/>　文石之美似玉者取之可以為禮器篠之材中於矢<lb/>
　之笴簜之材中於樂之管簜亦可為符節周官掌節<lb/>
　有英簜<hi>箋</hi>按周禮内宰職大祭祀則贊瑤爵鄭注曰<lb/>
　其爵以瑶為飾説文琨石似玉者山海經曰㑹稽之<lb/>
　山多金玉下多砆石殆琨之類也經又曰竹山多竹<lb/>
　箭郭璞曰箭篠也是篠中矢笴也儀禮大射禮簜在<lb/>
　建鼔之間鄭注曰簜竹也謂笙簫之屬又乃管新宫<lb/>
　注曰管謂吹簜以播新宫之樂是簜中樂之管也周<pb n="10a"/>　官掌節凡邦國之使節皆金也以英簜輔之鄭注曰<lb/>
　英飾也簜竹也以竹為函加以畫飾而盛其節也干<lb/>
　寳曰英刻書簜竹箭也刻而書其所使之事以助三<lb/>
　節之信未有以英簜為符節者惟朱子曰古人符節<lb/>
　多以玉為之又有竹符又有英簜符簜小節竹使者<lb/>
　謂之簜節也蔡傳簜可為符節本此<lb/>
齒革羽毛惟木<hi>史記無惟木二字</hi>
　蔡傳曰象有齒犀兕有革鳥有羽獸有毛木楩梓豫<pb n="10b"/>　章之屬<hi>箋</hi>按孔傳曰齒象牙革犀皮羽鳥羽毛旄牛<lb/>
　尾据周禮掌皮冬斂革共其毳毛為氈以待邦事司<lb/>
　服掌王之衣服祀四望山川則毳冕鄭氏曰毳罽衣<lb/>
　也正義曰爾雅云毛釐謂之罽則續毛為之若今之<lb/>
　毛布是也當是時洪水泛濫草木暢茂鳥獸蹄迒之<lb/>
　迹交錯於原野聖人因制為齒革羽毛之貢若周官<lb/>
　冥氏攻猛獸則獻其皮革齒須翨氏攻猛鳥以時獻<lb/>
　其羽翮使自為驅除而不之覺角人掌以時徴齒角<pb n="11a"/>　於山澤之農羽人掌以時徴羽翮之政于山澤之農<lb/>
　皆祖述禹貢之遺制也至於惟木之貢不言何木者<lb/>
　殆即為厥木惟喬者也前此巢居穴處至是易之以<lb/>
　宫室上棟下宇葢取諸大壯則需於喬木者殊廣也<lb/>
　若必為楩梓豫章之屬何荆州言杶榦栝栢而此但<lb/>
　言惟木也周禮太宰九貢五曰材貢木材也是矣<lb/>
島夷卉服<lb/>
　蔡傳曰島夷東南海島之夷卉草也葛越木棉之屬<pb n="11b"/>　<hi>箋</hi>按史記注海州東海縣有島山去岸八十里括地<lb/>
　志百濟國西南海中有大島十五所皆置邑有人居<lb/>
　島夷之屬大率類此卉服孔傳曰草服葛越後漢書<lb/>
　世祖勅㑹稽獻越布文選孫楚書葛越布於朔土注<lb/>
　葛即葛藟越即蕉苧黄草之屬蔡傳以為木棉之屬<lb/>
　非<lb/>
厥篚織貝<lb/>
　蔡傳曰織貝錦名織為貝文詩曰貝錦是也今南夷<pb n="12a"/>　木棉之精好者亦謂之吉貝海島之夷以卉服來貢<lb/>
　而織貝之精者則入篚焉<hi>箋</hi>按初學記堯懸貝於撝<lb/>
　宫則大貝亦當時所重或然也朱仲相貝經有黄貝<lb/>
　紫貝餘泉餘蚳黄白文之異當時島夷布帛織為黄<lb/>
　白青黒之貝文因曰織貝傳以木棉之精好者亦謂<lb/>
　之吉貝據宋書蠻夷傳云悉蘭池國産吉貝布闍婆<lb/>
　國獻吉貝織雜色等布呵羅單國遣使致天竺白疊<lb/>
　古貝葉波國古貝等物古貝即吉貝也李東璧曰古<pb n="12b"/>　貝是木棉自劉宋始入中國禹時安得有之又小雅<lb/>
　巷伯萋兮斐兮成是貝錦錦亦謂貝之文耳傳以織<lb/>
　貝為錦名亦非<lb/>
厥包橘柚錫貢<lb/>
　蔡傳曰包裹也小曰橘大曰柚錫者必待錫命而後<lb/>
　貢非嵗貢之常也<hi>箋</hi>按周官太宰九貢有物貢鄭注<lb/>
　曰物貢雜物魚鹽橘柚也吕氏春秋曰果之美者江<lb/>
　南之橘雲夢之柚崔寔政論曰橘柚之實堯舜所不<pb n="13a"/>　常御故禹貢亦錫命而後貢考工記橘踰淮而北為<lb/>
　枳故淮海貢之王肅曰錫其命而後貢之不常入<lb/>
㳂于江海達于淮泗<hi>史記㳂作均達作通</hi>
　蔡傳曰順流而下曰㳂㳂江入海自海而入淮泗不<lb/>
　言達於河者因於徐也禹時江淮未通故㳂於海至<lb/>
　呉始開䢴溝隋人廣之而江淮舟船始通也孟子言排<lb/>
　淮泗而注之江記者之誤也<hi>箋</hi>按孔傳曰㳂江入海<lb/>
　自海入淮自淮入泗正義曰文十年左傳㳂漢泝江<pb n="13b"/>　泝是逆㳂是順㳂江入海順也自海入淮自淮入泗<lb/>
　逆也水經注曰昔呉將伐齊北霸中國自廣陵城東<lb/>
　南築䢴城城下掘深溝謂之䢴江亦曰韓溟溝左傳<lb/>
　哀五年呉城䢴溝通江淮杜預曰于䢴江築城穿溝<lb/>
　東北通射陽湖西至末口入淮今末口在淮安府北<lb/>
　五里哀十三年㑹晉侯及呉子於黄池呉語曰夫差<lb/>
　起師北征闕為溝於商魯之間北屬之沂西屬之濟<lb/>
　以㑹晉公午於黄池是呉之通水有二不獨江淮之<pb n="14a"/>　始通己也隋大業三年詔𤼵淮南兵夫十餘萬開䢴<lb/>
　溝自山陽淮至於揚子江三百餘里水面濶四十步<lb/>
　傳謂隋人廣之者也<lb/>
　<lb/>
　<lb/>
　<lb/>
　<lb/>
　<pb n="14b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢㑹箋卷五<lb/>
</p>

  </div>
            <div>
<head>禹貢會箋卷六</head> <lb/>
    <p>
<pb n="1a"/>欽定四庫全書<lb/>
　禹貢會箋卷六<lb/>
　　　　　　　　　　翰林院檢討徐文靖撰<lb/>
荆及衡陽惟荆州<lb/>
　蔡傳曰北距南條荆山南盡衡山之陽<hi>箋</hi>按山海經<lb/>
　荆山之首曰景山東北百里曰荆山荆州記曰臨沮<lb/>
　縣西北三十里有清谿谿北即荆山卞和抱璞之處<lb/>
　<hi>釋名荆州取荆山之名</hi>唐地志襄州南漳縣本荆山縣有荆山<pb n="1b"/>　荆山之南為荆州北為豫州是荆州亦在荆山之陽<lb/>
　故曰荆及衡陽今荆山在襄陽府南漳縣西北八十<lb/>
　里張揖廣雅曰衡山南岳有岣嶁峰上有神禹碑周<lb/>
　職方正南曰荆州其山鎭曰衡山寰宇記曰星當翼<lb/>
　軫度應璣衡故曰衡山今衡山在衡州府衡山縣西<lb/>
　三十里<lb/>
江漢朝宗于海<lb/>
　蔡傳曰江漢合流于荆去海尚逺然水道已安而無<pb n="2a"/>　有壅塞横决之患雖未至海而其勢奔趨于海猶諸<lb/>
　侯之朝宗于王也<hi>箋</hi>按周職方荆州其川曰江漢楚<lb/>
　昭王曰望不過江漢以漢至大别入江故統言江漢也江<lb/>
　漢為四瀆之二禮曰四瀆視諸侯老子曰滄海所以能<lb/>
　為百谷王者以其下之水之赴海猶諸侯朝王假人<lb/>
　事以言之也孔傳曰百川以海為宗宗尊也詩沔彼<lb/>
　流水朝宗于海意亦本禹貢也<lb/>
九江孔殷<hi>孔殷史記作甚中</hi>
<pb n="2b"/>　蔡傳曰九江即今之洞庭也水經言九江在長沙下<lb/>
　雋西北楚地記巴陵瀟湘之淵在九江之間今岳州<lb/>
　巴陵縣即漢之下雋洞庭正在其西北則洞庭之為<lb/>
　九江審矣<hi>箋</hi>按山海經沅水入下雋西合洞庭中又<lb/>
　洞庭之山帝之二女居之是在九江之間蔡以九江<lb/>
　為洞庭本此果如是則禹貢荆州當先九江孔殷而<lb/>
　後江漢朝宗矣况山海經臣秀校即劉歆也太康地<lb/>
　記曰九江劉歆以為湖漢九江入彭蠡澤也歆豈不<pb n="3a"/>　知山海經有洞庭之山是在九江之間洞庭在九江<lb/>
　之間不得以洞庭為九江可知矣范致明岳陽風土<lb/>
　記曰按澧鼎沅湘合諸蠻黔南之水匯為洞庭至巴<lb/>
　陵與荆江合而東川據其上水經云江水右會水靑<lb/>
　口資水也世謂之益陽江右則沅水注之謂之横房<lb/>
　口東到微湖世謂之靡湖西流注為江謂之靡湖口<lb/>
　左則澧水謂之武陵江凡此五水注為洞庭北會為<lb/>
　大江名曰五渚戰國策曰秦與荆戰大破之取洞庭<pb n="3b"/>　五渚楚辭帝子降兮北渚皆其地也是洞庭在戰國<lb/>
　尚謂之五渚豈禹時已謂之九江乎若使洞庭即九<lb/>
　江何又曰東陵地在廬江蘭陵西北敷淺原地在豫<lb/>
　章歴陵西是明知其為水經之誤且下雋西北安知<lb/>
　其非東北之譌乎<lb/>
　蔡傳曰今沅水漸水元水辰水叙水酉水澧水資水<lb/>
　湘水皆合於洞庭意以是名九江也<hi>箋</hi>按元水無考<lb/>
　元水疑無水之譌周易無皆作无或以此誤也經言<pb n="4a"/>　東至于澧過九江澧不當在九江之列史記六國表<lb/>
　秦始皇分天下為三十六郡析楚郡為九江鄣會稽<lb/>
　三郡九江名郡始此水經秦九江治夀春兼以廬江<lb/>
　豫章之地漢志豫章雩都縣湖漢水東至彭澤入江<lb/>
　行千九百八十里鄱陽鄱水西入湖漢餘干餘水東<lb/>
　北至鄡陽入湖漢艾縣脩水東北至彭澤入湖漢新<lb/>
　淦淦水西入湖漢南城旴水西北至南昌入湖漢建<lb/>
　成蜀水東至南昌入湖漢宜春南水東至新淦入湖<pb n="4b"/>　漢南埜彭水東入湖漢以是為九江正在於江漢朝<lb/>
　宗之下與經文合無疑也<lb/>
　蔡傳曰漢志九江在廬江郡尋陽縣尋陽記<hi>張僧鑒撰</hi>九<lb/>
　江之名有烏江蜯江烏白江嘉靡江畎江沙江廩江<lb/>
　隄江箘江今詳漢九江郡之尋陽乃禹貢揚州之境<lb/>
　而唐孔氏又以為九江之名起於近代未足為據<hi>箋</hi>
　按沈約宋書云尋陽漢屬廬江吳立蘄春郡尋陽屬<lb/>
　焉水經江水又東過蘄春縣南此即西陽尋陽二郡<pb n="5a"/>　界是也<hi>漢西陽屬江夏郡西陽故城在今黄州府黄岡縣</hi>史記淮南王傳伍<lb/>
　被曰南收衡山以擊廬江有尋陽之船守下雉之城<lb/>
　結九江之浦絶豫章之口正義曰即彭蠡湖口北流<lb/>
　出大江者應劭注地理志曰江自尋陽分為九道郭<lb/>
　璞江賦曰源二分於崌崍流九泒乎尋陽湖漢九水<lb/>
　北至彭澤入江聿有明徵而乃據尋陽記之臆造眞<lb/>
　屬無稽之言也既明知起於近代又何引以為据<lb/>
　蔡傳曰九江泒别取之耶亦必首尾短長大略均布<pb n="5b"/>　然後可目之為九然其一水之間當有一洲九江之<lb/>
　間沙水相間乃為十有七道尋陽之地將無所容設<lb/>
　使泒别為九則當曰九江孔道不當曰孔殷於導江<lb/>
　當曰播九江不應曰過九江孔甚也殷正也九江水<lb/>
　道甚得其正也<hi>箋</hi>按太史公自序闚九疑浮于沅湘<lb/>
　乃曰余南登廬山觀禹疏九江則不以洞庭為九江<lb/>
　也竹書紀年曰周康王十六年南巡狩至九江廬山<lb/>
　穆王二十七年大起九師東至于九江遂伐越是九<pb n="6a"/>　江與廬山為近也洞庭在鎬京西南若使洞庭為九<lb/>
　江又何當言東至也漢志九江在尋陽南豈謂止在<lb/>
　尋陽一縣耶通典曰舒州宿松縣有江水自鄂陵分<lb/>
　為九泒會於此縣界洲上二百餘里合流謂之九江<lb/>
　口東得武林洲即桑落洲之下尾<hi>鄂在武昌桑落洲在安慶府宿松縣</hi>
　宋史林栗傳江州上至鄂渚七百里下至池陽五百<lb/>
　里九江沙水相間蔡傳疑尋陽之地將無所容何耶<lb/>
　至以泒别為九導江當曰播九江不應曰過九江不<pb n="6b"/>　知此過九江者乃江水過之猶漢水過三澨也若江<lb/>
　水不過九江何由朝宗于海耶孔殷史記作甚中孔<lb/>
　傳九江在尋陽甚得地勢之中是也蔡云殷正也九<lb/>
　江水道甚得其正也向使殷當訓正堯典以殷仲春<lb/>
　以殷仲秋何必别之曰以正仲夏以正仲冬也由此<lb/>
　推之殷與正宜不同也<lb/>
沱潛既道<hi>史記作沱涔已道</hi>
　蔡傳曰爾雅水自江出為沱自漢出為潛此則荆州<pb n="7a"/>　江漢之出者也今按南郡枝江縣有沱水然其流入<lb/>
　江而非出于江也華容縣有夏水首出于江尾入于<lb/>
　沔亦謂之沱潛水則未有見<hi>箋</hi>按孔傳曰沱潛𤼵源<lb/>
　梁州入荆州漢志南郡枝江縣有江沱出西東入江<lb/>
　胡身之注通鑑曰枝江縣自漢以來屬南郡江水自<lb/>
　縣西别出為沱而東復合于江故曰枝江則是出江<lb/>
　而又入江也王氏炎曰沱水在江陵府枝江縣土人<lb/>
　謂枝江為百里洲其與江分處謂之上沱與江合處<pb n="7b"/>　謂之下沱蔡傳謂非出江者誤矣漢志武都東漢水<lb/>
　受氐道水一名沔<hi>武都今鞏昌府階州也</hi>過江夏謂之夏水入<lb/>
　江應劭曰沔水入江别至南郡華容為夏水過郡入<lb/>
　江故曰江夏則是漢水入江而又出江者也蔡傳依<lb/>
　鄭氏以為沱水非矣王氏炎曰隋志南郡松滋縣有<lb/>
　涔水今松滋分為潛江矣承天府志<hi>今安陸府</hi>漢水自鍾<lb/>
　祥縣北分為蘆洑湖經潛江東南復入漢此為古潛<lb/>
　水甚明徐退山曰沱水自江出潛水自漢出二水合<pb n="8a"/>　為一流以出瞿塘至荆猶存舊名者所以紀江漢之<lb/>
　源委也<lb/>
雲土夢作乂<hi>史記雲夢土為治</hi>
　蔡傳曰雲夢澤名周官職方荆州其澤藪曰雲夢方<lb/>
　八九百里跨江南北華容枝江江夏皆其地也左傳<lb/>
　楚子濟江入于雲中又楚子以鄭伯田于江南之夢<lb/>
　合而言之則為一别而言之則為二也<hi>箋</hi>按沈括筆<lb/>
　談曰禹貢雲夢土作乂太宗皇帝得古本尚書作雲<pb n="8b"/>　土夢作乂詔改禹貢從古本左傳昭三年鄭伯如楚<lb/>
　既享子産備田具王以田江南之夢以者謂以田具<lb/>
　耳豈謂以鄭伯乎爾雅楚有雲夢邢昺疏引杜預曰<lb/>
　南郡枝江有雲夢城江夏安陸縣亦有夢城或曰華<lb/>
　容縣東南有巴丘湖江南之夢也相如子虚賦雲夢<lb/>
　者方八九百里亦得單稱雲單稱夢也<lb/>
　蔡傳曰雲土者雲之地土見而已夢作乂者夢之地<lb/>
　已可耕治也盖雲夢之澤地勢有髙卑故水落有先<pb n="9a"/>　後人工有早晚也<hi>箋</hi>按大雅綿之詩自土漆沮齊詩<lb/>
　作自杜言公劉避狄而來居杜漆沮之地是雲土即<lb/>
　雲杜史記索隱曰雲土夢本二澤名韋昭曰雲土今<lb/>
　為縣水經曰沔水逕江夏雲杜縣東<hi>今安陸府京山縣</hi>夏水<lb/>
　從西來注之道元曰即堵口也禹貢所謂雲土夢作<lb/>
　乂故縣取名焉雲土地可為縣不卑于夢傳謂雲但<lb/>
　土見而以作乂專屬夢非也若以洪水方割土見必<lb/>
　記九州之大其可勝記哉<pb n="9b"/>厥土惟塗泥<lb/>
　蔡傳曰荆州之土與揚州同<hi>箋</hi>按素問注曰中原地<lb/>
　形西北髙東南下故荆揚土多泥塗馬融曰泥塗漸<lb/>
　洳也盖荆揚澤國農夫多霑體塗足詩如塗塗附是<lb/>
　則塗泥之謂也<lb/>
厥田惟下中厥賦上下<lb/>
　孔傳曰田第八賦第三<hi>箋</hi>按周職方曰荆州土宜稻<lb/>
　與揚同但荆地廣沃一歲再穫故菽粟饒足田比揚<pb n="10a"/>　只加一等賦乃第三等也<lb/>
厥貢羽毛齒革惟金三品<lb/>
　蔡傳曰荆之貢與揚大抵多同然經先言羽毛者漢<lb/>
　孔氏<hi>此見唐孔氏書疏云漢孔氏誤</hi>所謂善者為先也<hi>箋</hi>按夏小正<lb/>
　十有一月王狩陳筋革戴傳曰陳筋革者省兵也明<lb/>
　堂位曰夏后氏之綏鄭氏曰綏當為緌緌為注旄牛<lb/>
　尾于干首所為大麾賈疏曰案鍾氏染鳥羽為王后<lb/>
　之車飾亦為旌旗之緌是羽毛皆當時所需可知也<pb n="10b"/>　伊尹四方獻令曰正南以珠璣象齒文犀翠羽為獻<lb/>
　周職方曰正南曰荆州左傳僖二十三年重耳對楚<lb/>
　子曰羽毛齒革則君地生焉楚語王孫圉曰楚之所<lb/>
　寳齒角皮革羽毛所以備賦用是羽毛齒革荆産為<lb/>
　善故列于惟金三品之先<lb/>
　蔡傳曰揚州其利金錫荆州其利丹銀齒革則荆揚<lb/>
　所産不無優劣矣<hi>箋</hi>按考工記曰吳粤之金錫神異<lb/>
　經曰丹陽銅似金可煅以作錯塗之器越絶書曰赤<pb n="11a"/>　堇之山破而出錫若耶之谷涸而出銅山海經曰荆<lb/>
　山之陽多赤金杻陽之山其陽多赤金其隂多白金<lb/>
　貨殖傳豫章出黄金郭璞曰赤金銅也白金銀也書<lb/>
　吕刑其罰百鍰孔安國曰鍰黄鐵也是古者銀銅鐵<lb/>
　皆謂之金荆州其利丹銀所産雖同于揚而不若羽<lb/>
　毛齒革較善于揚故列于羽毛齒革下也<lb/>
杶榦栝柏<lb/>
　蔡傳曰杶栝柏三木名也杶木似樗而可為弓榦栝<pb n="11b"/>　柏葉松身<hi>箋</hi>按孔傳曰杶似樗榦柘也鄭氏曰四木<lb/>
　名也左傳襄十八年孟莊子斬其橁以為公琴杜預<lb/>
　曰橁杶也不聞杶可為弓榦也考工記曰荆之榦又<lb/>
　曰凡取榦之道七柘為上是謂柘為榦也周官太宰<lb/>
　九貢有材貢鄭注曰材貢櫄榦栝柏篠簜也杶榦栝<lb/>
　柏為四木傳云三木非也<lb/>
礪砥砮丹<lb/>
　蔡傳曰礪砥皆磨石砥以細宻為名礪以麤糲為稱<pb n="12a"/>　砮者中矢鏃之用肅愼氏貢石砮者是也丹丹砂也<lb/>
　<hi>箋</hi>按山海經隂山多礪石𤼵視之山師每之山多砥<lb/>
　礪鼓鍾之山其上多礪其下多砥是礪砥為虞夏時<lb/>
　所需物也司馬相如傳雲夢者方八九百里其石則<lb/>
　碱劯𤣥厲張揖曰𤣥厲黑石可用磨也是礪砥亦荆<lb/>
　産也竹書紀年周武王十五年肅愼氏來賓國語仲尼<lb/>
　曰昔武王克商肅愼氏貢楛矢石砮其長尺有咫正<lb/>
　是年事也石砮一名水花石堅利入鐵可銼矢鏃荆<pb n="12b"/>　與梁皆産砮故貢焉丹丹砂唐志黔州錦州貢光明<lb/>
　丹砂辰州麻陽縣有丹穴周職方其利丹銀皆荆州<lb/>
　地也又古以丹為彩色之名山海經有沃之野爰有<lb/>
　白丹靑丹孝經援神契王者徳至山林則黑丹出周<lb/>
　官職金入其丹靑于守府之藏丹亦不專指丹砂也<lb/>
惟箘簵楛三邦厎貢厥名<hi>徐廣曰一作箭足杆杆即楛也</hi>
　蔡傳曰箘簵竹名皆可以為矢董安于之治晉陽也<lb/>
　公宫之垣皆以荻蒿苫楚廪之其髙丈餘趙襄子𤼵<pb n="13a"/>　而試之其堅則箘簵不能過也盖竹之堅者其材中<lb/>
　矢之笴楛肅愼氏貢楛矢者是也三邦未詳其地厎<lb/>
　致也致貢箘簵楛之有名者也<hi>箋</hi>按鄭氏曰箘簵䉁<lb/>
　風也<hi>竹有二名</hi>山海經暴山多䉋箘戴凱之竹記箘簵載<lb/>
　籍貢名荆鄙篃亦箘徒概節而短江淮之間謂之䈛<lb/>
　竹<hi>䈛音快</hi>是箘簵盖荆産也又按考工記燕之角荆之<lb/>
　幹妢胡之笴此材之美者也注曰荆荆州也榦柘也<lb/>
　妢胡地名也正義曰妢胡在楚旁三邦致貢厥名其<pb n="13b"/>　物特有美名天下稱善也<lb/>
包匭菁茅<lb/>
　蔡傳曰匭匣也菁茅有刺而三脊所以供祭祀縮酒<lb/>
　之用既包而又匣之所以示敬也齊桓公責楚貢包<lb/>
　茅不入王祭不供無以縮酒又管子云江淮之間一<lb/>
　茅而三脊名曰菁茅一物也孔氏謂菁以為葅者非<lb/>
　是<hi>箋</hi>按鄭氏曰包結也茅有刺曰菁茅吳都賦貢納<lb/>
　其包匭注曰包裹也匭結也孔傳曰匭匣也正義曰<pb n="14a"/>　匱之小者<hi>唐武后置四匭于明堂命名以此</hi>封禪書江淮之間一茅<lb/>
　三脊孟康曰所謂靈茅也後漢書公孫瓚伐荆楚以<lb/>
　致菁茅括地志辰州盧溪縣西南三百五十里有包<lb/>
　茅山本菁茅也以禹貢包而匭之故曰包茅<lb/>
厥篚𤣥纁璣組<hi>史記厥皆作其</hi>
　蔡傳曰周人染夏纁𤣥纁絳色幣也璣珠不圓者組<lb/>
　綬類<hi>箋</hi>按儀禮曰聘禮賓朝服釋幣制𤣥纁束鄭注<lb/>
　𤣥纁之束𤣥居三纁居二朝貢禮云制丈八尺周禮<pb n="14b"/>　弁師綖冕上覆𤣥表纁裏韋昭少牢禮注祭服𤣥衣<lb/>
　纁裳士冠禮注曰凡染黑五入為緅七入為緇𤣥則<lb/>
　六入與𤣥纁盖二色也爾雅三染謂之纁詩正義曰<lb/>
　考工記鍾氏則染纁術也説文璣珠不圓者<hi>字書璣小珠也</hi>
　伊尹四方獻令曰正南甌鄧桂國以珠璣玳瑁為獻<lb/>
　郭璞江賦赬蟞胏躍而吐璣周禮斿貢注羽毛璣組<lb/>
　之屬組綬類也詩采蘋注組綫也周禮典絲凡祭祀<lb/>
　供黼畫組就之事天子諸侯以組為冕旒之就曰組<pb n="15a"/>　就詩素絲組之鄭箋曰以素絲縷縫組於旌旗以為<lb/>
　之飾左傳熨之以𤣥纁加組帶焉則組不但為綬也<lb/>
　故曰綬類<lb/>
九江納錫大龜<hi>史記作入賜大龜</hi>
　蔡傳曰大龜尺有二寸所謂國之守龜非可常得故<lb/>
　不為常貢若偶得之則使之納錫于上謂之納錫者<lb/>
　下與上之辭重其事也<hi>箋</hi>按大禹謨帝曰禹官占惟<lb/>
　先蔽志昆命于元龜是古者大事則卜以龜為寳也<pb n="15b"/>　魯頌元龜象齒毛傳龜尺二寸孔氏書傳曰大龜出<lb/>
　于九江水中正義曰龜不常用賜命乃納之山海經<lb/>
　曰岷山江水出焉東北流注于海其中多良龜史記<lb/>
　龜策傳神龜出于江水中廬江郡常歲時生龜長尺<lb/>
　二寸者二十枚輸太卜官羅泌路史曰蘄春江中有<lb/>
　蔡山在廣濟縣大龜納錫故曰蔡按蘄水蓋尋陽舊<lb/>
　治也九江在尋陽可知周書諡法解錫與也故與錫<lb/>
　謂之納錫<pb n="16a"/>浮于江沱潛漢<hi>潛漢作灊史記作涔于漢</hi>
　蔡傳曰江沱潛漢其水道之出入不可詳而大勢則<lb/>
　自江沱而入潛漢也<hi>箋</hi>按正義曰浮此四水乃得至<lb/>
　洛四水者沱自枝江縣出江而又入江潛自鍾祥縣<lb/>
　出漢而又入漢潛入于沔沔入于江江出為沱江沱<lb/>
　潛漢往復徑通矣<lb/>
逾于洛至于南河<lb/>
　蔡傳曰逾越也漢與洛不通故舍舟而陸以達于洛<pb n="16b"/>　自洛而至于南河也<hi>箋</hi>按孔傳曰河在冀州南東流<lb/>
　故越洛而後至南河蓋荆州貢道從襄陽北渡漢江<lb/>
　登陸至南陽城南浮洛故曰逾于洛也自洛至鞏縣<lb/>
　入河謂之南河者豫在冀南荆又在豫南也<lb/>
　蔡傳曰程氏曰不逕浮江漢兼用沱潛者隨其貢物<lb/>
　所出之便或由經流或循枝派期便事而已<hi>箋</hi>按江<lb/>
　漢合流于荆本自相通是經流也由沱入江由潛入<lb/>
　漢是枝派也<pb n="17a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢㑹箋卷六<lb/>
</p>

  </div>
            <div>
<head>禹貢會箋卷七</head> <lb/>
    <p>
<pb n="1a"/>欽定四庫全書<lb/>
　禹貢會箋卷七<lb/>
　　　　　　　　　　翰林院檢討徐文靖撰<lb/>
荆河惟豫州<lb/>
　蔡傳曰西南至南條荆山北距大河<hi>箋</hi>按孔傳西南<lb/>
　至荆山蔡傳以為南條荆山也山在今襄陽府南漳<lb/>
　縣西北河至華隂折而東流豫州在大河之南故曰<lb/>
　北距大河也金史地理志豫州南陽縣有豫山或豫<pb n="1b"/>　州取名以此<lb/>
伊洛瀍澗既入于河<lb/>
　蔡傳曰山海經曰熊耳之山伊水出焉東北至洛陽<lb/>
　縣南北入于洛郭璞曰熊耳在上洛縣南今商州上<lb/>
　洛縣也<hi>箋</hi>按中山經蔓渠之山伊水出焉而東流注<lb/>
　于洛郭璞曰今伊水出上洛盧氏縣熊耳山東北至<lb/>
　河南洛陽縣入洛中次山經熊耳之山浮豪之水出<lb/>
　焉而西流注于洛郭曰今在上洛縣南則是經言伊<pb n="2a"/>　出蔓渠郭言出熊耳非經言也<lb/>
　蔡傳曰地志言伊水出𢎞農盧氏之熊耳非是<hi>箋</hi>按<lb/>
　晉志盧氏本屬上洛故景純曰伊水出上洛盧氏熊<lb/>
　耳漢志上洛盧氏並屬𢎞農故後漢郡國志京兆上<lb/>
　雒侯國故屬𢎞農熊耳以一山綿亘二縣傳謂非盧<lb/>
　氏熊耳何也伊水出陸渾山亦誤據唐志陸渾山一<lb/>
　名方山在伊闕水經注兩山相對望之若闕今謂之<lb/>
　龍門易緯乾鑿度曰禹鑿龍門闢伊闕即此非伊水<pb n="2b"/>　出陸渾也一統志云伊水出盧氏縣悶頓嶺流經嵩<lb/>
　縣<hi>漢陸渾縣也</hi>洛陽偃師縣界入於洛<lb/>
　蔡傳曰洛水地志出𢎞農郡上洛縣冢領山水經謂<lb/>
　之讙舉山今商州洛南縣冢領山也至鞏縣入河<hi>箋</hi>
　按山海經讙舉之山洛水出焉水經因之一統志洛<lb/>
　水出陜西洛南縣<hi>今縣屬華州</hi>冢領山東流經盧氏永寧<lb/>
　宜陽洛陽偃師鞏縣入河<lb/>
　蔡傳曰瀍水地志出河南郡穀城縣替亭山今河南<pb n="3a"/>　府河南縣西北有古穀城縣其北山實瀍水所出也<lb/>
　至偃師縣入洛<hi>箋</hi>按山海經平逢之山南望伊洛東<lb/>
　望穀城之山一統志穀城山在河南府西北五十里<lb/>
　連孟津界舊名替亭山瀍水出此水經注瀍水出替<lb/>
　亭北梓澤中<hi>梓澤地名也</hi>入洛在偃師縣東<hi>唐志河南有瀍水避武宗</hi>
　<hi>諱名曰吉水</hi>
　蔡傳曰澗水地志出𢎞農郡新安縣東南入於洛今<lb/>
　澠池縣東二十三里新安城是也城東北有白石山<pb n="3b"/>　即澗水所出酈道元云世謂之廣陽山然則澗水出今<lb/>
　之澠池至新安入洛也<hi>箋</hi>按尚書洛誥周公曰我乃<lb/>
　卜澗水西瀍水東惟洛食即是水也水經注曰安國<lb/>
　云澗水出澠池山今新安縣西北有一水北出澠池<lb/>
　界東南流逕新安縣而東流入于穀水安國所言當<lb/>
　斯水也然穀水出澠池下合澗水得其通稱或亦指<lb/>
　之為澗水也山海經白石之山澗水出於其隂西北<lb/>
　流注於穀其非為入洛可知<hi>一統志白石山在澠池縣東北二十三里</hi>
<pb n="4a"/>　蔡傳曰伊瀍澗水入於洛而洛水入於河此言伊洛<lb/>
　瀍澗入於河四水不相合而各入河者盖四水並流<lb/>
　小大相敵故也<hi>箋</hi>按埤傳曰鄒季友云伊水在洛南<lb/>
　之東瀍澗在洛南之西洛為大伊次之瀍澗水小經<lb/>
　言伊洛瀍澗盖自東南而西北非小大相敵之謂<lb/>
滎波既豬<hi>史記作滎播</hi>
　蔡傳曰滎波二水名孔氏以滎波為一水者非也<hi>箋</hi>
　按水經注晉地道記曰濟自大伾入河與河水鬬南<pb n="4b"/>　泆為滎尚書曰滎波既豬闞駰曰滎波嶓澤名也<hi>嶓音</hi>
　<hi>波</hi>故吕忱云嶓水在滎陽謂是水也又按濟自敖山<lb/>
　北溢而為滎注而後泄遂為汴水<lb/>
　蔡傳曰酈道元曰禹塞淫水於滎陽下引河東南以<lb/>
　通淮泗<hi>濟為河所淫故曰淫水</hi>濟水分河東南流漢明帝使王<lb/>
　景即滎水故瀆東注浚儀謂之浚儀渠漢志謂滎陽<lb/>
　縣有狼蕩渠首受濟者是也南曰狼蕩北曰浚儀其<lb/>
　實一也<hi>箋</hi>按水經濟水又東逕敖山北又東合滎澤<pb n="5a"/>　注曰澤水受河水有石門謂之滎口石門也而地形<lb/>
　殊卑盖故滎播所道自此始也曾南豐曰昔禹於滎<lb/>
　澤下分大河為隂溝出之淮泗至浚儀西北復分二<lb/>
　渠其後或曰鴻溝始皇疏之以灌魏郡者是也或曰<lb/>
　浪宕渠自滎陽五池口注鴻溝者是也或曰浚儀渠<lb/>
　漢明帝循河流故瀆作渠<hi>永平中謁者王吳所作</hi>渠成注浚儀<lb/>
　者是也或曰石門渠靈帝時<hi>建寧四年</hi>於敖城西北累石<lb/>
　為門以遏渠口者是也將作謁者王吳修汴渠見明<pb n="5b"/>　帝紀云景誤<lb/>
　蔡傳曰波水周職方豫州其川滎雒其浸波溠爾雅<lb/>
　云水自洛水為波山海經婁涿之山波水出於其隂<lb/>
　<hi>波水本作陂</hi>北流注於穀二説不同未知孰是<hi>箋</hi>按水經<lb/>
　洛水出上洛縣讙舉山又東門水出焉注曰爾雅所<lb/>
　謂洛别為波也又曰洛水自上洛縣東北至拒城之<lb/>
　西北分為二水枝渠東北出為門水也門水又東北<lb/>
　歴陽華之山山海經曰陽華之山門水出焉而東北<pb n="6a"/>　流至於河七百九十里入洛水鄭樵通志門水在靈<lb/>
　寳縣西南北流為𢎞農澗即禹貢之波水矣至婁涿<lb/>
　之波經本作陂郭注曰世謂之百荅水金史志河南<lb/>
　新安縣有陂水字亦作陂非自洛出之波也周職方<lb/>
　浸波溠波水出魯山縣歇馬嶺流入汝水亦非禹貢<lb/>
　洛出之波也正義曰洪水之時此澤水大動成波浪<lb/>
　既豬言壅遏而為豬蓄水而成澤不濫溢也<lb/>
導菏澤<pb n="6b"/>　蔡傳曰菏澤地志在濟隂定陶縣東今興仁府濟隂<lb/>
　縣南三里其地有菏山故名其澤為菏澤也盖濟水<lb/>
　所經<hi>箋</hi>按括地志菏澤在曹州濟隂縣東北九十里<lb/>
　定陶城東水經注菏水上承濟水於濟陽縣東世謂<lb/>
　之五丈溝又曰菏水即泲水之所苞注以成湖澤也<lb/>
　而東與泗水合於湖陵縣西六十里穀庭城下俗謂<lb/>
　之黄水口黄水西北通鉅野澤宋河渠志云導菏水<lb/>
　自開封歴陳留曹濟鄆其廣五丈乾徳三年京師引<pb n="7a"/>　五丈河造西水磑即此也<lb/>
被孟豬<hi>左傳爾雅作孟諸周禮作望諸史記作明都漢書盟諸</hi>
　蔡傳曰被及也孟豬爾雅作孟諸地志在梁國睢陽<lb/>
　東北今南京虞城縣西北孟諸澤是也<hi>箋</hi>按孟豬職<lb/>
　方作望諸左傳作孟諸今在歸徳府虞城縣西北十<lb/>
　里水經注孟豬在睢陽縣之東北孔氏曰宋都睢陽<lb/>
　在明豬西南是也闞駰曰不言入而言被者明不常<lb/>
　入也水盛方乃覆被矣金仁山曰自菏澤至孟豬凡<pb n="7b"/>　百四十里<lb/>
厥土惟壤下土墳壚<lb/>
　蔡傳曰土不言色者其色雜也壚疏也<hi>箋</hi>按周官大<lb/>
　司徒辨十有二壤之物注曰壤穀土也豫州土宜五<lb/>
　穀職方氏曰豫州其穀宜五種以土壤皆可種穀故<lb/>
　但言壤不言色非以色雜之謂也又周官草人職曰<lb/>
　墳壤用麋勃壤用狐埴壤用豕壤不一而於壤之中<lb/>
　别以墳壚者謂下土也下土者水澤之土猶下地也<pb n="8a"/>　周官稻人掌稼下土作田凡稼澤是也吕氏春秋曰<lb/>
　凡耕之道必始於壚謂其寡澤而後枯<lb/>
厥田惟中上厥賦錯上中<lb/>
　孔傳曰田第四賦第二又雜出第一<hi>箋</hi>按吳氏曰冀<lb/>
　賦第一或時數少於豫則降為第二而升豫為上上<lb/>
　也豫賦第二或時數多於冀則升為第一而降冀為<lb/>
　上中也是則錯出之義也<lb/>
厥貢漆枲絺紵<pb n="8b"/>　蔡傳曰周官載師漆林之征二十而五周以為征而<lb/>
　此乃貢者盖豫州在周為畿内故載師掌其征而不<lb/>
　制貢禹時豫在畿外故有貢也<hi>箋</hi>按貨殖傳陳夏千<lb/>
　畝漆陳謂陳國夏謂陽夏正禹貢豫州之地故豫有<lb/>
　漆貢非冀比也<lb/>
　蔡傳曰顔師古曰織紵以為布及練然經但言貢枲<lb/>
　與紵成布與未成布不可詳也<hi>箋</hi>按太宰九職嬪婦<lb/>
　化治絲枲注曰化因形移易也則枲非布可知詩可<pb n="9a"/>　以漚紵注曰紵麻屬則紵非布可知襄公二十九年<lb/>
　傳子産獻紵衣乃以紵為衣也周禮葛人職以時徵<lb/>
　絺綌之材於山農墨子曰古者聖王夏服絺綌故貢<lb/>
　絺也又為布及練傅氏集解引顔注作綀説文綀布<lb/>
　屬<lb/>
厥篚纖纊<hi>史記作其篚纖絮</hi>
　蔡傳曰纊細綿也<hi>箋</hi>按小爾雅纊綿也絮之細者曰<lb/>
　纊徐州之纎縞鄭康成曰纎細也豫州之纎纊孔傳<pb n="9b"/>　曰細綿也蔡氏徐州傳曰纎縞皆繒也至是乃以纎<lb/>
　纊為細綿則仍以纎為細矣<lb/>
錫貢磬錯<lb/>
　蔡傳曰磬錯治磬之錯也<hi>箋</hi>按周官太宰九貢有器<lb/>
　貢鄭注器貢銀鐵石磬丹漆也考工記曰磬氏為磬<lb/>
　倨句一矩有半其博為一股為二鼓為三假令磬鼓<lb/>
　廣四寸半者股長九寸鼓廣三寸長尺三寸半厚一<lb/>
　寸太厚則聲石而摩其旁太薄則聲播而摩其端故<pb n="10a"/>　必有錯以治之小雅他山之石可以為錯集傳曰錯<lb/>
　礪石也孔疏曰治玉石曰錯以不常用故必錫命而<lb/>
　後貢也<lb/>
浮于洛達于河<hi>浮於洛史漢作雒</hi>
　蔡傳曰豫州去帝都最近豫之東境徑自入河豫之<lb/>
　西境則浮於洛而後至河也<hi>箋</hi>按山海經曰洛水成<lb/>
　臯西入河水經洛水東北過鞏縣東又北入於河是<lb/>
　洛水東西皆可入河由洛陽城南經偃師宜陽永寧<pb n="10b"/>　至鞏縣東以達河此豫之西境浮洛而後至河者也<lb/>
　<hi>魚豢典略云漢火行忌水故洛去水而加佳然周書有作雒篇周禮其川滎雒皆作雒</hi>大河自<lb/>
　潼闗流入閿鄉達靈寳陜州澠池新安洛陽孟津鞏<lb/>
　縣此豫之東境徑自入河不事浮洛者也然浮洛達<lb/>
　河而後豫州之貢道始全<lb/>
　<lb/>
　<lb/>
　禹貢㑹箋卷七<lb/>
</p>

  </div>
            <div>
<head>禹貢會箋卷八</head> <lb/>
    <p>
<pb n="1a"/>欽定四庫全書<lb/>
　禹貢會箋卷八<lb/>
　　　　　　　　　　翰林院檢討徐文靖撰<lb/>
華陽黑水惟梁州<lb/>
　蔡傳曰東距華山之南西據黑水華山即太華見導<lb/>
　山黑水見導水<hi>箋</hi>按孔傳東據華山之南西距黑水<lb/>
　蔡氏曰雍梁二州皆西據黑水以黑水之見于導水<lb/>
　者至于三危入于南海總𤼵于雍西經于梁西故不<pb n="1b"/>　應言西距黑水也穆天子傳天子至于重□氏黑水之<lb/>
　阿爰有采石之山晉書地道記梁州南至桓水西底<lb/>
　黑水東限捍闗山海經黑水出張掖雞山南流至燉<lb/>
　煌過三危而南流入于南海是黑水綿歴二州西界<lb/>
　蔡易西距為西據是也<lb/>
岷嶓既藝<hi>史記作汶嶓</hi>
　蔡傳曰岷山地志在蜀郡湔氐道西徼外在今茂州<lb/>
　汶山縣江水所出也<hi>箋</hi>按郝京山曰岷山在今成都<pb n="2a"/>　府茂州江水所經也江源出今松潘衞西二百三十<lb/>
　里大分水嶺北流入陜西洮河南流入甘松嶺經松<lb/>
　潘城而岷山又在城東三十里自分水嶺至成都凡<lb/>
　九百九十里水尚小自成都東流千五百里至瀘州<lb/>
　以東馬湖嘉陵江涪江巴江等水合而江始大<lb/>
　蔡傳曰嶓冢在隴西氐道漾水所出又云在西縣今<lb/>
　興元府西縣三泉縣也<hi>箋</hi>按孔傳曰漾水出嶓冢在<lb/>
　梁州正義曰梁州云嶓冢既藝是嶓冢在梁州也唐<pb n="2b"/>　六典山南道名山曰嶓冢嶓冢縣故城在今漢中府<lb/>
　沔縣南四十里西南接寧羌州界嶓冢山在州北九<lb/>
　十里既藝言水土既平樹藝五穀也唐志興元府有<lb/>
　西縣三泉縣武徳三年以西縣置褒州尋廢四年析<lb/>
　利州之綿谷縣置三泉縣又以縣置南安州尋廢宋<lb/>
　志有西縣無三泉縣元又省西縣入略陽也<lb/>
沱潛既道<hi>史作沱涔漢沱灊</hi>
　蔡傳曰江漢别流之在梁州者地志禹貢江沱在蜀<pb n="3a"/>　郡郫縣西東入大江又地志汶江縣江沱在西南東<lb/>
　入江今永康軍導江縣也<hi>箋</hi>按爾雅郭氏音義曰沱<lb/>
　水出蜀郡都水縣湔山與江别而更流所謂水出自<lb/>
　江為沱也徐士彰曰江漢二水源出梁州夾蜀山而<lb/>
　行江在山之南漢在山之北自梁至荆山行數千里<lb/>
　凡山南谿谷之水皆自江而出山北谿谷之水皆自<lb/>
　漢而出其水衆多不足盡録故南總為沱北總為潛<lb/>
　蓋當時之方言猶今言谿谷云爾後之讀爾雅者誤<pb n="3b"/>　以江漢為沱潛所出之源不知其為沱潛所出之路<lb/>
　也禹貢言岷山導江東别為沱沱猶它也盖江之𤼵<lb/>
　源在岷山極西處自江源而東凡别水之來會者皆<lb/>
　為此江之沱不得自為一水也今蜀江沿岸溪水合<lb/>
　處猶有鑑沱勾流沱明月沱歸鄉沱之名尚可想見<lb/>
　當時命名之意云<lb/>
　蔡傳曰地志巴郡宕渠縣潛水西南入江今渠州流<lb/>
　江縣也酈道元謂宕渠有大穴潛水入焉通岡山下<pb n="4a"/>　西南潛出南入于江又地志漢中郡安陽縣灊谷水<lb/>
　出西南入漢<hi>灊音潛</hi>今洋州眞符縣也<hi>箋</hi>按爾雅郭氏<lb/>
　音義曰有水從漢中沔陽南流至梓潼漢夀入大穴<lb/>
　中通岡山下西南潛出又蜀都賦注潛水從犍為郡<lb/>
　江陽縣<hi>今叙州府富順縣</hi>南流至漢嘉縣<hi>漢嘉疑漢夀之譌</hi>入大穴<lb/>
　中通岡山下西南潛出今名復出水是大穴在漢夀<lb/>
　不在宕渠也蔡傳引酈注謂宕渠有大穴疑誤漢夀<lb/>
　晉改為晉夀庾仲雍曰墊江有别江出晉夀縣即潛<pb n="4b"/>　水也其南源取巴西是西漢水也足證漢嘉之誤<lb/>
蔡蒙旅平<lb/>
　蔡傳曰蔡山輿地記在今雅州嚴道縣蒙山地志蜀郡<lb/>
　靑衣縣今雅州名山縣也<hi>箋</hi>按鄭氏曰地理志蔡蒙<lb/>
　在漢嘉縣應劭曰蔡山不知所在史記索隱曰蒙在<lb/>
　蜀郡靑衣縣靑衣後改為漢嘉蔡山不知所在也寰<lb/>
　宇記周公山在嚴道縣東南山勢屹然上有龍穴輿<lb/>
　地記所謂蔡山盖周公山果若是則自漢迄唐何謂<pb n="5a"/>　不知所在也漢地志禹貢蒙山谿在蜀郡靑衣縣東<lb/>
　<hi>應劭曰順帝改漢嘉縣</hi>今蒙山在雅州名山縣西十五里即禹<lb/>
　貢之蒙山也水經注沫水出岷山西東流過漢嘉南<lb/>
　流衝一髙山山即蒙山也是矣旅平旅當訓序燕禮<lb/>
　士旅酌鄭注曰士以次序自酌此蔡蒙以次序而就<lb/>
　故謂之旅平也孔傳曰旅平言治功畢明一統志曰<lb/>
　有地名旅平在雅州東十里是殆附會之言也<lb/>
和夷厎績<pb n="5b"/>　蔡傳曰和夷地名嚴道以西有和川有夷道或其地<lb/>
　也又按晁氏曰和夷二水名和水今雅州榮經縣北<lb/>
　和川水自蠻界羅嵒州東西來逕蒙山所謂靑衣水<lb/>
　而入岷江者也夷水出巴郡魚復縣東東南過佷山<lb/>
　縣南又東過夷道縣北東入于江今詳二説皆未可<lb/>
　必<hi>箋</hi>按和夷陸氏釋文曰鄭云和讀曰洹今説禹貢<lb/>
　者皆不知有此音唐志雅州盧山郡有和川城今天<lb/>
　全司南<hi>古和川地</hi>現有和水在雅州之西榮經之北蔡傳<pb n="6a"/>　以嚴道西之和川為地榮經北之和川為水其實一<lb/>
　水也唐于和川上立城禹時蓋未有也劉昫曰眉州<lb/>
　靑神縣臨靑衣羌靑衣水出盧山徼外晁氏以為即<lb/>
　和水非也地理志夷水出南郡巫縣東過夷道入江<lb/>
　後漢書廩君乃乘土船從夷水至鹽陽則夷亦水名<lb/>
　也或曰和夷謂和川上之夷也果若為和川之夷何<lb/>
　以云底績乎底績者前此績用弗成至是乃能致績<lb/>
　也<pb n="6b"/>厥土靑黎<lb/>
　蔡傳曰黎黑也<hi>箋</hi>按孔傳曰色靑黑而沃壤李尤七<lb/>
　嘆曰梁土靑黎盧橘是生亦因禹貢而云蔡傳訓黎<lb/>
　為黒如兖土黑墳向使黎専訓黑何不竟言青黑乎<lb/>
　馬融王肅訓黎為小疎董氏酉曰考黎無疏訓大抵<lb/>
　黎當為蒼黑色如今人言蒼黎者是也<lb/>
厥田惟下上厥賦下中三錯<lb/>
　孔氏曰田第七賦第八雜出第七第九三等<hi>箋</hi>按日記<pb n="7a"/>　曰梁田下上似優於揚然多山而少田人功亦劣故<lb/>
　賦之等退在下中而又以七九二等為之上下間出<lb/>
　調劑可謂宻矣無錯者其等已定有錯者其等難定<lb/>
　時進退以通節之也<lb/>
　蔡傳曰按賦雜出他等者或以為歲有豐凶或以為<lb/>
　户有增減皆非也意者地力有上下年分不同如周<lb/>
　官田一易再易之類故賦之等第亦有上下年分<hi>箋</hi>
　按龍子之言曰貢校數歲之中以為常豐歲粒米狼<pb n="7b"/>　戾多取之而不為虐則寡取之凶年糞其田而不足<lb/>
　則必取盈焉是梁賦下中三錯與冀賦惟上上錯揚<lb/>
　賦下上上錯豫賦錯上中雖所錯有不同而要皆調<lb/>
　劑斟酌於先制為一定之貢恐無復有上下年分之<lb/>
　殊也<lb/>
厥貢璆鐵銀鏤砮磬<lb/>
　蔡傳曰璆玉磬鐵柔鐵鏤剛鐵可以鏤刻者也磬石<lb/>
　磬也<hi>箋</hi>按爾雅璆琳美玉也孔傳曰璆玉名是也書戛<pb n="8a"/>　擊鳴球球與璆同説文璆玉磬是也蔡傳以璆為磬<lb/>
　据晉語文公問八疾胥臣對曰蘧除蒙璆注云璆是<lb/>
　玉磬使擊之是也但下有砮磬似應依孔傳為璆玉<lb/>
　然砮為石磬璆為玉磬自不同也山海經曰少華之<lb/>
　山其隂多磬石其陽多㻬琈之玉故華陽之梁貢璆<lb/>
　與磬經又曰符禺之山其陽多銅其隂多鐵符禺之<lb/>
　水出焉北流注于渭故入渭亂河之梁兼貢鐵也又<lb/>
　傳以鏤為剛鐵亦非爾雅金謂之鏤詩虎韔鏤膺鄭<pb n="8b"/>　箋鏤膺有刻金飾也禮雜記管仲鏤簋鄭注刻為蟲<lb/>
　獸也明堂位玉琖仍雕夏后氏以琖則雕鏤以為飾<lb/>
　可知也彛器欵式夏后氏雕戈鈿紫金為文是也若<lb/>
　以為剛鐵似當總名為鐵如金三品概名為金也<lb/>
　蔡傳曰言鐵而先於銀者鐵之利多於銀也後世蜀<lb/>
　之卓氏程氏<hi>卓王孫程鄭</hi>以鐵冶富擬封君則梁之利尤<lb/>
　在於鐵也<hi>箋</hi>按郡國志巴郡宕渠出鐵蜀郡臨卭有<lb/>
　鐵越雋郡會無出鐵永昌郡不韋出鐵故貢鐵也地<pb n="9a"/>　理志朱提縣山出銀句町縣山出銀賁古縣西羊山<lb/>
　出銀故貢銀也華陽國志登臺有孫水一曰白沙江<lb/>
　山有砮火燒成鐵故貢砮也凡此皆梁州所産因以<lb/>
　制貢初何先後之分<lb/>
熊羆狐狸織皮<lb/>
　蔡傳曰織皮者梁州之地山林為多獸之所走熊羆<lb/>
　狐狸四獸之皮可以為裘其毳毛織之可以為罽也<lb/>
　<hi>箋</hi>按爾雅羆如熊黄白文爾雅翼羆則熊之雌者陶<pb n="9b"/>　隱居曰江東無狐皆出北方形似狸而黄詩奕奕梁<lb/>
　山維禹甸之孔樂韓土有熊有羆獻其貔皮赤豹黄羆<lb/>
　陸璣疏貔似虎或曰似熊一名白狐遼東人謂之白<lb/>
　羆陸氏釋文羆如熊而黄又豳風取彼狐狸為公子<lb/>
　裘小雅大東舟人之子熊羆是裘是四獸之皮製之<lb/>
　可為裘也周官太宰九貢有幣貢鄭注幣貢玉馬皮<lb/>
　帛也賈疏曰皮即熊羆狐狸也王制西方曰戎被髮<lb/>
　衣皮孔傳曰貢四獸之皮織金罽也後漢西域傳織<pb n="10a"/>　成金縷罽是也<lb/>
西傾因桓是來<lb/>
　蔡傳曰西傾山名地志在隴西郡臨洮縣西今洮州<lb/>
　臨潭縣西南<hi>箋</hi>按唐地志洮州臨潭縣西百六十里<lb/>
　有西傾山沙州記洮水出嵹臺山即西郡之異名也<lb/>
　山在今陜西臨洮府西南四百五十里<lb/>
　蔡傳曰桓水名水經曰西傾之南桓水出焉<hi>箋</hi>按沙<lb/>
　州記桓水出嵹臺山南墊江之上源也又一名白水<pb n="10b"/>　郭璞曰白水源從臨洮之西西傾山經㳫中<hi>漢金城郡河關</hi>
　<hi>縣西</hi>東流通隂平至漢夀縣<hi>本葭萌劉先主改曰漢夀</hi>入潛是西傾<lb/>
　貢道直與潛通故因桓是來即繼以浮于潛也<lb/>
浮于潛逾于沔入于渭亂于河<lb/>
　蔡傳曰蘇氏曰漢始出為漾東南流為沔至漢中東<lb/>
　行為漢沔酈道元曰自西傾而至葭萌浮于西漢西<lb/>
　漢即潛水也自西漢遡流而屆於晉夀界<hi>本漢夀晉太康中改</hi>
　阻漾支津南歴岡北迤邐接漢沔歴漢川至于褒水<pb n="11a"/>　逾褒而屆于衙嶺之南<hi>衙嶺在今郿縣西南三十里</hi>溪灌于斜屆<lb/>
　于武功而北以入于潛<hi>箋</hi>按水經注南歴岡穴迤邐<lb/>
　而接漢沿此入漾書所謂浮潛而逾沔矣又按爾雅<lb/>
　疏有水從沔陽流至漢夀縣入大穴中通岡山下西<lb/>
　南潛出一名沔水則酈注南歴岡穴邢疏通岡山西<lb/>
　南潛出安得在岡北乎蔡傳岡北乃岡穴之譌酈注<lb/>
　迤邐而接漢沿此入漾蔡傳迤邐接漢沔當又沿歴<lb/>
　漢川譌沿為沔矣沔一名沮水出武都沮縣東狼谷<pb n="11b"/>　南注至沮口與漾水合漾於是兼有沔稱<lb/>
　蔡傳曰漢武帝時人有上書欲通褒斜道及漕事下<lb/>
　張湯問之云褒水通沔斜水通渭皆可以漕從南陽<lb/>
　上沔入褒褒絶水至斜間百餘里以車轉從斜下渭<lb/>
　如此則漢中穀可致<hi>箋</hi>按梁州記萬石城泝漢上有<lb/>
　褒谷南口曰褒北口曰斜長四百五十里此言褒絶<lb/>
　水至斜間百餘里盖褒水出太白山至南鄭入沔斜<lb/>
　水出衙嶺山至郿入渭其水道則褒絶水至斜僅間<pb n="12a"/>　百餘里也倪氏粲曰漢水不與渭通其相隔處祗隔<lb/>
　一大散闗<hi>括地志大散闗在岐州陳倉縣東五十里</hi>正棧道處其地陳倉<lb/>
　在東南為褒西為河北為鳳與郿從洋入褒鳳出者<lb/>
　為今連雲棧道漢王之南鄭由之<hi>連雲棧道在今漢中府褒城縣舊有</hi>
　<hi>棧閣二千九百八十九間</hi>從郿入從城固洋縣出者為斜谷道武<lb/>
　侯屯渭上由之大散闗之水北流為渭南流為漢其<lb/>
　間又有二江白水江入渭黑龍江入漢故梁州貢道<lb/>
　南歴漢沔登陸以車轉北而後乃入於渭也<pb n="12b"/>　蔡傳曰經文當曰逾于渭今曰逾于沔未可曉也<hi>箋</hi>
　按地理志褒水出太白山至南鄭入沔斜水出衙嶺<lb/>
山北至郿入渭渭與河通沔不與渭通若逾渭入沔則無<lb/>
　由亂于河矣蔡傳乃以為當日逾渭何也從渭水漕<lb/>
　糧東南入河乃雍之水道爾<lb/>
　<lb/>
　<lb/>
　禹貢會箋卷八<lb/>
</p>

  </div>
            <div>
<head>禹貢會箋卷九</head> <lb/>
    <p>
<pb n="1a"/>欽定四庫全書<lb/>
　禹貢會箋卷九<lb/>
　　　　　　　　　　翰林院檢討徐文靖撰<lb/>
黑水西河惟雍州<lb/>
　蔡傳曰西據黑水東距西河謂之西河者主冀都而<lb/>
　言也<hi>箋</hi>按孔傳曰西距黑水東據河王肅曰西據黑<lb/>
　水東距西河蔡傳從王説也河在雍東而曰西河者<lb/>
　成四百家曰河自積石東北流入雍州在其西故曰<pb n="1b"/>　西河穆天子傳乃封長肱于黑水之西河是惟昆侖<lb/>
　鴻鷺之上以為周室主水經黑水出張掖雞山今在<lb/>
　肅州衛城之西北即雍州之黑水也<hi>鳯翔府城西北有雍山雍水出</hi>
　<hi>焉雍州之名以此</hi>
弱水既西<lb/>
　蔡傳曰柳宗元曰西海之山有水焉散渙無力不能<lb/>
　負芥投之則委靡墊没及底而後止故名曰弱既西<lb/>
　者導之西流也<hi>箋</hi>按山海經隂山北五十里曰勞山<pb n="2a"/>　弱水出焉而西流注于洛淮南子曰弱水出窮石地<lb/>
　理志曰張掖刪丹縣桑欽以為導弱水自此至酒泉<lb/>
　合黎通鑑秦征西將軍孔子<hi>胡三省注孔子亦乞伏氏也</hi>討吐谷<lb/>
　渾覔地于弱水南覔地降于秦拜弱水䕶軍今西寧<lb/>
　衛西三百里有弱水在甘州界盖即為禹貢之弱水<lb/>
　也鄭氏曰衆水皆東此獨西流據漢書西域傳云于<lb/>
　闐以西水皆西流是禹之導水盖亦順水之性也括<lb/>
　地志曰弱水有二源俱出女國北阿耨達山<hi>一名建末逹山</hi>
<pb n="2b"/>　<hi>即昆侖山也</hi>又南歴岡北東去一里深丈餘濶六十步非<lb/>
　毛舟不可濟南流入海此柳州所謂不能負芥故名<lb/>
　弱水者也且南流入海何從導之西流也以為即禹<lb/>
　貢弱水非矣<lb/>
涇屬渭汭<lb/>
　蔡傳曰涇渭汭三水名涇水地志出安定郡涇陽縣<lb/>
　西今原州百泉縣岍頭山也東南至馮翊陽陵縣入<lb/>
　渭今永興軍<hi>今西安府</hi>髙陵縣也<hi>箋</hi>按西山經髙山涇水<pb n="3a"/>　出焉而東流注于渭易氏曰开頭山一名空同連亘<lb/>
　原州髙平百泉平涼三縣涇水東南流至涇州臨涇<lb/>
　縣保定縣邠州宜禄縣永夀縣又東北流至京兆醴<lb/>
　泉縣九擾山東<hi>唐志醴泉縣有九嵕山擾當作嵕</hi>仲山西當水出山<lb/>
　處故漢名谷口縣白渠溉田在此又自池陽東<hi>今乾州</hi>
　流至涇陽縣南七里東南流至髙陵縣東北流至雲<lb/>
　陽縣西一十五里即鄭國鑿渠處又東流而入渭洛<lb/>
　入河處謂之洛汭渭入河處謂之渭汭涇至雲陽縣<pb n="3b"/>　而入渭又至華州華隂之永豐倉而入河此二百八<lb/>
　十里間涇與渭相連故云<hi>説文水相入曰汭</hi>
　蔡傳曰渭水地志出隴西郡首陽縣西南今渭州渭<lb/>
　源縣鳥鼠山西北南谷山也東至京兆船司空縣入<lb/>
　河今華州華隂縣也<hi>箋</hi>按水經注渭水出首陽山渭<lb/>
　首亭南谷<hi>句</hi>山在鳥鼠山西北渭水三源合注東北<lb/>
　流逕首陽縣西與别源合水出南鳥鼠山渭水出谷<lb/>
　此盖以渭水出首陽山南谷其谷在鳥鼠西非别有<pb n="4a"/>　南谷山也觀地志云恒水出恒山北谷豈别有北谷山<lb/>
　乎山海經涇水出長城北山山在郁郅長垣北北入<lb/>
　渭戲北郭璞曰今涇水出安定朝那縣東南至京兆<lb/>
　髙陵縣入渭戲地名今新豐縣也<lb/>
　蔡傳曰汭水地志作芮扶風汧縣弦蒲藪芮水出其<lb/>
　西北東入涇今隴州汧源縣弦蒲藪有汭水焉周職<lb/>
　方雍州其川涇汭詩云芮鞫之即皆謂是也<hi>箋</hi>按水<lb/>
　經渭水東入于河注曰春秋之渭汭也左傳閔公二<pb n="4b"/>　年虢公敗犬戎于渭隊<hi>隊今本作汭</hi>服䖍曰隊謂汭也杜<lb/>
　預曰水之隈曲曰汭王肅曰汭入也詩芮鞫之即毛<lb/>
　傳曰芮水涯也鄭箋曰汭之言内也據此則渭汭之<lb/>
　汭不得為水名矣周禮職方氏其川涇汭鄭注曰汭<lb/>
　在豳地易彦祥曰汭非禹貢之汭禹貢言汭皆水内<lb/>
　此川名是也蔡傳引詩芮鞫與職方涇汭以證禹貢<lb/>
　渭汭為水名殊混孔傳曰屬逮也水北曰汭言治涇<lb/>
　水入于渭也蔡傳易之曰屬連屬也涇水連屬渭汭<pb n="5a"/>　二水也皆非<lb/>
漆沮既從<lb/>
　蔡傳曰漆水寰宇記自耀州同官縣東北界來經華<lb/>
　原縣合沮水沮水自坊州昇平縣北子午嶺出俗號<lb/>
　子午水下合榆谷慈馬等川遂為沮水至耀州華原<lb/>
　縣合漆水至同州朝邑縣東南入渭<hi>箋</hi>按孔傳曰漆<lb/>
　沮二水名亦曰洛水出馮翊北前漢匈奴傳涇洛之<lb/>
　北顔師古曰此洛即漆沮水也水出上郡雕隂泰冒<pb n="5b"/>　山而東南入于渭延安洛記曰洛水出慶陽府環縣<lb/>
　經延安府甘泉縣經鄜州宜君縣子午嶺至中部縣<lb/>
　入西安府界經耀州及同官縣至富平縣合沮水歴<lb/>
　蒲城同州至朝邑東南入渭寰宇記曰漆水自同官<lb/>
　界來蔡傳據之不知禹貢漆沮自有二水但云自同<lb/>
　官界來是洛水也一統志遂言同官之漆出自鳳翔<lb/>
　不知漆水為涇汭所間其能飛渡至同官耶圖書編<lb/>
　於延安洛記中辨之詳矣<pb n="6a"/>　蔡傳曰地志謂漆水出扶風縣西眺氏曰此豳之漆<lb/>
　也水經漆水出扶風杜陽縣程氏曰杜陽縣今岐山<lb/>
　普潤縣之地亦漢漆縣之境其水入渭在灃水之上<lb/>
　與經序渭水節次不合非禹貢之漆水也<hi>箋</hi>按水經<lb/>
　注昔韓欲令秦無東伐使水工鄭國間秦鑿涇引水<lb/>
　謂之鄭渠渠水上承涇水於仲山西瓠口所謂瓠中<lb/>
　也鄭渠又東逕捨車宫南絶治谷水鄭渠故瀆又東<lb/>
　逕嶻嶭山南又東絶清水又東逕北原下濁水注焉<pb n="6b"/>　又東逕南原中北屈逕原東與沮水合<hi>宋白曰苻堅于嶻嶭山北</hi>
　<hi>置三原䕶軍以其地南有酆原西有孟侯原北有白鹿原為三原後魏太平眞君七年罷䕶軍置縣</hi>分<lb/>
　為二水一水東南出至白渠與澤泉合俗謂之漆水<lb/>
　又謂之為漆沮水絶白渠東逕萬年縣故城北<hi>今咸寧縣</hi>
　為櫟陽渠其水又南屈更名石川水又西南逕郭<graphic n="KR1668" url="https://raw.githubusercontent.com/kanripo/KR-Gaiji/master/images/KR1668.png" mimeType="image/png"/>
　城西與白渠枝渠合又南入于渭水也長安志曰漆<lb/>
　水經華原縣界十五里南流入沮水入富平縣界俗<lb/>
　名石川河據此則渭水東會于涇又東過漆沮其先<pb n="7a"/>　後莫此之詳悉也程氏雍録曰雍境漆水凡四出而<lb/>
　實三派雍州萬年縣石川河一也邠州新平縣漆水<lb/>
　二也鳳翔府普潤縣漆水三也鄭白渠一名漆沮四<lb/>
　也四水之中惟石川河當為禹貢漆沮而緜詩謂自<lb/>
　土漆沮者在岐不在邠也<lb/>
灃水攸同<hi>漢書作酆水逌同史記作所同</hi>
　蔡氏曰灃水地志作酆出扶風鄠縣終南山今永興<lb/>
　軍鄠縣也東至咸陽入渭<hi>箋</hi>按詩豐水東注維禹之<pb n="7b"/>　績集傳曰灃水東北流經豐邑之東入渭而注于河<lb/>
　括地志灃水源在雍州長安縣西南山灃谷蘇氏曰<lb/>
　灃渭相若故言同<lb/>
荆岐既旅<lb/>
　蔡傳曰荆山即北條之荆地志在馮翊懐徳縣南今<lb/>
　耀州富平縣掘陵原也<hi>箋</hi>按水經注渭水之陽即懐<lb/>
　徳縣界也城在渭水之北沙苑之南<hi>唐志同州馮翊縣有沙苑</hi>地<lb/>
　理志禹貢北條荆山在南山下有荆渠夏后鑄九鼎<pb n="8a"/>　處也括地志荆山在雍州富平縣今名掘陵原按富<lb/>
　平西北有定陵元陵章陵簡陵東南有豐陵世謂之<lb/>
　為掘陵原孔傳曰荆在岐東非荆州之荆<lb/>
　蔡傳曰岐山地志在扶風美陽縣西北今鳳翔府岐<lb/>
　山縣東北十里也<hi>箋</hi>按師古曰荆在岐東言二山治<lb/>
　畢已旅祭也玉海曰岐山在鳳翔府東北十里一名<lb/>
　天柱山今按山有兩岐故名曰岐山周語曰周之興<lb/>
　也鸑鷟鳴于岐山土人謂之鳳凰堆<pb n="8b"/>終南惇物至于鳥鼠<lb/>
　蔡傳曰終南地志古文以太一山為終南山在扶風<lb/>
　武功縣今永興軍萬年縣南五十里也<hi>箋</hi>按五經要<lb/>
　義曰太一山在扶風武功縣與終南山相連福地記<lb/>
　曰終南山北去長安城八十里終南南山之總名太<lb/>
　一一山之别號<hi>終南山在西安城南灃水所出太一山在終南之南滈水所出</hi>
　蔡傳曰惇物地志以垂山為惇物在扶風武功縣今<lb/>
　永興軍武功縣也<hi>箋</hi>按金史志乾州武亭縣有惇物<pb n="9a"/>　山山在今武功縣東南二百里<lb/>
　蔡傳曰鳥鼠地志在隴西郡首陽縣西南今渭州渭<lb/>
　源縣西也俗呼為靑雀山<hi>箋</hi>按唐地志渭州渭源縣<lb/>
　有鳥鼠同穴山一名靑雀山山在今臨洮府渭源西<lb/>
　二十里渭水源在縣西七十六里<lb/>
原隰厎績至于豬野<hi>史記作都野</hi>
　蔡傳曰廣平曰原下濕曰隰詩曰度其隰原即指此<lb/>
　也鄭氏曰其地在豳今邠州也<hi>箋</hi>按周禮大司徒辨<pb n="9b"/>　五地之物生五曰原隰邍司注遙掌畿外邦國之原<lb/>
　隰如禹貢冀之太原徐之東原雍之原隰是也鄭云<lb/>
　其地在豳以詩篤公劉度其原隰豳居允荒故也蔡<lb/>
　云今邠州周應賓識小編曰唐明皇以豳近幽改為<lb/>
　邠也<lb/>
　蔡傳曰豬野地志武威縣東北有休屠澤古文以為<lb/>
　豬野今涼州姑臧縣也<hi>箋</hi>按括地志都野澤在涼州<lb/>
　姑臧縣東北二百八十里水經注曰地理志谷水出<pb n="10a"/>　姑臧南山北至武威入海屆此水流兩分一水北入<lb/>
　休屠澤俗謂之為西海一水又東逕一百五十里世<lb/>
　謂之為東海通謂之都野矣底績而云至于者兼豬<lb/>
　野言魏太武伐涼謂姑臧城東西門外湧泉合于城<lb/>
　北其大如河其間乃無燥地此禹所以底績為難也<lb/>
三危既宅三苗丕叙<hi>三危古文作三□宅史作度丕叙史作大序</hi>
　蔡傳曰三危即舜竄三苗之地或以為燉煌未詳其<lb/>
　地三苗之竄在洪水未平之前及是三危已既可居<pb n="10b"/>　三苗於是大有功叙<hi>箋</hi>按舜典竄三苗于三危孔傳<lb/>
　曰三苗縉雲氏之後為諸侯號饕餮三危西裔山海<lb/>
　經三危之山員廣百里郭注今在燉煌郡唐地志燉<lb/>
　煌縣東四十里有三危山傳以為未詳其地何也蔡<lb/>
　舜典傳曰三苗之竄在洪水未平之前据通鑑竄三<lb/>
　苗在堯七十六載時禹平水土已五年矣亦不是洪<lb/>
　水未平之前既宅之宅當即為舜典五流有宅五宅<lb/>
　三居之宅不得以降丘宅土例也益稷篇禹曰外薄<pb n="11a"/>　四海咸建五長各迪有功苗頑弗即工帝其念哉帝<lb/>
　曰臯陶方欽厥叙方施象刑惟明則是向所頑不即<lb/>
　叙者至是乃丕叙矣非大有功叙之謂<lb/>
　蔡傳曰舜竄三苗既竄者已丕叙而居於舊都者尚<lb/>
　桀驁不服盖三苗舊都山川險阻氣習使然今湖廣<lb/>
　徭洞時猶竊𤼵俘而詢之多為苗姓豈其遺種與<hi>箋</hi>
　按水經注渭水東歴大利又東南流苗谷水注之地<lb/>
　道記云有三危三苗所處故有苗谷又洛書甄耀度<pb n="11b"/>　曰三危山在鳥鼠之西南上為天苑星此三危在雍<lb/>
　州之境内當是舜竄之近地而不與沙州三危同科<lb/>
　者也故舜典分北三苗<hi>北古别字</hi>孔傳曰三苗幽闇君臣<lb/>
　善惡分北流之不令相從禹征有苗誓師曰三苗昏<lb/>
　迷不恭君子在野小人在位韓非子曰三苗有成駒<lb/>
　亡國之臣也則當日逺竄于𤓰沙者必是輩耳周書<lb/>
　吕刑曰皇帝哀矜庶戮之不辜遏絶苗民無世在下<lb/>
　孔傳曰使無世位在下國也則當日仍有遺種可知<pb n="12a"/>　世因其頑梗不悛呼苗為猫<lb/>
厥土惟黄壤<lb/>
　蔡傳曰黄者土之正色<hi>箋</hi>按易曰天𤣥而地黄故黄<lb/>
　為土之正色辛氏三秦記長安地皆黑壤何也易坤<lb/>
　鑿度曰坤有八色東下西上北黑南輕中殷甘滋厥<lb/>
　土厚肌東鹹西淡南汚北荒其大較也<lb/>
厥田惟上上厥賦中下<lb/>
　孔傳曰田第一賦第六人功少<hi>箋</hi>按貨殖傳闗中自<pb n="12b"/>　汧雍以東至河華膏壤沃野千里自虞夏之間以為<lb/>
　上田後漢虞詡曰禹貢雍州之域厥田惟上上且沃<lb/>
　野千里穀稼殷積然則雍賦第六大抵山多而田少<lb/>
　非但為人功少也<lb/>
厥貢惟球琳琅玕<lb/>
　蔡傳曰球琳美玉也琅玕石之似珠者爾雅西北方<lb/>
　之美者有昆侖虚之球琳琅玕<hi>箋</hi>按玉藻曰笏天子<lb/>
　以球玉注球美玉書顧命天球河圖在東序唐孔氏<pb n="13a"/>　曰天球雍州所貢之玉色如天爾雅球琳美玉也琳<lb/>
　亦玉名又璆與球同蔡傳以梁州之璆為磬雍州之<lb/>
　球為玉不知何所分也説文琅玕石似玉徐氏總龜<lb/>
　曰琅玕生南海石厓上狀如筍質似玉荀子琅玕龍<lb/>
　兹注云琅玕似珠可為冠冕之飾山海經槐江之山<lb/>
　其上多藏琅玕黄金珍玩考曰琅玕樹生海底丹柯<lb/>
　碧葉與珊瑚略同出水紅潤旋變為青擊之作金石<lb/>
　聲<pb n="13b"/>浮于積石<lb/>
　蔡傳曰積石地志在金城郡河闗縣西南羌中今鄯<lb/>
　州龍支縣界也<hi>箋</hi>按孔傳曰積石山在金城西南河<lb/>
　所經也宋楊允恭曰自環州入積石抵靈武七日程<lb/>
　易氏曰河自廓州積石軍北<hi>唐志廓州達化縣有積石軍西至青海一百餘</hi>
　<hi>里</hi>東北流一百五十里至化成縣南八十步東流一<lb/>
　百四十里至鄯州龍支縣西南六十里<hi>劉昫曰龍支漢伊吾縣地</hi>
　積石山在縣西九十八里又三百九十里至河州枹<pb n="14a"/>　罕縣南五十里積石在縣西北七十里一名唐述山<lb/>
　<hi>水經注河北有層山山甚靈秀每時見神人往還彼羌目鬼曰唐述因復名之為唐述山</hi>今人目<lb/>
　龍支縣山為大積石此名小積石<lb/>
　蔡傳曰李復奏<hi>復徽宗時人</hi>黄河過會州入韋精山石峽<lb/>
　險窄自上垂流直下髙數十丈船豈可過至西安州<lb/>
　之東<hi>宋志西安州元符二年建</hi>大河分為六七道散流渭之南山<lb/>
　逆流數十里方再合逆溜水淺灘磧不勝舟載然此<lb/>
　言貢賦之路亦曰浮于積石至于龍門西河則古來<pb n="14b"/>　此處河道固通舟楫矣而復之言乃如此何也<hi>箋</hi>按<lb/>
　宋史徐興傳太宗詔督轉靈武芻糧道積石漢溝洫<lb/>
　志闗中有湋渠引諸川溉田如淳曰水出韋谷即韋<lb/>
　精也復説非<lb/>
至于龍門西河<lb/>
　蔡傳曰龍門山地志在馮翊夏陽縣今河中府龍門<lb/>
　縣也西河冀之西河也<hi>箋</hi>按漢馮翊今西安府同州<lb/>
　也龍門山在同州韓城縣東北八十里宋河中府本<pb n="15a"/>　漢河東郡今山西平陽府也其龍門縣乃今蒲州河<lb/>
　津縣夏陽今韓城不得以夏陽之龍門山指為龍門<lb/>
　縣也史淮隂傳涉西河正義曰即同州龍河從夏陽<lb/>
　渡者是也<lb/>
會于渭汭<lb/>
　蔡傳曰雍之貢道有二其東北境則自積石至于西<lb/>
　河其西南境則會于渭汭言渭汭不言河者蒙梁州<lb/>
　之文也<hi>箋</hi>按積石在今河州衛為古西羌地乃雍州<pb n="15b"/>　西境也積石又在其西至龍門西河則雍之東境其<lb/>
　東北貢道自當徑自入河何煩轉從積石傳以為東<lb/>
　北自積石誤經明言至于西河以為不言河者蒙梁<lb/>
　州之文亦誤<lb/>
織皮崐崘析支渠搜<lb/>
　蔡傳曰三國皆貢皮衣故以織皮冠之崐崙即河源<lb/>
　所出在臨羌<hi>箋</hi>按孔傳曰織皮毛布今按晉載記有<lb/>
　□罽唐志有交梭彌牟布元史有青速夫皆所謂毛<pb n="16a"/>　布也吳氏曰織皮獸皮熟之去毛削令至薄裁令極<lb/>
　細如縷以金傅之織而為布若皮衣何用織為又按<lb/>
　漢地志金城臨羌縣有昆侖山祠燉煌廣至縣治昆<lb/>
　侖障皆即今肅州之昆侖也竹書紀年穆王十七年<lb/>
　西征于昆侖丘見西王母穆天子傳至宗周至昆侖<lb/>
　合八千一百里後漢書竇固出燉煌擊昆侖塞注昆<lb/>
　侖山名因以為塞在今酒泉縣西南是也此為小昆<lb/>
　侖蔡傳云河源所出非也爾雅河出昆侖虚括地志<pb n="16b"/>　昆侖山在雍州西南一萬五千三百七十里今在土<lb/>
　畨朶甘思西鄙世謂之大昆侖也<lb/>
　蔡傳曰析支在河闗西千餘里<hi>箋</hi>按司馬彪曰西羌<lb/>
　者自析支以西濱于河首在右居也河水屈而東北<lb/>
　流逕于析支之地是為河曲矣馬伯循曰寧夏東北<lb/>
　河水遇山析為二枝處有析支城大戴禮鮮支渠搜<lb/>
　後漢西羌傳濱于賜支鄒歸軒以為即析支也<lb/>
　蔡傳曰渠搜水經曰河自朔方東轉逕渠搜縣故城<pb n="17a"/>　北盖近朔方之地也<hi>箋</hi>按臣瓚曰孔子三朝記云北<lb/>
　𤼵渠搜南撫交阯此渠搜在朔方禹貢渠搜在雍州<lb/>
　西周書王會解渠搜以鼩犬隋書西域傳撥汗國都<lb/>
　葱嶺之西五百餘里古渠搜國也東去疏勒千里去<lb/>
　瓜州五千五百里蔡傳据水經以為渠搜近朔方非<lb/>
　也<lb/>
西戎即叙<lb/>
　蔡傳曰皆西方戎落故以西戎總之<hi>箋</hi>按王制曰西<pb n="17b"/>　方曰戎被髪衣皮有不粒食者矣杜氏通典曰西戎<lb/>
　出自三苗盖羌姓也今按舜竄三苗去禹未逺而禹<lb/>
　貢作于堯時已云西戎即叙豈有出自三苗並為羌<lb/>
　姓之理山海經苗民釐姓顓頊後其非羌姓可知孔<lb/>
　安國以析支昆侖渠搜西戎為四國据殷時伊尹四<lb/>
　方獻令正西昆侖狗國鬼親枳已闟耳貫胸雕題離<lb/>
　丘漆齒史記匈奴傳夏道衰公劉失其稷官變于西<lb/>
　戎邑于豳竹書殷太戊十六年西戎來賓王使王孟<pb n="18a"/>　聘西戎則西戎甚衆不得以一國盡之鄭氏以衣皮<lb/>
　之人居昆侖析支渠搜三山皆在西戎蔡傳因之故<lb/>
　謂以西戎總之<lb/>
　<lb/>
　<lb/>
　<lb/>
　<lb/>
　<pb n="18b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢會箋卷九<lb/>
</p>

  </div>
            <div>
<head>禹貢會箋卷十</head> <lb/>
    <p>
<pb n="1a"/>欽定四庫全書<lb/>
　禹貢會箋卷十<lb/>
　　　　　　　　　　翰林院檢討徐文靖撰<lb/>
　　禹貢下<lb/>
導岍及岐至于荆山<hi>岍史漢作汧</hi>
　蔡傳曰岍山地志扶風汧縣西吳山古文以為汧山<lb/>
　今隴州吳山縣吳嶽山也<hi>箋</hi>按郡國志扶風汧縣有<lb/>
　吳嶽山本名汧汧水出郭璞曰别名吳山周禮所謂<pb n="1b"/>　嶽山者<hi>周職方雍州其山鎭曰嶽山注吳嶽也</hi>前漢食貨志嶽山岐山<lb/>
　吳山師古曰吳岳非一山之名今隴州有岍山汧水<lb/>
　出其西而東入渭又有吳岳不得以岍即吳山也水<lb/>
　經汧水出汧縣弦蒲谷鄉弦中谷為弦蒲藪水有二<lb/>
　源一水出縣西山世謂之小隴山一水𤼵南山西側<lb/>
　俗以此為吳山則是非一山也蔡傳荆岐見雍州<hi>箋</hi>
　按孔氏曰荆在岐東非荆州之荆也地理志扶風美<lb/>
　陽縣禹貢岐山在西北中水鄉馮翊懷徳縣禹貢北<pb n="2a"/>　條荆山在南元和志荆山在富平縣西南二十里<lb/>
逾于河<lb/>
　蔡傳曰逾者禹自荆山而過于河也孔氏以為荆山<lb/>
　之脈逾河而為壺口雷首者非是<hi>箋</hi>按括地志荆山<lb/>
　在雍州富平縣其山東距河二百餘里何相去二百<lb/>
　餘里而豫書之曰禹于此逾于河也且逾河必書八<lb/>
　年于外可勝書哉史記天官書中國山川東北流其<lb/>
　維首在隴蜀考工記曰凡天下之地勢兩山之間必<pb n="2b"/>　有川焉凡溝逆地阞謂之不行鄭氏曰地阞地脈也<lb/>
　管子曰水者地之血氣筋脈之流通者吕氏春秋曰<lb/>
　禹周行㝢内脈地理名金石蘇氏曰地之有山猶人<lb/>
　之有脈有近而不相屬者有逺而相連者雖江河不<lb/>
　能絶也孔氏地脈之説正未可廢也<lb/>
壺口雷首至于太岳<hi>雷首即首陽山</hi>
　蔡傳曰壺口太岳見冀州雷首地志在河東郡蒲坂<lb/>
　縣南今河中府河東縣也<hi>箋</hi>按隋圖經曰平山在平<pb n="3a"/>　陽一名壺口山今名姑射山考平山在平陽府城西<lb/>
　南二十五里姑射山在府西五十里非一山也太岳<lb/>
　即霍山今在平陽府霍州上有一峯名太岳雷首水<lb/>
　經注曰山臨大河去蒲坂三十里俗亦謂之堯山竹<lb/>
　書帝堯五十年遊于首山即是山也其陽有雷水出<lb/>
　焉故曰雷首<lb/>
厎柱析城至于王屋<hi>厎柱史記作砥柱</hi>
　蔡傳曰厎柱析城王屋皆冀州山厎柱石在大河中<pb n="3b"/>　流其形如柱今陜州陜縣三門山是也<hi>箋</hi>按水經注<lb/>
　厎柱在大陽縣東山有三門故亦謂之三門山<hi>南曰鬼門</hi>
　<hi>中曰神門北曰人門</hi>禹所鑿以通河也自厎柱以下五户已上<lb/>
　<hi>五户灘名也</hi>其間一百二十里合有一十九灘水流迅急<lb/>
　勢同三峽<lb/>
　蔡傳曰析城地志在河東郡濩澤縣西今澤州陽城<lb/>
　縣也晁氏曰山峯四面如城<hi>箋</hi>按括地志析城山在<lb/>
　濩澤縣西南七十里山有二水東西流故名析城也<pb n="4a"/>　析城在王屋北下有神池其深莫測世傳與濟瀆相<lb/>
　通<lb/>
　蔡傳曰王屋地志在河東郡垣縣東北今絳州垣曲<lb/>
　縣也晁氏曰山狀如屋<hi>箋</hi>按山海經王屋之山㶌水<lb/>
　出焉即沇水也古今地名云王屋山方七百里本冀<lb/>
　州之河陽山元和志山在王屋縣北五里週一百三<lb/>
　十里髙三十里孔傳曰三山在冀州之南河之北<lb/>
太行恒山至于碣石入于海<pb n="4b"/>　蔡傳曰太行恒山皆冀州山太行地志在河内郡山<lb/>
　陽縣西北今懷州河内也<hi>箋</hi>按河圖括地志象太行<lb/>
　天下之脊管子曰其山北臨代南俯趙東接河海之<lb/>
　間山海經太行之山其首曰歸山列子作太形山郭<lb/>
　緣生述征記太行首始河内自河内至幽州凡有八<lb/>
　陘蔡傳以覃懐屬冀故以懐州河内之山為冀州山<lb/>
　也<lb/>
　蔡傳曰恒山地志在常山郡上曲陽西北今定州曲<pb n="5a"/>　陽縣也<hi>箋</hi>按隋地志恒陽縣有恒山本漢曲陽縣隋<lb/>
　改恒陽恒山在縣北百四十里恒水所出孔安國曰<lb/>
　此二山連延東北接碣石而入于滄海一統志碣石<lb/>
　山在今永平府昌黎縣西北離海三十里<lb/>
　蔡傳曰王鄭有三條四列之名皆為未當今據導字<lb/>
　分之以為南北二條而江河以為之紀於二之中又<lb/>
　分為二焉<hi>箋</hi>按馬融以岍為北條西傾為中條嶓冢<lb/>
　為南條班史地志有南條荆山北條荆山張昶華嶽<pb n="5b"/>　碑序布五方則處其西列三條則居其中三條之説<lb/>
　自古有之非王肅始也鄭𤣥以岍為隂列西傾次隂<lb/>
　列嶓冢次陽列岷山正陽列蓋岍岐之列河濟所經<lb/>
　西傾之列伊淮渭所經皆在北條為隂嶓冢之列漢<lb/>
　水所經岷山之列江水所經皆在南條為陽日記曰<lb/>
　蔡傳本導字分之為南北二條本唐天文志天下山<lb/>
　河之象存乎兩戒按唐志云北戒自三危積石負終<lb/>
　南地絡之隂南戒自岷山嶓冢負地絡之陽是即陽<pb n="6a"/>　列隂列之謂也<hi>史記朝鮮之拔星茀于河戒韓楊天文要集曰兩戒間為天闗門荆州占</hi>
　<hi>作界音義同也</hi>
西傾朱圉鳥鼠至于太華<hi>圉一作圄</hi>
　蔡傳曰雍州山也西傾見梁州朱圉地志在天水郡<lb/>
　冀縣南今秦州大潭縣也俗呼為白巖山<hi>箋</hi>按括地<lb/>
　志西傾今嵹臺山沙州記曰洮水出郡國志漢陽郡<lb/>
　冀縣有朱圉山史記秦穆公伐冀戎即此蔡傳謂雍<lb/>
　州山而西傾見梁州者徐士彰曰西傾在雍之西南<pb n="6b"/>　近西夷之地是西傾之南際梁州也水經注午谷氷<lb/>
　南入渭水南有長塹谷水次東有安蒲溪水次東有<lb/>
　衣谷水並南出朱圉山山在梧中聚開山圖曰朱圉<lb/>
　山謂之天鼓山今伏羌縣西南有朱圉山又有石鼓<lb/>
　山殆非一山蔡傳以冀縣即大潭縣按大潭故城在<lb/>
　今西和縣之西南三百里本漢隴西西縣地不得為<lb/>
　天水之冀縣也<lb/>
　蔡傳曰鳥鼠見雍州太華地志在京兆華隂縣南今<pb n="7a"/>　華州華隂縣二十里也<hi>箋</hi>按地説曰鳥鼠山同穴之<lb/>
　枝幹也鄭氏曰鳥鼠之山有鳥焉與鼠飛行而處之<lb/>
　又止於同穴之山焉以導渭言鳥鼠同穴導山但言<lb/>
　鳥鼠分為二山其實只一山而但言鳥鼠者省文也<lb/>
　史記封禪書西岳華山正義曰山在華隂縣南八里<lb/>
　古文以為敦物据漢志垂山本敦物正義誤垂為華<lb/>
　水經注曰華山古文之敦物則誤已始於道元矣唐<lb/>
　天文志曰河源自北紀之首循雍州北徼達華隂而<pb n="7b"/>　與地絡相會江源自南紀之首循梁州南徼達華陽<lb/>
　而與地絡相㑹皆謂此山也<lb/>
熊耳外方桐柏至于陪尾<hi>陪尾史記作負尾从力从貝音陪今皆讀為負尾誤</hi>
　蔡傳曰豫州山也熊耳在商州上洛縣詳見豫州<hi>箋</hi>
　按一統志熊耳山在西安府商縣西五十里伊水所<lb/>
　出亦雍州山蔡以為豫州熊耳則在今河南陜州盧<lb/>
　氏縣也熊耳一山界兩省綿亘二百餘里首尾界雍<lb/>
　豫二境以商州之熊耳為豫州非矣蔡傳以陪尾即<pb n="8a"/>　安陸之横尾在今徳安府安陸城東亦荆州境以為<lb/>
　豫州亦非矣<lb/>
　蔡傳曰外方地志潁川郡崈髙縣有崈髙山古文以<lb/>
　為外方在今西京登封縣也<hi>箋</hi>按詩陳風譜云其封<lb/>
　域在禹貢豫州之東西望外方檜羔裘傳去其封域<lb/>
　在古豫州外方之北滎波之南孔氏曰案地理志外<lb/>
　方即崈髙山也後世以外方髙大謂之嵩髙升為中<lb/>
　嶽詩大雅崧髙維嶽爾雅嵩髙為中嶽郭璞曰太室<pb n="8b"/>　山也中嶽名始見此堯典咨四岳尚書大傳舜巡狩<lb/>
　四岳元祀岱泰山中祀大交霍山秋祀柳穀華山冬<lb/>
　祀幽都𢎞山昭四年左傳司馬侯謂晉侯曰四嶽三<lb/>
　塗陽城太室荆山中南九州之險也言四嶽而太室<lb/>
　不與無所謂中嶽也然則禹貢時以嵩髙為外方無<lb/>
　可疑也金氏曰舊以嵩髙為外方非是嵩髙世名中<lb/>
　嶽安得與江夏内方相為内外據唐志陸渾山一名<lb/>
　方山云在伊闕今案水經注焦澗水西出鹿髆山東<pb n="9a"/>流逕孤山南其山介立豐上單秀孤峙世謂之方山東<lb/>
　歴伏睹嶺南東流注于伊伊水又東北涓水注之水<lb/>
　出陸渾西山即陸渾都也然則是孤山一名方山<lb/>
　非陸渾也<lb/>
　蔡傳曰桐柏地志在南陽郡平氏縣東南今唐州桐<lb/>
　柏也<hi>箋</hi>按水經注灃水源出桐柏山與淮同源而别<lb/>
　流西注故亦謂水為泒水山海經淮出餘山在朝陽<lb/>
　東義鄉西元和志云唐州桐柏縣本漢平氏縣東界<pb n="9b"/>　梁置義鄉縣蓋本山海經以立名也蔡傳曰陪尾地<lb/>
　志江夏郡安陸縣東北有横尾山古文以為陪尾今<lb/>
　安州安陸也<hi>箋</hi>按陪尾有三水經洛水注曰地記云<lb/>
　洛水東北過五零陪尾北與澗瀍合此陪尾蓋水名<lb/>
　也唐志武徳三年以宻縣置宻州并置零水縣是五<lb/>
　零在宻也一在今徳安府城東北六十里俗謂之横<lb/>
尾溳水所出傳謂安陸縣東北山也一在今兖州府泗<lb/>
　水縣東十五里泗水所出唐志泗水縣有陪尾山泗<pb n="10a"/>　水出焉禹貢導淮自桐柏東㑹于泗沂則當是泗州<lb/>
　之陪尾也陪尾史記索隱謂即地志之横尾蔡傳據<lb/>
　之而誤<lb/>
導嶓冢至于荆山<lb/>
　蔡傳曰嶓冢即梁之嶓也山形如冢故謂之嶓冢<hi>箋</hi>
　按唐六典山南道名山曰嶓冢嶓冢縣故城在今漢<lb/>
　中府沔縣西南四十里西南接寧羌州界州北九十<lb/>
　里有嶓冢山正義曰後魏地形志華陽郡嶓冢縣有<pb n="10b"/>　嶓冢山漢水出焉經言嶓冢既藝在梁州故傳曰即<lb/>
　梁州之嶓也嶓冢縣故城在今漢中府沔縣西南故<lb/>
　傳曰始出為漾東南流為沔<lb/>
　蔡傳曰荆山南條荆山在南郡臨沮縣北今襄陽府<lb/>
　南漳縣也<hi>箋</hi>按山海經荆山漳水出焉而東南流注<lb/>
　于睢郭注曰地理志南條荆山在臨沮縣之東北漳<lb/>
　水所出東至江陵入楊水非也今漳水於當陽縣之<lb/>
　東一百餘里而右會沮水括地志沮水即漢水也孫<pb n="11a"/>　叔敖激沮水為雲夢澤即此也<hi>按臨沮荆山即卞和抱璞處也</hi>
内方至于大别<lb/>
　蔡傳曰内方地志章山古文以為内方山在江夏郡<lb/>
　竟陵縣東北今荆門軍長林縣也<hi>箋</hi>按郡國志江夏<lb/>
　竟陵有立章山本内方山劉昭引荆州記曰山髙三<lb/>
　十丈周迴百餘里然漢竟陵縣即今沔陽州景陵縣<lb/>
　也疑義曰景陵原無此山据水經沔水自荆城東南<lb/>
　流逕當陽縣之章山東注曰禹貢所謂内方至于大<pb n="11b"/>　别者也唐志江陵府有長林縣武徳四年于東境置<lb/>
　基州并置章山縣蓋以此也一統志内方山在荆門<lb/>
　州南一百八十里漢江之上<lb/>
　蔡傳曰左傳吳與楚戰濟漢而陳自小别至于大别<lb/>
　蓋近漢之山今漢陽軍漢陽縣北大别山是也水經<lb/>
　云在安豐者非是<hi>箋</hi>按地理志六安國安豐縣禹貢<lb/>
　大别山在西南杜預解春秋云大别闕不知何處或<lb/>
　曰大别在安豐西南左傳吳既與楚夾漢自小别至<pb n="12a"/>　于大别然則二别近漢之名無緣得在安豐也海内<lb/>
　東經大江出岷山郭璞注曰今江出岷山郡東南經<lb/>
　江夏安豐至廬江南界是又以大别在安豐而誤也<lb/>
　今大别在漢陽府城東北百步西有小别山又名甑<lb/>
　山元和志大别山一名魯山水經江水東逕魯山南<lb/>
　注曰右翼際山也地説曰漢與江合于衡北翼際山<lb/>
　傍者也山左即沔水口矣南史齊張沖傳東昏勅房<lb/>
　僧寄守魯山沖結盟分部拒守援魯山岸立城壘即<pb n="12b"/>　大别山也<lb/>
岷山之陽至于衡山<hi>岷史記作汶漢書作㟭</hi>
　蔡傳曰岷山見梁州衡山南嶽也地志在長沙國湘<lb/>
　南縣今潭州衡山縣也<hi>箋</hi>按四川志岷山在茂州之<lb/>
　列鵞村一名鴻濛為隴山之南首江水所出也唐地<lb/>
　志曰岷山直上六十里日記曰岷山一帶南出為大<lb/>
　渡之源又包青衣以東馬湖江黔江諸源東出一支<lb/>
　為衡山張揖廣雅曰衡山南岳有岣嶁峯上有神禹<pb n="13a"/>　碑王制曰自江至于衡山千里而遙孔傳衡山江所<lb/>
　經其誤甚矣<lb/>
過九江至于敷淺原<lb/>
　蔡傳曰九江見荆州<hi>箋</hi>按禹貢九江秦因之立九江<lb/>
　郡漢改豫章尋陽縣屬焉郡國志尋陽縣南有九江<lb/>
　是也縣本在江北晉以江北之尋陽并柴桑而立郡<lb/>
　温嶠又徙治江南故江南得有尋陽之名至梁又改<lb/>
　為江州以尋陽本九江之舊地故也<pb n="13b"/>　蔡傳曰敷淺原地志豫章郡歴陵縣南有傅陽山古<lb/>
　文以為敷淺原今江州徳安縣博陽山也晁氏以為<lb/>
　在鄱陽非是<hi>箋</hi>按孔傳曰敷淺原一名博陽山在揚<lb/>
　州豫章界杜佑通典曰蒲塘驛漢歴陵縣有敷淺原<lb/>
　今縣南三十里有陽居山舊經依班固以敷淺名博<lb/>
　陽山黄子鴻曰漢志豫章郡領歴陵縣晉志歴陵縣<lb/>
　與餘汗鄡陽俱割屬鄱陽郡而柴桑則屬武昌郡不<lb/>
　應歴陵出柴桑之西也因謂晁氏在鄱陽者為是且<pb n="14a"/>　云吳志有石印山即今饒州府之鄱陽山亦歴陵在<lb/>
　鄱陽之證也一統志以崇陽縣西雲溪山為敷淺原<lb/>
　非是<lb/>
　蔡傳曰晁氏以鄱陽有博陽山又有歴陵山為應地<lb/>
　志歴陵縣之名然鄱陽漢舊縣地不應又為歴陵縣<lb/>
　山名偶同未足據也江州徳安雖為近之然所謂敷<lb/>
　淺原者其山甚小而卑亦未見其為在所表見者惟<lb/>
　廬阜在大江彭蠡之交最髙且大宜所當紀志者而<pb n="14b"/>　皆無考據恐山川之名古今或異而傳者未必得其<lb/>
　眞也<hi>箋</hi>按郡國志鄱陽有鄱水歴陵有傅陽山二縣<lb/>
　並屬豫章則歴陵山之在豫章者即漢以歴陵名縣<lb/>
　者也後以鄱陽屬饒州歴陵屬江州始覺分耳又爾<lb/>
　雅髙平曰原惟其甚小而卑故以敷淺原目之水經<lb/>
　敷淺原地在豫章歴陵縣西言地不言山者即敷陽<lb/>
　山之原也原又在廬山西南故孫放廬山賦曰尋陽<lb/>
　郡南有廬山九江之鎭也臨彭蠡之澤接平敞之原<pb n="15a"/>　原蓋即敷淺矣若廬山甚髙且大山圖曰四方周四<lb/>
　百餘里疊鄣之巖萬仭其與廣平曰原者詎有當乎<lb/>
　程氏日記曰廬山雖髙而其中原田連亘人民奠居<lb/>
　故有敷淺原之名後世匡谷結廬居之遂名廬阜水<lb/>
　經注曰山海創志大禹海内東經曰廬江出三天子<lb/>
　都入江彭澤西是則廬江之名明不自匡俗始<hi>日記作匡</hi>
　<hi>谷豫章志及道逺廬山記皆作匡俗</hi>正是好事君子强引此類耳然則<lb/>
　夏禹時已有廬江自應有廬山之名何禹貢别名敷<pb n="15b"/>　淺原也<lb/>
　蔡傳曰過經過也與導汧逾于河之義同孔氏以為<lb/>
　衡山之脈連延而為敷淺原者非是蓋岷山之脈其<lb/>
　北一支為衡山而盡于洞庭之西其南一支度桂嶺<lb/>
　北經袁筠之地至徳安所謂敷淺原者二支之間湘<lb/>
　水間斷衡山在湘水西南敷淺原在湘水東北其非<lb/>
　衡山之脈連延過九江而為敷淺原者明甚<hi>箋</hi>按朱<lb/>
　子曰岷山夾江兩岸而行其東出一支為衡山蓋岷<pb n="16a"/>　山在西蜀故也蔡傳以為北誤矣又按水經注湘水<lb/>
　又北逕衡山縣東山在西南丹水湧其左醴泉流其<lb/>
　右衡山東南二面臨映湘川又南岳記及荆州記云<lb/>
　衡山周旋數百里東南臨映湘川據此則衡山東南<lb/>
　二面並臨湘川是衡山在湘水西北矣酈注山在西<lb/>
　南者乃謂衡山縣之西南耳傳以衡山在湘水西南<lb/>
　誤矣且所謂南北二支又何嘗非地脈之説也<lb/>
　<pb n="16b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢會箋卷十<lb/>
</p>

  </div>
            <div>
<head>禹貢會箋卷十一</head> <lb/>
    <p>
<pb n="1a"/>欽定四庫全書<lb/>
　禹貢會箋卷十一<lb/>
　　　　　　　　　　翰林院檢討徐文靖撰<lb/>
導弱水至于合黎<hi>漢書作合藜</hi>
　蔡傳曰弱水見雍州合黎山名隋地志在張掖縣西<lb/>
　北亦名羌谷<hi>箋</hi>按孔傳曰合黎水名在流沙東史記<lb/>
　正義曰合黎水岀臨路松山東而北流歴張掖故城<lb/>
　下<hi>括地志云漢居延縣故城在甘州張掖縣東北一千五百三十里</hi>又北流經張掖<pb n="1b"/>　縣三十三里又北流經合黎山折而北流經流沙磧<lb/>
　之西入居延海行千五百里山海經廣注淮南子云<lb/>
　弱水出窮石窮石在今之西郡那冉蓋其泒别之源<lb/>
　耳通鑑唐紀行方討茂州叛羌黄郎弄窮其餘黨西<lb/>
至乞習山臨弱水而歸即是水也統志弱水在今甘州<lb/>
衛城西<hi>地有甘浚山故名</hi>合黎山在今行都司城西北四十里<lb/>
　蔡傳曰禹叙山叙水皆自西北而東南導山則先岍<lb/>
　岐導水則先弱水也<hi>箋</hi>按朱子曰導水凡九條弱水<pb n="2a"/>　最西北又西流不經中國故首言之黑水從雍梁西<lb/>
　界入南海亦不經中國故次之河為四瀆宗且𤼵源<lb/>
　西北故中國之水以河為先漢𤼵源于西在江之北<lb/>
　故次于河江在漢南故次于漢濟雖北而𤼵源近故<lb/>
　次于江淮在濟南故次于濟渭水所經止于雍州于<lb/>
　一州為大于九州為小故後及之洛水所經止于豫<lb/>
　州自渭而言又在南故居末按弱水己下皆言禹導<lb/>
　水循行之次第也<pb n="2b"/>餘波入于流沙<lb/>
　蔡傳曰流沙杜佑云在沙州西八十里其沙隨風流<lb/>
　行故曰流沙<hi>箋</hi>按山海經流沙出鍾山西行又南行<lb/>
　昆侖之墟西南入海黑水之山地理志張掖居延縣<lb/>
　西北有居延澤古文以為流沙括地志居延澤在甘<lb/>
　州張掖縣東北六十四里据後西被于流沙居延澤<lb/>
　在張掖縣東北不得言西被矣管子曰桓公西伐大<lb/>
　夏涉流沙杜佑通典曰燉煌即古流沙深有合于西<pb n="3a"/>　被之説矣段國沙州記洮河西南一百七十里有黄<lb/>
　沙南北一百二十里東西七十里西極大楊川望黄<lb/>
　沙猶若人委干糒于地<hi>干古乾字也</hi>都不生草木蕩然黄<lb/>
　沙周迴數百里沙州於是取號焉五代史晉天福三<lb/>
　年髙居晦使于闐還記其山川云自靈州過黄河三<lb/>
　十里始涉沙入党項界曰細腰沙神樹沙至三公沙<lb/>
　自此沙行四百餘里至黑堡沙沙尤廣自甘州始涉<lb/>
　磧磧無水西百五十里至肅州渡金河出玉門闗至<pb n="3b"/>　瓜州沙州州南十里鳴沙山冬夏殷殷有聲如雷云<lb/>
　禹貢流沙也徐退山曰出玉門以西都是沙磧魏太<lb/>
　武自玉門度流沙是也沙則水滲而下餘波盡消故<lb/>
　不言入海<lb/>
導黑水至于三危入于南海<lb/>
　蔡傳曰地志黑水出犍為郡南廣縣汾闗山水經出<lb/>
　張掖雞山唐樊綽云西夷之水南流入于南海者凡<lb/>
　四曰區江曰西洱河曰麗水曰瀰渃江皆入于南海<pb n="4a"/>　其曰麗水者即古之黑水也三危山臨峙其上程氏<lb/>
　曰樊綽以麗水為黑水者恐其狹小不足為界其所<lb/>
　稱西洱河者廣處可二十里既足以界别二州其流<lb/>
　又正趨南海<hi>箋</hi>按天問曰黑水𤣥趾三危安在山海<lb/>
　經黑水出張掖雞山南至于燉煌過三危山而南流<lb/>
　入于南海孔傳曰黑水自北而南過梁州入南海括<lb/>
　地志曰黑水源出伊州伊吾縣北百二十里南流絶<lb/>
　于三危山山在沙州燉煌縣東南四十里西河舊事<pb n="4b"/>　曰三危山俗亦謂昇雨山史記注作卑羽山字之譌<lb/>
　也錐指仍之亦誤韓苑洛曰在今肅州衛城西一十<lb/>
　五里水南流去積石河㡬及三百里故入南海不與<lb/>
　河通正義謂河水自積石以西皆多洑流故得越河<lb/>
　而南其説非也南海交阯之海倪氏粲曰交阯水之<lb/>
　大者為富良江分為左右江至南寧方合為一入廣<lb/>
　西至廣東廣州府入海其間亦有三峽春夏之間水<lb/>
　髙百丈史記注謂揚州東大海非矣<pb n="5a"/>導河積石至于龍門<lb/>
　蔡傳曰張騫窮河源云有兩源一出葱嶺一出于闐<lb/>
　唐薛元鼎使吐蕃得河源於莫賀延磧尾曰悶摩黎<lb/>
　山所謂崑崙也二説恐薛氏為是<hi>箋</hi>按唐史契丹傳<lb/>
　長慶元年以大理卿劉元鼎為盟會使元鼎踰湟水<lb/>
　至龍泉谷河之上流繇洪濟梁西南行二千里又南<lb/>
　三百里三山中髙而四下虜曰悶摩黎山元鼎劉姓<lb/>
　傳云薛非循吏傳有薛大鼎當記誤耳又唐史吐谷<pb n="5b"/>　渾傳慕容伏允耄不治事其相天柱王用事拘天子<lb/>
　行人貞觀九年詔行軍大總管侯君集積石道任城<lb/>
　王道宗等率兵擊之伏允謀入磧疲唐兵道宗曰柏<lb/>
　海近河源古未有至者伏允西走未知所在方馬癯<lb/>
　糧乏不如按兵鄯州君集曰北海雖逺可鼓而致也<lb/>
　行軍趣南登漢哭山戰烏海又行空荒之地二千里<lb/>
　盛夏降雪乏水草士糜冰馬秣雪閲月次星宿川<hi>元朱</hi>
　<hi>思本曰河源在中州西南直雲南麗江宣撫司之西北千五百餘里水從地涌出如井其井百餘東北流</hi>
<pb n="6a"/>　<hi>百餘里匯為大澤</hi>望積石山觀覽河源則唐之探河源者不<lb/>
　始劉元鼎也<lb/>
　蔡傳曰河自積石三千里而後至于龍門經但一書<lb/>
　積石不言方向荒逺在所畧也<hi>箋</hi>按元史地理志河<lb/>
　源附錄至元十七年命都實為招討使往求河源都<lb/>
　實既受命是歲至河州州之東六十里有寧河驛驛<lb/>
　西南六十里有山曰殺馬闗林麓穹隘舉足浸髙行<lb/>
　一日至巔西去愈髙四閲月始抵河源河源在土蕃<pb n="6b"/>　朶甘思西鄙有泉百餘泓沮洳散渙弗可逼視方可<lb/>
　七八十里履髙山下瞰燦若列星以故名鄂端諾爾<lb/>
　火敦譯言星宿也羣流奔輳近五七里匯二巨澤名<lb/>
阿拉克諾爾自西而東連屬吞噬行一日迤邐東騖成<lb/>
　川號赤賓河又二三日水西南來名恰爾楚與赤賓<lb/>
　河合又三四日水南來名呼喇又水東南來名雅爾<lb/>
　楚合流入赤賓其流浸大始名黄河然水猶清人可<lb/>
涉又一二日岐為八九股名伊遜鄂羅木譯言九渡通<pb n="7a"/>　廣五七里可度馬又四五日水渾濁土人抱革囊騎<lb/>
　過之聚落糾木幹象舟傅髦革以濟僅容兩人自是<lb/>
　兩山峽束廣可一里二里或半里其深叵測朶甘思<lb/>
東北有大雪山名伊拉瑪博囉其山最髙譯言騰格哩<lb/>
　哈逹此即崑崙也山腹至頂皆雪冬夏不消土人言<lb/>
　逺年成冰時六月見之自八九股水至崑崙行二十<lb/>
　日河行崑崙南半日又四五日至地名庫濟及庫徳<lb/>
　二地相屬又三日地名哈喇博勒齊爾四達之衝也<pb n="7b"/>　多宼盜有官兵鎭之近北二日河水過之崑崙以西<lb/>
　人簡少多處山南山皆不穹峻水亦散漫獸有髦牛<lb/>
　野馬狼狍羱羊之類其東山益髙地益漸下岸狹隘<lb/>
　有狐可一躍而越之處行五六日有水西南來名納<lb/>
琳哈喇譯言細黄河也又兩日水南來名恰爾瑪爾楚<lb/>
　二水合流入河河水北行轉西流過崑崙北一向東<lb/>
北流約行半月至貴徳州地名博勒齊爾始有州治官<lb/>
　府州𨽻吐蕃等處宣慰司司治河州又四五日至積<pb n="8a"/>　石州即禹貢積石五日至河州安鄉闗一日至打羅<lb/>
　坑東北行一日洮河水南來入河又一日至蘭州過<lb/>
　北卜渡至鳴沙河過應吉里州正東行至寧夏府南<lb/>
　東行即東勝州𨽻大同路自𤼵源至漢地南北澗溪<lb/>
　細流傍貫莫知紀極<hi>爾雅河出崑崙墟色白所渠并千七百一川色黄</hi>山皆<lb/>
　草石至積石方林木暢茂世言河九折彼地有二折<lb/>
盖恰爾瑪爾楚及貴徳博勒齊爾也<hi>元學士潘昂霄録</hi>宋易氏彥<lb/>
　祥曰河自廓州積石軍北東北流一百五十里至化<pb n="8b"/>　成縣南八十步東流一百四十里至鄯州龍支縣西<lb/>
　南六十里積石山在縣西九十八里又三百九十里<lb/>
　至河州枹罕縣南五十里積石在縣西北七十里亦<lb/>
　名唐述山今人目龍支縣山為大積石此山名小積<lb/>
　石又三百里至蘭州五泉縣北二十里東北流三百<lb/>
　八十里至會州之會寧縣西北有黄河堰又五百三<lb/>
　十里至靈州之迴樂縣枕黄河後魏刁雍開富平東<lb/>
　南艾山舊渠通河溉田之地又經靈武縣又一千餘<pb n="9a"/>　里至西受降城<hi>一統志城在古豐州西北八十里開元初為河所圮張説于城東别置新</hi>
　<hi>城</hi>東流一百八十里至天徳軍<hi>今大同府朔州西北有天徳山唐天徳軍</hi>
　<hi>城在焉</hi>又二百里至中受降城三百里至東受降城三<lb/>
　城皆唐張仁愿所築並在河岸以遏突厥河轉南流<lb/>
　三百五十里至朔州之鄯陽縣西三十里又三百七<lb/>
　十四里至嵐州樓煩郡今大同府界之合河縣西二<lb/>
　里北有合河闗又七十里至石州之臨泉縣二十里<lb/>
　又經定胡縣西二百步孟門闗在縣西一百步又經<pb n="9b"/>　平夷縣西五十里<hi>今石州寧鄉縣</hi>又四百二十里至隰州之<lb/>
　永和縣北六十里<hi>唐志縣北有永和闗</hi>又經大寧縣又二百里<lb/>
　慈州之吉昌縣北六十里又經文城縣孟門山又縣<lb/>
　西南三十六里河中有山如槽水流懸注七十餘尺<lb/>
　俗名石槽與龍門相對即龍門之上口為河之巨阨<lb/>
　又一百八十里至河中府之龍門縣北二十五里乃<lb/>
　龍門口河自積石至龍門計四千七百二十餘里傳<lb/>
　云三千里非<hi>辛氏三秦記河津一名龍門巨靈迹猶在</hi>
<pb n="10a"/>　蔡傳曰李復謂受降以東至于龍門皆是禹新開鑿<lb/>
　<hi>箋</hi>按魏土地記曰梁山北有龍門山大禹所<graphic n="KR2382" url="https://raw.githubusercontent.com/kanripo/KR-Gaiji/master/images/KR2382.png" mimeType="image/png"/>
                    <hi>古鑿字</hi>
　通孟津河口廣八十步則禹所鑿者不過如此吕氏<lb/>
　春秋曰古龍門未闢吕梁未鑿河出孟門之上大溢<lb/>
　逆流<hi>唐志慈州文城縣有孟門山在今延安府宜川縣黄河之中</hi>名曰洪水禹乃<lb/>
　決流疏河為彭蠡之障所活者千八百國則禹未鑿<lb/>
　時河之故道可知<lb/>
南至于華隂東至于厎柱又東至于孟津<hi>史記作盟津</hi>
<pb n="10b"/>　蔡傳曰華隂華山之北也孟地名津渡處也<hi>箋</hi>按易<lb/>
　氏曰龍門口又二百里至陜州之西北對河為華州<lb/>
　華隂縣河經太華之北故曰華隂河至此東流<hi>左傳注華</hi>
　<hi>隂縣東潼闗闗西一里有潼水因以名闗通典本名衝闗河自龍門南流衝激華山東因以為名</hi>經<lb/>
　陜州之芮城縣又五十里至硤石縣有厎柱山在河<lb/>
　中又三百五十里至河南府王屋縣南五十里又至<lb/>
　河陽縣後為孟州南城四面臨河謂之富平津古謂<lb/>
　之孟津<hi>武王㑹諸侯處亦曰武津亦曰河陽津水經云小平津</hi>
<pb n="11a"/>東過洛汭至于大伾<hi>史記作大邳</hi>
　蔡傳曰洛汭洛水交流之内大伾張揖以為在成臯<lb/>
　成臯之山西去洛汭既已太近東距洚水大陸又為<lb/>
　絶逺當以黎陽者為是<hi>箋</hi>按昭元年天王使劉定公<lb/>
　館趙孟于洛汭杜預曰洛汭在河南鞏縣南水曲流<lb/>
　為汭易氏曰孟津東百里過今鞏縣有五社渡<hi>建武初朱</hi>
　<hi>鮪遣賈彊蘇茂將兵三萬人從五社渡攻温即此</hi>洛水入河謂之洛口亦名<lb/>
　什谷張儀所謂下兵三川塞什谷之口者也又經汜<pb n="11b"/>　水縣本漢成臯縣一名虎牢三百九十里至衛州汲<lb/>
　縣南五十里謂之棘津亦謂之石濟津東北流至黎<lb/>
　陽縣<hi>今大名府濬縣</hi>大伾山在縣南七里俗號為黎山鄭𤣥<lb/>
　以大岯在脩武武徳界臣瓚以為脩武武徳無此山<lb/>
　今黎陽縣山豈不是大岯乎<lb/>
北過洚水至于大陸<hi>洚史記作降漢志作絳鄭𤣥洚讀為降下江反</hi>
　蔡傳曰洚水今冀州信都枯洚渠也<hi>箋</hi>按正義曰地<lb/>
　理志降水在信都縣班固漢書以襄國為信都在大<pb n="12a"/>　陸之南或洚水𤼵源在此下尾至今之信都故得先<lb/>
　過洚水乃至大陸若其不爾則洚水不可知也張洎<lb/>
　曰洚水即濁漳也字或作絳地理志上黨屯留縣桑<lb/>
　欽言絳水出西南東入海酈注引此作入漳云絳水<lb/>
　𤼵源屯留下亂流漳津與漳俱得通稱也金史地理<lb/>
　志衡水縣有長蘆河蓋即是洚水也据酈注漳水逕<lb/>
　南宫縣故城西其水與隅醴通為衡津又有長蘆淫<lb/>
　水之名<hi>淫當作洚字之譌也</hi>金史之所據也今洚水出屯留縣<pb n="12b"/>　西南方山東北流經冀州入海與枯洚異又按易氏<lb/>
　曰大伾二百五十里至相州臨河縣南五里又八十<lb/>
　里至澶州頓丘縣南二十五里北流一百二十里至<lb/>
　魏州之貴鄉縣<hi>今大名府元城縣</hi>大河故瀆在縣西三里俗<lb/>
　云王莽河<hi>河渠書禹釃二渠以引河一出貝丘一出漯川王莽時廢塞故俗謂之王莽河</hi>又<lb/>
　北流二百一十里至冀州南宫縣洚水故瀆在縣東<lb/>
　南六里又北二三百里至趙州之隆平縣舊為大陸<lb/>
　縣書所謂北過洚水至于大陸者也徐氏常吉曰導<pb n="13a"/>　河北過洚水至于大陸漢志冀州信都有洚水夫既<lb/>
　過冀州信都則已越邢趙而之北矣又安得求二州<lb/>
　之境或曰大陸即鹿城縣鹿與陸通但鹿城縣在洚<lb/>
　水西北此處水已將入海不應又折而西北也唐割<lb/>
　鹿城置陸渾則大陸之在其地者亦有可據今按山<lb/>
　海經敦與之山溹水出于其陽而東流注于泰陸之<lb/>
　水夫以大陸為水名則不必專指一地以求之矣<lb/>
又北播為九河同為逆河入于海<pb n="13b"/>　蔡傳曰九河既淪于海則逆河在其下流固不復有<lb/>
　矣程氏曰周時河徙砱礫至漢又改向頓丘東南流<lb/>
　與禹河迹大相背戾洚水大陸九河逆河皆難實指<lb/>
　然上求大伾下得碣石因其方向辨其故迹可考也<lb/>
　<hi>箋</hi>按漢馮竣曰禹非不愛民力以地形有勢故穿九<lb/>
　河今既滅難明宋趙偁曰禹之治水自冀抵滄景始<lb/>
　播為九河以其近海無患也所謂既滅難明者以九<lb/>
　河故迹雖存久經湮塞難以按循若淪海又何謂難<pb n="14a"/>　明也春秋緯寳乾圖曰移河為界在齊吕塡閼八流<lb/>
　以自廣鄭𤣥曰齊桓公塞九河為一河今河間弓髙<lb/>
　以東至平原鬲津往往有其遺處蓋淤塞八河廣拓<lb/>
　齊地塞其東流八支并使歸于徒駭也其故跡往往<lb/>
　可循至漢以河間名郡其命義可知矣安在盡淪于<lb/>
　海也周譜定王五年大河南徙戰國時燕王謂蘇代<lb/>
　曰齊有清濟濁河以為固賈讓曰齊與趙魏以河為<lb/>
　竟則定王五年所徙之河是也至漢文帝時河決酸<pb n="14b"/>　棗武帝而後則決於瓠子決於館陶分為屯氏河東<lb/>
　北入海至元成時河始決東郡分流於博州又決平<lb/>
　原決渤海決信都皆東北出青冀之境以達于海自<lb/>
　東漢歴魏晉隋唐以及宋初並鮮河患迨仁宗至和<lb/>
　間河始決大名神宗熙寧始決于澶村北流斷絶河<lb/>
　道南徙此蔡傳謂東南流與河大相背戾者也吕氏<lb/>
　春秋曰鉅陸之北分為九河又合為一河以入海孔<lb/>
　傳曰同合為一大河名逆河入于渤海臣瓚曰武帝<pb n="15a"/>　元光二年河徙東郡更注渤海禹之時不注渤海也<lb/>
　余謂逆當訓迎如周書逆子釗于南門之外春秋如<lb/>
　齊逆女之逆言九河其實迎逆大河之水以注海也<lb/>
　漢許商謂自鬲津以北至徒駭間相去二百餘里如<lb/>
　必又開通合為一河以入海何禹之不憚煩也孟子<lb/>
　禹疏九河注之海則九河各自注海可知鄭𤣥以為<lb/>
　下尾合名為逆河言相向迎逆是也<lb/>
嶓冢導漾東流為漢<hi>史作導瀁</hi>
<pb n="15b"/>　蔡傳曰水經漾水出隴西郡氐道縣嶓冢山東至武<lb/>
　都常璩曰漢水有兩源此東源也即禹貢所謂嶓冢<lb/>
　導漾者其西源出嶓冢山會泉始源曰沔逕葭萌入<lb/>
　漢<hi>箋</hi>按巴漢志漢水二源東源出氐道縣之養山名<lb/>
　瀁<hi>郡國志氐道養水出即漾水也</hi>西源出隴西嶓冢山會白水逕嘉<lb/>
　萌入漢始源曰沔水經漾水東至武都沮縣為漢水<lb/>
　又東至廣漢白水縣西蔡傳引常璩之説不審白水<lb/>
　為二字誤作會泉又易始源曰沔句於逕葭萌入漢<pb n="16a"/>　之上馮嗣宗曰漢至沮縣即為漢水沔水自出沮縣<lb/>
　蓋别為一水也古言沔漢二水者多混為一又按山<lb/>
　海經漢水出鮒鰅之山帝顓頊葬于陽九嬪葬于隂<lb/>
　郭璞曰書云嶓冢導漾東流為漢禹貢錐指曰按尚<lb/>
　書嶓冢導漾東流為漢山海經所謂漢出鮒鰅山也<lb/>
　殊不審經言漢出鮒鰅漢乃濮譌顓頊都濮陽葬鮒<lb/>
　鰅山水經注濮水枝津東逕浚城南而北去濮陽三<lb/>
　十五里其不為漢水明矣安得為隴西之嶓冢乎景<pb n="16b"/>　純妄注之而胡氏据以釋經疎矣<lb/>
　蔡傳曰酈道元謂東西兩川俱出嶓冢而同為漢水<lb/>
　<hi>箋</hi>按祝穆曰天下之大川以漢名者二東漢則禹貢<lb/>
　之導漾自嶓冢山逕梁洋金房均襄郢復至漢陽入<lb/>
　江者也西漢則蘇代所謂漢中之甲輕舟出于巴乘<lb/>
　夏水而下四日而至五渚者其源出于西和州徼外<lb/>
　<hi>今岷州衛界</hi>逕階沔與嘉陵水合又逕懷安利劍果合與<lb/>
　涪水合入于江<pb n="17a"/>又東為滄浪之水<hi>史作蒼浪</hi>
　蔡傳曰酈道元云武當縣北四十里漢水中有洲曰<lb/>
　滄浪洲水曰滄浪水<hi>箋</hi>按庾仲雍漢水記云武當縣<lb/>
　西四十里有滄浪洲荆州圖經武當縣西北有滄浪<lb/>
　洲長四里廣十三里水經注亦曰西北今但云縣北<lb/>
　似遺西字<lb/>
過三澨至于大别南入于江<lb/>
　蔡傳曰三澨水名今郢州長夀縣磨石山𤼵源東南<pb n="17b"/>　者名澨水至復州景陵縣界來又名汊水疑即三澨<lb/>
　之一然據左傳漳澨薳澨則為水際未可曉也<hi>箋</hi>按<lb/>
　水經荆州沲水在南郡枝江縣三澨地之南在即縣<lb/>
　之北注云尚書曰道漢水過三澨合流觸大别山陂<lb/>
　故馬融鄭玄王肅孔安國等咸以為三澨水名也劉<lb/>
　澄之云在竟陵蔡邕漢津賦窮滄浪乎三澨史記索<lb/>
　隱曰今竟陵有三參水<hi>參去聲</hi>俗云是三澨水即蔡傳<lb/>
　云出磨石山者蓋即三澨之一承天府志<hi>今安陸府</hi>以司<pb n="18a"/>　馬河為一澨<hi>即出磨石山者</hi>馬溪河為一澨石家河為一澨<lb/>
　自京山合流入景陵界謂之三汊水即索隱所稱三<lb/>
　參水也左傳宣四年楚令尹子越師于漳澨昭二十<lb/>
　三年司馬薳越縊于薳澨皆水際及邉地名與此無<lb/>
　涉<lb/>
　蔡傳曰大别見導山入江在今漢陽軍漢陽縣<hi>箋</hi>按<lb/>
　日記曰漢水至漢陽軍大别山而南入江是名沔口<lb/>
　自嶓冢至此凡二千四百二十里易氏曰漢水東流<pb n="18b"/>　百八十里經興元之南鄭縣至此名漢水<hi>興元今漢中府</hi>又<lb/>
　七十三里至城固縣北二里又三百里至洋州興道<lb/>
　縣百步<hi>今洋縣</hi>又經金州之漢隂縣南二里<hi>金州今興安州</hi>又<lb/>
　五百里至金州西城縣北百步<hi>今平利縣</hi>又經洵陽縣又<lb/>
　經均州之豐利鄖鄉二縣又六百八十里至均州武<lb/>
　當縣西北四十里至此名滄浪水東南流經襄陽府<lb/>
　之樂鄉宜城二縣又三百六十里至襄陽府襄陽縣<lb/>
　又三百二十里至郢州長夀縣十步<hi>今安陸府鍾祥縣</hi>又三<pb n="19a"/>　百里至復州景陵縣南縣有三㲼水即三澨也又經<lb/>
　沔州漢川縣至漢陽府大别山之東北入江<hi>漢自嶓冢至此</hi>
　<hi>二千四百二十里</hi>大别定四年左傳蔡侯吳子唐侯伐楚舍<lb/>
　舟于淮汭自豫章與楚夾漢左司馬戌謂子常曰子<lb/>
　必速戰乃濟漢而陳自小别至于大别寰宇記二别<lb/>
　相去一百二十餘里吳氏曰鄂北對漢陽軍大别山<lb/>
　漢水自北來入江<lb/>
東匯澤為彭蠡東為北江入于海<hi>彭蠡古作彭麗</hi>
<pb n="19b"/>　蔡傳曰彭蠡見揚州北江未詳入海在今通州靜海<lb/>
　縣<hi>箋</hi>按水經曰沔水東至石城縣分為二其一東北<lb/>
　流其一又過毗陵縣北為北江注曰毗陵舊會稽之<lb/>
　屬縣今丹徒縣也舊去江三里江即北江也然漢雖<lb/>
　入江不應改漢為江今廬江自北入江謂之北江宜<lb/>
　也<lb/>
　蔡傳曰彭蠡古今記載皆謂之番陽然其澤在江之<lb/>
　南去漢水入江之處已七百餘里既在大江之南於<pb n="20a"/>　經則宜曰北為北江不應曰東為北江<hi>箋</hi>按唐地志<lb/>
　江州尋陽縣有廬山有彭蠡湖有彭澤縣不曰南匯<lb/>
　而曰東匯者漢志豫章彭澤縣禹貢彭蠡澤在西則<lb/>
　彭澤在彭蠡之東矣東匯澤者謂東匯彭澤為彭蠡<lb/>
　也蠡亦古螺字水盤漩如螺紋也不曰北為北江而<lb/>
　曰東為北江者海内東經曰廬江出三天子都入江<lb/>
　彭澤西一統志引經曰三天子山在率東率山今在<lb/>
　休寧縣俗名張公山黄省曾廬山吟云少讀神禹經<pb n="20b"/>　昔為天子都以廬山為天子都誤也郭璞注經曰今<lb/>
　江出汶山郡升遷縣岷山東南至廬江南界東北經<lb/>
　淮南下邳至廣陵入海是廬江入江在大江東迤北<lb/>
　也江自西而東至此迤邪而北與北江會故曰東為<lb/>
　北江也若漢水入江久在彭澤之西又何有東為北<lb/>
　江者乎山海經又曰贑水又北過彭澤西北入于江<lb/>
　是湖漢九水在大江之南至此而東北入江謂之南<lb/>
江南北二江皆匯于彭蠡而岷江始得謂之中江周職<pb n="21a"/>方揚州其川三江荆州其川江漢則漢水不在三江之數<lb/>
　可知地理志曰禹貢中江在丹陽蕪湖江水自蜀來<lb/>
　歴數千里而至此始言中者以南北二江既入始可<lb/>
　以言中也孔傳曰自彭蠡江分為三入震澤此大謬<lb/>
　也若三江並入震澤則震澤益助其驕何由而致定<lb/>
　乎<lb/>
　蔡傳曰洪水之患惟河為甚意當日龍門九河等處<lb/>
　事急民困勢重役煩禹親莅而身督之若江淮則地<pb n="21b"/>　偏水急不待疏鑿固已通行或分遣官屬往視亦可<lb/>
　況洞庭彭蠡之間乃三苗所居彼方負其險阻頑不<lb/>
　即工即官屬之往亦未必遽敢深入但意如巢湖江<lb/>
　水之淤而不知彭蠡之源為甚衆也以此致誤謂之<lb/>
　為匯謂之北江無足怪者然則番陽之為彭蠡信矣<lb/>
　<hi>箋</hi>按通鑑魏任城王澄表稱蕭衍頻斷東闗欲令漅<lb/>
　湖汎溢以灌淮南湖在今廬州巢縣之西周迴四百<lb/>
　餘里南出于東闗口東南有石渠世傳為夏禹所鑿<pb n="22a"/>　謂江淮地偏水急不待疏鑿或分遣官屬往視可乎<lb/>
　禹貢彭蠡既豬禹苟未至其地乃懸揣以立言乎吳<lb/>
　起對魏武侯曰三苗之國左洞庭右彭蠡亦言其地<lb/>
　勢險阻云爾岳州三苗故地洞庭其所據豈彭蠡亦<lb/>
　所據乎山海經廬江出三天子都入江彭澤西尚書<lb/>
　禹徂征有苗奉辭伐罪三旬苗民逆命倘不知彭蠡<lb/>
　之源甚廣而官屬未敢深入將徂征者非禹乎誓衆<lb/>
　而衆不行乎輿地志廬山紫霄峯下石室中有禹刻<pb n="22b"/>　篆文凡七十餘字只有洪荒漾余乃<graphic n="KR1964" url="https://raw.githubusercontent.com/kanripo/KR-Gaiji/master/images/KR1964.png" mimeType="image/png"/>六字可辨餘<lb/>
　叵識設禹未至其地篆何由刻乎<lb/>
岷山導江<lb/>
　蔡傳曰岷山即瀆山也又謂之汶阜山在徼外江水<lb/>
　所導也<hi>箋</hi>按雲南志金沙江源出于吐蕃之犁石南<lb/>
　流漸廣至于武定之金沙巡司麗江鶴慶又東過四<lb/>
　川之㑹川建昌等衛以達于馬湖叙南然後合于岷<lb/>
　江四川志岷山在茂州之列鵝村其跗曰羊膊山江<pb n="23a"/>　水所出水利志江源在羊膊嶺分為二派一西南流<lb/>
　為大渡河<hi>一名羊山江</hi>一正南流謂之南江明末江隂徐<lb/>
　弘祖出闗至昆侖歸作溯江紀源云河自昆侖之北<lb/>
　江亦自昆侖之南其龍脈與金沙江相並南下環滇<lb/>
　池以達五嶺江之所以大于河也<lb/>
東别為沱<lb/>
　蔡傳曰沱江之别流於梁者也<hi>箋</hi>按宋眺氏曰今永<lb/>
　康軍導江縣西北二十里有沱江水經所志之沱其<pb n="23b"/>　源岷江是也<hi>水經江水自彭天闗東逕汶闗氐道縣北東别為沱</hi>自導江東南<lb/>
　流至彭州永昌縣西為都江者杜佑所志之沱也<hi>杜氏</hi>
　<hi>通典沱水在濛陽郡唐昌縣唐地志儀鳳二年析九隴導江郫三縣置</hi>自都江至天勑<lb/>
　山分而為二一名瀘水自天勑山十五里復合于都<lb/>
　江一名廣濟江自天勑山東流至彭州九隴縣復合<lb/>
　于都江自永昌之都江東南流至成都府郫縣北為<lb/>
　郫江者漢志所謂禹貢沱江者也<hi>漢地志蜀郡郫縣禹貢沱江在西東</hi>
　<hi>入江</hi>江賦玉壘作東别之標亦謂沱也<pb n="24a"/>又東至于澧<hi>虞喜志林澧是江源之别流</hi>
　蔡傳曰澧水名水經出武陵充縣西至長沙下雋西<lb/>
　北入江鄭氏曰經言至者或山或澤也澧宜山澤之<lb/>
　名按下分九江澧水既與其一則非水明矣<hi>箋</hi>按孔<lb/>
　傳曰澧水名疏曰楚辭云濯余佩兮澧浦則澧自水<lb/>
　名也地理志武陵充縣澧水所出東至下雋入沅水<lb/>
　經注澧水出武陵充縣西歴山東過其縣南又東過<lb/>
　零陽縣之北又東過作唐縣北又東過長沙下雋縣<pb n="24b"/>　西北東入于江郭璞曰江湘沅水共會巴陵頭故號<lb/>
　為三江之口澧又去之七八十里而入江焉范致明<lb/>
　岳陽風土記曰水經澧水上承孱陵縣澹氷王仲宣<lb/>
　曰悠悠澹澧口下會赤沙湖東南注于沅水謂之澧<lb/>
　江口沅水注于洞庭謂之鼎江口若以洞庭為九江<lb/>
　則澧水入沅同沅入湖澧水即九江之一不得東至<lb/>
　于澧乃過九江也蔡傳疑下言九江澧水既與其一<lb/>
　則澧非水名總由泥洞庭為九江耳若依漢志九江<pb n="25a"/>　在尋陽則澧為水名又何嘗與九江之一乎<lb/>
過九江至于東陵<lb/>
　蔡傳曰東陵巴陵也今岳州巴陵縣也地志在廬江<lb/>
　西北者非是<hi>箋</hi>按漢地志廬江郡金蘭西北有東陵<lb/>
　鄉水經江水東過下雉縣北利水從東陵西南注之<lb/>
　又東左得靑林口酈道元注云水出廬江郡之東陵<lb/>
　鄉江夏有西陵縣故是言東矣書云過九江至于東<lb/>
　陵者也水經灌水導源廬江金蘭縣西北東陵鄉大<pb n="25b"/>　蘇山許愼曰灌水出雩婁縣則東陵在江灌之間可<lb/>
　知也通鑑梁韋叡攻魏至合肥諸軍進至東陵晉書<lb/>
　卞壺傳峻至東陵口壺與戰于陵西成帝紀作西陵<lb/>
　括地志西陵在黄州黄山西二里此二陵相為東西<lb/>
　史記楚世家秦拔我西陵即是地也蔡傳乃以巴陵<lb/>
　為東陵據岳陽風土記曰巴丘本漢下雋縣之邱漢<lb/>
　志下雋屬長沙今鄂州蒲圻縣界此其地耳水經所<lb/>
　謂本吳之巴丘邸閣城也晉太康元年立巴丘縣于<pb n="26a"/>　此沈約宋書州郡志夷陵漢舊縣吳改曰西陵是西<lb/>
　陵之名乃起于吳安得以二陵相為東西而遂以巴<lb/>
　陵為禹貢東陵耶朱子以為經言過九江至于東陵<lb/>
　則自今江州城下至湖口縣纔四十里不知東陵的<lb/>
　在何處按通典尋陽舊縣在今江北蘄州界今黄州<lb/>
　府蘄州也晉温嶠移尋陽于江南梁改江州今江州<lb/>
　去湖口四十里實非古九江地也班志廬江郡金蘭<lb/>
　西北有東陵鄉貨殖傳注九江江南豫章是南楚也<pb n="26b"/>　正義曰九江郡都隂陵隂陵故城在濠州定逺縣西<lb/>
　六十五里疑隂陵即為東陵乃欲于今之江州求之<lb/>
　宜不知其的在何處矣<lb/>
東迤北會于匯東為北江入于海<lb/>
　蔡傳曰彭蠡既在大江之南於導江則宜曰南會于<lb/>
　匯不應曰北會于匯<hi>箋</hi>按括地志彭蠡湖在江州尋<lb/>
　陽東南五十二里廬山記畧山在尋陽南南濵宫亭<lb/>
　湖北對小江山去小江三十餘里荆州記曰宫亭湖<pb n="27a"/>　即彭蠡湖也亦曰彭澤湖一曰匯澤蒙前匯澤為彭<lb/>
　蠡故于此但言匯也上文東為北江者以廬江北來<lb/>
　入江是為北江而大江自西來而匯之故曰東也至<lb/>
　此而彭澤諸水北來入江是大江受廬江之先入在<lb/>
　彭蠡西此則彭澤之繼入又在其東故曰東迤北會<lb/>
　于匯也孔傳曰迤溢也正義曰迤靡迤邪出之言故<lb/>
　為溢也鄭氏曰漢與江鬭轉東成澤然漢自大别入<lb/>
　江至此七百餘里何由别其所匯者為漢水耶故知<pb n="27b"/>　廬江在北彭澤在南至此與大江交會皆揚州川也<lb/>
　又按山謙之南徐州記京江禹貢北江也傳以為北<lb/>
　江未詳<lb/>
　易氏曰考唐志岷山近在茂州而江源逺出西徼松<lb/>
　州交川縣古西羌地江源鎭在縣西北三十里江南<lb/>
　流二百四十里至翼州翼水縣二百步<hi>禹貢解引此作冀州冀水</hi>
　<hi>縣誤</hi>又六十里至茂州汶山縣汶山即岷山禹導江始<lb/>
　此又經蜀州之靑城縣彭州之導江縣又三百七十<pb n="28a"/>　里至成都縣南七里縣有沱江鎭以沱水名即東别<lb/>
　為沱者也又二百里至眉州通義縣東三里又經陵<lb/>
　州之籍縣嘉州犍為縣又五百六十里至戎州僰道<lb/>
　縣東北十步東流五十里經南溪縣又經瀘州之綿<lb/>
　水江安二縣又三百一十里至瀘州瀘川縣南三十<lb/>
　步東北流渝州之萬夀縣七百里至渝州巴縣南又<lb/>
　三百四十里至涪州涪陵縣東流三百五十里至忠<lb/>
　州臨江縣南百步又二百六十里至萬州南浦縣又<pb n="28b"/>　經夔州之雲安縣南百步又三百一十里至夔州魚<lb/>
　復縣瞿塘峽在縣東二里又一百里至巫山縣江水<lb/>
　南去縣一里波流峻急或有冒險朝𤼵白帝暮宿荆<lb/>
　渚其間千二百里又經歸州之巴東縣南百步又三<lb/>
　百三十里至歸州秭歸縣有空舲峽在縣東百二十<lb/>
　里又經峽州之宜都縣南二百步又二百里至峽州<lb/>
　夷陵縣自蜀至此五千餘里下水五日上水百日縣<lb/>
　西北有西陵山自縣折泝江二十里又峽口名為西<pb n="29a"/>　陵峽峽長二十里所謂三峽此其一也<hi>一統志巫峽西陵峽歸峽</hi>
　<hi>並稱三峽連山七百里畧無斷處</hi>東南流入夷道縣百步又三百三<lb/>
　十里至江陵郡江陵縣東流經公安石首二縣東南<lb/>
　至澧州界即東至于澧也<hi>易氏以澧州為即禹貢東至于灃大謬</hi>東流<lb/>
　五百七里至岳州巴陵縣北五里洞庭湖在縣西南<lb/>
　五十步周迴二百六十里巴陵與夷陵相為東西夷<lb/>
　陵亦名西陵則巴陵為東陵可知江水過九江而後<lb/>
　至于東陵自巴陵東迤北經臨湘縣北又經鄂州之<pb n="29b"/>　蒲圻縣五百一十里至鄂州江夏東流經武昌北又<lb/>
　經興國軍六百里至江州徳化縣又六十里有水自<lb/>
　南來入江合流其澤名彭蠡所謂匯澤為彭蠡也下<lb/>
　至蕪湖為中江班史志之易氏以澧為澧州又以巴<lb/>
　陵為東陵皆與蔡傳同譌舛假若澧在今湖廣澧州<lb/>
　之境與大江相去四五百里何由與大江會為一乎<lb/>
　至以巴陵為東陵之誤己見前東陵下<lb/>
導沇水東流為濟入于河<pb n="30a"/>　蔡傳曰沇水濟水也地志濟水出河東郡垣曲縣王<lb/>
　屋山始𤼵源山頂崖下曰沇水既見而伏東出于孟<lb/>
　州濟源縣二源東源周迴七百步其深不測西源周<lb/>
　迴六百八十五步其深一丈合流至温縣是為濟水<lb/>
　歴虢公臺西南入于河<hi>箋</hi>按山海經王屋之山㶌水<lb/>
　出焉<hi>㶌音輦</hi>而西流注于泰澤郭璞曰即沇水也水經<lb/>
　注濟水東逕原城南分為二水一水東南流俗謂之<lb/>
　為衍水即沇水也衍沇聲相近傳呼失實也其一水<pb n="30b"/>　枝津南流注于溴水<hi>即春秋溴梁</hi>俗謂之白澗水吳氏曰<lb/>
　沇水之伏而見也近見于河北之濟源者終于入河<lb/>
　是為北濟逺見于河南之滎澤者終于入海是為南<lb/>
　濟<lb/>
溢為滎<hi>史記溢為滎作泆漢作軼</hi>
　蔡傳曰溢滿也復出河之南溢而為滎滎即滎波之<lb/>
　滎見豫州<hi>箋</hi>按水經注濟水當王莽之世川瀆枯竭<lb/>
　其後水流徑通津渠勢改尋梁脈水不與昔同蔡傳<pb n="31a"/>　謂滎澤濟河雖枯而濟水未嘗絶流蓋以此也又按<lb/>
　古滎澤有二水經濟水又東逕滎澤北故滎水所都<lb/>
　也左傳宣十二年楚潘黨逐魏錡及滎預注縣東滎<lb/>
　澤也此滎澤在河南閔二年衛侯及狄人戰于滎澤<lb/>
　<hi>左傳作熒澤</hi>預注此滎澤在河北時衛都河北狄來伐而<lb/>
　禦之既敗而渡河在河北明矣蓋沇水所溢被河南<lb/>
　北故也<lb/>
東出于陶丘北<pb n="31b"/>　蔡傳曰陶丘地名再成曰陶在今廣濟軍西<hi>箋</hi>按水<lb/>
　經濟水又東北逕定陶縣故城南又屈從縣東北流<lb/>
　南濟也注曰地理志禹貢定陶西南有陶丘陶丘亭<lb/>
　在南墨子以為釡丘也竹書紀年魏襄王十九年薛<lb/>
　侯來會王于釡丘者也尚書所謂導菏水自陶丘北<lb/>
　謂此也唐書許敬宗傳髙宗問曰書稱浮于濟漯今<lb/>
　濟與漯斷不相入何故而然敬宗對曰夏禹導沇水<lb/>
　東流為濟入于河今自漯至温而入河水自此洑地<pb n="32a"/>　過河而南出為滎又洑而至曹濮散出于地合而東<lb/>
　汶水自南入之所謂溢為滎東出于陶丘北又東會<lb/>
　于汶是也<lb/>
又東至于菏<lb/>
　蔡傳曰菏即菏澤見豫州謂之至者濟隂縣自有菏<lb/>
　泒濟流至其地爾<hi>箋</hi>按易氏曰沇水出王屋縣王屋<lb/>
　山南行九十里至濟源縣境方名濟水南流一百二<lb/>
　十里而入于河自入河處東南三百三十里至鄭州<pb n="32b"/>　之滎澤縣有古滎澤東五十里至鄭州又一百里至<lb/>
　汴州東北二百四十里至曹州濟隂縣有定陶鎭後<lb/>
　以為縣屬廣濟軍又東北九十里至菏澤陶丘在廣<lb/>
　濟軍之西菏澤在廣濟軍之北凡古濟所經之地自<lb/>
　河至此七百餘里又曹州圖志濟隂縣南三里有菏<lb/>
　水俗謂五丈河今名廣濟河<lb/>
又東北會于汶又北東入于海<lb/>
　蔡傳曰汶北汶也見靑州又東北至于東平府夀張<pb n="33a"/>　縣安民亭合汶水至今靑州博興縣入海<hi>箋</hi>按水經<lb/>
　濟水故瀆又東北過夀張縣西界安民亭南汶水從<lb/>
　東北來注之汶凡有五北汶嬴汶柴汶浯汶洠汶也<lb/>
　此為北汶易氏曰濟會于汶北流一百里至須城縣<lb/>
西二里又經齊州之長淸縣東北流經豐齊縣西二十<lb/>
　六里三百里至臨邑縣西四里又經全節章丘臨濟<lb/>
　三縣<hi>唐志武徳二年置譚州并置平陵貞觀十七年齊王祐反平陵人不從因更名全節元和十五</hi>
　<hi>年省全節入歴城</hi>又經淄州之鄒平縣南三十里又經濟陽<pb n="33b"/>　又一百九十里至髙苑縣七十步東流一百四十里<lb/>
　至靑州博興縣北百步東北流入海<lb/>
　蔡傳曰本朝樂史謂今東平濟南淄川北海界中有<lb/>
　水流入海謂之淸河<hi>箋</hi>按國策燕王謂蘇代曰齊有<lb/>
　淸濟濁河以為防郭緣生曰淸河首受洪水北流濟<lb/>
　酈道元曰濟水通受淸之目矣今兖州府汶上縣有<lb/>
　大淸河以為即濟水入海之故道云又有小淸河在<lb/>
　歴城北即古濼水春秋桓公十八年㑹齊侯于濼即<pb n="34a"/>　此也<lb/>
導淮自桐柏<lb/>
　蔡傳曰水經淮水出南陽平氏縣胎簪山禹只自桐<lb/>
　柏導之耳<hi>箋</hi>按郎氏仁寳曰淮源當依禹貢出桐柏<lb/>
　山胎簪低于桐柏百餘丈源又小荆州記桐柏淮源<lb/>
　湧𤼵其中潛流三十里東出大復山南漢地志復陽<lb/>
　縣注應劭曰在桐柏下復山之陽則大復亦桐柏支<lb/>
　山<pb n="34b"/>東㑹于泗沂東入于海<lb/>
　蔡傳曰沂入于泗泗入于淮此言會者以二水相敵<lb/>
　故也入海在今淮浦<hi>箋</hi>按易氏曰淮自桐柏縣東流<lb/>
　經蔡州之朗山縣又三百八十里經眞陽縣南八十<lb/>
　里北至蔡州一百里又經褒信縣又經新息縣南五<lb/>
　里又三百里西南流經潁州汝隂縣南五里東流二<lb/>
　百二十里經下蔡縣後為夀春府又五里至宿州蘄<lb/>
　縣南七十里又經虹縣又經濠州之招義縣即漢睢<pb n="35a"/>　陵地漢志所謂泗水至睢陵入淮者也東北經泗州<lb/>
　之徐城縣又二百四十里至泗州臨淮縣東流經宿<lb/>
　遷縣東北流經漣水縣又二百七十里入海胡朏明<lb/>
　曰漢志淮水出桐柏至睢陵入海行三千二百四十<lb/>
　里疑太逺金氏曰淮自桐柏至海凡千七百里此説<lb/>
　近是漢志至睢陵入海乃淮隂之譌三千字亦謬今<lb/>
　据易氏疆理考淮入海行二千七百一十里則漢志<lb/>
　三千乃二千之譌金氏之説亦未足據<pb n="35b"/>導渭自鳥鼠同穴<lb/>
　蔡傳曰同穴山名地志云鳥鼠山者同穴之枝山也<lb/>
　孔傳曰鳥鼠共為雌雄同穴而處其説怪誕不經不<lb/>
　足信也<hi>箋</hi>按山海經鳥鼠同穴之山渭水出焉而東<lb/>
　流注于河爾雅鳥鼠同穴其鳥為鵌其鼠為鼵河圖<lb/>
　括地象鳥鼠同穴山地之幹也沈約宋書曰沙州廿<lb/>
　谷嶺有雀鼠同穴雀色白鼠色黄唐志渭州渭源縣<lb/>
　有烏鼠同穴山一名靑雀山伽藍記赤嶺不生草木<pb n="36a"/>　其山有鳥鼠同穴鳥雄鼠雌共為隂陽甘肅志涼州<lb/>
　之地有兀兒鼠有鳥曰本周兒同穴而處傳以為怪<lb/>
　誕不經殊失考也又同穴山名亦誤此蓋言鳥鼠同<lb/>
　穴本是一山而同穴止宿之處又髙且大故鳥鼠為<lb/>
　同穴之枝幹傳以鳥鼠同穴為不經則同穴之山何<lb/>
　所取以為名也楊用修曰鳥鼠同穴修撰岳正戍邊<lb/>
　時親見之書傳乃以鳥鼠為一山同穴為一山非也<lb/>
東㑹于灃又東㑹于涇又東過漆沮入于河<pb n="36b"/>　陳氏曰灃涇大與渭竝故曰會既得灃涇渭愈大漆<lb/>
　沮皆小故曰過前分言于雍而自源溯流言于此也<lb/>
　<hi>箋</hi>按易氏曰鳥鼠在渭州渭源縣西七十六里舊屬<lb/>
　雍州禹導渭始此有三源正東微南流至襄武縣東<lb/>
　流五十里至隴西縣縣後為鞏州又至秦州之伏羌<lb/>
　縣一里又三百里至秦州上邽縣北三十里又一百<lb/>
　二十里至階州之南由縣南四十里縣後并入吳山<lb/>
　又三百二十里至鳳翔府之岐山縣南二十里又經<pb n="37a"/>　京兆府之渭南同官咸陽三縣又二百七十里至萬<lb/>
　年縣北五里又二百六十里至華州華隂縣東北流<lb/>
　二十五里有永豐倉入河謂之渭丘按唐志隴州吳<lb/>
　山縣本長蛇貞觀元年更名吳山階州領縣三將利<lb/>
　福津盤隄無吳山縣也易氏階州誤當作隴州<lb/>
導洛自熊耳<lb/>
　蔡傳曰熊耳盧氏之熊耳也餘並見豫州洛水出冢<lb/>
　嶺山禹只自熊耳導之<hi>箋</hi>按山海經讙舉之山洛水<pb n="37b"/>　出焉而東北流注于𤣥扈之水<hi>洛南縣有元扈山有洛河</hi>水經洛<lb/>
　水出上洛縣讙舉山又東逕熊耳山北東北過盧氏<lb/>
　縣南又東北過宜陽縣南注曰洛水之北有熊耳山<lb/>
　此自别山不與禹貢導洛自熊耳同也邵堯夫詩曰<lb/>
　昔禹别九州導洛自熊耳熊耳自有兩未審孰為是<lb/>
　東者近成周西者隔丹水書傳稱上洛斯言得之矣<lb/>
　蔡傳又安見禹所導之熊耳在盧氏而不在上洛耶<lb/>
東北㑹于澗瀍又東㑹于伊又東北入于河<pb n="38a"/>　鄭氏曰洛水其上源不逺不及渭漢其流之所經不<lb/>
　過涇沔其行僅千餘里而入河<hi>箋</hi>按易氏曰洛水出<lb/>
　冢嶺山東流七十里至上洛縣東北流九十里至洛<lb/>
　南四十里乃在熊耳山之西浮梁之水出焉<hi>浮梁誤當作浮</hi>
　<hi>濠山海經熊耳之山浮濠之水出焉而西流注于洛</hi>又四百六十里至虢州盧<lb/>
　氏縣熊耳山在縣南五十里東流經河南府之福昌<lb/>
　縣東北流經夀安縣又四百五十里至河南府河南<lb/>
　縣四里洛陽西南三里自苑内上陽之西<hi>東都苑内有上陽宫</hi>
<pb n="38b"/>　瀰漫東流六十三里至緱氏縣東北流七十里至鞏<lb/>
　縣會伊瀍澗之水一百四十里而入河据此洛自冢<lb/>
　嶺至入河一千六百九十里今按水經注洛水自河<lb/>
　南縣南又東逕洛陽縣南伊水從西來注之經於㑹<lb/>
　澗瀍之下又言㑹伊者謂此<lb/>
　<lb/>
　<lb/>
　禹貢會箋卷十一<lb/>
</p>

  </div>
            <div>
<head>禹貢㑹箋卷十二</head> <lb/>
    <p>
<pb n="1a"/>欽定四庫全書<lb/>
　禹貢㑹箋卷十二<lb/>
　　　　　　　　　翰林院檢討徐文靖撰<lb/>
九州攸同<lb/>
　林氏曰九州辨之悉矣至此又言其所以同序言别<lb/>
　此言同先别而後同也<hi>箋</hi>按孝經援神契曰計較九<lb/>
　州之别土壤山林之大川澤所注萊沛所生鳥獸所<lb/>
　聚凡九百一十萬八千二十四頃磽埆不墾者千五<pb n="1b"/>　百萬三千頃帝王世紀曰其時九州之地民口千三<lb/>
　百五十五萬三千九百二十三人同軌同文同倫之<lb/>
　盛具見于此矣太史公匈奴傳讚堯雖賢興事業不<lb/>
　成得禹而九州寧何承天地讚九州攸同時惟禹跡<lb/>
　爰及後代疆分里析貢則屢遷名猶不易<lb/>
四隩既宅<hi>史記隩作奥宅作居</hi>
　蔡傳曰隩隈也李氏曰涯内近水為隩四海之隩水<lb/>
　涯之地已可奠居<hi>箋</hi>按堯典宅嵎夷宅南交宅西宅<pb n="2a"/>　朔方以命官言禹貢四隩既宅以萬姓言也國語曰<lb/>
　禹宅居九隩合通四海湯作江誥曰古禹臯陶久勞<lb/>
　於外民乃安東為江北為河南為淮西為濟四瀆已<lb/>
　侯<hi>四瀆視諸侯故云</hi>萬民乃居是也<lb/>
九山刋旅<hi>史記刊作栞</hi>
　蔡𫝊曰九州名山已槎木道通而旅祭也<hi>箋</hi>按山海<lb/>
　經禹曰天下名山經五千三百七十山六萬四千五<lb/>
　十六里居地也言其五臧<hi>臧與藏同東西南北中為五臧漢志曰山海天地之</hi>
<pb n="2b"/>　<hi>藏</hi>蓋其餘小山甚衆不足記云天地之東西二萬八<lb/>
　千里南北二萬六千里出水之山者八千里受水者<lb/>
　八千里此天地之所分壤樹榖也禹貢九山當合九<lb/>
　州之山而言之史記索隱以為汧壺口厎柱太行西<lb/>
　傾熊耳嶓冢内方岐是九山也不應於導山之後又<lb/>
　複言之况禹貢導山自岍至於敷淺原凡二十有七<lb/>
　何獨有取於九山雍州荆岐既旅同一旅也又何取<lb/>
　岐而舍荆周禮典瑞職云兩圭有邸以祀地旅四望<pb n="3a"/>　是九山為九州之望山至此而旅祭也<lb/>
九川滌源<lb/>
　蔡𫝊曰九州之川已滌除無壅塞也<hi>箋</hi>按益稷篇禹<lb/>
　曰予决九川距四海管子曰水出於地溝流於大水<lb/>
　及於海者命曰川水也水經曰禹貢山水澤地所在<lb/>
　凡六十上官氏曰天下山水見於禹貢者四十有五<lb/>
　不應於導水之後専於九水複言之當以九州之大<lb/>
　水為九川也周禮川衡掌大川中川小川注曰川流<pb n="3b"/>　水也禹貢曰九川滌源孔𫝊曰九州之川滌除泉源<lb/>
　無壅塞矣史記索隱専指所導之九水非也<lb/>
九澤既陂<lb/>
　孔𫝊曰九州之澤皆已陂障無决溢也<hi>箋</hi>按周職方<lb/>
　揚州具區荆州雲夢豫州圃田青州望者<hi>者古諸字</hi>兖州<lb/>
　大野雍州弦蒲幽州貕養<hi>今山東萊陽縣有貕養津</hi>冀州楊紆并<lb/>
　州昭餘祁是為九澤陂障也詩彼澤之陂毛𫝊曰澤<lb/>
　陂障也吕氏春秋曰禹乃决流疏河為彭蠡之障則<pb n="4a"/>　九澤亦指九州之澤周禮有澤虞掌大澤中澤小澤<lb/>
　注曰澤水所鍾也禹貢曰九澤既陂是也漢溝洫志<lb/>
　曰禹時九川既疏九澤既陂諸夏乂安功施乎三代<lb/>
　蓋謂此也<lb/>
四海會同<lb/>
　蔡𫝊曰㑹同與灉沮㑹同同義<hi>箋</hi>按河圖括地象曰<lb/>
　夏禹所治四海内地東西二萬八千里南北二萬六<lb/>
　千里益稷篇外薄四海咸建五長古皆以東夷西戎<pb n="4b"/>　南蠻北狄謂之四海四海㑹同即周書所謂四方民<lb/>
　大和㑹者也漢徐州刺史荀文若問鄭𤣥周禮父之<lb/>
　讐辟之海外謂以海水為四海辨之据禹貢四海並<lb/>
　多以水言如黒水入於南海東漸於海皆海水也其<lb/>
　言㑹同者如導江東為北江入於海東為中江入於<lb/>
　海導河同為逆河入於海導淮東㑹泗沂入於海皆<lb/>
　海水也何用取辟之海外以致辨也又如呉都賦百<lb/>
　川沠别歸海而㑹亦是義矣若灉沮㑹同雖大小逺<pb n="5a"/>　近不一而㑹同則一也<lb/>
六府孔修<lb/>
　蔡禹謨傳曰水火金木土穀惟修者水克火火克金<lb/>
　金克木木克土而生五穀或相制以洩其過或相助<lb/>
　以補其不及而六者無不修矣<hi>箋</hi>按六府者春為生<lb/>
　物之府盛徳在木夏為長物之府盛徳在火秋為成<lb/>
　物之府盛徳在金冬為藏物之府盛徳在水土旺夏<lb/>
　季而居中為鎭物之府穀以稼穡作甘為養物之府<pb n="5b"/>　木仁火禮金義水智而土信五行之官各修厥職政<lb/>
　在養民農殖嘉穀可不謂六府之孔修哉蔡傳以禹<lb/>
　謨水火金木土穀以為相克於洪範水火木金土又<lb/>
　以為相生吾未知其必然也<lb/>
庻土交正<lb/>
　蔡傳曰土者財之自生謂之庶土則非特穀土也庶<lb/>
　土有等當以肥瘠髙下名物交相正焉以任土事<hi>箋</hi>
　按庶土謂若冀土白壤兖土黑墳靑土白墳徐土赤<pb n="6a"/>　埴墳揚荆土塗泥豫土惟壤下土墳壚梁土青黎雍<lb/>
　土惟黄壤是也傳謂庶土有等當以肥瘠髙下名物<lb/>
　交正者鄭注孝經曰分别五土别其髙下若髙田宜<lb/>
　黍稷下土宜稻麥丘陵阪險宜種棗栗是也孔傳曰<lb/>
　交俱也庶土俱得其正<lb/>
厎愼財賦<hi>史記作致愼</hi>
　蔡傳厎致也因庶土所出之財而致謹其財賦之入<lb/>
　<hi>箋</hi>按周官太宰以九賦斂財賄注曰此九者取于任<pb n="6b"/>　地與餘財非取于民者也太府掌九貢九賦之貳以<lb/>
　受其貨賄之入凡官府都鄙之吏及職事受財用焉<lb/>
　禹貢所謂財賦者殆猶是也厎愼者所斂之財無濫<lb/>
　用也豈但致謹其入而已又周禮均人職云凶札則<lb/>
　無財賦<lb/>
咸則三壤<lb/>
　蔡傳曰則品節之也九州穀土又皆品節之為上中<lb/>
　下三等<hi>箋</hi>按爾雅曰則常也注謂常法也周禮春官<pb n="7a"/>　五命賜則鄭氏曰則地未成國之名王莽時以二十<lb/>
　五成為則方五十里孔氏曰二十五成與夏殷五十<lb/>
　里之國同名為則周書作雒篇解云受則土于周室<lb/>
　是也壤穀土也于穀又定為上中下三等之法纂要<lb/>
　曰上中下謂之三壤<lb/>
成賦中邦<lb/>
　蔡傳曰土賦或及于四夷而田賦則止于中國而已<lb/>
　故曰成賦中邦<hi>箋</hi>按四夷有貢而無賦謂土賦及四<pb n="7b"/>　夷者非是上財賦則取于任地與餘財此則九州中<lb/>
　賦取于民所謂冀賦上上錯兖賦貞青賦中上徐賦<lb/>
　中中揚賦下上上錯荆賦上下豫賦錯上中梁賦下<lb/>
　中三錯雍賦中下皆有成法以輸于帝都故曰成賦<lb/>
　中邦也<lb/>
錫土姓<lb/>
　蔡傳曰錫之土以立國錫之姓以立宗<hi>箋</hi>按隱八年<lb/>
　左傳公問族于衆仲對曰天子建徳因生以賜姓胙<pb n="8a"/>　之土而命之氏諸侯以字為氏因以為族唐書張説<lb/>
　曰古未有姓自炎帝之姜黄帝之姬始因所生地而<lb/>
　為之姓黄帝二十五子得姓者十四徳同者姓同徳<lb/>
　異者姓殊其後或以官或以國或以王父之字始為<lb/>
　賜族久乃為姓又按國語曰帝胙禹以天下賜姓曰<lb/>
　姒氏曰有夏林氏曰水土平可以封建諸侯有土有<lb/>
　姓昔固有矣至是徧錫之也黄氏曰舊有土者功髙<lb/>
　則加錫已有姓非大功大徳不别賜金氏曰水土既<pb n="8b"/>　平田制既定於是修封建之法各使守之錫土者賞<lb/>
　其功勞定其限制也錫姓者表其勲徳輯其分族也<lb/>
祇台徳先不距朕行<lb/>
　蔡傳曰台我距違也當此之時惟敬徳以先天下則<lb/>
　天下自不能違越我之所行也<hi>箋</hi>按鄭氏曰其敬悦<lb/>
　天子之徳既先又不距違我天子政教所行曰台曰<lb/>
　朕皆謂舜也五帝本紀曰十二牧行而九州之民無<lb/>
　敢辟違舜十二牧也今按祇敬也祇台徳先即周書<pb n="9a"/>　無逸皇自敬徳之意言天子先自敬其徳則天下無<lb/>
　敢違距禹之告舜曰安汝止惟幾惟康其弼直惟動<lb/>
　丕應徯志盖天下大應我且有先意承志者誰敢不<lb/>
　讓敢不敬應其尚有距違朕行者哉<lb/>
五百里甸服<lb/>
　蔡傳曰甸服畿内之地也甸田服事也以皆田賦之<lb/>
　事故謂之甸服五百里者王城之外四面皆五百里<lb/>
也<hi>箋</hi>按孔傳曰甸服去王城四面五百里大抵服以甸<pb n="9b"/>　名者蓋皆為天子治田者也井田之制始自黄帝虞<lb/>
　夏以來當未之或改其時八家同井則中為公田夏<lb/>
　小正曰農及雪澤初服于公田畿内為天子治田故<lb/>
　有公田亦曰甸服自是而後禹之甸法綿歴于殷周<lb/>
　詩奕奕梁山維禹甸之襄王謂晉文公曰昔我先王<lb/>
　之有天下也規方千里以為甸服祭公諫周穆王曰<lb/>
　先王之制邦内甸服王制千里之内曰甸鄭氏曰服<lb/>
　治田出穀税所行皆禹之甸法是也商易貢為助借<pb n="10a"/>　民力以耕公田其實皆甸法也仲虺之誥所謂纘禹<lb/>
　舊服也孟子所謂惟助有公田以勸滕文行助法故<lb/>
　耳其實禹時已有公田也<lb/>
百里賦納總<lb/>
　蔡傳曰禾本全曰總<hi>箋</hi>按孔傳曰甸服内之百里近<lb/>
　王城者禾藁曰總入之供飼國馬据聘禮賓至于朝<lb/>
　卿致館門外米芻皆二十車薪芻倍禾鄭氏曰禾藁<lb/>
　並刈者也薪芻倍禾各四十車也由此推之則當時<pb n="10b"/>　納總不止于供國馬也<lb/>
二百里納銍<lb/>
　蔡傳曰刈禾曰銍半藁也<hi>箋</hi>按孔傳曰銍刈謂禾穗<lb/>
一詩臣工奄觀銍艾毛傳曰銍穫也<lb/>
三百里納秸服<lb/>
　蔡傳曰半藁去皮曰秸謂之服者三百里内去王城<lb/>
　為近非惟納總銍秸而又使之服輸將之事也獨於<lb/>
　秸言之者總前二者而言也<hi>箋</hi>按史記索隱曰禮郊<pb n="11a"/>　特牲云蒲越藁秸之美則秸是藁之類也秸言服者<lb/>
　孔傳云服藁役孔疏云舉中以明上下朱子曰冀州<lb/>
　三面距河其建都實取轉漕之利朝會之便故九州<lb/>
　之中皆言達河以紀其帝都之道冀帝都亦曰入河<lb/>
　者為北境絶逺者言之明海道亦可致也豈逺郊粟<lb/>
　米不假船漕或行百里二百里徑使三百里之民代<lb/>
　為轉輸而並無水路曲直之異同乎盖三百里言服<lb/>
　者五百里皆為甸服而服役之事則自三百里止役<pb n="11b"/>　不及于太逺也<lb/>
四百里粟五百里米<lb/>
　蔡傳曰粟穀也内百里為最近故并禾本總賦之百<lb/>
　里次之只刈禾半藁納也外百里又次之去藁麄皮<lb/>
納也外百里為逺去其穗而納穀外百里為尤逺去其<lb/>
　穀而納米<hi>箋</hi>按周禮地官舂人掌凡米事倉人掌粟<lb/>
　入之藏辨九穀之物以待邦用是粟與穀同與米别<lb/>
　也金氏曰古人九數有粟米均輸二法蓋本諸此服<pb n="12a"/>　役獨在三百里者蓋酌五百里之中為轉輸粟米之<lb/>
制也乃若四百里粟五百里米不言賦納蓋不逺納于<lb/>
　帝都亦行百里或二百里而使三百里之民轉而輸<lb/>
　之於都力若勞而賦則省又以見古者賦役不兩重<lb/>
五百里侯服<lb/>
　蔡傳曰侯國之服甸服外四面又各五百里也<hi>箋</hi>按<lb/>
　甸服外即為侯服甸為最近故伊訓侯甸羣后咸在<lb/>
　是時猶沿夏制故特舉近者言之周職方王畿外五<pb n="12b"/>　百里曰侯服侯服外乃為甸服與此異矣<lb/>
百里采<lb/>
　蔡傳曰采者卿大夫邑地<hi>箋</hi>按馬融曰采事也各受<lb/>
　王事者舜典亮采惠疇臯陶謨亮采有邦采皆訓事<lb/>
　是也周官載師掌任土之法以家邑之田任稍地以<lb/>
　小都之田任縣地注曰家邑之田謂大夫所食采邑<lb/>
　三百里曰稍小都謂卿所食采邑四百里曰縣若依<lb/>
　𫝊為卿大夫采地則采地在甸服五百里外矣不太<pb n="13a"/>　逺乎周禮大行人職曰采服其貢服物則采服在五<lb/>
　百里或以是耳周制男服之外為采服則去王畿二<lb/>
　千五百里亦可謂采地乎<lb/>
二百里男邦三百里諸侯<lb/>
　蔡傳曰先小國而後大國者大可以禦外侮小得以<lb/>
　安内附也<hi>箋</hi>按周書洛誥曰侯甸男邦采衛言侯而<lb/>
　不及伯酒誥曰越在外服侯甸男衞邦伯亦止言男<lb/>
　而不及子作書者隨舉以成文也又帝都居中八方<pb n="13b"/>　之地漸逺則漸廣諸侯受地倍于子男非地不足以<lb/>
　容故諸侯建國逺在男邦之外非先小後大之謂至<lb/>
　所謂三百里者第一之百里為采第二之百里為男<lb/>
　邦是二百里也自三至五各得一百里以為諸侯是<lb/>
　為百里者凡三總三百也吕氏曰言男則子在其間<lb/>
　言侯則公伯在其間<lb/>
五百里綏服<lb/>
　孔傳曰綏安也服王者政教<hi>箋</hi>按書有曰克綏厥猷<pb n="14a"/>　惟后又撫綏萬邦天子之事也然地廣不可偏制民<lb/>
　衆不能獨任故又以撫綏逺域之意寄之于列辟而<lb/>
　甸服侯服之外是曰綏服<lb/>
三百里揆文教二百里奮武衛<lb/>
　蔡傳曰文以治内武以治外<hi>箋</hi>按聘禮注曰四衛革<lb/>
　路賈公彦曰革路以即戎以封四衛吕氏春秋曰堯<lb/>
　戰于丹水之浦以服南蠻舜却苗民更易其俗禹攻<lb/>
　曹魏屈驁以行其教皆揆文奮武事也揆文奮武皆<pb n="14b"/>　所以安内治外不必分文為内武為外禹謨曰文命<lb/>
　敷于四海又曰帝乃誕敷文徳舞干羽于兩階七旬<lb/>
　有苗格文亦不止于治内可知周九服以衛服居中<lb/>
　即禹貢綏服之奮武衛武成言邦甸侯衛康王之誥<lb/>
　言侯甸男衛衛服之外聖人不强其來也綏之而已<lb/>
五百里要服<lb/>
　蔡傳曰謂之要者取要約之義特羈縻之而已<hi>箋</hi>按<lb/>
　國語曰蠻夷要服通典曰南蠻其在唐虞之時與之<pb n="15a"/>　要質故曰要服周禮大行人職曰衛服外方五百里<lb/>
　要服其制亦本於此皇侃孝經注曰春秋稱禹會諸<lb/>
　侯執玉帛者萬國言禹要服之内地方七千里而置<lb/>
　九州九州之中計有萬國也商頌殷武曰天命多辟<lb/>
　設都于禹之績唐孔氏疏曰堯制五服服各五百里<lb/>
　要服之内四千里曰九州其外荒服曰四海禹所弼<lb/>
　五服之殘數亦毎服合五百里故有萬里之界焉又<lb/>
　禹貢曰五百里甸服毎言五百里一服者是堯舊服<pb n="15b"/>　每服之外又言三百里二百里者是禹所弼之殘數<lb/>
　也堯之五服服五百里耳禹平水土之後每服更以<lb/>
　五百里輔之是五服服别千里故一面而為差至于<lb/>
　五千也若五服之廣猶是堯之舊制何弼成之有而<lb/>
　稱述之以為功也凡言至于者皆從此到彼之辭明<lb/>
　是自京師而至于四境為五千耳若其四面相距為<lb/>
　五千則經文從何而往而言至于哉蔡傳以要為羈<lb/>
　縻是乃唐宋以後之事也唐書蘇頲傳古稱荒服取<pb n="16a"/>　荒忽之義非常奉職貢也故來則拒去則勿逐以禽<lb/>
　獸畜之羈縻之而已此蔡傳之所本也虞夏之間恐<lb/>
　未必然孔傳謂要束以文教也<hi>按所言七千里四千里有不同者言禹貢</hi>
　<hi>要服與周要服相當去王城三千五百里四面相距為七千里也要服之弼當周夷服去王城四千里也</hi>
　<hi>詳見臯陶謨注</hi>
三百里夷二百里蔡<lb/>
　蔡傳曰蔡放也左傳蔡蔡叔是也流放罪人于此<hi>箋</hi>
　按經曰夷孔傳曰夷守平常文教事王者而已蔡馬<pb n="16b"/>　融曰蔡法也受王者刑法而已若如傳所云流放罪<lb/>
　人聖王之世聲教四訖安得于五服之内四方各設<lb/>
　一服流放罪人哉昭元年傳蔡蔡叔杜注蔡放也陸<lb/>
　氏釋文上蔡字音素葛反説文作<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>音同云□<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>散<lb/>
　之也孔氏曰<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>為散之義故訓為放也竊意上蔡字<lb/>
　當讀如攃謂揮散之耳蓋置之于閒散之地也羅苹<lb/>
　注路史曰流共工蔡蔡叔此五宅三宅之二亦見其<lb/>
　必然也<pb n="17a"/>五百里荒服<lb/>
　蔡傳曰以其荒野故謂之荒服<hi>箋</hi>按爾雅曰荒大也<lb/>
　山海經大荒之中大荒之隅言荒而必曰大荒是也<lb/>
　詩遂荒大東太王荒之荒皆訓大益稷篇禹曰惟荒<lb/>
　度土功弼成五服至于五千州十有二師外薄四海<lb/>
　咸建五長各迪有功則是時荒服君長皆上所建言<lb/>
　光天之下至于海隅蒼生萬邦黎獻共惟帝臣其荒<lb/>
　大廣逺為何如也荒服之命名自當以此馬融曰政<pb n="17b"/>　教荒忽因其故俗而治之與蔡傳荒野之説恐非先<lb/>
　王時建萬國親諸侯意也<lb/>
三百里蠻二百里流<lb/>
　蔡傳曰流流放罪人之地蔡與流皆所以處罪人而<lb/>
　罪有重輕故地有逺近之别也<hi>箋</hi>按舜典曰蠻夷率<lb/>
　服吕氏春秋曰堯有丹水之戰以服南蠻于荒服三<lb/>
　百里中命之曰蠻者所以志武功也又二百里曰流<lb/>
　王制千里之外曰流鄭氏曰謂九州之外也夷狄流<pb n="18a"/>　移或貢或不貢無常處也馬融曰蠻慢也禮簡怠慢<lb/>
　來不距去不禁流流行無城郭常居未有以為流放<lb/>
　罪人者商頌長𤼵曰洪水芒芒禹敷下土方外大國<lb/>
　是疆周書立政曰其克詰爾戎兵以陟禹之迹方行<lb/>
　天下至于海表罔有不服淮南子曰禹所治四海内<lb/>
　地東西二萬八千里南北二萬六千里豈弼成五服<lb/>
　東西南北相距五千里遂為窮荒蠻貊哉故知其制<lb/>
　服之義必不然也又周禮大行人職侯服歲壹見其<pb n="18b"/>　貢祀物甸服二歲壹見其貢嬪物男服三歲壹見其<lb/>
　貢器服采服四歲壹見貢服物衛服五歲壹見其貢<lb/>
　材物要服六嵗壹見其貢貨物九州之外謂之蕃國<lb/>
　世壹見各以其所貴寳為贄也想禹時要服荒服亦<lb/>
　必有所貢但王者不貴逺物雖各有土貢而不及致<lb/>
　詳也<lb/>
　蔡傳曰堯都冀州冀之北境并雲中涿易亦恐無二<lb/>
　千五百里藉使有之亦皆沙漠不毛之地而東南財<pb n="19a"/>　賦所出則反棄于要荒以地勢考之殊未可曉<hi>箋</hi>按<lb/>
　舜分冀東北為幽并二州則冀北地廣可知堯典宅<lb/>
　朔方禹時朔南暨則冀北地廣可知蔡傳疑冀北之<lb/>
　地并雲中涿易亦恐無二千五百里者蓋冀北之地<lb/>
　自石晉棄幽薊十六州以賂契丹不𨽻中土者六百<lb/>
　餘年生平足跡所未至其疑冀北之地恐不及二千<lb/>
　五百里者又何怪也<lb/>
東漸于海西被于流沙朔南暨<pb n="19b"/>　蔡傳曰漸漬被覆暨及也地有逺近故言有淺深也<lb/>
　<hi>箋</hi>按趙氏吳越春秋曰禹使大章步東西豎亥步南<lb/>
　北山海經曰自東極至于西極五億十萬九千八百<lb/>
　步又堯典光被蔡傳曰被及此因暨及而改曰被覆<lb/>
　遂謂地有逺近故言有淺深非是蓋東境遼東地皆<lb/>
　隔海若但言暨被則至海而止故曰東漸流沙在西<lb/>
　極之表故曰西被朔南暨朔即朔方南即南交見堯<lb/>
　典非東西言地朔南不言地之謂<pb n="20a"/>聲教訖于四海<lb/>
　孔傳曰此言五服之外皆與王者聲教而朝見<hi>箋</hi>按<lb/>
　畢命曰樹之風聲子思子曰聲名洋溢乎中國施及<lb/>
　蠻貊孟子曰徳教溢乎四海即禹貢東漸西被朔南<lb/>
　暨聲教意也<hi>漢唐注疏以朔南暨聲教句</hi>四海有二義漢魏以來<lb/>
　凡言四海者皆以東夷西戎南蠻北狄為四海禹貢<lb/>
　東漸西被朔南暨聲教訖于四海當主是言劉宋元<lb/>
　嘉時何承天纂文專以四海為海水禹貢東為中江<pb n="20b"/>　入于海東為北江入于海當主是言山海經有海内<lb/>
　東經海内南經西經北經又有海外東經海外西經<lb/>
　南經北經豈虚也哉<lb/>
禹錫𤣥圭告厥成功<lb/>
　蔡傳曰錫與師錫之錫同水土既平禹以𤣥圭為贄<lb/>
　而告成功于舜<hi>箋</hi>按竹書紀年帝堯八十六年司空<lb/>
　入覲贄用𤣥圭山海經峚山是生𤣥玉宋書符瑞志<lb/>
　水泉流通則𤣥圭出資治通鑑帝堯七十有二載命<pb n="21a"/>　禹平水土八十載禹功告成禹本紀帝錫禹𤣥圭正<lb/>
　義曰帝堯也皆以為堯時事傳言舜誤蓋禹功告成<lb/>
　因以𤣥圭為贄錫與于堯即舜典修五玉三帛之義<lb/>
　也<lb/>
　<lb/>
　<lb/>
　<lb/>
　<pb n="21b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢會箋卷十二<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢王易傳叢説</head>
    <p>
<pb n="1a"/>
欽定四庫全書<lb/>
　漢王易傳叢説　　　　　宋　朱震　撰<lb/>
甲壬得戌亥者均謂之乾不一其甲子壬子也乙<lb/>
　癸得申未者均謂之坤不一其乙未癸未也故<lb/>
　論乾則甲子與壬子同甲寅與壬寅同甲辰與<lb/>
　壬辰同壬午與甲午同壬申與甲申同壬戌與甲<lb/>
　戌同論坤則乙未與癸未同乙已與癸已同乙夘<lb/>
　與癸夘同乙丑與癸丑同乙亥與癸亥同乙酉與<lb/>
<pb n="1b"/>
　癸酉同<lb/>
乾陽物也得于乾者皆陽物也乾道成男是也坤隂物<lb/>
　也得于坤者皆隂物也坤道成女是也<lb/>
隂陽家八卦變五鬼絶命天醫生氣絶體逰魂福徳其<lb/>
　卦乾坤坎離震巽艮兑相對而變亦先天之序也<lb/>
疾者隂陽偏勝而不得其正也故卦以隂居陽陽居隂<lb/>
　者謂之疾所得之偏者亦然三疾是也或曰偏乎隂<lb/>
　者資之以陽偏乎陽者資之以隂謂隂處隂則誤也<lb/>
<pb n="2a"/>
　隂陽各得其正非疾也説卦以坎為心病坎者乾之<lb/>
　二五交乎坤也二陽不當位疾也五陽當位通也故<lb/>
　坎又為心亨先儒槩以坎為病則誤也曰心病曰心<lb/>
　亨者二五中也<lb/>
離為飛鳥鳳謂之朱鳥離也又謂之朱雀故雀入大水<lb/>
　為蛤離極成坎也<lb/>
變坎七變艮二即五也初自下爻三變即前參以變也<lb/>
　次自中爻下而二變次自中爻上而二變即前伍以<lb/>
<pb n="2b"/>
　變也參去伍伍去參皆不能變此三所以為極數五<lb/>
　所以為小衍也若一若二即未變也故曰天地定位<lb/>
　易行乎其中<lb/>
巽為號又有嗃嗃者何交乎離也巽為風離為火大且<lb/>
　急者風火之聲怒聲也天下之大聲有四曰雷曰風<lb/>
　曰水曰火𫝊曰衆怒如水火<lb/>
或用一卦或用一爻或不可用則曰勿用天下之時无<lb/>
　不可用者顧用之如何耳<lb/>
<pb n="3a"/>
一索再索三索先論揲蓍次論䇿數中便有八卦次論<lb/>
　畫卦中坎離互有四卦<lb/>
歸藏之乾有乾大赤乾為天為君為父又為辟為卿為<lb/>
　馬為禾又為血卦<lb/>
歸藏小畜曰其丈人乃知丈人之言三代有之<lb/>
臨川解睽六五噬膚曰膚六三之象以柔為物之間可<lb/>
　噬而合此卦自二至上有噬嗑象此互體也<lb/>
後説之弧一作壺爻有坤坎離艮而无震足當作弧<lb/>
<pb n="3b"/>
明夷之離為小過之飛鳥无妄之坤為睽之掣牛<lb/>
離畜牝牛離中之隂即坤之隂也坎為馬脊坎中之陽<lb/>
　即乾之陽也<lb/>
莧陸澤草也生於三月四月莧蕢也葉柔根堅而赤陸<lb/>
　大於莧葉柔根堅堅者兑之剛也堅而赤赤者乾之<lb/>
　色也<lb/>
困九月霜降氣也故曰株木曰蒺藜蒺藜者秋成也大<lb/>
　過十月小雪氣也故曰枯楊生稊枯陽生華姤五月<lb/>
<pb n="4a"/>
　夏至氣也故曰以杞苞𤓰生𤓰生於四月中氣故也<lb/>
　夬三月清明氣也故曰莧陸夬夬莧陸三月四月生<lb/>
　也<lb/>
闗子明曰接物者言接之而已非同之也故濯物心无<lb/>
　所瀆汙謂之洗心言洗濯其接物之心无所瀆汙故<lb/>
　謂之洗心而注者誤以為洗濯萬物之心<lb/>
郭璞洞林得豫之小過曰五月晦日羣魚來入州城寺<lb/>
　舍注以乙未為魚星非也豫艮為門闕震為大塗六<lb/>
<pb n="4b"/>
　三變九三互有巽體巽為魚豫五月卦坤為晦日<lb/>
兑為妾變為巽巽為近市利則倚市門矣故洞林咸之<lb/>
　漸兑成巽曰妾為倡<lb/>
王弼謂頤初九不能使物由已養誤也夫使物由已養<lb/>
　有命存焉初九在下未能養人而當自養以正故以<lb/>
　朶頤戒之<lb/>
易之有説卦猶詩之有詁訓也<lb/>
天命聖人以祐下民微隂浸長民將内潰聖人<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>章不<lb/>
<pb n="5a"/>
　耀中正自處委任賢佐厚下安宅盡人謀以聴天雖<lb/>
　有隕越自天隕之吾志不動也不舍天之所命也周<lb/>
　公曰我弗敢知孔子曰天生徳於予桓魋其如予何<lb/>
王洙曰木之始紐引孚甲觸地而出能破䃘确无所不<lb/>
　通巽之上剛是也根柢散之自固其植巽之下柔是<lb/>
　也以至華實成落而不反其故處雜卦曰升不來也<lb/>
震亦為王者五行更王始於震也震乾之一索也其王<lb/>
　之始基乎故大王文王與武王之南狩皆用此象升<lb/>
<pb n="5b"/>
　之三不用此象者決燥也<lb/>
分隂者六八也分陽者七九也迭用柔剛者互變也<lb/>
人疑繫辭非孔子作乃門人所作不然子曰何也此大<lb/>
　不然荅問者所以起意也如困之上六困于葛藟于<lb/>
　臲卼曰動悔有悔征吉此爻言人曰動必有悔雖有<lb/>
　悔也征則吉可不動乎<lb/>
鮒子夏作蝦蟇此五月卦也<lb/>
初竒二偶三竒四偶五竒六偶卦有取於竒偶為象者<lb/>
<pb n="6a"/>
　如乾九四曰淵淵重坎也自四至上有重坎象<lb/>
五兵之有戈上鋭將有兵者刀劎有光離也<lb/>
郭璞筮升之比升二三五變也五變坎曰和氣氤氲感<lb/>
　潜鴻坎下伏離離為飛鳥鵝鳧同象<lb/>
郭璞為東海世子母病筮得明夷之既濟坤變坎曰不<lb/>
　宜封國列土以致患母子不並貴坤為國邑坎折之<lb/>
　坤母坎子土克水也又曰當有牛生一子而兩頭一<lb/>
　子謂坤變坎此説卦所謂子母牛也兩頭者坎離相<lb/>
<pb n="6b"/>
　應離中爻有田<lb/>
璞得大有䷍之泰䷊云七月中有蛇在屋間出食<lb/>
　雞雛案離為飛鳥變坤互中有震震為大木者梁也<lb/>
　已在上爻故云屋此大過云本未弱取棟橈象也<lb/>
洞林以巽為大雞酉為小雞者酉巽之九三爻也以此<lb/>
　推之午為馬乾之九四也丑為牛坤之六四也寅為<lb/>
　虎艮之上九也辰為龍震之九三也未為羊兊之上<lb/>
　六也<lb/>
<pb n="7a"/>
八卦兼用五行乃盡其象管輅郭璞共用此術<lb/>
巽為風蠱蠱以風化故為蠱<lb/>
又筮遇節䷻之噬嗑䷢曰簮非簮釵非釵此以内<lb/>
　卦兑言也兑為金大抵斷卦當先自内又曰在下頭<lb/>
　斷髭鬚所謂頭者坎中之乾也須者在首下而裔也<lb/>
　柔坎也<lb/>
顧士犀母病得歸妹七日亡者歸妹女之終也<lb/>
卦有取前卦以為象者有取後卦以為象者有一爻而<lb/>
<pb n="7b"/>
　取兩象者有一象而兼二爻者有一爻變動而二爻<lb/>
　共取以為象者其言可謂曲矣然而盡萬物之理不<lb/>
　如是無以致曲焉不如是其言亦不能以中矣<lb/>
乾䇿三十六陽也坤策二十四隂也陽合於隂而生震<lb/>
　坎艮者二十八策隂合於陽而生巽離兑者三十二<lb/>
　策乾坤六爻其策六十<lb/>
澤中有火非火居澤下也如以剛限之故火不見滅是<lb/>
　水在鼎中火巽鼎下之象非革象也盖水火之性寒<lb/>
<pb n="8a"/>
　熱燥濕皆有常然澤中有火則水火之性革其常矣<lb/>
　息止也火炎上而水息之水潤下而火息之有二女<lb/>
　同居其志不相得之象故曰水火相息若以剛限之<lb/>
　則无同居之象郭璞言有温泉而無寒燄璞其知革<lb/>
　睽之象歟<lb/>
兩儀生四象孔氏謂金木水火禀天地而有土則分王<lb/>
　四季且金木水火有形之物安得為象哉孔氏失之<lb/>
　逺矣<lb/>
<pb n="8b"/>
莊氏之實象假象義象用象於釋卦中破之<lb/>
何氏謂神物變化垂象圖書此易外别有<lb/>
易有四象所以示也此象謂爻卦之象<lb/>
七八九六乃少隂少陽老隂老陽之位生八卦之四<lb/>
　象也天一地二天三地四兼天五之變化上下交易<lb/>
　四象備其成數而後能生八卦于是坎離震兑居四<lb/>
　象正位各以本位數存三以生餘數則分乾坤艮巽<lb/>
　之卦四象既列五居四位此河圗五十有五居四位<lb/>
<pb n="9a"/>
　之數<lb/>
劉氏曰八純卦兼兩儀四象而盡五十五數謂先布五<lb/>
　十五位後除天地四方數餘以竒耦數排之便見八<lb/>
　卦之位此説不通所謂乾者天也坤地也所謂坎者<lb/>
　北方也離南方也兑西方也震東方也今除天九地<lb/>
　六四方四數而分布八卦即八卦所用止三十六而<lb/>
　十九數為贅矣夫八卦皆本於乾坤而坤之數乾兼<lb/>
　有之故八卦不出於三十六夫三十六數六九也九<lb/>
<pb n="9b"/>
　老陽之數也此小成之卦也若大成之卦三十二䇿<lb/>
　也二十八䇿也二十四䇿也而三十六䇿皆兼有之<lb/>
　盖天地之數五十有五自一衍而五大衍為五十五<lb/>
　十則五十五在其中其用四十有九則一在其中更<lb/>
　不論五十五也若除天地四方之數又於四象二儀<lb/>
　之外而有八卦矣故曰其論不通<lb/>
劉氏曰内十五天地之用九六之數也兼五行之數四<lb/>
　十合而為五十有五備天地之極數也曰九與六合<lb/>
<pb n="10a"/>
　為十五水一六火二七木三八金四九土五十凡四<lb/>
　十數配合論之則不通虞翻曰甲乾乙坤相得合木<lb/>
　丙艮丁兑相得合火戊坎已離相得合土庚震辛巽<lb/>
　相得合金天壬地癸相得合水翻謂天地者言乾坤<lb/>
　也十日之數甲一乙二丙三丁四戊五已六庚七辛<lb/>
　八壬九癸十故乾納甲壬配一九坤納乙癸配二十<lb/>
　震納庚配七巽納辛配八坎納戊配五離納已配六<lb/>
　艮納丙配三兑納丁配四此天地分五十五數也<lb/>
<pb n="10b"/>
水一火二木三金四土五五行之生數也水六火七木<lb/>
　八金九土十五行之成數也一三五七九竒數二十<lb/>
　五二四六八十偶數三十竒耦之數五十有五此五<lb/>
　行分天地五十有五之數也太𤣥三八為木四九為<lb/>
　金二七為火一六為水五五為土五五者十也洛書<lb/>
　之數也劉牧曰十五天地之用九六之數也兼五行<lb/>
　之數四十合而為五十有五備天地之極數者誤也<lb/>
　言五行之成數則九六在其中矣<lb/>
<pb n="11a"/>
韓氏曰衍天地之數所賴者五十其用四十有九則其<lb/>
　一不用也不用而用以之通非數而數以之成斯易<lb/>
　之太極也此言是也四十九數總而為一者太極也<lb/>
　散而為四十九即太極在其中矣故分而為二以象<lb/>
　兩揲之以四以象四時四時者坎離震兑此六七八<lb/>
　九之數也<lb/>
又曰夫无不可以無明必因於有固常於有物之極必<lb/>
　明其所由宗此言未盡也四十九因於太極而太極<lb/>
<pb n="11b"/>
　非无也一氣混淪而未判之時也天地之中在焉故<lb/>
　謂之太極極中也<lb/>
京房云五十者謂十日十二辰二十八宿也凡五十其<lb/>
　一不用者天之生氣將欲以虚來實故用四十九焉<lb/>
　此言五十數之見於天者其成象如此謂其一不用<lb/>
　為天之生氣則非也<lb/>
馬融云易有太極謂北辰也太極生兩儀兩儀生日月<lb/>
　日月生四時四時生五行五行生十二月十二月生<lb/>
<pb n="12a"/>
　二十四氣北辰居位不動其餘四十九運轉而用也<lb/>
　季長之論不若京房盖兩儀乃天地之象而北辰不<lb/>
　能生天地也故邵雍曰萬物皆有太極兩儀四象之<lb/>
　象<lb/>
荀爽曰卦各有六爻六八四十八加乾坤二用凡五十<lb/>
　初九潛龍勿用故用四十九也乾用九坤用六皆在<lb/>
　八卦爻數之内潛龍勿用如勿用娶女之𩔖<lb/>
鄭康成云天地之數以五行氣通凡五行減五大衍又<lb/>
<pb n="12b"/>
　减一故用四十有九康成所謂五行氣通者盖謂十<lb/>
　日十二律二十八宿三者五行之氣通焉為五十五<lb/>
　減五行之數為五十大衍又減一為四十九其説本<lb/>
　於乾鑿度與京房為一説而五行氣通其説尤善但<lb/>
　後學一例抵之不詳觀耳<lb/>
董遇云天地之數五十有五者其六以象六畫之數故<lb/>
　減而用四十九非也董謂五十有五減卦之六畫為<lb/>
　四十九不知五十有五天地之極數大衍之數五十<lb/>
<pb n="13a"/>
　其一太極不動而四十九運而為八卦重而六十四<lb/>
　若去六畫即説不通矣<lb/>
顧懽云立此五十數以數神神雖非數因數以顯故虚<lb/>
　其一數以明其不可言之義所謂神雖非數因數以<lb/>
　顯是也然其説大而無當不及韓説劉氏謂韓注虚<lb/>
　一為太極即未詳其所出之宗而顧之未詳又可知<lb/>
　矣<lb/>
劉謂天一居尊而不動則與馬季長言北辰不動何異<lb/>
<pb n="13b"/>
　若謂不動則筮者當置一䇿以象天一不動不當言<lb/>
　其用四十有九也動静一源顯微無間知四十有九<lb/>
　為一之用即知一為四十有九之體矣<lb/>
劉曰天一者在數為天一在日為甲在象為六之中位<lb/>
　在純卦為坎之中爻在重乾為初九在復為陽爻在<lb/>
　辰為建子在五行為水在律為黄鍾劉所謂一者言<lb/>
　一之定位也不知五十去一則一在四十九中使四<lb/>
　十九去一則一又在四十八凡有數則未嘗无一而<lb/>
<pb n="14a"/>
　一之所在無往而不為萬物之祖得此而不失是謂<lb/>
　執天地之機<lb/>
又曰一用天徳天徳者九也乾用九者謂天徳不可為<lb/>
　首也用之如何見羣龍無首吉也此存乎其人也坤<lb/>
　用六者利永貞是也非謂一用九也<lb/>
又曰乾道包坤陽得兼隂此論用之於八卦小成其三<lb/>
　十六爻皆出於乾可也若謂乾三兼坤之六成陽之<lb/>
　九幹運五行成數而通變化則誤也<lb/>
<pb n="14b"/>
劉前論天地之數十五四方之數四九十有九通八卦<lb/>
　之爻三十六為五十五今論七九六八之策又曰先<lb/>
　分天地數為二十後兼四時為二十四何其紛紛耶<lb/>
少陽七者謂天五駕地二為七前言地以二上交於天<lb/>
　五而生七七為少陽之數也陽以進故進二之九為<lb/>
　老陽之數此一進也若以四位合之則少陽數七四<lb/>
　七二十八也又四位進二見八二十八進八故老陽<lb/>
　數三十六也又以天地四時數因之天地分二少陽<lb/>
<pb n="15a"/>
　數七二七則一十四也四七則二十八也成一百六<lb/>
　十有八數陽生自復至乾凡六卦每卦進八故老陽<lb/>
　數二百一十有六若天五駕地二為七二進之為老<lb/>
　陽四位合之四七二十八又四位進二見八二十八<lb/>
　進八為三十六四位者指四時之位也天地四時之<lb/>
　數二十四以天地四時數因之天地分二少陽數七<lb/>
　二七則一十四四七則二十八二七十四又四七二<lb/>
　十八凡四十二又四因之成一百六十有八數陽生<lb/>
<pb n="15b"/>
　自復至乾凡六卦復臨泰大壯夬乾每卦進八故老<lb/>
　陽數一百一十六謂於一百六十有八之上又進六<lb/>
　八四十八成二百一十六為老陽之數謂之老陽者<lb/>
　皆乾爻也<lb/>
少隂數八者謂天五駕天三為地八隂以退故退二之<lb/>
　六六為老隂之數此一退也若以四位合之則少隂<lb/>
　數八四八三十二也又四位每位退二見八則一十<lb/>
　六四八則三十二也成一百九十二隂生自姤至坤<lb/>
<pb n="16a"/>
　凡六卦每卦退八故老隂數一百四十有四也<lb/>
劉氏論咸恒二卦不繫之於離其論過於韓注至言天<lb/>
　地之數五十有五循十日而周一元三周而萬物之<lb/>
　數足則為可疑也夫劉氏配五行生成之數五十居<lb/>
　中水火居右木金居左始於丙丁終於庚辛周而復<lb/>
　始六十日之納音盡矣此一律含五音而成六十律<lb/>
　之説也而配於易之上經三十卦則不合矣雖甲子<lb/>
　始於乾而癸亥終於離則不合也乾當甲金而二十<lb/>
<pb n="16b"/>
　九卦豈盡然哉繫辭言二篇之策當萬物之數而謂<lb/>
　三周五十五數一百八十爻為萬物之數足則未之<lb/>
　聞也<lb/>
易有以一策當一日者乾坤之策是也有以一爻當一<lb/>
　日者七日來復是也有以策數七八九六言日者勿<lb/>
　逐七日得是也易之取象豈一端而盡六十卦直日<lb/>
　兩卦相去皆七日其實則六日七分猶書稱期三百<lb/>
　有六旬有六日其實三百六十五日四分日之一禮<lb/>
<pb n="17a"/>
　言三年之喪其實二十七月詩言一之日二之日其<lb/>
　實十一月十二月之日何於此六日七分而疑之乎<lb/>
　先儒以此候氣占風效證寒温而劉氏易之以五卦<lb/>
　各主五日則吾不知其説也<lb/>
劉氏曰鄭氏雖以四正卦之爻減二十四之數與當期<lb/>
　之日相契則又與聖人之辭不同也四正之卦四六<lb/>
　二十四爻主二十四氣此先儒舊𫝊非鄭氏配合也<lb/>
　劉氏用六十卦主期之日則四正之卦主二十四氣<lb/>
<pb n="17b"/>
　不廢也故曰策數當日而不取爻數則一爻一日五<lb/>
　卦一月何謂也<lb/>
遯臨卦義不同何氏從建子陽生至建未為八月褚氏<lb/>
　自建寅至酉為八月孔氏以建丑至否卦八月劉氏<lb/>
　云若從建子則卦辭當在復卦之下否之六三當消<lb/>
　泰之九三又更臨卦之九二不應今以遯之六二消<lb/>
　臨之九二則於我為得則是劉氏取何氏之説而條<lb/>
　達之也又曰臨彖曰浸而長遯彖亦曰浸而長二卦<lb/>
<pb n="18a"/>
　之爻相偶而彖辭皆有隂陽消長之義又王氏卦略<lb/>
　云臨剛長則柔微柔長故剛遯故伊川亦用此説<lb/>
周公作爻辭多文王後事則知文王之㫖周公述而成<lb/>
　之故以周正言易有三名夏曰連山商曰歸藏周曰<lb/>
　周易連山神農氏之别號也歸藏軒轅氏之别號也<lb/>
　並是代號所以易題周以别餘代猶周書周禮之謂<lb/>
　也周公不得不以周之正朔定其月也<lb/>
劉氏以天地五十五數布之五行自丙丁至甲乙為一<lb/>
<pb n="18b"/>
　周其辰子丑午未自甲乙至壬癸為一周其辰寅卯<lb/>
　申酉自壬癸至庚辛為一周其辰辰已戌亥故上經<lb/>
　三十卦三周而成六十卦六十卦當期之日其策一<lb/>
　萬一千五百二十<lb/>
子雲子午九丑未八寅申七卯酉六辰戌五已亥四以<lb/>
　六辰相配成十二支之數盖有得於納音之説也其<lb/>
　於十日亦然<lb/>
鄭康成言四象曰布六於北方以象水布八於東方以<lb/>
<pb n="19a"/>
　象木布九於西方以象金布七於南方以象火備為<lb/>
　一爻而正謂四營而成<lb/>
乾鑿度曰三百六十五日四分日之一以周事一卦六<lb/>
　爻一爻一日凡六日用事一曰諸侯二曰大夫三曰<lb/>
　卿四曰三公五曰辟六曰宗廟爻辭善則善凶則凶<lb/>
　流演曰諸侯在初大夫次尊王官也<lb/>
又曰三畫以下為地四畫已上為天<lb/>
又曰易氣從下生故動於地之下則應於天之下動於<lb/>
<pb n="19b"/>
　地之中則應於天之中動於地之上則應於天之上<lb/>
　故初以四二以五三以六此之謂應<lb/>
十日十二辰二十八宿凡五十大衍之數也<lb/>
又曰厯以三百六十五日四分之一為一嵗易以三百<lb/>
　六十析當期之日此律厯數也<lb/>
兑乾金也而乾為大赤故兑金從火革<lb/>
坎生於坤本乎地也故潤下離生於乾本乎天也故炎<lb/>
　上<lb/>
<pb n="20a"/>
占法以八卦絶鄉為墓金生已故乾兑墓在艮木生亥<lb/>
　故震巽墓在申水生申故坎墓在巽火生寅故離墓<lb/>
　在乾土生申故坤艮墓在巽此合河圗洛書而言之<lb/>
　也<lb/>
七為少陽九為老陽八為少隂六為老隂一五九老隂<lb/>
　變老陽二五六少陽變老隂三五七少隂變少陽四<lb/>
　五八老陽變少隂反復數之其變無窮<lb/>
我仇有疾王弼以六五為九二仇伊川以初六為九二<lb/>
<pb n="20b"/>
　仇鄭虞以九四為九二仇按先儒説我據四之應四<lb/>
　承我之應故曰我仇四為毁折之象故曰有疾而子<lb/>
　夏𫝊亦曰四以近權惡我専任四之覆餗正无㡬矣<lb/>
　豈輒謀我哉怨偶曰仇當以四為仇<lb/>
安定胡先生以陸作逵案虞氏所𫝊之象上之三成既<lb/>
　濟三陸也夫上之所生者進也所反亦進也兹所以<lb/>
　動而不窮歟漸至九五極矣進至上九亢矣是以上<lb/>
　反而之三然後安處考之鴻象坎象既退自南而北<lb/>
<pb n="21a"/>
　嚮之時也宜以陸為正或曰鴻漸至此千里之舉也<lb/>
　曰不然鴻飛冥冥潔身而去之象也非漸也<lb/>
漸卦虞氏之象以否坤之三上之四乾之四下之三而<lb/>
　初上二爻不正故所變之爻止於初三上三爻而已<lb/>
　餘二四五爻不動六四否坤之三也故卦以為婦孕<lb/>
　不育以為宼小人之爻也九三乾之四也故戒以夫<lb/>
　征不復順以相保不中之爻也<lb/>
中孚王洙曰柔在内而巽説合和之性也剛得中而上<lb/>
<pb n="21b"/>
　下信化育之道也中孚天理之端叶於教化之義若<lb/>
　鳥之孚卵柔渾於内而剛鷇於外嫗伏化羽不違其<lb/>
　期自然之信也此與小過旁通自中孚而變故小過<lb/>
　有飛鳥之象焉<lb/>
小過虞曰離為飛鳥震為音艮為止晉上之三䷢晉<lb/>
　變䷽小過離去震在若飛鳴而音止故飛鳥遺之<lb/>
　音上隂乗陽故不宜上下隂順陽故宜下大吉俗説<lb/>
　或以卦象二陽在内四隂在外有似飛鳥舒翼之象<lb/>
<pb n="22a"/>
　妄矣<lb/>
先儒論重卦者六家王弼虞翻曰伏羲鄭康成曰神農<lb/>
　孫盛曰夏禹司馬遷揚雄曰文王而孔頴達陸徳明<lb/>
　陸希聲則以弼論為是臣曰皆是也繫辭曰古者庖<lb/>
　羲氏之王天下也仰則觀象於天俯則觀法於地觀<lb/>
　鳥獸之文與地之宜近取諸身逺取諸物於是始作<lb/>
　八卦以通神明之徳以𩔖萬物之情則伏羲氏所畫<lb/>
　者八卦而已然結繩而為網罟以佃以漁則已取重<lb/>
<pb n="22b"/>
　離之象何則離麗也離為目巽為繩以巽變離結繩<lb/>
　而為網罟之象也罟綱目也離為雉巽為魚以佃以<lb/>
　漁之象也下繫曰八卦成列𧰼在其中矣因而重之<lb/>
　爻在其中矣謂之在其中者盖既畫八卦因而重之<lb/>
　雖未為六十四卦而三百八十四爻之變固已具然<lb/>
　存乎其中矣是以神農氏黄帝氏堯舜氏因其所重<lb/>
　八卦觸𩔖而長取於益取於噬嗑取於乾坤取於渙<lb/>
　取於隨取於豫取於小過取於睽不特四聖人然也<lb/>
<pb n="23a"/>
　自伏羲氏沒其間聖人取重卦以利天下者多矣是<lb/>
　以取大壯取大過取夬謂之後世聖人則夏后氏商<lb/>
　人亦在其中矣伏羲氏畫卦因而重之者襲其氣之<lb/>
　母也羣聖人重之者用其子孫也莊生曰伏羲得之<lb/>
　以襲氣母是也考之歸蔵之書其初經者庖羲氏之<lb/>
　本㫖也卦有初乾初□<hi>坤也</hi>初艮初兑初□<hi>坎也</hi>初<lb/>
　離初釐<hi>震也</hi>初巽八卦其卦皆六畫周禮大卜掌三<lb/>
　易之法一曰連山二曰歸藏三曰周易其經卦皆八<lb/>
<pb n="23b"/>
　其别皆六十四所謂經卦則初經之卦也又山海經<lb/>
　伏羲氏得河圗夏后氏因之曰連山黄帝氏得河圗<lb/>
　商人因之曰歸藏列山氏得河圗周人因之曰周易<lb/>
　列山氏世譜所謂神農氏也以此觀之則弼翻所論<lb/>
　舉其大要康成孫盛遷雄之言各舉其一而遷雄又<lb/>
　指周易言之也然三易之卦其次各異首艮者連山<lb/>
　也首坤者歸藏也首乾者周易也即周禮所謂其别<lb/>
　各六十四者也故説卦之文敘天地山澤雷風水火<lb/>
<pb n="24a"/>
　健順動入陷麗止决之性八卦之象則先經卦而以<lb/>
　文王八卦震巽離坤兑乾坎艮次之而序卦所次皆<lb/>
　文王所重之卦也聖人猶慮後世未知三易之變故<lb/>
　於雜卦一篇雜糅衆卦錯綜其義以示變易之无窮<lb/>
　虞氏曰聖人之興因時而作隨其事宜不必因襲當<lb/>
　有損益之意其知三易之説歟<lb/>
漢書藝文志易經十二篇論彖大象小象文言班固以<lb/>
　文王作上下篇孔氏為之彖象繫辭文言序卦之属<lb/>
<pb n="24b"/>
　十篇先儒自鄭康成王弼孔頴達尊是説其後諸儒<lb/>
　疑之正義補闕曰夫子因文王彖而有彖王昭素胡<lb/>
　且亦云范諤昌著易證墜簡曰諸卦彖象爻辭小象<lb/>
　乾坤文言並周公作自文言以下孔子述也臣以<lb/>
　經傳考之明夷之彖曰内文明而外柔順以蒙大難<lb/>
　文王以之利艱貞晦其明也内難而能正其志箕子<lb/>
　以之則彖非文王作斷可知矣案司馬遷曰孔子晚<lb/>
　喜易序彖繫象説卦文言信斯言也則彖象説卦文<lb/>
<pb n="25a"/>
　言古有之矣孔子序之繫之説之文之而已所謂述<lb/>
　而不作也昔者子貢問於孔子曰夫子聖矣乎孔子<lb/>
　曰聖則吾不能夫聖孔子不居而繫辭之言及於卦<lb/>
　象彖爻必抑揚其辭以聖人稱之曰聖人設卦觀象<lb/>
　繫辭焉而明吉凶此所謂繫辭者指卦下之辭而言<lb/>
　之也又曰彖也者言乎其象也爻也者言乎其變也<lb/>
　夫爻辭言一爻之變彖辭言一卦之象則文王卦下<lb/>
　之辭又謂之彖矣孔子序述其彖之意而已故名其<lb/>
<pb n="25b"/>
　篇曰彖使文王卦下之辭不謂之彖孔子何為言知<lb/>
　者觀其彖辭則思過半矣夫子自謂如此非遜以出<lb/>
　之之義也盖彖者孔子賛易十篇之一先儒附其辭<lb/>
　於卦辭之下故加彖以明之諤昌以乾彖釋元亨利<lb/>
　貞文言又從而釋之疑其重複謂非孔子之言且引<lb/>
　穆姜之言證之此又不然文言者文其言也猶序彖<lb/>
　説卦之類古有是言或文王或周公之辭孔子因其<lb/>
　言而文之以垂後世𫝊曰言之不文行之不逺故以<lb/>
<pb n="26a"/>
　文言名其篇左氏成公十六年穆姜往東宫筮之襄<lb/>
　公二十二年孔子生上距穆姜二十四年穆姜之時<lb/>
　雖已誦隨繇之辭因就乾卦文言然其言與今易稍<lb/>
　異穆姜之言曰元體之長也亨嘉之會也利義之和<lb/>
　也貞事之幹也體仁足以長人嘉徳足以合禮利物<lb/>
　足以和義貞固足以幹事以今易考之刪改者二增<lb/>
　益者六則古有是言孔子文之為信然矣諤昌遂以<lb/>
　六十四卦之彖皆出於周公則誤也或曰彖非周公<lb/>
<pb n="26b"/>
　則孔子繫乾何謂舉其全文而釋之如曰時乗六龍<lb/>
　以御天也雲行雨施天下平也曰臣固曰古有是言<lb/>
　也古有是言又舉而釋之與乾坤六爻屢稱而明之<lb/>
　其意一也諤昌又謂乾卦荅問以下為孔子賛易之<lb/>
　辭非文言也此亦誤也孔子作十篇以賛易彖也大<lb/>
　象也小象也繫辭上下也乾文言也坤文言也説卦<lb/>
　也序卦也雜卦也若以荅問以下為非文言則先儒<lb/>
　未以文言附於乾坤之下其辭當列於何篇耶盖文<lb/>
<pb n="27a"/>
　言之後又有此言賛乾坤六爻之義故通謂之文言<lb/>
　如繫辭之中廣述困解否豫復五卦之爻是也聖人<lb/>
　以易之藴盡在乾坤而六十二卦由此而出故詳言<lb/>
　爻義以例諸卦耳諤昌又謂大象小象皆出於周公<lb/>
　亦誤也且八卦成列象在其中矣因而重之爻在其<lb/>
　中矣聖人有以見天下之賾擬諸其形容象其物宜<lb/>
　是故謂之象有卦之象焉有爻之象焉彖也者言乎<lb/>
　其象者也言卦之象也爻象動乎内言爻之象也方<lb/>
<pb n="27b"/>
　設卦變爻之時其象已具乎卦爻之中故史墨對趙<lb/>
　簡子曰在易卦雷乗乾曰大壯觀此則雷在天上大<lb/>
　壯之𩔖有卦則有此象矣如曰君子以非禮勿履則<lb/>
　孔子所繫之大象也何以明之且以復卦大象言之<lb/>
　曰雷在地中復先王以至日閉闗商旅不行后不省<lb/>
　方考之夏小正十一月萬物不通則至日閉闗后不<lb/>
　省方夏之制也周制以十一月北巡狩至于北嶽矣<lb/>
　是以知繫大象之辭非周公作也崔杼欲娶東郭偃<lb/>
<pb n="28a"/>
　之姊筮之遇困之大過陳文子曰不可娶也且其繇<lb/>
　曰困于石據于蒺藜入于其宫不見其妻凶其繇與<lb/>
　今困卦六三爻辭正同是特小象之作故文子曰困<lb/>
　于石往不濟也據于蒺藜所恃傷也入于其宫不見<lb/>
　其妻凶无所歸也使小象亦周公作則文子必稽之<lb/>
　矣故曰諤昌誤也由是論之遷之言盖不誣矣先儒<lb/>
　數十篇之次其説不一獨胡旦為不失其指故今從<lb/>
　之<lb/>
<pb n="28b"/>
崔憬陸震謂文王作爻辭馬融陸績謂周公所作考之<lb/>
　爻辭馬融陸績為是明夷九三明夷于南狩得其大<lb/>
　首六五箕子之明夷隨上六王用亨于西山升六四<lb/>
　王用享于岐山盖南狩伐商之事西岐王業所興武<lb/>
　王數紂曰囚奴正士而追王西伯在翦商之後則爻辭<lb/>
　為周公作審矣韓宣子適魯見易象春秋曰周禮盡<lb/>
　在魯矣吾乃今知周公之徳也孔頴達嘗正此義今<lb/>
　申其説以證崔陸之誤然琴書有言曰文王在羑里<lb/>
<pb n="29a"/>
　演易作鬱厄之辭困于石據于蒺藜盖爻辭亦有文<lb/>
　王之辭豈周公述而成之歟<lb/>
文王作卦辭周公作爻辭通謂之繫辭仲尼賛二聖人<lb/>
　繫辭之意成上下篇名曰繫辭猶序文王之彖而名<lb/>
　其篇曰彖也凡繫辭所稱繫辭焉者或指卦辭或指<lb/>
　爻辭而言如聖人設卦觀象繫辭焉而明吉凶指卦<lb/>
　辭為繫辭也如聖人有以見天下之動而觀其會通<lb/>
　以行其典禮繫辭焉以斷其吉凶是故謂之爻指爻<lb/>
<pb n="29b"/>
　辭為繫辭也古文周易上下二篇上篇三十卦下篇<lb/>
　三十四卦孔子作彖象繫辭文言説卦序卦雜卦别<lb/>
　為十篇以賛易道與周易異卷如詩書之序不與詩<lb/>
　書同卷前漢費直𫝊古文周易以彖象繫辭文言十<lb/>
　篇解説上下經是也費氏之易至馬融始作𫝊融𫝊<lb/>
　鄭康成康成始以彖象連經文所謂經文者卦辭爻<lb/>
　辭通言之也即費𫝊所謂上下經也魏王弼又以文<lb/>
　言附於乾坤二卦故自康成而後其本加彖曰象曰<lb/>
<pb n="30a"/>
　自王弼而後加文言曰至於文辭連属不可取以附<lb/>
　六十四卦之爻則仍其舊篇今繫辭上下説卦序卦<lb/>
　雜卦是也魏髙貴鄉公問博士淳于俊曰今彖象不<lb/>
　連經文而注連之何也俊對曰鄭康成合彖象於經<lb/>
　者欲便學者尋省易了孔子恐其與文王相亂是以<lb/>
　不合則鄭未注易經之前彖象不連經文矣揚子雲<lb/>
　作太𤣥九卷準易首一卷賛三卷測一卷衝錯攡瑩<lb/>
　一卷數一卷文棿一卷圗告一卷范望注解合賛於<lb/>
<pb n="30b"/>
　首散測於九賛之下而學者自賛為經辭此亦凖文<lb/>
　王卦辭周公爻辭通謂之經也隋書經籍志漢費直<lb/>
　注周易四卷鄭康成注周易九卷魏王弼注周易六<lb/>
　卷韓康伯注繫辭三卷鄭王二家之易本於費氏康<lb/>
　伯之學卒於輔嗣則費氏之後易經上下離為六卷<lb/>
　繫辭而下五篇合為三卷矣是以二家所注皆九卷<lb/>
　也今易乾卦自乾至用九見羣龍无首吉即古易之<lb/>
　本文坤卦而下鄭王之所附也范諤昌不知卦爻之<lb/>
<pb n="31a"/>
　辭同謂之經文同謂之繫辭故謂周公作爻辭彖象<lb/>
　文言别次兩卷目曰繫辭孔子於卷末賛成其義上<lb/>
　卷明彖下卷明爻後儒附經留繫辭之目以冠孔子<lb/>
　之述何其誤耶胡且又謂經有上下理合自分卦有<lb/>
　彖象必非别出其誤與諤昌何異<lb/>
説卦脱誤比於諸篇特多荀氏易本乾後有四象坤後<lb/>
　有八震後有三巽後有二坎後有八而又一揉為撓<lb/>
　離後有一艮後有三兑後有二虞氏易本以龍為駹<lb/>
<pb n="31b"/>
　及為陂専為旉寡為宣科為折羊為羔鄭本以廣為<lb/>
　黄乾為幹黔為黚京氏本以馵為未蠃為螺果蓏為<lb/>
　果墮其餘陸績王肅姚信王廙偏傍㸃畫亦或不同<lb/>
　盖焚書之後周易雖存至漢已失説卦三篇後河内<lb/>
　女子得而上之故三篇之文容有差誤今隨文辨正<lb/>
　歸於至當疑則闕之<lb/>
陸氏易傳削去爻象自謂彌縫其闕是乎曰仲尼繫三<lb/>
　百八十四爻之象文皆中律是謂少而法多而𩔖世<lb/>
<pb n="32a"/>
　罕知者故陸氏作傳諧音以發其辭體正如子雲作<lb/>
　太𤣥俾學者為進易之梯階至於陸氏言義則自有<lb/>
　中否<lb/>
周易論變故古人言易雖不筮必以變言其義史墨論<lb/>
　乾之初九曰在乾之姤九二曰其同人九五曰其大<lb/>
　有上九曰其夬用九曰其坤坤之上六曰其剥以史<lb/>
　墨之言推之則乾九三當曰其履九四曰其小畜伯<lb/>
　廖舉豐上六曰其在周易豐之離知莊子舉師初六<lb/>
<pb n="32b"/>
　曰在師之臨至今占亦然崔武子遇困之大過六三<lb/>
　變也莊叔遇明夷之謙初九變也孔成子遇屯之比<lb/>
　初九變也南蒯遇坤之比六五變也陽虎遇泰之需<lb/>
　六五變也敬叔得觀之否賈逵曰觀爻在六四變而<lb/>
　之否三國時闗公敗孫權使虞翻筮之得兑下坎上<lb/>
　節五爻變之臨凡所謂之某卦者皆變而之他卦也<lb/>
　繫辭曰變動不居周流六虚上下无常剛柔相易不<lb/>
　可為典要唯變所適信斯言也則易之為書无非變<lb/>
<pb n="33a"/>
　也商瞿而下傳易者多矣而論卦變者可指數也考<lb/>
　之於經其説皆有所合説卦震曰其究為健案消息<lb/>
　卦坤一變震二變兑三變乾乾健也乾一變巽二變<lb/>
　艮三變坤剝易曰柔變剛也序卦曰物不可以終盡<lb/>
　剥窮上反下故受之以復剥之上九窮而反初乃成<lb/>
　復卦此京房八卦相生變而成六十四卦之説也巽<lb/>
　曰其究為躁卦乾鑿度曰物有始有壯有究故三畫<lb/>
　而成乾究言巽之九三上九也虞翻曰動上成震巽<lb/>
<pb n="33b"/>
　三變成震震三變成巽舉巽一卦則知乾三變成坤<lb/>
　坤三變成乾離三變成坎艮三變成兑説卦曰天地<lb/>
　定位山澤通氣雷風相薄水火不相射六子皆以乾<lb/>
　坤相易而成艮兑以終相易坎離以中相易震巽以<lb/>
　初相易終則有始往來不窮不窮所謂通也此虞翻<lb/>
　蔡景君伏曼容旁通之説也説卦曰乾天也故稱乎<lb/>
　父坤地也故稱乎母震一索而得男故謂之長男巽<lb/>
　一索而得女故謂之長女坎再索而得男故謂之中<lb/>
<pb n="34a"/>
　男離再索而得女故謂之中女艮三索而得男故謂<lb/>
　之少男兑三索而得女故謂之少女此陸績所謂陽<lb/>
　在初稱初九去之二稱九二則初復七隂在初稱初<lb/>
　六去初之二稱六二則初復八矣卦畫七八經書九<lb/>
　六七八為象九六為爻四者𤣥明此左氏所記卜筮<lb/>
　之言曰之某卦之説也離卦曰既濟定也既濟六爻<lb/>
　隂陽得位是以定也乾文言曰雲行雨施又曰大明<lb/>
　終始雲雨坎也大明離也乾卦而舉坎離者言其變<lb/>
<pb n="34b"/>
　也隂陽失位則變得位則否九二九四上九陽居隂<lb/>
　位故動而有坎離之象此虞氏所論動爻之説也訟<lb/>
　彖曰剛柔而得中隨彖曰剛來而下柔蠱彖曰剛上<lb/>
　而柔下噬嗑彖曰剛柔分動而明賁彖曰柔來而文<lb/>
　剛分剛上而文柔无妄彖曰剛自外來而為主於内<lb/>
　大畜彖曰剛上而尚賢咸彖曰柔上而剛下損彖曰<lb/>
　損下益上又曰損剛益柔益彖曰損上益下又曰自<lb/>
　上下下渙彖曰剛來而不窮柔得位乎外而上同節<lb/>
<pb n="35a"/>
　彖曰剛柔分而剛得中剛者陽爻也柔者隂爻也剛<lb/>
　柔之爻或謂之來或謂之分或謂之上下所謂惟變<lb/>
　所適也此虞氏蔡景君伏曼容蜀才李之才所謂自<lb/>
　某卦來之説也夫質之於經而合考之義而通則王<lb/>
　弼折之亦可謂誤矣<lb/>
先儒以魚為巽其多白眼乎巽為風蠱𩔖之大者唯魚<lb/>
　與蛇故魚有吞舟蛇或吞象如蠡魚亦云厲蛇所化<lb/>
北方層磎鼠在冰下西域火鼠毛可為布坎離之相易<lb/>
<pb n="35b"/>
　也運斗樞曰玉衡散而為鼠玉衡斗星亦言乎坎也<lb/>
易无非象也象著而形乃謂之器如坎有弓象非木非<lb/>
　繩則其器不備巽變為坎然後弦木為弧乃有器之<lb/>
　名矣<lb/>
自離至夬十三卦序聖人備物致用立成器以為天下<lb/>
　利者皆取重卦之象故其制器取法皆有内外之象<lb/>
　其用亦然網罟耒耜市貨衣裳舟楫牛馬門柝杵臼<lb/>
　弧矢棟宇棺槨書契兩象也佃漁耒耨交易垂衣裳<lb/>
<pb n="36a"/>
　濟不通引重致逺待暴客濟萬民威天下待風雨治<lb/>
　百官察萬民封木喪期亦兩象也<lb/>
㒺舉綱紀通言之罟止言其紀而已𫝊言斷罟又言罟<lb/>
　目是也巽為繩變為離離為目結繩為目罟也重目<lb/>
　為綱自二爻至四爻有巽體巽為魚多白眼也自三<lb/>
　至五有兑體兑為澤網罟入澤而魚麗之以漁也離<lb/>
　為雉以佃也觀乎此庖羲氏既重六爻矣<lb/>
天地能變化成萬物者必水火雷風山澤合一焉所謂<lb/>
<pb n="36b"/>
　隂陽合徳剛柔有體也隂陽者在天成象也剛柔者<lb/>
　在地成形也萬物既成各得其一故健順動入陷麗<lb/>
　止説其性各不同能備萬物而兼有之者人也故下<lb/>
　舉八畜八體而終之以男女<lb/>
帝乗萬物出入終始所可見者萬物之迹而其用盖妙<lb/>
　乎萬物不可得而見焉故曰神也者妙萬物而為言<lb/>
　易之乾坤分隂分陽迭用柔剛上下不居周流六虚<lb/>
　盖象乎帝也故曰陰陽不測之謂神聖人用易立法<lb/>
<pb n="37a"/>
　制器變通不倦故曰利用出入民咸用之謂之神<lb/>
水雷山乾也火風澤坤也雷風相薄山澤通氣水火不<lb/>
　相射乾坤不相離也天地之撰物者如此而萬物皆<lb/>
　有乾坤六子之象觀乎物則神明之徳見矣故易之<lb/>
　六爻變化必陰陽合徳而剛柔有體其立法制器亦<lb/>
　然<lb/>
王弼曰爻苟合順何必坤乃為牛義苛應健何必乾乃<lb/>
　為馬不知凡健順者皆乾坤之象爻有變化雜而成<lb/>
<pb n="37b"/>
　文如不以健順論乾坤之性則説卦為贅矣輔嗣自<lb/>
　繫辭而下不釋其義盖於象數窮矣<lb/>
周以子為正而孔子彖象皆用建寅故以復為十一月<lb/>
　姤為五月故曰行夏之時虞氏已有此論<lb/>
烏其乾巽乎四月純乾也黑者乾也占風者巽也巽變<lb/>
　則離故其目赤又為日中之烏史言流火為烏又有<lb/>
　赤烏白烏亦離乾巽之變乎<lb/>
貴賤剛柔吉凶變化四者皆天地之固有首言乾坤者<lb/>
<pb n="38a"/>
　六子皆本於乾坤也<lb/>
乾坤之道觀乎天地萬物之變化其道較然著見矣然<lb/>
　反觀吾身乾坤安在哉盖善端初起者乾也身行之<lb/>
　而作成其事者坤也人皆有善端不亦易知乎行其<lb/>
　所知不亦簡能乎飢而食渇而飲晝作而夜止豈不<lb/>
　簡且易哉盖以此推天下未有不知而不從者也我<lb/>
　知之人亦知之故有親我行之人皆行之故有功有<lb/>
　親則俟百世而不惑有功則放諸四海而準可久者<lb/>
<pb n="38b"/>
　謂之徳可大者謂之業賢人之徳業至於配天地成<lb/>
　位乎兩間可謂久且大矣然不過健順而已而健順<lb/>
　者在乎反求諸身而已豈不至易至簡哉知此則天<lb/>
　尊地卑八卦相盪在乎其中矣古之𫝊此者唯曾子<lb/>
　子思孟子則然<lb/>
易之為道天地之道耶人之道耶易兼明之矣繫辭焉<lb/>
　而明吉凶明人道也剛柔相推而生變化明天地之<lb/>
　道也象非見天下之賾者不足以明之故聖人設卦<lb/>
<pb n="39a"/>
　觀象所謂吉凶剛柔變化无非象也得失之初微於<lb/>
　毫髮及其有吉有凶則得失之象見矣憂慮虞度躊<lb/>
　躇而不决者得失未判之時也及其有悔有吝而憂<lb/>
　虞之象見矣凡此者明乎人之道也陰陽進退於子<lb/>
　午孰知其然哉萬物蕃鮮而搖落則進退之象見矣<lb/>
　所謂變化者不盡於是也此特其凡耳糾錯相紛死<lb/>
　生相纒無非其變化也故曰變化者進退之象也日<lb/>
　之升降於大空之中本無晝夜猶地而上觀之則出<lb/>
<pb n="39b"/>
　乎地為晝入乎地為夜然南極大暑北極大寒東西<lb/>
　出入之際晝夜長短與中國自不同故剛柔之象亦<lb/>
　然自六位觀之初為剛二為柔三為剛四為柔五為<lb/>
　剛六為柔自陰陽之數觀之七九為剛六八為柔老<lb/>
　陽之剛變為陰柔老陰之柔變為陽剛故曰剛柔者<lb/>
　晝夜之象也凡此者明乎天地之道也吉凶也悔吝<lb/>
　也變化也剛柔也四象之見動于六爻之中而六爻<lb/>
　之動不過乎三三者極之道也盖有天地斯有萬物<lb/>
<pb n="40a"/>
　是以卦之變不過乎三六位者重三也九數者三三<lb/>
　也邵康節曰易有貞數三是也為是故君子所居而<lb/>
　安者易之序也其安於髙卑貴賤之位乎所樂而玩<lb/>
　者爻之辭也其玩於吉凶悔吝之辭乎若夫有為有<lb/>
　行動而之焉則觀乎剛柔變化而吉凶悔吝之來可<lb/>
　以前知矣夫髙卑貴賤吉凶悔吝剛柔變化無非天<lb/>
　地也吾之動静不離乎此則福自已求命自我作天<lb/>
　地其不祐乎<lb/>
<pb n="40b"/>
屯卦本坎二之初九二陽也初六陰也陽貴陰賤故曰<lb/>
　以貴下賤大得民也動乎險中者非善下不能得衆<lb/>
　非剛强不能濟弱故屯卦之用在此一爻<lb/>
坤雖臣道五實君位故為之戒云黄裳元吉黄中色裳<lb/>
　下服言守中居下則元吉盖伊尹周公之事也或曰<lb/>
　安知非妻道也曰妻道之美盡於六三爻<lb/>
賁自泰來泰上之乾二乾二之坤上剛柔相文故曰賁<lb/>
　天𤣥地黄𤣥黄者天地之雜也夫子筮賁愀然其色<lb/>
<pb n="41a"/>
　不平曰以其離乎所謂離者即乾上坤下相文之爻<lb/>
　也<lb/>
王弼云卦變不足推致五行然釋中孚六三曰三四居<lb/>
　陰金木異性木金云者五行也<lb/>
五行乾兑為金坤艮為土震巽為木唯坎水離火不二<lb/>
　中不可以有二故也天積氣而為金者以位言也兑<lb/>
　位西乾位西北自東言之震木生離火離火生坤上<lb/>
　坤土生兑乾金兑乾金生坎水艮止也土也萬物之<lb/>
<pb n="41b"/>
　終始也<lb/>
蘇氏以復卦為始興之象故於彖論違天不祥於六四<lb/>
　言自託於六五言陰之方盛而自度不足以抗初九<lb/>
　於上六言乗極盛之末而用之不已不知初九又已<lb/>
　復又曰盛必驟勝故敗在其終也<lb/>
伊川訓拂經為違常其説本於王肅<lb/>
頤虞氏謂晉四之初李挺之謂臨九二之上虞以頤初<lb/>
　九為晉離離為龜案頤肖離頤通大過大過肖坎坎<lb/>
<pb n="42a"/>
　離交故亦有龜𧰼郭璞得大壯之頤曰柔内剛外則<lb/>
　畜緇<lb/>
易象難知者當以卜筮決之如郭璞以頤為龜是也<lb/>
既濟虞曰泰五之二李曰泰二之五其實一也二升而<lb/>
　之五然後五降而之二當從李圗<lb/>
伊川解既濟九五曰中實孚也與虞氏孚實之象同又<lb/>
　曰中虚誠也與郭璞筮得中孚之需曰虚中象道若<lb/>
　虚舟同以此見伊川其於象盖講之矣<lb/>
<pb n="42b"/>
既濟之九三以剛處剛而用濟者故用二五爻象以發<lb/>
　此爻用剛濟物之義乾君也坤為國為昏亂為鬼二<lb/>
　之五成坎互成離有兵戈之象故髙宗伐鬼方克之<lb/>
　三年者三爻也坎為勞卦故曰憊也必於九三言之<lb/>
　者蘇子曰三之為五用也<lb/>
九三剛正處諸侯之位古者諸侯入為六卿出總六師<lb/>
未濟虞曰否二之五圗亦然<lb/>
未濟九四動而正故吉悔亡象曰貞吉悔亡志行也九<lb/>
<pb n="43a"/>
　四之剛其大臣沈勇而能斷大事者乎<lb/>
言不能盡意須觀象乃黙然而自喻伏羲畫卦無文字<lb/>
　文王作易乃有彖周公作爻辭至仲尼作彖象文言<lb/>
　繫辭説卦觀其所遭之時考其言之詳畧則可知矣<lb/>
同人蜀才曰夬九二升上上六降二圗姤初六升二九<lb/>
　二降初當從圗<lb/>
郭璞曰魚者震之廢氣也巽王則震廢故虞以巽為魚<lb/>
坎虞曰乾二五之坤圗作臨初九升五六五降初今從<lb/>
<pb n="43b"/>
　圗<lb/>
坎五虞曰乾為嵗五從乾來案三男之卦無不自乾來<lb/>
　者又坎自臨初之五盖上六一爻動不以正而體重<lb/>
　險動則陷于險中不得出矣失道然也故聖人取象<lb/>
　専以失道言之動不以正失道也上六動則成巽巽<lb/>
　繩也乾為嵗首亦以觀巽言之也<lb/>
易傳謂十為數極又十年不克征為終不可行而坎之<lb/>
　上六三嵗為終不得出若以始終言之上六終也若<lb/>
<pb n="44a"/>
　以三嵗言之三非極數<lb/>
内外者卦之位進退者爻之時<lb/>
震巽皆為木者何巽之初草之根也震之初木之根也<lb/>
　巽之二三木之在上也震之二三草之在上者也木<lb/>
　有柔者木之草也草有剛者草之木也説卦舉一隅<lb/>
　爾<lb/>
皇甫謐謂互體不可取而論明夷曰明久傷則坎體復<lb/>
　而師象立矣得非武王以之乎不知明夷九三互有<lb/>
<pb n="44b"/>
　坎體師象已見乃成南狩<lb/>
易曰剛柔相摩八卦相盪先儒謂陰陽之氣旋轉摩薄<lb/>
　乾以二五摩坤成震坎艮坤以二五摩乾成巽離兑<lb/>
　故剛柔相摩則乾坤成坎離所謂卦變也八卦相盪<lb/>
　則坎離卦中互有震艮巽兑之象所謂互體也<lb/>
王弼譏互體卦變然注睽六二曰始雖受困終𫉬剛助<lb/>
　睽自初至五成困此用互體也注損九二曰柔不可<lb/>
　全益剛不可全削下不可以无正初九已損剛以順<lb/>
<pb n="45a"/>
　柔九二履中而復損已以益柔則剥道成焉此卦變<lb/>
　也故王昭素難弼曰若九二損已便成剥道則初九<lb/>
　損剛九二弗損合成蒙卦<lb/>
三者易之極數也小成之卦三大成之卦六六即三也<lb/>
　故雜卦反對陽生者六隂生者六而卦變本於隂陽<lb/>
　所生十二卦他卦之變本於十二卦往來升降而成<lb/>
　所謂旁行而不流或者復以八卦所生變六十四卦<lb/>
　解之不知其變具於十二卦中師道不立有不知而<lb/>
<pb n="45b"/>
　作者也<lb/>
劉曰乾爻辭易睽爻辭怪坎爻辭僻所謂辭易辭怪辭<lb/>
　僻所謂辭有險易也<lb/>
漸虞曰否三之四圗亦然<lb/>
漸之成卦在六四一爻漸者否三之四柔進得位往承<lb/>
　五而有功虞以四為婦漸巽上艮下有男下女之象<lb/>
　故其卦以夫婦明相交之義<lb/>
虞謂三動離毁上之三成既濟誤也九五婦三嵗不孕<lb/>
<pb n="46a"/>
　者天地不交之時六四柔進得位往有功則既交矣<lb/>
　六四婦貞九五之所願得也如明夷上六初登于天<lb/>
　離明出地上以明後入于地此之謂曲而當<lb/>
九五言陵亦借否象言之艮為山巽為髙大阜之象<lb/>
上九極矣而言陸者明進退也<lb/>
虞氏論象太密則失之於牽合而牽合之弊或至於无<lb/>
　説此可刪也<lb/>
説卦不論進退往來上下内外則不足以明周流六虚<lb/>
<pb n="46b"/>
　矣<lb/>
漸有進退之象故諸爻以鴻明之<lb/>
豐虞曰從泰二之四又曰從噬嗑上來之三今圗從泰<lb/>
豐彖不取二之四為義而以兩體明之曰明以動故豐<lb/>
星月之光皆離之陽也故坎離以中相易而賁分剛上<lb/>
　而文柔<lb/>
輔嗣以初九配在四初四俱陽爻故曰均<lb/>
輔嗣以九三應在上六志在于陰亦未足免於闇也横<lb/>
<pb n="47a"/>
　渠云欲絶去上六亦此意也<lb/>
輔嗣以九四陽居陰得初以發夷主吉諸儒皆不以得<lb/>
　初發夷主蘇氏用之<lb/>
輔嗣以六五以陰之質來適尊陽之位能自光大<lb/>
輔嗣以上六以陰處極而最在外不履於位深自幽𨼆<lb/>
　絶跡深藏者也<lb/>
蘇氏曰六五上六處上而闇者也初九六二九三九四<lb/>
　處下而明者也案豐本泰卦二之四成豐所謂九四<lb/>
<pb n="47b"/>
　即乾之九二往而成離者也故皆有明象五六本坤<lb/>
　陰故皆有闇象<lb/>
初九配四與上同然以初因適五五亦求陽為均則不<lb/>
　同蘇氏言五求陽然一陰納二陽不得為均<lb/>
四適五五為夷主謂九四當位則明照天下似通乎象<lb/>
　矣<lb/>
六五來章為虚已以來二陽謂之來者我來彼也勝於<lb/>
　輔嗣<lb/>
<pb n="48a"/>
肱輔上體者也此象越諸儒之表<lb/>
蘇氏曰來二陽則陰陽交錯而成章亦論象矣<lb/>
横渠凡言往者皆進而上知此象者也<lb/>
涑水以六二蔀覆幽塞不見知於人張弼以巽為蔀案<lb/>
　震巽為草莽上與坤交亦有蔀之象然則豐其蔀其<lb/>
　斾其蔀其屋皆就本爻言之<lb/>
輔嗣曰蔀覆曖鄣光明之物又略例曰大闇之謂蔀鄭<lb/>
　康成作菩云小席也陸希聲曰茂盛周匝之義也案<lb/>
<pb n="48b"/>
　坤為冥闇震巽為草莽豐之離在震巽之下而交於<lb/>
　坤是明為草莽周匝蔽蔀之象<lb/>
天文東方三十星為蒼龍南方六十一星為朱鳥西方<lb/>
　五十星為白虎北方二十三星為𤣥武蒼龍白虎朱<lb/>
　鳥𤣥武相望而跱勾陳六星在紫宫中螣蛇二十二<lb/>
　星在營室北營室天子之宫皆中宫經星也二十八<lb/>
　舍星隨天右行一嵗三百六十五度北斗魁杓隨月<lb/>
　而建左行以正月言之蒼龍在寅白虎在申朱鳥在<lb/>
<pb n="49a"/>
　已𤣥武在亥勾陳在丑螣蛇在辰斗杓隨月是以蒼<lb/>
　龍在寅二在夘三在辰其餘五位隨天而改<lb/>
孟喜京房之學其書槩見於一行所集大要皆自子夏<lb/>
　𫝊而出<lb/>
鄭氏𫝊馬融之學多論互體<lb/>
陸績之學始論動爻<lb/>
胡旦論豐上六曰乾極則悔泰極則隍豫極則冥萃極<lb/>
　則歎履考祥而元吉賁白色而无咎井勿幕而有孚<lb/>
<pb n="49b"/>
　艮敦艮而厚終人道之美可不念哉<lb/>
如明夷之飛為小過之鳥井之乾為初九之禽豐之乾<lb/>
　為上六之翔皆取離卦一爻為象<lb/>
儀禮少牢饋食資黍注云今文咨作齎今易文齎注作<lb/>
　咨解則齎咨古通用也<lb/>
説文卦筮也徐鉉曰從掛省章詧曰掛之牆壁以觀其<lb/>
　兆案筮宅儀主人北面命筮者在主人之右筮者東<lb/>
　面抽韇執之南面受命既命筮人許諾北面而筮卦<lb/>
<pb n="50a"/>
　者在左畫爻卒筮執卦以示命筮者命筮者受主人<lb/>
　視反之東面旅占卒進告于命筮者與主人則畫爻<lb/>
　掛之旅占其從否當從掛省矣<lb/>
巽為繩汲水為繘九二汔至此未及泉也自二至四有<lb/>
　反巽之象故又為亦未繘井言未收繘而至井也荀<lb/>
　爽解中孚曰兩巽對合外實中虚則古人取象有用<lb/>
　反卦為象者於此可見<lb/>
井初六井泥不食舊井无禽者乾之初九去而坤之六<lb/>
<pb n="50b"/>
　五來也九二井谷射鮒甕敝漏者動而求則乖也九<lb/>
　三井渫不食者正可任也為我心惻可用汲者上六<lb/>
　病也王明並受其福者九三進也九四井甃无咎者<lb/>
　陰守正也九五井冽寒泉食者乾之初九位中正也<lb/>
　上六井收勿幕者上六安位可戒也有孚元吉者上<lb/>
　六下而汲九三引而上則功乃大也<lb/>
乾為美又為嘉嘉美之至也乾坤合徳乃有是象<lb/>
坎北方也其色𤣥者赤黒也赤者乾陽也黑者坤隂也<lb/>
<pb n="51a"/>
　其在藏為腎腎有二左腎藏精陽也右腎藏血隂也<lb/>
　其在卦為坎兑坎陽也兑隂也<lb/>
乾金也兑又為金坎水也兑又為澤艮土也坤又為土<lb/>
　震木也巽又為木離火也火藏於水以此見无一物<lb/>
　不具隂陽者<lb/>
爻有一爻而取兩象者丁寧重複而非繁也鼎之初六<lb/>
　取顛趾出否又取得妾以其子皆喻得人<lb/>
亨有就卦體言之不論應與者震亨兑亨是也<lb/>
<pb n="51b"/>
虞曰陽爻三十六陰爻二十四三爻一百二十曰三百<lb/>
　者舉大槩也<lb/>
易𫝊曰乾坤之變為巽艮巽艮重而為漸在漸體而言<lb/>
　中二爻交也由二爻之交然後男女各得正位觀此<lb/>
　則伊川亦用卦變矣<lb/>
剛柔相推推移也剛柔之爻相推移則變化生<lb/>
或曰坤為民者謂全坤也曰不然也陽卦一君而二民<lb/>
　陰卦二君而一民君乾也民坤也豈謂全坤全乾哉<lb/>
<pb n="52a"/>
一元之氣變為四時人自嬰兒少壯老耄死亡亦止於<lb/>
　四變<lb/>
荀爽九家集解坎為狐子夏𫝊曰坎稱小狐孟素曰坎<lb/>
　六也狐穴居王肅曰坎為水為險為𨼆伏物之在狐<lb/>
　穴居𨼆伏往來水間者狐也<lb/>
乾為馬坤陰變之為牝馬此通一卦之象言也乾六龍<lb/>
　而於卦象不言者乾散為三百八十四爻之象也<lb/>
乾卦取象自坤變積坎成乾又逐爻變初變㢲二變離<lb/>
<pb n="52b"/>
　三變兑四變㢲五變離上變兑坤卦取象自乾變姤<lb/>
　積而成坤又逐爻變初震積而成乾言乾坤无首尾<lb/>
　也<lb/>
正字足以盡貞乎曰不足以盡之貞有堅固守正之意<lb/>
　有以守柔為正者有以守剛為正者有雖柔也當堅<lb/>
　守乎其剛所謂用六也元亨利貞四者皆周流圓轉<lb/>
　以盡易之用故非知變不足以盡之或厲或悔或吝<lb/>
　不善用之者也<lb/>
<pb n="53a"/>
聖人既畫卦如畫陽三爻也命之曰乾乾健也健一字<lb/>
　足以盡三畫之義而乾之中又包元亨利貞四徳此<lb/>
　四字亦聖人圓融會合以形容其用如明道要忠恕<lb/>
　合為一字終不能也聖人以仁字合而言之<lb/>
王肅曰西南陰𩔖故得朋東北陽類故喪朋荀曰隂起<lb/>
　午至申得坤之一體陽起子至寅喪坤之一體京曰<lb/>
　女既嫁降父之服臣既仕先公後私<lb/>
斗六星二十六度天廟也危二星十度冢宰之官主邑<lb/>
<pb n="53b"/>
　居廟堂祭祀之事又曰北方入冥而天形也為祠為<lb/>
　廟北方鬼神之府幽暗之方<lb/>
乾坤之變同生於震何也乾自震變坤亦自震變此迎<lb/>
　之莫見其首隨之莫見其尾也先天坤生震震生離<lb/>
　離生兑兑生乾乾生巽巽生坎坎生艮艮生坤坤復<lb/>
　生震此大易之祖也故於乾坤象之<lb/>
乾一變復坤一變姤獨乾又一變巽再變離三變兑與<lb/>
　坤不同何也三五之變八卦皆同而始於乾故於乾<lb/>
<pb n="54a"/>
　盡之尊卑等也<lb/>
明夷傷也傷者必有所過故明夷變小過訟者不信也<lb/>
　信則无訟故訟變中孚<lb/>
乾貞於子而左行今占家自子至戌順行六位坤貞於<lb/>
　未而右行今占家自未至已逆行六位<lb/>
有因前爻之動以為象者如咸九五咸在脢明夷之二<lb/>
　夷于左股<lb/>
離為日坎為月離乾體也而坤索之坎坤體也而乾索<lb/>
<pb n="54b"/>
　之乾天也日月得乎天之理是以久照乾陽也坤陰<lb/>
　也陰陽之精互藏其宅是以不息日行天之一度者<lb/>
　坤體也月行天之十三度有竒者乾體也日月十二<lb/>
　會會必於二十八舍者乾坤之合也同道則食相望<lb/>
　則薄精不可以貳也既午則昃已望則食中不可以<lb/>
　過乎<lb/>
乾坤三變而成六卦乾一陰下生三變而成六卦坤一<lb/>
　陰下生三變而成六卦乾卦二陰下生者六變成十<lb/>
<pb n="55a"/>
　二卦坤卦二陽下生六變成十二卦六變亦三也乾<lb/>
　卦三陽下生者六變成十二卦坤卦三陽下生六變<lb/>
　成十二卦大抵皆三以變也<lb/>
五隂一陽自復來一爻五變成五卦五陽一隂自始來<lb/>
　一爻五變成五卦四陰二陽自臨來五復五變成十<lb/>
　四卦四陽二陰自遯來五復五變成十四卦三陰三<lb/>
　陽自泰來三復三變成九卦三陽三隂自否來三復<lb/>
　三變成九卦大抵皆五以變三以變也<lb/>
<pb n="55b"/>
卦以剛柔升降通内外之變遂成天地之文也<lb/>
九極陽也六極陰也九六相變陰陽迭用遂定天下之<lb/>
　象此制器者所以尚象也<lb/>
易无思也无為也寂然不動太極未分時也感而遂通<lb/>
　天下之故兩儀四象八卦生吉凶也<lb/>
仁者見其静則謂之仁智者見其動則謂之智君子之<lb/>
　道則合仁與智<lb/>
䇿以十六合十二則二十八者少隂之䇿也二十四合<lb/>
<pb n="56a"/>
　三十六五十也二十八合三十二亦五十也非大衍<lb/>
　五十而其用四十有九乎<lb/>
剥五陰潰於内猶魚爛也復一陽自外來而復於内則<lb/>
　亂極而反正也𤣥曰陰不極則陽不芽<lb/>
王弼注賁曰坤之上六來居二位柔來文剛之義也乾<lb/>
　之九二分居上位分剛上而文柔之義也此即卦變<lb/>
　也而弼力詆卦變是終日數十而不知二五也<lb/>
至𨼆之中萬象具焉見而有形是為萬物人見其無形<lb/>
<pb n="56b"/>
　也以為未始有物焉而不知所謂物者實根於此今<lb/>
　有形之初本於胞胎胞胎之初源於一氣而一氣而<lb/>
　動絪緼相感可謂至𨼆矣故聖人畫卦以示之一畫<lb/>
　之微太極兩儀四象八卦无所不備謂之四象則五<lb/>
　行在其中矣<lb/>
太極者陰陽之本也兩儀者陰陽之分也四象者金木<lb/>
　水火土也八卦者陰陽五行布於四時而生萬物也<lb/>
　故不知八卦則不知五行不知五行則不知隂陽不<lb/>
<pb n="57a"/>
　知隂陽則不知太極人孰知太極之不相離乎不知<lb/>
　太極則不可以語易矣故曰易有太極<lb/>
乾納甲壬甲子甲寅甲辰而闕甲午甲申甲戌於壬亦<lb/>
　然坤納乙癸乙未乙已乙夘而闕乙丑乙亥乙酉於<lb/>
　癸亦然者何此納甲也非納音也納音則十日十二<lb/>
　辰合而成聲納甲則八卦納十干而十二辰各從其<lb/>
　一亥子水辰戌丑未土寅夘木已午火申酉金不以<lb/>
　納音論也甲壬得戌亥者均謂之乾不以其甲子壬<lb/>
<pb n="57b"/>
　子也乙癸得未申均謂之坤不以其乙未癸未也故<lb/>
　論乾則甲子壬子同甲寅壬寅同甲辰壬辰同甲午<lb/>
　壬午同甲申壬申同甲戌壬戌同論坤則乙未癸未<lb/>
　同乙已癸已同乙夘癸夘同乙丑癸丑同乙亥癸亥<lb/>
　同乙酉癸酉同<lb/>
或曰參伍以變者乾一變姤二變遯三變否四變觀五<lb/>
　變剥此伍以變也五變極矣故四變晉下體復乾為<lb/>
　大有又乾一變巽二變離三變震三變極矣故四變<lb/>
<pb n="58a"/>
　兑五變坤六變坎復三變又七變艮是乎曰非也三<lb/>
　五不相離也五者參天兩地而倚數三極數也而具<lb/>
　五行小衍也三在其中以重卦論之乾三變坤姤巽<lb/>
　也遯艮也否坤也參以變也四變觀亦巽也五變剥<lb/>
　亦艮也伍以變也伍以變則復以三變故艮變離下<lb/>
　體坤復變為乾亦三變也以小有卦論之乾一變巽<lb/>
　二變離三變震三以變也次自中二爻變而下故四<lb/>
　變兑五變坤次自中爻變而上故六變坎七變艮二<lb/>
<pb n="58b"/>
　即五也初自下爻三變即前參以變也次自中爻下<lb/>
　而二變次自中爻上而二變即前伍以變也參去伍<lb/>
　伍去參皆不能變此三所以為極數五所以為小衍<lb/>
　也天地之運也陰陽三五一五而變為七十二候二<lb/>
　五而變為三十六旬三五而變為二十四氣凡三百<lb/>
　六十五周而復始日月軌度積於餘分或以參綜伍<lb/>
　或以伍綜參交錯而行者也<lb/>
長女東南中女正南少女正西母西南長幼相次三女<lb/>
<pb n="59a"/>
　夾母而處親之也父西北中男正北少男東北長子<lb/>
　正東長子代父二子隨行而立尊之也親之故同養<lb/>
　尊之故異宫父母位嚴男女異長天地萬物之理則<lb/>
　然矣<lb/>
劉牧畫圗為乾者四為坤者四乾天左旋坤地右轉乾<lb/>
　坤上下自然相交而成六子則非數策之義也<lb/>
氣聚為精精聚為物形始化曰魄氣能動曰魂𫝊曰心<lb/>
　之精爽是為魂魄子産曰人生始化曰魄既生魄陽<lb/>
<pb n="59b"/>
　曰魂及其散也形散而魄散氣散而魂散故季札曰<lb/>
　魂氣則无不之也魄陰也魂陽也陰陽轉續觸𩔖成<lb/>
　形聚者不能無散散者不能無聚屈伸相感陰陽之<lb/>
　變也神申也其氣聚而日息鬼歸也其氣散而日消<lb/>
　物其形也散其情也然則氣何從生乎曰太虚者氣<lb/>
　之本體人容也動則聚而為氣静則散為太虚動静<lb/>
　聚散有形無形其鬼神之情狀乎太史公曰儒者不<lb/>
　言鬼神而言有物何也曰人之死也各反其根體魄<lb/>
<pb n="60a"/>
　陰也故降而在下魂氣陽也故升而在上升則無不<lb/>
　之矣今也魄降而氣不化非物而何所以不化者物<lb/>
　欲蔽之也子産曰其用物也洪矣其取精也多矣故<lb/>
　聖人死曰神賢人死曰鬼衆人死曰物聖人清明在<lb/>
　躬志氣如神故五帝配上帝傅説上比列星賢人得<lb/>
　其所歸衆人則知富貴生而已其思慮不出於口腹<lb/>
　之間衽席之上夸張於世以自利焉物欲蔽之不能<lb/>
　自反其初故謂之物然物之乗間而出豈離乎五行<lb/>
<pb n="60b"/>
　哉五行即陰陽二端也故管輅論杜伯如意宋無忌<lb/>
　皆以五行推之今人行氣中或聞鬼哭或聞鬼呼其<lb/>
　人逢之愕然忤視俄且化矣謂誠有是也而不知氣<lb/>
　也非氣之不化者乎觀此則知鬼之與物矣謂鬼為<lb/>
　物察之而未至也<lb/>
蓍四十九總而為一參天也分而為二兩地也掛一者<lb/>
　參天也揲之四者兩地也歸竒於扐者兩地而又參<lb/>
　天也四者七九六八也七者少陽九者老陽八者少<lb/>
<pb n="61a"/>
　陰六者老陰三變而成爻十有八變而成卦三變者<lb/>
　參天也十有八變者兩地也故曰觀變於隂陽而立<lb/>
　卦三變者參天也五變者參天而又兩地也變而上<lb/>
　三變而兩變而下兩變而三上下无常變動不居故<lb/>
　曰發揮於剛柔而生爻曰發揮曰生者言變動也隂<lb/>
　陽天剛地柔也立卦之前象未著故曰隂陽以立天<lb/>
　道也立卦之後象乃見故曰剛柔以立地道也隂陽<lb/>
　用也剛柔體也用之謂道體之謂徳體用無間和會<lb/>
<pb n="61b"/>
　為一順而行之則動静語黙皆得其宜故曰和順道<lb/>
　徳而理於義天地萬物共由一理其理順而不妄深<lb/>
　明其源乃能一天人合内外體用无間矣此之謂盡<lb/>
　性盡性則通晝夜之道而知其於窮達夀夭以正受<lb/>
　之不貳其心矣此之謂立人道道徳有義性命有理<lb/>
　義也理也同出於一<lb/>
太極者中之至也天地之大本也所以生天地者也天<lb/>
　地分太極萬物分天地人資天地之中以生觀乎人<lb/>
<pb n="62a"/>
　則天地之體見矣故曰惟皇上帝降衷于民而人之<lb/>
　心者又人之中也寂然不動太極<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>三也感而遂通<lb/>
　則天地位矣萬物育矣自一嵗言之冬至也自一日<lb/>
　言之夜半也此大𤣥八十一首所以起於中歟<lb/>
小過者明夷初之四二卦相因而成明夷初九曰明夷<lb/>
　于飛小過彖曰飛鳥遺之音<lb/>
震為出巽為入者以陽為主也自坤出震成乾自乾入<lb/>
　巽成坤消盈虚與時偕行出者升也入者降也<lb/>
<pb n="62b"/>
鬼神无形者也而曰乾為神坤為鬼何也曰鬼神者天<lb/>
　地之用二氣之良能不可以形求者也聖人仰觀俯<lb/>
　察四時之運日月之行寒暑晝夜一幽一明萬物由<lb/>
　之以死由之以生故寓之於乾坤萬物資始於乾資<lb/>
　生於坤莫不有天地之體而各有所本本於天者動<lb/>
　物也故以呼吸為聚散之漸本於地者植物也故以<lb/>
　隂陽升降為聚散之漸聚之謂生精氣為物也散之<lb/>
　謂死逰魂為變也其始生也氣日至而滋息至之謂<lb/>
<pb n="63a"/>
　神以其申也及其既盈氣日反而逰散反之謂鬼以<lb/>
　其歸也天曰神地曰示人曰鬼神示者歸之始也人<lb/>
　鬼者來之終也寒來則暑往夜盡則晝明屈伸相感<lb/>
　生生不窮而亦未嘗死未嘗生聖人以此觀天地以<lb/>
　此知死生以此知鬼神天地也人也鬼神也一而已<lb/>
　矣管仲曰流行於天地之間謂之鬼神藏於胸中謂<lb/>
　之聖人<lb/>
坎北方卦也冬至坎始用事陰氣方難水凝地拆而物<lb/>
<pb n="63b"/>
　生亦難陽陷乎陰中也故坎為險難又為勞卦者坎<lb/>
　用事則水歸其澤物歸其根勞也故坎水上行亦謂<lb/>
　之勞井勞民勸相是也<lb/>
至者何往者以外為至來者以内為至<lb/>
伊川易𫝊損六三曰三陽同行則損九三以益上三隂<lb/>
　同行則損上以為三三人行則損一人也上以柔易<lb/>
　剛而謂之損但言其減一耳上與三雖本相應由二<lb/>
　爻升降而一卦皆成兩相與也初二二陽四五二隂<lb/>
<pb n="64a"/>
　同徳相比三與上應皆兩相與則其志專皆為得其<lb/>
　友也𫝊言損三益上損上為三以柔易剛二爻升降<lb/>
　此正論卦變也<lb/>
横渠易解損九三上九曰六三本為上六上九本為九<lb/>
　三解益曰否卦九四下而為初九故曰天施地生又<lb/>
　曰損上益下又曰自上下下則横渠言卦變矣<lb/>
蘇氏解需光亨曰光者物之神也此闗子明之説也或<lb/>
　問神曰日月在上其明在地夫日月之形其大如盤<lb/>
<pb n="64b"/>
　盂光之所燭被乎萬物非神乎盖神難言也故以光<lb/>
　形容之君子動而有光廣大无所不及故易言未光<lb/>
　未光大者皆狹且陋也<lb/>
訟反需者也需四之五剛往而得位二陰避之故曰亨<lb/>
　訟三之二剛來而失位二陰塞之故曰窒需有孚而<lb/>
　亨於外故物需之訟有孚而窒於内故已訟之<lb/>
或曰乾當在上處乎下則必升坤當在下處乎上則必<lb/>
　降此言否泰可也於訟无妄不通矣訟四剛來而得<lb/>
<pb n="65a"/>
　中无妄曰剛自外來而為主於内二卦陽爻皆四畫<lb/>
　盖訟者遯三之二无妄者遯三之初凡言來者皆自<lb/>
　外來初二視三則外矣<lb/>
小畜以陰畜陽惟九三一爻受畜所畜者寡矣履以柔<lb/>
　履剛六三不有其位履之而不處也<lb/>
王弼謂比九五為比之主而有應任二顯比者也比而<lb/>
　顯之則所親狹矣則以不變論易於初六言處比之<lb/>
　首應不在一心无私吝則莫不比之故於九五應二<lb/>
<pb n="65b"/>
　則言其狹也天地之間陰必比陽未有无應而相比<lb/>
　者初六不變則缶虚而不汲失有孚盈缶之象矣三<lb/>
　驅之禮禽逆來趣已則舍之背已則射之顯比也雖<lb/>
　有愛惡而愛惡出於彼之來去吾豈容心哉三苗逆<lb/>
　命禹乃徂征不比也七旬來格舜則捨之顯其比也<lb/>
　比之與否舜禹非私也用中之道也若曰顯比非大<lb/>
　人之吉此可以為言所使使之者誰歟舜命禹征亦<lb/>
　使之也<lb/>
<pb n="66a"/>
咥人胡旦云咥當作<graphic n="KR3825" url="https://raw.githubusercontent.com/kanripo/KR-Gaiji/master/images/KR3825.png" mimeType="image/png"/>音垤齧堅聲也古字與咥通用<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢上易傳叢説<lb/>
</p>
<p>
</p>
  </div>
</body>
</text>
</TEI>
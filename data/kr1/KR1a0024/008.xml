<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易傳卷八</head>
    <p>
<pb n="1a"/>
欽定四庫全書<lb/>
　漢上易傳卷八　　　　宋　朱震　撰<lb/>
　　繫辭下傳<lb/>
八卦成列象在其中矣因而重之爻在其中矣剛柔相<lb/>
推變在其中矣繫辭焉而命之動在其中矣吉凶悔吝<lb/>
者生乎動者也剛柔者立本者也變通者趣時者也吉<lb/>
凶者貞勝者也天地之道貞觀者也日月之道貞明者<lb/>
也天下之動貞夫一者也夫乾確然示人易矣夫坤隤<lb/>
<pb n="1b"/>
然示人簡矣爻也者效此者也象也者像此者也爻象<lb/>
動乎内吉凶見乎外功業見乎變聖人之情見乎辭<lb/>
　伏羲始畫八卦八卦成列而乾坤定位震巽一交也<lb/>
　坎離艮兌二交也兌以一陽與艮坎以一隂奉離震<lb/>
　巽以二相易六十四卦之象在其中矣三畫天地人<lb/>
　也伏羲因而重之六位成章兼三才而兩之則三百<lb/>
　八十四爻在其中矣歸藏初經八卦六爻則知因而<lb/>
　重之者伏羲也姚信曰連山氏得河圗夏人因之曰<lb/>
<pb n="2a"/>
　連山歸藏氏得河圗商人因之曰歸藏伏羲氏得河<lb/>
　圗周人因之曰周易連山神農氏也歸藏黄帝氏也<lb/>
　其經卦皆八本伏羲也其别卦皆六十有四因八卦<lb/>
　也六爻剛柔互相推盪六十四卦之變在其中矣鄭<lb/>
　康成曰虙羲作十言之教曰乾坤震巽坎離艮兌消<lb/>
　息無文字謂之易乃知周易繫辭於卦下者文王也<lb/>
　文王繫辭指其象而命之以名則周公之爻辭所以<lb/>
　鼓天下之動者在其中矣彖辭曰吉凶而巳吉凶悔<lb/>
<pb n="2b"/>
　吝者爻辭也是亦生乎卦之動也爻動靜當則吉當<lb/>
　靜而動當動而靜則凶悔吝矣言吉凶悔吝生乎動<lb/>
　者主動爻言之也自神農氏而下演為三易贊為十<lb/>
　翼非聖人能為是也引而伸之不外是也爻有剛柔<lb/>
　不有兩則一不立所以立本也剛柔相變通其變以<lb/>
　盡利者趣時也趣時者時中也故曰乾坤毁則无以<lb/>
　見易矣剛柔相錯有當有否則吉凶生又曰吉凶者<lb/>
　貞勝也何謂邪此於動中明乎不動者也韓康伯謂<lb/>
<pb n="3a"/>
　不累乎吉凶是已張載曰有義命當吉當凶當否當<lb/>
　亨者聖人不使避凶趨吉一以貞勝而不顧如大人<lb/>
　否亨有隕自天過涉滅頂凶无咎損益龜不克違及<lb/>
　其命亂也之類天地之道有升降然上下之觀不動<lb/>
　也故曰天地之道貞觀也日月之道有往來然晝夜<lb/>
　之明不動也故曰日月之道貞明也天下之動吉凶<lb/>
　之變多矣而君子安其義命一以貞勝吉凶不能動<lb/>
　何累之有故曰天下之動貞夫一也一者貞也貞所<lb/>
<pb n="3b"/>
　以一天下之動此彖辭爻辭所以貴夫貞也吉凶以<lb/>
　貞勝故能立天下之本趨天下之時八卦本乾坤者<lb/>
　也夫乾陽至剛確然不易示人為君為父為夫之道<lb/>
　不亦易乎夫坤隂至柔隤然而順示人為子為臣為<lb/>
　婦之道不亦簡乎乾剛坤柔以立本者也爻也者效<lb/>
　乾坤之動者也天道下濟地道上行剛柔相推變通<lb/>
　以趣時者也象者像乾坤之象者也爻有變動象亦<lb/>
　像之爻象動乎内者有當有否則人事之見於外者<lb/>
<pb n="4a"/>
　有吉有凶人與乾坤一也吉凶之變有術通之凶者<lb/>
　反之吉則功業不期於見而見矣觀此則乾坤示人<lb/>
　足矣聖人必以彖言乎象爻言乎變繫辭以言吉凶<lb/>
　者聖人之情愛人无巳也恐其陷於凶咎是以指其<lb/>
　所之故考乎其辭則聖人之情見矣<lb/>
天地之大徳曰生聖人之大寳曰位何以守位曰仁何<lb/>
以聚人曰財理財正辭禁民為非曰義古者包犧氏之<lb/>
王天下也仰則觀象於天俯則觀法於地觀鳥獸之文<lb/>
<pb n="4b"/>
與地之宜近取諸身逺取諸物於是始作八卦以通神<lb/>
明之徳以類萬物之情作結繩而為網罟以佃以漁蓋<lb/>
取諸離包犧氏沒神農氏作斲木為耜揉木為耒耒耨<lb/>
之利以教天下蓋取諸益日中為市致天下之民聚天<lb/>
下之貨交易而退各得其所蓋取諸噬嗑神農氏沒黄<lb/>
帝堯舜氏作通其變使民不倦神而化之使民宜之易<lb/>
窮則變變則通通則久是以自天祐之吉无不利黄帝<lb/>
堯舜垂衣裳而天下治蓋取諸乾坤刳木為舟剡木為<lb/>
<pb n="5a"/>
楫舟楫之利以濟不通致逺以利天下蓋取諸渙服牛<lb/>
乗馬引重致逺以利天下蓋取諸隨重門擊柝以待暴<lb/>
客蓋取諸豫斷木為杵掘地為臼臼杵之利萬民以濟<lb/>
蓋取諸小過弦木為弧剡木為矢弧矢之利以威天下<lb/>
蓋取諸睽上古穴居而野處後世聖人易之以宫室上<lb/>
棟下宇以待風雨蓋取諸大壯古之葬者厚衣之以薪葬<lb/>
之中野不封不樹喪期无數後世聖人易之以棺槨蓋<lb/>
取諸大過上古結繩而治後世聖人易之以書契百官<lb/>
<pb n="5b"/>
以治萬民以察蓋取諸夬是故易者象也象也者像也<lb/>
彖者材也爻也者效天下之動者也是故吉凶生而悔<lb/>
吝著也<lb/>
　胡旦分天地之大徳曰生為一章陽卦多隂為一章<lb/>
　考之文義當從旦龔原本亦然乾大生也坤廣生也<lb/>
　乾坤合而成徳生物而巳故曰天地之大徳曰生聖<lb/>
　人之情見乎辭者亦天地之徳也聖人成位乎兩間<lb/>
　有其徳无其位不能兼善天下於其位也慎之重之<lb/>
<pb n="6a"/>
　在卦則尊位也故曰聖人之大寳曰位天地之大徳<lb/>
　曰生者仁也聖人成位乎兩間者仁而巳矣不仁不<lb/>
　足以參天地聖人者聰明叡知神武而不殺不殺者<lb/>
　好生也故曰何以守位曰仁仁被萬物取財於天地<lb/>
　則財不可勝用其民養生喪死无憾可以保四海守<lb/>
　宗廟社稷故曰何以聚人曰財理財者節之以制度<lb/>
　也節之類是也正辭者正邪説也六辭是也禁民為<lb/>
　非者禁其非歸之於是也如是乃得其宜故曰義義<lb/>
<pb n="6b"/>
　所以為仁非二本也故曰立人之道仁與義莫非義<lb/>
　也義至於禁民為非盡矣自此以下明備物致用立<lb/>
　成器以為天下利者无非有取於易皆仁也曰王天<lb/>
　下者明守位也所謂崇髙莫大乎富貴也鳥獸之文<lb/>
　即天文太𤣥曰察龍虎之文觀鳥龜之理舉鳥獸則<lb/>
　龜見矣仰觀龍虎鳥龜之文其形成於地俯觀山川<lb/>
　原隰之宜其象見於天凡在地者皆法天者也近取<lb/>
　諸身則八卦具於百骸而身无非物逺取諸物則八<lb/>
<pb n="7a"/>
　卦具於萬物而物无非我故神明之徳雖異而可通<lb/>
　萬物之情雖衆而可類其道至於一以貫之此包犧<lb/>
　氏所以作易一者何仁也上古茹毛飲血故教之以<lb/>
　佃漁蓋取諸重離巽繩離目網目謂之罟兩目相連<lb/>
　結繩為之罔罟也離為雉佃也兌巽為魚漁也觀此<lb/>
　則伏羲畫八卦因而重之明矣神農氏時民厭鮮食<lb/>
　而食草木之實聖人因是以達其不忍之心故教以<lb/>
　耒耜之利蓋取諸益益否乾之初也乾金斲巽木斲<lb/>
<pb n="7b"/>
　木也四之三成坎坎為揉之初成震揉木也入坤土<lb/>
　而巽於前斲木為耜也動於後揉木為耒也耒耜之<lb/>
　利其益无方矣是時民甘其食美其服至死不相往<lb/>
　來故教之以交易蓋取諸噬嗑噬嗑否五之初也離<lb/>
　日在上為日中坤衆在下為市衆為民離有伏兌為<lb/>
　蠃貝坤往之乾致天下之民聚天下之貨也以坤交<lb/>
　乾交易也乾五退初而得位各得其所也佃漁不言<lb/>
　利於耒耜言利佃漁非聖人本心也佃有猛虎之害<lb/>
<pb n="8a"/>
　漁有蛟龍之害不若耒耜之利為市不言利者聚天<lb/>
　下之貨利在其中矣唐虞氏時洪水之患庶民鮮食<lb/>
　然後教民稼穡懋遷有無化居其道萬世一揆神農<lb/>
　氏沒民情巳厭黄帝堯舜作因其可變變而通之使<lb/>
　民日用其道而不倦而又微妙入神化而无迹天下<lb/>
　各得其宜蓋易道陽極變隂隂極變陽變則不窮不<lb/>
　窮則可久而不息善乎變通以趨時也是以自天祐<lb/>
　之吉无不利聖人先後天故也神農氏時與民並耕<lb/>
<pb n="8b"/>
　而食饔飱而治至是尊卑定位君逸臣勞乾坤无為<lb/>
　六子自用垂衣裳而天下治蓋取諸乾坤乾在上為<lb/>
　衣坤在下為裳上古山无蹊澤无梁至是舟楫之利<lb/>
　以濟不通蓋取諸渙渙否四之二也乾金刳巽木浮<lb/>
　於坎上刳木為舟也離火上銳剡木為楫也否塞者<lb/>
　渙散濟不通也上古牛未穿馬未絡至是服牛乗馬<lb/>
　引重致逺以利天下蓋取諸隨隨否上九之初也坤<lb/>
　牛而震足驅之服牛也震作足馬而巽股據之乗馬<lb/>
<pb n="9a"/>
　也坤輿震輹上六引之引重也内卦近外卦逺上六<lb/>
　在外卦之外致逺也牛馬隨人而動否不通也上之<lb/>
　初濟不通也上古外户不閉禦風氣而巳至是重門<lb/>
　擊柝以待暴客蓋取諸豫豫謙之反也謙艮為門九<lb/>
　三之四又為門重門也艮為手坎為堅木震為聲手<lb/>
　擊堅木而有聲擊柝也坤為闔户而坎盜逼之暴客<lb/>
　也知耒耜而不知杵臼之利則利天下者有未盡故<lb/>
　教之以杵臼之利蓋取諸小過小過明夷初之四也<lb/>
<pb n="9b"/>
　兌金斷巽木斷木為杵也巽木入坤土掘地為臼也<lb/>
　坎陷也臼之象杵動於上臼止於下四應初三應上<lb/>
　上下相應杵臼之利也坎變巽股萬民濟也知門柝<lb/>
　而不知弧矢之利則威天下者有未盡故教之以弧<lb/>
　矢之利蓋取諸睽睽家人反也家人巽為木巽離為<lb/>
　絲坎為弓弦木為弓也兌金剡木而銳之剡木為矢<lb/>
　也兌決乾剛威天下也聖人以百姓之心為心民之<lb/>
　所欲不以强去民之所惡不以强留然變而通之者<lb/>
<pb n="10a"/>
　亦因其典禮以損益之而巳且上古穴居而野處後<lb/>
　世聖人易之以宫室自黄帝而來夏后氏之世室商<lb/>
　人之重屋周人之明堂宫室之制有不同而上棟下<lb/>
　宇以待風雨取諸大壯者同也大壯自遯來三復三<lb/>
　變也一變中孚艮為居兌為口穴之象穴居也再變<lb/>
　大畜乾在上天際也野之象巽入變艮而止野處也<lb/>
　三變大壯震木在上棟也乾天在下宇也巽風隱兌<lb/>
　澤流待風雨也大壯則不撓矣古之葬者厚衣之以<lb/>
<pb n="10b"/>
　薪葬之中野不封不樹喪期无數後世聖人易之以<lb/>
　棺槨自堯舜以來有虞氏之瓦棺夏后氏之堲周商<lb/>
　人之梓棺槨之制有不同而取諸大過者同也大過<lb/>
　自遯四變一變訟乾見坤隱不封也再變巽木而兌<lb/>
　金毁之不樹也三變鼎離為目兌澤流喪也上九變<lb/>
　而應三坎兌為節不變喪期无數也木在澤下中有<lb/>
　乾人棺槨也葬則棺周於身槨周於棺土周於槨大<lb/>
　過也上古結繩而治後世聖人易之以書契象形㑹<lb/>
<pb n="11a"/>
　意轉注處事假借諧聲書契之制有不同而百官以<lb/>
　治萬民以察取諸夬者同也夬自姤五變一變同人<lb/>
　二變履三變小畜四變大有姤巽為繩結繩也巽變<lb/>
　成離坤離為文書也兌金刻木契也乾為君坤為臣<lb/>
　民坤居二四上百官以治也離明上達萬民以察也<lb/>
　以是决天下疑者夬也以是推之後世畋獵捕魚之<lb/>
　器雖不同而取於離則同也井牧溝洫之事雖不同<lb/>
　而取於益則同也朝市夕市雖不同而取於噬嗑則<lb/>
<pb n="11b"/>
　同也餘卦可以類推矣蓋動於人情見於風氣有是<lb/>
　時必有是象易者象也易之有象擬諸其形容而已<lb/>
　猶繪畫之事雕刻之工一毫損益則不相似矣象之<lb/>
　辭又謂之彖者言乎其才也卦有剛柔才也有是時<lb/>
　有是象必有是才以濟之才與時㑹斯足以成務矣<lb/>
　然天下之動其微難知有同是一時同處一事所當<lb/>
　之位有不同焉則趨舍進退殊途矣故曰爻者效天<lb/>
　下之動也是以卦同爻異趣時之變不得而同然所<lb/>
<pb n="12a"/>
　歸則若合符節故自伏羲神農黄帝堯舜凡六萬一<lb/>
　千四百有餘歳而行十三卦而巳夫爻動則有吉凶<lb/>
　悔吝吉凶者所以生大業也吉凶生而悔吝著其動<lb/>
　可不慎乎<lb/>
陽卦多隂隂卦多陽其故何也陽卦竒隂卦耦其徳行<lb/>
何也陽一君而二民君子之道也隂二君而一民小人<lb/>
之道也易曰憧憧往來朋從爾思子曰天下何思何慮<lb/>
天下同歸而殊塗一致而百慮天下何思何慮日往則<lb/>
<pb n="12b"/>
月來月往則日來日月相推而明生焉寒往則暑來暑<lb/>
往則寒來寒暑相推而歳成焉往者屈也來者信也屈<lb/>
信相感而利生焉尺蠖之屈以求信也龍蛇之蟄以存<lb/>
身也精義入神以致用也利用安身以崇徳也過此以<lb/>
往未之或知也窮神知化徳之盛也易曰因于石據于<lb/>
蒺藜入于其宫不見其妻凶子曰非所困而困焉名必<lb/>
辱非所據而據焉身必危既辱且危死期將至妻其可<lb/>
得見邪易曰公用射隼于髙墉之上獲之无不利子曰<lb/>
<pb n="13a"/>
隼者禽也弓矢者器也射之者人也君子藏器於身待<lb/>
時而動何不利之有動而不括是以出而有獲語成器<lb/>
而動者也子曰小人不恥不仁不畏不義不見利不勸<lb/>
不威不懲小懲而大誡此小人之福也易曰屨校滅趾<lb/>
无咎此之謂也善不積不足以成名惡不積不足以滅<lb/>
身小人以小善為无益而弗為也以小惡為无傷而弗去也<lb/>
故惡積而不可揜罪大而不可解易曰何校滅耳凶子<lb/>
曰危者安其位者也亡者保其存者也亂者有其治者<lb/>
<pb n="13b"/>
也是故君子安而不忘危存而不忘亡治而不忘亂是<lb/>
以身安而國家可保也易曰其亡其亡繫于苞桑子曰<lb/>
徳薄而位尊知小而謀大力小而任重鮮不及矣易曰<lb/>
鼎折足覆公餗其形渥凶言不勝其任也子曰知幾其<lb/>
神乎君子上交不諂下交不瀆其知幾乎幾者動之㣲<lb/>
吉之先見者也君子見幾而作不俟終日易曰介于石<lb/>
不終日貞吉介如石焉寧用終日斷可識矣君子知㣲<lb/>
知彰知柔知剛萬夫之望子曰顔氏之子其殆庶幾乎<lb/>
<pb n="14a"/>
有不善未嘗不知知之未嘗復行也易曰不逺復无祗<lb/>
悔元吉天地絪緼萬物化醇男女構精萬物化生易曰<lb/>
三人行則損一人一人行則得其友言致一也子曰君<lb/>
子安其身而後動易其心而後語定其交而後求君子<lb/>
修此三者故全也危以動則民不與也懼以語則民不<lb/>
應也无交而求則民不與也莫之與則傷之者至矣易<lb/>
曰莫益之或擊之立心勿恒凶<lb/>
　凡得乎乾者為陽卦震坎艮是也凡得乎坤者為隂<lb/>
<pb n="14b"/>
　卦巽離兌是也陽卦以竒為本故多隂隂卦以耦為<lb/>
　本故多陽本不可二也隂陽二卦其徳行不同何也<lb/>
　陽一君而徧體二民二民共事一君一也故為君子<lb/>
　之道隂卦一民共事二君二君共爭一民二也故為<lb/>
　小人之道陽貴隂賤晝人多福夜人多禍故君子貴<lb/>
　夫一也咸九四曰憧憧往來朋從爾思者勞神明以<lb/>
　為一也夫思之所及朋則從之思之所不及其誰從<lb/>
　乎雖憧憧於往來之間其從亦狹矣不知天下何思<lb/>
<pb n="15a"/>
　何慮萬物即一一即萬物同歸而有殊塗一致而具<lb/>
　百慮其一既通萬物自應豈思慮營營之所至哉且<lb/>
　日月寒暑一往一來自異者觀之兩也相推而生明<lb/>
　相推而成歳自同者觀之一也自往自來其誰使之<lb/>
　往者屈也來者信也一屈一信黙然相感而利生焉<lb/>
　尺蠖不屈則不能信龍蛇不蟄則不能存消息循環<lb/>
　相待而為用夫致用在於精義義則无決擇无取舍<lb/>
　唯其宜而巳精一於義則進而入於不可知之神故<lb/>
<pb n="15b"/>
　感而後動其動也天其用利矣遊乎人間物莫之傷<lb/>
　其身安矣利用安身日進无疆徳不期於崇而自崇<lb/>
　矣此吾之所知也過此以往則化矣如日月有明容<lb/>
　光必照寒暑相代萬物自生日月寒暑所不能知也<lb/>
　故曰聖人有所不知焉聖人有所不能焉然則所謂<lb/>
　化者終不可知歟曰窮神之所為則知化矣徳盛者<lb/>
　自至焉道至於此萬物與我一也故曰一則神兩則<lb/>
　化窮神則知變化之道人孰不欲安其身或困于石<lb/>
<pb n="16a"/>
　而不知休據于蒺藜而不知避名既汚辱身既危殆<lb/>
　日近於死亡雖欲安得乎哉妻且不得見也況朋從<lb/>
　乎藏可用之器待可為之時動無結閡出則有𫉬唯<lb/>
　乘屈信之理而其用利者能之小人不恥不仁故不<lb/>
　畏不義陷於死亡辱及其先恥孰大焉雖愚也而就<lb/>
　利避害與人同故見利而後勸威之而後懲小懲大<lb/>
　誡猶為小人之福況真知義乎精於義者豈一日積<lb/>
　哉彼積不善以滅其身者不知小善者大善之積也<lb/>
<pb n="16b"/>
　夫身者國家之本存亡治亂之所繫身雖安矣猶不<lb/>
　可恃也故安其位者危保其存者亡有其治者亂君<lb/>
　子兢兢業業不恃其有故身安而國家可保國家保<lb/>
　而徳崇矣位欲當徳謀欲量知任欲稱力三者各當其<lb/>
　實則用利而身安小人志在於得而巳以人之國僥<lb/>
　倖萬一鮮不及禍自古一敗塗地殺身不足以塞其<lb/>
　責者本於不知義而巳神難言也精義入神以致用<lb/>
　其唯知幾乎知幾其神矣幾者動之微吉之先見<lb/>
<pb n="17a"/>
　警如陽生而井温雨降而雲出衆人不識而君子見<lb/>
　之其於行義也不亦有餘裕乎夫安危存亡之幾在<lb/>
　於始交之際君子上交不諂下交不瀆義之與比无<lb/>
　悔吝藏於其中知幾故也是以君子見微已去小人<lb/>
　遇禍不知見與不見相去逺矣進此道者存乎介而<lb/>
　巳確然守正不轉如石者乃能見之其心定其智則<lb/>
　黙識而善斷故不俟終日也守身如此无一朝之患<lb/>
　矣知彰易知微難知剛易知柔而剛難君子見幾故<lb/>
<pb n="17b"/>
　知微知彰知柔知剛一龍一虵或弛或張唯義是適<lb/>
　則萬夫望之而取法焉所從者豈特其朋從之彼勞<lb/>
　思慮者亦末矣夫智周萬物者或暗於自知雄入九<lb/>
　軍者或憚於改過克己為難也顔子有不善未嘗不<lb/>
　知知之未嘗復行故曰顔氏之子其殆庶幾乎孰謂<lb/>
　小善為无益而可以弗為小惡為无傷而可以弗去<lb/>
　乎復者剛反動之卦也善者天地之性而人得之性<lb/>
　之本也不善非性也習也不逺而復者修為之功也<lb/>
<pb n="18a"/>
　故曰不善未嘗弗知知之未嘗復行知之者覺也自<lb/>
　性也或曰鮒椒之惡豈習乎曰知修為之功則復其<lb/>
　本矣由其習之不巳迷而不復矣人之生有氣之質<lb/>
　有性之本剛柔不齊者氣也性之本則一而已矣故<lb/>
　曰天地貞觀也日月貞明也氣豈能變哉天地萬物<lb/>
　其本一也天地升降其氣絪緼萬物化矣醇而未雜<lb/>
　序卦曰有天地然後有萬物劉牧曰乾道自然而成<lb/>
　男坤道自然而成女序卦言萬物則男女在其中矣<lb/>
<pb n="18b"/>
　曰萬物化醇者言其一未始離也天地既生萬物萬<lb/>
　物各有隂陽精氣相交化生无窮序卦曰有萬物然<lb/>
　後有男女劉牧曰咸卦不繫之於離坎以離坎而上<lb/>
　男女自然而生咸卦而下男女偶合而生曰男女曰<lb/>
　化生者言有兩則有一也損之六三曰三人行則損<lb/>
　一人一人行則得其友言致一也致一則殊塗而同<lb/>
　歸一致而百慮矣老氏論天地王侯得一又曰天地<lb/>
　相合而降甘露老氏之所謂得一相合即夫子所謂<lb/>
<pb n="19a"/>
　致一也其在卦則六爻相應合而致用是也所謂全<lb/>
　者合我與人而為一也動而與之者安其身而後動<lb/>
　也語之而應者平其心而後慮也求而與之者定其<lb/>
　交而後求也三者得故能以天下為一家中國為一<lb/>
　人故曰君子修此三者故全也離而為二物物成敵<lb/>
　莫或與之擊之者至矣故曰立心勿恒凶勿恒者不<lb/>
　一之謂也張載曰下文當云易曰自天祐之吉无不<lb/>
　利子曰天之所助者順也人之所助者信也履信思<lb/>
<pb n="19b"/>
　乎順又以尚賢也是以自天祐之吉无不利也考之<lb/>
　義或然也順乎天者天助之應乎人者人助之致一<lb/>
　之效乎此章以咸困解噬嗑否鼎復損恒九卦十爻<lb/>
　盡其意蓋書之於言有不能盡也<lb/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳其稱名也<lb/>
雜而不越於稽其類其衰世之意邪夫易彰往而察來<lb/>
而微顯闡幽開而當名辨物正言斷辭則備矣其稱名<lb/>
<pb n="20a"/>
也小其取類也大其㫖逺其辭文其言曲而中其事肆<lb/>
而隱因貳以濟民行以明失得之報<lb/>
　乾坤其易之門邪乾坤毁則易无自而入矣乾剛者<lb/>
　陽之物老陽之䇿也其徳則健坤柔者隂之物老隂<lb/>
　之䇿也其徳則順隂陽氣也剛柔形也氣變而有形<lb/>
　形具而有體是故總䇿成爻健順合徳而剛柔之體<lb/>
　見矣聖人以此體天地之撰體形容之也撰定也形<lb/>
　容天地之所定者體造物也即剛柔有體是已天神<lb/>
<pb n="20b"/>
　也地明也通神明之徳者示幽顯一源也即隂陽合<lb/>
　徳是巳隂陽相盪剛柔相推自乾坤而變八卦自八<lb/>
　卦而變六十四卦三百八十四爻其稱名也雜然不<lb/>
　齊枝葉至扶疎矣而亦不越乎隂陽二端而已乾坤<lb/>
　其易之門邪伏羲始畫八卦文王監于二代而作周<lb/>
　易周公因于文王而作爻辭卦有象爻有變動繫辭<lb/>
　焉而命之日益詳矣蓋時有隆汙道有升降世既下<lb/>
　衰不如是不足以盡天下之情偽何以知其然哉於<lb/>
<pb n="21a"/>
　此稽考其類則知之矣夫易之為書以八卦言之自<lb/>
　震至乾彰往也自巽至坤察來也一往一來周旋无<lb/>
　窮是謂環中以重卦言之前卦為往後卦為來自内<lb/>
　之外為往自外之内為來彰往故微顯察來故闡幽<lb/>
　顯莫如既往而有微而難知之理幽莫如方來而有<lb/>
　顯而易見之象開釋爻卦各當其名无隱也辨隂陽<lb/>
　之物正吉凶之辭无遺也斷之以卦辭爻辭則備矣<lb/>
　觀乎此宜若坦然明白使人易曉矣然而其稱名也<lb/>
<pb n="21b"/>
　小則百物不廢其取類也大則達之于天下意有餘<lb/>
　故其㫖逺物相雜故其辭文其言致曲而後中於道<lb/>
　其事閎肆而實本於隱非天下至神至精至變有不<lb/>
　能與也而又因其疑貳不決恐懼易入之時以濟民<lb/>
　行告之以吉凶悔吝之辭以明失得之必報蓋有逺<lb/>
　害防患之心非衰世之意乎<lb/>
易之興也其於中古乎作易者其有憂患乎是故履徳<lb/>
之基也謙徳之柄也復徳之本也恒徳之固也損徳之<lb/>
<pb n="22a"/>
修也益徳之裕也困徳之辯也井徳之地也巽徳之制<lb/>
也履和而至謙尊而光復小而辯於物恒雜而不厭損<lb/>
先難而後易益長裕而不設困窮而通井居其所而遷<lb/>
巽稱而隱履以和行謙以制禮復以自知恒以一徳損<lb/>
以逺害益以興利困以寡怨井以辯義巽以行權<lb/>
　作易者上古也興易者中古也何以知易興於中古<lb/>
　邪觀九卦之象聖人有憂患後世之心得失滋彰矣<lb/>
　然則上古作易何以知有憂患乎曰聖人隨時者也<lb/>
<pb n="22b"/>
　佃漁不厭則耒耜之利不興結繩未弊則書契之文<lb/>
　不作而所以憂患後世者固巳具於八卦之中至於<lb/>
　文王而易道興矣履說而應乎乾履乎和者也故為<lb/>
　徳之基謙執之而有終者也故為徳之柄復剛反動<lb/>
　而復其初徳自此始者也故為徳之本恒久而不已<lb/>
　終則有始者也故為徳之固損損其可損而致一者<lb/>
　也故為徳之修益益其可益而日進者也故為徳之<lb/>
　裕困剛見揜而不失其所亨者也故為徳之辯井剛<lb/>
<pb n="23a"/>
　中而不變者也故為徳之地巽以剛下柔不失乎中<lb/>
　者也故為徳之制履和而至於禮不至則流而狥於<lb/>
　物矣謙卑而人尊之其道光也復小而辯於物者以<lb/>
　初九也人之所以異於萬物者以其存心也剝之剛<lb/>
　陽反動於初則善心生於㝠昧難知之時不俟乎大<lb/>
　而後與物辯也斯非徳之本歟恒泰之變也初九正<lb/>
　也動而之三雷風並作萬物繁興之時三守正不動<lb/>
　酬酢而不厭天地所不能旋日月所不能眩可以言<lb/>
<pb n="23b"/>
　徳之固矣損先難而後易何也情慾者强陽之氣也<lb/>
　初損之必有吝心剛健決斷乃能行之故先難也及<lb/>
　其既損考諸理而順反諸心而悅其孰禦我哉故後<lb/>
　易也夫一介不以取諸人然後繫千駟之馬而弗視<lb/>
　祿之以天下而弗顧故曰仁亦在熟之而巳益長裕<lb/>
　而不設何也益否之變也九四下益於初初九正也<lb/>
　益物以誠也益物以誠即是自益以誠故四與初以<lb/>
　益而正誠自成也受益者不贅益之者不虧與時偕<lb/>
<pb n="24a"/>
　行如天地之裕萬物非張設之也困窮而通何也否<lb/>
　之上九陷而之二上下柔揜之窮也處險而說在窮<lb/>
　而心亨通也通者不窮之謂豈必富貴利達而後為<lb/>
　通哉故曰學不能行謂之病病則窮矣井居其所而<lb/>
　遷何也泰初之五為井初九正也九五亦正也初遷<lb/>
　之五往者正也五遷之初來者正也五居其所而往<lb/>
　來皆正能遷也巽稱而隱何也遯二之四為巽稱者<lb/>
　輕重均之謂也二隂方進六二從四九四君子屈已<lb/>
<pb n="24b"/>
　以下之則君子小人勢均矣人見其屈已以為巽而<lb/>
　不知六二亦巽乎剛故曰稱而隱履以和行何也和<lb/>
　者禮之用節者禮之體節而不和禮不行矣謙以制<lb/>
　禮何也禮自卑而尊人自後而先人不能乎謙安能<lb/>
　行禮復以自知何也有善必自知之不善必自知之<lb/>
　修其善去其不善則復矣恒以一徳何也雜而不厭<lb/>
　非徇物也久而不變也久則其徳无二三矣損以逺<lb/>
　害何也自損以修徳則物无害之者故曰恭寡過情<lb/>
<pb n="25a"/>
　可信儉易容也以此失之者鮮矣益以興利何也因<lb/>
　其所利而利之也困以寡怨何也雖困而通在窮而<lb/>
　悅樂天者也我不尤人人復何怨井以辯義何也井<lb/>
　自守以正與人必以正處已處人各得其宜者也巽<lb/>
　以行權何也權者稱之所以輕重也與時推移湣然<lb/>
　无際如行權稱物人見其適平而巳其序則履和執<lb/>
　謙復本恒久損已益人然後可以處困不窮能遷然<lb/>
　後可以行權九卦履出于乾謙復出于坤恒出于震<lb/>
<pb n="25b"/>
　損出于艮益出于巽困井出于坎獨不取離何也離<lb/>
　萬物皆相見之卦包犧氏取之文王内文明外柔順<lb/>
　以蒙大難明在地中時也<lb/>
易之為書也不可逺為道也屢遷變動不居周流六虛<lb/>
上下无常剛柔相易不可為典要唯變所適其出入以<lb/>
度外内使知懼又明於憂患與故无有師保如臨父母<lb/>
初率其辭而揆其方既有典常苟非其人道不虛行<lb/>
　龔原曰易之為書也三章當從龔此章言易有變動<lb/>
<pb n="26a"/>
　出入易之為書明天地之用其用不過乎六爻不可<lb/>
　逺也逺此而求之則違道逺矣其道也屢遷有變有<lb/>
　動不居其所升降往來循環流轉於六位之中位謂<lb/>
　之虛者虛其位以待變動也故太𤣥九位亦曰九虚<lb/>
　或自上而降或自下而升上下无常也剛來則柔往<lb/>
　柔來則剛往剛柔相易也无常則不可為典相易則<lb/>
　不可為要流行散徙唯變所適然亦不過乎六爻不<lb/>
　過者以不可逺也其出入云者以一卦内外言之兩<lb/>
<pb n="26b"/>
　體也出者自内之外往也入者自外之内來也以是<lb/>
　度外内之際而觀消息盈虚之變出處進退之理使<lb/>
　知戒懼當出而入與當入而出其患一也故大觀在<lb/>
　上窺觀者醜三陽方壯牽羊悔亡出入内外本於相<lb/>
　形比四從二亦曰外離五用九亦曰出唯精於義者<lb/>
　能知之知義則知懼矣又此書明於已之所當憂患<lb/>
　與所以致憂患之故安不忘危存不忘亡治不忘亂<lb/>
　无有師保教訓而嚴憚之明失得之報也如有父母<lb/>
<pb n="27a"/>
　親臨而愛敬之見聖人之情也初率其吉凶之辭揆<lb/>
　其八卦之方則既有典常可守矣蓋不可逺者易之<lb/>
　體也而有用焉為道也屢遷者易之用也而有體焉<lb/>
　能知卦象合一體用同源者乎斯可以言易之書矣<lb/>
　書載道者也待人而後行苟非其人道不徒行<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
夫雜物撰徳辯是與非則非其中爻不備噫亦要存亡<lb/>
<pb n="27b"/>
吉凶則居可知矣知者觀其彖辭則思過半矣<lb/>
　此章言重卦六爻之義易之為書也原始於初爻要<lb/>
　終於上爻成六位以為體質者也八卦八物也六爻<lb/>
　六時也六爻相雜時異而物異八卦本象也時物别<lb/>
　象也其本甚㣲故難知其末巳著故易知初辭擬而<lb/>
　後言不亦難知乎卒成之其事終矣不亦易知乎上<lb/>
　下之位以時言之初終也以道言之本末也以事言<lb/>
　之始卒也其實一也時變則事變事變則道與之俱<lb/>
<pb n="28a"/>
　未有違時造事而能成者三畫非无本末也聖人何<lb/>
　為重卦曰理具乎中其事則未也若夫糅雜八卦之<lb/>
　物撰定六爻之徳辯得失是非則非中爻不備中爻<lb/>
　崔憬所謂二三四五京房所謂互體是也蓋物无常<lb/>
　是亦无常非施於彼者或不可施於此用於古者或<lb/>
　不可行於今蒙以九二納婦而六三取女則不利節<lb/>
　以初九不出而九二不出則失時得失是非不可不<lb/>
　辯也噫重卦六爻之意亦要諸吉凶存亡之辭而巳<lb/>
<pb n="28b"/>
　有同位而異物同物而異象同象而異辭要諸辭則<lb/>
　四者不同居然易見可指掌而知矣六爻者變動相<lb/>
　錯而有吉凶存亡者也彖辭者合内外二體以一爻<lb/>
　相變而有者也知者明於理則觀諸彖辭而爻義巳<lb/>
　知其過半矣<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
<pb n="29a"/>
　龔氏合易之為書也為一章誤矣今從故本此章再<lb/>
　明中爻之義二四耦也同為隂之功内外異位有不<lb/>
　同焉二多譽四多懼何也四近五五尊位近尊位則<lb/>
　多懼月望日則食禮近君則屈然柔之為道不利逺<lb/>
　者坤從乾也二逺於五所以多譽者其要在於雖柔<lb/>
　而无咎以其用柔中也用柔而失中其能无咎乎三<lb/>
　五竒也同為陽之功内外異位有不同焉三多凶五<lb/>
　多功何也五貴三賤其等不同也三處下位之極其<lb/>
<pb n="29b"/>
　柔居之則危不勝任矣其剛居之將以為勝邪以剛<lb/>
　居剛有時乎過剛矣危則疾顛過則易敗此三所以<lb/>
　多凶也若五不然以剛居之得尊位大中宜處貴者<lb/>
　也以柔居之有處謙執柔以貴下賤之美二為五用<lb/>
　矣此五所以多功也夫二五中也二三四五皆曰中<lb/>
　爻何也曰以三數之自一至三以二為中自四至上<lb/>
　以五為中以五數之自二至上以四為中以四數之<lb/>
　自二至五以三四為中復之九四曰中行獨復中孚<lb/>
<pb n="30a"/>
　以二柔在内名卦卦言徳爻言善者積善成徳也<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非它也三才之道也道有變<lb/>
動故曰爻爻有等故曰物物相雜故曰文文不當故吉<lb/>
凶生焉易之興也其當殷之末世周之盛徳邪當文王<lb/>
與紂之事邪是故其辭危危者使平易者使傾其道甚<lb/>
大百物不廢懼以始終其要无咎此之謂易之道也<lb/>
　此章再明六爻雜物之義易之為書廣大而无外語<lb/>
<pb n="30b"/>
　天地之間則无乎不備矣有天道焉隂與陽也有人<lb/>
　道焉仁與義也有地道焉柔與剛也此三者一物而<lb/>
　兩體隂陽也而謂之天仁義也而謂之人剛柔也而<lb/>
　謂之地故曰三才兼三才而兩之故六兼之者天之<lb/>
　道兼隂與陽也人之道兼仁與義也地之道兼柔與<lb/>
　剛也六者非它即三才之道也是故三畫而有重卦<lb/>
　六即三也三即一也道有變易有流動爻則傚之故<lb/>
　曰爻天地相函精氣所聚其等有六曰物八物相錯<lb/>
<pb n="31a"/>
　而成文故曰文文當其位則吉文不當其位則凶故<lb/>
　吉凶生焉易之興也當殷之末世周之盛徳邪何繫<lb/>
　之辭而告其吉凶者如是乎又紂與文王之事邪何<lb/>
　君子處小人之間而其辭危乎是故危懼者使知可<lb/>
　平慢易者使知必傾所以長君子消小人也其道甚<lb/>
　大君子小人无所不容不容則不足以準天地百物<lb/>
　不廢者所以形容其道所謂悉備也初辭擬之卒成<lb/>
　之終使知善不善之積成名滅身非一朝夕之漸故<lb/>
<pb n="31b"/>
　原始要終而懼焉其大要歸之无咎而巳此之謂易<lb/>
　之道易之道立人道以貫天地而為一者也<lb/>
夫乾天下之至健也徳行恒易以知險夫坤天下之至<lb/>
順也徳行恒簡以知阻能說諸心能研諸侯之慮定天<lb/>
下之吉凶成天下之亹亹者是故變化云為吉事有祥<lb/>
象事知器占事知來天地設位聖人成能人謀鬼謀百<lb/>
姓與能八卦以象告爻彖以情言剛柔雜居而吉凶可<lb/>
見矣變動以利言吉凶以情遷是故愛惡相攻而吉凶<lb/>
<pb n="32a"/>
生逺近相取而悔吝生情偽相感而利害生凡易之情<lb/>
近而不相得則凶或害之悔且吝將叛者其辭慙中心<lb/>
疑者其辭枝吉人之辭寡躁人之辭多誣善之人其辭<lb/>
游失其守者其辭屈<lb/>
　此章論六爻而歸之於簡易乾健而為萬物先莫或<lb/>
　禦之故其徳行恒易坤順以從乾无二適也故其徳<lb/>
　行恒簡以易也故知險之為難以簡也故知阻之可<lb/>
　疑簡生於易阻生於險簡易也故能說諸心知險阻<lb/>
<pb n="32b"/>
　也故能研諸慮簡易者我心之所固有反而得之能<lb/>
　无說乎以我所有慮其不然反復不捨能無研乎曰<lb/>
　研諸侯之慮者衍侯之二字王弼略例曰能研諸慮<lb/>
　則衍文可知天下之吉凶藏於无形至難定也天下<lb/>
　之亹亹來而不已至難成也定之成之者簡易而巳<lb/>
　乾坤變化有云有為云者言也為者動也吉事有祥<lb/>
　祥者吉之先見有祥必先知之兼言動也制器者尚<lb/>
　象知器則知成器之為天下利而可動也卜筮者尚<lb/>
<pb n="33a"/>
　占知來則知來物而言動審矣是以能定天下之吉<lb/>
　凶成天下之亹亹非知險知阻者能之乎天尊地卑<lb/>
　乾坤設位聖人配天地而立合乾坤之徳以成能事<lb/>
　能說諸心能研諸慮者明以盡人謀也定天下之吉<lb/>
　凶成天下之亹亹者幽以盡鬼謀也人謀鬼謀幽顯<lb/>
　合一天下樂推而不厭百姓之愚與之以能矣成能<lb/>
　故也伏羲氏始畫八卦不言而告之以象者至簡易<lb/>
　也後世聖人演之為六十四卦有爻有彖以人情變<lb/>
<pb n="33b"/>
　動言之於辭知險阻也且八卦成列剛柔雜居吉凶<lb/>
　已可見矣然道有變動變則通通則其用不窮所以<lb/>
　盡利者不可不言也故變動以利言吉凶以情而遷<lb/>
　巧厯之所不能計也聖人唯恐遷之而失其正矣故<lb/>
　爻彖以情言變動者何情偽之所為也人之情偽難<lb/>
　知矣以情相感則利生以偽相感則害生近不必取<lb/>
　逺不必捨則悔吝生愛惡不一起而相攻則吉凶生<lb/>
　吉凶生而悔吝著情偽其能掩乎是則情偽相感也<lb/>
<pb n="34a"/>
　逺近相取也愛惡相攻也爻有變動也有利害斯有<lb/>
　悔吝有悔吝斯有吉凶吉凶以情遷也悔吝者何凡<lb/>
　易之情隂陽相求内外相應近而不相得則偽不可<lb/>
　久物或害之害之則凶將至矣悔吝者利害吉凶之<lb/>
　界乎害之而悔則吉且利矣吝而不悔則凶聖人不<lb/>
　得不以利言之而使之逺害也故曰聖人之情見乎<lb/>
　辭然則何以知情偽邪考其辭可矣將叛者其心慙<lb/>
　負故其辭愧中心疑者其心惑亂故其辭枝吉人守<lb/>
<pb n="34b"/>
　約故其辭寡躁人欲速故其辭多誣善之人妄故其<lb/>
　辭游失其守者窮故其辭屈吉人辭寡以簡易知也<lb/>
　五者反是以知險知阻而知也簡易則吉險阻則凶<lb/>
　其辭則六其别則二情偽而已矣上繫言易簡而天<lb/>
　下之理得下繫終之以易簡而知險阻故曰殊塗而<lb/>
　同歸一致而百慮<lb/>
　<lb/>
　漢上易傳卷八<lb/>
</p>
<p>
</p>
  </div>
</body>
</text>
</TEI>
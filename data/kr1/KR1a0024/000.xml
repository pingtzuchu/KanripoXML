<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易𫝊</head>
    <p>
<pb n="1a"/>
欽定四庫全書　　　　經部一<lb/>
　漢上易𫝊　　　　　　易𩔖<lb/>
　　提要<lb/>
　　　　<hi>臣</hi>等謹案漢上易𫝊十一卷卦圖三卷叢<lb/>
　　　　説一卷宋朱震撰震字子𤼵荆門軍人政和<lb/>
　　　　中登進士第南渡後趙鼎薦為祠部員外郎<lb/>
　　　　官至翰林學士事迹具宋史本傳是書題曰<lb/>
　　　　漢上盖因所居以為名前有震進書表稱起<lb/>
<pb n="1b"/>
　　　　政和丙申終紹興甲寅凡十八年而成其説<lb/>
　　　　以象數為宗推本源流包括異同以救莊老<lb/>
　　　　虛無之失陳善捫蝨新話詆其妄引説卦分<lb/>
　　　　伏羲文王之易將必有據雜卦反對造孔子<lb/>
　　　　易圖者晁公武讀書志以為多采先儒之説<lb/>
　　　　然頗舛謬馮椅厚齋易學述毛伯玉之言亦<lb/>
　　　　譏其卦變互體伏卦反卦之失然朱子曰王<lb/>
　　　　弼破互體朱子𤼵用互體自左氏已言亦有<lb/>
<pb n="2a"/>
　　　　道理只是今推不合處多魏了翁曰漢上易<lb/>
　　　　太煩却不可廢胡一桂曰變互伏反納甲之<lb/>
　　　　屬皆不可廢豈可盡以為失而詆之觀其取<lb/>
　　　　𧰼亦甚有好處但牽合處多且文詞繁雜使<lb/>
　　　　讀者茫然㸔來只是不善作文爾是得失互<lb/>
　　　　陳先儒已有公論矣惟所叙圖書授受謂陳<lb/>
　　　　摶以先天圖𫝊种放更三𫝊而至邵雍放以<lb/>
　　　　河圖洛書𫝊李溉更三𫝊而至劉牧穆修以<lb/>
<pb n="2b"/>
　　　　太極圖𫝊周敦頥再𫝊至程顥程頥厥後雍<lb/>
　　　　得之以著皇極經世牧得之以著易數鈎𨼆<lb/>
　　　　圖敦頥得之以著太極圖説通書頥得之以<lb/>
　　　　述易𫝊其説頗為後人所疑又宋世皆以九<lb/>
　　　　數為洛書十數為河圖獨劉牧以十數為洛<lb/>
　　　　書九數為河圖震此書亦用牧説與諸儒互<lb/>
　　　　異然古有河圖洛書不云十數九數太衍有<lb/>
　　　　十數見於繫辭太乙九宫見於乾鑿度不云<lb/>
<pb n="3a"/>
　　　　河圖洛書黒白竒偶八卦五行自後來推演<lb/>
　　　　之學楚失齊得正亦不足深詰也乾隆四十<lb/>
　　　　六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
漢上易傳原序<lb/>
聖人觀隂陽之變而立卦效天下之動而生爻變動之<lb/>
别其傳有五曰動爻曰卦變曰互體曰五行曰納甲而<lb/>
卦變之中又有變焉一三五陽也二四六隂也天地相<lb/>
函坎離相交謂之位七八者隂陽之稚六九者隂陽之<lb/>
究稚不變也究則變焉謂之䇿七八九六或得或失雜<lb/>
而成文謂之爻昔周人掌三易之法一曰連山二曰歸<lb/>
藏三曰周易七八者連山歸藏也六九者周易也經實<lb/>
<pb n="4b"/>
備之䇿三變而成爻爻六變而成位變者以不變為體<lb/>
不變者以變者為用四𧰼並行八卦交錯而天地萬物<lb/>
之情可見矣其在繋辭曰爻𧰼動乎内吉凶見乎外又<lb/>
曰道有變動故曰爻此見於動爻者也乾生三男坤生<lb/>
三女乾交乎坤自姤至剥坤交乎乾自復至夬十有二<lb/>
卦謂之辟卦坎離震兊謂之四正四正之卦分主四時<lb/>
十有二卦各主其月乾貞於子而左行坤貞於未而右<lb/>
行左右交錯六十卦周天而復隂陽之升降四時之消<lb/>
<pb n="5a"/>
息天地之盈虗萬物之盛衰咸繋焉其在易之復曰七<lb/>
日來復象曰至日在革曰先生以治厯明時在說卦曰<lb/>
震東方也巽東南也離南方之卦也兊正秋也乾西北<lb/>
之卦也坎正北方之卦也艮東北之卦也此見於卦變<lb/>
者也乾生者四卦坤生者四卦八卦變復生六十四坎<lb/>
離肖乾坤者也大過小過頤中孚肖坎離者也故乾坤<lb/>
不動而坎離四卦亦莫之動其畧陳於雜卦其詳其於<lb/>
六十四卦之彖所謂辨是與非者也此卦變之中又有<lb/>
<pb n="5b"/>
變焉者也一卦含四卦四卦之中復有變動上下相揉<lb/>
百物成𧰼其在易則離震合而有頤坤離具而生坎在<lb/>
繫辭則網罟取離耒耨取益為市取噬嗑舟楫取渙服<lb/>
乘取隨門柝取豫杵臼取小過弧矢取睽棟宇取大壯<lb/>
棺槨取大過書契取夬又曰八卦相盪又曰六爻相雜<lb/>
唯其時物也又曰雜物撰徳此見於互體者也一生水<lb/>
而成六二生火而成七三生木而成八四生金而成九<lb/>
五生土而成十生於陽者成於隂三天兩地也生於隂<lb/>
<pb n="6a"/>
者成於陽兩地而三天也天以三兼二地以二兼三五<lb/>
位相得合而為五十其在繫辭曰天一地二天三地四<lb/>
天五地六天七地八天九地十在說卦曰巽為木坎為<lb/>
水離為火此見於五行者也乾納甲壬坤納乙癸震納<lb/>
庚巽納辛坎納戊離納已艮納丙兊納丁庚戊丙三者<lb/>
得於乾者也辛已丁三者得於坤者也始於甲乙終於<lb/>
壬癸而天地五十五數具焉其在易之蠱曰先甲三日<lb/>
後甲三日在巽曰先庚三日後庚三日在離曰已日乃<lb/>
<pb n="6b"/>
孚在繫辭曰懸𧰼著明莫大乎日月此見於納甲者也<lb/>
凡此五者之變自一二三四言之謂之數自有形無形<lb/>
言之謂之象自推考𧰼數言之謂之占聖人無不該也<lb/>
無不徧也隨其變而言之謂之辭辭也者所以明道也<lb/>
故辭之所指變也𧰼數也占也無不具焉是故可以動<lb/>
可以言可以制器可以卜筮盖不如是不足以明道之<lb/>
變動而盡夫時中也故曰繋辭焉而命之動在其中矣<lb/>
夫易廣矣大矣其逺不可禦矣然不越乎隂陽二端其<lb/>
<pb n="7a"/>
究則一而已矣一者天地之根本也萬物之權輿也隂<lb/>
陽動靜之源也故謂之太極學至於此止矣卦可遺也<lb/>
爻可忘也五者之變反於一也是故聖人之辭因是而<lb/>
止矣<lb/>
<pb n="8a"/>
漢上易𫝊表<lb/>
右臣伏奉四月二十九日聖㫖令臣進所撰周易集傳<lb/>
等書仍命尚方給紙札書吏者臣聞商瞿學於夫子自<lb/>
丁寛而下其流為孟喜京房喜書見於唐人者猶可考<lb/>
也一行所集房之易傳論卦氣納甲五行之𩔖兩人之<lb/>
言同出於周易繫辭說卦而費直亦以夫子十翼解説<lb/>
上下經故前代號繋辭説卦為周易大傳爾後馬鄭荀<lb/>
虞各自名家說雖不同要之去𧰼數之源猶未逺也獨<lb/>
<pb n="8b"/>
魏王弼與鍾會同學盡去舊説雜之以莊老之言於是<lb/>
儒者專尚文辭不復推原大傳天人之道自是分裂而不<lb/>
合者七百餘年矣國家龍興異人間出<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>上陳摶以先天<lb/>
圖傳种放放傳穆修修傳李之才之才傳邵雍放以河圖<lb/>
洛書傳李漑漑傳許堅堅傳范諤昌諤昌傳劉牧修以太<lb/>
極圖傳周敦頤敦頤傳程頤程顥是時張載講學於二程<lb/>
邵雍之間故雍著皇極經世之書牧陳天地五十有五<lb/>
之數敦頤作通書程頤述易傳載造太和三兩等篇或<lb/>
<pb n="9a"/>
明其象或論其數或傳其辭或兼而明之更唱迭和相<lb/>
為表裏有所未盡以待後學臣頃者遊宦西洛𫉬觀遺<lb/>
書問疑請益徧訪師門而後粗窺一二造次不捨十有<lb/>
八年起政和丙申終紹興甲寅成周易集傳九卷周易<lb/>
圖三卷周易叢説一卷以易𫝊為宗和㑹雍載之論上<lb/>
採漢魏吳晉元魏下逮有唐及今包括異同𥙷苴罅漏<lb/>
庶㡬道離而復合不敢傳諸博雅姑以自備遺忘豈期<lb/>
清問俯及芻蕘昔虞翻講明祕說辨正流俗依經以立<lb/>
<pb n="9b"/>
註嘗曰使天下一人知已足以不恨而臣親逢陛下曲<lb/>
訪淺陋則臣之所遇過扵昔人逺矣其書繕寫一十三<lb/>
冊謹隨狀上進以聞謹進<lb/>
</p>
<p>
</p>
  </div>
</body>
</text>
</TEI>
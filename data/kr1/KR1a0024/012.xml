<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易傳卦圖</head>
    <p>
<pb n="1a"/>
欽定四庫全書<lb/>
　漢上易傳卦圖　　　　　　宋　朱震　撰<lb/>
卦圖所以解剝彖象推廣説卦斷古今之疑發不盡之<lb/>
意彌縫易傳之闕者也<lb/>
<pb n="2a"/>
右河圖劉牧傳於范諤昌諤昌傳於許堅堅傳於李漑<lb/>
漑傳於种放放傳於希夷陳摶其圖戴九履一左三右<lb/>
七二四為肩六八為足縱横十有五總四十有五列禦<lb/>
宼曰易者一也一變而為七七變而為九九復變而為<lb/>
一李泰伯曰伏羲觀河圖而畫卦禦宼所謂變者論此<lb/>
圖也一者太極不動之數七者大衍數九者𤣥數也泰<lb/>
伯謂畫卦亦未盡其實大衍五十之數寓於四十五之<lb/>
中黄帝書土生數五成數五太𤣥以五五為土五即十<lb/>
<pb n="2b"/>
也其在周官天府凡國之玉鎮大寶器藏焉大寶器<lb/>
書所謂天球河圖在東序是也其在易則見於繫辭王<lb/>
洙曰山海經云伏羲氏得河圖夏后因之曰連山黄帝<lb/>
氏得河圖商人因之曰歸藏列山氏得河圖周人因之<lb/>
曰周易斯乃杜子春之所憑抑知姚信之言非口自出<lb/>
但所從傳者異耳梁武攻之涉于率肆易曰河出圖洛<lb/>
出書聖人則之仲尼曰鳳鳥不至河不出圖吾已矣夫<lb/>
蓋聖人受命必有符瑞若圖出不再無勞歎傒謂河伯<lb/>
<pb n="3a"/>
不智尤為妄矣<lb/>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
右洛書劉牧傳之一與五合而為六二與五合而為七<lb/>
三與五合而為八四與五合而為九五與五合而為十<lb/>
一六為水二七為火三八為木四九為金五十為土十<lb/>
即五五也洪範曰一五行太𤣥曰一與六共宗二與七<lb/>
共朋三與八成友四與九同道五與五相守范望曰重<lb/>
言五者十可知也一三五七九竒數二十有五所謂天<lb/>
數二四六八十偶數所謂地數故曰天地之數五十有<lb/>
五數五即十也故河圖之數四十有五而五十之數具<lb/>
<pb n="5a"/>
洛書之數五十有五而五十之數在焉惟十即五也故<lb/>
甲已九乙庚八丙辛七丁壬六戊癸五而不數十十盈<lb/>
數也<lb/>
<pb n="6a"/>
</p>
<p>
<pb n="7a"/>
右伏羲八卦圖王豫傳於邵康節而鄭史得之歸藏初<lb/>
經者伏羲初畫八卦因而重之者也其經初乾初奭坤<lb/>
初艮初兌初犖坎初離初釐震初巽卦皆六畫即此八<lb/>
卦也八卦既重爻在其中薛氏曰昔神農氏既重為六<lb/>
十四卦而初經更本包犧八卦成列而六十四具焉神<lb/>
農氏因之也繫辭曰神農氏作斵木為耜揉木為耒耒<lb/>
耨之利以教天下蓋取諸益王輔嗣以為伏羲重卦鄭<lb/>
康成以為神農重卦其說源於此子曰天地定位山澤<lb/>
<pb n="7b"/>
通氣雷風相薄水火不相射天地定位即乾與坤對山<lb/>
澤通氣則艮與兌對風雷相薄則震與巽對水火不相<lb/>
射則離與兌對而說卦健順動入陷麗止說馬牛龍雞<lb/>
豕雉狗羊首腹足股耳目手口與夫别象次序皆初卦<lb/>
也夬曰乾之初交於坤之初得震故為長男坤之初交<lb/>
於乾之初得巽故為長女乾之二交於坤之二得坎故<lb/>
為中男坤之二交於乾之二得離故為中女乾之上交<lb/>
於坤之上得艮故為少男坤之上交於乾之上得兌故<lb/>
<pb n="8a"/>
為少女乾坤大父母也故能生八卦復姤小父母也故<lb/>
能生六十四卦復之初九交於姤之初六得一陽姤之<lb/>
初六交於復之初九得一陰復之二交於姤之二得二<lb/>
陽姤之二交於復之二得二陰復之三交於姤之三得<lb/>
四陽姤之三交於復之三得四陰復之四交於姤之四<lb/>
得八陽姤之四交於復之四得八陰復之五交於姤之<lb/>
五得十六陽姤之五交於復之五得十六陰復之上交<lb/>
於姤之上得三十二陽姤之上交於復之上得三十二<lb/>
<pb n="8b"/>
隂隂陽男女皆順行所以生六十四卦也<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
右文王八卦說卦帝出乎震齊乎巽相見乎離致役乎<lb/>
坤說言乎兌戰乎乾勞乎坎成言乎艮又曰震東方也<lb/>
巽東南也離也者明也萬物皆相見南方之卦也坤也<lb/>
者地也兌正秋也乾西北之卦也坎者水也正北方之<lb/>
卦也艮東北之卦也又曰動萬物者莫疾乎雷撓萬物<lb/>
者莫疾乎風燥萬物者莫熯乎火說萬物者莫說乎澤<lb/>
潤萬物者莫潤乎水終萬物始萬物者莫盛乎艮此說<lb/>
周易也故管輅曰聖人何以處乾位於西北坤位於西<lb/>
<pb n="10a"/>
南邵康節曰置乾於西北退坤於西南乾統三男而長<lb/>
子用事坤統三女而長女代母坎離得位而兌震為耦<lb/>
以應地之方也王者之法盡於是矣<lb/>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
右太極圖周敦實茂叔傳二程先生茂叔曰無極而太<lb/>
極太極動而生陽動極而靜靜極而生陰靜極復動一<lb/>
動一靜互為其根分陰分陽兩儀立焉陽變陰合而生<lb/>
水火木金土五氣順布四時行焉五行一陰陽也陰陽<lb/>
一太極也太極本無極也五行之生也各一其性無極<lb/>
之真二五之精妙合而凝乾道成男坤道成女二氣交<lb/>
感化生萬物萬物生生而變化無窮焉唯人也得其秀<lb/>
而最靈形既生矣神𤼵知矣五性感動而善惡分萬事<lb/>
<pb n="12a"/>
出矣聖人定之以中正仁義<hi>聖人之道仁義中正而已矣</hi>而主靜<hi>無欲則静</hi>立人極焉故聖人與天地合其德日月合其明四時<lb/>
合其序鬼神合其吉凶君子修之吉小人悖之凶故曰<lb/>
立天之道曰陰與陽立地之道曰柔與剛立人之道曰<lb/>
仁與義又曰原始反終故知死生之說大哉易也斯其<lb/>
至矣<lb/>
<pb n="13a"/>
變卦反對圖<lb/>
　　　六十四卦剛柔相易周流而變<lb/>
　　　易於序卦於雜卦盡之<lb/>
乾坤二卦為易之門萬物之祖圖第一<hi>舊本曰功成無為圖</hi>
　　天行健　乾元亨利貞　地勢坤　坤元亨利牝<lb/>
　　馬之貞<lb/>
<pb n="14a"/>
乾坤相索三交變六卦不反對圖第二<hi>舊本圖下有義字</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
康節曰乾坤之名位不可易也坎離名可易而位不可<lb/>
易也震巽位可易而名不可易也兌艮名與位皆不可<lb/>
易也離肖乾坎肖坤中孚肖乾小過肖坤頤肖離坤大<lb/>
過肖坎是以乾坤離坎中孚頤大過小過皆不可易者<lb/>
也<lb/>
<pb n="15a"/>
乾卦一陰下生反對變六卦圖第三<lb/>
　陸希聲曰頤大過與諸卦不同大過從頤來六爻皆<lb/>
　相變故卦有反合爻有升降所以明天人之際見盛<lb/>
　衰之理焉故徵象㑹意必本於此陸所謂反合升降<lb/>
　即此圖也<lb/>
<pb n="16a"/>
坤卦一陽下生反對變六卦圖第四<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
乾卦下生二陰各六變反對變十二卦圖第五<lb/>
<pb n="17a"/>
坤卦下生二陽各六變反對變十二卦圖第六<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
乾卦三陰各六變反對變十二卦圖第七<lb/>
<pb n="18a"/>
坤卦下生三陽各六變反對變十二卦圖第八<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
右李挺之變卦反對圖八篇康節曰卦之反對皆六陽<lb/>
六陰也在易則六陽六陰者十有二對也去四正者八<lb/>
陽四陰八陰四陽者各六對也十陽二陰十陰二陽者<lb/>
各三對康節所謂六陽六陰者否變泰恒咸豐旅歸妹<lb/>
漸節渙既濟未濟十二卦泰變否損益賁噬嗑蠱隨井<lb/>
困既濟未濟十二卦四正頤大過中孚小過也所謂八<lb/>
陽四陰八陰四陽者遯變大壯訟需旡妄大畜睽家人<lb/>
兌巽革鼎十二卦臨變觀明夷晉升萃蹇解艮震蒙屯<lb/>
<pb n="19a"/>
十二卦十陽二陰十陰二陽者姤變夬同人大有履小<lb/>
畜六卦復變剝師比謙豫六卦乾坤天地之本坎離天<lb/>
地之用乾坤交而為泰坎離交而為既濟乾生於子坤<lb/>
生於午坎終於寅離終於申<hi>連山也</hi>以應天時也置乾於<lb/>
西北<hi>伏羲初經乾上坤下故曰天尊地卑乾坤定矣</hi>退坤於西南<hi>歸藏以坤先乾</hi>乾統<lb/>
三男而長子用事坤統三女而長女代母坎離得位而<lb/>
兌艮為耦<hi>復歸於伏羲之初經</hi>以應地之方也王者之法盡於是<lb/>
矣故易始於乾坤終於坎離既濟未濟而泰否為上經<lb/>
<pb n="19b"/>
之中咸恒為下經之首乾坤本也坎離用也乾坤坎離<lb/>
上篇之用也咸兌艮也恒震巽也兌艮震巽下篇之用<lb/>
也頤大過小過中孚二篇之正也故曰至哉文王之作<lb/>
易也其得天地之用乎<lb/>
<pb n="20a"/>
六十四卦相生圖<lb/>
虞仲翔於小過曰當從四陰二陽臨觀之例於豐曰當<lb/>
從三陰三陽泰之例於旡妄曰此所謂四陽二陰非大<lb/>
壯則遯來又問剝之變於彭城蔡景君大過或變於五<lb/>
之初或以謂三之五睽或變於大壯上之三或以謂旡<lb/>
妄二之五蓋是時其圖未見故難於折衷亦莫得其綱<lb/>
要諸儒各伸臆說至於紛然而仲翔則知有此圖也<lb/>
　<lb/>
<pb n="20b"/>
　　　姤䷫乾一交而為姤<lb/>
　<hi>乾坤者諸卦之祖</hi>
　　　復䷗坤一交而為復<lb/>
　　　復䷗剛反動而以順行<lb/>
　凡卦五陰一陽者皆自復卦而來復一爻五變而成五卦<lb/>
　　　師䷆<hi>剛中而應</hi>　謙䷎<hi>君子有/終吉</hi>　豫䷏<hi>剛應而志行</hi>
　　　比䷇<hi>以剛中也</hi>　剝䷖<hi>柔變剛也</hi>
　　　姤䷫<hi>柔遇剛也</hi>
<pb n="21a"/>
　凡卦五陽一陰者皆自姤卦而來姤一爻五變而成五卦<lb/>
　　　同人䷌<hi>柔得位得中而應乎乾</hi>履䷉<hi>柔履/剛也</hi>　小畜䷈<hi>柔得位而上下應之</hi>
　　　大有䷍<hi>柔得尊位而上下應之</hi>　　　夬䷪柔乘五剛也<lb/>
　　　遯䷠乾再交而為遯<lb/>
　　　臨䷒坤再交而為臨<lb/>
　　　臨䷒剛浸而長剛中而應<lb/>
　凡卦四陰二陽者皆自臨卦而來臨五復五變而成十四卦<lb/>
　　第一四變<lb/>
<pb n="21b"/>
　　　明夷䷣　　　　　　震䷲<lb/>
　　　屯䷂<hi>剛柔始交而難生</hi>　　　頤䷚<lb/>
　　第二復四變<lb/>
　　　升䷭　　　　　　　解䷧<lb/>
　　　坎䷜<hi>乃以剛中也</hi>　　　　蒙䷃<lb/>
　第三復三變<lb/>
　　　小過䷽<hi>柔得中剛失位而不中</hi>　萃䷬<hi>剛中而應故聚也</hi>
　　　觀䷓<hi>大觀在上中正以觀天下</hi>
<pb n="22a"/>
　　第四復二變<lb/>
　　　蹇䷦<hi>蹇利西南往得中也不利東北其道窮也</hi>　晉䷢<hi>柔進而上行</hi>
　　第五復一變<lb/>
　　　艮䷳上下敝應<lb/>
　　　遯䷠小利貞浸而長也<lb/>
　凡卦四陽二陰者皆自遯卦而來遯五復五變而成十四卦<lb/>
　　第一四變<lb/>
　　　訟䷅<hi>訟有孚窒惕中吉剛來而得中也</hi>　　䷸<hi>剛巽乎中正而志行柔皆順乎剛初在下二居四</hi>
<pb n="22b"/>
　　　鼎䷱<hi>柔進而上行得中而應乎剛</hi>　　大過䷛<hi>剛過而中本未弱也</hi>
　　第二復四變<lb/>
　　　旡妄䷘<hi>剛自外來而為主於内</hi>　　家人䷤<lb/>
　　　離䷝<hi>柔麗乎中正</hi>　　　　　革䷰<hi>水火相息</hi>
　第三復三變<lb/>
　　　中孚䷼<hi>柔在内而剛得中</hi>　　　大畜䷙<lb/>
　　　大壯䷡<lb/>
　第四復二變<lb/>
<pb n="23a"/>
　　　睽䷥<hi>柔進而上行得中而應乎剛</hi>　　　需䷄<lb/>
　第五復一變<lb/>
　　　兌䷹剛中而柔外<lb/>
　　　否䷋乾三交而為否<lb/>
　　　泰䷊坤三交而為泰<lb/>
　　　泰䷊小往大來<lb/>
　凡卦三陰三陽者皆自泰卦而來泰三復三變而成九卦<lb/>
　　第一三變<lb/>
<pb n="23b"/>
　　　歸妹䷵<hi>歸妹天地之大義也天地不始也交而萬物不與歸妹人之終</hi>節䷻剛柔分而剛得中<lb/>
　　　損䷨<hi>損下益上其道上行</hi>
　　第二復三變<lb/>
　　　豐䷶　　　　　　既濟䷾剛柔正而位當也<lb/>
　　　賁䷕<hi>柔來而文剛分剛上而文柔</hi>
　　第三復三變<lb/>
　　　恒䷟<hi>剛上而柔下</hi>　　　井䷯<hi>巽乎水而上水井乃以剛中也</hi>
　　　蠱䷑<hi>剛上而柔下</hi>
<pb n="24a"/>
　　　否䷋大往小來<lb/>
　凡卦三陽三陰者皆自否卦而來否三復三變而成九卦<lb/>
　　第一三變<lb/>
　　　漸䷴<hi>女歸吉進得位往有功也</hi>　　旅䷷<hi>柔得中乎外而順乎剛</hi>
　　　咸䷞<hi>柔上而剛下</hi>
　　第二復三變<lb/>
　　　渙䷺<hi>剛來而不窮柔得位而上同</hi>　未濟䷿<lb/>
　　　困䷮<hi>剛揜也以剛中也</hi>
<pb n="24b"/>
　　第三復三變<lb/>
　　　益䷩<hi>損上益下民說無疆</hi>　　噬嗑䷔<hi>柔得中而上行雖不當位利用獄也</hi>
　　　隨䷐<hi>剛來而下柔</hi>
右李挺之六十四卦相生圖一篇通變卦反對圖為九<lb/>
篇康節之子伯温傳之於河陽陳四文<hi>忘其名</hi>陳傳之於<lb/>
挺之始虞氏卦變乾坤生坎離乾息而生復臨泰大壯<lb/>
夬坤消而生姤遯否觀剝自復來者一卦<hi>豫</hi>自臨來者<lb/>
四卦<hi>明夷解升震</hi>自泰來者九卦<hi>蠱賁恒損升歸妹豐節既濟</hi>自大壯來<lb/>
<pb n="25a"/>
者六卦<hi>需大畜大過睽鼎兌</hi>自夬來者一卦<hi>同/人</hi>自遯來者五卦<hi>訟旡妄家人革巽</hi>自否來者八卦<hi>隨噬嗑咸益/困漸渙未濟</hi>自觀來者五卦<hi>晉蹇頤萃艮</hi>自剝來者一卦<hi>謙</hi>而屯生於坎蒙生於艮比生於<lb/>
師頤小過生於晉睽生於大壯咸生於无妄旅生於賁<lb/>
咸生於噬嗑中孚生於訟小畜變需上履變訟初姤無<lb/>
生卦師同人大有兌四卦闕李鼎祚取蜀才盧氏之書<lb/>
補其三卦<hi>大有闕</hi>而頤卦虞以為生於晉侯果以為生於<lb/>
觀今以此圖考之其合於圖者三十有六卦又時有所<lb/>
<pb n="25b"/>
疑不合者二十有八卦夫自下而上謂之升自上而下<lb/>
謂之降升者上也息也降者消也陰生陽陽生陰陰復<lb/>
生陽陽復生陰升降消息循環無窮然不離於乾坤一<lb/>
生二二生三至於三極矣故凡卦五陰一陽者皆自復<lb/>
來復一爻五變而成五卦<hi>師謙豫比剝</hi>凡卦五陽一陰者皆<lb/>
自姤來姤一爻五變而成五卦<hi>同人履小畜大有夬</hi>凡卦四陰二<lb/>
陽者皆自臨來臨五復五變而成十四卦<hi>明夷震屯頤升解坎蒙小過革觀蹇晉艮</hi>凡卦四陽二陰者皆自遯來遯五復五變而成<lb/>
<pb n="26a"/>
十四卦<hi>訟巽鼎大過旡妄家人離革中孚大畜大壯睽需兌</hi>凡卦三隂三陽者皆<lb/>
自泰來泰三復三變而成九卦<hi>歸妹節損豐既濟賁恒井蠱</hi>凡卦三<lb/>
陽三陰者皆自否來否三復三變而成九卦<hi>漸旅咸渙未濟困益噬嗑□</hi>乾坤大父母也復姤小父母也坎離得乾坤之用<lb/>
者也頤大過小過中孚得坎離者也故六卦不反對而<lb/>
臨生坎遯生離臨生頤小過遯生大過中孚或曰先儒<lb/>
謂賁本泰卦豈乾坤重而為泰又由泰而變乎曰此論<lb/>
之卦也所謂之卦者皆變而之他卦也周易以變為占<lb/>
<pb n="26b"/>
七卦變而為六十三卦六十四卦變而為四千九十六<lb/>
卦而卜筮者尚之此焦廷壽之易林所以興也聖人因<lb/>
其剛柔相變繫之以辭焉以明往來屈信利害吉凶之<lb/>
無常也故君子居則觀其象而玩其辭動則觀其變而<lb/>
玩其占占與辭一也故乾坤重而為泰者八卦變而為<lb/>
六十四卦也由泰而為賁者一卦變而為六十三卦也<lb/>
或曰剛柔相易皆本諸乾坤也凡三子之卦言剛來者<lb/>
明此本坤也而乾來化之凡三女之卦言柔來者明此<lb/>
<pb n="27a"/>
本乾也而坤來化之故凡言是者皆三子三女相值之<lb/>
卦也非是卦則無是言也謂泰變為賁此大惑也曰不<lb/>
然也往來者以内外言也以消息言也自内而之外謂<lb/>
之往自外而之内謂之來請復借賁卦言之柔來而文<lb/>
剛者坤之柔自外卦下而來文乎乾之剛也分剛上而<lb/>
文柔者乾之剛自内卦上而往文乎坤之柔也於柔言<lb/>
來則知分剛上而文柔者往也於剛言上則知柔來而<lb/>
文剛者下也上者出也下者入也此所謂其出入以度<lb/>
<pb n="27b"/>
内外此所謂上下無常也若言柔來者明此本乾也則<lb/>
不當言分剛上而文柔當曰剛來而文柔矣无妄之彖<lb/>
曰剛自外來而為主於内外卦乾已三畫矣謂之自外<lb/>
來則當自卦外來乎故乾施一陽於坤以化其一陰而<lb/>
生三子坤施一陰於乾以化其一陽而生三女者乾坤<lb/>
相易以生六子成八卦也上下往來周流無窮者剛柔<lb/>
相易以盡其爻之變也爻之言往來言上下内外者豈<lb/>
唯三子三女相値之卦而已哉故曰剛柔相推變在其<lb/>
<pb n="28a"/>
中矣又曰往來不窮謂之通又曰變動不居周流六虚<lb/>
謂之周流六虚則其往其來非謂三畫之卦也近世楊<lb/>
傑鮑極論卦變之義楊曰泰者通而治者也故聖人變<lb/>
於節賁損蠱恒歸妹大畜之彖以為御治之術焉否者<lb/>
閉而亂者也故聖人變於咸益隨渙噬嗑无妄訟之彖<lb/>
以為救亂之術焉鮑曰遯陰長之卦邪道並興聖人易<lb/>
一爻而成无妄欲以正道止其邪也楊謂否變无妄訟<lb/>
亦誤矣然觸𩔖而長六十四卦之相變其義可推矣<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢上易傳卦圖卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易傳卷十一</head>
    <p>
<pb n="1a"/>
欽定四庫全書<lb/>
　漢上易傳卷十一　　　　　宋　朱震　撰<lb/>
　　雜卦𫝊<lb/>
　雜卦𫝊以剛柔升降反復取義又揉雜衆卦以暢无<lb/>
　窮之用而歸藏連山三代之易皆在其中百世之後<lb/>
　有聖人作不外是也康節曰乾坤三變坎離不動故<lb/>
　太𤣥準之以𤣥衝𤣥錯<lb/>
乾剛坤柔比樂師憂臨觀之義或與或求屯見而不失<lb/>
<pb n="1b"/>
其居蒙雜而著震起也艮止也損益盛衰之始也大<lb/>
畜時也无妄災也萃聚而升不來也謙輕而豫怠也<lb/>
噬嗑食也賁无色也兊見而巽伏也隨无故也蠱則<lb/>
飭也剝爛也復反也晉晝也明夷誅也井通而困相<lb/>
遇也咸速也恒久也渙離也節止也解緩也蹇難也<lb/>
睽外也家人内也否泰反其類也大壯則止遯則退<lb/>
也大有衆也同人親也革去故也鼎取新也小過過<lb/>
也中孚信也豐多故也親寡旅也離上而坎下也小畜<lb/>
<pb n="2a"/>
寡也履不處也需不進也訟不親也大過顛也姤遇也<lb/>
柔遇剛也漸女歸待男行也頤養正也既濟定也歸妺<lb/>
女之終也未濟男之窮也夬決也剛決柔也君子道長<lb/>
小人道憂也<lb/>
　乾坤易之門凡剛皆乾也凡柔皆坤也剛柔相雜乃<lb/>
　成諸卦故曰乾剛坤柔比得位而衆比之故樂師犯<lb/>
　難而衆從之故憂憂樂以天下也臨之九二在下四<lb/>
　陰與之故能以大臨小觀之九五在上四陰求之故<lb/>
<pb n="2b"/>
　能以上觀下或與或求乃成臨觀之義屯自震變四<lb/>
　之五雖見於屯也而不失其所居所以大亨歟蒙自<lb/>
　坎變五之上陰陽相雜雖雜也而九自著見陰豈能<lb/>
　蒙之所以蒙亨歟陽起於坤而出震則靜者動陽止<lb/>
　於艮而入坤則動者靜故起莫如震止莫如艮也損<lb/>
　以九三為上由泰而損始衰者也益以九四益初由<lb/>
　否而益始盛者也故損益盛衰之始也大畜以四五<lb/>
　之柔而畜三陽時也无妄九五六二中正而三四上<lb/>
<pb n="3a"/>
　爻為无妄之疾災也關子明曰无妄而災者災也有<lb/>
　妄而災者其所宜也非災之者也萃二陽萃於上升<lb/>
　二陽升於下升者往也升往則不來矣不來者必聚<lb/>
　於上也氣之方升誰能遏之故曰萃聚而升不來也<lb/>
　謙自上降三豫自初升四謙故降也輕豫故怠而止<lb/>
　故曰謙輕而豫怠也噬嗑除間者也四為頤中有物<lb/>
　故曰噬嗑食也賁自泰來本无色也剛柔交錯然後<lb/>
　有文故曰賁无色也陰隨陽升說而見乎外故曰兊<lb/>
<pb n="3b"/>
　見也陽隨陰降巽而伏乎内故曰巽伏也施說之道<lb/>
　小者亦伸處巽之時大者亦屈无非天也隨隨時也<lb/>
　以是為正故曰隨无故也蠱壞也二往之五飭蠱之<lb/>
　道故曰蠱則飭也剝爛也五陰潰於内也復反也剝<lb/>
　上反於下也晉之明進而至於晝明夷之明降而至<lb/>
　於誅夷誅也其明熄矣非誅之象乎泰初之五往來<lb/>
　不窮故曰井通否上之二陽遇陰而見揜故曰困相<lb/>
　遇也或往而通或來而困唯其時也以剛下柔其感<lb/>
<pb n="4a"/>
　必速故曰咸感也剛上柔下可以持乆故曰恒乆也<lb/>
　渙三陽渙離故曰渙離也節三陽止而不去故曰節<lb/>
　止也陽離則三陰散陽止則三陰來陽者陰之表也<lb/>
　蹇二往五涉難也故曰蹇難也解五來二復吉也故<lb/>
　曰解緩也來者為緩則往者當夙故曰有攸往夙吉<lb/>
　關子明曰明乎外者物自睽故曰睽外也明乎内者<lb/>
　家自齊故曰家人内也君子泰則小人否小人泰則<lb/>
　君子否故曰否泰反其類也四陽並進六五以和易<lb/>
<pb n="4b"/>
　待之可以止而仕也故曰大壯則止四陽偕往二陰<lb/>
　在内而執其柄可以退而去也故曰遯則退也同人<lb/>
　六二得中得位而同乎人同乎人則人亦親之故曰<lb/>
　同人親也大有六五柔得尊位而有其衆有其衆則<lb/>
　衆亦歸之故曰大有衆也水火相革革已廢也故曰<lb/>
　革去故也以木巽火火方興也故曰鼎取新也功成<lb/>
　者退方來者進一去一取天之道也小過二陽在内<lb/>
　動而止小者過也故曰小過過也中孚二陰在内伏<lb/>
<pb n="5a"/>
　而說小者信也故曰中孚信也豐泰二之四進退不<lb/>
　得其所多故也多故則難處故曰豐多故也旅否三<lb/>
　之五失位无應以其旅於外也旅外者不如在内之<lb/>
　為安故曰親寡旅也豐多故也故四五相錯然後有<lb/>
　慶親寡旅也故五動二應而後有譽離火炎上也故<lb/>
　陽爻多凶坎水趣下也故陰爻多凶坎離相濟者也<lb/>
　小畜五陽而畜一陰所畜者寡故曰小畜寡也履一<lb/>
　柔而履二剛不處為善故曰履不處也需險在前三<lb/>
<pb n="5b"/>
　陽需時而不進關子明曰履而不處者其周公乎需<lb/>
　而不進者其仲尼乎險在下而陽上行相過者也故<lb/>
　曰訟不親也自大過顛也而下簡冊錯亂當曰頤養<lb/>
　正也大過顛也遘遇也遘當作姤柔遇剛也夬決也<lb/>
　剛決柔也君子道長小人道憂也漸女歸待男行也<lb/>
　歸妹女之終也既濟定也未濟男之窮也頤一陽在<lb/>
　上而養四陰正也故其卦以下養上為顛大過一陰<lb/>
　在上四陽无所託顛也故其卦初陰承陽无失位之<lb/>
<pb n="6a"/>
　凶陰宜在下也姤以一柔而遇五剛故曰姤遇也柔<lb/>
　遇剛也夬以五剛而決一柔故曰決夬也剛決柔也<lb/>
　姤小人道長君子道憂也故繫於金柅夬君子道長<lb/>
　小人道憂也故无號之凶女以外為歸乾男下而迎<lb/>
　三然後坤女行而歸故曰漸女歸待男行也歸妹以<lb/>
　三易四男行而女從夫婦之正也上六无應守正而<lb/>
　終不改之義也故曰歸妹女之終也既濟虞翻曰六<lb/>
　爻得位定也故曰既濟定也未濟伊川曰三陽失位<lb/>
<pb n="6b"/>
　故曰未濟男之窮也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢上易傳卷十一<lb/>
</p>
<p>
</p>
  </div>
</body>
</text>
</TEI>
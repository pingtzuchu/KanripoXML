<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易傳卷二</head>
    <p>
<pb n="1a"/>
欽定四庫全書<lb/>
　漢上易傳卷二　　　　　　宋　朱震　撰<lb/>
　　上經<lb/>
䷊<hi>乾下坤上</hi>泰小徃大來吉亨彖曰泰小徃大來吉亨則<lb/>
是天地交而萬物通也上下交而其志同也内陽而外<lb/>
隂内健而外順内君子而外小人君子道長小人道消<lb/>
也<lb/>
　小者自内而徃大者自外而來隂陽之氣徃來相交<lb/>
<pb n="1b"/>
　故亨交以正故吉吉亨者吉以亨也以天地言之乾<lb/>
　坤交而成震震萬物通也天地之泰也以上下言之<lb/>
　上下交而二五不失中其志同也君臣之泰也不交<lb/>
　則不通不同則不交此再言泰小徃大來所以吉亨<lb/>
　也以氣言之内陽而外隂則通以徳言之内健而外<lb/>
　順則通以天下言之内君子而外小人則通泰者通<lb/>
　而治也是故君子内則其道日長小人外則其道日<lb/>
　消如是則能存泰而不入於否矣關子明曰乾來内<lb/>
<pb n="2a"/>
　坤徃外則君子闢小人闔故名之曰泰反是名之曰<lb/>
　否作易者其闢君子而通小人之闔也故以君子名<lb/>
　其卦在卦氣為正月故太𤣥準之以達交<lb/>
象曰天地交泰后以財成天地之道輔相天地之宜以<lb/>
左右民<lb/>
　泰者天地交也財成輔相者以人道交天地也兊刻制坤成<lb/>
　物因天地之道而財成之也則物不屈於欲震左兊右輔相<lb/>
　也因天地之宜而輔相之則人不失其利左右亦震兊也坤<lb/>
<pb n="2b"/>
　為民財成輔相以左右民者立人道也財裁古通用<lb/>
初九㧞茅茹以其彚征吉象曰拔茅征吉志在外也<lb/>
　茅上柔下剛而潔白君子之象也拔其一則其根牽<lb/>
　引連茹而起君子引𩔖之象也茹根也三陽同志外<lb/>
　有應初九上應四四來援之成巽初徃成震震為蕃<lb/>
　鮮巽為白茹者初九之剛也𥘉徃則二三同𩔖牽連<lb/>
　而進伏艮而手拔茅連茹以其彚征也征正行也利<lb/>
　於正行故吉君子在上必引其𩔖将以合君子之𩔖<lb/>
<pb n="3a"/>
併天下之力以濟其道於泰不然小人以朋比而強君<lb/>
子以寡助而弱亦何由泰哉<lb/>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
　兊為澤震為萑陂澤荒穢之象二之五以陽包隂包<lb/>
　荒也坎為大川出乾流坤行於地中河之象也震足<lb/>
　蹈川徒渉也徒渉曰馮馮河也勇於蹈難而不顧者<lb/>
　也二近五逺不遐遺也陽與陽為朋二絶其𩔖而去<lb/>
<pb n="3b"/>
　朋亡也人狃於泰政緩法弛之時當有包含荒穢之<lb/>
　量以安人情用馮河越險之勇以去弊事民𨼆忽於<lb/>
　荒逺人材失於廢滯故戒以不遐遺近已者愛之逺<lb/>
　已者惡之大公至正或奪於私昵故戒以朋亡四者<lb/>
　具乃得配六五而行中道所以然者光明廣大不狹<lb/>
　且陋也六五柔中以下九二二剛中而配五坎離日<lb/>
　月充滿六合而无私照其道光大如是則无一物不<lb/>
　泰矣易言道大无所不容者曰光大思慮褊狹者未<lb/>
<pb n="4a"/>
　光大陋之謂也時已泰矣苟淺中不能容之則輕人<lb/>
　才忽逺事植朋黨好惡不中不足以厭服人心天下<lb/>
　復入於否六五曰中以行願也九二曰中行中道者<lb/>
　所以存泰也横渠曰舜文之治不過是矣<lb/>
九三无平不陂无徃不復艱貞无咎勿恤其孚于食有<lb/>
福象曰无往不復天地際也<lb/>
　𥘉二上徃四五復位坤平衍也化為山澤平者陂矣<lb/>
　若九三不守其位而又徃上六坤復泰将成否故戒<lb/>
<pb n="4b"/>
　之觀无平不陂則知无徃不復矣九三在天地之際<lb/>
　徃者當復泰者當否時将大變唯艱難守貞確然不<lb/>
　動乃无咎三與上六有孚者也隂陽失位為憂憂恤<lb/>
　也三上相易恤其孚也天地反復之際外之小人必<lb/>
　因内之君子有危懼之心乘隙而動著信於我君子<lb/>
　應之則大事去矣禍至於覆其宗艱貞勿恤其孚不<lb/>
　以利<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>之心移其守以拒險詖之勢以塞反復之路<lb/>
　自信而已于食有福矣兊為口三陽為福君子之干<lb/>
<pb n="5a"/>
　祿也修身俟命人之信否无以為也故能永享安榮與<lb/>
　有泰之福或曰時運已徃艱貞其如何曰天人有交<lb/>
　勝之理闗子明曰象生有定數吉凶有前期變而能<lb/>
　通故治亂有可易之理大哉人謨其與天地終始乎<lb/>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　陽實為富隂虗為貧以用也鄰五與上也陽必求隂<lb/>
　隂必求陽隂陽之情也三陽在下上與三隂相應故<lb/>
<pb n="5b"/>
　隂得其主而安於上君子在内小人安於外之象也<lb/>
　三陽相率而往三隂失實各復其所故翩翩然下之<lb/>
　𥘉六成巽巽為雞而五與上亦從之而復不富而用<lb/>
　其鄰也不富者失實也翩翩者回翔而後下之意譬<lb/>
　如葉墜井中翩翩而下以井氣扶之也君子𥘉去位<lb/>
　小人猶有顧忌君子盡去然後飛揚矣君子有益於<lb/>
　世如此可使一日去位乎兊口戒也上下相應孚也<lb/>
　君子往則小人來兊象毁不戒以孚也不正之間獨<lb/>
<pb n="6a"/>
　行正者君子之願也衆正之間而行不正者小人之<lb/>
　願也願皆出於中心而分君子小人者正不正之間<lb/>
　耳是以君子艱貞聖人言此眀天地将閉上下各復<lb/>
　其所雖有聖智莫能止也易傳曰理當然者天也衆<lb/>
　所同也泰既過中則變矣<lb/>
六五帝乙歸妹以祉元吉象曰以祉元吉中以行願也<lb/>
　史謂湯為天乙又有帝祖乙有帝乙陽虎謂帝乙為<lb/>
　㣲子之父而子夏謂帝乙歸妹湯之歸妹也湯一曰<lb/>
<pb n="6b"/>
　天乙亰房載湯歸妹之辭曰无以天子之尊而乘諸<lb/>
　侯无以天子之富而驕諸侯隂之從陽女之順夫本<lb/>
　天地之義也徃事而夫必以禮義則帝乙湯也五君<lb/>
　位乾九二居之帝也帝天徳也女以嫁為歸震為長<lb/>
　男兊為少女由長男言之妹也六五降其尊位下交<lb/>
　九二帝乙歸妹之象也五以柔中下交九二剛眀之<lb/>
　賢而順從之九二復以剛中上交於五而其道上行<lb/>
　五以是成治泰之功則以中道致福而獲元吉也故<lb/>
<pb n="7a"/>
　曰以祉元吉祉福也元吉者吉之至善也夫上交於<lb/>
　五者豈唯九二之願亦六五之願二五道行君臣並<lb/>
　吉非其願乎故曰中以行願也<lb/>
上六城復于隍勿用師自邑告命貞吝象曰城復于隍<lb/>
其命亂也<lb/>
　上六治極而亂以一卦言之闕土為隍積而成城泰<lb/>
　兊之象城髙而墜復歸於隍泰反為否也師衆也坤<lb/>
　為衆城復于隍則天地閉塞君失其民故勿用師邑<lb/>
<pb n="7b"/>
　二也巽為命泰兊口為告坤為亂四之𥘉成巽告命<lb/>
　也五之二自邑告命也上之三成坤其命亂也當是<lb/>
　時雖九五正其道不行於下貞吝也雖自邑人人而<lb/>
　告諭之其命曰亂不可正矣盖泰之方中君臣同心<lb/>
　乃可以治泰過此則變必至於大亂而後己<lb/>
䷋<hi>坤下乾上</hi>否之匪人不利君子貞大徃小來彖曰否之<lb/>
匪人不利君子貞大徃小來則是天地不交而萬物不<lb/>
通也上下不交而天下无邦也内隂而外陽内柔而外<lb/>
<pb n="8a"/>
剛内小人而外君子小人道長君子道消也<lb/>
　天地相交是生萬物其卦為泰人於其中為天地萬<lb/>
　物之主觀之人則天地相交萬物咸備故三偶在上<lb/>
　三竒在下鼻口居天地之中交泰也天地當交而否<lb/>
　之匪人道也聖人位乎兩間以立人道否之則人道<lb/>
　絶滅矣故曰否之匪人泰𥘉三四上得位二五以正<lb/>
　相易正者衆君子多也否初三四上不正二五獨正<lb/>
　正者少不正者衆小人多也泰多君子否多小人豈<lb/>
<pb n="8b"/>
　降之才有殊哉否時君子消小人長自中人以下化<lb/>
　之為不正雖有君子寡徒少偶難乎免於衰世於是<lb/>
　有善人載尸哲人之愚括囊无咎无譽故曰不利君<lb/>
　子貞大者自内而徃小者自外而來乾坤不交震反<lb/>
　成艮艮者萬物之終也故曰萬物不通也坤在上為<lb/>
　邦在下為邑治天下之道自庶人達於大夫大夫逹<lb/>
　於諸侯諸侯逹於天子上下不交坤反於下則民困<lb/>
　而主不恤下怨而上不知俗已敗而政不修雖有邦<lb/>
<pb n="9a"/>
　國内外塞矣故曰天下无邦也以氣言之内隂而外<lb/>
　陽乾闔而坤也以形言之内柔而外剛氣反而死也<lb/>
　一隂自姤長而為遯為否小人之道日長君子之道<lb/>
　日消其禍至於空國而无君子極坤疑乾君臣相傷<lb/>
　故聖人於此終言之<lb/>
象曰天地不交否君子以儉徳辟難不可榮以祿<lb/>
　天地不交上下否塞也泰坤吝嗇儉也兊澤險難也<lb/>
　震蕃鮮榮也否反泰乃有君子當天地不交之時以<lb/>
<pb n="9b"/>
　儉徳避難不食而遯去雖有厚禄不可榮之之象<lb/>
𥘉六㧞茅茹以其彚貞吉亨象曰㧞茅貞吉志在君也<lb/>
　𥘉六自下引九四以退有艮巽九四應初巽成震艮<lb/>
　為手㧞也巽為白震為蕃鮮上柔下剛而潔白者茅<lb/>
　也茹九四之剛也三陽同𩔖以其彚也四應𥘉正也<lb/>
　能與其𩔖退而守正得處否之吉身雖退伏其道亨<lb/>
　矣五為君四近君志中也屈伸進退相為用也君子<lb/>
　之退以小人得志故安於下以俟其復未甞一日忘<lb/>
<pb n="10a"/>
　君也君子所以屈而能伸退而能進此否所以為泰<lb/>
　之本歟故曰㧞茅貞吉志在君也<lb/>
六二包承小人吉大人否亨象曰大人否亨不亂羣也<lb/>
　五包二二承之包承也順以承上小人之正也六二<lb/>
　在否之時得位在内小人也故曰小人吉九五中正<lb/>
　在外包小人而容之雖包小人而亦不亂於小人之<lb/>
　羣坤為亂三隂小人羣也包則和不亂羣則不流此<lb/>
　大人處否而亨歟不曰君子者處否而亨非大人不<lb/>
<pb n="10b"/>
　能若同流合汙則否而已焉得亨天地相函隂陽相<lb/>
　包否六二六三姤九三皆以陽包隂大者宜包小也<lb/>
六三包羞象曰包羞位不當也<lb/>
　六三得時進而處上九四辭尊退居於下見六三則<lb/>
　包容之而六三始有處不當位之羞何以知其羞乎<lb/>
　體巽而自動是以知其羞也管仲謂齊侯恭而氣下<lb/>
　言則徐見臣有慙色是也六二六三小人之致否者<lb/>
　也君子與之力争則否結而不觧矣自古君子不忍<lb/>
<pb n="11a"/>
　於小人以及禍害者常多故易為君子謀必包容之<lb/>
　使下者知所承上者知所愧庶幾有泰之漸也三四<lb/>
　相易巽成離離為目羞愧之象與恒九五或承之羞<lb/>
　同<lb/>
九四有命无咎疇離祉象曰有命无咎志行也<lb/>
　九四否道已革故於此言濟否之道四為朝廷五為<lb/>
　君巽為命疇𩔖也祉福也九四剛而履位有濟否之<lb/>
　才而近君能下君命於朝廷五錫以六二之祉福則<lb/>
<pb n="11b"/>
　陽徳亨矣否可以濟矣人誰咎之哉四應初三應上<lb/>
　君子之𩔖附麗其祉以進九四之志行乎下矣五錫<lb/>
　二成離離麗也志者中也荀諝謂志行乎羣隂也易<lb/>
　傳曰君道方否據逼近之地所惡在居功取忌若動<lb/>
　必出於君命威福一歸於上則无咎而其志行矣<lb/>
九五休否大人吉其亡其亡繫于苞桑象曰大人之吉<lb/>
位正當也<lb/>
　休息也九四否道已革九五息否之時二五相易隂<lb/>
<pb n="12a"/>
　息於五故曰休否言九五之動也大人居尊位正也<lb/>
　中正而健徳當乎位也位者聖人之大寳雖有其徳<lb/>
　无其位不可也有其位无其時不可也息天下之否<lb/>
　者其惟有其位有其徳又有其時乎故曰大人之吉<lb/>
　位正當也言九五之不動也然未離乎否也故又戒之<lb/>
　九五不動不能與二相易則安其位者也保其存者<lb/>
　也有其治者也安其位者必危保其存者必亡有其<lb/>
　治者必亂故曰其亡其亡此又因九五不動以眀戒<lb/>
<pb n="12b"/>
　也苞桑其葉叢生者也巽為木上𤣥下黄三陽積羙<lb/>
　而根於坤土其根深固苞桑也巽為繩繫也維也慮<lb/>
　其危亡且亂當繫之維之使其根深固以防否之復<lb/>
　故曰繫於苞桑如是則大人吉非位正徳當能无凶<lb/>
　乎易傳曰漢之王允唐之李徳裕不知此所以致禍敗<lb/>
也<lb/>
上九傾否先否後喜象曰否終則傾何可長也<lb/>
　上九否之終天運極矣人情厭矣君子動於上六三<lb/>
<pb n="13a"/>
　應於下否毁兊成如決積水而傾之莫之能禦也始<lb/>
　也否塞先否也終也傾否後喜也兊為説隂陽得位<lb/>
　為喜巽為長理極必反否終則傾何可長也易傳曰<lb/>
　反危為安易亂為治必有剛陽之才故否之上九則<lb/>
　能傾否屯之上六則不能變屯<lb/>
䷌<hi>離下乾上</hi>同人于野亨利渉大川利君子貞彖曰同人<lb/>
柔得位得中而應乎乾曰同人同人曰同人于野亨利<lb/>
渉大川乾行也文眀以健中正而應君子正也唯君子<lb/>
<pb n="13b"/>
為能通天下之志<lb/>
　姤隂自𥘉進至二成卦以隂居隂得位也二得中也<lb/>
　乾九五位正徳當二以柔順應之各得其正而其徳<lb/>
　同故曰同人人道父子君臣夫婦朋友長幼其位不<lb/>
　同而相與㑹於大同者中也過與不及睽異而不同<lb/>
　矣人受天地之中以生未始不同得其所同然則心<lb/>
　同心同則徳同故曰柔得位得中而應乎乾曰同人<lb/>
　此以二五釋同人之義也乾天也曰同人何也三畫<lb/>
<pb n="14a"/>
　以𥘉為地以二為人三為天重卦四即𥘉也五即二<lb/>
　也上即三也六二應乎九五同人也以其同人故曰<lb/>
　同人曰同人上九天際也故曰野野者曠逺无適莫<lb/>
　之地常人之情其所同者不過乎暱比之私而同人<lb/>
　之道不以繫應達于曠逺无適无莫其道乃亨有一<lb/>
　不同為未亨也同人至于上九則逺近内外无不同<lb/>
　者故曰同人于野亨二自下至上皆成兊澤決為大<lb/>
　川險阻艱危之象乾健也能與天下同之其行健矣<lb/>
<pb n="14b"/>
　則險阻艱危何徃不濟故曰利渉大川乾行也乾行<lb/>
　自子至已坤行自午至亥二柔上進乾爻下行不曰<lb/>
　坤行者同人坤變乾𥘉九子上至已聖人因以寓乾<lb/>
　坤之行焉坤為文坤變離為文眀文理也萬物𣪚殊<lb/>
　各有其理而理則一聖人視四海之逺百世之後如<lb/>
　跬歩如旦暮者通於理而已惟燭理眀則能眀乎同<lb/>
　人之義然非克已行之以健不蔽於欲者不能盡其<lb/>
　道克己則物我一矣文眀以健然後中正无私靡所<lb/>
<pb n="15a"/>
　不應天下之志通而為一夫同人之義以四言該之<lb/>
　文眀也健也中也正也以一言盡之正而已矣不正<lb/>
　則燭理必不眀行已必不剛施諸人必無相應之理<lb/>
　反求於心不能自得其能通天下之志乎故曰文眀<lb/>
　以健中正而應君子正也唯君子為能通天下之志<lb/>
　此合二五兩體以言同人之才也易傳曰小人惟用<lb/>
　其私意故所惡者雖是而異所比者雖非亦同其所<lb/>
　同者則阿黨蓋其心不正也故同人之道利在君子<lb/>
<pb n="15b"/>
　貞以卦氣言之為七月故太𤣥準之以昆<lb/>
象曰天與火同人君子以𩔖族辨物<lb/>
　天體在上而火炎上二五相與天與火也同人之道<lb/>
　同而无間如天與火然故曰天與火同人離麗也一<lb/>
　隂麗於二陽陽本乎天炎上者𩔖也故君子以𩔖族<lb/>
　然乾陽物也離隂物也其物各異故君子以辨物𩔖<lb/>
　族者合異為同辨物者㪚同為異<lb/>
𥘉九同人于門无咎象曰出門同人又誰咎也<lb/>
<pb n="16a"/>
　𥘉九動艮為門人道同乎人者也同人於門内不若<lb/>
　同人於門外之為廣也故曰同人於門𥘉九動失正<lb/>
　宜有咎四來同之初四各得其正盖善者人之所同<lb/>
　然其誰咎我哉故曰出門同人又誰咎也<lb/>
六二同人于宗吝象曰同人于宗吝道也<lb/>
　二徃同五復成離五來同二復成乾徃來相同乾離<lb/>
　各反其本宗同人于宗所同狹矣吝道也易傳曰同<lb/>
　人不取君義私比非人君之道<lb/>
<pb n="16b"/>
六三伏戎于莽升其髙陵三嵗不興象曰伏戎于莽敵<lb/>
剛也三嵗不興安行也<lb/>
　離為甲胄為戈兵三動有震巽艮之象震巽草木<lb/>
　莽也艮為山在下體之上陵也震為足巽為髙升于<lb/>
　髙陵也三不動則伏戎于莽言九三剛而不中不能<lb/>
　同人與五争應二者五之所同九三貪其所比據而<lb/>
　有之故伏戎于莽將以攻五慮其不勝又升髙陵而<lb/>
　望焉然五陽剛居尊位二本同五非三之所當有於<lb/>
<pb n="17a"/>
　義屈矣故望其敵知其不可犯也反於中知義不可<lb/>
　行也乃退而守下比於二二亦自若然則非道而同<lb/>
　乎人者動而争之不可得也不動而比之不可得也<lb/>
　奚益矣終其能行哉故曰伏戎於莽敵剛也三歳不<lb/>
　興安行也乾為歳三歳三爻也<lb/>
九四乘其墉弗克攻吉象曰乘其墉義弗克也其吉則<lb/>
困而反則也<lb/>
　九三動而争二成坤土在内外之際墉也九四乃欲<lb/>
<pb n="17b"/>
　擣虚自上乘之故曰乗其墉四動入坎險有弓矢相<lb/>
　攻之象故曰攻三非犯已二非已應雖乘墉入險豈<lb/>
　其宜哉故曰乗其墉義弗克也三動四乘之成坎四<lb/>
　動上復乘之成兊兊坎困象也故曰困弗克攻則已<lb/>
　矣何謂吉吉者正也謂其乘墉入險力已盡而二不<lb/>
　應困而知反反而不失其則也是以吉則者理之正<lb/>
　天地萬物之所不能違者豈𫝑力所能奪哉古易本<lb/>
　云反則得則得則吉也一本云反則得得則吉也定<lb/>
<pb n="18a"/>
　本作其吉則困而反則也<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　三伏戎於莽四乘其墉動而争二五成巽震坤坤為<lb/>
　喪巽為號震為聲號咷也二非三四之所能有三四<lb/>
　不動二自徃同於五離目動為笑理之所同非争之<lb/>
　所能得非不争之所能亡故曰九五同人先號咷而<lb/>
　後笑當三四動時九五若動而争之非用大師不能<lb/>
<pb n="18b"/>
　克三四之強而與二相遇坤為衆自上入險而克三<lb/>
　三亦自下而克五有師之象言用力如是其難始克<lb/>
　相遇遇非㑹之正也故曰用大師克相遇言相克也<lb/>
　三五相克而與二遇豈㑹之正哉王弼謂執剛用直<lb/>
　不能使物自歸是也然同人之先號咷何邪曰以中<lb/>
　直也直者乾之動也理之所在也理直矣三四抑之<lb/>
　望人者深故號咷也觀乎所同物情見矣是故不得<lb/>
　其所同則怨怨而无告則號咷隨之豈惟人哉鳥雀<lb/>
<pb n="19a"/>
　亡其𩔖則啁啾而鳴犬獸亡其羣則躑躅而悲未有<lb/>
　失其所同不如同人之先者也易傳曰九五君位而<lb/>
　爻不取人君同人之義者盖人君當與天下大同而<lb/>
　五專以私暱應於二失其中正之徳非君道也又先<lb/>
　隔則號咷後遇則笑乃私暱之情非大同之體也二<lb/>
　之在下尚以同於宗而為吝况人君乎<lb/>
上九同人于郊无悔象曰同人于郊志未得也<lb/>
　上九在外逺於二未得志也動而得正内同九三雖<lb/>
<pb n="19b"/>
　未得二不為无所同也故動而无悔九三乾天際而<lb/>
　在内外之交有郊之象同人於剛健之爻三伏戎四<lb/>
　乘墉五用大師上九逺於二處不争之地動而无悔<lb/>
　九三自至同人之義其在於不與物争而物情自歸<lb/>
　乎<lb/>
䷍<hi>乾下離上</hi>大有元亨彖曰大有柔得尊位大中而上下<lb/>
應之曰大有其徳剛健而文眀應乎天而時行是以元<lb/>
亨<lb/>
<pb n="20a"/>
　小畜柔得位而上下應之六四也六四畜之以巽是<lb/>
　以小畜大有柔得尊位則有利𫝑得大中之道則得<lb/>
　人心而又執柔履謙有而不恃故上下五陽皆應能<lb/>
　有其大六五而言大中五者大中之位柔得之也故<lb/>
　曰大有不言有大者大不可有也此以六五一爻言<lb/>
　有其大夫天下至大也有其大者未必能元亨致元<lb/>
　亨者由乎其才内乾剛健也外離文眀也剛健則不<lb/>
　息文眀則能順萬物之理而眀有是徳矣推而行之<lb/>
<pb n="20b"/>
　不失其時者隨天而行也盖六五自同人之二固始<lb/>
　以正矣以時而行是以元亨此合兩體推原六五言<lb/>
　大有之才也才者能為是徳者也同人曰文眀以健<lb/>
　大有曰剛健而文眀何也同人九五健矣不言剛者<lb/>
　剛天徳不可為首不言剛抑之也大有六五柔得尊<lb/>
　位嫌於剛不足故曰剛健或曰大有師賔之道也曰<lb/>
　大有尚賢自六五言上九乃有師賔之象彖言尚賢<lb/>
　者唯大畜也<lb/>
<pb n="21a"/>
象曰火在天上大有君子以遏惡揚善順天休命<lb/>
　大有自垢一隂四變皆有惡與善之象惡者不正也善<lb/>
　者正也乾陽休善也巽命也至于五變成離離為火<lb/>
　在天上眀盛大有之時惡者遏絶善者顯揚此豈人<lb/>
　力之所能為哉順天休命而已故古者進賢退不肖<lb/>
　之命謂之休命或謂之眀命<lb/>
𥘉九无交害匪咎艱則无咎象曰大有𥘉九无交害也<lb/>
　𥘉九守正无交在他卦未有害大有柔得尊位大中<lb/>
<pb n="21b"/>
　上下應之而𥘉九无交則害也正匪可咎艱以守正<lb/>
　擇可而後交則无咎交道難不可苟合也四來下𥘉<lb/>
　巳乃可動此王丹自重之爻乎<lb/>
九二大車以載有攸徃无咎象曰大車以載積中不敗<lb/>
也<lb/>
　六五不有其大屈體下交九二而倚任之猶大車也<lb/>
　坤為輿乾變坤為大車九二剛中而居柔剛則不勝<lb/>
　中則不過居柔則謙順具此三者徃之五以任天下<lb/>
<pb n="22a"/>
　之重猶車載大有物歸者衆富有之時六五中而未<lb/>
　極故有攸徃无咎徃之得正也盛極則不可徃矣陽<lb/>
　為重五中也積重其中而剛不傾撓積中不敗也大<lb/>
　車以載者貴夫積中不敗也大有六五而任小才不<lb/>
　勝其任矣<lb/>
九三公用亨于天子小人弗克象曰公用亨于天子小<lb/>
人害也<lb/>
　二者君之位春秋傳晉文公將納王使卜偃筮之遇大<lb/>
<pb n="22b"/>
　有之睽曰吉遇公用亨于天子之卦戰克而王亨吉<lb/>
　孰大焉杜預曰大有九三爻辭也則卜偃時讀易作<lb/>
　公用享于天子杜預亦然京房曰享獻也干寶曰享<lb/>
　燕也姚信作享祀義雖小異然讀為享則同今從舊<lb/>
　讀三五相交三乾變離兊乾為天離為日兊為澤卜<lb/>
　偃謂天為澤以當日天子降心以逆公是也夫天子<lb/>
　施澤於下降心而説有粲然之文者莫如公之享於<lb/>
　天子也天子饗諸侯之禮必於祖廟六五承上九宗<lb/>
<pb n="23a"/>
　廟饗於祖廟之象也上六備九獻之禮乃以圭鬯祼<lb/>
　賔客設大牢體薦之爼備金石之樂升歌下管於獻<lb/>
　酬之時王以琥璜繡黼束帛送爵坤離為文眀三五<lb/>
　相際之象九三剛健而正與五同功故用此爻當天<lb/>
　子之饗則无驕亢矣若小人處之柔弗勝其任處之<lb/>
　不當必有滿盈之害豈特害於而家哉三五既交易<lb/>
　剛為柔聖人因柔以著戒焉<lb/>
九四匪其彭无咎象曰匪其彭无咎明辨晳也<lb/>
<pb n="23b"/>
　彭子夏傳讀作旁旁盛滿貌離大腹象也大有至四<lb/>
　盛矣昧者處之盈滿而不知變安得无咎九四不安其<lb/>
　位震見離毁懼而守正抑損不至於滿匪其彭故无<lb/>
　咎所以然者以其眀而辨於盈虚之理甚白也離為<lb/>
　眀兊口為辯晳荀氏作晣<lb/>
六五厥孚交如威如吉象曰厥孚交如信以𤼵志也威<lb/>
如之吉易而无備也<lb/>
　五執柔守中以誠信交於下而其孚在二孚信之應<lb/>
<pb n="24a"/>
　也二交於五體異志同厥孚交如也二以誠信交五<lb/>
　發五之剛志謂之發者五本有剛因二而發之信以<lb/>
　發志積誠不巳至於不怒而威則吉威剛嚴也六柔<lb/>
　變九而在上威之象也大有之時人心安易若專尚<lb/>
　柔順則下无戒備凌慢生矣二乾為易交五離變乾<lb/>
　二復成離離為戈兵下有戒備之象易傳曰夫以柔<lb/>
　孚接下衆志悦從又有威嚴使之有畏善處大有者<lb/>
　也<lb/>
<pb n="24b"/>
上九自天祐之吉无不利象曰大有上吉自天祐也<lb/>
　繫辭曰天之所助者順也人之所助者信也履信思<lb/>
　乎順又以尚賢也是以自天祐之吉无不利此特曰<lb/>
　大有上吉自天祐也上九大有之極盛極則衰凶將<lb/>
　至矣而上吉者以自天祐也六五履信思順尚賢而<lb/>
　人助之人助之則天助之吉无不利上五相易乾成<lb/>
　兊兊為言而正信也坤順也乾為天兊為右右助之<lb/>
　也上九動而正正則吉故曰大有上吉<lb/>
<pb n="25a"/>
䷎<hi>艮下坤上</hi>謙亨君子有終彖曰謙亨天道下濟而光眀<lb/>
地道卑而上行天道虧盈而益謙地道變盈而流謙鬼<lb/>
神害盈而福謙人道惡盈而好謙謙尊而光卑而不可<lb/>
踰君子之終也<lb/>
　復三變剥四變皆成謙彖辭以剥上九言之者在上<lb/>
　而降下者謙也處下而能卑者常也未足以盡謙之<lb/>
　義上九降三六三升乎上此謙所以亨也尊卑相去<lb/>
　其位不同於是情睽𫝑隔上下不通尊者既屈卑者<lb/>
<pb n="25b"/>
　𫉬伸然後上下交而功勲成矣以天地言之天道下<lb/>
　濟地道上行萬物化生其道光眀而所以光明者陽<lb/>
　濟乎隂也非謙亨乎曰濟曰光眀坎象也此以剥之<lb/>
　上九六三升降言謙亨也天陽地隂鬼神者天地之<lb/>
　大用人也者參天地而行鬼神者也天地也鬼神也<lb/>
　人也以分言之則殊以理言之則一故觀日月之進<lb/>
　退則知天地之虧益矣觀山川之髙庳則知地道之<lb/>
　變流矣觀人事之得喪則知鬼神之禍福矣觀物論<lb/>
<pb n="26a"/>
　之取捨則知人情之愛惡矣變禍為害者言不利也<lb/>
　是數者无不以盈為去以謙為尚九在上盈也三徃<lb/>
　損之則為虧盈為變盈為禍盈為惡盈三在下謙也<lb/>
　九來益之為益謙為流謙為福謙為好謙流之者坎<lb/>
　也益之福之好之者陽也此再以上九六三論盈虚<lb/>
　之理眀謙也九三自上位降而言之則尊而光天道<lb/>
　下濟是也自九三卑位言之則卑而不可踰山在地<lb/>
　中是也謙之為徳其至矣乎所處尊矣道則彌光也<lb/>
<pb n="26b"/>
　所執卑矣而徳則彌尊也君子觀諸天地驗諸幽眀<lb/>
　故處卑而不争居尊而能降愈久而不厭乃能有終<lb/>
　故曰君子有終此再以九三言君子體謙而終也上<lb/>
　者外卦之終三者内卦之終也以卦氣言之小寒也<lb/>
　故太𤣥準之以少<lb/>
象曰地中有山謙君子以裒多益寡稱物平施<lb/>
　裒鄭荀諸儒讀作捊取也字書作掊山在地中則髙<lb/>
　者降而下卑者升而上髙卑適平劉表曰謙之為道<lb/>
<pb n="27a"/>
　降已而升人者也以象考之上三隂多也下二隂寡<lb/>
　也艮為手掊也故君子取有餘益不足以貴下人則<lb/>
　貴賤平矣以財分人則貧富平矣以徳分人則賢不<lb/>
　肖平矣然物之不齊物之情也所謂平者非漫无尊<lb/>
　卑上下差等也稱物而施適平而止平者施之則也<lb/>
　坎為水天下之平施者无水若也<lb/>
初六謙謙君子用渉大川吉象曰謙謙君子卑以自牧<lb/>
也<lb/>
<pb n="27b"/>
　𥘉六本復之六三以柔退居謙之下謙之又謙者也<lb/>
　謙謙故能得衆用之以犯大難况居平易乎三坎為<lb/>
　大川𥘉動之四成巽股渉大川也自牧者自養也牧<lb/>
　畜者擾之得其宜一童子自後鞭之足以制其剛夫<lb/>
　然後其剛可用也坤為牛艮為少男𥘉處柔在内其<lb/>
　動剛卑以自牧也君子卑以自牧則能謙謙則能得<lb/>
　衆此爻施之於自牧則可施之於他則卑已甚矣<lb/>
六二鳴謙貞吉象曰鳴謙貞吉中心得也<lb/>
<pb n="28a"/>
　謙自𥘉六卑以自牧積其徳至於六二柔順而中正<lb/>
　其樂𤼵於聲音而不自知故鳴謙動成兊兊為口為<lb/>
　説雖鳴也而非求應以正為吉吉自有也是以求福<lb/>
　不回守正而已非中心自得無待於外者能之乎何<lb/>
　以知其自得以鳴謙也<lb/>
九三勞謙君子有終吉象曰勞謙君子萬民服也<lb/>
　坎勞卦三與五同功九三勞而有功以陽下隂安於<lb/>
　卑下艮見兊伏勞而不伐有功而不徳君子致恭以<lb/>
<pb n="28b"/>
　存其位之道也内卦以三為終故曰勞謙君子有終<lb/>
　吉夫有血氣者必有争心故有能而矜之有功則伐<lb/>
　之未有不争争則危矣九三致恭上下五隂宗之萬<lb/>
　民服矣其誰争之所以能存其位存其位所以有終<lb/>
　吉也萬盈數合乾坤隂陽之䇿乃盈是數唯天地之<lb/>
　元始生萬物足以當之易言萬國萬民萬夫大之辭<lb/>
　也易傳曰古人有當之者周公是也<lb/>
六四无不利撝謙象曰无不利撝謙不違則也<lb/>
<pb n="29a"/>
　六四坤體柔順而正上以奉六五之君下以下九三勞<lb/>
　謙之臣上下皆得其宜故曰无不利撝謙艮為手止<lb/>
　也震起也手止而復起有揮㪚之象六四揮㪚其謙<lb/>
　之道布於上下撝謙也所以奉上下下无不利者非事<lb/>
　是君為容悦也非持禄養交也不違其則而已人之<lb/>
　大倫天下之正理也理之所至天地萬物之所不能<lb/>
　違故謂之則不違其則无徃不得其宜則无徃不利<lb/>
　矣子夏曰撝謙化謙也言上下化其謙也京房曰上<lb/>
<pb n="29b"/>
　下皆通曰揮謙是也謂三撝之四化之誤矣<lb/>
六五不富以其鄰利用侵伐无不利象曰利用侵伐征<lb/>
不服也<lb/>
　陽實富也隂虚貧也鄰謂四與上也以用也能左右<lb/>
　之也富而能以其鄰者常也不富而能以其鄰者以<lb/>
　六五處尊位而謙虚也能以其鄰則能得衆得衆故<lb/>
　利用侵伐无不利五動成離坎上與四變有弓矢甲<lb/>
　胄之象以其鄰也動之二入坎險侵伐也征者上伐<lb/>
<pb n="30a"/>
　下以正而行也司馬法曰負固不服則侵之聖人慮<lb/>
　後世觀此爻有戈兵妄動不省厥躬者故𤼵之曰征<lb/>
　不服也六五謙虚六二恃險不應乃可以侵伐禹征<lb/>
　有苖是也若我不謙虚彼不肯服自其宜也<lb/>
上六鳴謙利用行師征邑國象曰鳴謙志未得也可用<lb/>
行師征邑國也<lb/>
　六五征不服上六又曰征邑國者征邑國非侵伐也<lb/>
　克已之謂也君子自克人欲盡而天理得則誠誠則<lb/>
<pb n="30b"/>
　化物无不應有不應焉誠未至也上六極謙至柔九<lb/>
　三當應止於下而不來故鳴隂陽相求天地萬物之<lb/>
　情坤為牛應三震有鳴之象故曰鳴謙鳴而求應志<lb/>
　未得也然則如之何反求諸已而已其在勝已之私<lb/>
　乎克已則无我物我誠一則物亦以誠應之矣坤在<lb/>
　侯位為國在大夫位為邑上至二體師上以正行之<lb/>
　三正也三之上坎險平征邑國也故曰可用行師征<lb/>
　邑國也易傳曰邑國已之私有也征邑國謂自治其<lb/>
<pb n="31a"/>
　私也<lb/>
䷏<hi>坤下震上</hi>豫利建侯行師彖曰豫剛應而志行順以動<lb/>
豫豫順以動故天地如之而况建侯行師乎天地以順<lb/>
動故日月不過而四時不忒聖人以順動則刑罰清而<lb/>
民服豫之時義大矣哉<lb/>
　豫謙之反謙九三反而之四四動羣隂應之其志上<lb/>
　行以順理而動也我動彼應豈不豫乎豫和豫也休<lb/>
　逸閒暇之謂也故曰豫剛應而志行順以動豫此以<lb/>
<pb n="31b"/>
　九四合坤震二體而言豫也謙九三在三公之位自二<lb/>
　以上有師體反之則三升四四為諸侯三公出封之<lb/>
　象故利建侯師動而徃行師之象故利行師二者皆順<lb/>
　以動周之大封湯武之征伐无非順民欲也順民欲<lb/>
　則民説之説豫也豫順以動雖天地之大猶不能違<lb/>
　故天地如其理而動而况建侯行師乎乾坤天地也<lb/>
　坎有伏離日月也二至也天之動始於坎厯艮與震<lb/>
　而左行地之動始於離厯坤與兊而右行是以日月<lb/>
<pb n="32a"/>
　㑹為牽牛萬物成於艮故曰天地以順動故日月不過<lb/>
　而四時不忒此以九四互體論坤震之義也坎為律<lb/>
　刑罰也坤為衆民也艮止也聖人之動必順乎萬物<lb/>
　之理法之所取必民之所欲也法之所去必民之所<lb/>
　惡也故法律止於上刑罰清簡也衆止於下民服從<lb/>
　也故曰聖人以順動則刑罰清而民服此以互體之<lb/>
　坎變艮推廣坤震以盡豫之義也然意味淵長言<lb/>
　之有不能盡故夫子賛之曰豫之時義大矣哉易傳<lb/>
<pb n="32b"/>
　曰豫遯姤言時義坎睽蹇言時用頤大過解萃言時<lb/>
　各以其大者也以卦氣言之春分也太𤣥準之以樂<lb/>
　或問互體之變有幾曰體有六變春秋傳畢萬筮<lb/>
　仕於晉遇屯之比辛廖占之曰震為土車從馬足居<lb/>
　之兄長之母覆之衆歸之六體不易廖以震坤合而<lb/>
　言六體也且以豫卦九四論之自四以上震也四以<lb/>
　下艮也合上下視之坎也震有伏巽艮有伏兊坎有<lb/>
　伏離六體也變而化之則无窮矣故曰雜物撰徳其<lb/>
<pb n="33a"/>
　微顯闡幽之道乎<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　雷之出地奮然而作萬物豫之時也九四具天地日<lb/>
　月雷霆風雨萬物化生作樂起於冬至黄鍾之象郊<lb/>
　野者天際也在内外之際為郊坤為牛坎為血陽為<lb/>
　徳豫自復三變初九升四作樂崇徳也殺牛於郊薦<lb/>
　上帝也上帝乾在上之象殷盛也自四至上震變坤<lb/>
<pb n="33b"/>
　坤為衆故曰殷禮有殷奠殷祭言盛也五變比乾為<lb/>
　考六變剥乾為祖以配祖考者報本反始也<lb/>
初六鳴豫凶象曰初六鳴豫志窮凶也<lb/>
　四者豫之主初六不中正而順從逸豫者也初四相<lb/>
　易成震震為聲有相應而鳴之象從逸豫而發於聲<lb/>
　音者也故鳴初六豫之始於其始也鳴豫至於末流<lb/>
　則志窮而凶中為志謂四也初復動而之四則止而<lb/>
　不行其志窮矣太康后羿之事乎<lb/>
<pb n="34a"/>
六二介于石不終日貞吉象曰不終日貞吉以中正也<lb/>
　四艮為石初三不正二介於不正之間上交於三而<lb/>
　不諂下交於初而不瀆確然如石不可轉也夫始交<lb/>
　者安危之幾不諂不瀆則不過乎中故曰介于石三<lb/>
　為内卦之終二動離為日不終日也所謂幾者始動<lb/>
　之微吉之端可見而未著者也離目為見見之是以<lb/>
　不終日而作作則動也豫之時上下逸豫失正諸爻<lb/>
　之才多與時合二以中正自守不溺於豫可謂見幾<lb/>
<pb n="34b"/>
　矣備豫之道也不俟終日而作以貞故吉貞者守正<lb/>
　之謂也心不動則中正中也故見不中正也故見不<lb/>
　正中正故知微知柔不罹於咎故曰介于石焉用終日<lb/>
六三盱豫悔遲有悔象曰盱豫有悔位不當也<lb/>
　三四處位不當同而不和者也睢盱上視而不正也<lb/>
　向秀曰小人喜悦佞媚之貌四豫之主三以柔順承<lb/>
　之動成巽巽為多白眼睢盱上視佞媚以求豫而四<lb/>
　不動則悔其動故盱豫悔三不能去且静而待之四<lb/>
<pb n="35a"/>
　又動故遲有悔悔其不動四艮體止於上三動巽為<lb/>
　進退故動静皆有悔三猶豫如是无他位不當也小<lb/>
　人悦於豫寧悔而終不以所處為不當而去之柔不<lb/>
　正故也<lb/>
九四由豫大有得勿疑朋盍簪象曰由豫大有得志大<lb/>
行也<lb/>
　四為豫之主五隂順從由已以致豫故曰由豫以一<lb/>
　陽而從五隂大者有得也故曰大有得然不免於疑<lb/>
<pb n="35b"/>
　者在近君危疑之地无同徳之助衆隂不從五而從<lb/>
　已也疑謂伏巽巽為不果坎見巽伏故勿疑盍合也<lb/>
　五交四也言積誠不已下情通於上也坎為髪為通<lb/>
　四剛在上下衆柔之際交而通之猶簪也髪非簪則<lb/>
　㪚亂不理安有髪之柔順而不從簪乎夫朋歸巳而<lb/>
　致疑於五者有二招權也專功也下情通於上上下<lb/>
　既交以誠何疑於招權不有其功歸美於上其中洞<lb/>
　然何疑於專功四五相易伏巽象毁則四剛中之志<lb/>
<pb n="36a"/>
　上行率天下而從五何疑於朋之衆乎五不疑四四<lb/>
　不疑五君臣上下各守其正為由豫也大矣先儒以<lb/>
　坎為髪何也曰以巽為寡髪而知也乾為首柔其毛<lb/>
　也故湏象亦然<lb/>
六五貞疾恒不死象曰六五貞疾乘剛也恒不死中未<lb/>
亡也<lb/>
　四以剛動為豫之主衆之所歸權之所主也五以柔溺<lb/>
　沈㝠於逸豫而乘其上豈能制四哉六五受制於四<lb/>
<pb n="36b"/>
　而不可動亦不復安豫矣故此爻獨不言豫不可動<lb/>
　則於正為有害故曰貞疾恒震巽也天地可久之道<lb/>
　也六五動則有震巽恒久之象人君中正然後六二<lb/>
　為之用九四同徳也何乘剛之有五不可動以失正<lb/>
　也故九四為腹心之疾然主祭祀守位號而猶存者<lb/>
　正雖亡而中未亡也中者人心也中盡亡則滅矣故<lb/>
　曰貞疾恒不死言貞雖有疾其中固在能動以正則<lb/>
　可久矣恒未嘗死也坤為死震為反生未亡之象周<lb/>
<pb n="37a"/>
　室東遷齊晉二伯託公義以令諸侯中未亡也失天<lb/>
　下者多矣必曰豫者威權之失必自逸豫也䛕臣進<lb/>
　女謁行大臣專主威則社稷移矣易傳曰若五不失君<lb/>
　道而四主於豫乃任得其人安享其功如太甲成王也<lb/>
上六㝠豫成有渝无咎象曰㝠豫在上何可長也<lb/>
　上六豫之中沉冥於豫成而不變者也坤為冥昧古<lb/>
　之逸豫之人固有不恤名聲之醜性命之危而樂之<lb/>
　者不知因佚樂之過變前之為乃善補過也何咎之<lb/>
<pb n="37b"/>
　有故曰成有渝无咎聖人發此義以勉夫困而學者<lb/>
　焉上六動之三成巽巽為長四坎為可冥豫在上而<lb/>
　不變未有不反何可言也<lb/>
䷐<hi>震下兊上</hi>隨元亨利貞无咎彖曰隨剛來而下柔動而<lb/>
說隨大亨貞无咎而天下隨時隨時之義大矣哉<lb/>
　隨自否來上九之初剛人之所隨柔隨人者也上九<lb/>
　過剛而不反君子小人相絶非道也剛來下於柔柔<lb/>
　徃而隨之下動而上説動而可説所以隨也自初九<lb/>
<pb n="38a"/>
　言之君子之道為衆所隨人君屈已以從善者也自<lb/>
　初六上六言之臣下之奉命學者之徙義臨事之從<lb/>
　長无非隨也故曰隨此以剛柔相易合兩體而言隨<lb/>
　也上九之初大者亨也其亨以貞也上九過剛嘗有<lb/>
　咎矣无咎者善補過也大者亨以貞利於正也又善<lb/>
　補過至於无咎天下豈不動而説以隨之乎故曰元<lb/>
　亨利貞无咎此以初九一爻言隨之道也易傳曰隨<lb/>
　之道利在於正隨得其正然後能大亨而无咎失其<lb/>
<pb n="38b"/>
　正則有咎矣豈能亨乎春秋傳穆姜徃東宫筮之遇<lb/>
　艮之八史曰是謂艮之隨姜曰是於周易曰隨元亨<lb/>
　利貞无咎有四徳者隨而无咎盖穆姜時以元亨利<lb/>
　貞為隨之四徳夫子作彖辭然後眀元亨利貞者大<lb/>
　亨正非若乾之四徳也夫天下之隨君子者隨其正也<lb/>
　君子之動者隨其時也時无常是以正為是君子得<lb/>
　其正天下是之是之斯隨之矣天下之物静而在下<lb/>
　莫如澤也驚蟄既至雷動於澤中澤氣隨之下者上<lb/>
<pb n="39a"/>
　静者動誰為之哉時也故曰大亨貞无咎而天下隨<lb/>
　時然隨時之義非達權知變者不能盡或因或革或<lb/>
　損或益人之所說不以強去人所不説不以強留如<lb/>
　天地之隨時乃无咎矣故曰隨時之義大矣哉天下<lb/>
　隨時王昭素曰舊本多不連時字王弼亦曰得時則<lb/>
　天下隨之矣隨之所施唯在於時也胡旦曰王肅本<lb/>
　作隨之篆字之為㞢時為峕轉隷者増日為時胡説<lb/>
　為長在卦氣為驚蟄二月中故太𤣥準之以從<lb/>
<pb n="39b"/>
象曰澤中有雷隨君子以嚮晦入宴息<lb/>
　雷降於兊息於坤坤晦也澤中有雷嚮晦也天地之<lb/>
　動静隂陽之眀晦自大觀言之晝夜之道也君子隨<lb/>
　時之道著而易見者莫若隨晝夜也晝則嚮眀而動<lb/>
　作夜則嚮晦而宴息自有天地以來未之能違者知<lb/>
　此則知用天地隂陽矣君子日用而知小人日用而<lb/>
　不知<lb/>
初九官有渝貞吉出門交有功象曰官有渝從正吉也<lb/>
<pb n="40a"/>
出門交有功不失也<lb/>
　五乾為君巽為命四受命於君以帥其屬官之象也<lb/>
　初應四動其屬也初隨四四隨事事有變動剛而不<lb/>
　知變不足以隨事渝變也故曰官有渝變有正否變<lb/>
　而不正惟官是隨非交修不逮也不知大亨正无咎<lb/>
　也九四變而正以剛下柔其道足以使人隨之初九<lb/>
　隨之者隨其正也不隨其不正也正則吉故曰從正<lb/>
　吉也人之情隨同而背異隨親昵而背疎逺故朋友<lb/>
<pb n="40b"/>
　責善或牽於妾婦附耳之語溺於私也初在内安之<lb/>
　又比於二二初相易皆失正私昵之為害也故戒之<lb/>
　以出門交有功四艮為門初捨二出交於四出門也<lb/>
　出門交之不失其正何徃而无功故曰不失其正也<lb/>
　易傳曰隨當而有功<lb/>
六二係小子失丈夫象曰係小子弗兼與也<lb/>
　四艮為少男有乾父坤母小子也初震為長男有巽<lb/>
　婦夫也隨利於正初九正也九四不正也二與四同<lb/>
<pb n="41a"/>
　功以情言之柔必隨剛隂必隨陽初九九四皆陽剛<lb/>
　也其能兼與之乎四雖在上不正也初雖在已之下<lb/>
　正也六二係情於四比初不專雖與之相比而情不<lb/>
　親雖有中正之徳而所隨非其人其失在於不能權<lb/>
　輕重也故曰係小子失丈夫弗兼與也臨事擇義於<lb/>
　六二六三見之<lb/>
六三係丈夫失小子隨有求得利居貞象曰係丈夫志<lb/>
舎下也<lb/>
<pb n="41b"/>
　先儒舊讀舎音捨張弼讀舎與乾九二時舎也之舎<lb/>
　同辭曰利居貞象曰志舎下也以舎訓居弼讀為長<lb/>
　三四相比近也四三无應宜相親也以隂承陽以下<lb/>
　隨上順也三寧失其親比而順者而係情於初以初<lb/>
　正四不正也故曰係丈夫失小子三柔不能自立而<lb/>
　隨初是去昏而隨眀背非而隨是違不善而從善得<lb/>
　隨之宜也初亦以三同體而又下之故三之隨初有<lb/>
　求而得艮為手求也初三相易得正也三苟知隨而<lb/>
<pb n="42a"/>
　巳不知自處以正人將拒我其能久乎蓋隨人宜以<lb/>
　柔處巳當以正六三之隨利居貞也此三所以係初<lb/>
　歟巽為繩係也<lb/>
九四隨有獲貞凶有孚在道以眀何咎象曰隨有獲其<lb/>
義凶也有孚在道眀功也<lb/>
　三不隨四四據而有之獲也獲難辭也二與三當隨<lb/>
　五為四所隔下而從初四在大臣之位處可懼之地與<lb/>
　五争三能无凶乎三四易位正也雖正亦凶義不可<lb/>
<pb n="42b"/>
　有三故曰貞凶象曰其義凶也然四終不可以有三<lb/>
　乎曰非不可有也動而有孚於道无意於有三而三<lb/>
　自隨之可也初九其行以正所謂道也道之所在故<lb/>
　初九為隨之主四動正與初相應有孚在道也四正<lb/>
　而誠孚於道則三亦唯正之隨豈惟有三而二亦隨<lb/>
　初是率天下以隨五而成隨之功也三四易位成離<lb/>
　離為眀以眀則无獲三之咎无咎則无凶可知故有<lb/>
　孚在道者眀之功也易傳曰孚誠積中動必合道故<lb/>
<pb n="43a"/>
　下信而上不疑古人有行之者伊尹周公孔眀是也<lb/>
九五孚于嘉吉象曰孚于嘉吉位正中也<lb/>
　陽為美九五位正中美无以加於是矣故曰孚于嘉<lb/>
　吉者誠信孚於二也二正中也五不有其美隨六二<lb/>
　之中道則得物之誠二樂告以善故能不過而止於<lb/>
　至善觀乎位正中則知孚於二而吉矣道之中天地<lb/>
　萬物所不能違有之則生无之則死故謂之至善謂<lb/>
　之至美雖子路之勇禹之智大舜之眀徳不能加毫<lb/>
<pb n="43b"/>
　毛矣易傳曰自人君至於庶人隨道之吉惟在隨善<lb/>
　而已下應六二之正中隨善之義也或問午亦有美<lb/>
　矣何謂陽為美曰隂舎陽以為美者也至兊而隂見<lb/>
　陽伏至坤而萬物虚陽美盡則午之美亦盡故嘉之<lb/>
　㑹者謂乾亨也坤品物咸亨者含𢎞光大也坤豈能<lb/>
　專之是以坤三含美以從王天保歸美以報上<lb/>
上六拘係之乃從維之王用亨于西山象曰拘係之上<lb/>
窮也<lb/>
<pb n="44a"/>
　上六隨之窮也窮則變變則不隨然而隨者非禮義<lb/>
　拘係之又從而維持之不能也三上相應三有艮巽<lb/>
　艮手拘之也巽繩係之也上窮反三復成巽乃從而<lb/>
　繫維之也拘之使不動係之使相屬繫維之使不得<lb/>
　去三坤也坤為衆衆之悦隨上六固結有如此者昔<lb/>
　周之太王用此爻以亨於西山杖䇿而去隨之者如<lb/>
　歸市非得民之隨豈能使已窮而更隨至於不可解<lb/>
　乎兊西也艮為山乾五為王三上徃來不窮亨也先<lb/>
<pb n="44b"/>
　儒以此為文王之爻誤矣故易傳正之曰周之王業<lb/>
　盖興於此<lb/>
䷑<hi>巽下艮上</hi>蠱元亨利渉大川先甲三日後甲三日彖曰<lb/>
蠱剛上而柔下巽而止蠱蠱元亨而天下治也利渉大<lb/>
川徃有事也先甲三日後甲三日終則有始天行也<lb/>
　春秋傳秦醫曰於文皿蟲為蠱榖之飛亦為蠱在周<lb/>
　易女惑男風落山謂之蠱尚書大傳曰乃命五史以<lb/>
　書五帝之蠱事雜卦曰蠱則飭也則蠱非訓事事至<lb/>
<pb n="45a"/>
　蠱壊乃有事也泰初九之剛上而為艮上六之柔下<lb/>
　而為巽剛上柔下各得其所事已治矣下巽而已莫<lb/>
　予違也上亦因是止而不復有為則禍亂之萌乃伏<lb/>
　於已治之中遂頽靡而不振亦何異於皿蟲榖飛男<lb/>
　惑山落之類哉故曰剛上柔下巽而止蠱此以泰變<lb/>
　合二體而言蠱也然而治蠱之道不逺在乎上下之<lb/>
　志交而元亨則天下復治矣泰初九始也始而動剛<lb/>
　柔相易而亨元亨也元亨而天下治始而亨者也兊<lb/>
<pb n="45b"/>
　為澤決之為川初九越兊成艮艮為指利渉大川也<lb/>
　初九犯難顧望而不為蠱不可得而治矣上下志交<lb/>
　動以濟大難徃事乎蠱也巽為事故曰元亨利渉大<lb/>
　川徃有事也此因初上之交言治蠱之道也天道之<lb/>
　行終則有始无非事者聖人於蠱巽二卦明之蠱東<lb/>
　方卦也巽西方卦也甲者事之始庚者事之終始則<lb/>
　有終終則更始徃來不窮以日言之春分旦出於甲<lb/>
　秋分暮入於庚以月言之三日成震震納庚十五成<lb/>
<pb n="46a"/>
　乾乾納甲三十日成坤滅藏於癸復為震甲庚者天<lb/>
　地之終始也蠱事之壊也巽行事也變更之始當慮<lb/>
　其終事久而蠱當圖其始先甲三日圖其始也蠱一<lb/>
　變大畜乾納甲再變賁離為日乾三爻在先先甲三<lb/>
　日也三變頥四變噬嗑離為日五變无妄乾納甲乾<lb/>
　三爻在後後甲三日也先甲者先其事而究其所以<lb/>
　然後甲者後其事而慮其將然究其所以然則知救<lb/>
　之之道慮其將然則知偹之之方一日二日至於三<lb/>
<pb n="46b"/>
　日慮之深推之逺故能革前弊彌後患久而可行圖<lb/>
　始者至矣漢嘗削諸侯之地矣唐嘗討弑君之賊矣<lb/>
　令下而兵起言出而禍隨昧治蠱之道也不曰乾行<lb/>
　者周而復始也納甲之説乾納甲子甲寅甲辰而壬<lb/>
　在其中納壬午壬申壬戌而甲在其中坤納乙癸亦<lb/>
　然易傳曰後之治蠱者不眀乎聖人先甲後甲之戒<lb/>
　慮淺而事近故勞於革亂而亂不革功未及成而弊<lb/>
　已生矣夫蠱言先甲後甲於彖巽言先庚後庚於九<lb/>
<pb n="47a"/>
　五一爻何也曰蠱者巽九五之變也上剛下柔巽而<lb/>
　止所以為蠱也巽則九五位乎中正事有過中而當<lb/>
　變更則更之以適於中蠱何由生乎明此九五之功<lb/>
　也以卦氣言之三月卦故太𤣥準之以務事<lb/>
象曰山下有風蠱君子以振民育徳<lb/>
　風木之氣山百物之所阜生木氣動摇於土石之下<lb/>
　陽升風鼓草木敷榮飭蠱之象黄帝書曰東方生<lb/>
　風風生木傳言景霽山昏蒼埃際合崖谷若一巖岫<lb/>
<pb n="47b"/>
　之風也君子體之於民也振作之使不倦將振作之<lb/>
　則自育其徳徳日進則民徳生矣震動在外振民也<lb/>
　兊澤在内育徳也育徳者振民之本史言風落山取<lb/>
　女說男蠱之象此言飭蠱之象故取象異<lb/>
初六幹父之蠱有子考无咎厲終吉象曰幹父之蠱意<lb/>
承考也<lb/>
　乾為父泰初九之上父徃矣考也坤子來居父之位<lb/>
　父徃而其事不正咎也有子幹之考可以无咎矣厲<lb/>
<pb n="48a"/>
　危也子居父位以事之不正為危厲之道則變而之<lb/>
　正於考為无咎於已為終吉堪任其事者也故曰有<lb/>
　子然變其事而之正母乃改父之道乎曰柔巽者子<lb/>
　承考之意也變其事而之正致其考於无咎者子幹<lb/>
　父之蠱也巽柔而已陷父於有咎而不恤焉豈考之<lb/>
　意哉故以我之意逆父之意而承之則變其事可也<lb/>
　變其事者時有損益不可盡承所以從道也孝子生<lb/>
　也諭父母於道及其没也以意承考事死如事生之<lb/>
<pb n="48b"/>
　道也貞事之幹也幹父之蠱則初六變而正矣意者<lb/>
　中心之所欲也坤為中巽柔坤也故曰意<lb/>
九二幹母之蠱不可貞象曰幹母之蠱得中道也<lb/>
　坤居尊位母道也以隂居陽處之不當事之蠱也九二<lb/>
　巽為子應五而處内幹母之蠱者也坤隂柔為難輔<lb/>
　處之不當則當正然正之則剛或至於傷㤙不正之<lb/>
　則致母於有咎故不可貞言巽而動優柔不迫得中<lb/>
　道則善矣事柔弱之君亦然易傳曰以周公之聖輔<lb/>
<pb n="49a"/>
　成王成王非甚柔弱也然能使之為成王而已不失<lb/>
　其道則可矣固不能使之為羲黄堯舜之事也<lb/>
九三幹父之蠱小有悔无大咎象曰幹父之蠱終无咎也<lb/>
　上九處位不當父之蠱也九三重剛幹父之蠱而剛<lb/>
　過中者也剛過動則小有悔然无大咎者雖過而正<lb/>
　也三下卦之終故又曰終无咎夫无大咎未免小有<lb/>
　咎聖人以謂終无咎以其體巽也易解曰不應上子<lb/>
　之能争而不從其父令者也<lb/>
<pb n="49b"/>
六四裕父之蠱徃見吝象曰裕父之蠱徃未得也<lb/>
　六四柔而止不能去上九之蠱寛裕自守而已裕父<lb/>
　之蠱者諸爻以剛為幹蠱之道九二九三初六六五<lb/>
　五之動曰幹六四曰裕者不剛也不能動也吝者安<lb/>
　其位而不能徃動成離離目為見故徃見吝初六應<lb/>
　之牽於下亦不得徃矣故曰徃未得也漢之元帝是<lb/>
　已<lb/>
六五幹父之蠱用譽象曰幹父用譽承以徳也<lb/>
<pb n="50a"/>
　六五居尊位尚柔下應九二二與之體兊兊為口譽<lb/>
　之象也二易五柔成剛其徳中正上承上九幹父之<lb/>
　蠱用譽也以徳承父下之服從者衆以是去蠱用力<lb/>
　不勞則幹父之蠱莫善於用譽矣蠱之患非一世譬<lb/>
　如人嗜酒色餌金石傳氣於子孫者潰為癰疽死與不<lb/>
　死在治之如何耳秦皇漢武窮兵黷武一也秦亡而<lb/>
　漢存者始皇无子而武帝有子以幹之也必曰承以<lb/>
　徳者譽謂徳譽非虚譽也隋煬以儉聞以奢敗虚譽也<lb/>
<pb n="50b"/>
上九不事王侯髙尚其事象曰不事王侯志可則也<lb/>
　蠱之終有不事者上九自巽徃於外處蠱之上而不<lb/>
　當位巽為事為髙尚上也五王四侯三公位上執剛<lb/>
　不屈不事王侯髙尚其事夫自臺輿至王公无非事<lb/>
　者不事王侯何以貴之謂其志於三三无應則去之<lb/>
　不累於物其志為可則也易傳曰伊尹太公望之始<lb/>
　曾子子思之徒是也所謂志可則者進退合道也<lb/>
䷒<hi>兊下坤上</hi>臨元亨利貞至于八月有凶彖曰臨剛浸而<lb/>
<pb n="51a"/>
長説而順剛中而應大亨以正天之道也至于八月有<lb/>
凶消不久也<lb/>
　剛自復浸浸以長大而後有臨一氣不頓進兊為澤<lb/>
　三四五進而不已浸長也臨以大臨小其進非一日而<lb/>
　大大則小者自順此臨之時也故曰臨兊説坤順説<lb/>
　而順其民也九二剛中六五應乎外則説而順者非<lb/>
　苟説之順乎理也臨之道成而大亨矣然其端始於<lb/>
　復之初九剛反動於初正也浸長而之九二大者亨<lb/>
<pb n="51b"/>
　以正故亨造端不正其能大亨乎此臨之道也夫天<lb/>
　之道剛始於子進而至臨又進而至泰然後萬物通<lb/>
　亦以正也故曰元亨利貞彖曰説而順剛中而應大<lb/>
　亨以正天之道也天之道言乾也至于八月有凶戒<lb/>
　進之不已也隂陽消長循環无窮自子至未八月而<lb/>
　二隂長隂長陽衰其卦為遯小人道長君子道消不<lb/>
　可以久不直曰凶者有凶之道聖人闔小人闢君子<lb/>
　凶未必至范長生以八月為否誤也周正建子劉牧<lb/>
<pb n="52a"/>
　曰遯之六二消臨之九二卦略曰臨剛長則柔微柔<lb/>
　長故剛遯是也臨在復泰之中方長而戒之不俟乎<lb/>
　極也故堯舜禹三聖人相戒必於臨民之初過此則<lb/>
　无及已在卦氣為十二月故太𤣥準之以<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>
象曰澤上有地臨君子以教思无窮容保民无疆<lb/>
　水天下之至柔也以土制水宜若易者然迫之以險<lb/>
　隘奔潰四出壊之而後已居之以寛大則畜而為澤<lb/>
　矣君子之於民也亦然臨之以勢勢有盡也親之以<lb/>
<pb n="52b"/>
　教教无窮也是以忘有盡之勢思无窮之教教思无<lb/>
　窮則待之非一日也故包容之保有之而无疆无疆<lb/>
　者坤徳也厚之至也三代之民不忘乎先王之澤者<lb/>
　教之也三代而下一決則横流而不可復者臨之以<lb/>
　勢也説卦以坎為盗兊為少女大象以澤為民何也<lb/>
　曰善保之則吾民也坎非坤衆能為盗乎易傳曰无<lb/>
　窮至誠无斁也<lb/>
初九咸臨貞吉象曰咸臨貞吉志行正也<lb/>
<pb n="53a"/>
　以大臨小者臨之道以上臨下者臨之位故諸爻位<lb/>
　以上為臨五者臨之尊位也初九六五非應也初處<lb/>
　下而説五自應之初兊體之五成艮山澤相感之象<lb/>
　咸徧感也无心相感也故曰咸臨初九正正其始也<lb/>
　初與四為正應然之四不正五感之動而上行則正<lb/>
　位以臨其民而萬物正矣舜徳升聞豈有心乎有心<lb/>
　則凶不正亦凶故曰貞吉初九其始正者非一日正也<lb/>
　古之人正其心及感之而動舉斯心以加諸彼志行<lb/>
<pb n="53b"/>
　正也<lb/>
九二咸臨吉无不利象曰咸臨吉无不利未順命也<lb/>
　二有剛中之徳而應五動而正吉无不利无心於臨<lb/>
　五自感之二之五成艮澤山象也故亦曰咸臨九居<lb/>
　二有不利然處下而說曰吉无不利者以未順命也<lb/>
　九二待時者也二至四有伏巽巽為命坤順也易傳<lb/>
　曰未者非遽然之辭孟子或問勸齊伐燕有諸曰未<lb/>
　也亦非遽然之辭也夫初九有應而不應九二有應<lb/>
<pb n="54a"/>
　而未順君子之樂王天下有不與存焉臨非君子之<lb/>
　所樂也<lb/>
六三甘臨无攸利旣憂之无咎象曰甘臨位不當也既<lb/>
憂之咎不長也<lb/>
　六三有臨下之位而无臨下之徳柔不當位以口説<lb/>
　人甘臨也若當位則不言而信何俟於説人乎子朝<lb/>
　之文辭新室之姦言内不足也處則不當之上則不<lb/>
　應无攸利也雖甘臨能无咎乎陽浸長自下進宜憂<lb/>
<pb n="54b"/>
　也六三知處不當位能下九二之賢降尊接卑二三<lb/>
　相易成坎坎為加憂隂陽失位既憂之又加憂則正<lb/>
　正則无咎夫咎豈長哉在我而已二至四有伏巽巽<lb/>
　為長二三相易巽變坎故曰旣憂之咎不長也<lb/>
六四至臨无咎象曰至臨无咎位當也<lb/>
　臨以大臨小四居下之上為五所任而比於下得君<lb/>
　而近民者也臨道尚近臨之至也以隂處四為得正<lb/>
　體坤為處順與初相應為下賢得君近民而又兼此<lb/>
<pb n="55a"/>
　三者所以无咎此无他位正徳當也故曰至臨无咎<lb/>
　位當也<lb/>
六五知臨大君之宜吉象曰大君之宜行中之謂也<lb/>
　兼天下之明而不自用者知也五處尊位虚中而納<lb/>
　二五二相易成坎坎為水内景知也兼九二之眀而<lb/>
　不自用其明陽為大此大君用天下之明以臨天下<lb/>
　於臨之義為宜相易而正正則吉故曰知臨大君之<lb/>
　冝吉所謂大君之宜者行中之謂也二以剛中上行<lb/>
<pb n="55b"/>
　五以柔中下行上下相交五兼二而用之上下行中<lb/>
　道也不交則明何由生義何由明故曰大君之宜行<lb/>
　中之謂也王弼曰聰明者竭其視聽智力者盡其謀能<lb/>
上六敦臨吉无咎象曰敦臨之吉志在内也<lb/>
　上六臨之極極則窮變而通之其敦臨乎上與二非<lb/>
　正應而隂必求陽志在乎内者處臨之極非内有賢<lb/>
　人之助不能資其臨下之道尊賢取善以剛益柔厚<lb/>
　之至也故曰敦臨坤厚也二之上成艮為篤實厚而<lb/>
<pb n="56a"/>
　篤實敦之象天正則吉无咎上二相易而曰吉曰无<lb/>
　咎者得九二之助然後上安其位臨道不窮安其位<lb/>
　所謂吉不窮所謂无咎故曰敦臨之吉志在内也易𫝊<lb/>
　曰臨隂柔在上非能臨者宜有咎以其厚於順剛則<lb/>
　无咎<lb/>
䷓<hi>坤下巽上</hi>觀盥而不薦有孚顒若彖曰大觀在上順而<lb/>
巽中正以觀天下觀盥而不薦有孚顒若下觀而化也<lb/>
觀天之神道而四時不忒聖人以神道設教而天下服矣<lb/>
<pb n="56b"/>
　觀成卦之義在於九五九五剛大履至尊之位四隂<lb/>
　觀之大者在上而下為小者之所觀坤為衆巽為多<lb/>
　白眼有觀上之象故曰大觀在上此以九五釋觀也<lb/>
　下順上巽順物之理巽而施之也九五无偏黨反側<lb/>
　建極立表天下注目故曰順而巽中正以觀天下此<lb/>
　合坤巽言九五大觀在上之道也觀臨之覆臨兊為<lb/>
　澤艮為手上為宗廟巽入也入宗廟而澤手盥也與<lb/>
　内則沃盥之盥同坤為牛兊為刑殺殺於下手薦之於<lb/>
<pb n="57a"/>
　上薦也孚者九五之誠信孚於下也乾為首兊變之<lb/>
　肅然在上莊而不惰有敬順之貌顒若也觀之道至<lb/>
　簡而不煩其要在誠而已无待於物也故眀之以宗<lb/>
　廟之禮焉宗廟之禮所以致誠敬也㪚齋七日致齋<lb/>
　三日祭之初迎尸尸入廟天子涗手而後酌酒涗謂之<lb/>
　盥酌酒獻尸尸得之灌地而祭謂之祼祼之後三獻而<lb/>
　薦腥五獻而薦熟謂之薦故獻之屬莫重於祼而盥<lb/>
　者未祼之時精神專一誠意未散不言之信發而為<lb/>
<pb n="57b"/>
　敬順之貌者顒顒如也故下觀而化金聲而玉色莫<lb/>
　不有敬順之心及其薦獻禮文繁縟人之精一不若始<lb/>
　盥之時雖強有力者猶有時倦惰矣以此見下之觀<lb/>
　上在誠而不在物其道豈不至簡而不煩乎是以觀<lb/>
　盥而不觀薦也巽眼視艮而兊伏觀盥而不觀薦之象<lb/>
　也巽巽也坤順也二應於五化為巽順故曰觀盥而<lb/>
　不薦有孚顒若下觀而化也聖人嘗觀諸天也四時<lb/>
　本於隂陽隂陽合而為一一則神神者天之道也故<lb/>
<pb n="58a"/>
　隂陽自行四時自運人見其始於艮終於艮无有差<lb/>
　忒而已孰為此者一也聖人觀天設教亦一而已矣<lb/>
　一則誠誠則明明則變變則化不假強聒人自服從亦<lb/>
　豈知所謂一哉惟天下至誠為能化故曰觀天之神<lb/>
　道而四時不忒聖人以神道設教而天下服此推原<lb/>
　觀卦之始要其終而言之以明大觀在上其道止於<lb/>
　誠誠則順而巽中正以觀天下矣以卦氣言之八月<lb/>
　節也故太𤣥準之以視<lb/>
<pb n="58b"/>
象曰風行地上觀先王以省方觀民設教<lb/>
　風行地上无所不周觀也先王以廵省四方象風之<lb/>
　行觀民設教象風行於地上巽而順萬物也巽為多<lb/>
　白眼觀也坤為民易傳曰觀民設教如奢者示之以<lb/>
　儉儉者示之以禮省方觀民也設教為民觀也<lb/>
初六童觀小人无咎君子吝象曰初六童觀小人道也<lb/>
　初六坤冥不正而徃觀五小人之觀君子也烏覩所<lb/>
　謂正哉不足咎小人不足以知君子猶童稚之觀成<lb/>
<pb n="59a"/>
　人也艮為少男故曰童觀初九動則正以正而徃觀<lb/>
　者君子之觀君子也然不動焉吝也故曰小人无咎<lb/>
　君子吝<lb/>
六二闚觀利女貞象曰闚觀女貞亦可醜也<lb/>
　大觀在上六二不徃闔户而觀之所見狹矣故曰闚<lb/>
　觀禮女不踰閾守正不動女之貞也故曰利女貞二<lb/>
　離為女為目坤為闔户女處乎内而闚外之象九五<lb/>
　以中正觀天下六二守闚觀而為女貞亦可醜也隂<lb/>
<pb n="59b"/>
　為醜此爻女子居之則利君子為之則醜<lb/>
六三觀我生進退象曰觀我生進退未失道也<lb/>
　卦以九五為主我謂九五也生動也五之三震為動<lb/>
　動謂之生者陽剛反動天地之生五之三三則進而<lb/>
　上五不動三則退而止進退動止觀九五而已巽為<lb/>
　進退三不當位在上下之際故其象如此六三不能<lb/>
　自必其進退者在九五不在六三也九五中正其動<lb/>
　必正故六三雖不當位未為失觀之道<lb/>
<pb n="60a"/>
六四觀國之光利用賔于王象曰觀國之光尚賔也<lb/>
　四觀五也四侯位坤為國五王位六四上賔於五五<lb/>
　降而接之成坎離光也故曰觀國之光四為朝廷艮<lb/>
　為門闕乾五為玉動之四為金坤為布帛乾坤𤣥黄<lb/>
　幣帛之文升自門闕陳於庭王降而接賔賔下升於<lb/>
　西北賔於王也尚者主人以賔為上尚之也古者諸<lb/>
　侯入見於王王以賔禮之士而未受禄亦賔之九五<lb/>
　中正在上六四體巽而正觀國之光知尚賔忘勢矣<lb/>
<pb n="60b"/>
　尚賔者國之光也禮主人尊賔故坐賔於西北主人<lb/>
　接人以仁厚之氣故坐於東南易言賔位者乾也西<lb/>
　北方也主人位者巽也東南也<lb/>
九五觀我生君子无咎象曰觀我生觀民也<lb/>
　五自觀也五君也坤為民五動之二坤變震為動動<lb/>
　謂之生天動則地應觀天道之得失觀諸地可也天<lb/>
　為君地為民君者民之所觀而時之治亂風俗之美<lb/>
　惡繫之觀其民則知君君之自觀其得失者亦觀諸<lb/>
<pb n="61a"/>
　民而已中庸曰君子之道本諸身徴諸庶民故君道<lb/>
　得其民君子也於已為无咎君道失其民小人也必<lb/>
　有失道之咎有堯舜之君必有堯舜之民矣五之二<lb/>
　陽為君子故曰君子无咎成湯曰萬方有罪在予一<lb/>
　人先王省方命太師陳詩觀民風乃所以自觀也<lb/>
上九觀其生君子无咎象曰觀其生志未平也<lb/>
　上觀五也上來之三仰觀九五觀其動之所自出故<lb/>
　曰觀其生三動於中志也坎險不平也三觀於五有<lb/>
<pb n="61b"/>
　難焉其志不能平乃徃於外三動正也君子也正則<lb/>
　无咎上九過剛也過則有咎自古觀其君而去者以<lb/>
　未平之志為忿世疾邪之事多失之於矯激太過豈<lb/>
　能无咎夫聰明深察而近於死者好譏議人也辯博<lb/>
　閎逺而危其身者好發人之過者也梁鴻作五噫以<lb/>
　顯宗之賢猶不能堪之非失之過乎夫子不合者多<lb/>
　矣進退无咎者君子之道也巽究為躁故以君子戒<lb/>
　之易解曰知微知彰知柔知剛然後能觀其生而不<lb/>
<pb n="62a"/>
　失進退之幾焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
漢上易傳卷二<lb/>
</p>
<p>
</p>
  </div>
</body>
</text>
</TEI>
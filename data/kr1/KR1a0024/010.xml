<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易傳卷十</head>
    <p>
<pb n="1a"/>
欽定四庫全書<lb/>
　漢上易傳卷十　　　　　　宋　朱震　撰<lb/>
　　序卦𫝊<lb/>
　文王作易以乾坤坎離為上篇之用以艮兊震巽<lb/>
　為下篇之用上篇終於坎離下篇終於既濟未濟<lb/>
　頤大過小過中孚為二篇之正乾坤者易之本坎<lb/>
　離者乾坤之用離肖乾坎肖坤中孚肖乾小過肖<lb/>
　坤頤肖離大過肖坎既濟坎離之交未濟坎離之<lb/>
<pb n="1b"/>
　合坎離所以為乾坤用者得天地之中也斯聖人<lb/>
　酬酢不倚千變萬化不離乎其中歟康節曰至哉<lb/>
　文王之作易也其得天地之用乎至夫子序卦然<lb/>
　後明生生不窮而天地之藴盡矣故太𤣥準之以<lb/>
　𤣥圖<lb/>
有天地然後萬物生焉盈天地之間者唯萬物故受<lb/>
之以屯屯者盈也屯者物之始生也物生必蒙故受<lb/>
之以蒙蒙者蒙也物之穉也物穉不可不養也故受<lb/>
<pb n="2a"/>
之以需需者飲食之道也飲食必有訟故受之以訟<lb/>
訟必有衆起故受之以師師者衆也衆必有所比故<lb/>
受之以比比者比也比必有所畜故受之以小畜物<lb/>
畜然後有禮故受之以履履而泰然後安故受之以<lb/>
泰泰者通也物不可以終通故受之以否物不可以<lb/>
終否故受之以同人與人同者物必歸焉故受之以<lb/>
大有有大者不可以盈故受之以謙有大而能謙必<lb/>
豫故受之以豫豫必有隨故受之以隨以喜隨人者<lb/>
<pb n="2b"/>
必有事故受之以蠱蠱者事也有事而後可大故受<lb/>
之以臨臨者大也物大然後可觀故受之以觀可觀<lb/>
而後有所合故受之以噬嗑嗑者合也物不可以苟<lb/>
合而已故受之以賁賁者飾也致飾然後亨則盡矣<lb/>
故受之以剝剝者剝也物不可以終盡剝窮上反下<lb/>
故受之以復復則不妄矣故受之以无妄有无妄然<lb/>
後可畜故受之以大畜物畜然後可養故受之以頤<lb/>
頤者養也不養則不可動故受之以大過物不可以<lb/>
<pb n="3a"/>
終過故受之以坎坎者陷也陷必有所麗故受之以離<lb/>
離者麗也<lb/>
　上篇以乾坤坎離為用天地之生萬物也而有艮兊<lb/>
　震巽焉天地萬物具而人道備矣下篇以艮兊震巽<lb/>
　為用有萬物而後男女夫婦也而有乾坤坎離焉人<lb/>
　道備而天地萬物備矣故曰三才同科厚薄相劘韓<lb/>
　康伯不領此旨謂豈有天道人事偏於上下哉讀序<lb/>
　卦而不察者也雲行雷動動必滿盈故曰屯者盈也<lb/>
<pb n="3b"/>
　震者物之始生坎者難也故曰屯者物之始生也蒙<lb/>
　冥昧也物生者必始於𠖇昧勾萌胎卵是也故次之<lb/>
　以蒙蒙童蒙也物如此穉也物穉而无以養之則夭<lb/>
　閼不遂蓄徳養才者亦然故次之以需震坎為酒兊<lb/>
　為口有飲食之道飲食所以養也飲食必有訟乾餱<lb/>
　以愆豕酒生禍有血氣者必有爭心故次之以訟訟<lb/>
　者兩辭必以衆起故次之以師師衆也衆不能以治<lb/>
　衆治衆者至寡也衆之所以比執一以御之則衆治<lb/>
<pb n="4a"/>
　矣故次之以比比相親比也彼來比我我必畜之故<lb/>
　次之以小畜物畜聚然後有上下尊卑之等上下尊<lb/>
　卑所謂禮也故次之以履禮者履而行之者也所履<lb/>
　者君子大道則其心泰然而安故次之以泰泰者萬<lb/>
　物通也物終通則无節故次之以否否塞也物終否<lb/>
　則乖異不相為用故次之以同人同人者與人同也<lb/>
　與人同者物必歸焉舜太王是已故次之以大有認<lb/>
　物之歸為已有者必驕驕則亢滿大復為累矣有大<lb/>
<pb n="4b"/>
　者不可盈也故次之以謙物歸之矣又持之以謙猶<lb/>
　富而守之以儉豈不有餘裕哉有大而能謙者必暇<lb/>
　豫也故次之以豫事豫立則動而不跲衆必隨之故<lb/>
　次之以隨好上人者人之情也以喜隨人必有所事<lb/>
　臣事君子事父婦事夫弟子事師非樂於所事者其肯<lb/>
　隨乎故次之以蠱蠱者事壞而後有事者也韓康伯<lb/>
　曰可大之業由事以生臨者以大臨小也故次之以<lb/>
　臨觀者自下觀上物大然後可觀是以王尚大故次<lb/>
<pb n="5a"/>
　之以觀在上而无可觀則在下引而去矣非可觀其<lb/>
　能有合乎故次之以噬嗑噬嗑者噬而合者也物不<lb/>
　可以苟合苟合者其終則離必致飾焉故次之以賁<lb/>
　賁陰陽相飾也致飾然後物亨亨則盡矣无以復加<lb/>
　故次之以剝剝者剝也此商周之末所以不勝其弊<lb/>
　文之末流也物窮則反不可終盡剝陽窮於上而終<lb/>
　反於下故次之以復復天理則无妄无妄則其動也<lb/>
　天故次之以无妄然後物物循理乃可大畜故次之<lb/>
<pb n="5b"/>
　以大畜前曰比必有所畜者比而後畜其畜也小<lb/>
　故次之以小畜物能畜止然後可養雖養虎不外是<lb/>
　也故次之以頤頤者觀人之養也求口實以自養也<lb/>
　聖人養賢賢人養徳不養之則不能動大過者動而<lb/>
　大過乎物也故次之以大過而大過六爻皆以居安<lb/>
　不動為忌君子之所以過者時也過而不已則失中<lb/>
　失中則陷沒坎陷也陷必有所附麗乃能出險故次<lb/>
　之以離離麗也一本云麗必有所感故次之以咸咸<lb/>
<pb n="6a"/>
　感也<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
可以不乆也故受之以恒恒者乆也物不可以乆居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
故受之以明夷夷者傷也傷於外者必反其家故受之<lb/>
<pb n="6b"/>
以家人家道窮必乖故受之以睽睽者乖也乖必有難<lb/>
故受之以蹇蹇者難也物不可以終難故受之以解解<lb/>
者緩也緩必有所失故受之以損損而不已必益故受<lb/>
之以益益而不已必決故受之以夬夬者決也決必有<lb/>
所遇故受之以姤姤者遇也物相遇而後聚故受之以<lb/>
萃萃者聚也聚而上者謂之升故受之以升升而不已<lb/>
必困故受之以困困乎上者必反下故受之以井井道<lb/>
不可不革故受之以革革物者莫若鼎故受之以鼎主<lb/>
<pb n="7a"/>
器者莫若長子故受之以震震者動也物不可以終動<lb/>
止之故受之以艮艮者止也物不可以終止故受之以<lb/>
漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
以旅旅而无所容故受之以巽巽者入也入而後說之<lb/>
故受之以兊兊者說也說而後散之故受之以渙渙者<lb/>
離也物不可以終離故受之以節節而信之故受之以<lb/>
中孚有其信者必行之故受之以小過有過物者必濟<lb/>
<pb n="7b"/>
故受之以既濟物不可窮也故受之以未濟終焉<lb/>
　君子之道造端乎夫婦乆於其道而後化故次之以<lb/>
　恒恒乆也進退升降與時消息不可乆居其所而不<lb/>
　去故次之以遯君子萬物之主終遯而不反天地閉<lb/>
　塞故次之以大壯大者壯則小者羸可進之時也故<lb/>
　次之以晉晉日出地而進於晝也進而不已傷之者<lb/>
　至故次之以明夷明夷日在地中明有所傷也物无<lb/>
　不反其本者疾痛則呼其父母傷於外者未有不反<lb/>
<pb n="8a"/>
　於内故次之以家人家人内也治家者剛柔有節過<lb/>
　剛則厲過柔則瀆无節則道窮而親族乖離故次之<lb/>
　以睽睽者水火乖也乖離則情不通而難生故次之<lb/>
　以蹇蹇者行有難也難極必解无終難之理故次之<lb/>
　以解解蹇難解也難解則舒緩解者蹇之反五退而<lb/>
　居二緩也緩則寛弛必有所失故次之以損損減也<lb/>
　減下而益上有失之象消乆則息損而不已者必益<lb/>
　損益相反也故次之以益益乆則盈盈則必決隄防<lb/>
<pb n="8b"/>
　是已故次之以夬夬者陽決陰也決則分分則相遇<lb/>
　故次之以姤姤者陰出而與陽相遇也物以類相從<lb/>
　遇而後聚非其類雖同居不相遇故次之以萃萃二<lb/>
　陽聚也物相崇聚其勢必升積土是已故次之以升<lb/>
　升者聚而上之謂也升而不知反則力窮而困故次<lb/>
　之以困困乎上者必反乎下山剥是已故次之以井<lb/>
　井在下者也井乆則穢濁不食治井之道革去其害<lb/>
　井者而已三代之革其禮相因損益可知也故次之<lb/>
<pb n="9a"/>
　以革鼎之革物以水濟火而熟之革物者莫如鼎故<lb/>
　次之以鼎鼎器也主宗廟之器者莫如長子震長子<lb/>
　也故次之以震震者陽動於下也物不可以終動動<lb/>
　極則止故止之艮者一陽止於上也故次之以艮物<lb/>
　不可以終止止極則動故次之以漸漸者進有序也<lb/>
　進必有所歸盈科之水是也故次之以歸妹歸妹者<lb/>
　女之歸也得其所歸者必大海善下是也故次之以<lb/>
　豐豐大也前曰與人同者物必歸焉故受之以大有<lb/>
<pb n="9b"/>
　此曰得其歸者必大大有次同人者處大之道也豐<lb/>
　次歸妹者致大之道也已大矣而又窮之必至於无<lb/>
　所寄託而失其所居之常非特大名大位然也學亦<lb/>
　如是故次之以旅旅者君子之窮也旅卦以柔順謙<lb/>
　下為吉否則无所容矣故次之以巽巽者陰入於陽<lb/>
　之下也天地之澤萬物禮義之說人心不入則不說<lb/>
　故次之以兊兊者說見於外也說之而後散之則說<lb/>
　道不勞无所不說矣故次之以渙渙者險難離散也<lb/>
<pb n="10a"/>
　離者必聚散者必合物无終離者也聚者離之節合<lb/>
　者散之節節之則无離散故次之以節天地之節不<lb/>
　可以不信不信則无以成萬物而况於人乎飲食起<lb/>
　居身之節也不信則致疾尊卑長幼家之節也不信<lb/>
　則召亂故次之以中孚中孚信也行者足相過也小<lb/>
　過以陰過陽有行之象有其信者必行中无所疑也<lb/>
　故次之以小過物各有量不過則不能相濟所過大<lb/>
　則其濟亦大是以智周萬物然後道濟天下故次之<lb/>
<pb n="10b"/>
　以既濟而止復入於未濟物之相生終不可窮故以<lb/>
　未濟終篇焉<lb/>
　<lb/>
　<lb/>
　<lb/>
　<lb/>
　<lb/>
　漢上易傳卷十<lb/>
</p>
<p>
</p>
  </div>
</body>
</text>
</TEI>
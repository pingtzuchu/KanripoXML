<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易傳卷九</head>
    <p>
<pb n="1a"/>
欽定四庫全書<lb/>
　漢上易傳卷九　　　　　宋　朱震　撰<lb/>
　　説卦傳<lb/>
昔者聖人之作易也幽贊於神明而生蓍參天兩地而<lb/>
倚數觀變於隂陽而立卦發揮於剛柔而生爻和順於<lb/>
道徳而理於義窮理盡性以至於命<lb/>
　昔者聖人之作易也幽贊於神明而生蓍參天兩地<lb/>
　而倚數說䇿數也觀變於隂陽而立卦說揲蓍分卦<lb/>
<pb n="1b"/>
　也𤼵揮於剛柔而生爻說爻有變動也和順於道徳<lb/>
　而理於義窮理盡性以至於命說所繫爻彖之辭也<lb/>
　神明天地也聖人贊天地以立人道於是生蓍之法<lb/>
　以起數其用起於一及其究也上下與天地同流而<lb/>
　无迹故曰幽贊太𤣥曰昆侖天地而産蓍一者何氣<lb/>
　之始也參天者一太極兩儀也兩地者分隂陽剛柔<lb/>
　也參天兩地五也五小衍也天地五十有五之數具<lb/>
　而河圗洛書大衍之數實倚其中一與五為六二與<lb/>
<pb n="2a"/>
　五為七三與五為八四與五為九九與一為十五十<lb/>
　者河圗數也五十有五者洛書數也五十有五即五<lb/>
　十數五十即大衍四十有九數倚言數立其中而未<lb/>
　動也馬融曰倚立也蓍四十有九總而為一參天也<lb/>
　分而為二兩地也掛一者參天也揲之四者兩地也<lb/>
　歸竒於扐者兩地而又參天也四者六七八九七者<lb/>
　少陽九者老陽八者少隂六者老隂三變成爻十有<lb/>
　八變而卦立三變者參天也五變者參天而又兩地<lb/>
<pb n="2b"/>
　也變而上者參變而兩變而下者兩變而參凡八卦<lb/>
　之位六十四卦之名皆以隂陽之變定之而不離乎<lb/>
　參伍之神王洙曰𤼵越揮散也隂陽有變故九六七<lb/>
　八以立卦剛柔有體故𤼵越揮散以生爻變剛生柔<lb/>
　變柔生剛四象迭相為用生生而不窮故曰生隂陽<lb/>
　氣也剛柔者氣聚而有體也由推行言之謂之道由<lb/>
　得於道言之謂之徳性者萬物之一源命者剛柔不<lb/>
　齊稟於有氣之初者也理者通乎道徳性命而一之<lb/>
<pb n="3a"/>
　者也義者道徳所施之宜也生蓍倚數立卦生爻凡<lb/>
　以為道徳而巳聖人繫之以辭和之使不乖順之使<lb/>
　不違通天地人而貫之以一理施之各得其宜焉窮<lb/>
　易之理則知萬物一源兼體而不偏滯及其至也通<lb/>
　極乎一氣之外所不可變者唯生死壽夭爾故順受<lb/>
　吉凶之正不回以求福不幸以免禍此作易之本㫖<lb/>
　也<lb/>
昔者聖人之作易也將以順性命之理是以立天之道<lb/>
<pb n="3b"/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
易六位而成章<lb/>
　說位畫有六而後有變動也易有太極太虚也隂陽<lb/>
　者太虚聚而有氣也柔剛者氣聚而有體也仁義根<lb/>
　於太虚見於氣體而動於知覺者也自萬物一源觀<lb/>
　之謂之性自稟賦觀之謂之命自通天地人觀之謂<lb/>
　之理三者一也聖人將以順性命之理故分一而為<lb/>
<pb n="4a"/>
　三曰隂陽曰柔剛曰仁義以立天地人之道蓋互見<lb/>
　也易兼三才而兩之六畫而成卦成卦則三才合而<lb/>
　為一知隂陽柔剛仁義同源於太虚則知性知天道<lb/>
　曰隂陽地道曰柔剛人道曰仁義則知命知仁義即<lb/>
　天之隂陽地之柔剛則知性命之理不順乎性命之<lb/>
　理而行之將何所逃於天地之間乎然道有變動故<lb/>
　分隂分陽迭用柔剛以位分之一三五陽也二四六<lb/>
　隂也以卦分之乾震坎艮陽也坤巽離兌隂也以十<lb/>
<pb n="4b"/>
　日分之甲丙戊庚壬陽也乙丁己辛癸隂也所謂分<lb/>
　隂分陽也八卦相盪五行更生上下无常周流六虚<lb/>
　所謂迭用柔剛也分隂陽用柔剛者仁義也以人而<lb/>
　用天地也誠知乎此則徳勝於氣性命於徳氣之昬<lb/>
　明不足以蔽之至於盡性而配天地矣太𤣥曰立天<lb/>
　之經曰隂與陽形地之緯曰從與横表人之行曰晦<lb/>
　與明準卦之三才六畫也<lb/>
天地定位山澤通氣雷風相薄水火不相射八卦相錯<lb/>
<pb n="5a"/>
數往者順知來者逆是故易逆數也<lb/>
　天地定位乾上坤下也山澤通氣艮兌以三相易也<lb/>
　雷風相薄震巽以初相易也日月不相射坎離以中<lb/>
　相易也虞翻曰射厭也坎離水火不相厭坎戊離己月<lb/>
　三十日一㑹於壬故不相厭也伏羲氏之畫卦也<lb/>
　乾坤定上下之位坎離列左右之門震與巽為偶艮<lb/>
　與兌相配震離兌乾天之四象也巽坎艮坤地之四<lb/>
　象也八卦相錯乾坤相易生六十四卦乾自震而左<lb/>
<pb n="5b"/>
　行坤自巽而右行數往者以順而數知來者以逆而<lb/>
　知邵雍曰數往者順順天而行左旋也皆已生之卦<lb/>
　也知來者逆逆天而行右行也皆未生之卦也夫易<lb/>
　之數由逆而成矣逆者猶逆四時之比蓋聖人將言<lb/>
　易故先說易之本易逆數也故六爻自下而起太𤣥<lb/>
　曰南北定位東西通氣萬物錯乎其中準八卦也<lb/>
雷以動之風以散之雨以潤之日以晅之艮以止之兌<lb/>
以說之乾以君之坤以藏之帝出乎震齊乎巽相見乎<lb/>
<pb n="6a"/>
離致役乎坤說言乎兌戰乎乾勞乎坎成言乎艮萬物<lb/>
出乎震震東方也齊乎巽巽東南也齊也者言萬物之<lb/>
潔齊也離也者明也萬物皆相見南方之卦也聖人南<lb/>
面而聽天下嚮明而治蓋取諸此也坤也者地也萬物<lb/>
皆致養焉故曰致役乎坤兌正秋也萬物之所說也故<lb/>
曰說言乎兌戰乎乾乾西北之卦也言隂陽相薄也坎者<lb/>
水也正北方之卦也勞卦也萬物之所歸也故曰勞乎<lb/>
坎艮東北之卦也萬物之所成終而所成始也故曰成<lb/>
<pb n="6b"/>
言乎艮神也者妙萬物而為言者也動萬物者莫疾乎<lb/>
雷撓萬物者莫疾乎風燥萬物者莫熯乎火說萬物者<lb/>
莫說乎澤潤萬物者莫潤乎水終萬物始萬物者莫盛<lb/>
乎艮故水火相逮雷風不相悖山澤通氣然後能變化<lb/>
既成萬物也<lb/>
　陽聚而動動極則散之散則復聚隂積而潤潤極則<lb/>
　烜之烜則復潤此雷霆風雨日月寒暑所以屈信相<lb/>
　感而成萬物也艮則動者靜而止入于坤也兌則止<lb/>
<pb n="7a"/>
　者說而行出乎乾也乾以君之則萬物覩坤以藏之<lb/>
　則天地閉前說乾坤而至六子无形者聚而有形也<lb/>
　此說六子而歸乾坤有形者散而入於无形也終始<lb/>
　循環不見首尾易之道也此以下言文王之八卦連<lb/>
　山首艮歸藏首坤艮震巽離坤兌乾坎連山之序也<lb/>
　而易兼用之此太𤣥所以作歟𤣥謂神戰于𤣥龍出<lb/>
　于中雷風炫煥與物時行天根還向成氣收精皆準<lb/>
　乾坤震巽也鄭康成曰萬物出于震雷𤼵聲以生之<lb/>
<pb n="7b"/>
　也齊於巽相見於離風搖長以齊之潔猶新萬物皆<lb/>
　相見日照之使光大萬物皆致養焉地氣含養使有<lb/>
　秀實萬物之所說草木皆老猶以澤氣說成之戰言<lb/>
　隂陽相薄西北隂也而以乾純陽臨之猶君臣對合<lb/>
　也坎勞卦也水性勞而不倦萬物之所歸也萬物自<lb/>
　春出生於地冬氣閉藏還皆入地萬物之所成終而<lb/>
　所成始言萬物隂氣終陽氣始皆艮之用事坤不言<lb/>
　方坤之養物不專此時也兌不言方而言正秋者臣<lb/>
<pb n="8a"/>
　曰兌言正秋秋分也於兌言秋分則震為春分坎為<lb/>
　冬至離為夏至乾為立冬艮為立春巽為立夏坤為<lb/>
　立秋可知言正秋者正時也離言聖人南面而聽天<lb/>
　下嚮明而治則餘卦亦可以類推矣戰乎乾言隂陽<lb/>
　相薄而乾勝也上說天地定位六子致用此說六子<lb/>
　合而為乾坤乾坤合而生神妙萬物而為言者物物<lb/>
　自妙也鄭康成曰共成萬物物不可得而分故合謂<lb/>
　之神張載曰一則神兩則化妙萬物者一則神也且<lb/>
<pb n="8b"/>
　動撓燥說潤終始萬物者孰若六子然不能以獨化<lb/>
　故必相逮也不相悖也通氣也然後能變化既成萬<lb/>
　物合則化化則神康成之學進於是矣<lb/>
乾健也坤順也震動也巽入也坎陷也離麗也艮止也<lb/>
兌說也<lb/>
　上說坎兌合以致用今復以八卦别而言之動陷止<lb/>
　皆健之屬也入麗說皆順之屬也不離乎乾坤也<lb/>
乾為馬坤為牛震為龍巽為雞坎為豕離為雉艮為狗<lb/>
<pb n="9a"/>
兌為羊<lb/>
　說八卦本象也乾為馬健也乾變震為龍純乾為馬<lb/>
　故馬或龍種而馬八尺以上為龍九則變也房為天<lb/>
　駟為蒼龍之次七星為馬於辰為午故馬又為火畜<lb/>
　乾為金午為火馬生角金勝也故于五行為兵蠶馬<lb/>
　首龍星之精故馬蠶同氣也大畜中孚之震屯賁晉<lb/>
　明夷睽之坎皆乾也或曰鳥飛龍行不健于馬乎曰<lb/>
　鳥飛極而息龍升降有時健者惟馬而巳坤順也牡<lb/>
<pb n="9b"/>
　者坤之陽牝者坤之隂老其究也故離為牝牛而既<lb/>
　濟初九變艮京房以為博牛坤極生乾故角剛而善<lb/>
　觸牽牛在丑丑土也土亦坤也離六二已丑土也牛<lb/>
　有黄者離之六二也離為飛鳥為蟹為鼈為龜卵皆<lb/>
　有黄震動于重隂之下而善變者龍也震東方卦直<lb/>
　春分以後辰亦為龍蒼龍之次也動極必反故龍以<lb/>
　春分升以秋分降升者豫也降者歸妹也盛夏疾雷<lb/>
　木拔而龍起震為木也王充曰龍雷同類其知震之<lb/>
<pb n="10a"/>
　為乎震位在夘其日甲乙其數三八故𤣥之中以次<lb/>
　三為龍占家以甲乙寅夘為龍或曰龍之類多矣皆<lb/>
　震乎曰氣之散也天文角為蛟亢為龍翼為蚓軫為<lb/>
　蛇角亢辰也翼軫巳也東方朔占守宫蜥蜴以龍蛇<lb/>
　推之金匱書以飴治蛟龍病出蜥蜴而愈皆龍類也<lb/>
　自春分至芒種震治也而辰巳為巽故曰氣之散也<lb/>
　巽入也為風風主號令故雞號知時先儒以雞為火<lb/>
　之精者巽木含火火生風火炎上故雄雞有冠乃鳴<lb/>
<pb n="10b"/>
　南越志曰雞冠如華其聲清徹巽位在巳金所生也<lb/>
　王於酉上直於昴故雞又為金畜洞林曰巽為大雞<lb/>
　酉為小雞素問以雞為木畜者巽也離者巽之再變<lb/>
　兌者離之變故雞雉皆耿介而雞將號動股擊羽翰<lb/>
　而後有聲又曰玉衡星散為雞者坎至四月成乾其<lb/>
　方為巽玉衡斗也坎之位坎陷也水畜也美脊剛鬛<lb/>
　坎中陽也垂耳俯首而尾不足本末隂也卑而處穢<lb/>
　隂也突蕩難制陽也豚者豕之初也故訟初之四為<lb/>
<pb n="11a"/>
　中孚之豚豶者劇猪也故大畜之三兌金制之為豶<lb/>
　坎再變成艮故豕用鼻壯豕有牙者乾之剛也象亦<lb/>
　豕類故運斗樞曰瑶光散而為象坎離相納故象齒<lb/>
　有文又為羸豕者隂也豕豭强而牝弱亥為豕者直<lb/>
　室也坎之所自生也傳言斗星散精為彘斗星坎也<lb/>
　又曰瑶光不明彘生鹿張宿為鹿坎離反也離附麗<lb/>
　也美麗也鶉雉之屬飛必附草附麗也五色成章離<lb/>
　日也雉方伏時東西風則復南北風則去而不復坎<lb/>
<pb n="11b"/>
　勝離也坤方之雉嘔文如繡離變而兌乎小寒雉始<lb/>
　雊臨之六三離變兌也兌交震故雉不雊則雷不𤼵<lb/>
　聲陳倉之聲隱然如雷野雉皆雊星有墜而雉雊者<lb/>
　震兌相感也虵化雉者巽成離也竹化虵者震巽易<lb/>
　也雉入大水為蜃而老鶩為蝙蝠雀類為蛤離成坎<lb/>
　也八卦獨巽離為飛鳥者何也曰南方七宿朱鳥也<lb/>
　午為鶉火之次未為鶉首巳為鶉尾其咮在栁其翼<lb/>
　在翼栁午也離也翼巳也巽也卜楚丘論明夷之謙<lb/>
<pb n="12a"/>
　曰當鳥所謂鳥者朱鳥也故曰明夷于飛歸藏初巽<lb/>
　曰有鳥將來而垂其翼薛貞曰巽值鶉尾故稱飛鳥<lb/>
　離火日巽木風也木中有火風者火氣之動也得乎<lb/>
　風者為飛之類得乎火者得乎風離為目動巽為多<lb/>
　白眼觀眼目之變可以知風火矣故驚飈奮𤼵火勢<lb/>
　熾然雷行電照草木怒張火木同類乎或曰騰蛇无<lb/>
　翼而飛何也曰亦已巽也八荒之外有以首飛者背<lb/>
　飛者尾飛者觸象成形豈特騰蛇乎或曰海水羣飛<lb/>
<pb n="12b"/>
　无情而飛何也曰坎極成離也火光起於洲潬烈焰<lb/>
　生於積油坎極故也或曰飛類決起朝𤼵而暮棲何<lb/>
　也曰離在天為日在地為火日為晝火生風故飛者屬<lb/>
　乎晝化乎風晝翔而暝息風鶱而木飛艮止也搏噬<lb/>
　者前剛也戌為狗者直婁也火墓於戌生於寅寅為<lb/>
　虎而其子亦曰狗考異郵曰斗運生狗者星艮離也<lb/>
　斗止而動亦狗也兌說也羊内很者二陽伏於一<lb/>
　隂之下也羝者交乎震震為反生也兌極成艮故羚<lb/>
<pb n="13a"/>
　羊以角息艮反成兌故羵羊為土怪夫子曰地反物<lb/>
　為妖或曰史言開皇大厯羝或鬭於雲中羖或墜於<lb/>
　雷震何也曰乾變坤則陽附隂而為走坤變乾則隂<lb/>
　附陽而為飛其震兌之交乎或曰號物者有萬八物<lb/>
　能盡之乎曰其變不可勝言也張載有言曰遊氣紛<lb/>
　擾合而成質者生人物之萬殊其隂陽兩端循環不<lb/>
　巳者立天地之大義<lb/>
乾為首坤為腹震為足巽為股坎為耳離為目艮為手<lb/>
<pb n="13b"/>
兌為口<lb/>
　說八卦合而成體也鄭本此章在乾為馬之前乾為<lb/>
　天尊而在上為首在下亦為首如木根草荄之類乾<lb/>
　无往而不為萬物先也乾首出庶物者震交乾也觀<lb/>
　有孚顒若者乾首肅也明夷九三得其大首乾三之<lb/>
　上也三本臨乾故曰大首既濟上六之濡首者上六<lb/>
　反三乾也未濟上九之濡首者上九反三乾也乾又<lb/>
　為頂者首之上也大過上六過涉滅頂是也又為輔<lb/>
<pb n="14a"/>
　者在首而止於上也咸之上六艮之六五是也輔上<lb/>
　頷也與頤卦上體同象又為面者在首而說見於外<lb/>
　也革上六是也又為頰者止於上而有面之象也咸<lb/>
　上六是也又為頄者面之上益之以剛也夬九三之<lb/>
　壯于頄是也頄面顴也骨剛而肉柔𤣥九體八為面<lb/>
　九為顙八九上體也京房以上爻為頭目亦止體也<lb/>
　腹虚而有容也又為釡者腹器也有水火爻則為釡<lb/>
　故郭璞筮豫之解曰有釡之象瓶甕缶皆腹器也太<lb/>
<pb n="14b"/>
　𤣥土為腹器又為尊壺者交乎震坎也坎震為酒震<lb/>
　為足艮為鼻腹器有足有鼻有酒尊壺也禮少儀曰<lb/>
　尊壺者面其鼻又為簋者交震艮也有尊壺象而无<lb/>
　酒焉者也禮少牢敦皆南首首者敦器之蓋飾首有<lb/>
　面面有鼻坤又為身身亦謂之中又為躬折其身也<lb/>
　震動也一陽動於二隂之下也艮為止者動極而止<lb/>
　也一陽止於二隂之上也人之經脈十有二其六動<lb/>
　於足其六動於手動於足者震之陽故自下而生動<lb/>
<pb n="15a"/>
　於手者艮之陽故自上而止震艮相反故行者必止<lb/>
　止者必行疾走者掉臂束手者緩行震又為趾者通<lb/>
　乎物言之也足趾下體之下也手上體之下也故太<lb/>
　𤣥九體一為手足言其位也甲剛乾陽也在足者艮<lb/>
　交震在手者震交艮震交艮則動者止艮交震則止<lb/>
　者動震艮又為<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>者足之指也拇手大指也手足所<lb/>
　以能動也故動乎下體之下而應乎足者<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>也指在<lb/>
　下而動者亦<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>也艮又為肱者自手觀之拇陽也餘<lb/>
<pb n="15b"/>
　指隂也指節三隂中之陽拇節二陽中之隂指動而<lb/>
　掌止止者在上動者在下止者運動者止艮也自臂<lb/>
　觀之手也臂也肱也三也肱屬乎上而止臂指用乎<lb/>
　下而動止者役動動者從之艮也肱臂竒而指數偶<lb/>
　亦艮也手之有肱亦猶股之有腓故股在上則二為<lb/>
　腓巽為股隨足巽也雷風相與也坎為耳陽陷乎隂<lb/>
　也輪偶者隂也竅竒者坎中之陽也精脫者聵水竭<lb/>
　則槁耳目通竅者水火相逮也離隂麗乎陽也實者<lb/>
<pb n="16a"/>
　陽也陽中有隂故肉白虚者隂也隂中有陽故睛黒<lb/>
　目白其坎離之交乎精竭者目盲離火无所麗也離<lb/>
　為日寐者神棲於心其日昃乎寤者神見於目其日<lb/>
　出乎故寐者形閉坤之闔也寤者形開乾之闢也一<lb/>
　闔一闢目瞑耳聽坎離相代晝夜之道唯善用者能<lb/>
　達耳目於外唯善養者能反耳目於内太𤣥以一六<lb/>
　為耳二七為目一六水也二七火也兌為口說也鄭<lb/>
　康成曰上開似口艮為鼻口鼻通氣山澤通也<lb/>
<pb n="16b"/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兌三索而得女故謂之少女<lb/>
　將說天地生萬物而言人者天地之性人為貴萬物<lb/>
　皆備於人也乾天也為隂之父坤地也為陽之母揲<lb/>
　蓍者一爻三揲三爻而八卦具故搜於坤䇿一索而<lb/>
　得陽者謂之長男再索而得陽者謂之中男三索而<lb/>
<pb n="17a"/>
　得陽者謂之少男搜於乾䇿一索而得隂者謂之長<lb/>
　女再索而得隂者謂之中女三索而得隂者謂之少<lb/>
　女萬物分天地也男女分萬物也察乎此則天地與<lb/>
　我並生萬物與我同體是故聖人親其親長其長而<lb/>
　天下平伐一草木殺一禽獸非其時謂之不孝納甲<lb/>
　之說乾納甲壬始於子坤納乙癸始於未震納庚子<lb/>
　子代父也坎納戊寅艮納丙辰左行以順父循父道<lb/>
　也巽納辛丑離納己夘兌納丁巳右行以向母從母<lb/>
<pb n="17b"/>
　教也三女配男夫婦之義天地之性人之大倫實告<lb/>
　之矣太𤣥準之以一摹二摹三摹摹亦捜也<lb/>
乾為天為圜為君為父為玉為金為寒為冰為大赤為<lb/>
良馬為老馬為瘠馬為駮馬為木果<lb/>
　說重卦别象也六爻變化其象豈能盡摹哉此凡例<lb/>
　也智者觸類而長矣易言天者皆乾也天位者中正<lb/>
　也又曰帝位天徳者剛也天道者其行以正也天之<lb/>
　神者隂陽合一也天則者不可過也天行者終則有<lb/>
<pb n="18a"/>
　始也反復其道也消息盈虚也三者一也天文者艮<lb/>
　離也天命者乾巽也天衢者艮反震也天寵者君澤<lb/>
　加也天險者坎在上也天祐者天助也天下者乾下<lb/>
　也或乾爻降於下也曰在曰統曰御曰先後曰奉曰<lb/>
　承曰順曰應曰麗各以其卦爻變化言之天或謂之<lb/>
　帝言主宰也推而上謂之上帝乾又為大人聖人賢<lb/>
　人君子大人者盡天之體也誠者天之道聖人至誠<lb/>
　以盡天誠則化化則莫知其然謂之神故觀之九五<lb/>
<pb n="18b"/>
　天之神道聖人以神道設教同象君子通言之也或<lb/>
　問天有形乎曰天積陽也氣也易曰日月麗乎天百<lb/>
　穀草木麗乎土日月附麗乎天亦若百穀草木之麗<lb/>
　乎土天果有質歟日月之行或遲或速奔星上下前<lb/>
　後或卑或髙不得自如莊周曰天之蒼蒼其正色邪<lb/>
　其視下也亦若是而巳列禦寇曰日月星辰積氣中<lb/>
　之有光耀者郄萌曰天了无質鄭康成曰天清明无<lb/>
　形或曰星隕石何也曰光耀既散氣凝為石如人之<lb/>
<pb n="19a"/>
　精神既散形亦剛彊矣故曰在天成象在地成形成<lb/>
　形者皆地也為圜者渾淪无端周而復始也曾子曰<lb/>
　天道曰圎地道曰方故得乎天者皆圜既濟之初九<lb/>
　未濟之九二坎變乾為輪是也不特其形也晝夜不<lb/>
　窮死生无際非天道之行乎五者君之位得位居中<lb/>
　𤼵號令於天下曰大君在家人父母位曰嚴君在歸<lb/>
　妹帝女之位曰小君自娣言之則君也乾為六子父<lb/>
　乾爻往矣為考考之上為祖配為妣異體别家分而<lb/>
<pb n="19b"/>
　同焉為宗乾居九五之位則為君而父也考也祖也<lb/>
　宗也通上下言之自天子至於庶人一也一𤣥孫二<lb/>
　曾孫三仍孫四子五已身六父七祖八曾祖父九髙<lb/>
　祖父亦以世數言之乾剛之不變者為玉變者為金<lb/>
　益之三以上九為圭鼎之上以九三為玉言其不變<lb/>
　也蒙之金夫臨初之上也亦屯之初也訟之鞶帶上<lb/>
　九之二也噬嗑金矢四之五也六五黄金五之上也<lb/>
　姤之金柅二之初也鼎之金鉉五之二也言其變也<lb/>
<pb n="20a"/>
　乾艮同類故石攻玉則解乾離同體故金火守則流<lb/>
　京房以乾兌配金兌正秋亦九五爻也太𤣥以二八<lb/>
　為金為環珮為重寳為釦器以一六為水為玉者六<lb/>
　即乾也玉有水玉水得乾氣乎為寒者坤交乾也隂<lb/>
　至亥成坤戌亥乾位九月寒露十月立冬小寒十一<lb/>
　月大寒露坤氣也雲徂雨流而露无所不至坤也黄<lb/>
　帝書曰陽不足隂氣上入陽中則灑淅惡寒此寒之<lb/>
　驗也邵雍曰月為寒二隂一陽陽不足也坎為水為<lb/>
<pb n="20b"/>
　月故水寒或曰井五月卦九五寒泉洌何也曰井之<lb/>
　九五即泰乾初九甲子爻也子坎位也坎交泰坤也<lb/>
　陽温隂寒乾陽而寒者隂陽相薄十一月陽氣生於<lb/>
　下以其隂不足也故井泉温五月隂氣生於下以其<lb/>
　陽不足也故井泉寒又為冰者坎交乾也乾西北方<lb/>
　之卦十月水始冰地始凍水不冰則為隂負陽勝十<lb/>
　月乾陽宜不足也乾剛金也故水凝而堅則隂勝坤<lb/>
　初六一隂生至上六十月亥位坎交乾邵雍曰水遇<lb/>
<pb n="21a"/>
　寒則結遇火則竭從所勝也赤陽色也陽始於子坎<lb/>
　中之陽故坎為赤極於已純乾也故乾為大赤乾者<lb/>
　日在嵎中月在朢歳在四月時也困九二坎為赤二<lb/>
　交巽五為赤紱又為朱者朱赤黄色詩朱芾斯皇毛<lb/>
　公曰黄朱染絳者一入謂之縓再入謂之赬三入謂<lb/>
　之纁四入謂之赤纁黄赤也小爾雅曰彤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>緼朱<lb/>
　也然則縓纁朱皆赤而朱比赤為黄比縓纁為異耳<lb/>
　故困九五下交二坎離易巽為朱紱離坤黄也乾陽<lb/>
<pb n="21b"/>
　得位為良馬隂消陽為老馬為瘠馬鄭康成曰凡骨<lb/>
　為陽肉為隂孔穎達曰骨多也駮馬𤣥黄也乾變離<lb/>
　也駮食虎者兌變乾也郭璞筮遇乾之離曰驊騮綠<lb/>
　耳遂𤣥黄於坎離艮曰其於木者交巽木也於乾曰<lb/>
　為木果者巽艮之陽皆乾也艮為果者木之陽止於<lb/>
　果果成則降降而反生震者艮之反震陽亦乾也秦<lb/>
　漢之際易亡說卦孝宣帝時河内女子𤼵老屋得說<lb/>
　卦古文老子至後漢荀爽集解又得八卦逸象三十<lb/>
<pb n="22a"/>
　有一案集解坎為狐子夏傳曰坎稱小狐孟喜曰坎<lb/>
　穴也狐穴居王肅曰坎為水為險為隱伏物之在險<lb/>
　穴居隱伏往來水間者狐也子夏時坎為狐孟喜王<lb/>
　肅止隨傳解釋不見全書蓋秦漢之際亡之矣今考<lb/>
　之六十四卦其說若印圈鑰合非後儒所能增也故<lb/>
　校證其誤而併釋之以俟後之知者為龍乾體坤自<lb/>
　震息之成乾故乾為龍坤體乾剝乾成坤隂極生陽<lb/>
　為復震也故坤上六龍戰于野其血𤣥黄坎為血震<lb/>
<pb n="22b"/>
　為𤣥黄為直乾其動也直巽為繩直者亦乾之直也<lb/>
　為衣乾在上為衣坤在下為裳太𤣥曰垂綃為衣襞<lb/>
　幅為裳垂綃竒也襞幅偶也訟之帶歸妹之袂既濟<lb/>
　之衣袽皆乾也困之紱既濟之繻皆坤也古者衣裳<lb/>
　相連乾坤相依君臣上下同體也至秦始取女之衣<lb/>
　裳離之為言者震聲兌口聲出於口也所以能言者<lb/>
　出於乾陽也<lb/>
坤為地為母為布為釡為吝嗇為均為子母牛為大輿<lb/>
<pb n="23a"/>
為文為衆為柄其於地也為黑<lb/>
　易凡言地者皆坤也乾坤皆言天地者隂陽相根動<lb/>
　靜相資形氣相應有一則有二有乾則冇坤邵雍曰<lb/>
　天依形地附氣其形有涯其氣无涯張載曰地在氣<lb/>
　中黄帝書曰地在太虚之中大氣舉之天地未始相<lb/>
　離也明夷日在地中則地在氣中可知或曰師地中<lb/>
　有水而渤海之東有歸墟焉其下无底水豈氣乎曰<lb/>
　黄帝書天在地外水在天外表裏皆水兩儀運轉乗<lb/>
<pb n="23b"/>
　氣而浮載水而行考之天西河中九星曰鈎星鈎星<lb/>
　伸則地動者以水動也辰星色黄而小則地大動土<lb/>
　勝水也鈎鈐者天之筦籥鈎鈐坼則地動者天之筦<lb/>
　籥動也以此三者觀之水土動則地動地動則天動<lb/>
　地非乗氣載水乎氣无涯水亦无涯水亦氣也坤又<lb/>
　為邑為邦國天子建邦諸侯有國大夫受邑分土也<lb/>
　邑内也故以下卦言之諸侯四也下兼卿大夫士邦<lb/>
　對國則邦為王國五王位諸侯承之通言之邦國一<lb/>
<pb n="24a"/>
　也坤又為城為墉牆謂之墉城墉之大者震足艮手<lb/>
　築之巽繩縮之掘地為澤土自下升者城也積土在<lb/>
　内外之際設險可入者墉也又為泥為甃坎水坤土<lb/>
　汨之為泥土水合而火之為甓以甓修井為甃乾為<lb/>
　父則坤為母乾為祖則坤為妣坤得尊位母也五動<lb/>
　成乾為王母王母尊祖王妣也五尊位在家人乾父<lb/>
　居五則坤母居四尊无二上也麻紵葛曰布巽為草<lb/>
　以坤隂不變者為布巽離為絲以坤隂變陽者為帛<lb/>
<pb n="24b"/>
　賁六五束帛戔戔上九變五巽離也坤隂變陽也坤<lb/>
　為帛束帛五兩天九地十之數布帛兩兩相偶五尺<lb/>
　謂之量倍量謂之丈倍丈謂之端倍端謂之匹釡有<lb/>
　範金者有合土者其象有腹有耳无足皆自坤變坤<lb/>
　為土為腹家人者遯四之初變艮坤六二有坤腹坎<lb/>
　耳坎水離火巽木以釡亨飪之象離為中女故曰在<lb/>
　中饋郭璞筮豫之解六二變坤有坎離曰釡之象遇<lb/>
　大有之旅初九九二變乾成艮坤兌為金為澤有離<lb/>
<pb n="25a"/>
　火而无耳曰金之祥非釡也或曰鼎何以取於坤曰<lb/>
　鼎自遯五之二巽變艮坤器之有腹者也而又有足<lb/>
　耳鉉以木巽火坎水亨之故曰鼎象也易言吝者十<lb/>
　二卦十三爻陽爻居三咸之九三從上六故往吝恒<lb/>
　之九三趨上六故可貞而吝姤之上九居隂故吝其<lb/>
　餘可往而不往可動而不動可變而不變坤隂也亦<lb/>
　有知其不可以往為吝者屯六三是也然則坤之吝<lb/>
　嗇顧用之如何耳故曰憂悔吝者存乎介乾獨陽也<lb/>
<pb n="25b"/>
　坤隂均之寒均暑夜均晝君子而有小人然後上下<lb/>
　内外適得其平故小者亨則曰既濟而小大相過皆<lb/>
　謂之過為子母牛者坤交離也坤為牛為腹離為大<lb/>
　腹京房既濟之初九變曰博牛言以㹀牛博犢也洞<lb/>
　林明夷之既濟曰當有牛生一子蓋坤變坎坎為子<lb/>
　三至五互有離四者坤之丑爻丑亦牛也離畜牝牛<lb/>
　者母也大畜艮坤之初為童牛者子也太𤣥以土為<lb/>
　犢地方而載輿也坎内陽外隂陽實而直隂虚而曲<lb/>
<pb n="26a"/>
　内實轂也外虚穿也内直輻也外曲牙也一實一虚<lb/>
　周流无窮輪也有輿有輪而乗其上曰車賁初九是<lb/>
　也自上視之有輪有輿而居其中亦曰車睽上九視<lb/>
　六三困九四視九二是也或曰乗解六三是也有輿<lb/>
　无輪止曰輿大畜九二九三是也有輿有輪而爻當<lb/>
　輿睽六三是也坤爻變乾陽為大則曰大輿有輿有<lb/>
　輪或爻在輪下或當輪上曰輪既濟初九未濟九二<lb/>
　是也曰輹者坤震也震之陽爻在坤下為輿下之横<lb/>
<pb n="26b"/>
　木大畜九二是也震之陽爻變坤之中爻為大輿之<lb/>
　輹中者心之位輹在輿下鈎心夾軸四往之五為坎<lb/>
　變輿成輪大壯九四是也曰茀者有輪輿矣震為竹<lb/>
　葦蔽之茀也一剛一柔相錯成文有天而後有地一<lb/>
　不獨立二則為文天一地二也季春之月夬九三爻<lb/>
　也陽氣充塞氣成虹蜺有剛然後文柔之也仲冬之<lb/>
　月坤六四爻也雖霽而日虹蜺伏藏陽不足也以此<lb/>
　見无一則无二矣離者乾坤以中相易者也離為日<lb/>
<pb n="27a"/>
　為火為雉日五色火煙隨而變雉五色具焉謂之文<lb/>
　明者以離言也或曰極南之方冬虹不藏見則怒風<lb/>
　發屋雷動則風止何也曰離南方巽之再變也巽動<lb/>
　於下離變於上巽極成震是以風止中國陽緩隂散<lb/>
　雖有虹蜺而非風候又為章何也曰文合而成章荀<lb/>
　子曰文理成章詩聲變成文積句成章噬嗑初五相<lb/>
　易震離合一故曰雷電合而章坤六三姤九五動則<lb/>
　成文不動則含章衆者對寡之名師以一陽主五隂<lb/>
<pb n="27b"/>
　故曰用衆曰畜衆明夷以二陽臨四隂故曰莅衆解<lb/>
　以初九之坤四故曰得衆民者有君之名也師曰衆<lb/>
　又曰民何也曰復初九之二坤隂自下從之故曰民<lb/>
　坤之隂即坎之二隂也坎之二與上坤之三隂合故<lb/>
　又為衆坤又為醜者陽美隂醜也又為輿者通於車<lb/>
　輿之輿車成於衆工始於輿邵雍曰君子以萬物為<lb/>
　輿馬又曰羣者通隂陽言之乾之九四以三陽為羣<lb/>
　否之六二以三隂為羣睽之上九以六三坎坤兌三<lb/>
<pb n="28a"/>
　疑為羣巽為魚亦曰民者巽之坤也與坎水兌澤之<lb/>
　坤為民同為柄者巽之坤順其鑿而入焉者也斧柯<lb/>
　劍夾殳戈矛之柲耜之耒柄也旅九四得斧巽上九<lb/>
　喪斧或得其柄或失其柄黑者坤之極也以日言之<lb/>
　日在虞淵也以月言之晦也以歳言之十月也故日<lb/>
　冬則行黑道月死成魄火之末澤之汚下草木之朽<lb/>
　腐人之黧老極也坤極成乾故明生於晦陽兆於北<lb/>
　死為生之故而增肥之澤黑墳之土皆地之美者易<lb/>
<pb n="28b"/>
　言𠖇言晦皆坤也坤為地又曰其於地也者坤為黑<lb/>
　其於地乃其一也坤變乾為牝馬離變坤為牝牛隂<lb/>
　陽之中復有隂陽此萬物所以无窮也姤初六坤變<lb/>
　乾初九甲子坎豕不曰牝豕者初隂未壯也為迷者<lb/>
　坤𠖇晦待陽而後明先陽而動與逺於陽而不復皆<lb/>
　迷之道為方者坤靜而徳方方不可易也為囊者坤<lb/>
　虚有容與腹同而囊手可括也為裳為黄者黄地之<lb/>
　中色得乎陽之美不偏於隂者也為帛為漿者帛當<lb/>
<pb n="29a"/>
　在為布之下坎震為酒故作酒以麴糵麥東方穀也<lb/>
　而東風至則酒湧漿者酒之初故坤為漿不足於陽<lb/>
　也<lb/>
震為雷為龍為𤣥黄為旉為大塗為長子為決躁為蒼<lb/>
筤竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
　張載曰隂氣凝聚陽在内者不得出則奮擊而為雷<lb/>
　霆陽在外者不得入則周旋不舍而為風其聚有逺<lb/>
<pb n="29b"/>
　近虚實故風雷有小大暴緩鄭康成讀龍為尨取日<lb/>
　出時色雜也虞翻曰駹蒼色震東方故為駹舊作龍<lb/>
　上已為龍非也臣曰讀當作鬭字龍當作<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>蒼龍尾<lb/>
　也國語日月㑹于龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>孟春日月㑹于諏訾斗建寅<lb/>
　旦見尾中播種之時无妄益乾變震之象乎若蒼色<lb/>
　則上巳曰蒼筤竹矣坤於地為黑又曰天𤣥而地黄<lb/>
　者坤之中爻為黄黄者地之中色得陽之美者也中<lb/>
　為坤宫太𤣥以五五為土其色黄五五中也中首曰<lb/>
<pb n="30a"/>
　陽氣潛萌於黄宫坤上六十月也言龍戰于野坤黑<lb/>
　也乾赤也謂之其血𤣥可也而曰其血𤣥黄又曰震<lb/>
　為𤣥黄者何也曰此天地鬼神之奥聖人之微意也<lb/>
　坤之上六閉塞成冬隂極疑陽而戰陽於此不爭而<lb/>
　自勝於是冬至而坎之初六受之故曰天𤣥而太𤣥<lb/>
　亦曰夜半近𤣥極坤生震陽自外來而為主於内於<lb/>
　卦為復以坎言之則𤣥也以復震言之則𤣥黄也然<lb/>
　十月未可以言黄故古人謂冬為𤣥冬震所以為𤣥<lb/>
<pb n="30b"/>
　黄者初九春分六二清明六三穀雨九四立夏六五<lb/>
　小滿上六芒種初九乾坤之初交以赤交黑所謂𤣥<lb/>
　也六二六五坤之中爻所謂黄也十月又謂之陽月<lb/>
　言未嘗一日无陽而陽亦未嘗一日不勝也故曰神<lb/>
　戰于𤣥邪正兩行龍出于中法度文明龍出于中則<lb/>
　震也又曰天炫炫出於无畛熿熿出於无垠出者亦<lb/>
　震也隂極陽生亂極徳形君子於是修徳以俟時否<lb/>
　之九五與二相易巽木𤣥黄而在田上桑也觀之六<lb/>
<pb n="31a"/>
　四與五相易坎為𤣥坤之中爻為黄而在朝廷幣也<lb/>
　豐之九三𤣥黄在車上而金斷之斾也賁之六五三<lb/>
　坎為𤣥巽乾為大赤離坤為黄纁也纁黄之變染者<lb/>
　自黄而入赤纁三入之赤也為旉者隂體凝滯震陽<lb/>
　旉之延叔堅曰旉大布也王洙曰字從寸甫聲布也<lb/>
　泰初之四否四之初草之旉也大過二變之五木之<lb/>
　旉也五變之二旉者斂矣解自升變草木之旉也鄭<lb/>
　康成曰國中三道曰塗震上值房心塗而大者取房<lb/>
<pb n="31b"/>
　有三塗焉王洙曰夘為日門險極成易大川之上必<lb/>
　有大路故大途之象必出於坎兌之外或曰道或曰<lb/>
　衢履九二動成震動而正故曰道大畜自大壯來上<lb/>
　九畜極艮反成震大途而在天上无所不達天衢也<lb/>
　故曰衢賁又為徒行者初九之四艮應足動足指履<lb/>
　乎大途徒行也泰九三為陂者大途變而為山澤易<lb/>
　極成險故曰无平不陂為長子師六五動成艮艮少<lb/>
　男視二震為長震視艮為弟坤為母視之為子故曰<lb/>
<pb n="32a"/>
　長子九二用衆處險持律五任之本復乾也自震坎<lb/>
　視之丈也故曰丈人隨初九否乾自坤視之為夫自<lb/>
　艮視之為丈故曰丈夫小畜九三離婦乗震故曰夫<lb/>
　大過乾二變之五巽成震巽為白自兌妻視之震為<lb/>
　夫夫而白首故曰老夫恒六五自二巽視之為夫自<lb/>
　泰乾視之為子故曰夫子无妄六三即遯之初六遯<lb/>
　初上行之三成震故曰行人明夷初之四震成巽巽<lb/>
　位東南故曰主人震四諸侯之位臨二之四有不喪<lb/>
<pb n="32b"/>
　匕鬯奉宗廟之象故曰祭主震變兌為決變巽為躁<lb/>
　竹中虚節實重震之象蒼筤青也震之色孔穎達曰<lb/>
　春生之美也竹草類而有木氣震於五行為木故蒼<lb/>
　筤竹乃盡震象他竹震之變也太𤣥以甲乙為竹亦<lb/>
　震也列禦寇言久竹生青寧青寧世无識者昔人鍾<lb/>
　山伐竹竹中得青蝦蟇其青寧乎蝦蟇巽兌之氣震<lb/>
　極而變也萑葦震之廢氣也故竹堅而萑葦脆竹乆<lb/>
　而萑葦易枯鄭康成曰竹類搜神記言朽葦為蛬震<lb/>
<pb n="33a"/>
　成巽為風乎夫橘成蛾葦成蛬麥成<graphic n="KR3716" url="https://raw.githubusercontent.com/kanripo/KR-Gaiji/master/images/KR3716.png" mimeType="image/png"/>陵舄得鬱棲<lb/>
　為烏足葉為蝴蝶皆震巽也歸妹上六既濟九二之<lb/>
　五為竹葦既濟十月卦亦震之廢氣也二卦皆震巽<lb/>
　交乾為馬善鳴者震也易凡有震聲曰鳴謙六二上<lb/>
　六是也兌口震聲在人曰言需九二以四為言訟初<lb/>
　六往四為言明夷初九往四為言夬九四不動為聞<lb/>
　言不信革九三往上為言震臨二之四為言上六交<lb/>
　四則五為言艮五動易二為言漸初六動而之二為<lb/>
<pb n="33b"/>
　言皆震兌也在飛鳥曰音中孚上動反三小過初九<lb/>
　之四是也或曰音有五善鳴者何獨震乎曰震動也<lb/>
　凡聲激而後有雷以陽激隂風以隂激陽水火之聲<lb/>
　无非激也不動何由有聲為馵足者伏爻也震為足<lb/>
　於左在下卦為後震下有伏巽巽為白此震爻𤼵於<lb/>
　下之象乾為首上𤼵震爻則為的顙的顙詩所謂白<lb/>
　顛傳所謂的顱也為作足者乾馬變也震下爻動屯<lb/>
　初九是也大畜九三乾變震三陽並進故曰良馬逐<lb/>
<pb n="34a"/>
　中孚六四震作足馬四易初成坎坎為美脊震坎類<lb/>
　也四絶類上行坎亡震存故曰馬匹亡其於稼也為<lb/>
　反生宋衷曰隂在上陽在下故為反生謂枲豆之屬<lb/>
　戴甲而出鄭康成曰生而反出也反其生者有生有<lb/>
　不生夫一陽自下升而息五隂自上降而消其卦為<lb/>
　復彖曰剛反動太𤣥曰反乎始故人與草木反生心<lb/>
　膽之陽倒懸豈特枲豆而巳哉於稼言反生舉一隅<lb/>
　也大過二變之五兌成震為枯楊生稊反生也五變<lb/>
<pb n="34b"/>
　二往震成兌為枯楊生華亦反生也屯三震交艮黔<lb/>
　喙之屬而角反生鹿也大壯四震交兌羊角反生羝<lb/>
　也震三四相易死者反生蘓也虞翻曰震相薄變而<lb/>
　至三則下象究與四成乾故其究為健巽究為躁卦<lb/>
　雷風无形故卦特變耳為蕃鮮者泰頤恒萃歸妹言<lb/>
　萬物解言百果草木甲拆者震也咸四月卦言萬物<lb/>
　化生姤五月卦言品物咸章者震變巽也震為蕃變<lb/>
　巽為鮮故又曰絜齊太𤣥曰物咸重光保厥昭陽言<lb/>
<pb n="35a"/>
　離明也或曰離言百穀草木者何曰離有震巽也解<lb/>
　言百果草木者何曰有震巽而又自艮變也睽无震<lb/>
　巽曰萬物者何曰睽大壯之震三之上成睽萬物睽<lb/>
　也乾曰雲行雨施品物流形者何曰乾自震息也動<lb/>
　爻巽也為王當在乾為天之下錯文也五為上之位<lb/>
　乾為君君宜正位宅中故九五為王比隨觀家人蹇<lb/>
　夬萃井渙是也離九四與五相易五曰離王公上九<lb/>
　與五相易曰王用出征師二進至五曰王王自五之<lb/>
<pb n="35b"/>
　二曰王三錫命蠱上九自泰初歴四五之上曰不事<lb/>
　王侯晉二動易五曰受兹介福于王母豐二至四曰<lb/>
　王假之坤六二之動訟九三從上九皆曰從王事而<lb/>
　已大象曰先王者比觀渙以九五噬嗑復无妄以初<lb/>
　九皆以前卦變而言之故曰先王大冇九三不言王<lb/>
　曰天子者何曰九三交於六五六五下交九三乾變<lb/>
　離兌有天子施澤降心于九三之象故曰天子先儒<lb/>
　以震為諸侯是乎曰非也長子主器謂長子為諸侯<lb/>
<pb n="36a"/>
　也四諸侯位豫九四天子建諸侯也晉九四天子接<lb/>
　諸侯也四近君位古者諸侯入為三公三公出為諸<lb/>
　侯故其位四與三通曰公侯之位鵠古鶴字震離為<lb/>
　鶴中孚九二是也訟初之四坎變巽離變震兌震為<lb/>
　善鳴為足巽為白兌為澤繁露曰鶴水鳥也夜半水<lb/>
　感其生氣益喜而鳴京房論中孚曰九二處和體震<lb/>
　則震為鶴房本有之房在孝宣後故也鼓象雷中孚<lb/>
　九三或鼓或歌震交巽為木艮為手手執桴擊之鼓<lb/>
<pb n="36b"/>
　也又為鼓缶之鼓離九三變坤震坤為器震為鼓巽<lb/>
　木艮手鼓缶也<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦<lb/>
　震巽皆木也說卦巽為木言蕃鮮之時震之九四爻<lb/>
　也乾艮坎離皆有木象何也曰水火土石地兼體之<lb/>
　金生於石木備此四者而後有故木果乾也堅多節<lb/>
<pb n="37a"/>
　艮也堅多心坎也科上槁離也其實乾坤而已或為<lb/>
　苞桑或為枯楊或為枯木或為把何也曰否之九五<lb/>
　二為田木在田上上𤣥下黄桑也二五相易剛柔相<lb/>
　包苞桑也其卦氣則七月桑落之時大過巽木兌澤<lb/>
　楊澤木也兌正秋枯楊也其卦氣則十月小雪亦枯<lb/>
　楊時也困初六視九四為臀困于株木巽木而兌金<lb/>
　克之枯株也其卦氣則九月霜降亦枯株也姤九三<lb/>
　因四動者兌澤巽木變乾為大澤木之大把也其卦<lb/>
<pb n="37b"/>
　氣則五月夏至把木盛時故能包瓜或為牀或為棟<lb/>
　或為桷或為木或為舟楫或為耒耜何也曰剝初六<lb/>
　六二六四巽九二九四皆以坤變乾成巽坤為西南<lb/>
　乾為人設木於西南之奥而人藉其上牀也大過巽<lb/>
　為木木反在上棟也漸九四乾動成巽坤三變也乾<lb/>
　動為直坤為衆木而平直者桷也益自否變漸變渙<lb/>
　巽木在坎上至益而成故渙曰乗木有功益曰木道<lb/>
　行也中孚巽木兌金刳之故曰乗木舟虚渙巽有艮<lb/>
<pb n="38a"/>
　手斷木剡木為楫也益自否變九四之二斵木為耜<lb/>
　也之二則揉木為耒風者火氣之動隂麗於陽則為<lb/>
　火隂入于陽之下則為風巽之所入即所麗之隂也<lb/>
　火非動不見而動則屬乎風黄帝書曰在天為風在<lb/>
　地為木舉一隅也西方書曰暖氣歸火轉動歸風風<lb/>
　化蟲故郭璞曰風蠱也為長女者女在下男在上或<lb/>
　男未下女或男下女而未歸或女歸而有漸或男行<lb/>
　而不動或女與女同居則三女皆謂之女春秋傳曰<lb/>
<pb n="38b"/>
　女者謂其逺於人也古之嫁者三月廟見而後行夫<lb/>
　婦之道未廟見而死則歸葬於父母故咸下女漸女<lb/>
　歸猶謂之女三女從三男五有乾坤舅姑之象子夏<lb/>
　曰婦人學於舅姑者也或曰蒙六五納九二成巽大<lb/>
　過九五變而之二成巽恒六五從九二成兌謂之婦<lb/>
　者從夫也家人九三漸九三曰婦何也曰家人本遯<lb/>
　變九四之初則初六從而成離離女從坎男也坎視<lb/>
　乾為子離乾為舅故曰婦子漸九三本否九四也之<lb/>
<pb n="39a"/>
　三成坎六三從之成離故謂坎曰夫謂離曰婦曰小<lb/>
　畜上九巽為婦何所從乎曰九三動則成震震者巽<lb/>
　之夫也不動者為上九所畜也小畜九三大過九二<lb/>
　困六三又曰夫妻何也曰小畜九三離震同象大過<lb/>
　九二動之五震兌同象困六三坎離同象故曰妻魯<lb/>
　敬姜曰婦人事夫有五平旦纚笄而朝有君臣之嚴<lb/>
　沃盥饋食有父子之敬報反而行有兄弟之道受期<lb/>
　必誠有朋友之信寢席之交而後有夫婦之道謂之<lb/>
<pb n="39b"/>
　妻者寢席之交乎故曰妻齊也女或為娣何也曰所<lb/>
　歸之妹其爻在上則下為娣歸妹九二是也為繩直<lb/>
　者巽一柔為二剛所紏有股而合繩也其剛爻為直<lb/>
　繩所以直者以剛紏柔剛乾也又為徽纆者坎上六<lb/>
　動坤坎成巽坤坎為黒巽為繩徽黒索也巽為股兩<lb/>
　股謂之纆上之三成巽離三股謂之徽又為繘者井<lb/>
　自二反上成巽坎車相應繘也汲綆謂之繘係者或<lb/>
　以此係彼或以彼係此引者持繩相應牽者手挽而<lb/>
<pb n="40a"/>
　股動繫者繫動於此无妄之牛自遯初之三四巽繫<lb/>
　之故曰或繫之姤初之二二巽繫之乾金在焉故曰<lb/>
　繫于金柅維者反復成巽繩反復維之也為白者坎<lb/>
　變巽也坤至北為黒坎中之畫乾赤也赤黒為𤣥坎<lb/>
　水一也或為白露或為霜雪為冰者皆寒氣巽入之<lb/>
　也春秋傳曰冰以風壯詩曰北風其涼雨雪其雱易<lb/>
　曰履霜堅冰至隂始凝也白虎通曰露者霜之始也<lb/>
　坎為月遡日而白離之光巽入也坎為髮為血髮者<lb/>
<pb n="40b"/>
　血之華少而美踰壯則黒而不𤣥過此則乾消坤見<lb/>
　坎降離升而黄既老則坎變巽坤黒盡矣然凡有益<lb/>
　於血者皆能黒或曰素履何以言坎曰四變之初巽<lb/>
　變坎初之四坎變巽也大過初六白茅何坎也曰遯<lb/>
　一變訟二變巽三變鼎四變大過則大過初六自訟<lb/>
　坎變巽故為白而初六九二九五同取此象五色皆<lb/>
　本於白草木既槁則白鬚髮既老則白豕鬛埋之則<lb/>
　白金可變而白丹可鍊而白白者隂也陽之基也隂<lb/>
<pb n="41a"/>
　陽相賁而後有文陽盡則隂質見矣物有生而白者<lb/>
　氣自芒芴之間固已變矣巽又為墨者巽變坎也白<lb/>
　復成黒墨者黒與水合太𤣥飾曰隂白陽黒分行其<lb/>
　職天地變化萬物者以巽而莫見其變化之迹故巽<lb/>
　為工訟之鞶帶比坎之缶泰之城隍解之墉同人隨<lb/>
　之門節之門户豫之門柝小畜大畜之輿輹大有賁<lb/>
　困之車既濟之輪井之收噬嗑旅解之矢睽之弧矢<lb/>
　旅巽之斧賁之帛困之紱既濟之衣袽剝巽之牀渙<lb/>
<pb n="41b"/>
　之机大過之棟宇漸之桷困之宫小畜之室大壯之<lb/>
　宫室豐之屋旅之次剥之廬坎之樽簋井之瓶甕鼎<lb/>
　之耳鉉中孚之舟楫益之圭歸妹之筐既濟之茀離<lb/>
　之罔罟益之耒耜小過之杵臼大過之棺槨夬之書<lb/>
　契恒之浚井之渫甃皆巽工為之也或曰大畜九二<lb/>
　坎六四恒初六歸妹上六節初九九二既濟六二損<lb/>
　二簋豫門柝何取於巽乎曰大畜三有伏巽坎自臨<lb/>
　三變而成一變升二變解三變坎自升至坎巽工為<lb/>
<pb n="42a"/>
　之乃有樽簋缶之象恒初六本泰之六四自四之初<lb/>
　入于兌澤之下成巽所入深矣故曰浚猶浚井也歸<lb/>
　妹漸之反也損益之反也節渙之反也既濟六二應<lb/>
　五困初九應四也豫伏巽也巽東南主人之位内有<lb/>
　主故有客巽為風草木風之類皆長巽離為絲絲亦<lb/>
　長姤初變兌為履之虎尾亦長施之於事久長是也<lb/>
　易言不長不可長何可長皆巽變也訟初往訟二四<lb/>
　應初巽坎變兌震曰訟不可長也屯上无助妄動之<lb/>
<pb n="42b"/>
　三離見巽變曰泣血漣如何可長也否四應初巽體<lb/>
　猶存五應二巽變矣上應二巽體盡而成泰故曰否<lb/>
　終則傾何可長也姤一隂方長五陽下之巽體既盡<lb/>
　剝極成坤故曰勿用取女不可長也中孚上九登久<lb/>
　而降巽變成離故曰何可長也小過九四以往厲為<lb/>
　戒久則四五相易小不勝大故曰往厲必戒何可長<lb/>
　也臨六三處位不當憂而退避二三相易成坎坎為<lb/>
　加憂二至四有伏巽二三相易巽變坎故曰既憂之<lb/>
<pb n="43a"/>
　咎不長也或曰豫上六大壯上六何取於巽曰豫上<lb/>
　六震動反三成巽大壯上六震者巽之反也為髙者<lb/>
　風髙至者也飛鳥之類有背負蒼天皆風所為也或<lb/>
　曰乾天不為髙何也曰天運往而不來升而不降亦<lb/>
　不能為髙來也降也所謂巽也同人九三動與五爭<lb/>
　應成巽艮故曰髙陵解上六動之三坤體連巽故曰<lb/>
　髙墉蠱上九自巽往外而處卦上故曰髙尚其事為<lb/>
　進退者坤生震之一陽則退者進乾生巽之一隂則<lb/>
<pb n="43b"/>
　進者退易稱進退者巽也觀九三是巳屯初九曰盤<lb/>
　桓者進而之四成巽四不能安故盤桓萃初六退而<lb/>
　亂進而與四相萃故曰乃亂乃萃皆進退也或曰大<lb/>
　壯上六何也曰上六震震者巽之反不能退不能遂<lb/>
　則進退不可矣巽兌之覆也兌為決覆之為不果稱<lb/>
　疑者皆不果也乾九四或躍賁六四當位豐六二之<lb/>
　往既濟六四之戒困九四九五之徐鼎九二未濟大<lb/>
　象之慎皆不果也豫九四勿疑兌初九未疑者巽毁<lb/>
<pb n="44a"/>
　也遯上九升九三无所疑者巽或不反或毁也或曰<lb/>
　坤上六隂疑於陽睽上九羣疑亡損六三三則疑何<lb/>
　也曰乾五月一隂生巽隂始疑也至於十月隂疑於<lb/>
　陽蓋其疑自一隂始生則疑之故君子於姤之初繫<lb/>
　之以金柅也睽上九之三成兌震兌巽之覆震巽之<lb/>
　反損自泰變九三上行上六下之九六相遇得其友<lb/>
　也三陽並進成巽故三則疑也為臭者張載曰聚而<lb/>
　有間則風行風行而聲聞臭達繫辭曰同心之言其<lb/>
<pb n="44b"/>
　臭如蘭先儒謂同人六二也二巽為草二易五為芬<lb/>
　芳其臭如蘭也坎為髮髮者血之華坎血耗減頂露<lb/>
　於上寡髮也大過九二老夫九五老婦離九三大耋<lb/>
　兼取此象乾為首析而言之初畫為頤中畫為面上<lb/>
　畫為顙震得初畫為頤者動於下也兌得中畫為面<lb/>
　者悅見於外也巽得上畫為廣顙者上大下小也張<lb/>
　載曰躁人之象傳曰上方者觸人亦躁也睽六三其<lb/>
　人天且劓馬融曰刻鑿其額易傳曰髠其首是乎曰<lb/>
<pb n="45a"/>
　睽九二即无妄之九五巽變乾為廣顙兌毁之髠其<lb/>
　首也刑鼻曰劓髠曰天互見也為多白眼者離為目<lb/>
　虚者隂也實者陽也虚者其體陽實者其體隂故虚<lb/>
　者為眸子實者為白肉離變巽則白肉在上眸子在<lb/>
　下故為多白眼見於易者為惕為反目乾九三危而<lb/>
　惕也訟九二窒而惕也小畜九四畜君乗剛而惕也<lb/>
　與上合志則有孚惕出矣九二受畜於四妻上夫下<lb/>
　反目而怒視也虞翻曰巽為魚何也曰魚多白眼而<lb/>
<pb n="45b"/>
　巽乎澤者也不曰巽乎川者積水成淵而後魚鼈生<lb/>
　焉川壅成澤也剝自姤變至遯否觀有伏兌巽為魚<lb/>
　五艮持繩貫魚也姤初巽二動成艮有伏兌九二不<lb/>
　動包有魚也九四逺初无魚也中孚坎變為巽乾變<lb/>
　坎成兌魚也郭璞得豫之小過曰五月羣魚入寺艮<lb/>
　為門闕六三變九體有兌巽豫五月卦也或曰魚水<lb/>
　蟲也何以言巽曰坎離乾坤之變交而生物離乾卦<lb/>
　坎為水故陸多走類水多飛類魚浮游於水有飛越<lb/>
<pb n="46a"/>
　江湖者巽也故巽在陸為雞在水為魚雞暝而魚不<lb/>
　暝離不足也傳曰魚與鳥同類其知巽之所為乎嶺<lb/>
　南黄魚或化為鸚鵡巽變離也泡魚而刺者或化為<lb/>
　㺄巽變坎也震巽相易者也故魚或為龍魚而斑者<lb/>
　或化為鹿畜魚以二月上庚亦震也隨陽者震也潛<lb/>
　化者巽也孕魚依草子如其實月體虧於上魚腦減<lb/>
　於下月盈成乾其虧成巽為近利市三倍者噬嗑六<lb/>
　三變也日中為市巽變兌離為蠃為貨利市也巽變<lb/>
<pb n="46b"/>
　離兌三倍也舉此一爻以例諸卦其究為躁卦者巽<lb/>
　三變成震舉震巽二卦以例餘卦天地萬物无有獨<lb/>
　立者極則相反終不相離以其不可離也司馬遷律<lb/>
　書曰冬至則一隂下藏一陽上舒京房論八卦飛伏<lb/>
　虞翻論伏爻郭璞又論伏爻納甲其說皆源於此為<lb/>
　揚者巽為風風輕揚中孚九二鳴鶴在隂其子和之<lb/>
　上九翰音登于天用此象為鸛者别於鶴也震為鶴<lb/>
　陽鳥也巽為鸛隂鳥也鶴感於陽故知夜半鸛感於<lb/>
<pb n="47a"/>
　隂故知風雨世傳鸛或生鶴巽極成震乎<lb/>
坎為水為溝瀆為隱伏為矯輮為弓輪其於人也為加<lb/>
憂為心病為耳痛為血卦為赤其於馬也為美脊為亟<lb/>
心為下首為薄蹄為曳其於輿也為多眚為通為月為<lb/>
盜其於木也為堅多心<lb/>
　一陽陷於二隂之中為坎坎陷也盈天地之間皆水<lb/>
　曰水者舉其凡也坎之隂為陽所得上而為雲故屯<lb/>
　曰雲雷需曰雲上於天坎之陽為隂所得下而為雨<lb/>
<pb n="47b"/>
　故屯解曰雷雨坎水之通流為川訟之坎由遯乾三<lb/>
　之二漸之坎由否乾四之三渙之坎由否乾四之二<lb/>
　益之坎由渙二之初故曰大川或曰小過彖夬九三<lb/>
　中孚下體兌也或為雲為雨為大川何也曰坎兌一<lb/>
　也革兌上離下彖曰水火相息兌亦水也自陽為隂<lb/>
　所陷言之謂之坎自澤物言之謂之兌澤无水則亦<lb/>
　无以澤物矣故澤无水謂之困上浮而為雲下墜而<lb/>
　為雨非澤氣之升降乎川澤者坎兌之相變也需之<lb/>
<pb n="48a"/>
　川自大壯之兌變而為坎澤決而為川也中孚之川<lb/>
　自訟之坎變而為兌川壅而為澤也澤或決而通川<lb/>
　或壅而塞豈有常哉曰涉大川何也曰需之利涉震<lb/>
　足蹈川也益之利渉巽股蹈川也訟之渉坎變兌巽<lb/>
　股入于下而澤滅其頂不利渉而入于淵也坎或為<lb/>
　淵何也曰乾九四或躍在淵者坎之下復有澤也訟<lb/>
　曰入于淵者訟變巽睽大過三坎成兌川壅成澤澤<lb/>
　蓄成淵與乾九四一也坎又為泉何也艮兌變坎山<lb/>
<pb n="48b"/>
　澤通氣山下之澤出而流動則為泉泉有源之水澤<lb/>
　其源也蒙自臨來兌變坎艮與井自泰初之五乾變<lb/>
　兌坤變坎初自兌下往而成坎則初為泉源同象坎<lb/>
　又為膏者亦坎兌也澤之肥者陽之美也為隱伏者<lb/>
　坎為水水善隱伏沇濟沱潛之水潛行千有餘里五<lb/>
　緯唯辰星難見而血之流行於肌肉之際者至幽也<lb/>
　乾之初九甲子坎之位也九變而六則為潛為隱坤<lb/>
　之六四言賢人隱以乾之初九為賢也在履九二歸<lb/>
<pb n="49a"/>
　妹九二因初九之動皆謂之幽隱伏也而謂之幽坎離<lb/>
　相形也豐九四處不當位則曰幽不明在訟九二為<lb/>
　逋竄在同人九三為伏戎在需小過為穴需上六降<lb/>
　三小過六五三取二坎兌交可隱伏者穴也需六四<lb/>
　坎交兌三陽自下進故曰出穴在困為幽谷在井<lb/>
　為井谷谷與穴異者澤決水流注於山間艮山也谷<lb/>
　注谿者也輮宋衷王廙作揉今從二家矯者矯曲為<lb/>
　直揉者揉直為曲噬嗑九四之五解九二之五旅六<lb/>
<pb n="49b"/>
　五逮四皆巽為木艮手矯之正曲為直加以銳金故<lb/>
　曰矢曰金矢者乾也曰黄矢者離也否四之初三變<lb/>
　成益一變漸巽變乾直者曲也二變渙而曲其柄耒<lb/>
　也渙巽變乾曲而有足肱據其上机也皆有坎揉之<lb/>
　象古矢幹用蒲栁故曰剡木為天小過為弋者四本<lb/>
　明夷之初離巽為絲以絲繫矢射之弋也為弓輪者<lb/>
　揉直為曲坎木為之坎兩端柔其中剛剛柔往來弛<lb/>
　張也輪一虚一實内實外虚睽自无妄來五之二巽<lb/>
<pb n="50a"/>
　木變離為絲繩變坎則弓有弦既濟初九之四未濟<lb/>
　九二之五巽木艮手揉木曲之其成則圜者輪也乾<lb/>
　為圜矢取巽離弓取巽坎又有工矯揉之豈人為哉<lb/>
　枉矢熒惑之變火也㺄豕激豪短狐射影无非坎離<lb/>
　之變其於人也為心病者虞翻以坤為心坎二折坤<lb/>
　為心病以類言之心火也坎水也坎心病也以位言<lb/>
　之坤土中也中者心之位周景王鑄大鐘聲過其中<lb/>
　為心病先儒以皇極不建為瞀亂之疾五聲以宫為<lb/>
<pb n="50b"/>
　君太𤣥以五五為心其中不平者心病也明夷六四<lb/>
　應初比三四入而初出坎變兌心病去而說𫉬心意<lb/>
　也井九三未用上六其心病故惻然傷之艮六三靜<lb/>
　與動爭夤裂而心病故厲動心艮六二隨三不能動<lb/>
　而應五旅九四不能進而上道行于五故其心病皆<lb/>
　不快為加憂者卦以隂陽失位失應為憂憂之中又<lb/>
　見險加憂也在屯上六為泣血漣如在離六五為出<lb/>
　涕沱若在晉六二為愁如在震九四為虩虩或曰屯<lb/>
<pb n="51a"/>
　上六失位乎曰失應也上六動成巽反三成離而巽<lb/>
　毁故曰何可長也人所以知疾痛搔痒者由血流行<lb/>
　也坎為血卦為耳血流行而物傷之為耳痛舉此則<lb/>
　百體之痛一也在噬嗑上六為何校滅耳在夬九四<lb/>
　為聞言不信為血卦者坎為水為血赤者坎中之陽<lb/>
　靜則陽消故鹽白而大鹵之色正赤穆天子傳有黒<lb/>
　羊白血今嶺南産鍾乳之山黒羊食其草則血白鍾<lb/>
　乳金石兌隂之氣也故凡血停久不動亦白隂變陽<lb/>
<pb n="51b"/>
　也黄帝書腎主血心藏血腎坎水也心離火也離中<lb/>
　坤隂而藏血坎離交也其實皆乾陽之動屯上六臨<lb/>
　乾變坎也歸妹上六渙上九泰乾變坎也為赤者乾<lb/>
　為大赤坎中之陽乾中畫也其於馬也為美脊者乾<lb/>
　為馬上畫為顙故震交之為的顙中畫為脊故坎得<lb/>
　之為美脊下畫為足故震得之為作足良馬者純乾<lb/>
　也屯上六以五為馬賁六四以三為馬晉以四為馬<lb/>
　睽初九以四為馬中孚以訟二為馬皆美脊之馬也<lb/>
<pb n="52a"/>
　為下首為亟心為薄蹄者屯上六之班如賁六四之<lb/>
　翰如睽初九之所喪馬皆以亟心坎在中也乾為首<lb/>
　坎隂在上交之為下首震為足坎隂在下交之為薄<lb/>
　蹄中之位為心坎陽交之偏於陽矣為亟心乾為馬<lb/>
　三男皆乾索也言震坎而不言艮者顙在上即艮之<lb/>
　乾也猶乾為木果而艮又為果是巳為曳者坎離交<lb/>
　也坎水欲下離火欲上曳也坎為豕坎極成離故豕<lb/>
　亦俯首薄蹄亟心卑而率有曳之象其於輿也為多<lb/>
<pb n="52b"/>
　眚者坤為大輿為衆多多坎陷者輿之病行則必敗<lb/>
　唯无眚者乃可行災以坎言者險也眚自取不正災<lb/>
　天降之雖正猶不免訟九二訟五无妄三四上不正<lb/>
　震六三不當位自取也故曰眚需九三剝六四大畜<lb/>
　初九正也故曰災或曰復上六正災也而曰眚无妄<lb/>
　上九不正眚也而曰災遯初六不正宜眚也亦曰災<lb/>
　何也曰復上六迷復用衆以其國君凶自取之也然<lb/>
　上六窮矣雖正亦凶災也故曰有災眚无妄上九之<lb/>
<pb n="53a"/>
　窮雖行而正亦災也遯初六退藏自晦其正也為通<lb/>
　者坎水決為江河升為雨露血之在人者周流无窮<lb/>
　也乾曰六爻𤼵揮旁通情者坎離升降徧被諸爻乾<lb/>
　之情也坤六五曰黄中通理者五動成坎也節九二<lb/>
　知通者動而應五坎也知塞者坤土塞其行也需自<lb/>
　大壯四之五成坎乾九四變漸渙之坎而成益通也<lb/>
　故曰大川中孚之川由訟坎而訟自遯三變之坎亦<lb/>
　通也豫九四曰朋盍簪者上下通也或曰泰言天地<lb/>
<pb n="53b"/>
　交而萬物通否言天地不交而萬物不通何取於坎<lb/>
　乎曰坎初六冬至九二小寒六四立春九五雨水上<lb/>
　六驚蟄而泰當坎之九五水氣上行自坎為泰萬物<lb/>
　通矣否者泰之反也坎降離升震伏兌見自離成兌<lb/>
　而否當離之六五萬物不通矣為月當在坎為水之<lb/>
　下錯文也坎坤體也坎中之乾二五也乾陽流於坤<lb/>
　隂故月以速為退月體不明待日而明明者乾也横<lb/>
　渠曰日月之精互藏其宅是也乾言日月合其明者<lb/>
<pb n="54a"/>
　坎離互用也豫言日月不過者坎為月伏離為日日<lb/>
　月㑹于北方也恒言日月得天者乾九四之五變離<lb/>
　坎也小畜上九中孚六四歸妹六五月幾望者小畜<lb/>
　四有伏坎巽有伏震月在東日在西望也中孚訟坎<lb/>
　變震月在東亦望也歸妹六五月在東日在西亦望<lb/>
　也然曰幾望者小畜中孚坎在四也歸妹六五爻在<lb/>
　五坎在四若五則中矣是故日掩月則月食月掩日<lb/>
　則日食坎離之交勝也或曰坎水也離火也火麗乎<lb/>
<pb n="54b"/>
　水何也曰離非水則明无自而託坎非離則明无自<lb/>
　而生故水聚則精聚精聚則神生今焚薪為炭枯枿<lb/>
　成灰朽木夜明濕盡光暗血為走燐見於暮夜隂雨<lb/>
　之時故曰離者麗也坎水盡則離亦无所麗矣水潛<lb/>
　行伺隙而動故為盜太𤣥以水為盜隂陽家以𤣥武<lb/>
　為盜𤣥武水也屯六五以五為寇盜用衆也蒙上九<lb/>
　以二為寇盜用師也需九三以五為宼賁六四以三<lb/>
　為宼解六三睽上九以四為寇寇用兵也兵戎也故<lb/>
<pb n="55a"/>
　需曰寇象曰戎夬九二動離有伏坎亦曰戎以有戎<lb/>
　兵其實盜也坤衆為多坎陽卦其剛在中堅心也重<lb/>
　坎者堅多心也曰其於木也者與木爻交也震巽為<lb/>
　木堅多心松栢之類周官所謂陽木洞林家人之蒙<lb/>
　巽震交坎為長松其在震九四為棘棘在渙九二為<lb/>
　机為宫者復初九即乾初九甲子爻子者坎之位於<lb/>
　律為黄鍾太𤣥曰陽氣漸萌於黄宫為律者法度之<lb/>
　始太𤣥以水為法為准水可動而動可止而止故為<lb/>
<pb n="55b"/>
　可有以位言者有以爻及變言者乾六位三五坎為<lb/>
　可初上四皆曰不可言可者九三也大過九五何可<lb/>
　久也亦可醜也亦三五也坤六三可貞者三動也師<lb/>
　可以王二之五也謙上六可用行師者上應三也蠱<lb/>
　上九志可則者三動應上九无妄九四可貞者五動<lb/>
　也大壯天地之情可見者四之五也解六三可醜者<lb/>
　負四也損可貞者九三上行也九四可喜者四初相<lb/>
　易也井九三可用汲者上六用九三也震出可以守<lb/>
<pb n="56a"/>
　宗廟社稷者四也小過可以小事者六二也明夷變<lb/>
　也不可大事者九三九四也坎變巽也否上九何可<lb/>
　長者三爻自上降也謙卑而不可踰者艮變坎也蠱<lb/>
　九二不可貞者不動也剥上九終不可用者坤不復<lb/>
　也无妄九五不可試者五不動也大過九三不可輔<lb/>
　者三上不易也坎天險不可升者二五不易也離九<lb/>
　三何可久者坎毁成巽也遯九三不可大事者三不<lb/>
　動也明夷九三不可疾貞者三之上也豐九三不可<lb/>
<pb n="56b"/>
　大事終不可用者三不往而退也節苦節不可貞者<lb/>
　上窮也中孚上九何可長者反三也小過六二不可<lb/>
　過者坎變巽也六四終不可長者四之五也既濟上<lb/>
　六何可長者上反三也為棟者木就濕避燥去髙取<lb/>
　卑有棟之象或曰火不避濕而就燥乎曰火豈擇於<lb/>
　髙卑哉在屯六三為君子舍之在訟九二為不克訟<lb/>
　在比九五為舍逆取順在賁初九為舍車而徒在離<lb/>
　九三為不鼓缶而歌則大耋之嗟凶在節六三為不<lb/>
<pb n="57a"/>
　節若則嗟若為叢棘者其於木也為堅多心交離為<lb/>
　棘離火銳上而不可觸刺也堅多心之木而有刺棘<lb/>
　屬也坎上六動為巽曰寘于叢棘是也古者獄後種<lb/>
　九棘周官王之外朝左九棘右三槐司寇公卿議獄<lb/>
　其下坎言叢棘者獄也天文天牢六星在斗魁下貴人<lb/>
　之牢也貫索九星在招搖前庶人之牢也占家天獄<lb/>
　視斗繫曰本斗北方坎也未濟坎自否巽變為狐坎<lb/>
　隱伏巽不果虞翻以艮為狐干寳以坎為狐互𤼵<lb/>
<pb n="57b"/>
　也天文以心為狐說卦以艮為黔喙猶天文以辰為<lb/>
　龍說卦以震為龍聖人觀鳥獸之文又觀地之宜㕘<lb/>
　考之也巽交坎離為蒺藜象與棘同巽為草木剛爻<lb/>
　木也柔爻草也為桎梏者艮手震足交於坎木桎梏<lb/>
　也桎足械也梏手械也坎有獄象故以桎梏言之蒙<lb/>
　坎自升巽以木爻變也<lb/>
離為火為日為電為中女為甲胄為戈兵其於人也為<lb/>
大腹為乾卦為鼈為蠏為蠃為蚌為龜其於木也為科<lb/>
<pb n="58a"/>
上槁<lb/>
　一隂麗乎二陽也乾離同體離巽為風故天與火同<lb/>
　風自火出乾位六爻坎離互用故以水火言之若大<lb/>
　有賁革鼎既濟未濟舉大凡也故皆曰火離九四旅<lb/>
　九三離火巽木故曰焚或曰何以隂麗陽乎曰束藴<lb/>
　而吹煙氣鬱然及其外明煙即是火火動而薪止火<lb/>
　滅而燼留非隂麗陽乎然坎離不相離也坎中有離<lb/>
　故有温泉有火井離中有坎故有火鼠有火龜離在<lb/>
<pb n="58b"/>
　地為火在天為日乾體也其中畫乃坤之二五横<lb/>
　渠所謂隂陽之精互藏其宅歟行遲者隂麗乎陽也<lb/>
　晉曰晝者日出地上進而中也豐曰宜日中者九四之<lb/>
　五也離九三豐彖曰日昃者日中而又西也乾九三<lb/>
　既濟六四曰終日者日在下也豫六二曰不終日者<lb/>
　二動之五成離日在上也夬九二曰暮夜者動成離<lb/>
　日在西方之下日薄于虞淵之時也或曰夕日入為<lb/>
　夕大畜曰日新者大壯一變需坎月離日合照也再<lb/>
<pb n="59a"/>
　變大畜艮終復始日新也益曰日進者初九自下而<lb/>
　進也卜楚丘論十日其說源於易之晝夜又為大明<lb/>
　者懸象著明莫大於日月而月受明於日陽為大隂<lb/>
　為小故曰大明乾大明終始晉進而麗乎大明皆日<lb/>
　也又為明者日月相推而生明屯九五求四四往之<lb/>
　五訟初往四皆坎月在東月之明也大有九四離動<lb/>
　井九五旅上體日在上日之明也困初六豐九四曰<lb/>
　幽不明者日在西而隱伏也大有賁同人明夷曰文<lb/>
<pb n="59b"/>
　明者離居二五也坤為文又為光者日月之光无所<lb/>
　不及也孟子曰日月有明容光必照管輅曰日中為<lb/>
　光易凡言光者皆明之所及也坤之化光者含坎離<lb/>
　也觀之觀光者四五交也頤之光者四施初也夬之<lb/>
　光者離自下升也未濟之光者二五易也需光亨者<lb/>
　大壯四之五日西月東四五得位也凡言未光者皆<lb/>
　未能行也屯九五未之二也噬嗑九四噬六五而後<lb/>
　光也晉上九反三自治而後光也夬九五中行上決<lb/>
<pb n="60a"/>
　而後光也萃九五之二而後光也凡言光明者兼體<lb/>
　用也老子曰用其光復歸于明體用合一光明无盡<lb/>
　履剛中正而不倚故離日下升光明不疚言无私照<lb/>
　也謙以剛濟柔故坎自上降萬物化光言皆相見也<lb/>
　艮行止動靜不失其時故坎離下濟其道光明言久<lb/>
　不息也凡言光大者其象與光明同曰大者指陽爻<lb/>
　也坤曰光大者初三五也渙六四曰光大者二從四<lb/>
　也咸九四可以光大者九也四來初往則離坎成四<lb/>
<pb n="60b"/>
　往初來則離坎毁未光大也益自否之九四三變離<lb/>
　坎而成益大者光也言光輝者日月之光揮散也言<lb/>
　暉者主離日也管輅曰朝日為暉或曰星辰何象也<lb/>
　曰艮離也邵雍曰離為星賁艮上離下彖曰柔來文<lb/>
　剛又曰分剛上而文柔天文也班固曰隂陽之精其<lb/>
　本在地張衡曰地有山嶽精鍾為星蓋星辰者地之<lb/>
　精氣上𤼵乎天而有光耀者也星日之餘也辰月之<lb/>
　餘也月生於日之所照也衆星被耀因水轉光三辰<lb/>
<pb n="61a"/>
　同形隂陽相配其體則艮也河洛篇曰天中極星崑<lb/>
　崙之墟天門明堂太山之精中挺三台也五靈諸侯<lb/>
　也岍岐荆山壺口雷首太嶽砥柱東方之宿也析城<lb/>
　王屋太行恒山碣石西傾朱圉北方之宿也鳥鼠太<lb/>
　華熊耳外方桐柏嶓冢陪尾西方之宿也荆山内方<lb/>
　大别岷山衡山九江敷淺原南方之宿也九隘之險<lb/>
　九河之曲漾水三危汶江九折上為列星諸賢之論<lb/>
　不詭於經矣故精斁氣歇坎極離見乃有隕星其光<lb/>
<pb n="61b"/>
　燭地者離也隕而成石或為阜堆塵沙者艮也電陽<lb/>
　光雷陽聲陽自子息而至春分四陽成大壯雷乃𤼵<lb/>
　聲後五日始電隂自午消而至秋分四隂成觀雷乃收聲<lb/>
　電亦不作震動也不動則聲光何由而𤼵笑者目動<lb/>
　怒者目光櫛髮而鳴者有光振衣有聲者有光離震<lb/>
　交也噬嗑豐離震合也戛竹鑽木兩石相擊其火必<lb/>
　出動極也子雲曰觀雷觀火為盈為實天收其聲地<lb/>
　藏其熱盈實者陽息也震與兌交離與坎交故雷電<lb/>
<pb n="62a"/>
　而雨降為中女為甲胄者離外實中虚有甲之象在<lb/>
　上為胄在下為甲先儒謂巽為繩繕甲也為戈兵者<lb/>
　乾為金離火煅之火銳上戈兵也兵有五言兵則五<lb/>
　兵具矣同人解夬萃曰戎者戈兵戎器也噬嗑旅言<lb/>
　矢乾金火煅銳上為鏃巽木為幹加於坎弓之上矢<lb/>
　也旅巽言斧者兌為決斷也歸妹言刲者交兌金為<lb/>
　刀兵也小過言戕者外殺也謙既濟未濟言伐者自<lb/>
　上伐下入其險阻也謙又言侵伐者侵削其地而後<lb/>
<pb n="62b"/>
　伐也或曰萃无離也何以除戎器曰原其始也臨變<lb/>
　明夷小過萃自小過離變坎兌巽坎為棟有簡治弊<lb/>
　惡修繕戎兵之象或曰制器者尚象蚩尤鑄兵亦知<lb/>
　取象乎曰蚩尤不能也夫子曰蚩尤惽慾无厭者也<lb/>
　何器之能作蜂蠆挾螫而生見害而挍以衛厥身者<lb/>
　也人生有喜怒故兵之作與民俱生為大腹者坤為<lb/>
　腹有容也坤二五易乾成離陽為大故為大腹内虚<lb/>
　外堅實大腹之象大有九四動非大腹也曰匪其彭<lb/>
<pb n="63a"/>
　明夷九四之三震為左曰左腹井九二坤腹器有兌<lb/>
　口離大腹曰罋漸九三坎夫離婦與四相易坎往離<lb/>
　毁曰婦孕不育離燥故為乾卦於日為烜於木為槁<lb/>
　漸初六艮動成離之二坎水之傍乾而可止厓也厓<lb/>
　謂之干震其究為乾故曰其究為健巽其究為震故<lb/>
　曰其究為燥卦卦變也觀此二卦則知乾坤坎離艮<lb/>
　兌其究皆變乾健獨不言卦者无非乾也為鼈為蟹<lb/>
　為蠃為蚌為龜五者皆大腹離也為鼈者離交巽也<lb/>
<pb n="63b"/>
　巽位巳已為蛇故蛇或化鼈蛇鳴而鼈應為黿者交<lb/>
　乾也郭璞筮遇需之復曰鼉也為蟹者巽交離也蟹<lb/>
　連兩目重離也託於虵鱓之穴亦巽也鼈蟹其中皆<lb/>
　黄坤之二五乎璞筮遇咸之井曰東方當有蟹食稼<lb/>
　咸巽井離坎兌變震也為蠃者兌交離也附蠃生於<lb/>
　池澤蝸生於暑雨螺生於月旋震六二旅六二九四<lb/>
　巽上九兌九四噬嗑六二變皆兌交離也為蚌者離<lb/>
　交坎也千歳之燕為蛤雀為蛤伏翼為蛤雉為蜃鵰<lb/>
<pb n="64a"/>
　為蠣方諸泣月蚌胎含珠離坎也為龜者坎交離也<lb/>
　北方𤣥枵之次為龜蛇故龜游山澤出入水火含神<lb/>
　負智得坎離之正乎頤損益三卦皆然其於木也為<lb/>
　科上槁康節論木曰枝幹土石也故歳不易葉花水<lb/>
　火也故歳易横渠曰離為乾卦其於木也為科上槁<lb/>
　附而燥也然則横渠所謂附而燥即康節所謂葉花<lb/>
　也鄭康成曰科上者隂在内為疾虞翻曰巽蟲食心<lb/>
　故上槁宋衷孔穎達以科為空中然則諸儒又以科<lb/>
<pb n="64b"/>
　上蟲病為槁矣為牧牛者坤為牛艮為小子艮坤變<lb/>
　離牧牛也謙初六變九是已坤變離柔麗中正畜之<lb/>
　以剛二畜牛也離六二六五是已牧者以柔養剛畜<lb/>
　者以剛制柔王洙本作牝牛<lb/>
艮為山為徑路為小石為門闕為果蓏為閽寺為指為<lb/>
狗為鼠為黔喙之屬其於木也為堅多節<lb/>
　艮積於下止於上二隂含陽土石聚焉蒙賁剝大畜<lb/>
　咸遯蹇漸旅皆曰山以三畫卦言也為丘為陵為陸<lb/>
<pb n="65a"/>
　者以重卦言也髙平曰陸大陸曰阜大阜曰陵而丘<lb/>
　有一成再成三成如昆侖亦曰丘故重艮以三為陸<lb/>
　四為陵五為丘上為山太𤣥九地七為下山八為中<lb/>
　山九為上山準易也漸九三艮漸坤髙者平矣髙平<lb/>
　曰陸上九動成六六降九升亦髙者平也同人九三<lb/>
　動以四為陵震六二以四為陵漸五應二而歴四三<lb/>
　亦曰陵賁六五頤六二拂五渙四以五皆曰丘隨上<lb/>
　六升六四以九三升而之上皆曰山坎五艮言丘陵<lb/>
<pb n="65b"/>
　足矣又曰山川丘陵者坎變則蒙極其險言之五行<lb/>
　以艮為土太𤣥以山為金者山土石也石者土之實<lb/>
　故為土石金類也故又為金震為大塗動而行莫之<lb/>
　止也交艮為徑路止而行行而止也艮者震之反山<lb/>
　徑之蹊則行者改步矣又為巷者通乎家以達内外<lb/>
　二為蒙山土石也水流山則土去而石見故艮坎為<lb/>
　石為小石豫六二以四為石是也困六二否艮交坎<lb/>
　故困于石漸六二曰磐者二五相易坎變巽艮艮為<lb/>
<pb n="66a"/>
　石也闢乾為門闔坤為户艮土東北當啟閉之際門<lb/>
　闕也艮為宗廟者六也一六坎也坎者鬼之所歸太<lb/>
　𤣥以一六為廟故艮為門闕在宗廟之位為廟萃震<lb/>
　渙損是也為宫者止於中也太一出陽入隂息于中<lb/>
　宫坎艮坤為宫在旅為次在野為廬又為牖者宫之<lb/>
　户坎其傍以通明也故艮坤坎離為牖巽為草木艮<lb/>
　陽止也止於上為果止於下為蓏蓏𤓰瓠之屬乾為<lb/>
　圜為閽寺者閽守門者也寺守巷者也郭璞筮遇豫<lb/>
<pb n="66b"/>
　之小過曰當有羣魚入州城寺舍言小過艮也艮為<lb/>
　手又為指者在上體為手指止者動也在下體為足<lb/>
　指動者止也震動艮止相反也曰趾者趾在下體之<lb/>
　下鼎足亦謂之趾噬嗑初九賁初九鼎初六艮初六<lb/>
　三爻以初應四皆艮止震動而在下體之下故曰趾<lb/>
　或曰大壯夬初九何取於艮曰大壯遯之反也遯艮<lb/>
　為指反而成震為足指夬即大壯積而成剛故曰壯<lb/>
　于前趾前趾謂大壯也趾又謂之<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>者<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>足大指也<lb/>
<pb n="67a"/>
　拇手大指也陽為大咸初六感九四解九四應初六<lb/>
　皆以隂變陽而解者蹇之反解震即蹇艮也為狗上<lb/>
　言艮為狗者狗馬之狗也此言為狗者熊虎子<lb/>
　字當作豿爾雅曰熊虎醜其子狗蓋虎子未有文猶<lb/>
　狗也虞翻馬融郭璞以兌艮為虎艮者寅位也艮究<lb/>
　成兌故艮為虎子又為黔喙之屬成兌則坤交乾而<lb/>
　有文矣為鼠者艮交坎也天文虚為鼠玉衡之星為<lb/>
　鼠其艮之九三爻乎晉九四是也郭璞筮遇咸之井<lb/>
<pb n="67b"/>
　曰東方當有蟹鼠為災亦艮坎也坎虚在子故子為<lb/>
　鼠晝止者艮也夜動者坎也穴土者艮也隱伏而竊<lb/>
　者坎也蟹或化鼠焚蟹致鼠坎離交也艮反為震故<lb/>
　有緣木之鼠坎極成離故有飛鼠火鼠豹文之鼠鳥<lb/>
　鼠同穴者坎離之合乎鼷鼠食牛者水土相傷乎傳<lb/>
　曰曾磎之鼠水下出焉是亦艮坎而已為黔喙之屬<lb/>
　者坎為𤣥坎變艮則𤣥在前故鄭康成曰取其為山<lb/>
　獸寅為虎貍亦是也寅即艮也屯六三艮震為鹿角<lb/>
<pb n="68a"/>
　者艮之陽蹄者震之陽躁者震也止而伏者艮也隂<lb/>
　生而鹿角解震反巽也陽生而麋角解巽反震也麋<lb/>
　鹿類也故麋與鹿游龍震也故鹿與龍游劉牧曰鹿<lb/>
　性決躁其角反生震象也頤九四革九五兌艮為虎<lb/>
　上六為豹解九二未濟艮坎為狐或曰艮兌一也革<lb/>
　上六何以為豹曰上六隂爻離九三文之過也天文<lb/>
　箕為豹尾為虎同在艮履何取於艮乎曰伏艮也其<lb/>
　於木也為堅多節者坤為衆多堅節乾剛也三索故<lb/>
<pb n="68b"/>
　多節否九五堅多節之木在田上上𤣥下黄桑也郭<lb/>
　璞筮遇家人之蒙巽變艮為髙松松堅多節也為鼻<lb/>
　者傳曰鼻者面之山兌為口山澤通氣故鼻口相為<lb/>
　用噬嗑六二動故噬膚滅鼻睽六三艮成兌刑其鼻<lb/>
　也故其人天且劓或為膚為皮革者皮兼肌言之曰<lb/>
　膚肌其隂也肉為隂充其膚者陽氣也馬融曰柔脆<lb/>
　肥美曰膚皮者捨肉而言革則堅矣通鳥獸言之艮<lb/>
　之陽也為虎為狐<lb/>
<pb n="69a"/>
兌為澤為少女為巫為口舌為毁折為附決其於地也<lb/>
為剛鹵為妾為羊<lb/>
　澤者水之聚二陽沈於下一隂見於上乾陽為美陽<lb/>
　沈於下鍾美矣太𤣥之沈曰隂懷于陽陽懷于隂志<lb/>
　在𤣥宫然坎兌一也故坎壅成澤澤決成川為少女<lb/>
　為巫者兌變巽兌為口尚口而巽進且退者巫也巽<lb/>
　九二是也或為史升而為史降而為巫尚口則一也<lb/>
　為口者說見於外也為舌者動於内也口為言太𤣥<lb/>
<pb n="69b"/>
　四八為金於五事為言為辭者言成文也乾三動成<lb/>
　兌離是也笑者目動而聲出於口故兌離又為笑為<lb/>
　嘻嘻者笑无節也嗟者憂而𤼵於聲也笑者得位得<lb/>
　應喜而後笑也嗟者失位失應憂而後嗟也號者大<lb/>
　聲出於口也故兌巽為號巽為風風者天之號令風<lb/>
　鳴竅穴有號呼之象號咷者號哭之聲號呼而又有<lb/>
　哭象也告者決之也或取決於彼戒者告戒也問者<lb/>
　有所疑也允者口順從也愬者恐懼而愬也食者口<lb/>
<pb n="70a"/>
　就之也不食者口不應也明夷初六可食而不食者<lb/>
　義不食也頤為求口實者兌變臨也咸九五曰脢者<lb/>
　口之下心之上也為毁折者隂見則陽毁隂升則陽<lb/>
　折物極而窮噬嗑六二上九為減離九四為弃毁也<lb/>
　豐大象九三離上九之五鼎四之初為折泰兌變賁<lb/>
　之離坎艮為无敢折獄又為刑殺者兌正秋也變坎<lb/>
　為刑自決有罪言之坎為獄自屠畜言之坎為血故<lb/>
　蒙初六曰刑人豐曰致刑歸妹曰刲既濟曰殺萃獨<lb/>
<pb n="70b"/>
　曰用大牲者有殺牛之象无坎血也為附者兌反艮<lb/>
　也為決者兌也隂盛陽微則陽附隂陽盛隂微則陽<lb/>
　決隂剝一陽五隂故曰山附於地夬一隂五陽故曰<lb/>
　剛決柔也或附或決時也其於地也為剛鹵者水動<lb/>
　而往剛留于澤為鹵剛而柔為沙需之九二是也水<lb/>
　畜于澤下為鹹鹹无水亦鹵困之大象是也主父偃<lb/>
　所謂地固澤鹹鹵不生五穀鹹亦謂之鹵鹹生鹵也<lb/>
　鹹澤之下成𤣥精洞穴中水凝為鍾乳黄帝書曰濕<lb/>
<pb n="71a"/>
　化生金石虞翻曰乾二陽在下故剛澤水潤下故鹹<lb/>
　沙水中之陽陽動而水泉動水動生沙剛其陽也柔<lb/>
　者散而未聚也沙聚成石沙石生金兌反為艮艮兌<lb/>
　之陽皆乾醫書寒入水府為沙石寒亦乾也為妾者<lb/>
　遯九三兌女伏於下與艮同位艮小子坤為臣臣僕<lb/>
　也故以伏兌為妾六四兌來奔初為妾自初言之得<lb/>
　妾也傳曰聘則為妻奔則為妾巽離女也兌獨為妾<lb/>
　者娶論年徳而得妾者以其子故常少為羊鄭康成<lb/>
<pb n="71b"/>
　本作陽虞翻本作羔今從鄭鄭曰此陽謂為養无家<lb/>
　女行賃炊爨今時有之賤於妾也案爾雅陽予也郭<lb/>
　璞引魯詩曰陽如之何又曰今巴濮之人自呼阿陽<lb/>
　璞筮遇咸之漸曰兌為賤女戲倒隂陽蓋咸兌變巽<lb/>
　隂陽顛倒遯九三鼎初六之四爻位皆正咸漸之變<lb/>
　爻位不正故為賤妾陽妾之賤者也歸妹六三兌女<lb/>
　不正為須須賤女陽之象乎為常先儒謂西方之神<lb/>
　誤也當在坤後簡編錯亂耳且坤為常以隂從陽常<lb/>
<pb n="72a"/>
　也地從天子從父臣從君婦從夫少從長卑從尊故<lb/>
　坤順得常又曰後得主而有常屯六二二五相易十<lb/>
　年乃字為反常需初九需于郊不犯難行須六四下<lb/>
　文而後行師六四隂從陽當順九二知其不可變而<lb/>
　反次皆曰未失常為輔頰乾艮為輔乾為首艮止於<lb/>
　上輔也又為輔頰者連兌也而悅於首頰面頰也<lb/>
　<lb/>
　<lb/>
<pb n="72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢上易傳卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢上易傳卷五</head>
    <p>
<pb n="1a"/>
欽定四庫全書<lb/>
　漢上易傳卷五　　　　　　宋　朱震　撰<lb/>
　　下經<lb/>
䷪<hi>乾下兊上</hi>夬揚于王庭孚號有厲告自邑不利即戎利<lb/>
有攸往彖曰夬決也剛決柔也健而說決而和揚于王<lb/>
庭柔乗五剛也孚號有厲乗危乃光也告自邑不利即<lb/>
戎所尚乃窮也利有攸往剛長乃終也<lb/>
　五陽長於下一隂消於上五陽合力而決一隂故曰<lb/>
<pb n="1b"/>
　夬決也剛決柔也此以五剛言夬之時也健者乾也<lb/>
　決而和說者兊也健而說諸理決而不失其和非亢<lb/>
　暴忿疾以力勝之決之至善者也古之人退人以禮<lb/>
　其用刑至於殺之而不怨所以異於刑名家也彼嚴<lb/>
　而少恩敢於殺以失人之情豈知健決有和說之義<lb/>
　故曰健而說決而和此合二體言夬之才也五王位<lb/>
　伏艮為庭王庭者孤卿大夫諸侯三公羣士羣吏之<lb/>
　位大詢于衆之地五得尊位體兊兊為口訟言於王<lb/>
<pb n="2a"/>
　庭與衆君子共去之而无忌以上六小人得位一柔<lb/>
　乗五剛則其害未易去也故曰揚于王庭一柔而乗<lb/>
　五剛也此以九五言處夬之道也或曰何以知艮為<lb/>
　庭曰艮行于庭春秋左氏傳周史有以周易見陳侯<lb/>
　者陳侯使筮之遇觀之否曰庭實旅百杜氏曰艮為<lb/>
　門庭上六下與九三相應成巽離巽為號巽風者天<lb/>
　之號令故號令也號呼也命也皆取巽象相應孚也<lb/>
　揚于王庭發大號以信于下使知危者安其位不可<lb/>
<pb n="2b"/>
　易也一柔乗五剛而未去有危之道厲者危也其危<lb/>
　猶曰其亡則決小人之道光矣離為光所謂與衆弃<lb/>
　之舜去四凶而天下服是已若隱其誅如唐去李輔<lb/>
　國則不光矣故曰孚號有厲其危乃光也此以上六<lb/>
　應九三言處夬之道也夬自姤變一變同人二變履<lb/>
　三變小畜四變大有五變夬姤巽為命同人二坤為<lb/>
　邑履兊為口告邑也于小畜大有皆有告命之象告<lb/>
　自邑者告戒自我私邑言自治也君子將治小人必<lb/>
<pb n="3a"/>
　先自治自治則以我之善去彼不善小人所以服也<lb/>
　傳曰无瑕者乃能戮人舜修文德文王无畔援歆羡<lb/>
　自治也故曰告自邑戎戈兵也離之象自同人之離<lb/>
　五變離成兊兊為刑殺而近君不利即戎也決小人<lb/>
　不能揚于王庭孚大號于下藉戎兵以清君側猶鑿<lb/>
　木去蠧熏社逐鼠豈夬之尚哉所貴其夬者謂其乗<lb/>
　時去害動而不窮也交兵幸一日之勝則窮矣自古<lb/>
　用兵去小人如漢唐之季召外兵以去近習其禍至<lb/>
<pb n="3b"/>
　於覆宗聖人之戒不其深乎故曰不利即戎所尚也<lb/>
　窮也此二者推言卦變以言夬之所當戒也君子之<lb/>
　道有始必有終夬始於復其剛浸長一柔尚存君子<lb/>
　之道有未盡也剛長成乾其道乃終不能終則必有<lb/>
　悔彥範之不誅武三思卒為世患剛長不終也故曰<lb/>
　利有攸往剛長乃終也此復以二剛終言處夬之道<lb/>
　也在卦氣為三月故太𤣥凖之以斷毅<lb/>
象曰澤上於天夬君子以施祿及下居徳則忌<lb/>
<pb n="4a"/>
　雨澤上於天其勢不居必決而下流君子體夬之象<lb/>
　故施祿澤以及下兊為口食下應三有施祿及下之<lb/>
　象古者上有大澤則民夫人待于下流知惠之必將<lb/>
　至也君子之於德也寛以居之然後仁以行之若決<lb/>
　而㪚則不可以畜矣故以此施祿則可以此居徳則<lb/>
　忌上六居位而安有伏艮居德象也<lb/>
初九壯于前趾往不勝為咎象曰不勝而往咎也<lb/>
　大壯震為足初九在下體之下應足之動趾也夬自<lb/>
<pb n="4b"/>
　大壯積之在大壯時四剛已壯長而至於五剛則初<lb/>
　九壯于前大壯之趾也大壯所以征凶者初九无應<lb/>
　不可動而先動也今震足毁折又无應動而往不正<lb/>
　不正不足以勝九四恃其剛壯不計彼之不可勝而<lb/>
　往決之過也不正故有咎不曰凶者隂將盡也易傳<lb/>
　曰凡行而有咎者皆決之過<lb/>
九二惕號莫夜有戎勿恤象曰有戎勿恤得中道也<lb/>
　二動成離目巽為多白眼惕懼之象巽風為號應兊<lb/>
<pb n="5a"/>
　口為號呼故曰惕號離日在西之下莫也巽為入日<lb/>
　入于地莫夜也離為戈兵戎也坎為憂離見坎伏勿<lb/>
　恤也一爻又具此三者故曰有戎勿恤上九剛長欲<lb/>
　極之時處中體柔不為過剛中動而正可以決小人<lb/>
　矣而猶不忘乎戒懼求應自處之至善者也小人知<lb/>
　將亡其徒必乗人之疑以相恐動夫暮至於夜隂氣<lb/>
　將盡陽氣欲生雖有戎兵窮㓂也勿憂可也我得中<lb/>
　道行之以正雖千萬人往矣何恤乎小人况窮宼乎<lb/>
<pb n="5b"/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　易傳曰爻辭差錯當云壯于頄有凶獨行遇雨君子<lb/>
　夬夬若濡有愠无咎以象考之傳為是三健之極與<lb/>
　上六小人相應乾為首兊見於外為頰九三往應之<lb/>
　頰柔而增剛壯于頄頄頰間骨鄭氏本作頯衆陽決<lb/>
　小人而已違衆應之有凶之道不正也四爻不應三<lb/>
　獨上行而遇之兊澤下流遇雨也言說小人而與之<lb/>
<pb n="6a"/>
　和也兊和說也君子當此則弃去情累外決小人而<lb/>
　絶之内自健決決之又決以上六兊三動復成兊夬<lb/>
　夬也乾為衣坤為裳而遇兊澤霑濡也巽多白眼上<lb/>
　視而不恱愠也若惡小人之浼已如遇雨霑濡其衣<lb/>
　又疾視之有愠怒則无咎故曰終无咎也或曰君子<lb/>
　亦有愠乎曰君子如怒亂庶遄沮當怒而怒也<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不明也<lb/>
<pb n="6b"/>
　一隂在上衆陽争趨之九四居上卦之後動有伏艮<lb/>
　為臀艮柔為膚三陽自下侵之不足於柔也故臀无<lb/>
　膚无膚則不可以處矣四本大壯震震為足欲前而<lb/>
　九五礙之又柔而少決則却而不前故其行次且次<lb/>
　且一本作趦趄次且不可前矣處則乗剛行則不前<lb/>
　以九處四也故曰其行次且位不當也然則為九四<lb/>
　者如何避位居初讓三陽使先行斯可无悔矣四動<lb/>
　成兊兊為羊羊性很牽挽則抵觸不行却行而使之<lb/>
<pb n="7a"/>
　先則行張載曰牽羊者讓而先之如是悔亡正故也<lb/>
　雖有是言也九四未必聞其言而信之不足於剛決<lb/>
　也兊為口坎耳受之信也九四動乃有坎耳離目聰<lb/>
　明之象不動則耳塞目毁聰不明矣兊口雖告莫之<lb/>
　聽焉故曰聞言不信聰不明也<lb/>
九五莧陸夬夬中行无咎象曰中行无咎中未光也<lb/>
　大壯震為蕃鮮兊為澤莧蕢澤草也葉柔根小堅且<lb/>
　赤乾為大赤上六之象陸商陸亦澤草也葉大而柔<lb/>
<pb n="7b"/>
　根猥大而深有赤白二種五動震為蕃鮮伏巽為白<lb/>
　商陸也莧陸小人之近君者莧柔脆根淺易決商陸<lb/>
　根大而深為難決九五得尊位大中為決之主當五<lb/>
　陽並進決小人之時而反比之中道未光也五兊乾<lb/>
　健決也動而往決上六復成兊故曰夬夬決之又決<lb/>
　震巽象毁成離則莧與陸去而中道光矣離為光動<lb/>
　則不正宜若有咎然夬之時剛長乃有終動而往決<lb/>
　而後中道行張載曰陽比於隂不能无累故必正其<lb/>
<pb n="8a"/>
　行然後无咎易傳曰五心有比於中道未得為光也<lb/>
　盖人心有所欲則離道矣此示人之意深矣<lb/>
上六无號終有凶象曰无號之凶終不可長也<lb/>
　上六之三成巽巽為號上六小人知非而去有號呼<lb/>
　求免之象陽長隂消之時安其位而不去无自悔之<lb/>
　實陽長則隂失位終必有凶巽為長女位巽毁終不<lb/>
　可長也聖人明此開小人自悔之路<lb/>
䷫<hi>巽下乾上</hi>姤女壯勿用取女彖曰姤遇也柔遇剛也勿<lb/>
<pb n="8b"/>
用取女不可與長也天地相遇品物咸章也剛遇中正<lb/>
天下大行也姤之時義大矣哉<lb/>
　姤遇也柔出而遇剛若邂逅然故曰姤遇也柔遇剛<lb/>
　也此以一柔遇五剛言姤之義也女徳柔順而剛健<lb/>
　女壯也故曰女壯隂息剝陽以柔變剛女壯男弱不<lb/>
　可與久處故曰勿用取女不可與長也詩以蛇虺為<lb/>
　女子之祥熊羆為男子之祥剛柔反易必有女禍此<lb/>
　以初六言姤之戒也陽生於子至巳成乾巳者巽也<lb/>
<pb n="9a"/>
　轉而至午陽極隂生午者離也荀爽曰坤出於離與<lb/>
　乾相遇故萬物皆相見相見也咸章也皆謂出於離<lb/>
　也萬物别而言之曰品物品物咸章則相見者著矣<lb/>
　故曰天地相遇品物咸章此再以初六言姤之時也<lb/>
　姤五月卦也太𤣥凖之以遇易於復言七日來復冬<lb/>
　至也於姤言品物咸章夏至也舉二至則律厯見矣<lb/>
　九二剛中臣也九五剛中而正君也姤比遯為有臣<lb/>
　比剝為有君以剛中之臣遇中正之君有其位有其<lb/>
<pb n="9b"/>
　時君臣相過亦猶天地之相遇故曰剛遇中正姤者<lb/>
　夬之反夬一隂自上而下五變成姤乾為天天下行<lb/>
　也君臣相遇道行乎天下故曰剛遇中正天下大行<lb/>
　也此以二五兩爻卦之反復言姤之用也天地也君<lb/>
　臣也非其時也亦莫之遇莫之遇則天地閉賢人隠<lb/>
　萬物幾乎息矣故曰姤之時義大矣哉<lb/>
象曰天下有風姤后以施命誥西方<lb/>
　天下有風乃與萬物相遇后以施命誥詔四方君與<lb/>
<pb n="10a"/>
　萬民相遇之道也風者天之號令以時而動明庶東<lb/>
　也景風南也閶闔西也廣莫北也周流天下无所不<lb/>
　徧故后體之隂陽家有風律之占源於此姤自夬變<lb/>
　離離有伏坎變兊有伏震四方也巽為命自上而下<lb/>
　兊為口施命誥四方之象易傳曰諸象或稱先王或<lb/>
　稱后或稱君子大人先王者先王立法制建國作樂<lb/>
　省方勅法閉闗育物享帝是也后者後王之所為裁<lb/>
　成天地之道施命誥四方是也君子則上下之通稱<lb/>
<pb n="10b"/>
　大人者王公之通稱<lb/>
初六繫于金柅貞吉有攸往見凶羸豕孚蹢躅象曰繋<lb/>
于金柅柔道牽也<lb/>
　姤初六五月離卦之一隂也離巽之柔為絲乾變為<lb/>
　金堅重也柅絡絲趺也許慎作檷謂九二也初六隂<lb/>
　柔不正與九二相遇如絲紛然繫之以堅重之器乃<lb/>
　可經理故曰繫于金柅初六變而正則吉人亦何常<lb/>
　君子小人在正不正之間耳故初六繫于金柅貞則<lb/>
<pb n="11a"/>
　吉勉初六也初二相易成離目見也隂有攸往九二<lb/>
　降初剝剛而進凶也凶戒九二也言初隂辯之不早<lb/>
　必見凶害乾初爻甲子子坎位為豕初九變六陽變<lb/>
　隂羸豕也羸豕牝豕也伏震為躁巽為股為進退初<lb/>
　隂應四孚也牝豕感陽志欲往前為二所制進退蹢<lb/>
　躅而躁動不安其意未始不在于陽九二可不繫于<lb/>
　金柅乎繫于金柅則柔道有所牽矣易言牽者皆艮<lb/>
　巽之動艮手也巽股也手挽之而股動夫君子小人<lb/>
<pb n="11b"/>
　相為消長雖初隂其心未嘗一日不欲害君子一隂<lb/>
　雖弱方來也五陽雖强既往也其可忽諸自古禍亂<lb/>
　或始於牀第之近給使之賤夷裔荒服之逺易而忽<lb/>
　之馴致大亂反求其故必本於剛正不足若柔道有<lb/>
　牽君子小人各當其分禍亂何由而作或曰巽離為<lb/>
　絲何也曰巽為木為風巽變離木中含火火生風風<lb/>
　化蠱蠶為龍馬之精龍大火馬畜蠶以火出出而浴<lb/>
　畜馬者禁原蠶故太𤣥以火為絲賈逵以離為絲郭<lb/>
<pb n="12a"/>
　璞曰巽為風蠱屬龍馬絲出中<lb/>
九二包有魚无咎不利賓象曰包有魚義不及賓也<lb/>
　魚謂初也初六易四成兊為澤巽于澤下者魚也民<lb/>
　之象初者二四之所欲初本應四九二據之宜有咎<lb/>
　然隂出遇陽二近而包有之於遇道為得故无咎若<lb/>
　二不能包四又逺民初將㪚亂而不可制矣賓謂四<lb/>
　也四在外動而易初初成乾西北方賓之位二體巽<lb/>
　東南方主人位初六之民為二所有非九四之利而<lb/>
<pb n="12b"/>
　九四所不能包者逺於民也一民不可有二君亦義<lb/>
　之所不及也古者有分土无分民得道則歸往失道<lb/>
　則擕持而去无逺近内外之間顧遇民之道何如耳<lb/>
　此二所以无咎易傳曰遇道當一二則離矣故義不<lb/>
　可及賓也<lb/>
九三臀无膚其行次且厲无大咎象曰其行次且行未<lb/>
牽也<lb/>
　姤者夬之反姤之九二即夬之九四故二爻同象艮<lb/>
<pb n="13a"/>
　在下體之上為臀其柔膚也二不動而侵三艮成巽<lb/>
　柔不足也故臀无膚臀无膚則不能處矣隂陽之情<lb/>
　必求相遇初隂在下亦三陽之所欲遇者也二比於<lb/>
　初已包有之三非義求遇亦何所得哉亦必有咎而<lb/>
　遇情未忘故其行次且次且者且進且退不能遽行<lb/>
　巽究為躁為進退故也處則為二所侵行則有求而<lb/>
　不去可謂危厲然九三剛正處巽知義不可而舍之<lb/>
　初隂不能牽其後故无大咎牽者手挽股動初為二<lb/>
<pb n="13b"/>
　所制艮隠巽見故曰柔未牽也不曰凶者初非三之<lb/>
　所宜有四失初則凶矣<lb/>
九四包无魚起凶象曰无魚之凶逺民也<lb/>
　二有其魚四失所遇失其民也起動也動成離戈兵<lb/>
　之象三動初愈不應故起凶无魚之凶以九四不中<lb/>
　正自逺其民故九二得以中近之民无常心撫我則<lb/>
　后此九四所以凶歟易傳曰遇之道君臣民主夫婦<lb/>
　朋友皆在焉四以下睽故主民而言也<lb/>
<pb n="14a"/>
九五以杞包𤓰含章有隕自天象曰九五含章中正也<lb/>
有隕自天志不舍命也<lb/>
　二巽木也變乾為大木此爻自兊變巽兊為澤澤木<lb/>
　而大把也杞似樗葉大而䕃張載曰杞周於下者也<lb/>
　艮在草為蓏蓏𤓰屬艮為巽包瓜也瓜譬則民𤓰雖<lb/>
　可欲而潰必自内始九五當隂長之時含章不耀中<lb/>
　正在上遇九二之賢而用之以剛中守道防民之潰<lb/>
　故曰以杞包𤓰九五動則成離離為文章不動含章<lb/>
<pb n="14b"/>
　而中正唯含章不耀中正自處是以能用九二以盡<lb/>
　其才故辭曰含章象曰九五含章中正也一隂浸長<lb/>
　陽爻消剝者天也九五含章用九二以防民之潰者<lb/>
　人也盡人謀則有時而勝天然或不勝至于隕越者<lb/>
　亦天也九五之志知盡人謀而已以謂天之所命以<lb/>
　祐下民者在我有隕越者自天隕之吾終不舍天之<lb/>
　命也故曰有隕自天象曰志不舍命也二陽為隂剝<lb/>
　五自乾而隕有隕自天也五隕於二復成巽巽為命<lb/>
<pb n="15a"/>
　志不舍命也張載曰以杞包瓜文王事紂之道也厚<lb/>
　下以防中潰盡人謀而聽天命者歟<lb/>
上九姤其角吝无咎象曰姤其角上窮吝也<lb/>
　上九姤之極有弗遇焉前剛角也姤道上窮不動則<lb/>
　不和不和則无所遇動則吝是以窮也易傳曰上九<lb/>
　高亢而剛極人誰與之以此求遇將安歸咎乎<lb/>
䷬<hi>坤下兊上</hi>萃亨王假有廟利見大人亨利貞用大牲吉<lb/>
利有攸往彖曰萃聚也順以說剛中而應故聚也王假<lb/>
<pb n="15b"/>
有廟致孝享也利見大人亨聚以正也用大牲吉利有<lb/>
攸往順天命也觀其所聚而天地萬物之情可見矣<lb/>
　坤順兊說也上順民心以說之民亦順上以說其政<lb/>
　令上下皆順以說上以是聚下以是從此合二體而<lb/>
　言萃也九五剛得位以剛中為萃之主下有六二柔<lb/>
　中之臣應之君臣聚會以聚天下此合二五而言萃<lb/>
　也具是四者然後能聚不然民不可得而聚矣故曰<lb/>
　萃聚也順以說剛中而應故聚也萃自臨來小過三<lb/>
<pb n="16a"/>
　之五艮為門闕巽為髙上為宗廟四本震爻長子也<lb/>
　三自門闕升髙至宗廟有長子奉祀之象民之所聚<lb/>
　必建邦設都宗廟為先宫室次之王者萃天下之道<lb/>
　至於有廟則萃道至矣假至也謂五也王格祖考則<lb/>
　諸侯大夫士各致其孝報本反始敎民不忘其親易<lb/>
　傳曰萃合人心總攝衆志之道非一其至大莫過宗<lb/>
　廟故曰王假有廟致孝享也此以九五言萃之道也<lb/>
　天下既聚未見大人其聚未必正凡有血氣必有争<lb/>
<pb n="16b"/>
　心萃不以正適所以致争奪安得亨乎九五示之以<lb/>
　大人之徳六二以正而往聚之則人倫正民志定物<lb/>
　情相交而亨九六聚成離離目為見故曰利見大人<lb/>
　亨利貞聚以正也此以九五六二相易而言萃之道<lb/>
　也聖人隨時而已萃聚之世物之所聚者大故所用<lb/>
　不可不大用大牲則鬼神福之禮以時為大坤為牛<lb/>
　兊為刑殺殺牛以奉宗廟用大牲也物聚則力贍動<lb/>
　而有成何往不利哉謂三之五也舉宗廟之禮則百<lb/>
<pb n="17a"/>
　禮无不洽矣所謂隨時者順天理而行天理即天命<lb/>
　也巽為命故曰用大牲吉利有攸往順天命也此以<lb/>
　九三之五言萃之道也天地之氣聚而有物㪚而无<lb/>
　形㪚者必聚鬼神耗荒至幽也而各享其類萬物㪚<lb/>
　殊至衆也而各従其類故曰觀其所聚而天地萬物<lb/>
　之情可見矣此以小過九三萃於上六五萃于下推<lb/>
　廣萃之義也在卦氣為八月故太𤣥準之以聚<lb/>
象曰澤上于地萃君子以除戎器戒不虞<lb/>
<pb n="17b"/>
　萃自小過變澤上於地萬物萃聚之時虞翻謂三四<lb/>
　之正小過明夷變也明夷離為甲胄戈兵坎為弓變<lb/>
　小過巽為䋲為工艮為石巽納辛繕甲兵修弓矢去<lb/>
　弊惡而之新之象也小過變萃聚所除之器也明夷坎<lb/>
　為宼兊為口上六既安之時聚而相告消㓂於未形<lb/>
　戒不虞也萃則多故君子過為之防是以萃而无患<lb/>
　非用明於至微者不能也故此象以三卦言之原始<lb/>
　要終以遏禍亂聖人之憂患後世深矣乎秦銷鋒鏑<lb/>
<pb n="18a"/>
　唐銷兵率至大亂豈知戒不虞哉<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　初六柔不中正進則疑六三之間已退不能專一以<lb/>
　待應乃亂者退而亂於三隂之中乃萃者欲進而與<lb/>
　四相萃也其志惑亂不決是以有孚不終故曰乃亂<lb/>
　乃萃象曰其志亂也初應四巽為進退故也若號謂<lb/>
　四也兊為口巽為號若四在上號召之三隂不正惡<lb/>
<pb n="18b"/>
　初之往合於四一握其手笑以喻意微動之也艮為<lb/>
　手三往易四一握手也兊為口為説離喜說動而出<lb/>
　聲笑也為笑者獻笑也巽為工有造為之象故曰一<lb/>
　握為笑萃聚之世上下相求以隂從陽動而得正何<lb/>
　恤乎小人之笑而不往哉往而相應何咎之有否則<lb/>
　與小人為徒非萃之正也故曰勿恤往无咎自古不<lb/>
　知堅守其節從應以動捨君子之正義畏小人之非<lb/>
　笑相率䧟於非義皆不知萃之道<lb/>
<pb n="19a"/>
六二引吉无咎孚乃利用禴象曰引吉无咎中未變也<lb/>
　萃聚之時初三同體之隂皆萃於四已於其間得位<lb/>
　守中不變其志須五牽引之而後應不急於萃者也<lb/>
　然隂從陽静而待唱引而後往其聚也有吉无咎矣<lb/>
　巽為繩艮手持繩相應引也故曰引吉无咎象曰引<lb/>
　吉无咎中未變也不變之中有孚相應孚者萃之本<lb/>
　其誠素著不假外飾譬之祭也精意承之雖薄可以<lb/>
　薦也禴夏祭以聲為主祭之薄者上六宗廟六二與<lb/>
<pb n="19b"/>
　五相易離為夏五本小過震震為聲為長子有長子<lb/>
　用禴祭之象故曰孚乃利用禴夫君臣以道相感精<lb/>
　迎誠致不言而動蛟潛于淵陵卵自化至于既孚二<lb/>
　五相易乃利用禴矣易傳曰萃之時能自守不變逺<lb/>
　須正應剛立者能之二隂柔之才以其有中正之徳<lb/>
　猶冀其未至於變耳故象含其意以存戒也<lb/>
六三萃如嗟如无攸利往无咎小吝象曰往无咎上巽<lb/>
也<lb/>
<pb n="20a"/>
　六三履非其位欲萃於四四應初欲萃於二二應五<lb/>
　莫知所萃故萃如巽為號兊為口嗟也故嗟如上下<lb/>
　不與雖嗟之无所利故无攸利上六无與據髙慮危<lb/>
　孤立求助六三動而往則正正則无咎然三欲萃於<lb/>
　四二之間故小吝隂為小三往從上上來應三成巽<lb/>
　巽則不亢三宜往而萃也小吝過矣<lb/>
九四大吉无咎象曰大吉无咎位不當也<lb/>
　九四上比於五君臣聚也下據三隂民所聚也然九<lb/>
<pb n="20b"/>
　四處位不當疑於上下之聚理有未正九四動則得<lb/>
　正上承於五下納三隂上下皆正是謂大吉大吉則<lb/>
　无不當位之咎陽為大大者吉也易傳曰非理枉道<lb/>
　而得君得民者盖亦有焉齊之陳恒魯之季氏是也<lb/>
　得為大吉乎得為无咎乎<lb/>
九五萃有位无咎匪孚元永貞悔亡象曰萃有位志未<lb/>
光也<lb/>
　九五得尊位天下皆萃而歸之於是觀其所孚可以<lb/>
<pb n="21a"/>
　知其志而專於六二係應至狹所萃者有定位得近<lb/>
　遺逺聚道不全能无悔乎纔足以自守免咎而已於<lb/>
　人君恢宏廣博无所不萃之志未有光大匪所謂孚<lb/>
　也故曰萃有位无咎匪孚象曰萃有位志未光也盖<lb/>
　初可萃四二可萃五三可萃上獨五不可專萃於二<lb/>
　萃則陋矣五萃二有坎離坎離為光而曰未光者扵<lb/>
　无所不萃之志未光也九五剛中而正當有君徳而<lb/>
　永貞元者善之長大人體此以仁覆天下永久也貞<lb/>
<pb n="21b"/>
　正也體仁在上久正而不變唯九五不動而應二乃<lb/>
　具此三者如是則无偏无黨其悔乃亡若五以萃二<lb/>
　為光失是道矣故曰元永貞悔亡横渠曰居得盛位<lb/>
　不能見大人之徳係應於二故曰有位一本作未光<lb/>
　大也无志字<lb/>
上六齎咨涕洟无咎象曰齎咨涕洟未安上也<lb/>
　上六以柔乗剛處上獨立當萃之極六三柔不正不<lb/>
　足以為援齎持也咨歎息也艮為手上三相持歎息<lb/>
<pb n="22a"/>
　憂其所宜憂也上之三成巽巽為多白眼艮為鼻兊<lb/>
　澤下流在目曰涕在鼻曰洟出涕洟也然乗剛必危<lb/>
　處上獨立則无助萃之極以柔居之則不堪兼是數<lb/>
　者其可久安上位乎亦必至於求萃而之三動而憂<lb/>
　則无咎故曰齎咨涕洟未安上也<lb/>
䷭<hi>巽下坤上</hi>升元亨用見大人勿恤南征吉彖曰柔以時<lb/>
升巽而順剛中而應是以大亨用見大人勿恤有慶也<lb/>
南征吉志行也<lb/>
<pb n="22b"/>
　升者萃之反柔在下者也以時而升乎上上巽乎下<lb/>
　者坤可升之時也故曰柔以時升此以坤體在上言<lb/>
　升之時也卑巽在下而順乎理剛中自守而應乎上<lb/>
　其升以時不為富貴利達動其心則得位而大亨矣<lb/>
　故曰巽而順剛中而應是以大亨此合兩體以二五<lb/>
　相易明升之才也大人者九二之五也二之五成離<lb/>
　離目為見二升於五剛中正得位以此見大人其升<lb/>
　必矣故曰用見大人恤憂也九二失位為憂之五得<lb/>
<pb n="23a"/>
　位雖有坎險勿恤也所謂恤者二陽欲升隂道凝盛<lb/>
　未可遽進以人事言之小人猶在上也然九二六五<lb/>
　應也巽下順上升之時也雖坤陰在上何憂乎不遂<lb/>
　遂往而升有慶及物矣陽為慶也夫日之初升隂固<lb/>
　未退及其清風戒旦則羣隂解駮盡矣夫何憂哉故<lb/>
　曰勿恤有慶也大則虞舜升聞在上小則文子同升<lb/>
　諸公與學以聚之自下而上逹而升之道皆趨乎明<lb/>
　也離南方也征以正而行正則吉二之五之謂也二<lb/>
<pb n="23b"/>
　動於中以正而行以見大人往而有慶則其志上行<lb/>
　故曰南征吉志行也此復以九二之五勉其升也在<lb/>
　卦氣為小寒故太𤣥凖之以上干<lb/>
象曰地中生木升君子以順徳積小以髙大<lb/>
　木根於地中乃升而上者順也君子以順為徳不棄<lb/>
　小善積卑成髙積小成大其徳日躋亦以根于心者<lb/>
　順也否則无本安能積之以成髙大乎揚子雲所謂<lb/>
　木漸是也易傳曰萬物長進皆以順道<lb/>
<pb n="24a"/>
初六允升大吉象曰允升大吉上合志也<lb/>
　允施氏易作<graphic n="KR2273" url="https://raw.githubusercontent.com/kanripo/KR-Gaiji/master/images/KR2273.png" mimeType="image/png"/>進也四坤為衆為順二三四兊為口<lb/>
　衆口順之允也初六巽之主以一柔承二剛能巽者<lb/>
　也在升時九二九三俱升六四當位合衆之欲志在<lb/>
　扵初而初未應六四順而正初動則正從九三九三<lb/>
　進而升於四與上合志允升也是以大吉荀爽曰一<lb/>
　體相從允然俱升<lb/>
九二孚乃利用禴无咎象曰九二之孚有喜也<lb/>
<pb n="24b"/>
　升萃之反也升之九二即萃之九五故升萃二爻反<lb/>
　復同象明二五之孚也凡人從上或出於勢位則雖<lb/>
　恭巽未免有咎况望行道乎誠不足也二剛上應五<lb/>
　柔納之剛柔相與而孚其為巽也盡誠敬而已非外<lb/>
　飾也是以道行於上澤被於下此九二所以喜歟喜<lb/>
　發於中心形於面目者也陽得位為喜故曰九二之<lb/>
　孚有喜也禴夏祭五納二成離離為夏震為聲為長<lb/>
　子上為宗廟艮為門闕二升五有長子升自門闕奉<lb/>
<pb n="25a"/>
　祭之象禴薄祭以聲為主用誠敬也二五相孚乃利<lb/>
　用誠敬无咎乃難辭<lb/>
九三升虚邑象曰升虚邑无所疑也<lb/>
　九三升上六六坤之三坤在下為邑隂為虚升虚邑<lb/>
　也九三上六相應以正下巽而上順如升无人之邑<lb/>
　孰禦哉巽為不果三升上巽无所疑也<lb/>
六四王用亨于岐山吉无咎象曰王用亨于岐山順事<lb/>
也<lb/>
<pb n="25b"/>
　六四柔順謙恭而正上順六五柔暗之君下順九三<lb/>
　剛正之賢升之於五以事其君亦恭也巳則不出乎<lb/>
　諸侯之位者正也三者皆順事也文王可謂至徳也<lb/>
　已故能用此以亨于岐山三升五乾為王兊為西方<lb/>
　艮為山四以諸侯居于西山之下岐山也正則吉且<lb/>
　无咎坤為順巽為事三分天下有其二以服事殷順<lb/>
　事也毛公言文王率諸侯以朝聘于紂則升九三可<lb/>
　知崔憬謂此大王避狄徙岐之爻誤矣<lb/>
<pb n="26a"/>
六五貞吉升階象曰貞吉升階大得志也<lb/>
　六五虚中降位而接九二九二階之以升則五正而<lb/>
　吉不正則信賢不篤用賢不終其能吉乎五正而吉<lb/>
　者以二升階也五正二升君臣道行由是而致治故<lb/>
　五大得志也坤土自上際下巽為髙升階之象<lb/>
上六冥升利于不息之貞象曰冥升在上消不富也<lb/>
　坤為冥晦隂虚為不富上六利已極矣猶升而不息<lb/>
　不知升極當降長極當消消則不富矣豈復更有増<lb/>
<pb n="26b"/>
　益之理四時之進退萬物之盛衰皆然上六不知冥<lb/>
　於升也不息之貞者仁義忠信樂善不倦是也惟施<lb/>
　於此為利若施于公卿大夫可已而不已不利易傳<lb/>
　曰以小人貪求無巳之心移之於進徳則何利如之<lb/>
䷛<hi>坎下兊上</hi>困亨貞大人吉有言不信彖曰困剛揜也險<lb/>
以說困而不失其所亨其唯君子乎貞大人吉以剛中<lb/>
也有言不信尚口乃窮也<lb/>
　四五之剛為三上所揜二剛為初三所揜又陷焉陷<lb/>
<pb n="27a"/>
　亦揜也陽剛君子隂柔小人陽剛為隂柔揜蔽而不<lb/>
　伸君子窮困窒塞之時故曰困剛揜也此以一卦之<lb/>
　爻言困也困自否來二之上坎險兊說也上九之二<lb/>
　處乎險難之中樂天安義困而自說不失其所亨者<lb/>
　心亨也亨通也困而亨則不窮矣古人塵視富貴夢<lb/>
　視生死唯不失其所困也唯君子能之夫子曰人不<lb/>
　知而不愠不亦君子乎故曰險以說困而不失其所<lb/>
　亨其唯君子乎此合二體兼九二言處困之才也大<lb/>
<pb n="27b"/>
　人君子通稱對而言之君子通乎大賢小賢而大人<lb/>
　徳配天地者也在困處之裕然不失其正吉且无咎<lb/>
　非大人不能以剛中也剛或不足則困以智免而失<lb/>
　其正者有之剛或不中則正或致凶於道皆有咎剛<lb/>
　中而正文王周公孔子是已故曰貞大人吉以剛中<lb/>
　也此以九五言大人處困之才也剛見揜者天也非<lb/>
　人之所能為无怨尤可也已困而言人誰信之若崇<lb/>
　尚口才以言說處困適所以增窮矣上六窮困兊為<lb/>
<pb n="28a"/>
　口有言也下无應有言不信也此聖人因上六以戒<lb/>
　不善處困者也范諤昌曰彖文貞大人吉下脱无咎<lb/>
　二字理或然也在卦氣為霜降故太𤣥凖之以窮<lb/>
象曰澤无水困君子以致命遂志<lb/>
　澤所以説萬物者水也澤无水則澤道困矣然水在<lb/>
　澤下未嘗不通也君子處困窒之時澤不及物矣推<lb/>
　致其所以然者命也巽為命命者消息盈虚之理君<lb/>
　子聽命固窮自遂其剛大之志夫居下而無憂者則<lb/>
<pb n="28b"/>
　思不遠處身而常逸者則志不廣君子憤激自厲増<lb/>
　益其所不能无若困之為速也易傳曰雖阨窮而不<lb/>
　動其心行吾義而已所以遂其為善之志也<lb/>
初六臀困于株木入于幽谷三歲不覿象曰入于幽谷<lb/>
幽不明也<lb/>
　四否艮在上體之下為臀巽木兊金傷之為株木困<lb/>
　寒露節也與大過枯楊同象大過小雪之氣也四陽<lb/>
　居隂不安其居臀困于株木者也初六柔而不正困<lb/>
<pb n="29a"/>
　于坎底妄動求濟於四不知四剛不中不安其居臀<lb/>
　困于株木豈能濟人之困哉初既失援迷謬自四反<lb/>
　二二又深陷猶入于幽谷也艮為山坎為水水注山<lb/>
　谿間為谷坤為㝠晦入于幽谷也入于幽谷窮困益<lb/>
　甚无自出之勢故三歲不覿於四乾為歲初覿四歴<lb/>
　三爻三歲也私見曰覿見之不正也三離目不正覿<lb/>
　也初出不知四之困入不知谷之幽晦而不明乎處<lb/>
　困之道也初在坎下不明之象何謂處困之道安静<lb/>
<pb n="29b"/>
　自守而已<lb/>
九二困于酒食朱紱方來利用享祀征凶无咎象曰困<lb/>
于酒食中有慶也<lb/>
　五動成震為稼二坎水往之為酒兊為口食也五不<lb/>
　動二未可往困于酒食也酒食者人之所欲以施惠<lb/>
　也朱紱亦謂九五也巽為股膝以上也乾為大赤坤<lb/>
　為黄赤黄為朱乾為衣蔽乎膝上朱紱也九二剛中<lb/>
　雖困于酒食而无所動其心則九五中正同德之君<lb/>
<pb n="30a"/>
　方來而相求共濟天下之困故曰朱紱方來九五來<lb/>
　然後誠意通于上下故利用享祀上六宗廟五動二<lb/>
　往震為長子艮為門闕有升自門闕長子奉宗廟之<lb/>
　象享獻也祀者祭上下之通稱兼下言也若二動求<lb/>
　五雖以正行亦凶凶自取之无所咎也故曰征凶无<lb/>
　咎困于酒食者唯无所動其心則中中則進退遲速<lb/>
　審而後動往有慶矣慶者朱紱方來得其所欲之謂<lb/>
　也陽為慶征凶戒之也有慶勉之也易傳曰諸卦二<lb/>
<pb n="30b"/>
　五以隂陽相應而吉惟小畜與困乃厄於隂故同道<lb/>
　相求小畜陽為隂所畜困陽為隂所掩也隂陽相應<lb/>
　者自然相應也如夫婦骨肉分定也五與二皆陽爻<lb/>
　以剛中之德同而相應求而後合如君臣朋友義合<lb/>
　也<lb/>
六三困于石據于蒺藜入于其宫不見其妻凶象曰據<lb/>
于蒺藜乘剛也入于其宫不見其妻不祥也<lb/>
　六三險而不正不善處困者也艮坎為石謂三石之<lb/>
<pb n="31a"/>
　堅不可以處者也巽交坎離為蒺藜中堅外銳蒺藜<lb/>
　之象謂乘二也蒺藜傷人不可以據者也三非其位<lb/>
　非所困而困不度徳也乘二之剛非所據而據不量<lb/>
　力也不度徳故名辱不量力故身危名辱身危死期<lb/>
　將至故入于其宫不見其妻艮坤為宫坎為夫離為<lb/>
　妻為目為見三困非其位而乗二剛凌人者也凌人<lb/>
　者人亦凌之故二往乗三兩爻相易三入于其宫坎<lb/>
　離象毁不見其妻矣又曰凶者不見其妻乃死亡將<lb/>
<pb n="31b"/>
　至之期所謂亡之兆非吉祥之兆坤為死故曰不祥<lb/>
　也<lb/>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　九四尚柔九二剛得中柔不足以濟困剛得中乃可<lb/>
　濟初六近比九二逺於九四四與初應而九二礙之<lb/>
　既疑其險矣又疑初捨已而從二故來徐徐徐徐者<lb/>
　疑懼之辭巽為不果故志在下也乾變為金坤為輿<lb/>
<pb n="32a"/>
　坎為輪二剛而能載故曰困于金車四履不當位欲<lb/>
　行則懼二處困有應而不能相濟吝道也然以陽居<lb/>
　隂能説而巽明於處困不與二争雖不當位終有與<lb/>
　之者以困之時上下急於相求故也是以吝而有終<lb/>
九五劓刖困于赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　九四君側强臣之象二五同徳相求而四間之四動<lb/>
　艮為鼻震為足四不動兊金刑之劓刖也劓則醜刖<lb/>
<pb n="32b"/>
　則不行五為四傷亨困之志未得行於二也故曰劓<lb/>
　刖志未得也二坎為赤乾為衣往應五巽蔽膝之象<lb/>
　赤紱諸臣之紱也二躊躇不往以征為凶五以无助<lb/>
　而困困于赤紱也巽為不果徐也兊為説九五剛中<lb/>
　而正動以直行中則思慮精審直則其行不撓如是<lb/>
　則君臣相說之志久而必亨九四豈能間之始也不<lb/>
　果今則來説故曰乃徐有說以中直也上六宗廟五<lb/>
　王假有廟祭祀者人君所以徧及百神自上格下二<lb/>
<pb n="33a"/>
　五相易之象人君得九二之賢利用誠意感格之如<lb/>
　祭祀然上下並受其福矣亨困之道莫利于用此尚<lb/>
　何困于赤紱哉艮為手下援九二受福也陽為福故<lb/>
　曰利用祭祀受福也<lb/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　上六困極而當動者也巽為草葛藟藤蔓葉艾白子<lb/>
　赤六三乾巽之象上六困極求助六三柔而不正以<lb/>
<pb n="33b"/>
　巽乎上為説不能相濟又纒繞之故困于葛藟言求<lb/>
　六三為未當也上六動則安其位不動則困于六三<lb/>
　困于葛藟又困于臲卼之地也曰發聲兊口象上六<lb/>
　自謀曰動則失正失正則悔故安於困然不動乃有<lb/>
　悔不知征則吉征以正行也以正而行吉且无悔矣<lb/>
　是行而後吉也故曰吉行也范雎困于鄭安平虞卿<lb/>
　困于魏齊猶能解相印以全其軀况體易君子乎<lb/>
䷯<hi>巽下坎上</hi>井改邑不改井无喪无得往來井井汔至亦<lb/>
<pb n="34a"/>
未繘井羸其瓶凶彖曰巽乎水而上水井井養而不窮<lb/>
也改邑不改井乃以剛中也汔至亦未繘井未有功也<lb/>
羸其瓶是以凶也<lb/>
　此卦彖文脫錯當曰巽乎水而上水井改邑不改井<lb/>
　乃以剛中也无喪无得往來井井井養而不窮也汔<lb/>
　至亦未繘井未有功也羸其瓶是以凶也巽木也入<lb/>
　也木入于水舉水而上之井也故曰巽乎水而上水<lb/>
　曰井此合二卦言井也泰之初五成井古者八家為<lb/>
<pb n="34b"/>
　井四井為邑邑改而井不改井德之不遷也坤在内<lb/>
　為邑坎為水水者所以為井也易其中畫非坎也而<lb/>
　坤則可易矣坎之中畫其剛中乎乃難辭也君子窮<lb/>
　居不損大行不加窮亦樂通亦樂非剛中不變能之<lb/>
　乎故曰改邑不改井乃以剛中也初往之五汲之象<lb/>
　若有喪而實无所喪以其不失位不曰取之而不竭<lb/>
　乎五來之初不汲之象若有得而實无所得以其失<lb/>
　位不曰存之而不盈乎言井之體一也往者上也來<lb/>
<pb n="35a"/>
　者下也往亦井來亦井上下无常其用通矣所以為<lb/>
　井者一也體用一也定而應應而常定井之養物所<lb/>
　以无窮歟故曰无喪无得往來井井井養而不窮也<lb/>
　此以九五升降言井之徳也汔幾也自二至四體兊<lb/>
　兊為澤初本泰震震動也來動於澤之下泉之象荀<lb/>
　爽曰隂來在下亦為井是也巽為䋲在井中繘也繘<lb/>
　汲䋲也二幾及初反巽而上有垂繘而汲幾及井泉<lb/>
　之象焉亦有既汲而反未能引繘以出乎井之象兩<lb/>
<pb n="35b"/>
　者雖有濟物之用皆未及乎物也何由有功故曰汔<lb/>
　至亦未繘井未有功也坤為腹兊為口井中之器有<lb/>
　腹有口瓶也在井之口水實其中汲水而上之象也<lb/>
　自四至初成反兊兊為口為毁折巽䋲反上而毁折<lb/>
　之汲水至于井口羸掛其瓶瓶口在下覆其瓶也井<lb/>
　之用喪矣凶言初二不正不正則凶故曰羸其瓶是<lb/>
　以凶也汔至亦未繘井者半途而廢也羸其瓶凶不<lb/>
　善其終也君子免是二者其唯剛中乎此以互體言<lb/>
<pb n="36a"/>
　井之戒也在卦為芒種故太𤣥凖之以法范諤昌曰<lb/>
　巽乎水當作巽乎木一本曰井羸其瓶凶或曰反巽<lb/>
　兊也何以猶有繩之象曰象有相因而成者震陽動<lb/>
　於下為大塗艮陽止於上為徑路離外實内虚為目<lb/>
　巽實者反在上為多白眼相因也故臨之兊為觀之<lb/>
　盥損之兊為益之說大過巽與兊同為棟橈巽為繩<lb/>
　反復成巽者或為維繫糾固之象其在井為反繘而<lb/>
　上之象象之相因其生无窮也<lb/>
<pb n="36b"/>
象曰木上有水井君子以勞民勸相<lb/>
　坎為水勞卦也水在地中自下而升達乎木上可謂<lb/>
　勞矣其於水也有出之道故曰井坤為民泰震為左<lb/>
　兊為右相之兊為口勸之也君子施澤於民既以言<lb/>
　勸其不能又以道相其不足雖勞而不憚不如是井<lb/>
　道不足以及民矣雅鴻鴈勞來還定安集之詩其辭<lb/>
　曰知我者謂我劬勞又曰雖則劬勞其究安宅勞民<lb/>
　勸相者固自勞也<lb/>
<pb n="37a"/>
初六井泥不食舊井无禽象曰井泥不食下也舊井无<lb/>
禽時舍也<lb/>
　井泰初之五初在井下坤土汩之泥也兊口在上不<lb/>
　食也言初六之柔自處卑穢无髙人之行故曰井泥<lb/>
　不食下也乾之初九往而為坎水去泥存舊井也離<lb/>
　為飛鳥四不應初无禽也猶舊井之澤已盡而禽亦<lb/>
　无也无禽則人不食可知行為人惡四往而不顧時<lb/>
　舍之也<lb/>
<pb n="37b"/>
九二井谷射鮒甕敝漏象曰井谷射鮒无與也<lb/>
　井以不遷為徳非有求於人九五不應无與之者二<lb/>
　冝剛中自守養徳俟時動而求五失所以為井矣谷<lb/>
　注谿者也二動坎水注于艮山之間谷也鮒蛙也兊<lb/>
　巽為魚初井泥又伏震為足在下魚類生於井泥而<lb/>
　滅跗者鮒也坎弓離矢射也動則谷水注下而射鮒<lb/>
　言動則其道愈下入于汙濁矣甕汲瓶也說文作罋<lb/>
　兊為口離為大腹器在井中有口有腹且大者甕也<lb/>
<pb n="38a"/>
　二動兊毁口壊見腹坎水下流甕敝漏也言動則不<lb/>
　能上行以濟物矣嗚呼无與而動動則終莫之與曷<lb/>
　若自守哉<lb/>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　陽為清潔九三以陽居陽清潔也巽為股為入股入<lb/>
　坎下而水清潔治井之象渫也兊口在上不食也九<lb/>
　三君子修徳潔巳可用而未用猶井渫不食也我者<lb/>
<pb n="38b"/>
　九三自謂上六正應在髙位為我道不行憂之其心<lb/>
　惻然坎為加憂為心病故為我心惻上六有是心矣<lb/>
　可用是心以汲引之坎在井上坎為輪井車汲引之<lb/>
　象上汲引之則三往上來其惻然之心見矣失位為<lb/>
　憂故也往來行也故曰井渫不食行惻也乾五為王<lb/>
　離為明三往應上九五成艮手王受福也三上同象<lb/>
　亦受福故並受其福王明五也求王明者三也故求<lb/>
　王明受福也司馬遷曰王之不明豈足福哉陽為福<lb/>
<pb n="39a"/>
　求亦艮也上六有憂惻之心不用之以汲引乃士之<lb/>
　尊賢也上六就三三往求五乃能盡上下相與之情<lb/>
　故夫子増一求字以發其義<lb/>
六四井甃无咎象曰井甃无咎修井也<lb/>
　坎水坤土合而火之甄也有巽工焉自下壘而上至<lb/>
　于井口甃也古者甃井為瓦裏自下達上六四正位<lb/>
　近五下无應近君而无汲引之用守正自修免咎而<lb/>
　已故曰井甃无咎修井也易傳曰无咎者僅能免咎<lb/>
<pb n="39b"/>
　而已若陽剛自不如是如是則可咎矣<lb/>
九五井冽寒泉食象曰寒泉之食中正也<lb/>
　九五以陽居陽坎又為陽清潔之至故為冽説文云<lb/>
　冽清也乾在坎為寒九五即泰初九甲子爻子坎位<lb/>
　井五月卦隂氣自下而上井寒矣故五坎有寒泉之<lb/>
　象兊口承之食也九五中正贍給萬物而不費往者<lb/>
　食者无偏係也故曰寒泉之食以中正也易傳曰不<lb/>
　言出者井以上出為成功未至於上未及用也故至<lb/>
<pb n="40a"/>
　上而後元吉<lb/>
上六井収勿幕有孚元吉象曰元吉在上大成也<lb/>
　幕于氏本作冂冂亡狄切覆也玉篇曰以巾覆物今<lb/>
　為□則今易作幕音莫者傳寫誤也當作□在古文<lb/>
　當作冂坎為輪在井之上下應巽䋲収也虞翻曰収<lb/>
　謂以鹿盧収繘也勿□者上六又當守正之象上汲<lb/>
　三往艮坎成蒙蒙有覆□之意井道大成若專於應<lb/>
　三則不正所養狹矣猶井有収而□之有發其□而<lb/>
<pb n="40b"/>
　得汲者有欲汲之而不得發其□者三發其□汲之<lb/>
　而又□者也故於此戒之勿□則上下有孚而得元<lb/>
　吉元吉在上以井道大成故元吉歸於上也<lb/>
䷰<hi>離下兊上</hi>革己日乃孚元亨利貞悔亡彖曰革水火相<lb/>
息二女同居其志不相得曰革巳日乃孚革而信之文<lb/>
明以說大亨以正革而當其悔乃亡天地革而四時成<lb/>
湯武革命順乎天而應乎人革之時大矣哉<lb/>
　兊澤離火而彖曰水火何也曰坎兊一也澤者水所<lb/>
<pb n="41a"/>
　鍾无水則无澤矣坎上為雲下為雨上為雲者澤之<lb/>
　氣也下為雨則澤萬物也故屯需之坎為雲小畜之<lb/>
　兊亦為雲坎為川大畜之兊亦為川坎為水革兊亦<lb/>
　為水又兊為金金者水之母此水所以周流而不窮<lb/>
　乎坎陽兊隂隂陽二端其理則一知此始可言象矣<lb/>
　故曰曲而中水得火而竭火得水而滅水火相止息<lb/>
　則變少女志處乎内而在外中女志適乎外而在内<lb/>
　二女同居其志不相得則變之所由生不可不革也<lb/>
<pb n="41b"/>
　故曰革水火相息二女同居其志不相得曰革此以<lb/>
　兩體言革也革變也非常之事方革之初人豈能遽<lb/>
　信哉傳曰非常之元黎民懼焉已日先儒讀作已事<lb/>
　之已當讀作戊已之已十日至庚而更更革也自庚<lb/>
　至已十日浹矣已日者浹日也革自遯來无妄變也<lb/>
　二變家人三變離四變革无妄之震納庚革之離納<lb/>
　已故有此象二應五三應上孚也湯之伐桀猶曰舍<lb/>
　我穡事而割正夏故革即日不孚浹日乃孚乃難詞<lb/>
<pb n="42a"/>
　也故曰已日乃孚革而信之此以兊離二五三上言<lb/>
　革之難也坤離為文明兊為說天下之事至於壊而<lb/>
　不振者文亂而不理事暗而不察民怨而上不恤也<lb/>
　故萬物否隔人道失正所以當革文明則事理説則<lb/>
　民心和故曰文明以說此以兩體言革之道也五上<lb/>
　相易各當其位相易亨也各當其位正也文明以説<lb/>
　然後大亨而大亨之道利在於正正則不正者正矣<lb/>
　故曰元亨利貞彖曰大亨以正此復以五上言革之<lb/>
<pb n="42b"/>
　道也革而當者六五之上也上五革而各得其正者<lb/>
　當也文明以説大亨以正革而當三者具其悔乃亡<lb/>
　革之非其道或不當革而革或革之而无甚益其於<lb/>
　新舊皆有悔是本欲去悔復入於悔矣秦革封建子<lb/>
　弟无立錐之地漢革郡縣而七國叛唐革府兵而兵<lb/>
　農分不當故耳故曰革而當其悔乃亡此再以上五<lb/>
　言革之戒也乾始於坎而終於離坤始於離而終於<lb/>
　坎乾終而坤革之地革天也陽極生隂乃為寒坤終<lb/>
<pb n="43a"/>
　而乾革之天革地也隂極生陽乃為暑天地相革寒<lb/>
　暑相成是亦水火相息也坎冬離夏震春兊秋四時<lb/>
　也故曰天地革而四時成兊革離而成乾巽乾為天<lb/>
　坤為順巽為命六二順五順乎天也九五應二應乎<lb/>
　人也湯武改物創制革天之命亦順天應人而已猶<lb/>
　寒暑之相代天道變於上民物改於下因其可革而<lb/>
　革之故曰湯武革命順乎天而應乎人革之時大矣<lb/>
　哉此復以五上升降推廣革之道也在卦氣為三月<lb/>
<pb n="43b"/>
　故太𤣥凖之以更<lb/>
象曰澤中有火革君子以治厯明時<lb/>
　水火相會其氣必革澤中有火革之時也其在地則<lb/>
　温泉是巳君子觀澤中有火則知日月坎離有交會<lb/>
　之道日火也月水也冬至日起牽牛一度右行而周<lb/>
　十二次盡斗二十六度則復還牽牛之一度而厯更<lb/>
　端矣牽牛者星紀也水之位也日月交會于此澤中<lb/>
　有火之象也厯更端者革也昔者黄帝迎日推策始<lb/>
<pb n="44a"/>
　作調厯閱世十一歴年五千而更七厯至漢造厯歲<lb/>
　在甲子乃十一月冬至甲子朔為入厯之始是時日<lb/>
　月如合璧復會于牽牛距上元太初十四萬三千一<lb/>
　百二十七歲盖日月盈縮與天錯行積久閏差君子<lb/>
　必修治其厯以明四時之正所謂四時之正者冬至<lb/>
　日月必會于牽牛之一度而弦望晦朔分至啓閉皆<lb/>
　得其正矣日月不會者司厯之過也震嘗問厯於郭<lb/>
　忠孝曰古厯起於牽牛一度沈括謂今宿於斗六度<lb/>
<pb n="44b"/>
　謂之歲差何也曰久則必差差久必復於牽牛牽牛<lb/>
　一度者乃上元太初起厯之元也<lb/>
初九鞏用黄牛之革象曰鞏用黄牛不可以有為也<lb/>
　初九革之始在下而九四不應離體務上速於革者<lb/>
　也鞏固也坤離為黄牛初動艮為皮革日熯之不可<lb/>
　動鞏固也黄牛者中順也鞏固用黄牛之革堅韌不<lb/>
　動以中順守之可也初動艮又為手為指莊子曰指<lb/>
　窮於為初不可動不可有為也易傳曰革事之大也<lb/>
<pb n="45a"/>
　必有其時有其位有其才審慮慎動而後可以无悔<lb/>
六二已日乃革之征吉无咎象曰已日革之行有嘉也<lb/>
　六二得位得時上應九五有可革之才然不可遽為<lb/>
　必俟人情既浹上下既信之日乃可革之十日之次<lb/>
　自庚至已浹焉離納已已日者浹日也故曰已日乃<lb/>
　革之九五中正二應上行而又其難其慎如此革道<lb/>
　之美无以復加乾為美六上行則二有嘉美故辭曰<lb/>
　征吉无咎象曰行有嘉也夫變動貴乎適時趨舍存<lb/>
<pb n="45b"/>
　乎機會二當可革濡滯而不行於革道安得无咎征<lb/>
　吉无咎者以行有嘉也二巽體不果故勉之易傳曰<lb/>
　以六居二柔順得中正又文明之主上有剛陽之君<lb/>
　同徳相應中正則无偏蔽文明則盡事理應上則得<lb/>
　權勢體順則无違悖時可矣位得矣才足矣處革之<lb/>
　至善者也<lb/>
九三征凶貞厲革言三就有孚象曰革言三就又何之<lb/>
矣<lb/>
<pb n="46a"/>
　九三剛正而明處下之極革之而當不可復動往而<lb/>
　不已有凶成則必虧以正守之猶厲故曰征凶貞厲<lb/>
　然守之者其在懼乎初不可有為也二已日乃革之<lb/>
　三革之而就稽之於衆其言亦曰三就故曰革言三<lb/>
　就三極數也月之盈虧氣候之變皆以三五三則就<lb/>
　矣往而不已人必有言兊為口革言也上六應九三<lb/>
　孚也革於此信於彼有孚也民情既孚革道已就欲<lb/>
　往何之違民妄作則有凶咎九三離體務上革而過<lb/>
<pb n="46b"/>
　中聖人戒之故辭曰革言三就有孚象曰又何之矣<lb/>
九四悔亡有孚改命吉象曰改命之吉信志也<lb/>
　九居四宜有悔然當水火相革之際有其時矣其才<lb/>
　也以柔濟剛其動也革而當是以悔亡革五爻皆正<lb/>
　四動初應則上下靡不信不動有悔故曰有孚動而<lb/>
　正近與五相得逺與初相應故抗君之命反君之事<lb/>
　解國之大難除國之大害无招權擅事之凶巽為命<lb/>
　四動改命也故曰改命之吉信志也易傳曰四非中<lb/>
<pb n="47a"/>
　正而至善何也曰唯其處柔也故剛而不過近而不<lb/>
　逼順承中正之君而上下信其志矣<lb/>
九五大人虎變未占有孚象曰大人虎變其文炳也<lb/>
　乾為大人兊為虎虎生而具天地之文然未著也既<lb/>
　變則其文炳然易見京房謂虎文疎而著是也六二<lb/>
　離變兊為文明虎變也九五剛健中正而得尊位大<lb/>
　人之革也其舉事无悔其應曲當文理彰著天下曉<lb/>
　然知之猶虎變也豈俟於既革而後孚哉盖未革之<lb/>
<pb n="47b"/>
　先在窔奥之間簟席之上其文章固已斂然而具矣<lb/>
　不假占決質之鬼神其下既孚二五未易而應未占<lb/>
　有孚也二離為龜兊乾為決兊乾變離決龜也決謂<lb/>
　之占非天下之至誠不言而信能如是乎文王之不<lb/>
　長夏以革而虞芮質厥成是已<lb/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　陸績曰兊之陽爻稱虎隂爻稱豹考之天文尾為虎<lb/>
<pb n="48a"/>
　火也箕為豹水也而同位於寅虎豹同象而異爻也<lb/>
　離二文之中也故二交五其文炳明離三文已過故<lb/>
　三交上其文蔚茂繁縟文之過也三交上成九九君<lb/>
　子豹變也乾為首兊為說乾首而說見於外面也上<lb/>
　交三成六小人革面也向也君子韜光逺害小人自<lb/>
　狥其面今也君子豹變其文蔚然小人革面嚮順<lb/>
　從其上革面非謂面從也旋其面目也如是則革道<lb/>
　大成坤順也兊口順之從也成則不可復動故三征<lb/>
<pb n="48b"/>
　凶上居貞吉下三爻革弊弊去當守以懼上三爻革<lb/>
　命命定當復其常故曰征凶上六革道大成柔戒於<lb/>
　不守故曰居貞吉上有伏艮居之象也<lb/>
䷱<hi>巽下離上</hi>鼎元吉亨彖曰鼎象也以木巽火亨飪也聖<lb/>
人亨以享上帝而大亨以養聖賢巽而耳目聰明柔進<lb/>
而上行得中而應乎剛是以元亨<lb/>
　以全卦言之初六足也二三四腹也腹而中實受物<lb/>
　也六五耳也上九鉉也有鼎之象以二體言之虚者<lb/>
<pb n="49a"/>
　在上其足在下而承之亦鼎之象有是象而又以木<lb/>
　巽火木入而火出亨飪之象在他卦雖有木火而无<lb/>
　鼎象不為亨飪矣於此言象則他卦以爻畫為象者<lb/>
　可以類推故曰鼎象也以木巽火亨飪也此以六爻<lb/>
　兩體言乎鼎也聖人在上尊之則亨以享上帝大之<lb/>
　則亨以養聖賢天帝一也以其宰制萬物而為之主<lb/>
　則謂之帝聖人者賢人之極得天之道而能盡天之<lb/>
　聰明者也乾為天在上為帝指上九也在下為聖賢<lb/>
<pb n="49b"/>
　指二三四爻也以享上帝之心推之以養聖賢人有<lb/>
　不樂盡其心者乎鼎器也極其用則道也故曰聖人<lb/>
　亨以享上帝大亨以養聖賢此復以六爻言鼎之用<lb/>
　也觀乾之象則知天帝聖賢一也聖賢之任即天帝<lb/>
　之任其任豈不重乎鼎自遯三變而成一變訟坎為<lb/>
　耳在下聽卑聰也再變巽離為目在四三變鼎離目<lb/>
　在五其視愈逺明也所以聰明者聖人卑巽下人兼<lb/>
　天下之耳以為聽故其耳聰兼天下之目以為視故<lb/>
<pb n="50a"/>
　其目明六二之柔進而上行至於五居尊位而得中<lb/>
　下應九二之剛柔履尊位則无亢滿之累得中則无<lb/>
　過與不及之咎應乎剛則君臣道合萬物皆得其養<lb/>
　具此四者是以元亨坤柔之亨始於六二之正元吉<lb/>
　亨也故不曰大亨曰巽而耳目聰明柔進而上行得<lb/>
　中而應乎剛是以元亨言元亨則吉在其中矣此以<lb/>
　卦爻三變言鼎之才也在卦氣為六月故太𤣥凖之<lb/>
　以竈<lb/>
<pb n="50b"/>
象曰木上有火鼎君子以正位凝命<lb/>
　鄭三月鑄鼎士文伯曰火見鄭其火乎火未出而作<lb/>
　火以鑄刑器周三月夏之正月也火以三月昏見於<lb/>
　辰上故司爟以季春出火月令季春之月命工師令<lb/>
　百工而金䥫在焉則古者鑄鼎以火出而作火矣辰<lb/>
　東方木也火在木上其鑄鼎之時乎兊乾為金而又<lb/>
　火在木上亦鑄鼎之象也鼎有趾腹耳鉉其位不可<lb/>
　易故正位尊卑上下用之各有數故凝命離南面正<lb/>
<pb n="51a"/>
　位也巽為命九三獨正凝命也定命之謂凝木火鑄<lb/>
　金巽風入之有凝之象正位凝命所以趨鼎之時<lb/>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　初六在下體之下動而應足趾也乾為首四來下初<lb/>
　首在下顛也初往四成震為足顛趾也否者不善初<lb/>
　不正否之象初四得正未悖也古者鼎足空潔鼎者<lb/>
　顛趾出否則能致新雖曰顛倒於鼎之用未為悖亂<lb/>
<pb n="51b"/>
　也乾為君兊為妾震為子妾不以正合以其有子故<lb/>
　无咎无咎者正也妾奔女在女體之不善者穢也利<lb/>
　出否者出穢納新以賤從貴而後得子也公羊謂妾<lb/>
　以子貴非也嫡妾之分豈可亂哉以君臣言之以貴<lb/>
　下人卑有時而踰尊矣得賤臣者苟利於宗廟社稷<lb/>
　則或出於屠販奴𨽻夷裔俘虜不問其素可也<lb/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
<pb n="52a"/>
　陽為實九二剛實得中其可為鼎用二之五鼎有實<lb/>
　也怨耦曰仇子夏曰仇謂四也九二九四匹敵也九<lb/>
　二據初九四比五二四失其應故相與為仇四近君<lb/>
　與我為仇二之五其可不慎所之乎二動成艮艮止<lb/>
　也欲動而止慎之象九居四陽失位仇有疾也我仇<lb/>
　有疾不能之初則不能即我二之五鼎得實而吉不<lb/>
　喪其實終无尤也四兊為口尤之者也五往兊毁故<lb/>
　終无尤也<lb/>
<pb n="52b"/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　三動成離坎坎為耳鼎耳也三應上九鉉也耳虚受<lb/>
　鉉則舉鼎而行九三當剛柔相應之時剛正自守以<lb/>
　動為不正且有悔故上來之三而不受是鼎耳距鉉<lb/>
　所以行鼎者塞絶而不亨矣離兊革之象鼎耳革失<lb/>
　其為鼎耳之義也其能成亨飪之功乎離為雉兊澤<lb/>
　為膏雉膏食之美者兊口在上不食也九三自守雖<lb/>
<pb n="53a"/>
　有美而不食五安知其㫖哉夫君子不為巳甚與其<lb/>
　獨善其身曷若兼善天下然剛正自守人必有知者<lb/>
　上感而動坎水上兊澤流方雨而其悔虧矣坎變兊<lb/>
　兊為毁虧悔也始不正而正終吉也<lb/>
九四鼎折足覆公餗其形渥凶象曰覆公餗信如何也<lb/>
　四近君九處不當位既不堪其任矣下信初六之小<lb/>
　人又无助徳與智力皆不足安能謀大事任重寄哉<lb/>
　故動則傾敗覆其所有矣四動之初成震兊震為足<lb/>
<pb n="53b"/>
　兊折之鼎折足也餗鼎實也李鼎祚曰雉之屬虞仲<lb/>
　翔曰八珍之具鼎祚指五離言雉雉八珍之一也三<lb/>
　公位初之四乾首在下三見離毁覆公餗也其形渥<lb/>
　凶鄭康成虞仲翔本作其刑剭凶王㳂曰古之大刑<lb/>
　有剭誅之法周官掌戮凡爵者殺之于甸師氏子夏<lb/>
　傳作握盖傳之久字誤而音存也王輔嗣作其形渥<lb/>
　易傳従輔嗣既曰其刑剭則凶可知矣如離之九四<lb/>
　焚如死如弃如不言凶也離為目震動也乾首在下<lb/>
<pb n="54a"/>
　俯也目動首俯羞赧之象兊為澤兊乾為面巽為股<lb/>
　澤流被面霑濡其體其形渥也如是者必害于家凶<lb/>
　于國豈唯戮辱之凶哉四不智信任小人禍至於覆<lb/>
　公餗信任如何也如何兊口發聲與大畜何天之衢<lb/>
　亨同象<lb/>
六五鼎黄耳金鉉利貞象曰鼎黄耳中以為實也<lb/>
　離坤為黄黄者坤之中言有中徳也伏坎為耳耳虚<lb/>
　而納者也二自遯九五變乾為金金剛徳也二應五<lb/>
<pb n="54b"/>
　舉鼎耳而行為金鉉故曰鼎黄耳金鉉五之二巽變<lb/>
　艮艮手為也六五有中徳虛中而納九二九二剛中<lb/>
　而實舉五而行以中為鼎之實也鼎之行在耳剛中<lb/>
　為耳之實則剛柔得中而鼎道行矣故曰鼎黄耳中<lb/>
　以為實也中以為實釋金鉉也五雖虚納二應之不<lb/>
　以正失耳之實君正相合不正其可乎故利貞九二<lb/>
　之五正也言中以為實則正在其中矣<lb/>
上九鼎玉鉉大吉无不利象曰玉鉉在上剛柔節也<lb/>
<pb n="55a"/>
　上九遯乾之不變者也故為玉三動坎為耳上來應<lb/>
　三舉鼎耳而上行玉鉉也盖上九不變則九三之剛<lb/>
　正應之其道上行矣故曰鼎玉鉉上九之三坎變成<lb/>
　兊水澤節也九居三而正大者吉也言上九為三而<lb/>
　屈則大者吉小者无往不利上下之道行矣故曰大<lb/>
　吉无不利鼎道既成九三復位玉鉉在上而處成功<lb/>
　夫上九動而下三知柔也静而在上知剛也動静適<lb/>
　宜剛柔有節是以動則吉无不利斯所以能保其成<lb/>
<pb n="55b"/>
　功歟<lb/>
䷲<hi>震下震上</hi>震亨震來虩虩笑言啞啞震驚百里不喪匕<lb/>
鬯彖曰震亨震來虩虩恐致福也笑言啞啞後有則也<lb/>
震驚百里驚逺而懼邇也出可以守宗廟社稷以為祭<lb/>
主也<lb/>
　自臨來二之四也震動於積隂之下奮擊而出亨也<lb/>
　天威震動畏而恐懼乃所以致亨故曰震亨此以重<lb/>
　震言亨也震來者九四來也虩許慎曰蠅虎也易傳<lb/>
<pb n="56a"/>
　曰蠅虎謂之虩者周旋顧慮不自寜也四動於坎中<lb/>
　動而止止而復動離目内顧未嘗寧息虩之象震動<lb/>
　之來恐懼如此初九守正所以致福福者陽之類謂<lb/>
　九四來也故曰震來虩虩恐致福也此以震四之初<lb/>
　言震亨也四來之三成離離目動笑也之二成兊兊<lb/>
　口動言也自二之三笑且言矣之四聲達于外啞啞<lb/>
　也惟震動恐懼必有笑言啞啞理之所不能違也故<lb/>
　曰笑言啞啞後有則也此再以九四往來言震亨也<lb/>
<pb n="56b"/>
　傳曰千里不同風百里不共雷雷震於百里之逺宜<lb/>
　若不聞而猶恐懼於邇者驚於逺懼於邇所謂恐懼<lb/>
　於其所不聞也自初之四乾坤之策百有二十百里<lb/>
　舉大數也驚逺四也懼邇初也故曰震驚百里驚逺<lb/>
　而懼邇也此以初二三四言震也坤為肉坎為棘艮<lb/>
　為手以棘載肉而升之者匕也坎震為酒離為黄酒<lb/>
　黄鬱鬯也驚逺懼邇乃能不喪匕鬯則出可以守宗<lb/>
　廟社稷以為祭主故曰不喪匕鬯徐氏謂彖文脫不<lb/>
<pb n="57a"/>
　喪匕鬯一句是也六宗廟也艮為門闕坤土在上為<lb/>
　社震為榖稷者百榖之長宗廟社稷之象古者諸侯<lb/>
　出而朝覲㑹同世子監國以奉宗廟社稷之粢盛匕<lb/>
　牲體酌鬱鬯二者皆親之長子主器也不喪匕鬯則<lb/>
　不失職矣四者諸侯位長子居之監國之象艮為手<lb/>
　不喪匕鬯也臨二之四出也横渠曰此卦純以君出<lb/>
　子在為言則震之體全而用顯故曰出可以守宗廟<lb/>
　社稷不雜君父共國時也在卦氣為春分故太𤣥凖<lb/>
<pb n="57b"/>
　之以釋<lb/>
象曰洊雷震君子以恐懼修省<lb/>
　上下皆震洊雷也震動為恐懼坎為加憂亦恐懼也<lb/>
　初九正震為行得一善而行之之象故曰修九四不<lb/>
　正有過而思改之象故曰省<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　初九先畫之爻九四後也於爻言後笑言啞啞與卦辭<lb/>
<pb n="58a"/>
　互發之<lb/>
六二震來厲億喪貝躋于九陵勿逐七日得象曰震來<lb/>
厲乗剛也<lb/>
　九四震自上來而下乗初九之剛此六二所以危厲<lb/>
　不安二動成兊離兊為口億也億虞氏本作噫於其<lb/>
　反虞翻曰惜也兊離為蠃蠃貝也貝貨貝也古者貨<lb/>
　貝而寳龜貝者二之所利九四艮山在大塗之下陵<lb/>
　也九陽之極數七之變太𤣥曰九也者禍之窮也二<lb/>
<pb n="58b"/>
　惜其所利避初之五震足升于四之上躋于九陵逐<lb/>
　利而往然離毁貝喪復乗四剛其禍愈大何所避哉<lb/>
　震為作足之馬初之四四亦為馬逐之象也六二不<lb/>
　逐所喪中正自守則所喪不逐而自得矣自二數至<lb/>
　上又自初數至二其數七二復成兊離得貝之象離<lb/>
　為日勿逐七日得也易傳曰守其中正而不自失過<lb/>
　則復其常矣<lb/>
六三震蘇蘇震行无眚象曰震蘇蘇位不當也<lb/>
<pb n="59a"/>
　六三在坎陷中處不當位震懼自失故震蘇蘇震為<lb/>
　反生三震之極震極反生蘇也春秋外傳殺秦諜三<lb/>
　日而蘇若太𤣥謂震于利顛仆死則不復蘇矣易傳<lb/>
　曰蘇蘇神氣緩㪚自失之狀處不當位震懼自失而<lb/>
　不知動其禍自取也故曰眚若因震懼而行出險就<lb/>
　正何𤯝之有易傳曰三行至四正也<lb/>
九四震遂泥象曰震遂泥未光也<lb/>
　坎水坤土泥也震足陷於泥中滯泥也陽有可震之<lb/>
<pb n="59b"/>
　剛動則有光而四自二進遂行而不反四失位陷於<lb/>
　泥中處則莫能守動則莫能奮震道未光也知其不<lb/>
　可遂反而處三震懼得正俟時而動則光矣坎離正<lb/>
　光也二三兩爻相易取義夫初九九四均震也六二<lb/>
　喪貝六五无喪當位不當位之異也荀本作隧或云<lb/>
　遂隧古通用<lb/>
六五震往來厲億无喪有事象曰震往來厲危行也其<lb/>
事在中大无喪也<lb/>
<pb n="60a"/>
　五往而上則柔不可居動之極來而下則乗剛往來<lb/>
　皆危行也億虞氏作噫五動成兊巽兊口噫也惜之<lb/>
　辭巽為事五之所有事在中而已五剛大乃能无喪<lb/>
　有事柔則危剛大守中雖甚危之時可以致亨五无<lb/>
　喪有事則二往助之矣易傳曰諸卦雖不當位多以<lb/>
　中為美三四雖當位或以不中為過盖中則不違於<lb/>
　正正不必中也天下之理莫善于中於二五見之矣<lb/>
上六震索索視矍矍征凶震不于其躬于其鄰无咎婚<lb/>
<pb n="60b"/>
媾有言象曰震索索中未得也雖凶无咎畏鄰戒也<lb/>
　上六過中處震之極窮而氣索將下交於三三亦過<lb/>
　中而窮莫助之者是以恐懼失守窮之又窮故曰震<lb/>
　索索中未得也使得中自持不至於窮索矣懼而動<lb/>
　成離離為目動而不正則否或動或否目不安定視<lb/>
　矍矍也視矍矍者以震索索也恐懼如此當守其正<lb/>
　征則凶征者以正行亦動也坤為身四折之為躬鄰<lb/>
　謂五五有乗剛之危所以无喪者得中也上六未嘗<lb/>
<pb n="61a"/>
　乗剛而畏之苟知鄰之无喪者在於得中能自戒懼<lb/>
　不動則雖處凶地而无咎矣无咎者得正也五震而<lb/>
　動兊為口戒也上六六五隂也九四陽也六九相配<lb/>
　有婚媾之義上六不得乎三或來交四則五必有言<lb/>
　四五相比上安得而配之上既不可以交三又不可<lb/>
　以交四以此見上六終不可動故曰征凶横渠曰五<lb/>
　既附四已乃與焉則招悔而有言矣能以鄰為戒則<lb/>
　无咎易傳曰聖人於震終示人知懼能改之義為勸<lb/>
<pb n="61b"/>
　深矣<lb/>
䷳<hi>艮下艮上</hi>艮其背不𫉬其身行其庭不見其人无咎彖<lb/>
曰艮止也時止則止時行則行動静不失其時其道光<lb/>
明艮其止止其所也上下敵應不相與也是以不𫉬其<lb/>
身行其庭不見其人无咎也<lb/>
　以三畫卦言之陽止於二隂之上止也以重卦言之<lb/>
　上下内外各得其止故曰艮止也止非一定之止也<lb/>
　行止相為用所以明道也猶寒暑之成歲晝夜之成<lb/>
<pb n="62a"/>
　日時焉而巳矣艮者震之反艮止也静也震動也行<lb/>
　也艮直坤之初六可止之時也震直大壯之九四可<lb/>
　行之時也不可止而止猶不可行而行其失道一也<lb/>
　是以一動一静震艮相反而不失其時則其道光明<lb/>
　矣坎月在東光明之時也夫子可以仕則仕可以止<lb/>
　則止又曰无可无不可者此也彼入而不出往而不<lb/>
　反者豈知道之大全哉故曰時止則止時行則行其<lb/>
　道光明此以震艮反復言乎艮也艮之所以能止者<lb/>
<pb n="62b"/>
　止之於其所也背止之象韓愈曰艮為背夫動生於<lb/>
　欲欲生於見背止於其所不見也上下兩體爻不相<lb/>
　應譬則兩人震之初九越五而之上一人背而往也<lb/>
　九四去四而之三一人背而來也五四中爻體艮中<lb/>
　在門闕之中庭也庭交際之地兩人背行於庭雖往<lb/>
　來於交際之地然背行則不與物交无所見也且自<lb/>
　顧其後不𫉬其身矣安能見人乎不獲其身忘我也<lb/>
　不見其人忘物也所以能各止其止也以人倫言之<lb/>
<pb n="63a"/>
　君止於仁臣止於敬父止於慈子止於孝以至萬物<lb/>
　庶事各有所止古人繡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>於裳兩已相背其艮之象<lb/>
　乎故曰艮其止止其所也上下敵應不相與也是以<lb/>
　不𫉬其身行其庭不見其人无咎也上下敵應不相<lb/>
　與可止之時故无咎若施之於他卦則有咎矣此以<lb/>
　震艮相反推明艮其背也在卦氣為十月故太𤣥凖<lb/>
　之以堅<lb/>
象曰兼山艮君子以思不出其位<lb/>
<pb n="63b"/>
　兩山相兼而峙然各止其所焉位者所處之分君子<lb/>
　據正循分亦各止其所而已周公之忠大舜之孝皆<lb/>
　分當然也横渠曰如素夷狄行乎夷狄素患難行乎<lb/>
　患難也二四坤爻在中而正思不出位也夫易言思<lb/>
　者皆坤也故太𤣥以五五土為思或曰心火也脾土<lb/>
　也心乃有思以為土何也曰心火也有所思則係之<lb/>
　於土猶悲主肺怒主肝悲怒有不由於心者乎故曰<lb/>
　心居中而治五官<lb/>
<pb n="64a"/>
初六艮其趾无咎利永貞象曰艮其趾未失正也<lb/>
　初在下體之下動而應足者趾也四震為足艮其趾<lb/>
　者止其動之初也六居初不正宜有咎事止之於初<lb/>
　其止早矣未失正也可動而動則正矣利永貞者非<lb/>
　永止也動而正也正則行止一也不能止則亦不能<lb/>
　行矣初四相易成巽巽為長永貞也初六隂柔患不<lb/>
　能久故戒之以利永貞<lb/>
六二艮其腓不拯其隨其心不快象曰不拯其隨未退<lb/>
<pb n="64b"/>
聽也<lb/>
　二動成巽巽為股二艮之柔膚也膚在下應股腓也<lb/>
　腓膊腸也二不能動三剛而失中止之於上不獲往<lb/>
　應於五艮其腓也九三止矣六二亦隨而止則所謂<lb/>
　其隨者隨九三也三震二動成兊澤雷之象故曰隨<lb/>
　拯一作抍音承馬融曰舉也三震起也三若之五成<lb/>
　艮為手有舉之象二未能使三退處於二而聽從於<lb/>
　已不能上行一舉手以濟五之柔不抍其隨也其隨<lb/>
<pb n="65a"/>
　猶言其事當隨也三坎為耳退處於二退聽也易傳<lb/>
　曰退聽下從也故曰未退聽也二又不能自動應五<lb/>
　故其心不快二動成兊兊為決其心快也二不能動<lb/>
　坎為心病不快也六二止於下制於九三之彊而拳<lb/>
　拳然不忘納忠於君非中正君子孰能如是乎孟子<lb/>
　出弔王驩輔行之時乎易傳曰言不聽道不行也故<lb/>
　其心不快不得行其志也士之處髙位則有拯无隨<lb/>
　在下位則有當拯者有當隨者有拯之不得而後其<lb/>
<pb n="65b"/>
　隨者也<lb/>
九三艮其限列其夤厲薰心象曰艮其限危薰心也<lb/>
　薰子夏傳王弼本同孟喜京房馬融王肅作熏馬王<lb/>
　曰熏灼其心虞翻本作閽虞曰艮為閽閽守門人坎<lb/>
　盜動門故厲閽心古閽作熏字又曰馬君言熏灼其<lb/>
　心未聞易道以坎水熏灼人也荀爽曰以熏為勲或<lb/>
　誤作動盖古本當作動心動心二字傳者誤併作勲<lb/>
　字耳再傳者又脫其偏傍作熏而後來者又加草遂<lb/>
<pb n="66a"/>
　成薰字故荀以熏為薰虞亦曰古閽作熏字今以象<lb/>
　考之宜作動心三在上下體之際限也限腰也帶之<lb/>
　所限三止之極止而不動艮其限也夤膐也一作䏖<lb/>
　馬融曰夾脊肉鄭氏本作<graphic n="KR1569" url="https://raw.githubusercontent.com/kanripo/KR-Gaiji/master/images/KR1569.png" mimeType="image/png"/>古之人不動其心者善<lb/>
　養吾浩然之氣而巳進退綽然有餘裕故其心不動<lb/>
　九三知止之止而不知無止之止堅强固止與物睽<lb/>
　絶无安裕之理譬之一身下體欲静上體動而争之<lb/>
　則上下不相屬列絶其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>危厲動其心宜矣坎為心<lb/>
<pb n="66b"/>
　病故曰厲動心觀此知孟子之不動心非體易者不<lb/>
　能也<lb/>
六四艮其身无咎象曰艮其身止諸躬也<lb/>
　坤為身三坎折之為躬四在大臣之位而六五柔中<lb/>
　不足於剛健故不能止天下之當止惟止其身自止<lb/>
　於正故无咎若責以天下則安得无咎夫身有大身<lb/>
　萬物與我同體者是也六四下不能止天下之當止<lb/>
　上不能正其君局局然自止其身不亦小哉故夫子<lb/>
<pb n="67a"/>
　易身為躬王弼謂自止其躬不分全體輔嗣其知之<lb/>
　歟易𫝊曰僅能善其身豈足稱大臣之任乎<lb/>
六五艮其輔言有序悔亡象曰艮其輔以中正也<lb/>
　三至上體頤五動成巽五應二五成兊艮在首下動<lb/>
　而上止為輔兊為口舌言之象五巽而出之與二相<lb/>
　應答艮其輔言有序也六五不正宜有悔施止道於<lb/>
　其輔頰言必中正斯可以止天下之動矣是以悔亡<lb/>
上九敦艮吉象曰敦艮之吉以厚終也<lb/>
<pb n="67b"/>
　艮為山篤實也動成坤厚也篤實而厚敦之象上艮<lb/>
　之極止極者有不止焉九以剛居上動而必正能厚<lb/>
　其終知止於至善之道正故吉非篤實之君子能之<lb/>
　乎易傳曰人之止難於久故節或移於晚守或失於<lb/>
　終事變於久人之所同患也<lb/>
䷴<hi>艮下巽上</hi>漸女歸吉利貞彖曰漸之進也女歸吉也進<lb/>
得位往有功也進以正可以正邦也其位剛得中也止<lb/>
而巽動不窮也<lb/>
<pb n="68a"/>
　漸否一變三之四成卦九四之剛下柔六三之柔上<lb/>
　進漸柔之進也故曰漸之進也此以否六三之四言<lb/>
　漸也女謂嫁曰歸自内之外也三坤之四成巽女往<lb/>
　也四乾之三成艮男下女也艮男下女然後巽女往<lb/>
　而進艮陽居三巽隂居四男女各得其正矣夫漸之<lb/>
　進不一也臣之進於君人之進於事學者之進於道<lb/>
　君子之進於徳未有犯分躐等而能進者而漸專以<lb/>
　女歸為義者禮義亷恥之重天下國家之本无若女<lb/>
<pb n="68b"/>
　之歸也故娶妻者非媒則不得非卜筮則不従納采<lb/>
　問名納吉納徵請期親迎莫不以漸女子之嫁也母<lb/>
　醮之房中父命之阼階諸母戒之兩階之間三月廟<lb/>
　見而後成婦亦必以漸如是而歸則正正則吉故曰<lb/>
　漸女歸吉利貞彖曰女歸吉也言女歸之所以吉者<lb/>
　利於貞也此以三四易位各得其正言漸之進也易<lb/>
　傳曰在漸體而言中二爻交也横渠亦曰九三六四<lb/>
　易位而居盖後之傳易者自伊川横渠二先生漸以<lb/>
<pb n="69a"/>
　卦變言之矣漸之進其徳有四進得位往有功也進<lb/>
　而正可以正邦也其位剛得中也止而巽動不窮也<lb/>
　四者隂之位六往居之得位也位者待才用之宅進<lb/>
　而不得其位則无所施位過其才則力不勝進而得<lb/>
　位往必有功故曰進得位往有功也四者諸侯之位<lb/>
　坤土在上為邦君子之進正已而巳已不正未有能<lb/>
　正人者其始不正終必不正三以正進四以正交則<lb/>
　四爻皆正邦國正也猶女得所歸男女既正家道不<lb/>
<pb n="69b"/>
　期於正而自正故曰進以正可以正邦也此兩者以<lb/>
　六居四言漸也或曰剛得中謂九五誤也在九五當<lb/>
　曰剛中而應如无妄萃是也當曰中正而應如同人<lb/>
　是也此謂九三也剛陽徳也其位在六爻為一三五<lb/>
　一始進也五進已極三得中也已極則不復進矣太<lb/>
　𤣥曰月闕其膊不如開明於西剛得中其進未極漸<lb/>
　如是可進矣故曰其位剛得中也此以九三言漸也<lb/>
　内艮止也外巽巽也易傳曰人之進也以欲心之動<lb/>
<pb n="70a"/>
　躁而不得其漸則有困窮矣在漸之義内止静而外<lb/>
　巽順其動不窮也故曰止而巽動不窮也動言三四<lb/>
　動動而正所以不窮此以兩體二爻言漸也在卦氣<lb/>
　為正月故太𤣥凖之以銳<lb/>
象曰山上有木漸君子以居賢德善俗<lb/>
　山上有木止於下漸於上也君子進德以漸善俗亦<lb/>
　以漸九五易而可久賢人之徳也居賢德則安之而<lb/>
　不動矣居亦止也坤為民坎險也民險者惡俗之象<lb/>
<pb n="70b"/>
　然二三四正正為善艮止也君子在上進德以漸安<lb/>
　其德而不動則惡俗自善險者漸止矣善俗之道也<lb/>
　王肅本作善風俗<lb/>
初六鴻漸于干小子厲有言无咎象曰小子之厲義无<lb/>
咎也<lb/>
　初動離為飛鳥坎為水之二巽為進退水鳥而能進<lb/>
　退者鴻也二坎水之厓干也三艮為少男小子也初<lb/>
　之二艮變兊兊為口小子有言也初在下柔而无應<lb/>
<pb n="71a"/>
　自小子見之以為危厲者也不知在下所以有進之<lb/>
　漸君子之柔其動也剛離隠處卑非援乎上也於義<lb/>
　无咎夫明夷之初君子于行則主人有言漸之初鴻<lb/>
　漸于干則小子厲有言進退之初非深識逺照不能<lb/>
　處之而不疑豈常情之能窺測哉故曰君子所為衆<lb/>
　人固不識也<lb/>
六二鴻漸于磐飲食衎衎吉象曰飲食衎衎不素飽也<lb/>
　自二至五有巽離坎鴻之象二之五坎變巽為艮艮<lb/>
<pb n="71b"/>
　坎為石巽為髙坤為平石髙且平磐也磐大石也五<lb/>
　之二坎變兊坎為水飲也兊為口食也兊為和說衎<lb/>
　衎而樂也二五以中正相應進而安裕飲食衎衎而<lb/>
　樂詩鹿鳴是也巽為白離為大腹二之五巽離毁不<lb/>
　素飽也素飽者无功食祿徒飽也君子之進豈飲食<lb/>
　而已哉上則道行于君下則澤加于民不徒飽也<lb/>
九三鴻漸于陸夫征不復婦孕不育凶利禦宼象曰夫<lb/>
征不復離羣醜也婦孕不育失其道也利用禦㓂順相<lb/>
<pb n="72a"/>
保也<lb/>
　三至二有坎離巽鴻之象三艮為山四變三為坤坤<lb/>
　為平地髙者平矣陸之象鴻離于水漸進于陸三若<lb/>
　守正待時而不妄動則得漸之道三四无應隂陽相<lb/>
　比而易合守正者戒之横渠曰漸至九三六四易位<lb/>
　而居坎為夫離為婦為大腹征以正行也三不守正<lb/>
　而合四夫征不復也夫征不復者以離羣醜也三隂<lb/>
　爻為羣隂為醜言不正則離乎羣衆而往不能反也<lb/>
<pb n="72b"/>
　四不守正而合三則離毁矣婦孕不育也婦孕不育<lb/>
　者不以正合而失其交之道也夫人所以致非道之<lb/>
　交者罔不自已求之我无隙以乗之彼何自來乎故<lb/>
　三不動則四坤不來矣君子自守其正不唯君子无<lb/>
　失已之累而小人亦不陷於非義是以順相保利用<lb/>
　禦冦之道坎為盜離為戈兵宼也象以三為君子又<lb/>
　以坎為冦者反以戒三也坤為順各得其正順相保<lb/>
　也<lb/>
<pb n="73a"/>
六四鴻漸于木或得其桷无咎象曰或得其桷順以巽<lb/>
也<lb/>
　六四之柔進而介于二剛之間猶鴻漸于木也鴻足<lb/>
　蹼不能握木漸于木非所安之地四離飛鳥而有坎<lb/>
　巽鴻之象巽為木漸于木也然上承五以巽事之下<lb/>
　得三以順接之得所止焉惟順以巽故介于二剛之<lb/>
　間得位而无咎猶或得其桷也桷椽之方者巽為長<lb/>
　木艮為小木離為麗坤為方木小而方可麗於長者<lb/>
<pb n="73b"/>
　木之材中乎椽桷者也易傳曰横平之柯也<lb/>
九五鴻漸于陵婦三歲不孕終莫之勝吉象曰終莫之<lb/>
勝吉得所願也<lb/>
　二至五有坎離巽鴻之象五巽為髙二艮為山二之<lb/>
　五自山而進於髙復有山焉陵也大阜曰陵二進於<lb/>
　五得尊位也鴻水鳥進至于陵其位髙矣然非所樂<lb/>
　君子之樂王天下不與存焉故曰鴻漸于陵巽為婦<lb/>
　離為大腹乾為歲二五相易三至五厯三爻離毁巽<lb/>
<pb n="74a"/>
　見婦三歲不孕漸之時道不可遽行其功未見于上<lb/>
　下之間以三四相比而勝之也二艮為土三四為震<lb/>
　木勝之五巽為木三四為兊金勝之勝之則四比五<lb/>
　三比二而君臣離矣然二五相應中正之德同其合<lb/>
　乃中心之所願欲豈三四所能間哉其行有漸功成<lb/>
　而復其所則孕矣故終莫之勝吉吉正也<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
<pb n="74b"/>
　鴻漸于陵已髙矣又升而至于上窮而不知反則亢<lb/>
　是以君子不居焉進九三之賢升之于上已變而退<lb/>
　之三艮為山上動之三成坤艮山變坤為平地陸也<lb/>
　自下進上漸也上反三亦曰漸者進退相為用无退<lb/>
　則无進之漸一進一退其動不窮矣離巽飛類也剛<lb/>
　羽翰也柔其毛也九三之上成巽羽剛爻也所貴乎<lb/>
　君子者謂其進退不失其時上九進退有序不失其<lb/>
　時可用為儀也三隂爻羣也上九變而正退處而順<lb/>
<pb n="75a"/>
　不亂羣也亦可用為儀吉<lb/>
䷵<hi>兊下震上</hi>歸妹征凶无攸利彖曰歸妹天地之大義也<lb/>
天地不交而萬物不興歸妹人之終始也說以動所歸<lb/>
妹也征凶位不當也无攸利柔乗剛也<lb/>
　諸卦先釋卦名此彖先言天地之大義人之終始者<lb/>
　明夫婦之道原於天地重人倫之本也歸妹自泰來<lb/>
　三之四為震四之三為兊天地相交而成坎離坎離<lb/>
　者天地之用也天地以坎離交隂陽隂陽之義配日<lb/>
<pb n="75b"/>
　月乾天也乾納甲壬坤地也坤納乙癸離日也坎月<lb/>
　也故觀月知日觀日月而知天地以一月論之日遲<lb/>
　月速東西相望震兊也月至于晦則自東而北乃與<lb/>
　日㑹東乙也北癸也消乙入癸會于乾壬壬癸北方<lb/>
　氣之所歸十有二會萬物畢昌而月復見于震兊矣<lb/>
　故曰歸妹者天地之大義也天地不交則萬物不興<lb/>
　天地交而後有震震者天地之始交萬物興之時也<lb/>
　夫坤終乙癸則乾始震庚終者乾終於坤也前者以<lb/>
<pb n="76a"/>
　是終也始者坤終而乾始也後者以是始也夫婦始<lb/>
　終之際也父命子而醮之代父之道終之也壻受女<lb/>
　於主人人道之始始之也終始相續化生无窮是乃<lb/>
　月晦生自震而兊之象故曰夫婦者人之終始也此<lb/>
　以三四相易言歸妹之義也九三六四正也三四相<lb/>
　易而天地各得其宜義也故曰天地之大義也諸儒<lb/>
　以爻位不當謂所歸之妹為姪娣誤也爻變矣乃有<lb/>
　姪娣之象古者男三十而娶女二十而嫁故所歸以<lb/>
<pb n="76b"/>
　妹言之妹少女也男説女以動者以其所歸者妹也<lb/>
　說少女者人之情慕少女也乾上交坤坤下交乾震<lb/>
　兊相交以說而動與咸同意故曰說以動所歸妹也<lb/>
　言歸則兊女在内従震夫之外矣此合兩體而言歸<lb/>
　妹之義也婚姻之禮隂陽交際天地之大義也故三<lb/>
　四皆不當位退而各復其所乃吉六之四九之三征<lb/>
　也征而不已必凶古者昏禮冕而親迎壻御婦車男<lb/>
　下女也壻乗其車待於門外女從男也男下女則天<lb/>
<pb n="77a"/>
　地之義明女従男則天地之位定是以位雖不當而<lb/>
　無征凶斯道之並行所以不偏廢歟若以說而動所<lb/>
　履不正其凶必矣氓是也故曰征凶位不當也六三<lb/>
　六五柔也九二九四剛也以柔乗剛則其柔日長剛為<lb/>
　柔所乗則其剛日消夫弱婦强不能正室必至於夫<lb/>
　妻反目其道不可以推行矣三不利於内四不利於<lb/>
　外故曰无攸利此以中爻言說以動之戒也在卦氣<lb/>
　為霜降故太𤣥凖之以内<lb/>
<pb n="77b"/>
象曰澤上有雷歸妹君子以永終知敝<lb/>
　震雷也為東方兊澤也為西方天運八月東方如西<lb/>
　方澤上有雷也為男下女之象二月西方如東方澤<lb/>
　中有雷也為女從男之象始於下女終於從男天地<lb/>
　之正未始有敝也故嫁娶者法之然人之於夫婦不<lb/>
　能如震兊相從久而不息者何哉不能正其初也説<lb/>
　少而動衰則弃之其能永終乎君子知其然必謹於<lb/>
　夫婦之際下之者有義率之者有禮而其初正其初<lb/>
<pb n="78a"/>
　正則其末必正故永終而无敝歸妹初九上六之義<lb/>
　也坎離合為知知敝者其唯君子乎<lb/>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　三兊者震所歸之妹也初在三後无應三以巽下之<lb/>
　初九自卑而進說以從之歸妹以娣也三下初成巽<lb/>
　初九應震有雷風相與之象恒也嫡巽而娣說動故<lb/>
　能歸妹以娣如有嫡不以其媵備數豈能以娣哉初<lb/>
<pb n="78b"/>
　九正進之從三又正能恒者也故曰歸妹以娣以恒<lb/>
　也震為足兊折其左跛也跛者不足以行而從三則<lb/>
　有應可行跛能履也跛能履故征吉征以正行也正<lb/>
　則吉所以吉者以從三而承四四震夫道也三成四<lb/>
　初又從三相與以承内事相承也是以吉<lb/>
九二眇能視利幽人之貞象曰利幽人之貞未變常也<lb/>
　九二離為目兊毁其右眇也眇者不足以明然二有<lb/>
　應之五能視也女待男而行六五未下二二以剛中<lb/>
<pb n="79a"/>
　自持處内而不動不足以明也有眇之象初動而二<lb/>
　不動在坎中坎為隠伏二貞於五處内而說為幽人<lb/>
　幽人者女在窈窕幽閑之中五下之則二行復成兊<lb/>
　女自若也故利幽人之貞利幽人之貞者五下之而<lb/>
　後兊變坤為常此爻无娣象此以女子守常為義<lb/>
六三歸妹以須反歸以娣象曰歸妹以須未當也<lb/>
　初至五體需需須也須待也初從三得應二與五應<lb/>
　三獨无應須也天官書須女四星賤妾之稱織女三<lb/>
<pb n="79b"/>
　星天女也陸震曰天文織女貴須女賤則須為賤女<lb/>
　可知盖二應五已行矣三往无應而猶須之女之强<lb/>
　顔而不見售者也故曰歸妹以須夫女之可貴者為<lb/>
　其正也順也動以理也六三居不當位徳不正也柔<lb/>
　而上剛行不順也為說之主以說而歸動非理也上<lb/>
　无應无受之者也如是其賤矣故曰未當也易傳曰<lb/>
　未當者言其處其徳其求歸之理皆未當故无取之<lb/>
　反歸以娣何也女謂嫁曰歸自内之外也三本泰之<lb/>
<pb n="80a"/>
　四爻三无所適反歸於四則得正其應在初初正也<lb/>
　娣之位也諸娣從婦同行者也故應初乃有以娣之<lb/>
　意魯春姜之女三往三逐春姜召其女留之三年乃<lb/>
　復嫁之卒知為人婦之道春姜知反歸以娣之義也<lb/>
　六四既曰所歸之妹又曰須何也自變卦言泰四之<lb/>
　三成兊兊者震所歸之妹也自爻位言之二往歸五<lb/>
　矣三无所歸須也故曰曲而當<lb/>
九四歸妹愆期遲歸有時象曰愆期之志有待而行也<lb/>
<pb n="80b"/>
　離為中女九四居上體女貴髙之象九剛明而守柔<lb/>
　静女之賢者也六五歸妹九二往從之而九四不行<lb/>
　成兊兊正秋是以愆期女歸以仲春為期秋不行愆<lb/>
　期也四本泰之九三六四以坎男下之而後三之四<lb/>
　成震女以外為歸震仲春也遲歸以時也觀九四待坎<lb/>
　男下之得仲春而後行則愆期之志有待而行也<lb/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
<pb n="81a"/>
也<lb/>
　女以外為歸五君位九二兊女歸五乾天為帝兊少<lb/>
　女自長男觀之為妹帝乙歸妹也歸妹自泰變故六<lb/>
　五同象子夏曰湯之嫁妹也五坤居君位嫡夫人小<lb/>
　君位也袂衣袖手飾也所以為禮容二乾為衣離為<lb/>
　文章二之五離毁變坎成兊坎為水兊有伏艮為手<lb/>
　小君之袂无文而加澣濯之象初九娣之位乾兊伏<lb/>
　艮為衣袂而初九不動君之袂不如其娣之袂良也<lb/>
<pb n="81b"/>
　為小君如是善矣良至善也乾美為良貴女之歸惟<lb/>
　以謙降從禮為尊髙之徳不以容飾為說故曰帝乙<lb/>
　歸妹不如其娣之袂良也九二下也何以為帝女之<lb/>
　象以其所歸之位在五而二以貴行也五位在中二<lb/>
　亦中也貴者陽也古者王姬嫁於諸侯車服不繫其<lb/>
　夫下王后一等以貴行也不謙降從禮則亢而失中<lb/>
　不稱其位矣譬之天道月幾望矣其可盈乎坎月在<lb/>
　震東離日在兊西日月相望隂之盈也二之五坎離<lb/>
<pb n="82a"/>
　象毁月幾望也月幾望而不盈則不亢其夫故吉不<lb/>
　然凶之道也夫消長之理陽消則隂生故日下而月<lb/>
　西見隂盛則敵陽故既望則月東出婦道巳盛聖人<lb/>
　於此深慮之後世猶有以列侯奉事舅姑通問盈滿<lb/>
　之禍可勝言哉<lb/>
上六女承筐无實士刲羊无血无攸利象曰上六无實<lb/>
承虛筐也<lb/>
　震為竹上六坤動為方竹器而方筐也六三兊女之<lb/>
<pb n="82b"/>
　上隂虚无實承虚筐也三兊為羊四坎為血上動之<lb/>
　三坎毁兊見兊為刑殺士刲羊无血也祭祀之禮主<lb/>
　人割牲而主婦佐之房中牲體在俎乃設兩鉶而芼<lb/>
　之女承虚筐者以士刲羊无血无以為筐之實也故<lb/>
　史蘇曰士刲羊亦无<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>也女承筐亦无貺也无血則<lb/>
　无以貺女矣何以奉祭祀哉震兊夫婦也而曰士女<lb/>
　言夫婦之道不成也女不得其所承矣退而歸三三<lb/>
　亦失位无攸利也上六女歸而无終者也故其象如<lb/>
<pb n="83a"/>
　此子夏傳曰血謂四士刲羊三而无血是則自子夏<lb/>
　以來傳易者以互體言矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢上易傳卷五<lb/>
</p>
<p>
</p>
  </div>
</body>
</text>
</TEI>
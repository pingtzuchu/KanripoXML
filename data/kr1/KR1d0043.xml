<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>補饗禮</head>
    <p>
<pb n="1a"/>欽定四庫全書　　　　經部四<lb/>
　補饗禮　　　　　　　　禮類二<hi>儀禮之屬</hi>
　　提要<lb/>
　　　　<hi>臣</hi>等謹案補饗禮一卷<lb/>
　　　國朝諸錦輯錦字襄七號草廬秀水人雍正甲<lb/>
　　　　辰進士改庶吉士散館授知縣乾隆丙辰<lb/>
　　召試博學鴻詞授翰林院編修官至左春坊左贊<lb/>
　　　　善錦以儀禮十七篇有燕禮有公食大夫禮<lb/>
<pb n="1b"/>　　　　而獨無饗禮然其見于周官春秋傳戴記者<lb/>
　　　　猶可得而考見元吳澄作纂言及考注嘗有<lb/>
　　　　補經八篇補傳十五篇獨于饗禮之文未有<lb/>
　　　　特著葢縁第八第十聘覲篇中俱兼及饗食<lb/>
　　　　謂其可以相通而略之殊不知饗之為禮也<lb/>
　　　　大非一聘所能該有祭帝祫祭之大饗復有<lb/>
　　　　天子享元侯兩君相見及凡享賓客之不同<lb/>
　　　　使不自為一篇則雖諸書可考亦無自而察<lb/>
<pb n="2a"/>　　　　其全因據周官賔客之禮聨事而比次之并<lb/>
　　　　取左傳戴記中相發明者條注于其下為補<lb/>
　　　　饗禮一卷葢是編以周官為宗周禮固儀禮<lb/>
　　　　綱領以經補經固無訾于不類至其分注之<lb/>
　　　　傳記證佐天然咸有條理尤非牽强附㑹之<lb/>
　　　　比至薦籩不薦籩之異文庭燎門燎掌于閽<lb/>
　　　　人甸人之殊説並兩存其義不生穿鑿亦勝<lb/>
　　　　于空談意勝之學焉雖寥寥不足二十葉而<lb/>
<pb n="2b"/>　　　　古典所存足資考證未可以其篇帙之少而<lb/>
　　　　廢之也乾隆四十四年八月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>補饗禮</head> <lb/>
    <p>
<pb n="1a"/>欽定四庫全書<lb/>
　補饗禮<lb/>
　　　　　　　　　　　　　左賛善諸錦輯<lb/>
　　儀禮十七篇有燕禮公食大夫禮而無饗禮饗禮<lb/>
　　亡矣其見於周禮春秋傳戴記者猶可考也今據<lb/>
　　周官賓客之聨事而比次之并取傳記中相發明<lb/>
　　者條注扵其下以補亡竢説禮者取裁焉<lb/>
饗禮大宰掌賓客之式幣帛之式好用之式<lb/>
<pb n="1b"/>　春秋傳昭五年朝聘有圭享頫有璋小有述職大有<lb/>
　廵功設机而不倚爵盈而不飲宴有好貨飱有陪鼎<lb/>
　入有郊勞出有贈賄禮之至也<lb/>
膳夫王賓客食則徹王之胙俎燕飲則為獻主<lb/>
　春秋傳宣十六年晉侯使士㑹平王室王享之原襄<lb/>
　公相禮殽烝武子私問其故王聞之召武子曰季氏<lb/>
　而弗聞乎王享有體薦宴有折俎公當享卿當宴王<lb/>
　室之禮也武子歸而講求典禮以修晉國之法<hi>餘見國語</hi>
<pb n="2a"/>内饔掌割亨之事外饔共凡賓客之飱饔亨人共大羮<lb/>
鉶羮獸人共其死獸生獸入于腊人䱷人共其魚之鱻<lb/>
薧腊人共其脯腊凡乾肉之事<lb/>
　聘義酒清人渴而不敢飲也肉乾人飢而不敢食也<lb/>
　日莫人倦齊莊正齊而不敢解惰以成禮節<lb/>
酒正共禮酒共后之致飲于賓客之禮醫酏糟皆使其<lb/>
士奉之酒人共禮酒飲酒而奉之漿人共稍禮共夫人<lb/>
致飲于賓客之禮清醴醫酏糟而奉之<lb/>
<pb n="2b"/>　春秋傳莊十八年虢公晉侯朝王王饗禮命之宥僖<lb/>
　二十八年王享禮命晉侯宥<lb/>
凌人共氷<lb/>
　　案傳昭四年古者日在北陸而蔵氷其出之也朝<lb/>
　　之禄位賔食于是乎用之<lb/>
籩人共其薦籩羞籩<lb/>
　　案禮器諸侯相朝無籩豆之薦與此異<lb/>
醢人共醢五十罋醯人共酼五十罋<lb/>
<pb n="3a"/>　郊特牲恒豆之菹水草之和氣也其醢陸産之物也<lb/>
　加豆陸産也其醢水物也<lb/>
鹽人共其形鹽散鹽<lb/>
　春秋傳僖三十年王使周公閲來聘饗有昌歜白黒<lb/>
　形鹽辭曰國君文足昭也武可畏也則有備物之饗<lb/>
　以象其徳薦五味羞嘉穀鹽虎形以獻其功吾何以<lb/>
　堪之<lb/>
内宰凡賓客之祼獻瑶爵皆贊致后之賓客之禮<lb/>
<pb n="3b"/>　坊記禮非祭不交爵以此坊民陽侯猶殺繆侯而竊<lb/>
　其夫人故大饗廢夫人之禮注夫人之禮使人攝<lb/>
閽人設門燎蹕宫門廟門<lb/>
　　案燎地燭也束葦纒布以蜜塗之天子百公五十<lb/>
　　侯伯子男皆三十記曰庭燎之百由齊桓公始也<lb/>
　　又春秋傳襄三十一年諸侯賓至甸設庭燎周禮<lb/>
　　甸師帥其徒以薪蒸役外内饔之事是知門燎又<lb/>
　　甸人掌也又案郊特牲鄭註云賓入大門謂朝聘<lb/>
<pb n="4a"/>　　之賓行朝聘既畢燕饗之時燕則大門是寢門也<lb/>
　　饗則大門是廟門也<lb/>
寺人帥女宫而致于有司内豎為内人蹕牛人共其膳<lb/>
羞之牛<lb/>
　郊特牲天子適諸侯諸侯膳用犢諸侯適天子天子<lb/>
　賜之禮大牢貴誠之義也大饗尚腶脩而已矣疏設<lb/>
　大牢之饌先薦腶脩于前注亦不饗味也<lb/>
川衡共川奠澤虞共澤物之奠<lb/>
<pb n="4b"/>　　案此備物之饗以象其德已見前鹽人下<lb/>
囿人共其生獸死獸之物場人共其果蓏舍人共簠簋<lb/>
實之陳之舂人共其食米<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人共其簠簋之實<lb/>
　　案春秋傳羞嘉糓見前<lb/>
大宗伯以饗燕之禮親四方之賔客大賓客則攝而載<lb/>
果小宗伯辨六尊之名物以待賔客以時将瓚果肆師<lb/>
涖筵几築䰞贊果將共設匪罋之禮饗食授祭鬱人掌<lb/>
果事<lb/>
<pb n="5a"/>　郊特牲諸侯為賓灌用鬱鬯灌用臭也<lb/>
雞人夜嘑旦以<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官司几筵掌几席大饗射<lb/>
　郊特牲大饗君三重席而酢焉三獻之介君專席而<lb/>
　酢焉此降尊以就卑也<lb/>
典瑞掌果圭有瓚以果賓客璋邸射以造贈賓客凡賔<lb/>
客之事共其玉器而奉之内宗薦加豆籩及以樂徹則<lb/>
佐傳豆籩外宗佐王后薦玉豆眡豆籩及以樂徹亦如<lb/>
之王后以樂羞齍則贊<lb/>
<pb n="5b"/>　春秋傳僖二十二年楚子入饗于鄭九獻庭實旅百加<lb/>
　籩豆六品昭六年季孫宿如晉晉侯享之有加籩武<lb/>
　子退使行人告曰小國之事大國也苟免于討不敢<lb/>
　求貺得貺不過三獻今豆有加下臣弗堪無乃戾也<lb/>
　韓宣子曰寡君以為驩也對曰寡君猶未敢况下臣<lb/>
　君之𨽻也敢聞加貺固請徹加而後卒事晉人以為<lb/>
　知禮<lb/>
　　案疏楚實子爵以霸主自許故鄭以上公極禮待<lb/>
<pb n="6a"/>　　之饗受皆非也<lb/>
大司樂宿縣遂以聲展之出入則令奏王夏肆夏昭夏<lb/>
　春秋傳襄四年穆叔如晉晉侯享之金奏肆夏之三<lb/>
　不拜工歌文王之三又不拜對曰三夏天子所以享<lb/>
　元侯也使臣弗敢與聞文王兩君相見之樂也臣不<lb/>
　敢及<lb/>
樂師序其樂事令奏鍾鼓令相大師帥瞽登歌令奏擊<lb/>
拊下管播樂器令奏鼔<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>小師登歌擊拊下管擊應鼓<lb/>
<pb n="6b"/>鍾師奏燕樂笙師共鍾笙之樂鎛師鼓金奏之樂韎師<lb/>
掌韎樂帥屬舞旄人舞其燕樂籥師鼔羽籥之舞典庸<lb/>
器帥其屬而設筍簴陳庸器司干授舞器既舞則受之<lb/>
　仲尼燕居子曰禮有九大饗有四焉苟知此矣雖在<lb/>
　畎畆之中事之聖人已兩君相見揖譲而入門入門<lb/>
　而縣興揖譲而升堂升堂而樂闋下管象武夏籥序<lb/>
　興陳其薦俎序其禮樂備其百官如此而后君子知<lb/>
　仁焉行中規還中矩和鸞中采齊客出<hi>句</hi>以雍徹<hi>句</hi>
<pb n="7a"/>　以振羽是故君子無物而不在禮矣入門而金作示<lb/>
　情也升歌清廟示徳也下而管象示事也是故古之<lb/>
　君子不必親相與言也以禮樂相示而已　郊特牲<lb/>
　賓入大門而奏肆夏示易以敬也卒爵而樂闋孔子<lb/>
　屢歎之奠酬而工升歌發徳也歌者在上匏竹在下<lb/>
　貴人聲也樂由陽来者也禮由隂作者也隂陽和而<lb/>
　萬物得<lb/>
大司馬羞牲魚授其祭小司馬饗射掌其事量人制其<lb/>
<pb n="7b"/>從獻脯燔之數量大僕賓客正王之服位詔灋儀小臣饗<lb/>
食如大僕之灋齊僕朝覲宗遇饗食皆乘金路其灋儀<lb/>
各以其等為車送逆之節<lb/>
士師諸侯為賓帥其屬而蹕于王宫訝士帥其屬而為<lb/>
之蹕職金饗諸侯共其金版<lb/>
　　案鄭康成注帥蹕兼饗食時而言<lb/>
大行人掌大賓之禮大客之儀上公之禮廟中将幣三<lb/>
享王禮再祼而酢饗禮九獻食禮九舉諸侯廟中將幣<lb/>
<pb n="8a"/>三享王禮壹祼而酢饗禮七獻食禮七舉諸伯如諸侯<lb/>
之禮諸子廟中將幣三享王禮壹祼不酢饗禮五獻食<lb/>
禮五舉諸男如諸子之禮小行人掌邦國賓客之禮籍<lb/>
以待四方之使者司儀掌九儀之賓客詔王儀南鄉見<lb/>
諸侯土揖庶姓時揖異姓天揖同姓及其擯之各以其<lb/>
禮公於上等侯伯於中等子男於下等其将幣亦如之<lb/>
賓饗食如将幣之儀賓拜饗食賓繼主君皆如主國之禮<lb/>
大夫饗食如將幣之儀諸侯諸伯諸子諸男之相為賓<lb/>
<pb n="8b"/>也各以其禮相待也如諸公之儀諸公之臣相為國客<lb/>
凡侯伯子男之臣以其國之爵相為客而相禮其儀亦如<lb/>
之凡四方之賓客禮儀辭命餼牢賜獻以二等從其爵<lb/>
而上下之凡賓客送逆同禮凡諸侯之交各稱其邦而<lb/>
為之幣以其幣為之禮掌訝前驅聚柝待事掌交通事<lb/>
　　案鄭康成注繼主君儐主君也若饗食主君及燕<lb/>
　　亦速焉賈氏公彦疏儐者報也報主君為儐聘禮<lb/>
　　賓無饗食速主君者臣於君雖他國亦不敢速君<lb/>
<pb n="9a"/>　　故記云大夫饗君非禮是也若兩君有儐皆得速<lb/>
　　主君案春秋傳莊二十一年鄭伯享王于闕西辟樂<lb/>
　　備郊特牲云天子無客禮莫敢為主焉君適其臣<lb/>
　　升自阼階不敢有其室也<lb/>
　春秋傳莊十八年虢公晉侯朝王王饗醴命之宥皆<lb/>
　賜玉五㲄馬三匹非禮也　僖二十四年宋成公入<lb/>
　鄭鄭伯将享之皇武子曰宋先代之後也於周為客<lb/>
　天子有事膰焉有䘮拜焉豐厚可也鄭伯享宋公有<lb/>
<pb n="9b"/>　加禮　二十八年王享醴命晉侯宥䇿命晉侯為侯<lb/>
　伯賜之大輅之服戎輅之服彤弓一彤矢百玈弓矢<lb/>
　千秬鬯一卣虎賁三百人　文三年公如晉晉侯享<lb/>
　公賦菁菁者莪荘叔以公降拜曰小國受命於大國<lb/>
　敢不慎儀君貺之以大禮何樂如之抑小國之樂大<lb/>
　國之惠也晉侯降辭登成拜公賦嘉樂　四年衛甯武<lb/>
　子來聘公與之宴為賦湛露及彤弓不辭又不答賦<lb/>
　使行人私焉對曰臣以為肄業及之也昔諸侯朝正<lb/>
<pb n="10a"/>　於王王宴樂之於是乎賦湛露則天子當陽諸侯用<lb/>
　命也諸侯敵王所愾而獻其功王於是乎賜之彤弓一<lb/>
　彤矢百玈弓矢千以覺報宴今陪臣来繼舊好君辱<lb/>
　貺之其敢干大禮以自取戾　宣十六年晉侯使士<lb/>
　㑹平王室定王享之原襄公相禮殽烝武子私問其<lb/>
　故王聞之召武子曰季氏而弗聞乎王享有體薦宴<lb/>
　有折俎公當享卿當宴王室之禮也武子歸而講求<lb/>
　典禮以修晉國之法　成九年季文子如宋致女復<lb/>
<pb n="10b"/>　命公享之賦韓奕之五章穆姜出于房再拜曰大夫<lb/>
　勤辱不忘先君以及嗣君施及未亡人先君猶有望<lb/>
　也敢拜大夫之重勤又賦綠衣之卒章而入　十四<lb/>
　年衛侯享苦成叔苦成叔傲甯子曰古之為享食<lb/>
　也以觀威儀省禍福也故詩曰兕觵其觩㫖酒思柔<lb/>
　彼交匪傲萬福来求今夫子傲取禍之道也　襄八<lb/>
　年晋范宣子来聘且拜公之辱告将用師于鄭公享<lb/>
　之賓将出武子賦彤弓宣子曰城濮之役我先君文<lb/>
<pb n="11a"/>　公獻功于衡雍受彤弓于㐮王以為子孫藏匄也先<lb/>
　君守官之嗣也敢不承命君子以為知禮　二十八<lb/>
　年蔡侯歸自晉入于鄭鄭伯享之不敬子産曰蔡侯<lb/>
　其不免乎日其過此也君使子展迋勞於東門之外<lb/>
　而傲吾曰猶将更之今還受享而惰乃其心也君小<lb/>
　國事大國而惰傲以為已心将得死乎　昭三年鄭<lb/>
　伯如楚子産相楚子享之賦吉日子産乃具田備<lb/>
掌客掌四方賓客之牢禮餼獻飲食之等數王合諸侯<lb/>
<pb n="11b"/>而饗禮則具十有二牢庶具百物備諸侯長十有再獻<lb/>
凡諸侯之禮上公五積皆眡飱牽三問皆脩羣介行人<lb/>
宰史皆有牢飱五牢食四十簠十豆四十鉶四十有二<lb/>
壺四十鼎簋十有二牲三十有六皆陳饔餼九牢其死<lb/>
牢如飱之陳牽四牢米百有二十筥酼醢百有二十罋<lb/>
皆陳車米眡生牢牢十車車秉有五籔車禾眡死牢牢<lb/>
十車車三秅芻薪倍禾皆陳乘禽日九十雙殷膳大牢<lb/>
以及歸三饗三食三燕若弗酌則以幣致之凡介行人<lb/>
<pb n="12a"/>宰史皆有飱饔餼以其爵等為之牢禮之陳數唯上介<lb/>
有禽獻夫人致禮八壺八豆八籩膳大牢致饗大牢食<lb/>
大牢卿皆見以羔膳大牢侯伯四積皆眡飱牽再問皆<lb/>
脩飱四牢食三十有二簠八豆三十有二鉶二十有八<lb/>
壺三十有二鼎簋十有二腥二十有七皆陳饔餼七牢<lb/>
其死牢如飱之陳牽三牢米百筥醯醢百罋皆陳米三<lb/>
十車禾四十車芻薪倍禾皆陳乘禽日七十雙殷膳大<lb/>
牢三饗再食再燕凡介行人宰史皆有飱饔餼以其爵<lb/>
<pb n="12b"/>等為之禮唯上介有禽獻夫人致禮八壺八豆八籩膳<lb/>
大牢致饗大牢卿皆見以羔膳特牛子男三積皆眡飱<lb/>
牽壹問以脩飱三牢食二十有四簠六豆二十有四鉶<lb/>
十有八壺二十有四鼎簋十有二牲十有八皆陳饔餼<lb/>
五牢其死牢如飱之陳牽二牢米八十筥醯醢八十罋<lb/>
皆陳米二十車禾三十車芻薪倍禾皆陳乘禽日五十<lb/>
雙壹饗壹食壹燕凡介行人宰史皆有飱饔餼以其爵<lb/>
等為之禮唯上介有禽獻夫人致禮六壺六豆六籩膳<lb/>
<pb n="13a"/>眡致饗親見卿皆膳特牛凡諸侯之卿大夫士為國客<lb/>
則如其介之禮以待之<lb/>
　　案此條不專言饗備載之<lb/>
　春秋傳僖十二年王以上卿之禮饗管仲管仲辭曰<lb/>
　臣賤有司也有天子之二守國髙在若節春秋来承<lb/>
　王命何以禮焉陪臣敢辭　成二年晉侯使鞏朔獻<lb/>
　齊捷于周王使委于三吏禮之如侯伯克敵使大夫<lb/>
　告慶之禮降于卿禮一等王以鞏伯宴而私賄之使<lb/>
<pb n="13b"/>　相吿之曰非禮也勿籍　成十二年晉郤至如楚聘<lb/>
　子反相至登金奏作驚而走出賓曰世之治也諸侯<lb/>
　閒於天子之事則相朝也於是乎有享宴之禮享以<lb/>
　訓共儉宴以示慈惠共儉以行禮而慈惠以布政政<lb/>
　以禮成民是以息百官承事朝而不夕此公侯之所<lb/>
　以扞城其民也　㐮十九年公享晉六卿于蒲圃賜<lb/>
　之三命之服軍尉司馬司空輿尉候奄皆受一命之<lb/>
　服賄荀偃束錦加璧乗馬先吴夀夢之鼎　季武子如晉<lb/>
<pb n="14a"/>　拜師晉侯享之范宣子賦黍苗武子興再拜稽首曰<lb/>
　小國之仰大國也如百榖之仰膏雨焉若常膏之其天<lb/>
　下輯睦豈唯敝邑賦六月　二十年季武子如宋報聘<lb/>
　也禇師段逆之以受享賦常棣之七章以卒宋人重<lb/>
　賄之歸復命公享之賦魚麗之卒章公賦南山有臺<lb/>
　武子去所曰臣不堪也　二十六年鄭伯賞入陳之<lb/>
　功享子展賜之先路三命之服先八邑賜子産次路<lb/>
　再命之服先六邑子産辭邑曰自上以下隆殺以兩<lb/>
<pb n="14b"/>　禮也臣之位在四且子展之功也臣不敢及賞禮請辭<lb/>
　邑公固予之乃受三邑　二十七年鄭伯享趙孟于<lb/>
　垂隴子展伯有子西子産子大叔二子石從趙孟曰<lb/>
　七子從君以寵武也請皆賦以卒君貺武亦以觀七<lb/>
　子之志　昭元年趙孟叔孫豹曹大夫入於鄭鄭伯<lb/>
　兼享之子皮戒趙孟禮終趙孟賦瓠葉子皮遂戒穆叔<lb/>
　且告之穆叔曰趙孟欲一獻子其從之及享具五獻之<lb/>
　籩豆於幕下趙孟辭私于子産曰武請于冢宰矣乃<lb/>
<pb n="15a"/>　用一獻趙孟為客禮終乃宴　二年韓宣子來聘公享<lb/>
　之季武子賦緜之卒章韓子賦角弓季武子拜曰敢<lb/>
　拜子之彌縫敝邑寡君有望矣<lb/>
凡禮賓客國新殺禮凶荒殺禮札䘮殺禮禍烖殺禮在<lb/>
野在外殺禮凡賓客死致禮以喪用賓客有䘮唯芻稍<lb/>
之受遭主國之䘮不受饗食受牲禮<lb/>
　春秋傳昭十二年晉侯享諸侯子産相鄭伯辭于享<lb/>
　請免䘮而後聼命晉人許之禮也<lb/>
<pb n="15b"/>　聘禮記凡致禮皆用其饗之加籩豆無饔者無饗禮<lb/>
　注士介無饗禮<lb/>
　　案嚴陵方氏慤曰禮之言大饗者十有一而其别<lb/>
　　有五祭帝一也祫祭先王二也天子饗元侯三也<lb/>
　　兩君相見四也凡饗賓客五也若月令季秋大饗<lb/>
　　帝禮器郊特牲大饗腥祭帝之大饗也禮器又言<lb/>
　　大饗其王事與大饗之禮不足以大旅祫祭先王<lb/>
　　之大饗也郊特牲又言大饗尚腶脩天子饗諸侯<lb/>
<pb n="16a"/>　　之大饗也郊特牲又言大饗君三重席而酢仲尼<lb/>
　　燕居言大饗有四坊記言大饗廢夫人之禮兩君<lb/>
　　相見之大饗也大司樂言大饗不入牲雜記言大<lb/>
　　饗卷三牲之俎凡饗賓客之大饗也大約饗禮以<lb/>
　　天子饗諸侯為正詩小雅彤弓覲禮同姓大國伯<lb/>
　　父異姓伯舅同姓小邦叔父異姓叔舅饗禮乃歸<lb/>
　　是也若大夫而饗君非禮也由三桓始也其後以<lb/>
　　漸而凌替矣<lb/>
<pb n="16b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　補饗禮<lb/>
</p>

  </div>
        </body>
    </text>
</TEI>
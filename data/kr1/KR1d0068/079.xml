<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
欽定禮記義疏卷七十九<hi>禮器圖二</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="1b"/>
　案周官司服祀昊天上帝則服大裘而冕祀五帝亦<lb/>
　如之享先王則衮冕司裘掌為大裘以共王祀天之<lb/>
　服郊特牲祭之日王被衮以象天戴冕璪十有二旒<lb/>
　則天數也鄭司農曰大裘黑羔裘服以祀天示質也<lb/>
　玉藻又曰禮不盛服不充故大裘不裼則襲用龍衮<lb/>
　可知也張融謂王至泰壇脫衮服裘鄭志謂大裘之<lb/>
　上又有𤣥衣此皆無據陳氏祥道曰先王祀天有質<lb/>
　以示内心之敬有文以示外心之勤内服大裘以因<lb/>
<pb n="2a"/>
　其自然外被龍衮戴冕璪以致其文飾不以内心廢<lb/>
　外心不以自然廢文飾然後事天之禮盡矣<lb/>
<pb n="3a"/>
</p>
<p>
<pb n="4a"/>
　案虞書稱舜觀古人之象作服日月星辰山龍華蟲<lb/>
　作繪宗彝藻火粉米黼黻絺繡蔡氏沈曰日月星辰<lb/>
　取其照臨山取其鎮龍取其變華蟲雉取其文六者<lb/>
　繪之於衣宗彝虎蜼取其孝藻取其潔火取其明粉<lb/>
　米取其養黼若斧形取其斷黻兩已相背取其辨六<lb/>
　者繡之於裳所謂十二章也冕十二旒旒十二玉郊<lb/>
　特牲曰祭之日王被衮以象天戴冕璪十有二旒則<lb/>
　天數也是十二章者殆合在天之象在地之形以致<lb/>
<pb n="4b"/>
　備物之敬周未嘗異於虞也鄭氏康成乃謂周取日<lb/>
　月星三者於旂常而服止九章此說非也夫周之文<lb/>
　物日備故夫子取周之冕豈其大祭之服而采章有<lb/>
　損於前代者左氏謂旗有三辰未嘗謂服無三辰也<lb/>
　況上公服九章而王服亦九章豈周禮正名分別嫌<lb/>
　疑辨等殺之意哉<lb/>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　案周禮弁師掌王之皮弁會五采玉璂象邸玉筓士<lb/>
　冠禮皮弁服素積緇帶素韠爵弁服纁裳純衣緇帶<lb/>
　韎韐又有韋弁者以韎韋為之則兵服也周禮於王<lb/>
　及諸侯卿大夫之皮弁會上有五采三采二采玉璂<lb/>
　象邸之飾唯不言士弁之飾則無飾可知矣鄭注又<lb/>
　謂爵弁制同於冕但無旒為異或又謂爵弁即韋弁<lb/>
　抑知弁以合手為象固與冕殊形而韋弁施之武事<lb/>
　又與爵弁異用也哉<lb/>
<pb n="6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="6b"/>
　案儀禮士冠禮緇布冠缺項青組纓屬于缺緇纚廣<lb/>
　終幅長六尺記曰始冠緇布之冠也冠畢即不復著<lb/>
　所謂冠而敝之也惟庶人則終著之詩云臺笠緇撮<lb/>
　是也鄭氏康成曰缺讀如有頍者弁之頍緇布冠無<lb/>
　筓者著頍圍髪際結項中隅為四綴以固冠項中有<lb/>
　<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>亦由固頍為之屬猶著也無筓者纓而結其絛也<lb/>
　案後經文云右手執項則此項乃冠之項因項而得<lb/>
　名也云缺項者蓋以此結補項間之缺耳鄭乃改缺<lb/>
<pb n="7a"/>
　為頍夫頍乃著弁之貌豈得為首服之名乎是說也<lb/>
　存疑可也<lb/>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　案士冠禮有𤣥冠鄭氏注云𤣥冠委貌也周官司服<lb/>
　有冠弁服注又云委貌也聶氏崇義述舊圖謂夏曰<lb/>
　毋追殷曰章甫周曰委貌後代轉以巧意改新而易<lb/>
　其名耳然則委貌也章甫也毋追也冠弁也並用緇<lb/>
　布為之故皆可以𤣥冠名之其制有梁有武有纓有<lb/>
　緌有純有縮縫有横縫有襞積或五或七大抵吉冠<lb/>
　左辟喪冠右辟吉冠内畢喪冠外畢吉冠圜喪冠厭<lb/>
　吉冠𤣥喪冠素吉冠不條屬喪冠條屬吉冠緌喪冠<lb/>
<pb n="9a"/>
　不緌吉冠緣喪冠不緣居冠屬武非居冠不屬武此<lb/>
　其大畧也　又案古之冠制不可及見已言禮者各<lb/>
　自為圖少所可據今姑取其適人情而於經傳不悖<lb/>
　者繪為此圖并存諸舊圖於左俾後之學者有所考<lb/>
　云<lb/>
<pb n="10a"/>
</p>
<p>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
　案縰以韜髮作紒總以束髮之本而垂餘髻後以為<lb/>
　飾皆緇繒為之蓋先以縰韜髮而結之又用筓固髻<lb/>
　然後束其本而垂其餘縰廣終幅長六尺蓋髮之多<lb/>
　少長短大槩如此總則束其本而垂之似不必六尺<lb/>
　也陳氏祥道曰孔穎達總尺二寸此不可考<lb/>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　案内則子事父母婦事舅姑皆筓又女子十五而筓<lb/>
　周禮弁師掌王之五冕玉筓士冠禮皮弁爵弁皆有<lb/>
　筓士喪禮用鬠筓喪服傳曰喪筓者櫛筓也吉筓者<lb/>
　象筓也然則筓也者固統男女通吉凶合冠弁而皆<lb/>
　未可闕者與制長尺二寸或以玉或以象惟鬠筓則<lb/>
　以桑為之長四寸<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　案髦有二兩角夾囟曰角三角縱横午達於頂上曰<lb/>
　羈亦有以男女分左右者總謂之髦蓋子生三月剪<lb/>
　髮留髦於首髮既畢長又以他髮作髦而著之於首<lb/>
　父母俱殁乃去之内則子拂髦是拂塵乃著之也未<lb/>
　冠筓者男女皆然惟婦不言拂髦蓋自筓後用鬈首<lb/>
　時已去之據雜記女二十而筓燕則鬈首蓋許嫁則<lb/>
　去之則去髦之期可知矣<lb/>
<pb n="14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　案巾以拭物朱子小學圖女人巾蒼艾色亦曰紛帨<lb/>
　陳氏祥道曰以巾言之謂之紛與帉同義以拭物言<lb/>
　之謂之帨與挩同義男女皆佩之櫛梳也以理髮玉<lb/>
　藻櫛用樿櫛髮晞用象櫛樿白理木澁木也象櫛則<lb/>
　滑矣詩其比如櫛則密可知<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　案儀禮士冠禮𤣥端𤣥裳黄裳雜裳緇帶爵韠特牲<lb/>
　饋食禮主人冠𤣥端玉藻諸侯朝𤣥端夕深衣雜記<lb/>
　端衰喪車皆無等周禮司服其齊服有𤣥端素端鄭<lb/>
　司辰云衣有襦裳者為端鄭康成云變素服言端者<lb/>
　明異制端者取其正也士之衣袂皆二尺二寸而屬<lb/>
　幅是廣袤等也其袪尺二寸大夫以上侈之者半而<lb/>
　益一其袂三尺三寸袪尺有八寸也賈氏公彦曰𤣥<lb/>
　端即朝服十五升布衣也不言朝服而言𤣥端者欲<lb/>
<pb n="16a"/>
　見色而取其正也陳氏祥道曰司服言諸侯孤卿大<lb/>
　夫士之服而繼之以齊服𤣥端則𤣥端者非特士之<lb/>
　齊服而已古者端衣或施之於冕或施之於冠大戴<lb/>
　禮曰武王端冕而受丹書樂記魏文侯曰端冕而聽<lb/>
　古樂此施於冕者也冠禮冠者𤣥端内則子事父母<lb/>
　冠緌纓端鞸紳公西華曰端章甫此施之於冠也蓋<lb/>
　𤣥冠齊服也諸侯與士以為祭服大夫士以為私朝<lb/>
　之服天子至士又皆以為燕服然則端衣所用廣矣<lb/>
<pb n="16b"/>
　哉<lb/>
<pb n="17a"/>
</p>
<p>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　案衣之制同而名異者純之以采曰深衣純之以素<lb/>
　曰長衣純之以布曰麻衣著在朝服祭服之内曰中<lb/>
　衣而深衣則最為簡便者其制應規矩繩權衡袂圜<lb/>
　以應規曲袷如矩以應方負繩及踝以應直下齊如<lb/>
　權衡以應平衣身方二尺用布幅二尺二寸之廣而<lb/>
　縫其二寸也袂方二尺廣與衣身相等也袪廣尺二<lb/>
　寸殺其八寸也裳則上狹而下闊以布六幅斜裁為<lb/>
　十二幅皆寛者居下狹者居上合六幅計之下畔一<lb/>
<pb n="19a"/>
　丈四尺四寸則要縫半之為七尺二寸所謂要半下<lb/>
　齊倍要也續衽鉤邊者鄭注云續屬也衽在裳旁者<lb/>
　也屬連之不殊裳前後也玉藻疏曰衽有殺而下者<lb/>
　謂喪服之衽廣頭在上狹頭在下也有殺而上者謂<lb/>
　深衣之衽寛頭在下狹頭在上也衽屬衣則垂而放<lb/>
　之則喪服及朝祭之服也屬裳則縫之以合前後則<lb/>
　深衣之衽也蓋續衽者乃聯屬其裳際兩旁之衽而<lb/>
　鉤邊者縫既畢又將其有幅之一旁覆掩其去幅之<lb/>
<pb n="19b"/>
　一旁而鉤縫其所裁之邊也大抵深衣之異於凡服<lb/>
　者有六凡服衣裳不相連而深衣則連衣裳一也凡<lb/>
　服幅前三後四深衣則斜裁六幅為十二幅二也凡<lb/>
　服之帶三分帶下而紳居二深衣則帶當無骨者三<lb/>
　也凡服上下殊名深衣則名通上下四也凡服吉凶<lb/>
　異用深衣則通乎吉凶五也凡服男女殊制深衣則<lb/>
　男女制同六也此所以無適不宜而為善衣之次也<lb/>
<pb n="20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　案玉藻曰唯君有黼裘以誓省鄭注黼裘者以黑羊<lb/>
　皮雜狐白為黼文作裘也陳氏澔曰國君可衣黼裘<lb/>
　以誓軍旅省耕斂　又案羔裘麛裘鹿裘狐白裘狐<lb/>
　青裘虎裘狼裘熊羆裘犬羊裘裘名不一要皆隨事<lb/>
　異服則文武吉凶之用不一也隨色異名則𤣥黄純<lb/>
　雜之施不同也良裘則其質美功裘則其功多周官<lb/>
　有掌皮有裘氏有司裘所以制章身之具酌文質之<lb/>
　宜者不亦詳乎<lb/>
<pb n="21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　案童子不衣裘及裳則其衣制如袍錦緣雖以示文<lb/>
　亦冠衣不純素之義居士錦帶童子縞帶<hi>用生絹</hi>此云<lb/>
　錦紳則帶縞而紳錦也士冠禮言采衣紒玉藻言緇<lb/>
　布衣錦緣錦紳并紐錦束髮皆朱錦文有詳畧其制<lb/>
　一而已<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　案古聖人取諸乾坤垂衣裳以治天下則裳已與衣<lb/>
　並作至周而裳制大備書顧命有黼裳蟻裳彤裳士<lb/>
　冠禮爵弁服纁裳又素積𤣥裳黄裳雜裳士喪禮凡<lb/>
　衰外削幅裳内削幅幅三袧注袧者謂辟兩側空中<lb/>
　央也裳前三幅後四幅深衣裳前後十有二幅乃用<lb/>
　布六幅斜裁之寛者居下狹者居上也士喪記明衣<lb/>
　有前後裳不辟長及觳論語曰非帷裳必殺之殺者<lb/>
　有殺縫而無辟積也夫非帷裳斯為辟積則朝服祭<lb/>
<pb n="23a"/>
　服之有辟積可知矣衰之裳三袧則吉裳不特三袧<lb/>
　可知矣明衣裳之長及觳則凡裳不止及觳可知矣<lb/>
　深衣裳十二幅則凡裳之幅皆前三後四可知矣鄭<lb/>
　氏康成謂深衣連衣裳又婦人服衣裳同色夫深衣<lb/>
　之衣裳連則凡裳之不與衣連可知矣婦人之衣裳<lb/>
　色同則男子之裳與衣殊色可知矣玉藻曰衣正色<lb/>
　裳間色夫衣裳之正閒異色此古人貴上體賤下體<lb/>
　之意也夫<lb/>
<pb n="24a"/>
</p>
<p>
<pb n="25a"/>
　案周禮内司服掌王后之六服褘<hi>讀翬</hi>衣揄狄<hi>讀搖翟</hi>闕<lb/>
　狄<hi>讀翟</hi>鞠衣展衣褖衣玉藻王后褘衣夫人揄狄<hi>褘揄狄讀</hi>
　<hi>同上</hi>君命屈<hi>讀/闕</hi>狄再命褘<hi>讀為鞠</hi>衣一命襢衣士褖衣内<lb/>
　司服專言后之六服玉藻則言后夫人以下六等之<lb/>
　服也爾雅云伊洛而南素質五色皆備成章曰翬江<lb/>
　淮而南青質五色皆備成章曰鷂鷂音搖此謂刻畫<lb/>
　雉形以為后夫人服也六服皆衣裳相連褘色𤣥揄<lb/>
　狄青屈狄赤鞠衣黄襢衣白褖衣黑翬揄二衣皆刻<lb/>
<pb n="25b"/>
　繒為雉形而五采畫之闕狄則刻形而不畫蓋褘衣<lb/>
　后祭先王之服也上公之夫人亦服之揄狄后祭先<lb/>
　公之服也三夫人三公之妻侯伯之夫人及王姬下<lb/>
　嫁於諸侯者亦服之闕狄后祭羣小祀之服也子男<lb/>
　之夫人亦服之鞠衣后告桑之服也九嬪公之孤之<lb/>
　妻侯伯子男之卿之妻亦服之展衣后禮見王及賓<lb/>
　客之服也公之卿大夫之妻侯伯子男之大夫之妻<lb/>
　亦服之褖衣后進御於王之服也女御及公侯伯子<lb/>
<pb n="26a"/>
　男之士之妻亦服之其祭服止於三以婦人無外事<lb/>
　也其衣裳連而不殊以婦人之徳本末純一故也其<lb/>
　服裏而不襌以隂成於偶不若陽成於奇也其諸侯<lb/>
　之臣之妻皆以次受服者夫尊於朝妻榮於室也<lb/>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
　案禮記玉藻韠君朱大夫素士爵韋圜殺直天子直<lb/>
　公侯前後方大夫前方後挫角士前後正韠下廣二<lb/>
　尺上廣一尺長三尺其頸五寸肩革帶博二寸鄭注<lb/>
　此𤣥端服之韠也韠之言蔽也凡韠以韋為之必象<lb/>
　裳色則天子諸侯𤣥端朱裳大夫素裳士𤣥裳黄裳<lb/>
　雜裳也皮弁服皆素韠圜殺直目韠制也直者四角<lb/>
　直無圜殺也前後方者殺四角使之方變於天子也<lb/>
　所殺者去上下各五寸前方後挫角者圜其上角變<lb/>
<pb n="29b"/>
　於君也韠以下為前以上為後前後正者士賤與君<lb/>
　同不嫌也正直方之間也天子之士則直諸侯之士<lb/>
　則方頸五寸亦謂廣也頸中央肩兩角皆上接革帶<lb/>
　以繫之肩與革帶廣同凡佩繫於革帶孔疏曰知此<lb/>
　韠非祭服韠者若其祭服則君與大夫士無别同是<lb/>
　赤色何得云大夫素士爵韋乎且祭服之韠大夫以<lb/>
　上謂之韍士爵弁謂之韎韐不得稱韠也陳氏祥道<lb/>
　曰韠之作也在衣之先其服也在衣之後其色則視<lb/>
<pb n="30a"/>
　裳而别以其茀前則曰韍以其一巾而足則曰韠以<lb/>
　色則曰縕以質則曰韎韐貴者以朱芾賤者以韎韐<lb/>
　長三尺以象三才頸五寸以象五行下廣二尺以象<lb/>
　地上廣一尺以象天詩曰庶見素韠是祥祭有韠也<lb/>
　劉熙謂婦人蔽膝亦如韠是婦人有韠也韠之為用<lb/>
　廣矣哉<hi>案一巾巾字或作帀</hi>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　案笏制諸侯前詘後直是圜上而方下也大夫前後<lb/>
　俱詘則上下俱圜也不言士者以大夫槩之也中博<lb/>
　三寸諸侯中以上殺半寸則上首博二寸半下首仍<lb/>
　三寸大夫笏上首從君殺半寸下又殺半寸則上下<lb/>
　皆窄而中獨博三寸也<lb/>
<pb n="32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　案偪行縢也詩作邪偪鄭氏康成曰偪束其脛至滕<lb/>
　則取偪束之義但詩曰邪而舊圖俱作正豈幅本正<lb/>
　而邪著之與禮書云邪幅朱色<lb/>
<pb n="33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　案士冠禮屨夏用葛冬用皮其色有黑有白有纁其<lb/>
　制有繶有絇有純士相見鄉飲酒燕禮俱有取屨脫<lb/>
　屨之文曲禮玉藻少儀俱言脫屨納屨之節蓋古人<lb/>
　於屨以不脫者致其敬以脫者盡其歡所謂一舉足<lb/>
　而不敢茍者如此<lb/>
<pb n="34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　案禮記玉藻曰古之君子必佩玉右徵角左宫羽又<lb/>
　曰凡帶必有佩玉惟喪否佩玉有衝牙天子佩白玉<lb/>
　而𤣥組綬公侯佩山𤣥玉而朱組綬大夫佩水蒼玉<lb/>
　而純組綬世子佩瑜玉而綦組綬士佩瓀玟而縕組<lb/>
　綬大戴禮曰下車以佩玉為度上有雙衡下有雙璜<lb/>
　衝牙玭珠以納其間琚瑀以雜之陳氏祥道謂其上<lb/>
　衡下璜中有琚瑀下有衝牙貫之以組綬納之以蠙<lb/>
　珠而其色有白蒼赤之辨其聲有角徵宫羽之應其<lb/>
<pb n="35a"/>
　象有仁智禮樂忠信道徳之備或結或垂所以著屈<lb/>
　伸之理或設或否所以適文質之儀此所以純固之<lb/>
　徳不内遷非僻之心無自入也蓋衡以平其心璜以<lb/>
　中其徳琚欲其有所安牙欲其有所制右徵角所以<lb/>
　象事與民左宫羽所以象君與物趨以采齊行以肆<lb/>
　夏所以比於樂周旋中規折旋中矩所以比於禮則<lb/>
　佩之為物奚適而非道也<lb/>
<pb n="36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　案爾雅肉好若一謂之環綦組蓋以青黑色之組為<lb/>
　綬也孔子從大夫之後應徳佩所謂大夫佩水蒼玉<lb/>
　而純組綬也乃佩象環而綬以綦組故陳祥道以為<lb/>
　聖人之謙徳<lb/>
<pb n="37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　案陳氏祥道曰夫燧圜先儒謂晴取火於金燧隂取<lb/>
　火於木燧然金燧以取明火特施於致嚴之時凡取<lb/>
　火皆木燧豈有間於隂晴耶其說如此但燧言鑽則<lb/>
　木燧當銳舊圖首尾皆銳則首尾皆可鑽也<lb/>
<pb n="38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　案朱子小學圖說曰觿狀如錐角銳可以解結是以<lb/>
　角為之也鄭氏康成曰以象骨為之觿有大小其制<lb/>
　一也<lb/>
<pb n="39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　案朱子小學圖說曰礪磨石也陳氏禮書礪亦謂之<lb/>
　砥孔氏安國曰砥細於礪<lb/>
<pb n="40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
　案陳氏祥道曰築氏為削長尺博寸合六而成規桃<lb/>
　氏為刃鄭氏曰刃刀劍之屬削今之書刀書曰赤刀<lb/>
　大訓孔安國曰赤刀赤刀削少儀曰刀卻刃授穎削<lb/>
　授拊鄭氏曰穎環也拊把也釋名刀到也其末曰鋒<lb/>
　若鋒刺之利也其本曰環形似環也然則直而本環<lb/>
　者刀也曲而本不環者削也據此則内則之刀當為<lb/>
　書刀書刀則削耳蓋對文則曰刀曰削散文則削亦<lb/>
　曰刀也<lb/>
<pb n="41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　案禮記内則子事父母右佩管遰注遰刀鞞也詩曰<lb/>
　鞞琫有珌又曰鞞琫容刀陳氏祥道曰鞞琫珌皆刀<lb/>
　削之飾而鞞尤在其下也鞞亦作琕杜預曰上飾曰<lb/>
　鞞下飾曰鞛<lb/>
<pb n="42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　案縏<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>為貯物小囊内則謂佩箴管線纊施縏<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>箴<lb/>
　管線纊皆在矣士昏禮又有衿縏熊氏以袠為刺鄭<lb/>
　氏以衿為帶蓋刺<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>為縏以帶繫之其實一耳又鄭<lb/>
　氏以衿縏為盛帨巾陳氏禮書據内則左佩帨巾右<lb/>
　佩縏<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>以駁之謂帨巾不聞有縏也<lb/>
<pb n="43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　案杖長六尺續漢書禮儀志杖端飾鳩鳩不噎之鳥<lb/>
　欲老人不噎也周禮伊耆氏杖有圅其制未聞王制<lb/>
　五十杖于家六十杖于鄉七十杖于國八十杖于朝<lb/>
<pb n="44a"/>
</p>
<p>
<pb n="45a"/>
　案陳氏祥道曰㮚氏升豆鬴止於三漢律厯志五量<lb/>
　起於黄鍾之龠以子榖秬黍中者千二百實其龠以<lb/>
　井水準其槩合龠為合十合為升十升為斗十斗為<lb/>
　斛其法用銅深凡六寸方尺而圜其外旁有庣量之<lb/>
　耳其上為斛其下斛底為斗左耳為升右耳為合龠<lb/>
　其狀似爵其重一鈞又曰鼓容十二斛槩以竹木為<lb/>
　之五量資之以平也又聶氏崇義曰㮚氏疏云鬴六<lb/>
　斗四升晏子曰齊舊四量四升為豆四豆為區四區<lb/>
<pb n="45b"/>
　為釜四釜為鍾然則鬴即釜也由二說推之則升合<lb/>
　斗之制大槩可見矣<lb/>
<pb n="46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　案陳氏祥道曰土勝水牛善耕勝水故可以勝寒氣<lb/>
　善耕故可以示農耕之早晚月令季冬之月大難旁<lb/>
　磔然後出土牛則出土牛驅除之終事也既乃告民<lb/>
　出五種命農計耦耕事則出土牛又農耕之始事也<lb/>
　後世土牛之法以嵗之幹色為首支色為身納音色<lb/>
　為腹以立春日幹色為角耳尾支色為脛納音色為<lb/>
　蹄其說蓋有所傳然也<lb/>
<pb n="47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　案耒狀若曲栨柄耒下前曲接耜者曰庛庛長尺一<lb/>
　寸中直者三尺三寸人手執之處二尺二寸自庛至<lb/>
　首六尺六寸<hi>耜耒頭也古以木後世以金</hi>
<pb n="48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　案萑葦取於八月至此乃具植不必嵗造飭之亦曰<lb/>
　具也陳氏祥道曰曲薄也植槌也正義曰案方言云<lb/>
　宋魏陳江淮之間謂之曲或謂之麴自關而西謂之<lb/>
　薄故云曲薄方言注槌縣蠶薄柱也宋魏陳楚江淮<lb/>
　之間謂之植自關而西謂之槌齊謂之样<lb/>
<pb n="49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="49b"/>
　案此置衣服之具即衣枷也曲禮曰柂枷内則曰楎<lb/>
　枷植曰楎横曰柂故孔疏以同類言之<lb/>
<pb n="50a"/>
</p>
<p>
<pb n="51a"/>
</p>
<p>
<pb n="52a"/>
　案士冠禮士喪禮俱有篋禮記亦言入學鼓篋篋者<lb/>
　以盛物亦以受書也書曰惟衣裳在笥禮記亦云蔵<lb/>
　於篋笥是笥亦以盛衣者鄭氏謂隋方曰篋方曰笥<lb/>
　隋者狹而長也廣長之制未聞　篚以竹為之長三<lb/>
　尺廣一尺深六寸足髙三寸士冠禮鄉飲酒少牢俱<lb/>
　有篚且有上篚有下篚有膳篚有玉幣之篚有飲食<lb/>
　之篚其用不同而其制則一也筐用於聘禮燕禮喪<lb/>
　禮其形則方其所容則五斛其用則以盛黍稷米粟<lb/>
<pb n="52b"/>
　居多焉此皆禮家日用之小物也<lb/>
<pb n="53a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="53b"/>
　案侯制等威不同大小亦異然總而言之有鵠有中<lb/>
　有躬有舌<hi>又謂之个</hi>有綱有縜有植居乎中者鵠也而周<lb/>
　乎鵠者中也處乎中之上下者躬也處乎躬之上下<lb/>
　者舌也綱所以持侯而繫於植者也縜所以籠綱維<lb/>
　持侯者也植所以繫侯而竪於地者也侯道取於弓<lb/>
　弓二尺以為侯中以大侯言之侯道九十弓二九為<lb/>
　十有八則侯中丈有八尺也三分侯中而鵠居一則<lb/>
　鵠方廣六尺也躬倍中大侯中一丈八尺上下躬各<lb/>
<pb n="54a"/>
　三丈六尺半當侯中兩旁出侯中各九尺舌上下不<lb/>
　同上舌倍躬廣七丈二尺以半當躬兩旁出躬各一<lb/>
　丈八尺下舌出躬半上舌左右各出九尺合當躬三<lb/>
　丈六尺通廣五丈四尺舌上下各有綱綱以繩為之<lb/>
　韜於舌中上下綱左右各出舌尋上綱廣八丈八尺<lb/>
　下綱以下舌半上舌計之廣七丈持綱之縜各廣寸<lb/>
　其餘七十弓五十弓準此而減其各侯去地之數與<lb/>
　總高之數各有差等所謂見鵠于參見鵠于干也凡<lb/>
<pb n="54b"/>
　侯用布俱横設古者布幅廣二尺二寸約以二寸為<lb/>
　縫故諸幅以二尺計大侯中一丈八尺宜用布九幅<lb/>
　其舌及躬俱高二尺餘倣此大射用皮侯燕射用獸<lb/>
　侯鄉射賓射用正侯此則諸侯之總式也<lb/>
<pb n="55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="55b"/>
　案投壺與射禮大槩相似據坐燕之後凡主請賓從<lb/>
　設中實算及奏貍首請行觴諸儀皆準射禮為之惟<lb/>
　壺矢與弓矢有别故視射禮為少省然立馬請慶則<lb/>
　又增於射禮之外矣其主賓之席亦異於射禮者壺<lb/>
　在南投者必南鄉燕禮主人席阼階上去壺遠意主<lb/>
　人請後當徙席賓東乃得南面並賓疏所謂與賔俱<lb/>
　即席相對為偶共投壺是也據云即席共投則投時<lb/>
　在席上矣故席與壺相去有二矢半之度也其主黨<lb/>
<pb n="56a"/>
　賓黨繼投者記謂算多少視其坐則兩黨亦有席在<lb/>
　堂其去壺亦當七尺但無文可考耳至射禮之算皆<lb/>
　釋獲者主之此即主之以司射又射禮釋獲者皆在<lb/>
　堂下此注謂司射在阼階上者射侯在堂下近門故<lb/>
　釋獲必近其所壺在堂上則亦當於堂上釋算也此<lb/>
　皆其禮之異者若貍首奏以瑟據射禮瑟工在西階<lb/>
　上之東此亦當然舊圖在堂下誤也瑟及工數亦當<lb/>
　有隆殺但無可考故圖僅以一瑟槩之魯薛二鼓俱<lb/>
<pb n="56b"/>
　有鼓有鼙其位及數亦無文可據圖準大射置之階<lb/>
　間兩鼓兩鼙鼙俱在鼓東又飲有爵有豐有尊鄉射<lb/>
　兩壺在賓席之東大射尊於東楹之西此以士鹿中<lb/>
　準之故設之賓主之間豐則依射禮在西階上中馬<lb/>
　之北云<lb/>
<pb n="57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="57b"/>
　案壺尊皆無耳禮記亦不言耳舊圖有無耳者亦有<lb/>
　有耳者意古制無耳有耳則係後人所增圖不加耳<lb/>
　以從古也又經言其所容止斗五升而注乃以二斗<lb/>
　釋之其異同之處疏說亦不甚楚楚據朱子云經之<lb/>
　所言者圓壺之實數注乃借方體言之算法所謂虛<lb/>
　加之數也若據方體所虛加以為實數遂定為圓壺<lb/>
　腹徑九寸而圍二尺七寸則為失之是當就此方形<lb/>
　規而圓之去其四角虛加之數四分之一則二斗之<lb/>
<pb n="58a"/>
　量積實三百二十四寸者<hi>以方者言</hi>但為二百四十三寸<lb/>
　每高一寸為廣六十四寸八分者<hi>亦以方言</hi>但為四十八<lb/>
　寸六分則壺之高雖不減於五寸其廣雖不減於八<lb/>
　寸五釐而其外圍則僅為二尺四寸一分五釐所受<lb/>
　僅為斗五升如經之云無不合矣其說甚明故以正<lb/>
　之<lb/>
<pb n="59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="59b"/>
　案立馬之節射禮所無其數以三為節則投壺禮止<lb/>
　於三如射禮矣馬制未聞據陳氏禮書云漢人格五<lb/>
　之法有功馬散馬皆刻馬象而植焉鄭氏釋周禮火<lb/>
　弊獻禽謂旌弊爭禽而不審者罰以假馬投壺之馬<lb/>
　蓋亦如此<lb/>
<pb n="60a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="60b"/>
　案陳氏祥道曰投壺算長二尺射箭籌長尺有握握<lb/>
　布四指則射籌長如算矣然射矢不曰籌故箭算曰<lb/>
　籌投矢曰籌故箭籌曰算大戴謂算大八分<lb/>
<pb n="61a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="61b"/>
　案鄉射禮射用鹿中鄉射記曰鹿中髤前足跪鑿其<lb/>
　背容八算注云前足跪者象教擾之獸受負也疏云<lb/>
　服不氏教擾猛獸有堪受負有不合受負者若今駞<lb/>
　受負則四足俱屈又投壺禮孔疏云中之形尅木為<lb/>
　之狀如鹿兕而伏鑿背盛算舊圖云士之中長尺二<lb/>
　寸首高七寸背上四寸穿之容算深尺二寸<lb/>
<pb n="62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="62b"/>
　案籌矢也聶氏圖投壺之地有三日中則于室日晚<lb/>
　則于堂太晚則于庭各就日光為之矢以扶計四指<lb/>
　曰扶廣四寸其長短之度各隨其地之廣狹室狹矢<lb/>
　長五扶則二尺也堂寛于室矢長七扶則二尺八寸<lb/>
　也庭又寛于堂矢長九扶則三尺六寸也經度壺間<lb/>
　二矢半注以為七尺者蓋據堂上七扶三等矢之中<lb/>
　者言之則室中當五尺庭中當九尺也矢又謂之籌<lb/>
　算之多少如籌經言八算則二偶各四矢也經言矢<lb/>
<pb n="63a"/>
　以柘若棘毋去皮注謂取其堅且重其制可知矣<lb/>
　又案經言毋去皮是矢制惟截之成笴而已若加雕<lb/>
　琢如射矢則去皮矣今依禮書圖之<lb/>
　<lb/>
　<lb/>
　<lb/>
　<lb/>
　<lb/>
<pb n="63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定禮記義疏卷七十九<lb/>
</p>
<p>
</p>
  </div>
</body>
</text>
</TEI>
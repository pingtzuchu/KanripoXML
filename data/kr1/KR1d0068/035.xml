<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
欽定禮記義疏卷三十五<lb/>
　禮器第十之二<lb/>
禮也者猶體也體不備君子謂之不成人設之不當猶<lb/>
不備也禮有大有小有顯有㣲大者不可損小者不可<lb/>
益顯者不可揜㣲者不可大也故經禮三百曲禮三千<lb/>
其致一也未有入室而不由户者<hi>當丁浪反</hi>
　正義鄭氏康成曰禮猶體謂若人身體致之言至也<lb/>
<pb n="1b"/>
　一謂誠也　孔氏穎達曰此論因上禮之有稱故此<lb/>
　以下廣明三代之禮皆由誠信乃合也人之身體髮<lb/>
　膚骨肉筋脈備足乃謂成人若不備便不為成人也<lb/>
　禮有大者謂有大及多為貴也有小者謂有小及少<lb/>
　為貴也有顯者謂有髙及文為貴也有㣲者謂有素<lb/>
　及下為貴也大小顯㣲各随其體而設禮不得不當<lb/>
　也行禮皆須至誠猶入室須由戸室猶禮戸猶誠也<lb/>
　　馬氏睎孟曰經禮者曲禮之總曲禮者經禮之别<lb/>
<pb n="2a"/>
　　陳氏澔曰體人身也先王經制大備如人體之全<lb/>
　具矣若行禮者設施或有不當亦與不備同也大者<lb/>
　損之小者益之揜其顯著其㣲是不當也<lb/>
　存疑鄭氏康成曰經禮謂周禮周禮六篇其官有三<lb/>
　百六十曲猶事也事禮謂今禮禮篇多亡本數未聞<lb/>
　辨正朱子曰禮儀三百便是儀禮中士冠諸侯冠天<lb/>
　子冠禮之類此是大節有三百條如始加再加三加<lb/>
　又如坐如尸立如齊之類皆是其中小目吕與叔云<lb/>
<pb n="2b"/>
　經便是常行底緯便是變底恐不然經中自有常有<lb/>
　變緯中亦自有常有變<lb/>
君子之於禮也有所竭情盡慎致其敬而誠若有美而<lb/>
文而誠若<lb/>
　正義鄭氏康成曰竭情盡慎謂以少小下素為貴也<lb/>
　美而文謂以多大髙文為貴也<lb/>
　存疑鄭氏康成曰若順也<lb/>
　辨正陳氏澔曰若語辭<lb/>
<pb n="3a"/>
　案有美而文則所易於不足者誠耳上句兼言敬此<lb/>
　句専言誠重禮本也葢非慎其獨何以能樂其發非<lb/>
　有忠信禮之本何以能行義理禮之文哉故此篇似<lb/>
　廣言義理禮之文而意實注重忠信禮之本也<lb/>
君子之於禮也有直而行也有曲而殺也有經而等也<lb/>
有順而討也有摲而播也有推而進也有放而文也有<lb/>
放而不致也有順而摭也<hi>殺去聲摲所監反又所覽反芟也放方徃反下有放必放</hi>
　<hi>同不致本或作不至摭之石反</hi>
<pb n="3b"/>
　正義鄭氏康成曰直而行若始死哭踊無節也<hi>孔疏直順</hi>
　<hi>己之天性而行敬方氏慤曰若凶事不詔至  無文皆是</hi>曲而殺若父在為母期<lb/>
　也<hi>方氏曰若君燕不以卿為賓亦是</hi>經而等若天子下至士庶人為<lb/>
　父母三年<hi>孔疏經常也天子至士庶尊卑有異而服其父母貴賤同一  方氏曰男昏女嫁亦</hi>
　<hi>是</hi>討猶去也順而討若天子以十二公以九侯伯以<lb/>
　七子男以五為節<hi>孔疏順序而稍去之</hi>摲之言芟也謂芟殺有<lb/>
　所與也摲而播若祭者貴賤皆有所得不使虚也<hi>孔疏</hi>
　<hi>謂君祭而臣助祭下至胞翟悉有所得</hi>推而進若王者之後得用天子<lb/>
<pb n="4a"/>
　之禮<hi>方氏曰若兄弟之子猶子亦是</hi>放而文若天子之服象日月以<lb/>
　至黼黻放而不致若諸侯自山龍以下<hi>孔疏放法而不至極</hi>順<lb/>
　而摭若君沐粱大夫沐稷士沐粱<hi>孔疏士卑不嫌是拾君之禮而用之</hi>
　　孔氏親達曰此經廣明禮意不同播布也放法也<lb/>
　存異項氏安世曰此章凡九條皆以反對為文獨經<lb/>
　而等無反對者則外八條皆變而不同即此一條之<lb/>
　反對也順而討自與順而摭為對討去也摭取也順<lb/>
　而去謂自下而上每等減去以去為順此以多為貴<lb/>
<pb n="4b"/>
　者也順而取謂自上而下每等取加以加為順此以<lb/>
　少為貴者也<lb/>
三代之禮一也民共由之或素或青夏造殷因<lb/>
　正義鄭氏康成曰一也者俱趨誠也言所尚雖異禮<lb/>
　則相因耳孔子曰殷因於夏禮所損益可知也周因<lb/>
　於殷禮所損益可知也　孔氏穎達曰此廣明三代<lb/>
　損益不同　方氏慤曰三代之禮所異者迹所同者<lb/>
　道故曰民共由之迹之相變雖或有異道之相因未<lb/>
<pb n="5a"/>
　始不同故其言如此<lb/>
　存疑鄭氏康成曰素謂殷尚白青謂夏尚黑秦趙髙<lb/>
　變亂名實以青為黑黑為黄今語猶存　王氏肅曰<lb/>
　舜尚青　方氏慤曰青言文素言質天地之文始於<lb/>
　春質始於秋<lb/>
周坐尸詔侑武方其禮亦然其道一也夏立尸而卒祭<lb/>
殷坐尸周旅酬六尸曾子曰周禮其猶醵與<hi>侑音又鄭云或作囿</hi>
　<hi>陸云或作宥武鄭讀無醵其庶反又其約反與音餘</hi>
<pb n="5b"/>
　正義鄭氏康成曰武當為無聲之誤也方猶常也告<lb/>
　尸行節勸尸飲食無常若孝子就養無方<hi>孔疏宗廟之中禮主</hi>
　<hi>於孝若子事父母</hi>此亦周所因於殷也夏禮尸有事乃坐殷<lb/>
　無事猶坐周旅酬使之相酌也后稷之尸發爵不受<lb/>
　旅合錢飲酒為醵<hi>孔疏曽子引世事証周禮旅酬</hi>旅酬相酌似之也<lb/>
　<hi>孔疏凡斂錢飲酒必令平徧與次序旅酬相似</hi>王居明堂禮仲秋乃命國醵<lb/>
　　孔氏穎達曰此論三代尸禮不同殷人坐尸周因<lb/>
　坐之詔告也侑勸也其禮亦然者謂周禮坐尸及詔<lb/>
<pb n="6a"/>
　侑無方之禮皆因於殷禮故云亦然其用至誠之道<lb/>
　一也夏禮質言尸是人人不可久坐神坐故惟飲食<lb/>
　時暫坐非飲食則尸倚立以至祭竟也殷因夏禮而<lb/>
　損其不坐之禮益為常坐之法周又因殷而益之更<lb/>
　相次序以酬也旅酬六尸謂祫祭時聚羣廟之主於<lb/>
　大祖后稷廟中次序以酬也大祫多主惟云六尸者<lb/>
　毁廟無尸但有主也<lb/>
　存疑孔氏穎達曰據特牲少牢詔侑皆祝謂人有方<lb/>
<pb n="6b"/>
　自確據周禮大祝下大夫二人上士四人小祝中士<lb/>
　八人下士十六人謂凡祝皆得詔侑不定一人　陸<lb/>
　氏佃曰案周九廟而旅酬六尸則旅酬葢言成康之<lb/>
　世而文武親未盡猶在七廟之數葢以時祭何必大<lb/>
　祫<lb/>
　案無方言詔侑之無有定所非謂勸侑之人不定一<lb/>
　人也　又案書言七世之廟可以觀徳禮王制言天<lb/>
　子七廟祭法言王立七廟諸經無言九廟者葢大祖<lb/>
<pb n="7a"/>
　廟一居中其昭穆功徳廟二親廟四親廟遞遷惟功<lb/>
　徳二廟不毁故曰七世之廟可以觀徳不聞曰七廟<lb/>
　之外可以觀徳如劉歆九廟之説也又鄭氏述逸禘<lb/>
　祫禮云禘祫昭穆各用一尸葢時祫大祖不與旅酬<lb/>
　故惟旅酬六尸即大禘祫羣祧咸在而羣祧總統於<lb/>
　文武之二尸則亦惟旅酬六尸是六尸時祫大祫一<lb/>
　也趙匡謂大禘四親廟尸不與加所自出一尸則當<lb/>
　四尸牛𢎞謂大祫加先公二尸先王二尸則十一尸<lb/>
<pb n="7b"/>
　於經皆無據<lb/>
君子曰禮之近人情者非其至者也郊血大饗腥三獻<lb/>
爓一獻孰<hi>爓似廉反</hi>
　正義鄭氏康成曰近人情者䙝而逺之者敬郊祭天<lb/>
　也一獻祭羣小祀也<hi>孔疏大宗伯祭羣小祀則𤣥冕宜一獻也</hi>爓沈肉於<lb/>
　湯也血腥爓孰逺近備古今也<hi>孔疏血為逺腥次之爓稍近孰最近逺者</hi>
　<hi>為古近者為今一祭之中兼有此事故云備古今也</hi>尊者先逺差降而下至小<lb/>
　祀孰而已　孔氏穎達曰此論禮以尊逺為敬近人<lb/>
<pb n="8a"/>
　情為䙝近人情者若一獻孰飲食也既近人情非是<lb/>
　敬之至極血於人最逺故郊薦血以為極敬也腥生<lb/>
　肉去人情稍近爓更漸近孰最䙝近矣<lb/>
　通論皇氏侃曰此據設之先後郊則先設血後設腥<lb/>
　與爓孰其祭天皆然大饗之時血與腥同時俱薦當<lb/>
　朝事迎尸於户外薦血腥也其宗廟之祭皆然三獻<lb/>
　之祭血腥與爓一時同薦凡薦爓之時皆在薦腥之<lb/>
　後但社稷五祀初祭降神之時已埋血宗伯之文是<lb/>
<pb n="8b"/>
　也至正祭薦爓之時又薦血此文是也若羣小祀之<lb/>
　屬唯有薦孰無血腥爓也以其神卑故耳先薦者設<lb/>
　之在前後進者設之居後　孔氏穎達曰凡郊與大<lb/>
　饗三獻之屬正祭之時皆有血有腥有爓有孰此云<lb/>
　郊血是郊有血也宗伯云以血祭祭社稷五祀是三<lb/>
　獻有血也楚語云禘郊則有全烝是祭天有孰也有<lb/>
　孰則有腥可知也宗伯云以肆獻祼饗先王是大饗<lb/>
　有腥有孰也此云三獻爓宗伯云以血祭祭社稷五<lb/>
<pb n="9a"/>
　祀既有血有爓明有腥有孰可知也　沈氏括曰腥<lb/>
　爓以鬼道接之饋食以人道接之<lb/>
　餘論黄氏裳曰君子事其尊而逺者以意為主事其<lb/>
　卑而近者以物為主以禋祀祀昊天上帝以我之意<lb/>
　達之物之形氣不足與焉以實柴祀日月星辰以槱<lb/>
　燎祀司中司命飌師雨師以血祭祭社稷五祀五嶽<lb/>
　則以物之氣達之以貍沈祭山林川澤以疈辜祭四<lb/>
　方百物則以物之形達之形氣之中先王誠意之所<lb/>
<pb n="9b"/>
　寓故足以致焉然則自孰至血其去人情逺矣泰壇<lb/>
　之設羔羊之裘未孕之牲陶匏之器無文也無情也<lb/>
　無味也用血而已豈禮之至哉以寄其敬而已故必<lb/>
　定之以七日之戒齊之以三日之宿不御色不聼樂<lb/>
　不飲酒不茹葷眂滌濯涖玉鬯省牲鑊奉玉齍贊幣<lb/>
　爵告時告備告純告潔以誠其意而乃可交於神也<lb/>
　存疑鄭氏康成曰大饗祫祭先王也<hi>孔疏案宗伯以肆獻祼饗先王</hi>
　<hi>以下宗廟之祭凡有六饗此云大饗饗中最大故為祫也此大饗之文在郊血之下故知非大饗帝也祭</hi>
<pb n="10a"/>
　<hi>社稷五祀者以冕服差之司服祀四望山川則毳冕毳冕子男之服子男五獻以下差之也祭社稷五祀</hi>
　<hi>則希冕宜三獻也</hi>
　案周禮追饗禘也朝饗祫也禘重於祫鄭云祫大禘<lb/>
　小非也又三獻當作祭山林川澤如貍沈之祭是也<lb/>
　若社稷五祀與五嶽同為血祭則不止於三獻矣注<lb/>
　謂三獻為祭社稷五祀亦非<lb/>
是故君子之於禮也非作而致其情也此有由始也是<lb/>
故七介以相見也不然則已慤三辭三讓而至不然則<lb/>
<pb n="10b"/>
已蹙故魯人將有事於上帝必先有事於頖宫晉人將<lb/>
有事於河必先有事於惡池齊人將有事於泰山必先<lb/>
有事於配林三月繫七日戒三日宿慎之至也故禮有<lb/>
擯詔樂有相歩温之至也<hi>蹙本又作慼字子六反又音促頖或作泮音判鄭云或作</hi>
　<hi>郊宫惡音呼惡池即滹沱秦或作大相息亮反温紆運反</hi>
　正義鄭氏康成曰作猶起也已猶甚也慤蹙愿貌大<lb/>
　愿則辭不見情無由至也上帝周所郊祀之帝也魯<lb/>
　以周公之故得郊祀上帝與周同先有事於頖宫告<lb/>
<pb n="11a"/>
　后稷也<hi>孔疏魯人無后稷之廟今将祭天先於頖宫告后稷也</hi>告之者将以配<lb/>
　天先仁也<hi>孔疏謂将欲以后稷配天先以仁恩存偶之也</hi>頖宫郊之學也詩<lb/>
　所謂頖宫也字或為郊宫<hi>孔疏周人立大學於東郊則天子魯侯立大學於公</hi>
　<hi>宫東也小學在郊詩云思樂泮水薄采其藻則魯以小學為頖宫頖宫在郊</hi>惡當為呼聲<lb/>
　之誤也呼池嘔夷幷州川<hi>孔疏此夏官職方之文由案在今山西繁畤縣東</hi>
　<hi>直𨽻入海</hi>配林林名<hi>案在今山/東萊蕪縣</hi>繫繫牲於牢也<hi>孔疏充人云祀五帝</hi>
　<hi>則繫於牢芻之三月</hi>戒散齋也宿致齋也<hi>孔疏祭義曰散齋七日致齋三日鄭注儀</hi>
　<hi>禮云宿是又戒宿之言肅肅敬之義也</hi>将有祭祀之事必先敬慎如此<lb/>
<pb n="11b"/>
　不敢切也擯詔告道賓主者也詔或為紹　孔氏穎<lb/>
　達曰君子行禮非私意専輒徒起而致己情皆法天<lb/>
　地之道陳七介以相見申賓主之情也司儀賓至大<lb/>
　門外陳擯介交擯三辭畢君迎賓拜辱至大門三揖<lb/>
　三讓入大門主君每門讓賓三辭是三辭三讓若不<lb/>
　為此則大急蹙情無由達也　方氏慤曰賓主相接<lb/>
　而後禮行瞽相相資而後樂作則緩而不廹和而無<lb/>
　乖故曰温之至也　黄氏震曰慤謂大質蹙謂太遽<lb/>
<pb n="12a"/>
　　徐氏師曾曰相見始於介至廟始於辭讓祭始於<lb/>
　先牲始於繫是即所謂由始云者非如舊説由始於<lb/>
　古後世守而行之也<lb/>
　案禮不貴近人情則行禮者可以為我情在於斯遂<lb/>
　起而直致之乎葢禮之始本於天制於聖原與人之<lb/>
　俗情相逺如賓主相見必有介以道之又辭讓而後<lb/>
　進不然則過慤而野過蹙而躁而情反無以致矣惡<lb/>
　池配林河岱之從祀也擯以道儀詔以達意相以治<lb/>
<pb n="12b"/>
　亂歌之終歩以見方舞之始祭不直告所祭而先告<lb/>
　其所配此慎之至温如柔色以温之之温擯詔有左<lb/>
　右之勤相歩協始終之節此温之至總未有直致其<lb/>
　情者<lb/>
　存疑鄭氏康成曰相歩扶工也<lb/>
　案相謂治亂以相歩謂三歩見方注似未確<lb/>
　存異鄭氏康成曰敬非己情也所以下彼有由始有<lb/>
　所法也<lb/>
<pb n="13a"/>
　案禮出於人心自有之敬鄭謂敬非己情非是<lb/>
禮也者反本脩古不忘其初者也故凶事不詔朝事以<lb/>
樂醴酒之用𤣥酒之尚割刀之用鸞刀之貴莞簟之安<lb/>
而槀鞂之設是故先王之制禮也必有主也故可述而<lb/>
多學也<hi>鸞力端反莞音官一音九簟徒㸃反槀亦作藁古老反鞂秸同</hi>
　正義鄭氏康成曰哭泣由中非由人也<hi>孔疏孝子親喪痛由心發</hi>
　<hi>故啼號哭泣不待外告而哀自至是反其孝性之本心也</hi>朝廷養賢以樂樂之也<lb/>
　<hi>孔疏朝廷是養老之地為賢所樂故臣入門必縣興奏樂之事是反其樂朝廷之本心也</hi>二者反<lb/>
<pb n="13b"/>
　本也穗去實曰鞂禹貢三百里納鞂服𤣥酒三者脩<lb/>
　古也主謂本與古述而多學以本與古求之而已<lb/>
　孔氏穎達曰此節論禮之所設反本反其本性脩古<lb/>
　脩習於古由其反本脩古故不忘其初本謂心也醴<lb/>
　酒五齊第二酒也𤣥酒水也割刀今之刀鸞刀古刀<lb/>
　也<hi>陳氏澔曰鸞鈴也刀鐶有鈴故名鸞刀割肉欲中其音節郊特牲云聲和而後斷也</hi>今刀便<lb/>
　利古刀遲緩莞簟今之席詩云下莞上簟乃安斯寝<lb/>
　言其精細可以安人槀鞂除穂粒取稈槀為郊席四<lb/>
<pb n="14a"/>
　時祭祀有醴酒之美而陳尊在𤣥酒之下宗廟不用<lb/>
　今刀而用古刀郊祭不用莞簟之可安而設稾鞂之<lb/>
　粗席是皆脩古也　方氏慤曰逐末之流而不知其<lb/>
　所反從今之便而不能有所脩則先王之禮意亡矣<lb/>
　本者末之初古者今之初反之脩之則不忘之故也<lb/>
　本末一物欲追還之故曰反古今異時必有損益故<lb/>
　曰脩夫少則得多則惑以其有主則雖多不惑故可<lb/>
　述而多學也<lb/>
<pb n="14b"/>
　案檀弓之記凶事言相者多而此云不詔何葢孝子<lb/>
　之哀痛迫切原發於至性也此一章兼内外統古今<lb/>
　見禮有其初不可忘也<lb/>
君子曰無節於内者觀物弗之察矣欲察物而不由禮<lb/>
弗之得矣故作事不以禮弗之敬矣出言不以禮弗之<lb/>
信矣故曰禮也者物之致也<lb/>
　正義鄭氏康成曰致之言至也極也　孔氏穎達曰<lb/>
　此明作事云為非禮不可内猶心也察分辨也　方<lb/>
<pb n="15a"/>
　氏慤曰節者即物自然而為之制者也用是以觀物<lb/>
　則萬物之情可見矣苟無節於内則所存乎已者未<lb/>
　定何恃而觀彼哉禮者體物以致節者也由禮乃能<lb/>
　得物之情　陳氏澔曰無節於内言胸中不能通達<lb/>
　禮之節文也觀物弗之察言雖見行禮之事不能審<lb/>
　其得失也　劉氏曰致謂極至也萬物由之各遂其<lb/>
　性各正其命之謂也<lb/>
　存疑鄭氏康成曰節猶驗也<hi>孔疏外欲觀察萬物必先内有識驗之明心内</hi>
<pb n="15b"/>
　<hi>無明則外不能分辨而心不由禮則察物不能得也</hi>
　案天地惟有精㣲之徳故能發揚以詡萬物外心由<lb/>
　内心出也禮也者聖人以大中至正之心體天地盈<lb/>
　虛消息之理而有以曲成萬物者也故察物必以禮<lb/>
　察之乃能得不然不能察物則作事不合物理之宜<lb/>
　而人不敬出言不合物理之宜而人不信故曰禮者<lb/>
　物理之極致君子先慎其獨心乃有節於内而觀物<lb/>
　察鄭賈以驗訓節未確<lb/>
<pb n="16a"/>
是故昔先王之制禮也因其財物而致其義焉爾故作<lb/>
大事必順天時為朝夕必放於日月為髙必因丘陵為<lb/>
下必因川澤是故天時雨澤君子達亹亹焉<hi>朝音潮放上聲亹亹</hi>
　<hi>亡非反徐音尾勉勉貌</hi>
　正義鄭氏康成曰大事祭祀也<hi>孔疏左𫝊國之大事在祀與戎</hi>春秋<lb/>
　𫝊曰啟蟄而郊<hi>孔疏建寅之月蟄蟲啟户郊祭天也</hi>龍見而雩<hi>孔疏建己之月</hi>
　<hi>龍星昏見雩祭天求雨也</hi>始殺而嘗<hi>孔疏建酉之月隂氣始殺嘗祭宗廟</hi>閉蟄而烝<lb/>
　<hi>孔疏建亥之月烝祭宗廟</hi>日出東方<hi>孔疏為朝謂天子春分之日朝日於東門之外</hi>月生<lb/>
<pb n="16b"/>
　西方<hi>孔疏為夕謂秋分之夕夕月於西門之外</hi>冬至祭天於圜丘夏至祭<lb/>
　地於方澤君子愛物見天雨澤皆勉勉勸樂<hi>孔疏天地感祭</hi>
　<hi>而降雨澤天子樂之所以與天地合徳</hi>亹亹勉勉也　應氏鏞曰大事<lb/>
　不止於祀若動大衆興大役必順寒暑之時而為之<lb/>
　節為朝夕若日出而作日夕而息必因其有晝夜之<lb/>
　經而為之限為髙若築臺觀為下若蓄陂池必因其<lb/>
　有高下之勢而始用其力天時雨澤葢陽和融液仁<lb/>
　徳流行出於天運之自然而不容止也君子感之仁<lb/>
<pb n="17a"/>
　孝愛敬之心發於中而達於外者亦勉勉而不容己<lb/>
　焉感之而敬天則雷出地奮必達其殷薦之誠感之<lb/>
　而思親則雨露既濡必達其怵惕之心以至經綸於<lb/>
　雲雷之屯宴樂於雲天之需財成輔相於天地交泰<lb/>
　之時赦過宥罪於雷雨作觧之日皆所以達其亹亹<lb/>
　也<lb/>
　存疑鄭氏康成曰達猶皆也　孔氏穎達曰為髙冬<lb/>
　至祭皇天大帝於圜丘之上為下夏至祭崑崙之神<lb/>
<pb n="17b"/>
　於方澤之中<lb/>
　案物各適用之謂材孟子有達財者財與材同禮為<lb/>
　物之致故先王制禮必因所用之物而推極其義得<lb/>
　物理之宜而後行之故凡作大事必順天道之本然<lb/>
　與時宜之適然如為朝夕必因日月出沒之時為高<lb/>
　下必因山澤崇卑之勢二句舉以例其餘凡府事之<lb/>
　脩和皆在其内鄭専以祭祀言應氏又推而廣之二<lb/>
　者必相兼乃備也又注疏天降雨澤説是矣或云君<lb/>
<pb n="18a"/>
　子由禮故其事之所達如時雨之化物之生長亹亹<lb/>
　不已焉其説亦得備一義附存之至皇天大帝及崑<lb/>
　崙之神本緯書之言諸儒咸非之前卷已詳　又案<lb/>
　此一節即天時有生地理有宜之意惟察物乃能用<lb/>
　物也<lb/>
是故昔先王尚有徳尊有道任有能舉賢而置之聚衆<lb/>
而誓之<lb/>
　正義鄭氏康成曰古者将有大事必選賢誓衆重事<lb/>
<pb n="18b"/>
　也　孔氏穎達曰先王貴尚有徳之人尊崇有道之<lb/>
　士任使有能之衆至将祭之時選舉賢能置之祭位<lb/>
　則射以擇士是也又聚集其衆而誓戒之其有不恭<lb/>
　則服大刑是也　朱氏申曰賢謂有徳有道者置用<lb/>
　也衆謂有能者誓戒也<lb/>
　案上節以作事明因物之道此又以用人明因物之<lb/>
　道徳如知仁聖義中和道如孝友睦婣任恤能如禮<lb/>
　樂射御書數平時既尊禮而信任及將祭又舉此賢<lb/>
<pb n="19a"/>
　者而置之助祭之列又聚衆執事而誓之人官有能<lb/>
　此亦其一耳<lb/>
是故因天事天因地事地因名山升中於天因吉土以<lb/>
饗帝於郊升中於天而鳯凰降龜龍假饗帝於郊而風<lb/>
雨節寒暑時是故聖人南面而立而天下大治<hi>假音格至也治</hi>
　<hi>直吏反</hi>
　正義鄭氏康成曰天髙因髙者以事地下因下者以<lb/>
　事也名猶大也升上也中猶成也謂廵狩至於方嶽<lb/>
<pb n="19b"/>
　燔柴祭天告以諸侯之成功也<hi>馬氏睎孟曰升中心之誠於天  案王者</hi>
　<hi>以安天下為心諸侯之功即王者安民之心也</hi>吉土王者所卜而居之土也<lb/>
　饗帝於郊以四時所兆祭於四郊者也鳯凰降龜龍<lb/>
　假者功成而太平隂陽和而致象物風雨節寒暑時<lb/>
　者五帝主五行五行之氣和而庶徴得其序也<hi>孔疏尚書</hi>
　<hi>八曰庶徵庶衆也徴騐也五行之氣各有所主得失皆有其驗</hi>南面立者視朝　熊<lb/>
　氏安生曰自其自然而言謂之天自其主宰而言謂<lb/>
　之帝唯聖人為能祀天享帝所謂先天而天弗違後<lb/>
<pb n="20a"/>
　天而奉天時於此概見　彭氏絲曰鳯凰飛故言降<lb/>
　龜龍潛故言假風雨不可過故言節寒暑不可忒故<lb/>
　言時<lb/>
　存異鄭氏康成曰升中孝經説曰封乎泰山考績燔<lb/>
　燎禪乎梁甫刻石紀號　孔氏穎達曰因天事天因<lb/>
　地事地是圜丘方澤前不言感應者以未太平之時<lb/>
　未能感應此太平之後致祥瑞可知名山謂封禅也<lb/>
　太平乃封禅未太平時巡守而已　又曰升中唯泰<lb/>
<pb n="20b"/>
　山為之餘嶽則否五行木為雨金為暘火為燠水為<lb/>
　寒土為風<lb/>
　辨正陳氏澔曰舜典柴岱宗即其禮後世封禅之説<lb/>
　皆鄭氏祖緯書悞之<lb/>
　案孔氏第見言封禅者動以泰山梁甫為説故謂唯<lb/>
　泰山為之不知虞書巡守之禮自柴望而下東西南<lb/>
　朔皆同也又洪範以水火木金土為序而配以雨𤾉<lb/>
　燠寒風此乃以木金火水土配五庶徴葢五行家悖<lb/>
<pb n="21a"/>
　經之説不足訓也<lb/>
天道至教聖人至徳廟堂之上罍尊在阼犧尊在西廟<lb/>
堂之下縣鼓在西應鼓在東君在阼夫人在房大明生<lb/>
於東月生於西此隂陽之分夫婦之位也君西酌犧象<lb/>
夫人東酌罍尊禮交動乎上樂交應乎下和之至也<hi>罍音</hi>
　<hi>雷犧舊素何反今如字下同縣音元應應對之應分抉問反</hi>
　正義鄭氏康成曰首二句目下事也犧尊縣鼓俱在<lb/>
　西禮樂之器尊西也<hi>孔疏犧尊貴於罍尊縣鼓大於應鼓而皆在西是尊西也</hi>小<lb/>
<pb n="21b"/>
　鼓謂之應犧周禮作獻君在阼人君尊東也天子諸<lb/>
　侯有左右房<hi>孔疏知天子諸侯有左右房者以士喪禮主婦髽於室在主人西䘮大記君之</hi>
　<hi>喪婦人髽帶麻於房中亦當在男子之西故彼注亦云則西房也又顧命云天子有左右房此云夫人在</hi>
　<hi>房又云夫人東酌罍尊是西房也故云有左右房</hi>大明日也西酌犧象象日<lb/>
　出東方而西行也東酌罍尊象月出西方而東行<hi>案月</hi>
　<hi>出當作月生比字誤也</hi>周禮曰春祠夏禴祼用雞彞鳥彞皆有<lb/>
　舟其朝踐用兩獻尊其再獻用兩象尊皆有罍諸臣<lb/>
　之所酢<hi>孔䟽引此見王禮與此夫人東酌罍尊不同</hi>和之至言禮樂交乃<lb/>
<pb n="22a"/>
　和也　孔氏穎達曰此明天道用教以示人聖人則<lb/>
　放之以為徳故君立於阼以象日夫人在西房以象<lb/>
　月天垂日月示人以至極而為之教聖人法天之至<lb/>
　極而為徳大射稱建鼓<hi>案建者以木貫鼓而樹之跗</hi>此云縣鼓<hi>案縣</hi>
　<hi>者懸於虡業</hi>大射應鼓在大鼓之旁<hi>案在旁以擊之便</hi>此與大鼓<lb/>
　别縣謂祭與射别也罍尊夫人所酌此謂諸侯時祭<lb/>
　所用之禮若天子之祭則罍尊在堂下故禮運云澄<lb/>
　酒在下司尊彞云皆有罍諸臣之所酢則君不酌罍<lb/>
<pb n="22b"/>
　也禮交動乎上者謂君與夫人酌獻之禮交相動於<lb/>
　堂上也樂交應乎下者謂縣鼓應鼓相應在於堂下<lb/>
　堂之上下禮樂交相應會和諧之至極也　方氏慤<lb/>
　曰日月皆有明日本明月受日而明本明則大也月<lb/>
　生於西揚雄所謂載魄於西是也犧象謂犧尊象尊<lb/>
　也前言尊而不言象後言象而不言尊互相備也<lb/>
　案月生於西謂三日哉生明月正在西嗣後每日昏<lb/>
　見漸轉而東至望乃正東也<lb/>
<pb n="23a"/>
　存疑孔氏穎達曰卿大夫以下唯有東房故鄉飲酒<lb/>
　鄉射尊於房戸間賔主夾之無西房也<lb/>
　辨正朱子曰案聘禮賔館于大夫士君使卿還玉于<lb/>
　館也賔退負右房則大夫士亦有右房右房西房也<lb/>
禮也者反其所自生樂也者樂其所自成是故先王之<lb/>
制禮也以節事脩樂以道志故觀其禮樂而治亂可知<lb/>
也蘧伯玉曰君子之人達故觀其器而知其工之巧觀<lb/>
其發而知其人之知故曰君子慎其所以與人者<hi>道音導蘧</hi>
<pb n="23b"/>
　<hi>其居反知音智</hi>
　正義鄭氏康成曰自由也制禮者本已所由得民心<lb/>
　也<hi>孔疏若舜元由紹堯之功得民心制禮之時還本得民心之事而制禮也</hi>作樂者縁民<lb/>
　所樂於己之功也舜之民樂其紹堯而作大韶湯武<lb/>
　之民樂其濩伐而作濩武制禮以節事動反本也<hi>孔疏</hi>
　<hi>動皆反本脩古而以禮接之</hi>脩樂以道志勸之善也觀其禮樂則<lb/>
　知治亂亂者必禮慢而樂淫也蘧伯玉衛大夫名瑗<lb/>
　觀器而巧可知觀發而人可知禮樂亦猶是也慎所<lb/>
<pb n="24a"/>
　以與人将以是觀治亂也　孔氏穎達曰前經明禮<lb/>
　樂相交此經更論先王制禮樂以節事道志化民治<lb/>
　下也禮據王業之初故云所自生樂據王業之末故<lb/>
　云所自成初用此禮以得民心故用民心之義以節<lb/>
　事宜用此樂以成王業故脩正其樂以勸道已志使<lb/>
　行之不倦若能以禮節事以樂道志則國治不爾則<lb/>
　國亂故治亂可知也下又譬喻之觀器善則知工巧<lb/>
　器惡則知工拙觀人發而皆中則知有知發而不中<lb/>
<pb n="24b"/>
　則知無知禮樂猶是也禮正而樂和則知其國治禮<lb/>
　慢而樂淫則知其國亂也禮樂者與人相接之具君<lb/>
　子治國謹慎其所以與人相接者将以是觀也　馬<lb/>
　氏睎孟曰禮所以約人之外故以節事樂所以和人<lb/>
　之内故以道志然禮未嘗不在内記曰禮節民心樂<lb/>
　未嘗不在外記曰樂和民聲合而言之則禮樂之情<lb/>
　同也　陳氏澔曰萬物本乎天人本乎祖禮主於報<lb/>
　本反始不忘其所由生也王者功成治定然後作樂<lb/>
<pb n="25a"/>
　以文徳定天下者樂文徳之成以武功定天下者樂<lb/>
　武功之成節事為人事之儀則也道志宣其湮鬱也<lb/>
　君子致慎以其所關者大也故曰葢古有是言而記<lb/>
　者稱之耳　方氏慤曰治亂生於志而發於事禮者<lb/>
　事之所寓樂者志之所寓故觀其禮樂而治亂可知<lb/>
　君子之人達言達於道也以道觀物故知其工之巧<lb/>
　以道觀人故知其人之知<lb/>
　通論張子曰禮别異不㤀本而後能推本為之節文<lb/>
<pb n="25b"/>
　樂統同樂吾分而已<lb/>
　案一代之禮樂各有所自生各有所自成其始也皆<lb/>
　人心之自然與補救之當然然其後又不能無弊弊<lb/>
　則亂生君子慎之酌其中以補偏救弊使有治無亂<lb/>
　而已鄭孔於其字説甚分明<lb/>
大廟之内敬矣君親牽牲大夫贊幣而從君親制祭夫<lb/>
人薦盎君親割牲夫人薦酒卿大夫從君命婦從夫人<lb/>
洞洞乎其敬也屬屬乎其忠也勿勿乎其欲其饗之也<lb/>
<pb n="26a"/>
納牲詔於庭血毛詔於室羮定詔於堂三詔皆不同位<lb/>
葢道求而未之得也設祭於堂為祊乎外故曰於彼乎<lb/>
於此乎<hi>大音泰從去聲盎烏浪反洞音慟屬音竹祊百彭反</hi>
　正義鄭氏康成曰納牲於庭時也當用幣告神而殺<lb/>
　牲故君牽牲大夫以幣從也親制祭謂朝事進血膋<lb/>
　時<hi>孔疏郊特牲取膟膋燔燎升首報陽也又祭義取膟膋之後又爓祭祭腥則膟膋所用在腥爓之前</hi>
　<hi>故知血膋是朝事時也</hi>所制者制肝以祭於室及主<hi>孔疏郊特牲云詔祝</hi>
　<hi>於室是也</hi>親割謂進牲孰體時勿勿猶勉勉也肉謂之羮<lb/>
<pb n="26b"/>
　<hi>孔疏爾雅釋器文</hi>道猶言也設祭之饌於堂人君禮焉<hi>孔疏特牲</hi>
　<hi>少牢皆設在奥此言在堂故知人君禮也</hi>為祊乎外明日之繹祭也謂之<lb/>
　祊者於廟門之旁因名焉<hi>孔疏釋宮文廟門謂之祊</hi>其祭之禮既<lb/>
　設祭於室而事尸於堂孝子求神非一處也周禮曰<lb/>
　夏后氏世室門堂三之二室三之一<hi>孔疏引周禮證廟門之旁有室</hi>
　<hi>有堂</hi>詩頌絲衣曰自堂徂基<hi>孔疏引詩證繹祭在堂事尸也</hi>於彼於此<lb/>
　不知神之所在也　孔氏穎達曰此一節論侯伯子<lb/>
　男祭宗廟之事祼鬯既訖君出廟迎牲牽牲而納於<lb/>
<pb n="27a"/>
　庭大夫則贊佐執幣而從也殺牲既畢進血腥之時<lb/>
　君斷制牲肝祭神於室夫人薦盎齊以獻之卿大夫<lb/>
　從君謂制祭割牲之時命婦從夫人謂薦盎酒時洞<lb/>
　洞質慤貌屬屬専一貌中心勉勉乎欲望神之歆饗<lb/>
　也詔告也牲入在庭以幣告神於庭殺牲取血及毛<lb/>
　入以告神於室羮肉湇也定孰肉也謂羮肉既孰将<lb/>
　迎尸主入室乃先以俎盛之告神於堂是薦敦未食<lb/>
　之前也三詔不同位者葢求而未得故於三處告之<lb/>
<pb n="27b"/>
　也設祭謂薦腥爓之時設此所薦於堂繹祭在廟門<lb/>
　外之西於彼乎於此乎古語有此記者引以結之<lb/>
　方氏慤曰朝事以神事之故制祭以腥而薦以齊饋<lb/>
　食以人事之故割牲以孰而薦以酒然君以盎齊饋<lb/>
　食而夫人用之於朝踐君以酒獻尸而夫人用之於<lb/>
　饋食者禮殺於君故也牲自外至故詔於庭血毛告<lb/>
　幽全故詔於室室比庭為幽也羮定則事以人道神<lb/>
　明之堂比室為明也未之得特疑其如此而已設祭<lb/>
<pb n="28a"/>
　於堂言正祭時為祊乎外言索祭時謂之祊者祝祭<lb/>
　求神以此為所在之方故也　馬氏睎孟曰祭必夫<lb/>
　婦親之所以備外内之官也官備則具備是故牽牲<lb/>
　至薦酒皆夫婦身親涖之<lb/>
　存疑孔氏穎達曰侯伯子男朝踐君不獻故夫人薦<lb/>
　盎親割牲謂薦孰時君亦不獻故夫人薦酒<lb/>
　案孔氏因記言夫人不言君故以君不獻言之據祭<lb/>
　統尸飲五疏謂侯伯七獻朝踐饋食各一獻食畢酳<lb/>
<pb n="28b"/>
　尸三獻合二灌而七子男五獻惟二灌及酳尸三獻<lb/>
　此記兩言夫人適合侯伯一獻之數故疏為此説此<lb/>
　無論一獻之説於經無據即使禮應一獻亦止當君<lb/>
　獻而夫人不獻豈有君不獻而夫人獨獻之理况記<lb/>
　特大概言之又何所據而斷為侯伯且據彼疏子男<lb/>
　并無朝踐饋食之獻烏得合侯伯子男為説耶<lb/>
　存異周氏諝曰先王制禮莫詳於别嫌祭祀賔客之<lb/>
　事而君與夫人共行事於羣執事之中可乎周官之<lb/>
<pb n="29a"/>
　法后不與事則宗伯攝行此篇所謂君在阼夫人在<lb/>
　房君制祭夫人薦盎之類豈非攝行者乎<lb/>
　案事神備外内之官則君與夫人致祭禮也周初去<lb/>
　古風俗人心尚淳故祭不嫌然王后有三夫人世婦<lb/>
　以下以備内官夫人亦有世婦以下以備内官非卿<lb/>
　大夫為后夫人執事也至後世而諸侯相饗廢夫人<lb/>
　之禮矣然廟祭未嘗廢夫人之禮也周官所云攝后<lb/>
　夫人有故耳<lb/>
<pb n="29b"/>
一獻質三獻文五獻察七獻神<lb/>
　正義方氏慤曰傳曰名位不同禮亦異數禮有隆殺<lb/>
　故數有多寡此獻所以有一三五七之異也四望山<lb/>
　川地道故言察先公人道故言神惡其䙝故也<lb/>
　存疑鄭氏康成曰一獻祭羣小祀也三獻祭社稷五<lb/>
　祀也五獻祭四望山川也七獻祭先公也　孔氏穎<lb/>
　達曰羣小祀最卑其禮質略社稷五祀稍尊比羣小<lb/>
　祀禮儀為文飾四望山川其神既尊神靈明察先公<lb/>
<pb n="30a"/>
　之廟禮又轉尊神靈尊重也案周禮司服職𤣥冕一<lb/>
　章祭羣小祀希冕三章祭社稷五祀毳冕五章祀四<lb/>
　望山川鷩冕七章享先公故鄭知獻數亦然也　陳<lb/>
　氏祥道曰社稷之所主止於利人故服粉米以稱之<lb/>
　辨正陳氏祥道曰周禮大祀次祀小祀見於肆師大<lb/>
　祭中祭小祭見於酒正大宗伯所辨天地五帝先王<lb/>
　之類大祀也社稷五祀五嶽之類中祀也四方百物<lb/>
　之類小祀也大祀獻多小祀獻寡則社稷所獻宜加<lb/>
<pb n="30b"/>
　於山川也先王祭服各有象數則希冕三章以祭社<lb/>
　稷者非卑之於山川以獻數不繋於服章也賔客之<lb/>
　禮士一獻卿大夫三獻子男五獻侯伯七獻上公九<lb/>
　獻而王饗諸侯自子男五獻以至諸侯長十有再獻<lb/>
　皆服鷩冕七章而巳孰謂獻數必繫於服章哉鄭氏<lb/>
　以三獻為祭社稷五祀五獻為祭四望山川誤矣一<lb/>
　獻孰則於人情為近故曰質三獻爓知於人情漸遠<lb/>
　故曰文三獻爓則五獻其血乎禮所謂血祭社稷是<lb/>
<pb n="31a"/>
　也<lb/>
　案此節總以起下大饗其所謂獻數亦泛舉之耳鄭<lb/>
　必求其神以實之鑿矣中庸言上祀先公以天子之<lb/>
　禮無緣於先公止七獻也五嶽視三公安知非九獻<lb/>
　四瀆視諸侯安知非七獻而必曰四望山川五獻與<lb/>
　獻數之不繫於章服陳氏之辨晰焉而社稷五祀之<lb/>
　為五獻於禮雖無明文以大宗伯地示之祭考之則<lb/>
　社稷五祀與五嶽同為血祭其不止於三獻可知辨<lb/>
<pb n="31b"/>
　正巳見前一獻孰節　又案司服職衮冕九章鷩冕<lb/>
　七章毳冕五章以饗先王先公及四望山川差次而<lb/>
　下皆自文而漸趨於質也社稷為土榖之神則彌近<lb/>
　質矣故祭社稷以希冕三章陳氏謂其所主止於利<lb/>
　人故服粉米以稱之殊未確<lb/>
大饗其王事與三牲魚腊四海九州之美味也籩豆之<lb/>
薦四時之和氣也内金示和也束帛加璧尊徳也龜為<lb/>
前列先知也金次之見情也丹漆絲纊竹箭與衆共財<lb/>
<pb n="32a"/>
也其餘無常貨各以其國之所有則致逺物也其出也<lb/>
肆夏而送之葢重禮也<hi>事與之與音餘腊音昔内音納見賢遍反纊音曠綿也肆注作</hi>
　<hi>陔古來反今如字</hi>
　正義鄭氏康成曰三牲魚腊籩豆之薦此諸侯所獻<lb/>
　内金内之庭實先設之金從革性和荆揚二州貢金<lb/>
　三品<hi>孔疏金三品禹貢文</hi>束帛加璧貢享所執致命者君子於<lb/>
　玉比徳焉<hi>孔疏鄭知行享之時所執覲禮文也</hi>龜知事情者陳於庭在<lb/>
　前荆州納錫大龜又荆州貢金金炤物故云見情金<lb/>
<pb n="32b"/>
　有兩義先入後設<hi>孔疏内金示和是先入陳在龜後是後設故鄭云兩義也</hi>丹漆<lb/>
　絲纊竹箭萬民皆有此物荆州貢丹兖州貢漆絲豫<lb/>
　州貢纊揚州貢篠簜<hi>孔疏荆州四句皆禹貢文</hi>其餘謂九州之外<lb/>
　夷服鎮服蕃服之國周禮九州之外謂蕃國世一見<lb/>
　各以其所貴寶為贄其出也謂諸侯之賔禮畢而出<lb/>
　作樂以節之肆夏當為陔夏<hi>孔疏大司樂之文大饗諸侯則諸侯出入奏肆</hi>
　<hi>夏此經是助祭之後無算爵禮畢客醉而出宜奏陔夏故燕禮大射賔出奏陔夏明不失禮也</hi>　孔<lb/>
　氏穎達曰此明天子大饗諸侯各貢其方物奉助祭<lb/>
<pb n="33a"/>
　之禮諸侯雖有袷祭不可致九州之物唯王者乃然<lb/>
　故云其王事與　周氏諝曰備四海九州之美味者<lb/>
　示其得四海九州之懽心也薦四時之和氣者示其<lb/>
　能贊於天地也　方氏慤曰司服以九章之衮冕享<lb/>
　先王則大饗為九獻矣三牲牛羊豕也魚腊薧魚也<lb/>
　三牲魚腊天産也天産所以作隂徳故曰美味葢味<lb/>
　為隂也籩豆之薦地産也地産所以作陽徳故曰和<lb/>
　氣葢氣為陽也　陳氏祥道曰帛隂物也君子所以<lb/>
<pb n="33b"/>
　示財璧陽物也君子所以比徳定天下之吉凶成天<lb/>
　下之亹亹莫大乎蓍龜此龜為前列其先知者也柔<lb/>
　而能順温而能和者金也此金次之所以見情也<lb/>
　存疑鄭氏康成曰大饗謂盛其饌與貢祫祭先王也<lb/>
　<hi>孔疏以有三牲魚腊則非祭天以内金和庭實又非饗賔享賔時無此庭實故也知非朝而貢者以朝而</hi>
　<hi>貢物不名大饗孝經云四海之内各以其職來祭故知是祫也  案説見前大饗腥下</hi>
　案此所重在合萬國之歡故惟舉賔出言也<lb/>
祀帝於郊敬之至也宗廟之祭仁之至也喪禮忠之至<lb/>
<pb n="34a"/>
也備服器仁之至也賔客之用幣義之至也故君子欲<lb/>
觀仁義之道禮其本也<lb/>
　正義鄭氏康成曰祀帝於郊就而祭之不敢致也仁<lb/>
　恩也父子主恩也喪禮謂泣踊袒襲備服器謂小斂<lb/>
　大斂之衣服𦵏之明器欲觀仁義之道禮其本者言<lb/>
　禮有節於内可以觀也　孔氏穎達曰此總明祭祀<lb/>
　喪賔客之等天尊彌逺祭之宜極盡於敬宗廟主親<lb/>
　祭之必極盡於仁愛君子欲觀其人行仁義之道必<lb/>
<pb n="34b"/>
　須用禮為其本若行合於禮則有仁義也不言忠敬<lb/>
　者舉仁義則忠敬可知也　方氏慤曰君子無所不<lb/>
　用其敬然祭莫重於天故為敬之至無所不用其仁<lb/>
　然孝莫大於寜神故為仁之至　馬氏睎孟曰喪主<lb/>
　乎哀先王為之禮而盡心於死者三日而斂凡附於<lb/>
　身者必誠必信三月而𦵏凡附於棺者必誠必信故<lb/>
　曰忠之至也賔客之交必以幣表記所謂無辭不相<lb/>
　接無禮不相見皆禮之所宜故為義之至禮生於仁<lb/>
<pb n="35a"/>
　義而曰欲觀仁義之道禮其本者宗廟之祭禮也仁<lb/>
　在其中賔客之用幣亦禮也義在其中　陳氏澔曰<lb/>
　祭天之禮簡素至敬無文所以為敬之至仁之實事<lb/>
　親是也事亡如事存所以為仁之至朝聘燕享幣有<lb/>
　常用故幣帛篚筐将其厚意義之至也<lb/>
　存異鄭氏康成曰用幣謂來賻賵　彭氏絲曰備服<lb/>
　與器凡祭皆然不獨喪禮<lb/>
　案首二句言祭禮次二句言喪禮末句言賔禮彭氏<lb/>
<pb n="35b"/>
　絲以備服器總承郊廟喪則郊用陶匏器有不備不<lb/>
　如鄭注指喪為當而鄭以用幣亦粘喪禮則又不如<lb/>
　馬氏陳氏泛以賔禮言為允也此章廣言用物之宜<lb/>
　以盡義理禮之文之説而末一節則欲人由禮之文<lb/>
　以深探其本也<lb/>
君子曰甘受和白受采忠信之人可以學禮苟無忠信<lb/>
之人則禮不虚道是以得其人之為貴也<hi>和户卧反</hi>
　正義鄭氏康成曰道猶由也從也　孔氏穎達曰前<lb/>
<pb n="36a"/>
　言觀仁義之道禮為其本此明學禮之人須有忠信<lb/>
　甘為衆味之本不偏主一味故得受五味之和白是<lb/>
　五色之本不偏主一色故得受五色之采舉此二物<lb/>
　喻忠信之人可以學禮也葢質素為本不有雜行故<lb/>
　可以學禮其人即忠信之人也　陳氏澔曰人無忠<lb/>
　信則每事虚偽禮不可以虛偽行<lb/>
　案前既廣言義理禮之文此一章復歸本忠信見必<lb/>
　本立而文乃行也<lb/>
<pb n="36b"/>
孔子曰誦詩三百不足以一獻一獻之禮不足以大饗<lb/>
大饗之禮不足以大旅大旅具矣不足以饗帝毋輕議<lb/>
禮<lb/>
　正義鄭氏康成曰誦詩三百喻習多言而不學禮也<lb/>
　大旅祭五帝饗帝祭天毋輕議禮謂若誦詩者不可<lb/>
　以强言禮　孔氏穎達曰一獻祭羣小祀不學禮則<lb/>
　不能行大旅是總祭五帝天人道隔其禮轉難大旅<lb/>
　又不如郊為祭天之備典瑞云四圭有邸祀天旅上<lb/>
<pb n="37a"/>
　帝是祀天重於旅帝　徐氏師曾曰周禮國有大故<lb/>
　則旅上帝及四望是旅以祈取衆之義不若南郊饗<lb/>
　帝之専也<lb/>
　存疑孔氏頴達曰大饗謂祫祭宗廟其禮又繁<lb/>
　案一獻質三獻文至大饗王事極文之至然足以大<lb/>
　饗不足以大旅至大旅具文質之中然猶不足以饗<lb/>
　帝而饗帝則又用質也文為貴乎質為貴乎議禮者<lb/>
　可輕乎引此以深明義理禮之文忠信禮之本缺一<lb/>
<pb n="37b"/>
　不可而自㣲而鉅必盡義理之文反本歸源尤重忠<lb/>
　信之本也或謂鄭注樂記一獻士飲酒禮孔引大行<lb/>
　人謂獻數依命數天子諸侯之士同一獻又昏義舅<lb/>
　姑饗婦以一獻之禮又左傳鄭伯享趙孟趙孟欲一<lb/>
　獻則一獻不専羣小祀仲尼燕居曰大饗有四其下<lb/>
　所陳兩君相見禮則大饗不専祫祭先王書曰荆岐<lb/>
　既旅蔡蒙旅平九山刊旅論語季氏旅於泰山皆祭<lb/>
　山川則旅非祭五帝以相難然本篇前有一獻質至<lb/>
<pb n="38a"/>
　大饗其王事之文此下與饗帝相接則此獻饗斷以<lb/>
　祭祀言不當以賔禮汨而亂之也又書論語言旅不<lb/>
　言大此亦分大饗與饗帝為二則又安得以旅混大<lb/>
　旅以大饗混饗帝乎<lb/>
子路為季氏宰季氏祭逮闇而祭日不足繼之以燭雖<lb/>
有強力之容肅敬之心皆倦怠矣有司跛倚以臨祭其<lb/>
為不敬大矣他日祭子路與室事交乎戸堂事交乎階<lb/>
質明而始行事晏朝而退孔子聞之曰誰謂由也而不<lb/>
<pb n="38b"/>
知禮乎<hi>跛彼義反與音預朝音潮</hi>
　正義鄭氏康成曰宰治邑吏也<hi>案此當是家臣之長</hi>季氏祭謂<lb/>
　舊時也倦怠以其久也偏任為跛依物為倚室事祭<lb/>
　時堂事儐尸　孔氏穎達曰前經既明禮之為重故<lb/>
　記者引子路能行禮之事逮及也室事謂正祭之時<lb/>
　事尸在室外人将饌至户内人於户受饌設於尸前<lb/>
　相交承接在於户也堂事正祭後儐尸之時事尸於<lb/>
　堂堂下之人送饌至階堂上之人於階受取是交乎<lb/>
<pb n="39a"/>
　階也質正也晏晚也正明始行事朝正向晚禮畢而<lb/>
　退言敬而能速也許其知禮者禮從宜寧略而敬不<lb/>
　可煩而怠也　陳氏澔曰闇昧爽以前也　方氏慤<lb/>
　曰子路雖不必合於先王之文然知禮之意且能救<lb/>
　時之弊孔子所以善之<lb/>
　存異方氏慤曰室事若毛血詔於室之類堂事若羮<lb/>
　定詔於堂之類執事者内外異位乃以内而交乎外<lb/>
　上下異等乃以上而交乎下則尤易為力矣宜乎質<lb/>
<pb n="39b"/>
　明而行晏朝而退也<hi>案大夫正祭惟事尸於室至儐尸乃於堂故凡禮所云坐尸於</hi>
　<hi>堂設祭於堂羮定詔於堂皆人君正祭禮而方氏乃援以釋此堂事交乎階混甚宋元諸儒説禮多類此</hi>
　<hi>故存其説而辨之</hi>
　案子路忠信人也故以此結之通篇以大備盛徳起<lb/>
　以子路知禮終見所貴乎禮者以義理禮之文足以<lb/>
　釋去囘邪而増益其忠信之美質耳非以繁文喪其<lb/>
　忠信之質更以僭濫入於回邪也用意深逺<lb/>
欽定禮記義疏卷三十五<lb/>
</p>
<p>
</p>
  </div>
</body>
</text>
</TEI>
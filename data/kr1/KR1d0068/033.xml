<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
欽定禮記義疏卷三十三<lb/>
　禮運第九之四<lb/>
故先王秉蓍龜列祭祀瘞繒宣祝嘏辭説設制度故國<lb/>
有禮官有御事有職禮有序<hi>蓍音尸瘞於例反繒如字</hi>
　正義鄭氏康成曰埋牲曰瘞幣帛曰繒宣猶揚也繒<lb/>
　或作贈　孔氏穎達曰列祭祀謂郊廟以下國既有<lb/>
　禮故百官各御其事官既有御故百事各有其職凡<lb/>
<pb n="1b"/>
　所行禮皆有次序也　劉氏敞曰先王措天下如此<lb/>
　而猶不敢自任秉蓍龜求其眀知於神也列祭祀歸<lb/>
　其功德於祖也設制度者辨上下定民志也故國無<lb/>
　大小皆有禮以稱之故官有所御事有所職禮有所<lb/>
　序而五禮之施五品之實徧於斯民一道德以同風<lb/>
　俗莫非五常之歸矣　方氏慤曰秉蓍龜以決禮之<lb/>
　疑列祭祀以致禮之敬瘞繒以備禮之物宣祝嘏辭<lb/>
　説以通禮之文若是則國可謂有禮矣建國必設官<lb/>
<pb n="2a"/>
　設官必治事治事所以行禮也上言國有禮者禮之<lb/>
　體下言禮有序者禮之用<lb/>
　存疑鄭氏康成曰此皆卜筮所造置　孔氏穎達曰<lb/>
　上言龜知人情故此言卜筮所造之事凡卜必先筮<lb/>
　故兼言之郊廟以下皆用卜筮繒之言贈也謂祀地<lb/>
　埋告又贈神也設制度謂造宫室城隍車旗之屬<lb/>
　劉氏敞曰瘞繒宣祝達其誠信於幽也嘏辭説者示<lb/>
　其神靈之饗也　吳氏澄曰此節禮達於上下節禮<lb/>
<pb n="2b"/>
　達於下<lb/>
　案祭祀尚有卜日筮尸等事瘞繒以下皆不用卜筮<lb/>
　鄭謂此皆卜筮所造制孔氏又牽合龜知人情是承<lb/>
　悞而加甚者又祭祝嘏皆有辭説劉以宣屬之祝以<lb/>
　辭説屬之嘏當是筆悞若禮達於上説則牽合矣<lb/>
故先王患禮之不達於下也故祭帝於郊所以定天位<lb/>
也祀社於國所以列地利也祖廟所以本仁也山川所<lb/>
以儐鬼神也五祀所以本事也故宗祝在廟三公在朝<lb/>
<pb n="3a"/>
三老在學王前巫而後史卜筮瞽侑皆在左右王中心<lb/>
無為也以守至正<hi>儐音擯朝音潮筮市制反瞽音古侑音又</hi>
　正義鄭氏康成曰患禮不達患下不信也祭帝以下<lb/>
　所以達禮於下也教民尊神慎居處也宗宗人瞽樂<lb/>
　人侑四輔也<hi>孔疏左輔右弼前疑後丞皆勸侑人君為善故謂之為侑</hi>　孔氏穎<lb/>
　達曰因上禮有序説禮下達之事天子至尊而猶行<lb/>
　臣禮以事天是欲使嚴上之禮達於下猶自祭社是<lb/>
　欲使報恩之禮達於下在宗廟以子禮事尸是欲使<lb/>
<pb n="3b"/>
　仁義之教達於下自祭山川是欲使儐敬鬼神之教<lb/>
　達於下自祭五祀是欲使本事之教達於下宗宗伯<lb/>
　祝太祝王在宗廟則委於宗祝示不自専以達於下<lb/>
　在朝職事則委任三公在學乞言則受之三老王弔<lb/>
　臨則前委於巫動則左史書之言則右史書之既言<lb/>
　前巫故言後史卜筮主決疑瞽主和侑典規諫示不<lb/>
　自専故竝置之王以禮尊神又委任得人故中心無<lb/>
　為以守至正之道也　方氏慤曰禮之始自天子出<lb/>
<pb n="4a"/>
　終則與民由之然後禮達而分定患禮之不達於下<lb/>
　故教以祭祀使民知畏敬也郊以定天位而天下達<lb/>
　於尊卑之禮社以列地利而天下逹於施報之禮仁<lb/>
　以立人之道而天下達於親踈之禮我為主以賔接<lb/>
　鬼神而天下達於興作之禮五祀因時用事而天下<lb/>
　達於制度之禮宗祝以接神故在廟三公以聽政故<lb/>
　在朝三老以奉教故在學不祥却於未然故前巫言<lb/>
　動紀於巳然故後史史在左右而言後者對巫言之<lb/>
<pb n="4b"/>
　瞽典樂以侑食瞽言其人侑言其事夫天下之動貞<lb/>
　夫一而止苟非以至正為守則天下之動莫之能正<lb/>
　雖欲無為也其可得乎　劉氏彞曰祭帝於郊天位<lb/>
　由之而定民不敢慢於上矣祀社於國生物享其報<lb/>
　而民不敢慢於神矣祖廟之祀祖有其徳而民不敢<lb/>
　慢於人山川之報功有其秩而民不敢僭其禮故宗<lb/>
　祝在廟執蔡祀之禮雖鬼神之大不得而亂之三公<lb/>
　在朝執上下之禮雖君上之尊不得而踰之三老在<lb/>
<pb n="5a"/>
　學執人倫之禮雖異數之隆不得而變之前巫以辟<lb/>
　除其心之疑慮後史以臨正其行之欹傾卜筮瞽侑<lb/>
　以防其言動之有失夫如是何為哉無為矣而曰以<lb/>
　守至正何也中心不為於意慮則寂然而不動是人<lb/>
　之正性也　馬氏睎孟曰自仁率親自義率祖離而<lb/>
　言之有仁義之别合而言之則皆親親之仁禮器所<lb/>
　謂宗廟之祭仁之至者意亦如此　陳氏澔曰郊社<lb/>
　五者皆使禮教之四達宗祝三公三老無非眀禮教<lb/>
<pb n="5b"/>
　以淑天下而君居巫史瞽侑之中此心無為守其至<lb/>
　正則又君之以禮自防示教於天下也　郝氏敬曰<lb/>
　禮不止祭而神道設教則易達然而主之者君心也<lb/>
　存異孔氏穎達曰竝用卜筮民猶未信先王患之更<lb/>
　為下郊社諸事定天位即是本於天列地利即是命<lb/>
　降於社下三句即降於祖廟山川五祀<lb/>
　案如孔説與上節判為二截而與前本乎天節又混<lb/>
　并為一恐非本義又諸説俱以中心二字連訓於理<lb/>
<pb n="6a"/>
　無礙惟陳澔以王中絶句與前後左右相應其説更<lb/>
　為周匝竝存之<lb/>
故禮行於郊而百神受職焉禮行於社而百貨可極焉<lb/>
禮行於祖廟而孝慈服焉禮行於五祀而正法則焉故<lb/>
自郊社祖廟山川五祀義之脩而禮之蔵也<hi>蔵如字</hi>
　正義鄭氏康成曰言信得其禮則神物與人皆應之<lb/>
　百神列宿也百貨金玉之屬脩猶飾也蔵若其城郭<lb/>
　然　孔氏穎達曰禮既達於下有功而見徴應王郊<lb/>
<pb n="6b"/>
　天備禮則星辰不忒故云受職祀社盡禮則五穀豐<lb/>
　稔金玉露形故云可極祭廟盡禮而天下皆服行孝<lb/>
　慈王者孝慈之道為逺近所服也祭五祀以禮而天<lb/>
　下法則行得其正也不言山川者法則之事包之也<lb/>
　覆説諸蔡是義之脩飾禮之府蔵　陳氏祥道曰百<lb/>
　神受職以大報天而百神莫不與之也百貨可極以<lb/>
　五土之宜百物資之以生也孝慈服以有祝以告人<lb/>
　之孝嘏以告神之慈也正法則以有制以正法有度<lb/>
<pb n="7a"/>
　以正則也不及山川者以社言百貨可極兼之也夫<lb/>
　義則有宜禮則有體務其宜以歸其體然後五者之<lb/>
　教全故曰義之脩而禮之蔵　陳氏澔曰百神受職<lb/>
　謂風雨節寒暑時百貨可極謂地不愛寶物無遺利<lb/>
　正法則謂貴賤各有制度無敢僭踰聖王精禋感格<lb/>
　其效如此　方氏慤曰受職言各受其職而可守可<lb/>
　極言各盡其利而無遺正法則以制度之所在故各<lb/>
　得法則之正也其始行禮而巳終而禮行固其序也<lb/>
<pb n="7b"/>
　　沈氏煥曰禮行不是行禮我與神有二不可謂之<lb/>
　行聖人之誠足以感神而無間故無往而不得其<lb/>
　欲　虙氏曰義者理也禮者文也義者内也禮者外<lb/>
　也其始見其禮而未知其所以為義是禮脩而義蔵<lb/>
　至其後日由義而不自知故曰義之脩而禮之蔵也<lb/>
　　吴氏澄曰郊社祖廟山川五祀禮也定天位列地<lb/>
　利儐鬼神本仁本事義也行其禮而不知其義者有<lb/>
　之未有知其義而不能行其禮者也祖廟句下當脱<lb/>
<pb n="8a"/>
　禮行於山川而報功徳焉句　徐氏師曽曰以其事<lb/>
　而言報德酬功因其當然之理而為之脩飾凡衆之<lb/>
　動得其宜矣以其文而言謹始慎終合其自然之序<lb/>
　而為之府蔵無一往不在其中也　黄氏乾行曰上<lb/>
　言先王達於下此乃言禮達而天下從之<lb/>
　案百神鄭孔言星辰陳言風雨寒暑二説相兼乃備<lb/>
　總論徐氏師曽曰自秉蓍龜至此因列於鬼神而申<lb/>
　言之<lb/>
<pb n="8b"/>
　案此以上申聖人以禮示之天下國家可得而正之<lb/>
　意篇中惟此一段専以祭言之<lb/>
是故夫禮必本於大一分而為天地轉而為隂陽變而<lb/>
為四時列而為鬼神其降曰命其官於天也<hi>大音泰</hi>
　正義鄭氏康成曰降曰命聖人象此下之以為教令<lb/>
　官猶法也此聖人所以法於天也　孔氏穎達曰此<lb/>
　論制禮必本於天以為教也大一謂天地未分混沌<lb/>
　之元氣極大曰大未分曰一聖人制禮用至善之大<lb/>
<pb n="9a"/>
　理以為教本是本於大一也元氣既分輕清為天重<lb/>
　濁為地制禮者法之以定尊卑之位天運為陽地運<lb/>
　為隂制禮者法之貴左象陽貴右象隂陽時行賞隂<lb/>
　時行罰也陽氣變為春夏隂氣變為秋冬制禮者法<lb/>
　之如吉禮有賔主介僎四坐凶禮有恩理節權四制<lb/>
　也四時變化生成萬物皆鬼神之功制禮者法之陳<lb/>
　列鬼神之功以為功也聖人仰法大一以下之事而<lb/>
　下之為教令皆是取法於天者也　陳氏祥道曰以<lb/>
<pb n="9b"/>
　形之始言之謂之大始以數之始言之謂之大一大<lb/>
　一之體分而為天地之氣轉而為隂陽之用變而為<lb/>
　四時之序列而為鬼神之情其降之於人曰命凡此<lb/>
　皆天造之禮而主之於天故曰其官於天也<hi>案鄭孔以官為</hi>
　<hi>法此及方説則以官為主要帷法之而因以為之主則兩説固相因也</hi>　方氏慤曰隂<lb/>
　極生陽陽極生隂隂陽之運周而復始故曰轉春生<lb/>
　夏長秋斂冬蔵時未有常故曰變天地則有上下之<lb/>
　位隂陽則有升降之宜四時則有先後之序鬼神則<lb/>
<pb n="10a"/>
　有變化之功聖人體此以命物而在下莫不聽故曰<lb/>
　其降曰命亦未嘗不本之自然故曰其官於天不曰<lb/>
　本而曰官者以禮之命物各有所主也　朱氏申曰<lb/>
　一之判剖為天地一之轉運為隂陽一之變易為四<lb/>
　時一之序列為鬼神鬼神造化之迹體物而不可遺<lb/>
　者也　吳氏澄曰官於天天字該大一天地隂陽四<lb/>
　時鬼神五者而言　徐氏師曽曰天指天地以下四<lb/>
　者而言大一則四者之源也三才未判萬物未生一<lb/>
<pb n="10b"/>
　而巳矣而禮之原實在此自大一分之上者為天下<lb/>
　者為地髙卑定矣其轉也静者為隂動者為陽惨舒<lb/>
　異矣其變為四時有錯行之運其列為鬼神有生成<lb/>
　之功大一之妙如此聖人窮神知化黙識心通由是<lb/>
　制禮而降之謂之命令貴賤上下法天地之髙卑吉<lb/>
　凶刑賞法隂陽之舒惨嵗月久近法四時之變報本<lb/>
　反始法鬼神之列何莫非本於大一者哉<lb/>
　餘論虙氏曰禮未離於數故官於天而未能官天若<lb/>
<pb n="11a"/>
　夫離於數者道也範圍天地而不過官天而不官於<lb/>
　天矣聖人以道制禮而極其妙則又可以官天故曰<lb/>
　禮樂眀備天地官矣<lb/>
夫禮必本於天動而之地列而之事變而從時協於分<lb/>
藝其居人也曰養其行之以貨力辭讓飲食冠昏䘮祭<lb/>
射御朝聘<hi>分音問養鄭讀義今如字冠去聲朝音潮</hi>
　正義鄭氏康成曰本於天本於大一與天之義也動<lb/>
　而之地後法地也列而之事後法五祀五祀所以本<lb/>
<pb n="11b"/>
　事也變而従時後法四時也協合也言禮合於月之<lb/>
　分貨摯幣庭實也力筋骸强者也不則偃罷　孔氏<lb/>
　穎達曰上言禮從天地四時五行而生而教於人此<lb/>
　下論人用之以行刑罰冠昏朝聘之等皆得其宜也<lb/>
　動而之地祀社是也列而之事五祀是也變而従時<lb/>
　即四時以為柄協於分藝即月以為量也辭讓賔主<lb/>
　三辭三讓飲食饗食之屬冠二十而冠昏三十而取<lb/>
　射五射御五馭朝五年朝天子及諸侯自相朝聘比<lb/>
<pb n="12a"/>
　年小聘三年大聘　周氏諝曰本乎天者禮之象動<lb/>
　而之地者禮之法列而之事事同則禮同變而從時<lb/>
　時異則禮異協於分者禮之情協於藝者禮之文居<lb/>
　人曰養莫非以養人之欲給人之求也行以貨力數<lb/>
　者則皆其見於度數之間者也禮之所以顯舎度數<lb/>
　何以哉　陳氏祥道曰列而之事者禮之稱變而從<lb/>
　時者禮之權　方氏慤曰上原禮之初此又眀禮之<lb/>
　用上言官於天以見其自然此言居人以見其使然<lb/>
<pb n="12b"/>
　也方其本乎天静一而巳及其降而在地則離靜而<lb/>
　向於動散而在事則出一而成列以其有所之也則<lb/>
　皆以之言之時無常而不可逆故曰變而従時分有<lb/>
　多寡藝有能否各随力而施之乃協也冠昏䘮祭射<lb/>
　御朝聘非貨力辭讓飲食不行故曰無財不可以為<lb/>
　悦非强有力者不能行也　虙氏曰禮之體根於大<lb/>
　一未分之前禮之用起於兩儀既判之後惟其未分<lb/>
　而渾淪故曰必本於大一惟其既判而定位故曰必<lb/>
<pb n="13a"/>
　本於天列而之事事詳則禮詳也變而從時時異則<lb/>
　禮異也協於分不强其所無也協於藝不强其所不<lb/>
　能也貧者不以貨財為禮其協於分乎老者不以筋<lb/>
　力為禮其協於藝乎　馬氏睎孟曰居人曰養禮所<lb/>
　以養人也荀子曰恭敬辭讓所以養安禮義文理所<lb/>
　以養情盖聖人之道寓於度數之間莫非順性命之<lb/>
　理而所以養人也貨力以下非禮之盡特言行之大<lb/>
　略而巳　葉氏適曰聖人知禮之所由本随而察其<lb/>
<pb n="13b"/>
　轉變分列之際而貫徹於隂陽上下之交得其所以<lb/>
　居斯人者而後貨力辭讓飲食冠昏䘮祭射御朝聘<lb/>
　品節之序以行乎其間人倫既正人情既順人義既<lb/>
　眀使人知所以講信脩睦而肌膚之㑹筋骸之束亦<lb/>
　不至渙然而不相從豈不怡然有見於天人之通内<lb/>
　外之合也哉　徐氏師曽曰行之以貨財為資筋力<lb/>
　為用辭讓為實飲食為具四者禮之緯也冠以責成<lb/>
　人昏以著代䘮以送終祭以追逺射以觀德御以執<lb/>
<pb n="14a"/>
　役朝以相見聘以通問八者禮之經也<lb/>
　存疑鄭氏康成曰養當為義字之誤也下之為教令<lb/>
　居人身為義孝經説曰義由人出　孔氏穎達曰王<lb/>
　肅云家語作其居人曰養下言穫而弗食食而弗肥<lb/>
　宜是養字鄭必破為義者以上言義之脩下言陳義<lb/>
　以種也<lb/>
　案鄭讀養為義亦一説但不如王讀養字之確<lb/>
故禮義也者人之大端也所以講信脩睦而固人肌膚<lb/>
<pb n="14b"/>
之㑹筋骸之束也所以養生送死事鬼神之大端也所<lb/>
以達天道順人情之大竇也故唯聖人為知禮之不可<lb/>
以巳也故壊國䘮家亡人必先去其禮<hi>壊音怪䘮去聲</hi>
　正義鄭氏康成曰竇孔穴也去其禮言愚者之反聖<lb/>
　人也　孔氏穎達曰上言禮為治理之本此言禮不<lb/>
　可去之事孔穴物所出入禮義人所出入　虙氏曰<lb/>
　禮之端始於辭讓義之端始於羞惡然未可謂之大<lb/>
　端惟合禮義之成體而不倚於一偏然後為人之大<lb/>
<pb n="15a"/>
　端養生送死事鬼神以禮而正故曰大端達天道順<lb/>
　人情以禮而通故曰大竇　馬氏睎孟曰有禮則莊<lb/>
　敬日强無禮則安肆日偸君子知謹於禮義則手足<lb/>
　有所措耳目有所加進退揖讓有所制肌膚筋骸所<lb/>
　以固也養生所以飾驩送死所以飾哀事鬼神所以<lb/>
　飾敬其道非一而禮義為之大端禮義出於天先王<lb/>
　因之以達天道禮義出於人先王因之以順人情降<lb/>
　衷自天受中自人達者所以眀之順者所以因之也<lb/>
<pb n="15b"/>
　　吳氏澄曰人身膚最外肌次之筋次之骸最内以<lb/>
　肌㑹膚以筋束骸四者之聚為身有禮義則凡講説<lb/>
　皆信實之言凡脩為皆睦婣之行形體皆莊重堅固<lb/>
　而不怠惰放肆也其於人倫則生事葬祭孝敬追慕<lb/>
　亦惟此禮義為大端緒也人情之動有愛惡哀樂喜<lb/>
　懼之情以禮義治之則發皆中節無所乖戾所謂順<lb/>
　也情極其順則不違天所與我之性而上達於天道<lb/>
　矣三言所以先敬身中眀倫終盡性至命三者皆禮<lb/>
<pb n="16a"/>
　義之功惟聖人能知禮之不可不為而不巳於為也<lb/>
　壊亂之國䘮敗之家亡身之人惟不知禮而去之故<lb/>
　至此　蔣氏君實曰禮以辨義義以起禮其理相因<lb/>
　其用相成所以為萬善有為之要而人道待以自立<lb/>
　也自其有諸己而不違謂之信自其施諸人而不隔<lb/>
　謂之睦惰慢邪辟之氣或設於身體此信之不講也<lb/>
　乖争陵犯之氣或見於接物此睦之不脩也聖人設<lb/>
　禮義以教天下使民踐履浃洽一毫非僻之念非禮<lb/>
<pb n="16b"/>
　之動有所檢束而不敢自肆於平居然後交際之時<lb/>
　不至血氣用事而攘臂而動色兹所以必講信脩睦<lb/>
　而固人肌膚之㑹筋骸之束與然聖人為禮非苟然<lb/>
　也反人以還天亦本天以治人彼生有養而死有葬<lb/>
　物本天而人本祖是人道之大端也天也吾固因之<lb/>
　以為常孩提而知愛及長而知敬顙泚於親之不蔵<lb/>
　父子有隠而無證是人情之大竇也天也吾亦順之<lb/>
　而不拂人情禮由天道出順人情正以達天道也<lb/>
<pb n="17a"/>
　徐氏師曽曰上大端猶言根本節目之大者下大端<lb/>
　則其中之事也此言禮義關人之成敗講信脩睦以<lb/>
　待人固㑹束以正己二者必以禮義否則偽妄不誠<lb/>
　安肆日偷矣眀則養生送死幽則祭祀鬼神二者亦<lb/>
　以禮義否則生死不安鬼神不享矣達天道而惇庸<lb/>
　之順人情而節文之二者亦以禮義否則昧天道拂<lb/>
　人情矣所謂人之大端如此惟聖人聰眀睿知能知<lb/>
　其為大端而不可巳故待人正巳事幽眀通天人各<lb/>
<pb n="17b"/>
　得其宜而致蔵身之固也彼敗國之君䘮家之主亡<lb/>
　身之夫皆以先去其禮之故耳<lb/>
　通論陳氏祥道曰前於禮義言紀言器言柄此又曰<lb/>
　端者紀以言其所張器以言其所用柄以言其所執<lb/>
　端以言其所始也<lb/>
故禮之於人也猶酒之有糵也君子以厚小人以薄<hi>糵魚</hi>
　<hi>列反</hi>
　正義鄭氏康成曰皆得以為羙味性善者醇耳　孔<lb/>
<pb n="18a"/>
　氏穎達曰酒因麴糵則成無麴糵則不成以眀禮不<lb/>
　可巳之故君子譬精米嘉器其味醇小人譬麤米敝<lb/>
　器其味醨盖君子性識純深得禮而彌深厚小人智<lb/>
　慮淺薄得禮自虚薄也　陳氏祥道曰糵之於酒厚<lb/>
　則醇薄則醨醇則久醨則壊禮之於人厚則君子薄<lb/>
　則小人君子則安小人則危善為酒者戒其醨而務<lb/>
　為醇善為人者戒其小人而務為君子　吳氏澄曰<lb/>
　君子者賢人也雖未能如聖人之知禮然比之小人<lb/>
<pb n="18b"/>
　則厚矣小人者鄙夫也雖未至如壊國䘮家亡人之<lb/>
　去禮然比之君子則薄矣<lb/>
　通論黄氏乾行曰人品不同大約有此四等不已於<lb/>
　禮者聖人也厚於禮者君子也薄於禮者小人也去<lb/>
　禮者下愚也<lb/>
　總論吳氏澄曰順人情三字為此條之體要自此至<lb/>
　終篇皆演此順字之意<lb/>
　案此以上復承承天之道而申言之以眀治人情所<lb/>
<pb n="19a"/>
　以必由此之意<lb/>
故聖王脩義之柄禮之序以治人情故人情者聖王之<lb/>
田也脩禮以耕之陳義以種之講學以耨之本仁以聚<lb/>
之播樂以安之<hi>治平聲耨奴豆反</hi>
　正義鄭氏康成曰治者去瑕穢養菁華也禮耕和其<lb/>
　剛柔義種樹以善道學耨存是去非類也仁聚合其<lb/>
　所盛樂安感動使之堅固也　孔氏穎達曰此論聖<lb/>
　人脩禮義治人情以至大順之事柄謂執持而用之<lb/>
<pb n="19b"/>
　者土地是農夫之田人情是聖王之田農夫用耒耜<lb/>
　和其剛柔聖人用禮正其上下農夫耕畢以美種種<lb/>
　之人情既正以善道教之去草養苗則苗善去非存<lb/>
　是則情善苗稼既孰當本此愛惜之心以聚集所收<lb/>
　勿為費散勸課既行當本此仁恩和親聚集善道使<lb/>
　不廢棄農夫收穫既畢布其歡樂共相飲食以安美<lb/>
　之聖人既勸民善道備足又説樂感動使其勤行善<lb/>
　道保寧堅固也　陳氏祥道曰脩禮以耕所以開其<lb/>
<pb n="20a"/>
　心陳義以種所以納之正講學以耨所以去其非本<lb/>
　仁以聚所以充其徳播樂以安所以成其道　方氏<lb/>
　慤曰義者所操有宜而不可失故言柄禮者所行有<lb/>
　節而不可亂故言序禮義本出於人心而或至無禮<lb/>
　無義心動而情亂之也聖人脩其柄與其序還以治<lb/>
　人之情而巳禮者事之始猶耕之治荒蕪故言脩義<lb/>
　者事之宜猶種之因地宜故言陳學所以為巳猶耨<lb/>
　之去苗害故言講仁者愛也仁則聚之猶穫樂者樂<lb/>
<pb n="20b"/>
　也樂則安之猶食禮惡其壊故曰脩義欲其眀故曰<lb/>
　陳學欲其辨故曰講仁以立人非本不立故曰本樂<lb/>
　以和民非播不和故曰播　應氏鏞曰情者心之動<lb/>
　也養之不善則荒穢不治而可欲之善塞矣然仁義<lb/>
　禮智根於心其善端本無窮也聖王以人情之不治<lb/>
　為巳責猶農夫以百畝之不易為巳憂則因其自具<lb/>
　之理而加以順治之力禮之有序猶耕之有畔義之<lb/>
　有節猶種之有列書曰若稽田既勤敷菑惟其陳脩<lb/>
<pb n="21a"/>
　是也學探千古羣聖之奥而思索問辨以求其正猶<lb/>
　耨之去草而耘治益精也仁總百行萬善之全而滋<lb/>
　養培植以豐其成猶穫之揫斂而收取無遺也樂具<lb/>
　五音六律之節而動盪發越以宣其和猶既穫之餘<lb/>
　安坐以食而熙暤自如也　吳氏澄曰凡日用常行<lb/>
　如曲禮少儀内則使之習行持守防檢其情則情不<lb/>
　蕩熾猶以耒耜開墾其田使不荒既習行其事又必<lb/>
　敷陳其義使眀於當然者之所以然則通曉理趣而<lb/>
<pb n="21b"/>
　善端滋長猶開墾之後種以嘉禾漸漸生長萌芽也<lb/>
　巳通曉其義又必博考前言往行審問慎思分辨是<lb/>
　非不惑於非義之義猶苗生之後耨去其草而獨存<lb/>
　其苗也禮耕義種學耨其事非一而本在一心及其<lb/>
　久也理之萬殊聚於一而心德渾全矣是之謂仁然<lb/>
　由利仁欲造安仁之域非用力所可到惟當涵養以<lb/>
　俟其自化惟樂以養人性情變人氣質有不自知其<lb/>
　至於安者　陳氏澔曰講學以耨博而求之不一之<lb/>
<pb n="22a"/>
　善所以得一本萬殊之理本仁以聚約而㑹之於至<lb/>
　一之理所以造萬殊一本之妙本仁聚之利仁之事<lb/>
　播樂安之安仁之事禮耕義種入德之功學之始條<lb/>
　理也仁聚樂安成徳之效學之終條理也講學居中<lb/>
　以貫通前後自始至終於仁義禮樂無不講及其成<lb/>
　也則禮義之功著於前仁樂之效著於後<lb/>
　通論葉氏適曰得禮義之本要而後能通人情通人<lb/>
　情而後能治人情人情可治則德性全而道化成自<lb/>
<pb n="22b"/>
　堯舜以及文武其治道所以大被於天下者盖其脩<lb/>
　仁義禮樂之實而播諸事為必有中於人情之㑹相<lb/>
　與俯仰出入動蕩流通其情之異趨者同嚮者皆得<lb/>
　以旁皇周浃於其中一人之放辟不専行而天下之<lb/>
　取舎得公是焉是以不待刑禁而自治也故論禮者<lb/>
　以人情為聖王之田非若後世以情為不羙以禮為<lb/>
　強制築千丈之防遏奔放之流使其噤黙不得逞而<lb/>
　後從我而為禮義也<lb/>
<pb n="23a"/>
　案此言聖王治人之情非言君子脩已進徳之序也<lb/>
　然欲所治之人皆入於聖又不可不以脩巳進徳之<lb/>
　序通之若民則可使由之不可使知之謹庠序之教<lb/>
　申之以孝弟之義便是講學有睢麟之意行周官之<lb/>
　法便是本仁十三舞勺成童舞象鄉飲入學皆歌詩<lb/>
　合樂使之咏歌以養性情舞蹈以養血脈皆是播樂<lb/>
　民日遷善而不知誰為之即安也<lb/>
故禮也者義之實也協諸義而協則禮雖先王未之有<lb/>
<pb n="23b"/>
可以義起也<lb/>
　正義鄭氏康成曰協合也合禮於義與義不乖剌則<lb/>
　禮雖未有可以義起作也　孔氏頴達曰以下廣眀<lb/>
　上三者相須之事以義起者如將軍文氏之子也<lb/>
　張子曰人情所安即禮也故禮可由義起　黄氏敏<lb/>
　求曰須合義乃合禮有未立之禮取合宜之義起作<lb/>
　之　周氏諝曰義以生禮禮以節義故義為禮所自<lb/>
　生而禮為義所自成也　陳氏澔曰禮者義之定制<lb/>
<pb n="24a"/>
　義者禮之權度禮一定不易義随時制宜故協合於<lb/>
　義而當為者雖先王未有此禮可酌於義而創為之<lb/>
　通論方氏慤曰禮雖作乎外而義則資之以成體故<lb/>
　此以禮為義之實義雖由乎内而禮則用之以制宜<lb/>
　故禮器以義為禮之文<hi>案禮器云義理禮之文對忠信禮之質非以禮為義之質</hi>
　<hi>義為禮之文</hi>　陳氏祥道曰義以禮為實禮以義為文合<lb/>
　於義則禮斯合矣故廟門非待弔之所而文氏行之<lb/>
　<hi>案彼言待於廟正以其不迎於廟門也解誤難以引証本義</hi>説驂非為賻之宜而<lb/>
<pb n="24b"/>
　孔子行之純儉可以従衆嫂溺可以手援故荀子曰<lb/>
　禮以順人心為本也凡非先王之禮而順人心者皆<lb/>
　禮也孟子以禮為義之節文而此以禮為義之實盖<lb/>
　義去而為禮禮行而為義二者迭為文實也論語曰<lb/>
　義以為質禮以行之此義出而為禮也禮器曰義理<lb/>
　禮之文此禮行而為義也<lb/>
　存疑孔氏穎達曰義以脩飾為禮之華故禮是義之<lb/>
　實　黄氏曰禮者尊卑升降親疏之節義者合宜當<lb/>
<pb n="25a"/>
　理指的之稱有禮而不合宜是有名而無實譬諸魯<lb/>
　侯之習儀非知禮也　馬氏睎孟曰禮者義之實義<lb/>
　者禮之華禮所以體常義所以盡變<lb/>
　案禮時為大宜次之稱次之制禮之初不就天理上<lb/>
　權衡爛熟禮如何制故禮必以義為柄然方權衡時<lb/>
　義尚處於虚到品節既定其義乃確然可見故禮乃<lb/>
　義之實前之制禮既因義而起則後之用禮又當以<lb/>
　義為權故禮雖未有而義所當然又可以起禮也若<lb/>
<pb n="25b"/>
　如黄説則是義者禮之實非禮者義之實矣孔以義<lb/>
　為禮之飾馬以義為禮之華都説向外邉不合陳義<lb/>
　以種本義<lb/>
義者藝之分仁之節也協於藝講於仁得之者强<hi>分音問</hi>
　正義鄭氏康成曰藝猶才也有義則人服之　庾氏<lb/>
　蔚之曰藝者審其分仁者宜得節皆須義以斷之<lb/>
　孔氏穎達曰藝才也仁施也人有才能又有仁施非<lb/>
　義裁制則過失故須義乃得分節也　張子曰藝業<lb/>
<pb n="26a"/>
　也謂事業也　應氏鏞曰義者事物之斷制裁節也<lb/>
　區别衆理條分縷析而各有攸當得之者强舉無以<lb/>
　勝之也故曰義者天下之制　陳氏澔曰藝以事言<lb/>
　仁以心言事之處於外者以義為分限之宜心之發<lb/>
　於内者以義為品節之制協合其事理之宜也講於<lb/>
　仁商度其愛心之親踈厚薄而協合於行事大小輕<lb/>
　重之宜一以義為之裁制焉上好義則民莫敢不服<lb/>
　故得義者强<lb/>
<pb n="26b"/>
　存疑陳氏祥道曰六藝非義則雜仁非義則蕩處藝<lb/>
　以義然後有所别處仁以義然後有所節以義為藝<lb/>
　之分故能協於藝以義為仁之節故能講於仁　馬<lb/>
　氏睎孟曰藝者言乎其材也材出於性成於人材有<lb/>
　長短小大而義者所以宜之四端均出於性而有所<lb/>
　宜而成之尤在於義仁雖在内而義者所以講之而<lb/>
　見於外外有以講於仁内有以合於藝則義之道得<lb/>
　矣義得乎道則人望而畏之故曰自勝之謂强<lb/>
<pb n="27a"/>
　案此藝乃樹藝之藝即所謂耕之種之耨之也聖王<lb/>
　人情以為田治情而不當乎人心物理之自然未有<lb/>
　能治者也學以講乎人心物理之宜而後耕而種種<lb/>
　而耨各得其宜前所云功有藝協於分藝意皆相貫<lb/>
　初非於上脩禮講學之外别添六藝技藝也<lb/>
仁者義之本也順之體也得之者尊<lb/>
　正義鄭氏康成曰有仁則人仰之　孔氏穎達曰義<lb/>
　能與仁為節仁能與義為本交相須也仁者施生故<lb/>
<pb n="27b"/>
　為順之體　應氏鏞曰仁者義理之統宗㑹元也包<lb/>
　含萬象莫測其際得之者尊舉無以尚之也故曰天<lb/>
　下之表强者挺然不屈於物之下猶有物我之對人<lb/>
　有畏心焉尊則超然於物之上不見物我之間人有<lb/>
　敬心焉　吳氏澄曰譬之木然各有枝節為義共一<lb/>
　根本為仁故曰仁者義之本順乎天理畧無違逆中<lb/>
　節之和也由全體之中發而為中節之和全體之中<lb/>
　仁也大用之和順也故仁為順之體天爵之尊衆善<lb/>
<pb n="28a"/>
　之長故得仁者尊　陳氏澔曰上文言禮者義之實<lb/>
　此言仁者義之本實以散體言本以全體言猶之木<lb/>
　焉従根至枝葉皆生意此全體之仁従一本至千枝<lb/>
　萬葉先後大小各有其宜各有其序其宜者義其各<lb/>
　有序則散體之禮也<lb/>
故治國不以禮猶無耜而耕也為禮不本於義猶耕而<lb/>
弗種也為義而不講之以學猶種而弗耨也講之以學<lb/>
而不合之以仁猶耨而弗穫也合之以仁而不安之以<lb/>
<pb n="28b"/>
樂猶穫而弗食也安之以樂而不達於順猶食而弗肥<lb/>
也<hi>耜音似種之用反穫户郭反</hi>
　正義鄭氏康成曰無耜則耕無以入弗種則嘉禾無<lb/>
　自生弗耨則草不除苗不植弗穫則無以知收之豐<lb/>
　荒不食則無以知味之甘苦弗肥者其功不見也<lb/>
　孔氏穎達曰前陳聖人禮耕以至樂安此又顯譬之<lb/>
　見聖人為教反覆相因雖奏樂於仁人而不使知達<lb/>
　至順之理亦為未善也　方氏慤曰耜者治田之具<lb/>
<pb n="29a"/>
　禮者治國之具耕所以種禾而生之義所以達禮而<lb/>
　行之達嘉種而除其害者耨之事眀大義以勝其非<lb/>
　者學之事耨之勤将以有穫學之勤将以有聚仁言<lb/>
　聚也穫言獲也食有所養而享其利焉樂有所樂而<lb/>
　安其仁焉食之養人期於體之肥樂之和期於體之<lb/>
　順而巳前言陳義此變言本者凡種皆以立本也前<lb/>
　言本仁此變言合者以人本仁也於順又言達者自<lb/>
　上趨下無不達也　馬氏睎孟曰仁者順之體樂者<lb/>
<pb n="29b"/>
　順之成播樂以安順在其中矣猶恐不足以極順之<lb/>
　至故又以食之肥推言之　應氏鏞曰上既合田事<lb/>
　始終而正言之以眀成效之大全此復分析而反言<lb/>
　之以盡其節目之纖悉也　吳氏澄曰此反解上文<lb/>
　而以順為極也治國謂治一國之人情合之以仁謂<lb/>
　合聚衆理於一心仁而未能安是猶與仁為二也成<lb/>
　於樂而安於仁則與仁為一矣仁者體之全於内順<lb/>
　者用之逹於外仁之體雖全而順之用未逹猶内腹<lb/>
<pb n="30a"/>
　雖充而外體未肥故必達於順而後為禮義治情之<lb/>
　極功也　陳氏澔曰此反譬以申前意其序不可亂<lb/>
　而功不可缺如此<lb/>
　存疑蔣氏君實曰此數者似有次第本無間斷若有<lb/>
　後先本無彼此至安之以樂則孟子所謂樂則生生<lb/>
　則惡可巳也安而不達於順食而不至於肥寧有是<lb/>
　理哉<lb/>
　案安樂後須有涵養工夫然後可以達順蔣謂安時<lb/>
<pb n="30b"/>
　即可達順失之矣<lb/>
四體既正膚革充盈人之肥也父子篤兄弟睦夫婦和<lb/>
家之肥也大臣法小臣亷官職相序君臣相正國之肥<lb/>
也天子以德為車以樂為御諸侯以禮相與大夫以法<lb/>
相序士以信相考百姓以睦相守天下之肥也是謂大<lb/>
順<lb/>
　正義孔氏穎達曰膚革外薄皮革膚内厚皮徳為車<lb/>
　用孝弟以自載也樂為御用要道以行之　陳氏祥<lb/>
<pb n="31a"/>
　道曰四體以和順而正然後膚革充而盈父子以天<lb/>
　性而篤兄弟以同氣而睦夫婦以異姓而和天子德<lb/>
　教加於百姓故以德為可行之車而以樂為行車之<lb/>
　御諸侯制節謹度故以禮相守大夫非法不言非道<lb/>
　不行故以法相序士則忠信不失故以信相考庶人<lb/>
　則謹身而巳故以睦相守　又曰一器而工聚焉者<lb/>
　車也疏數疾徐有度數存焉者御也車者器也御者<lb/>
　人也徳者實也樂者文也車非御不運徳非樂不彰<lb/>
<pb n="31b"/>
　　王氏安石曰徳無不容以樂章之車無不載以御<lb/>
　行之　方氏慤曰正各適其安佚之正也父子以慈<lb/>
　孝而相厚兄弟以友恭而相親夫婦以剛柔而相濟<lb/>
　大臣非不亷以所任者大亷不足盡之小臣非不法<lb/>
　以所守者小不足以撓法也法則不倍亷則不竊矣<lb/>
　設官以效職分職以守官則相序而不亂君以禮使<lb/>
　臣臣以忠事君則相正而不阿樂以德為體德以樂<lb/>
　為用諸侯以下非無徳也惟天子之徳乃刑於四海<lb/>
<pb n="32a"/>
　非無樂也惟天子之樂乃兼乎四夷徳大而樂備也<lb/>
　諸侯以制節為事制節莫如禮大夫以循道為事循<lb/>
　道存乎法士以事人為事事人存乎信百姓以相親<lb/>
　為事相親存乎睦禮惡其離故言與法惡其亂故言<lb/>
　序信欲其成故言考睦欲其不失故言守　劉氏彞<lb/>
　曰至此則聖學之極功成已成物合外内之道故謂<lb/>
　之大順大順則無為而治矣　蔣氏君實曰膚革充<lb/>
　盈在四體既正之後非養小體而失大體也家之肥<lb/>
<pb n="32b"/>
　在倫理非求富足而棄禮義也國之肥在綱紀非竭<lb/>
　民以自私厲民以自養也以徳為車示有所運也以<lb/>
　樂為御示有所執也以禮相與謹邦交也以法相序<lb/>
　樂不失職也以信相考有諸巳而不欺也以睦相守<lb/>
　出入相友守望相助也寧有一物不得其所一民不<lb/>
　被其澤哉故曰大順順天理也逆人欲也<lb/>
　存異鄭氏康成曰車或為居　陳氏澔曰播樂安之<lb/>
　以前皆成巳之功大學明明徳之事達之於順以後<lb/>
<pb n="33a"/>
　方是成物之功大學新民之事<lb/>
　案此言聖王之治人情皆成物之事但成物必自成<lb/>
　巳出耳陳氏分為兩截未安<lb/>
　總論徐氏師曽曰故聖王至此六節又因治情而申<lb/>
　言之<lb/>
　案此以上承治人之情而極言之以眀禮正則天下<lb/>
　國家可得而正之意<lb/>
大順者所以養生送死事鬼神之常也故事大積焉而<lb/>
<pb n="33b"/>
不苑竝行而不繆細行而不失深而通茂而有間連而<lb/>
不相及也動而不相害也此順之至也<hi>苑鬱通又音藴繆音謬</hi>
　正義鄭氏康成曰常謂皆有禮用無匱乏也言人皆<lb/>
　眀於禮無有蓄亂滯合者各得其分理順其職也<lb/>
　熊氏安生曰此據天下萬事有大有細有深有通有<lb/>
　連有動人皆眀禮順則竝得其宜　孔氏穎達曰前<lb/>
　眀國家之順皆局有條目此更總説其事一切生死<lb/>
　鬼神無不用順為常也　劉氏彞曰生者不失其養<lb/>
<pb n="34a"/>
　死者不失其禮亡者不失其祀化起於一家而周徧<lb/>
　乎四海有條而莫之紊也不曰大積而不苑竝行而<lb/>
　不繆細行而不失哉深而通言教之洽而至於化深<lb/>
　以盡其性通以正其情也茂而有閒言徳茂乎躬而<lb/>
　用之有尊卑之差親疎之間也連而不相及人人各<lb/>
　盡其性上下各異其儀也動而不相害作於禮者必<lb/>
　歸於義也　王氏曰此極言大順之理萬㡬日来庶<lb/>
　事總至其大積者然也以順處之各有其序可無苑<lb/>
<pb n="34b"/>
　結矣威福竝用剛柔迭施其竝行者然也以順施之<lb/>
　各得其宜可無錯繆矣一嚬一笑下之休戚繫焉一<lb/>
　好一惡衆之向背繫焉其細行者然也以順行之可<lb/>
　無過失矣幽逺謂之深其勢易隔惟順則其情必通<lb/>
　衆多謂之茂其勢易雜惟順則其分有間連則易以<lb/>
　相干惟順則同而異不相及也動則易以相違惟順<lb/>
　則異而同不相害也天下之大順至此極矣　吳氏<lb/>
　澄曰養生送死事鬼神人道之始終備矣各以其禮<lb/>
<pb n="35a"/>
　不悖於道是之謂常常則順反常則非順故大順者<lb/>
　人道之常<lb/>
　存異孔氏穎達曰事大天子事也萬㡬輻輳而應之<lb/>
　有次第竝行諸侯来朝也四方随時貢賦竝陳而不<lb/>
　錯繆細行大夫士出聘也天子不遺小國之臣是不<lb/>
　失也深謂九州之外地在逺荒而通貢王庭茂謂萬<lb/>
　國貢賦庭實茂宻而以國相次小則讓大不相及入<lb/>
　也萬乗龍趨千乗雷動不相妨害也<lb/>
<pb n="35b"/>
　案事字所該甚廣孔分天子諸侯大夫士且專以朝<lb/>
　聘言鑿而無當<lb/>
故眀於順然後能守危也故禮之不同也不豐也不殺<lb/>
也所以持情而合危也<hi>殺去聲</hi>
　正義鄭氏康成曰守危能守自危之道也君子居安<lb/>
　如危小人居危如安易曰危者安其位者也天子至<lb/>
　士名位不同禮亦異數所以拱持其情合安其危<lb/>
　孔氏穎達曰守危謂以危戒慎而自守保也天子至<lb/>
<pb n="36a"/>
　士貴賤宜順故禮不得同　方氏慤曰禮所以辨異<lb/>
　惟其不同故見於形名度數之間者宜殺則不可豐<lb/>
　宜豐則不可殺惟其稱而巳　徐氏師曽曰貴賤有<lb/>
　等故禮制不同宜儉者不可豐宜隆者不可殺凡此<lb/>
　禮制之順所以維持人情不使驕縦保合上下不使<lb/>
　危亂也<lb/>
故聖王所以順山者不使居川不使渚者居中原而弗<lb/>
敝也用水火金木飲食必時合男女頒爵位必當年德<lb/>
<pb n="36b"/>
用民必順故無水旱昆蟲之災民無凶饑妖孽之疾故<lb/>
天不愛其道地不愛其寳人不愛其情故天降膏露地<lb/>
出醴泉山出器車河出馬圖鳳皇麒麟皆在郊棷龜龍<lb/>
在宫沼其餘鳥獸之卵胎皆可俯而闚也則是無故先<lb/>
王能脩禮以達義體信以達順故<hi>句</hi>此順之實也<hi>渚之汝反</hi>
　<hi>頒音班當去聲孽魚列反棷藪通沼之紹反卵力管反胎土才反闚窺同</hi>
　正義鄭氏康成曰小洲曰渚廣平曰原山者利其禽<lb/>
　獸渚者利其魚鹽中原利其五榖使各居其所安不<lb/>
<pb n="37a"/>
　易其利勞敝之也民失其業則窮窮則濫用水謂漁<lb/>
　人以時漁為梁春獻鼈蜃秋獻龜魚也用火謂司爟<lb/>
　四時變國火以救時疾及季春出火季秋納火也用<lb/>
　金謂丱人以時取金玉錫石也用木謂山虞仲冬斬<lb/>
　陽木仲夏斬隂木飲食謂食齊視春時羮齊視夏時<lb/>
　醤齊視秋時飲齊視冬時男女當年謂媒氏令男三<lb/>
　十而娶女二十而嫁爵位當徳謂司士稽士任進退<lb/>
　其爵祿也用民必順謂不奪農時昆蟲螟螽之屬也<lb/>
<pb n="37b"/>
　言大順之時隂陽和嘉瑞出人情至也膏猶甘也器<lb/>
　謂若銀甕丹甑也<hi>孔疏銀甕丹甑援神契文</hi>馬圖龍馬負圖而出<lb/>
　<hi>孔疏伏羲氏有天下龍馬負圖出於河遂法之畫八卦</hi>棷聚草也沼池也是無<lb/>
　故言非有他事使之然實猶誠也盡也　熊氏安生<lb/>
　曰天不愛道百神受職也地不愛寶百貨可極也人<lb/>
　不愛情不獨親其親子其子也三才協應諸瑞駢臻<lb/>
　豈無故而然脩禮以為人情防範達義使民宜之體<lb/>
　信自治其情反身而誠達順即達天下之情而家國<lb/>
<pb n="38a"/>
　天下無不肥也　孔氏穎達曰此更廣説順也既欲<lb/>
　其順故随所居而安之不奪其宿習使各保其業恒<lb/>
　豐而不敝困也此下言行順以致太平之事器車禮<lb/>
　緯斗威儀云其政太平山車垂鉤注山車自然之車<lb/>
　垂鉤不揉治而自圓曲也鳥獸不畏人故卵胎可俯<lb/>
　而闚　陳氏祥道曰居川原不易因地之利以順之<lb/>
　用水火金木飲食因天之時以順之年徳必當因人<lb/>
　之理以順之　方氏慤曰用水必時若稻人以瀦畜<lb/>
<pb n="38b"/>
　水而待旱以防止水而待潦書謂撫于五辰此獨不<lb/>
　言土以飲食見之盖飲食土所生故也用民必順順<lb/>
　其析因夷隩之事而用之也水則伏隂所致旱則伏<lb/>
　陽所致凡此主天降言之故曰災凶言嵗之多疫饑<lb/>
　言食之不足妖生於反常孽生於不正此主人罹言<lb/>
　之故曰疾無災無疾以隂陽之順故也　馬氏睎孟<lb/>
　曰山川之勢異而髙下之習不同原渚之勢殊而水<lb/>
　陸之居不一聖人因其所利而利之順其所居而居<lb/>
<pb n="39a"/>
　之推其詳則凡居材必因天地寒煖燥濕皆所以順<lb/>
　民也年有髙下故合男女必當其年所以順隂陽之<lb/>
　理也德有厚薄故頒爵祿必當其徳所以順貴賤之<lb/>
　等也四民之業不同先王順之而不易四時之物不<lb/>
　一先王順之而不奪故曰用民必順　應氏鏞曰用<lb/>
　水不止如注所言若蔵冰頒冰止水蕩水之屬皆是<lb/>
　五十服官亦當年而徳為主問名納采亦度徳而年<lb/>
　為主　張子曰達義須在脩禮達順須當體信今雖<lb/>
<pb n="39b"/>
　義有所分苟不以禮則不能成義心雖欲順苟不誠<lb/>
　實亦不能達順　朱子曰體信是忠達順是恕體信<lb/>
　是無一毫之偽達順是發而中節無一物不得其所<lb/>
　聰眀睿知皆由此出是自誠而眀意思　又曰信是<lb/>
　實理順只是和氣體信是致中底意思達順是致和<lb/>
　底意思　陸氏佃曰天以道與我地以寳與我人以<lb/>
　情與我豈有所私於我哉亦以積累之厚如上所云<lb/>
　故也夫所謂順在彼不在此然太平無象若祥瑞者<lb/>
<pb n="40a"/>
　特以是為証而巳　吴氏澄曰上順之至舉一世而<lb/>
　言此所以順本於禮義治人情之君師而言<lb/>
　總論葉氏夢得曰天地人物流通無間一念之差朕<lb/>
　兆至微而飛流彗孛草妖木怪之遽見者人拂其常<lb/>
　則天地萬物之理亦為之變動也此念反正則星退<lb/>
　反風應不旋踵矣况聖人本仁義禮樂以致大順之<lb/>
　治又能體信以逹此順天地定位民物由道豈不宜<lb/>
　哉後世人君捨人言天不善其政治以和物化反求<lb/>
<pb n="40b"/>
　物祥以為政治之美本末倒置矣禮運一書始有感<lb/>
　於大道之行而原禮之所由起中言禮之運轉分别<lb/>
　以極於損益變革事為之際其歸極於大順而卒章<lb/>
　復以體信達順眀其致順之由盖欲知感天地理民<lb/>
　物道在此而不在彼也其㫖深矣<lb/>
　案篇中言禮極其盛矣而要不外本天道以治人情<lb/>
　之一言盖在天為道在人則為天命之性性率而為<lb/>
　情而每乗於氣質之偏又物欲之私附於性以汨之<lb/>
<pb n="41a"/>
　則天命之本然者失矣聖人本天道以治人情所以<lb/>
　繼天立極極之大順而天地位萬物育脩道之功與<lb/>
　天命一矣此氣運之無常而聖人主之以有常也<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定禮記義疏卷三十三<lb/>
</p>
<p>
</p>
  </div>
</body>
</text>
</TEI>
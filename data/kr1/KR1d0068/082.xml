<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
欽定禮記義疏卷八十二<hi>禮器圖五</hi>
<pb n="2a"/>
　案儀禮喪服𫝊曰尊者尊統上卑者尊統下大宗者<lb/>
　尊之統也大宗者收族者也不可以絶故族人以支<lb/>
　子後大宗也適子不得後大宗喪服丈夫婦人為宗<lb/>
　子宗子之母妻齊衰三月𫝊曰尊祖也尊祖故敬宗<lb/>
　敬宗者尊祖之義也喪服小記曰別子為祖繼別為<lb/>
　宗繼禰者為小宗有五世而遷之宗宗其繼高祖者<lb/>
　也是故祖遷於上宗易於下尊祖故敬宗敬宗所以<lb/>
　尊祖禰也大𫝊曰別子為祖繼別為宗繼禰者為小<lb/>
<pb n="2b"/>
　宗有百世不遷之宗有五世則遷之宗百世不遷者<lb/>
　別子之後也宗其繼別子者百世不遷者也宗其繼<lb/>
　髙祖者五世則遷者也有小宗而無大宗者有大宗<lb/>
　而無小宗者有無宗亦莫之宗者公子是也聶氏崇<lb/>
　義曰別子為祖謂諸侯適子之弟別於正適故稱別<lb/>
　子為祖者謂此別子子孫為卿大夫者立此別子為<lb/>
　始祖也繼別為大宗謂別子之世長子恒繼別子與<lb/>
　族人為百世不遷之大宗也繼禰者為小宗禰謂別<lb/>
<pb n="3a"/>
　子之庶子其庶子所生長子繼此庶子與兄弟為小<lb/>
　宗故云繼禰為小宗謂之小宗者以五世則遷比大<lb/>
　宗為小也所謂有五世則遷之宗其繼高祖者也繼<lb/>
　高祖者其實是繼高祖者之子以繼高祖者之身未<lb/>
　滿五世猶為宗也　又案公子不得禰先君故為別<lb/>
　子而繼別者族人宗之為大宗逺至絶屬猶為之服<lb/>
　齊衰三月母妻亦然庶子不得祭祖故諸兄弟宗之<lb/>
　為小宗以其服服之大宗逺祖之正體小宗高祖之<lb/>
<pb n="3b"/>
　正體也別子有三一是諸侯適子之弟別於適長二<lb/>
　是異姓公子來自他國別於本國不來者三是庶姓<lb/>
　崛起於是邦為卿大夫別於不仕者皆稱別子此別<lb/>
　子為後世之始祖族人百世宗之而不遷故為大宗<lb/>
　大宗一而已小宗則一人之身而所宗凡四事親兄<lb/>
　弟之適是繼禰小宗也事同堂兄弟之適是繼祖小<lb/>
　宗也事再從兄弟之適是繼曾祖小宗也事三從兄<lb/>
　弟之適是繼高祖小宗也小宗有此四者而小記獨<lb/>
<pb n="4a"/>
　云繼禰者初皆繼禰為始故據始而言之也夫先王<lb/>
　立宗法而吉凶相及緩急相扶尊卑有紀親疏有倫<lb/>
　然後一族如一家一家如一人此禮俗所以成而民<lb/>
　風所由厚也因宗法為服制之本故先圖於此<lb/>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
　案喪服首斬衰閒𫝊曰斬衰三升檀弓縣子曰三年<lb/>
　之喪如斬蓋貌以表心服以表貌斬在服則心之斬<lb/>
　可見也喪服記曰凡衰外削幅裳内削幅幅三袧疏<lb/>
　謂削幅者縫之邊幅外者向外内者向内也袧者謂<lb/>
　辟兩側空中央也為裳之法前三幅後四幅幅皆三<lb/>
　辟襵之也衰前有衰後有負版左右有辟領有袂中<lb/>
　為闊中下有衽孝子哀戚之心無所不寓也案喪服<lb/>
　制度皆法吉服為之但吉服則以冠為本而衣與裳<lb/>
<pb n="7b"/>
　因之喪服則以衰為本而冠與裳因之耳<lb/>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　案斬衰裳三升以冠為首飾故倍衰裳而用六升布<lb/>
　右縫外畢冠廣三寸落額上以布為三辟襵兩頭皆<lb/>
　在武下向外屈之縫於武以前後兩畢之末向外襵<lb/>
　之故曰外畢曲禮厭冠不入公門注厭猶伏也喪冠<lb/>
　厭伏也謂反屈之故得厭伏之名冠繩纓條屬屬猶<lb/>
　著也通屈一條繩為武垂下為纓著之於冠也又雜<lb/>
　記云喪冠條屬以別吉凶言吉冠則纓武別材凶冠<lb/>
　則纓武共材將一條繩從額上約之至項後交過前<lb/>
<pb n="9a"/>
　各至耳於武綴之各垂於頤下結之也三年之練冠<lb/>
　亦條屬右縫至大祥縞冠從吉當纓武異材也大功<lb/>
　以上右縫其三辟襵向右為之從陰小功以下左縫<lb/>
　亦三辟襵向左為之從陽　又案大功章注云大功<lb/>
　布其鍜治之功麤治之是用灰也此冠用六升布加<lb/>
　水濯之勿用灰蓋七升以上始用灰也　又案黄氏<lb/>
　幹曰案五服之喪冠其制之異者有四升數之不同<lb/>
　一也繩纓之與布纓澡纓二也右縫之與左縫三也<lb/>
<pb n="9b"/>
　勿灰之與灰四也其制之同者亦四條屬一也外畢<lb/>
　二也辟積之數三也廣狹之制四也蓋其不同者親<lb/>
　疏之差等其同焉者形式之定制也<lb/>
<pb n="10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　案閒𫝊云斬衰貌若苴齊衰貌若枲喪服𫝊曰苴絰<lb/>
　大搹左本在下爾雅以蕡為枲實孫炎以蕡為麻子<lb/>
　苴絰者以色言之謂之苴以實言之謂之蕡鄭氏康<lb/>
　成曰麻在首在腰皆曰絰絰之言實也明孝子有忠<lb/>
　實之心苴之形惡色貌象苴服因心而發也盈手曰<lb/>
　搹搹扼也圍九寸　腰絰大七寸五分寸之一而樛<lb/>
　之謂兩股相交兩頭結各存麻本散垂三尺也　絞<lb/>
　帶者繩帶也謂絞苴麻為繩以作帶故云絞帶王肅<lb/>
<pb n="11a"/>
　謂帶如腰絰亦用苴麻為之<lb/>
<pb n="12a"/>
</p>
<p>
<pb n="13a"/>
</p>
<p>
<pb n="14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　案儀禮喪服疏衰裳齊牡麻絰冠布纓削杖布帶疏<lb/>
　屨三年者𫝊曰齊者何緝也牡麻者枲麻也牡麻絰<lb/>
　右本在上冠者沽功也疏屨者藨蒯之菲也閒𫝊曰<lb/>
　齊衰貌若枲又曰齊衰四升五升六升蓋降服四升<lb/>
　正服五升義服六升也敖氏繼公曰牡麻者無實之<lb/>
　麻也牡麻比苴為善故齊衰以下之絰用之此絰右<lb/>
　本在上以見其不以本為纓而纓亦在其左也其制<lb/>
　屈一條繩自額上而後交於項中一端垂於左下而<lb/>
<pb n="15a"/>
　為纓一端止於右上而前鄉其不纓者則左端不垂<lb/>
　而在上為異耳冠布纓之制與繩纓同齊斬不言布<lb/>
　此纓帶言布者對斬衰纓帶用繩言也大功至緦麻<lb/>
　衰惟無負版辟領之制其衰則皆外削幅其裳則皆<lb/>
　内削幅蓋布有麤細而體式略同故大小功緦麻之<lb/>
　齊裳等物皆凖此不另圖<lb/>
<pb n="16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　案苴杖之義育三苴杖竹也父者子之天竹圓象天<lb/>
　一也竹内外有節象子為父亦兼内外之痛二也竹<lb/>
　貫四時而不變子之痛父亦經寒暑而不改三也削<lb/>
　杖之義亦有三削杖桐也削之使下方取母象於地<lb/>
　也一也桐之言同也取内心悲痛同於父也二也桐<lb/>
　外無節象家無二尊故外屈於父為之齊衰經時而<lb/>
　有變也三也　又案喪服小記云絰殺五分而去一<lb/>
　杖大如絰注云如腰絰也必知如腰絰者以杖從心<lb/>
<pb n="17a"/>
　已下與腰同處故也又云杖皆下本者從木性也各<lb/>
　齊其心者杖以扶病病從心起故杖之高下以心為<lb/>
　斷也<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　案𫝊云菅屨者菅菲外納也在周公時謂之屨在子<lb/>
　夏時謂之菲其實一也菅屨謂以菅草為屨菅白華<lb/>
　也已漚為菅漚菅柔韌中用此菅是已漚者用之為<lb/>
　屨外納者向外編之也疏屨者粗屨也𫝊曰疏屨者<lb/>
　藨蒯之菲也藨蒯皆草名案斬衰言菅屨見草體舉<lb/>
　惡貌其服重也齊衰言疏屨舉草之總稱其服輕也<lb/>
　自此不杖期則言麻屨齊衰三月則與大功同繩屨<lb/>
　小功緦麻又没其屨號皆各因其差降之宜也<lb/>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　案士喪禮明衣裳用布記云明衣裳用幕布袂屬幅<lb/>
　長下膝注云幕布帷幕之布升數未聞屬幅不削幅<lb/>
　也長下膝者謂制此衣長至膝下亦有裳前三幅後<lb/>
　四幅不辟積腰間下至足跗亦不被土也此不辟積<lb/>
　腰間者以其一服不動不假上狹下寛也士喪禮下<lb/>
　篇曰縓綼緆是裳之飾也緇純即此衣之節也一染<lb/>
　謂之縓在幅曰綼在下曰緆衣以緇裳以縓象天地<lb/>
　也<lb/>
<pb n="20a"/>
</p>
<p>
<pb n="21a"/>
　案喪大記云小斂絞縮者一横者三大斂布絞縮者<lb/>
　三横者五絞紟如朝服注云絞既斂所用束堅之者<lb/>
　也縮從也如朝服者謂布精粗如朝服十五升也疏<lb/>
　云謂從者一幅置於尸下横者三幅亦在尸下從者<lb/>
　在横者之上每幅之末析為兩片以結束為便也小<lb/>
　斂之絞廣終幅析其末大斂之絞取布一幅直裂作<lb/>
　三片而用之其横者五者亦取布二幅直裂為六片<lb/>
　而用五片置於縮三之下皆欲其堅之急也<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　案士喪禮云掩練帛也廣終幅長五尺析其末作掩<lb/>
　為裹尸首故也析其末者以後二脚於頤下結之既<lb/>
　瑱幎目之後乃以前二脚倒結於項中也　喪大記<lb/>
　云君錦冒黼殺綴旁七大夫𤣥冒黼殺綴旁五士緇<lb/>
　冒赬殺綴旁三凡冒質長與手齊殺三尺注云既襲<lb/>
　所以韜屍重形也殺冒之下帬韜足上行者也又士<lb/>
　喪禮云冒緇質長與手齊赬殺掩足注云冒制如直<lb/>
　囊上曰質下曰殺質正也其用之先以殺韜足而上<lb/>
<pb n="23a"/>
　後以質韜首而下齊手上𤣥下纁象天地也孔疏云<lb/>
　於不縫之邊上下安帶以結之綴旁七旁五旁三尊<lb/>
　卑之差也<lb/>
<pb n="24a"/>
</p>
<p>
<pb n="25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　案喪大記小斂君錦衾大夫縞衾士緇衾皆一至大<lb/>
　斂又制二衾君大夫士一也凡衾皆五幅布於絞上<lb/>
　衾者即今之被也紟者鄭注襌被也五幅白布為之<lb/>
　別無緣飾喪大記云紟五幅無紞注云紞被識生時<lb/>
　襌被有識死則去之異於生也　喪大記曰小斂以<lb/>
　往用夷衾夷衾質殺之裁猶冒也冒以韜屍小斂又<lb/>
　覆以夷衾其所用繒色及長短制度與質殺同但不<lb/>
　復為囊及旁綴耳小斂前有冒故不用夷衾自小斂<lb/>
<pb n="26a"/>
　後衣多不可用冒故用夷衾覆之<lb/>
<pb n="27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　案禮記喪大記云君設大盤造冰周禮凌人大喪共<lb/>
　夷盤冰注云夷之言尸也實冰於夷盤中置之尸牀<lb/>
　之下所以寒尸也尸之盤曰夷盤牀曰夷牀衾曰夷<lb/>
　衾皆依尸而為言者也漢禮器制度大盤廣八尺長<lb/>
　丈二尺深三尺漆赤中諸侯謂之大盤其即夷盤之<lb/>
　謂與<lb/>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　案檀弓重主道也疏云謂始死作重猶若吉祭木主<lb/>
　之道也吉祭木主所以依神在喪作重亦以依神故<lb/>
　曰主道也蓋孝子望親之精神有所憑依故設重以<lb/>
　依之謂鬼神每依飲食庶㡬見親於所依也重起於<lb/>
　殷代以含飯餘鬻以鬲盛之名曰重今之糧甖即其<lb/>
　遺制也士喪禮云重木刊鑿之甸人置重於中庭三<lb/>
　分庭一在南注云木也縣物焉曰重刊斵治之也鑿<lb/>
　之為縣簪孔也士重木長三尺疏云以其木有物縣<lb/>
<pb n="29a"/>
　於下相重累故得名重云簪孔者下云繫用靲用靲<lb/>
　内此孔中也云簪者若冠之簪使冠連屬於紒此簪<lb/>
　亦相連屬於木之名也士重木長三尺則大夫以上<lb/>
　各有等當約銘旌之杠士三尺大夫五尺諸侯七尺<lb/>
　天子九尺據豎者言之横者宜半之也禮又曰夏祝<lb/>
　鬻餘飯用二鬲於西墻下幂用疏布久之繫用靲縣<lb/>
　於重幂用葦席北靣左衽帶用靲賀之結於後注云<lb/>
　夏祝祝習夏禮者也夏人教以忠其於養宜鬻餘飯<lb/>
<pb n="29b"/>
　以飯尸餘米為鬻也重主道也士二鬲則大夫四諸<lb/>
　侯六天子八與簋同差久讀為灸謂以蓋塞鬲口也<lb/>
　靲竹䈼也以席覆重辟屈而反兩端交於後左衽西<lb/>
　端在上賀加也疏云前商祝奠米飯米夏祝徹之今<lb/>
　乃鬻之而盛於鬲是以下記云夏祝徹餘飯其注云<lb/>
　徹去鬻是也北面左衽者人北靣以席先於重北靣<lb/>
　向南掩後也聶氏崇義圖云重用互達横鑿穿為四<lb/>
　孔貫四横木每一横縣二鬲四横八鬲諸侯七尺三<lb/>
<pb n="30a"/>
　横六鬲大夫五尺二横四鬲士三尺一横二鬲並覆<lb/>
　以疏布裹以葦席而後代則重與葦席為二物矣<lb/>
　又案幂用疏布以布覆鬲也久之不言其物殆以所<lb/>
　幂者為之耶左袵者右端在上而西鄉象死者之左<lb/>
　衽也帶用靲以靲中束其席象死者之帶也曰靣曰<lb/>
　衽曰帶皆象形名之故曰重主道也　又敖氏繼公<lb/>
　不讀久為灸而以久為以物承他器之稱是上既幂<lb/>
　之而下又承之也其說較優<lb/>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　案禮記喪大記曰熬君四種八筐大夫三種六筐士<lb/>
　二種四筐加魚腊焉注熬者以火熬穀使香以筐盛<lb/>
　之設棺旁以惑蚍蜉使不至棺也鄭注士喪禮曰熬<lb/>
　黍稷各二筐又曰設熬旁各一筐大夫三種加以粱<lb/>
　君四種加以稻四筐則手足各一餘設於左右加魚<lb/>
　腊者案特牲士腊用兔少牢大夫腊用麋天子諸侯<lb/>
　無文當用六獸之屬今案用熬筐者或亦以穀氣者<lb/>
　人精氣所依置之棺旁亦實口用米實鬲用飯之意<lb/>
<pb n="32a"/>
　必謂以惑蚍蜉竊恐熬穀易竭而蚍蜉無窮也迂矣<lb/>
<pb n="33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　案周禮巾車職云大喪飾遣車注云一曰鸞車用疏<lb/>
　布為輤四靣有障置於四隅後鄭云輤其蓋也四面<lb/>
　皆有障蔽以隱翳牢肉置於椁中之四隅疏云遣車<lb/>
　謂將葬柩朝廟畢將行設遣奠竟取遣奠之牲臂臑<lb/>
　折之為段用此車載之遣送亡者入壙也雜記云遣<lb/>
　車視牢具言車多少各如所包牲體之數也既夕禮<lb/>
　云包牲取下體蓋遣奠所包也士三箇前脛折取臂<lb/>
　臑後脛折取骼是一牲取三體士少牢二牲則六體<lb/>
<pb n="34a"/>
　大夫以上用太牢牲九體分為十五段三段為一包<lb/>
　凡五包諸侯分為二十一段凡七包天子分為二十<lb/>
　七段凡九包所包皆用左胖<lb/>
<pb n="35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　案天子六綍前後二碑上下各重鹿盧共穿四綍左<lb/>
　右二碑二鹿盧分穿二綍餘可以此推之<lb/>
<pb n="36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　案士喪禮為銘各以其物檀弓銘明旌也以死者為<lb/>
　不可別已故以其旗識之注云明旌神明之旌也周<lb/>
　禮司常大喪共銘旌注云王則大常　又案司常職<lb/>
　王建大常諸侯建旗孤卿建<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>大夫士建物銘旌亦<lb/>
　然但尺數異耳天子九尺諸侯七尺大夫五尺士三<lb/>
　尺若不命之士則以緇布半幅長一尺也赬其末長<lb/>
　終幅長二尺也緇赬共長三尺廣三寸書銘於末曰<lb/>
　某氏某之柩竹杠長三尺置于宇西階上注云杠銘<lb/>
<pb n="37a"/>
　橦也宇梠也梠者兩端連綿木也<lb/>
<pb n="38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　案既夕禮云商祝執功布以御柩執披注云居柩車<lb/>
　之前若道有低仰傾虧則以布為抑揚左右之節使<lb/>
　引者執披者知之士執披八人疏云葬時乗車故有<lb/>
　柩車前引柩者及在旁執披者皆御治之下記云執<lb/>
　披者旁四人注云前後左右各二人是士執披者八<lb/>
　人也　又案禮將葬啓肂商祝免袒執功布入升自<lb/>
　西階又商祝拂柩用功布夫啓肂用功布者執之以<lb/>
　接神為有所拂㧍也拂柩用功布者始告神用功布<lb/>
<pb n="39a"/>
　拂去凶邪之氣也此皆功布之為用也功布灰治之<lb/>
　布也　周禮鄉師及葬執纛以與匠師御柩注云纛<lb/>
　與翿義同翿羽葆幢也喪大記君葬御棺用羽葆蓋<lb/>
　士御柩以功布則大夫御柩以茅諸侯以羽葆天子<lb/>
　以纛皆以指引前後左右一如功布之施為也<lb/>
<pb n="40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　案雜記諸侯之葬升正柩匠人執羽葆御柩鄭注御<lb/>
　柩者居前道止之孔疏匠人工人也羽葆者以鳥羽<lb/>
　注於柄頭如蓋謂之羽葆謂蓋也匠人主宫室故執<lb/>
　蓋物御行於道示指揮於路為柩進止之節也<lb/>
<pb n="41a"/>
</p>
<p>
<pb n="42a"/>
　案喪大記君飾棺黼翣二黻翣二畫翣二皆戴圭大<lb/>
　夫士皆戴緌禮器曰天子八翣諸侯六翣大夫四翣<lb/>
　鄭注喪大記引漢禮翣以木為筐廣三尺高二尺四<lb/>
　寸方兩頭高衣以白布畫者畫雪氣其餘各如其象<lb/>
　柄長五尺車行使人持之而從以障車既窆樹於壙<lb/>
　中天子八翣有龍翣二其戴皆加璧垂羽<lb/>
<pb n="43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　案栁之言聚也諸飾所聚也孝子啓殯見棺猶見親<lb/>
　身載飾而行遂以葬若存時居帷幕而加文繡也其<lb/>
　名有四以殯則謂之輤車以葬則謂之栁車以其廹<lb/>
　地而行則謂之蜃車以其無輤則謂之軫車其帷荒<lb/>
　振容褚紐翣披之制詳喪大記中阮氏圖云栁車四<lb/>
　輪一轅車長丈二尺廣四尺高五尺其廹地而行有<lb/>
　似於蜃故周禮謂之蜃車又既夕禮記注云其車狀<lb/>
　如牀中央有轅前後出設前後輅轝上有四周下有<lb/>
<pb n="44a"/>
　前後軸以輇為輪許慎說有輻曰輪無輻曰輇以輇<lb/>
　為輪此與輴車異也輴無輪直有轉轔此則有輇輪<lb/>
　而無輻<lb/>
　<lb/>
　<lb/>
　<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定禮記義疏巻八十二<lb/>
</p>
<p>
</p>
  </div>
</body>
</text>
</TEI>
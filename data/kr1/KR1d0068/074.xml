<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
欽定禮記義疏卷七十四<lb/>
　冠義第四十三<hi>冠古亂反</hi>
　　正義孔氏穎達曰鄭目録云名曰冠義者以其記<lb/>
　　冠禮成人之義此於别録屬吉事按略說稱周公<lb/>
　　對成王云古人冒而句頷註云三皇時以冒覆頭<lb/>
　　句頷繞項至黃帝時則有冕也故世本云黃帝造<lb/>
　　冕旒但黄帝以前則以羽皮為之冠黄帝以後乃<lb/>
<pb n="1b"/>
　　用布帛　成氏伯璵曰黄帝始象鳥獸之有冠角<lb/>
　　故制冠在首之上謂之元服漢髙堂生𫝊古儀禮<lb/>
　　十七篇無人君卿大夫冠禮唯有士冠禮以古者<lb/>
　　年五十始爵命為大夫也<lb/>
　　存疑孔氏穎達曰其冠之年即天子諸侯十二而<lb/>
　　冠故襄九年左𫝊云國君十五而生子冠而生子<lb/>
　　禮也又云一星終也是十二年嵗星一終大夫冠<lb/>
　　之年無文按喪服大夫為昆弟之長殤則不二十<lb/>
<pb n="2a"/>
　　始冠也士則二十而冠曲禮云二十曰弱冠是也<lb/>
　　　陸氏佃曰天子諸侯十五而冠早成其徳先儒<lb/>
　　因晉侯謂魯襄公可以冠魯襄公是時年十二謂<lb/>
　　諸侯十二而冠誤矣葢曰可以冠則非禮之正也<lb/>
　　金縢王與大夫盡弁成王時年十五則冠在是嵗<lb/>
　　可知<lb/>
　　案二十而冠者天下之達禮也其曰天子諸侯年<lb/>
　　十二而冠者先儒止據春秋傳一星之終及疏文<lb/>
<pb n="2b"/>
　　王十五生子說言之於禮經本無確証喪服昆弟<lb/>
　　亦兄若弟之通稱不當據以為兄也程子謂年十<lb/>
　　二未可責以成人徒行此節文何益朱子謂十五<lb/>
　　至二十皆可冠但必父母無期功以上喪始可行<lb/>
　　之如朱子說則年不定儀禮有夏葛屨冬皮屨之<lb/>
　　文則月不定既年不定月不定則必除喪而冠不<lb/>
　　因喪而冠可知詳見曽子問<lb/>
凡人之所以為人者禮義也禮義之始在於正容體齊<lb/>
<pb n="3a"/>
顔色順辭令容體正顔色齊辭令順而后禮義備以正<lb/>
君臣親父子和長㓜君臣正父子親長㓜和而后禮義<lb/>
立故冠而后服備服備而后容體正顔色齊辭令順故<lb/>
曰冠者禮之始也是故古者聖王重冠<hi>長上聲冠去聲下同</hi>
　正義鄭氏康成曰言人為禮以此三者為始三始既<lb/>
　備乃可求以三行也立猶成也言服未備者未可求<lb/>
　以三始也童子之服采衣紒　孔氏穎達曰人之所<lb/>
　以得異於禽獸者以其行禮義也先須正容體齊顔<lb/>
<pb n="3b"/>
　色順辭令然後可以正君臣親父子和長㓜　吕氏<lb/>
　大臨曰容體顔色辭令三者脩身之要必學而後成<lb/>
　必成人而後備童子未成人者也自七年始教至於<lb/>
　二十則三者備矣然後可以冠而責成人之事　方<lb/>
　氏慤曰容體欲其可度故曰正顔色欲其可觀故曰<lb/>
　齊辭令欲其可從故曰順君臣存乎義故曰正父子<lb/>
　存乎恩故曰親長㓜存乎情故曰和　又曰冠昬所<lb/>
　以謹其始於先喪祭所以謹其終於後則冠昬為喪<lb/>
<pb n="4a"/>
　祭之始也而冠又為昬之始故曰冠者禮之始也<lb/>
　葉氏夢得曰君臣正而朝廷肅父子親而閨門定長<lb/>
　㓜和而宗族有禮故曰禮義立　馬氏睎孟曰正容<lb/>
　體斯逺暴慢矣齊顔色斯近信矣順辭令斯逺鄙倍<lb/>
　矣冠而后服備服備以徳成成徳以服章故服其服<lb/>
　者文以君子之容遂以君子之辭實以君子之徳<lb/>
　通論陸氏佃曰柯陵之㑹厲公視逺歩髙晉郤犨見<lb/>
　其語迂郤錡見其語犯郤至見其語伐單襄公曰吾<lb/>
<pb n="4b"/>
　見厲公之容而聼三郤之語矣殆必祸者也葢古之<lb/>
　人於此以觀禍福如此則容體顔色辭令亦豈可忽<lb/>
　哉<lb/>
古者冠禮筮日筮賔所以敬冠事敬冠事所以重禮重<lb/>
禮所以爲國本也<lb/>
　正義鄭氏康成曰國以禮為本　吕氏大臨曰筮日<lb/>
　筮賔於廟門之外成人之始質之神而不敢專敬之<lb/>
　至也敬至則禮重禮重則人道立此國之所以為國<lb/>
<pb n="5a"/>
　也故曰以為國本　陳氏祥道曰儀禮曰主人𤣥冠<lb/>
　而朝服緇帶而素韠立於廟門之東西面以筮日𤣥<lb/>
　冠象道之幽朝服皮弁致其誠之潔君子所以筮日<lb/>
　而日無不吉也筮其賔客儀禮所謂前期三日如求<lb/>
　日之儀是也昔之人有吉事則與賢者歡成之有凶<lb/>
　事亦與賢者哀戚之冠禮吉事所以筮賔而歡成之<lb/>
　也　馬氏睎孟曰旬之外則筮日前期三日則筮賔<lb/>
　筮日必吉者所以期於終身之吉筮賔必吉者所以<lb/>
<pb n="5b"/>
　要其終身之賢<lb/>
　案冠禮重筮日尤重筮賔以冠乃賔加之也醮亦賔<lb/>
　醮之字亦賔字之故以筮賔為敬事<lb/>
故冠於阼以著代也醮於客位三加彌尊加有成也已<lb/>
冠而字之成人之道也<hi>阼才故反醮子笑反</hi>
　正義鄭氏康成曰阼謂主人之北也適子冠於阼若<lb/>
　不醴則醮用酒<hi>孔䟽皆士冠禮文</hi>於客位敬而成之也戸西<lb/>
　為客位庶子冠於房戸外又因醮焉<hi>孔䟽亦士冠禮文</hi>不代<lb/>
<pb n="6a"/>
　父也冠者初加緇布冠次加皮弁三加爵弁每加益<lb/>
　尊所以益成也字所以相尊也　孔氏穎達曰阼是<lb/>
　主人接賔處今適子冠於阼所以著明代父之義也<lb/>
　周禮適子則以醴禮之庶子則以酒醮之周時或有<lb/>
　舊俗行先代之禮雖適子亦用酒醮之則因而行不<lb/>
　必改也<hi>朱子曰不醴而醮乃當時國俗不同有如此者如魯衛之幕有縿布祔有離合皆周禮自</hi>
　<hi>不同未必夏殷法也</hi>醮者醮盡之義鄭注士冠禮酌而無酬酢<lb/>
　曰醮是也冠於客位尊以成人若賔客待之也加有<lb/>
<pb n="6b"/>
　成也謂益加有成人之事　葉氏夢得曰字所以表<lb/>
　徳故已成人而稱字也　吕氏大臨曰主人升立於<lb/>
　序端西面贊者筵於東序之北西面将冠者即筵而<lb/>
　冠則其位與主人同在阼也父老則𫝊之子姑老則<lb/>
　𫝊之婦所𫝊皆適也故冠禮子冠於阼昬禮舅姑饗<lb/>
　婦卒饗降自西階婦降自阼階所以著其𫝊付之意<lb/>
　也未嘗𫝊而示之以𫝊付之意所以使之知繼之之<lb/>
　重敬守而不敢墜也卒冠而醮若醮則席於賔位以<lb/>
<pb n="7a"/>
　禮賔之禮禮其子所以為成人敬也三加而服彌尊<lb/>
　亦所以敬成人也古者童子雖貴名之而已所以别<lb/>
　長㓜也至冠卒醴然後賔字之曰伯某甫仲叔季惟<lb/>
　其所當為成人之道而敬其名也　陳氏祥道曰上<lb/>
　有冠天道也中有服人道也下有履地道也故三加<lb/>
　莫不有此者始加冠則緇布而服則𤣥端爵韠屨則<lb/>
　黒而其絇青再加冠則皮弁而服則素積素韠屨則<lb/>
　黒而其絇緇三加冠則爵弁而授之以纁裳韎韐也<lb/>
<pb n="7b"/>
　屨則纁而其絇黑其加之以序其序之有章所謂喻<lb/>
　其志加有成者凡在是也　方氏慤曰緇布齊冠也<lb/>
　皮弁朝服也爵弁祭服也齊所以潔已朝所以接人<lb/>
　祭所以交神則彌尊之義又見於此　馬氏睎孟曰<lb/>
　初加之辭曰令月吉日始加元服棄爾㓜志順爾成<lb/>
　徳夀考維祺介爾景福再加曰吉月令辰乃申爾服<lb/>
　敬爾威儀淑慎爾徳眉夀萬年永受胡福三如曰以<lb/>
　嵗之正以月之令咸加爾服兄弟具在以成厥徳黄<lb/>
<pb n="8a"/>
　耉無疆受天之慶夫棄爾㓜志順爾成徳脩其内而<lb/>
　已敬爾威儀淑慎爾徳則内外脩也以成厥徳徳之<lb/>
　成也夀考維祺未有數也故次之以眉夀萬年萬年<lb/>
　猶有數也故終之以黄耉無疆不唯服之加也而其<lb/>
　徳亦有加不唯徳之加也而其夀亦有加故曰三加<lb/>
　彌尊加有成也郊特牲曰醮於客位加有成也三加<lb/>
　彌尊喻其志也志言其始成言其終也<lb/>
　通論孔氏穎達曰此記是士冠禮故三加士冠禮云<lb/>
<pb n="8b"/>
　古者五十而後爵何大夫冠禮之有是大夫雖冠用<lb/>
　士禮若諸侯則有冠禮故左𫝊云公冠用祼享之禮<lb/>
　行之金石之樂節之其加則四而有𤣥冕故大戴禮<lb/>
　公冠四加也諸侯四加則天子亦當五加衮冕也<lb/>
　陳氏祥道曰冠必用醴若不醴則醮以醴者太古之<lb/>
　物故其禮簡所以示質酒者後世之味故其禮煩所<lb/>
　以示文適子用醴庶子用醮適婦有醴與饗庶婦使<lb/>
　人醮之不饗諸侯大夫受賜服於天子歸設奠服賜<lb/>
<pb n="9a"/>
　服於斯乎有冠醮無冠醴是醮輕於醴也士冠若不<lb/>
　醴則醮者則冠適子或醴或醮惟其所用矣<lb/>
　案家語孔子曰公四加𤣥冕王肅註天子五加衮冕<lb/>
　大戴禮天子諸侯皆四加朱子謂當是諸侯三加𤣥<lb/>
　冕天子三加衮冕考漢志乗輿初加進賢冠次爵弁<lb/>
　次武弁次通天冠漢猶近古故四加如大戴說歟<lb/>
見於母母拜之見於兄弟兄弟拜之成人而與為禮也<lb/>
𤣥冠𤣥端奠摯於君遂以摯見於鄉大夫鄉先生以成<lb/>
<pb n="9b"/>
人見也<hi>見賢遍反下同摯同贄</hi>
　正義鄭氏康成曰鄉先生謂鄉老而致仕者服𤣥冠<lb/>
　𤣥端異於朝也　孔氏穎達曰奠摯奠之於君也以<lb/>
　摯謂以雉也士相見禮冬用雉夏用腒鄉大夫在朝<lb/>
　之鄉大夫　吕氏大臨曰冠者就筵受觶薦脯醢祭<lb/>
　卒奠觶降筵北面取脯降自西階適東壁北面見於<lb/>
　母母拜受子拜送母又拜冠者見於兄弟兄弟再拜<lb/>
　冠者答拜故曰見於兄弟兄弟拜之乃易服服𤣥冠<lb/>
<pb n="10a"/>
　𤣥端爵韠奠摯見於君遂以摯見於鄉大夫鄉先生<lb/>
　始以成人接也且眀貴貴長長之義也　陳氏祥道<lb/>
　曰母生我兄長我而見於母母拜之見於兄弟兄弟<lb/>
　拜之家與之成禮也君出令以正我𤣥冠𤣥端以奠<lb/>
　摯見國又與之成禮也鄉大夫以智帥我鄉先生以<lb/>
　徳先我遂以摯見鄉黨鄰里亦與之成禮也自一家<lb/>
　達於一鄉自一鄉達於一國莫不與之成禮故曰将<lb/>
　責成人者将責其為人子為人弟為人臣為人少者<lb/>
<pb n="10b"/>
　之禮行焉<lb/>
　存疑孔氏穎達曰今唐禮母見子但起立不拜案儀<lb/>
　禮廟中冠子以酒脯奠廟訖子持所奠酒脯以見於<lb/>
　母母拜其酒脯重從尊者處来故拜之非拜子也<hi>案儀</hi>
　<hi>禮無奠廟文</hi>　吕氏大臨曰母拜之義古今學者疑焉孔<lb/>
　䟽義亦未然所薦脯醢為醴子設非奠廟也葢古者<lb/>
　有庸敬有斯須之敬如為師則不臣王臣雖微在諸<lb/>
　侯之上尸在廟門内則全於君皆斯須之敬也子之<lb/>
<pb n="11a"/>
　於母則庸敬矣然母雖尊卒有從子之道故當其冠<lb/>
　也以成人之禮禮之則屈其庸敬以申斯須之敬眀<lb/>
　從子之義猶未害乎母之尊也　王氏曰見於母母<lb/>
　拜之記者不知此禮為適長子代父承祖者與祖為<lb/>
　正體故禮之異於衆子也<lb/>
　案母拜之兄弟拜之只是與之行禮本文成人而與<lb/>
　為禮一語甚眀葢㓜時父母兄弟唯慈愛之而已今<lb/>
　以成人来見故母與兄弟各盡其相見之禮也士冠<lb/>
<pb n="11b"/>
　禮注云婦人於丈夫雖其子猶俠拜昬禮壻見婦之<lb/>
　父母主婦一拜壻答再拜主婦又拜注云必先一拜<lb/>
　者婦人於丈夫必俠拜朱子曰凡婦人見男子每先<lb/>
　一拜男拜則又答拜若子冠則見母亦如之重成人<lb/>
　也玩鄭注及朱子語其義甚眀盖禮無不答燕禮則<lb/>
　君之於臣昬禮則舅姑之於婦饋食禮則尸之於主<lb/>
　人主婦嗣子舉奠無不答拜者何獨致疑於此此必<lb/>
　先拜者所謂尊重事也<lb/>
<pb n="12a"/>
成人之者將責成人禮焉也責成人禮焉者將責為人<lb/>
子為人弟為人臣為人少者之禮行焉將責四者之行<lb/>
於人其禮可不重與<hi>少詩照反行下孟反與音餘</hi>
　正義鄭氏康成曰責人以大禮者已接之不可以茍<lb/>
　　吕氏大臨曰所謂成人者非謂四體膚革異於童<lb/>
　稚也必知人倫之備焉親親貴貴長長不失其序之<lb/>
　謂備此所以為人子為人弟為人臣為人少者之禮<lb/>
　行<lb/>
<pb n="12b"/>
故孝弟忠順之行立而后可以為人可以為人而后可<lb/>
以治人也故聖王重禮故曰冠者禮之始也嘉事之重<lb/>
者也是故古者重冠重冠故行之於廟行之於廟者所<lb/>
以尊重事尊重事而不敢擅重事不敢擅重事所以自<lb/>
卑而尊先祖也<hi>弟音悌</hi>
　正義鄭氏康成曰嘉事嘉禮也宗伯掌五禮有吉禮<lb/>
　凶禮賔禮軍禮嘉禮而冠屬嘉禮周禮曰以昬冠之<lb/>
　禮親成男女也　孔氏穎達曰先王重冠故行之於<lb/>
<pb n="13a"/>
　廟士行之於禰廟故士冠禮注廟謂禰廟既在禰廟<lb/>
　此云尊先祖者尊禰即尊先祖之義且下士祖禰共<lb/>
　廟其諸侯則冠於太祖之廟故左𫝊云以先君之祧<lb/>
　處之聘禮云不腆先君之祧鄭注以為始祖之廟則<lb/>
　天子當冠於始祖廟也　吕氏大臨曰行必有諸已<lb/>
　然後可以責於人故人倫備然後謂之成人成人然<lb/>
　後可以治人也古者重事必行之廟中昬禮納采至<lb/>
　親迎皆主人筵几於廟聘禮君親拜迎於大門之外<lb/>
<pb n="13b"/>
　而廟受爵有徳禄有功君親策命於廟喪禮既啓則<lb/>
　朝於廟皆所以示有所尊而不敢專也冠禮者人道<lb/>
　之始所不可後也孝子之事親也有大事以告而後<lb/>
　行歿則行諸廟猶是義也故大孝終身慕父母者非<lb/>
　終父母之身終其身之謂也<lb/>
　昬義第四十四<lb/>
　　正義孔氏穎達曰鄭目録云名曰昬義者以其記<lb/>
　　娶妻之義内教之所由成也此於别録屬吉事謂<lb/>
<pb n="14a"/>
　　之昬者案鄭昬禮目録云娶妻之禮以昬為期因<lb/>
　　名焉必以昬者取其陽往隂来之義日入後二刻<lb/>
　　半為昬壻曰昬妻曰姻謂壻以昬時来妻則因之<lb/>
　　而去也若壻與妻之属亦稱昬姻爾雅壻之父為<lb/>
　　姻婦之父為昬又云壻之黨為姻兄弟婦之黨為<lb/>
　　昬兄弟是也夫婦始自遂皇譙周云太昊制嫁娶<lb/>
　　儷皮為禮是儷皮起於太昊也其昬之年則大戴<lb/>
　　說男三十女二十合為五十應大衍之數自天子<lb/>
<pb n="14b"/>
　　達於庶人一也然左氏說國君十五而生子禮也<lb/>
　　舜三十不娶謂之鰥文王十五而生武王尚有兄<lb/>
　　伯邑考知人君昬娶則早不必以年三十矣若鄭<lb/>
　　意依正禮士及大夫皆三十而後娶有早娶者非<lb/>
　　正法也　吕氏大臨曰有天地然後有萬物有萬<lb/>
　　物然後有男女有男女然後有夫婦有夫婦然後<lb/>
　　有父子有父子然後有君臣夫婦人道之始也可<lb/>
　　不敬乎序卦曰物不可以茍合故受之以賁葢天<lb/>
<pb n="15a"/>
　　下之情不合則不成其所以合也敬則克終茍則<lb/>
　　易離必受之以致飾者所以敬而不茍也昬禮者<lb/>
　　其受賁之義乎<lb/>
　　案周禮媒氏凡男女自成名以上皆書年月日名<lb/>
　　令男三十而娶女二十而嫁家語孔子云男二十<lb/>
　　而冠有為人父之道女十五而筓有適人之道三<lb/>
　　十娶二十嫁言其極也漢王吉言嫁娶太早未知<lb/>
　　為人父母之道而有子是以教化不眀而民多夭<lb/>
<pb n="15b"/>
　　則左𫝊言國君十五生子者恐非而宋令十三以<lb/>
　　上並聼昬嫁愈非矣酌以家語孔子之言可也<lb/>
昬禮者將合二姓之好上以事宗廟而下以繼後世也<lb/>
故君子重之是以昬禮納采問名納吉納徴請期皆主<lb/>
人筵几於廟而拜迎於門外入揖讓而升聼命於廟所<lb/>
以敬慎重正昬禮也<hi>昬一作昏好呼報反</hi>
　正義鄭氏康成曰聼命謂主人聼使者所𫝊壻家之<lb/>
　命　孔氏穎達曰此經總眀昬禮之義從始至終也<lb/>
<pb n="16a"/>
　采謂采擇之禮故昬禮下達納采用鴈白虎通云鴈<lb/>
　取其随時南北而不失節又鴈随陽妻從夫之義納<lb/>
　采問名二禮一使兼行之納吉者謂男家既卜得吉<lb/>
　與女氏也納徵者納聘財也徵成也先納聘財而後<lb/>
　昬成春秋則謂之納幣其庶人則緇帛五兩<hi>陳氏祥道曰周</hi>
　<hi>禮純帛無過五兩史錦繡千純文繡千純純帛匹帛也鄭改緇誤  案純有訓絲者有訓匹者周禮讀如</hi>
　<hi>字鄭讀為䊷已於祭統中辨正其誤此改庶人緇以别大夫之𤣥纁亦通</hi>卿大夫則𤣥三<lb/>
　纁二加以儷皮諸侯加以大璋天子加以榖圭請期<lb/>
<pb n="16b"/>
　者謂男家使人請女家以昬時之期請者謙敬之辭<lb/>
　示不敢自專也納吉納徵請期每一事則使者一人<lb/>
　行唯納徵無鴈有幣其餘皆用鴈主人謂女父母行<lb/>
　此等禮時女之父母設筵几於禰廟此等皆據士昬<lb/>
　禮而知之　陳氏祥道曰言無過五兩則或庶人不<lb/>
　必五兩也　吕氏大臨曰娶妻不娶同姓買妾不知<lb/>
　其姓則卜之皆所以遠别也君子之祭也既内自盡<lb/>
　又外求助昬禮是也故國君取夫人之辭曰請君之<lb/>
<pb n="17a"/>
　玉女與寡人共有敝邑事宗廟社稷出夫人之辭曰<lb/>
　某不敏不能從而共粢盛昬禮父醮子命之曰往迎<lb/>
　爾相承我宗事詩有采蘩采蘋皆以承先祖供祭祀<lb/>
　為不失職婦人之職莫先於奉祭祀女子未嫁觀於<lb/>
　祭祀納酒漿籩豆菹醢禮相助奠其教有素矣有夫<lb/>
　婦然後有父子故天地不合萬物不生大昬萬世之<lb/>
　嗣也此昬禮所以不可不敬也故曰將合二姓之好<lb/>
　上以事宗廟下以繼後世也昬禮之節納采問名納<lb/>
<pb n="17b"/>
　吉納徵請期親迎其别有六必至於六者敬則不茍<lb/>
　别則致詳也納采者男先下女媒妁之言既達納采<lb/>
　擇之禮以求之禮用鴈鴈大夫之摯也士昬而用大<lb/>
　夫之摯攝盛也其辭曰吾子有恵貺室某也某也有<lb/>
　先人之禮使某也請納采言有恵貺室則知女氏之<lb/>
　前許也既納采遂問名者將卜之也故其辭曰某既<lb/>
　受命將加諸卜敢請女為誰氏對曰吾子有命且以<lb/>
　備數而擇之某不敢辭則告之矣納吉者既問名而<lb/>
<pb n="18a"/>
　男氏以吉卜告女氏也其辭曰吾子有貺命某加諸<lb/>
　占曰吉使某也敢告納徴者納幣以聘之也古之聘<lb/>
　士聘女皆以幣交恭敬不可以虛拘也正潔之女非<lb/>
　禮則不行猶正潔之士非其招則不往敬之如此其<lb/>
　至則夫婦之不正未之有也徴成也證也所以成其<lb/>
　信而不渝也聘幣皆以束帛故無過五兩諸侯天子<lb/>
　加玉則又所以重其禮也請期者男氏請昬期於女<lb/>
　氏也昬期主於男氏而必請於女氏女氏固辭然後<lb/>
<pb n="18b"/>
　告期者賔主之義不敢先也此五者行乎親迎之前<lb/>
　又皆男氏受命於廟女氏聼命於廟筵几以敬神拜<lb/>
　迎揖讓以敬賔至繁縟也至重慎也皆所以敬而不<lb/>
　茍也婦從乎夫女卑乎男人之大倫也昬禮下達自<lb/>
　納采至於親迎皆男先於女者天地之義存焉天氣<lb/>
　降而下地氣應而上則天地交而隂陽和萬物生上<lb/>
　以禮求下下以誠應上則上下交君臣和萬化成男<lb/>
　女之際非特有所下也别疑逺恥且以成婦之正順<lb/>
<pb n="19a"/>
　以為事宗廟繼後世之重也聘則為妻奔則為妾聘<lb/>
　者以禮先之奔則不待禮而行此所以别貴賤也<lb/>
　陳氏祥道曰士昬禮既納采問名然後歸卜於禰既<lb/>
　卜然後納吉而卜常在告廟之日禮記曰卜郊受命<lb/>
　於祖廟作龜於禰宫鄭氏謂受命退乃卜卜昬之禮<lb/>
　葢亦如之納采問名一使而二鴈三入廟而再迎之<lb/>
　則問名因於納采故其禮略也請期曰吾子有賜命<lb/>
　某既申受命矣惟是三族之不虞使某也請吉日葢<lb/>
<pb n="19b"/>
　惟父之昆弟已與子之兄弟無死喪之凶然後可以<lb/>
　行禮焉　馬氏睎孟曰二姓者姓之所自出者異也<lb/>
　繫之以姓而弗别綴之以食而弗殊雖百世而昬姻<lb/>
　不通周道然也自納采至請期聼壻家之命必於廟<lb/>
　者不敢忘其祖以敬慎重正昬禮也　方氏慤曰采<lb/>
　擇自我而名氏在彼故首之以納采而次之以問名<lb/>
　此資人謀以達之也謀既達矣則宜資鬼謀以决之<lb/>
　故又次之以納吉焉人謀鬼謀皆恊從矣然後納幣<lb/>
<pb n="20a"/>
　以徴之請日以期之故其序如此<lb/>
　存疑孔氏穎達曰問名者問其母所生之姓名故昬<lb/>
　禮云為誰氏言女之母何姓也　賈氏公彦曰問名<lb/>
　者問母之姓氏不問三月之名故昬禮問名辭云敢<lb/>
　請女為誰氏鄭云誰氏者謙也不必其為主人之女<lb/>
　是問姓氏也<lb/>
　案經文眀云問名而孔賈以為問母之姓鄭又謂謙<lb/>
　不敢必其為主人之女夫世豈有納采之後而猶不<lb/>
<pb n="20b"/>
　知其母之姓者乎有為女擇配而非己女者乎儀禮<lb/>
　之辭所謂誰氏者如仲子孟姬叔姬季姬之類前此<lb/>
　納采時既告以某之子矣至此乃問其女之名氏也<lb/>
　　又案白虎通云娶妻不告廟示不必安也遣女於<lb/>
　廟重先人之遺支體也朱子云鄭忽先配後祖陳鍼<lb/>
　子譏之楚圍亦言告於荘共之廟而来是娶妻亦先<lb/>
　告廟矣豈左氏據當時俗禮非先王正法歟考經文<lb/>
　筵几於廟聼命於廟是女氏之廟若上事宗廟則男<lb/>
<pb n="21a"/>
　以事宗廟而娶恐無不告廟之理問名歸卜於廟乃<lb/>
　納吉是納吉已告廟矣豈有納徴親迎而不告廟者<lb/>
父親醮子而命之迎男先於女也子承命以迎主人筵<lb/>
几於廟而拜迎於門外壻執鴈入揖讓升堂再拜奠鴈<lb/>
葢親受之於父母也降出御婦車而壻授綏御輪三周<lb/>
先俟於門外婦至壻揖婦以入共牢而食合卺而酳所<lb/>
以合體同尊卑以親之也<hi>醮子妙反迎魚敬反下以迎同先悉薦反卺音謹酳音引</hi>
　正義鄭氏康成曰酌而無酬酢曰醮醮之禮如冠醮<lb/>
<pb n="21b"/>
　與<hi>孔䟽無酬酢直醮盡之而已冠醴亦無酬酢不名醮者以禮敬之不為飲也</hi>其異者於<lb/>
　寝耳<hi>孔䟽冠醮子於廟此醮在寝成案其在寝者先告廟也昬姻之事  於寝</hi>壻御婦車<lb/>
　輪三周御者代之壻自乗其車先道之歸也共牢而<lb/>
　食合卺而酳成婦之義又駁異義引左氏謂天子諸侯不<lb/>
　親迎夫文王娶太姒親迎於渭又孔子答哀公云合<lb/>
　二姓之好繼先聖之後以為天地宗廟社稷之主冕<lb/>
　而親迎何謂己重乎此天子諸侯有親迎也　孔氏<lb/>
　頴達曰此眀親迎之義父以酒醮子而命之親迎男<lb/>
<pb n="22a"/>
　往迎之女則從男而至主人女之父壻来親迎以敵<lb/>
　禮待之故拜迎於門外主人就東階初入門將曲揖<lb/>
　當階北面揖當碑揖至階三讓主人升自阼階揖壻<lb/>
　升自西階北面奠鴈再拜於時女房中南面母在房<lb/>
　户外之西南面壻既拜訖旋降出女出房南面立於<lb/>
　母左父西面誡之女乃西行母南面誡之是壻親受<lb/>
　之於父母也降出御婦車謂壻降西階而出親御婦<lb/>
　車婦升車時壻授婦以綏御婦車之輪三匝然後御<lb/>
<pb n="22b"/>
　者代御之婦至壻之寝門壻揖婦以入則稍西避之<lb/>
　共牢而食者在夫之寝壻東面婦西面共一牲牢而<lb/>
　同食不異牲也酳演也謂食畢飲酒演安其氣也卺<lb/>
　謂半瓢以一瓠分為兩瓢謂之卺壻與婦各執一片<lb/>
　以酳故云合卺而酳欲使壻親婦婦亦親壻所以體<lb/>
　同為一不使尊卑有殊也　吕氏大臨曰御婦車授<lb/>
　綏御輪三周先俟於門外則所以下之之禮盡矣共<lb/>
　牢合卺則所以親之之義見矣下之則有敬矣親之<lb/>
<pb n="23a"/>
　則有愛矣愛敬禮之大體而先敬後愛者自異姓而<lb/>
　合之所以貴乎别也故曰所以成男女之别而立夫<lb/>
　婦之義<lb/>
　存疑陳氏祥道曰異義云戴禮說天子親迎左氏說<lb/>
　天子不親迎上卿迎之諸侯亦不親迎使上大夫迎<lb/>
　之鄭氏駁其說而謂天子諸侯有親迎然考之於經<lb/>
　著之詩刺不親迎而充耳以黄者人君之飾又文王<lb/>
　迎於渭韓侯迎於蹶而春秋紀裂繻来公羊曰譏不<lb/>
<pb n="23b"/>
　親迎也公子翬如齊逆女榖梁曰逆女親者也使大<lb/>
　夫非正也荘公如齊逆女榖梁曰親迎常事也不志<lb/>
　此其志何不正其親迎於齊也凡此皆言諸侯親迎<lb/>
　之禮若天子則不然趙氏謂王者之尊海内莫敵故<lb/>
　嫁女則使諸侯主之適諸侯諸侯莫敢有其室若屈<lb/>
　萬乗之君而行親迎之禮則何莫敢敵之有夫子告<lb/>
　哀公以為天地社稷宗廟之主以魯有郊祀天地之<lb/>
　禮故云爾非為天子𤼵也左氏謂諸侯不親迎公羊<lb/>
<pb n="24a"/>
　謂天子亦親迎其說不能全與經合當從趙氏之說<lb/>
　為正<lb/>
　案親迎之禮自天子下達左氏謂天子至尊不親迎<lb/>
　先儒謂天子娶於諸侯迎后使卿往而公監之朱子<lb/>
　亦謂古者天子必無親至后家之禮惟鄭氏從公羊<lb/>
　之義謂為天地宗廟社稷之主非天子而誰周氏諝<lb/>
　謂三年之喪人道之終親迎人道之始故皆自天子<lb/>
　達於庶人朱子亦謂天地葢通天子而言况天子主<lb/>
<pb n="24b"/>
　祭於外后主祭於内即宗伯攝天地社稷之祭要亦<lb/>
　后為祭主也而可不致敬於其始乎然則親迎之禮<lb/>
　信自天子達但天子迎之於館諸侯迎之於境大夫<lb/>
　士庶迎之於家異耳陳氏祥道謂天子不迎於其國<lb/>
　則可謂不迎則不可　又案執鴈有四義取其順隂<lb/>
　陽而往来一也不再偶二也士用大夫摯為攝盛三<lb/>
　也昬禮摯不用死物故越雉而用鴈四也四者義可<lb/>
　相兼而於士昬禮則以攝盛之義為主<lb/>
<pb n="25a"/>
敬慎重正而后親之禮之大體而所以成男女之别而<lb/>
立夫婦之義也男女有别而后夫婦有義夫婦有義而<lb/>
后父子有親父子有親而后君臣有正故曰昬禮者禮<lb/>
之本也<hi>别彼列反下同</hi>
　正義鄭氏康成曰言子受氣性純則孝孝則忠也<hi>孔䟽</hi>
　<hi>昬禮得所則受氣純和生子必孝事君必忠孝則父子親忠則君臣正是昬禮為諸禮之本也</hi>　孔<lb/>
　氏穎達曰昬禮必敬慎重正而後男女相親不然久<lb/>
　必離異也　馬氏睎孟曰男女者夫婦之始夫婦者<lb/>
<pb n="25b"/>
　男女之終始則成男女之别終則必能立夫婦之義<lb/>
　由男女有别以至於君臣有正其序如易所謂有男<lb/>
　女然後有夫婦有夫婦然後有父子以至於有君臣<lb/>
　然後禮義有所錯同<lb/>
夫禮始於冠本於昬重於喪祭尊於朝聘和於射鄉此<lb/>
禮之大體也<hi>朝直遥反</hi>
　正義鄭氏康成曰始猶根也本猶幹也鄉鄉飲酒<lb/>
　孔氏穎達曰此因昬禮為諸禮之本遂廣眀禮之始<lb/>
<pb n="26a"/>
　終　馬氏睎孟曰冠以成人故為禮之始昬以繼後<lb/>
　世故為禮之本喪以慎終祭以追逺故曰重朝以教<lb/>
　諸侯之臣聘以成諸侯之好故曰尊習射尚功習鄉<lb/>
　尚齒皆有飲故曰和　葉氏夢得曰周官以嘉禮親<lb/>
　萬民則先昬而後冠此則先冠而後昬何也葢冠者<lb/>
　一身之始昬者萬世之始周官垂於萬世則先昬此<lb/>
　言一身則先冠不害其為序也<lb/>
夙興婦沐浴以俟見質眀贊見婦於舅姑婦執笲棗栗<lb/>
<pb n="26b"/>
段脩以見贊醴婦婦祭脯醢祭醴成婦禮也<hi>見賢遍反笲音煩段</hi>
　<hi>音腶按古本執笲上無婦字</hi>
　正義鄭氏康成曰成其為婦之禮也　孔氏穎達曰<lb/>
　婦執笲棗栗段脩以見者案士昬禮舅坐於阼階西<lb/>
　面姑坐於房外南面婦執笲棗栗進東面拜奠於舅<lb/>
　席訖婦又執腶脩升進北面拜奠於姑席是也贊醴<lb/>
　婦婦祭脯醢祭醴者案士昬禮婦席於户牖閒贊者<lb/>
　酌醴置於席前北面婦於席西東面拜受贊者西階<lb/>
<pb n="27a"/>
　上北面拜送又拜薦脯醢婦升席左執觶右祭脯醢<lb/>
　訖以柶祭醴三是也　吕氏大臨曰婦人從夫與夫<lb/>
　同體者也夫之所事婦亦從之所飬婦亦飬之故婦<lb/>
　之於舅姑猶子之於父母也夙興沐浴執笲以見舅<lb/>
　姑舅姑醴婦婦祭脯醢祭醴眀敬事自此始矣故曰<lb/>
　成婦禮也　方氏慤曰婦沐浴以俟見所以致敬也<lb/>
　贊即相者也棗栗則品之潔者以奠於舅尊之也段<lb/>
　脩則味之美者以奠於姑親之也贊醴婦謂贊者以<lb/>
<pb n="27b"/>
　醴酌婦而勞之也祭脯醢而不及牲祭醴而不及酒<lb/>
　者又以婦禮始成而未備故也　馬氏睎孟曰沐浴<lb/>
　自潔以重禮也質眀平眀也贊者贊助以行禮也婦<lb/>
　人質用器不過於笲其摯不過棗栗段脩而已贊醴<lb/>
　婦者舅姑答婦亦必有贊也婦必祭者所以重舅姑<lb/>
　之答已也<lb/>
　存疑鄭氏康成曰贊醴婦醴當作禮聲之誤也<lb/>
　案醴婦如士冠禮之醴子鄭注謂醴當作禮下文又<lb/>
<pb n="28a"/>
　何以云祭醴耶<lb/>
　存異陸氏徳眀曰笲器名以葦若竹為之其形如筥<lb/>
　衣之以青繒以盛棗栗腵脩之屬<hi>案士昬禮記笲緇被纁裏無青繒說</hi>
　<hi>注笲竹器無葦說</hi>
舅姑入室婦以特豚饋眀婦順也<lb/>
　正義鄭氏康成曰以饋眀婦順者供飬之禮主於孝<lb/>
　順　孔氏穎達曰士昬禮舅姑入於室婦盥饋特豚<lb/>
　合升側載無魚腊無稷並南上其他如取女禮鄭注<lb/>
<pb n="28b"/>
　云側載者右胖載之舅俎左胖載之姑俎異尊卑並<lb/>
　南上者舅姑共席於奥其饌各以南為上也　吕氏<lb/>
　大臨曰舅姑入室婦以特豚饋贊成祭卒食一酳徹<lb/>
　席婦餕眀共飬自此始矣故曰眀婦順也<lb/>
　案易家人六二曰无攸遂在中饋婦人主中饋奉飬<lb/>
　舅姑是第一義饋者進食於尊之名以特豚饋合升<lb/>
　而分載之眀婦順也成婦禮方眀婦順是立言次第<lb/>
　存疑孔氏穎達曰大夫以上非惟特豚<hi>案其說事或有之而於經</hi>
<pb n="29a"/>
　<hi>無所據</hi>
厥眀舅姑共饗婦以一獻之禮奠酬舅姑先降自西階<lb/>
婦降自阼階以著代也<lb/>
　正義鄭氏康成曰婦降自阼階言既獻之而授之以<lb/>
　室事也降者各還其燕寝婦見及饋饗於適寝昬禮<lb/>
　不言厥眀此言之者容大夫以上禮多或異日<hi>孔䟽士昬</hi>
　<hi>禮婦見舅姑之日即舅姑饗婦</hi>　孔氏穎達曰舅姑共饗婦者案士<lb/>
　昬禮既言舅獻爵姑薦脯醢以鄉飲酒之禮約之席在室<lb/>
<pb n="29b"/>
　外户之西阼階是舅姑所升處今婦由阼階而降是<lb/>
　著眀代舅姑之事也適寝謂舅姑之適寝　吕氏大<lb/>
　臨曰父老則𫝊之子姑老則𫝊之婦故冠禮子始冠<lb/>
　著其代父之意焉昬禮婦始見著其代姑之意焉眀<lb/>
　所以冠所以昬者其責在是也故曰以著代　方氏<lb/>
　慤曰厥眀眀日也夙興婦既饋舅姑矣故厥眀舅姑<lb/>
　共饗婦焉葢報施之禮然也一獻與一獻熟之一獻<lb/>
　同義奠酬與奠酬而升歌同義阼者主人之階子之<lb/>
<pb n="30a"/>
　代父將以為主於外婦之代姑將以為主於内故此<lb/>
　與冠禮並言著代也　葉氏夢得曰冠禮則責其為<lb/>
　人父昬禮則責其為人母皆降自阼階以著代也<lb/>
　陳氏澔曰厥眀昬禮之又眀日也昬禮注云舅姑共<lb/>
　饗婦者舅獻爵姑薦脯醢又云舅洗於南洗洗爵以<lb/>
　獻婦也姑洗於北洗洗爵以酬婦也賈䟽云舅獻姑<lb/>
　酬共成一獻仍無妨姑薦脯醢此說是也但婦酢舅<lb/>
　更爵自薦又云奠酬酬酢皆不言處所以例推之舅<lb/>
<pb n="30b"/>
　姑之位當如婦見舅席於阼姑席於房外而婦行更<lb/>
　爵自薦及奠獻之禮與　姚氏舜牧曰饗婦與醴婦<lb/>
　不同醴婦是使贊執醴事饗婦則舅姑饗之也一獻<lb/>
　奠酬之禮據昬禮注云舅獻爵姑薦脯醢是獻在舅<lb/>
　也又云舅洗於南洗洗爵以獻婦姑洗於北洗洗爵<lb/>
　以酬婦是獻在舅酬在姑也賈氏疏云舅獻姑酬共<lb/>
　成一獻孔氏䟽云舅酌酒於阼階獻婦婦受卒爵婦<lb/>
　酢舅舅受酢飲畢乃酬婦更爵先自飲畢更酌酒以<lb/>
<pb n="31a"/>
　酬姑是不特舅酬婦婦又酬姑也其說俱未詳眀玩<lb/>
　此條重在著代重著代故先之以獻饗然家人不事<lb/>
　多文且以尊臨卑故饗唯一獻<lb/>
　存疑孔氏穎達曰舅酌酒於阼階獻婦婦西階上拜<lb/>
　受即席祭薦祭酒畢於西階上北面卒爵婦酢舅舅<lb/>
　於阼階上受酢飲畢乃酬婦先酌自飲畢更酌酒以<lb/>
　酬姑姑受爵奠於薦左不舉爵正禮畢也　姚氏舜<lb/>
　牧曰男女不相授受意饗婦時尊卑皆有席舅但執<lb/>
<pb n="31b"/>
　爵同姑獻於席上不親授婦拜受卒爵更二爵酢舅<lb/>
　姑亦奠於席上舅姑又復更爵奠於婦席上故記禮<lb/>
　者特下一奠字奠安也置也見此獻酬但安置於席<lb/>
　上不親授也崇其禮而又别其嫌若是内則云男女<lb/>
　非祭非喪不相授器其相授則女受以篚其無篚則<lb/>
　皆坐奠之而後取之此奠字一証<lb/>
　案士昬禮舅姑共饗婦以一獻之禮舅洗於南洗姑<lb/>
　洗於北洗奠酬鄭注南洗在庭北洗在北堂設兩洗<lb/>
<pb n="32a"/>
　者獻酬酢以潔清為敬奠酬者眀正禮成不復舉凡<lb/>
　酬酒皆奠於薦左不舉賈䟽案記云饗婦姑薦焉注<lb/>
　云舅獻姑薦脯醢設北洗為婦人不下堂也則是舅<lb/>
　獻姑酬共成一獻敖繼公云饗婦不辭洗不拜洗婦<lb/>
　酢舅亦洗於北洗獻酢用爵酬用觶各於其席前舅<lb/>
　拜於阼階上北面婦拜於西東面姑酬則於舅之席<lb/>
　北而奠觶於婦之薦西婦取姑之酬酒而奠之於薦<lb/>
　東也案賈䟽及敖說甚眀今参鄉飲酒特牲少牢饋<lb/>
<pb n="32b"/>
　食之儀葢饗婦時舅姑席在阼舅南而姑北婦席在<lb/>
　户牖間舅獻酒洗於南洗不親授洗升實爵婦席前<lb/>
　北面奠之婦拜受爵於西舅拜送爵於阼階姑薦脯<lb/>
　醢婦升席祭卒爵拜舅阼階上答拜婦答酌酢舅洗<lb/>
　於北洗升實爵亦不親授於舅席前奠之舅拜受爵<lb/>
　婦拜送爵薦脯醢舅升席祭卒爵拜婦答拜姑取觶<lb/>
　洗於北洗實觶酬婦於婦之席北奠觶拜婦席西答<lb/>
　拜飲卒觶坐奠觶拜婦答拜姑實觶婦之席前北面<lb/>
<pb n="33a"/>
　婦席西拜姑坐奠觶於薦西婦辭坐取觶復位姑拜<lb/>
　送婦北面取觶奠於薦東此所謂舅獻姑酬共成一<lb/>
　獻之禮也舅獻婦則婦飲一爵婦酢舅則舅飲一爵<lb/>
　姑酬婦則姑先導飲一觶然後實觶酬婦則婦奠之<lb/>
　而不舉所謂正禮成也孔䟽舅酬婦婦又酬姑其說<lb/>
　非是姚說舅同姑獻亦非禮不参之義也<lb/>
成婦禮眀婦順又申之以著代所以重責婦順焉也婦<lb/>
順者順於舅姑和於室人而后當於夫以成絲麻布帛<lb/>
<pb n="33b"/>
之事以審守委積葢藏<hi>當丁浪反委於偽反積子賜反藏才浪反</hi>
　正義鄭氏康成曰室人謂女妐女叔諸婦也<hi>孔䟽女妐謂壻</hi>
　<hi>之姊女叔謂壻之妹諸婦謂娣姒之屬</hi>當猶稱也後言稱夫者不順舅<lb/>
　姑不和室人雖有善者猶不為稱夫也　孔氏穎達<lb/>
　曰申重也重加之以著代之義所以重責其婦之孝<lb/>
　順也葢藏掩葢藏聚之物也室人是在室之人非男<lb/>
　子也　吕氏大臨曰婦禮所以敬也婦順所以愛也<lb/>
　著代所以貴也三者皆所以順舅姑　方氏慤曰上<lb/>
<pb n="34a"/>
　下相從謂之順可否相濟謂之和舅姑禮隆故可順<lb/>
　不可逆室人禮敵故雖和而不必同絲所以成帛麻<lb/>
　所以成布少而有所委多而有所積物在下曰葢在<lb/>
　内曰蔵成絲麻布帛婦功之本也審守委積葢藏坤<lb/>
　為吝嗇故也<lb/>
　通論吕氏大臨曰古之大孝飬志而已雖有三牲之<lb/>
　飬而不能和其家人則不足以解憂其飬也微矣婦<lb/>
　順舅姑何以異此故和於室人而後當於夫以成絲<lb/>
<pb n="34b"/>
　麻布帛之事以審守委積葢藏是亦飬志者也飬志<lb/>
　者順莫大焉故内和理而後家可長乆也<lb/>
是故婦順備而后内和理内和理而后家可長乆也故<lb/>
聖王重之<lb/>
　正義鄭氏康成曰順備者行和當事成審也<hi>孔䟽行和當者</hi>
　<hi>謂順於舅姑和於室人當於夫也成絲麻布帛之事審守委積葢藏是事成審也</hi>　馬氏睎<lb/>
　孟曰婦順備而後内和理和則有理理則有義有理<lb/>
　義則家可長乆聖王所重者在此<lb/>
<pb n="35a"/>
　案無不周浃為和悉有處分為理二者缺一便不順<lb/>
是以古者婦人先嫁三月祖廟未毁教於公宫祖廟既<lb/>
毁教於宗室教以婦徳婦言婦容婦功教成祭之牲用<lb/>
魚芼之以蘋藻所以成婦順也<hi>先悉薦反芼莫報反</hi>
　正義鄭氏康成曰謂與天子諸侯同姓者也<hi>案公宫謂君之</hi>
　<hi>宫廟同姓祖廟未毁則有服之親也</hi>嫁女者必就尊者教成之教之者<lb/>
　女師也<hi>孔䟽即詩所云言告師氏者</hi>祖廟女所出之祖也<hi>孔䟽女出於君</hi>
　<hi>之髙祖則祭髙祖廟出於君之曽祖則祭曽祖廟祖父亦然女親行祭詩有齊季女</hi>公君也宗<lb/>
<pb n="35b"/>
　室宗子之家也<hi>孔䟽與大宗近者於大宗教之與小宗近者於小宗教之</hi>婦徳貞<lb/>
　順也婦言辭令也婦容婉娩也婦功絲麻也祭之祭<lb/>
　其所出之祖也魚蘋藻皆水物隂類也魚為俎實蘋<lb/>
　藻為羮菜祭無牲牢告事耳非正祭也其齊盛用黍<lb/>
　云<hi>孔䟽君廟應用牲牢此非正祭不用正牲則無稻粱既用蘋藻為羮則當有齊盛以士特牲黍稷知</hi>
　<hi>之</hi>君使有司告之宗子之家<hi>孔䟽君釁廟使有司知此亦使有司也若卿大</hi>
　<hi>夫以下則女主之宗子掌其禮</hi>若其祖廟已毁則為壇而告焉<hi>孔䟽假令</hi>
　<hi>宗子為士止有父祖廟女與宗子同曽祖為壇告曽祖同髙祖為壇告髙祖</hi>　孔氏穎達<lb/>
<pb n="36a"/>
　曰此更申眀成婦順之事祖廟未毁謂與君為骨月<lb/>
　親廟有四髙祖廟未毁除此欲嫁之女教於公宫也<lb/>
　祖廟既毁謂與君四從以外同髙祖之父以上其廟<lb/>
　既遷是祖廟既毁此女則教於大宗子之室三月教<lb/>
　之其教已成祭女所出祖廟告以教成也未嫁之前<lb/>
　先教四徳又祭而告欲使嫁而為婦遵此教而成和<lb/>
　順也又曰内則女子十年不出使姆教成之眀已前<lb/>
　恒教但嫁前三月特就公宫之教欲尊之也　張子<lb/>
<pb n="36b"/>
　曰古者婦人亦須有教教於公宫宗室是也故知夙<lb/>
　興夜寐臨祭祀事賔客承尊長　馬氏睎孟曰婦人<lb/>
　以順為本故先教之以徳徳本也言文也容者又其<lb/>
　文之動也功者又其徳之餘事也四者備則祭之以<lb/>
　告其成也<lb/>
古者天子后立六宫三夫人九嬪二十七世婦八十一<lb/>
御妻以聼天下之内治以眀章婦順故天下内和而家<lb/>
理天子立六官三公九卿二十七大夫八十一元士以<lb/>
<pb n="37a"/>
聼天下之外治以眀章天下之男教故外和而國治故<lb/>
曰天子聼男教后聼女順天子理陽道后治隂徳天子<lb/>
聼外治后聼内治教順成俗外内和順國家理治此之<lb/>
謂盛徳<hi>嬪毗人反御妻當作御女按后聼内治今本作内職</hi>
　正義鄭氏康成曰天子六寝而六宫在後六官在前<lb/>
　所以承嗣施外内之政也内治婦學之法也隂徳謂<lb/>
　主隂事隂令也　孔氏穎達曰此因昬禮而眀天子<lb/>
　與后各立其官掌内外之事法隂陽之所為也案宫<lb/>
<pb n="37b"/>
　人云掌王之六寝之脩注云路寝一小寝五是天子<lb/>
　六寝也后六宫在王之六寝後亦大寢一小寝五其<lb/>
　九嬪以下亦分居之其三夫人亦分主六宫之事或<lb/>
　二宫則一人也或如三公分主六卿之類也六卿之<lb/>
　官在王六寝之前其三孤亦分主六官之職總謂之<lb/>
　九卿故考工記云外有九室九卿朝焉是也案九嬪<lb/>
　職云掌婦學之法故知内治是婦學也案内宰掌王<lb/>
　之隂事隂令注云隂事謂羣妃御見之事隂令謂王<lb/>
<pb n="38a"/>
　所求為於北宫也　吕氏大臨曰男正位乎外女正<lb/>
　位乎内男女正天下之大義也有家者夫聼家之外<lb/>
　治婦聼家之内治天子與后有天下者也則不得不<lb/>
　聼天下之内外治也外治者眀章男教也内治者眀<lb/>
　章婦順也婦順之法徳言容功皆是也陽道者夫所<lb/>
　以正其室也隂徳者婦所以宜其家也刑于寡妻至<lb/>
　于兄弟則正室之道天子所理也嘒彼小星夙夜在<lb/>
　公則宜家之道后所治也鄭氏謂内治之道婦學之<lb/>
<pb n="38b"/>
　法隂徳謂主隂事隂令其義然也凡天子所聽皆外<lb/>
　治后所聼皆内職至於教順成俗外内和順國家理<lb/>
　治必如周南召南盛徳之化然後可致也　李氏曰<lb/>
　内宰以隂禮教六宫又以隂禮教九嬪又以婦職之<lb/>
　法教九御在王宫者不可不知禮也如使后夫人九<lb/>
　嬪世婦女御皆受教皆知禮徳皆正言皆順無冶容<lb/>
　無廢功無侈服無喪道則閨門之内何有不肅普天<lb/>
　之下何有不化闗雎之不淫葛覃之躬儉樛木之無<lb/>
<pb n="39a"/>
　妬螽斯之多子孫卷耳之輔助求賢兔罝之莫不好<lb/>
　徳於斯見矣王道安得不成乎又曰此經言三夫人<lb/>
　九嬪二十七世婦八十一御妻至於天官序則世婦<lb/>
　以下不言數謂君子不茍於色有婦徳者充之無則<lb/>
　闕世婦女御視大夫士尚唯其人則三夫人九嬪官<lb/>
　不必備可知矣<lb/>
　存異鄭氏康成曰三夫人以下百二十人周制也三<lb/>
　公以下百二十人似夏制也合而言之取其相應象<lb/>
<pb n="39b"/>
　大數也　孔氏頴達曰欲見其數相當故以夏周相<lb/>
　對為内外<lb/>
　案九嬪世婦女御周禮雖設其職未嘗實其人自漢<lb/>
　儒之昬義始列之為數鄭康成注小星詩及内則妻<lb/>
　不在妾御莫敢當夕孔穎達俱從而附㑹之謂御見<lb/>
　之法各帥其属使九九相與從於王所女御八十一<lb/>
　人當九夕世婦二十七人當三夕九嬪九人當一夕<lb/>
　三夫人當一夕后當一夕此則注䟽之背繆也春秋<lb/>
<pb n="40a"/>
　之禮忒而亂及於三古漢唐之禮失而附㑹於六經<lb/>
　其不足信决矣<lb/>
是故男教不脩陽事不得適見於天日為之食婦順不<lb/>
脩隂事不得適見於天月為之食是故日食則天子素<lb/>
服而脩六官之職蕩天下之陽事月食則后素服而脩<lb/>
六宫之職蕩天下之隂事故天子之與后猶日之與月<lb/>
隂之與陽相須而后成者也<hi>適直革反見賢遍反</hi>
　正義鄭氏康成曰適之言責也食者見道有虧傷也<lb/>
<pb n="40b"/>
　蕩者滌去穢惡也　孔氏穎達曰此言男女之教不<lb/>
　得則日月為之適食左𫝊昭二十一年十二月辛亥<lb/>
　朔日有食之庚午之日始有謫謫謂日之將食之氣<lb/>
　氣見於上所以責人君也故詩云十月之交朔日辛<lb/>
　夘日有食之亦孔之醜又曰此日而食於何不臧是<lb/>
　不善而日食之應也　吕氏大臨曰男教陽事上應<lb/>
　乎日婦順隂事上應乎月有不得則謫見於天為之<lb/>
　薄食日食則天子為之變月食則后為之變素服自<lb/>
<pb n="41a"/>
　責各正厥事以答天變眀后與天子日月隂陽相須<lb/>
　而后成之義也　葉氏夢得曰日月之食理所常有<lb/>
　必反之隂陽之事躬自厚之道也　朱子曰日月之<lb/>
　食皆有常度然王者脩徳行政用賢去姦能使陽盛<lb/>
　足以勝隂隂衰不能侵陽則日月之行雖或當食而<lb/>
　月常避日故其遲速髙下必有参差而不正相合不<lb/>
　正相對者所以當食而不食也若國無政不用善使<lb/>
　臣子背君父妾婦乗其夫小人陵君子外夷侵諸夏<lb/>
<pb n="41b"/>
　則隂盛陽衰當食必食雖曰行有常度而實為非常<lb/>
　之變矣<lb/>
天子脩男教父道也后脩女順母道也故曰天子之與<lb/>
后猶父之與母也故為天王服斬衰服父之義也為后<lb/>
服資衰服母之義也<hi>衰七雷反資依注作齊音咨</hi>
　正義鄭氏康成曰父母者施教令於婦子者也故其<lb/>
　服同資當為齊聲之誤也　吕氏大臨曰以人倫推<lb/>
　之天子脩男教天下之父也后脩女順天下之母也<lb/>
<pb n="42a"/>
　其徳之盛必能以天下為一家為天下父母然後天<lb/>
　下以父服服天子以母服服后也　方氏慤曰服天<lb/>
　子以父之義服后以母之義言以其義而服之非服<lb/>
　之正故檀弓謂之方喪<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定禮記義䟽卷七十四<lb/>
</p>
<p>
</p>
  </div>
</body>
</text>
</TEI>
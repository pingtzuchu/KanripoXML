<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
欽定禮記義疏卷七十八<hi>禮器圖一</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="1b"/>
　案日之行也自北而西厯南而東冬至在牽牛春分<lb/>
　在婁夏至在東井秋分在角則婁井角以三仲月中<lb/>
　言之斗以仲冬月本言之也其餘或舉月本或舉月<lb/>
　末不必皆月中也虞書所言皆昏星故書扵仲夏舉<lb/>
　房心而月令舉亢書扵仲秋舉虛而月令舉牛書扵<lb/>
　仲冬舉昴而月令舉壁則書之中星常在後而月令<lb/>
　中星常在前盖月令舉月本則書舉月中也月令之<lb/>
　或舉朔氣或舉中氣猶書扵七星或舉其名㦯舉其<lb/>
<pb n="2a"/>
　次皆互見也嵗之氣二十有四而候七十有二一月<lb/>
　之内六候二氣朔氣常在前中氣常在後朔氣在晦<lb/>
　則後月閏中氣在朔則前月閏朔氣有入前月而中<lb/>
　氣常在是月中數周則為嵗朔數周則為年是年不<lb/>
　必具四時而嵗必具十二月也<lb/>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
　<lb/>
　案周之王畿與九服共方萬里故此九服除王畿之<lb/>
　外每服言又方以别之畿者限也樹之封疆而限千<lb/>
　里故曰王畿侯者候也為王斥候服者服事扵王甸<lb/>
　田也為王治田出稅男者任也為王任其職理采事<lb/>
　也為王事民以供其上蠻者縻也以政教縻之又蠻<lb/>
　服大司馬謂之要服要者以政令要束為義扵四要<lb/>
　之内方七千里故王制注云周公復唐虞舊域分其<lb/>
　五服為九其要服之内凡七千里夷之一服在夷狄<lb/>
<pb n="4a"/>
　之中故以夷言之鎮服入夷狄又深故湏鎮守之藩<lb/>
　服者以其最在外為藩籬也　案衛服之外聖人雖<lb/>
　制其服而不必其来臣故武成洛誥康王之誥諸篇<lb/>
　俱止言五服耳<lb/>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　案詩曰邦畿千里春秋𫝊曰天子一圻周語曰規方<lb/>
　千里則天子面五百里為王城百里為郊郊置六鄉<lb/>
　七萬五千家而近郊之宅田士田賈田逺郊之官田<lb/>
　牛田牧田任其餘地皆謂之郊以其與邑郊故也二<lb/>
　百里為甸甸置六遂七萬五千家而公邑任其餘地<lb/>
　謂之甸以甸法在是故也三百里為家削削所以封<lb/>
　大夫與王子弟之尤疏者謂之削以其削扵縣都故<lb/>
　也四百里為邦縣所以封卿與王子弟之疏者謂之<lb/>
<pb n="6a"/>
　縣以其係扵上故也五百里為邦都所以封公與王<lb/>
　子弟之親者謂之都以其有邑都故也　案此周制<lb/>
　也周九服侯在畿外夏則五服甸在畿内也<lb/>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
　案禮記坊記曰制國不過千乗周禮大司馬凡令賦<lb/>
　以地與民制之司馬法甸方八里出長轂一乗又成<lb/>
　方十里出長轂一乗盖乗者甸之賦甸者乗之地甸<lb/>
　方八里據地言之成方十里兼溝涂言之其實一也<lb/>
　諸侯地不過百里車不過千乗以開方之法計之方<lb/>
　十里者為方一里者百方百里者為方一里者萬方<lb/>
　一里者百其賦十乗方一里者萬則其賦千乗然賦<lb/>
　雖至扵千乗而兵不過三軍大國三軍次國二軍小<lb/>
<pb n="8a"/>
　國一軍惟天子則六軍大司馬云五人為伍五伍為<lb/>
　两四两為卒五卒為旅五旅為師五師為軍出軍之<lb/>
　法鄉為正遂為副則遂之出軍與鄉同公邑出軍亦<lb/>
　與鄉同其公卿大夫采地則與鄉遂異故鄭氏注小<lb/>
　司徒井十為通士一人徒二人通十為成革車一乗<lb/>
　士十人徒二十人成十為終革車十乗士一百人徒<lb/>
　二百人終十為同革車百乗士千人徒二千人此公<lb/>
　卿大夫采地出軍之制也至其計地出軍之法則司<lb/>
<pb n="8b"/>
　馬法云九夫為井四井為邑四邑為丘馬一匹牛三<lb/>
　頭四丘為甸出長轂一乗甲士三人歩卒七十二人<lb/>
　馬四匹牛十二頭此天子諸侯兵賦之通制也<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
　<lb/>
　案周禮小司徒乃經土地而井牧其田野九夫為井<lb/>
　四井為邑四邑為丘四丘為甸四甸為縣四縣為都<lb/>
　以任地事匠人九夫為井井間廣四尺深四尺謂之<lb/>
　溝方十里為成成間廣八尺深八尺謂之洫方百里<lb/>
　為同同間廣二尋深二仞謂之澮王制方一里者為<lb/>
　田九百畆方十里者為方一里者百為田九萬畆方<lb/>
　百里者為方十里者百為田九十億畆方千里者為<lb/>
　方百里者百為田九萬億畆凡四海之内斷長補短<lb/>
<pb n="10a"/>
　方三千里為田八十萬億一萬億畆方百里者為田<lb/>
　九十億畆山陵林麓川澤溝瀆城郭宫室涂巷三分<lb/>
　去一其餘六十億畆孟子曰方里而井井九百畆其<lb/>
　中為公田八家皆私百畆同養公田公事畢然後敢<lb/>
　治私事前漢志曰六尺為歩歩百為畮畮百為夫夫<lb/>
　三為屋屋三為井井方一里是為九夫八家共之各<lb/>
　受私田百畮公田十畮是為八百八十畮餘二十畮<lb/>
　以為廬舎民受田上田夫百畮中田夫二百畮下田<lb/>
<pb n="10b"/>
　夫三百畮嵗耕種者為不易上田休一嵗者為一易<lb/>
　中田休二嵗者為再易下田三嵗更耕之自爰其處<lb/>
　農民戸一人受田其家衆男為餘夫亦以口受田司<lb/>
　馬法六尺為歩歩百為畮畮百為夫夫三為屋屋三<lb/>
　為井井十為成成十為通通十為終終十為同盖井<lb/>
　方一里為九夫四井為邑邑方二里三十六夫十六<lb/>
　井為丘丘方四里百四十四夫六十四井為甸甸方<lb/>
　八里五百七十六夫二百五十六井為縣縣方十六<lb/>
<pb n="11a"/>
　里二千三百四夫一千二十四井為都都方三十二<lb/>
　里九千二百一十六夫鄭康成以小司徒有邑甸縣<lb/>
　都之別而其名與采邑同匠人有<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>遂溝洫澮之制<lb/>
　而多寡與遂人異故言都鄙采地制井田鄉遂公邑<lb/>
　制溝洫賈公彦遂謂鄉遂及四等公邑皆用貢而無<lb/>
　助也豈知先王之為井田也使所飲同井所食同田<lb/>
　所居同㕓所服同事出入相友守望相助疾病相扶<lb/>
　持鄉遂六軍之所寓豈各授之田而不為井法乎且<lb/>
<pb n="11b"/>
　大田之詩言曽孫来止而歌雨我公田遂及我私噫<lb/>
　嘻之詩言春夏祈榖扵上帝而歌駿發爾私終三十<lb/>
　里亦服爾耕十千維耦周官遂人言興耡旅師有耡<lb/>
　粟此非鄉遂井田之事乎載師所徴之賦非一夫受<lb/>
　田之法而甸稍縣都皆無過十二則采地固有不為<lb/>
　井田者矣觀二百一十國謂之州而五黨亦謂之州<lb/>
　萬二千五百家謂之遂而一夫之間亦謂之遂王畿<lb/>
　謂之縣而五鄙亦謂之縣縣都之名豈特施扵采邑<lb/>
<pb n="12a"/>
　已哉　又案周禮遂人十夫有溝即一井九夫之地<lb/>
　百夫有洫即井十為通九十夫之地千夫有澮即通<lb/>
　十為成九百夫之地萬夫有川即成十為終九千夫<lb/>
　之地而云十夫百夫千夫萬夫者皆舉成數也遂人<lb/>
　凡治野節首言治野末言以達扵畿則此溝洫之制<lb/>
　自四郊達扵王畿皆然推此内而六鄉外而侯國其<lb/>
　溝洫之制一準乎此可知矣盖此溝洫即井田之溝<lb/>
　洫而周人井田之制自鄉遂而都鄙而邦國無二法<lb/>
<pb n="12b"/>
　也康成乃分井田溝洫為二法而謂鄉遂用貢法十<lb/>
　夫有溝都鄙用助法八家同井不知小司徒言井牧<lb/>
　其田野不分鄉遂都鄙而遂人掌溝洫之制言以達<lb/>
　扵畿則亦兼都鄙孟子曰鄉田同井鄉亦未甞不井<lb/>
　授矣<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　案建國之法前朝後市左右三㕓朝有三一曰外朝<lb/>
　二曰治朝三曰内朝周禮宰夫掌治朝之法以正王<lb/>
　及三公六卿大夫羣吏之位司士掌之辨其貴賤之<lb/>
　等小司冦掌外朝之政以致萬民而詢國危國遷與<lb/>
　立君焉大僕王眂燕朝則正位掌擯相王不眂朝則<lb/>
　辭扵三公及孤卿天子外朝在庫門之外治朝在路<lb/>
　門之外燕朝在路門之内諸侯亦有路寢有外朝則<lb/>
　文王世子所謂内朝玉藻所謂路寢也市以應天市<lb/>
<pb n="14a"/>
　之象内宰佐后立市設其次置其叙正其肆陳其貨<lb/>
　賄出其度量淳制大市日昃而市百族為主朝市朝<lb/>
　時而市商賈為主夕市夕時而市販夫販婦為主其<lb/>
　中有肆有思次有介次物有不中度者市不得鬻法<lb/>
　至嚴也㕓有市㕓有民㕓市㕓者即貨物所聚之地<lb/>
　四面有門每日市門開則商賈皆集退則閉之非民<lb/>
　廛也民㕓則在王宫之左右各有三所周官載師所<lb/>
　謂以㕓里任國中之地是也何休范甯趙岐皆云在<lb/>
<pb n="14b"/>
　邑廬舎二畆半合在野之二畆半為五畆也詩云上<lb/>
　入執宫功者此也盖古人立國都亦用井田之法畫<lb/>
　為九區中間一區為王宫前一區為朝而左宗廟右<lb/>
　社稷在焉後一區為市而商賈百物聚焉左右各三<lb/>
　區皆民所居為民㕓君立朝而后立市固以寓先義<lb/>
　後利之權君主中而市㕓皆居外又以見居重馭輕<lb/>
　之勢也<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　案楊氏復曰考工記謂眀堂五室大戴禮謂為九室<lb/>
　二說不同愚謂五室取五方之義也九室則五方之<lb/>
　外必備四隅也九室之制視五室為尤備然王者居<lb/>
　眀堂必順月令信如月令之說則為十二室乎惟朱<lb/>
　子眀堂圖謂青陽之右个乃眀堂之左个東之南即<lb/>
　南之東眀堂之右个乃總章之左个南之西即西之<lb/>
　南總章之右个乃𤣥堂之左个西之北即北之西𤣥<lb/>
　堂之右个乃青陽之左个北之東即東之北但随其<lb/>
<pb n="16a"/>
　時之方位開門耳大廟大室則每時十八日居焉古<lb/>
　人制事多用井田遺意此恐然也　考工記周人眀<lb/>
　堂度九尺之筵東西九筵南北七筵堂崇一筵五室<lb/>
　凡室二筵案考工言五室象五行之方位有五方則<lb/>
　有四隅不言可知也朱子謂三間九架者指五方四<lb/>
　隅凡有九室之大略也　又案自古眀堂之制神農<lb/>
　時曰天府黄帝曰合宫堯曰衢室舜曰總章夏曰世<lb/>
　室殷曰重屋周曰眀堂此其名之不一也淳于登以<lb/>
<pb n="16b"/>
　為在國南三里韓嬰以為在國南七里宇文愷以為<lb/>
　在國之内鄭康成以為在國之陽此其地之不一也<lb/>
　考工記以為五室月令以為四堂十二室大戴禮以<lb/>
　為九室三十六戸七十二牖公玉帶以為一殿居中<lb/>
　環以複道此其制之不一也黄帝以之祀上帝堯舜<lb/>
　以之祀五帝周以之祀文王鄭康成以為祭五人帝<lb/>
　摯虞以為祭五天帝此又所祭之不一也要而論之<lb/>
　眀堂者王者所居以出教令之堂也王者朝諸侯頒<lb/>
<pb n="17a"/>
　政令扵此而嚴父配天之特典亦即扵此交神眀焉<lb/>
　非如左廟右社及有昭穆之宗廟也鄭氏乃以為或<lb/>
　舉宗廟㦯舉王寢㦯舉眀堂為互言之詞蔡邕又謂<lb/>
　眀堂大廟辟雍同實異名豈其然㢤<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　案大司徒設社稷之壝郊特牲云君南鄉扵北墉下<lb/>
　注以為社内之北墻大司徒疏謂中有壇壇四面有<lb/>
　壁壁外有壝此禮書所謂其壝北面也又小宗伯左<lb/>
　宗廟右社稷注謂庫門内雉門外之左右盖注以雉<lb/>
　門為中門也白虎通曰天子社廣五丈<hi>禮書方廣五丈</hi>諸侯<lb/>
　半之其色東方青南方赤西方白北方黒冒以黄土<lb/>
　記謂大社必受霜露風雨以達天地之氣故不屋勝<lb/>
　國之社則屋之其祭也賈疏以為同壇共位禮書以<lb/>
<pb n="19a"/>
　為社東稷西以理論之社稷本二神則禮書說為是<lb/>
　又鄭康成以社用石禮書云議者謂社主長五尺方<lb/>
　二尺剡其上以象物生方其下以體地體埋其半以<lb/>
　根在土中而本末均此臆論也夫石為地類先儒謂<lb/>
　社主石為之長石過尺五寸盖有所𫝊然也<lb/>
<pb n="20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　案廟說為禮家聚訟之門今依朱子說圖之以為折<lb/>
　衷據朱子云廟制皆扵中門外之左各有寢廟別有<lb/>
　門垣大祖在北左昭右穆以次而南<hi>晉博士孫毓議</hi>天子大<lb/>
　祖百世不遷一昭一穆為宗亦百世不遷<hi>宗亦曰祧亦曰世室</hi>
　二昭二穆為四親廟髙祖以上親盡則毁而逓遷昭<lb/>
　常為昭穆常為穆諸侯則無二宗大夫則無二廟<hi>謂髙</hi>
　<hi>曽廟</hi>其遷毁之次則與天子同儀禮所謂以其班祔檀<lb/>
　弓所謂祔扵祖父者也三代之制其詳雖不得聞然<lb/>
<pb n="21a"/>
　其大略不過如此今由朱子說推之則五廟以下及<lb/>
　劉歆九廟之說其制大概可知矣　又案王制云天<lb/>
　子七廟三昭三穆與大祖之廟而七鄭注以為大祖<lb/>
　及文武二祧與親廟四為七廟韋𤣥成主其說而劉<lb/>
　歆則謂七者其正法數可常數者宗不在此數中班<lb/>
　固以劉說為是朱子雖两存其說而曰前代說者多<lb/>
　是劉歆愚亦意其㦯然據此則以一昭一穆為宗亦<lb/>
　曰世室之說未為朱子定論<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　案天子七廟一壇一墠諸侯五廟一壇一墠大夫三<lb/>
　廟一壇起土曰壇除地曰墠𫝊記皆不言其所禮記<lb/>
　圖說載之大廟之西穆祧廟之北墠又在壇之西北<lb/>
　扵經無據據祭法壇墠有禱焉祭之又據金縢周公<lb/>
　自以為功為三壇同墠此所謂禱也禱而特為之壇<lb/>
　墠則平時無此禱始為之其地當去廟不逺但不敢<lb/>
　以臆斷特別圖之<lb/>
<pb n="23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　案禮記祭法天子七廟諸侯五廟大夫三廟適士二<lb/>
　廟官師一廟庶人無廟昭穆各如其數朱子曰今且<lb/>
　假諸侯之廟以眀之盖周禮建國之神位左宗廟則<lb/>
　五廟皆在公宫之東南矣其制則孫毓以為外為都<lb/>
　宫大祖在北二昭二穆以次而南是也盖大祖之廟<lb/>
　始封之君居之昭之北廟二世之君居之穆之北廟<lb/>
　三世之君居之昭之南廟四世之君居之穆之南廟<lb/>
　五世之君居之廟皆南向各有門堂寢室而墻宇四<lb/>
<pb n="24a"/>
　周焉大祖之廟百世不遷自餘四廟則六世之後每<lb/>
　一易世而一遷其遷之也新主祔扵其班之南廟南<lb/>
　廟之主遷扵北廟北廟親盡則遷其主扵大廟之西<lb/>
　夾室而謂之祧凡廟主在本廟之室中皆東向及其<lb/>
　祫扵大廟之室中則惟大祖東向自如而為最尊之<lb/>
　位羣昭之入乎此者皆列扵北牖下而南向羣穆之<lb/>
　入乎此者皆列扵南牖下而北向盖羣廟之列則左<lb/>
　為昭而右為穆祫祭之位則北為昭而南為穆也案<lb/>
<pb n="24b"/>
　廟室形方南向外戸重檐内牖複墻主東向内戸東<lb/>
　南羣廟以左右為昭穆是合都宫五廟而言廟乃是<lb/>
　不動者祫祭以南北為昭穆是專就大廟室中羣廟<lb/>
　之主而言此神主是祫祭時扵各廟中請入来者此<lb/>
　諸侯廟制也上而天子下而大夫士皆可倣此推之<lb/>
<pb n="25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　案朱子曰王宫之外門五一曰皋門二曰庫門三曰<lb/>
　雉門<hi>鄭康成以雉門在庫門内而設兩觀</hi>四曰應門五曰路門<hi>又曰畢門亦曰</hi>
　<hi>虎門</hi>其朝在雉門之外者曰外朝在路門之外者曰治<lb/>
　朝路寢之廷曰内朝鄭康成小司冦注以外朝在雉<lb/>
　門之外朝士注又疑外朝在庫門之外皋門之内盖<lb/>
　因雉門外有宗廟社稷故疑不得置外朝不知外朝<lb/>
　為致民三詢之地雉門為人民觀法之區則外朝當<lb/>
　在雉門之外故依鄭前注及朱子說以圖之又爾雅<lb/>
<pb n="26a"/>
　觀謂之闕是劉熙釋名所謂在門两旁中央闕然為<lb/>
　道也據春秋定公二年雉門及两觀災則雉門本有<lb/>
　門觀在門外兩旁耳諸侯亦有三朝而無應門皋門<lb/>
　外朝在庫門内内朝在雉門内路寢朝在路門内<lb/>
<pb n="27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　案覲禮天子設斧依扵戸牖之間鄭注云依如今綈<lb/>
　素屏風也有繡斧文所以示威也斧謂之黼賈疏云<lb/>
　爾雅牖戸之間謂之扆以屏風為斧又置扵依地孔<lb/>
　安國顧命𫝊云扆屏風畫為斧文置戸牖間是也漢<lb/>
　時屏風以綈素為之綈赤也素白也象古者白黒斧<lb/>
　文也　案扆㦯作依言其有所依也黼作斧言其有<lb/>
　所斷也凡朝扵寢覲扵廟射扵郊學朝扵眀堂皆扵<lb/>
　戸牖之間設之又考士虞禮佐食無事出戸負依南<lb/>
<pb n="28a"/>
　面盖諸侯至士皆有依焉其畫與否則未之聞耳<lb/>
<pb n="29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　案陳氏祥道曰爾雅柣謂之閾棖謂之楔樞謂之椳<lb/>
　樴謂之杙在地謂之臬又曰橛謂之臬盖介扵門者<lb/>
　榍也亦曰柣曰閾中扵門者<hi>两門之中也</hi>閫也亦曰闑曰<lb/>
　橛旁扵門者楔也亦曰棖又月令曰以修闔扇爾雅<lb/>
　曰闔謂之扉則扇也闔也扉也其實一也　案鄭康<lb/>
　成曰中門棖闑之中央則一門之中也故士冠禮以<lb/>
　門中為闑西又孔疏云闑為門中所竪短木今依疏<lb/>
　圖之<lb/>
<pb n="30a"/>
</p>
<p>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　案王制天子曰辟雍諸侯曰頖宫鄭注尊卑學異名<lb/>
　辟眀也雍和也所以眀和天下也頖之言班也所以<lb/>
　班政教疏云眀和天下者謂扵此學中習學道藝使<lb/>
　天下之人悉皆眀達諧和也頖是分判之義故為班<lb/>
　扵此學中施化使人觀之故曰以班政教也案廱澤<lb/>
　名朱子詩注曰辟雍天子之學大射行禮之處也水<lb/>
　旋丘如璧以節觀者故曰辟雍泮宫泮水之宫也諸<lb/>
　侯之學鄉射之宫謂之泮宫其東西南方有水形如<lb/>
<pb n="32a"/>
　半璧以其半扵辟廱故曰泮水而宫亦以名也考辟<lb/>
　雍古無此名其制始扵文王及周有天下遂以名天<lb/>
　子之學而諸侯不得立焉形則辟雍圓而泮宫半之<lb/>
　周立四代之學而此則其所謂周學也<lb/>
<pb n="33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　案周官典瑞王搢大圭考工記玉人大圭長三尺杼<lb/>
　上終葵首<hi>注杼殺也終葵椎也為椎扵杼上示無所屈也</hi>玉藻天子搢珽方<lb/>
　正扵天下也禮器大圭不琢孔疏曰大圭天子朝日<lb/>
　月之圭也尚質之義但杼上終葵首而無琢桓蒲之<lb/>
　文也陳氏祥道曰王朝日禮神執鎮圭而搢大圭既<lb/>
　禮神矣宜置鎮圭而用大圭也且執鎮圭而搢大圭<lb/>
　殆所執者摯而所搢者笏與<lb/>
<pb n="34a"/>
</p>
<p>
<pb n="35a"/>
　案此五玉即五等諸侯所執者虞書所輯之五瑞也<lb/>
　公執桓圭侯執信圭伯執躬圭子執榖璧男執蒲璧<lb/>
　桓圭周禮疏云桓若屋之桓楹桓宫室之象所以安<lb/>
　其上也四植謂之桓柱之竪者竪之則有四稜也桓<lb/>
　圭盖以桓為瑑飾長九寸信圭躬圭皆長七寸周禮<lb/>
　注云信當作身皆象以人形為瑑飾欲其慎行保身<lb/>
　陸氏佃不取其說特謂信圭直躬圭屈耳信伸也伯<lb/>
　次扵侯故少屈焉榖璧蒲璧周禮注云榖所以養人<lb/>
<pb n="35b"/>
　蒲為席所以安人盖以榖蒲為瑑飾皆徑五寸不執<lb/>
　圭者未成國也大宗伯云七命賜國子男五命故云<lb/>
　未成國也<lb/>
<pb n="36a"/>
</p>
<p>
<pb n="37a"/>
　案圭者長方上銳璋者半扵圭琥為虎形璜則半環<lb/>
　之象也諸侯朝王以圭朝后執璋玉之貴者不以他<lb/>
　物儷之故謂之特周禮小行人掌合六幣圭以馬璋<lb/>
　以皮然皮與馬皆不升堂惟圭璋特升扵堂亦特之<lb/>
　義也琥璜二玉下扵圭璋不可専達必待用爵将之<lb/>
　盖天子享諸侯及諸侯自相享至酬酒時則以幣将<lb/>
　送酬爵又有琥璜之玉以将幣故云琥璜爵也<lb/>
<pb n="38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　案圭瓉聶氏崇義曰玉人云祼圭尺有二寸有瓉瓉<lb/>
　如槃大五升口徑八寸深二寸其柄用圭有流前注<lb/>
　流謂鼻勺流凡流皆為龍口又案大雅旱麓箋云圭<lb/>
　瓉之状以圭為柄黄金為勺青金為外朱中央凡圭<lb/>
　博三寸圭柄金勺牝牡相合處各長可三寸厚一寸<lb/>
　博二寸半流道空径可五分後鄭云圭瓉以酌鬰鬯<lb/>
　而獻尸也<lb/>
<pb n="39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　案士昏禮納徴主人受幣士相見禮執幣不趨聘禮<lb/>
　有書幣陳幣展幣受幣送幣有束帛加璧公食大夫<lb/>
　有侑幣覲禮侯氏送幣周禮小宰凡祭祀皆賛玉幣<lb/>
　爵之事大宗伯用幣之禮各放其器之色宗廟則𤣥<lb/>
　纁雜焉聘禮則制𤣥纁焉巡狩則用制幣焉食有侑<lb/>
　幣饗有酬幣燕無幣而詩曰承筐是将則燕亦有酬<lb/>
　幣矣禮記雜記曰納幣一束束五兩兩五尋八尺曰<lb/>
　尋五尋為匹每匹従两端卷至中為一兩五兩十卷<lb/>
<pb n="40a"/>
　為一束鄭注四十尺謂之匹古人每匹作两箇卷子<lb/>
　猶匹偶也<lb/>
<pb n="41a"/>
</p>
<p>
<pb n="42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　案羔鴈雉三者虞書所謂二生一死士相見禮冬用<lb/>
　雉夏用腒雉以初死者言腒則乾雉也羔鴈飾之以<lb/>
　布維之以索布有繢者孔疏以為畫雲氣其飾據士<lb/>
　相見禮有四維結面之文則其布當方也纓為馬鞅<lb/>
　孔疏謂即繁纓<lb/>
<pb n="43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　案禮記玉藻云卜人定龜史定墨君定體周禮卜師<lb/>
　掌開龜之四兆一曰方兆二曰功兆三曰義兆四曰<lb/>
　弓兆龜人掌六龜之屬各有名物天龜曰靈属地龜<lb/>
　曰繹属東龜曰果属西龜曰靁属南龜曰獵属北龜<lb/>
　曰若属凡取龜用秋時攻龜用春時菙氏掌共燋契<lb/>
　以待卜事凡卜以眀火爇燋遂龡其焌契以授卜師<lb/>
　盖燋者然火之炬也契者灼龜之木也契謂之焌亦<lb/>
　謂之楚焞楚其材也焞其體也契其用也焌與焞其<lb/>
<pb n="44a"/>
　名一也契與作其義一也凡卜必以墨畫龜以求吉<lb/>
　兆乃鑚之以觀其所拆若従墨而拆大謂之兆廣若<lb/>
　裂其旁岐細出則謂之璺拆<hi>璺音問器破而未離之名</hi>體者兆象<lb/>
　之形體定者決定其吉凶也<lb/>
<pb n="45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="45b"/>
　案周書洪範稽疑用筮士冠禮喪禮特牲少牢俱用<lb/>
　筮人有執䇲抽櫝執櫝擊筮釋櫝立筮受命櫝筮之<lb/>
　儀所以筮易而決疑也古筮法見扵𫝊記有以前卦<lb/>
　統後卦者有以後卦斷前卦者有兼二卦言之者有<lb/>
　専一卦決之者吉凶在人不可為典要也周禮有連<lb/>
　山歸蔵周易三易之法儀禮有立筮坐筮之儀天子<lb/>
　蓍長九尺諸侯七尺大夫五尺士三尺<lb/>
<pb n="46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　案周禮司几筵五几曰玉几雕几彤几漆几素几書<lb/>
　顧命四几曰華玉几漆几文貝几雕玉几王設几扵<lb/>
　左右優至尊也諸侯扵祭祀陰事則右之扵筵賔陽<lb/>
　事則左之儀禮士昏士虞少牢有司徹皆設几且吉<lb/>
　事尚文而几必變凶事尚質而几常仍授者拜而送<lb/>
　之受者拜以荅之執者或横而㦯中受者㦯扵足或<lb/>
　扵手避者㦯以几避㦯不以几避事親者奉而不𫝊<lb/>
　敬長者掺以従之是皆稱情以為文之道也　又案<lb/>
<pb n="47a"/>
　阮氏圖云几長五尺馬融則云長三尺未知孰是竊<lb/>
　謂几由手授則馬說為長<lb/>
<pb n="48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　案周書王牖間見羣臣朝諸侯則重篾席<hi>桃枝席</hi>黼純<lb/>
　<hi>黼同斧繡斧黒白采純縁也</hi>西序旦夕聽事則重底席<hi>蒲/席</hi>綴純<hi>雜采</hi>
　東序養老饗羣臣則重豐席<hi>𫝊謂筍席陳氏師凱曰下有筍席此當為莞席</hi>
　畫純<hi>五色雲氣</hi>西夾親屬私燕則重筍席<hi>以蒻竹之皮為之</hi>𤣥紛<lb/>
　純則王席皆二重周禮司几筵王朝覲大祭祀封國<lb/>
　命諸侯及昨席皆莞筵<hi>蒲筵</hi>紛純加繅席<hi>削蒲蒻展之編以五采</hi>
　畫純加次席<hi>桃枝席有次列成文</hi>黼純凡三重諸侯祭祀蒲筵<lb/>
　繢純<hi>對方色</hi>加莞筵紛純昨席筵國賔莞筵紛純加繅<lb/>
<pb n="49a"/>
　席畫純皆二重王甸役則熊席喪事則葦席其栢<hi>注作</hi>
　<hi>椁</hi>席則雈黼純<hi>
                        <graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>細扵葦</hi>諸侯則紛純儀禮鄉飲鄉射皆<lb/>
　蒲筵緇布純燕禮注賔席準鄉飲君席準諸侯昨席<lb/>
　卿席如賔而重大射賔有加席公食大夫記賔席亦<lb/>
　準鄉飲而特言常<hi>丈六尺</hi>又加雈席尋<hi>八尺</hi>𤣥帛純上大<lb/>
　夫蒲筵加雈席純如下大夫注謂孤為賔如司几筵<lb/>
　國賔席士虞禮有葦席厞亦用席禮器有越席<hi>蒲席</hi>郊<lb/>
　特牲有蒲越藳鞂<hi>疏云今禮藳鞂祭天蒲越祭地</hi>玉藻有蒯席<hi>菲草席</hi>
<pb n="49b"/>
　要之席縁必華扵席以飾必尚文也加席上席必華<lb/>
　扵下席上尊也故禮書云席莫貴扵次席而次席黼<lb/>
　純則斷割之義惟王所獨是也又席有上下公食大<lb/>
　夫疏所謂織之自有首尾可為識記是也又曲禮注<lb/>
　云常席四人賔席一人席之大概如此其用之有單<lb/>
　有重有加皆扵分之尊卑辨之然司几筵王有莞繅<lb/>
　次蒲熊五席而所設止有莞繅次三重諸侯所設亦<lb/>
　各二重而郊特牲乃云天子之席五重諸侯三重彼<lb/>
<pb n="50a"/>
　此互異故賈疏以郊特牲為大祫之席也然據郊特<lb/>
　牲又言大饗君席三重則不止扵祫矣大夫再重故<lb/>
　鄉飲鄉射遵者及燕禮大射卿皆重其燕禮大夫不<lb/>
　重者大夫之席繼賔賔席不重故大夫亦不重也公<lb/>
　食聘賔其重宜矣其大夫不重為賔降也而君亦有<lb/>
　為聘賔降者郊特牲所謂三獻之介君専席而酢焉<lb/>
　是也又禮器云鬼神之祭單席故司几筵葦席士虞<lb/>
　禮室中之席皆不言加其蒲越藳鞂亦不加可知餘<lb/>
<pb n="50b"/>
　居恒坐席亦不加賔至則加故曲禮曰客徹重席又<lb/>
　據鄭注云鋪陳曰筵藉之曰席賈疏云初在地一重<lb/>
　謂之筵重在上者謂之席故諸經加席為席也然士<lb/>
　冠禮單席亦曰就筵是對文則筵席別散文則通也<lb/>
　又據禮器孔疏謂儀禮一種席皆稱重故燕禮注云<lb/>
　重席重蒲筵所以鄉射大夫辭加席亦是一種席稱<lb/>
　加者以上云公三重大夫再重故變云加是可知重<lb/>
　與加之分非定論也且至云席有两則稱兩重席有<lb/>
<pb n="51a"/>
　一則稱一重席一重席之說扵經無考又據公食記<lb/>
　云蒲筵常加雈席尋則加席視下席為窄盖以眀著<lb/>
　其為加耳禮書云筵席之制短不過尋長不過常中<lb/>
　者不過九尺<hi>考工記匠人度九尺之筵是也</hi>純縁之制上不過黼下<lb/>
　不過緇布是矣抑不知席之制亦尊不過次卑亦不<lb/>
　過蒯衽亦席類禮書云衽於文従衣與簟不同然不<lb/>
　可考矣<lb/>
　又案席必有織組文公食禮云皆卷自末注以末為<lb/>
<pb n="51b"/>
　經之所終則其經緯可識但其制莫詳故以一席概<lb/>
　之<lb/>
　<lb/>
　<lb/>
　<lb/>
　<lb/>
　<lb/>
欽定禮記義疏卷七十八<lb/>
</p>
<p>
</p>
  </div>
</body>
</text>
</TEI>
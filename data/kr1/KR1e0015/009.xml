<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑巻九</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑巻九<lb/>
　　　　　　　　　　　　唐　陸淳　撰<lb/>
　　襄元年仲孫蔑㑹晉欒黶宋華元衞寗殖曹人莒<lb/>
　　人邾人滕人薛人圍宋彭城<lb/>
左氏云且不登叛人<hi>登成也不成其專邑之討</hi>謂之宋志<hi>成宋志也</hi>趙子<lb/>
曰按此乃是夫子裁其邪正不得不如此為文何關不<lb/>
登叛人與成宋志哉<lb/>
<pb n="1b"/>
公羊曰不與楚專封也趙子曰按此是楚取彭城令魚<lb/>
石守之耳豈名封國乎<lb/>
榖梁曰繫彭城於宋者不與魚石正也趙子曰與叛臣<lb/>
豈疑其為正哉意不應如此<lb/>
　　夏晉韓厥帥師伐鄭仲孫蔑㑹齊崔杼曹人邾人<lb/>
　　把人次于鄫<lb/>
左氏云晉師自鄭以鄫之師侵楚<hi>云云</hi>啖子曰此説與經<lb/>
不同時魯又㑹不須告命故知傳妄也<lb/>
<pb n="2a"/>
　　襄二年冬仲孫蔑㑹晉荀罃齊崔杼宋華元衞孫<lb/>
　　林父曹人邾人滕人薛人小邾人于戚遂城虎牢<lb/>
公羊曰不書取為中國諱也趙子曰按夫子增損經文<lb/>
以示可否覩文見義何諱之為若言鄭虎牢則以譏之<lb/>
也<lb/>
　　襄三年六月戊寅叔孫豹及諸侯之大夫及陳袁<lb/>
　　僑盟<lb/>
榖梁曰諸侯已盟又大夫相與私盟是大夫張也啖子<lb/>
<pb n="2b"/>
曰諸侯盟已畢而袁僑至故大夫與之盟爾無他義<lb/>
　　襄四年夫人姒氏薨<lb/>
左氏云不殯于廟無襯不虞<hi>云云</hi>啖子曰若如所言即當<lb/>
不書薨塟此文當在定十五年姒氏卒下誤在此爾但<lb/>
謚曰定姒故知乖誤彼既言不成䘮即不必更要此語<lb/>
故遂不取<lb/>
　　襄五年冬戍陳<lb/>
左氏云冬諸侯戍陳趙子曰按經文無諸侯字奈何妄<lb/>
<pb n="3a"/>
云諸侯乎公羊云離至不可得而序也縱離至不得列<lb/>
序但云諸侯戍陳於理何傷若諸侯戍之如此為文即<lb/>
魯自戍之而將卑師少如何為文乎又若諸侯盡戍之<lb/>
則兵力盛矣何得下文更為㑹以救之按僖十三年夏<lb/>
諸侯㑹于鹹明年城緣陵云諸侯此無諸侯字魯自戍<lb/>
之耳義亦昭然<lb/>
　　襄六年秋莒人滅鄫<lb/>
公羊此年無傳五年傳云莒女有為鄫夫人者葢欲立<lb/>
<pb n="3b"/>
其出<hi>出謂鄫之甥莒之子也</hi>
榖梁曰家有既亡<hi>云云</hi>由别之而不别也非其立異姓以<lb/>
莅祭祀<hi>云云</hi>趙子曰此葢昭四年經云取鄫以為若今實<lb/>
滅之不合如此所以云立異姓也按莒今滅鄫以為附<lb/>
庸後魯取得之何妨書取鄫乎且定六年鄭滅許哀元<lb/>
年許復見於經則鄫之滅而再見亦何足怪若鄫人實<lb/>
取外孫為國嗣罪自在鄫非莒之過則經文又當如梁<lb/>
亡之類而言鄫亡不得書滅且以人情物理言之鄫雖<lb/>
<pb n="4a"/>
小國亦有君臣社稷豈肯居然取於異姓為後乎案其<lb/>
事情莒人以兵破鄫立其子使守之而為附庸其子又<lb/>
鄫之外甥令奉鄫祀神不歆非類是使鄫絶祀又事須<lb/>
書滅耳公榖但傳得立鄫甥守祀故書曰滅而不究事<lb/>
實遂誤為傳耳今故裁取使與經合<lb/>
　　冬季孫宿如晉<lb/>
左氏云晉人以鄫之故來討趙子曰據前年㑹于戚已<lb/>
令鄫聼命于㑹即明不私屬魯今鄫亡自不關魯事何<lb/>
<pb n="4b"/>
得來討據事情季孫執政大夫初嗣位而徃見覇主耳<lb/>
　　襄七年季孫宿如衞<lb/>
左氏曰報子叔之聘<hi>聘在元年</hi>趙子曰豈有鄰國經七年始<lb/>
報乎但其間聘者已多非卿故不書耳左氏不達此説<lb/>
諸稱尋某之盟報某之聘多此類也<lb/>
　　冬鄭伯髠頑如㑹未見諸侯丙戌卒于鄵<lb/>
趙子曰凡諸侯死例書名此則為上文已言鄭伯如㑹<lb/>
下不可又言鄭伯髠頑卒又不可上言鄭伯如㑹下但<lb/>
<pb n="5a"/>
言髠頑卒所以須於如㑹時便書名以便其文耳三傳<lb/>
不達此體但見其文特異不能釋得遂妄云被弑若實<lb/>
見弑而以疾赴則從而書之諸國弑君豈有實告乎按<lb/>
經文未見諸侯則是已出境臨欲相見爾公羊乃云未<lb/>
出境益見其非也<lb/>
榖梁曰為其欲從中國心與大夫違故見殺如此則夫<lb/>
子何為生名以譏乎益知自相矛盾俱不足取<hi>二十五年呉子遏卒同此</hi>
<pb n="5b"/>
　　襄八年公如晉<lb/>
左氏曰朝且聼朝聘之數趙子曰按㑹邢丘亦言聼朝<lb/>
聘之數若朝以受命何須更㑹左氏朝聘之下一切須<lb/>
言事由多非其實故多略之<lb/>
　　夏季孫宿㑹晉侯鄭伯齊人宋人衞人邾人于邢<lb/>
　　丘<lb/>
左氏云大夫不書尊晉侯也啖子曰尊晉侯則季孫亦<lb/>
不當書但言㑹而已且魯君與他國大夫㑹例皆書人<lb/>
<pb n="6a"/>
何獨尊晉侯乎<lb/>
　　襄九年冬公㑹晉侯宋公衞侯曹伯莒子邾子滕<lb/>
　　子薛伯杞伯小邾子齊世子光伐鄭<lb/>
左氏云冬十月諸侯伐鄭<hi>云云</hi>門于鄟門<hi>云云</hi>門于師之梁<lb/>
<hi>云云</hi>門于北門<hi>云云</hi>下又云諸侯復伐之十二月癸亥門其<lb/>
三門啖子曰葢誤重説也古史或有用周正者或有用<lb/>
夏正者故有兩月不同葢作傳者承二國之舊史月數<lb/>
不同遂兩載之<lb/>
<pb n="6b"/>
　　十有二月己亥同盟于戲<lb/>
左氏云鄭服也因載晉鄭盟辭<hi>云云</hi>啖子曰傳誤云鄭服<lb/>
也若是鄭人與盟何不書及鄭同盟乎又左氏所載之<lb/>
辭乃是晉鄭二國相要何關諸國之事故知傳所載者<lb/>
自是晉鄭盟也經書同盟自是晉與諸國同盟鄭不與<lb/>
也傳以舊史不載同盟之辭遂誤以二國盟辭當之<lb/>
　　襄十年夏五月甲午遂滅偪陽<lb/>
左氏云晉以偪陽子歸獻于武宫謂之夷俘啖子云按<lb/>
<pb n="7a"/>
經但書滅偪陽而傳言以歸違經也葢舊晉史言獻偪<lb/>
陽夷俘于武宫謂獻所獲偪陽人也傳因誤以為偪陽<lb/>
子爾<lb/>
　　冬戍鄭虎牢<lb/>
左氏云諸侯戍之趙子云魯自戍耳義同五年戍陳<lb/>
　　襄十一年春王正月作三軍<lb/>
公羊曰三卿也古者上卿下卿上士下士趙子曰按魯<lb/>
卿素已有四五不止三也公羊此説既不可通了適足<lb/>
<pb n="7b"/>
令學者疑謬爾故不取<lb/>
榖梁曰諸侯一軍趙子曰按國有小大軍制當異而但<lb/>
云一軍無等差之異必無此理周禮萬二千五百人為<lb/>
軍天子六軍大國三軍次國二軍小國一軍據魯初封<lb/>
時最為大國非一軍明矣<lb/>
　　夏公㑹晉侯宋公衞侯曹伯齊世子光莒子邾子<lb/>
　　滕子薛伯杞伯小邾子伐鄭秋七月己未同盟于<lb/>
　　亳城北<lb/>
<pb n="8a"/>
左氏云鄭人行成啖子曰若曰行成何不盟乎又下言<lb/>
諸侯道弊而無成益知未服其秋又伐鄭鄭行成晉人<lb/>
則赦鄭囚納斥候以禮鄭若言此時亦行成則何不禮<lb/>
之乎傳以同盟則鄭亦與盟為義故致此誤且同盟言<lb/>
十二國若鄭與盟則十三國也<lb/>
　　楚子鄭伯伐宋<lb/>
左氏云楚子囊乞旅于秦秦右大夫詹帥師從楚子将<lb/>
以伐鄭鄭伯逆之丙子伐宋啖子曰按經文勢鄭原屬<lb/>
<pb n="8b"/>
楚未屬晉自與楚子伐宋耳傳以上言鄭及晉平故妄<lb/>
言將以伐鄭四字今略之<lb/>
　　冬公如晉<lb/>
左氏云且拜士魴之辱禮也趙子曰按大國使聘即須<lb/>
自徃拜之是公無寧歲也而言禮也一何繆乎此自别<lb/>
事故須往耳<lb/>
　　襄十三年公至自晉<lb/>
左氏云孟獻子書勞於廟禮也趙子曰按從朝還非有<lb/>
<pb n="9a"/>
軍戎險難之事何書勞之有<lb/>
　　襄十四年春季孫宿叔老㑹晉士匄齊人宋人衞<lb/>
　　人鄭公孫蠆曹人莒人邾人滕人薛人把人小邾<lb/>
　　人㑹呉于向夏四月叔孫豹㑹晉荀偃齊人宋人<lb/>
　　衞北宫括鄭公孫蠆曹人莒人邾人滕人薛人把<lb/>
　　人小邾人伐秦<lb/>
左氏曰卿不書惰也書於伐秦攝也趙子曰傳意惰為<lb/>
不成事攝為其事攝舉按經意紀盟㑹用兵以事之邪<lb/>
<pb n="9b"/>
正為褒貶不為其小小幹舉惰怠生文<lb/>
　　襄十五年春宋公使向戌來聘<lb/>
左氏云戌見孟獻子謂之曰子有令聞而美其室其若<lb/>
之何獻子曰我在晉吾兄為之啖子曰獻子賢大夫不<lb/>
應歸過於兄<lb/>
　　劉夏逆王后于齊<lb/>
趙子曰左氏云官師從單靖公逆王后于齊若有單公<lb/>
經不應不書故知妄公榖皆曰過我亦非也豈有天子<lb/>
<pb n="10a"/>
取后將為天下母而得云外逆女不書故知為劉夏逆<lb/>
之非禮乃書以示譏使卿逆即常事不書耳推此而言<lb/>
知當使卿逆也所謂外逆女不書者謂諸侯於外國娶<lb/>
雖非禮亦不書<lb/>
　　襄十六年三月公㑹晉侯宋公衞侯鄭伯曹伯莒<lb/>
　　子邾子薛伯杞伯小邾子于溴梁戊寅大夫盟<lb/>
左氏曰晉平公即位<hi>云云</hi>與諸侯宴于温使諸侯大夫舞<lb/>
曰歌詩必類趙子曰按平公父卒此㑹纔五月豈有便<lb/>
<pb n="10b"/>
行宴樂歌舞之理乎又云使大夫盟高厚高厚逃歸按<lb/>
若已在㑹乃渝盟而逃歸經文不合不書僖五年㑹首<lb/>
戴鄭伯逃歸不盟襄七年㑹于鄬陳侯逃歸並書以明<lb/>
其罪何得獨此不書則左氏此傳都不足憑也或曰鄭<lb/>
伯陳侯為是諸侯逃故書高厚大夫耳不應同例答曰<lb/>
春秋未命之大夫奔逃執放並書况正卿而逃得不書<lb/>
乎<lb/>
　　襄十九年晉士匄帥師侵齊至榖聞齊侯卒乃還<lb/>
<pb n="11a"/>
榖梁曰君不尸小事臣不專大名善則稱君過則稱已<lb/>
則民作讓矣士匄者宜奈何宜墠帷而歸命于介按不<lb/>
伐䘮常禮也更待君命是詐讓小善非人臣盡忠之道<lb/>
也<lb/>
　　齊殺其大夫高厚<lb/>
趙子曰據左氏傳齊高厚莒意恢楚卻宛等死並是兩<lb/>
下相殺而經以國討為文者葢殺者皆承君命而殺之<lb/>
故經以累上之文書之傳則因雜史之記意在專歸罪<lb/>
<pb n="11b"/>
於殺者故不貴其君命耳且當據經文為正也<lb/>
　　襄二十一年邾庶其以漆閭丘來奔<lb/>
左氏云庶其非卿也以地來雖賤必書重地趙子曰按<lb/>
不命之卿接於魯者悉書名鄭宛莒慶秦術之類是也<lb/>
何用妄為義乎<lb/>
　　襄二十二年楚殺其大夫公子追舒<lb/>
左氏曰王與子南子棄疾謀殺子南棄疾不告其父子<lb/>
南既死而棄疾亦自殺啖子曰按楚子必當不與其子<lb/>
<pb n="12a"/>
謀殺其父棄疾猶能自殺必非凶逆之人豈有父將見<lb/>
殺而子不告乎<lb/>
　　襄二十五年六月壬子鄭公孫舍之帥師入陳<lb/>
左氏曰子産獻㨗于晉晉人問其罪<hi>云云</hi>趙子曰當時陳<lb/>
屬楚鄭能侵而獻功于晉晉人悦之甚矣何得責問罪<lb/>
又云我先君荘公奉五父而立之<hi>五父陳佗也</hi>按五父弑君<lb/>
之賊豈以立弑君賊為功乎又云何故侵小按當時侵<lb/>
伐常事不當有此責問且陳大於鄭何云侵小又云仲<lb/>
<pb n="12b"/>
尼曰言而無文行之不逺且使務華忘實非聖意也論<lb/>
語曰辭達而已矣何哉故知非實並不取<lb/>
　　秋楚屈建帥師滅舒鳩<lb/>
左氏説舒鳩叛事<hi>云云</hi>啖子曰既非經之本傳故不備載<lb/>
但撮其歸要以明舒鳩見滅之由耳<lb/>
　　十二月呉子遏伐楚門于巢卒<lb/>
趙子曰此與七年鄭伯髠頑如㑹卒于鄵文義正同皆<lb/>
以便文耳公榖之説非也<lb/>
<pb n="13a"/>
　　襄二十六年公㑹晉人鄭良霄宋人曹人于澶淵<lb/>
左氏云卿不書尊公也<hi>云云</hi>啖子曰若然良霄何以不尊<lb/>
公乎又衞侯㑹之亦不與經合皆不取<lb/>
　　襄二十七年夏叔孫豹㑹晉趙武楚屈建蔡公孫<lb/>
　　歸生衞石惡陳孔奐鄭良霄許人曹人于宋秋七<lb/>
　　月辛巳豹及諸侯之大夫盟于宋<lb/>
左氏云滕成公邾悼公皆至齊人請邾宋人請滕皆不<lb/>
與盟季孫請視邾滕叔孫曰邾滕人之私也何故視之<lb/>
<pb n="13b"/>
書曰豹言違命也啖子曰時邾滕雖小常列盟㑹未肯<lb/>
便為私屬又此後邾滕皆列於㑹故知不實且豹之不<lb/>
氏自為先目後凡左氏妄以舍族為貶遂穿鑿為説耳<lb/>
又云楚人衷甲<hi>云云</hi>趙子曰且大㑹諸侯弭兵為事豈有<lb/>
便行掩襲之道假如事成豈是强覇且子木賢大夫必<lb/>
不爾也又云先楚人書先晉晉有信也按當時晉强於<lb/>
楚又是中國盟主豈有後於楚之理作傳者徒黨於中<lb/>
國以成楚人之惡都非實也且與經違故皆不取左氏<lb/>
<pb n="14a"/>
又云享于垂隴七子賦詩趙孟論其休咎一一皆驗以<lb/>
人理言之皆虚謬也且伯有若不能誦詩則當無言而<lb/>
止若能之豈有賦如是惡詩左氏委曲誣辭多此類也<lb/>
向戌請賞<hi>云云</hi>子罕責之云而又求賞無厭之甚削而投<lb/>
之子罕賢大夫假如不欲其無厭亦當微辭曉諭豈有<lb/>
君與之而臣輙削其書而投之乎殊為鄙近必不爾也<lb/>
　　十二月乙亥朔日有食之<lb/>
左氏云辰在申司厯過也再失閏矣啖子曰按經言十<lb/>
<pb n="14b"/>
二月傳言十一月又言再失閏依經當為三失閏進退<lb/>
不同不可得而考故不取<lb/>
　　襄二十九年公在楚<lb/>
左氏曰釋不朝正於廟也<hi>云云</hi>啖子曰前後正月公不在<lb/>
例不書何獨於此釋不朝正乎又言楚使公親襚公使<lb/>
巫以桃茢先祓殯言以君臨臣䘮之禮行之且楚之强<lb/>
僭豈肯使魯辱之又言楚人悔之則非楚不知禮必當<lb/>
見討何得全無事乎葢魯以親襚為辱故妄為此説以<lb/>
<pb n="15a"/>
救其耻史臣因妄而記之傳因史而書之禮記又因舊<lb/>
説之妄而妄載之趙子曰公羊云存公也榖梁云閔公<lb/>
也俱非立教之意故並不足取<lb/>
　　夏公至自楚<lb/>
榖梁曰喜之也趙子曰按君之出入史必書之更記何<lb/>
事而云喜之非也<lb/>
　　呉子使札來聘<lb/>
公羊曰賢者不名啖子曰夫褒而字之但為有殊異之<lb/>
<pb n="15b"/>
美者非謂賢者常不名<lb/>
　　襄三十年五月甲午宋災宋伯姬卒<lb/>
公榖皆曰賢也趙子曰據經文直書實爾未有褒義在<lb/>
卒時書之<lb/>
　　襄三十一年十一月莒人弑其君密州<lb/>
左氏云展輿因國人以攻莒子弑其父不當不書義同<lb/>
庶其之弑但恐是展輿因國人之攻弑莒子乃立傳誤<lb/>
以之字為以字不敢輙改其文故略其辭<lb/>
<pb n="16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑卷四</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑卷四<lb/>
　　　　　　　　　　　　　唐　陸淳　撰<lb/>
　　莊十七年齊人執鄭詹<lb/>
左氏曰鄭不朝也趙子曰若以國事見執據例當稱行<lb/>
人<lb/>
公榖皆云詹鄭之微者書甚佞也言微者不當書特為<lb/>
佞書也趙子曰諸見執者豈無罪乎何獨特書此佞葢<lb/>
<pb n="1b"/>
不知不命大夫被執亦當書之故造此義爾榖梁又云<lb/>
為下文起本趙子曰若執猶不書奔何足書乎亦無理<lb/>
若為來魯則書但言自齊逃來足知見執何假先書之<lb/>
　　齊人殱于遂<lb/>
榖梁曰此謂狎敵也趙子曰此説乃譏其不善用兵爾<lb/>
恐非教迹<lb/>
　　荘十八年公追戎于濟西<lb/>
左氏曰不言其來諱之也啖子曰據書曰追明不覺其<lb/>
<pb n="2a"/>
來已去而追爾直言事實有何諱乎<lb/>
公羊曰未有言伐者其言追何為中國追也榖梁云不<lb/>
言戎伐我不使戎邇於我按言追明已去而逐之不言<lb/>
侵伐不覺其來爾無他義<lb/>
公榖又云言濟西者大之也按書濟西譏逺追爾言大<lb/>
亦無義<lb/>
　　荘十九年冬齊人宋人陳人伐我西鄙<lb/>
榖梁曰其曰鄙逺之也其逺之何不以難邇我國也趙<lb/>
<pb n="2b"/>
子曰春秋例内以異外豈為私情生文此太煩碎<lb/>
　　荘二十年齊大災<lb/>
公羊曰大災者何大瘠也啖子曰災天火也大之者其<lb/>
災大也若以大災為大瘠新宫災亦是新宫瘠乎<lb/>
　　荘二十二年肆大眚<lb/>
公羊曰始忌眚也啖子曰肆者放也眚者過也如今之<lb/>
赦爾忌眚有何義乎<lb/>
榖梁曰為嫌天子不許之塟趙子曰按當時天子微弱<lb/>
<pb n="3a"/>
魯肯畏之乎若實有畏王之心則自赦以除母罪豈為<lb/>
得禮且魯荘未嘗有怨齊之心塟母肯有所忌赦自赦<lb/>
爾塟自塟爾事不相關<lb/>
　　荘二十三年祭叔來聘<lb/>
榖梁云不正其外交故不與使也按不言使者原其來<lb/>
意非天子之命爾非謂責其外交則去使字也<lb/>
　　公至自齊<lb/>
公羊曰桓㑹不致信之也此之桓國何以致危之也按<lb/>
<pb n="3b"/>
凡公行反告廟則書桓㑹不致有何義乎穿鑿甚矣且<lb/>
按㑹桓公而反書至又多矣<lb/>
　　荆人來聘<lb/>
公榖皆云稱人進之也啖子曰若言荆來聘則似舉州<lb/>
皆來故加人字以成文義爾無他義<lb/>
　　公及齊侯遇于榖蕭叔朝公<lb/>
公羊云其言朝公何公在外也按為其行朝禮遂言朝<lb/>
爾非為在外榖梁云朝於廟於外非正也趙子曰若於<lb/>
<pb n="4a"/>
國中而不於廟乃為非禮若於境外如何求廟乎且諸<lb/>
侯朝於四岳之下亦豈得求廟乎<lb/>
　　荘二十四年公如齊逆女<lb/>
公羊曰親迎禮也按合禮則常事不書故知榖梁譏逆<lb/>
於齊是也<lb/>
　　夫人姜氏入<lb/>
公羊曰其言入何難也啖子曰以義不當入故言入爾<lb/>
有何難乎<lb/>
<pb n="4b"/>
　　曹羈出奔陳<lb/>
公羊曰曹羈者曹大夫也按曹羈者義同鄭忽爾云是<lb/>
大夫非也<lb/>
　　赤歸于曹郭公<lb/>
公榖皆云赤者葢郭公也趙子曰赤者曹公子也郭公<lb/>
自是闕文其文義都不相關傳誤甚矣<lb/>
　　荘二十五年陳侯使女叔來聘<lb/>
左氏曰嘉之故不名啖子曰聘者常事有何可嘉故知<lb/>
<pb n="5a"/>
榖梁云天子之命大夫是也<lb/>
　　日有食之鼓用牲于社<lb/>
公羊曰求乎隂之道也趙子曰凡在此例皆失禮乃書<lb/>
若言求隂之道乃是得禮與例相反矣又云以朱絲營<lb/>
社趙子曰據禮書無此文故不取此<lb/>
榖梁曰鼓禮也用牲非禮也按左氏例是故不取此<lb/>
　　伯姬歸于杞<lb/>
榖梁曰不言逆逆之道微無足道焉爾不言逆者夫自<lb/>
<pb n="5b"/>
逆常事故不書也<lb/>
　　秋大水鼓用牲于社于門<lb/>
公羊曰于社禮也按左氏例近是故不取此説<lb/>
　　荘二十六年曹殺其大夫<lb/>
公羊曰何以不名衆也趙子曰曹小國也唯有二卿何<lb/>
足為衆又曰曷為衆殺之不死于曹君者也趙子曰假<lb/>
如不死節豈有舉國盡殺之乎<lb/>
榖梁曰不稱名姓無命大夫也趙子曰按例不命大夫<lb/>
<pb n="6a"/>
被殺皆書名<lb/>
　　荘二十七年公㑹齊侯宋公陳侯鄭伯同盟于幽<lb/>
榖梁曰於是授之諸侯趙子曰按十六年已霸何待此<lb/>
時又云衣裳之㑹十有一兵車之㑹四趙子曰按經文<lb/>
不殊何以分别並無理凡征伐則兵車修好則衣裳大<lb/>
例皆然何獨桓公<lb/>
　　公子友如陳塟原仲<lb/>
公羊曰大夫不書塟此何以書通季子之私行也啖子<lb/>
<pb n="6b"/>
曰大夫適他國㑹大夫塟惡也書之適足以加惡何名<lb/>
通其私行乎<lb/>
榖梁曰言塟不言卒不塟者也不塟而曰塟諱出奔也<lb/>
按春秋前後無有虚設其事以為義者且書塟之意直<lb/>
譏季友之行爾彼是陳國大夫安得書其卒乎<lb/>
　　荘二十八年齊人伐衞衞人及齊人戰衞人敗績<lb/>
公羊曰春秋伐者為客伐者為主注云伐人者為客見<lb/>
伐者為主趙氏曰夫文字本以記分别今同其文誰能<lb/>
<pb n="7a"/>
了之又曰曷為使衞主之衞未有罪爾按例皆以被伐<lb/>
為主又何解乎又曰敗者稱師衞何以不稱師未得乎<lb/>
師也按經文成列而戰矣何名未得師乎榖梁曰戰則<lb/>
是師也其曰人何微之趙子曰衞稱人者罪其逆王拒<lb/>
大國以取敗特異其文爾微之有何義乎<lb/>
　　冬築微大無麥禾<lb/>
公羊曰冬既見無麥禾矣曷為先言築微而後言無麥<lb/>
禾諱以凶年造邑也啖子曰築微冬之初也無麥禾歲<lb/>
<pb n="7b"/>
終諸榖皆入而無此二榖乃書依先後記事爾何闗諱<lb/>
乎<lb/>
榖梁曰冬築微山林藪澤之利所以與民共也虞之非<lb/>
正也啖子曰此當施於築囿之下不宜濫在此又曰大<lb/>
無麥禾者有顧之辭也按大者言其甚也如大災大水<lb/>
之類稱有顧如何為義也<lb/>
　　臧孫辰告糴于齊<lb/>
左氏曰禮也趙子曰據諱是譏<hi>諱謂不言公使</hi>非善之也<lb/>
<pb n="8a"/>
榖梁曰諸侯無粟諸侯相歸粟正也臧孫辰告糴于齊<lb/>
告然後與之言内之無外交也趙子曰此若不告彼何<lb/>
由知之<lb/>
　　荘二十九年春新延廐<lb/>
左氏曰新作延廐趙子曰若新作但當云作延廐不當<lb/>
云新也又傳云書不時也凡馬日中而出日中而入<hi>日中春秋分也</hi>啖子曰此説亦非馬雖出入有時廐何妨農隙修<lb/>
之<lb/>
<pb n="8b"/>
　　秋有蜚<lb/>
左氏曰為災也啖子曰此非為災之物<hi>蜚盧尾切臭蟲也一名負蠜</hi>又<lb/>
曰凡物不為災不書啖子曰春秋記異多矣何必為災<lb/>
乃書<lb/>
　　城諸及防<lb/>
榖梁曰以大及小也啖子曰此但依先後次第破甚者<lb/>
先之或近邊者亦先之何必小大乎<lb/>
　　荘三十年師次于成<lb/>
<pb n="9a"/>
榖梁曰次止也有畏也欲救鄣而不能也不言公耻不<lb/>
能救鄣也趙子曰據齊霸已成魯為之弱何敢議救葢<lb/>
欲㑹齊圍鄣至成待命聞鄣已降故不行爾然疑事毋<lb/>
質但當存而勿解爾<lb/>
　　齊人降鄣<lb/>
公羊曰鄣者何紀之遺邑也啖子曰紀之全國猶不敢<lb/>
敵齊豈有一邑之民而能二十餘年獨拒齊乎故鄣自<lb/>
是小國爾<lb/>
<pb n="9b"/>
　　塟紀叔姬<lb/>
公羊曰隱其亡國而塟之趙氏説同塟伯姬<lb/>
　　齊人伐山戎<lb/>
公榖皆云此齊侯也貶而稱人按例無有諸侯自伐改<lb/>
為人者趙子曰二傳不知謬文之義妄穿鑿耳啖子曰<lb/>
葢齊侯謬文耳<hi>説見明年</hi>
　　荘三十有一年齊侯來獻戎㨗<lb/>
趙子曰據齊未霸之時尚不曾朝魯今既為霸主豈有<lb/>
<pb n="10a"/>
自獻戎㨗乎必無此理但文誤爾二傳皆言齊侯親伐<lb/>
山戎春秋唯有去年齊人伐山戎又僖九年葵丘之㑹<lb/>
宰孔曰齊侯不務徳而勤逺畧故北伐山戎南伐楚西<lb/>
為此㑹皆論齊侯親行之事表裏相證足知是齊侯自<lb/>
行也僖十年雖有齊侯許男伐北戎不稱山戎即非山<lb/>
戎也且在宰孔言伐山戎之後則不關山戎之事不足<lb/>
為疑則知去年伐山戎當書齊侯今獻㨗當書齊人交<lb/>
互致誤爾榖梁曰獻戎㨗軍得曰㨗戎菽也趙子曰齊<lb/>
<pb n="10b"/>
桓分戎菽與諸侯不近人情又㨗者軍得耳安知是菽<lb/>
乎<lb/>
　　春築臺于郎夏築臺于薛秋築臺于秦<lb/>
公羊三傳各有説一云譏臨民之所漱浣一云譏逺也<lb/>
一云譏臨國啖子曰一歲三築臺假如皆得其所豈無<lb/>
妨於人乎何用三譏其處也<lb/>
榖梁曰虞山林藪澤之利啖子曰築臺不應虞山林藪<lb/>
澤之利此傳當施於築囿下又曰倚齊桓公外無諸侯<lb/>
<pb n="11a"/>
之變故築臺此説無益於為教<lb/>
　　荘三十有二年宋公齊侯遇于梁丘<lb/>
左氏曰齊為楚伐鄭之故請㑹于諸侯趙子曰按荆伐<lb/>
鄭經今五年豈有許時方報之乎又曰宋公請先見于<lb/>
齊若以先見則位在上也假令鄭先見亦得在上耶榖<lb/>
梁解梁丘去國之逺按梁丘即所遇之地耳又何解乎<lb/>
　　公子牙卒<lb/>
公羊曰何以不稱弟殺也按書公子常例也叔肹書弟<lb/>
<pb n="11b"/>
自特書爾不得引以為義<lb/>
　　公子慶父如齊<lb/>
榖梁曰此奔也其曰如諱之也啖子曰若實奔而書曰<lb/>
如乃是掩其惡豈其然乎<lb/>
　<lb/>
　<lb/>
　<lb/>
　春秋集傳辨疑卷四<lb/>
</p>
<p>
</p>
  </div>
</body>
</text>
</TEI>
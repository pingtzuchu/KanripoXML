<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑巻一</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑巻一<lb/>
　　　　　　　　　　　　　唐　陸淳　撰<lb/>
　　隱元年春王正月<lb/>
公羊曰春者何歲之始也按春為歲首不應煩釋又曰<lb/>
曷為先言王而後言正月王正月也趙子曰若言春正<lb/>
月王則不成文理矣何用解乎又曰不言即位成公意<lb/>
也趙子曰此乃直明公夲意又是事實何名成哉又曰<lb/>
<pb n="1b"/>
桓幼而貴隱長而卑趙子曰諸侯無二嫡桓何得為貴<lb/>
若然是理可得而越分可得而踰也又曰子以母貴母<lb/>
以子貴趙子曰按妾母不得為夫人若得以子貴即成<lb/>
風之賵塟不應有譏而公羊經外妄生此文遂令漢朝<lb/>
引以為證首亂大法<hi>漢哀帝云春秋之義母以子貴遂尊定陶傅太后及丁姬並為帝太后</hi>良可惜哉<lb/>
榖梁曰不言即位成公志也去成字之義趙子説同公<lb/>
羊又曰隱不正而成之以惡桓也啖子曰春秋但以其<lb/>
<pb n="2a"/>
攝不言即位亦無成隠之辭<lb/>
左氏曰生桓公而惠公薨趙子曰葢言生桓公之後他<lb/>
年惠公薨也若惠公實以生桓公之年薨即隱公被弑<lb/>
之年桓年始十一不應夫子深加以弑君之罪杜元凱<lb/>
亦云然故傳文不要惠公薨恐誤後學也<lb/>
　　公及邾儀父盟於昧<lb/>
左氏曰邾子克也曰儀父貴之也公榖並同趙子曰葢<lb/>
見荘十六年邾子克卒以為同盟故書遂以儀父是字<lb/>
<pb n="2b"/>
耳殊不知儀父亦名也與魯季孫行父及晉荀林父等<lb/>
亦以父為名也緣其未得王命止是附庸之君故卒時<lb/>
不書至荘十六年邾子克卒者即其嗣君自以王命為<lb/>
子故書卒耳且附庸之君非有勤王之善縱能自通於<lb/>
大國自利之事耳有何嘉而字以襃之乎若儀父實賢<lb/>
桓十五年與牟人葛人來朝一例稱人何哉理又可見<lb/>
也八年榖梁傳曰誥誓不及五帝盟詛不及三王交質<lb/>
子不及二伯趙子曰按五帝時用兵極多那得無誥誓<lb/>
<pb n="3a"/>
之辭但縁夫子叙書首自堯典故以前誥誓之辭不見<lb/>
耳所云盟詛不及三王交質子不及二伯即是也故裁<lb/>
取之凡起例宜於事首故移附於此他倣此<lb/>
　　鄭伯克段于鄢<lb/>
左氏曰如二君故曰克趙子曰克者能勝之名無有二<lb/>
君之義<hi>春秋無有二君相勝稱克者</hi>又曰不言出奔難之也啖子曰<lb/>
此乃夫子譏其志在於殺故不言奔若言奔則鄭伯但<lb/>
有逐弟之惡而無殺弟之罪又不知段之有拒兄之逆<lb/>
<pb n="3b"/>
也又曰遂寘姜氏于城潁而誓之曰不及黃泉無相見<lb/>
也啖子曰按荘公云姜氏欲之焉避害又曰不義不暱<lb/>
厚將崩此皆避惡名矣但以不知大義乃陷于殺弟豈<lb/>
子囚母乎此傳近誣矣<lb/>
公羊曰克者殺之也趙子曰按五經春秋前後例未有<lb/>
以克為殺者又曰不稱弟當國也不稱弟者見其不弟<lb/>
也左氏之義當矣又曰其地何當國也按解地之義榖<lb/>
梁當矣<lb/>
<pb n="4a"/>
榖梁曰克者何能殺也趙子曰其釋克字雖不當<hi>義已見上</hi>
然其傳意得骨肉情意之中故除其殺字之義存其餘<lb/>
也榖梁又曰不稱公子段失子弟之道趙子曰春秋舉<lb/>
重不稱弟為重矣不可更求公子之義且又非命卿例<lb/>
不書公子非獨段也趙子曰鄢當作鄔鄭地也在緱氏<lb/>
縣西南至十一年乃屬周左氏曰王取鄔劉蒍邘之田<lb/>
于鄭是也傳冩誤為鄢字杜注云今潁川鄢陵誤甚矣<lb/>
按從京至鄔非逺又是鄭地段所以有兵衆故曰克若<lb/>
<pb n="4b"/>
逺走至鄢陵已出境即無復兵衆何得云克又傳曰自<lb/>
鄢出奔共即自鄔過河向共城為便路若已南行至鄢<lb/>
陵即不當奔共也<lb/>
　　天王使宰咺來歸惠公仲子之賵<lb/>
左氏曰緩也且子氏未薨故名<hi>云云</hi>豫凶事非禮也啖子<lb/>
曰夫諸侯母在天子寧有歸其賵乎不辨菽麥者猶不<lb/>
當爾况平王賢君乎葢見桓公母仲子未薨誤為此説<lb/>
不知此是惠公之母也因此又説豫凶事等義皆非也<lb/>
<pb n="5a"/>
公羊曰惠公者隱公之考仲子者桓公之母啖子曰若<lb/>
言惠公仲子是二人則僖公成風亦是二人若是二人<lb/>
則成風是僖公之母而春秋之文以子先母乎故榖梁<lb/>
之説是又曰宰官咺名也趙子曰此止是名氏耳如宰<lb/>
予之類王士來魯例書名氏石尚是也又曰宰士也士<lb/>
是賤官何以得世官為氏<lb/>
榖梁曰禮賵人之母則可賵人之妾則不可君子以其<lb/>
可辭受之<hi>解所以言惠公仲子</hi>趙子曰按春秋凡此例常事皆不<lb/>
<pb n="5b"/>
書若王當賵諸侯妾母則是常事何須書之且以此事<lb/>
為得禮又何以正陵僭乎經文緣是惠公之母故賵之<lb/>
自然須言惠公仲子而遂云以其可辭受之乃是夫子<lb/>
回非禮以為合禮可乎哉<lb/>
　　及宋人盟于宿<lb/>
公羊曰孰及之内之微者榖梁云及者内卑宋人外卑<lb/>
者趙子曰修二國之好而為盟誓非君則卿何得使微<lb/>
者先儒注云微者不命之卿也按例外之不命卿來魯<lb/>
<pb n="6a"/>
皆書名但不言氏耳且前後盟而不言内盟者凡七推<lb/>
尋事迹皆是公自盟<hi>義見纂例盟篇</hi>義例昭然不可或稱是公<lb/>
或稱是微人<hi>宿盟云是微幽盟云是公皆舛駁也</hi>
　　冬十二月祭伯來<lb/>
公羊曰何以不稱使奔也曷為不言奔王者無外故不<lb/>
言奔啖子曰按例周大夫但不言出而無不言奔之義<lb/>
榖梁曰寰内諸侯也啖子曰按例寰内例稱子若以伯<lb/>
為爵則毛伯召伯榮叔祭叔復是何爵乎是知天子大<lb/>
<pb n="6b"/>
夫例書字<lb/>
　　隱二年無駭帥師入極<lb/>
公榖皆云無駭不書氏貶也極同姓之國諱滅同姓之<lb/>
國故書入而貶無駭趙子曰按非王命之大夫例不書<lb/>
氏八年無駭卒榖梁云隱不爵大夫故不氏則名自縁<lb/>
非王命大夫故不書氏何關滅同姓哉又若實滅同姓<lb/>
則當直書滅極以示譏不當言入若滅而言入實入者<lb/>
将如何書之<lb/>
<pb n="7a"/>
　　紀履緰來逆女<lb/>
公羊曰何以不稱使婚禮不稱主人趙子曰所以不稱<lb/>
使者為下有伯姬歸于紀文相連間無異事省文從可<lb/>
知公羊不達此意遂妄為説假令婚禮不稱主人但致<lb/>
命之辭不稱爾遣卿出境非君孰使哉又曰母命之何<lb/>
不稱母母不通<hi>注云婦人命不通於隣國但得命大夫行爾</hi>若婦人命不通<lb/>
於外而得命大夫令行則紀侯但不自致婚命且何傷<lb/>
命大夫使行也進退自相違背且母命既不通於外又<lb/>
<pb n="7b"/>
不得稱主人則大夫至彼如何致命乎益知無理也又<lb/>
云宋公使公孫夀無母也皆為穿鑿公孫夀來納幣若<lb/>
不言宋公使則似乎此自為己事故須言宋公以别之<lb/>
爾且禮篇國君娶夫人之辭曰請君之玉女共事宗廟<lb/>
<hi>祭統云云</hi>如此則稱主人何得妄為異説乎又桓八年祭公<lb/>
逆王后亦言不稱主人亦非也彼自為非王命耳故不<lb/>
言王使<hi>説見本傳</hi>
榖梁曰國氏者為其來接於我故進之趙子曰按非命<lb/>
<pb n="8a"/>
卿來魯例皆國氏何獨進履緰哉<lb/>
　　伯姬歸于紀<lb/>
榖梁曰婦人不專行此如專行之辭何也逆之道微無<lb/>
足道焉耳趙子曰據桓公逆夫人於讙下云夫人姜氏<lb/>
至自齊亦以專行為辭則此例不成矣<lb/>
　　紀子伯莒子盟于宻<lb/>
左氏曰魯故也啖子曰傳以子伯為子帛言是履緰之<lb/>
字故附㑹為此説耳<hi>傳意以紀既與魯婚故使大夫為魯結盟通好也</hi>
<pb n="8b"/>
榖梁曰紀子伯莒子而與之盟啖子曰此闕文耳云伯<lb/>
之穿鑿甚矣<lb/>
　　十有二月乙夘夫人子氏薨<lb/>
公羊曰夫人子氏者何隱之母<lb/>
榖梁曰夫人者隱之妻也啖子曰隱公身既謙讓不當<lb/>
君禮母妻卒安肯用夫人禮乎<lb/>
　　三年君氏卒<lb/>
左氏曰君氏卒聲子也不書姓為公故曰君氏啖子曰<lb/>
<pb n="9a"/>
按例無有改字以為義者豈有改其本姓乎假如此時<lb/>
隱公之母實卒不行夫人禮亦當如定十五年姒氏卒<lb/>
書姓也<lb/>
公羊曰天王崩諸侯之主也<hi>言諸侯大夫赴弔者尹氏主之</hi>
榖梁曰外大夫不卒此何以卒於天王崩為魯主故隱<lb/>
而卒之趙子曰春秋一字之義為經邦大訓豈有緣其<lb/>
為諸侯及魯大夫作主人之恩遂録之於經乎公羊唯<lb/>
説譏世卿之義是<lb/>
<pb n="9b"/>
　　宋公和卒<lb/>
左氏曰宋宣公可謂知人矣立穆公其子饗之命以義<lb/>
夫啖子曰若宣公本知穆公反讓其子且讓以求名乃<lb/>
是許也何足美乎<lb/>
　　四年莒人伐杞取牟婁<lb/>
公羊曰外取邑不書此何以書疾始取邑也啖子曰按<lb/>
前後例外取邑書者多矣唯取魯邑乃有不書者<hi>趙氏辨此義見纂例取篇</hi>
<pb n="10a"/>
榖梁曰言伐言取所惡也按有不伐而取邑者各書實<lb/>
事爾無他義<lb/>
　　翬帥師㑹宋公陳侯蔡人衞人伐鄭<lb/>
左氏曰宋公使來乞師公辭之羽父固請以行書曰翬<lb/>
帥師疾之也<hi>言故去其氏以貶之</hi>趙子曰春秋之初公室猶强若<lb/>
公實不許臣何敢固請而行葢左氏不知未命不書族<lb/>
之義造此事端爾<lb/>
榖梁曰翬不稱公子以其與弑隱公貶之也啖子曰凡<lb/>
<pb n="10b"/>
事各於本事襃貶豈有未弑君而先貶乎翬之不稱公<lb/>
子自為未命爾後有此義皆同此説<lb/>
　　衞人立晉<lb/>
榖梁曰晉之名惡也按晉是其名有何惡乎<lb/>
　　五年考仲子之宫初獻六羽<lb/>
公羊曰僭諸侯猶可言也僭天子不可言也趙子曰按<lb/>
魯僭用八佾非一朝若不因改革之時言之則無以明<lb/>
改自隱公始也事須因此減數時書之公羊不達此意<lb/>
<pb n="11a"/>
云僭天子則不可言如此則僭差之過無由而著懲勸<lb/>
之道安所寄乎又曰隱為桓祭其母成公意也趙子曰<lb/>
此直公意何成之有<lb/>
榖梁曰仲子者惠公之母隱孫而修之非隱也啖子曰<lb/>
按此時桓公之母䘮始終正是考宫之時故知公羊説<lb/>
是又曰考成也成之為夫人也趙子曰考者成室之名<lb/>
耳詩有考室之義是也<lb/>
　　邾人鄭人伐宋<lb/>
<pb n="11b"/>
左氏曰宋人使來告命公將救之使者曰師未及國公<lb/>
怒乃止啖子曰夫宋人乞救必當卑辭豈肯令魯怒乎<lb/>
又七年傳云為宋伐邾此則於宋無忿明矣又至九年<lb/>
傳曰宋以入郛之役怨公益知前後差錯也<lb/>
　　六年鄭人來渝平<lb/>
左氏曰更成也趙子曰傳意謂變讐而更和平也若如<lb/>
此止當來行成耳何要言渝也故知公羊榖梁義為長<lb/>
　　七年叔姬歸于紀<lb/>
<pb n="12a"/>
榖梁曰不言逆何也逆之道微無足道焉爾按不言逆<lb/>
者皆夫自逆也不書者常事不書也<lb/>
　　滕侯卒<lb/>
公羊曰何以不名微國也<lb/>
榖梁曰滕侯無名少曰世子長曰君狄道也啖子曰按<lb/>
附庸之君以及外裔皆有名况滕國文王之子孫雖至<lb/>
微弱豈無名乎又後諸侯卒有不書名者<hi>薛伯等是</hi>豈皆無<lb/>
名乎<lb/>
<pb n="12b"/>
　　齊侯使其弟年來聘<lb/>
榖梁曰諸侯之尊弟兄不得以屬通其弟云者以其來<lb/>
接於我舉其貴者也趙子曰按禮云五十命為大夫天<lb/>
下無生而貴者若以為貴非正王綱之義<lb/>
　　公伐邾<lb/>
左氏曰為宋討也趙子曰邾伐宋在五年不應二年方<lb/>
為之報左氏此例甚多既非襃貶之意故不取他放此<lb/>
　　戎伐凡伯于楚丘以歸<lb/>
<pb n="13a"/>
公羊曰其言伐大之也啖子曰不言執者尊天子之使<lb/>
故云伐也若言不與戎之執王使其書外裔侵伐滅入<lb/>
者豈皆是之乎又曰其地大之也其事實在楚丘若不<lb/>
書地如何紀事乎<lb/>
榖梁曰戎者衞也為其伐天子之使故貶而戎之啖子<lb/>
曰若衞實伐天子之使改之曰戎是為衞掩惡也如何<lb/>
懲勸乎<lb/>
　　八年鄭伯使宛來歸邴<lb/>
<pb n="13b"/>
左氏曰鄭伯請釋泰山之祀而祀周公啖子曰鄭人請<lb/>
祀周公已不近人情矣泰山非鄭封内本不當祀又何<lb/>
釋乎<lb/>
公羊曰泰山之下諸侯有湯沐邑焉啖子曰列國至衆<lb/>
若言皆有邑泰山之下何能容之故去其皆字<lb/>
榖梁曰名宛所以貶鄭伯惡易地也按不命之卿來魯<lb/>
例名之不可妄為異説<lb/>
　　我入邴<lb/>
<pb n="14a"/>
公羊曰言我者非獨我也齊亦欲之書我者言魯入爾<lb/>
何關齊事乎<lb/>
　　宋公齊侯衞侯盟于瓦屋<lb/>
左氏曰以釋東門之怨禮也趙子曰諸侯結盟本非正<lb/>
道<hi>義見隱元年傳</hi>有何合禮故但取其釋怨之辭而去其禮字<lb/>
他皆放此<lb/>
　　塟蔡宣公<lb/>
公羊曰卒何以名至塟從主人趙子曰卒名之著易代<lb/>
<pb n="14b"/>
且降於天子也<hi>天王崩不書名諸侯生既不名故死乃名之且紀世之次也</hi>塟時舉<lb/>
謚而不須重言名史體自當然不要立義<lb/>
　　公及莒人盟于包來<lb/>
左氏曰以成紀好趙子曰豈有二年之好<hi>左氏據二年紀子帛莒子盟于宻故也</hi>經今六載始成之左氏多此類皆不取他放此<lb/>
　　九年三月癸酉大雨震電庚辰大雨雪<lb/>
左氏曰凡雨自三日以徃為霖平地尺為大雪趙子曰<lb/>
春秋記異不書常事尺雪常事何足記乎豈有二百四<lb/>
<pb n="15a"/>
十二年唯兩度尺雪哉<hi>經唯兩度書大雪</hi>益知其妄也文先書<lb/>
大雨震電又復有雪明其異耳非為雨生例妄發霖例<lb/>
又與經違皆不取<lb/>
　　公㑹齊侯于防<lb/>
左氏曰宋公不王<hi>不朝王</hi>鄭伯以王命討之來告伐宋公<lb/>
㑹齊侯于防謀伐宋也趙子曰按此時王室已至微弱<lb/>
豈諸侯禀命為之討罪乎且隱公賢君即位已來不曽<lb/>
朝聘于王平王之崩不賻又不㑹塟則魯自當受討何<lb/>
<pb n="15b"/>
得責人明知當時皆蔑棄周室非獨魯也左氏説事多<lb/>
不實或是魯雜史為餙辭故左氏因之耳其理至明不<lb/>
足為疑若實奉王命討不庭明年伐宋必異其辭不應<lb/>
依常例書伐<lb/>
　　十年公㑹齊侯鄭伯于中丘<lb/>
左氏曰盟于鄧按此文與經不合故不取<lb/>
　　六月壬戌公敗宋師于菅辛未取郜辛巳取防<lb/>
左氏曰庚午鄭師入郜辛未歸于我庚辰鄭師入防辛<lb/>
<pb n="16a"/>
已歸于我君子謂鄭荘公於是乎可謂正矣以王命討<lb/>
不庭不貪其土以勞王爵正之體也趙子曰諸侯專取<lb/>
他國之邑而以與人罪之大者而云合正何其妄乎<hi>以王命討難義己見上文</hi>
公羊曰外大惡書小惡不書内大惡不書小惡書趙子<lb/>
曰立教之體事無巨細皆記可否以為後世之規豈得<lb/>
簡其大小乎據例小惡皆諱不書敗是也長勺之戰為<lb/>
納讐人之子故書敗是大惡不諱也又云取邑不日此<lb/>
<pb n="16b"/>
何以日一月再取甚之也趙子曰按此緣與敗不同日<lb/>
又取二邑亦不同日故各書之以記實何得曲為義説<lb/>
凡取皆罪也何論一月再取乎若其異月而取則無罪<lb/>
乎<lb/>
榖梁曰不正乗人之敗而深為利故謹而日之趙子曰<lb/>
安有彼不敗而能取其邑乎假如兵不敗我直取得其<lb/>
邑則無罪乎<lb/>
　　宋人蔡人衞人伐戴鄭伯伐取之<lb/>
<pb n="17a"/>
左氏曰蔡人衞人郕人不㑹王命<hi>不同伐宋</hi>鄭師在郊<hi>伐宋迴師</hi>
宋人衞人入鄭<hi>乘虚襲鄭</hi>蔡人從之伐戴八月壬戌鄭伯圍<lb/>
戴克之取三師焉<hi>三國兵在戴城鄭伯都圍取之</hi>宋衞既入鄭以伐戴<lb/>
召蔡人故不和而敗九月戊寅鄭伯入宋<hi>報入鄭也</hi>趙子曰<lb/>
按三國並大於鄭鄭之兵力可知何能悉取乎假令三<lb/>
國入戴城鄭總取得之則合言圍取之若不圍無由總<lb/>
取得三國在城外則合云伐敗之不得云取詳據經文<lb/>
鄭因三國伐戴之後戴已病矣乗其病而遂伐取之至<lb/>
<pb n="17b"/>
九月鄭又伐宋明年又言鄭以虢師伐宋報其入鄭若<lb/>
此時已取三師其報怨雪耻斯過當矣何得重重更報<lb/>
益見其紕繆也<lb/>
榖梁曰不正其因人之力而易取之故主其事也趙子<lb/>
曰假如自取豈為正乎何乃須言因人之力始言不正<lb/>
按經文實是鄭取不得云主其事也<lb/>
　　齊人鄭人入郕<lb/>
左氏曰討違王命也趙子曰若然經必異其文且齊桓<lb/>
<pb n="18a"/>
已前諸侯未有勤王之事<lb/>
　　十一年滕侯薛侯來朝<lb/>
左氏曰滕薛争長<hi>云云</hi>公請於薛侯曰周之宗盟異姓為<lb/>
後寡人若朝于薛不敢與諸任齒<hi>薛任姓也齒列也</hi>啖子曰周<lb/>
之典禮自有常度<hi>同姓異姓諸侯之班當有常禮也</hi>若朝魯則先姬朝<lb/>
薛則先任是亂常禮也故不取其不敢與任齒<lb/>
　　公及齊侯鄭伯入許<lb/>
左氏曰鄭伯將伐許公孫閼與潁考叔爭車至于君登<lb/>
<pb n="18b"/>
矣此皆煩碎不足為訓故畧之他放此又曰鄭荘公使<lb/>
許大夫奉許叔居許東偏又使公孫獲佐之戒獲云我<lb/>
死乃速去之<hi>云云</hi>君子謂鄭荘公於是知禮禮經國家定<lb/>
社稷序人民利後嗣也許無刑而伐之服而舍之度徳<lb/>
而庭之量力而行之相時而動無累後人趙子曰諸侯<lb/>
無王命入人之國罪已大矣又使大夫守之不容誅矣<lb/>
而以為有禮是長亂階也<lb/>
　　公薨<lb/>
<pb n="19a"/>
左氏曰不書塟不成䘮也啖子曰豈有國君之䘮而有<lb/>
不成者乎故知公榖以賊不討故不書塟此義為當<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑巻一<lb/>
</p>
<p>
</p>
  </div>
</body>
</text>
</TEI>
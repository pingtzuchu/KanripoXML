<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑卷十</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑卷十<lb/>
　　　　　　　　　　　　唐　陸淳　撰<lb/>
　　昭元年夏秦伯之弟鍼出奔晉<lb/>
左氏曰其車千乗<hi>云云</hi>又云享晉侯造舟于河十里舍車<lb/>
自雍及絳歸取酬幣終事八反啖子曰鍼雖富奢應不<lb/>
能至是傳説之太甚也<lb/>
　　昭二年晉侯使韓起來聘<lb/>
<pb n="1b"/>
左氏云為政而來見禮也趙子曰按覇國正卿無有適<lb/>
諸國告為政之理前後為政者多矣何不來乎<lb/>
　　昭四年大雨雹<lb/>
左氏云申豐謂不藏深山之冰故致雹<hi>云云</hi>趙子曰五帝<lb/>
已前未有藏冰之時豈長雨雹乎假如申豐因此諷藏<lb/>
冰之理亦與經意不同<lb/>
　　夏楚子蔡侯陳侯鄭伯許男徐子滕子頓子胡子<lb/>
　　沈子小邾子宋世子佐淮夷㑹于申<lb/>
<pb n="2a"/>
左氏云夏啓有鈞臺之享<hi>云云</hi>按朝㑹有常禮豈當各各<lb/>
異儀且楚不僭王禮不應説湯武成康若已僭擬不應<lb/>
説齊桓晉文故知非實也<lb/>
　　秋七月遂滅頼<lb/>
左氏云頼子面縳衘璧楚子焚櫬啖子曰按經但言滅<lb/>
是死位也經傳不同誤也葢此事是他年楚子曾伐頼<lb/>
頼降而捨之非此時也舊書不編年故誤耳<lb/>
　　冬十有二月乙卯叔孫豹卒<lb/>
<pb n="2b"/>
左氏云豎牛餓殺叔孫豹告杜洩以饑授之以戈令逐<lb/>
豎牛洩拒而不從啖子曰杜洩叔孫之忠臣其主見餓<lb/>
将死而不食豈曰忠乎此乃是杜洩殺叔孫也洩之罪<lb/>
大矣没後雖以輅塟及帥士哭於見誣何補哉又言仲<lb/>
尼喜昭子之不賞私勞以其殺豎牛也若牛實殺豹則<lb/>
是昭子不同戴天之讐殺之何足賞焉故知言殺叔孫<lb/>
皆因俗説致誤若言昭子不知其殺者則昭子尚不知<lb/>
他人安得知而記之乎<lb/>
<pb n="3a"/>
　　昭五年夏莒牟夷以牟婁及防兹來奔<lb/>
三傳云重地故書並非也義已見襄二十一年邾庶其<lb/>
傳<lb/>
　　戊辰叔弓帥師敗莒師于蚡泉<lb/>
趙子曰公羊有釋濆泉之義前後地名未曾解説何獨<lb/>
釋此且三傳字文不同莫知孰是故不足取<lb/>
　　昭八年秋蒐于紅<lb/>
榖梁曰以葛覆質以為𣙗此大迂又以射而中田不得<lb/>
<pb n="3b"/>
禽即得禽<hi>云云</hi>此乃有功不勸非防難之義<lb/>
　　冬塟陳哀公<lb/>
左氏云袁克塟之趙子曰按國已滅矣克又非大臣何<lb/>
能辦塟死君又何能告諸侯使㑹塟乎<lb/>
榖梁曰閔之也滅國多矣何獨閔此<lb/>
　　昭九年夏四月陳災<lb/>
公榖皆為火左氏作災趙子曰按前後未有書外火者<lb/>
小事若一一書之固不可勝記且諸侯亦當不告也災<lb/>
<pb n="4a"/>
是天火事大故書之唯宣榭火以樂器所在以示周之<lb/>
所司無人示譏耳此則不同其例也故當依左氏為災<lb/>
也公榖並云存陳閔其見滅故存之若然則他見滅者<lb/>
何存之乎<lb/>
　　昭十一年夏仲孫貜㑹邾子盟于祲祥<lb/>
左氏云禮也趙子曰按春秋盟㑹是常何獨於有䘮之<lb/>
時而稱得禮是時又無大患邾又小國何能有救患之<lb/>
益而汲汲云禮<lb/>
<pb n="4b"/>
　　昭十三年秋蔡侯廬歸于蔡陳侯呉歸于陳<lb/>
公羊曰不與諸侯專封趙子曰此本是列國今改過復<lb/>
其所耳何名專封<lb/>
榖梁曰不與楚滅也今方記興復何關滅事責其滅時<lb/>
乎<lb/>
　　冬十月塟蔡靈公<lb/>
榖梁曰變之不塟者<hi>云云</hi>其義見塟例又曰不與楚滅且<lb/>
成諸侯之事趙子曰據蔡既興復以禮改塟魯使徃㑹<lb/>
<pb n="5a"/>
依例書之耳<lb/>
　　昭十五年有事于武宫籥入叔弓卒去樂卒事<lb/>
榖梁曰言大夫之卒雖當祭禮皆告于君啖子曰宗廟<lb/>
大事大夫卒小事以理言之應待祭畢又禮記稱衞侯<lb/>
曰栁莊者非寡人之臣也社稷之臣也如其卒雖當祭<lb/>
必告據此足明常禮不告<lb/>
　　昭十九年許世子止弑其君買<lb/>
公羊説樂正子春<hi>云云</hi>趙子曰經責其輕進藥令父薨耳<lb/>
<pb n="5b"/>
不責其不解醫也樂正子春加一食加一衣能令親愈<lb/>
即子春之親長不殁乎<lb/>
　　秋齊高發帥師伐莒<lb/>
左氏曰莒子奔紀鄣又説嫠婦以紡度城之事<hi>云云</hi>啖子<lb/>
曰此言多從委巷之談不近人理又與經不合故不取<lb/>
　　昭二十年夏曹公孫㑹自鄸出奔宋<lb/>
榖梁曰自鄸者專乎鄸也<hi>言力能專制</hi>曹無大夫其曰公孫<lb/>
何也言其以貴取之而不以叛<hi>言其貴足以專制而今能不以邑叛所以善之<pb n="6a"/>而罪曹伯</hi>趙子曰按人臣不以邑叛適常事爾豈有褒貴之<lb/>
理乎自緣命卿故書名義與公子首同己見成二年言<lb/>
自鄸者緣先據以叛今力屈奔與魚石自宋南里奔宋<lb/>
公之弟辰自蕭來奔義正同叛時不書不告耳公羊曰<lb/>
為賢者之後諱也然則賢者之後便得恣其不臣乎此<lb/>
説尤鄙哉<lb/>
　　秋盜殺衞侯之兄縶<lb/>
啖子曰榖梁言母兄稱兄按左氏公羊以母兄母弟為<lb/>
<pb n="6b"/>
義榖梁則言不以屬通稱兄弟皆有義也今此又云母<lb/>
兄亦為失矣<lb/>
　　冬十月宋華亥向寧華定出奔陳<lb/>
左氏曰取太子欒母弟辰公子地為質啖子曰按左氏<lb/>
以母弟稱弟為例見辰之出奔書公弟故以此為據而<lb/>
例不通故但都言公子而已又不知是何公之子也傳<lb/>
又言公與夫人每日適華氏食公子且華亥既殺公子<lb/>
六人又曽刼公則逆已甚趙子曰左氏又云華亥妻每<lb/>
<pb n="7a"/>
日必先食所質公子而後食按其事亦悖逆甚矣何肯<lb/>
如此恭敬亦不近人情<lb/>
　　昭二十一年宋華亥向寧華定自陳入于宋南里<lb/>
　　以畔<lb/>
左氏云華多僚譖華貙將納亡人<hi>云云</hi>啖子曰其後貙竟<lb/>
殺多僚而納華向此乃本有召亡人之謀何名譖乎故<lb/>
略其譖字明其言有徵也<lb/>
　　昭二十二年宋華亥向寧華定自宋南里出奔楚<lb/>
<pb n="7b"/>
趙子曰若但言出奔則似入國故書自南里以明之榖<lb/>
梁曰專也何異義乎<lb/>
　　六月王室亂<lb/>
趙子曰左氏序事大煩碎故畧之公羊曰言不及外亦<lb/>
非也此自直紀事實何關不及乎榖梁説是也<lb/>
　　昭二十三年晉人執我行人叔孫婼<lb/>
左氏云晉將以婼與邾<hi>云云</hi>啖子曰既終不與不足記也<lb/>
　　晉人圍郊<lb/>
<pb n="8a"/>
公羊曰不與伐天子也趙子曰按此實不伐天子也若<lb/>
實伐周豈為其掩惡哉<lb/>
　　昭二十四年婼至自晉<lb/>
左氏曰叔孫婼欲殺士彌牟<hi>云云</hi>啖子曰按叔孫忠賢以<lb/>
身奉國豈肯殺大夫累國乎<lb/>
　　昭二十五年上辛大雩季辛又雩<lb/>
公羊曰聚徒以攻季氏啖子曰雩但禮官與女巫而已<lb/>
何足攻季氏乎<lb/>
<pb n="8b"/>
　　九月齊侯唁公于野井<lb/>
左氏云孫于齊齊侯將唁公于平隂公先至野井<hi>云云</hi>將<lb/>
求於人必先下之禮之善物也趙子曰禮讓者君子之<lb/>
常豈謂有求然後行之乎此言不可以訓故略之<lb/>
　　昭二十八年春公如晉次于乾侯<lb/>
左氏云如晉將如乾侯<hi>云云</hi>使請逆于晉晉使公復于境<lb/>
而逆之趙子曰豈有為客而請逆於主人乎又豈有令<lb/>
客却至境而後逆之乎皆不近人情<lb/>
<pb n="9a"/>
　　昭三十一年黒肱以濫來奔<lb/>
左氏云賤而書名重地也<hi>言邾無命大夫也</hi>趙子曰按不命之<lb/>
大夫事接於魯悉書鄭宛莒慶邾快之類是也此則何<lb/>
獨於三叛人而重地故書哉又云或求名而不得<hi>謂齊豹</hi>
或欲葢而名彰<hi>謂三叛人</hi>若艱難其身以險危大人而有名<lb/>
彰徹攻難之士将奔走之<hi>言齊豹求勇烈名而不得也</hi>趙子曰據例<lb/>
兩下相殺<hi>俱非人君為兩下</hi>若非大夫即書盗<hi>大夫謂王命及君命之大夫</hi>
殺者於例既不合書名而被殺者合書事須如此耳左<lb/>
<pb n="9b"/>
氏若以齊豹是大夫但為求名故書為盗以不與其名<lb/>
者則諸相殺而書其名者皆是與其名乎又據左氏説<lb/>
齊豹乃是怒縶而殺之何得妄有求名之義乎且推之<lb/>
情理凡殺人者皆謂懷怨不勝其怒乃為亂耳又云三<lb/>
叛人欲葢而名彰言其賤必不書其名夫子矯其心而<lb/>
書爾若如此則三人豫知夫子修春秋賤者不書其名<lb/>
乎為是將地賂魯而屬夫子令不書乎何言欲葢也皆<lb/>
妄為曲説殊可恠也<lb/>
<pb n="10a"/>
　　定元年晉人執宋仲幾于京師<lb/>
前年冬十月城成周左氏云㑹于狄泉此年正月又言<lb/>
合諸侯之大夫于狄泉啖子曰説重也一本用夏正一<lb/>
本用周正以此誤也據前已言魏子南面衞彪傒譏之<lb/>
此又重言與前不異故知必重也<lb/>
　　九月大雩<lb/>
榖梁言月雩正秋冬大雩皆非正也毛澤未盡人力未<lb/>
竭未可雩<hi>言八月九月乃當雩也</hi>啖子曰雩者以祈雨也若待毛<lb/>
<pb n="10b"/>
澤盡人力竭雖雨何救哉葢傳以日月為例故有此分<lb/>
别又曰古之神人有應上公者通乎隂陽君親帥諸大<lb/>
夫而請焉趙子曰按大雩即山林川澤能興雲雨而皆<lb/>
祈焉不必專於上公也<lb/>
　　定二年五月壬辰雉門及兩觀災<lb/>
趙子曰此自雉門延及兩觀義理分明據實成文耳公<lb/>
榖乃曰自兩觀始違經妄説殊可怪也<lb/>
　　定四年五月公及諸侯盟于臯鼬<lb/>
<pb n="11a"/>
左氏云將長蔡而衞侯使祝佗私於萇𢎞言踐土之盟<lb/>
衞先於蔡<hi>云云</hi>按踐土之盟先書蔡名此傳妄也<lb/>
　　十一月庚辰呉入郢<lb/>
趙子曰按楚君尋反國國不絶祀故不言滅耳榖梁妄<lb/>
為義説故不取也又云呉不稱子不正其乗人之敗而<lb/>
深為利則凡諸入者悉是乗人敗何不總利之乎故下<lb/>
除此三句<lb/>
　　定五年夏歸粟于蔡<lb/>
<pb n="11b"/>
公羊曰諸侯之離至不可得而序<hi>言前後至故不得序列也</hi>趙子曰<lb/>
若實如此則但不列序何不言諸侯歸粟于蔡若諸侯<lb/>
歸之而云爾則魯自歸之如何為文乎<lb/>
榖梁亦曰諸侯歸之義並乖經故不取<lb/>
　　於越入呉<lb/>
公羊曰於越者未能以其名通越者能以其名通按經<lb/>
既無但書越處此傳自不要也<lb/>
　　定六年季孫斯仲孫何忌如晉<lb/>
<pb n="12a"/>
左氏云季桓子如晉獻鄭俘也陽虎强使孟懿子往報<lb/>
夫人幣晉人兼享之孟孫立於房外謂范獻子曰陽虎<lb/>
不居魯而息肩於晉所不以為中軍司馬者有如先君<lb/>
獻子曰寡君有官將使其人鞅何知焉啖子曰切謂魯<lb/>
之大夫見覇主之卿必不敢以此言要之縱實有之亦<lb/>
非忠言嘉謀又非成敗之由故不取<lb/>
　　冬城中城<lb/>
榖梁曰三家張張為日久此時陽虎用事三家始衰何<lb/>
<pb n="12b"/>
言張又言非外民也且入春秋已過二百餘年矣豈無<lb/>
缺壞重城乎築何譏也既非新作何得譏外民哉<lb/>
　　定七年齊人執衞行人北宫結以侵衞<lb/>
榖梁曰以重北宫結也趙子曰按例執行人皆書何獨<lb/>
重結哉<lb/>
　　定八年公㑹晉師于瓦<lb/>
左氏云魯於是始尚羔趙子曰按魯周公之後比於諸<lb/>
侯最為有學故夫子云魯一變至於道豈有不知羔貴<lb/>
<pb n="13a"/>
於鴈乎<lb/>
　　九月盗竊寳玉大弓<lb/>
趙子曰寳玉大弓無用之物陽虎竊取欲令後代知之<lb/>
以為榮故曰盗予謂此玉與弓魯本受封之重器若失<lb/>
之必合書於經虎又家臣不合書名故依例書為盗而<lb/>
云懲其求名殊非也本取國重寳將以賂外國以求容<lb/>
耳徐思知其不義之甚故歸之豈有求名之理乎<lb/>
榖梁曰非所取而取之謂之盗凡取邑亦非所取何不<lb/>
<pb n="13b"/>
盡書盗乎<lb/>
　　定九年得寳玉大弓<lb/>
左氏凡獲器用曰得得用焉曰獲趙子曰得者對失也<lb/>
器用皆合言得則宋大鼎何不言得乎<lb/>
榖梁曰不地羞也趙子曰按緣未出境而得故但以得<lb/>
為名且書以竊猶不羞書地有何羞乎<lb/>
　　定十年公㑹齊侯于夾谷<lb/>
左氏云盟載之書<hi>云云</hi>趙子曰按經不書盟傳何得云盟<lb/>
<pb n="14a"/>
葢左氏欲以歸汶陽之田歸功於夫子故繆為此説殊<lb/>
不知要而得之非聖人之正也故自遽辟之已下至齊<lb/>
侯將享公悉不取<lb/>
　　秋叔孫州仇仲孫何忌帥師圍郈<lb/>
左氏云二子及齊師復圍郈趙子曰按有齊師經不當<lb/>
不書下云侯犯請易於齊齊有司觀郈若齊與魯共圍<lb/>
之如何又自令人觀之乎又侯犯豈能以一邑獨立乎<lb/>
如何請易邑於齊乎故知並繆也<lb/>
<pb n="14b"/>
　　宋公之弟辰暨仲佗石彄出奔陳<lb/>
左氏云辰請止公子地公不許而出奔<hi>云云</hi>啖子曰若然<lb/>
則公之於辰未為大惡辰之出奔乃是自絶於兄亦是<lb/>
不弟之類何得書弟乎與鄭段義相反矣又云辰曰吾<lb/>
以國人出君誰與處遂與仲佗石彄出奔趙子曰豈有<lb/>
二卿無罪肯隨公子出奔不近人情甚矣<lb/>
　　定十三年冬晉趙鞅歸于晉<lb/>
公羊曰以地正國也<hi>言以晉陽人</hi>趙子曰據禮臣無專土藏<lb/>
<pb n="15a"/>
兵之義今乃欲以私邑之强而正國朝則是末大而本<lb/>
小也是黜君而進臣也豈其然乎<hi>言夫子意不爾也</hi>且實以拒<lb/>
范中行耳而云正國非也又云興晉陽之甲以逐君側<lb/>
之惡人也無君命故書叛若無君命則是君與范中行<lb/>
同心也君與之同心而輙興兵伐之是逆亂也而言歸<lb/>
以美之是訓人為逆也故公羊之義並乖背經意但以<lb/>
君宥而召之又非叛故書歸耳或問曰若然則奸臣挾<lb/>
君而制之以縱其暴亂忠義之士坐而觀之可乎答曰<lb/>
<pb n="15b"/>
若爾則是賊臣也君所惡也誅君之所惡是勲臣也胡<lb/>
為其不可哉<lb/>
榖梁曰貴其以地反也趙子曰豈有身歸而地不歸乎<lb/>
此言鄙近矣又云其入無君命其入無君命則是将如何<lb/>
得歸乎假君不拒苟且自來其惡可知也又何得書歸乎<lb/>
　　定十五年九月丁巳塟我君定公雨不克塟戊<lb/>
　　午日下昃乃克塟<lb/>
榖梁曰乃急辭也趙子曰按凡稱乃緩辭也不得云急<lb/>
<pb n="16a"/>
詳經意譏臣子緩慢耳<hi>乃者有所阻難有所須待之意非急也</hi>
　　哀元年齊侯衞侯伐晉<lb/>
左氏曰師及齊師衞孔圉鮮虞人伐晉取棘蒲啖子曰<lb/>
按經不言魯師同伐故不取<lb/>
　　哀二年晉趙鞅帥師納衞世子蒯瞶于戚<lb/>
公榖皆云輙之拒父古人已知其非不復更辨<hi>榖梁序論已詳矣</hi>
　　哀七年公伐邾八月己酉入邾以邾子益來<lb/>
<pb n="16b"/>
榖梁曰以者不以者也益之名惡之也趙子曰例先發<lb/>
既無别理故不要重申之又云其來者外魯之辭予謂<lb/>
來者至内之辭也何外之有如紀伯姬來豈是外魯乎<lb/>
　　哀八年宋公入曹以曹伯陽歸<lb/>
左氏云執曹伯陽及司城彊以歸殺之<hi>舊注云不書殺不告也</hi>趙<lb/>
子曰予論從告之義已見隱十一年若實殺不書故宜<lb/>
略之<lb/>
　　呉伐我<lb/>
<pb n="17a"/>
左氏云為城下之盟而還趙子曰若實為城下盟則魯<lb/>
懼至甚何得不便歸邾子而待齊重請與呉共伐乃歸<lb/>
之乎自矛盾矣經不書盟故不取也<lb/>
　　哀十二年夏五月公㑹呉于橐臯秋公㑹衞侯宋<lb/>
　　皇瑗于鄖<lb/>
左氏云衞侯㑹呉于鄖公及衞侯宋皇瑗盟卒辭呉盟<lb/>
趙子曰按上文公自㑹于槖臯不言與衞宋同㑹若實<lb/>
同㑹即書之又若四國同㑹如何三國盟而獨辭呉乎<lb/>
<pb n="17b"/>
呉力猶能藩衞侯三國敢拒之乎故知此傳謬甚矣經<lb/>
文衞不與呉㑹則子木子貢之言並無所施矣<lb/>
　　哀十三年公㑹晉侯及呉子于黃池<lb/>
左氏云呉子將以公見晉侯啖子曰按此時呉子爭長<lb/>
而不後晉豈肯帥魯侯以見晉乎又言将囚子服景伯<lb/>
以宗祝之言恐之乃捨景伯按呉通中國備知情偽以<lb/>
鬼神誑之豈肯信乎此言近兒戲也趙子曰據左氏有<lb/>
單平公而不書於經者緣呉晉敵禮而㑹如今賔主對<lb/>
<pb n="18a"/>
舉酒自然單子無坐位故不書且經文有及字是兩伯<lb/>
之義分明也公羊乃云呉為㑹主與經不同不足取也<lb/>
故留其兩伯之詞而已為敵禮而㑹故晉史即云晉為<lb/>
先㰱而外傳呉語中即云呉先㰱各自䕶其主而了然<lb/>
可見公羊又曰呉在是則天下諸侯莫敢不至趙云實<lb/>
此㑹為黃池魯地故魯獨㑹之耳若更有諸侯不當不<lb/>
序先儒或云不列序者乃以㑹雨覇為義予謂若欲如<lb/>
此即云公㑹某侯伯㑹晉侯及呉子于黄池豈不成兩<lb/>
<pb n="18b"/>
覇之義哉<lb/>
榖梁曰黃池之㑹呉子進矣<hi>言進之故稱子</hi>趙子曰按此為呉<lb/>
同為㑹主故不人傳不達此理遂妄為義耳<lb/>
　　哀十四年西狩獲麟<lb/>
趙子曰公羊云孰獲之採薪者按經文言狩若言採薪<lb/>
則與經違矣<lb/>
榖梁曰引取之<hi>非狩人獲故曰引取</hi>按公榖並以經不言狩人之<lb/>
名故有採薪引取之説不知舉獸獲之義是以爾也榖<lb/>
<pb n="19a"/>
梁又云不言來不外麟於中國也此據鴝鵒來巢言之<lb/>
按鴝鵒據巢書來麟但以獲書之皆實其事而言耳何<lb/>
煩妄説又云不言有不使麟不恒於中國此據有蜮之<lb/>
類言之耳書有麟西狩獲麟則似麟無數理不要書有<lb/>
何煩妄説若言書有即是不使恒有有年豈不恒有<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑巻十<lb/>
</p>
<p>
</p>
  </div>
</body>
</text>
</TEI>
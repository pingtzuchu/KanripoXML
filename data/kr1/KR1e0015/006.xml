<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑卷六</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑卷六<lb/>
　　　　　　　　　　　　唐　陸淳　撰<lb/>
　　僖十七年夏滅項<lb/>
公榖皆云齊滅之為齊桓諱也啖子曰按其文義乃是<lb/>
魯諱豈可為齊諱而魯自取惡乎齊桓雖賢滅項非合<lb/>
義何得為之諱乎為齊桓而稱魯君非臣禮<lb/>
　　僖十八年春王正月宋公曹伯衛人邾人伐齊夏<lb/>
<pb n="1b"/>
　　五月戊寅宋師及齊師戰于甗齊師敗績<lb/>
公羊曰戰不言伐此言伐何宋公與伐而不與戰啖子<lb/>
曰此戰與伐各是一事故不得舉重也又伐時曹衞邾<lb/>
三國同之戰則唯宋獨戰事須先書伐也又云曷為不<lb/>
使齊主之<hi>據例皆以主及客</hi>與襄公之征齊也啖子曰按左氏<lb/>
傳乃是齊師伐宋師故以宋為主也此傳不知事迹故<lb/>
穿鑿爾<lb/>
榖梁曰戰不言伐客不言及言及惡宋也啖子説同公<lb/>
<pb n="2a"/>
羊<lb/>
　　邢人狄人伐衞<lb/>
榖梁曰狄其稱人何善累而後進之按狄加人字以成<lb/>
文辭爾不可云邢人狄伐衞故也有何善乎<lb/>
　　僖十九年春王三月宋人執滕子嬰齊夏六月宋<lb/>
　　人曹人邾人盟于曹南鄫子㑹盟于邾己酉邾人<lb/>
　　執鄫子用之<lb/>
左氏云宋公使邾文公用鄫子於次睢之社趙子曰若<lb/>
<pb n="2b"/>
然則宋為首惡邾雖諸侯不當受其無道之命然勢卑<lb/>
力屈罪猶輕於宋經文當兩譏之云宋人使邾人不當<lb/>
獨罪邾也且宋襄以仁義為已任故不重傷不禽二毛<lb/>
豈肯殺諸侯以祭淫祀乎左氏見上文盟于曹南又續<lb/>
云鄫子㑹盟于邾以為宋公本召鄫子鄫子來晚故宋<lb/>
公回至邾鄫子乃到所以怒之曽不知曹南之盟自是<lb/>
大夫盟爾若宋公自曹還宋何得路出于邾殊為乖謬<lb/>
也左氏叙子魚諌云今君一㑹而虐二國之君且三月<lb/>
<pb n="3a"/>
執滕子六月乃用鄫子而云一㑹其謬可知也凡左氏<lb/>
謬釋經文必廣加文辭如君氏卒之比欲以證實其事<lb/>
令後不疑他皆若此學者宜深詳此弊左氏又云用之<lb/>
於次睢之社以睢水在宋附㑹而為此説據鄫子㑹盟<lb/>
于邾何得至宋哉公榖皆云用之者叩其鼻以血社也<lb/>
趙子曰詳觀經文上言㑹盟下言用之緣盟用之同於<lb/>
牲也二傳云社臆度之爾又宋人曹人邾人盟于曹南<lb/>
左氏榖梁並作宋公誤也據曹伯不與盟故知公羊是<lb/>
<pb n="3b"/>
也宋襄爾時自為霸主若自來曹地則曹伯邾人何敢<lb/>
身不至而令大夫盟乎左氏既云用鄫子是宋公之命<lb/>
故書宋公符其言爾<lb/>
　　衞人伐邢<lb/>
左氏曰於是衞大旱卜有事於山川不吉<hi>有事祭也</hi>甯荘子<lb/>
曰昔周饑克殷而年豐今邢方無道諸侯無伯<hi>伯長也</hi>天<lb/>
其或者欲使衞討邢乎從之師興而雨啖子曰邢之無<lb/>
道未應如紂衞侯之賢不可比於武王皆飾妄之辭也<lb/>
<pb n="4a"/>
故不取<lb/>
　　梁亡<lb/>
榖梁曰梁亡如加力役焉湎不足道也趙子曰經中不<lb/>
可書云湎於酒色而亡何用此説<lb/>
　　僖二十年春新作南門<lb/>
榖梁曰南門者法門也按南門者城之南門爾何用法<lb/>
門之説也<lb/>
　　郜子來朝<lb/>
<pb n="4b"/>
公羊曰失地之君也按經無異文無所據也<lb/>
　　西宫災<lb/>
榖梁曰閔宫也按經文謂之西宫直是僖公之西宫爾<lb/>
何關閔公乎<lb/>
　　齊人狄人盟于邢<lb/>
榖梁曰邢小其為主何為主乎救齊啖子曰邢雖小國<lb/>
何妨為地主妄云救齊無所據也<lb/>
　　僖二十一年夏大旱<lb/>
<pb n="5a"/>
左氏曰公欲焚巫尫臧文仲諌<hi>云云</hi>公從之是歲也饑而<lb/>
不害啖子曰按經書大旱明為災也安有年饑而人不<lb/>
害乎此葢史官美公從諌故有此言不知於理不通也<lb/>
但取其諫詞而略其是歳也饑而不害一句<lb/>
　　宋公楚子陳侯蔡侯鄭伯許男曹伯㑹于雩執宋<lb/>
　　公以伐宋<lb/>
公羊解經不言楚子執之則謂不與其能執趙子曰不<lb/>
獨言楚子執者以病諸侯不宗中國爾不與夷狄有何<lb/>
<pb n="5b"/>
義乎<lb/>
　　楚人使宜申來獻㨗<lb/>
公羊曰曷為不言㨗乎宋為襄公諱也啖子曰上言伐<lb/>
宋此言獻㨗必知宋㨗從省文爾為襄公諱有何義乎<lb/>
　　公㑹諸侯盟于薄釋宋公<lb/>
榖梁曰外釋不志此其志何也以公之與之盟目之也<lb/>
按釋他諸侯公不與㑹故不得書爾非謂外釋不志也<lb/>
　　僖二十二年宋公及楚人戰于泓宋師敗績<lb/>
<pb n="6a"/>
公羊美宋襄之守信云文王之戰亦不過此啖子曰文<lb/>
王以仁義行師不應似宋襄徒守匹夫之信不知事機<lb/>
也<lb/>
榖梁云春秋三十有四戰未有以尊敗乎卑以師敗乎<lb/>
人者此人者責之也啖子曰王師敗績于貿戎豈非尊<lb/>
敗于卑乎又稱人者亦常例爾皆不可别為義説<lb/>
榖梁又數襄公之罪云伐齊之䘮按納孝公是也亦不<lb/>
可舉為罪故略之<lb/>
<pb n="6b"/>
　　僖二十三年宋公兹父卒<lb/>
公榖見不書塟皆為義説按例凡諸侯塟與不塟從魯<lb/>
㑹與不㑹爾無他義<lb/>
　　把子卒<lb/>
左氏曰把成公卒書曰子把夷也趙子曰蠻夷之君雖<lb/>
大曰子降而稱子亦似有理薛乃稱伯把亦多稱伯有<lb/>
何理哉左氏不達國小降名之意誤為此説舊説皆云<lb/>
赴告之禮同夷狄故貶之且升降名位當由王者若魯<lb/>
<pb n="7a"/>
史專自貶降爵位乃春秋自為亂也且春秋若實專以<lb/>
削黜為義則諸侯惡事非一何不黜其名位哉又已後<lb/>
把或稱伯即云捨夷禮或稱子即云復用夷禮彼二王<lb/>
之後常與大國盟豈是兒童屢捨屢用哉益知是霸主<lb/>
升降之爾<hi>左氏解稱子義皆放此名位例論之備矣</hi>
　　僖二十五年宋蕩伯姬來逆婦<lb/>
公羊曰其言來逆婦何兄弟辭也按經文直書其事以<lb/>
明非禮爾兄弟有何義乎<lb/>
<pb n="7b"/>
　　宋殺其大夫<lb/>
公羊曰何以不名宋三世無大夫三世内娶也啖子曰<lb/>
三世無大夫迂僻之甚<lb/>
榖梁曰其不稱名姓以其在祖之位尊之也啖子曰夫<lb/>
子因魯史而垂訓宋大夫祖位同者書姓名有何妨乎<lb/>
　　秋楚人圍陳納頓子于頓<lb/>
榖梁曰蓋納頓子者陳也按經文楚自納之何關陳事<lb/>
　　公㑹衞子莒慶盟于洮<lb/>
<pb n="8a"/>
榖梁曰莒無大夫其曰莒慶何也以公之㑹目之也趙<lb/>
子曰凡事接於魯雖非命卿皆書名傳不達此例遂穿<lb/>
鑿爾<lb/>
　　僖二十六年齊人侵我西鄙公追齊師至酅弗及<lb/>
公羊云其言至酅弗及何侈也榖梁曰大之也弗及内<lb/>
辭也趙子曰直書之以譏内之無戎備爾何用曲為義<lb/>
　　公子遂如楚乞師<lb/>
左氏曰東門襄仲臧文仲如楚乞師趙子曰若臧文仲<lb/>
<pb n="8b"/>
實徃經文不當不書又云臧孫見子玉而道之伐齊宋<lb/>
以其不臣也趙子曰當時非勤王之行云責其不臣亦<lb/>
非也<lb/>
　　僖二十七年冬楚人陳侯蔡侯鄭伯許男圍宋<lb/>
公羊曰此楚子也其稱人何貶曷為貶為執宋公貶故<lb/>
終僖之篇貶啖子曰凡褒貶各於其事豈有終篇貶乎<lb/>
故榖梁義是<lb/>
　　僖二十八年春晉侯侵曹晉侯伐衞<lb/>
<pb n="9a"/>
公羊曰曷為再言晉侯非兩之也然則何以不言遂未<lb/>
侵曹也未侵曹則其言侵曹何致其意也趙子曰聖人<lb/>
立教猶云不逆詐豈未行其事而先致其意乎榖梁曰<lb/>
再稱晉侯惡也趙子曰凡書侵伐皆罪之何得再方為<lb/>
惡乎<lb/>
　　公子買戍衞不卒戍刺之<lb/>
公羊曰不卒戍者何不卒戍者内辭也按經文直書其<lb/>
事以見意爾何内辭乎<lb/>
<pb n="9b"/>
榖梁曰先名後刺殺有罪也按此依事實次第書之不<lb/>
得别為義説又以刺公子偃考之例又不成也<lb/>
　　三月丙午晉侯入曹執曹伯畀宋人<lb/>
公羊曰畀者何與也其言畀宋人何與使聼之也啖子<lb/>
曰宋非侯伯又非盟主何得聼訟乎此傳不見事迹臆<lb/>
説爾又云曹伯之罪何甚惡也臆説爾<lb/>
　　夏四月己巳晉侯齊師宋師秦師及楚人戰于城<lb/>
　　濮楚師敗績<lb/>
<pb n="10a"/>
公羊曰此大戰也曷為使微者子玉得臣也子玉得臣<lb/>
則其稱人何貶曷為貶大夫不敵君也按未命之卿例<lb/>
書人有何貶乎<lb/>
　　五月癸丑公㑹晉侯齊侯宋公蔡侯鄭伯衞子莒<lb/>
　　子盟于踐土陳侯如㑹<lb/>
公羊曰其言如㑹何後㑹也啖子曰若是本召盟之國<lb/>
諸侯既盟則雖後至亦當盟既不盟明非本召也左氏<lb/>
傳釋<hi>云云</hi>桓文之伯不書錫命或曰以不告故不書爾答<lb/>
<pb n="10b"/>
曰按錫命為侯伯事之大者無不告之理且公在㑹不<lb/>
容不知所以不書葢有微㫖也<lb/>
　　公朝于王所<lb/>
公羊曰曷為不言公如京師天子在是也趙子曰言王<lb/>
所則明非京師矣何用更言天子在是乎<lb/>
榖梁曰朝不言所言所者非其所也趙子曰稱王所即<lb/>
王所在爾無他義左氏曰王子虎盟諸侯于王庭趙子<lb/>
曰若不然則經文何得先言盟而後言朝乎豈有未朝<lb/>
<pb n="11a"/>
王而盟于王庭乎據經文諸侯既盟之後王乃至方行<lb/>
朝禮義甚昭然<lb/>
　　天王狩于河陽<lb/>
左氏曰言非其地也趙子曰王者無外豈有畿外則非<lb/>
其地乎此但記所至之處不可别為義也又云且明徳<lb/>
也按晉召王而朝之愈乎不朝爾夫子不以為罪以功<lb/>
補過此乃功勤之中未及於禮而謂之為徳無乃過乎<lb/>
若謂此為徳則率諸侯朝于京師者謂之何哉故以徳<lb/>
<pb n="11b"/>
為目不施於霸者<lb/>
　　壬申公朝于王所<lb/>
公羊曰其日何錄乎内也趙子曰榖梁説闕月是也若<lb/>
言内書日何不書月乎<lb/>
榖梁曰朝於廟禮也於外非禮也趙子曰按天子廵狩<lb/>
諸侯㑹朝于方岳之下何得云朝于外即為非禮哉且<lb/>
物情人理豈有天子出廵而諸侯不朝乎榖梁又説不<lb/>
書月失其所繫也以為晉文公之行事為己傎矣故日<lb/>
<pb n="12a"/>
不繫月猶諸侯不宗天子趙子曰此傳説闕月之義則<lb/>
當矣言為文公則穿鑿也故裁其上文<lb/>
　　晉人執衞侯歸之于京師<lb/>
公羊云歸之于者何歸于者何歸之于者罪已定矣歸<lb/>
于者罪未定也趙子曰歸于與歸之于其義一也或傳<lb/>
冩衍縮耳不煩妄釋又云衞侯之罪何殺叔武也何以<lb/>
不書為叔武諱也春秋為賢者諱何賢乎叔武讓國也<lb/>
趙子曰據理反是為衛侯諱是掩惡也何名為叔武諱<lb/>
<pb n="12b"/>
且凢褒賢之義但稱字爾不聞諱殺也又云此晉侯也<lb/>
其稱人何貶曷為貶衞之禍文公為之也按例執諸侯<lb/>
皆稱人不要别生義<lb/>
榖梁曰此入而執其不言入何也不外王命於衞也此<lb/>
傳不知與元咺訟之事故穿鑿爾又曰歸之于京師緩<lb/>
辭也不早歸京師也趙子難之義同公羊<lb/>
　　衞元咺自晉復歸于衞<lb/>
公羊曰自者何有力焉者也此執其君其言自何為叔<lb/>
<pb n="13a"/>
武争也按例凡大夫還悉書所自無他義<lb/>
　　曹伯襄復歸于曹<lb/>
榖梁曰天子免之按晉以曹伯畀宋人非天子之命也<lb/>
　　僖二十九年春介葛盧來<lb/>
公羊曰介葛盧者何夷狄之君也啖子曰經不言狄恐<lb/>
非本夷狄也又曰何以不言朝不能乎朝也按公實不<lb/>
在何所朝乎<lb/>
　　㑹王人晉人宋人齊人陳人蔡人秦人盟于翟泉<lb/>
<pb n="13b"/>
左氏云卿不書罪之也趙子曰據例稱人者皆非外大<lb/>
夫之惡也公自為之爾<lb/>
　　冬介葛盧來<lb/>
趙氏曰啖云不於廟受故不言朝此説是也或曰公羊<lb/>
此年傳云何以不言朝不能乎朝也此義移用於此豈<lb/>
不可乎答曰桓十五年邾人牟人葛人來朝若以為能<lb/>
行朝禮即儀父不應却貶稱人故知用夷禮爾但為廟<lb/>
受故書朝葛盧或但為事而來本非來朝所以不廟受<lb/>
<pb n="14a"/>
故直書來爾<lb/>
　　僖三十年公子遂如京師遂如晉<lb/>
公羊曰大夫無遂事趙子曰此亦受君命而行何得指<lb/>
大夫也又云此其言遂何公不得為政爾啖子曰按僖<lb/>
公未失政此説非也<lb/>
榖梁曰以尊遂乎卑此言不敢叛京師也趙子曰京師<lb/>
迴便如晉故言遂爾不敢叛京師有何理乎或曰書遂<lb/>
者譏奉王不專使也據先王室後盟主未為失禮亦非<lb/>
<pb n="14b"/>
譏也凡遂者繼事辭爾皆以實書其褒貶即觀其上下<lb/>
之文乃辨之爾此言遂如晉直書也遂及齊侯宋公盟<lb/>
襃也遂逆王后于紀貶也不可直以遂字為義例<lb/>
　　僖三十一年春取濟西田<lb/>
左氏曰取濟西田分曹地也使臧文仲徃<hi>云云</hi>趙子曰實<lb/>
然即徃於例不合不書且二十八年執曹伯不應經四<lb/>
年方分其地公羊云晉侯執曹伯此經無執文故知二<lb/>
傳皆妄説也若實晉人使然亦當别為文不應依常取<lb/>
<pb n="15a"/>
例書之<lb/>
　　夏四月四卜郊不從乃免牲猶三望<lb/>
公羊曰禘嘗不卜郊何以卜卜郊非禮也卜郊何以非<lb/>
禮魯郊非禮也啖子曰成王思周公之徳故令魯有郊<lb/>
禘何得云非禮傳妄矣<lb/>
　　冬把伯姬來求婦<lb/>
公羊曰其言來求婦何兄弟辭也按經文直書之以志<lb/>
其非禮爾兄弟之辭有何義乎<lb/>
<pb n="15b"/>
　　僖三十三年晉人及姜戎敗秦師于殽<lb/>
公羊曰襄公親之則其稱人何貶曷為貶君在乎殯而<lb/>
用師危不得葬也啖子曰若反貶稱人乃是隠其惡也<lb/>
如何懲勸乎<lb/>
　　隕霜不殺草李梅實<lb/>
榖梁曰未可殺而殺舉重也可殺而不殺舉輕也趙子<lb/>
曰未可殺而殺謂定元年殺菽者此説非也定元年草<lb/>
不死唯菽死故紀其災也且今百草未死豆苗先枯即<lb/>
<pb n="16a"/>
知豆易凋不得云舉重也此則百草俱不死冬温故也<lb/>
乃書事實何舉輕之有乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑卷六<lb/>
</p>
<p>
</p>
  </div>
</body>
</text>
</TEI>
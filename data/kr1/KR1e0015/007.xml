<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑卷七</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑卷七<lb/>
　　　　　　　　　　　　　唐　陸淳　撰<lb/>
　　文元年天王使叔服來㑹塟<lb/>
榖梁曰重天子之禮也趙子曰夫子意在辨是非豈惟<lb/>
重之而已<lb/>
　　夏四月丁巳葬我君僖公<lb/>
左氏曰緩也按此正合五月之禮也<lb/>
<pb n="1b"/>
　　天王使毛伯來錫公命<lb/>
榖梁曰禮有受命無來錫命錫命非正也趙子曰按秦<lb/>
漢已後郡縣天下天子益尊不比三代猶就郡加守相<lb/>
秩何得無錫命乎葢不知譏其賞無功而遂妄為義爾<lb/>
　　公孫敖如齊<lb/>
左氏云穆伯如齊始聘焉禮也趙子曰此據春秋時言<lb/>
之非禮經本意故去其禮也二字<lb/>
　　文二年作僖公主<lb/>
<pb n="2a"/>
左氏云烝嘗禘于廟趙子曰禘本合於周公廟用之説<lb/>
在閔二年魯僭用於荘公左氏不達其意遂誤以為常<lb/>
祭爾意者見前後經文唯有烝嘗禘三名以為祭名盡<lb/>
於此殊不知春秋所記祭祀唯記其失禮者於礿祠無<lb/>
失禮所以不記左氏不尋此意遂云烝嘗禘于廟撰禮<lb/>
篇者亦因之先儒遂説云諸侯三祭不知其本故也四<lb/>
時通用但以禮物多少為差品爾安得卑者即闕廢之<lb/>
乎明堂及王制並末流之儒述春秋之文不足據也説<lb/>
<pb n="2b"/>
已具閔二年漢末諸儒尤迷其㫖不得本源互相乖背<lb/>
皆不可為凖<lb/>
　　三月乙巳及晉處父盟<lb/>
公羊曰何以不氏諱與大夫盟趙子曰按此乃是深責<lb/>
晉之無禮非為公諱也<lb/>
　　公孫敖㑹宋公陳侯鄭伯晉士縠盟于垂隴<lb/>
左氏曰書士縠堪其事也啖子曰既命之卿例皆書名<lb/>
不論堪與不堪若言士縠是未命特書者則此㑹不聞<lb/>
<pb n="3a"/>
有美何足異乎若不堪其事自當罪爾<lb/>
　　自十有二月不雨至于秋七月<lb/>
榖梁云歴時而言不雨文不憂雨也趙子曰夫子因舊<lb/>
史之書不雨告廟者則每時書之不告廟者則通言之<lb/>
志其不敬以示義爾<hi>義已見僖二年</hi>
　　八月丁卯大事于太廟躋僖公<lb/>
左氏云宋祖帝乙鄭祖厲王啖子曰按宋當祖湯鄭是<lb/>
諸侯不敢祖天子故知此傳謬也<lb/>
<pb n="3b"/>
　　文三年夏五月王子虎卒<lb/>
左氏曰弔如同盟禮也趙子曰按天子大夫無與諸侯<lb/>
盟之禮而曰禮也豈春秋之意乎<lb/>
榖梁云叔服也啖子曰叔服若是王子則㑹塟之時何<lb/>
不書王子乎<lb/>
　　秋雨螽于宋<lb/>
榖梁云著於上見於下謂之雨趙子曰假如有一物著<lb/>
於上見於下豈得云雨哉螽自空而下下又多有似於<lb/>
<pb n="4a"/>
雨爾歴代有雨血雨毛雨土皆是也<lb/>
　　文四年夏逆婦姜于齊<lb/>
左氏云卿不行非禮也至于敬主之謂也趙子曰按公<lb/>
自逆常事不書以成禮於齊所以變文云逆婦以譏之<lb/>
傳不達此意遂妄為説假令以微者逆之即當但云夏<lb/>
逆女于齊不當稱婦也<lb/>
公羊云其謂之逆婦姜于齊何略之也高子曰娶于大<lb/>
夫者略之也啖子曰傳無事迹焉知娶于大夫書逆女<lb/>
<pb n="4b"/>
有何妨乎故知稱婦者但譏禮成於彼爾<lb/>
榖梁曰稱婦有姑之辭也趙子曰此義自施於書至之<lb/>
例不施於書逆之時也<lb/>
榖梁又云其不言氏貶之也啖子曰凡夫人加氏字便<lb/>
於言爾今既曰婦姜故不要言氏無他義也<lb/>
　　文五年春王正月王使榮叔歸含且賵<lb/>
公榖皆云含且賵何兼之兼之非禮也趙子曰據言含<lb/>
且賵㨿禮含賵襚止一人公榖反云譏一人兼行二禮<lb/>
<pb n="5a"/>
殊乖禮意也據禮含賵襚止一人兼行爾若毎事須一<lb/>
人則罄王朝之臣不足以充䘮禮之使也<lb/>
　　文六年季孫行父如陳<lb/>
左氏云且娶焉趙子曰若實如此則非禮經文當書之<lb/>
經既不書此説謬也<lb/>
　　閏月不告月猶朝于廟<lb/>
啖子曰公榖俱言不告月為是非也按經文上言不告<lb/>
月明當告也下云猶朝于廟言當止也又以告月為名<lb/>
<pb n="5b"/>
明月朔皆當告也<lb/>
　　文七年三月甲戌取須句<lb/>
左氏云寘文公子焉非禮也趙子曰若實如此則經文<lb/>
當書以示譏經既不書何憑為實且書取皆譏也<lb/>
　　宋人殺其大夫<lb/>
左氏云不稱名衆也且言非其罪也趙子曰若以殺大<lb/>
夫衆而不書名則晉殺三卻鄭盗殺大夫何乃悉書乎<lb/>
故知妄也<lb/>
<pb n="6a"/>
公羊云何以不名宋三世無大夫三世内娶啖子曰以<lb/>
三世内娶便云三世無大夫不近人理<lb/>
榖梁云稱人以殺誅有罪也趙子曰若實殺有罪何不<lb/>
書死者之名乎故知與常例不同<lb/>
　　戊子晉人及秦人戰于令狐<lb/>
左氏云晉人背先蔑而立靈公<hi>云云</hi>潛師夜起敗秦師于<lb/>
令狐啖子曰此傳説敗秦師並謬也按經書戰明二師<lb/>
相抗敵矣傳云潛師夜起與經乖矣又上言背先蔑立<lb/>
<pb n="6b"/>
靈公明蔑在秦也次言先蔑將下軍則是在晉也何其<lb/>
自相背經言先蔑奔秦不言出明在外矣言背可也言<lb/>
將下軍非也葢先蔑時為下軍將而身在秦故致誤之<lb/>
也<lb/>
　　公㑹諸侯晉大夫盟于扈<lb/>
左氏曰公後至故不書其國避不敏也<hi>敏審也</hi>趙子曰按<lb/>
雖後至豈有不知其列㑹銓次乎殊失褒貶之意矣不<lb/>
書諸侯者意在責公不早赴而自取其耻爾公羊云失<lb/>
<pb n="7a"/>
序也榖梁云略之也並鹵莽不足取<lb/>
　　文八年宋人殺其大夫司馬宋司城來奔<lb/>
左氏云司馬握節以死故書以官司城効節於府人而<lb/>
出公以其官逆之亦書以官皆貴之也啖子曰但謂能<lb/>
守官故以官書爾葢舊説言此二人不失節故致誤節<lb/>
謂節義非符節也如孔父義形於色而誤為女色也又<lb/>
按華孫來盟稱官亦謂能守官爾傳言其官皆從亦因<lb/>
舊説言其不失官遂致誤也<lb/>
<pb n="7b"/>
公羊曰司馬者何司城者何皆以官舉也曷為皆以官<lb/>
舉宋三世無大夫三世内娶也按此見以官稱是有大<lb/>
夫曷云無乎<lb/>
榖梁云司馬官也其以官稱無君之辭司城官也其以<lb/>
官稱無君之辭也按有君稱官復何妨乎又曰來奔者<lb/>
不言出舉其接我也按其文曰來奔則出彼國之理昭<lb/>
矣聖人豈為其接魯遂不言出乎<lb/>
　　文九年春毛伯來求金<lb/>
<pb n="8a"/>
公羊云何以不稱使三年然後稱王按前後例踰年即<lb/>
成君言三年非也<lb/>
　　　三月夫人姜氏至自齊<lb/>
榖梁云卑以尊致病文公也趙子曰反而告廟是得禮<lb/>
也何謂病公乎<lb/>
　　冬楚子使椒來聘<lb/>
公羊云椒者何楚大夫也楚無大夫此何以書始有大<lb/>
夫也始有大夫則何以不氏許夷狄者不壹而足也按<lb/>
<pb n="8b"/>
例凡未命之卿來魯皆書名無他義又文公已前不書<lb/>
楚大夫者好命未通爾有何許之乎<lb/>
榖梁云楚無大夫其曰椒何也以其來我褒之也趙子<lb/>
曰聖人設教豈以來我則褒之葢不知内外異辭之理<lb/>
故妄説也<lb/>
　　秦人來歸僖公成風之襚<lb/>
左氏云禮也諸侯相弔賀也雖不當事苟有禮焉書之<lb/>
以無忘舊好趙子曰春秋之作以為經國大訓故一字<lb/>
<pb n="9a"/>
之義勸戒存焉若但以無忘舊好則書恐非聖人之意<lb/>
也<lb/>
公羊云其言僖公成風何兼之兼之非禮也曷為不言<lb/>
及成風成風尊也啖子曰僖公成風與惠公仲子何殊<lb/>
傳謂兩人誤也若實襚兩人史家豈將子居母上乎<lb/>
　　文十一年冬十月甲午叔孫得臣敗狄于鹹<lb/>
榖梁云一人而曰敗以衆焉言之也<hi>言其力足以敵衆</hi>趙子曰<lb/>
若如榖梁説則當云敗長狄于鹹今既直云狄則舉狄<lb/>
<pb n="9b"/>
軍總敗爾且其帥見獲師自然敗何勞妄為義説若以<lb/>
不言帥師為義此例又甚多又云然則何為不言獲曰<lb/>
古者不重傷不禽二毛故不言獲為内諱也啖子曰不<lb/>
言獲賤夷狄之帥爾無他義也<lb/>
　　文十二年春王正月郕伯來奔<lb/>
左氏云郕太子朱儒自安於夫鍾<hi>邑名</hi>國人不狥<hi>順也</hi>郕伯<lb/>
卒郕人立君太子以夫鍾與郕邽來奔<hi>二邑名也</hi>公以諸侯<lb/>
逆之故書曰郕伯來奔<hi>釋所以稱郕伯</hi>不書地尊諸侯也<hi>尊諸侯故<pb n="10a"/>不可以竊邑之罪加之也</hi>趙子曰按諸侯嗣位未踰年猶稱子豈有<lb/>
君父病而不視死而不䘮身未即位以邑出奔而稱郕<lb/>
伯一何乖謬且鄭忽曹羈莒展皆已即位及其出奔猶<lb/>
但稱名况於都未嗣位乎且春秋正王綱之大節乃云<lb/>
為魯公以諸侯逆之之故即書曰郕伯乃春秋紊王綱<lb/>
也一何厚誣哉<lb/>
公羊曰失地之君也何以不名兄弟辭也趙子曰失地<lb/>
之君例書名若以兄弟之國不書曹衞何以書乎<hi>曹伯陽衞<pb n="10b"/>侯衎</hi>
　　把伯來朝二月庚子子叔姬卒<lb/>
左氏曰杞桓公來朝始朝公也且請絶叔姬而無絶婚<lb/>
公許之<hi>不絶婚立其娣以為夫人</hi>二月叔姬卒不言把絶也書叔姬<lb/>
言非女也<hi>左氏經無子字</hi>啖子曰此傳大誤當在成八年誤置<lb/>
此爾義見成九年把伯來逆叔姬之䘮注<lb/>
公榖云稱子者公之母姊妹按經文稱子明是時君之<lb/>
子也乃云姊妹有何理哉<lb/>
<pb n="11a"/>
　　秋秦伯使術來聘<lb/>
公羊曰遂者何<hi>公羊以術為遂</hi>秦大夫也秦無大夫此何以書<lb/>
賢繆公也何賢乎繆公以為能變也按例外大夫來魯<lb/>
未命者皆書名無他義也已前秦未嘗使大夫來故不<lb/>
書爾<lb/>
　　冬十有二月戊午晉人秦人戰于河曲<lb/>
榖梁云不言及秦晉之戰已亟故畧之<hi>亟數也言戰多不分其主客故不悉記也</hi>趙子曰據經定書日月又書地則是一戰爾何得<lb/>
<pb n="11b"/>
云數哉葢不曉交為主之意妄為此説爾<lb/>
　　文十三年太室屋壞<lb/>
公羊云魯祭周公用白牲魯公用騂犅羣公不毛趙子<lb/>
曰魯宗廟牲色所尚當依周制不應有此數種之異此<lb/>
儒者妄説也<lb/>
　　文十四年秋晉人納㨗菑于邾弗克納<lb/>
左氏云趙盾以諸侯之師八百乗納㨗菑于邾趙子曰<lb/>
若實用諸侯師經不合不書故知妄也<lb/>
<pb n="12a"/>
公羊云不克納者大其不克納也<hi>大謂美之</hi>趙子曰此乃譏<lb/>
其不量事而勞師爾聞義能止差可補過何足大之哉<lb/>
又云不與大夫專廢置君也實與而文不與趙子曰縱<lb/>
令諸侯豈得專廢置他國君乎何但大夫此乃譏辭又<lb/>
非實與而文不與也<lb/>
榖梁曰卻克稱人微之也趙子曰按例宣公已後侵伐<lb/>
多書卿名文公已前皆稱人不應此獨以人為貶<lb/>
　　九月齊公子商人弑其君舍<lb/>
<pb n="12b"/>
左氏云子叔姬配齊昭公生舍<hi>云云</hi>按此傳以此經後齊<lb/>
人所執子叔姬為舍母又云單伯是周大夫故云爾啖<lb/>
子云春秋體例他國自囚國内之人<hi>舍母自是齊家人</hi>未有言<lb/>
執者則所執子叔姬為舍母非也又單伯明年書至自<lb/>
齊則是魯大夫益明矣若周大夫豈有於魯書至哉則<lb/>
左傳所説謬妄甚矣然則舍母葢魯之媵女别一叔姬<lb/>
爾左氏為附㑹後事故加子字此説無經文今故除之<lb/>
以袪疑惑<lb/>
<pb n="13a"/>
公羊曰此未踰年之君也其言弑其君舍何已立之已<lb/>
殺之趙子曰假如非已立之得不為君乎<lb/>
　　文十五年春季孫行父如晉<lb/>
左氏云為單伯與子叔姬故也趙子曰按左氏本以子<lb/>
叔姬為齊公子舍之母以單伯為周大夫為被執故令<lb/>
季孫如晉請之事都謬也<lb/>
　　三月宋司馬華孫來盟<lb/>
榖梁云無君之辭啖子曰按宋見有君不得稱無也先<lb/>
<pb n="13b"/>
儒曰雖有君若無也趙子曰春秋時無徳之君極多何<lb/>
得唯此一君獨無哉又云以君無徳故司馬憂懼自來<lb/>
魯求援趙子曰為臣之禮君雖無道豈容不禀其命專<lb/>
自行乎若信以此為美是以無君之道訓臣也<lb/>
　　夏曹伯來朝<lb/>
左氏曰諸侯五年再相朝古之制也趙子曰按周禮諸<lb/>
侯猶各以服數朝天子若五年諸侯再相朝即須四面<lb/>
而徃無停歇時矣以理推之諸侯除州伯之外當無相<lb/>
<pb n="14a"/>
朝之限有事乃行<lb/>
　　齊人歸公孫敖之䘮<lb/>
趙子曰左氏云為孟氏且國故公羊云脅我而歸之並未<lb/>
得褒貶正理故不取<lb/>
　　六月單伯至自齊<lb/>
榖梁云大夫執則致致則名此其不名何天子之命大<lb/>
夫也啖子曰凡名單書則可分别字則不可分别故兼<lb/>
氏書之此傳但知天子大夫不合書名且不達兼書氏<lb/>
<pb n="14b"/>
之義故略之<lb/>
　　晉卻缺帥師伐蔡戊申入蔡<lb/>
公羊云入不言伐此言伐何至之日也<hi>言兵至便入</hi>趙子曰<lb/>
若如此則當書云戊申卻缺帥師伐蔡入之<hi>據荘公二十八年云甲寅齊人伐衞衞人及齊戰以此知之</hi>此既隔伐而言入則非是便入也<lb/>
且伐與入皆足以罪晉何用重疊書之乎<lb/>
　　冬十有一月諸侯盟于扈<lb/>
趙子曰左氏説晉受齊賂而還無能為故也據二百四<lb/>
<pb n="15a"/>
十二年中盟㑹豈盡能有成何獨貶此葢公當徃㑹而<lb/>
不及則不序諸侯所以為公諱之示諱也如彼自盟㑹<lb/>
公不合徃者則從告而序列之也左氏又云於是有齊<lb/>
難故公不㑹按此乃當徃㑹以救難何得不㑹乎又云<lb/>
凡諸侯㑹公不與即不書按諸侯與公不與而列㑹者<lb/>
非一則知左氏之説並非也<lb/>
　　十二月齊侯侵我西鄙遂伐曹入其郛<lb/>
公羊云入郛不書此何以書動我也動我者何内辭也<lb/>
<pb n="15b"/>
其實我動焉爾啖子曰因其侵伐我遂入曹故得詳其<lb/>
事非為其動我也<lb/>
　　文十六年夏五月公四不視朔<lb/>
左氏公羊並云疾也趙子曰若誠有疾則夫子不當譏<lb/>
之春秋十二公除文之外餘未嘗書不視朔者豈皆無<lb/>
病足知病而不視朔常事不書也又據文公諸侯盟㑹<lb/>
三度不及又不視朔又不㑹齊以此推之知公性寛賒<lb/>
而怠於國務非疾也故從榖梁<lb/>
<pb n="16a"/>
　　冬十有一月宋人殺其君杵臼<lb/>
左氏説被殺之由云夫人使公田孟諸而殺之公知之<lb/>
盡以寳行<hi>云云</hi>趙子曰傳例自云君無道也凡無道之人<lb/>
例皆强暴為人所畏祖母有何威權而能坐殺之乎若<lb/>
潛謀搆禍猶或可疑今乃云公知之載寳以行盡賜左<lb/>
右而端然待死推之人理未之有也故悉不取但依經<lb/>
例言其無道<lb/>
　　文十七年春晉人衞人陳人鄭人伐宋<lb/>
<pb n="16b"/>
左氏云卿不書失其所也啖子曰按春秋不命之卿例<lb/>
書人非貶也傳見雜記言是晉荀林父之徒<hi>云云</hi>遂妄為<lb/>
此説若命卿失所即貶稱人不命者貶又如何書之<lb/>
　　夏諸侯㑹于扈<lb/>
左氏曰不與㑹齊難故也書曰諸侯無功也<hi>趙義同十五年盟于扈</hi>
　　文十八年公子遂叔孫得臣如齊<lb/>
左氏云惠公立故且拜塟也<hi>傳釋使二人行意也</hi>趙子曰一卿将<lb/>
<pb n="17a"/>
命可兼諸事豈有每事一卿乎予論此義已見九年歸<lb/>
含且賵傳必若禮合各行夫子必異其文以示義今連<lb/>
言故知必譏也<lb/>
　　冬十月子卒<lb/>
趙子曰據彭生命卿<hi>彭生惠伯名也</hi>而不書卒必當有義或曰<lb/>
安知不為内諱乎答曰春秋之諱皆微文見意不容都<lb/>
隠之也設令防世卿相黨之患不敢斥言則亦當變文<lb/>
示義如弑君不地之類不應都隱之也<lb/>
<pb n="17b"/>
　　夫人姜氏歸于齊<lb/>
左氏曰出曰歸于某趙子曰按夫人公薨之後以子見<lb/>
殺自歸父母之家非被出也若有罪見黜則當云出歸<lb/>
于某不得但言歸也<lb/>
榖梁云姪娣者不孤子之意也一人有子三人緩帶<hi>言共望其禄也</hi>趙子曰若此説則嗣君非姪娣所生者則可以不<lb/>
事嫡母乎傷教違理甚矣<lb/>
　　莒弑其君庶其<lb/>
<pb n="18a"/>
左氏云莒紀公生太子僕又生季佗愛季佗而黜僕且<lb/>
多行無禮於國僕因國人以弑紀公以其寳玉來奔啖<lb/>
子曰按春秋弑君例惡甚者不書賊臣之名懲暴君也<lb/>
可施乎君臣猶恐害教傷化但恐暴君無所忌憚不得<lb/>
已而立此義豈有父為不道子可致逆聖人訓典固當<lb/>
不然故不取又言季文子使太史克對公以文子比舜<lb/>
擬人非倫固不可取又言舜舉十六相亦不與尚書同<lb/>
故畧之<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑卷七<lb/>
</p>
<p>
</p>
  </div>
</body>
</text>
</TEI>
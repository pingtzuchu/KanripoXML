<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑卷五</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑卷五<lb/>
　　　　　　　　　　　　唐　陸淳　撰<lb/>
　　閔元年春王正月<lb/>
公羊曰孰弑子般慶父也殺公子牙今將爾季子不免<lb/>
慶父弑君何以不誅將而不免遏惡也既而不可及因<lb/>
獄有所歸不探其情而誅焉親親之道也<hi>獄有所歸謂罪歸鄧扈樂也</hi>趙子曰按臣弑其君凡在官者殺無赦季子初至威<lb/>
<pb n="1b"/>
令未著力不能爾非不討也<lb/>
　　季子來歸<lb/>
公榖皆云其言來歸喜之也趙子曰不言至異乎執爾<lb/>
春秋不為憂喜生文<lb/>
　　齊仲孫來<lb/>
公榖云是公子慶父䟽之故言齊仲孫啖子曰齊之仲<lb/>
孫謂是魯之公子謬亦甚矣<lb/>
　　閔二年吉禘于荘公<lb/>
<pb n="2a"/>
公羊曰其言于荘公何未可以稱宫廟也曷為未可以<lb/>
稱宫廟在三年之中矣<hi>言在䘮不忍稱荘宫也</hi>趙子曰必若不合<lb/>
于宫廟行禘而今行之即當明書宫廟以示譏不應隱<lb/>
避也又云譏始不三年也若然則當有初字故知但譏<lb/>
此時未當吉爾非便為常也<lb/>
　　公薨<lb/>
榖梁曰其不書塟不以討母塟子也按不書塟者自為<lb/>
賊未討而塟爾不以討母塟子有何義乎<lb/>
<pb n="2b"/>
　　公子慶父出奔莒<lb/>
榖梁曰其曰出絶之也按例大夫奔皆言出不可别為<lb/>
義<lb/>
　　齊高子來盟<lb/>
公羊曰何以不稱使我無君也<hi>注無所致命也</hi>趙子曰既與魯<lb/>
盟即是致命若不致命如何盟乎<lb/>
　　僖元年齊師宋師曹師次于聶北救邢<lb/>
公羊曰邢已亡矣葢狄滅之趙子曰按邢實未亡何得<lb/>
<pb n="3a"/>
云亡又曰不言狄滅之為桓公諱也趙子曰若實諱前<lb/>
年狄入衞何得書乎葢不達狄兵未至邢自潰之理妄<lb/>
為此説又曰君則稱師何不與諸侯專封也趙子曰按<lb/>
齊宋曹三國君實不在但使師救爾何用曲為異説邢<lb/>
實未亡又何封乎又曰曷為不與實與而文不與趙子<lb/>
曰凡春秋得變之正皆變文以許之<hi>如衞人立晉天王狩于河陽之類</hi>
乃是文與何得云不與又云上無天子下無方伯天下<lb/>
諸侯有相滅亡者力能救之則救之可也趙子曰此通<lb/>
<pb n="3b"/>
論救義不獨指於桓公故移於例首發之榖梁以齊師<lb/>
為齊侯説同公羊<lb/>
　　邢遷于夷儀<lb/>
榖梁曰遷者猶得其國家以徃者也趙子曰遷者直移<lb/>
爾不煩妄釋又曰其地邢復見也趙子曰此自遷不同<lb/>
宋人遷宿之類自然須書地不煩釋也<lb/>
　　齊師宋師曹師城邢<lb/>
公榖皆云與前救邢一事也重書之以美齊侯之功按<lb/>
<pb n="4a"/>
三國先救邢邢遷後廼城之各一事據實書爾何用曲<lb/>
為義乎<lb/>
　　夫人姜氏薨于夷齊人以歸<lb/>
公羊曰夷者何齊地也按下文云齊人以歸則齊地可<lb/>
知也榖梁曰夫人薨不地地故也<hi>言書地以明被殺</hi>趙子曰此<lb/>
説非也假如夫人歸寧在路遇疾而薨豈得不書地乎<lb/>
且君薨者皆記其寝被殺即不言地隱公是也桓公在<lb/>
齊被殺而亦書地故知在外薨不論有故無故皆當書<lb/>
<pb n="4b"/>
地理甚昭然又曰不言以䘮歸非以䘮歸也加䘮焉諱<lb/>
以夫人歸也其以歸薨之也<hi>言生將夫人歸于夷殺之</hi>啖子曰但言<lb/>
薨則知䘮歸省文爾何用曲為義乎豈有以夫人歸而<lb/>
稱以䘮歸<lb/>
　　公子友帥師敗莒師于酈獲莒挐<lb/>
三傳皆云挐非卿以魯獲故書之按例凡不命之卿事<lb/>
接於魯及執殺奔放皆書莒慶鄭宛之類是也何乃於<lb/>
獲别生義乎榖梁又云季友搏殺莒挐啖子曰季友賢<lb/>
<pb n="5a"/>
哲之士寧為匹夫之事乎傳誣也<lb/>
　　夫人氏之䘮至自齊<lb/>
公羊曰曷為不於弑為貶貶必於其重者莫重乎以䘮<lb/>
至也趙子曰文姜何不於死及塟貶之乎<lb/>
榖梁曰不言姜為齊桓諱殺同姓也趙子曰文姜不言<lb/>
姜亦是為齊諱乎<lb/>
　　僖二年城楚丘<lb/>
左氏曰諸侯城楚丘而封衞焉不書所㑹後也趙子曰<lb/>
<pb n="5b"/>
據城緣陵言諸侯此不言諸侯魯自城爾若諸侯共城<lb/>
之如此為文魯自城之又何如分别乎且城小榖又是<lb/>
其證也<lb/>
公羊曰狄滅之不言滅為桓公諱也趙子曰按經文但<lb/>
言入無滅文又云桓公城衞而封之不言桓公城之不<lb/>
與諸侯專封也趙子曰按經文魯自為衞築城爾如何<lb/>
謂之齊桓封乎<lb/>
　　虞師晉師滅下陽<lb/>
<pb n="6a"/>
左氏曰先書虞賄故也趙子曰按傳上文云虞請伐虢<lb/>
是明虞為兵主導引而先故先書爾縱受賄若不先師<lb/>
亦不先書也<lb/>
公羊曰先書虞使虞首惡也趙子曰滅夏陽之謀乃晉<lb/>
為始不應以虞為首惡也又云不繫夏陽於郭國之也<lb/>
曷為國之君存焉爾趙子曰予謂君存外邑聞兵至而<lb/>
歸國亦事之常何得稱滅若在下陽受兵則何得不見<lb/>
擒乎<lb/>
<pb n="6b"/>
榖梁曰虞無師其曰師何也以其先晉不可以不言師<lb/>
也趙子曰經見云虞師何得謂無師乎又云夏陽者虞<lb/>
虢之塞邑也滅夏陽而虞虢舉矣趙子曰夫子原情定<lb/>
罪故得變例書滅爾豈有為其地勢險要而生文乎<lb/>
　　齊侯宋公江人黃人盟于貫<lb/>
公榖皆云江人黃人逺國之辭也逺國皆至諸侯皆來<lb/>
可知啖子曰春秋㑹盟之例皆據實書之亦無舉逺以<lb/>
包近之例<lb/>
<pb n="7a"/>
　　冬十月不雨<lb/>
榖梁曰不雨者勤雨也趙子曰凡經時不雨告廟則書<lb/>
且不指事而言何以知其勤閔之意乎他公豈無經時<lb/>
不雨乎為不告廟爾<lb/>
　　僖三年夏四月不雨<lb/>
榖梁曰一時言不雨者閔雨也閔雨者有志乎民者也<lb/>
趙子曰猶未大雩安知其閔也又諸公豈無憂旱之心<lb/>
乎<lb/>
<pb n="7b"/>
　　六月雨<lb/>
公羊云其言六月雨何上雨而不甚也按此釋迂僻之<lb/>
甚<lb/>
榖梁曰雨云者喜雨也喜雨者有志乎民者也趙子曰<lb/>
書六月雨者明旱不終夏不為災爾事理宜然無煩妄<lb/>
解<lb/>
　　齊侯宋公江人黃人㑹于陽榖<lb/>
左氏曰謀伐楚也趙子曰據明年伐楚江黃不與則知<lb/>
<pb n="8a"/>
此説非也<lb/>
公羊曰此大㑹非也<hi>意同貫之盟啖子論已見上</hi>
　　僖四年公㑹齊侯宋公陳侯衞侯鄭伯許男曹伯<lb/>
　　侵蔡蔡潰<lb/>
榖梁曰侵淺事也侵蔡而蔡潰以桓公為知所侵也趙<lb/>
子曰霸主當以討罪正邪為心豈以易侵而遂侵乎又<lb/>
凡春秋書侵伐皆罪之也不可妄加褒飾<lb/>
　　遂伐楚次于陘<lb/>
<pb n="8b"/>
公羊云俟屈完也啖子曰初次之時安知屈完來乎趙<lb/>
子曰齊桓伐楚而討不貢則是尊王室也曷無異辭哉<lb/>
怒蔡興師飾情伐楚譏其非誠也故書曰遂或難曰若<lb/>
此師非誠心則論語云齊桓正而不譎何也答曰夫子<lb/>
葢别因事而論豈是指此事也哉但當據經例以釋春<lb/>
秋不得别引他據且齊桓首戴之㑹㑹王世子而不召<lb/>
王榖梁傳以為變之正斯豈為正歟<lb/>
　　許男新臣卒<lb/>
<pb n="9a"/>
左氏榖梁皆云卒於師趙子曰許國與楚近葢許男遇<lb/>
疾而歸卒於國故不言卒於師爾若實卒於師而不言<lb/>
師則在師遇疾而歸國乃卒如何為文乎<lb/>
　　楚屈完來盟于師盟于召陵<lb/>
公羊曰師在召陵則曷為再言盟喜服楚也趙子曰若<lb/>
不重言盟于召陵則無以知退軍乃似盟于陘也若唯<lb/>
言來盟于召陵則莫知與誰盟又無以示退軍之禮據<lb/>
事不得不爾言喜服楚何其小哉<lb/>
<pb n="9b"/>
公榖又云其言來何與桓為主内桓師也趙子曰其言<lb/>
來者自為魯侯在師爾若魯侯不在豈有言來之理乎<lb/>
　　齊人執陳轅濤塗<lb/>
公羊曰濤塗説桓公令師濵海而歸師陷沛澤之中顧<lb/>
而執濤塗啖子曰若然則是軍自失路致陷非濤塗之<lb/>
罪故左氏説是又云古者周公東征則西國怨西征則<lb/>
東國怨桓公假塗于陳而伐楚則陳人不欲其反由己<lb/>
者師不正故也趙子曰聖人立教豈使人盡為周公之<lb/>
<pb n="10a"/>
行然後免罪乎<lb/>
榖梁云齊人者齊侯也其人之何不正其踰國而執也<lb/>
按執大夫例稱人何用别生義乎<lb/>
　　公至自伐楚<lb/>
公羊曰楚已服矣何以致伐楚畔盟也按楚雖已服何<lb/>
妨告廟云伐還豈可云公至自服楚乎<lb/>
　　僖五年杞伯姬來朝其子<lb/>
公羊曰其言來朝其子何内辭也按此文直書以示譏<lb/>
<pb n="10b"/>
爾有何内辭乎<lb/>
　　公孫兹如牟<lb/>
左氏曰娶焉趙子曰大夫越境而娶非禮也經文不應<lb/>
無譏<lb/>
　　公及齊侯宋公陳侯衞侯鄭伯許男曹伯㑹王世<lb/>
　　子于首止<lb/>
榖梁云及以㑹尊之也按齊侯非㑹主故言及齊侯也<lb/>
　　晉人執虞公<lb/>
<pb n="11a"/>
公羊曰虞已滅矣其言執之不與滅也滅者亡國之善<lb/>
辭趙子曰以不絶其祀故不書滅爾若云以滅為善辭<lb/>
則何者為不善乎<lb/>
榖梁曰執不言所於地緼於晉也按例執諸侯未有言<lb/>
其處者何用别為義又曰其稱公何也其下執之之辭<lb/>
晉命行乎虞民矣按以虞公曽為三公故謂之公無他<lb/>
義<lb/>
　　僖六年楚人圍許諸侯遂救許<lb/>
<pb n="11b"/>
左氏曰蔡穆侯將許僖公以見楚子于武城許男面縛<lb/>
衘璧<hi>云云</hi>趙子曰楚本圍許以救鄭諸侯救許鄭以解圍<lb/>
楚師亦退許有何懼乃隨蔡侯為滅國之禮乎若爾許<lb/>
已從楚齊何故不稱師伐許乎又云微子啓如是亦可<lb/>
疑<lb/>
　　僖八年鄭伯乞盟<lb/>
公榖皆云乞盟者處其所而請與也葢汋之也啖子曰<lb/>
乞者卑重之辭爾言汋與之迂僻甚矣假如乞師又如<lb/>
<pb n="12a"/>
何汋之<lb/>
　　禘于太廟用致夫人<lb/>
左氏曰致哀姜焉按元年哀姜稱夫人以薨明用夫人<lb/>
䘮禮已久矣何乃八年始致之乎<lb/>
公羊曰譏以妾為妻也葢脅于齊媵女之先至者趙子<lb/>
曰按若娶于齊則不當媵先至若娶於他國而公親徃<lb/>
未還則無人受脅而立齊媵<lb/>
榖梁義以為立成風趙子曰按僖公若致其母即當言<lb/>
<pb n="12b"/>
夫人風氏不當但云夫人但云夫人者時君之妻爾且<lb/>
聲姜更無書至處故知因其至特設禘禮以為榮觀故<lb/>
變文譏之耳<lb/>
　　冬十二月天王崩<lb/>
趙子曰左氏云七年閏月惠王崩襄王惡大叔之亂不<lb/>
發䘮而告難于齊八年正月㑹于洮謀王室也襄王位<lb/>
定而後發䘮據此則正月二月已位定何得直至八年<lb/>
十二月而後告䘮于諸侯則左氏此説皆不足憑也<lb/>
<pb n="13a"/>
　　僖九年宋公禦説卒<lb/>
左氏曰凡在䘮王曰小童公侯曰子啖子曰按王猛在<lb/>
䘮不曰小童故知非也又伯子男在䘮亦當稱子獨言<lb/>
公侯亦誤也<lb/>
公羊曰何以不書塟為襄公諱也按不書塟者魯不㑹<lb/>
爾為襄公諱有何義乎<lb/>
　　夏公㑹宰周公齊侯宋子衛侯鄭伯許男曹伯于葵<lb/>
　　丘九月戊辰諸侯盟于葵丘<lb/>
<pb n="13b"/>
公羊曰貫澤之㑹桓公有憂中國之心不召而至者江<lb/>
人黃人也葵丘之㑹桓公震而矜之叛者九國趙子曰<lb/>
按此㑹唯有六國至十三年㑹于鹹有七國十五年盟<lb/>
于牡丘亦七國並舊盟之國寧有九國叛乎榖梁曰葵<lb/>
丘之㑹陳牲而不殺讀書加于牲上趙子曰按經無異<lb/>
文安知不㰱乎傳次以日月為例故穿鑿爾<hi>傳曰桓盟不日此其日者美其陳牲也</hi>
　　晉里克殺其君之子奚齊<lb/>
<pb n="14a"/>
公羊云稱其君之子未踰年君之號啖子曰齊舍亦未<lb/>
踰年君也何不云其君之子故知榖梁云國人不子之<lb/>
義是也<lb/>
　　僖十年晉殺其大夫里克<lb/>
公羊云曷為不言惠公之入晉之不言出入者踊為文<lb/>
公諱也<hi>踊猶渾也齊人語辭</hi>按此傳不知有不告則不書之義故<lb/>
穿鑿<lb/>
　　僖十四年諸侯城緣陵<hi>十三年㑹于鹹諸侯也</hi>
<pb n="14b"/>
左氏曰不書其人有闕也按此傳不知有前目後凡之<lb/>
義故妄為此説<lb/>
公羊曰曷為城杞滅也孰滅之葢徐莒脅之按把自懼<lb/>
楚而遷何關徐莒事乎又明年楚自伐徐益知其謬也<lb/>
榖梁曰其曰諸侯散辭也桓徳衰矣按此稱諸侯即上<lb/>
㑹於鹹之國爾不列序者前目後凡之例爾<lb/>
　　季姬及鄫子遇于防使鄫子來朝<lb/>
左氏曰季姬鄫子之夫人公怒鄫子不朝季姬使之朝<lb/>
<pb n="15a"/>
啖子曰按稱季姬明魯未嫁女也若是鄫夫人不當言<lb/>
與鄫子遇又明年歸于鄫明此時鄫子請娶之公榖説<lb/>
是也若言魯之處女不當與諸侯㑹則文姜哀姜淫泆<lb/>
至甚<hi>文姜與殺桓公哀姜與殺閔公</hi>文姜弑公猶頻與齊㑹則淫風久<lb/>
行積漸成俗季姬少見文姜之行遂致於此又何怪乎<lb/>
公羊曰鄫子曷為使乎季姬之來内辭也按此直書以<lb/>
見其惡有何内辭乎<lb/>
　　沙鹿崩<lb/>
<pb n="15b"/>
公羊曰何以書為天下記異也趙子曰凡山崩不繫國<lb/>
者以其自有常處不比隕星退鶂也公羊不達此理遂<lb/>
妄釋爾<lb/>
榖梁曰林屬於山為鹿<hi>謂山足也</hi>沙山名也無崩道而崩<hi>鹿在平地不合崩</hi>故志之趙子曰沙鹿山名杜元凱云在元城縣<lb/>
是也若是山足當云陷何得言崩又云無崩道而崩故<lb/>
志之然則山有崩道梁山崩何志之榖梁葢見梁山云<lb/>
山此不言山又帶鹿字所以疑爾詳經意梁山若不言<lb/>
<pb n="16a"/>
山但云梁崩則不知是何梁沙鹿是山名不足疑故不<lb/>
言山從省文也<lb/>
　　僖十五年己卯晦震夷伯之廟<lb/>
公榖並云晦㝠也趙子曰晦者晦朔之晦爾據十六年<lb/>
戊申朔隕石于宋五成十六年甲午晦晉楚戰于鄢陵<lb/>
並書晦朔則知古史之體應合書日而遇晦朔必書之<lb/>
以為歴數之證榖梁成十六年甲午晦傳云事遇晦書<lb/>
晦何得於此獨名晦㝠乎或曰彼為陳不違晦故書以<lb/>
<pb n="16b"/>
示譏答曰春秋舉大訓但譏其戰爭此非兵法不緣其<lb/>
不解兵而譏之也<lb/>
公羊又云夷伯季氏之孚微者稱夷伯大之也天戒之<lb/>
故大之<hi>大謂字而不名</hi>予按褒貶當以義類豈有為天所罰翻<lb/>
乃稱字反於理甚矣但以大夫既死加謚之後不更稱<lb/>
名爾原仲亦是也則公榖之説並非也<lb/>
　　楚人敗徐于婁林<lb/>
榖梁曰夷狄相敗志也按有赴告則書無他義<lb/>
<pb n="17a"/>
　　晉侯及秦伯戰于韓獲晉侯<lb/>
公羊曰何以不言師敗績君獲不言師敗績也按左氏<lb/>
晉侯以戎馬還濘而止師實不敗也<lb/>
榖梁曰韓之戰晉侯失民矣以其民未敗而君獲也按<lb/>
此傳都不見事理但對華元故妄為此説爾<lb/>
　　僖十六年正月戊申朔隕石于宋五是月六鷁退<lb/>
　　飛過宋都<lb/>
公羊曰是月何以不日晦日也何以不言晦春秋不書<lb/>
<pb n="17b"/>
晦啖子曰凡異例不書日隕石書日者特記元正有變<lb/>
爾六鶂則是同月也若更不言是月則似同日然此傳<lb/>
不達其意遂妄為此説且前後書晦多矣曷言不書晦<lb/>
乎<lb/>
榖梁曰是月者决不日而月也按此傳不達前意又以<lb/>
日月為例故云爾又曰民所聚曰都都者直謂國城爾<lb/>
不獨以民聚為義<lb/>
　　公子季友卒<lb/>
<pb n="18a"/>
榖梁曰大夫不言公子公孫疎之也按若依此説有未<lb/>
命為大夫不命大夫者則如何書之乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑卷八</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑卷八<lb/>
　　　　　　　　　　　　唐　陸淳　撰<lb/>
　　宣元年春王正月公即位<lb/>
榖梁曰繼故而言即位與聞乎故也啖子曰按宣公本<lb/>
不同謀不可同桓公之説又經文不去王字義亦昭然<lb/>
　　公子遂如齊逆女<lb/>
左氏云尊君命也傳意稱公子啖子曰義在下<lb/>
<pb n="1b"/>
　　三月遂以夫人婦姜至自齊<lb/>
左氏云尊夫人也解不稱公子啖子曰書曰公子公命<lb/>
何以加尊乎不稱公子夫人何以尊乎葢左氏不知有<lb/>
一事再見者卒名之義故妄為此説<lb/>
　　晉放其大夫胥甲父于衞<lb/>
公羊曰放之者何猶曰無去是云爾然則何言爾近正<lb/>
也啖子云此傳意為是三年待放之義此乃三諫不從<lb/>
以禮而去者今放名雖同而實殊傳葢不見事迹故云<lb/>
<pb n="2a"/>
爾<lb/>
　　秋宋公陳侯衞侯曹伯㑹晉師于棐林伐鄭<lb/>
公羊曰此晉趙盾之師曷為不言趙盾之師君不㑹大<lb/>
夫之辭也趙子曰按春秋諸侯㑹大夫者非一何於此<lb/>
獨生義乎榖梁曰列數諸侯而㑹晉趙盾大趙盾之事<lb/>
也啖子曰晉師先已書今四國會之自常例爾有何義<lb/>
乎又曰地而後伐鄭疑辭也<hi>注云疑故㑹謀也</hi>趙子曰凡衆國<lb/>
共行之理春秋舉大綱示邪正豈有為其聚謀與不謀<lb/>
<pb n="2b"/>
為例又曰此其地何著其美也<hi>美稱能謀</hi>按春秋未有師書<lb/>
地為褒之例<lb/>
　　冬晉趙穿帥師侵崇<lb/>
公羊曰柳者何<hi>公羊崇作栁</hi>天子之邑也曷為不繫于周不<lb/>
與伐天子也啖子曰崇小國也傳既誤為栁故妄説也<lb/>
　　宣二年春王二月壬子宋華元帥師及鄭公子歸<lb/>
　　生帥師戰于大棘宋師敗績獲宋華元<lb/>
左氏説宋敗之由華元殺羊食士其御羊斟不與啖子<lb/>
<pb n="3a"/>
曰且軍士猶饗之况其御乎御既寡且親近必無不與<lb/>
故不可從也又言以贖華元于鄭半入華元逃歸且鄭<lb/>
既受贖許歸華元何用逃乎又言華元巡城城者謳<hi>云云</hi>
華元之御答以犀兕尚多棄甲則那棄甲者譏其䘮師<lb/>
徒也豈專惜甲胄乎華元賢臣豈肯以多犀兕文其過<lb/>
輕答城者乎皆近誣也故不取又非解經之義也<lb/>
榖梁曰盡其衆以殺其將<hi>先言敗績而後言獲知師衆盡力</hi>以三軍敵<lb/>
華元華元雖獲不病矣趙子曰按軍敗身獲而云不病<lb/>
<pb n="3b"/>
此説非也但緣師先敗績身乃見獲依次第書之有何<lb/>
褒貶乎若欲褒貶之乃足見其不身先士卒爾何得云<lb/>
善也晉侯夷吾之見獲為馬䧟濘中師實不敗各依事<lb/>
實而言無煩曲説<lb/>
　　秋九月乙丑晉趙盾弑其君夷臯<lb/>
左氏云仲尼曰惜也越境乃免趙子曰董狐云亡不越<lb/>
境言行未逺而君被殺反又不討賊狀涉同謀爾非謂<lb/>
越境即無罪也作傳者不達此意遂妄附㑹為此言誣<lb/>
<pb n="4a"/>
何甚若然者則奸臣令人弑君身越境而還即為無罪<lb/>
乎故當辨其情状之邪正不合論越境與不越境<lb/>
　　宣三年春王正月郊牛之口傷<lb/>
榖梁曰之口緩辭也趙氏云之助語辭爾何煩妄釋<lb/>
　　改卜牛牛死乃不郊猶三望<lb/>
左氏曰不郊而望皆非禮也趙子曰據傳不言凡即當<lb/>
年之事謂二事並非禮養牲只養二牛既並死自然合<lb/>
廢郊何得云皆非禮榖梁曰乃者亡乎人之辭此言無<lb/>
<pb n="4b"/>
理之甚不足難也<lb/>
　　宣四年春王正月公及齊侯平莒及郯莒人不肯<lb/>
　　公伐莒取向<lb/>
公羊曰其言不肯何辭取向也<hi>傳意今魯取向有辭</hi>啖子曰聖人<lb/>
設教豈為魯欲取向而妄加莒事乎<lb/>
榖梁曰弗肯者可以肯也按書不肯者明莒非以他事<lb/>
見伐且譏公<hi>伐莒取向</hi>又曰伐莒義兵也又云伐猶可趙子<lb/>
曰按非王命又非侯伯興兵安得稱義又稱可乎<lb/>
<pb n="5a"/>
　　宣五年春公如齊夏公至自齊<lb/>
左氏云公如齊高固使齊侯止公請叔姬焉公至自齊<lb/>
書過也啖子曰就鄰國之君而為大夫求婚不近人理<lb/>
葢妄也若實然必有異文<lb/>
　　冬齊高固及子叔姬來<lb/>
公羊曰其諸為其雙雙而俱至者按經文直書其事以<lb/>
見非禮爾何用曲為義乎<lb/>
　　宣七年冬公㑹晉侯宋公衞侯鄭伯曹伯于黑壤<lb/>
<pb n="5b"/>
左氏云盟于黑壤王叔桓公臨之至于不書諱之啖子<lb/>
曰經但言㑹傳作盟不與經合矣又説公見止亦近誣<lb/>
故皆不取<lb/>
　　宣八年六月辛巳有事於大廟仲遂卒于垂壬午<lb/>
　　猶繹萬入去籥<lb/>
榖梁曰以其為之變譏之也趙子曰若然則都不為變<lb/>
于籥並施則可都不譏乎<lb/>
　　戊子夫人嬴氏薨<lb/>
<pb n="6a"/>
公榖並云熊氏又謚為頃熊趙子曰據理頃為惡謚不<lb/>
應公母特加惡謚故從左氏為敬嬴<lb/>
　　宣九年秋取根牟<lb/>
公羊曰邾婁邑也曷為不繫乎邾婁諱亟也趙子曰不<lb/>
繫乎邾葢本魯邑也數取不繫有何義乎<lb/>
　　宣十年春公如齊公至自齊齊人歸我濟西田<lb/>
公羊云齊已取之矣其言我何言我者未絶於我也趙<lb/>
子曰已取之又言未絶何迂誕之甚言我者為濟水長<lb/>
<pb n="6b"/>
不必盡是魯田以别他爾<lb/>
榖梁曰公娶齊齊繇以為兄弟友之不言來公如齊受<lb/>
之也趙子曰但言歸我則足知其來也省文爾哀八年<lb/>
歸讙及闡豈是公受乎<lb/>
　　夏齊崔氏出奔衞<lb/>
左氏曰凡諸侯之大夫違告於諸侯曰某氏之守臣某<lb/>
失守宗廟敢告啖子曰此乃其私告辭非國命也<lb/>
　　秋天王使王季子來聘<lb/>
<pb n="7a"/>
公羊曰王季子者何天子之大夫也其稱王季子何貴<lb/>
也其貴奈何母弟也啖子曰聖人設教不應於母弟則<lb/>
偏貴之<lb/>
　　宣十一年冬十月楚人殺陳夏徵舒丁亥楚子入<lb/>
　　陳納公孫寧儀行父于陳<lb/>
左氏曰書有禮也啖子曰若以納亂臣為有禮孰為非<lb/>
禮<lb/>
榖梁曰入而殺之也其不言入何外徵舒于陳也趙子<lb/>
<pb n="7b"/>
云按經文皆依先後次第而書爾何煩妄為異説徵舒<lb/>
弑君之賊其罪自顯何須外之凡稱日以隔文者皆以<lb/>
明先後其例甚多<lb/>
　　宣十二年夏六月乙卯晉荀林父帥師及楚子戰<lb/>
　　于邲晉師敗績<lb/>
公羊曰大夫不敵君此其稱名氏以敵楚子何不與晉<lb/>
而與楚子為禮也按此傳得臣與晉侯戰稱人遂穿鑿<lb/>
為此説爾且得臣未命之卿例不書名氏無他義也<lb/>
<pb n="8a"/>
　　　冬十有二月戊寅楚子滅蕭<lb/>
左氏説蕭見滅之由云蕭人殺熊相宜僚楚人遂滅蕭<lb/>
啖子曰按左氏前後説事迹與此相似者甚多恐是前<lb/>
志寓言以諷諫作傳者承之而錄未必得其實故不取<lb/>
　　宣十五年五月王札子殺召伯毛伯<lb/>
公羊曰王札子者何長庶之號也趙子曰此傳不知字<lb/>
例遂妄穿鑿爾<lb/>
榖梁曰矯王命以殺之啖子曰焉知矯命殺之經無異<lb/>
<pb n="8b"/>
文不足憑也<lb/>
　　秋初税畆<lb/>
榖梁曰非公之去公田而履畆十取一也趙子曰葢公<lb/>
田之外又履步其田十又税其一論語云二吾猶不足<lb/>
是也若去公田而别行什一之税所得與籍何殊故去<lb/>
此一句<lb/>
　　冬蝝生<lb/>
左氏注云未為災而書之者幸其冬生不為物害喜而<lb/>
<pb n="9a"/>
書之趙子曰按此類生訖便為災如蠶而食葉也但為<lb/>
秋中之螽未息冬又生子重重為災故書榖梁曰非災<lb/>
亦非也<lb/>
　　宣十六年成周宣榭火<lb/>
公羊曰宣榭者宣宫之榭也啖子曰按宣王之廟毁已<lb/>
久矣縱失禮不毁止當在城不當在成周也<lb/>
　　成元年二月無氷<lb/>
榖梁云終時無氷則志此未終時而言無氷何也終無<lb/>
<pb n="9b"/>
氷矣加之寒之辭也啖子曰二月今之十二月舉此無<lb/>
氷則一時無氷可見矣若待終時乃書則到今時正月<lb/>
矣豈可更言無氷乎<lb/>
　　秋王師敗績于茅戎<lb/>
公羊曰孰敗之葢晉敗之或曰貿戎敗之曷為不言晉<lb/>
敗之王者無敵莫敢當也啖子曰若晉敗王師而改曰<lb/>
貿戎是掩惡也如何懲勸乎<lb/>
　　冬十月<lb/>
<pb n="10a"/>
榖梁曰季孫行父秃晉郤克眇衞孫良夫跛曹公子手<lb/>
僂同時而聘於齊齊使秃者御秃者使眇者御眇者使<lb/>
跛者御跛者使僂者御僂者蕭同姪子處臺上而笑之<lb/>
聞於客客不悦而去相與立胥閭而語移日不解齊人<lb/>
有知之者曰齊之患必自此始矣啖子云此似街談巷<lb/>
議之説不當載於冊牘故畧之<lb/>
　　成二年季孫行父臧孫許叔孫僑如公子嬰齊帥<lb/>
　　師㑹晉郤克衞孫良夫曹公子手及齊侯戰于鞌<lb/>
<pb n="10b"/>
　　齊師敗績<lb/>
左氏説戰事<hi>云云</hi>又言齊侯免求逢丑父逢丑父三出三<lb/>
入晉軍<hi>云云</hi>啖子曰時齊師大敗而晉師全勝若三入晉<lb/>
必當見獲此近妄也<lb/>
公羊曰曹無大夫公子手何以書憂内也<hi>由為魯也</hi>趙子云<lb/>
春秋之作所以辨邪正明是非也豈獨黨於内哉據稱<lb/>
公子即王命之卿但以國小之故不能自崇樹其大夫<lb/>
請命於王者少唯此與昭二十年公孫㑹凡二人耳其<lb/>
<pb n="11a"/>
他無事不見於經不得謂之無大夫也<lb/>
榖梁曰以吾四大夫在焉舉其貴也<hi>言不欲令内衆大夫與外卑者共行</hi>
趙子曰此尤鄙近春秋豈黨内而專輕於外乎<lb/>
　　十有一月公㑹楚公子嬰齊于蜀<lb/>
榖梁曰楚無大夫其曰公子何也嬰齊亢也啖子曰前<lb/>
以處父不書族為亢今以書族為亢何自矛盾也<lb/>
　　成六年二月辛巳立武宫<lb/>
左氏云季文子以鞌之功立武宫非禮也聼於人以救<lb/>
<pb n="11b"/>
其難不可以立武立武由己非由人也啖子曰傳意以<lb/>
為武軍之宫如楚子所立者非也宣十二年楚自邲戰<lb/>
曰作先君宫以告成事若然煬宫復何謂乎趙子曰立<lb/>
武宫葢别緣他故若以鞌戰之故不應經五年方立之<lb/>
　　成八年春公孫嬰齊如莒<lb/>
左氏曰逆也趙子曰若然則非禮也經當言之今不書<lb/>
故知妄也<lb/>
　　夏宋公使公孫夀來納幣<lb/>
<pb n="12a"/>
趙子曰昏禮而使公孫非也左氏曰禮也何其謬歟若<lb/>
合禮則常事不書<lb/>
公羊曰錄伯姬亦無禮之甚也<lb/>
　　秋七月天子使召伯來錫公命<lb/>
公羊曰其稱天子何元年春王正月正也其餘皆通矣<lb/>
榖梁曰禮有受命無來錫命錫命非正也<hi>説已見荘元年</hi>曰天<lb/>
子何也曰見一稱也啖子曰二傳不知文之誤强穿鑿<lb/>
爾<lb/>
<pb n="12b"/>
　　冬衛人來媵<lb/>
公羊曰録伯姬也<hi>錄其賢也</hi>
榖梁曰以伯姬不得其所故盡其事也<hi>傷其災死故備言之</hi>按經<lb/>
文書媵義譏其數爾非謂伯姬也義見媵例<lb/>
　　成九年把伯來逆叔姬之䘮以歸<lb/>
啖子云左氏文十二年傳云把伯來朝始朝公也且請<lb/>
絶叔姬而無絶婚下又言叔姬卒來歸自把故書不言<lb/>
把絶也書曰叔姬言非女也此傳大誤當是舊書有説<lb/>
<pb n="13a"/>
此事者言把伯請絶婚而編年作傳者見文十二年有<lb/>
杞伯來朝又有子叔姬卒妄置於彼而加請絶叔姬以<lb/>
合其義非也葢成公六年七年中使使來請無絶婚故<lb/>
復逆叔姬也彼宣公五年子叔姬自是魯女未嫁者與<lb/>
伯姬卒同義若不言叔姬復是何國出乎知今此書者<lb/>
魯已許其逆也<lb/>
　　夏季孫行父如宋致女<lb/>
公羊曰録伯姬也趙子曰按春秋之義以辨正是非但<lb/>
<pb n="13b"/>
云録伯姬是何褒貶<lb/>
榖梁曰既嫁于夫譏以我盡之也趙子曰女嫁後遣使<lb/>
徃致之親好之意何譏之有又曰詳其事賢伯姬也按<lb/>
春秋褒貶當事而書未有别紀閒事以為褒也<lb/>
　　冬城中城<lb/>
榖梁曰非外民也趙子曰此説非也若中城實摧壞豈<lb/>
得不修之乎<lb/>
　　成十年五月公㑹晉侯齊侯宋公衞侯曹伯伐鄭<lb/>
<pb n="14a"/>
左氏云晉侯有疾五月晉立太子州蒲以為君而㑹諸<lb/>
侯伐鄭啖子云若然失禮之甚經當有貶既無貶文葢<lb/>
傳妄也<lb/>
　　成十二年春周公出奔晉<lb/>
公羊曰王者無外此其言出何自其私土而出也按周<lb/>
是畿内之國不當以私土為義<lb/>
榖梁曰周有入無出上下一見之也<hi>上謂天王出居</hi>按二百四<lb/>
十二年適㑹有此二事爾故見上下也<lb/>
<pb n="14b"/>
　　夏公㑹晉侯衛侯于瑣澤<lb/>
左氏云晉令鍾儀歸求成于楚<hi>在成九年</hi>華元克合晉楚大<lb/>
夫盟于宋國西門之外趙子曰按此若實事則無不告<lb/>
諸侯之理經不應不書也又曰㑹于瑣澤成故也按此<lb/>
㑹楚不與焉何以證其成乎故並繆也葢舊説有晉令<lb/>
鍾儀歸求成事竟不集左氏遂誤附㑹為此傳耳<lb/>
　　成十三年公㑹晉侯齊侯宋公衞侯鄭伯曹伯邾<lb/>
　　人滕人伐秦<lb/>
<pb n="15a"/>
左氏有吕相絶秦<hi>云云</hi>啖子曰其辭兩誣故不取<lb/>
　　曹伯廬卒于師<lb/>
榖梁曰閔之也按此事實何閔之有<lb/>
　　成十五年三月乙巳仲嬰齊卒<lb/>
公羊曰謂之仲嬰齊為兄後也<lb/>
榖梁曰子由父䟽之也啖子曰二傳不知時有叔肸子<lb/>
公孫嬰齊此故稱仲以别之之義故妄説爾<lb/>
　　晉侯執曹伯歸于京師<lb/>
<pb n="15b"/>
榖梁曰以晉侯而斥執曹伯惡晉侯也不言之急辭也斷<lb/>
在晉侯矣啖子云此傳不知曹伯有簒弑之罪故妄説<lb/>
耳<lb/>
　　秋宋華元自晉歸于宋<lb/>
左氏云魚石自止之且請討遂反趙子云按經文云奔<lb/>
晉又云自晉歸于宋傳云魚石自止華元于河上請討<lb/>
許之乃反殊相違矣且魚石自請討蕩澤則是處無過<lb/>
之地矣既討之後何事魚石又奔假如魚石為與蕩氏<lb/>
<pb n="16a"/>
同族慚而自去則是知耻之人後不應却入彭城為亂<lb/>
考之事理無非乖謬魚石直與蕩澤同惡爾<lb/>
　　宋魚石出奔楚<lb/>
左氏云華元自止之不可乃反趙子曰按國亂用兵相<lb/>
攻是仇敵也如何自止之乎<lb/>
　　冬十有一月叔孫僑如㑹晉士燮齊高無咎宋華<lb/>
　　元衞孫林父鄭公子鰌邾人曹人㑹呉于鍾離<lb/>
公榖皆曰再言㑹外呉趙子曰按實再㑹依實書之何<lb/>
<pb n="16b"/>
外呉之有徒為煩迂耳<lb/>
　　成十六年六月甲午晦晉侯及楚子鄭伯戰于鄢<lb/>
　　陵楚子鄭師敗績<lb/>
公榖皆曰楚子傷故不言師趙子曰若然則宋公傷於<lb/>
泓呉子傷於檇李何得不稱君敗乎假如君雖傷而師<lb/>
則勝又如何為義乎故不稱師師不敗爾<lb/>
　　九月晉人執季孫行父舍之于苕丘<lb/>
公羊曰執未有言舍之者言舍之者何仁之也曰在招<lb/>
<pb n="17a"/>
丘悕矣按經書舍之于苕丘言不在晉都執據實書耳<lb/>
無他義<lb/>
　　成十七年十一月公至自伐鄭壬申公孫嬰齊卒<lb/>
　　于貍脤<lb/>
趙子曰是月也無壬申書壬申誤也<lb/>
榖梁曰致君而後錄臣按春秋編年月之書一例以先<lb/>
後書之且言卿卒後言公至皆據實事何傷教意二傳<lb/>
不達其文謬誤之理遂妄説<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑巻八<lb/>
</p>
<p>
</p>
  </div>
</body>
</text>
</TEI>
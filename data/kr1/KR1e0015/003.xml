<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳辨疑卷三</head> <lb/>
    <p>
<pb n="1a"/>
欽定四庫全書<lb/>
　春秋集傳辨疑卷三<lb/>
　　　　　　　　　　　　唐　陸淳　撰<lb/>
　　莊元年三月夫人孫于齊<lb/>
左氏曰不稱姜氏絶不為親禮也趙子曰若謂荘公為<lb/>
得禮乎此則非荘公之意若謂夫人為得禮乎則哀姜<lb/>
之孫不去姜氏則知此兼惡在齊侯爾<lb/>
公羊曰内諱奔謂之孫趙子曰非也書曰堯將孫于位<lb/>
<pb n="1b"/>
亦是諱奔乎故謙避曰孫爾臣子之禮辭也又曰夫人<lb/>
固在齊矣其言孫于齊何念母也啖子曰豈有先在齊<lb/>
而今書孫乎葢見無夫人至處故云爾不知夫人隨䘮<lb/>
而歸但不告廟故不書爾<lb/>
榖梁曰接練時錄母之變始人之也按此傳意亦言夫<lb/>
人先在齊至練時始錄之説同公羊<lb/>
　　夏單伯逆王姬<lb/>
公羊曰何以不稱使天子召而使之也按魯自使逆天<lb/>
<pb n="2a"/>
子何事召之不言使省文爾<lb/>
榖梁曰不言如何也義不可受於京師也趙子曰言逆<lb/>
王姬則知徃京師矣但云逆女須先書如某以别之省<lb/>
文之義爾無他意<lb/>
　　築王姬之館于外<lb/>
左氏曰于外禮也趙子曰與讐主婚縱在城外豈為禮<lb/>
乎<lb/>
榖梁曰於廟則已尊於寝則已卑為之築節矣趙子曰<lb/>
<pb n="2b"/>
廟者非所當居何論尊乎王姬不可居公寝何論卑乎<lb/>
故公羊之説是又曰其不言齊侯之來逆何也不使齊<lb/>
侯得與吾為禮也啖子曰齊侯之來常事不書爾無他<lb/>
義前後無書諸侯自逆者<lb/>
　　王使榮叔來錫桓公命<lb/>
公羊曰錫者賜也命者加我服也榖梁意亦同趙子曰<lb/>
桓公已塟命何所施之榖梁又曰禮有受命無來錫命<lb/>
錫命非正也趙子曰按錫命如漢已來就加爵秩何得<lb/>
<pb n="3a"/>
無乎若一一召而錫之則勞弊甚矣况桓公已薨如何<lb/>
受命乎<lb/>
　　齊師遷紀郱鄑郚<lb/>
公羊曰遷者何取之也曷為不言取為襄公諱也按取<lb/>
人邑非善事若為之諱是掩惡也<lb/>
榖梁曰紀國也郱鄑郚國也或曰遷紀于郱鄑郚啖子<lb/>
曰按下有紀侯大去其國明此時未遷故知郱鄑郚是<lb/>
紀之三邑爾<lb/>
<pb n="3b"/>
　　莊二年公子慶父帥師伐於餘丘<lb/>
公榖皆云於餘丘邾之邑也啖子曰按前後未有邑言<lb/>
伐者故依左氏舊説為國<lb/>
　　夫人姜氏㑹齊侯于郜<lb/>
榖梁曰婦人既嫁不踰境踰境非正也趙子曰縱未嫁<lb/>
豈得踰境乎且婦人送客不出門何論境哉<lb/>
　　荘三年溺㑹齊師伐衞<lb/>
左氏榖梁皆以不稱氏為貶按例不命之卿則不書氏<lb/>
<pb n="4a"/>
不可别為義公羊説雖是為己都見名位例故不重釋<lb/>
　　五月塟桓王<lb/>
左氏曰緩也啖子曰此自改塟不當譏緩傳見桓十五<lb/>
年王崩後未見書塟處故云爾<lb/>
榖梁曰或曰卻尸以求諸侯啖子曰停尸七年以求諸<lb/>
侯非人情也<lb/>
　　紀季以酅入于齊<lb/>
公羊曰何以不名賢也趙子曰此乃紀侯之命且不得<lb/>
<pb n="4b"/>
已而然何足為賢哉<lb/>
　　公次于郎<lb/>
左氏曰凡師一宿為舍再宿為信過信為次趙子曰經<lb/>
無信舍之文不要此例<lb/>
　　荘四年夫人姜氏享齊侯于祝丘<lb/>
榖梁曰饗齊侯所以病齊侯也啖子曰此乃魯國之耻<lb/>
豈獨病齊侯乎<lb/>
　　紀侯大去其國<lb/>
<pb n="5a"/>
公羊曰齊襄公復九世之讐故為之諱滅此義迂僻甚<lb/>
矣不復繁文<lb/>
榖梁曰大去者不遺一人之辭言民之從者四年而後<lb/>
畢也啖子曰若然舉國而行何名去國文義相反矣又<lb/>
曰紀侯賢而齊侯滅之不言滅而曰大去其國者不使<lb/>
小人加乎君子趙子曰凡不絶其祀例不書滅無他義<lb/>
假令紀侯是小人則可滅之乎<lb/>
　　齊侯塟紀伯姬<lb/>
<pb n="5b"/>
公榖皆云以其失國故隱而塟之趙子曰春秋舉禮敎<lb/>
以示後豈為一時悲喜生文乎<lb/>
　　公及齊人狩于郜<lb/>
公榖皆謂齊人是齊侯也趙子曰按春秋未有與諸侯<lb/>
㑹而書彼君為人者若此非齊侯則實與微者狩復書<lb/>
為何哉若實是齊侯即當書云及齊侯狩于郜而不書<lb/>
公此則諱公之義義與盟義同不應諱齊侯也<lb/>
　　荘五年公㑹齊人宋人陳人蔡人伐衞<lb/>
<pb n="6a"/>
公羊云不言納朔避王也趙子曰據諸侯之心實不避<lb/>
王而經文反為之隱避是黨罪人也若以為為王諱其<lb/>
逆命則王室亂及尹氏立子朝猶不諱不應諱此若云<lb/>
為魯諱則成宋亂及納子紏皆不諱亦無宜諱此但縁<lb/>
納事已著再書則煩冗故不書爾<hi>義見本年</hi>
榖梁曰是齊侯宋公其曰人何也人諸侯所以人公也<lb/>
其人公何逆天王之命也啖子曰若貶之反書曰人則<lb/>
後人安知其宋公齊侯乎此乃隱其惡爾何名貶哉<lb/>
<pb n="6b"/>
　　六年王人子突救衛<lb/>
榖梁曰救者善則伐者不正矣趙子曰假令天子不正<lb/>
諸侯豈得舉兵以爭哉<lb/>
　　衞侯朔入于衞<lb/>
公羊曰何以名犯命也榖梁曰惡也趙子曰按失地之<lb/>
君例名之不可别為義葢公榖以有王人救衞故於朔<lb/>
之出入並有犯命及得罪於王之説其國君出奔而名<lb/>
者豈得罪於王乎不知事實相承妄説爾<lb/>
<pb n="7a"/>
　　齊人來歸衞寳<lb/>
公羊曰是衞人歸之稱齊人者讓於我也<hi>言齊人讓功於魯人</hi>啖<lb/>
子曰按例無有改其事實而為義者此乃觀文見意何<lb/>
煩曲説<lb/>
榖梁曰以齊首之分惡於齊也按此乃書其事有何分<lb/>
惡乎<lb/>
　　荘七年姜氏㑹齊侯于防<lb/>
左氏曰齊志也<hi>注云至魯地則齊侯之志</hi>趙子曰齊人與姜氏通姦<lb/>
<pb n="7b"/>
久矣罪惡素均豈煩今日乃以其地辨彼此之罪乎<lb/>
　　夜中星隕如雨<lb/>
左氏曰與雨偕也<hi>言與雨俱落</hi>公羊曰雨星不及地尺而復<lb/>
榖梁曰不曰恒星之隕何也我知恒星之不見不見其<lb/>
隕也啖子曰星隕如雨為奔流者衆如雨之多自漢己<lb/>
來史籍頻有詩曰有女如雲李陵曰謀臣如雨皆言多<lb/>
爾三傳不達此理故悉穿鑿<lb/>
榖梁又曰著於上見於下謂之雨趙子曰若其不多豈<lb/>
<pb n="8a"/>
得稱雨哉又曰著於下不見於上謂之隕趙子曰隕落<lb/>
也無煩曲説<lb/>
　　秋大水無麥苗<lb/>
公羊曰曷為先言無麥而後言無苗一災不書待無麥<lb/>
然後書無苗啖子曰按例一災皆書<lb/>
　　八年師次于郎以俟陳人蔡人<lb/>
公羊曰次不言俟言俟託不得已也趙子曰此直書事<lb/>
實有何託乎<lb/>
<pb n="8b"/>
　　甲午治兵<lb/>
左氏曰治兵于廟禮也趙子曰予以為兵車之衆非廟<lb/>
中所容且榖梁又説出入之義明知在城外為場爾<lb/>
　　夏師及齊師圍郕郕降于齊師<lb/>
公羊曰郕者何盛也盛則曷為謂之郕諱滅宗姓也啖<lb/>
子曰按實降于齊爾如何諱滅乎迂僻甚矣<lb/>
　　秋師還<lb/>
左氏曰君子是以善魯荘公<hi>言其克己復禮不伐齊師</hi>趙子曰勞師<lb/>
<pb n="9a"/>
㑹讐何善之有且齊强魯弱自當不敢爭也詳據經文<lb/>
當緣告廟故書爾<lb/>
　　齊無知弑其君諸兒<lb/>
榖梁曰大夫弑其君以國氏者嫌也弑而代之也按例<lb/>
不命之卿例不書氏既不書氏自然以名連國强説嫌<lb/>
理迂僻之甚<lb/>
　　荘九年公及齊大夫盟于蔇<lb/>
左氏公榖並云及大夫盟齊無君也趙子曰若但如此<lb/>
<pb n="9b"/>
説有何勸戒之意哉必實然據例不合書公義見隱元<lb/>
年盟于宿傳<lb/>
榖梁又曰無君制在公矣當可納<hi>謂納子糾</hi>而不納故惡内<lb/>
也啖子曰讐人之子本不當納有何惡乎下伐齊納糾<lb/>
義亦同此左氏曰初襄公立無常鮑叔牙奉公子小白<lb/>
出奔莒趙子曰按莒近齊之小國而襄公强而無道大<lb/>
夫如何輙敢将公子奔之而獲安乎杜注云公子紏小<lb/>
白並僖公之子尤非也若然則不合書子糾又非讐人<lb/>
<pb n="10a"/>
之子公納之不應有深譏故榖梁云襄被弑二公子乃<lb/>
出奔此説為正<hi>言皆襄公之子</hi>
　　　公伐齊納子糾<lb/>
公羊曰納者入辭其言伐者何伐而言納猶不能納也<lb/>
按此直書事實如何不稱納乎若不言伐齊則納糾于<lb/>
何國乎又曰不稱公子君前臣名也按魯君之前稱齊<lb/>
公子復有何過况是史家之辭非君前之義也<lb/>
　　及齊師戰于乾時我師敗績<lb/>
<pb n="10b"/>
公羊曰内不言敗此其言敗何伐敗也趙子曰納讐䘮<lb/>
師惡之大者諱之不足故明書以示譏傳稱伐敗如何<lb/>
為義不可解也又曰曷為不言公不與公復讐也趙子<lb/>
曰按例公敗例不書公不與復讐有何義也<lb/>
　　齊人取子糾殺之<lb/>
左氏曰子糾親也請君討之公羊曰脅我而殺之趙子<lb/>
曰按論語云桓公殺公子糾召忽死之則知齊自殺之<lb/>
非魯殺也若實魯殺則當書云齊人使我殺子糾不應<lb/>
<pb n="11a"/>
云取也<lb/>
　　十年宋人遷宿<lb/>
公羊曰以地環之也趙子曰據此乃將己地繞之非遷<lb/>
彼之義榖梁曰遷亡辭也遷以移徙為名非謂亡又曰<lb/>
猶未失其國家以徃也豈有遷彼將為附庸而云未失<lb/>
國家乎<lb/>
　　齊師宋師次于郎公敗宋師于乗丘<lb/>
公羊云伐則其言次何齊與伐而不與戰故云伐也趙<lb/>
<pb n="11b"/>
子曰按經文實未伐而敗故不言伐爾又曰我能敗之<lb/>
故言次趙子曰若然則但書敗義不明乎何假言次<lb/>
榖梁曰次止也畏我也他處皆然趙子曰夫子書次皆<lb/>
罪興師豈譏其怯懦哉若當譏怯懦則當襃勇力春秋<lb/>
乃是鼓亂之書也<lb/>
　　荆敗蔡師于莘以蔡侯獻舞歸<lb/>
公榖皆云蔡侯何以名獲也啖子曰晉侯之獲何以不<lb/>
名乎故知以其失地故名爾<lb/>
<pb n="12a"/>
公羊解經文不言獲註謂與凡伯之獲同義啖子曰<lb/>
呉滅胡沈之君獲陳夏齧齊國書何得書獲乎趙子曰<lb/>
公羊曰州不若國是也又云國不若氏按請侯無稱氏<lb/>
之例又云氏不若人人不若名按春秋無氏獨行之例<lb/>
唯崔氏出奔尹氏卒自是譏世卿不同常例假如崔氏<lb/>
出奔豈惡於崔杼弑君哉又云名不若字字不若子是<lb/>
也於此用之不當移于閔二年齊高子來盟下施之榖<lb/>
梁又云以歸猶愈乎執也趙子曰稱以者所以重責蔡<lb/>
<pb n="12b"/>
侯<hi>義見本傳</hi>言愈殊非也<lb/>
　　荘十一年宋大水<lb/>
公羊曰外災不書及我也榖梁曰外災不書此何以書<lb/>
王者之後也按外災來告則書二傳不達此義故各穿<lb/>
鑿爾<lb/>
　　王姬歸于齊<lb/>
公榖皆云志其過我也按書其歸為魯主婚爾無他義<lb/>
榖梁他處即云為之中者歸之與此又自相反矣<lb/>
<pb n="13a"/>
　　荘十二年紀叔姬歸于酅<lb/>
公榖並云隱其失國故書趙子曰春秋紀教迹爾豈為<lb/>
憂喜生文乎<lb/>
　　荘十三年齊侯宋人陳人蔡人邾人㑹于北杏<lb/>
榖梁曰是齊侯宋公也啖子曰若是齊侯宋公而書曰<lb/>
人不命之卿又如何書乎<lb/>
　　公㑹齊侯盟于柯<lb/>
公羊曰荘公將㑹桓公曹子曰君之意如何荘公曰寡<lb/>
<pb n="13b"/>
人之生則不如死曹子請劫之<hi>云云</hi>荘公許之遂劫桓公<lb/>
云城壞壓境請汶陽之田桓公與之又云要盟可犯而<lb/>
桓公不欺趙子曰按桓公未嘗侵魯地及盟後未嘗歸<lb/>
魯田且荘公與齊大讐襄公之時猶歡好不絶不應至<lb/>
桓公却生讐怨其事迹既妄又不可以訓故畧之<lb/>
　　荘十六年冬㑹齊侯宋公陳侯衞侯鄭伯許男曹<lb/>
　　伯滑伯滕子同盟于幽<lb/>
榖梁曰不言公外内寮一疑之也趙子曰按内臣與齊<lb/>
<pb n="14a"/>
襄公徃來未嘗有阻豈於桓公更有疑哉此直夫子定<lb/>
貶責之㫖何關内外寮也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳辨疑卷三<lb/>
</p>
<p>
</p>
  </div>
</body>
</text>
</TEI>
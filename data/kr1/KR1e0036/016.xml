<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十六</head>
    <p>
<pb n="1a"/>
欽定四庫全書卷<lb/>
　春秋傳卷十六　　　　宋　胡安國　撰<lb/>
　　宣公上<hi>公名倭一名接又作委文公子母敬嬴諡法善問周逹曰宣</hi>
周<hi>匡王五年魯宣公二年匡王崩弟定王立</hi>
鄭<hi>穆公二十年魯宣公三年穆公卒靈公夷立宣四年靈公弑弟襄公堅立</hi>
齊<hi>恵公元年魯宣公十年恵公卒子頃公無野立</hi>
宋<hi>詳見文公三年</hi>
晉<hi>靈公繼霸十三年趙盾為政魯宣公二年靈公弑成公黒臀立宣八年郤缺為政宣九年成公卒子景公</hi>
<pb n="1b"/>
　<hi>獳立宣十一年荀林父為政宣十六年士㑹為政宣十七年郤克為政</hi>音註<hi>獳乃侯反</hi>
衛<hi>成公二十七年魯宣公九年成公卒子穆公速立</hi>
蔡<hi>文公四年魯宣公十七年文公卒子景公固立</hi>
曹<hi>文公十年魯宣公十四年文公卒子宣公廬立</hi>
陳<hi>靈公六年魯宣公十年靈公弑子成公午立</hi>
把<hi>桓公二十九年</hi>
薛<hi>詳見僖公元年</hi>
莒<hi>季佗元年</hi>
<pb n="2a"/>
邾<hi>定公六年</hi>
許<hi>昭公十四年魯宣公十七年昭公卒靈公立</hi>
小邾<hi>詳見僖公元年</hi>
楚<hi>莊王六年魯宣公十一年盟辰陵討陳春秋始子楚莊王以霸宣十一年楚孫叔敖為令尹宣十二年敗</hi>
　<hi>晉于邲宣十八年莊王卒子共王立</hi>
秦<hi>共公元年魯宣公四年共公卒桓公立</hi>
吳<hi>詳見隠公元年及成公元年</hi>
越<hi>詳見隠公元年<pb n="2b"/>癸匡王丑五年</hi>元年<hi>晉靈十三年齊恵公元年衞成二十七年蔡文四年鄭穆二十年曹文十年陳靈六年把桓二十九年宋文公三年秦共公稻元年楚莊六年</hi>
春王正月公即位<lb/>
　<hi>宣公為弑君者所立受之而不討賊是亦聞乎弑也故如其意焉而書即位以著其自立之罪而不嫌於</hi>
　<hi>同辭美一也有小大則褒詞異惡一也有小大則貶詞異一美一惡無嫌於同</hi>
公子遂如齊逆女音註<hi>尊君命也</hi>
　<hi>魯秉周禮喪未期年遣卿逆女何亟乎太子赤齊出也仲遂殺子赤及其母弟而立宣公懼於見討故結</hi>
　<hi>昏于齊為自安計越典禮以逆之如此其亟而不顧者必敬嬴仲遂請齊立接之始謀也其後滕文公定</hi>
<pb n="3a"/>
　<hi>為三年喪父兄百官皆不欲曰吾宗國魯先君莫之行也喪紀浸廢夫豈一朝一夕之故自文宣莫之行</hi>
　<hi>矣此所謂不待貶絶而罪惡見者也</hi>
三月遂以夫人婦姜至自齊音註<hi>尊夫人也</hi>
　<hi>有不待貶絶而罪惡見者不貶絶以見惡夫人與有罪焉則待貶而後見故不稱氏夫人其如何知惡無</hi>
　<hi>禮如野有死麕能以禮自防如草蟲愆期有待如歸妹之九四則可免矣凡稱婦者其詞雖同立義則異</hi>
　<hi>逆婦姜于齊病文公也以婦姜至自齊責敬嬴也敬嬴嬖妾私事襄仲以其子屬之殺世適兄弟出主君</hi>
　<hi>夫人援成風故事即以子貴為國君母斬焉在衰服之中請昏納婦而其罪隠而未見也故因夫人至特</hi>
　<hi>稱婦姜以顯之此乃春秋推見至隠著妾母當國用事為後世鑒者也槩指為有姑之詞而不察其㫖則</hi>
<pb n="3b"/>
　<hi>精義隱矣</hi>音註<hi>麕音囷</hi>
夏季孫行父如齊<lb/>
　<hi>經書行父如齊而不言其故謂納賂以請㑹者傳也經有不待傳而著者比事以觀斯得矣下書公㑹齊</hi>
　<hi>侯于平州則知此㑹行父請之也又書齊人取濟西田則知其請盖以賂也雖㣲傳其事著矣諸侯立卿</hi>
　<hi>為公室輔猶屋之有楹也而謀國如此亦不待貶絶而惡自見者也不然以行父之勤勞恭儉相三君而</hi>
　<hi>無私積必能以其君顯名與晏嬰等矣</hi>音註<hi>積子賜反相三君而無私積事見襄公五年</hi>
晉放其大夫胥甲父于衛<lb/>
　<hi>放猶羈置母去其所比於専殺者其罪薄乎云爾或以為近正非矣大夫當官既不請於天子而自命以</hi>
<pb n="4a"/>
　<hi>為有罪又不告於司冦而擅刑猶不逺於正乎秦晉戰于河曲撓臾駢之謀者趙穿也若討其不用命則</hi>
　<hi>當以穿為首止治軍門之呼偕貶可也而獨放胥甲父則以趙盾當國穿其族子而盾庇之也桃園之罪</hi>
　<hi>其志固形於此矣故稱國以放見晉政之在私門而成上侵為後戒也</hi>音註<hi>呼去聲止治軍門之</hi>
　<hi>呼事見左傳文公十二年</hi>
公㑹齊侯于平州音註<hi>平州齊地</hi>
　<hi>按左氏曰㑹于平州以定公位魯宣篡立踰年舉國臣子既從之矣若之何位猶未定而有待於平州之</hi>
　<hi>㑹也春秋以来弑君篡國者已列于諸侯則不復致討故曹人以此請負芻于晉夫篡弑之賊毁滅天理</hi>
　<hi>無所容於天地之閒身無存沒時無古今其罪不得赦也以列於㑹而不復討是示天下以無父無君之</hi>
<pb n="4b"/>
　<hi>漸危哉此仲尼所為懼春秋所以作也然欲定其位者魯宣宜稱及齊而曰㑹者討賊之法也凡討亂臣</hi>
　<hi>賊子必深絶其黨而後為惡者孤也</hi>音註<hi>請負芻于晉事見左氏成公十六年</hi>
公子遂如齊<lb/>
　<hi>宣公篡立之罪仲遂主謀為首惡初請于齊遂為上客而並書介使者罪叔孫得臣不能為有無亦從之</hi>
　<hi>也大夫有以死爭者矣然削而不書者以叔仲恵伯死非君命失其所也遂及行父則一再見于經矣如</hi>
　<hi>齊拜成雖削之可也又再書于䇿者於以著其始終成就弑立之謀以戒後世人臣或内交宫禁以固其</hi>
　<hi>寵或外結藩鎮以為之援至於殺生廢置皆出其手而人主不悟者其慮深矣凡此皆直書丁策而義自</hi>
　<hi>見者也</hi>
<pb n="5a"/>
六月齊人取濟西田音註<hi>濟西魯故地僖公取之曹者</hi>
　<hi>魯人致賂以免討而書齊人取田者所以著齊罪春秋討賊尤嚴于利其為惡而助之者所以孤其黨夫</hi>
　<hi>齊魯鄰國盟主之餘業也子惡弑出姜歸而宣公立不能聲罪致討務寧魯亂首與之㑹是利其為惡而</hi>
　<hi>助之也弑君篡國人道所不容而貨賂公行免於諸侯之討則為人臣子者胥不知有君父矣其禍乃自</hi>
　<hi>不知以義為利而以利之可以為利而為之也孟子為梁王極言利國者必至於弑奪而後饜盖得經書</hi>
　<hi>取田之意舉法如此然後人知保義棄利亂臣賊子孤立無徒而亂少弭矣</hi>
秋邾子来朝<lb/>
楚子鄭人侵陳遂侵宋音註<hi>侵蔡遂伐楚以見齊伯侵陳遂侵宋以見楚伯</hi>
<pb n="5b"/>
　<hi>楚書爵而人鄭者貶之也鄭伯本以宋人弑君晉不能討受賂而還以此罪晉為不足與也遂受盟于楚</hi>
　<hi>今乃附楚以亟病中國何義乎書侵陳遂侵宋者以見潛師掠境肆為侵暴非能聲宋罪而討之也既正</hi>
　<hi>此師為不義然後中國之師可舉矣</hi>音註<hi>亟去聲</hi>
晉趙盾帥師救陳音註<hi>於是楚始伯</hi>
　<hi>鄭在王畿之内而附蠻夷陳先代帝王之後而見侵逼此門庭之冦利用禦之者也晉能救陳則存諸夏</hi>
　<hi>遏强暴之師故特褒而書救凡書救者未有不善之也如解倒懸如拯民於塗炭之中知此義則知春秋</hi>
　<hi>用兵之意矣傳稱師救陳宋經不書宋此非闕文乃聖人削之也前方以不能討宋上卿貶而稱人諸侯</hi>
　<hi>㑹而不序今若書救宋則典刑紊矣</hi>
<pb n="6a"/>
宋公<hi>文</hi>陳侯<hi>靈/</hi>衛侯<hi>成/</hi>曹伯<hi>文</hi>㑹晉師于棐林伐鄭音<lb/>
註<hi>此趙盾也大夫而用諸侯之師於是始其曰㑹晉師則不與大夫用諸侯之辭也</hi>
　<hi>列數諸侯而㑹晉趙盾榖梁子以為大趙盾之事以其大之也故曰師此說非也春秋立法君為重而大</hi>
　<hi>夫與師其體敵列數諸侯於帥師之下而又書大夫之名氏則臣疑於君而不可以為訓其曰㑹晉師此</hi>
　<hi>乃謹禮於㣲之意也其立義精矣棐林鄭地也前者地而後伐以為疑詞此其地則以著其美者一美一</hi>
　<hi>惡無嫌於同</hi>音註<hi>數上聲</hi>
冬晉趙穿帥師侵崇音註<hi>崇小國在京兆鄠縣甘亭侵自伐書陽處父入書郤缺書趙穿而後凡役書大夫</hi>
<pb n="6b"/>
　<hi>崇在西土秦所與也晉欲求成於秦不以大義動之而伐其與國則為諼已甚比諸伐楚以救江異矣而</hi>
　<hi>傳謂設此謀者趙穿也意者趙穿已有逆心欲得兵權託於伐國以用其衆乎不然何謀之迂而當國者</hi>
　<hi>亦不裁正而從之也穿之名姓自登史䇿弑君於桃園而上卿以志同受惡其端又見於此書侵以見所</hi>
　<hi>以求成者非其道矣</hi>
晉人宋人伐鄭<lb/>
　<hi>宋人弑君既列於㑹在春秋衰世已免諸侯之討矣論春秋王法則其罪固在法所不赦也而晉人與之</hi>
　<hi>合兵伐鄭是謂以燕伐燕庸愈乎其書晉人宋人非將卑師少盖貶而人之也以貶書伐者若曰聲罪致</hi>
　<hi>討而已有瑕則何以伐人矣</hi>音註<hi>論去聲<pb n="7a"/>甲匡王六寅年崩</hi>二年<hi>晉靈十四弑齊恵二衛成二十八蔡文五鄭穆二十一曹文十一陳靈七杞桓三十宋文四秦共二楚莊七</hi>
春王二月壬子宋華元帥師及鄭公子歸生帥師戰于<lb/>
大棘宋師敗績獲宋華元音註<hi>大夫主戰於是始於是凡戰書大夫</hi>
　<hi>兩軍接刃主將見獲其負明矣又書師敗績詞不贅乎此明大夫雖貴與師等也故將尊師少稱將不稱</hi>
　<hi>師師衆將卑稱師不稱將將尊師衆並書于䇿者示人君不可輕役大衆又重將帥之選其義深矣或曰</hi>
　<hi>元帥三軍之司命而輕重若是班乎自行師而言則以元帥為司命自有國而言則以得衆為邦本鄭使</hi>
　<hi>髙克將兵禦狄于境欲逺克也而不恤其師楚以六卒實從得臣恐喪師也而不恤其將故經以棄師罪</hi>
<pb n="7b"/>
　<hi>鄭以殺其大夫責楚明此義然後知王者之道輕重之權衡矣</hi>音註<hi>將去聲並同逺去聲</hi>
秦師伐晉<lb/>
　<hi>按左氏以報崇也遂圍焦晉用大師于崇乃趙穿私意而無名也故書侵秦人為是興師而報晉則問其</hi>
　<hi>無名之罪也故書伐世豈有欲求成於强國而侵其所與可以得成者乎穿之情見矣宣子當國算無遺</hi>
　<hi>䇿獨懵於此哉其從之也而盾之情亦見矣春秋書事筆削因革必有以也一侵一伐而不書圍焦所以</hi>
　<hi>誅晉卿上侵之意其所由来者漸矣</hi>音註<hi>為去聲懵模總反闇也</hi>
夏晉人宋人衛人陳人侵鄭<lb/>
　<hi>按左氏晉趙盾及諸侯之師侵鄭以報大棘之役初鄭歸生受命于楚以伐宋經不書伐而以宋華元主</hi>
<pb n="8a"/>
　<hi>大棘之戰者盖楚人有詞于宋矣師之老壯在曲直晉主夏盟盾既當國合諸侯之師何畏乎楚何避乎</hi>
　<hi>鬬椒然力非不足而去之者以理曲也故卿不氏而稱人師書侵而不言伐易於訟卦之象曰君子作事</hi>
　<hi>謀始始而不謀將至於興師動衆有不能定者矣晉惟取賂釋宋而不討至於中國之大不能服鄭不競</hi>
　<hi>於楚可不慎乎春秋行事必正其本為末流之若此也其垂戒明矣</hi>
秋九月乙丑晉趙盾弑其君夷臯音註<hi>靈公弑成公黒臀立靈公不君而稱臣以弑者以示良史之法深責執政之臣</hi>
　<hi>趙穿手弑其君董狐歸獄於盾其斷盾之獄詞曰子為正卿亡不越竟反不討賊以是書斷而盾也受其</hi>
　<hi>惡而不敢辭仲尼因其法而不之革其義云何曰正卿當國任事之臣也國事莫酷於君見弑不於其身</hi>
<pb n="8b"/>
　<hi>而誰責乎亡而越竟謂去國而不還也然後君臣之義絶反而討賊謂復讐而不釋也然後臣子之事終</hi>
　<hi>不然是盾偽出而實聞乎故也假令不與聞者而縱賊不討是有今將之心而意欲穿之成乎弑矣惡莫</hi>
　<hi>慘乎意今以此罪盾乃閑臣子之邪心而謹其漸也盾雖欲辭而不受可乎以髙貴鄉公之事觀焉抽戈</hi>
　<hi>者成濟倡謀者賈充而當國者司馬昭也為天吏者將原司馬昭之心而誅之乎亦將致辟成濟而足也</hi>
　<hi>故陳泰曰惟斬賈充可以少謝天下耳昭問其次意在濟也泰欲進此直指昭也然則趙穿弑君而盾為</hi>
　<hi>首惡春秋之大義明矣㣲夫子推見至隠垂法後世亂臣賊子皆以詭計獲免而至愚無知如史太鄧扈</hi>
　<hi>樂之徒皆蒙歸獄而受戮焉君臣父子不相救以至於禽獸也㡬希故曰春秋成而亂臣賊子懼</hi>音<lb/>
　註<hi>斷都亂反並同樂音洛</hi>
<pb n="9a"/>
冬十月乙亥天王崩<lb/>
<hi>乙定王卯元年</hi>三年<hi>晉成公黑臀元年齊恵三衛成二十九蔡文六鄭穆二十二卒曹文十二陳靈八把桓三十一宋文五秦共三楚荘八</hi>
春王正月郊牛之口傷改卜牛牛死乃不郊<lb/>
　<hi>乃不郊為牛之口傷改卜牛而牛又死也不然郊矣禮為天王服斬衰周人告喪于魯史䇿已書而未葬</hi>
　<hi>也祀帝于郊夫豈其時而或謂不以王事廢天事禮乎春秋以来喪紀浸廢有不奔王喪而逺適他國有</hi>
　<hi>不修弔禮而自相聘問固將以是為可舉而不廢也卒至漢文以日易月後世不能復其所由来漸矣春</hi>
　<hi>秋備書其義自見</hi>
<pb n="9b"/>
猶三望<lb/>
　<hi>三望者公羊曰祭泰山河海夫天子有天下凡宇宙之内名山大川皆其所主也故得祭天而有方望無</hi>
　<hi>所不通諸侯有一國則境外之山川他人所主者而可以望乎季氏旅於秦山冉求不能救而夫子責之</hi>
　<hi>者為泰山魯侯所主也大夫何與焉季氏不得旅泰山則河海非魯之封内其不得祭亦明矣猶者可已</hi>
　<hi>不當為之詞</hi>音註<hi>為去聲與音預</hi>
葬匡王<lb/>
　<hi>四月而葬王室不君其禮畧也㣲者徃㑹魯侯不臣其情慢也或曰宣公親之者也而常事不書非矣崩</hi>
　<hi>葬始終之大變豈以是為常事而不書也</hi>
<pb n="10a"/>
楚子伐陸渾之戎音註<hi>陸渾之戎按地志陸渾戎在秦晉西北允姓之戎居之後為秦晉遷于伊川遂從戎號渾户門反</hi>
　<hi>夷狄相攻不志此其志何也為陸渾在王都之側楚又至洛觀兵于周禮問鼎之大小輕重焉故特書于</hi>
　<hi>䇿以謹之</hi>
夏楚人侵鄭<lb/>
　<hi>按左氏晉侯伐鄭鄭及晉平而經不書者仲足削之也鄭本以晉靈不君取賂釋賊為不足與似也而徃</hi>
　<hi>從楚非矣今晉成公初立背僭竊偽邦而歸諸夏則是反之正也春秋大改過許遷善書楚人侵鄭者與</hi>
　<hi>鄭伯之能反正也故獨著楚人侵掠諸夏之罪爾鄭既見侵於楚則及晉平可知矣</hi>
<pb n="10b"/>
秋赤狄侵齊音註<hi>赤狄始見經先儒謂唐叔子孫别在狄者謂之赤狄白秋俗尚赤衣白衣也地譜云洛州春秋赤狄之地</hi>
宋帥圍曹<lb/>
　<hi>按左氏宋文公即位盡逐武穆之族二族以曹師伐宋然不書于經者二族以見逐而舉兵非討罪也及</hi>
　<hi>宋師圍曹報武氏之亂而經書之者端本清源之意也武穆二族與曹之師奚為至於宋哉不能反躬自</hi>
　<hi>治恃宋强以報之兵革何時而息也宋惟有不赦之罪莫之治也故書法如此</hi>
冬十月丙戌鄭伯蘭卒音註<hi>穆公卒靈公夷立</hi>
葬鄭穆公<lb/>
<pb n="11a"/>
<hi>丙定王辰二年</hi>四年<hi>晉成二齊恵四衛成三十蔡文七鄭靈公夷元年弑曹文十三陳靈九把桓三十二宋文六秦共四卒楚莊九</hi>
春王正月公及齊侯平莒及郯莒人不肯公伐莒取向<lb/>
音註<hi>郯己姓國音淡今為東海郡向莒邑音餉今為承縣  莒郯二國相怨故公與齊侯共平之</hi>
　<hi>心不偏黨之謂平以此心平物者物必順以此心平怨者怨必釋惟小人不能宅心之若是也雖以勢力</hi>
　<hi>强之而有不獲成者矣夫以齊魯大國平郯莒小邦宜其降心聽命不待文告之及也然而莒人不肯則</hi>
　<hi>以宣公心有所私繫失平怨之本耳故書取以著其罪及所欲也平者成也取者盜也不肯者心弗允從</hi>
　<hi>莫能强之者也以利心圖成雖强大不能行之於弱小春秋書此戒後世之不知治其本者故行有不得</hi>
<pb n="11b"/>
　<hi>者反求諸己斯可矣</hi>
秦伯稻卒音註<hi>共公卒桓公立</hi>
夏六月乙酉鄭公子歸生弑其君夷音註<hi>靈公弑弟襄公堅立</hi>
　<hi>首謀弑逆者公子宋也懼譖而從之者歸生也而以歸生為首惡何也夫亂臣賊子欲動其惡而不從者</hi>
　<hi>未有能全其身而不死也故季子然問仲由冉求其從之者歟子曰弑父與君亦不從也是以死節許二</hi>
　<hi>子矣歸生懼譖而從公子宋特無求路不可奪之死節耳書為首惡不亦過乎曰歸生與宋並為大夫乃</hi>
　<hi>貴戚之卿同執國政可以不從一也嘗統大師與宋戰獲其元帥已得兵權可以不從二也聞宋逆謀登</hi>
　<hi>時而覺先事誅之猶反手耳夫據殺生之柄仗大義以制人使人聽已猶犬羊之伏於虎也何畏於人懼</hi>
<pb n="12a"/>
　<hi>其見殺而從之也哉計不出此顧以畜老憚殺比方君父歸生之心悖矣故春秋捨公子宋而以弑君之</hi>
　<hi>罪歸之為後世鑒若司馬亮沈慶之等苟知此義則能討罪人不至於失身為賊所制矣</hi>
赤狄侵齊<lb/>
秋公如齊公至自齊<lb/>
　<hi>君行告至常事不書宣公比年如齊而皆致者危之也夫以篡弑謀於齊而取國以土地賂齊而請㑹以</hi>
　<hi>卑屈事齊而求安上不知有天王下不知有方伯惟利交是奉而可保乎髙固之事亦殆矣故比年如齊</hi>
　<hi>而皆致以戒後世之欲利有攸徃者惟義之與比為可安耳</hi>音註<hi>比去聲夫平聲</hi>
冬楚子伐鄭<lb/>
<pb n="12b"/>
<hi>丁定王巳三年</hi>五年<hi>晉成三齊恵五衛成三十一蔡文八鄭襄公堅元年曹文十四陳靈十把桓三十三宋文七秦桓公榮元年楚莊十</hi>
春公如齊<lb/>
夏公至自齊<lb/>
秋九月齊髙固来逆子叔姬音註<hi>髙固齊大夫</hi>
　<hi>按左氏公如齊髙固使齊侯止公請叔姬焉書夏公至自齊秋齊髙固来逆子叔姬罪宣公也其曰来者</hi>
　<hi>以公自為之主稱子者或謂别於先公之女也諸侯嫁女於大夫主大夫以與之者為體敵也而公自為</hi>
　<hi>之主壓尊毁列卑朝廷慢宗廟矣夫以鄭國褊小楚公子圍之貴驕强大来娶于鄭子産辭而却之使館</hi>
<pb n="13a"/>
　<hi>于外欲野賜之㡬不得撫有其室而宣公以魯國周公之後逼於髙固請婚其女强委禽焉而不能止惟</hi>
　<hi>不知以禮為守身之榦是以得此辱也春秋詳書為後世鑒欲人之必謹於禮以定其位不然卑巽妄說</hi>
　<hi>不近於禮奚足逺恥辱哉</hi>音註<hi>㡬不得撫有其室事見左傳昭公元年</hi>
叔孫得臣卒<lb/>
　<hi>内大夫卒無有不日者以春秋魯史也其或不日則見恩數之畧爾仲遂如齊謀弑子赤叔孫得臣與之</hi>
　<hi>偕行在宣公固有援立之私其恩數豈畧而不書日是聖人削之也君臣父子妃妾適庶人道之大倫也</hi>
　<hi>方仲遂以殺適立庶徃謀於齊而與得臣並使也若懵然不知其謀或知之而不能救則將焉用彼相矣</hi>
　<hi>春秋治子赤之事専在仲遂以其内交宫禁外結强鄰大惡無所分也而叔孫得臣有同使于齊之罪故</hi>
<pb n="13b"/>
　<hi>特不書日以貶之若曰大夫而不能為有無者不足加以恩數云爾</hi>音註<hi>見音現</hi>
冬齊髙固及子叔姬来<lb/>
　<hi>左氏曰反馬也禮嫁女留其送馬不敢自安及廟見成婦遣使反馬則髙固親来非禮也又禮女子有行</hi>
　<hi>逺父母者嵗一歸寧今見逆逾時未易嵗也而叔姬亟来亦非禮也故書及書来以著齊罪也大夫適他</hi>
　<hi>國必有君命與公事否則禮法之所禁而可犯乎恵公許其臣越禮恣行而莫遏髙固委其君踰境自如</hi>
　<hi>而不忌則人欲己肆矣凡婚姻常事不書而書此者則以為非常為後世戒也</hi>
楚人伐鄭<lb/>
<hi>戊定王午四年</hi>六年<hi>晉成四齊恵六衛成三十二蔡文九鄭襄二曹文十五陳靈十一把桓三十四宋文<pb n="14a"/>八秦桓二楚莊十一</hi>
春晉趙盾衛孫免侵陳<lb/>
　<hi>按傳稱陳及楚平荀林父伐陳經皆不書者以下書晉衛加兵于陳即陳及楚平可知矣以趙盾孫免書</hi>
　<hi>侵即林父無詞可稱亦可知矣愛人不親反其仁治人不治反其智晉嘗命上將帥師救陳又再與之連</hi>
　<hi>兵伐鄭今而即楚無乃於己有闕盍亦自反可也不内省徳遽以兵加之則非義矣故林父不書伐而盾</hi>
　<hi>免書侵以正晉人所以主盟非其道也</hi>音註<hi>傳去聲</hi>
夏四月<lb/>
秋八月螽<lb/>
<pb n="14b"/>
　<hi>傳謂螽為榖災虐取于民之效也先是公伐莒取向後再如齊伐莱軍旅數起賦斂既繁戾氣應之矣夫</hi>
　<hi>善惡之感萌於心而災祥之應見於事宣公不知舍惡遷善以補前行之愆而用兵不息災異數見年榖</hi>
　<hi>不豐國用空乏卒至於改助法而稅民盖自此始矣經於螽螟一物之變必書于策示後世天人感應之</hi>
　<hi>理不可誣當慎其所感也</hi>
冬十月<lb/>
　<lb/>
　<lb/>
　春秋傳卷十六<lb/>
</p>
<p>
</p>
  </div>
</body>
</text>
</TEI>
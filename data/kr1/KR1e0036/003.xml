<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳三</head>
    <p>
<pb n="1a"/>
欽定四庫全書<lb/>
　春秋傳三　　　　　　宋　胡安國　撰<lb/>
　　隠公下<lb/>
<hi>丙桓王寅五年</hi>八年<hi>齊僖十六晉哀三蔡宣三十五卒衞宣四鄭莊二十九曹桓四十二陳桓三十杞武三十六宋殤五秦寧公元年楚武二十六</hi>
春宋公衞侯遇于垂音註<hi>垂衞地特相遇不書書宋衞将以為參盟也</hi>
三月鄭伯使宛來歸祊音註<hi>宛鄭大夫也音苑祊鄭祀泰山之邑音崩</hi>
庚寅我入祊<lb/>
<pb n="1b"/>
　<hi>鄭伯欲以泰山之祊易許田前此來輸平者以言請之矣未入地也至是來歸祊者其地既輸矣未易許</hi>
　<hi>也周制六年五服一朝故於天子之郊有朝宿之地又六年王乃時廵諸侯各朝於方嶽故於泰山之旁</hi>
　<hi>有湯沐之邑諸侯於王畿之内方嶽之下皆有是乎成王以周公有大勲勞故特賜之許田為朝宿之地</hi>
　<hi>如皆有焉盡天子之郊不足為其地矣宣王以鄭伯母弟懿親故特賜之祊田為湯沐之邑如皆有焉盡</hi>
　<hi>泰山之旁不足為其邑矣祊近於魯許鄰於鄭各以其近者相易何以不可乎用是見鄭有無君之心而</hi>
　<hi>謂天王不復能廵狩矣用是見鄭有無親之心而敢與人以先祖所受之邑矣其言我入祊者祊非我有</hi>
　<hi>也入者不順之詞義不可而强入之也</hi>
夏六月已亥蔡侯考父卒音註<hi>宣公卒桓侯封人立</hi>
<pb n="2a"/>
辛亥宿男卒<lb/>
　<hi>天王崩告於諸侯則不名諸侯薨以名赴而自别於大上禮也古者死而不諡不以名為諱周人以諡易</hi>
　<hi>名於是乎有諱禮故君薨赴於他國則曰寡君不禄敢告執事春秋之時遵用此禮凡赴者皆不以名矣</hi>
　<hi>經書其終雖五霸强國齊桓晉文之盛莫不以名者是仲尼筆之也赴不以名而書其名者與魯通也已</hi>
　<hi>通而不名者舊史失之耳未通而名者有所證矣故傳此義者記於禮篇曰諸侯不生名夫生則不名死</hi>
　<hi>則名之别於大上示君臣尊卑之等蓋禮之中也諸侯薨赴不以名而仲尼革之必以名書變周制矣春</hi>
　<hi>秋魯史聖人修之也而孟子謂之作以此類也</hi>
秋七月庚午宋公齊侯衞侯盟于瓦屋音註<hi>瓦屋周地此參盟之<pb n="2b"/>始有參盟然後有主盟也</hi>
　<hi>程氏曰宋為主盟與鄭絶也大道隠而家天下然後有誥誓忠信薄而人心疑然後有詛盟盟詛煩而約</hi>
　<hi>劑亂然後有交質子至是傾危之俗成民不立矣春秋革薄從忠於參盟書日謹其始也周官設司盟掌</hi>
　<hi>盟載之法凡邦國有疑則請盟於會同聼命於天子亦聖人待衰世之意爾徳又下衰諸侯放恣其屢盟</hi>
　<hi>也不待㑹同其私約也不繇天子口血未乾而渝盟者有矣其末至於交質子猶有不信者焉春秋謹參</hi>
　<hi>盟善胥命美蕭魚之㑹以信待人而不疑也蓋有志於天下為公之世凡此類亦變周制矣</hi>音註<lb/>
　<hi>約於妙反質音置繇音由乾音干</hi>
八月𦵏蔡宣公<lb/>
<pb n="3a"/>
九月辛卯公及莒人盟于浮來音註<hi>浮來莒邑此好莒之始魯君特會外大夫始此</hi>
　<hi>莒小國人㣲者而公與之盟故特言及以譏失禮且明非大夫之罪也易曰謙尊而先卑而不可踰隠公</hi>
　<hi>可謂謙矣何以譏之為失禮曰謙亨君子以裒多益寡稱物平施屈千乘之尊下與小國之大夫盟豈稱</hi>
　<hi>物平施之謂乎太卑而可踰非謙徳矣</hi>音註<hi>裒蒲侯反稱尺證反施始䜴反</hi>
螟<lb/>
冬十有二月無駭卒音註<hi>公不與小斂故不書日卒而後賜族故不書氏</hi>
　<hi>無駭書名未賜族也諸侯之子為大夫則稱公子其孫也而為大夫則稱公孫公孫之子與異姓之臣未</hi>
<pb n="3b"/>
　<hi>賜族而身為大夫則稱名無駭俠之類是也已賜族而使之世為大夫則稱族如仲孫叔孫季孫之類是</hi>
　<hi>也古者置卿必求賢徳不以世官春秋之初猶為近古故無駭與俠皆書名耳其後官人以世無不賜之</hi>
　<hi>族或以字或以諡或以官或以邑而先王之禮亡矣至於三家專魯六卿分晉諸侯失國出奔者相繼職</hi>
　<hi>此由也按禮天子寰内諸侯世其禄而不嗣然則諸侯所置大夫嗣其位而不易豈禮也哉觀春秋所書</hi>
　<hi>而是非之迹著矣治亂之效明矣</hi>音註<hi>寰音縣丁桓王夘六年</hi>九年<hi>齊僖十七晉哀四衛宣五蔡桓侯封人元年鄭荘三十曹桓四十三陳桓三十一把武三十七宋殤六秦寧二楚武二十七</hi>
春天王使南季來聘音註<hi>南季天子大夫也</hi>
<pb n="4a"/>
　<hi>按周禮行人王者待諸侯有時聘以結好閒問以諭志而榖梁子何以獨言聘諸侯非正也古者諸侯於</hi>
　<hi>天子比年一小聘三年一大聘五年一朝天子於諸侯不可以若是恝故亦有聘問之禮焉隠公即位九</hi>
　<hi>年於此而史䇿不書遣使如周則是未嘗聘也亦不書公如京師則是未嘗朝也一不朝則貶其爵再不</hi>
　<hi>朝則削其地如隠公者貶爵削地可也刑則不舉遣使聘焉其斯以為不正乎經書公如京師者一朝于</hi>
　<hi>王所者二卿大夫如京師者五舉魯一國則天下諸侯怠慢不臣可知矣書天王來聘者七錫命者三歸</hi>
　<hi>脤者一賵𦵏者四則問於他邦及齊晉秦楚之大國又可知矣王之不王如此征伐安得不自諸侯出乎</hi>
　<hi>諸侯之不臣如此政事安得不自大夫出乎君臣上下之分易矣陪臣執國命夷狄制諸夏矣其原皆自</hi>
　<hi>天王失威福之柄也春秋於此葢有不得已焉爾矣</hi>音註<hi>恝苦八反</hi>
<pb n="4b"/>
三月癸酉大雨震電庚辰大雨雪音註<hi>雨于付反</hi>
　<hi>震電者陽精之𤼵雨雪者隂氣之凝周三月夏之正月也雷未可以出電未可以見而大震電此陽失節</hi>
　<hi>也雷已出電已見則雪不當復降而大雨雪此隂氣縱也夫隂陽運動有常而無忒凡失其度人為感之</hi>
　<hi>也今陽失節而隂氣縱公子翬之䜛兆矣鍾巫之難萌矣春秋災異必書雖不言其事應而事應具存惟</hi>
　<hi>明於天人相感之際響應之理則見聖人所書之意矣</hi>
俠卒音註<hi>俠魯大夫未賜族者音叶</hi>
夏城郎音註<hi>郎魯邑</hi>
　<hi>城者禦暴保民之所而城有制役有時大都不過三國之一邑無百雉之城制也魯嘗城費城郈其後復</hi>
<pb n="5a"/>
　<hi>墮焉則越禮而非制矣凡土功龍見而戒事火見而制用水昏正而栽日至而畢時也隠公城中丘城郎</hi>
　<hi>而皆以夏則妨農務而非時矣城不踰制役不違時又當分財用平板榦稱畚築程土物議逺邇畧基址</hi>
　<hi>揣厚薄仞溝洫具餱糧度有司量功命日不愆于素然後為之可也况失其時制妄興大作無愛養斯民</hi>
　<hi>之意者其罪之輕重見矣</hi>音註<hi>費音秘墮許規反栽才代反又音再畚布衮反</hi>
秋七月<lb/>
冬公㑹齊侯于防音註<hi>防宋地明年魯取之</hi>
　<hi>周官行人曰時㑹以𤼵四方之禁此謂非時而合諸侯以禁止天下之不義也列國何為有此名凡書會</hi>
　<hi>皆譏也謂非王事相會聚爾左傳稱宋公不王鄭伯以王命討之使來告命㑹于防謀伐宋也于中丘為</hi>
<pb n="5b"/>
　<hi>師期也亦謂之非王事可乎曰以王命討宋而聴征討之禁於王都雖召陵之舉不是及矣始則私相會</hi>
　<hi>為謀于防中則私相盟為師期于鄧終則乗敗人而深為利以取二邑歸諸已奉王命討不庭者果如是</hi>
　<hi>乎經之書會書伐而不異其文以此</hi>音註<hi>召音邵戊桓王辰七年</hi>十年<hi>齊僖十八晉哀五衛宣六蔡桓二鄭荘三十一曹桓四十四陳桓王十二把武三十八宋殤七秦寧三楚武二十八</hi>
春王二月公㑹齊侯鄭伯于中丘<lb/>
夏翬帥師㑹齊人鄭人伐宋<lb/>
　<hi>翬不氏先期也始而㑹宋以伐鄭固請而行今而㑹鄭以伐宋先期而徃不待鍾巫之變知其有無君之</hi>
<pb n="6a"/>
　<hi>心矣夫亂臣賊子積其強惡非一朝一夕之故及權勢已成威行中外雖欲制之其将能乎故去其公子</hi>
　<hi>以戒兵柄下移制之於未亂也</hi>
六月壬戌公敗宋師于菅音註<hi>齊鄭後期故公獨敗宋師書敗宋未陳也菅宋地古頑反</hi>
辛未取郜辛巳取防音註<hi>郜防宋二邑鄭入之以歸于我也鄭取郜防歸于我不書鄭譏不在鄭晉取濟西汶陽邾田歸于我不書晉譏不在晉也郜音告</hi>
　<hi>内大惡其辭婉小惡直書而不隠夫諸侯分邑非其有而取之盜也曷不隠乎於取之中猶有重焉者若</hi>
　<hi>成公取鄟襄公取邿昭公取鄫皆覆人之邦而絶其嗣亦書曰取所謂猶有重焉者此也故取郜取防直</hi>
<pb n="6b"/>
　<hi>書而不隠也其不言戰而言敗敗之者為主彼與戰而此敗之也皆陳曰戰詐戰曰敗</hi>音註<hi>陳音</hi>
　<hi>陣</hi>
秋宋人衞人入鄭<lb/>
宋人<hi>殤</hi>蔡人<hi>宣/</hi>衞人<hi>宣/</hi>伐戴鄭伯伐取之音註<hi>戴小國</hi>
　<hi>稱伐稱取兼之也或疑鄭人兵力不能取戴兼三國之師非矣什圍伍攻正也以寡覆衆竒也莊公蓋嘗</hi>
　<hi>克叔段敗王師困州吁而入許能以竒勝可知矣故駐師於郊多方以誤之也四國巳闘起乗其弊一舉</hi>
　<hi>而兼取之卞莊子之術也然則可乎孟子曰善戰者服上刑稱伐取音其以鄭莊公殘民之甚當此刑矣</hi>
　音註<hi>卞莊子魯卞邑大夫</hi>
<pb n="7a"/>
冬十月壬午齊人鄭人入郕音註<hi>郕小國</hi>
　<hi>左氏傳云宋公不王鄭伯以王命致討而郕人不㑹齊鄭入郕討違王命也程氏謂宋本以公子馮在鄭</hi>
　<hi>故二國交惡春秋不見其為王討也王臣不行王師不出矯假以逞私忿耳此說據經為合若討違王命</hi>
　<hi>則不書入矣入者不順之詞也苟以為難詞則齊鄭大國於討郕何難哉巳桓王已八年</hi>十有一年<hi>齊僖十九晉哀六衞宣七蔡桓三鄭莊三十二曹桓四十五陳桓三十三把武三十九宋殤八秦寧四楚武二十九</hi>音註<hi>干寳曰十盈則更始以竒從盈數故曰有</hi>
春滕侯薛侯來朝音註<hi>此諸侯朝魯之始亦旅見之始</hi>
　<hi>諸侯朝於諸侯禮乎孔子曰邦君為兩君之好有反坫周禮行人凡諸侯之邦交殷相聘世相朝也然謂</hi>
<pb n="7b"/>
　<hi>之殷則得中而不過謂之世則終諸侯之世而一相朝其為禮亦節矣周衰典禮大壊諸侯放恣無禮義</hi>
　<hi>之交惟强弱之視以魯事觀焉或來朝而不報其禮或屢徃而不納以歸無合於中聘世朝之制矣且列</hi>
　<hi>國於天子述所職者葢闕如也而自相朝聘可乎凡大國來聘小國來朝一切書而不削皆所以示譏滕</hi>
　<hi>薛二君不特言者又譏旅見也非天子不旅見諸侯偃然受之而不辭亦以見隐公之志荒矣</hi>音註<lb/>
　<hi>好去聲坫丁念反</hi>
夏公會鄭伯于時來音註<hi>時來鄭地</hi>
秋七月壬午公及齊侯鄭伯入許<lb/>
　<hi>書會則伐許者本鄭志也書及則入許者公所欲也隠公即位十有一年天王遣使來聘者再而未嘗朝</hi>
<pb n="8a"/>
　<hi>于京師罪一也平王崩不奔喪會𦵏致使武氏子來求賻罪二也禮樂征伐自天子出而擅興兵甲為宋</hi>
　<hi>而伐邾為鄭而伐宋罪三也山川土田各有封守上受之天王下傳之先祖而取郜及防入祊易許罪四</hi>
　<hi>也今又入人之國而逐其君罪五也凡此五不韙者人臣之大惡而隠公兼有之然則不善之殃豈特始</hi>
　<hi>於惠成於桓而隠之積亦不可得而揜矣使隠公者為國以禮而自强於善豈有鍾巫之難乎是故春秋</hi>
　<hi>所載以人事言則是非善惡之迹設施於前而成敗吉凶之效見於後以天道言則感應之理明矣不可</hi>
　<hi>不察也</hi>音註<hi>韙音偉</hi>
冬十有一月壬辰公薨<lb/>
　<hi>致隠讓國立不以正惠公之罪也致桓弑君幾不早斷隠公之失也既有讒人交亂其間憂虞之象著矣</hi>
<pb n="8b"/>
　<hi>而曰使營菟裘吾将老焉是猶豫留時辨之弗早辨也其及也宜隠公見弑魯史舊文必以實書其曰公</hi>
　<hi>薨者仲尼親筆也古者史官以直為職而不諱國惡仲尼筆削舊史斷自聖心於魯君見弑削而不書者</hi>
　<hi>葢國史一官之守春秋萬世之法其用固不同矣不書弑示臣子於君父有隠避其惡之禮不書地示臣</hi>
　<hi>子於君父有不沒其實之忠不書𦵏示臣子於君父有討賊復讎之義非聖人莫能修謂此類也夫賊不</hi>
　<hi>討讎不復而不書𦵏則服不除寢苫枕戈無時而終事也以此法討賊至嚴矣故曰春秋成而亂臣賊子</hi>
　<hi>懼</hi>音註<hi>苫始占反</hi>
　　<hi>右隠公十有一年書于經者其事七十有六以為經世之典撥亂反正之書百王不易之大法其詳</hi>
　　<hi>可得聞乎謂一為元則知祖述憲章以體元為人主之職謂周正為春則知立制度改正朔以夏正</hi>
<pb n="9a"/>
　　<hi>為可行之時謂正月為王正則知天下之定于一也隠公不書即位則知父子君臣之大倫不可廢</hi>
　　<hi>也與邾儀父宋人盟而皆書曰及則知以忠信誠慤為先而盟誓不足貴也大叔出奔共而書曰鄭</hi>
　　<hi>伯克段則知以親愛為主而恩義之輕重不可偏也來賵仲子而冡宰書名則知夫婦人倫之本而</hi>
　　<hi>嫡妾之名分不可亂也祭伯朝魯直書曰來則知人臣義無私交而朋黨之原不可長也公子益師</hi>
　　<hi>書卒則知春秋貴大臣而恩禮之哀榮不可恝也元者何仁是也仁者何心是也建立萬法酬酢萬</hi>
　　<hi>事帥馭萬夫統理萬國皆此心之用也堯舜禹以天下相授堯所以命舜舜亦以命禹首曰人心惟</hi>
　　<hi>危道心惟㣲周公稱乃考文王惟克厥宅心乃克立兹常事故一心定而萬物服矣春之為夏正何</hi>
　　<hi>也夫斗指寅然後謂之春建已然後謂之夏故易曰兊正秋也以兊為正秋則坎為正冬必矣今以</hi>
<pb n="9b"/>
　　<hi>冬為春則四時易其位春秋正名之書豈其若是哉故程氏謂周正月非春也假天時以立義耳商</hi>
　　<hi>人以建丑革夏正而不能行之於周周人以建子革商正而不能行之於秦秦人以建亥為正固不</hi>
　　<hi>可行矣自漢世改用夏時經歴千載以至于今卒不能易謂為百王不易之大法指此一事可知矣</hi>
　　<hi>仲尼豈以欺後世哉王正月之定于一何也天無二日土無二王家無二主尊無二上道無二致政</hi>
　　<hi>無二門故議常經者黜百家尊孔氏諸不在六藝之科者勿使並進此道術之歸于一也言致理者</hi>
　　<hi>欲令政事皆出中書而變禮樂革制度則流故竄殛之刑隨其後此國政之歸於一也若乃關私門</hi>
　　<hi>廢公道各以便宜行事是人自為政謬於春秋大一統之義矣盟于昧而書及公所欲也盟于宿而</hi>
　　<hi>書及公立而求成焉非若小國之於大國不得已而要盟者後七年為宋而伐邾昧之盟其刑牲歃</hi>
<pb n="10a"/>
　　<hi>血果何為也後十年為鄭而伐宋宿之盟要質鬼神又安在乎比事以觀而盟不足責亦審矣世衰</hi>
　　<hi>道隠民彛泯亂若宋殤之於馮也衞侯鄭之於叔武瑕也皆為利争不勝計也而莊公獨以順母為</hi>
　　<hi>辭養成段惡夫中也養不中才也養不才故人樂有賢父兄也仁人之於兄弟不藏怒焉不宿怨焉</hi>
　　<hi>親愛之而已矣象憂亦憂象喜亦喜恩掩義也使吏治其國而象不得有為義勝恩也恩義並立而</hi>
　　<hi>中持衡焉段雖凶逆焉攸亂此春秋責荘公之意也太宰建邦六典以佐王治邦國者也而承命以</hi>
　　<hi>賵諸侯之妾不知其不可是為不智知其不可而不言是為不忠不忠不智之人而可以居百僚之</hi>
　　<hi>長乎故貶而書名賤之也或曰安知咺之不言如其不用何言而不用則辭其位而不居禮也今奉</hi>
　　<hi>命而來則知其阿諛順㫖無體國愛君之義矣其貶而書名非宰也夫危而不持顛而不扶則将焉</hi>
<pb n="10b"/>
　　<hi>用彼相若以其嘗為冡宰不論功罪而曲以禮貎加之非春秋責相之意矣君子有更相汲引交好</hi>
　　<hi>以為公小人有互相朋黨比周以為私其迹雖同而情異不可不察也祭伯朝魯安知其為私而不</hi>
　　<hi>與乎隠公之立未嘗請命王法所當治也祭伯為王卿士不能詔王以正典刑而逺來朝之其為阿</hi>
　　<hi>私審矣故尹氏來訃不稱爵祭叔來聘不言使皆以明人臣之義杜朋黨之原耳大夫書卒見君臣</hi>
　　<hi>之義也不書𦵏明尊卑之等也或日或不日著禮貎之差也名而不書氏者身自為卿而非世也其</hi>
　　<hi>稱公子以貴戚故使為卿也不書官者不請於王而自命也其有将兵而會戰奉使而出疆名姓巳</hi>
　　<hi>登於史册如公子翬者而不書卒何也迷國誤朝躬行弑逆則有天討之刑矣公子遂之罪亦同而</hi>
　　<hi>書卒何也因事之變以明卿卒不繹之禮而義不繫於遂也季孫意如無事之變而書卒獨何歟春</hi>
<pb n="11a"/>
　　<hi>秋有變例定哀多微辭季氏逐昭公殺務人而立宋若有漢髙帝之公不賞私勞則三家退聼公室</hi>
　　<hi>張矣定公幸於禍而忘其讎誘於利而㤀其辱以意如為大矣而不討先君之賊也天理滅矣是故</hi>
　　<hi>比事以觀其異同可見觸類而長其指意無窮以一年之事考之則二百四十二年之行事皆可見</hi>
　　<hi>矣以為經世之典撥亂反正之書百王不易之大法豈不信夫</hi>音註<hi>務人即公為昭公太子</hi>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十一</head>
    <p>
<pb n="1a"/>
欽定四庫全書<lb/>
　春秋傳卷十一　　　　　宋　胡安國　撰<lb/>
　　僖公上<hi>公名申荘公之子閔公之兄諡法小心畏忌曰僖</hi>
周<hi>惠王十八年魯僖公八年惠王崩子襄王立</hi>
鄭<hi>文公十四年魯僖公三十二年文公卒子穆公驩立</hi>
齊<hi>桓公二十七年魯僖公十七年桓公卒寺人貂作亂立無虧僖十八年殺無虧孝公昭立僖二十七年孝</hi>
　<hi>公卒弟昭公潘立</hi>
宋<hi>桓公二十三年魯僖公九年桓公卒子襄公兹父立僖十九年盟于曹南  宋襄公圖霸僖二十一年為</hi>
<pb n="1b"/>
　　<hi>鹿上之盟以求諸侯於楚僖二十二年及楚戰敗于泓二十三年襄公卒子成公王臣立</hi>
晉<hi>獻公十八年魯僖公九年獻公卒子奚齊立冬殺奚齊卓子立僖十年弑卓子惠公夷吾立僖二十三年</hi>
　　<hi>惠公卒懷公圉立僖二十四年殺懷公文公重耳立僖二十八年敗楚人于城濮合諸侯于踐土文公主</hi>
　　<hi>伯魯僖公三十二年文公卒子襄公驩立僖三十三年敗秦于殽襄公繼伯是年敗狄于箕</hi>
衞<hi>文公元年魯僖公二十五年文公卒子成公立僖二十八年成公奔楚衞元咺奉叔武以受盟于踐土衞</hi>
　<hi>成復歸殺叔武晉人執衞侯元咺立公子瑕僖三十年殺瑕衞成公歸衞</hi>
蔡<hi>穆公十六年魯僖公十四年穆公卒子荘公甲午立</hi>
曹<hi>昭公三年魯僖公七年昭公卒子共公襄立僖二十八年晉文公執曹伯畀宋人是年曹伯歸曹</hi>
<pb n="2a"/>
滕<hi>詳見隱公元年魯僖公十九年宋執滕宣公</hi>
陳<hi>宣公三十四年魯僖公十二年宣公卒子穆公欵立僖二十八年穆公卒子共公朔立</hi>
把<hi>杜氏年表武公十二年入春秋至僖公二十三年始載把成公卒弟桓公姑容立而攷之史記自武公靖</hi>
　<hi>公共公徳公至桓公姑容立共九十六年而無成公一代世本譙周索隱徐廣所説又云惠公生成公桓</hi>
　<hi>公各有互異又如春秋所書隱四年伐把桓三年来朝三年㑹把荘二十五年伯姬歸把傳並不載何公</hi>
　<hi>今但當以左傳所載桓公及杜氏年表為正可也</hi>
薛<hi>魯荘公三十一年載薛伯卒</hi>
莒<hi>詳見隱公元年魯僖公二十六年傳見莒茲㔻公</hi>
<pb n="2b"/>
邾<hi>文公七年</hi>
許<hi>穆公三十九年魯僖公四年穆公卒于師僖公業立</hi>
小邾<hi>魯荘公五年書郳黎来至魯僖公七年始書小邾子始爵命也自郳黎来為小邾子天下無未命諸</hi>
　<hi>侯矣</hi>
楚<hi>成王十三年魯僖公元年始書楚僖四年齊桓公服楚召陵僖二十二年楚敗宋于泓皆子文為令尹時</hi>
　<hi>也僖二十三年子文使子玉為令尹僖二十八年晉敗楚于城濮</hi>
秦<hi>穆公元年魯僖公十五年戰韓始見經僖二十四年納晉文公僖三十三年晉襄公敗秦于殽遂成秦晉</hi>
　<hi>七十二年兵爭之始</hi>
<pb n="3a"/>
吳<hi>詳見隱公元年</hi>
越<hi>詳見隱公元年壬惠王十戌八年</hi>元年<hi>齊桓二十七年晉獻十八年衞文公燬元年蔡穆十六年鄭文十四年曹昭三年陳宣三十四年把恵十四年宋桓二十三年秦穆公任好元年楚成十三年</hi>
春王正月<lb/>
　<hi>不書即位内無所承上不請命也閔公薨夫人孫于邾慶父出奔莒公於是焉以成風所屬而季子立之</hi>
　<hi>内無所承也嗣子定位於初喪而魯使不告于周明年正位改元而周使亦不至于魯又明年服喪已畢</hi>
　<hi>而不見于京師上不請命也承國於先君者父子之倫請命於天王者君臣之義今僖公内無所承上不</hi>
<pb n="3b"/>
　<hi>請命不書即位正王法也是故有四海而即天王之位者受之於天者也有一國而即諸侯之位者受之</hi>
　<hi>於王者也受之於天者必奉若天遣而後能保天下受之於王者必謹守王度而後能保其國</hi>音註<lb/>
　<hi>孫音遜屬章欲反使去聲見音現</hi>
齊師<hi>桓</hi>宋師<hi>桓/</hi>曹師<hi>昭/</hi>次于聶北救郉音註<hi>聶北郉地聶音躡</hi>
　<hi>三國稱師見兵力之有餘也聶北書次譏救郉之不速也春秋大義伐而書次其次為善遂伐楚次于陘</hi>
　<hi>美之也救而書次其次為貶救郉次于聶北譏之也聖人之情見矣故救患分災於禮為急而好攻戰樂</hi>
　<hi>殺人者於罪為大</hi>音註<hi>見音現好去聲樂音洛</hi>
夏六月郉遷于夷儀音註<hi>夷儀郉地</hi>
<pb n="4a"/>
齊師宋師曹師城郉<lb/>
　<hi>書郉遷于夷儀見齊師次止緩不及事也然郉以自遷為文而再書齊師宋師曹師城郉者美桓公志義</hi>
　<hi>卒有救患之功也不以王命興師亦聖人之所與乎中國衰微夷狄猾夏天子不能正至于遷徙奔亡諸</hi>
　<hi>侯有能救而存之則救而存之可也以王命興師者正能救而輿之者權</hi>
秋七月戊辰夫人姜氏薨于夷齊人以歸音註<hi>左傳在閔二年不書齊人殺諱之書地者明在外薨</hi>
　<hi>夫人薨不地其曰薨于夷故也桓公召而殺之也其曰齊人以歸者以其喪歸于魯也齊為盟主義得舉</hi>
　<hi>法是伯者之所以行乎諸侯也既誅其人又歸其喪何居魯欲拒而勿受乎則子無讎母之義受而葬之</hi>
<pb n="4b"/>
　<hi>乎已絶者復得享小君之禮典刑紊矣故特書以歸而不曰歸夫人之喪以者不以者也</hi>音註<hi>居音</hi>
　<hi>基復扶又反</hi>
楚人伐鄭音註<hi>荆始書楚</hi>
　<hi>楚稱人浸强也荘公十年敗蔡師虜獻舞固已强矣然獨舉其號者始見于經則本其僭竊之罪正其始</hi>
　<hi>封之名著王法也二十三年来聘嘉其慕義乃以人書二十八年伐鄭惡其猾夏復以號舉至是又伐鄭</hi>
　<hi>也亦書人者豈許其伐國而人之乎會中華執盟主朝諸侯長齊晉其所由来者漸矣</hi>音註<hi>見音</hi>
　<hi>現惡去聲復扶又反長展兩反</hi>
八月公會齊侯宋公鄭伯曹伯邾人于檉音註<hi>檉宋地音嗔衣<pb n="5a"/>裳之㑹六</hi>
九月公敗邾師于偃音註<hi>偃邾地</hi>
　<hi>檉之㑹謀救鄭而公與邾人咸與焉則是志同而謀協也今既㑹郊人于檉又敗邾師于偃於此責公無</hi>
　<hi>遏强暴安中國之誠矣凡此類皆直書其事而義自見也詐戰曰敗敗之者為主</hi>音註<hi>與音預見</hi>
　<hi>音現</hi>
冬十月壬午公子友帥師敗莒師于酈獲莒挐音註<hi>酈力知反挐女居反又音拏</hi>
　<hi>按公羊慶父走莒莒人逐之將由乎齊齊人不納却反舍于汶水之上使奚斯入請不可而死莒人曰吾</hi>
<pb n="5b"/>
　<hi>已得子之賊以求賂乎魯魯人弗與為是興師而来伐然則罪在莒也而以季友主此戰何也抑鋒止鋭</hi>
　<hi>喻以詞命使知不縮而引去則善矣今至於兵刃既接又用詐謀擒其主將此强國之事非王者之師春</hi>
　<hi>秋之志故以季友為主而書敗獲責之備也</hi>音註<hi>為于偽反將去聲</hi>
十有二月丁巳夫人氏之喪至自齊<lb/>
　<hi>夫人預弑二君幾於亡國大義已絶不可復入宗廟矣書孫于邾薨于夷者絶哀姜也書齊人以歸夫人</hi>
　<hi>氏之喪至自齊者譏桓公也不稱姓者殺于齊不去氏者受於魯</hi>音註<hi>復扶又反孫音遜去起吕</hi>
　<hi>反癸惠王十亥九年</hi>二年<hi>齊桓二十八晉獻十九衞文二蔡穆十七鄭文十五曹昭四陳宣三十五把惠<pb n="6a"/>十五宋桓二十四秦穆二楚成十四</hi>
春王正月城楚丘<lb/>
　<hi>楚丘衞邑桓公帥諸侯城之而封衞也不書桓公不與諸侯專封也木𤓰美桓公而夫子録之意豈異乎</hi>
　<hi>不與專封正王法也木𤓰有取焉善衞人之情也曷為善之報者天下之利以徳報徳則民有所勸矣城</hi>
　<hi>楚丘畧而不書城郉詞繁而不殺何也按周制凡封國大宗伯儐司儿筵設黼扆内史作䇿命是天子大</hi>
　<hi>權非諸侯所得擅而行之者也衞人渡河野處曹邑許穆夫人閔其亡而載馳賦文公徙居楚丘而後百</hi>
　<hi>姓悦則其國固嘗亡滅而不存矣城楚丘是擅天子之大權而封國也郉遷于夷儀經以自遷為文則其</hi>
　<hi>遷出於己意其國未嘗滅也諸侯城郉是謂同惡相恤以從簡書故詞繁而不殺美救患也桓公封衞而</hi>
<pb n="6b"/>
　<hi>衞國忘亡其有功於中華甚大為利於衞人甚博宜有美詞𤼵揚其事今乃微之若此者正其義不謀其</hi>
　<hi>利明其道不計其功畧小惠存大節春秋之法也故曰五伯三王之罪人仲尼之徒無道桓文之事者</hi>
　音註<hi>殺所賣反</hi>
夏五月辛巳葬我小君哀姜<lb/>
虞師晉師滅下陽音註<hi>下陽虢邑晉始見經</hi>
　<hi>按孟子晉人以垂棘之璧與屈產之乘假道於虞以伐虢宫之竒諫百里奚不諫然則晉人造意以虞首</hi>
　<hi>惡何也貪得重賂遂其强暴滅兄弟之國以及其身而亡其社稷所以為首乎春秋聖人律令也觀此義</hi>
　<hi>可以見法矣唐高宗賜其臣長孫無忌金寳繒錦欲以立武昭儀雖無忌終不順旨君子猶譏其没於利</hi>
<pb n="7a"/>
　<hi>而不反君賜也矧受他人之賂遂其强暴者乎國而曰滅下陽邑爾其書滅何也下陽虞虢之塞邑猶秦</hi>
　<hi>有潼關蜀有劒嶺皆國之門户也潼劒不守則秦蜀破下陽既舉而虞虢亡矣春秋此義以天下為家以</hi>
　<hi>城郭溝池為固以山川丘陵為險設之以守國而待暴客者也其衰世之意耶</hi>音註<hi>屈求勿居勿二</hi>
　<hi>反乘繩證反長上聲</hi>
秋九月齊侯宋公江人黄人盟于貫音註<hi>貫宋地衣裳之㑹不在九合之數</hi>
　<hi>按左氏盟于貫服江黄也荆楚天下莫强焉江黄者其東方之與國也二國來定盟則楚人失其右臂矣</hi>
　<hi>樂毅破齊先結韓趙孔明伐魏申好江東雖武王牧野之師亦誓友邦逺及庸蜀彭濮八國之人共為掎</hi>
<pb n="7b"/>
　<hi>角之勢也桓公此盟其服荆楚之慮周矣其救災䘏隣推亾固存之義著矣盟雖春秋所惡然諸侯皆在</hi>
　<hi>獨言遠國者許是盟也</hi>
冬十月不雨<lb/>
楚人侵鄭<lb/>
<hi>甲惠王二子十年</hi>三年<hi>齊桓二十九晉獻二十衛文三蔡穆十八鄭文十六曹昭五陳宣三十六把惠十六宋桓二十五秦穆三楚成十五</hi>
春王正月不雨夏四月不雨<lb/>
　<hi>榖梁子曰不雨者勤雨也每時而一書閔雨也閔雨者有志乎民者也歴時而總書不憂雨也不憂雨者</hi>
<pb n="8a"/>
　<hi>無志乎民者也按詩稱僖公儉以足用寛以愛民務農重榖則誠賢君也其有志乎民審矣故冬不雨而</hi>
　<hi>書春不雨而書夏不雨而書以著其勤也文公以練祭則緩於作主以宗廟則世室屋壞以賦政則四不</hi>
　<hi>視朔以邦交則三不㑹盟其無志乎民亦審矣故自十有二月不雨至於秋七月而書自正月不雨至于</hi>
　<hi>秋七月而書以著其慢也</hi>音註<hi>以練祭則緩於作主見文公二年以宗廟則世室屋壞見文公十三</hi>
　<hi>年以賦政則四不視朔見文公十六年以邦交則三不㑹盟見文七年十五年十七年自十有二月不雨</hi>
　<hi>至於秋七月而書見文公二年自正月不雨至於秋七月而書見文公十年十三年</hi>
徐人取舒<lb/>
六月雨<lb/>
<pb n="8b"/>
　<hi>雨云者喜雨也閔雨與民同其憂喜雨與民同其樂此君國子民之道也觀此義則知春秋有懼天災恤</hi>
　<hi>民隱之意遇天災而不懼視民隱而不恤自樂其樂而不與民同也國之亡無日矣</hi>音註<hi>樂音洛下</hi>
　<hi>同</hi>
秋齊侯宋公江人黄人㑹于陽榖音註<hi>陽榖齊地衣裳之㑹不在九合之數</hi>
　<hi>按左氏謀伐楚也或曰侵蔡次陘之師諸侯皆在江黄獨不與焉則安知其為謀伐楚乎曰兵有聚而為</hi>
　<hi>正亦有分而為竒諸侯之師同次于陘所謂聚而為正也江人黄人各守其地所謂分而為竒也次陘大</hi>
　<hi>衆厚集其陣聲罪致討以震中國之威江人黄人各守其境按兵不動以為八國之援此克敵制勝之謀</hi>
<pb n="9a"/>
　<hi>也退于召陵而盟禮定循海以歸而濤塗執然後及江人黄人伐陳則知侵蔡攷陛而二國不㑹目為掎</hi>
　<hi>角之勢明矣此大㑹而末言者善是謀也</hi>
冬公子友如齊涖盟<lb/>
楚人伐鄭<lb/>
<hi>乙惠王二丑十一年</hi>四年<hi>齊桓三十晉獻二十一衛文四蔡穆十九鄭文十七曹昭六陳宣三十七把惠十七宋桓二十六秦穆四楚成十六</hi>
春王正月公㑹齊侯宋公<hi>桓</hi>陳侯<hi>宣/</hi>衞侯<hi>文/</hi>鄭伯<hi>文</hi>許<lb/>
男<hi>僖</hi>曹伯<hi>昭/</hi>侵蔡蔡潰遂伐楚次于陘音註<hi>侵蔡遂伐楚以見齊<pb n="9b"/>霸侵陳遂侵宋以見楚霸○陘楚地音刑楚强齊欲綏之以徳故不速進而次于陘</hi>
　<hi>潛師掠境曰侵侵蔡者竒也聲罪致討曰伐伐楚者正也遂者繼事之詞而有專意次止也楚貢包茅不</hi>
　<hi>入王祭不共無以縮酒桓公是徴而楚人服罪師則有名矣孟子何以獨言春秋無義戰也譬之殺人者</hi>
　<hi>或曰人可殺歟曰可孰可以殺之曰為士師則可以殺之矣國可伐歟曰可孰可以伐之曰為天吏則可</hi>
　<hi>以伐之矣楚雖暴横慿陵上國齊不請命擅合諸侯豈所謂為天吏以伐之乎春秋以義正名而樂與人</hi>
　<hi>為善以義正名則君臣之分嚴矣書遂伐楚譏其專也樂與人為善苟志於善斯善之矣書次于陘楚屈</hi>
　<hi>完來盟于師盟于召陵序其績也</hi>音註<hi>共音恭横去聲</hi>
夏許男新臣卒音註<hi>穆公卒僖公業立</hi>
<pb n="10a"/>
　<hi>劉敞曰諸侯卒于外者在師則稱師在㑹則稱㑹今許男一無稱者此去師與會而復歸其國之騐也召</hi>
　<hi>陵地在潁川是以許男復焉古者國君即位而為椑嵗一漆之出疆必載椑卒于師曰師卒于會曰會正</hi>
　<hi>也許男新臣卒非正也其為人君不知命者也不知命則必畏死畏死則必貪生貪生則必亂於禮矣而</hi>
　<hi>後有容身苟免之恥而後有滛祀非望之惑此説是也夫知生死之説通晝夜之道者亦豈有以異於人</hi>
　<hi>哉苟得正而斃焉則無求矣</hi>音註<hi>椑音闢</hi>
楚屈完来盟于師盟于召陵音註<hi>不戰服楚也召陵潁川縣召音邵</hi>
　<hi>楚大夫未有以名氏通者其曰屈完進之也其不稱使權在完也来盟于師嘉服義也盟于召陵序桓績</hi>
　<hi>也桓公帥八國之師侵蔡而蔡潰伐楚而楚人震恐兵力强矣責包茅之不貢則諾問昭王之不復則辭</hi>
<pb n="10b"/>
　<hi>徼與同好則承以寡君之願語其戰勝攻克則對以用力之難然而桓公退師召陵以禮楚使卒與之盟</hi>
　<hi>而不遂也於此見齊師雖强桓公能以律用之而不暴楚人已服桓公能以禮下之而不驕庶幾乎王者</hi>
　<hi>之事矣故春秋之盟於斯為盛而揚子稱之曰齊桓之時緼而春秋美召陵是也</hi>音註<hi>徼古堯反</hi>
　<hi>好去聲語去聲使去聲緼委粉反</hi>
齊人執陳轅濤塗音註<hi>轅濤塗陳大夫轅音袁</hi>
秋及江人黄人伐陳<lb/>
八月公至自伐楚<lb/>
葬許穆公<lb/>
<pb n="11a"/>
冬十有二月公孫茲帥師人㑹齊人宋人衞人鄭人許人<lb/>
曹人侵陳音註<hi>公孫茲叔牙子即叔孫戴伯也霸國大夫㑹諸大夫侵與國自此始</hi>
　<hi>揚子法言或問為政有幾曰思斁昔在周公征于東方四國是王其思矣夫齊桓公欲徑陳陳不果納執</hi>
　<hi>轅濤塗其斁矣夫桓公識明而量淺管仲器不足而才有餘方楚人未怗而齊以為憂也致勤於鄭振中</hi>
　<hi>夏之威㑹于陽穀惇遠國之信按兵于陘修文告之辭退舍召陵結會盟之禮何其念之深禮之謹也存</hi>
　<hi>此心以進善則桓有王徳而管氏為王佐矣堯舜性之也湯武身之也五霸假之也久假而不歸惡知其</hi>
　<hi>非有惜乎桓公假之不久而遽歸也楚方受盟志己驕溢陳大夫一謀不協其身見執其國見伐見侵而</hi>
　<hi>怒猶未怠也桓徳於是乎衰矣愛人不親反其仁治人不治反其智禮人不答反其敬行有不得者皆反</hi>
<pb n="11b"/>
　<hi>求諸己其身正而天下歸之曽可厚以責人不自反乎原其失在於量淺而器不宏也魏武纔得荆州而</hi>
　<hi>張松見忽唐荘宗自矜取汴而高氏不朝成湯勝夏撫有萬方乃曰茲朕未知獲戾于上下慄慄危懼若</hi>
　<hi>将隕于深淵其爾萬方有罪在予一人予一人有罪無以爾萬方人之度量相越豈不逺哉春秋稱人以</hi>
　<hi>執罪齊侯也稱侵陳者深責之也故孟子曰仲尼之徒無道桓文之事者管仲曽西之所不為也而子為</hi>
　<hi>我願之乎</hi>音註<hi>斁音繹量音亮丙惠王二寅十二年</hi>五年<hi>齊桓三十一晉獻二十二衞文五蔡穆二十鄭文十八曹昭七陳宣三十八杞惠十八宋桓二十七秦穆五楚成十七</hi>
春晉侯殺其世子申生<lb/>
<pb n="12a"/>
　<hi>公羊子曰殺世子母弟直稱君者甚之也申生進不能自明退不能違難愛父以姑息而陷之不義䜛人</hi>
　<hi>得志幾至亡國先儒以為大仁之賊也而目晉侯斥殺專罪獻公何也春秋端本清源之書也内寵並后</hi>
　<hi>嬖子配適亂之本也驪姬寵奚齊卓子嬖亂本成矣尸此者其誰乎是故目晉侯斥殺專罪獻公使後世</hi>
　<hi>有欲紊妃妾之名亂適庶之位縱人欲滅天理以敗其家國者知所戒焉以此防民猶有以堯母名門使</hi>
　<hi>姦臣逆探其意有危皇后太子之心以成巫蠱之禍者</hi>音註<hi>幾平聲適音嫡下同</hi>
把伯姬来朝其子音註<hi>伯姬歸寧成風因見其子於公時子年十嵗左右未能行朝禮故繫於母而曰朝其子也</hi>
夏公孫茲如牟音註<hi>牟小國</hi>
<pb n="12b"/>
公及齊侯宋公陳侯衞侯鄭伯許男曹伯㑹王世子于<lb/>
首止音註<hi>首止衞地衣裳之㑹七以殊㑹世子不以世子夷於諸侯所  定世子也</hi>
　<hi>及以㑹尊之也以王世子而下㑹諸侯則陵以諸侯而上與王世子㑹則抗春秋抑强臣扶弱主撥亂世</hi>
　<hi>反之正特書及以㑹者若曰王世子在是諸侯咸往會焉示不可得而抗也後世論其班位有次于三公</hi>
　<hi>宰臣之下亦有序乎其上者則將奚正自天王而言欲屈遠其子使次乎其下示謙徳山自臣下而言欲</hi>
　<hi>尊敬王世子則序乎其上正分義也天尊地卑而其分定典叙禮秩而其義明使羣臣得伸其敬則貴有</hi>
　<hi>常尊上下辨矣經書宰周公祗與王人同序於諸侯之上而不得與殊㑹同書此聖人尊君抑臣之旨也</hi>
　<hi>而班位定矣</hi>音註<hi>祗音支</hi>
<pb n="13a"/>
秋八月諸侯盟于首止<lb/>
　<hi>無中事復舉諸侯㑹盟同地再言首止者書之重詞之複其中必有大美惡焉首止之盟美之大者也王</hi>
　<hi>將以愛易世子桓公有憂之控大國扶小國㑹于首止以定其位太子踐阼是為襄王一舉而君臣父子</hi>
　<hi>之道皆得焉故夫子稱之曰管仲相桓公一匡天下民到于今受其賜嗚呼是監之功豈不偉哉盖人之</hi>
　<hi>所以為人以有父子君臣之大倫也否則人理已亾矣故曰首止之盟美之大者也</hi>音註<hi>被皮寄反</hi>
　<hi>衽而審反</hi>
鄭伯逃歸不盟<lb/>
　<hi>事有惡者不與為幸其善者不與為貶平丘之盟惡也請魯無勤是以為幸故直書曰公不與盟首止之</hi>
<pb n="13b"/>
　<hi>盟善也犯衆不盟是以為貶故特書曰鄭伯逃歸逃者匹夫之事以諸侯之尊下行匹夫之事雖悔於終</hi>
　<hi>病而乞盟如所喪何其書逃歸不盟深貶之也或曰首止之㑹非王志也王惡齊侯定世子而使周公召</hi>
　<hi>鄭伯曰吾撫汝以從楚可以少安鄭伯喜於王命而畏齊故逃歸不盟然則何罪乎曰春秋道名分尊天</hi>
　<hi>王而以大義為主夫義者權名分之中而當其可之謂也諸侯㑹王世子雖衰世之事而春秋與之者是</hi>
　<hi>變之中也鄭伯雖承王命而制命非義春秋逃之者亦變之中也天下之大倫有常有變舜之於父子湯</hi>
　<hi>武之於君臣周公之於兄弟皆處其變者也賢者守其常聖人盡其變㑹首止逃鄭伯處父子君臣之變</hi>
　<hi>而不失其中也噫此春秋之所以為春秋而非聖人莫能修之者矣</hi>音註<hi>與音預下同喪息浪反惡</hi>
　<hi>去聲分當並去聲</hi>
<pb n="14a"/>
楚人滅弦弦子奔黄<lb/>
九月戊申朔日有食之<lb/>
冬晉人執虞公<lb/>
　<hi>公羊子曰虞已滅矣其言執何不與滅也滅者亡國之善詞上下之同力也若夫虞公地之緼於晉久矣</hi>
　<hi>晉命行乎虞民信矣其曰晉人執之者猶衆執獨夫耳貴為天子富有四海而身為獨夫商紂是也貴為</hi>
　<hi>諸侯富有一國而身為獨夫虞公是也其曰公者非存其爵猶下執之之詞也不言以歸驗其為匹夫之</hi>
　<hi>實也書滅下陽於始而記執虞公於後可以見棄義趨利瀆貨無厭之能亡國敗家審矣</hi>音註<hi>厭平</hi>
　<hi>聲<pb n="14b"/>丁惠王二卯十三年</hi>六年<hi>齊桓三十二晉獻二十三衞文六蔡穆二十一鄭文十九曹昭八陳宣三十九把成公元年宋桓二十八秦穆六楚成十八</hi>
春王正月<lb/>
夏公會齊侯宋公陳侯衞侯曹伯伐鄭圍新城音註<hi>新城鄭新密也</hi>
秋楚人圍許諸侯遂救許音註<hi>夷狄始滅圍中國</hi>
冬公至自伐鄭<lb/>
　<hi>齊自召陵之後兵服四夷威動諸夏今合六國之師圍新造之邑宜若振槁然圍而不舉有遺力者矣及</hi>
<pb n="15a"/>
　<hi>楚人攻許即觧新城之圍移師救許是又得討罪分災救急之義也故特書曰楚人圍許諸侯遂救許凡</hi>
　<hi>書救者未有不善之也其曰遂救許善之尤者也善之尤則何以致久也戊惠王二辰十四年</hi>七年<hi>齊桓三十三晉獻二十四衞文七蔡穆二十二鄭文二十曹昭九卒陳宣四十把成二宋桓二十九秦穆七楚成十九</hi>
春齊人伐鄭<lb/>
夏小邾子来朝<lb/>
鄭殺其大夫申侯音註<hi>申侯即申出也</hi>
　<hi>將卑師少稱人聲罪致討曰伐鄭伯背盟棄信南與楚合而未離也故桓公復治之孔叔言於其君請下</hi>
<pb n="15b"/>
　<hi>齊以救國鄭伯曰吾知其所由来矣姑少待我於是殺申侯以説於齊稱國以殺者罪累上也不知自反</hi>
　<hi>内忌聽讒而擅殺其大夫信失刑矣如申侯者其見殺何也專利而不厭則足以殺其身而已矣</hi>音<lb/>
　註<hi>厭於虔反</hi>
秋七月公㑹齊侯宋公陳世子欵鄭世子華盟于甯母<lb/>
音註<hi>甯母魯地高平方與縣有泥母亭母音某又音無衣裳之㑹八</hi>
曹伯班卒音註<hi>昭公卒子共公襄立</hi>
公子友如齊<lb/>
冬葬曹昭公<lb/>
<pb n="16a"/>
<hi>己惠王二十已五年崩</hi>八年<hi>齊桓三十四晉獻二十五衞文八蔡穆二十三鄭文二十一曹共公襄元年陳宣四十一把成三宋桓三十秦穆八楚成二十</hi>
春王正月公㑹王人齊侯宋公衞侯許男曹伯陳世子<lb/>
欵盟于洮鄭伯乞盟音註<hi>洮曹地兵車之會一室王人與諸侯盟不譏者王  有難故也</hi>
　<hi>王人下士也内臣之微者莫微於下士外臣之貴者莫貴於方伯公侯今以下士之微序乎方伯公侯之</hi>
　<hi>上外輕内重不亦偏乎春秋之法内臣以私事出朝者直書曰来以私好出聘者不稱其使以私情出訃</hi>
　<hi>者止録其名不以其貴故尊之也以王命行者雖下士之微序乎方伯公侯之上不以其賤故輕之也然</hi>
<pb n="16b"/>
　<hi>則班列之高下不在乎内外特繫乎王命爾聖人之情見矣尊君之義明矣乞者卑遜自屈之辭欲與是</hi>
　<hi>盟而未知其得與否也始而逃歸今則乞盟於以見舉動人君之大節不可不慎也</hi>音註<hi>好去聲</hi>
夏狄伐晉<lb/>
秋七月禘于大廟用致夫人<lb/>
　<hi>按禮大禘升歌清廟下而管象朱千玉戚以舞大武八佾以舞大夏此天子之禮樂也踐其位則行其禮</hi>
　<hi>奏其樂故雝禘太祖周頌也而其詩曰相維辟公天子穆穆周公人臣不踐其位魯侯國而用天子之禮</hi>
　<hi>亂名犯分莫大乎是故夫子志之曰郊社之禮所以事上帝也宗廟之禮所以祀乎其先也魯侯國而以</hi>
　<hi>王禮祀大廟是誣偽不誠而非所以事乎其先矣故夫子傷之曰禘自既灌而徃者吾不欲觀之夫灌以</hi>
<pb n="17a"/>
　<hi>降神乃祭之始而已不欲觀是自始至終皆非禮矣用者不宜用也致者不宜致也夫人者風氏也初成</hi>
　<hi>風聞季友之繇遂事之而屬僖公焉故季子立之公賜季友汶陽之田及費又生而命之氏俾世其卿而</hi>
　<hi>私門强矣於成風則舉大事於始祖之廟立以為夫人而嫡妾亂矣以私勞寵其臣而卑公室以私恩崇</hi>
　<hi>其母而輕宗廟皆越禮之罪也經書夫人而不稱姓氏其貶深矣</hi>
冬十有二月丁未天王崩<lb/>
<hi>庚襄王午元年</hi>九年<hi>齊桓三十五晉獻二十六卒衞文九蔡穆二十四鄭文二十二曹共二陳宣四十二杞成四宋桓三十一卒秦穆九楚成二十一</hi>
春王正月丁丑宋公御説卒音註<hi>御説宋公名也音語悦桓公卒子襄公茲<pb n="17b"/>父立</hi>
夏公會宰周公<hi>孔</hi>齊侯<hi>桓/</hi>宋子<hi>襄/</hi>衞侯<hi>文/</hi>鄭伯<hi>文</hi>許男<lb/>
<hi>僖</hi>曹伯于葵丘音註<hi>宰周公天子之為政者也葵丘齊地在陳留縣東衣裳之會九</hi>
　<hi>其曰宰周公者以冢宰兼三公也古者三公無其人則以六卿之有道者上兼師保之任冢宰或闕亦以</hi>
　<hi>三公下行端揆之職禹自司空進宅百揆又曰作朕股肱耳目是以宰臣上兼師保之任也周公為師又</hi>
　<hi>曰位冢宰正百工是以三公下行端揆之職也所以然者三公與王坐而論道固難其人而冡宰統百官</hi>
　<hi>均四海亦不易處也夫以冡宰兼三公其職任重矣而不殊會之何也人臣則有進退之節出入均勞之</hi>
　<hi>義非王世子貴有常尊之可比矣</hi>音註<hi>易去聲處上聲</hi>
<pb n="18a"/>
秋七月乙酉伯姬卒<lb/>
九月戊辰諸侯盟于葵丘音註<hi>桓之㑹有天子之事三於洮既序王人於諸侯之上而同盟焉於葵丘亦序周公於諸侯之上而不敢同盟焉盟於首止不但不同盟也而帥諸侯以㑹世子桓知節矣春秋是以予桓也</hi>
　<hi>㑹盟同地再言葵丘何也書之重辭之複其中必有大美惡焉葵丘之盟美之大者也初命曰誅不孝無</hi>
　<hi>易樹子無以妾為妻再命曰尊賢育材以彰有徳三命曰敬老慈幼無忘賓旅四命曰士無世官官事無</hi>
　<hi>攝取士必得無專殺大夫五命曰無曲防無遏糴無有封而不告曰凡我同盟之人既盟之後言歸于好</hi>
　<hi>以是為盡禁矣諸侯咸喻乎桓公之志葢束牲載書而不㰱血也是故㑹盟同地而再言葵丘美之也觀</hi>
<pb n="18b"/>
　<hi>孟子所載此盟初命之辭則知桓公翼戴襄王之事信矣</hi>
甲子晉侯詭諸卒音註<hi>獻公卒子奚齊立詭九委反</hi>
冬晉里克殺其君之子奚齊音註<hi>獻公未葬奚齊未成君故稱君之子奚齊受命繼位無罪故里克稱名吾是年晉里克弑其君卓晉惠公夷  立</hi>
　<hi>穀梁子曰其君之子云者國人不子也不正其殺申生而立之也人君擅一國之名寵為其所子則當子</hi>
　<hi>矣國人何為不子也民至愚而神是非好惡靡不明且公也其為子而弗子者莫能使人弗之子也非所</hi>
　<hi>子而子之者莫能使人之亦子也周幽王嘗黜太子宜臼子伯服矣而犬戎弑其身晉獻公亦殺世子申</hi>
　<hi>生立奚齊矣而大臣殺其子詩不云乎天生蒸民有物有則民之秉彝好是懿徳此言天理根於人心雖</hi>
<pb n="19a"/>
　<hi>以私欲滅之而有不可滅也春秋書此以明獻公之罪抑人欲之私示天理之公為後世戒其義大矣以</hi>
　<hi>此防民猶有欲易太子而立趙王如意致夫人之為人彘者</hi>音註<hi>好惡並去聲周幽王黜太子宜</hi>
　<hi>臼子服伯矣而犬戎殺其身註見隱公元年欲易太子而立趙王如意致夫人之為人彘事見漢書惠帝</hi>
　<hi>元年辛襄王未二年</hi>十年<hi>齊桓三十六晉惠公夷吾元年衞文十蔡穆二十五鄭文二十三曹共三陳宣四十三杞成五宋襄公茲父元年秦穆十楚成二十二</hi>
春王正月公如齊音註<hi>魯始屈於大國  朝齊之始</hi>
狄滅温温子奔衞音註<hi>温王畿地葢中國也狄滅而居其地</hi>
<pb n="19b"/>
晉里克弑其君卓音註<hi>弑卓在前年而以今春書者從赴也</hi>
　<hi>國人不君奚齊卓子而曰里克弑其君卓何也是里克君之也克者世子申生之傅也驪姬將殺世子而</hi>
　<hi>難里克使優施飲之酒而告之以其故里克聽其謀乃欲以中立自免稱疾不朝居三旬而難作是謂持</hi>
　<hi>禄容身速獻公殺適立庶之禍者故成其君臣之名以正其弑逆之罪克雖欲辭而不受其可得乎使克</hi>
　<hi>明於大臣之義據經廷諍以動其君執節不貳固太子以攜其黨多為之故以變其志其濟則國之福也</hi>
　<hi>其不濟而死於其職亦無歉矣人臣所明者義於功不貴幸而成所立者節於死不貴幸而免克欲以中</hi>
　<hi>立祈免自謂智矣而終亦不能免等死耳不死於世子而死於弑君其亦不知命之蔽哉語曰不知命無</hi>
　<hi>以為君子也為人臣而不知春秋之義者必陷於簒弑誅死之罪克之謂也</hi>音註<hi>難乃旦反下同</hi>
<pb n="20a"/>
　<hi>飲於鴆反適音嫡</hi>
及其大夫荀息音註<hi>荀息從君於昏故稱名</hi>
　<hi>荀息者奚齊卓子之傅也君弑而死於難書及所以著其節書大夫不失其官也於荀息何取焉若息者</hi>
　<hi>可謂不食其言矣或曰息既從君於昏不食其言庸足取乎世衰道微人愛其情私相疑貳以成傾危之</hi>
　<hi>俗至於刑牲㰱血要質鬼神猶不能固其約也孰有可以託六尺之孤寄百里之命臨死節而不可奪如</hi>
　<hi>息者哉自古皆有死民無信不立故聖人以信易食而君子以信易生息不食言其可少乎</hi>音註<lb/>
　<hi>難乃旦反要平聲</hi>
夏齊侯許男伐北戎音註<hi>北戎山戎</hi>
<pb n="20b"/>
晉殺其大夫里克音註<hi>里克親為三怨之主弑二君故稱名</hi>
　<hi>里克弑二君與一大夫不以討賊之詞書者惠公殺之不以其罪也殺之不以其罪奈何里克所為弑者</hi>
　<hi>為重耳也夷吾曰是又將殺我也則謂克曰爾既殺夫二孺子矣又將圖寡人為爾君者不亦病乎里克</hi>
　<hi>對曰不有廢也君何以興欲加之罪何患無詞臣聞命矣伏劒而死若惠公既立而謂克曰先君命大夫</hi>
　<hi>為世子傅世子死非其罪而大夫不之恤若奚齊者既有先君之命矣而大夫又殺之以及卓大夫雖殺</hi>
　<hi>之獨不念先君之命乎則克必再拜而死不復有言矣惠公乃曰又將圖寡人是殺之不以其罪也故稱</hi>
　<hi>國以殺而不去其官</hi>音註<hi>為于偽反下同重卑聲復扶又反</hi>
秋七月<lb/>
<pb n="21a"/>
冬大雨雪音註<hi>雨如去聲壬襄王申三年</hi>十有一年<hi>齊桓三十七晉惠二衞文十一蔡穆二十六鄭文二十四曹共四陳宣四十四把成六宋襄二秦穆十一楚成二十三</hi>
春晉殺其大夫㔻鄭父音註<hi>㔻鄭父里克之黨之以私怨謀亂國書名罪  書春從告也</hi>
　<hi>按左氏㔻鄭言於秦伯請出晉君則鄭有罪矣曷為稱國以殺而不去其官惠公以私意殺里克故其黨</hi>
　<hi>皆懼鄭之有此謀由殺里克致之也春秋以大義公天下為誅賞故書法如此其稱國者兼罪用事大夫</hi>
　<hi>不能格君心之非至於多忌滥刑危其國也</hi>音註<hi>去上聲</hi>
<pb n="21b"/>
夏公及夫人姜氏㑹齊侯于陽榖音註<hi>齊侯之志荒矣</hi>
　<hi>襄陵許翰曰先乎陽穀之㑹為大雨雪後乎陽榖之會為大雩僖公賢君不能禮佐齊桓儆其怠忽而更</hi>
　<hi>與之俱肆于寵樂是以見戒於天如此以公夫人陽榖之㑹觀之齊桓伯業怠矣故楚人伐黄不能救凡</hi>
　<hi>此類屬詞比事直書于䇿而義自見者也</hi>音註<hi>襄陵許翰按宋鑑許翰洪州襄邑人元祐間進士累</hi>
　<hi>官翰林學士同知樞密院高宗時拜尚書中丞終資政殿大學士翰通經術正而不撓歴事三朝致位政</hi>
　<hi>府論議剴切然横遭口語志卒不展所著有春秋傳屬入聲比去聲見音現</hi>
秋八月大雩<lb/>
冬楚人伐黄音註<hi>黄人不歸楚貢故楚人伐之</hi>
<pb n="22a"/>
　<hi>按穀梁子曰貫之盟管敬仲言於桓公江黄遠齊而近楚楚為利之國也若伐而不能救則無以宗諸侯</hi>
　<hi>矣桓公不聽遂與之盟管仲死楚伐江滅黄桓公不能救故君子閔之也逺國慕義去逆効順所謂出自</hi>
　<hi>幽谷遷于喬木春秋之所取也被兵城守更歴三時告命已至而援師不出則失救患分災䘏同惡安與</hi>
　<hi>國之義矣滅弦滅温皆不書伐滅黄而書伐者罪桓公既與㑹盟而又不能救也</hi>音註<hi>背音佩被</hi>
　<hi>皮寄反援去聲</hi>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十一<lb/>
</p>
<p>
</p>
  </div>
</body>
</text>
</TEI>
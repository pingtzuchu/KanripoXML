<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十八</head>
    <p>
<pb n="1a"/>
欽定四庫全書<lb/>
　春秋傳卷十八　　　　　宋　胡安國　撰<lb/>
　　宣公下<lb/>
<hi>甲定王子十年</hi>十有二年<hi>晉景三齊頃二衞穆三蔡文十五鄭襄八曹文二十一陳成二把桓四十宋文十四秦桓八楚莊十七</hi>
春葬陳靈公<lb/>
　<hi>討賊者非臣子也何以書葬天下之惡一也本國臣子或不能討而上有天王下有方伯又其次有四鄰</hi>
　<hi>有同盟有方域之諸侯有四夷之君長與凡民皆得而討之所以明大倫存天理也徴舒雖楚討之陳之</hi>
<pb n="1b"/>
　<hi>臣子亦可以釋怨矣故得書葬君子詞也</hi>
楚子圍鄭<lb/>
　<hi>按公羊傳例戰不言伐圍不言戰入不言圍滅不言入書其重者楚子縣陳盖滅之矣而經止書入其於</hi>
　<hi>鄭也入自皇門至於逵道盖即其國都矣而經止書圍曷為悉從輕典不著其憑陵諸夏之罪乎上無天</hi>
　<hi>王下無方伯天下諸侯有臣弑君子弑父諸夏不能討而楚子能討之春秋取大節畧小過雖如楚子憑</hi>
　<hi>陵上國近造王都之側猶從末減於以見誅亂臣討賊子正大倫之為重也</hi>音註<hi>逵道左傳作逵</hi>
　<hi>路公羊作路衢</hi>
夏六月乙卯晉荀林父帥師及楚子戰于邲晉師敗績<lb/>
<pb n="2a"/>
音註<hi>邲鄭地也一音必又音弼</hi>
　<hi>戰而言及主乎是戰者也按左氏晉師救鄭經既不以救鄭書矣又不言楚晉戰于邲而使晉主之何也</hi>
　<hi>陳人弑君晉不討賊而楚能討之楚人圍鄭亦既退師與鄭平矣而又與之戰則非觀釁之師也故釋楚</hi>
　<hi>不貶而使晉主之獨與常詞異乎按邲之役六卿並在大夫司馬皆具官不欲勦民者三帥也違命濟師</hi>
　<hi>者先縠也而獨罪林父何也尊無二上定于一也古者仗鉞臨戎専制閫外雖君令有所不受況其屬乎</hi>
　<hi>欒書救鄭軍帥之欲戰者八人武子遂還衆不敢遏偪陽之舉匄偃二將皆請班師荀罃令曰七日不克</hi>
　<hi>必爾乎取之遂下偪陽林父既知無及於鄭焉用之矣諸帥又皆信然其䇿先縠若獨以中軍佐濟者下</hi>
　<hi>令三軍無得妄動按軍法而行辟夫豈不可既不能令乃畏失屬亡師之罪而從韓獻子分惡之言知難</hi>
<pb n="2b"/>
　<hi>而冒進是棄晉師於誰責乎故後誅先縠不去其官此稱敗績特以林父主之也</hi>音註<hi>欒書救鄭</hi>
　<hi>軍師之欲戰者八人武子遂還衆不敢遏事見左傳成公六年偪陽之舉匄偃二將皆請班師荀罃令曰</hi>
　<hi>七日不克必爾乎取之遂下偪陽事見左傳襄公十年</hi>
秋七月<lb/>
冬十有二月戊寅楚子滅蕭音註<hi>蕭宋附庸國</hi>
　<hi>假於討賊而滅陳春秋以討賊之義重也末減而書入惡其貳已而入鄭春秋以退師之情恕也末減而</hi>
　<hi>書圍與人為善之徳宏矣至是肆其強暴滅無罪之國其志已盈雖欲赦之不得也故傳稱蕭潰經以滅</hi>
　<hi>書斷其罪也孟子曰以力假仁者伯伯必有大國楚莊盖以力假仁不能久假而遽歸者也建萬國親諸</hi>
<pb n="3a"/>
　<hi>侯者先王之政興滅國繼絶世者仲尼之法今乃滅人社稷而絶其祀亦不仁甚矣蕭既滅亡必無赴者</hi>
　<hi>何以得書于魯史楚莊縣陳入鄭大敗晉師于邲莫與校者不知以禮制心至於驕溢克伐怨欲皆得行</hi>
　<hi>焉遂以㓕蕭告赴諸侯矜其威力以恐中國耳孟子定其功罪以五伯為三王之罪人春秋史外傳心之</hi>
　<hi>要典推此類求之斯得矣</hi>
晉人宋人衞人曹人同盟于清丘音註<hi>清丘衞地曰書人同盟猶  人自為盟也書法如惡曹鹿上中國又無伯也</hi>
　<hi>書同盟志同欲也或以惡其反覆而書同盟非也春秋不貴盟誓自隠公始年書儀父盟蔑宋人盟宿已</hi>
　<hi>不實言矣奚待清丘然後惡其反覆乎清丘載書恤病討貳口血未乾敗其盟好所謂不待貶而惡見者</hi>
<pb n="3b"/>
　<hi>也又奚必人諸國之卿然後知反覆之可罪乎楚既入陳圍鄭大敗晉師伐蕭滅之憑陵中國甚矣為諸</hi>
　<hi>侯計者宜信任仁賢修明政事自強於為善則可以保其國耳曽不是圖而刑牲㰱血要質鬼神蘄以禦</hi>
　<hi>楚謀之不臧孰大於是故國卿貶而稱人譏失職也原縠違命喪師乃晉國罪人而主茲盟約所信任者</hi>
　<hi>皆可知矣</hi>音註<hi>蘄音祈</hi>
宋師伐陳衞人救陳<lb/>
　<hi>陳有弑君之亂宋不能討而楚能討之雖曰縣陳尋復封之其徳於楚而不貳未足責也宋人不能内自</hi>
　<hi>省徳遽以大衆伐之非義舉矣衞人救陳背盟失信而以救書者見宋師非義陳未有罪而受兵為可恤</hi>
　<hi>也且謀國失圖妄興師旅無休息之期則亂益滋矣其以救書意在責宋也若衞叛盟則不待貶絶而惡</hi>
<pb n="4a"/>
　<hi>自見矣乙定王十丑一年</hi>十有三年<hi>晉景四齊頃三衞穆四蔡文十六鄭襄九曹文二十二陳成三把桓四十一宋文十五秦桓九楚莊十八</hi>
春齊師伐莒<lb/>
夏楚子伐宋<lb/>
　<hi>楚人滅蕭將以脅宋諸侯懼而同盟為宋人計者恤民固本輕徭薄賦使民效死親其上則可以待敵矣</hi>
　<hi>計不出此而急於伐陳攻楚與國非䇿也故楚人有詞于伐而得書爵</hi>
秋螽<lb/>
<pb n="4b"/>
冬晉殺其大夫先縠音註<hi>書名以罪討</hi>
　<hi>先縠違命大敗晉師元帥不能用鉞已失刑矣今又重有罪焉晉人治其罪而戮之義也曷為稱國以殺</hi>
　<hi>而不去其官夫兵者安危所繫有國之大事也將非其人則敗雖得其人使親信閒之則敗以剛愎不仁</hi>
　<hi>者參焉而莫肯用命則敗凡此三敗君之過也河曲之戰趙穿獨出而臾駢之謀不用濟涇而次欒黶欲</hi>
　<hi>東而荀偃之令不行今林父初將中軍乃以先縠佐之使敵國謀臣知其從政者新未能行令誰之過歟</hi>
　<hi>故稱國以殺不去其官罪累上也</hi>音註<hi>河曲之戰趙穿獨出而臾駢之謀不用事見左傳文公十</hi>
　<hi>二年濟涇而次欒黶欲東而荀偃之令不行事見左傳襄公十四年黶於斬反丙定王十寅二年</hi>十有四年<hi>晉景五齊頃四衞穆五蔡文十七鄭襄十曹文二十三卒陳成四把<pb n="5a"/>桓四十二宋文十六秦桓十楚莊十九</hi>
春衞殺其大夫孔逹<lb/>
　<hi>殺大夫而書名氏義不繫於専殺也孔逹棄信以危社稷衞人按其罪而誅之可也何以稱國而不去其</hi>
　<hi>官用人謀國干犯盟主至於見討誰之過歟稱國以殺不去其官罪累上也春秋端本清源故書法如此</hi>
夏五月壬申曹伯夀卒音註<hi>文公卒子宣公廬立</hi>
晉侯伐鄭<lb/>
　<hi>按左氏傳為邲故也比事以觀知其為報怨復讐之兵詞無所貶者直書其事而義自見矣</hi>音註<lb/>
　<hi>見音現</hi>
<pb n="5b"/>
秋九月楚子圍宋<lb/>
　<hi>宋人要結盟誓欲以禦楚已非持國之道輕舉大衆勦民妄動又非恤患之兵特書救陳以著其罪明見</hi>
　<hi>伐之由也國必自伐然後人伐之凡事其作始也簡其將畢也必巨易於訟卦曰君子以作事謀始始而</hi>
　<hi>不謀必至於訟訟而不竟必至於師若宋是矣始謀不臧至於見伐見圍㡬亡其國則自取之也春秋端</hi>
　<hi>本故責宋為深若蠻夷圍中國則亦明矣</hi>
葬曹文公<lb/>
冬公孫歸父㑹齊侯于榖<lb/>
　<hi>夫禮别嫌明㣲致治於未亂自天子出者也列國之君非王事而自相㑹聚是禮自諸侯出矣以國君而</hi>
<pb n="6a"/>
　<hi>降班失列下與外臣㑹以外臣而抗尊出位上與諸侯㑹是禮自大夫出矣君若贅旒陪臣執命豈一朝</hi>
　<hi>一夕之故其所由来漸矣故易於坤之初六曰馴致其道至堅冰也易言其理春秋見諸行事若合符節</hi>
　<hi>可謂深切著明矣丁定王十卯三年</hi>十有五年<hi>晉景六齊頃五衞穆六蔡文十八鄭襄十一曹宣公廬元年陳成五把桓四十三宋文十七秦桓十一楚莊二十</hi>
春公孫歸父㑹楚子於宋音註<hi>魯大夫始特㑹楚</hi>
　<hi>楚子不假道于宋以啟釁端而圍之陵蔑中華甚矣諸侯縱不能畏簡書攘夷狄存先代之後嚴兵固圉</hi>
　<hi>以為聲援猶之可也乃以周公之裔千乗之國謀其不免至於薦賄不亦鄙乎若此類聖人不徒筆之於</hi>
<pb n="6b"/>
　<hi>經也比事以觀則知天下不可一日無是春秋經世之畧矣</hi>音註<hi>比去聲</hi>
夏五月宋人及楚人平音註<hi>凡平不書必闗天下之故而後書文九年陳平不書宣十年鄭平不書僖二十四年宋嘗及楚平矣不書必莊王得宋天下將有南北之勢始書之</hi>
　<hi>此華元子反二國之卿其稱人何貶也春秋賤欺詐惡侵伐二卿不愛其情釋怨觧紛使宋無亡國之憂</hi>
　<hi>楚無滅國之罪功亦大矣宜在所褒何以貶也善則稱君過則稱已則民作忠今二卿自以情實私相告</hi>
　<hi>語取必於上以成平國之功而其君不預知焉非人臣之義也世衰道㣲暴行交作君有聽於臣父有聽</hi>
　<hi>於子夫有聽於婦去顺効逆此仲欲尼之所為懼春秋所以作也故平以解紛雖其所  而平者在下則</hi>
　<hi>大倫紊矣聖人明其道不計其功故褒貶如此然則臣而有安國家利社稷者専之不可乎曰専之而可</hi>
<pb n="7a"/>
　<hi>者謂境外也子反在君之側無奏報之難㡬㑹之失奚急於平而専之若是哉或曰子反攘善則知其罪</hi>
　<hi>矣華元救國急難而紓其情實何尤焉夫宋先代之後武王所封以備三恪横見侵偪非有可滅之罪也</hi>
　<hi>若以大義責之曰子為上卿不能恤小助桀為虐陵我郊保圍我城郭欲滅我社稷縱子得之何面目見</hi>
　<hi>中華之士乎使子反果忠楚莊果賢必為義動退師止衆結盟而反矣何必輕見情實蹈不測之險乎後</hi>
　<hi>世羊陸放其所為交歡邉境而議者以為非純臣也知春秋之法矣</hi>
六月癸卯晉師滅赤狄潞氏以潞子嬰兒歸音註<hi>潞赤狄之别號潞氏國故稱氏子爵也</hi>
　<hi>其稱日謹之也上卿為主將畧而稱師者著其暴也滅而舉號及氏者減見滅之罪著滅者之甚不仁也</hi>
<pb n="7b"/>
　<hi>潞嬰兒不死社稷比於中國而書爵者免嬰兒之責詞也然則攘夷狄安諸夏非耶徐夷並興東郊不開</hi>
　<hi>伯禽征之玁狁孔熾侵鎬及方宣王伐之楚人侵鄭近在王畿齊侯攘之皆門庭之㓂不可縱而莫禦者</hi>
　<hi>也雖禦之亦不極其兵力殄滅之無遺育也今赤狄未嘗侵掠晉境非門庭之㓂而恃強暴以滅之其不</hi>
　<hi>仁甚矣春秋所以責晉而畧狄也又有異焉者夫伐國之要討其罪人斯止矣按左氏潞子夫人晉景公</hi>
　<hi>之姊也酆舒為政而殺之又傷潞子之目則酆舒者罪之在也為晉計者執酆舒轘諸市立黎侯安定潞</hi>
　<hi>子改紀其政而返則諸狄服疆域安矣今乃利狄之土滅潞氏以其君歸何義乎春秋所以責晉而畧狄</hi>
　<hi>也</hi>音註<hi>徐夷並興東郊不開伯禽征之見書費誓玁狁孔熾侵鎬及方宣王伐之見詩小雅六月</hi>
　<hi>鎬合老反轘音患</hi>
<pb n="8a"/>
秦人伐晉<lb/>
王札子殺召伯毛伯音註<hi>召音邵</hi>
　<hi>王臣有書字而言子者王季子是也有書子而繫名者王子虎是也此稱王札子者穀梁以為當上之詞</hi>
　<hi>也其為當上之詞者矯王命以殺之也為天下主者天也繼天者君也君之所司者命也為人臣而侵其</hi>
　<hi>君之命則不臣為人君而假其臣以命則不君君不君臣不臣天下所以傾也邢侯専殺雍子於朝叔向</hi>
　<hi>以殺人不忌為賊請施邢侯君子以為義王札子之罪當服此刑而天王不能施之無政刑矣何以保其</hi>
　<hi>國而不替乎</hi>音註<hi>邢侯専殺雍子於朝叔向以殺人不忌為賊請施邢侯君子以為義事見左傳</hi>
　<hi>昭公十四年朝音潮</hi>
<pb n="8b"/>
秋螽<lb/>
　<hi>人事感於此則物變應於彼宣公為國虚内以事外去實而務華煩於朝㑹聘問賂遺之末而不知務其</hi>
　<hi>本者也故戾氣應之六年螽七年旱十年大水十有三年又螽十有五年復螽府庫匱倉廪竭調度不給</hi>
　<hi>而言利剋民之事起矣</hi>
仲孫蔑㑹齊髙固于無婁音註<hi>無婁把邑</hi>
　<hi>禮之始失也諸侯非王事而自相㑹也無以正之不自天子出矣然後諸侯與大夫㑹又無以正之然後</hi>
　<hi>大夫與大夫㑹禮亦不自諸侯出矣田氏篡齊六卿分晉三家専魯理固然也不能辨於早雖欲正之其</hi>
　<hi>將能乎</hi>音註<hi>諸侯與大夫㑹詳見文公元年㑹戚註大夫與大夫㑹詳見文公八年盟衡雍註</hi>
<pb n="9a"/>
初稅畝<lb/>
　<hi>孟子曰耕者助而不稅則天下之農皆恱而願耕於其野矣書初稅畝者譏宣公廢助法而用稅也殷制</hi>
　<hi>公田為助助者藉也周因其法為徹徹者通也其實皆什一也古者上下相親上之於下則曰駿發爾私</hi>
　<hi>終三十里惟恐民食之不給也下之於上則曰雨我公田遂及我私惟恐公田之不善也故助法行而頌</hi>
　<hi>聲作矣世衰道㣲上下交惡民惟私家之利而不竭力以奉公上惟邦賦之入而不側怛以利下水旱凶</hi>
　<hi>災相繼而起公田之入薄矣所以廢助法而稅畝乎初者志變法之始也其後作丘甲用田賦至於二猶</hi>
　<hi>不足則皆宣公啟之也故曰作法於涼其弊猶貪作法於貪弊將若何有國家者必欲克守成法而不變</hi>
　<hi>其必先務本乎</hi>
<pb n="9b"/>
冬蝝生音註<hi>蝝音緣又音院</hi>
　<hi>始生曰蝝既大曰螽秋螽未息冬又生子災重及民也而詳志之如此者急民事謹天災仁人之心王者</hi>
　<hi>之務也遇天災而不懼忽民事而不修而又為繁政重賦以感之國之危無日矣</hi>
饑<lb/>
　<hi>春秋饑嵗多矣書于經者三而宣公獨有其二何也古者三年耕餘一年之畜九年耕餘三年之食雖有</hi>
　<hi>凶旱民無菜色是嵗雖螽蝝而遽至於饑者宣公為國務華去實虛内事外煩於朝㑹聘問賂遺之末而</hi>
　<hi>不敦其本府庫竭矣倉廪匱矣水旱螽蝝天降饑饉亦無以賑業貧乏矣經所以獨兩書饑以示後世為</hi>
　<hi>國之不可不敦本也<pb n="10a"/>戊定王十辰四年</hi>十有六年<hi>晉景七齊頃六衞穆七蔡文十九鄭襄十二曹宣二陳成六杞桓四十四宋文十八秦桓十二楚莊二十一</hi>
春王正月晉人滅赤狄甲氏及留吁<lb/>
　<hi>按左氏董是役者士㑹也上將主兵其稱人貶詞也甲氏潞之遺種留吁其殘邑也王者有並生之心但</hi>
　<hi>不使其侵擾則止矣伯禽征徐夷東郊既開而止宣王伐玁狁至於太原而止武侯征戎瀘服其渠帥而</hi>
　<hi>止必欲盡殄滅之無遺種豈仁人之心王者之事乎士㑹所以貶而稱人也</hi>音註<hi>甲氏留吁赤狄</hi>
　<hi>之别種</hi>
夏成周宣榭火<lb/>
<pb n="10b"/>
　<hi>成周天子之東都宣榭宣王之廟也按吕大臨考古圖有<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦者稱王格于宣榭呼内史䇿命<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>是知宣</hi>
　<hi>榭者宣王之廟也古者爵有徳禄有功必於太廟亦不敢専也榭者射堂之制其堂無室以便射事故凡</hi>
　<hi>無室者皆謂之榭宣王之廟謂之榭者其廟制如榭也宣榭火何以書以宗廟之重書之也貴戚擅殺大</hi>
　<hi>臣而天子不討王室不復能中興矣人火之天所以見戒乎</hi>音註<hi>吕大臨藍田人字與叔程門髙</hi>
　<hi>弟<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>皮戀反敦音對</hi>
秋郯伯姬来歸<lb/>
　<hi>按左氏郯伯姬来歸出也内女出書之策者男女居室人之大倫也婚姻之禮廢則夫婦之道苦滛辟之</hi>
　<hi>罪多矣復相棄背喪其配耦氓之詩所以刺衛日以衰薄室家相棄中谷有蓷所以閔周易叙咸恒為下</hi>
<pb n="11a"/>
　<hi>經首春秋内女出夫人歸凡男女之際詳書于䇿所以正人倫之本也其㫖㣲矣</hi>
冬大有年音註<hi>大有年謂五榖大熟也</hi>
　<hi>程氏曰大有年記異也旱乾水溢饑饉荐臻者災也山崩地震彗孛飛流者異也景星甘露醴泉芝草百</hi>
　<hi>榖順成者祥也大有年上瑞矣何以為記異乎凡災異慶祥皆人為所感而天以其類應之者也人事順</hi>
　<hi>於下則天氣和於上宣公弑立逆理亂倫水旱螽蝝饑饉之變相繼而作史不絶書宜也獨於是冬乃大</hi>
　<hi>有年所以為異乎夫有年大有年一耳古史書之則為祥仲尼筆之則為異此言外㣲㫖非聖人莫能修</hi>
　<hi>之者也已定王十已五年</hi>十有七年<hi>晉景八齊頃七衞穆八蔡文二十卒鄭襄十三曹宣三陳成七把桓<pb n="11b"/>四十五宋文十九秦桓十三楚莊二十二</hi>
春王正月庚子許男錫我卒音註<hi>昭公卒子靈公立</hi>
丁未蔡侯申卒音註<hi>文公卒子景侯固立</hi>
夏葬許昭公葬蔡文公<lb/>
　<hi>日卒書名赴而得禮記之詳也葬而不月其畧在内宣公為國務華而無忠信誠慤之心計利而不知禮</hi>
　<hi>義邦交之實哀死送終獨厚於齊而利害不切其身者皆闕如也大則薄其君親次則忽於盟主又其次</hi>
　<hi>若秦若衞若滕雖来告訃怠於禮而不㑹也比事以觀義自見矣</hi>
六月癸卯日有食之<lb/>
<pb n="12a"/>
己未公㑹晉侯衞侯曹伯邾子同盟于斷道音註<hi>斷道晉地斷音短同盟至新城而再見斷道之後不曰同盟者寡矣</hi>
　<hi>書同盟者志同欲也大國率之小國畏威而從命非同欲也小國訴之大國勉强而應焉非同欲也若斷</hi>
　<hi>道之盟諸侯同心謀欲伐齊釋其忿怒非有不得已而要之者也或以為㑹同天子之事築宫為壇設方</hi>
　<hi>明如方嶽之盟故書同疑其說之誤矣</hi>
秋公至自㑹<lb/>
冬十有一月壬午公弟叔肸卒音註<hi>肸許乙反</hi>
　<hi>稱弟得弟道也稱字賢也何賢乎叔肸宣弑而非之也非之則胡為不去也兄弟無絶道故雖非之而不</hi>
<pb n="12b"/>
　<hi>去也與之財則曰我足矣終身不食宣公之禄君子以是為通恩也論情可以明親親言義可以厲不軌</hi>
　<hi>所以取貴乎春秋書曰公弟而稱字以表之也公子為正大夫而書卒貴也不為大夫而特書卒賢也或</hi>
　<hi>以為叔肸寵弟在宣公有私親之愛故生而賜氏俾世其卿與季友仲遂比則其說誤矣誠使叔肸有寵</hi>
　<hi>生而賜氏則是貴戚用事之卿豈有不見於經者齊年鄭語在外之見於經者季友仲遂在内之見於經</hi>
　<hi>者勢必與聞政事執國命矣況宣公之時煩於聘問㑹朝之禮遂蔑季孫歸父交於鄰國衆矣而獨叔肸</hi>
　<hi>不與焉其非生而賜氏俾世其卿亦明矣庚定王十午六年</hi>十有八年<hi>晉景九齊頃八衛穆九蔡景公固元年鄭襄十四曹宣四陳成八把桓四十六宋文二十秦桓十四楚莊二十三卒</hi>
<pb n="13a"/>
春晉侯衞世子臧伐齊<lb/>
　<hi>保國以禮為本者也齊頃公不謹於禮自己致冦所謂國必自伐而後人伐之矣諸侯上卿皆執國命取</hi>
　<hi>必於其君以行其克伐怨欲之私故盟于斷道師于陽榖大戰于鞌逞其志而後止春秋詳書于策見伐</hi>
　<hi>與伐者之罪皆可以為鑒矣</hi>音註<hi>鞌音安</hi>
公伐把音註<hi>自是不書君將征伐在大夫也繹宣公而下征伐在大夫是故自伐邾取  凡取皆不書其人自伐把凡伐皆不書公</hi>
夏四月<lb/>
秋七月邾人戕鄫子于鄫音註<hi>戕音牆</hi>
<pb n="13b"/>
　<hi>戕者殘賊而殺之也于鄫者刺臣子不能救君難也夷貉無城郭宫室百官有司單車使者直造其廬帳</hi>
　<hi>虜其酋長者則有之矣中國則重門擊柝㢘陛等威侍衞守禦之嚴奚至於坐使其君為邾人殘賊殺之</hi>
　<hi>而莫禦乎邾人盖嘗執鄫子用之則不共戴天之世讐也既不能復又使邾人得造其國都而戕殺其君</hi>
　<hi>曰于鄫者所以深責鄫之臣子至此極也</hi>音註<hi>貉音麥</hi>
甲戌楚子旅卒音註<hi>莊王卒子共王立楚始書卒</hi>
　<hi>楚僭稱王降而稱子者是仲尼筆之也其不書葬者恐民之惑而避其號是仲尼削之也若楚若吳若徐</hi>
　<hi>皆自王降而稱子若滕自侯降而稱子若把自伯降而稱子四夷雖大皆曰子其降而稱子者貶之也或</hi>
　<hi>謂春秋不擅進退諸侯亂名實則非矣述天理正人倫此名實所由定也奚名為亂哉</hi>
<pb n="14a"/>
公孫歸父如晉<lb/>
　<hi>宣公因齊得國故刻意事之雖易世猶未怠也及頃公不能謹禮怒晉魯上卿而郤克當國決策討之晉</hi>
　<hi>方强盛齊少懦矣於是背齊而事晉其於邦交以利為向背無忠信誠慤之心者也按左氏歸父欲去三</hi>
　<hi>桓以張公室與公謀而聘於晉欲以晉人去之夫輕於背與國易於謀大家而不知其本未有能成而無</hi>
　<hi>悔也然則公室不可張乎務引其君當道正心以正朝廷禮樂刑政自己出也其庶㡬乎必欲倚外援以</hi>
　<hi>去之是去疥痬而得腹心之疾也庸愈哉</hi>
冬十月壬戌公薨于路寢<lb/>
歸父還自晉至笙遂奔齊音註<hi>笙魯境也</hi>
<pb n="14b"/>
　<hi>仲尼稱孟莊子之孝其不改父之臣與父之政是難能也又曰三年無改於父之道可謂孝矣夫仁人孝</hi>
　<hi>子於其父之臣非有大不可如晉悼公於夷羊五之屬必存始終進退之禮而不遽也歸父以君命出使</hi>
　<hi>未返而君薨在聘禮有執圭復命于殯之文升自西階子臣皆哭情亦戚矣今宣公猶未殯而東門氏逐</hi>
　<hi>忍乎哉書曰歸父還自晉者已畢事之詞也至笙遂奔齊者罪成公君臣死君而忘父逐之亟也榖梁子</hi>
　<hi>曰捐殯而奔其父之使者是亦奔父也得經意矣君薨家遣方寸宜亦亂而造次顛沛不失禮焉非志於</hi>
　<hi>仁者弗能也詞繁而不殺歸父之善自著矣比事以觀則見當國者有無君之心此春秋所以作不可不</hi>
　<hi>察也</hi>
　春秋傳卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷五</head>
    <p>
<pb n="1a"/>
欽定四庫全書<lb/>
　春秋傳卷五　　　　　　宋　胡安國　撰<lb/>
　　桓公中<lb/>
<hi>甲桓王十戌三年</hi>五年<hi>齊僖二十四晉小子二衞宣十二蔡桓八鄭莊三十七曹桓五十陳桓三十八卒杞武四十四宋莊三秦寧九楚武三十四</hi>
春正月甲戌已丑陳侯鮑卒音註<hi>陳佗弑太子而自立</hi>
夏齊侯鄭伯如紀音註<hi>外相朝曰如</hi>
　<hi>按左氏濟鄭朝紀欲以襲之紀人知之夫如者朝詞也尊不朝乎卑大不朝乎小紀之為紀微乎微者也</hi>
<pb n="1b"/>
　<hi>齊在東州尊則方伯鄭亦大國也並驅而朝紀乃懐詐諼之謀欲以襲之而不虞紀人之覺也其志憯矣</hi>
　<hi>此外相如爾何以書紀人主魯故來告其事魯史承告故備書于策夫子修經存而不削者以小國恃大</hi>
　<hi>國之安靖已而乃包藏禍心以圖之亦異於興滅國繼絶世之義矣故存而弗削以著齊人滅紀之罪明</hi>
　<hi>紀侯去國之由劉敞意林所謂聖人誅意之效是也</hi>
天王使仍叔之子來聘音註<hi>仍叔之子王朝大夫</hi>
　<hi>仍叔之子云者譏世官非公選也帝王不以私愛害公選故仕者世禄而不世官任之不以其賢也使之</hi>
　<hi>不以其能也卿大夫子弟以父凡故而見使則非公選而政由是敗矣上世有自耕野釣渭擢居輔相而</hi>
　<hi>人莫不以為宜伊陟象賢復相大戊丁公世美入掌兵權不以世故疑之也崇伯殛死禹作司空蔡叔既</hi>
<pb n="2a"/>
　<hi>囚仲為卿士亦不以其父故廢之也惟其公而已矣及周之衰小人得政視朝廷官爵為已私援引親黨</hi>
　<hi>分據要途施及童稚賢者退處於蓽門老身而不用公道不行然後强暴侵凌國家傾覆雖有智者不能</hi>
　<hi>善其後矣春秋書武氏仍叔之子云者戒後世人主徇大臣私意而用其子弟之弱者居公選之地以敗</hi>
　<hi>亂其國家欲其深省之也</hi>音註<hi>施以豉反</hi>
葬陳桓公<lb/>
城祝丘音註<hi>祝丘魯地</hi>
秋蔡人<hi>桓</hi>衞人<hi>宣/</hi>陳人<hi>佗/</hi>從王伐鄭音註<hi>從王伐鄭君臣之辭也自伐鄭無功而後王命始不行於天下</hi>
<pb n="2b"/>
　<hi>按左氏王奪鄭伯政鄭伯不朝王以諸侯伐鄭鄭伯禦之戰于繻葛王卒大敗春秋書王必稱天者所章</hi>
　<hi>則天命也所用則天討也王奪鄭伯政而怒其不朝以諸侯伐焉非天討也故不稱天或曰鄭伯不朝惡</hi>
　<hi>得為無罪曰桓公弑君而自立宋督弑君而得政天下大惡人理所不容也則遣使來聘而莫之討鄭伯</hi>
　<hi>不朝貶其爵可也何為憤怒自将以攻之也移此師以加宋魯誰曰非天討乎春秋天子之事述天理而</hi>
　<hi>時措之也既譏天王以端本矣三國以兵㑹伐則言從王者又以明君臣之義也君行而臣從正也戰于</hi>
　<hi>繻葛而不書戰王卒大敗而不書敗者又以存天下之防也三綱軍政之本聖人寓軍政於春秋而書法</hi>
　<hi>若此皆裁自聖心非國史所能與也</hi>音註<hi>惡平聲使去聲繻音須與音預</hi>
大雩音註<hi>書大雩之始</hi>
<pb n="3a"/>
　<hi>大雩者雩于上帝用盛樂也諸侯雩于境内之山川爾魯諸侯而郊禘大雩欲悉書于策則有不勝書故</hi>
　<hi>雩祭則因旱以書而特謂之大郊禘亦因事以書而義自見此皆國史所不能與君子以謂性命之文是</hi>
　<hi>也諸侯不得祭天地大夫不得祭山川士庶人不敢以他人祖禰祭於已之寢禮也故季氏旅於泰山子</hi>
　<hi>曰嗚呼曾謂泰山不如林放乎明乎春秋所書郊禘大雩之義則知聖人治國如指諸掌之說矣</hi>
螽音註<hi>螽陟隆反蟲災也</hi>
冬州公如曹音註<hi>不書奔以朝出也</hi>
　<hi>按左氏淳于公如曹度其國危遂不復天子三公稱公王者之後稱公州公諸侯而稱公者昔畢髙以父</hi>
　<hi>師而保釐東土衞武以列國而入相于周蓋與後世出入均勞之意同此其所以稱公也外相如不書此</hi>
<pb n="3b"/>
　<hi>何以書将有其末故先録其本乙桓王十亥四年</hi>六年<hi>齊僖二十五晉小子三衞宣十三蔡桓九鄭莊三十八曹桓五十一陳厲公躍元年杞武四十五宋荘四秦寧十楚武三十五</hi>
春正月寔來音註<hi>州公也寔音殖</hi>
　<hi>按左氏自曹來朝書曰寔來不復其國也寔者州公名也春秋之法諸侯不生名失地滅同姓則名正名</hi>
　<hi>經世之本名正而天下定矣或曰諸侯失國而後託於諸侯孟子以為禮也今州公來朝将以諸侯之禮</hi>
　<hi>接之乎則春秋乃書其名将以匹夫之賤畜之乎孟子乃以託國為禮将何處而可曰世衰道微諸侯放</hi>
　<hi>恣強凌弱衆暴寡夫子不能正方伯不能治其有壤地褊小迫乎大國之間而失國是不幸焉非其罪也</hi>
<pb n="4a"/>
　<hi>則以諸侯之禮接之可也若譚子在莒弦子在黄温子在衞雖失國出奔而春秋不名義可見矣若夫不</hi>
　<hi>能修道以正其國或棄賢保佞或驕奢滛縱或用兵暴亂自底滅亡如蔡獻舞邾益曹陽州寔之徒皆其</hi>
　<hi>自取焉耳則待之以初乃禮之過也觀春秋名與不名則知所以處寓公之禮與强為善自暴棄者之勸</hi>
　<hi>戒矣</hi>音註<hi>强上聲</hi>
夏四月公會紀侯于郕音註<hi>郕魯邑</hi>
秋八月壬午大閱音註<hi>書大閱之始</hi>
　<hi>大閲簡車馬也周制大司馬中冬大閱教衆庶修戰法獨詳於三時者為農隙故也書八月不時矣以鼓</hi>
　<hi>則王執路鼓諸侯執賁鼓以旗則王載太常諸侯載旂以殺則王下大綏諸侯下小綏其禮固亦不同也</hi>
<pb n="4b"/>
　<hi>書大閱非禮矣先王寓軍政於四時之田訓民禦暴其備豫也懼鄭忽畏齊人不因田狩而閱兵車厲農</hi>
　<hi>失政甚矣何以保其國乎春秋非特以不時非禮書也乃天未隂雨徹彼桑土綢繆牖户之意</hi>
蔡人殺陳佗音註<hi>佗五父也魯莊公二十一年傳陳厲公蔡出也故蔡人出五父而立之厲公躍立</hi>
　<hi>佗弑太子而代其位至是踰年不成之為君者以賊討也書蔡人以善蔡書陳佗以善陳善蔡者以蔡人</hi>
　<hi>知佗之為賊善陳者以陳國不以佗為君知其為賊故稱人稱人討賊之詞也不以為君故稱名稱名當</hi>
　<hi>討之賊也魯桓弑君而鄭伯與之盟宋督弑君而四國納其賂則不知其為賊矣齊商人弑君者及其見</hi>
　<hi>殺而稱位蔡般殺父者及其見殺則稱爵是齊蔡國人皆以為君矣聖人於此抑揚與奪遏人欲於横流</hi>
<pb n="5a"/>
　<hi>存天理於既滅見諸行事可謂深切著明矣簒弑之賊外則異國皆欲致討而不赦内則國人不以為君</hi>
　<hi>而莫之與誰敢勸於為惡故曰孔子成春秋而亂臣賊子懼</hi>音註<hi>般音班横去聲</hi>
九月丁卯子同生音註<hi>同桓公子莊公也</hi>
　<hi>適冡始生即書于䇿與子之法也唐虞禪夏后殷周繼春秋兼帝王之道賢可禈則以天下為公而不拘</hi>
　<hi>於世及之禮子可繼則以天下為家而不必於讓國之義萬世之通道也與賢者貴於得人與子者定於</hi>
　<hi>立適傳子以適天下之達禮也故有君薨而世子未生之禮植遺腹朝委裘而天下不亂者以名分素明</hi>
　<hi>而民志定也經書子同生所以明與子之法正國家之本防後世配適奪正之事垂訓之義大矣此世子</hi>
　<hi>也其不曰世子何也天下無生而貴者誓於天子然後為世子</hi>音註<hi>適音嫡</hi>
<pb n="5b"/>
冬紀侯來朝<lb/>
　<hi>按左氏會于郕諮謀齊難也冬來朝請王命以求成于齊也公告不能孟子曰觀近臣以其所為主觀逺</hi>
　<hi>臣以其所主主者成敗之機榮辱之本也昭公棄晉主齊至於客死鄭伯逃齊主楚終以乞盟觀其所主</hi>
　<hi>而榮辱成敗見矣魯桓者弑君之賊人人之所同惡夫人得而討之也而主之以求援其能國乎然則何</hi>
　<hi>以免於貶志不在於朝桓也</hi>音註<hi>見音現丙桓王十子五年</hi>七年<hi>齊僖二十六晉小子四衞宣十四蔡桓十鄭莊三十九曹桓五十二陳厲二杞武四十六宋莊五秦寧十一楚武三十六</hi>
春二月己亥焚咸丘音註<hi>咸丘魯地</hi>
<pb n="6a"/>
　<hi>咸丘地名也易稱王用三驅在禮天子不合圍諸侯不掩羣夫子釣而不綱弋不射宿皆愛物之意也推</hi>
　<hi>此心以及物至於鳥獸若草木裕無淫獵之過矣書焚咸丘所謂焚林而田也</hi>
夏榖伯綏來朝鄧侯吾離來朝音註<hi>魯在泰山之下穀鄧在方城之外兩君之好不相及也有朝桓者必若穀鄧而後貶</hi>
　<hi>春秋之法諸侯不生名榖伯鄧侯何以名桓天下之大惡也執之者無禁殺之者無罪穀伯鄧侯越國踰</hi>
　<hi>境相繼而來朝即大惡之黨也故特貶而書名與失地滅同姓者比焉經於朝桓者或貶爵或書名或稱</hi>
　<hi>人以深絶其黨撥亂之法嚴矣誅止其身而黨之者無罪則人之類不相賊殺為禽獸也蔑希四時具然</hi>
　<hi>後成嵗故雖無事必書首時今此獨於秋冬闕焉何也立天之道曰隂陽陽居春夏以養育為事所以生</hi>
<pb n="6b"/>
　<hi>物也王者繼天而為之子則有賞隂居秋冬以肅殺為事所以成物也王者繼天而為之子則有刑賞以</hi>
　<hi>勸善非私與也故五服五章謂之天命刑以懲惡非私怒也故五刑五用謂之天討古者賞以春夏刑以</hi>
　<hi>秋冬象天道也桓弟弑兄臣弑君而天討不加焉是陽而無隂嵗功不能成矣故特去秋冬二時以志當</hi>
　<hi>世之失刑也獨於四年七年闕焉何也按周制大司馬諸侯而有賊殺其親則正之故弑其君則殘之桓</hi>
　<hi>弑隠公而立大司馬九伐之法雖未之舉猶有望也及使冡宰下聘恩禮加馬則天下之望絶矣故四年</hi>
　<hi>宰糾書名而去秋冬二時以見天王之不復能用刑也陳恒弑其君孔子請討之以從大夫之後不敢不</hi>
　<hi>告也桓弑隠公而立雖方伯連帥環視而未之恤猶有望也及榖鄧二國自逺來朝則天下諸侯莫有可</hi>
　<hi>望者矣故七年榖伯鄧侯各書其名而去秋冬二時以見諸侯之不復能修其職也然則見之行事不亦</hi>
<pb n="7a"/>
　<hi>深切著明矣乎故曰春秋成而亂臣賊子懼丁桓王十丑六年</hi>八年<hi>齊僖二十七晉侯緡元年衞宣十五蔡桓十一鄭莊四十曹桓五十三陳厲三把武四十七宋莊六秦寧十二楚武三十七</hi>
春正月己卯烝<lb/>
　<hi>按周官大司馬烝以中冬今魯烝以春正月其不同何也周書有周月以紀政而其言曰夏數得天百王</hi>
　<hi>所同其在商周革命改正示不相沿至於敬授民時廵狩烝享猶自夏焉然則司馬中冬教大閲獻禽以</hi>
　<hi>享烝所謂自夏而魯之烝祭在春正月見春秋用周正紀魯事也而穀梁子乃曰烝冬事也春興之志不</hi>
　<hi>時也是以閉蟄而烝為是與周制異矣春秋非以不時志也為再烝見凟書也</hi>音註<hi>中音仲下同</hi>
<pb n="7b"/>
天王使家父來聘音註<hi>家父凡伯皆大雅之舊人也</hi>
　<hi>下聘弑逆之人而不加貶何也既名冡宰於前其餘無責焉乃同則書重之義以此見春秋任宰相之專</hi>
　<hi>而責之備也虞史以人主大臣為一體春秋以天王宰相為一心以為一體故帝庸作歌則曰股肱喜哉</hi>
　<hi>元首起哉百工熈哉臯陶賡歌則曰元首明哉股肱良哉庶事康哉而垂益九官之徒不與也以為一心</hi>
　<hi>故歸賵仲子㑹葬成風則宰咺書名於前而王不稱天於後來聘桓公錫桓公命則宰糾書名以正其始</hi>
　<hi>王不稱天以正其終而榮叔家父之徒不與也故人主之職在論相而已矣</hi>音註<hi>陶音謡</hi>
夏五月丁丑烝<lb/>
　<hi>春秋之文有一句而包數義者有再書而一貶者戎伐凡伯于楚丘以歸之類一句而包數義春正月己</hi>
<pb n="8a"/>
　<hi>卯烝夏五月丁丑烝再書而一貶</hi>
秋伐邾音註<hi>大夫專也</hi>
冬十月雨雪音註<hi>雨去聲</hi>
祭公來遂逆王后于紀音註<hi>祭公來不稱王使王未有成命遂專也是故書遂始於此</hi>
　<hi>劉敞曰祭公王之三公也曷為不稱使不與王之使祭公也師傅之官坐而論道其任重矣今其來魯乃</hi>
　<hi>命魯侯以婚姻之事者也若是則大夫可矣何必三公任之重使之輕故祭公縁此義得專命不報遂行</hi>
　<hi>如紀而王以輕使為失祭公以遂行為罪矣此說是也為之節者宜使卿徃逆公監之則於禮得矣使祭</hi>
<pb n="8b"/>
　<hi>公命魯主婚姻之事則曰不可卿徃而公監之何以可乎命魯輕矣卿徃公監之重矣官師從單靖公逆</hi>
　<hi>王后于齊劉夏非卿而書靖公合禮則不書故先儒以為使卿逆公監之禮也戊桓王十寅七年</hi>九年<hi>齊僖二十八晉緡二衞宣十六蔡桓十二鄭荘四十一曹桓五十四陳厲四杞靖公元年宋莊七秦出子元年楚武三十八</hi>
春紀季姜歸于京師音註<hi>姜紀國姓季姜周桓王后</hi>
　<hi>徃逆則稱王后既歸何以書季姜自逆者而言則當尊崇其匹内主六宫之政使妃妾不得以上僭故從</hi>
　<hi>天王所命而稱王后示天下之母儀也自歸者而言則當樛屈逮下使夫人嬪婦皆得進御於君而無嫉</hi>
　<hi>妒之心故從父母所子而稱季姜化天下以婦道也其詞之抑揚上下進退先後各有所當而不相悖皆</hi>
<pb n="9a"/>
　<hi>正始之道王化之基春秋之所謹也京師者衆大之稱</hi>
夏四月<lb/>
秋七月<lb/>
冬曹伯使其世子射姑來朝音註<hi>射音亦又音夜</hi>
　<hi>按周官典命凡諸侯之嫡子誓於天子而攝其君則下其君之禮一等未誓則以皮帛繼子男世子固有</hi>
　<hi>出㑹朝聘之儀矣然攝其君繼子男者謂諸侯朝於天子有時而不敢後故老疾者使世子攝已事以見</hi>
　<hi>天子急述職也諸侯聞於王事則相朝其禮本無時曹伯既有疾何急於朝桓而使世子攝哉大位姦之</hi>
　<hi>窺也危病邪之伺也世子君之貳也君疾而儲副出啓窺伺之心危道也當享而射姑歎踰月而終生卒</hi>
<pb n="9b"/>
　<hi>其有疾明矣而使世子來終生之過也世子将欲巳乎則方命矣曰孝子盡道以事其親者也不盡道而</hi>
　<hi>苟焉以從命為孝又焉得為孝故尸子曰夫己多乎道</hi>音註<hi>又焉音烟尸子名佼晉人已桓王十夘八年</hi>十年<hi>齊僖二十九晉緡三衞宣十七蔡桓十三鄭莊四十二曹桓五十五卒陳厲五杞靖二宋莊八秦出子二楚武三十九</hi>
春王正月<lb/>
　<hi>桓無王今復書王何也十者盈數也天道十年則亦周矣人事十年則亦變矣故易稱守貞者十年而必</hi>
　<hi>反傳論逺惡者十年而必棄桓公至是其數已盈宜見誅於天人矣十年書王紀常理也有習於榖梁子</hi>
　<hi>而不得其傳者見二年書王以為正與夷之卒此年書王而曹伯適薨遂附益之以為正終生之卒誤矣</hi>
<pb n="10a"/>
　<hi>果正諸侯之卒不緣簒弑者陳侯鮑在五年之正月曷不書王以正其卒乎</hi>
庚申曹伯終生卒音註<hi>桓公卒子莊公射姑立</hi>
夏五月𦵏曹桓公<lb/>
秋公會衞侯于桃丘弗遇<lb/>
　<hi>弗者遷詞惡失信也衛初約魯㑹于桃丘至是中變而從齊鄭於是乎有郎之師其戰于郎直書曰來盟</hi>
　<hi>于惡曹俱奪其爵則桃丘之弗遇也蓋惡衛侯之失信矣桃丘衛地</hi>
冬十有二月丙午齊侯<hi>僖</hi>衞侯<hi>宣/</hi>鄭伯<hi>荘</hi>來戰于郎<lb/>
　<hi>春秋加兵于魯衆矣未有書來戰者此獨不稱侵伐而以來戰為文何也兵凶器戰危事聖人之所重也</hi>
<pb n="10b"/>
　<hi>誅暴禁亂敵加於已葢有不得已而應之者矣未有悖道縱欲得已不已而先之者也魯桓弑立天下大</hi>
　<hi>惡人人之所得討也鄭伯則首盟于越以定其位齊侯則繼㑹于稷以濟其姦曽不能修方伯之職駐師</hi>
　<hi>境上聲罪致討伸天下之大義也今特以私忿小怨親帥其師戰于魯境尚為知類也哉此春秋之所必</hi>
　<hi>誅而不以聴也故以三國為主而書來戰于郎鄭人主兵而首齊猶衞州吁主兵而先宋</hi>
　<lb/>
　<lb/>
　<lb/>
　春秋傳卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷二十六</head>
    <p>
<pb n="1a"/>
欽定四庫全書<lb/>
　春秋傳卷二十六　　　　宋　胡安國　撰<lb/>
　　昭公下<lb/>
<hi>辛景王二十巳五年崩</hi>二十有二年<hi>晉頃六齊景二十八衞靈十五蔡悼二鄭定十曹悼四陳惠十杞平十六宋元十二秦哀十七楚平九呉僚七</hi>
春齊侯伐莒<lb/>
宋華亥向寧華定自宋南里出奔楚<lb/>
　<hi>華向誘殺羣公子又劫其君取其太子母弟為質又求助於呉楚蠻夷入據其國都以叛此必誅不赦之</hi>
<pb n="1b"/>
　<hi>賊也宋宜蝎力必討之於内諸侯宜協心必救之於外楚子宜執叛臣之使而戮之於境今楚人釋君而</hi>
　<hi>臣是助諸侯之戍怠於救患固請逸賊而宋又從之則皆罪也故晉苟呉齊苑何忌衞公子朝曹大夫皆</hi>
　<hi>畧而不書其曰自宋南里者譏宋之縱釋有罪不能致討出奔楚者不待貶絶而亢不𠂻奬亂人之惡自</hi>
　<hi>見矣</hi>
大蒐于昌閒音註<hi>昌閒魯地</hi>
　<hi>昭公之時凡三書蒐或以非其時或以非其地而大意在權臣專行公不與也三綱軍政之本古者春蒐</hi>
　<hi>夏苖秋獮冬狩皆於農隙以講事而所主者明貴賤辨等列順少長習威儀則皆納民於軌物而非馳射</hi>
　<hi>擊刺之末矣是故觀于有莘少長有禮知可用也而文公遂覇臨于洛陽袒而發喪為義帝也而漢祖遂</hi>
<pb n="2a"/>
　<hi>王今魯國其君則設兩觀乘大輅其臣則八佾舞於庭旅泰山以雍徹其宰則據大都執國命而軍政之</hi>
　<hi>本亡矣何以蒐為此春秋所書為後戒之意也</hi>音註<hi>與音預知觀于有莘少長有禮  可用也而文</hi>
　<hi>公遂覇見左傳僖公二十八年臨于洛陽袒而發喪為義帝也而漢祖遂王見前漢書髙祖三年本紀</hi>
夏四月乙丑天王崩音註<hi>景王崩子王猛立是為悼王是冬卒弟敬王立</hi>
六月叔鞅如京師音註<hi>叔鞅叔弓子如京師始此</hi>
葬景王王室亂音註<hi>周亂不書書王室亂則天下無人紀矣昔者惠襄之世子頽亂鄭虢討之子帶亂晉討之春秋不書猶有臣子焉耳於是景王崩悼王即位既葬矣子朝欲篡悼王而立凡歴悼敬五年而後定而訖於佚賊則天下無人紀矣</hi>
<pb n="2b"/>
　<hi>何言乎王室亂王者以天下為家則以京師為室京師者本也周公作立政曰迪惟有夏乃有室大競其</hi>
　<hi>作鴟鴞詩以遺成王亦曰既取我子無毁我室皆指京師言之也以京師為室王畿為堂諸夏為庭户四</hi>
　<hi>夷為藩離治外者先自内治遠者先自近本亂而末治者否矣景王寵愛子朝使孽子配嫡以本亂者其</hi>
　<hi>言王室譏國本之不正也本正而天下定矣唐虞公天下則相禪而與賢三代家天下則相繼而與子春</hi>
　<hi>秋兼帝王之道可公也則以達節為權故季札辭國貶而稱名可家也則以居正為大故莊公始生即書</hi>
　<hi>于策鄭突歸而不氏以國陽生入而得繫於齊此皆正本以及天下之義也其義苟行無易樹子王室豈</hi>
　<hi>有亂離之禍乎春秋書子同生於前而記王室亂於後其為來世法戒明矣</hi>
劉子單子以王猛居于皇音註<hi>猛未踰年稱王成猛之為王以猛為宜立也是<pb n="3a"/>故春秋之誼苟宜立也則糾雖未得國成之為子糾猛未得京師成之為王猛</hi>
　<hi>凡稱以者不以者也師而曰以能左右之也地而曰以能取與之也人而曰以能死主之也尊不以乎卑</hi>
　<hi>貴不以乎賤大不以乎小劉蚠單旗臣也曷為能以王猛乎猛無寵於景王不能自定其位制在劉單其</hi>
　<hi>曰以者能廢立之也按左氏景王太子壽以昭十五年平至是八年矣猛與匄皆其母弟禮無疑於當立</hi>
　<hi>然久而未立者王愛庻子朝欲立以為嗣未果而王崩故諸大臣競立君諸王子争欲立以正則有猛以</hi>
　<hi>寵則有朝猛雖正而無寵其威不足以懾羣下朝雖寵而不正其分不足以服人心二子廢立皆恃大臣</hi>
　<hi>强弱而後定者也故特稱曰以而景王之弱其後嗣輕其宗社之罪亦著矣易曰王居旡咎稱居于皇者</hi>
　<hi>明其有土當得位之稱也</hi>音註<hi>分去聲王居旡咎渙九五象</hi>
<pb n="3b"/>
秋劉子單子以王猛入于王城音註<hi>王城郟鄏也居于皇言失京師也入于王城言始得京師也</hi>
　<hi>猛未踰年何以稱王示當立也既當立矣何以稱名明嗣君也曰王猛者見居尊得正又以别乎諸王子</hi>
　<hi>也君前臣名劉單不名而王名不嫌於倒置乎曰君前臣名常禮也禮當其變臣有不名名其君而不嫌</hi>
　<hi>者矣王不當稱未踰年而稱王名不當稱立為君而稱猛皆禮之變也惟可與權者能知其變而不越乎</hi>
　<hi>道之中再書劉子單子之以王何也春秋詞繁而不殺者必有羙惡焉劉子單子蓋挾天子以令諸侯而</hi>
　<hi>專國柄者也書而未足故再書于策以著上下舛逆為後世之深戒也</hi>音註<hi>單音善殺音賽</hi>
冬十月王子猛卒音註<hi>按通鑑王猛為庶弟子朝所弑</hi>
<pb n="4a"/>
十有二月癸酉朔日有食之<lb/>
<hi>壬敬王午元年</hi>二十有三年<hi>晉頃七齊景二十九衞靈十六蔡悼三卒鄭定十一曹悼五陳惠十一杞平十七宋元十三秦哀十八楚平十呉僚八</hi>
春王正月叔孫舍如晉<lb/>
癸丑叔鞅卒音註<hi>叔鞅叔弓之子輒之弟也</hi>
晉人執我行人叔孫舍<lb/>
晉人圍郊音註<hi>郊周邑</hi>
　<hi>按左氏晉籍談荀躒帥師軍于侯氏箕遺樂徵濟師軍其東南正月二師圍郊郊子朝邑也既不書大夫</hi>
<pb n="4b"/>
　<hi>之名氏又不稱師而曰晉人微之也所謂以其事而微之者也當是時天子蒙塵晉為方伯不奔問官守</hi>
　<hi>省視器具徐遣大夫往焉勤王尊主之義若是乎書晉人圍郊而罪自見矣</hi>音註<hi>躒即狄反徴知</hi>
　<hi>陵反守手又反見音現</hi>
夏六月蔡侯東國卒于楚音註<hi>悼公卒弟昭侯申立</hi>
秋七月莒子庚輿來奔音註<hi>齊納郊公</hi>
　<hi>左氏曰庚輿虐而好劎苟鑄劎必試諸人國人患之又將叛齊烏存帥國人逐之庚輿來奔齊人納郊公</hi>
　<hi>三代之得失天下仁與不仁而已矣苟無仁心甚則身弑國亡不甚則身危國削庚輿免死道左而出奔</hi>
　<hi>於魯幸耳入國不書而書其出奔惡之也郊公出入皆不書㣲之也所謂以其人而㣲之者也㣲之為義</hi>
<pb n="5a"/>
　<hi>或以位或以人或以事春秋書法達王事名氏不登於史策若此類亦衆矣</hi>音註<hi>好呼報反惡烏</hi>
　<hi>故反</hi>
戊辰呉敗頓胡沈蔡陳許之師于雞父胡子髠沈子逞<lb/>
滅獲陳夏齧音註<hi>雞父楚地父音甫夏齧徴舒𤣥孫齧五結反  夷狄交相敗不書必敗中國而後書呉敗頓胡沈蔡陳許之師胡子髠沈子逞滅獲陳夏齧自入春秋未之有也</hi>
　<hi>呉伐州來楚令尹帥師及諸侯之師與呉戰曷為不書楚令尹既喪楚師已熸六國先敗楚師遂奔是以</hi>
　<hi>不書楚也諸侯之師曷為畧而不序頓胡沈則其君自將蔡陳許則大夫帥師言戰則未陳也言敗績則</hi>
　<hi>或滅或獲其事亦不同也故總言呉人以詐取勝於前而以君與大夫序六國於後胡沈書爵書名書㓕</hi>
<pb n="5b"/>
　<hi>者二國之君幼而狂不能以禮自守役屬於楚悉師以出一敗而身與衆俱亡也其曰胡子髠沈子逞㓕</hi>
　<hi>者若曰非有能滅之者咸其自取焉耳亦猶梁亡自亡也鄭棄其師自棄也齊人殱于遂自殱也或曰滅</hi>
　<hi>或曰獲别君臣也君死曰㓕胡子髠沈子逞是也生得曰獲秦晉戰于韓原獲晉侯是也大夫生死皆曰</hi>
　<hi>獲鄭獲宋華元生也呉獲陳夏齧死也書其敗不以國分而以君大夫為序書其死不以事同而以君臣</hi>
　<hi>為别皆所以辨上下定民志雖顛沛必於是也其義行而亂自熄矣</hi>音註<hi>喪息浪反熸子僭反</hi>
天王居于狄泉音註<hi>狄泉地闕是居于狄泉言未得至京師也於  王猛卒敬王即位即王猛之母弟匄也居于狄泉謂之東王子朝入于王城謂之西王書曰天王居于狄泉黜子朝也</hi>
尹氏立王子朝音註<hi>此尹文公圉周世卿也書尹氏立王子朝猶曰尹氏所欲立也將以<pb n="6a"/>王天下獨尹氏立之則莫之與矣王子不名唯卒名之非卒也而名之者貶也是故救衞書子突奔名子瑕立名子朝</hi>
　<hi>立者不宜立也王猛當立而未能立故稱大臣以之而不言立敬王當立又能立矣故直稱居于狄泉而</hi>
　<hi>不言立子朝庶孽奪正以賤妨貴基亂周室不當立者也故特稱立而目尹氏尹氏天子之卿也王朝公</hi>
　<hi>卿書爵而變文稱氏者見世卿之擅權亂國為後戒也或曰稱氏者時以氏稱之也詩云王謂尹氏此大</hi>
　<hi>雅羙宣王詩也亦譏世卿歟為此説者誤矣詩人主文而不以害意有羙而或過有刺而或深以意逆之</hi>
　<hi>可也春秋所書或稱爵或稱字或稱名或稱氏或稱子或稱人名分所由立是非所由定禮義所由出皆</hi>
　<hi>斷自聖心游夏不能與也徇時之所稱而稱之豈其然手</hi>
<pb n="6b"/>
八月乙未地震<lb/>
冬公如晉至河有疾乃復<lb/>
　<hi>昭公兩朝于晉而一見止五如晉而四不得入焉今此書有疾乃復殺恥也以周公之胄千乘之君執幣</hi>
　<hi>帛修兩君之好而不見納斯亦可恥矣有恥而後能知憤知憤而後能自强自强而後能為善為善而後</hi>
　<hi>能立身立身而後能行其政令保其國家矣昭公内則受制於權臣外則見陵於方伯此正憂患疢疾有</hi>
　<hi>徳慧術智保生免死之時也而安於屈辱甘處微弱無憤恥自强之心其失國出奔死於境外其自取之</hi>
　<hi>哉癸敬王未二年</hi>二十有四年<hi>晉頃八齊景三十衞靈十七蔡昭公申元年鄭定十二曹悼六陳惠<pb n="7a"/>十二杞平十八卒宋元十四秦哀十九楚平十一呉僚九</hi>
春王二月丙戌仲孫貜卒音註<hi>仲孫貜孟僖子也貜俱縳反</hi>
叔孫舍至自晉<lb/>
　<hi>大夫執而致則名此獨書其姓氏何賢之也叔孫舍以禮立身而不屈於强國以忠事主而不順於强臣</hi>
　<hi>此社稷之衞魯之良大夫也使昭公稍有動心忍性强於為善之意舉國以聽豈其死於乾侯觀意如之</hi>
　<hi>稽顙於昭子叔孫之以逐君責意如其事可見矣及意如有異志而昭子使祝宗祈死所謂知其無可奈</hi>
　<hi>何安之若命者故舍至自晉特以姓氏書其死也公雖在外而特書日以卒之所以表其節為後世勸也</hi>
　音註<hi>意如稽顙於昭子叔孫以逐君責意如事見左傳二十五年</hi>
<pb n="7b"/>
夏五月乙未朔日有食之<lb/>
秋八月大雩<lb/>
丁酉杞伯郁釐卒音註<hi>平公卒子悼公成立</hi>
冬呉滅巢<lb/>
　<hi>巢楚之附庸實邑之也書吳入州來著陵楚之漸書呉滅巢著入郢之漸四鄰封境之守既不能制則封</hi>
　<hi>境震矣四境國都之守既不能保則國都危矣故沈尹戌以此為亡郢之始也春秋内失地不書明此為</hi>
　<hi>有國之大罪外取滅皆書明見取滅者之不能有其土地人民則不君矣故諸侯之寳三以土地為首</hi>
葬杞平公<lb/>
<pb n="8a"/>
<hi>甲敬王申三年</hi>二十有五年<hi>晉頃九齊景三十一衞靈十八蔡昭二鄭定十三曹悼七陳惠十三杞悼公成元年宋元十五卒秦哀二十楚平十二呉僚十</hi>
春叔孫舍如宋<lb/>
夏叔詣會晉趙鞅宋樂大心衞北宮喜鄭游吉曹人邾<lb/>
人滕人薛人小邾人于黄父音註<hi>詣五計反黄父晉地即黒壤父音甫  於是敬王謂之東王子朝謂之西王晉侯使涖問周故期以明年而後為黄父之會又明年而荀躒趙鞅之師出是故天王書出入而晉師克鞏不書書克鞏是討子朝也</hi>
　<hi>按左氏鄭子太叔如晉范獻子曰若王室何對曰王室之不寧大國之憂晉之恥也吾子其早圖之獻子</hi>
<pb n="8b"/>
　<hi>懼乃徵㑹於諸侯會於黄父謀王室也趙簡子令諸侯之大夫輸王粟具戍人將納王夫以王猛之無寵</hi>
　<hi>單旗劉蚠之屢敗敬王初立子朝之衆召伯奐南宮嚚甘桓公之黨疑若多助之在朝也然會於黄父凡</hi>
　<hi>十國而諸侯之大夫無異議焉是知邪不勝正久矣猶有寵愛庶孽配適奪正至於滅亡而不寤者不知</hi>
　<hi>幽王晉獻之父子亦何足效哉然則黄父之會王事也而無羙詞何也王室不靖亦惟友邦冡君克修厥</hi>
　<hi>職以綏定王都非異人任亦何羙之有免于譏貶足矣此春秋以正待人之體也後世以濫賞報臣子所</hi>
　<hi>當為之事為臣子者亦受而不辭失此義矣</hi>
有鸜鵒來巢音註<hi>鸜鵒鳥名鸜其具反鵒音欲異此烏穴居不在魯界故曰來巢記  也</hi>
　<hi>傳曰鸜鵒三踰濟濟水東北會于汶魯在汶南其所無也故書曰有巢者去穴而巢隂居陽位臣逐君象</hi>
<pb n="9a"/>
　<hi>也鸜鵒宜穴處於下而巢居於上季孫宜臣順於家而主祭於國反常為異之兆能以徳消則無其應矣</hi>
　<hi>或曰此公子宋有國之祥也</hi>
秋七月上辛大雩季辛又雩<lb/>
　<hi>左氏以再雩為旱甚聖人書此者以志禦災之非道而區區於禱祠之末也昭公之時雨雹地震四見於</hi>
　<hi>經旱乾為虐相繼而起有鸜鵒來巢異之甚也季辛又雩災之甚也考諸列位則國有人焉觀諸天時則</hi>
　<hi>猶有眷顧之心未終棄也若反身修徳信用忠賢災異之來必可禦矣昔高宗肜日雉升鼎耳異亦甚矣</hi>
　<hi>聽於祖已克正厥事故能嘉靖殷邦享國長久宣王之時旱魃蘊隆災亦甚矣側身修行遇災而懼故能</hi>
　<hi>興衰撥亂王化復行此皆以人勝天以徳消變之驗也昭公至是猶不知畏罔克自省而求於禱祠之末</hi>
<pb n="9b"/>
　<hi>將能勝乎故特書此以為後世鑒</hi>音註<hi>雨雹地震四見於經事見三年四年大雨雹十九年二十</hi>
　<hi>三年地震旱乾為虐相繼而起事見三年六年八年十六年二十四年及此年七書雩肜音融又音同</hi>
九月己亥公孫于齊次于陽州音註<hi>陽州齊魯竟上邑孫音遜往也  公行書次自莊以來未之有也於是再見其再見何以昭公之失國不可不詳其所往也</hi>
　<hi>内出奔稱孫隱也次于陽州待齊命也昭公欲伐季氏子家子曰季氏得民久君無多辱公不從意如登</hi>
　<hi>臺而請待於沂上以察罪弗許請囚于費弗許請以五乗亡弗許子家子曰君其許之政自之出久矣隱</hi>
　<hi>民多取食焉為之徒者衆矣日入慝作弗可知也弗聼叔孫氏之司馬陷西北隅以入孟氏殺郈昭伯遂</hi>
　<hi>伐公徒公與臧孫如墓謀遂行以君伐臣曷為不勝魯自東門遂殺適立庻魯君於是乎失政禄去公室</hi>
<pb n="10a"/>
　<hi>政在季氏於此君也四公矣作三軍盡征其一舍中軍兼有其二民賦入於其家半矣受命救台也遂入</hi>
　<hi>鄆帥師取卞也不以聞軍政在其手專矣行父片言而東門氏逐南蒯一動而公子憖奔魯之羣臣亦無</hi>
　<hi>敢忠於公室而獻謀者所謂屯難之時也在易屯之六五曰屯其膏小貞吉大貞凶象曰屯其膏施未光</hi>
　<hi>也昭公不明乎消息盈虛之理正身率徳擇任忠賢待時馴致不忍一朝之忿求逞其私欲而以羣小謀</hi>
　<hi>之其及也宜矣</hi>
齊侯唁公于野井音註<hi>唁音彥野井齊地</hi>
　<hi>唁者弔也生事曰唁死事曰弔齊侯唁公于野井以遇禮相見孔子曰其禮與其辭足觀矣然則何以失</hi>
　<hi>國而不反乎禮有本末正身治人禮之本也威儀文辭禮之末也昭公喪齊歸無慼容而不顧娶孟子為</hi>
<pb n="10b"/>
　<hi>夫人而不命政令在家而不能取有子家子之賢而不能用而屑屑焉習儀以亟能有國乎雖齊侯來唁</hi>
　<hi>其禮與辭是矣而方伯連帥之職則未修也又豈所以為禮哉其言曰自莒疆以西請致千社將率敝賦</hi>
　<hi>以從而子家子曰失魯而以千社為臣誰與之立且齊君無信不如早之晉書曰唁公亦明其無納公之</hi>
　<hi>實譏之也</hi>
冬十月戊辰叔孫舍卒<lb/>
十有一月己亥宋公佐卒于曲棘音註<hi>曲棘宋地今陳留外黄縣城中有曲棘里是也曼元公卒子景公頭  立</hi>
　<hi>按左氏宋元公為公故如晉卒于曲棘曲棘宋地也宋元之夫人曹氏生子妻意如或謂曹氏勿與魯將</hi>
<pb n="11a"/>
　<hi>逐之曹氏告元公公告樂祁祁曰與之如是魯君必出無民而能逞其志者未之有也魯君失民久矣然</hi>
　<hi>則宋元意如之外舅也不此之顧而求欲納公是以正倫恤患為心而不匿其私親之惡者也其賢於當</hi>
　<hi>時諸侯遠矣故雖卒于封内而特書其地以别之也</hi>
十有二月齊侯取鄆<lb/>
　<hi>鄆魯邑也直書齊侯取之何也齊不自取而為公取鄆使居之也昭公出奔經書次于陽州見公於魯未</hi>
　<hi>絶而季氏逐君為不臣及書齊侯取鄆則見公已絶於魯而逐於季氏為不君君者有其土地人民以奉</hi>
　<hi>宗廟之典籍者也已不能有而他人是保則不君矣春秋之義欲為君盡君道為臣盡臣道各守其職而</hi>
　<hi>不渝也昭公失君道季氏為亂臣各淪其職而不守矣其為後世戒深切著明矣<pb n="11b"/>乙敬王酉四年</hi>二十有六年<hi>晉頃十齊景三十二衞靈十九蔡昭三鄭定十四曹悼八陳惠十四杞悼二宋景公樂元年秦哀二十一楚平十三卒呉僚十一</hi>
春王正月葬宋元公<lb/>
三月公至自齊居于鄆<lb/>
　<hi>居者有其土地人民之稱也昭公失國出奔而稱居于鄆者存一國之防也襄王已出而稱居于鄭敬王</hi>
　<hi>未入而稱居于狄泉者存天下之防也天子之於天下率土之濵莫非其臣非諸侯所敢擅也諸侯之於</hi>
　<hi>封國四境之内莫非其土非大夫所得專也故諸侯避舍以待廵狩而大夫專邑是謂叛君曰居于鄆其</hi>
　<hi>為防也至矣</hi>
<pb n="12a"/>
夏公圍成<lb/>
　<hi>成者孟氏之邑左氏曰齊侯將納公命無受魯貨申豐適齊貨梁丘據據受之言於齊侯曰羣臣不盡力</hi>
　<hi>于魯君者非不能事君也據有異焉宋元公為魯君如晉卒于曲棘叔孫昭子求納其君無疾而死不知</hi>
　<hi>天之棄魯邪抑魯君有罪於鬼神故及此也若使羣臣從魯君以卜師有濟也而繼焉茲無敵矣齊侯從</hi>
　<hi>之使公子鉏帥師從公圍成不書齊師者景公怵於邪説為義不終故微之也書公圍成則季氏之不臣</hi>
　<hi>昭公之不君齊侯之不能修方伯連帥之職其罪咸具矣</hi>音註<hi>為于偽反鉏祖居反怵雪律反帥所</hi>
　<hi>類反</hi>
秋公㑹齊侯莒子邾子杞伯盟于鄟陵音註<hi>鄟陵地闕鄟音專又<pb n="12b"/>市轉反晉此參盟也參盟自齊桓以來未之有也於是再見何  不復主盟矣十六年齊徐莒郯嘗盟于蒲遂十九年宋邾郳徐嘗盟于蟲則諸侯有不待伯主而自盟會者矣於是書以晉之不復主盟也晉不復主盟而後齊專盟矣</hi>
公至自㑹居于鄆<lb/>
九月庚申楚子居卒音註<hi>平王卒子昭王軫立</hi>
冬十月天王入于成周音註<hi>言始得京師也昔者惠王出入皆不書襄王雖書出猶不書入也於是悼王自皇敬王自狄泉則曷為皆書入幸之也王室亂矣入無足諱焉爾于成周猶未得王都也</hi>
<pb n="13a"/>
　<hi>左氏曰晉知躒趙鞅帥師納王入于成周使成公般戍周而還不曰入于京師者京師衆大之稱不可繫</hi>
　<hi>之入也其曰成周云者黍離而次不列于雅降為國風之意而景王寵愛庶孽弱其世適之罪著矣</hi>音<lb/>
　註<hi>知音智離音瀝還音旋孽魚列反適音嫡</hi>
尹氏召伯毛伯以王子朝奔楚<lb/>
　<hi>取國有五利寵居一焉子朝有寵於景王為之黨者衆矣卒不能立至于奔楚何也是非有出於人之本</hi>
　<hi>心者不可以私愛是亦不可以私惡非卒歸於公而止矣景王寵愛子朝將鄿於見是而天下不以為是</hi>
　<hi>踈薄子猛將鄿於見非而天下卒不以為非徒設此心兩棄之也庶孽憑寵為羣小之所宗而人心不附</hi>
　<hi>適子恃正人心之所向而羣小不從故伯服雖殺而平王亦不能復宗周之盛申生已死而奚齊卓子亦</hi>
<pb n="13b"/>
　<hi>不能勝里克之兵是兩棄之也景王不鑒覆車王猛子朝之際危亦甚矣春秋詳書為後世戒可謂深切</hi>
　<hi>著明也哉</hi>音註<hi>惡烏故反適音嫡丙敬王戍五年</hi>二十有七年<hi>晉頃十一齊景三十三衞靈二十蔡昭四鄭定十五曹悼九卒陳惠十五杞悼三宋景二秦哀二十二楚昭王軫元年呉僚十二弑</hi>
春公如齊公至自齊居于鄆<lb/>
夏四月呉弑其君僚音註<hi>公子光立</hi>
　<hi>此公子光使專諸弑之而稱國何也呉子壽夢有四子長諸樊次餘祭次夷末次季札光諸樊之子也僚</hi>
　<hi>夷末之子也諸樊兄弟以次相及必欲致國於季子而季子終不受則國宜之光者也僚烏得為君故稱</hi>
<pb n="14a"/>
　<hi>國以弑而不歸獄於光其稱國以弑者呉大臣之罪地大臣任大事事莫大於置君矣故君存而國本定</hi>
　<hi>君終而嗣子立社稷嘉靖人無閒言此秉政大臣之任伊召之所以安商周孔明之所以定劉漢也若廢</hi>
　<hi>立進退出於羣小閽寺而當國大臣不預焉則將焉用彼相矣此春秋歸罪大臣稱國弑君之意其經世</hi>
　<hi>之慮深矣</hi>音註<hi>長展兩反祭側界反閒去聲召音邵寺音恃焉於䖍反相息亮反</hi>
楚殺其大夫郤宛<lb/>
秋晉士鞅宋樂祁犂衛北宫喜曹人邾人滕人㑹于扈<lb/>
　<hi>按左氏扈之㑹令戍周且謀納公也宋衛皆利納公固請之士鞅取貨於季孫謂樂祁北宫喜曰魯君守齊三</hi>
　<hi>年而無成季氏甚得其民淮夷與之有十年之偹有齊楚之援有堅守之心有列國之權而弗敢宣也事君如</hi>
<pb n="14b"/>
　<hi>在國鞅以為難二子皆圖國者也而欲納魯君請從二子以圍魯無成死之二子懼皆辭乃辭小國而以難復</hi>
　<hi>文十五年諸侯盟于扈将為魯討齊齊侯賂之而不克討故在㑹諸侯畧而不序今此謀納公亦以賂故不克</hi>
　<hi>納而諸國之大夫皆序何也曰利於納公者宋衛之大夫也受賂而不欲納公者獨范鞅主之耳又况戍周之</hi>
　<hi>令行乎所以列序而不畧也以此見聖人取舍之大情而輕重審矣</hi>音註<hi>為于僞反舍音捨</hi>
冬十月曹伯午卒音註<hi>悼公卒弟聲公野立</hi>
邾快來奔<lb/>
公如齊公至自齊居于鄆<lb/>
<hi>丁敬王亥六年</hi>二十有八年<hi>晉頃十二齊景三十四衛靈二十一蔡昭五鄭定十六卒曹聲公野<pb n="15a"/>元年陳惠十六杞悼四宋景三秦哀二十三楚昭二呉子闔廬元年</hi>
春王三月葬曹悼公<lb/>
公如晉次于乾侯音註<hi>乾侯晉境内邑在魏郡</hi>
夏四月丙戌鄭伯寧卒音註<hi>定公卒子獻公蠆立</hi>
六月葬鄭定公<lb/>
秋七月癸巳滕子寧卒音註<hi>悼公卒于頃公結立</hi>
冬葬滕悼公<lb/>
<hi>戊敬王子七年</hi>二十有九年<hi>晉頃十三齊景三十五衞靈二十二蔡昭六鄭獻公蠆元年曹聲二<pb n="15b"/>陳惠十七杞悼五宋景四秦哀二十四楚昭三呉闔廬二</hi>
春公至自乾侯居于鄆齊侯使高張來唁公音註<hi>高張髙偃子</hi>
　<hi>遣使來唁淺事也亦書于經者罪齊侯不能修方伯連帥之職也昔狄人迫逐黎侯黎侯寓于衛衞人弗</hi>
　<hi>恤黎之臣子勸其君以歸而賦式微其一章曰㣲君之故者以事求人而人不有其事是謂微君之故若</hi>
　<hi>昭公見逐出奔而齊莫之討淹恤日久而齊莫之納微君之故矣其二章曰㣲君之躬者以身下人而人</hi>
　<hi>不有其身是謂微君之躬若齊侯設禮以享而使宰獻遣俠來唁而稱主君微君之躬矣諸侯失國託於</hi>
　<hi>諸侯禮也諸侯失國諸侯納之正也齊之先世嘗主夏盟而太公受先王五侯九伯之命矣魯為鄰境甥</hi>
<pb n="16a"/>
　<hi>舅之國也昭公朝夕立於其朝曾不能陳師境上討意如逐君之罪而遣使唁公豈得禮乎</hi>音註<lb/>
　<hi>使疏吏反帥所類反</hi>
公如晉次于乾侯<lb/>
夏四月庚子叔詣卒<lb/>
秋七月<lb/>
冬十月鄆潰<lb/>
　<hi>民逃其上曰潰自是昭公削迹於魯尺地一民皆非其有矣公之出奔處鄆四年民不見徳亡無愛徴至</hi>
　<hi>於潰散豈非昏迷不返自納於罟擭陷穽之中其從者又皆艾殺其民視如土芥其下不堪所以潰歟然</hi>
<pb n="16b"/>
　<hi>則去宗廟社稷出奔而猶不惕然恐懼蘄改過以補前行之愆也自棄甚矣欲不亡得乎噫故書以為後</hi>
　<hi>世戒</hi>音註<hi>徵知陵反罟音古擭胡化反穽才性反從才用反艾魚刈反行下孟反巳敬王丑八年</hi>三十年<hi>晉頃十四卒齊景三十六衞靈二十三蔡昭七鄭獻二曹聲三陳惠十八杞悼六宋景五秦哀二十五楚昭四呉闔廬三</hi>
春王正月公在乾侯<lb/>
　<hi>公去社稷于今五年每嵗首月不書公者在魯四封之内則無適而非其所也至是鄆潰客寄乾侯非其</hi>
　<hi>所矣歲首必書公之所在者盖以存君不與季氏之專國也而罪臣子譏諸侯之意具矣唐武后廢遷中</hi>
　<hi>宗革命自立史臣列于本紀欲著其罪而君子以為非春秋之法其言曰天下者唐之天下中宗受之於</hi>
<pb n="17a"/>
　<hi>其父武后安得絶先君之世復繋嗣君之年黜武氏之號自以為竊取春秋之義信矣</hi>音註<hi>復扶</hi>
　<hi>又反</hi>
夏六月庚辰晉侯去疾卒音註<hi>去上聲公頃公卒子定  午立</hi>
秋八月葬晉頃公<lb/>
冬十有二月呉滅徐徐子章羽奔楚<lb/>
<hi>庚敬王寅九年</hi>三十有一年<hi>晉定公午元年齊景三十七衞靈二十四蔡昭八鄭獻三曹聲四陳惠十九杞悼七宋景六秦哀二十六楚昭五呉闔廬四</hi>
春王正月公在乾侯季孫意如㑹晉荀躒于適歴音註<lb/>
<pb n="17b"/>
<hi>躒力狄反適歴晉地而書公在乾侯季孫意如㑹晉于適歴以見晉人釋君  助臣也晋士鞅㑹諸侯之大夫于扈將以納公取貨于季孫而遂不果荀躒復為此㑹昭公所以死於外也襄昭之際大夫無君之禍晉人為之也</hi>
　<hi>左氏曰晉侯將以師納公士鞅曰若召季孫而不束則信不臣矣然後伐之若何晉人召季孫鞅使私焉</hi>
　<hi>曰子必來我受其無咎意如出君不事專有魯國晉實主盟不能致討而寵以㑹禮不亦悖哉或曰季孫</hi>
　<hi>事君如在國未知其罪而君伐之是昭公之過也則非矣行貨齊晉使不納公禱於煬宮求君不入及其</hi>
　<hi>復也猶欲絶其兆域加之惡諡安在乎事君如在國猶曰未知其罪乎齊晉不能誅亂禁姦悖君臣之義</hi>
　<hi>不知其從自及也陸淳以謂逐君之臣晉不之罪而反與為會書曰意如㑹晉荀躒于適歴晉侯之為盟</hi>
<pb n="18a"/>
　<hi>主可見矣荀躒之為人臣可知矣此不待貶絶而罪惡見者也得春秋所書之意矣</hi>音註<hi>見音現下</hi>
　<hi>同</hi>
夏四月丁巳薛伯穀卒音註<hi>獻公卒子襄公定立</hi>
晉侯使荀躒唁公于乾侯<lb/>
秋葬薛獻公<lb/>
冬黑肱以濫來奔音註<hi>傳曰邾黒肱也其不繋之邾濫嘗自别於邾也圍戚不曰圍衞戚取鄆不曰取我鄆皆如二君之辭也</hi>
十有二月辛亥朔日有食之<lb/>
<pb n="18b"/>
<hi>辛敬王夘十年</hi>三十有二年<hi>晉定二齊景三十八衞靈二十五蔡昭九鄭獻四曹聲五陳惠二十杞悼八宋景七秦哀二十七楚昭六呉闔廬五</hi>
春王正月公在乾侯取闞音註<hi>闞魯地在東平須昌縣東南</hi>
夏呉伐越音註<hi>呉始伐越</hi>
秋七月<lb/>
冬仲孫何忌㑹晉韓不信齊髙張宋仲幾衞世叔申鄭<lb/>
國參曹人莒人薛人杞人小邾人城成周音註<hi>世叔申世叔儀孫也國參子產子也書諸侯有事于京師皆不書僖十三年十六年戍周不  襄二十四年城周不書以是為<pb n="19a"/>常事也書城成周則請而後城之是非常也是役也晉魏舒南面韓不信專執于京師宋仲幾不受功齊高張後大夫之無王甚矣其不曰京師而曰成周以見周與列國等耳</hi>
　<hi>天子有道守在四夷今至於城王都可以不書乎不曰城京師而曰城成周者京師衆大之稱成周地名</hi>
　<hi>也與列國等矣</hi>
十有二月己未公薨于乾侯<lb/>
　<hi>諸侯失國出奔者衆矣鄭伯突為祭仲所逐而出奔入于櫟而復國衞侯衎為孫寗所逐而出奔入于夷</hi>
　<hi>儀而復國昭公在外八年終以客死為天下笑何也祭仲雖專而世權不重於季氏衞侯失國猶夫人也</hi>
　<hi>而有推挽之者所以雖失而復得也魯自季友受費以為上卿至於意如專執國命四世矣其臣皆季氏</hi>
<pb n="19b"/>
　<hi>之孚也其民皆季氏之獲也而昭公有一子家駒言不見聼計不行也不能復國宜矣故春秋詳録其所</hi>
　<hi>因為後世之戒公雖失國然每嵗之首月必書公在乾侯誅意如也書齊侯取鄆公圍成鄆潰絶昭公也</hi>
　<hi>為人臣者觀每嵗必書公所在必不敢萌䟦扈不臣之心為人君者觀春秋所書圍成鄆潰知社稷之無</hi>
　<hi>常奉也亦必少警矣鳴呼可謂深切著明者矣</hi>
　<lb/>
　<lb/>
　<lb/>
　春秋傳卷二十六<lb/>
</p>
<p>
</p>
  </div>
</body>
</text>
</TEI>
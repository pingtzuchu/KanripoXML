<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十五</head>
    <p>
<pb n="1a"/>
欽定四庫全書<lb/>
　春秋傳卷十五　　　　宋　胡安國　撰<lb/>
　　文公下<lb/>
<hi>癸頃王卯元年</hi>九年<hi>晉靈三齊昭十五衞成十七蔡莊二十八鄭穆十曹共三十五卒陳共十四把桓十九宋昭二秦康三楚穆八</hi>
春毛伯来求金音註<hi>来求止此自是魯雖不修貢周無求矣</hi>
　<hi>毛伯天子大夫何以不稱使當喪未君也踰年即位矣何以言未君古者諒隂三年百官總已以聴於冢</hi>
　<hi>宰夫百官總已以聽則是冢宰獨專國政之時託於王命以號令天下夫豈不可而不稱使春秋之㫖㣲</hi>
<pb n="1b"/>
　<hi>矣非特謹天下之通喪所以示後世大臣當國秉政不可擅權之法戒也跋扈之臣假仗主威脅制中外</hi>
　<hi>凡有所行動以詔書從事盖未有以春秋此義折之耳</hi>
夫人姜氏如齊音註<hi>姜氏齊昭公女</hi>
二月叔孫得臣如京師辛丑葬襄王音註<hi>前年公子遂葬襄公今年得臣葬襄王是夷周於晉也</hi>
晉人殺其大夫先都音註<hi>先都下軍佐也以作亂討故書名</hi>
三月夫人姜氏至自齊<lb/>
　<hi>夫人與君敵體同主宗廟之事出必告行反必告至則書于策然適他國者或曰享或曰㑹或曰如衆矣</hi>
<pb n="2a"/>
　<hi>未有致之者則其行非禮以不致見其罪也出姜如齊以寧父母於禮得行矣其致者非特以告廟書耳</hi>
　<hi>夫人初歸豈其不告為文公越禮故削而不書示誅意之法矣今此書至者又以見小君之重也夫承祭</hi>
　<hi>祀以為宗廟主一國之母儀而可以摇動乎出姜至是蓋不安於魯故至而特書以示防微杜漸之意其</hi>
　<hi>為世慮深矣</hi>音註<hi>見音現</hi>
晉人殺其大夫士縠及箕鄭父音註<hi>與先都同罪也</hi>
　<hi>殺先都士縠國也其稱人以殺者國亂無政衆人擅殺之稱也何以知其非討賊之詞書殺其大夫則知</hi>
　<hi>之矣三大夫皆强家也求専晉不得挾私怨以作亂而使賊殺其中軍佐則固有罪矣曷為不去其官當</hi>
　<hi>是時晉靈初立主幼不君政在趙盾而中軍佐者盾之黨也若獄有所歸則此三人者獨無可議従末減</hi>
<pb n="2b"/>
　<hi>乎而皆殺之是大夫専生殺而政不自人主出也故不稱國討不去其官而箕鄭父書及示後世司賞罰</hi>
　<hi>者必本忠恕無有黨偏之意其義精矣</hi>音註<hi>去上聲下同</hi>
楚人伐鄭公子遂㑹晉人宋人衛人許人救鄭<lb/>
　<hi>按左氏范山言於楚子曰晉君少不在諸侯北方可圖也楚子師于狼淵以伐鄭則是貪得無故憑陵諸</hi>
　<hi>夏之兵也故楚子親將貶而稱人晉宋衛則趙盾華孔皆國卿也何以貶而稱人救而不及楚師欲以懲</hi>
　<hi>不恪也晉主夏盟不在諸侯以啓戎心誰之過乎故書救而稱人以罪趙盾之不能折衝消患為夷狄之</hi>
　<hi>所窺也</hi>音註<hi>范山楚大夫少去聲將去聲華户花反</hi>
夏狄侵齊<lb/>
<pb n="3a"/>
秋八月曹伯襄卒音註<hi>共公卒子文公夀立</hi>
九月癸酉地震音註<hi>地道安静以動為異故書</hi>
冬楚子使椒来聘音註<hi>楚君臣始並見於經</hi>
　<hi>楚僭稱王春秋之始獨以號舉乃外之也中間来聘改而書人漸進之矣至是其君書爵其臣書名而稱</hi>
　<hi>使遂與諸侯比者是以中國之禮待之也所謂謹華夷之辨内諸夏而外四裔義安在乎曰吳楚聖賢之</hi>
　<hi>後見周之弱王靈不及僭擬名號此因僻陋而自廢者也聖人重絶之夫春秋立法謹嚴而宅心忠恕嚴</hi>
　<hi>於立法故僭號稱王則深加貶黜擯諸蠻荒以正君臣之義恕以宅心故内雖不使與中國同外亦不使</hi>
　<hi>與遐荒等思善悔過向慕中國則進之而不拒此慎用刑重絶人之意也噫春秋之所以為春秋非聖人</hi>
<pb n="3b"/>
　<hi>莫能修之者乎</hi>
秦人来歸僖公成風之禭音註<hi>衣服曰襚音遂</hi>
　<hi>秦人歸禭而曰僖公成風者非兼禭也亦猶平王来賵仲子而謂之忠公仲子爾仲子恵公之妾也然則</hi>
　<hi>風氏亦莊公之妾曷不書曰来歸莊公成風之禭乎曰寵愛仲子以妾為妻者恵公也故書恵公仲子所</hi>
　<hi>以正後世之為人夫者當明夫道不可亂嫡妾之分以卑其身尊崇風氏立為夫人者僖公也故書僖公</hi>
　<hi>成風所以正後世之為人子者當明子道不可行僭亂之禮以賤其父聖人垂戒之義明矣</hi>
葬曹共公<lb/>
<hi>甲頃王辰二年</hi>十年<hi>晉靈四齊昭十六衛成十八蔡莊二十九鄭穆十一曹文公夀元年陳共十五杞桓<pb n="4a"/>二十宋昭三秦康四楚穆九</hi>
春王三月卒卯臧孫辰卒音註<hi>臧孫辰文仲也</hi>
夏秦伐晉音註<hi>狄秦也楚之伯秦之力也於是狄秦諸侯之從楚秦為之也又三十年而狄鄭又五十年而狄晉狄鄭猶可也狄晉甚矣</hi>
　<hi>說者謂秦伐晉經以號舉盖闕文者據左氏少梁北徴之師兩國相攻無他得失言之也然晉取少梁事</hi>
　<hi>不經見固未可據秦以號舉者程氏以為晉舎適嗣而外求君罪也既而侮之正矣秦不顧義禮是非惟</hi>
　<hi>以報復為事則亂亾之道也以此外秦義固然矣或者猶有深許晉人悔過能改終不遂非之意故重貶</hi>
　<hi>秦伯以見乎</hi>音註<hi>少去聲下同</hi>
<pb n="4b"/>
楚殺其大夫宜申音註<hi>宜申子西也</hi>
　<hi>按左氏宜申與仲歸謀弑穆王而誅則是討弑君之賊也曷為稱國以殺又書其官而不曰楚人殺宜申</hi>
　<hi>乎曰穆王者即楚世子商臣也而春秋之義㣲矣</hi>
自正月不雨至于秋七月<lb/>
及蘇子盟于女栗音註<hi>蘇子周卿士也女栗地闕女音汝頃王新立故與魯盟親諸侯也</hi>
冬狄侵宋楚子蔡侯次于厥貉音註<hi>厥貉地闕貉音麥次以見楚之圖伯而未集也是故書次于郎以見齊霸之難書次厥貉以見楚伯之難</hi>
<pb n="5a"/>
　<hi>楚滅江六平陳與鄭於是乎為伐宋之舉次于厥貉凡伐而次者其次為善次而伐者其次為貶齊師次</hi>
　<hi>陘修文告以威敵善之也故上書伐楚以著其美楚次厥貉藏禍心以憑夏貶之也故下書伐麇以著其</hi>
　<hi>罪當是時陳鄭宋皆從楚矣獨書蔡侯何哉鄭失三大夫俟救而不及陳獲公子茷而懼宋方有狄難盖</hi>
　<hi>有不得已者非所欲也蔡無四境之虞則是得已不已志甘為楚役矣故削三國書蔡侯見其棄諸夏之</hi>
　<hi>惡也</hi>音註<hi>茷音吠乙頃王巳三年</hi>十有一年<hi>晉靈五齊昭十七衛成十九蔡莊三十鄭穆十二曹文二陳共十六把桓二十一宋昭四秦康五楚穆十</hi>
春楚子伐麇音註<hi>麇小國近楚音君楚書君將於是始自是楚師必圍滅而後貶之</hi>
<pb n="5b"/>
夏叔仲彭生㑹晉郤缺于承筐音註<hi>郤去逆反承筐宋地</hi>
秋曹伯来朝<lb/>
公子遂如宋<lb/>
狄侵齊<lb/>
冬十月甲午叔孫得臣敗狄于鹹音註<hi>鹹音咸魯地</hi>
　<hi>左氏稱此長狄也而劉敞以為非夫春秋正名之書其稱狄也或曰狄或曰白狄或曰亦狄其</hi>
　<hi>稱戎也或曰戎或曰山戎或曰姜戎或曰陸渾之戎不别其族類書之于䇿後亦無所考矣</hi>
　音註<hi>種上聲<pb n="6a"/>丙頃王午四年</hi>十有二年<hi>晉靈六齊昭十八衛成二十蔡莊三十一鄭穆十三曹文三陳共十七杞桓二十二宋昭五秦康六楚穆十一</hi>
春王正月郕伯来奔音註<hi>此郕太子朱儒也其曰郕伯見魯以諸侯之禮逆之也是故郕太子朱儒魯謂之郕伯晉太子州蒲晉謂之晉侯從而書之徒見其悖禮義耳</hi>
杞伯来朝音註<hi>復稱伯舎夷禮</hi>
二月庚子子叔姬卒音註<hi>叔姬文公女許嫁把伯後為絶昏至是卒</hi>
夏楚人圍巢音註<hi>巢吳楚間小國</hi>
秋滕子来朝<lb/>
<pb n="6b"/>
秦伯使術来聘音註<hi>秦君臣始並見</hi>
冬十有二月戊午晉人秦人戰于河曲<lb/>
　<hi>秦伯親將晉上卿趙盾禦之其稱人何為令狐之役故也秦納不正遂非積忿晉不謝秦潛師禦之是以</hi>
　<hi>暴兵連禍至此極也凡戰皆以主人及客者處已之道寡怨之方王者之事其不書晉及何也前年秦師</hi>
　<hi>来伐晉不言戰者晉已服矣故狄秦而免晉今又為此役則秦曲甚矣故不以晉為主惟動大衆從秦師</hi>
　<hi>不奉詞令以止之也故貶而稱人此輕重之權衡也</hi>音註<hi>河曲晉河東地</hi>
季孫行父帥師城諸及鄆音註<hi>諸鄆本魯二邑近於魯乃莒魯所爭者以其逺逼外國故帥師城之<pb n="7a"/>丁頃王未五年</hi>十有三年<hi>晉靈七齊昭十九衛成二十一蔡莊三十二鄭穆十四曹文四陳共十八卒把桓二十三宋昭六秦康七楚穆十二</hi>
春王正月<lb/>
夏五月士午陳侯朔卒音註<hi>共公卒子靈公乎國立</hi>
邾子蘧蒢卒音註<hi>蘧蒢音渠除文公卒子定公貜且立</hi>
自正月不雨至于秋七月<lb/>
世室屋壞<lb/>
　<hi>世室魯公之廟也周公稱太廟魯公稱世室羣公稱宫書世室屋壞譏久不修也何以知久乎自正月不</hi>
<pb n="7b"/>
　<hi>雨則無壞道也不雨凡七月而先君之廟壞不恭甚矣凡此皆志文公怠慢不謹事宗廟以致魯國衰削</hi>
　<hi>之由垂戒切矣</hi>
冬公如晉衛侯㑹公于沓音註<hi>沓地闕</hi>
狄侵衛<lb/>
十有二月己丑公及晉侯盟公還自晉鄭伯㑹公于棐<lb/>
音註<hi>棐鄭地音吠又音匪公楚次厥貉而晉遂不競於是公朝晉衛侯㑹公  還自晉鄭伯㑹公諸夏之懼甚矣戊頃王六年崩子班嗣位是申為匡王春秋皆不書崩葬</hi>十有四年<hi>晉靈八齊昭二十卒衛成二十<pb n="8a"/>二蔡莊三十三鄭穆十五曹文五陳靈公平國元年把桓二十四宋昭七秦康八楚莊王旅元年</hi>
春王正月公至自晉<lb/>
邾人伐我南鄙叔彭生帥師伐邾<lb/>
夏五月乙亥齊侯潘卒音註<hi>昭公卒子舎立</hi>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城音註<hi>新城宋地</hi>
　<hi>同盟于新城同外楚也其曰同者志諸侯同欲非强之也而宋公陳侯鄭伯在焉則知楚次厥貉三國雖</hi>
　<hi>從誠有弗獲己者削而不書盖恕之也蔡不與盟果有背華即夷之實矣夷考晉楚行事未有以大相逺</hi>
<pb n="8b"/>
　<hi>也而春秋予奪如此者荆楚僭王若與同好陵蔑諸侯是將代宗周為共主君臣之義滅矣可不謹乎</hi>
　音註<hi>強上聲與音預背音佩</hi>
秋七月有星孛入于北斗音註<hi>孛音佩</hi>
　<hi>孛者惡氣所生闇亂不明之貌也入于北斗者斗有環域天之三辰綱紀星也宋先代之後齊晉天子方</hi>
　<hi>伯中國紀綱彗者所以除舊布新也禎祥妖孽隨其所感先事而著後三年宋弑昭公又二年齊弑懿公</hi>
　<hi>又二年晉弑靈公此三君者皆違道失徳而死於亂符叔服之言天之示人顯矣史之有占明矣</hi>
公至自㑹<lb/>
晉人納捷葘于邾弗克納音註<hi>葘側其反</hi>
<pb n="9a"/>
　<hi>邾文公元妃齊姜生定公二妃晉姬生捷葘文公卒邾人立定公捷菑奔晉趙盾以諸侯之師八百乗納</hi>
　<hi>捷葘于邾邾人辭曰齊出貜且長宣子曰非吾力不能納也義實不爾克也引師而去之故君子善之而</hi>
　<hi>書曰弗克納也在易同人之九四曰乗其墉弗克攻吉象曰乗其墉義弗克也其吉則困而反則也其趙</hi>
　<hi>盾之謂矣聖人以改過為大過而不改將文過以遂非則有怙終之刑過而能悔不貳過以逺罪則有遷</hi>
　<hi>善之美其曰弗克納見私欲不行可以為難矣然則何以稱人大夫而置諸侯非也聞義能徙故為之諱</hi>
　<hi>内以諱為貶外以諱為善</hi>音註<hi>且平聲文去聲見音現為去聲</hi>
九月甲申公孫敖卒于齊<lb/>
齊公子商人弑其君舎音註<hi>商人弑舎自立是為懿公</hi>
<pb n="9b"/>
　<hi>州吁弑君則以國氏商人獨稱公子何也以國氏者累及乎上稱公子者誅止其身夫州吁寵愛有匹嫡</hi>
　<hi>奪正之漸莊公養成其惡而莫之禁至於弑逆則有以致之矣故曰以國氏者累及乎上按左氏魯叔姬</hi>
　<hi>妃齊昭公生舎叔姬無寵舎無威商人心知其孤危寡特可以取而代也於是驟施於國而多聚士然則</hi>
　<hi>商人弑逆出於其身之所為而非昭公有以致之也故曰稱公子者誅止其身舍未踰年而成之為君者</hi>
　<hi>穀梁子曰成舎之為君所以重商人之弑也</hi>音註<hi>累劣偽反妃音配施式豉反</hi>
宋子哀来奔音註<hi>子哀即髙哀也</hi>
　<hi>宋昭公無道髙哀為蕭封人以為卿不義宋公而出遂来奔書曰子哀貴之也易曰㡬者動之㣲吉之先</hi>
　<hi>見者也君子見㡬而作不俟終日宋子哀有焉昔㣲子去紂列于三仁之首子哀不立于危亂之邦而春</hi>
<pb n="10a"/>
　<hi>秋書字謂能貴愛其身以存道也若偷生避禍而去國出奔亦何取之有</hi>
冬單伯如齊齊人執單伯音註<hi>單伯周卿士單音善○諸侯無執王使之義故不依行人例</hi>
　<hi>齊君舎魯之甥也商人弑舎固忌魯矣魯使單伯如齊齊人意欲辱魯故執單伯并子叔姬而誣之以罪</hi>
　<hi>不稱行人公羊所謂以已執之者也</hi>
齊人執子叔姬音註<hi>子叔姬魯女</hi>
　<hi>子叔姬者齊君舎之母也弑其君執其母皆商人所為而以為齊人執之何也商人殺君之罪已顯而齊</hi>
　<hi>人黨賊之惡未彰商人驟施於國而多聚士是以財誘齊國之人而濟其惡也齊人懷商人之私恵忘君</hi>
<pb n="10b"/>
　<hi>父之大倫弑其君而不能討執其母而莫之救則是舉國之人皆有不赦之罪也假有人焉正色而立於</hi>
　<hi>朝誰敢致難其君與執其母而不之顧乎故聖人書曰齊人執子叔姬所以窮逆賊之黨與而治之也其</hi>
　<hi>討罪之㫖嚴矣故曰春秋成而亂臣賊子懼</hi>音註<hi>施去聲難去聲己匡王酉元年</hi>十有五年<hi>晉靈九齊懿公商人元年衛成二十三蔡莊三十四卒鄭穆十六曹文六陳靈二把桓二十五宋昭八秦康九楚莊二</hi>
春季孫行父如晉音註<hi>季孫行父魯大夫即季文子也</hi>
三月宋司馬華孫来盟音註<hi>華孫即華耦為華督孫故稱華孫</hi>
　<hi>司馬主兵之官稱華孫者自督弑殤公諸侯受賂失賊不討使秉宋政及其後世繼掌兵權春秋之所禁</hi>
<pb n="11a"/>
　<hi>者故傳載其承命亞旅之詞而經書曰宋司馬華孫来盟其曰華孫猶季孫叔孫仲孫臧孫之類不書名</hi>
　<hi>者義不繫於名也不稱使以是専行為無君矣孟子曰所謂故國非謂其有喬木有世臣之謂也春秋此</hi>
　<hi>義其欲後世以賢者之類功臣之胄為世臣然後委之以政乎</hi>音註<hi>傳去聲</hi>
夏曹伯来朝<lb/>
齊人歸公孫敖之喪音註<hi>大夫喪還不書善魯感子以赦父敦公族之恩崇仁孝之教故特録敖喪歸以示義</hi>
　<hi>公孫敖慶父之後行又醜矣出奔他國其卒與喪歸皆書于策者許翰以謂文伯恵叔二子之哀誠無已</hi>
　<hi>也故魯人從其請國史記其事仲尼因而不革者以敖著教也易曰有子考无咎周公命蔡仲曰爾尚盖</hi>
<pb n="11b"/>
　<hi>前人之愆</hi>
六月辛丑朔日有食之鼔用牲于社<lb/>
單伯至自齊<lb/>
　<hi>單伯天子之命大夫也故逆王姬㑹伐宋使于齊皆書其字致而不名與意如婼異者無所書而不尊王</hi>
　<hi>命謹臣禮也</hi>音註<hi>使去聲婼敕畧反</hi>
晉郤缺帥師伐蔡戊申入蔡音註<hi>入國書大夫於是始是故自伐書陽處父入書郤缺侵書趙穿由是凡役書大夫</hi>
秋齊人侵我西鄙<lb/>
<pb n="12a"/>
季孫行父如晉<lb/>
冬十有一月諸侯盟于扈<lb/>
　<hi>盟于扈者晉侯宋公衛蔡陳鄭曹許八國之君也何以不序畧之也春秋於外國君臣同詞而不分爵號</hi>
　<hi>說者以為畧之也八國曷為畧之而不列序乎齊人弑君不能致討受賂而退奚以詳序為哉不曰晉人</hi>
　<hi>㑹諸侯盟于扈而曰諸侯盟者分惡於諸侯也陳恒弑其君孔子沐浴而朝告於哀公請討之弑君之賊</hi>
　<hi>夫人之所得討也而況諸侯乎況於鄰國乎畧諸侯而不序以其欲討齊罪而復不能也況於鄰壤初不</hi>
　<hi>與盟㑹者乎魯君之罪亦可知也</hi>音註<hi>號去聲復扶又反</hi>
十有二月齊人来歸子叔姬<lb/>
<pb n="12b"/>
　<hi>不言齊子叔姬来歸而曰齊人来歸子叔姬者見子叔姬無罪齊人自絶而歸之爾春秋深罪齊人以商</hi>
　<hi>人為君而不知其惡故其執其歸與弑其君商人皆稱齊人深責之也</hi>音註<hi>見音現</hi>
齊侯侵我西鄙遂伐曹入其郛音註<hi>郛音孚下兵事言遂必天  之大故也此言遂伐曹以齊始敗夏盟晉遂不競也庚匡王戌二年</hi>十有六年<hi>晉靈十齊懿二衛成二十四蔡文公申元年鄭穆十七曹文七陳靈三把桓二十六宋昭九弑秦康十楚莊三</hi>
春季孫行父㑹齊侯于陽榖齊侯弗及盟音註<hi>陽榖齊地</hi>
夏五月公四不視朔<lb/>
<pb n="13a"/>
　<hi>天子班朔于諸侯諸侯每月奉以告廟出視朝政文公四不視朔公羊子以為有疾也不言疾自是公無</hi>
　<hi>疾不視朔也此見聖人所書之意若後復視朔者必於此書公有疾與昭公如晉之事比矣文公厭政備</hi>
　<hi>見于經閏不告朔不視無雨不閔㑹同不與廟壊不修作主不時事神治民之怠也則其心放而不知求</hi>
　<hi>久矣</hi>
六月戊辰公子遂及齊侯盟于郪丘音註<hi>郪丘齊地或作犀丘郪音西又音妻</hi>
秋八月辛未夫人姜氏薨音註<hi>姜氏僖公夫人文公母也</hi>
毁泉臺音註<hi>泉臺即郎臺也</hi>
<pb n="13b"/>
　<hi>先祖為之非矣然臺之存毁非安危治亂之所繫也雖勿居可也而必毁之是暴揚其失有輕先祖之心</hi>
　<hi>此履霜之漸弑父與君之萌春秋之所謹也故書</hi>
楚人秦人巴人滅庸音註<hi>庸東南小國</hi>
　<hi>楚大饑戎與麇濮交伐之而庸人幸其弱帥羣蠻以叛楚此取滅之道也楚人謀徙於阪髙蒍賈曰不可</hi>
　<hi>我能徃宼亦能徃不如伐庸亦見其謀國之善矣故列書三國而楚不稱師減楚之罪詞也</hi>音註<lb/>
　<hi>阪音反蒍于委反</hi>
冬十有一月宋人弑其君杵臼音註<hi>昭公弑弟文公鮑立</hi>
　<hi>此襄夫人使甸殺之也而書宋人者昭公無道國人之所欲弑也君無道而弑之可乎諸侯殺其大夫雖</hi>
<pb n="14a"/>
　<hi>當於罪若不歸司寇猶有専殺之嫌以為不臣矣況於北靣歸戴奉之以為君也故曰人臣無將將而必</hi>
　<hi>誅昭公無道聖人以弑君之罪歸宋人者以明三綱人道之大倫君臣之義不可廢也然則有土之君可</hi>
　<hi>以肆於民上而無誅乎諸侯無道天子方伯在焉臣子國人其何居死於其職而明於去就從違之義斯</hi>
　<hi>可矣蕩意諸亦死職春秋削之不得班於孔父仇牧荀息何也三子閑其君而見殺春秋之所取也意諸</hi>
　<hi>知國人將弑其君而不能止知昭公之將見殺而不能正坐待其及而死之所謂匹夫匹婦自經於溝凟</hi>
　<hi>而莫之知也奚得與死於其職者比乎聖人所以獨取髙哀之去而書字以褒之也</hi>音註<hi>當去聲居</hi>
　<hi>音基辛匡王亥三年</hi>十有七年<hi>晉靈十一齊懿三衛成二十五蔡文二鄭穆十八曹文八陳靈四杞桓二<pb n="14b"/>十七宋文公鮑元年秦康十一楚莊四</hi>
春晉人衛人陳人鄭人伐宋音註<hi>自閔僖以至終於春秋陳侯常在衞侯上今大夫㑹在衛下傳不言陳公孫寧後至則寧位非上卿故也</hi>
　<hi>列國之卿其君所與共天位治天職者宋有弑君之亂欲行天討而伐宋乃其職也復不能討而成其亂</hi>
　<hi>是不足為國卿失其職矣故皆貶而稱人大夫帥師稱名氏賤者窮諸人其稱人賤之也陳恒弑簡公孔</hi>
　<hi>子請討曰以吾從大夫之後不敢不告也</hi>
夏四月癸亥葬我小君聲姜音註<hi>聲姜文公之母或作聖姜</hi>
齊侯伐我西鄙<lb/>
<pb n="15a"/>
六月癸未公及齊侯盟于榖<lb/>
諸侯㑹于扈<lb/>
　<hi>宋昭公雖為無道人臣將而必誅春秋正宋人為弑君之罪所以明人道之大倫也故大夫無沐浴之請</hi>
　<hi>則貶而稱人諸侯無討賊之功則畧而不序不然是廢君臣之義人欲肆而天理滅矣故曰春秋成而亂</hi>
　<hi>臣賊子懼</hi>
秋公至自榖<lb/>
冬公子遂如齊<lb/>
<hi>壬匡王子四年</hi>十有八年<hi>晉靈十二齊懿四弑衛成二十六蔡文三鄭穆十九曹文九陳靈五杞桓<pb n="15b"/>二十八宋文二秦康十二卒楚莊五</hi>
春王二月丁丑公薨于臺下<lb/>
秦伯罃卒音註<hi>康公卒子共公立罃音鶯</hi>
夏五月戊戌齊人弑其君商人音註<hi>懿公弑兄恵公元立</hi>
　<hi>按左氏齊懿公即位刖邴歜之父而使歜僕納閻職之妻而使職驂乗二人者實弑懿公然則於法宜書</hi>
　<hi>曰盜而特變其詞以為齊人何也亂臣賊子之動於惡必有利其所為而與之者人人不利其所為而莫</hi>
　<hi>之與則孤危獨立無以濟其惡篡弑之謀熄矣惟利其所為而與之者衆是以能濟其惡天下胥為禽獸</hi>
　<hi>而莫之遏公子商人驟施於國而多聚士盡其家而貸於公有司是以財誘齊國之人也齊人貪公子一</hi>
<pb n="16a"/>
　<hi>時之私施不顧君臣萬世之大倫弑其國君則靦靣以為之臣而不能討執其君母則拱手以聽其所為</hi>
　<hi>而不能救故於懿公見殺特不書盜反以弑君之罪歸諸齊人以誅亂賊之黨弭篡弑之漸所謂㧞本塞</hi>
　<hi>源懲禍亂之所由也故曰春秋成而亂臣賊子懽</hi>音註<hi>邴音丙歜音觸盡津忍反貸音忒</hi>
六月癸酉葬我君文公<lb/>
秋公子遂叔孫得臣如齊<lb/>
　<hi>使舉上客將稱元帥此春秋立文之常體也其有變文書介副者欲以起問者見事情也子赤夫人之子</hi>
　<hi>今卒于弑不著其實是為國諱悉無以傳信于將来而春秋之大義隱矣故上書大夫並使下書夫人歸</hi>
　<hi>于齊中曰子卒則見禍亂邪謀發於奉使之日而公子遂弑立其君之罪著矣</hi>音註<hi>為去聲使去聲</hi>
<pb n="16b"/>
冬十月子卒音註<hi>子謂子赤也</hi>
　<hi>諸侯在喪稱子繼世不忍當也既葬不名終人子之事也踰年稱君縁民臣之心也子卒何以不日遇弑</hi>
　<hi>不忍言也既葬而不名不名而遇弑者不日以見其弑子赤走也踰年而稱君稱君而遇弑者不地以見</hi>
　<hi>其弑閔公是也何以知其賊乎上書大夫並使下書子卒夫人歸則知罪之在分子遂矣孫于邾出奔莒</hi>
　<hi>則知罪之在夫人與慶父矣繼世之㤙終事之重情文之節隱惡之禮記事之信誅亂臣討賊子之義備</hi>
　<hi>矣</hi>音註<hi>使去聲</hi>
夫人姜氏歸于齊音註<hi>姜氏齊姜即哀姜也</hi>
　<hi>書夫人則知其正書姜氏則知其非見絶於先君書歸于齊則知其無罪異於孫于邾者而魯國臣子殺</hi>
<pb n="17a"/>
　<hi>適立庶敬嬴宣公不能事主君存適母其罪不書而並見矣</hi>音註<hi>適音嫡見音現</hi>
季孫行父如齊<lb/>
莒弑其君庶其音註<hi>稱君名無道也</hi>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十五<lb/>
</p>
<p>
</p>
  </div>
</body>
</text>
</TEI>
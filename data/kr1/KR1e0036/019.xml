<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十九</head>
    <p>
<pb n="1a"/>
欽定四庫全書<lb/>
　春秋傳卷十九　　　　　宋　胡安國　撰<lb/>
　　成公上<hi>公名黑肱宣公子諡法安民立政曰成</hi>
周<hi>定王十七年魯成公五年定王崩子簡王立</hi>
鄭<hi>襄公十五年魯成公四年襄公卒悼公費立成六年悼公卒弟成公睔立</hi>
齊<hi>頃公九年魯成公九年頃公卒子靈公環立</hi>
宋<hi>文公二十一年魯成公二年文公卒子共公固立成十五年共公卒子平公成立</hi>
晉<hi>景公繼霸十年時郤克為政魯成公四年欒書為政成十年景公有疾晉人立大子州蒲是為厲公是年</hi>
<pb n="1b"/>
　<hi>景公卒成十八年厲公弑悼公周立韓厥為政</hi>
衞<hi>穆公十年魯成公二年穆公卒子定公臧立成十四年定公卒子獻公衎立</hi>
蔡<hi>景公二年</hi>
曹<hi>宣公五年魯成公十三年宣公卒弟成公負芻立</hi>
滕<hi>文公十年魯成公十六年文公卒成公原立</hi>
陳<hi>成公九年</hi>
杞<hi>桓公四十七年</hi>
薛<hi>詳見隱公元年</hi>
<pb n="2a"/>
莒<hi>魯成公十四年莒子朱卒一名渠丘公黎比公宻州立又名買朱鉏</hi>
邾<hi>定公二十四年魯成公十七年定公卒宣公牼立</hi>
許<hi>靈公二年魯成公十五年許遷于葉</hi>
小邾<hi>詳見僖公元年</hi>
楚<hi>共王元年魯成十六年子反將中軍子重將左戰鄢陵楚敗績晉射共王中目楚殺子反</hi>
秦<hi>桓公十五年魯成公十四年桓公卒子景公立</hi>
呉<hi>魯成公七年呉伐郯始見經即呉子夀夢也夀夢一名乘</hi>
越<hi>詳見隱公元年<pb n="2b"/>辛定王十未七年</hi>元年<hi>晉景十年齊頃九年衞穆十年蔡景二年鄭襄十五年曹宣五年陳成九年杞桓四十七年宋文二十一年秦桓十五年楚共王審元年</hi>
春王正月公即位<lb/>
二月辛酉𦵏我君宣公<lb/>
無冰<lb/>
　<hi>寒極而無冰者常燠也按洪範傳曰豫恒燠若此政事舒緩紀綱縱弛之象成公幼弱政在三家公室不</hi>
　<hi>張其象已見故當涸隂沍寒而常燠應之古者日在北陸而藏冰獻羔而啓朝之禄位賔食喪祭冰皆與</hi>
　<hi>焉此亦燮調愆伏之一事也今既寒而燠遂廢凌人之職然策書所載皆經邦大訓人有㣲而不登其姓</hi>
<pb n="3a"/>
　<hi>名事有小而不記其本末雨雹冰雪何以悉書天人一理也萬物一氣也觀於隂陽寒暑之變以察其消</hi>
　<hi>息盈虚此制治於未亂慎於微之意也毎慎於微然後王事備矣</hi>
三月作丘甲<lb/>
　<hi>作丘甲益兵也古者九夫為井四井為邑四邑為丘四丘為甸甸地方八里旁加一里為成所取於民者</hi>
　<hi>出長轂一乗此司馬法一成之賦也為齊難作丘甲益兵備敵重困農民非為國之道其曰作者不宜作</hi>
　<hi>也唐太宗問李靖楚廣與周制如何靖曰周制一乘步卒七十二人甲士三人以二十五人為一甲凡三</hi>
　<hi>甲共七十五人然則一丘所出十有八人積四丘而具一乘耳今作丘甲者即丘出一甲是一甸之中共</hi>
　<hi>百人為兵矣則未知其所作者三甸而增一乗乎毎乗而増一甲乎魯至昭公時嘗蒐于紅革車千乗則</hi>
<pb n="3b"/>
　<hi>計甸而増乗未可知也楚人二廣之法一乗至用百有五十人則魯毎乗而增一甲亦未可知也賦雖不</hi>
　<hi>同其實皆為益兵其數皆增三之一耳先儒或言甲非人人之所能為又以為丘出甸賦加四倍者誤矣</hi>
　音註<hi>廣古曠反並同</hi>
夏臧孫許及晉侯盟于赤棘<lb/>
　<hi>初宣公謀以晉人去三桓歸父為是見逐而奔齊矣今季孫當國恨齊人之立宣公納歸父又懼晉侯之</hi>
　<hi>或見討也故往結此盟赤棘晉地也其稱及魯所欲也盟非春秋所貴而惡屢盟者非惟長亂亦國用民</hi>
　<hi>力所難給也成公即位之初方經大故未有施舍己責逮鰥寡救乏困之事也為齊難既作丘甲矣聞將</hi>
　<hi>出楚師又逺與晉尋盟豈固本保邦之道乎書及晉侯盟于赤棘非特備齊懼晉盖三桓懷忿懟君父之</hi>
<pb n="4a"/>
　<hi>心將有事于齊而汲汲欲之者罪可見矣</hi>
秋王師敗績于茅戎音註<hi>茅戎别種也</hi>
　<hi>程氏曰王師於諸侯不言敗諸侯不可敵王也於夷狄不言戰夷狄不能抗王也不可敵不能抗者理也</hi>
　<hi>其敵其抗王道之失也桓王伐鄭兵敗身傷而經不書敗存君臣之義立天下之防也劉康公邀戎伐之</hi>
　<hi>敗績於徐吾氏而經不書戰辨内外之分立中國之防也是皆聖人筆削非魯史之舊文也然筆於經者</hi>
　<hi>雖以尊君父辨内外為義而君父所以尊内外所以辨則有道矣桓王不以討賊興師而急於伐鄭康公</hi>
　<hi>不以惇信持國而輕於邀戎是失其所以君天下禦四夷之道也書敗績于茅戎者言自敗也其自反亦</hi>
　<hi>至矣</hi>
<pb n="4b"/>
冬十月<lb/>
<hi>壬定王十申八年</hi>二年<hi>晉景十一齊頃十衞穆十一卒蔡景三鄭襄十六曹宣六陳成十把桓四十八宋文二十二卒秦桓十六楚共二</hi>
春齊侯伐我北鄙<lb/>
　<hi>初魯事齊謹甚雖易世而聘會不絶也及與晉侯盟于斷道而後怨隙成再盟于赤棘而後伐我北鄙齊</hi>
　<hi>侯之興是役非義矣魯人為鞌之戰豈義乎同曰憤兵務相報復而彼此皆無善者則亦不待貶而罪自</hi>
　<hi>見矣</hi>音註<hi>斷音短</hi>
夏四月丙戌衞孫良夫帥師及齊師戰于新築衞師敗<lb/>
<pb n="5a"/>
績音註<hi>新築衞地書大夫帥師於是始</hi>
　<hi>齊師侵虐而以衞生此戰何也衞侯初與晉同盟于斷道矣又使世子臧與晉同伐齊矣又使孫良夫石</hi>
　<hi>稷將侵齊矣及與齊師遇石稷欲還良夫不可曰以師伐人遇其師而還將謂君何若知不能則如無出</hi>
　<hi>今既遇矣不如戰也遂戰于新築故齊師雖侵虐而此戰以衞主之也春秋善解紛貴逺怨而惡以兵刃</hi>
　<hi>相接故書法如此</hi>
六月癸酉季孫行父臧孫許叔孫僑如公孫嬰齊帥師<lb/>
會晉郤克衞孫良夫曹公子首及齊侯戰于鞌齊師敗<lb/>
績音註<hi>鞌齊地去齊五百里音安○書會四卿是各自為帥也自文之季年而無使介至是而無將佐<pb n="5b"/>魯三家之勢成矣</hi>
　<hi>大國三軍次國二軍魯雖大國而四卿並將是四軍也當此時舊制猶存尺地皆公室之土也一民皆公</hi>
　<hi>室之兵也上卿行父與僑如嬰齊各帥一軍會戰而臧孫許如晉乞師又逆晉師為之道本不將兵特往</hi>
　<hi>來晉魯兩軍之間預謀議耳成公初立主幼國危為季孫一怒埽境内興師而四卿並出肆其憤欲雖無</hi>
　<hi>人乎成公之側有不恤也然後政自季氏出矣將稱元帥畧其副屬詞之體也而四卿皆書者豈特為詳</hi>
　<hi>内録哉堅冰之戒亦明矣經之大例受伐者為主而此以四國及之者以一笑之微殘民毒衆幾獲其君</hi>
　<hi>而怒猶未怠焚雍門之茨侵車東至海故以四國主之為憤兵之大戒見諸行事深切著明矣</hi>
秋七月齊侯使國佐如師己酉及國佐盟于袁婁音註<lb/>
<pb n="6a"/>
<hi>袁婁齊地去齊五十里○楚屈完來盟于師齊桓公退師而後盟于召陵修禮於楚也齊侯使國佐如師晉郤克進師而後盟于袁婁不禮於齊也夫以齊桓公之所不敢而四國之大夫敢為之甚矣鞌戰之忿也</hi>
　<hi>齊國佐如師與楚屈完來一也然陘之役則曰來盟于師盟于召陵鞌之戰則曰及國佐盟于袁婁何也</hi>
　<hi>荆楚暴横憑陵諸夏齊桓公仗義聲罪致討威行江漢之上不待加兵而楚人怗服其書來盟于師者楚</hi>
　<hi>人自服而求盟也盟于召陵者桓公退舍禮與之盟也在春秋時斯為善矣若夫袁婁則異於是齊雖侵</hi>
　<hi>虐未若荆楚之暴也諸國大夫含憤積怒欲雪一笑之恥至於殺人盈野非有擊強扶弱之心國佐如師</hi>
　<hi>將以賂免非服之也晉大夫又不以徳命使齊人盡東其畒而以蕭同叔子為質夫蕭同叔子齊君之母</hi>
　<hi>也則亦悖矣由是國子不可請合餘燼背城借一揖而去之郤克使魯衞之使以其詞為之請逮于袁婁</hi>
<pb n="6b"/>
　<hi>而與之盟則汲汲欲盟者晉也故反以晉人及之若此類見曲直之繩墨矣是故制敵莫如仗義天下莫</hi>
　<hi>大於理而強有力不與焉亦可謂深切著明矣</hi>
八月壬午宋公鮑卒音註<hi>文公卒子共公固立</hi>
庚寅衞侯速卒音註<hi>穆公卒子定公立</hi>
取汶陽田音註<hi>汶陽魯地汶音問</hi>
　<hi>汶陽之田本魯田也取者得非其有之稱不曰復而謂之取何也恃大國兵力一戰勝齊得其故壤而不</hi>
　<hi>請於天王以正疆理則取之不以其道與得非其有奚異乎然則宜奈何考於建邦土地之圖若在封域</hi>
　<hi>之中則先王所錫先祖所受經果世守不可亂矣不然侵小得之春秋固有興滅國繼絶世之義必有處</hi>
<pb n="7a"/>
　<hi>也魯在戰國時地方五百里而孟氏語慎子曰如有王者作在所損乎在所益乎經於復其故田而書取</hi>
　<hi>所損益亦可知矣</hi>
冬楚師鄭師侵衞<lb/>
十有一月公㑹楚公子嬰齊于蜀音註<hi>蜀魯地○自屈完以來楚大夫皆無氏族而書公子自嬰齊始</hi>
　<hi>按左氏魯衞受盟于晉從於伐齊故楚為陽橋之役令尹子重曰師衆而後可於是王卒盡行二國稱師</hi>
　<hi>著其衆也侵衛則書侵我師于蜀致賂納質沒而不書非諱也書其重者則莫重乎其以中國諸侯降班</hi>
　<hi>失列下與夷狄之大夫㑹也季孫行父為國丄卿當使其君尊榮其民免於侵陵之患而危辱至此特起</hi>
<pb n="7b"/>
　<hi>於忿忮肆其褊心而不知制之以禮也書曰必有忍乃其有濟懲忿窒慾徳之修也不忮不求行之善也</hi>
　<hi>躬自厚而薄責於人逺怨之方也季孫忿忮弗能懲也而辱逮君父不亦憯乎故春秋史外傳心之要典</hi>
　<hi>也攷其行事深切著明於以反求諸已則亦知戒矣</hi>
丙申公及楚人秦人宋人陳人衞人鄭人齊人曹人邾<lb/>
人薛人鄫人盟于蜀音註<hi>楚於是始與中國準自此以下楚卿不書皆貶也</hi>
　<hi>盟而魯與必先書公尊内也次書主盟者衆所推也此書公及楚人則知主盟者楚也公子嬰齊秦石説</hi>
　<hi>宋華元陳公孫寧衞孫良夫鄭去疾皆國卿也何以稱人楚僭稱王春秋黜之以為荆蠻晉雖不競猶主</hi>
　<hi>夏盟諸侯苟能任仁賢修政事保固疆圉要結鄰好同心擇義堅事晉室荆楚雖大何畏焉今乃西向服</hi>
<pb n="8a"/>
　<hi>從而與之盟不亦恥乎閟宫之詩荆舒是懲魯之訓也乃是之從亦為不善擇矣經於魯君盟會不信則</hi>
　<hi>諱公而不書不臣則諱公而不書棄中國從夷狄則諱公而不書蜀之盟棄晉從楚書公不諱何也事同</hi>
　<hi>而既貶則從同同正始之義也從荆楚而與盟既諱公於僖十九年齊之盟矣是以於此不諱而人諸國</hi>
　<hi>之大夫以見意也癸定王十酉九年</hi>三年<hi>晉景十二齊頃十一衛定公臧元年蔡景四鄭襄十七曹宣七陳成十一杞桓四十九宋共公固元年秦桓十七楚共三</hi>
春王正月公會晉侯宋公衛侯曹伯伐鄭<lb/>
　<hi>按左氏諸侯伐鄭討邲之役也遂東侵鄭公子偃帥師禦之覆諸鄤敗諸丘輿夫討邲之役則復怨勦民</hi>
<pb n="8b"/>
　<hi>非觀釁也遂東侵則潛師掠境非以律也覆而敗諸則専用詐謀非正勝也度彼參此皆無善也畧而不</hi>
　<hi>紀勝負微也晉侯稱爵而以伐書何也初為是役必以鄭之從楚也附蠻夷擾中國則盟主冇詞于伐耳</hi>
　<hi>宋衛未葬曷為稱爵背殯越境以吉禮從金革之事也</hi>音註<hi>鄤芒袁反</hi>
辛亥葬衞穆公<lb/>
二月公至自伐鄭<lb/>
甲子新宫災三日哭<lb/>
　<hi>廟災而哭禮也得禮為常事則何以書緱氏劉絢口新宫者宣宫也不曰宣宫者神主未遷也知然者丹</hi>
　<hi>楹刻桷皆稱桓宫此不舉諡故知其未遷也宫成而主未入遇災而哭何禮哉宣公薨至是二十有八月</hi>
<pb n="9a"/>
　<hi>緩於遷主可知矣言災則不恭之致亦自見矣此説據經為合或曰禮稱有焚其先人之室則三日哭新</hi>
　<hi>宫將以安神主也雖未遷而哭不亦可乎曰先人之室盖嘗寢於斯食於斯會族屬於斯其居處笑語之</hi>
　<hi>所在皆可想也事死如事生故有焚其室則哭之禮也神主未遷而哭於人情何居</hi>
乙亥葬宋文公<lb/>
　<hi>按左氏文公卒始厚葬益車馬重器備君子謂華元樂舉於是乎不臣考於經未有以驗其厚也數其葬</hi>
　<hi>之月則信然矣天子七月諸侯五月大夫三月士踰月以降殺遲速為禮之節不可亂也文公之卒國家</hi>
　<hi>安靖外無危難曷為越禮踰時逮乎七月而後克襄事哉故知華元樂舉之棄君於惡而益其侈無疑矣</hi>
　<hi>夫禮之厚薄稱人情而為之者也宋公在殯而離次出境從金革之事哀戚之情忘矣顧欲厚葬其君親</hi>
<pb n="9b"/>
　<hi>此非有所不忍於死者特欲誇耀滛侈無知之人耳世衰道㣲禮法既壞無以制其侈心至於秦漢之間</hi>
　<hi>窮竭民力以事丘隴其禍有不可勝言者春秋據事直書而其失自見此類是也豈不為永戒哉</hi>
夏公如晉<lb/>
鄭公子去疾帥師伐許<lb/>
公至自晉<lb/>
　<hi>宣公薨至是三年之喪畢矣宜入朝京師見天子受王命然後歸而即政可也嗣守社稷之重而不朝于</hi>
　<hi>周以拜汶陽田之故而往朝于晉其行事亦悖矣此春秋所為作也公行多不致其書公至自晉何其至</hi>
　<hi>也必有以也</hi>
<pb n="10a"/>
秋叔孫僑如帥師圍棘音註<hi>棘汶陽之邑在濟北蛇丘</hi>
　<hi>按左氏取汶陽之田棘不服故圍之復故地而民不聴至於命上將用大師環其邑而攻之何也魯於是</hi>
　<hi>時初税畆作丘甲税役日益重矣棘雖復歸故國所以不願為之民也歟成公不知薄税斂輕力役修徳</hi>
　<hi>政以來之而肆其兵力雖得之亦必失之</hi>
大雩<lb/>
晉郤克衛孫良夫伐廧咎如音註<hi>廧咎如赤狄别種也廧音祥咎音臯</hi>
冬十有一月晉侯使荀庚來聘音註<hi>晉來聘之始</hi>
衛侯使孫良夫來聘丙午及荀庚盟丁未及孫良夫盟<lb/>
<pb n="10b"/>
音註<hi>聘而遂盟之於是始</hi>
　<hi>劉敞曰諸侯有聘無盟聘禮也盟非禮也庚與良夫不務引其君當道而生事専命為非禮不信以干先</hi>
　<hi>王之典故不繫於國以見其遂事之辱非人臣之操此説然也其言及者公與之盟而不言公見二卿之</hi>
　<hi>抗也盟者春秋所惡於惡之中又有惡焉者此類是也</hi>
鄭伐許音註<hi>狄鄭也楚之伯鄭為之也由齊桓以來争鄭於楚桓公卒鄭始朝楚諸侯之入于楚鄭為亂階也至辰陵鄭帥諸夏而事楚矣敗晉于邲盟十四國之君大夫于蜀皆鄭為之是故外秦而後外鄭</hi>
　<hi>也</hi>
　<hi>稱國以伐外之也晉楚争鄭鄭兩事焉及邲之敗於是乎専意事楚不通中華晉雖加兵終莫之聴也至</hi>
<pb n="11a"/>
　<hi>此一嵗而再伐許甚矣夫利在中國則從中國利在荆蠻則從荆蠻而不擇於義之可否以為去就其於</hi>
　<hi>天理之存者幾希況又馮弱犯寡一嵗之中而再動干戈於鄰國不既甚乎春秋之法不欲少為假借筆</hi>
　<hi>之於書所以懲惡也以為告辭畧而從告乃實録耳一字為褒貶義安在也甲定王二戍十年</hi>四年<hi>晉景十三齊頃十二衞定二蔡景五鄭襄十八卒曹宣八陳成十二把桓五十宋共二秦桓十八楚共四</hi>
春宋公使華元來聘音註<hi>宋始聘魯</hi>
三月壬申鄭伯堅卒音註<hi>襄公卒悼公費立</hi>
把伯來朝<lb/>
<pb n="11b"/>
夏四月甲寅臧孫許卒<lb/>
公如晉<lb/>
葬鄭襄公<lb/>
秋公至自晉<lb/>
冬城鄆音註<hi>鄆魯西邑音運</hi>
鄭伯伐許<lb/>
　<hi>前此鄭襄公伐許既惡之矣今悼公又伐許乃復稱爵何也喪未踰年以吉禮從金革之事則忘親矣稱</hi>
　<hi>爵非美詞所以著其惡也<pb n="12a"/>乙定王二十亥一年崩</hi>五年<hi>晉景十四齊頃十三衞定三蔡景六鄭悼公費元年曹宣九陳成十三把桓五十一宋共三秦桓十九楚共五</hi>
春王正月把叔姬來歸音註<hi>叔姬魯僖公次女</hi>
　<hi>前書把伯來朝左氏以為歸叔姬也此書把叔姬來歸則出也春秋於内女其歸其出録之詳者男女居</hi>
　<hi>室人之大倫也男子生而願為之有室女子生而願為之有家父母之心人皆有之而不能為之擇家與</hi>
　<hi>室則夫婦之道苦淫僻之罪多矣王法所重人倫之本録之詳也為世戒也</hi>
仲孫蔑如宋音註<hi>仲孫蔑孟獻子也</hi>
夏叔孫僑如㑹晉荀首于榖音註<hi>榖齊地</hi>
<pb n="12b"/>
梁山崩音註<hi>梁山在馮翊夏陽縣北</hi>
　<hi>梁山韓國也詩曰奕奕梁山韓侯受命而謂之韓奕者言奕然高大為韓國之鎮也後為晉所滅而大夫</hi>
　<hi>韓氏以為邑焉書而不繫國者為天下記異是以不言晉也左氏載絳人之語於禮文備矣而未記其實</hi>
　<hi>也夫降服乗縵徹樂出次祝幣史辭六者禮之文也古之遭變異而外為此文者必冇恐懼修省之心主</hi>
　<hi>於内若成湯以六事撿身高宗克正厥事宣王側身修行欲銷去之是也徒舉其文而無實以先之何足</hi>
　<hi>以弭災變乎夫國主山川至於崩竭當時諸侯未聞有戒心而修徳也故自是而後六十年間弑君十冇</hi>
　<hi>四亡國三十二其應亦憯矣春秋不明著其事應而事應具存其可忽諸</hi>
秋大水<lb/>
<pb n="13a"/>
冬十有一月己酉天王崩音註<hi>定王崩子簡王立</hi>
十有二月己丑公㑹晉侯齊侯宋公衛侯鄭伯曹伯邾<lb/>
子把伯同盟于蟲牢音註<hi>蟲牢鄭地在陳留封丘縣北</hi>
　<hi>桉左氏許靈公愬鄭伯于楚鄭伯如楚訟不勝歸而請成于晉盟于蟲牢鄭服也鄭服則何以書同盟天</hi>
　<hi>王崩赴告已及在諸侯之䇿矣以所聞先後而奔喪禮也而九國諸侯㑹盟不廢故特書同盟以見其皆</hi>
　<hi>不臣春秋惡盟誓於惡之中又有惡焉者此類是也丙簡王子元年</hi>六年<hi>晉景十五齊頃十四衛定四蔡景七鄭悼二卒曹宣十陳成十四把桓五十二宋共四秦桓二十楚共六呉子夀夢元年</hi>
<pb n="13b"/>
春王正月公至自㑹<lb/>
二月辛巳立武宫<lb/>
　<hi>武官武公之宫立武宫非禮也喪事即逺有進而無退宫廟即逺有毁而無立故二昭二穆與太祖而五</hi>
　<hi>者諸侯之廟制也曰考廟曰王考廟曰皇考廟皆有祭焉曰顯考廟曰祖考廟享嘗乃止去祖為壇去壇</hi>
　<hi>為墠壇墠有禱則祭無禱乃止去墠為鬼諸侯之祭法也武公至是歴世十一其毁已乆而輒立焉非即</hi>
　<hi>逺有終之意故特書曰立立者不宜立也</hi>音註<hi>墠音善</hi>
取鄟音註<hi>鄟附庸國音專</hi>
　<hi>鄟㣲國也書取者滅之也滅而書取為君隠也項亦國也其書滅者以僖公在㑹季孫所為故直書其事</hi>
<pb n="14a"/>
　<hi>而不隠此春秋尊君抑臣以辨上下謹於微之意也人倫之際差之毫釐繆以千里故仲尼特立此義以</hi>
　<hi>示後世臣子使以道事君而無朋附權臣之惡於傳有之犯上干主其罪可救乖忤貴臣禍在不測故臣</hi>
　<hi>子多不憚人主而畏權臣如漢谷永之徒直攻成帝不以為嫌至於王氏則周旋相比結為死黨而人主</hi>
　<hi>不之覺此世世之公患也歸父家遣緣季氏也朝呉出奔因無極也王章殺身忤王鳯也鄴侯寄館避元</hi>
　<hi>載也惟殺生在下而人主失其柄也是以黨與衆多知有權臣而不知有君父矣使春秋之義得行尊君</hi>
　<hi>抑臣以辨上下毎謹於微豈有此患乎</hi>
衛孫良夫帥師侵宋<lb/>
夏六月邾子來朝<lb/>
<pb n="14b"/>
公孫嬰齊如晉音註<hi>嬰齊叔肸子</hi>
壬申鄭伯費卒音註<hi>費音秘○悼公卒弟成公睔立</hi>
秋仲孫蔑叔孫僑如帥師侵宋<lb/>
　<hi>魯遣二卿為主將動大衆焉有事於宋而以侵書者潛師侵掠無名之意蓋陋之也於衛孫良夫亦然上</hi>
　<hi>三年嘗㑹宋衛同伐鄭矣次年宋使華元來聘通嗣君矣又次年魯使仲孫蔑報華元矣是年冬鄭伯背</hi>
　<hi>楚求成于晉而魯衛與宋又同盟于蟲牢矣今而有事於宋上卿受鉞大衆就行而師出無名可乎故特</hi>
　<hi>書侵以罪之也左氏載此師晉命也後二年宋來納幣諸伯姬焉則此師為晉而舉非魯志明矣兵戎有</hi>
　<hi>國之重事邦交人道之大倫聴命於人不得已焉將能立乎春秋所以罪之也</hi>
<pb n="15a"/>
楚公子嬰齊帥師伐鄭音註<hi>楚始書大夫將自是必圍滅而後貶人之</hi>
冬季孫行父如晉<lb/>
晉欒書帥師救鄭<lb/>
　<hi>荆楚僭號稱王聖人深惡痛絶而不赦者大一統以存周使民著於君臣之義也鄭能去逆効順是改過</hi>
　<hi>遷善出幽谷而遷喬木也嬰齊為是帥師又因其喪而伐之不義甚矣經所以深惡之也書卿帥師伐鄭</hi>
　<hi>於文無貶辭何以知其深惡楚也下書欒武子帥師救鄭則知之矣凡書救者未有不善之也而伐者之</hi>
　<hi>罪著矣按左氏晉楚遇于桑隧軍帥之欲戰者八人武子遂還則無功也亦何善之有曰此春秋之所以</hi>
　<hi>善欒書也兩軍相加兵刃既接折馘執俘計功受賞此非仁人之心王者之事故舞干而苗格者舜也因</hi>
<pb n="15b"/>
　<hi>壘而崇降者文也次于陘而屈完服者齊桓也會于蕭魚而鄭不叛者晉悼也武子之能不遷戮而知還</hi>
　<hi>也亦庻幾哉丁簡王丑二年</hi>七年<hi>晉景十六齊頃十五衛定正蔡景八鄭成公睔元年曹宣十一陳成十五杞桓五十三宋共五秦桓二十一楚共七呉夀夢二</hi>
春王正月鼷䑕食郊牛角改卜牛鼷䑕又食其角乃免<lb/>
牛音註<hi>鼷音兮</hi>
　<hi>穀梁子曰郊牛日展斛角而知傷展道盡矣其所以備災之道不盡也改卜牛鼷䑕又食其角則亡乎人</hi>
　<hi>矣非人之所能也所以免有司之過也有司免過即變異也其應云何許翰曰小害大下賊上食而又食</hi>
<pb n="16a"/>
　<hi>三桓子孫相繼之象也宣公有虞三桓之志至成始弗戒矣理或然也</hi>音註<hi>斛音球</hi>
呉伐郯音註<hi>郯音談</hi>
　<hi>稱國以伐狄之也呉本太伯之後以族屬言則周之伯父也何以外之為其僭天子之大號也按國語云</hi>
　<hi>命圭有命固曰呉伯不曰呉王然則呉本伯爵也後雖益熾浸與中國㑹盟進而書爵不過曰子亦不以</hi>
　<hi>本爵與之故記於禮書曰四夷雖大皆曰子此春秋之法仲尼之制也而以為不敢擅進退諸侯亂名實</hi>
　<hi>者誤矣</hi>
夏五月曹伯來朝<lb/>
不郊猶三望<lb/>
<pb n="16b"/>
　<hi>呉郡朱長文曰禮天子有四望諸侯則祭境内山川而已魯當祭泰山泰山魯之境也禮所得祭故不書</hi>
　<hi>三望僭天子禮是以書之其説是矣楚子軫言三代命祀祭不越望而曰江漢沮漳楚之望非也楚始受</hi>
　<hi>封濵江之國漢水沮漳豈其境内哉此亦據後世并兼封畧言之爾</hi>音註<hi>朱長文按宋鑑紹興間人</hi>
　<hi>著春秋通志二十卷</hi>
秋楚公子嬰齊帥師伐鄭公㑹晉侯齊侯宋公衛侯曹<lb/>
伯莒子邾子把伯救鄭八月戊辰同盟于馬陵音註<hi>馬陵衛地</hi>
　<hi>楚人軍旅數起頻年伐鄭以其背已而從諸夏也與莊之欲討徵舒而入陳亦異矣書大夫之名氏書帥</hi>
<pb n="17a"/>
　<hi>師書伐而無貶詞者所謂不待貶絶而罪自見者也晉合八國之君親往救鄭則攘荆楚安中國之師也</hi>
　<hi>欲著其善故特書救鄭以美之言救則楚罪益明而鄭能背夷即華善亦著矣前此晉遣上將諸國不與</hi>
　<hi>焉此則其君自行而㑹合諸國則楚人暴横憑陵諸夏之勢益張亦可見矣故盟于馬陵而書同盟者同</hi>
　<hi>病楚也</hi>
公至自㑹<lb/>
呉入州來音註<hi>州來楚邑○呉楚交兵不書至是始書之傳曰是以始大通呉於上國晉人為之也</hi>
冬大雩<lb/>
<pb n="17b"/>
衛孫林父出奔晉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十九<lb/>
</p>
<p>
</p>
  </div>
</body>
</text>
</TEI>
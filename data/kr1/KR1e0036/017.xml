<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十七</head>
    <p>
<pb n="1a"/>
欽定四庫全書<lb/>
　春秋傳卷十七　　　　宋　胡安國　撰<lb/>
　　宣公中<lb/>
<hi>巳定王未五年</hi>七年<hi>晉成五齊恵七衛成三十三蔡文十鄭襄三曹文十六陳靈十二把桓三十五宋文九秦桓三楚莊十二</hi>
春衞侯使孫良夫来盟<lb/>
　<hi>来盟為前定者嘗有約言矣未足効信而釋疑又相㰱血固結之爾是盟衞欲為晉致魯而魯専事齊初</hi>
　<hi>未與晉通也必有疑焉而衞侯任其無咎故遣良夫来為此盟而公卒見辱盟非春秋之所貴義自見矣</hi>
<pb n="1b"/>
夏公㑹齊侯伐莱音註<hi>莱東方小國</hi>
秋公至自伐莱大旱<lb/>
　<hi>及者内為志㑹者外為主平莒及郯公所欲也故書及繼以取向即所欲者可知矣伐莱齊志也故書㑹</hi>
　<hi>繼以伐致即師行之危亦可知矣公與齊侯俱不務徳合黨連兵恃强陵弱是以為此舉也軍旅之後必</hi>
　<hi>有凶年言民以征役怨咨之氣感動天變而旱乾作矣其以大旱書者或不雩或雖雩而不雨也不雩則</hi>
　<hi>無恤民憂國之心雩而不雨格天之精意闕矣</hi>
冬公㑹晉侯宋公衞侯鄭伯曹伯于黑壤音註<hi>黒壤晉地一名黄父</hi>
<pb n="2a"/>
　<hi>㑹而不得見不以不得見為諱盟而不與盟不以不與盟為諱則曲不在公而主㑹盟者之罪耳與於㑹</hi>
　<hi>不與於盟而公有歉馮非主㑹盟者之過也則書㑹不書盟若黒壤是也晉侯之立公既不朝又不使大</hi>
　<hi>夫聘而每嵗適齊是宣公行有不慊于心而非晉人之咎矣凡不直者臣為君隠子為父隠於以養臣子</hi>
　<hi>愛敬之心而不事盟主又以賂免則不直在已矣</hi>音註<hi>與音預並同朝音潮庚定王申六年</hi>八年<hi>晉成六齊恵八衛成三十四蔡文十一鄭襄四曹文十七陳靈十三杞桓三十六宋文十秦桓四楚莊十三</hi>
春公至自㑹<lb/>
夏六月公子遂如齊至黄乃復音註<hi>黄齊地</hi>
<pb n="2b"/>
　<hi>至黄乃復壅君命也有疾亦不復可乎大夫以君命出聞喪徐行而不返未致事而死以尸將事楚伐吴</hi>
　<hi>陳侯使公孫貞子徃弔及良而卒將以尸入吴人辭焉上介芋尹盖曰寡君使盖備使弔君之下吏無禄</hi>
　<hi>使人逢天之慼大命隕墜絶世于良廢日供積一日遷次今君命逆使人曰無以尸造于門是我寡君之</hi>
　<hi>命委于草莽也無乃不可乎吴人不敢辭君子以為知禮乃者無其上之詞其曰復事未畢也</hi>音註<lb/>
　<hi>使去聲並同</hi>
辛巳有事于大廟仲遂卒于垂音註<hi>大音泰垂齊地</hi>
　<hi>有事言時祭此公子遂也曷為書字生而賜氏俾世其官也曷為書卒以事之變卒之也古者諸侯立家</hi>
　<hi>大夫卒而賜氏其後尊禮權臣寵遇貴戚而不由其道於是乎有生而賜氏其在魯則季友仲遂是也襄</hi>
<pb n="3a"/>
　<hi>仲殺惡及視援立宣公而宣公深徳之故生而賜氏使世大夫以答之也經於其卒書族以志變法之端</hi>
　<hi>為後世戒</hi>
壬午猶繹萬入去籥音註<hi>去起吕反籥羊畧反</hi>
　<hi>繹者祭之明日以賔尸也猶者可已之詞萬舞也以其無聲也故入而遂用籥管也以其有聲也故去而</hi>
　<hi>不作是謂故知不可存其邪心而不能格也禮大夫卒當祭則不告終事而聞則不繹不告者盡肅敬之</hi>
　<hi>誠於宗廟不繹者全始終之恩於臣子今仲遂國卿也卒而猶繹則失寵遇大臣之禮矣春秋雖隆君抑</hi>
　<hi>臣而體貌有加焉則㢘陛益尊而臣節礪後世法家専欲隆君而不得其道至於犬馬國人相視大倫滅</hi>
　<hi>矣聖人書法如此存君臣之義也</hi>
<pb n="3b"/>
戊子夫人嬴氏薨音註<hi>嬴氏宣公母也</hi>
　<hi>敬嬴文公妾也何以稱夫人自成風聞季友之繇事友而屬其子及僖公得國立以為夫人於是乎嫡妾</hi>
　<hi>亂矣春秋於風氏凡始卒四貶之則禘于太廟秦人歸禭榮叔含賵召伯㑹葬去其姓氏不稱夫人王再</hi>
　<hi>書而無天是也敬嬴又嬖私事襄仲而屬宣公不待致于太廟援例以立則從同同而無貶矣其意若曰</hi>
　<hi>以義起禮為可繼苟出於私情而非義後雖欲正可若何</hi>音註<hi>繇直救反</hi>
晉師白狄伐秦音註<hi>白狄始見經</hi>
　<hi>晉主夏盟糾合諸侯尊周室安諸夏乃其職矣秦人之怨起自侵崇其曲在晉責已可也既不知自反釋</hi>
　<hi>怨修睦以補前過已可咎矣乃復興師動衆㑹戎狄以伐之獨不惡傷其類乎直書于策貶自見矣</hi>
<pb n="4a"/>
楚人滅舒蓼音註<hi>舒蓼二國名地譜上義陽之蓼先已滅於楚此即如舒鳩舒庸盖羣舒别種非二國也</hi>
　<hi>按詩稱戎狄是膺荆舒是懲在周公所懲者其自相攻滅中國何與焉然春秋書而不削者是時楚人疆</hi>
　<hi>舒蓼及滑汭盟吳越勢益强大將為中國憂而諸侯人抱漢陽之戚矣經斯世者當以為懼有攘却之謀</hi>
　<hi>而不可忽則聖人之意也</hi>
秋七月甲子日有食之既<lb/>
冬十月己丑葬我小君敬嬴音註<hi>敬嬴敬諡嬴姓也</hi>
　<hi>成風薨以夫人葬以小君將袝于廟而始有二夫人也則四貶之以正其事今敬嬴亦薨以夫人葬以小</hi>
<pb n="4b"/>
　<hi>君使祔于廟無貶以正之從同同可也而於宣公元年即以所逆穆姜婦之何也曰婦有姑之詞見敬嬴</hi>
　<hi>遂以子貴援例而亟立為夫人也僖公享國八年然後致成風而敬嬴之亟也雖云援例魯君臣之貴亦</hi>
　<hi>可知矣無貶而書法若此者猶桓宣弑君而書即位爾</hi>音註<hi>祔音附</hi>
雨不克葬庚寅日中而克葬<lb/>
　<hi>敬嬴以其子宣公屬諸襄仲殺太子及其母弟雖假手于仲實敬嬴之謀也經書子赤卒夫人姜氏歸于</hi>
　<hi>齊其文無貶而讀者有傷切之意焉則以秉彞不可滅也傳謂哭而過市市人皆哭敬嬴逆天理拂人心</hi>
　<hi>之狀慘矣其於終事雨不克葬著咎徴焉而謂無天道乎此皆直書以見人心與天理之不可誣者也夫</hi>
　<hi>喪事即逺有進無退浴于中霤飯于牖下小斂于户内大斂于阼階殯于客位遷于廟祖于庭塴于墓以</hi>
<pb n="5a"/>
　<hi>弔賔則其退有節以虞事則其祭有時不為雨止禮也雨不克葬喪不以制也或曰卜葬先逺日所以避</hi>
　<hi>不懐也諸侯相朝與旅見天子入門而雨霑服失容則廢矧送終大事人情所不忍遽者反可冒雨不待</hi>
　<hi>成禮而葬乎潦車載蓑笠士喪禮也有國家者乃不能為雨備何也且公庭之於墓次其禮意固不同矣</hi>
　<hi>不得不可以為恱無財不可以為恱得之為有財古之人皆用焉而不能為之備是儉其親也不亦薄乎</hi>
　<hi>故榖梁子曰雨不克葬喪不以制也厚葬古人之所戒而墨之治喪也以薄又君子之所不與故喪事以</hi>
　<hi>制春秋之㫖也</hi>音註<hi>霤力救反塴逋鄧反下棺也</hi>
城平陽音註<hi>今泰山有平陽縣</hi>
楚師伐陳<lb/>
<pb n="5b"/>
<hi>辛定王酉七年</hi>九年<hi>晉成七卒齊恵公九衞成三十五卒蔡文十二鄭襄五曹文十八陳靈十四杞桓三十七宋文十一秦桓五楚莊十四</hi>
春王正月公如齊公至自齊<lb/>
夏仲孫蔑如京師<lb/>
　<hi>以淺言之屬辭比事春秋教也當嵗首月公朝于齊夏使大夫聘于京師此皆比事可攷不待貶絶而惡</hi>
　<hi>自見者也宣公享國九年於周纔一徃聘其在齊則又再朝矣經於如齊每行必致深罪之也下逮戰國</hi>
　<hi>周衰甚矣齊威王徃朝于周而天下皆賢之況春秋時乎而宣公不能也故聘覲之禮廢則君臣之位失</hi>
　<hi>諸侯之行惡而倍畔侵陵之敗起矣此經書君如齊臣如周之意而特書王正月以表之也</hi>
<pb n="6a"/>
齊師伐莱音註<hi>莱從齊之小國</hi>
秋取根牟音註<hi>東夷國也取言公不言公非公命也自宣而下征伐在大夫矣</hi>
八月滕子卒音註<hi>昭公卒文公立</hi>
九月晉侯宋公衞侯鄭伯曹伯㑹于扈晉荀林父帥師<lb/>
伐陳音註<hi>扈鄭地</hi>
　<hi>按左氏討不睦也陳侯不㑹荀林父以諸侯之師伐陳晉侯卒乃還則知經所書者與晉罪陳之詞也㑹</hi>
　<hi>于扈以待陳而陳侯不㑹然後林父以諸侯之師伐之也則㡬於自反而有禮矣不書諸侯之師而曰林</hi>
　<hi>父帥師者在㑹諸侯皆以師聽命而林父兼將之也則其衆輯矣晉主夏盟又嘗救陳所宜與也而惟楚</hi>
<pb n="6b"/>
　<hi>之即夫豈義乎</hi>
辛酉晉侯黑臀卒于扈音註<hi>成公卒子景公獳立</hi>
冬十月癸酉衞侯鄭卒音註<hi>成公卒子穆公速立</hi>
　<hi>晉成公何以不葬魯不㑹也衞成公何以不葬亦魯不㑹也衞成事晉甚謹而魯宣公獨深向齊衞欲為</hi>
　<hi>晉致魯故謀黒壤之㑹而特使孫良夫来盟以定之也及㑹于黒壤而晉人止公賂然後免是以扈之㑹</hi>
　<hi>皆前日諸侯而魯獨不徃二國繼以喪赴亦皆不㑹此所謂無其事而闕其文者也或曰二君皆有貶焉</hi>
　<hi>故不書葬誤矣魯人不㑹亦無貶乎書卒而以私怨廢禮忘親其罪已見春秋文簡而直視人若日月之</hi>
　<hi>無私照也曲生意義失之逺矣</hi>音註<hi>為去聲見音現</hi>
<pb n="7a"/>
宋人圍滕<lb/>
　<hi>圍國非將卑師少所能辦也必動大衆而使大夫為主帥明矣然而稱人是貶之也滕既小國又方有喪</hi>
　<hi>所宜矜哀弔恤之不暇而用兵革以圍之比事以觀知見貶之罪在不仁矣</hi>音註<hi>將去聲比音彼</hi>
楚子伐鄭晉郤缺帥師救鄭<lb/>
　<hi>楚兵加鄭數矣或稱人或稱爵何也鄭自晉成公初立舍楚而從中國正也楚人為是興師而加鄭不義</hi>
　<hi>矣故宣公三年書人書侵罪之也次年鄭公子歸生弑其君諸侯未有聲罪致討者而楚師至焉故特書</hi>
　<hi>爵與之也然興師動衆賊則不討帷服鄭之為事則非義舉矣故又次年傳稱楚子伐鄭而經書人再貶</hi>
　<hi>之也至是稱爵豈與之乎按公羊例君將不言帥師書其重者也至此書爵見其陵暴諸侯以重兵臨鄭</hi>
<pb n="7b"/>
　<hi>矣何以知其非與之乎曰下書晉郤缺帥師救鄭則知其非與之也由此觀春秋書法皆欲治亂賊之黨</hi>
　<hi>謹内外之辨以一字為褒貶深切著明矣</hi>
陳殺其大夫洩冶音註<hi>洩音泄冶音也</hi>
　<hi>稱國以殺者君與用事大臣同殺之也稱其大夫則不失官守而殺之者有専輒之罪矣洩冶無罪而書</hi>
　<hi>名何也冶以諌殺身者也殺諌臣者必有亡國弑君之禍故書其名為徵舒弑君楚子滅陳之端以垂後</hi>
　<hi>戒此所謂義係於名而書其名者也比干諌而死子曰商有三仁焉洩冶諌而死何獨無褒詞夫語黙死</hi>
　<hi>生當其可而止爾洩冶之盡言無隠不愧乎史魚之直矣方諸比干自靖自獻于先王則未可同日而語</hi>
　<hi>也冶雖效忠其猶在宋子哀魯叔肸之後乎故仕於昬亂之朝若異姓者如子哀潔身而去可也其貴戚</hi>
<pb n="8a"/>
　<hi>耶不食其禄如叔肸善矣</hi>音註<hi>當去聲壬定王戍八年</hi>十年<hi>晉景公獳元年齊恵十卒衞穆公速元年蔡文十三鄭襄六曹文十九陳靈十五弑把桓三十八宋文十二秦桓六楚莊十五</hi>
春公如齊公至自齊<lb/>
　<hi>此亦如齊亦致其至而不書月上九年亦如齊亦致其至而書月者為是年夏使仲孫蔑如京師故特於</hi>
　<hi>嵗首書王正月以著宣公之罪而君臣名分之際謹嚴如此也歸田以為私恵比於君臣名分之際則大</hi>
　<hi>小不侔矣</hi>
齊人歸我濟西田<lb/>
<pb n="8b"/>
　<hi>宣公於齊順其所欲既以女妻其臣又以兵㑹伐莱之舉又每嵗徃朝于齊廷雖諸侯事天子無是禮也</hi>
　<hi>故恵公恱其能順事已而以所取濟西田歸之也歸讙及闡直書曰歸此獨書我者乃相親愛恵遺之意</hi>
　<hi>深著齊人助成弑逆之罪也或謂濟西魯之本封故書我則誤矣以柔巽卑屈事人不以其道而得地與</hi>
　<hi>恱人之柔巽卑屈事己不以其道而歸其地皆人欲之私而非義矣</hi>
夏四月丙辰日有食之<lb/>
己巳齊侯元卒音註<hi>恵公卒子頃公立</hi>
齊崔氏出奔衞音註<hi>崔氏謂齊大夫崔杼</hi>
　<hi>按左氏崔杼有寵於恵公髙國畏其逼也公卒而逐之奔衞書曰崔氏以族奔也許翰以謂崔杼出而能</hi>
<pb n="9a"/>
　<hi>反反而能弑者以其宗彊於此舉氏辨之早也其說得矣所謂譏世卿者非公羊本㫖盖門弟子因尹氏</hi>
　<hi>武氏稱世卿而附益之於此爾經有事同而詞異亦有事異而詞同一視之則泥而不通矣</hi>音註<lb/>
　<hi>泥去聲</hi>
公如齊音註<hi>魯朝於齊止此</hi>
五月公至自齊<lb/>
　<hi>文約而事詳者經也春如齊朝恵公夏如齊奔其喪若是雖不致可也而皆致者甚之也天王之喪不奔</hi>
　<hi>欲行郊禮而汲汲於奔齊恵公之喪天王之葬不㑹使㣲者徃而公孫歸父㑹齊恵公之葬其不顧君臣</hi>
　<hi>上下尊卑之等所謂肆人欲滅天理而無忌憚者也詞繁而不殺聖人之情見矣</hi>
<pb n="9b"/>
癸巳陳夏徴舒弑其君平國音註<hi>靈公弑子成公午立</hi>
　<hi>陳靈公之無道也而稱大夫之名氏以弑何也禍莫大於拒諌而殺直臣忠莫顯於身見殺而其言驗洩</hi>
　<hi>冶所為不憚斧鉞盡言於其君者正謂靈公君臣通於夏徴舒之家恐其及禍不忍坐觀故昧死言之靈</hi>
　<hi>公不能納又從而殺之卒以見弑而亡其國此萬世之大戒也特書徴舒之名氏以見洩冶忠言之驗靈</hi>
　<hi>公見弑之由使有國者必以逺色修身包容狂直開納諌諍為心也以為罪不及民故稱大夫以弑者非</hi>
　<hi>經意矣</hi>
六月宋師伐滕<lb/>
　<hi>前圍滕稱人刺伐喪也此伐滕稱師譏用衆也宋大國爵上公霸主之餘業力非不足也今鄰有弑逆不</hi>
<pb n="10a"/>
　<hi>能聲罪致討乃用大衆以伐所當矜恤之小邦且滕不事已無乃已徳猶有所闕而滕何尤焉故特稱師</hi>
　<hi>以著其罪而汲汲於誅亂臣討賊子之意見矣</hi>
公孫歸父如齊葬齊恵公<lb/>
　<hi>歸父仲遂之子貴而有寵宣公深徳齊侯之能定其位而又以濟西田歸之也故生則傾身以事之而不</hi>
　<hi>辭於屈辱沒則親徃奔喪而使貴卿㑹其葬亦不顧天王之禮闕然莫之供也比事考辭義自見矣</hi>
晉人宋人衞人曹人伐鄭<lb/>
　<hi>按左氏鄭及楚平諸侯伐鄭取成而還其稱人貶也鄭居大國之間從於彊令豈其罪乎不能以徳鎮撫</hi>
　<hi>而用力爭之是謂五十歩笑百歩庸何愈於楚自是責楚益輕罪在晉矣</hi>
<pb n="10b"/>
秋天王使王季子来聘音註<hi>王季子即劉康公周聘止此</hi>
　<hi>公羊傳曰王季子者王之母弟也王有時聘以結諸侯之好禮也宣公享國至是十年不朝于周而比年</hi>
　<hi>朝齊不奔王喪而奔齊侯喪不遣貴卿㑹匡王葬而使歸父㑹齊侯之葬縱未舉法勿聘焉猶可也而使</hi>
　<hi>王季子来王靈益不震矣自是王聘春秋亦不書矣</hi>
公孫歸父帥師伐邾取繹音註<hi>繹邾邑夫宣公而下征伐在大  故自取繹凡取皆不書其人自伐把凡伐皆不書公</hi>
　<hi>用貴卿為主將舉大衆出征伐不施於亂臣賊子奉天討罪而陵弱侵小近在邦域之中附庸之國是為</hi>
　<hi>盜也當此時陳有弑君之亂既来赴告藏在諸侯之䇿矣曾不是圖而有事於邾不亦傎乎故四國伐鄭</hi>
<pb n="11a"/>
　<hi>貶而稱人魯人伐邾特書取繹以罪之也</hi>音註<hi>將去聲傎音顛</hi>
大水<lb/>
季孫行父如齊<lb/>
冬公孫歸父如齊音註<hi>宣公聘齊止此</hi>
　<hi>按左氏行父如齊初聘也歸父如齊邾故也齊侯嗣立宣公親徃奔其父喪又使貴卿㑹葬矣若待逾年</hi>
　<hi>然後修聘未晚也而季孫亟行歸父繼往則以宣公君臣不知為國以禮而謂妄說取人可以免於討也</hi>
　<hi>歸父貪於取繹畏齊而徃盖理曲則氣必餒矣能無畏乎哉春秋備書而不削以著其罪為後世鑒也</hi>
齊侯使國佐来聘音註<hi>國佐即國武子矣齊魯之交自此疎</hi>
<pb n="11b"/>
　<hi>葬之速也太不懐也又未逾年而以君命遣使聘於鄰國則哀戚之情忘矣孟子曰養生不足以當大事</hi>
　<hi>惟送死可以當大事滕文公五月居廬未有命戒及至葬顔色之戚哭泣之哀弔者大恱而有願為其氓</hi>
　<hi>者盖禮義人心之所同然也齊頃公嗣位之初舉動如此喪師失地㡬見執獲豈特婦人笑客之罪哉已</hi>
　<hi>失守身之本矣</hi>
饑<lb/>
楚子伐鄭<lb/>
　<hi>經有詞同而意異者比事以觀斯得之矣九年楚子伐鄭稱爵者貶詞也若曰國君自將恃强壓弱憑陵</hi>
　<hi>中夏之稱也知然者以下書晉郤缺帥師救鄭則貶楚可知矣此年楚子伐鄭稱爵者直辭也若曰以實</hi>
<pb n="12a"/>
　<hi>屬詞書其重者而意不以楚為罪也知然者以傳書晉士㑹救鄭逐楚師于潁北而經削之則責晉可知</hi>
　<hi>矣此類兼以傳為案者也癸定王亥九年</hi>十有一年<hi>晉景二齊頃公無野元年衞穆二蔡文十四鄭襄七曹文二十陳成公午元年把桓三十九宋文十三秦桓七楚莊十六</hi>
春王正月<lb/>
夏楚子陳侯鄭伯盟于辰陵音註<hi>辰陵陳地伯序楚子於陳侯鄭  之上初予楚莊以伯也</hi>
　<hi>晉楚爭此二國為日久矣今陳鄭背晉從楚盟于辰陵而春秋書之無貶詞者豈與其下喬木入幽谷乎</hi>
<pb n="12b"/>
　<hi>中國不能令則荆楚進矣經之大法在誅亂臣討賊子有亂臣則無君有賊子則無父無父無君則天下</hi>
　<hi>相率而為㓂賊不可以治雖得天下不能一朝居也今魯與齊方用兵伐莒晉與狄方㑹于欑函而不謀</hi>
　<hi>少西氏之逆也而楚人能謀之所謂禮失而求之野椘雖僻䖏南服猶以禮自守也辰陵之盟所以得書</hi>
　<hi>於經而詞無貶乎聖人討賊之意可謂深切著明矣</hi>音註<hi>背音珮</hi>
公孫歸父㑹齊人伐莒<lb/>
秋晉侯㑹狄于欑函音註<hi>欑函狄地欑才端反函音咸  楚方倡義於天下而晉孜孜于羣狄至往㑹焉晉卑甚矣</hi>
　<hi>春秋正法不與夷狄㑹同分類也書㑹戎㑹狄㑹吳皆外詞也内中國故詳外夷狄故畧今中國有亂天</hi>
<pb n="13a"/>
　<hi>王不能討則方伯之責也又不能討則四鄰諸侯宜有請矣而魯方㑹齊伐莒晉方求成于狄是失肩背</hi>
　<hi>而養其一指不能三年而緦小功之察不亦傎乎凡此直書其事不待貶絶而義自見者也</hi>
冬十月楚人殺陳夏徴舒音註<hi>不言楚子而稱人討賊之辭也以是為國人殺之也</hi>
丁亥楚子入陳音註<hi>楚入國書爵始此義先書殺後書入予楚以討賊之  也不以利陳累莊王也</hi>
　<hi>稱人者衆詞也大惡人人之所同惡人人之所得討其稱楚人殺徴舒諸夏之罪自見矣按左氏傳楚子</hi>
　<hi>為夏氏亂故謂陳人無動將討於少西氏遂入陳殺徵舒轘諸栗門而經先書殺後書入者與楚子之能</hi>
<pb n="13b"/>
　<hi>討賊故先之也討其賊為義取其國為貪舜跖之相去逺矣其分乃在於善與利耳楚莊以義討賊勇於</hi>
　<hi>為善舜之徒也以貪取國急於為利跖之徒矣為善與惡特在一念湏臾之閒而書法如此故春秋傳心</hi>
　<hi>之要典不可以不察者也或曰聖人大改過楚雖縣陳能聽申叔時之說而復封陳可謂能改過矣猶書</hi>
　<hi>入陳以貶之何也曰楚莊意在滅陳雖復封之然鄉取一人焉以歸謂之夏州而又納其亂臣是制人之</hi>
　<hi>上下使不得其君臣之道也晉人以幣如鄭問駟乞之立故子産對曰若寡君之二三臣而晉大夫専制</hi>
　<hi>其位是晉之縣鄙也何國之為辭客幣而報其使晉人舎之他國非所當與也而必欲納其亂臣存亡興</hi>
　<hi>滅其若是乎仲尼重傷中國深美其有討賊之功故特從末減不稱取陳而書入雖曰與之可矣</hi>音<lb/>
　註<hi>辭客幣而報其使晉人舎之事見左傳昭公十九年</hi>
<pb n="14a"/>
納公孫寧儀行父于陳<lb/>
　<hi>此二臣者從君于昏宣滛于朝誅殺諌臣使其君見弑盖致亂之臣也肆諸市朝與衆同棄然後快於人</hi>
　<hi>心今乃詭辭奔楚託於討賊復讎以自脫其罪而楚莊不能察其反覆又使陳人用之是猶人有飲毒而</hi>
　<hi>死者幸而復生又彊以毒飲之可乎故聖人外此二人於陳而特書曰納納者不受而强納之者也為楚</hi>
　<hi>莊者宜柰何瀦徴舒之宫封洩冶之墓尸孔寧儀行父子朝謀於陳衆定其君而去其庶㡬乎</hi>音註<lb/>
　<hi>瀦音諸</hi>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十七<lb/>
</p>
<p>
</p>
  </div>
</body>
</text>
</TEI>
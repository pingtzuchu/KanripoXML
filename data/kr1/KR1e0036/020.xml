<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷二十</head>
    <p>
<pb n="1a"/>
欽定四庫全書<lb/>
　春秋傳卷二十　　　　　宋　胡安國　撰<lb/>
　　成公下<lb/>
<hi>戊簡王寅三年</hi>八年<hi>晉景十七齊頃十六衛定六蔡景九鄭成二曹宣十二陳成十六把桓五十四宋共六秦桓二十二楚共八呉夀夢三</hi>
春晉侯使韓穿來言汶陽之田歸之于齊<lb/>
　<hi>汶陽之田本魯田也魯人恃大國之威以兵力脅齊得其故地而不正疆理於天王則取之不以其道也</hi>
　<hi>郤克戰勝令於齊曰反魯衛之侵地齊既從之今復有命俾歸諸齊則歸之不以其道也而齊人貪得晉</hi>
<pb n="1b"/>
　<hi>有二命穿也列卿無所諌止皆罪也來言者緩詞也歸之于者易詞也為國以禮者無憚於强而魯侯微</hi>
　<hi>弱遂以歸齊而不能保罪亦見矣</hi>
晉欒書帥師侵蔡<lb/>
公孫嬰齊如莒<lb/>
宋公使華元來聘<lb/>
夏宋公使公孫夀來納幣音註<hi>公孫夀蕩意諸之流</hi>
　<hi>納幣不書此何以書公孫夀卿也納幣使卿非禮也禮不可畧亦不可過惟其稱而已矣畧則輕大倫過</hi>
　<hi>則溺私愛宋公之請伯姬魯侯之嫁其女皆致其厚者也而不知越禮逾制豈所以重大婚之禮哉經悉</hi>
<pb n="2a"/>
　<hi>書之為後法也</hi>
晉殺其大夫趙同趙括<lb/>
　<hi>按左氏趙莊姬為趙嬰之亡譖于晉侯曰原屏將為亂欒郤為徵晉討趙同趙括以其田與祁奚韓厥言</hi>
　<hi>於君曰成季之勲宣孟之忠而無後為善者懼矣乃立武而反其田然則同括無罪為莊姬所譖而欒郤</hi>
　<hi>害之也故稱國以殺而不去其官以見晉之失政刑矣</hi>
秋七月天子使召伯來賜公命音註<hi>召音邵賜命止此</hi>
　<hi>諸侯嗣立而入見則有賜已修聘禮而來朝則有賜能敵王所愾而獻功則有賜成公即位服喪已畢而</hi>
　<hi>不入見既更五服一朝之嵗矣而不如京師又未嘗敵王所愾而有功也何為來賜命乎召伯者縣内諸</hi>
<pb n="2b"/>
　<hi>侯為王卿士者也來賜公命罪邦君之不王譏天子之僭賞也臨諸侯曰天王君天下曰天子盖一人之</hi>
　<hi>通稱</hi>
冬十月癸卯把叔姬卒<lb/>
晉侯使士燮來聘叔孫僑如㑹晉士燮齊人邾人伐郯<lb/>
　<hi>按左氏士燮來聘言伐郯也以其事呉故公請緩師不可呉初伐郯季孫固曰中國不振旅蠻夷入伐而</hi>
　<hi>莫之或恤亡無日矣當其時既不能救及其既成豈獲已也而又率諸國伐之何義乎前書來聘下書㑹</hi>
　<hi>伐晉侯之為盟主可見矣魯既知其不可從大國之令而不敢違其不能立亦可知矣</hi>
衛人來媵音註<hi>為伯姬歸宋也媵音孕又音佞</hi>
<pb n="3a"/>
　<hi>媵者何諸侯有三歸嫡夫人行則姪娣從二國來媵亦以姪娣從凡一娶九女所以廣繼嗣三國來媵非</hi>
　<hi>禮也夫以禮制欲則治以欲敗禮則亂而諸侯一娶十有二女則是以欲敗禮矣備書三國以明逾制為</hi>
　<hi>後戒也已簡王卯四年</hi>九年<hi>晉景十八齊頓十七卒衛定七蔡景十鄭成三曹宣十三陳成十七把桓五十五宋共七秦桓二十三楚共九呉夀夢四</hi>
春王正月把伯來逆叔姬之喪以歸<lb/>
　<hi>凡筆於經者皆經邦大訓也杞叔姬一女子爾而四書于䇿何也有男女然後有夫婦有夫婦然後有父</hi>
　<hi>子故春秋慎男女之配重大昏之禮以是為人倫之本也事有大於此者乎男而賢也得淑女以為配則</hi>
<pb n="3b"/>
　<hi>自家刑國可以移風俗女而賢也得君子以為歸則承宗廟奉祭祀能化天下以婦道豈曰小補之哉夷</hi>
　<hi>攷把叔姬之行雖賢不若宋共姬亦不至如鄫季姬之越禮也把伯初來朝魯然後出之卒而復逆其喪</hi>
　<hi>以歸者豈非叔姬本不應出故魯人得以義責之使復歸葬乎魯在春秋時内女之歸不得其所者有矣</hi>
　<hi>聖人詳録其始卒欲為後鑒使得有終而無弊也其經世之慮逺矣</hi>
公㑹晉侯齊侯宋公衛侯鄭伯曹伯莒子把伯同盟于<lb/>
蒲音註<hi>蒲衛地</hi>
　<hi>按左氏為歸汶陽之田故諸侯貳於晉晉人懼㑹于蒲以尋馬陵之盟夫盟非固結之本也衛獻公言於</hi>
　<hi>甯喜求復國喜曰必子鮮在不然必敗小邾射以句繹來奔曰使季路要我吾無盟夫信在言前者不言</hi>
<pb n="4a"/>
　<hi>而自喻誠在令外者不令而自行晉初下令於齊反魯衛之侵地而齊不敢違者以其順也齊既從之魯</hi>
　<hi>君親往拜其賜矣復有二命俾歸諸齊一與一奪信不可知無惑乎諸侯之解體也晉人不知反求諸已</hi>
　<hi>惇信明義以補前行之愆而又欲刑牲㰱血要質鬼神以御之是從事於末而不知本矣特書同盟以罪</hi>
　<hi>晉也</hi>
公至自㑹<lb/>
二月伯姬歸于宋<lb/>
夏季孫行父如宋致女晉人來媵<lb/>
　<hi>致女者何女既嫁三月而廟見則成婦矣而後父母使人安之故謂之致也常事爾何以書致女使卿非</hi>
<pb n="4b"/>
　<hi>禮也經有因褒以見貶者初獻六羽之類是也亦有因貶以見褒者致女來媵之類是也伯姬賢行著于</hi>
　<hi>家故致女使卿特厚其嫁遣之禮賢名聞于逺故諸國爭媵信其無妬忌之行程氏以為一女子之賢尚</hi>
　<hi>聞於諸侯況君子哉或曰魯女雖賢豈能聞於逺乎曰古者庶女與非敵者則求為媵固為之擇賢小君</hi>
　<hi>則諸侯之賢女自當聞矣</hi>
秋七月丙子齊侯無野卒音註<hi>頃公卒子靈公環立</hi>
晉人執鄭伯晉欒書帥師伐鄭<lb/>
　<hi>按左氏楚人以重賂求鄭鄭伯㑹公子成于鄧秋鄭伯如晉晉人討其貳於楚執諸銅鞮欒書伐鄭鄭使</hi>
　<hi>伯蠲行成晉人殺之楚子重侵陳以救鄭稱人而執者既不以王命又不歸諸京師則非伯討也殺伯蠲</hi>
<pb n="5a"/>
　<hi>不書者既執其君矣則行人為輕亦不足紀也楚子重侵陳與處父救江何異削而不書者鄭亦有罪焉</hi>
　<hi>耳夫鄭之從晉舊矣今以重賂故又與楚㑹則是惟利之從而不要諸義也故鄭無可救之善楚不得有</hi>
　<hi>能救之名</hi>
冬十有一月葬齊頃公<lb/>
楚公子嬰齊帥師伐莒庚申莒潰楚人入鄆音註<hi>鄆莒别邑也○伐稱名入稱人書法與㑹蜀盟蜀同</hi>
　<hi>按左氏楚子重自陳伐莒圍渠丘城惡衆潰楚師圍莒莒城亦惡庚申莒潰楚遂入鄆孟子曰鑿斯池也</hi>
　<hi>築斯城也與民守之效死而民不去是則可為也夫鑿池築城者為國之備所謂事也效死而民不去為</hi>
<pb n="5b"/>
　<hi>國之本所謂政也莒恃其陋不修城郭浹辰之間楚克其三都信無備矣然兵至而民逃其上不能使民</hi>
　<hi>效死而不去則昧於為國之本也雖隆莒之城何益乎故經於莒潰特書日以謹之者以明城郭溝池重</hi>
　<hi>門擊柝皆守邦之末務必以固本安民為政之急耳</hi>
秦人白狄伐晉<lb/>
　<hi>經所謹者内外之辨也晉嘗與白狄伐秦秦亦與白狄伐晉族類不復分矣其稱人貶詞也武王伐商誓</hi>
　<hi>師牧野庸蜀羌髳徵盧彭濮皆與馬豈亦不謹乎除天下之殘賊而出民於水火之中非晉之伐秦秦之</hi>
　<hi>伐晉所可藉口也今晉秦連兵更相邀結夫中國友邦自相侵伐己為不義又與非我族類者共焉  不亦甚</hi>
　<hi>乎晉既失信復聴婦人讒説殺其世臣而諸侯皆貳秦狄交伐比事以觀可謂深切著明矣</hi>
<pb n="6a"/>
鄭人圍許<lb/>
城中城音註<hi>中城者郭之内而宫之外也</hi>
　<hi>經世安民視道之得失不倚城郭溝池以為固也穀梁子謂凡城之誌皆譏其説是矣莒雖恃陋不設備</hi>
　<hi>至使楚人入鄆苟有令政使民效死而不潰宼亦豈能入也城非春秋所貴而書城中城其為儆守孟微</hi>
　<hi>矣王公設險以守其國非歟曰百雉之城七里之郭設險之大端也謹於禮以為國辨尊卑分貴賤明等</hi>
　<hi>威異物采凡所以杜絶陵僭限隔上下者乃體險之大用也獨城郭溝池之足恃乎庚簡王辰五年</hi>十年<hi>晉景十九卒齊靈公環元年衛定八蔡景十一鄭成四曹宣十四陳成十八杞桓五十六宋共八秦桓二十四楚共十呉夀夢五</hi>
<pb n="6b"/>
春衛侯之弟黑背帥師侵鄭<lb/>
　<hi>按左氏衛子叔黑背侵鄭晉命也其曰衛侯之弟者子叔黑背生公孫剽孫林父甯殖出衡侯衎而立剽</hi>
　<hi>亦以父有寵愛之私故得立耳此與齊之夷仲年無異其特書弟以為後戒可謂深切著明矣</hi>
夏四月五卜郊不從乃不郊<lb/>
五月公㑹晉侯<hi>景</hi>齊侯<hi>靈/</hi>宋公<hi>共/</hi>衛侯<hi>定/</hi>曹伯<hi>宣</hi>伐鄭<lb/>
齊人來媵音註<hi>伯姬也異姓來媵非禮也</hi>
丙午晉侯獳卒音註<hi>景公卒太子州蒲五月先立以伐鄭獳乃候反</hi>
秋七月公如晉<lb/>
<pb n="7a"/>
　<hi>此葬晉侯也而不書諱之也天子之喪動天下屬諸侯諸侯之喪動通國屬大夫公之葬晉侯非禮也唯</hi>
　<hi>天子之事焉可也傳以晉人止公送葬諸侯莫在焉魯人辱之故諱而不書非矣假令諸侯皆在魯人不</hi>
　<hi>以為辱而可書乎</hi>
冬十月<lb/>
<hi>辛簡王巳六年</hi>十有一年<hi>晉厲公州蒲元年齊靈二衛定九蔡景十二鄭成五曹宣十五陳成十九把桓五十七宋共九秦桓二十五楚共十一呉夀夢六</hi>
春王三月公至自晉<lb/>
晉侯使郤犫來聘己丑及郤犫盟音註<hi>犫尺牛反</hi>
<pb n="7b"/>
夏季孫行父如晉<lb/>
秋叔孫僑如如齊<lb/>
冬十月<lb/>
<hi>壬簡王午七年</hi>十有二年<hi>晉厲二齊靈三衛定十蔡景十三鄭成六曹宣十六陳成二十把桓五十八宋共十秦桓二十六楚共十二呉夀夢七</hi>
春周公出奔晉音註<hi>周公天子三公也</hi>
　<hi>按左氏周公楚惡惠襄之偪且與伯輿爭政不勝怒而出王使劉子復之盟于鄄而入三日復出奔晉夫</hi>
　<hi>人主無誠慤之心而下要大臣盟是謂君不君人臣無忠信之實而上與人主盟是謂臣不臣既已要質</hi>
<pb n="8a"/>
　<hi>鬼神以入矣又叛盟失信而出奔則是自絶於天也自周無出而書曰出者見周室衰微刑政號令不行</hi>
　<hi>於天下爾</hi>
夏公㑹晉侯衛侯于𤨏澤音註<hi>𤨏澤地闕公羊作沙澤○此晉楚為成也於是晉士燮㑹楚公子罷許偃盟于宋西門之外不書存中國也</hi>
秋晉人敗狄于交剛音註<hi>交剛狄地</hi>
冬十月<lb/>
<hi>癸簡王未八年</hi>十有三年<hi>晉厲三齊靈四衛定十一蔡景十四鄭成七曹宣十七卒陳成二十一杞桓五十九宋共十一秦桓二十七楚共十三吳夀夢八</hi>
<pb n="8b"/>
春晉侯使郤錡來乞師音註<hi>錡魚綺反</hi>
　<hi>晉主夏盟行使諸侯徴㑹討貳誰敢不従以霸主之尊而書曰乞師何也列國疏封雖有大小土地甲兵</hi>
　<hi>受之天子不相統屬鲁兵非晉所得専也今晉不以王命興諸侯之師故特書曰乞以見其卑伏屈損無</hi>
　<hi>自反而縮之意矣聖人作春秋無不重内而輕外至於乞師則内外同辭者盖皆有報怨復讎貪得之心</hi>
　<hi>是以如此若夫誅亂臣討賊子請於天王以大義驅之誰不拱手以聴命何至於乞哉噫此聖人所以垂</hi>
　<hi>戒後世見諸行事之深切著明者也</hi>
三月公如京師<lb/>
夏五月公自京師遂㑹晉侯齊侯宋公衛侯鄭伯曹伯<lb/>
<pb n="9a"/>
邾人滕人伐秦<lb/>
　<hi>諸侯毎嵗侵伐四出未有能修朝覲之禮者今公欲㑹伐秦道自王都不可越天子而往也故皆朝王而</hi>
　<hi>不能成朝禮書曰如京師見諸侯之慢也因㑹伐而行矣又書公自京師以伐秦為遂事者此仲尼親筆</hi>
　<hi>明朝王為重存人臣之禮也古者諸侯即位喪服畢則朝小聘大聘終則朝巡狩于方嶽則朝觀春秋所</hi>
　<hi>載天王遣使者屢矣十二公之述職盖闕如也獨此年書公如京師又不能成朝禮不敬莫大焉君臣人</hi>
　<hi>道之大倫也而竟至於此故仲尼嘗有言曰如有用我者吾其為東周乎為此懼作春秋其或抑或揚或</hi>
　<hi>子或奪所以明君臣之義者至矣其義得行則臣必敬於君子必敬於父天理必存人欲必消大倫必正</hi>
　<hi>豈曰小補之哉此以伐秦為遂事之意也</hi>
<pb n="9b"/>
曹伯廬卒于師音註<hi>宣公卒成公負芻立</hi>
秋七月公至自伐秦<lb/>
冬葬曹宣公<lb/>
<hi>甲簡王申九年</hi>十有四年<hi>晉厲四齊靈五衛定十二卒蔡景十五鄭成八曹成公負芻元年陳成二十二杞桓六十宋共十二秦桓二十八卒楚共十四呉夀夢九</hi>
春王正月莒子朱卒音註<hi>渠丘公卒犂比公密州立</hi>
夏衛孫林父自晉歸于衛<lb/>
秋叔孫僑如如齊逆女<lb/>
<pb n="10a"/>
鄭公子喜帥師伐許<lb/>
九月僑如以夫人婦姜氏至自齊音註<hi>婦姜氏有姑之常稱也若妾姑則不書氏是故有成風則出姜不氏有敬嬴則穆姜不氏所以别嫡姑也</hi>
　<hi>穀梁曰大夫不以夫人以夫人非正也刺不親迎也僑如之不氏一事而再見者卒名耳然則娶于他邦</hi>
　<hi>而道里或逺必親迎乎以封壤則有小大以爵次則有尊卑以道途則有逺邇或迎之於其國或迎之於</hi>
　<hi>境上或迎之於所館中禮之節可也</hi>
冬十月庚寅衛侯臧卒音註<hi>定公卒子獻公衎立</hi>
秦伯卒音註<hi>桓公卒子景公立<pb n="10b"/>乙簡王酉十年</hi>十有五年<hi>晉厲五齊靈六衛獻公衎元平蔡景十六鄭成九曹成二陳成二十三杞桓六十一宋共十三卒秦景公元年楚共十五呉夀夢十</hi>
春王二月葬衛定公<lb/>
三月乙巳仲嬰齊卒<lb/>
　<hi>嬰齊者公子遂之子公孫歸父之弟也歸父出奔齊魯人徐傷其無後也於是使嬰齊後之故書曰仲嬰</hi>
　<hi>齊此可謂亂昭穆之序失父子之親者以後歸父則弟不可為兄嗣以後襄仲則以父字為氏亦非矣</hi>
癸丑公㑹晉侯<hi>厲</hi>衛侯<hi>獻/</hi>鄭伯<hi>成/</hi>曹伯<hi>成/</hi>宋世子<hi>成</hi>齊<lb/>
國佐邾人<hi>定</hi>同盟于戚音註<hi>國佐齊大夫國武子也</hi>
<pb n="11a"/>
晉侯執曹伯歸于京師音註<hi>特書晉侯討有罪也</hi>
　<hi>稱侯以執伯討也何以為伯討晉合諸侯伐秦曹宣公卒于師曹人使公子負芻守使公子欣時逆曹伯</hi>
　<hi>之喪負芻殺其大子而自立至是晉侯執之又不敢自治而歸于京師使即天刑夫是之謂伯討春秋執</hi>
　<hi>諸侯者衆矣未有執得其罪如此者故獨書其爵</hi>
公至自㑹<lb/>
夏六月宋公固卒音註<hi>共公卒子平公成立</hi>
楚子伐鄭<lb/>
秋八月庚辰葬宋共公<lb/>
<pb n="11b"/>
宋華元出奔晉宋華元自晉歸于宋宋殺其大夫山宋<lb/>
魚石出奔楚音註<hi>宋殺其大夫山此蕩澤稱國以殺而山不書氏有司法守之辭也魚石公子目夷曽孫</hi>
　<hi>宋六卿魚氏蕩氏向氏鱗氏皆桓族也華氏戴族也華元為右師魚石為左師蕩氏汰而驕共公卒已葬</hi>
　<hi>蕩澤弱公室殺公子肥華元曰我司君臣之訓而不能正罪大矣不能治官敢賴寵乎乃出奔晉魚石將</hi>
　<hi>止之魚府曰元反必討是無桓氏也石曰彼多大勲國人所與不反懼桓氏之無祀於宋也遂自止元於</hi>
　<hi>河上元歸使國人攻桓氏殺蕩山出魚石國然後定元之出奔晉與歸于宋皆不省文者著其正也書之</hi>
　<hi>重詞之複必有美惡焉詞繁而不殺所以與之也以不賴龍而出奔以國人與晉皆許之討而後入正可</hi>
<pb n="12a"/>
　<hi>知矣蘇轍謂使元懷祿顧寵重於出奔則不能討此説是也山不書氏背其族也背其族者伐其本也人</hi>
　<hi>而無本人道絶矣葛藟猶能芘其本根況於人而忍伐其本乎</hi>
冬十有一月叔孫僑如㑹晉士燮齊高無咎宋華元衛<lb/>
孫林父鄭公子鰌邾人㑹呉于鍾離音註<hi>鰌音秋鍾離楚邑淮南縣此㑹呉之始亦晉以諸侯之大夫㑹呉之始○自是大夫自為㑹矣</hi>
　<hi>呉以號舉外之也㑹而殊㑹外之也殊㑹有二義㑹王世子于首止意在尊王室不敢與世子抗也㑹呉</hi>
　<hi>于鍾離于柤于向意在賤呉子而罪諸侯不敢與之敵也夫以太伯至徳是始有呉以族言之則周之伯</hi>
　<hi>父也至其後世遂以號舉者以其僭竊稱王不能居中國之爵號耳成襄之間中國無霸齊晉大國亦皆</hi>
<pb n="12b"/>
　<hi>俛首東向而親呉聖人盖傷之故特殊㑹可謂深切著明矣</hi>
許遷于葉音註<hi>葉近楚之邑音攝今南陽葉縣是也丙簡王十戌一年</hi>十有六年<hi>晉厲六齊靈七衛獻二蔡景十七鄭成十曹成三陳成二十四杞桓六十二宋平公成元年秦景二楚共十六呉夀夢十一</hi>
春王正月雨木冰<lb/>
　<hi>雨木冰者雨而木冰也何休曰木者少陽幼君大臣之象冰者凝隂兵之類也冰脅木者君臣將執於兵</hi>
　<hi>之徴未幾而有沙隨茗丘之事天人之際休咎之應焉可誣也而欲盡廢五行傳亦過矣</hi>
夏四月辛未滕子卒音註<hi>文公卒成公原立</hi>
<pb n="13a"/>
鄭公子喜帥師侵宋音註<hi>喜即子罕</hi>
六月丙寅朔日有食之<lb/>
晉侯使欒黶來乞師音註<hi>黶音黯</hi>
甲午晦晉侯及楚子鄭伯戰于鄢陵楚子鄭師敗績音<lb/>
註<hi>鄢陵鄭地</hi>
　<hi>不書師敗績以其君親集矢於目而身傷為重也當是時兩軍相抗未有勝負之形晉之捷也亦幸焉爾</hi>
　<hi>幸非持勝之道范文子所以立於軍門有聖人能内外無患盍釋楚以為外懼之戒乎楚師雖敗其勢益</hi>
　<hi>張晉遂怠矣卒有欒氏之譖而誅三郤國内大亂聖人備書以見行事之深切著明也</hi>
<pb n="13b"/>
楚殺其大夫公子側<lb/>
秋公㑹晉侯齊侯衛侯宋華元邾人于沙隨不見公音<lb/>
註<hi>沙隨宋地</hi>
　<hi>臣子之於君父揚其美不揚其惡為尊者諱為親者諱禮也聖人假魯史以示王法其於魯事有君臣之</hi>
　<hi>義故君弑則書薨易地則書假滅國則書取出奔則書孫屈已而與强國之大夫盟則書及叛盟失信而</hi>
　<hi>莫適守則沒公而書㑹凡此類雖不沒其實示天下之公必隠避其辭以存臣子之禮然則沙隨之㑹晉</hi>
　<hi>不見公是魯侯之大辱深可恥焉者矣曷為直書其事而不諱乎曰春秋伸道不伸邪榮義不榮勢正己</hi>
　<hi>而無恤乎人以仁禮存心而不憂横逆之至者也沙隨之㑹魯有内難師出後期所當恤者晉人聴叔孫</hi>
<pb n="14a"/>
　<hi>僑如之譖怒公而不見曲在晉矣魯侯自反非有背仁棄禮不忠之咎也昔曽子嘗聞大勇於夫子曰自</hi>
　<hi>反而縮雖千萬人吾往矣孟子言浩然之氣至大至剛以直養而無害則塞乎天地之間沙隨之不見於</hi>
　<hi>公何歉乎直書而不諱者示天下後世使知大勇浩然之氣所以守身應物如此其垂訓之義大矣</hi>音<lb/>
　註<hi>横去聲難萬旦反背音佩應於證反</hi>
公至自㑹<lb/>
公㑹尹子晉侯齊國佐邾人伐鄭音註<hi>尹子周卿士子爵也於是始以王臣與伐</hi>
曹伯歸自京師<lb/>
<pb n="14b"/>
　<hi>曹伯不名其位未嘗絶也不絶其位所以累乎天王也其言自京師王命也言天王之釋有罪也善不蒙</hi>
　<hi>賞惡不即刑以堯為君舜為臣雖得天下不能一朝居也負芻榖世子而自立不能因晉之執寘諸刑典</hi>
　<hi>而使復國則無以為天下之共主矣</hi>
九月晉人執季孫行父舍之于苕丘音註<hi>苕丘晉地苕音條</hi>
冬十月乙亥叔孫僑如出奔齊<lb/>
十有二月乙丑季孫行父及晉郤犫盟于扈音註<hi>晉許魯平故盟</hi>
公至自㑹<lb/>
<pb n="15a"/>
乙酉刺公子偃<lb/>
　<hi>按左氏宣伯通於穆姜欲去季孟而取其室戰于鄢陵之日公將行穆姜送公而使逐二子公以晉難告</hi>
　<hi>曰請反而聴命姜怒公子偃公子鉏趨過指之曰女不可是皆君也公待于壞隤申宫儆備設守而後行</hi>
　<hi>是以後使孟獻子守於公宫宣伯使告郤犫曰魯侯待于壞隤以待勝者郤犫取貨於宣伯而訴公於晉</hi>
　<hi>侯晉侯不見公公㑹諸侯伐鄭將行姜又命公如初公又申守而行宣伯使告郤犫曰魯之有季孟猶晉</hi>
　<hi>之有欒范也政令於是乎成今其謀曰晉政多門不可從也寧事齊楚有亡而已蔑從晉矣若欲得志於</hi>
　<hi>魯請止行父而榖之我斃蔑也不然歸必叛晉人執季文子于苕丘公還待于鄆使子叔聲伯請季孫于</hi>
　<hi>晉郤犫曰苟去仲孫蔑而止季孫行父吾與子國親於公室對曰僑如之情子必聞之矣若去蔑與行父</hi>
<pb n="15b"/>
　<hi>是大棄魯國而罪寡君也若猶不棄使寡君得事晉君則夫二人者魯國社稷之臣也若朝亡之魯必夕</hi>
　<hi>亡范文子謂欒武子曰季孫於魯相二君矣妾不衣帛馬不食粟可不謂忠乎信讒慝而棄忠良若諸侯</hi>
　<hi>何乃許魯平赦季孫出叔孫僑如而盟之季孫及郤犫盟于扈歸刺公子偃</hi>音註<hi>還音旋丁簡王十亥二年</hi>十有七年<hi>晉厲七齊靈八衛獻三蔡景十八鄭成十一曹成四陳成二十五把桓六十三宋平二秦景三楚共十七呉夀夢十二</hi>
春衛北宫括帥師侵鄭音註<hi>北宫括衛成公曾孫</hi>
夏公㑹尹子單子晉侯齊侯宋公衛侯曹伯邾人伐鄭<lb/>
六月乙酉同盟于柯陵音註<hi>柯陵鄭西地此言同盟尹單與盟之辭也</hi>
<pb n="16a"/>
秋公至自㑹<lb/>
齊高無咎出奔莒音註<hi>高無咎齊大夫也</hi>
九月辛丑用郊<lb/>
　<hi>郊之不時未有甚於此者也故特曰用郊用者不宜用也或曰蓋以人饗叩其鼻血以薦也古者六畜不</hi>
　<hi>相為用況敢用人乎</hi>
晉侯使荀罃來乞師音註<hi>罃乙耕反</hi>
冬公㑹單子晉侯宋公衛侯曹伯齊人邾人伐鄭<lb/>
十有一月公至自伐鄭<lb/>
<pb n="16b"/>
壬申公孫嬰齊卒于貍脤音註<hi>貍脤地闕貍力之反脤市軫反</hi>
十有二月丁巳朔日有食之<lb/>
邾子貜且卒音註<hi>貜音躍且音徂○定公卒宣公牼立</hi>
晉殺其大夫郤錡郤犫郤至<lb/>
楚人滅舒庸音註<hi>舒庸東夷偃姓之國戊簡王十子三年</hi>十有八年<hi>晉厲八弑齊靈九衛獻四蔡景十九鄭成十二曹成五陳成二十六把桓六十四宋平三秦景四楚共十八呉夀夢十三</hi>
春王正月晉殺其大夫胥童<lb/>
<pb n="17a"/>
庚申晉弑其君州蒲音註<hi>厲公弑悼公周立</hi>
　<hi>弑君天下之大罪討賊天下之大刑春秋合於人心而定罪聖人順於天理而用刑固不以大霈釋當誅</hi>
　<hi>之賊亦不以大刑加不弑之人然趙盾以不越境而書弑許世子止以不嘗藥而書弑鄭歸生以憚老懼</hi>
　<hi>讒而書弑楚公子比以不能效死不立而書弑齊陳乞以廢長立幼而書弑晉欒書身為元帥親執厲公</hi>
　<hi>於匠麗氏使程滑弑公而以車一乗葬之於翼東門之外而春秋稱國以弑其君而不著欒書之名氏何</hi>
　<hi>哉仲尼無私與天為一奚獨於趙盾許止歸生楚比陳乞則責之甚備討之甚嚴而於樂武子闊畧如此</hi>
　<hi>乎學者深求其㫖知聖人誅亂臣討賊子之大要也而後可與言春秋矣</hi>
齊殺其大夫國佐<lb/>
<pb n="17b"/>
公如晉<lb/>
夏楚子鄭伯伐宋宋魚石復入于彭城音註<hi>彭城宋邑</hi>
　<hi>此伐宋以納魚石其不曰納宋魚石于彭城何也劉敞曰不與納也諸侯失國諸侯納之正也諸侯世也</hi>
　<hi>大夫失位諸侯納之非正也大夫不世也諸侯託於諸侯禮也大夫託於諸侯非禮也其言復入者已絶</hi>
　<hi>而復入惡之甚者宋魚石晉欒盈是矣</hi>
公至自晉<lb/>
晉侯使士匄來聘<lb/>
秋把伯來朝<lb/>
<pb n="18a"/>
八月邾子來朝<lb/>
築鹿囿音註<hi>築牆為鹿苑</hi>
己丑公薨于路寢<lb/>
冬楚人鄭人侵宋<lb/>
晉侯使士魴來乞師音註<hi>魴音房</hi>
十有二月仲孫蔑㑹晉侯宋公衛侯邾子齊崔杼同盟<lb/>
于虚朾音註<hi>虚朾宋地朾他丁反</hi>
丁未葬我君成公<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷七</head>
    <p>
<pb n="1a"/>
欽定四庫全書<lb/>
　春秋傳卷七　　　　　宋　胡安國　撰<lb/>
　　莊公上<hi>公名同桓公之子母文姜謚法勝敵克亂曰莊</hi>
周<hi>莊王四年魯莊公十二年莊王崩子僖王立莊十七年僖王崩孫恵王立</hi>
鄭<hi>子儀元年魯莊公十四年鄭傅瑕殺子儀而納厲公莊二十一年厲公卒子文公立</hi>
齊<hi>襄公五年魯莊公八年襄公弑莊九年齊桓公小白入于齊是年齊管仲爲政</hi>
宋<hi>莊公十八年魯莊公二年宋莊公卒子閔公㨗立莊十二年閔公弑弟桓公御説立</hi>
晉<hi>翼晉侯緡十二年緡之二十七年魯莊公之十六年也曲沃武公伐晉滅之  曲沃武公二十三年魯莊</hi>
<pb n="1b"/>
　<hi>公十六年滅晉侯緡周僖王命曲沃伯以一軍爲晉侯始更號曰晉武公魯莊公十七年武公卒子獻公</hi>
　<hi>佹諸立</hi>
衛<hi>恵公七年黔牟二年魯莊公六年齊納恵公放黔牟于周莊二十五年惠公卒子懿公赤立</hi>
蔡<hi>哀侯二年魯莊公十年楚敗蔡師執哀侯以歸莊十九年哀侯卒于楚蔡人立其子肸爲繆侯</hi>
曹<hi>莊公九年魯莊公二十三年曹莊公卒子僖公夷立魯莊公三十二年僖公卒子昭公班立</hi>
滕<hi>詳見隠公元年</hi>
陳<hi>魯莊公元年十月莊公林卒于宣公杵臼立</hi>
杞<hi>詳見隱公元年及僖公元年</hi>
<pb n="2a"/>
薛<hi>魯莊公三十一年薛伯卒</hi>
邾<hi>魯莊公十六年邾子克卒即儀父也邾子𤨏立莊公二十八年邾子𤨏卒文公蘧蒢立</hi>
許<hi>許叔入許五年即僖公四年許穆公新臣也</hi>
小邾<hi>魯莊公五年郳黎來來朝詳見隠公元年</hi>
楚<hi>武王四十八年魯莊公四年卒子文王熊貲立莊十九年文王卒子堵敖熊囏立莊二十二年熊惲弑兄</hi>
　<hi>堵敖代立是爲楚成王史記以莊十八年爲堵敖元年堵敖立五年遇弑楚成立十六年齊桓公以兵侵</hi>
　<hi>楚至陘山文莊公三十年楚子  爲令尹</hi>
秦<hi>詳見隱公元年</hi>
<pb n="2b"/>
吳<hi>詳見隱公元年</hi>
越<hi>見上註戊莊王子四年</hi>元年<hi>齊襄五年晉緡十二年衛惠七年黔牟三年蔡哀二年鄭厲八年子儀元年曹莊九年陣莊七年卒把靖十一年宋莊十七年秦武五年楚武四十八年</hi>
春王正月<lb/>
　<hi>不書即位内無所承上不請命也或曰莊公嫡長其爲儲副明矣雖内無所承上不請命獨不可以享國</hi>
　<hi>而書即位乎曰諸侯之嫡子必誓於王莊雖嫡長而未誓安得爲國儲君副稱世子也夫爲世子必誓於</hi>
　<hi>王爲諸侯可以内無所承上不請命擅有其國即諸侯之位耶春秋絀而不書父子君臣之大倫正矣</hi>
<pb n="3a"/>
三月夫人孫于齊音註<hi>夫人莊公母也魯人責之故出奔内諱奔謂之孫猶言孫讓而去孫音遜</hi>
　<hi>夫人文姜也桓公之弑姜氏與焉爲魯臣子者義不共戴天矣嗣君夫人所出也恩如之何徇私情則害</hi>
　<hi>天下之大義舉王法則傷母子之至恩此國論之難斷者也經書夫人孫于齊而恩義之輕重審矣梁人</hi>
　<hi>有繼母殺其父者而其子殺之有司欲當以大逆孔季彦曰文姜與弑魯桓春秋去其姜氏傳謂絶不爲</hi>
　<hi>親禮也夫絶不為親即凢人耳方諸古義宜以非司冦而擅殺當之不得以逆論也人以爲允故通於春</hi>
　<hi>秋然後能權於天下之事矣孫者順讓之詞使若不爲人子所逐以全恩也哀姜去而弗返文姜即歸于</hi>
　<hi>魯例以孫書何也與聞弑桓之罪已極有如去而弗返深絶之也然則恩輕而義重矣河廣之詩其詞向</hi>
<pb n="3b"/>
　<hi>取而聖人錄於國風者明宋襄公之重本亦此義也其垂訓逺矣</hi>
夏單伯逆王姬音註<hi>單伯天子之卿采地諸侯也王將嫁女于齊既命魯爲主故單伯逆女不稱使也王姬不稱字以王爲尊且别於内女也天子嫁女於諸侯使同姓諸侯主之不親婚尊卑不敵也單音善</hi>
　<hi>單伯者吾之命大夫也逆王姬使我爲之主也其不言如者榖梁子以爲義不可受於京師也躬君弑於</hi>
　<hi>齊使之主婚姻與齊爲禮其義固不可受也此明忘親釋怨則無以立人之道矣</hi>
秋築王姬之館于外<lb/>
　<hi>魯於王室爲懿親其主王姬亦舊矣館於國中必有常處今特築之於外者穀梁子以爲仇讎之人非所</hi>
<pb n="4a"/>
　<hi>以接婚姻也衰麻非所以接弁冕也知其不可故特築之于外也築之于外得變之正乎曰不正有三年</hi>
　<hi>之喪天王於義不當使之主有不戴天之讎莊公於義不可爲之主築之于外之爲宜不若辭而弗主之</hi>
　<hi>爲正也是以君子貴端本焉或曰天王有命固不可辭使單伯逆于京師上得尊周之義爲之築館于外</hi>
　<hi>下未失居喪之禮奚爲不可曰以常禮言之可也今莊公有父之讎方居苫塊此禮之大變也而爲之主</hi>
　<hi>婚是廢人倫滅天理矣春秋於此事一書再書又再書者其義以復讎爲重示天下後世臣子不可忘君</hi>
　<hi>親之意故雖築館于外不以爲得禮而特書之也</hi>音註<hi>衰音催</hi>
冬十月乙亥陳侯林卒音註<hi>莊公卒子宣公杵臼立</hi>
王使榮叔來錫桓公命音註<hi>榮叔周大夫追錫桓公命若昭七年追命衛襄之比<pb n="4b"/>此錫命之始桓弑君兄自立不請命而王追錫命故王不稱天</hi>
　<hi>啖助曰不稱天王寵篡弑以瀆三綱也春秋書王必稱天所履者天位也所行者天道也所賞者天命也</hi>
　<hi>所刑者天討也今桓公殺君篡國而王不能誅反追命之無天甚矣桓無王王無天其失非小惡也與葬</hi>
　<hi>成風引爲夫人使妾並嫡無以異故其文一施之范寗乃以出居于鄭來聘求車三事爲證而謂非義之</hi>
　<hi>所存誤矣</hi>
王姬歸于齊<lb/>
　<hi>魯主王姬之嫁舊矣在他公時常事不書此獨書者以歸于齊故也逆于京師築館于外而不書歸于齊</hi>
　<hi>則無以見其罪之在也書歸于齊而後忘親釋怨之罪著矣春秋復讎之義明矣</hi>音註<hi>見音現</hi>
<pb n="5a"/>
齊師遷紀郱鄑郚音註<hi>此遷邑之始齊欲滅紀故遷其三邑之民而取其地郱音萍鄑音茲郚音吾</hi>
　<hi>郱鄑部者紀三邑也邑不言遷遷不言師其以師遷之者見紀民猶足與守而齊人強暴用大衆以迫之</hi>
　<hi>爲己屬也凡書遷者自是而滅矣春秋興滅國繼絶世則遷國邑者不再貶而罪已見矣己莊王丑五年</hi>二年<hi>齊襄六晉緡十三衛惠八黔牟四蔡哀三鄭厲九子儀二曹莊十陳宣公杵臼元年杞靖十二宋莊十八卒秦武六楚武四十九</hi>
春王二月葬陳莊公<lb/>
夏公子慶父帥師伐於餘丘<lb/>
<pb n="5b"/>
　<hi>按二傳於餘丘邾邑也國而曰伐此邑爾其曰伐何也誌慶父之得兵權也莊公㓜年即位首以慶父主</hi>
　<hi>兵卒致于般之祸於餘丘法不當書聖人特書以誌亂之所由爲後戒也魯在春秋中見弑者三君其賊</hi>
　<hi>未有不得魯國之兵權者公子翬再爲主將專會諸侯不出隱公之命仲遂擅兵兩世入把伐邾會師救鄭</hi>
　<hi>三軍服其威令之日久矣故翬弑隱公而寪氏不能明其罪慶父弑子般而成季不能遏其惡公子遂殺</hi>
　<hi>惡及視而叔仲惠伯不能免其死夫豈一朝一夕之故哉春秋所書爲戒逺矣</hi>音註<hi>將去聲寪音委</hi>
秋七月齊王姬卒<lb/>
　<hi>内女嫁爲諸侯妻則書卒王姬何以書比内女爲之服也故檀弓曰齊告王姬之喪魯莊公爲之大功或</hi>
　<hi>曰由魯嫁故爲之服姊妹之服夫服稱情而爲之節者也莊公於齊王姬厚矣如不共戴天之念何此所</hi>
<pb n="6a"/>
　<hi>謂不能三年之喪而緦小功之察也特卒王姫以著其罪</hi>音註<hi>告禮記作穀</hi>
冬十有二月夫人姜氏㑹齊侯于禚音註<hi>齊地音灼</hi>
　<hi>婦人無外事送迎不出門見兄弟不踰閾在家從父既嫁從夫夫死從子今會齊侯于禚是莊公不能防</hi>
　<hi>閑其母失子道也故趙匡曰姜氏齊侯之惡著矣亦所以病公也曰子可以制母乎夫死從子通乎其下</hi>
　<hi>况於國君君者人神之主風教之本也不能正家如正國何若莊公者哀痛以思父誠敬以事母威刑以</hi>
　<hi>督下車馬僕從莫不俟命夫人徒往乎夫人之往也則公威命之不行哀戚之不至爾</hi>
乙酉宋公馮卒音註<hi>莊公卒子閔公㨗立馮音憑庚莊王寅六年</hi>三年<hi>齊襄七晉緡十四衛恵九黔牟五蔡哀四鄭厲十子儀三曹莊十一陳宣二把靖十<pb n="6b"/>三宋閔公㨗元年秦武七楚武五十</hi>
春王正月溺㑹齊師伐衞音註<hi>溺魯大夫</hi>
　<hi>穀梁子曰此公子溺也其不稱公子何也惡其會仇讎伐同姓故貶而名之也有父之讎而釋怨其罪大</hi>
　<hi>矣况與合黨興師伐人國乎</hi>音註<hi>惡去聲</hi>
夏四月葬宋莊公<lb/>
五月葬桓王<lb/>
　<hi>左氏曰緩也天子七月而葬同軌畢至諸侯五月同盟至大夫三月同位至士踰月外姻至王崩至是盖</hi>
　<hi>七年矣先儒或言天子不志葬又以爲不言葬者常也夫事孰有大於葬天子者而可以不志乎死生終</hi>
<pb n="7a"/>
　<hi>始之際人道之大變豈以是爲常事而不書也</hi>
秋紀季以酅入于齊音註<hi>季紀侯弟酅紀邑音攜爲齊欲滅紀故季以邑入齊  附庸先祀不廢社稷有奉故書字貴之也</hi>
　<hi>大夫不得用地公子不當去國盗地以下敵棄君以避患非人臣也故春秋之義私逃者必書奔有罪者</hi>
　<hi>必加貶今季不書奔則非竊地也不書名則非貶也諸侯兄弟貶則書名宋辰秦鍼之類是也不貶則書</hi>
　<hi>字蔡季許叔之類是也紀季所以不書奔者有紀侯之命矣所以不書名者天下無道強衆相陵天子不</hi>
　<hi>能正方伯不能伐屈己事齊請後五廟其亦不得已而爲之者非其罪也所以無貶乎入云者難詞也</hi>
　音註<hi>鍼其廉反</hi>
<pb n="7b"/>
冬公次于滑音註<hi>滑鄭地此書次之始</hi>
　<hi>穀梁子曰次止也有畏也欲救紀而不能也春秋紀兵伐而書次以次爲善救而書次以次爲譏次于滑</hi>
　<hi>譏之也魯紀有婚姻之好當恤其患於齊有父之讎不共戴天苟能救紀抑齊一舉而兩善并矣見義不</hi>
　<hi>爲而有畏也春秋之所惡故書公次于滑以譏之也或言夫子意在刺無王命若譏其怯懦則當褒其勇</hi>
　<hi>者春秋乃鼓亂之書爲此言者誤矣易於謙之六五則曰利用侵伐師之六四則曰左次旡咎進退勇怯</hi>
　<hi>顧義如何耳豈可專以勇爲鼓亂而不與乎</hi>音註<hi>好去聲惡去聲辛莊王卯七年</hi>四年<hi>齊襄八晉緡十五衛惠十黔牟六蔡哀五鄭厲十一子儀四曹莊十二陳宣三把靖十四宋閔二秦武八楚武五十一卒</hi>
<pb n="8a"/>
春王二月夫人姜氏享齊侯<hi>襄</hi>于祝丘音註<hi>祝丘魯地</hi>
　<hi>享者兩君之禮所以訓恭儉也兩君相見享于廟中禮也犧象不出門嘉樂不野合非兩君相見又去其</hi>
　<hi>國而享諸侯甚矣</hi>
三月紀伯姬卒<lb/>
夏齊侯陳侯鄭伯遇于垂音註<hi>不期而會曰遇</hi>
　<hi>蘇轍曰鄭伯子儀也桓十五年書突出奔蔡忽歸于鄭是年九月突入于櫟十七年高渠彌弑怱立子亹</hi>
　<hi>十八年齊襄公殺子亹鄭人立子儀莊十四年突使傅瑕殺子儀而入則遇于垂者子儀也然則鄭有二</hi>
　<hi>君可乎春秋有一國而二君者鄭突與儀衞衎與剽是也突衎始終為君子儀君鄭十有四年剽君衞十</hi>
<pb n="8b"/>
　<hi>有一年皆能君者也故春秋因其實而君之然則孰與曰皆不與也突之入以篡衎之出以惡儀剽雖國</hi>
　<hi>人所立而突衎在焉非所以為安也故四人者春秋莫適與也皆不沒其實耳君子不幸而處此如子臧</hi>
　<hi>季札可也不如是則亂不止為此説者善矣然而鄭伯實厲公也非子儀也</hi>音註<hi>亹音尾衎苦旦</hi>
　<hi>反適音嫡</hi>
紀侯大去其國音註<hi>以國與季季奉社稷故不言滅不見迫逐故不言奔大去者不反之詞</hi>
　<hi>凡大閲大雩大蒐而謂之大者譏其僭也大無者志倉廪之竭也大去者土地人民儀章器物悉委置之</hi>
　<hi>而不顧也或曰以爭國為小而不為以去國為大而為之者也夫守天子之土疆承先祖之祭祀義莫重</hi>
　<hi>焉委而去之無貶歟曰有國家者以義言之世守也非身之所能為則當效死而勿去以道言之不以其</hi>
<pb n="9a"/>
　<hi>所以養人者害人亦可去而不守於斯二者顧所擇如何爾然則擬諸太王去邠之事其可以無愧矣曰太王去邠</hi>
　<hi>從之者如歸市紀侯去國日以微滅則何太王之可擬哉故聖人與其不爭而去而不與其去而不存與其不爭而</hi>
　<hi>去是以異於失地之君而不名不與其去而不存是故書叔姬歸酅而不録紀侯之卒明其為君之末矣</hi>
六月乙丑齊侯葬紀伯姬<lb/>
　<hi>葬紀伯姬不稱齊人而目其君者見齊㐮迫逐紀侯使之去國雖其夫人在殯而不及葬然後襄公之罪</hi>
　<hi>著矣或曰葬之禮也而以為著其罪何也弑魯君滅其婚姻之國而葬其女是猶加刃於人以手撫之也</hi>
　<hi>而可以為禮乎斥言齊侯賤之也或曰惡其詐也如紀似禮存紀似義葬伯姬似仁惡似而非者惡莠恐</hi>
　<hi>其亂苗也</hi>音註<hi>見音現惡去聲</hi>
<pb n="9b"/>
秋七月<lb/>
冬公及齊人狩于禚<lb/>
　<hi>穀梁子曰齊人者齊侯也其曰人何也卑公之敵所以卑公也何為卑公不復讎而怨不釋刺釋怨也父</hi>
　<hi>母之讎不共戴天兄弟之讎不與同國九族之讎不同鄉黨朋友之讎不同市朝今荘公與齊侯不與共</hi>
　<hi>戴天則無時焉可通也而與之狩是忘親釋怨非人子矣夫狩者馳騁田獵其為樂下主乎已一為乾豆</hi>
　<hi>其事上主乎宗廟以為有人心者宜於此焉變矣故齊侯稱人而魯公書及以著其罪</hi>音註<hi>刺七</hi>
　<hi>賜反樂音洛乾音干壬莊王辰八年</hi>五年<hi>齊襄九晉緡十六衞惠十一黔牟七蔡哀六鄭厲十二子儀五曹莊十三陳宣四把<pb n="10a"/>靖十五宋閔三秦武九楚文王熊貲元年</hi>
春王正月<lb/>
夏夫人姜氏如齊師<lb/>
　<hi>師者衆多之地按齊詩載驅刺襄公無禮義盛其車服疾驅於通道大都與文姜淫之詩也其三章曰汶</hi>
　<hi>水湯湯行人彭彭魯道有蕩齊子翺翔彭彭者多貎也其四章曰汶水滔滔行人儦儦魯道有蕩齊子遊</hi>
　<hi>遨儦儦者衆貌也曰會曰享猶爲之名也至是如齊師羞惡之心亡矣夫人之行不可復制矣春秋書此</hi>
　<hi>以戒後世謹禮於微慮患於早之意也</hi>音註<hi>湯失章反彭必亡反儦表驕反惡去聲行去聲復扶</hi>
　<hi>又反</hi>
<pb n="10b"/>
秋郳黎來來朝音註<hi>郳附庸國也黎來名也後爲小邾子</hi>
　<hi>郳國也黎來名也國何以名外國之附庸也中國附庸例書字邾儀父蕭叔是也外國附庸例書名郳黎</hi>
　<hi>來介葛盧是也能修朝禮故特書曰朝其後王命以爲小邾子盖於此已能自進於禮矣</hi>
冬公㑹齊人宋人陳人蔡人伐衞<lb/>
　<hi>穀梁子曰是齊侯宋公也其曰人何也人諸侯所以人公也其人公何也逆王命也桓公十六年衞侯朔</hi>
　<hi>出奔齊經書其名者以王命絶之也又黨有罪以納之故貶而稱人癸莊王已九年</hi>六年<hi>齊襄十晉緡十七衞惠十二黔牟八蔡哀七鄭厲十三子儀六曹莊十四陳宣五杞靖十六宋閔四秦武十楚文二</hi>
<pb n="11a"/>
春王正月音註<hi>正月公穀作三月</hi>
王人子突救衞音註<hi>書救始此自救衞無功而後王命益不行天下</hi>
　<hi>王人㣲者子突其字也以下士之㣲超從大夫之例而書字者褒救衞也朔陷其兄使至於死罪固大矣</hi>
　<hi>然其父所立諸侯莫得而治也王治其舊惡而廢之可也又藉諸侯之力抗王命以入國是故四國之君</hi>
　<hi>貶而稱人王人之㣲嘉而書字或曰子突王之子弟也用兵大事而委諸子弟使無成功故書人以譏之</hi>
　<hi>必若此言是春秋以成敗論事而不計理也使諸侯苟顧逆順之理子突雖㣲自足以申王命矣彼既肆</hi>
　<hi>行莫之顧也雖天子親臨將有請從如祝聃者况其下乎子突不勝五國使之得入也其亦不幸焉爾矣</hi>
　<hi>幸不幸命也守義循理者法也君子行法以俟命故其褒貶如此</hi>
<pb n="11b"/>
夏六月衞侯朔入于衞<lb/>
秋公至自伐衞<lb/>
　<hi>入有二義一難詞也一逆詞也朔藉諸侯之力連五國之師距王官之微者以復歸于衞其勢宜無難矣</hi>
　<hi>而書入者逆王命也春秋大義在於天下為公選賢與能而不拘大人世及之禮雖以正取國未之貴也</hi>
　<hi>况殺其兄又逆王命乎故衞朔書名書入以著其惡王人書字書救以著其善外則諸侯書人内則莊公</hi>
　<hi>書至而春秋之情見矣</hi>音註<hi>距與拒同見音現</hi>
螟<lb/>
冬齊人來歸衞俘<lb/>
<pb n="12a"/>
　<hi>俘者二傳以爲寳按商書稱遂伐三朡俘厥寳玉則俘者正文也寳者釋辭也言齊歸衛寳則知四國皆</hi>
　<hi>受朔之賂矣春秋特書此事結正諸侯之罪也夫以弟弑兄臣弑君篡居其位上逆天王之命人理所不</hi>
　<hi>容矣彼諸侯者豈其弗察而援之甚力則未有以騐其喪心失志迷惑之端也及書齊人歸寳然後知其</hi>
　<hi>有欲貨之心而後動於惡也世衰道微暴行交作徇於貨寳賄賂公行使君臣父子兄弟終去仁義懷利</hi>
　<hi>以相與不至於篡弑奪攘則不厭也春秋書此結正諸侯之罪垂戒明矣</hi>音註<hi>朡祖叢反援于眷反</hi>
　<hi>喪去聲行去聲去上聲甲莊王午十年</hi>七年<hi>齊襄十一晉緡十八衞惠十三蔡哀八鄭厲十四子儀七曹莊十五陳宣六杞靖十七宋閔五秦武十一楚文三</hi>
<pb n="12b"/>
春夫人姜氏會齊侯<hi>襄</hi>于防音註<hi>防魯地</hi>
夏四月辛卯夜恆星不見夜中星隕如雨音註<hi>見音現中去聲又如字</hi>
　<hi>恆星者列星也如雨者言衆也人事感於下則天變動於上前此者五國連衡旅拒王命後此者齊桓晉</hi>
　<hi>文更霸中國政歸盟主而王室遂虛其爲法度廢絶威信淩遲之象著矣漢成帝永始中亦有星隕之異</hi>
　<hi>而諸侯擅權賊莽居攝漢之宗支掃蕩幾盡天之示人顯矣春秋謹於天象至矣</hi>音註<hi>更音庚幾</hi>
　<hi>平聲</hi>
秋大水無麥苖<lb/>
<pb n="13a"/>
　<hi>書大水畏天災也無麥苗重民命也畏天災重民命見王者之心矣忽天災而不懼輕民命而不圗國之</hi>
　<hi>亡無日矣春秋所以謹之也</hi>
冬夫人姜氏會齊侯于穀<lb/>
　<hi>防魯地也穀齊地也初會于禚次享于祝丘又次如齊師又一歳而再會焉其爲惡益逺矣明年無知弑</hi>
　<hi>諸兒其禍淫之明騐也乙莊王十未一年</hi>八年<hi>齊襄十二弑晉緡十九衞惠十四蔡哀九鄭厲十五子儀八曹莊十六陳宣七杞靖十八宋閔六秦武十二楚文四</hi>
春王正月師次于郎以俟陳人蔡人<lb/>
<pb n="13b"/>
　<hi>用大衆曰師次止也伐而次者有整兵慎戰之意其次善之也遂伐楚次于陘是也救而次者有緩師畏</hi>
　<hi>敵之意其次譏之也次于匡于聶北于雍榆是也俟而次者有無名妄動之意次于郎以俟陳人蔡人是</hi>
　<hi>也何俟乎陳蔡或曰陳蔡將過我俟而邀之也或曰魯將與陳蔡有事於鄰國而陳蔡不至故次于郎以</hi>
　<hi>待之也若是皆非義矣其曰次曰以俟者深貶之也</hi>
甲午治兵音註<hi>治兵于廟將以圍郕</hi>
　<hi>此治兵于郎也俟而不至暴師露衆役久不用則有失伍離次逃亡潰散之虞故復申明軍法以整齊之</hi>
　<hi>其志非善之也譏黷武也</hi>音註<hi>暴步木反復扶又反</hi>
夏師及齊師圍郕郕降于齊師音註<hi>二國同討而齊獨納郕降戶江反</hi>
<pb n="14a"/>
　<hi>書及齊師者親仇讎也圍郕者伐同姓也郕降于齊師者見伐國無義而不能服也於是莊公之惡著矣</hi>
秋師還音註<hi>還音旋後同</hi>
　<hi>書師還譏役久也按左氏仲慶父請伐齊師莊公不可是國君上將親與圍郕之役也然其次其及其還</hi>
　<hi>皆不稱公者重衆也春秋正例君將不稱帥師則以君爲重今此不稱公又以爲重衆何也輕舉大衆妄</hi>
　<hi>動久役俟陳蔡而陳蔡不至圍郕而郕不服歴三時而後還則無名黷武非義害人未有如此之甚也至</hi>
　<hi>是師爲重矣義繫於師故不書公以著勞民毒衆之罪爲後戒也春秋王道輕重之權衡此類是矣</hi>
冬十有一月癸未齊無知<lb/>
　<hi>無知曷爲不稱公孫而以國氏罪僖公也弑君者無知於僖公何罪乎不以公孫之道待無知使恃寵而</hi>
<pb n="14b"/>
　<hi>當國也按無知者夷仲年之子年者僖公母弟也私其同母異於他弟施及其子衣服禮秩如嫡此亂本</hi>
　<hi>也故於年之來聘特以弟書於無知之弑不稱公孫著其有寵而當國也垂戒之義明矣古者親親與尊</hi>
　<hi>賢並行而不相悖故堯親九族必先明俊德而後九族睦周封同姓必庸康叔蔡仲而後王室強徒知寵</hi>
　<hi>愛親屬而不急於尊賢使爲儀表以明親親之道必有篡弑之禍矣</hi>
弑其君諸兒音註<hi>諸兒襄公名</hi>
　<hi>按左氏齊侯㳺於姑棼遂田于具丘徒人費遇賊于門先入伏公出而鬬死石之紛如死于階下是能死</hi>
　<hi>節者也春秋重死節之臣而法有特書其不見于經何也如費等所謂便嬖私暱之臣逢君之惡田獵畢</hi>
　<hi>弋而不修民事使百姓苦之者也與大臣孔父仇牧義形於色不畏强禦以身死其軄則異矣當是時管</hi>
<pb n="15a"/>
　<hi>仲隰朋鮑叔皆沉於下僚不見庸也而徒人費石之紛如乃得居左右襄公之所踈逺親信者如此故以</hi>
　<hi>齊國之强大一也桓公用之則九合諸侯不以兵車由親賢人逺小人所以興也襄公用之不能保其身</hi>
　<hi>死于戸下由親小人逺賢人所以亡也此二人雖死于難與自經於溝瀆而莫之知者猶不逮焉乃致亂</hi>
　<hi>之臣死不償責又何取乎</hi>音註<hi>棼非云反費補義反遠去聲難去聲</hi>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷二十七</head>
    <p>
<pb n="1a"/>
欽定四庫全書<lb/>
　春秋傳卷二十七　　　　宋　胡安國　撰<lb/>
　　定公上<hi>公名宋襄公庶子昭公之弟諡法安民大慮曰定</hi>
周<hi>敬王十一年</hi>
鄭<hi>獻公五年魯定公九年獻公卒子聲公勝立</hi>
齊<hi>景公三十九年</hi>
宋<hi>景公八年</hi>
晉<hi>定公三年晉魏舒為政是年卒范鞅為政魯定公十三年晉逐范中行氏趙鞅歸于晉自是晉知氏韓氏</hi>
<pb n="1b"/>
　<hi>魏氏趙氏並强分晉之勢成矣</hi>
衞<hi>靈公二十六年</hi>
蔡<hi>昭侯十年</hi>
曹<hi>隱公元年魯定公四年聲公弟露弑隱公代立是為靖公定八年靖公卒子伯陽立</hi>
滕<hi>頃公五年</hi>
陳<hi>惠公二十一年魯定公四年惠公卒子懷公柳立定八年懷公卒子閔公越立</hi>
杞<hi>悼公九年魯定公四年悼公卒子隱公乞立是年七月隱公弟過弑隱公自立是為僖公</hi>
薛<hi>襄公二年魯定公十二年襄公卒子比立定十三年比弑惠公夷立又名寅</hi>
<pb n="2a"/>
莒<hi>郊公</hi>
邾<hi>莊公三十三年魯定公三年莊公卒子隱公益立</hi>
許<hi>許男斯十四年魯定公六年鄭滅許以斯歸弟元公成立</hi>
小邾<hi>詳見昭公元年</hi>
楚<hi>昭王七年魯定公四年呉入楚楚令尹子常奔鄭昭王復國子西為令尹</hi>
秦<hi>哀公二十八年魯定公九年哀公卒孫惠公立</hi>
呉<hi>闔廬六年魯定公四年呉入楚於越入呉定十四年於越敗呉于檇李闔廬傷而卒子夫差立</hi>
越<hi>越子允常魯定公四年越入吳定十四年允常卒子句踐立呉闔廬聞允常死率師伐越勾踐襲敗呉于</hi>
<pb n="2b"/>
　<hi>檇李射殺闔廬壬敬王十辰一年</hi>元年<hi>晉定三齊景三十九衞靈二十六蔡昭十鄭獻五曹隱公通元年陳惠二十一杞悼九宋景八秦哀二十八楚昭七呉闔廬六</hi>
春王<lb/>
　<hi>元年必書正月謹始也定何以無正月昭公薨于乾侯不得正其終定公制在權臣不得正其始魯於是</hi>
　<hi>曠年無君春秋欲謹之而不可也季氏廢太子衍及務人而立公子宋宋者昭公之弟其主社稷非先君</hi>
　<hi>所命而專受之於意如者也故不書正月見魯國無君定公無正主人習其讀而問其傳則未知已之有</hi>
　<hi>罪焉爾</hi>音註<hi>見音現傳林戀反</hi>
<pb n="3a"/>
三月晉人執宋仲幾于京師音註<hi>幾音機大夫專執於是始</hi>
　<hi>按左氏諸侯會城成周宋仲幾不受功曰滕薛郳吾役也為是執之則有罪矣書晉人執仲幾于京師則</hi>
　<hi>貶辭也以王事討有罪何貶乎按周官司𨽻掌凡囚執人之事屬於司冦凡諸侯之獄訟定以邦典凡卿</hi>
　<hi>大夫之獄訟斷以邦法則大司冦之職也不告諸司冦而執人於天子之側故雖以王事討有罪猶貶凡</hi>
　<hi>此類皆篡弑之萌履霜之漸執而書其地謹之也每謹於初而禍亂熄矣</hi>音註<hi>為于僞反</hi>
夏六月癸亥公之喪至自乾侯戊辰公即位<lb/>
　<hi>昭公之薨已越葬期猶未得返至于六月癸亥然後喪至而定之即位乃在是月之戊辰蓋遲連進退為</hi>
　<hi>意如所制不得專也以周書顧命考之成王之崩在四月乙丑宰臣太保即於是日命仲桓南宮毛俾爰</hi>
<pb n="3b"/>
　<hi>齊侯呂伋以二干戈虎賁百人逆王世子釗于南門之外延入翼室宅憂為天下主不待崇朝而後定也</hi>
　<hi>今昭公喪至在葬期之後公子宋自壞隤先入猶未得立是知為意如所制不得以時定非謂正棺手兩</hi>
　<hi>楹之閒故定之即位不可不察也夫即位大事也宗嗣先定則變故不生蓋代君享國而主其祭宜戚宜</hi>
　<hi>懼一失機會或萌窺伺之心至於生變則為不孝矣古人所以貴於早定國家之本也今昭公之薨定公</hi>
　<hi>之即位春秋詳書於策非為後法乃見諸行事為永鑒耳</hi>音註<hi>賁音奔隤徒回反伺音笥見音現</hi>
秋七月癸巳葬我君昭公<lb/>
九月大雩<lb/>
立煬宮音註<hi>煬羊去聲</hi>
<pb n="4a"/>
　<hi>煬公伯禽之子其曰立者不宜立也喪事即遠有進而無退宮廟即遠有毁而無立</hi>
冬十月隕霜殺菽<lb/>
　<hi>穀梁子曰菽舉重也未可以殺而殺舉重可殺而不殺舉輕其象則刑罰不中之應</hi>音註<hi>中陟仲反</hi>
　<hi>應於證反癸敬王十巳二年</hi>二年<hi>晉定四齊景四十衞靈二十七蔡昭十一鄭獻六曹隱二陳惠二十二杞悼十宋景九秦哀二十九楚昭八呉闔廬七</hi>
春王正月<lb/>
夏五月壬辰雉門及兩觀災音註<hi>觀音貫</hi>
<pb n="4b"/>
秋楚人伐呉<lb/>
冬十月新作雉門及兩觀<lb/>
　<hi>書新作者譏僭王制而不能革也雉門象魏之門其外為庫門而臯門在庫門之外其内為應門而路門</hi>
　<hi>在應門之内是天子之五門也僖公嘗修沣宮復問宮非不用民力也而春秋不書新作南門則獨書者</hi>
　<hi>南非一門也必有不當為者子家駒以設兩觀為僭天子是非諸侯之制明矣夫撥亂反正者必本諸身</hi>
　<hi>身正者物必正春秋於僭君必書者必正之意也使定公遇災而懼革其僭禮三家陪臣雖欲僭諸侯執</hi>
　<hi>國命其敢乎習舊而不知以為非何以禁季氏之脅其主矣故特書新作以譏之也甲敬王十午三年</hi>三年<hi>晉定五齊景四十一衞靈二十八蔡昭十二鄭獻七曹隱三陳惠二十三杞悼<pb n="5a"/>十一宋景十秦哀三十楚昭九呉闔廬八</hi>
春王正月公如晉至河乃復<lb/>
二月辛卯邾子穿卒音註<hi>莊公卒子隱公益立</hi>
夏四月<lb/>
秋葬邾莊公<lb/>
冬仲孫何忌及邾子盟于㧞音註<hi>抜魯地公羊傳作枝乙敬王十未四年</hi>四年<hi>晉定六齊景四十二衞靈二十九蔡昭十三鄭獻八曹隱四弑陳惠二十四卒杞悼十二卒宋景十一秦哀三十一楚昭十呉闔廬九</hi>
<pb n="5b"/>
春王二月癸巳陳侯呉卒音註<hi>惠公卒子懷公柳立</hi>
三月公㑹劉子晉侯<hi>定</hi>宋公<hi>景/</hi>蔡侯<hi>昭/</hi>衞侯<hi>靈/</hi>陳子<hi>懷</hi>
鄭伯<hi>獻</hi>許男<hi>隱/</hi>曹伯<hi>隱/</hi>莒子<hi>郊/公</hi>邾子<hi>隱</hi>頓子胡子滕子<lb/>
薛伯杞伯小邾子齊國夏于召陵侵楚音註<hi>晉楚交兵止此  傳曰劉文公合諸侯于召陵謀伐楚也晉之合諸侯至平丘而止則是役劉子為之也劉子守内難復辟于周而楚納子朝於是合十有八國之師伐楚雖五伯未有盛於此者也以周之不競而能合諸侯盛於五伯俄而劉子卒君子蓋深悲之也</hi>
　<hi>按左氏傳書伐而經書侵楚者楚為無道憑陵諸夏為一裘一馬拘唐蔡二君三年而後遣蔡侯既歸請</hi>
<pb n="6a"/>
　<hi>師於晉晉人請命於周大合諸侯天子之元老在焉若能暴明其罪恭行天討庶幾哉王者之師齊桓晉</hi>
　<hi>文之功𥚹矣有荀寅者求貨於蔡侯弗得遂辭蔡人晉由是失諸侯無功而還書曰侵楚陋之也</hi>音<lb/>
　註<hi>傳林戀反為于偽反暴滿卜反還音旋下並同</hi>
夏四月庚辰蔡公孫姓帥師滅沈以沈子嘉歸殺之音<lb/>
註<hi>姓音牲又作生</hi>
　<hi>沈人不會于召陵晉人使蔡伐之書㓕沈罪公孫姓也書以歸罪沈子嘉也書殺之罪蔡侯也奉詞致討</hi>
　<hi>而覆其邦家為敵所執不死於位皆不仁矣所惡於前毋以先後出乎爾者反乎爾者也蔡侯視楚猶沈</hi>
　<hi>視蔡也昭公拘於郢三年而後反非以國小而弱乎沈雖不會召陵未有大罪惡也而恃强殺之甚矣能</hi>
<pb n="6b"/>
　<hi>無公孫翩之及哉宋以曹伯陽歸察以沈子嘉歸皆殺之也而或書或不書其不書者賤而畧之也</hi>音<lb/>
　註<hi>覆音腹惡烏故反先去聲</hi>
五月公及諸侯盟于臯鼬音註<hi>臯鼬鄭地即成臯也鼬由又反  有晉侯在何以書及諸侯盟非晉主盟也公㑹諸侯盟于薄公會諸侯盟于宋皆後至之文也非後至也而曰公及諸侯盟則以魯主之也是故書及劉卷卒諸侯無會同於是有特相盟者矣</hi>
　<hi>定公之立上不請於天王下不告於方伯而受國於季孫意如故三年朝晉至河而復今會諸侯求為此</hi>
　<hi>盟書公及者内為志也召陵之會必序不序十有八國之諸侯則無以見侵楚之陋臯鼬之盟序與不序</hi>
　<hi>非義所繫則以凡舉可矣</hi>音註<hi>見音現</hi>
<pb n="7a"/>
杞伯成卒于㑹<lb/>
六月葬陳惠公<lb/>
許遷于容城音註<hi>容城地闕</hi>
秋七月公至自㑹<lb/>
劉卷卒音註<hi>劉卷即劉蚠也卷音拳又音捲於王卿士不卒有闗於天下之故則卒之  襄王之難有王子虎焉於敬王之難有劉卷焉君子曰王室其庶幾乎而無救於周是故特卒之也司馬遷於諸國世家多卒孔子蓋知此者也</hi>
葬杞悼公<lb/>
<pb n="7b"/>
楚人圍蔡<lb/>
晉士鞅衞孔圉帥師伐鮮虞音註<hi>士鞅即范鞅孔圉即文子</hi>
葬劉文公音註<hi>劉文公即劉卷</hi>
冬十有一月庚午蔡侯以呉子及楚人戰于柏舉楚師<lb/>
敗績楚囊瓦出奔鄭音註<hi>柏舉楚地凡師能左右之曰以皆陳曰戰囊瓦即子常也子於是晉辭蔡侯天下諸侯無與憂蔡者而愬之呉呉  興師以伐楚是則呉能憂中國也是故呉始稱子書戰書敗皆進呉也而楚囊瓦貶稱人</hi>
　<hi>呉何以稱子善伐楚觧蔡圍也荆楚暴横盟主不能致其討天王不能達其命長惡不悛復興師而圍蔡</hi>
<pb n="8a"/>
　<hi>王法所當討而不赦也呉能自卑聼蔡侯之義以達天子之命興師救蔡戰于柏舉大敗楚師成伯討之</hi>
　<hi>功善矣晉主夏盟中國所仰若嘉穀之望雨也有請於晉如彼其難呉國天下莫强焉非諸侯所能以也</hi>
　<hi>有請於呉如此其易故召陵之會大合諸侯而書侵楚柏舉之戰蔡用呉師特書曰以者深罪晉人保利</hi>
　<hi>棄義難於救蔡也然則何以不言救乎救大矣闔廬子胥宰嚭皆懷謀楚之心蔡人往請會逄其適非有</hi>
　<hi>救災恤鄰從簡書憂中國之實也聖人道夫徳宏樂與人為善故因其從蔡特進而書爵囊瓦貪以敗國</hi>
　<hi>又不能死可賤甚矣故記其出奔特貶而稱人春秋之情見矣</hi>音註<hi>横去聲長上聲悛音痊復扶又</hi>
　<hi>反敗必邁反易以豉反嚭普鄙反樂音洛見音現</hi>
庚辰呉入郢音註<hi>郢楚都文王所遷</hi>
<pb n="8b"/>
　<hi>及楚人戰則稱爵入郢則舉其號何也君舍於其君之室大夫舎於大夫之室狄道也聖人誰毁誰譽救</hi>
　<hi>災卹鄰則進而書爵非有心於與之順天命也乗約肆淫則黜而舉號非有心於貶之奉天討也伐國者</hi>
　<hi>固將拯民於水火之中而鳩集之耳殺其父兄係其子弟毁其宗廟遷其重器而亂男女之配也如水益</hi>
　<hi>深如火益熱則善小而惡大功不足以掩之矣聖人心無毁譽如鏡之無妍醜也因事物善惡而施褒貶</hi>
　<hi>焉不期公而自公簡明此義然後可以司賞罰之權得春秋之法矣</hi>音註<hi>譽平聲丙敬王十申五年</hi>五年<hi>晉定七齊景四十三衞靈三十蔡昭十四鄭獻九曹靖公露元年陳懷公柳元年杞僖公過元年宋景十二秦哀三十二楚昭十一呉闔廬十</hi>
春王三月辛亥朔日有食之<lb/>
<pb n="9a"/>
夏歸粟于蔡<lb/>
於越入呉音註<hi>傳曰越人今曰於越復從其舊號也越未有聞也昭定之春秋呉楚爭而後越入中國昭五年會于瑣也越常夀過始見於經而亟稱人後三十年而入呉不復稱人矣晉楚之初春秋未以敵言之戰于邲也則楚稱子矣呉楚之初春秋未以敵言之戰于柏舉也則呉稱子矣至於呉越終春秋不以敵言之也是故越入呉書呉入越不書</hi>
六月丙申季孫意如卒<lb/>
　<hi>内大夫有罪見討則不書卒公子翬是也仲遂殺惡及視罪與翬同而書卒者以事之變卒之也意如何</hi>
　<hi>以書卒見定公不討逐君之賊以為大夫全始終之禮也定雖受國於季氏苟有叔孫婼之見不賞私勞</hi>
<pb n="9b"/>
　<hi>致辟意如以明君臣之義則三綱可正公室强矣今苟於利而忘其讐三綱滅公室益侵陪臣執命宜矣</hi>
　<hi>故意如書卒主人習其讀而問其傳則未知已之有罪焉爾</hi>音註<hi>見音現定雖受國於季氏苟有</hi>
　<hi>叔孫婼之見不賞私勞事見左傳昭公五年辟音僻傳林戀反</hi>
秋七月壬子叔孫不敢卒音註<hi>婼之子即成子也</hi>
冬晉士鞅帥師圍鮮虞<lb/>
<hi>丁敬王十酉六年</hi>六年<hi>晉定八齊景四十四衞靈三十一蔡昭十五鄭獻十曹靖二陳懷二杞僖二宋景十三秦哀三十三楚昭十二呉闔廬十一</hi>
春王正月癸亥鄭㳺速帥師滅許以許男斯歸音註<hi>游速<pb n="10a"/>太叔子成斯執元公  立</hi>
二月公侵鄭音註<hi>自宣之季年凡伐不言公魯無君將者八十年矣至是書侵鄭則以公山不狃侯犯陽虎之專也故曰政逮於大夫四世矣故夫三桓之子孫徴矣</hi>
公至自侵鄭<lb/>
夏季孫斯仲孫何忌如晉<lb/>
秋晉人執宋行人樂祁犂<lb/>
　<hi>稱人以埶非伯討也祁犂聘于晉主趙簡子飲酒焉獻楊楯六十范趙方惡其宰曰昔吾主范氏今子主</hi>
　<hi>趙氏是賈禍也范獻子果怒言於晉侯曰以君命越疆未致使而私飲酒不敬二君不可不討也乃執樂</hi>
<pb n="10b"/>
　<hi>祁執非無名何以非伯討也使范趙方睦皆有獻焉則弗執之矣執異國行人出於列卿私意威福之柄</hi>
　<hi>移矣三家分晉而靖公廢為家人豈一朝一夕之故哉</hi>音註<hi>飲於鴆反楯食允反惡如字又烏露</hi>
　<hi>反賈音古前使去聲</hi>
冬城中城<lb/>
季孫斯仲孫何忌帥師圍鄆<lb/>
<hi>戊敬王十戊七年</hi>七年<hi>晉定九齊景四十五衞靈三十二蔡昭十六鄭獻十一曹靖三陳懷三杞僖三宋景十四秦哀三十四楚昭十三呉闔廬十二</hi>
春王正月<lb/>
<pb n="11a"/>
夏四月<lb/>
秋齊侯鄭伯盟于鹹音註<hi>鹹衞地桓此特相盟也時相盟自齊  以求未之有也於是再見諸侯無主盟矣是故書石門以志諸侯之合書鹹以志諸侯之散此春秋之終始也</hi>
齊人執衞行人北宮結以侵衛<lb/>
齊侯衞侯盟于沙音註<hi>沙晉地</hi>
大雩<lb/>
齊國夏帥師伐我西鄙音註<hi>夏國佐孫</hi>
九月大雩<lb/>
<pb n="11b"/>
冬十月<lb/>
<hi>己敬王十亥八年</hi>八年<hi>晉定十齊景四十六衞靈三十三蔡昭十七鄭獻十二曹靖四卒陳懷四卒杞僖四宋景十五秦哀三十五楚昭十四吳闔廬十三</hi>
春王正月公侵齊<lb/>
公至自侵齊<lb/>
二月公侵齊<lb/>
三月公至自侵齊<lb/>
曹伯露卒音註<hi>靖公卒子伯陽立</hi>
<pb n="12a"/>
夏齊國夏帥師伐我西鄙<lb/>
公㑹晉師于瓦音註<hi>瓦衞地東郡燕縣東北有瓦亭也不曰會士鞅而曰會晉師重師鞍之戰公㑹晉師于上鄖不書諱之也四卿並將而以禽鄭自師逆公三家之張成於此矣故諱之也於是齊師伐我晉士鞅趙鞅荀寅救我公會晉師于瓦勿諱可也</hi>
　<hi>按左氏晉士鞅荀寅救魯則其書公會晉師何也春秋大法雖師次於君而與大夫敵至用大衆則君與</hi>
　<hi>大夫皆以師為重而不敢輕也故朱林之會不言趙盾而言晉師瓦之會言晉師而不書士鞅於以見人</hi>
　<hi>臣不可取民有衆專主兵權之意陳氏厚施於齊以移其國季孫盡征於魯以奪其民皆王法所禁也春</hi>
　<hi>秋之義行則不得為爾矣</hi>音註<hi>施始智反</hi>
<pb n="12b"/>
公至自瓦<lb/>
秋七月戊辰陳侯柳卒音註<hi>懷公卒子閔公越立</hi>
晉士鞅帥師侵鄭遂侵衞音註<hi>此其言遂何晉始伐與國也於襄之二十三年齊始叛晉取朝歌去年鄭始叛晉盟齊于鹹衞始叛晉盟齊于沙於是侵鄭衞又明年及齊平雖魯亦叛晉矣</hi>
葬曹靖公<lb/>
九月葬陳懷公<lb/>
季孫斯仲孫何忌帥師侵衞<lb/>
冬衞侯鄭伯盟于曲濮音註<hi>曲濮衞地</hi>
<pb n="13a"/>
從祀先公音註<hi>先公閔公僖公也陽虎欲去三桓而為此也</hi>
　<hi>蜀人馮山曰昭公至是始得從祀於太廟其説是也季氏逐君而制其死生之命公薨乾侯不得終於正</hi>
　<hi>寢既薨七月又不得以時歸葬既葬絶其兆域又不得同於先君而在墓道之南至孔子為司冦然後溝</hi>
　<hi>而合諸墓則其主雖久未得從昭穆而祔祭宜矣及意如已卒陽虎專季氏將殺季孫斯而亂魯國託於</hi>
　<hi>正以售其不正始以昭公之主從祀太廟蓋欲著季氏之罪以取媚於國人然其事雖順其情則逆眷秋</hi>
　<hi>原情制法故不書禘事與日特曰從祀先公於盗竊寶玉大弓之上見事出陽虎而不可詳也其亦深切</hi>
　<hi>著明矣</hi>音註<hi>馮山字允廸普州人著春秋通解十二卷見音現</hi>
盜竊寶玉大弓音註<hi>盗謂陽虎也寶玉夏后氏之璜大弓封父之繁弱  書曰盜竊寶玉<pb n="13b"/>大弓魯無人之辭也是故陪臣皆不書書陽虎為盗是治陪臣也孔子之作春秋治至於陪臣斯極矣庚敬王十子九年</hi>九年<hi>晉定十一齊景四十七衞靈三十四蔡昭十八鄭獻十三卒曹伯陽元年陳閔公越元年杞僖五宋景十六秦哀三十六卒楚昭十五呉闔廬十四</hi>
春王正月<lb/>
夏四月戊申鄭伯蠆卒音註<hi>蠆敕邁反勝獻公卒子聲公  立</hi>
得寶玉大弓<lb/>
　<hi>穀梁子曰寳王封圭大弓武王之戎弓周公受賜藏之魯或曰夏后氏之璜封父之繁弱也子孫世守罔</hi>
　<hi>敢失墜以昭先祖之徳存肅敬之心耳古者告終易代𢎞璧琬琰天球夷王兌之戈和之弓垂之竹矢莫</hi>
<pb n="14a"/>
　<hi>不陳列非直為美觀也先王所寳傳及其身能全而歸之則可以免矣魯失其政陪臣擅權雖先公分器</hi>
　<hi>猶不能守而盜得竊諸公宮其能國乎故失之書得之書所以譏公與執政之臣見不恭之大也此義行</hi>
　<hi>則有天下國家者各知所守之職不敢忽矣</hi>音註<hi>璜音黄繁扶元反琬於院反琰以冉反分扶問</hi>
　<hi>反見音現</hi>
六月葬鄭獻公<lb/>
秋齊侯衞侯次于五氏音註<hi>五氏晉地未外㑹書次自厥貉以來  之有也於是再見其再見何中國無伯也齊衞伐盟主則其不書伐何春秋重絶晉也於襄之二十三年嘗書齊伐晉至是而不書何齊始叛晉諸侯猶有盟主也前年鄭叛晉盟齊于鹹衞叛晉盟齊于沙明年及齊平魯亦叛晉諸侯<pb n="14b"/>無盟主矣有盟主非羙事也無盟主非細故也是故春秋重絶晉也</hi>
秦伯卒音註<hi>哀公卒孫惠公立</hi>
冬葬秦哀公<lb/>
　<lb/>
　<lb/>
　<lb/>
　<lb/>
　春秋傳卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷三十</head>
    <p>
<pb n="1a"/>
欽定四庫全書<lb/>
　春秋傳卷三十　　　　　宋　胡安國　撰<lb/>
　　哀公下<lb/>
<hi>甲敬王三寅十三年</hi>八年<hi>晉定二十五齊悼二衛出六蔡成四鄭聲十四曹陽十五國亡陳閔十五杞僖十九卒宋景三十秦悼五楚恵二吳夫差九</hi>
春王正月宋公入曹以曹伯陽歸音註<hi>檜亡東周之始曹亡春秋之終夫子之刪詩也繫曹檜於國風之後於檜之卒篇曰思周道也傷天下之無王也曹之卒篇曰思治也傷天下之無伯也</hi>
<pb n="1b"/>
　<hi>此滅曹也曷為不言滅滅者亡國之善辭土下之同力也曹伯陽好田弋鄙人公孫彊獲白雁獻之且言</hi>
　<hi>田弋之説因訪政事大説之彊言霸説於曹伯因背晉而奸宋宋人伐之晉人不救書宋公入曹以曹伯</hi>
　<hi>陽歸而削其見滅之實猶虞之亡書晉人執虞公而不言滅也春秋輕重之權衡故書法若此有國者妄</hi>
　<hi>聽辯言以亂舊政自取滅亡之禍可以鑒矣</hi>音註<hi>好呼報反説音悦背音佩奸音千</hi>
吳伐我<lb/>
　<hi>吳為邾故興師伐魯兵加國都而盟于城下經書伐我不言四鄙及與吳盟者諱之也來戰于郎直書不</hi>
　<hi>諱盟于城下何諱之深也楚人圍宋易子而食析骸而爨亦云急矣欲盟城下則曰有以國斃不能從也</hi>
　<hi>晉師從齊齊侯致賂晉人不可國佐對曰子若不許請合餘燼背城借一敝邑之幸亦云從也遂盟于袁</hi>
<pb n="2a"/>
　<hi>婁而春秋與之今魯未及虧不能少待遂有城下之盟是棄國也夫棄國者其能國乎使有華元國佐之</hi>
　<hi>臣則不至此矣故春秋不言四鄙及與吴盟者欲見其實而深諱之以為後世謀國之士不能以禮義自</hi>
　<hi>強偷生惜死至於侵削凌遲而不知恥者之戒也</hi>音註<hi>為于偽反燼似刃反背音佩華戸化反見</hi>
　<hi>音現</hi>
夏齊人取讙及闡歸邾子益于邾音註<hi>闡魯地在東平剛縣北闡尺善反</hi>
秋七月<lb/>
冬十有二月癸亥杞伯過卒音註<hi>僖公卒子閔公立過音戈</hi>
<pb n="2b"/>
齊人歸讙及闡<lb/>
　<hi>按左氏邾子益齊出也魯以益來則齊人取讙及闡又如吳請師而怒猶未怠也以此見國君之造惡不</hi>
　<hi>悛則四鄰謀取其國家莫能保矣歸邾子益于邾則齊人歸讙及闡又辭師于吳而徳猶未泯也以此見</hi>
　<hi>國君去惡而不積則四鄰不侵其封境而自安矣曰以曰取者逆詞也曰歸者順詞也去逆效順息爭休</hi>
　<hi>兵齊無取地之罪魯無失地之辱以此見遷善之優改過之大而春秋不諱入邾以邾子益來者以明歸</hi>
　<hi>益于邾之能掩其前惡而美之也</hi>音註<hi>造在早反悛音銓去起呂反下同乙敬王三夘十四年</hi>九年<hi>晉定二十六齊悼三衛出七蔡成五鄭聲十五陳閔十六杞閔公維元年宋景三十一秦悼六楚恵三吴夫差十</hi>
<pb n="3a"/>
春王二月𦵏杞僖公<lb/>
宋皇瑗帥師取鄭師于雍丘音註<hi>雍丘宋地今為縣屬陳畱郡雍於用反</hi>
夏楚人伐陳<lb/>
秋宋公伐鄭<lb/>
冬十月<lb/>
<hi>丙敬王三辰十五年</hi>十年<hi>晉定二十七齊悼四卒衛出八蔡成六鄭聲十六陳閔十七杞閔二宋景三十二秦悼七楚恵四吳夫差十一</hi>
春王二月邾子益來奔<lb/>
<pb n="3b"/>
公會吳伐齊三月戊戌齊侯陽生卒音註<hi>悼公弑子簡公壬立</hi>
　<hi>按左氏公㑹吳伐齊齊人弑悼公赴于師春秋不著齊人弑君之罪而以卒書者亦猶鄭伯髠頑弑而書</hi>
　<hi>卒之例也盖聖人之所以誅亂賊與天存天理之意微矣魯人入邾以其君來罪也齊侯為是取讙及闡</hi>
　<hi>如吳請師討之也魯人悔懼歸益于邾是知其罪而能改也齊侯為是歸讙及闡又辭師于呉是變之正</hi>
　<hi>也夫變之正者禮義之所在與治同道也呉人欲遂前言而背違正理亂道也齊之臣子不能將順上及</hi>
　<hi>其君此天下大變常理之所無也故没其見弑之禍而以卒書其㫖深矣春秋弑君大惡不待貶絶而自</hi>
　<hi>見也君而見弑豈無不善之積以及其身乎若夫悼公變而克正則無不善之積矣故以卒書而没其見</hi>
　<hi>弑其誅亂賊而存王章其示以天理之意微矣可不懼乎哉</hi>音註<hi>為于偽反下同夫音扶背音佩</hi>
<pb n="4a"/>
　<hi>見音現</hi>
夏宋人伐鄭<lb/>
晉趙鞅帥師侵齊<lb/>
五月公至自伐齊<lb/>
葬齊悼公<lb/>
衛公孟彄自齊歸于衛<lb/>
薛伯夷卒<lb/>
秋葬薛恵公<lb/>
<pb n="4b"/>
冬楚公子結帥師伐陳吳救陳音註<hi>此延州來季子也不書誼不在季子也吳救陳諸夏幾於亡也</hi>
　<hi>春秋惡首亂善解紛自誅亂臣討賊子之外凡書救者未有不善之也救在王室則罪諸侯子突救衛是</hi>
　<hi>也救在逺國則罪四鄰晉陽處父救江是也救在外國則罪中國楚公子貞救鄭狄救齊吴救陳是也吳</hi>
　<hi>雖蠻夷之國來會于戚則進而書人矣使季札聘則又進而書子矣救而果善曷為獨以號舉而不進之</hi>
　<hi>也其以號舉而不進之者深著楚罪而傷中國之衰也陳者有虞之後嘗為楚滅而僅存耳今又無故興</hi>
　<hi>師肆行侵伐而列國諸侯縱其暴横不能修方伯連帥之職而呉能救之故獨以號舉深著楚罪而傷中</hi>
　<hi>天下而立者之不䏻以仁義治天下而天下無以飬天下無以正也甚夫子書吴救陳之意乎</hi>音註<lb/>
<pb n="5a"/>
　<hi>惡烏故反横去聲帥所類反丁敬王三巳十六年</hi>十有一年<hi>晉定二十八齊簡公壬元年衛出九蔡成七鄭聲十七陳閔十八杞閔三宋景三十三秦悼八楚恵五吴夫差十二</hi>
春齊國書帥師伐我<lb/>
　<hi>諸侯來伐無有不書四鄙者今齊師及清涉泗非有城下之盟可諱之辱亦書伐我何也傅説復于髙宗</hi>
　<hi>曰惟甲胄起戎惟干戈省厥躬夫省厥躬者自反之謂也自反而縮則為壯自反而不縮則為老師之老</hi>
　<hi>壯在曲直曲直自我而不繫乎人者也邾子齊之甥魯嘗入邾以其君來齊人為是取讙及闡請師于吴</hi>
　<hi>曲在我也及歸邾益而齊人歸讙及闡又辭吴師直在齊矣魯人何名㑹吳伐之也故春秋之記斯師特</hi>
<pb n="5b"/>
　<hi>曰伐我者欲省致師之由而躬自厚也垂訓之義大矣</hi>音註<hi>説音悦為于偽反</hi>
夏陳轅頗出奔鄭<lb/>
五月公會吳伐齊<lb/>
甲戌齊國書帥師及吳戰于艾陵齊師敗績獲齊國書<lb/>
音註<hi>艾陵齊地齊魯交兵止此</hi>
秋七月辛酉滕子虞母卒<lb/>
冬十有一月葬滕隱公<lb/>
衛世叔齊出奔宋<lb/>
<pb n="6a"/>
<hi>戊敬王三午十七年</hi>十有二年<hi>晉定二十九齊簡二衛出十蔡成八鄭聲十八陳閔十九杞閔四宋景三十四秦悼九楚恵六吳夫差十三</hi>
春用田賦音註<hi>以兵賦一乘為未足又以田賦之也田賦之也者家一人也家一人管子内政之法也諸侯之益兵自齊始晉次之州兵是也春秋之季魯亦行之矣是故作丘甲用田賦不書初</hi>
　<hi>哀公問於有若曰年饑用不足如之何有若對曰盍徹乎曰二吾猶不足如之何其徹也曰百姓足君孰</hi>
　<hi>與不足百姓不足君孰與足古者公田什一助而不稅魯自宣公初税畆後世遂以為常而不復矣至是</hi>
　<hi>二猶不足故又以田賦也夫先王制土籍田以力而砥其逺邇賦里以入而量其有無今用田賦軍旅之</hi>
　<hi>征非矣田以出粟為主而足食賦以出軍為主而足兵周制宅不毛者有里布無職事者征夫家漆林之</hi>
<pb n="6b"/>
　<hi>税二十而五則弛力薄征當以農民為急而増賦竭作不使末業者獨幸而免也今二猶不足而用田賦</hi>
　<hi>是重困農民而削其本何以為國書曰用田賦用者不宜用也近世議弛商賈之征達於時政者欲先省</hi>
　<hi>國用首寛農民後及商賈知春秋譏田賦之意矣</hi>音註<hi>賈音古省所景反</hi>
夏五月甲辰孟子卒<lb/>
　<hi>孟子吴女昭公之夫人其曰孟子云者諱取同姓也禮取妻不取同姓買妾不知其姓則卜之厚男女之</hi>
　<hi>别也同姓從宗合族屬異姓主名治際會名著而男女有别矣四世而緦服之窮也五世而袒免殺同姓</hi>
　<hi>也六世親屬竭矣其庶姓别於上戚單於下昏姻可以通乎綴之以姓而弗别合之以食而弗殊雖百世</hi>
　<hi>而昏姻不通周道然也昭公不謹於禮欲結好強吴以去三家之權忍取同姓以混男女之别不命于天</hi>
<pb n="7a"/>
　<hi>子以弱其配不見於廟不書於䇿以廢其常典禮之大本喪矣其失國也宜故陳司敗問昭公知禮乎子</hi>
　<hi>曰知禮子退揖巫馬期而進之曰吾聞君子不黨君子亦黨乎君取於吳為同姓謂之吳孟子君而知禮</hi>
　<hi>孰不知禮巫馬期以告子曰丘也幸苟有過人必知之書孟子卒雖曰為君隱而實亦不可掩矣</hi>音<lb/>
　註<hi>買妾不知其姓則卜之見曲禮取音娶後同别筆列反下同免音問殺色界反食音嗣好呼報反去</hi>
　<hi>上聲見音現喪息浪反為于偽反</hi>
公㑹吳于槖臯音註<hi>槖臯吳地在淮南逡遒縣東南槖章夜反</hi>
秋公會衛侯宋皇瑗于鄖音註<hi>鄖呉地即發陽也今廣陵洝陽縣東南有發繇亭音云卒辭吴盟</hi>
<pb n="7b"/>
宋向巢帥師伐鄭<lb/>
冬十有二月螽<lb/>
<hi>己敬王三未十八年</hi>十有三年<hi>晉定三十齊簡三衛出十一察成九鄭聲十九陳閔二十杞閔五宋景三十五秦悼十楚恵七吴夫差十四</hi>
春鄭罕達帥師取宋師于嵒音註<hi>嵒地闕音巖</hi>
夏許男成卒音註<hi>元公卒</hi>
公會晉侯<hi>定</hi>及吳子<hi>夫/差</hi>于黄池音註<hi>書會晉侯及呉子兩伯之辭也</hi>
楚公子申帥師伐陳<lb/>
<pb n="8a"/>
秋公至自會<lb/>
晉魏曼多帥師侵衛<lb/>
葬許元公<lb/>
九月螽<lb/>
冬十有一月有星孛于東方音註<hi>孛音佩又音勃</hi>
盗殺陳夏區夫音註<hi>夏上聲區音謳</hi>
十有二月螽<lb/>
<hi>庚敬王三申十九年</hi>十有四年<hi>晉定三十一齊簡四衛出十二蔡成十鄭聲二十陳閔二十一杞閔<pb n="8b"/>六宋景三十六秦悼十一楚恵八吳夫差十五</hi>
春西狩獲麟<lb/>
　<hi>河出圖洛出書而八卦書簫韶作春秋成而鳯麟至事應雖殊其理一也易曰大人者先天而天弗違後</hi>
　<hi>天而奉天時舜孔子先天者也先天而天弗違志壹之動氣也伏羲氏後天者也後天而奉天時氣壹之</hi>
　<hi>動志也有見乎此者則曰文成而麟至無見乎此者以為妖妄而近誣周南闗雎之化王者之風而麟之</hi>
　<hi>趾闗雎之應也召南鵲巢之徳先公之教而騶虞鵲巢之應也世衰道㣲暴行交作臣弑其君者有之子</hi>
　<hi>弑其父者有之夫子為是作春秋明王道正人倫氣志天人交相感勝之際深矣制作文成而麟至宜矣</hi>
　<hi>商王恭黙思道帝賚良弼得於傅巖周公欲以身代其兄植璧秉珪而武王疾愈啟金縢之䇿天乃反風</hi>
<pb n="9a"/>
　<hi>出罪已之言熒惑退舍至於勇夫志士精誠所格上致日星之應召物産之祥蓋有之矣況聖人之心感</hi>
　<hi>物而動見於行事以遺天下與來世哉簫韶九奏鳯儀于庭魯史成經麟出于野亦常理爾詩以正情書</hi>
　<hi>以制事禮以成行樂以養和易以明變垂教亦備矣則曷為作春秋子曰我欲載之空言不如見之於行</hi>
　<hi>事之深切著明也知我者其惟春秋乎何以約乎魯史子曰我欲觀夏道是故之杞而不足徴也我欲觀</hi>
　<hi>殷道是故之宋而不足徴也我觀周道幽厲傷之舎魯何適矣何以始乎隠公三綱淪九法斁天下無復</hi>
　<hi>有王也何以絶筆於獲麟其以天道終乎聖人之於天道命也有性焉君子不謂命也是故春秋天子之</hi>
　<hi>事聖人之用撥亂反正之書考諸三王而不繆建諸天地而不悖質諸鬼神而無疑百世以俟聖人而不</hi>
　<hi>惑其於格物修身齊家治國施諸天下無所求而不得亦無所處而不當何莫學夫春秋故君子誠有樂</hi>
<pb n="9b"/>
　<hi>乎此也由仲尼至於孟子百有餘嵗若顔曾則見而知之若孟子則聞而知之由孟子而來至於今千有</hi>
　<hi>餘嵗矣其書未亡其出於人心者猶在蓋有不得已焉耳則亦有不得已焉耳矣</hi>音註<hi>應於證反</hi>
　<hi>下同先悉薦反下同後胡豆反下同行下孟反為于偽反見音現下同遺唯季反徴知陵反斁音妒復扶</hi>
　<hi>又反樂音洛</hi>
　<lb/>
　<lb/>
　<lb/>
　春秋傳卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>胡氏春秋傳</head> <lb/>
    <p>
<pb n="1a"/>
欽定四庫全書　　　　　經部五<lb/>
　春秋傳總目　　　　　　春秋類<lb/>
　　諸國興廢説<lb/>
　　提要<lb/>
　卷一<lb/>
　　隱公<hi>元年之三年</hi>
　卷二<lb/>
　　隱公<hi>四年之七年</hi>
<pb n="1b"/>
　卷三<lb/>
　　隱公<hi>八年之十一年</hi>
　卷四<lb/>
　　桓公<hi>元年之四年</hi>
　卷五<lb/>
　　桓公<hi>五年之十年</hi>
　卷六<lb/>
　　桓公<hi>十一年之十八年</hi>
<pb n="2a"/>
　卷七<lb/>
　　莊公<hi>元年之八年</hi>
　卷八<lb/>
　　莊公<hi>九年之十九年</hi>
　卷九<lb/>
　　莊公<hi>二十年之三十二年</hi>
　卷十<lb/>
　　閔公<hi>元年之二年</hi>
<pb n="2b"/>
　卷十一<lb/>
　　僖公<hi>元年之十一年</hi>
　卷十二<lb/>
　　僖公<hi>十二年之二十六年</hi>
　卷十三<lb/>
　　僖公<hi>二十七年之三十三年</hi>
　卷十四<lb/>
　　文公<hi>元年之八年</hi>
<pb n="3a"/>
　卷十五<lb/>
　　文公<hi>九年之十八年</hi>
　卷十六<lb/>
　　宣公<hi>元年之七年</hi>
　卷十七<lb/>
　　宣公<hi>八年之十一年</hi>
　卷十八<lb/>
　　宣公<hi>十二年之十八年</hi>
<pb n="3b"/>
　卷十九<lb/>
　　成公<hi>元年之七年</hi>
　卷二十<lb/>
　　成公<hi>八年之十八年</hi>
　卷二十一<lb/>
　　襄公<hi>元年之十一年</hi>
　卷二十二<lb/>
　　襄公<hi>十二年之二十六年</hi>
<pb n="4a"/>
　卷二十三<lb/>
　　襄公<hi>二十七年之三十一年</hi>
　卷二十四<lb/>
　　昭公<hi>元年之十二年</hi>
　卷二十五<lb/>
　　昭公<hi>十三年之二十一年</hi>
　卷二十六<lb/>
　　昭公<hi>二十二年之三十二年</hi>
<pb n="4b"/>
　卷二十七<lb/>
　　定公<hi>元年之九年</hi>
　卷二十八<lb/>
　　定公<hi>十年之十五年</hi>
　卷二十九<lb/>
　　哀公<hi>元年之七年</hi>
　卷三十<lb/>
　　哀公<hi>八年之十四年</hi>
<pb n="5a"/>
欽定四庫全書<lb/>
　胡氏春秋傳<lb/>
　　提要<lb/>
　　　　<hi>臣</hi>等謹按胡氏春秋傳三十卷宋胡安國傳安國事<lb/>
　　　　迹詳宋史儒林傳案玉海載紹興五年四月詔徽猷<lb/>
　　　　閣待制胡安國經筵舊臣令以所著春秋傳纂述<lb/>
　　　　成書進入十年三月書成上之詔奨諭除寳<lb/>
　　　　文閣直學士賜銀幣是安國此書久已屬稿<lb/>
<pb n="5b"/>
　　　　自奉敕撰進又覆訂五年而後成也俞文豹<lb/>
　　　　吹劍録稱其自草創至于成書初稿不留一<lb/>
　　　　字其用意亦勤矣顧其書作于南渡之後故<lb/>
　　　　感激時事徃徃借春秋以寓意不必一一悉<lb/>
　　　　合于經㫖朱子語録曰胡氏春秋傳有牽强<lb/>
　　　　處然議論有開合精神亦千古之定評也明<lb/>
　　　　初定科舉之制大畧承元舊式宗法程朱而<lb/>
　　　　程子春秋傳僅成二巻闕畧太甚朱子亦無<lb/>
<pb n="6a"/>
　　　　成書以安國之學出程氏張洽之學出朱氏<lb/>
　　　　故春秋定用二家葢重其淵源不必定以書<lb/>
　　　　也後洽傳漸不引用遂獨用安國書漸乃棄<lb/>
　　　　經不讀惟以安國之傳為主當時所謂經義<lb/>
　　　　者實安國之傳義而已故有明一代春秋之<lb/>
　　　　學為最弊馮夢龍春秋大全凡例有曰諸儒<lb/>
　　　　議論儘有勝胡氏者然業已尊胡自難並収<lb/>
　　　　以亂耳目則風尚可知矣爰逮<lb/>
<pb n="6b"/>
　　　本朝敦崇經術<lb/>
　御製春秋傳説彚纂于安國舊説始多所駁正棄瑕<lb/>
　　　　取瑜擷其精粹已足以綜括原書第其行世<lb/>
　　　　已久書亦未可以竟廢謹校而録之以存一<lb/>
　　　　家之言其中紕漏之處則<lb/>
　御製彚纂中業已抉摘無遺昭示海内兹不復論辨<lb/>
　　　　焉乾隆四十一年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="7a"/>
　　　　　　　　　　　　　　總校官<hi>臣</hi>陸費墀<lb/>
<pb n="8a"/>
欽定四庫全書<lb/>
　春秋提要<lb/>
　　周十二王<hi>春秋歴十四王悼王立未踰年敬王崩在春秋後故曰十二王</hi>
　平王<hi>四十九年隱元年也三年崩在位五十一年</hi>
　桓王<hi>元年隱四年也桓十五年崩在位二十三年</hi>
　莊王<hi>元年桓十六年也莊十二年崩在位十五年</hi>
　僖王<hi>元年莊十三年也十七年崩在位五年</hi>
　惠王<hi>元年莊十八年也僖八年崩在位二十五年</hi>
<pb n="8b"/>
　襄王<hi>元年僖九年也文八年崩在位三十三年</hi>
　頃王<hi>元年文九年也十四年崩在位六年</hi>
　匡王<hi>元年文十五年也宣二年崩在位六年</hi>
　定王<hi>元年宣三年也成五年崩在位二十一年</hi>
　簡王<hi>元年成六年也襄元年崩在位十四年</hi>
　靈王<hi>元年襄二年也二十八年崩在位二十七年</hi>
　景王<hi>元年襄二十九年也昭二十二年崩在位二十五年</hi>
　敬王<hi>元年昭二十三年也崩在春秋後</hi>
<pb n="9a"/>
　　列國見於年表者十九<lb/>
　魯蔡曹䘙滕晉鄭齊秦楚宋杞陳呉邾莒薛許小邾<lb/>
　　魯十二公<lb/>
　隱公<hi>不書即位</hi>　桓公<hi>四年七年去秋冬二時</hi>
　莊公<hi>不書即位</hi>　閔公<hi>不書/即位</hi>　僖公<hi>不書即位</hi>
　文公　　　宣公　　　成公<lb/>
　襄公　　　昭公　　　定公<hi>元年無正月</hi>
　哀公<lb/>
<pb n="9b"/>
　　五伯<hi>春秋終入呉黄池之後呉越亦爭伯矣</hi>
　齊桓公<hi>莊十三年㑹北杏</hi>　宋襄公<hi>僖十九年盟曹南</hi>
　晉文公<hi>僖二十八年戰城濮</hi>　秦穆公<hi>文三年伐晉</hi>
　楚莊王<hi>宣十一年盟辰陵</hi>
　　晉十一世<lb/>
　文公<hi>僖二十八年立三十二年卒</hi>襄公<hi>僖三十三年立文六年卒</hi>
　靈公<hi>文七年立宣二年卒</hi>　　成公<hi>宣三年立宣九年卒</hi>
　景公<hi>宣九年冬立成十年卒</hi>　厲公<hi>成十一年立十八年卒</hi>
<pb n="10a"/>
　悼公<hi>成十八年立襄十五年卒</hi>　平公<hi>襄十六年立昭十年卒</hi>
　昭公<hi>昭十一年立十六年卒</hi>　頃公<hi>昭十七年立三十年卒</hi>
　定公<hi>昭三十年立卒在春秋後</hi>
　　魯三桓<lb/>
　仲孫氏<hi>又曰孟孫</hi>　叔孫氏　季孫氏<lb/>
　　晉八卿<lb/>
　智罃　士匄　荀偃　韓起<lb/>
　欒黶　士魴　魏絳　趙武<lb/>
<pb n="10b"/>
　　晉六卿<hi>三卿在春秋後不載</hi>
　趙氏　范氏　智氏　荀氏　魏氏　韓氏<lb/>
　　周來聘七<lb/>
　隱七年凡伯　　　九年南季<lb/>
　桓四年宰渠伯糾　五年仍叔之子<lb/>
　八年家父　　　　僖三十年宰周公<lb/>
　宣十年王季子<lb/>
　　周錫命三<lb/>
<pb n="11a"/>
　莊元年榮叔　文元年毛伯　成八年召伯<lb/>
　　周歸脤一<lb/>
　定十四年石尚<lb/>
　　周賵葬四<lb/>
　隱元年宰咺　　　文元年叔服<lb/>
　五年榮叔召伯<lb/>
　　周來求三<lb/>
　隱三年武氏子求賻　桓十五年家父求車<lb/>
<pb n="11b"/>
　文九年毛伯求金<lb/>
　　魯君臣朝聘于周八<hi>文九叔孫得臣昭廿二叔鞅㑹葬故不數</hi>
　僖二十八年公兩朝王所<lb/>
　成十三年公如京師　僖三十年公子遂<lb/>
　文元年叔孫得臣　　八年公孫敖<lb/>
　宣九年仲孫蔑　　　襄二十四年叔孫豹<lb/>
　　公如齊十有一<hi>春秋公如齊者十有五桓莊四如齊非朝故不數</hi>
　僖公三　　　宣公六　　　昭公二<lb/>
<pb n="12a"/>
　　公如晉二十<lb/>
　文公二　　　成公四　　　襄公五<lb/>
　昭公八　　　定公一<lb/>
　　公如楚二<lb/>
　襄公一　　　昭公一<lb/>
　　魯大夫聘列國五十有六<hi>又如齊四如宋三如晉二如陳滕各一皆因事</hi>
　　　<hi>而往非專行聘禮故不數</hi>
　如齊十有九　　　　如晉二十有五<lb/>
<pb n="12b"/>
　如陳二　　　　　　如宋五<lb/>
　如牟如衞如楚如莒如邾各一<lb/>
　　諸國朝魯四十<lb/>
　曹滕小邾各五　　杞邾各七　　郯二<lb/>
　薛紀穀鄧鄫郜葛牟蕭各一<lb/>
　　齊聘魯五<lb/>
　隱七年弟年　　　　　桓三年弟年<lb/>
　僖三十三年國歸父　　宣十年國佐<lb/>
<pb n="13a"/>
　襄二十七年慶封<lb/>
　　晉聘魯十有一<lb/>
　成三年荀庚　　　　　八年士燮<lb/>
　十一年郤犫　　　　　十八年士匄<lb/>
　襄元年荀罃　　　　　八年士匄<lb/>
　十二年士魴　　　　　二十六年荀吳<lb/>
　二十九年士鞅　　　　昭二年韓起<lb/>
　二十一年士鞅<lb/>
<pb n="13b"/>
　　宋聘魯四<lb/>
　成四年華元　　　　　八年華元<lb/>
　襄十五年向戌　　　昭十二年華定<lb/>
　　衞聘魯四<lb/>
　文四年甯俞　　　　成三年孫良夫<lb/>
　襄元年公孫剽　　　七年孫林父<lb/>
　　陳鄭秦呉聘魯各一<lb/>
　莊二十五年陳女叔　文十二年秦術<lb/>
<pb n="14a"/>
　襄五年鄭公子發　　二十九年吳札<lb/>
　　楚聘魯三<lb/>
　莊二十三年荆人　　文九年椒<lb/>
　襄三十年薳罷<lb/>
　　盟一百有九<hi>凡内為主書及外為主書㑹所以别首從謹善惡之首也</hi>
　始隱元年蔑　　　　終哀二年句繹<lb/>
　　特盟參盟同盟始終<lb/>
　石門于鹹特盟之始終也<lb/>
<pb n="14b"/>
　瓦屋鄟陵參盟之始終也<lb/>
　于幽平丘同盟之始終也<lb/>
　　同盟十有六<hi>齊盟二皆同尊周也晉盟十有四皆同外楚也</hi>
　兩幽<hi>齊桓</hi>新城<hi>晉靈</hi>清丘　斷道　蟲牢　馬陵<lb/>
　于蒲<hi>晉景</hi>于戚　柯陵<hi>晉厲</hi>虛朾　雞澤　于戲<lb/>
　亳城北<hi>晉悼</hi>　　重丘<hi>晉/平</hi>平丘<hi>晉昭</hi>
　　殊盟二<lb/>
　僖五年首止　　　　九年葵丘<lb/>
<pb n="15a"/>
　　涖盟四<lb/>
　僖三年公子友如齊　文七年公孫敖如莒<lb/>
　昭七年叔孫婼如齊　定十一年叔還如鄭<lb/>
　　來盟五<lb/>
　桓十四年鄭弟語　　閔二年齊高子<lb/>
　僖四年楚屈完　　文十五年宋司馬華孫<lb/>
　宣七年衞孫良夫<lb/>
　　外大夫聘而遂盟五<lb/>
<pb n="15b"/>
　成三年荀庚良夫　十一年郤犫<lb/>
　襄七年林父　　　十五年向戌<lb/>
　　㑹九十七<lb/>
　始隱二年潛　　　終哀十三年黃池<lb/>
　　殊㑹四<lb/>
　僖五年首止　　　成十五年鍾離<lb/>
　襄十年于柤　　　　十四年于向<lb/>
　　遇七<hi>内之遇四外之遇三</hi>
<pb n="16a"/>
　隱四年遇清　　　　莊二十三年遇穀<lb/>
　三十年遇魯濟　　　僖十四年遇防<lb/>
　隱八年宋衞遇垂　　莊四年齊陳鄭遇垂<lb/>
　三十二年宋齊遇梁丘<lb/>
　　平五<hi>加宣四年平莒及郯為六</hi>
　隱六年鄭來輸平　　宣十五年宋及楚平<lb/>
　昭七年暨齊平　　　定十年及齊平<lb/>
　十一年及鄭平<lb/>
<pb n="16b"/>
　　來七<lb/>
　隱元年祭伯來　　　桓六年寔來<lb/>
　八年祭公來　　　　閔元年齊仲孫來<lb/>
　僖二十九年兩介葛盧來<lb/>
　襄十八年白狄來<lb/>
　　人自為盟三<lb/>
　桓十一年惡曹<hi>中國未有伯而人自為盟</hi>
　僖二十一年鹿上<hi>中國始無伯而人自為盟</hi>
<pb n="17a"/>
　宣十二年清丘<hi>中國又將無伯而人自為盟</hi>
　　侵六十<hi>潛師掠境曰侵</hi>
　始莊十年公侵宋　終哀十三年晉侵衞<lb/>
　　伐二百十有三<hi>聲罪致討曰伐</hi>
　始隱二年鄭伐衞　終哀十三年楚申伐陳<lb/>
　　戰二十三<hi>兩兵相接曰戰書敗績者十五又内兵書敗曰戰若僖公升陘諱不書敗惟莊</hi>
　　　<hi>公乾時之敗以與讎戰不諱</hi>
　始桓十年戰郎　　終哀十一年戰艾陵<lb/>
<pb n="17b"/>
　　圍四十四<hi>繯其城邑曰圍</hi>
　始隱五年宋圍長葛　終哀七年宋人圍曹<lb/>
　　入二十七<hi>造其國都曰入</hi>
　始隱二年莒入向　　終哀十三年越入吳<lb/>
　　遷十<hi>徙其朝市曰遷</hi>
　始莊元年遷郱鄑郚　終哀二年遷州來<lb/>
　　滅三十<hi>毁其宗廟社稷曰滅内兵書滅曰取若取鄟取邿取鄫是也唯僖公滅項公在會季</hi>
　　　<hi>孫烕之故不諱</hi>
<pb n="18a"/>
　始莊十年齊滅譚　　終定十五年楚滅胡<lb/>
　　敗師十有六<hi>詭道而勝之曰敗</hi>
　始隱十年公敗宋師于菅<lb/>
　終定十四年於越敗呉于檇李<lb/>
　　取師三<hi>悉虜而俘之曰取</hi>
　隱十年伐戴取之　　哀九年雍丘<lb/>
　十三年于嵒<lb/>
　　取國邑十有六<hi>胡氏曰取者收奪之名趙子曰凡力得之曰取</hi>
<pb n="18b"/>
　始隱四年取牟婁　　終哀八年取讙闡<lb/>
　　襲一<hi>輕行而掩之曰襲</hi>
　襄二十三年齊侯襲莒<lb/>
　　追二<hi>已去而躡之曰追</hi>
　莊十八年公追戎于濟西<lb/>
　僖二十六年公追齊至酅弗及<lb/>
　　戍三<hi>聚兵而守之曰戍</hi>
　僖二十八年公子買戍衞<lb/>
<pb n="19a"/>
　襄五年戍陳　　　十年戍鄭虎牢<lb/>
　　以一國而用諸侯之師三<hi>以弱假强而能左右之曰以</hi>
　桓十四年宋以四國伐鄭<lb/>
　僖二十六年魯以楚師伐齊<lb/>
　定四年蔡以吳子伐楚<lb/>
　　城二十有九<hi>城者完舊也内城二十三不時害義固為罪矣雖時且義亦書見勞民為</hi>
　　　<hi>重事也齊伯外城三獨城邢為美晉伯外城三獨成周無譏</hi>
　始隱七年城中丘　　終哀六年城邾瑕<lb/>
<pb n="19b"/>
　　築八<hi>築者創始也</hi>
　莊元年築王姬之館　二十八年築郿<lb/>
　三十一年三築臺　　成十八年築鹿囿<lb/>
　昭九年築郎囿　　　定十三年築蛇淵囿<lb/>
　　執三十有一<hi>齊執者五晉執者十五宋執者三邾執者一楚執者七</hi>
　始桓十一年宋人執鄭祭仲<lb/>
　終哀四年晉執戎蠻子赤歸于楚<lb/>
　　獲六<hi>凡君戰而死者曰㓕生禽曰獲大夫生死皆曰獲</hi>
<pb n="20a"/>
　僖元年于酈獲莒拏　十五年于韓獲晉侯<lb/>
　宣二年大棘獲華元　襄八年鄭獲公子燮<lb/>
　昭二十三年雞父獲陳夏齧<lb/>
　哀十一年艾陵獲齊國書<lb/>
　　降二<hi>降者脅服之詞</hi>
　莊八年郕降于齊師　三十年齊人降鄣<lb/>
　　潰四<hi>民逃其上曰潰</hi>
　僖四年侵蔡蔡潰　　文三年伐沈沈潰<lb/>
<pb n="20b"/>
　成九年伐莒莒潰　　昭二十九年鄆潰<lb/>
　　講武二<hi>桓公有所畏而大閲非其時莊公有所俟而冶兵非其地</hi>
　桓六年大閲<hi>簡車馬也</hi>
　莊八年治兵<hi>習戰也申明軍法以整齊之也</hi>
　　蒐五<hi>中春敎振旅遂以蒐謂蒐索擇取不孕者大云者僭天子之制也</hi>
　昭八年蒐于紅　　　十一年大蒐比蒲<lb/>
　二十二年大蒐昌閒　定十三年大蒐比蒲<lb/>
　十四年大蒐比蒲<lb/>
<pb n="21a"/>
　　狩四<hi>中冬敎大閲遂以狩謂守取之無所擇也</hi>
　桓四年于郎　　　　莊四年于禚<lb/>
　僖二十八年河陽　　哀十四年獲麟<lb/>
　　乞師五<hi>乞者卑遜自屈之辭又曰乞不保得之辭</hi>
　僖二十六年公子遂如楚<lb/>
　成十三年晉郤錡來　十六年晉欒黶來<lb/>
　十七年晉荀罃來　　十八年晉士魴來<lb/>
　　次師十有三<hi>齊次者四魯次者四齊衞次者三晉楚次者各一伐而書次其次為善救</hi>
<pb n="21b"/>
　　　<hi>而書次其次為貶又莊十年次郎見齊伯之難文十年次厥貉見楚伯之難襄元年次鄫見晉</hi>
　　　<hi>復伯之難</hi>
　始莊三年公次于滑<lb/>
　終定十五年齊衞次于渠蒢<lb/>
　　制楚得失七<lb/>
　召陵以義勝　　　城濮以威勝<lb/>
　鄢陵以幸勝　　　蕭魚以善勝<lb/>
　于泓以不度徳不量力而敗<lb/>
<pb n="22a"/>
　于邲以將不用命而敗<lb/>
　召陵以求貨弗得而還<lb/>
　　救二十三<lb/>
　始莊六年子突救衞　終哀十年呉救陳<lb/>
　　獻捷二<hi>獻者下奉上之詞軍獲曰捷</hi>
　莊三十一年齊來獻戎捷<lb/>
　僖二十一年楚宜申來獻捷<lb/>
　　雩二十有一<hi>旱祭也諸侯雩于境内之山川以山川百源能興雲雨也</hi>
<pb n="22b"/>
　書秋者七　　書七月者二　書八月者四<lb/>
　書九月者七　書冬者一<lb/>
　　郊九<hi>龜違者四牛災者四非時大不敬者一郊所以祭天魯諸侯而祭之僭也</hi>
　僖三十一年四月四卜郊<lb/>
　宣三年正月牛傷乃不郊<lb/>
　成七年正月牛傷不郊<lb/>
　十年四月五卜郊　十七年九月辛丑用郊<lb/>
　襄七年四月三卜郊　十一年四月四卜郊<lb/>
<pb n="23a"/>
　定十五年正月牛傷五月辛亥郊<lb/>
　哀元年正月牛傷四月辛亥郊<lb/>
　　望三<hi>望祭也望于山川</hi>
　僖三十一年　宣三年　成七年<lb/>
　　烝嘗三<hi>冬曰烝衆也謂萬事畢成所薦衆多也秋曰嘗以物成而薦新為義</hi>
　桓八年春正月己夘烝<lb/>
　夏五月丁丑烝　十四年乙亥嘗<lb/>
　　土田十<lb/>
<pb n="23b"/>
　假一　　　　取五　　　歸我一<lb/>
　歸之于一　　疆一　　　來歸一<lb/>
　　災異一百二十二<lb/>
　日食三十六　星孛三　　星隕隕石各一<lb/>
　不雨七　　　無冰三　　大雨震電一<lb/>
　雨雪三　　　大雨雹三　地震五<lb/>
　山崩二　　　大水九　　有年二<lb/>
　大旱二　　　饑三　　　無麥苗一<lb/>
<pb n="24a"/>
　大無麥禾一　隕霜不殺草李梅實一<lb/>
　隕霜殺菽一　雨木冰一　六鷁退飛一<lb/>
　多麋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>有蜚蝝生各一　螟三　螽上<lb/>
　牛傷四　　　牛死二　　宮室災六<lb/>
　震廟一　　　屋壊二　　齊大災一<lb/>
　宋衞陳鄭災一　　　宋陳災各一<lb/>
　　齊桓衣裳之㑹十有一<lb/>
　北杏　兩鄄　兩幽　于檉　于貫<lb/>
<pb n="24b"/>
　陽穀　首止　甯母　葵丘<lb/>
　　齊桓兵車之㑹四<lb/>
　于洮　于鹹　牡丘　于淮<lb/>
　　晉文五書爵<lb/>
　侵曹　伐衞　入曹　城濮　踐土<lb/>
　　晉襄退三强<lb/>
　僖三十三年敗秦于殽　　敗狄于箕<lb/>
　伐許<hi>許貳于楚伐許所以離楚也</hi>
<pb n="25a"/>
　　晉悼五㑹<lb/>
　雞澤　于戚　救陳　于鄬　邢丘<lb/>
　　晉悼三駕<lb/>
　襄十年伐鄭　十一年伐鄭　同年伐鄭<lb/>
　　晉平七合諸侯<lb/>
　湨梁　祝柯　澶淵　商任　沙隨<lb/>
　兩夷儀<lb/>
　　晉平五合大夫<lb/>
<pb n="25b"/>
　澶淵　于宋　城把　澶淵　于虢<lb/>
　　春秋五始<lb/>
　元者氣之始　　　春者四時之始<lb/>
　王者受命之始　　正月者政敎之始<lb/>
　即位者一國之始<lb/>
　　孔子相魯<hi>查歸脤興孔子無預</hi>
　定十年㑹于夾谷　齊人來歸鄆讙龜隂田<lb/>
　十二年叔孫墮郈　季孫仲孫墮費<lb/>
<pb n="26a"/>
　　子路用魯<lb/>
　定十二年墮郈　　墮費<lb/>
　　子貢用魯<lb/>
　定十五年邾子來朝　哀七年㑹呉于鄫<lb/>
　十二年㑹呉于槖臯　㑹衞宋于鄖<lb/>
　　冉求用魯<lb/>
　哀十一年齊國書伐我<lb/>
　　王人三<lb/>
<pb n="26b"/>
　莊六年子突救衞　僖八年于洮<lb/>
　二十九年翟泉<lb/>
　　命大夫三<lb/>
　魯單伯　　　鄭祭仲　　陳女叔<lb/>
　　魯三家所始<hi>即三桓也</hi>
　僖元年公子友敗莒于酈<hi>是役公賜友汶陽之田及費季氏始</hi>
　四年公孫茲侵陳<hi>叔孫氏始</hi>
　十五年公孫敖救徐<hi>孟孫氏始</hi>
<pb n="27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋提要<lb/>
<pb n="28a"/>
春秋傳序<lb/>
古者列國各有史官掌記時事春秋魯史爾仲尼就加<lb/>
筆削乃史外傳心之要典也而孟氏𤼵明宗旨目為天<lb/>
子之事者周道衰微乾綱解紐亂臣賊子接迹當世人<lb/>
欲肆而天理滅矣仲尼天理之所在不以為己任而誰<lb/>
可五典弗惇已所當敘五禮弗庸已所當秩五服弗章<lb/>
已所當命五刑弗用已所當討故曰文王既沒文不在<lb/>
茲乎天之將喪斯文也後死者不得與於斯文也天之<lb/>
<pb n="28b"/>
未喪斯文也匡人其如予何聖人以天自處斯文之興<lb/>
喪在已而由人乎哉故曰我欲載之空言不如見諸行<lb/>
事之深切著明也空言獨能載其理行事然後見其用<lb/>
是故假魯史以寓王法撥亂世反之正敘先後之倫而<lb/>
典自此可惇秩上下之分而禮自此可庸有徳者必褒<lb/>
而善自此可勸有罪者必貶而惡自此可懲其志存乎<lb/>
經世其功配于抑洪水膺戎狄放龍蛇驅虎豹其大要<lb/>
則皆天子之事也故曰知我者其惟春秋乎罪我者其<lb/>
<pb n="29a"/>
惟春秋乎知孔子者謂此書之作遏人欲於横流存天<lb/>
理於既滅為後世慮至深逺也罪孔子者謂無其位而<lb/>
託二百四十二年南靣之權使亂臣賊子禁其欲而不<lb/>
得肆則戚矣是故春秋見諸行事非空言比也公好惡<lb/>
則𤼵乎詩之情酌古今則貫乎書之事興常典則體乎<lb/>
禮之經本忠恕則導乎樂之和著權制則盡乎易之變<lb/>
百王之法度萬世之準繩皆在此書故君子以謂五經<lb/>
之有春秋猶法律之有斷例也學是經者信窮理之要<lb/>
<pb n="29b"/>
矣不學是經而處大事決大疑能不惑者鮮矣自先聖<lb/>
門人以文學名科如游夏尚不能贊一辭盖立義之精<lb/>
如此去聖既遠欲因遺經窺測聖人之用豈易能乎然<lb/>
世有先後人心之所同然一爾苟得其所同然者雖越<lb/>
宇宙若見聖人親炙之也而春秋之權度在我矣近世<lb/>
推隆王氏新説按為國是獨於春秋貢舉不以取士庠<lb/>
序不以設官經筵不以進讀斷國論者無所折衷天下<lb/>
不知所適人欲日長天理日消其效使逆亂肆行莫之<lb/>
<pb n="30a"/>
遏也噫至此極矣仲尼親手筆削撥亂反正之書亦可<lb/>
以行矣天縱聖學崇信是經乃於斯時奉承詔㫖輒不<lb/>
自揆謹述所聞為之説以獻雖微辭奥義或未貫通然<lb/>
尊君父討亂賊闢邪說正人心用夏變夷大法畧具庻<lb/>
幾聖王經世之志小有補云<lb/>
　<hi>按宋鑑胡安國崇安人紹聖中進士擢太學博士靖康初除太常少卿起居舍人皆辭高宗時以張浚薦</hi>
　<hi>除中書舍人兼侍講先獻時政論二十一篇尋以疾求去留兼侍讀專講春秋累官至給事中謝良佐嘗</hi>
　<hi>稱其如大冬嚴雪百草萎死而松栢獨秀所著有春秋傳卒諡文定從祀孔子廟庭</hi>
<pb n="31a"/>
春秋傳綱領<lb/>
胡氏曰學春秋者必知綱領然後衆目有條而不繁自<lb/>
　孟軻氏而下𤼵明綱領者凡七家今載七家精要之<lb/>
　詞于卷首智者即詞以觀義則思過半矣<lb/>
孟軻氏曰春秋天子之事也昔者禹抑洪水而天下平<lb/>
　周公膺戎狄驅猛獸而百姓寧孔子成春秋而亂臣<lb/>
　賊子懼又曰王者之迹熄而詩亡詩亡然後春秋作<lb/>
　晉之乘楚之檮杌魯之春秋一也其事則齊桓晉文<lb/>
<pb n="31b"/>
　其文則史其義則丘竊取之矣又曰春秋無義戰彼<lb/>
　善於此則有之矣征者上伐下也敵國不相征也<lb/>
莊周曰春秋經世先王之志也聖人議而不辯又曰春<lb/>
　秋以道名分<hi>按史記周戰國䝉人嘗為蒙漆園吏其學無所不闚楚威王聞其賢遣使厚幣</hi>
　<hi>迎之周曰千金重利卿相尊位也子獨不見犠牛乎我寧游戲以快吾志馬著書十餘萬言猖狂自恣雖</hi>
　<hi>當世宿學不能自解免也</hi>
漢董仲舒記夫子之言曰我欲載之空言不如見之於<lb/>
　行事之深切著明也誦其師說曰撥亂世反之正莫<lb/>
<pb n="32a"/>
　近春秋其自言曰有國者不可以不知春秋前有讒<lb/>
　而不見後有賊而不知為人臣者不可以不知春秋<lb/>
　守經事而不知其宜遭變事而不知其權為人君父<lb/>
　而不通春秋之義者必蒙首惡之名為人臣子而不<lb/>
　通春秋之義者必陷篡弑之罪故春秋禮義之大宗<lb/>
　也<hi>按漢書董仲舒廣川人少治春秋下帷講授三年不窺園圃以賢良對策勸武帝勉强學問行道設</hi>
　<hi>誠於内等語帝嘉之以為江都相仲舒學有源委正誼明道之言度越諸子為漢醇儒</hi>
隋王通曰春秋之於王道是輕重之權衡曲直之繩墨<lb/>
<pb n="32b"/>
　也舍則無所取衷矣又曰春秋其以天道終乎故止<lb/>
　於獲麟<hi>按隋書王通字仲淹龍門人幼篤學慨然有濟蒼生之志詣長安奏太平十二策不見用</hi>
　<hi>退居河汾教授倣古作經又為中説以擬論語大業初徴不至及卒門人諡田文中子</hi>
宋西都邵雍曰春秋孔子之刑書也功過不相掩五伯<lb/>
　者功之首罪之魁也先定五伯之功過而學春秋則<lb/>
　大義立矣春秋之閒有功者未有大於四國者也有<lb/>
　過者亦未有大於四國者也不先治四國之功過則<lb/>
　事無統理不得聖人之心矣<hi>按宋鑑邵雍字堯夫其先范陽人雍游河南因</hi>
<pb n="33a"/>
　<hi>葬其親伊水上遂家焉受學李之才探賾索隱遂衍先天之㫖尤精於數學著書十餘萬言富弼司馬光</hi>
　<hi>呂公著二程子雅敬雍為市園宅自名其居曰安樂窩春秋時乗小車出游城中賢者悦其徳不肖者服</hi>
　<hi>其化舉遺士補潁州團練推官不就卒諡康節</hi>
横渠張載曰春秋之書在古無有乃仲尼所自作惟孟<lb/>
　子為能知之非理明義精殆未可學先儒未及此而<lb/>
　治之故其説多鑿<hi>按宋鑑張載字子厚郿人舉進士為祁州司法厯渭州僉判召為崇</hi>
　<hi>文殿校書同知太常禮院為人志氣不羣初喜談兵及釋老書反而求之六經既見二程子盡棄異學而</hi>
　<hi>學焉神宗立召問治道首以復三代為對與執政不合告歸居横渠鎮日危坐一室潜心精思教人以禮</hi>
<pb n="33b"/>
　<hi>關西之士翕然宗之所著有東銘西銘正蒙擴聖賢所未𤼵卒諡曰明淳祐初封郿伯從祀孔廟</hi>
河南程頤曰五經載道之文春秋聖人之用五經之有<lb/>
　春秋猶法律之有斷例也又曰五經如藥方春秋猶<lb/>
　用藥治病聖人之用全在此書又曰春秋一句即一<lb/>
　事是非便見於此乃窮理之要學者只觀春秋亦可<lb/>
　以盡道矣又曰春秋傳為按經為斷又曰春秋之文<lb/>
　一一意在示人如土功之事無大小莫不書之其意<lb/>
　止欲人君重民力也又曰春秋之法極謹嚴韓子之<lb/>
<pb n="34a"/>
　言深得其㫖矣<lb/>
<pb n="35a"/>
欽定四庫全書<lb/>
　春秋諸國興廢説<lb/>
周<hi>黄帝之苗裔姬姓后稷之後也后稷封於邰及夏之衰后稷之子不窋失其官竄於西戎至太王為狄所</hi>
　<hi>逼去邠居岐文王受命武王克商而王有天下幽王為犬戎所殺平王遷都王城今河南縣是也平王四</hi>
　<hi>十九年魯隱公之元年也敬王又遷成周今洛陽是也敬王三十九年獲麟之嵗也四十四年敬王崩</hi>
魯<hi>姬姓侯爵出自周文王第四子周公旦旦佐文武成王有大勲勞於天下成王命為太宰食邑扶風雍縣</hi>
　<hi>東北之周城號宰周公留相天子主自陜以東諸侯乃封其長子伯禽於曲阜地方七百里分以寳玉大</hi>
　<hi>弓而俾侯于魯以輔周室伯禽父為魯公子考公酋酋六世孫曰惠公弗皇惠公生隱公息姑隠公之元</hi>
<pb n="35b"/>
　<hi>年當平王四十有九年而春秋始作其後二百四十有二年是哀公蔣之十四年西狩獲麟其後九君二</hi>
　<hi>百三十三年而頃公讎為楚考烈王所滅遷為家人</hi>
齊<hi>姜姓侯爵出自炎帝裔孫伯夷為四岳佐禹平水土有功賜姓曰姜氏曰呂謂之呂侯其國在南陽宛縣</hi>
　<hi>之西商末太公呂望起漁釣為周文武師號師尚父佐文武定天下以功封營丘為齊侯得征五侯九伯</hi>
　<hi>其後桓公小白能相管仲為五霸長天下賴之自僖公禄父之九年魯隱公立至簡公四年西狩獲麟其</hi>
　<hi>後三君一百單二年康公辛呂氏絶其祀田氏卒有齊國</hi>
晉<hi>姬姓侯爵出自周武王少子唐叔虞成王母弟也初邑姜方娠有吉夢及生子有文在其手曰虞字子干</hi>
　<hi>成王滅唐翦桐葉為圭與叔虞戲曰以此封若大臣史佚等以天子無戲言請擇日而成之遂封叔虞於</hi>
<pb n="36a"/>
　<hi>唐居古大夏實沈之虛參之分野謂之太原亦曰晉陽在河汾之東北地方百里而都於翼平陽絳邑縣</hi>
　<hi>東翼城是也唐叔子燮父為晉侯其數世孫文公重耳霸諸侯其子孫為中國盟主者百五十餘年姬姓</hi>
　<hi>唯晉為霸主王室賴之自鄂侯二年魯隱公即位春秋作至定公午三十一年西狩獲麟又六世其臣韓</hi>
　<hi>魏趙氏三分晉地遷其君為家人</hi>
衞<hi>姬姓侯爵出自周武王同母少弟封為成王大司寇食采於康謂之康叔成王誅武庚滅三監中分其地</hi>
　<hi>以其半立康叔封為衞伯分以大路綪茷旃旌大呂之樂命以康誥而封於商虛其地汲郡朝歌縣是也</hi>
　<hi>其數世孫桓公完之十三年魯隱公即位春秋作出公十二年西狩獲麟後十一世聲公之子成侯速復</hi>
　<hi>降爵為侯速孫嗣君更貶號曰君而止有濮陽之地後六世而秦二世廢其君為庶人</hi>
<pb n="36b"/>
鄭<hi>姬姓伯爵出自周厲王少子友宣王母弟也宣王二十二年封友於鄭在滎陽宛陵西南密邇王畿秦京</hi>
　<hi>兆漢華隂之鄭縣是也幽王之難友寄帑於虢鄶之閒因取二國地前華後河而食溱洧在濟西洛東河</hi>
　<hi>南潁北四水閒謂之新鄭友卒諡桓公友相幽王其子武公掘突孫莊公寤生皆相平王為司徒者三世</hi>
　<hi>莊公二十二年魯隱公即位春秋作聲公二十年西狩獲麟後一百四年韓哀侯滅其國</hi>
宋<hi>子姓公爵周二王後出自商王帝乙之長庶子啓食采於微謂之微子紂為不道㣲子抱祭器以奔周武</hi>
　<hi>王誅紂立其子武庚武庚以三監畔成王誅之中分其地封微子為宋公以奉湯祀禮樂車服悉如商舊</hi>
　<hi>作賔王家其地應天府睢陽是也其後數世孫穆公和之七年魯隱公立景公三十六年西狩獲麟後六</hi>
　<hi>世二百七年而齊魏楚共滅其國</hi>
<pb n="37a"/>
把<hi>姒姓伯爵周二王後武王克商求夏禹苗裔得東樓公封把以奉禹祀其地今開封府之雍丘是也東樓</hi>
　<hi>公四傳而至武公武公十一年魯隱公立後嘗遷都縁陵又遷淳于淳于盖古之州國至閔公維之六年</hi>
　<hi>西狩獲麟後三十二年而國滅於楚</hi>
陳<hi>媯姓侯爵周三恪之國出自帝舜之後封於有虞虞幕裔孫閼父為周武王陶正能利器用王賴之以元</hi>
　<hi>女大姬下嫁其子滿而封諸陳使奉虞帝祀其地在太皥之墟今陳縣是也滿諡胡公生申公犀犀而下</hi>
　<hi>傳國十世至桓公鮑鮑二十三年魯隱公立閔公二十一年西狩獲麟後三年楚惠王使公孫朝㓕之</hi>
呉<hi>姬姓子爵出自周太王長子太伯與其弟仲雍避少弟季歴賢而有聖子去之荆蠻號曰句呉端委以治</hi>
　<hi>周禮荆蠻義之歸者千餘家為呉太伯太伯卒仲雍嗣立斷髪文身臝以為飾遂不通中華後十七世當</hi>
<pb n="37b"/>
　<hi>春秋魯成公六年其後闔廬之子夫差以强暴霸中國夫差十五年春秋終後八年為越句踐所滅</hi>
楚<hi>芉姓子爵出自顓帝孫重黎為高辛氏火正能光融天下命曰祝融其弟呉回嗣為祝融生陸終陸終生</hi>
　<hi>六子皆剖坼而產最少者季連季連之苗裔鬻熊為周文武師成王時舉文王武王勤勞之後嗣得鬻熊</hi>
　<hi>曽孫熊繹封於荆蠻胙以子男之田其地居丹陽南郡枝江縣是也其後都郢更名曰楚至五世而熊通</hi>
　<hi>自立為楚武王武王十九年魯隱公立惠王章八年西狩獲麟其後六國與秦號七雄而楚最盛惠王而</hi>
　<hi>下有簡聲悼肅宣威懷頃襄考烈幽哀負芻十二王而後秦滅之</hi>
許<hi>姜姓男爵出自堯四岳伯夷之後周武王封其苗裔文叔於許以續太岳之嗣地在潁川許昌縣今許州</hi>
　<hi>是也春秋時國小而近鄭鄭再滅之以為俘邑後附楚楚遷之于城父又遷之于白羽又遷之于葉元公</hi>
<pb n="38a"/>
　<hi>子結之元年西狩獲麟</hi>
秦<hi>嬴姓伯爵出自顓帝裔孫女脩子大業生大費與禹平水土佐舜調馴鳥獸賜姓嬴是為柏翳柏翳十九</hi>
　<hi>世非子為周孝王主馬汧渭閒馬大蕃息孝王分為附庸而邑之秦使續氏嬴號曰秦嬴天水隴西縣秦</hi>
　<hi>亭是也其後文公四十四年魯隱公立至悼公十年西狩獲麟後九世孝公用商鞅以耕戰霸秦其子惠</hi>
　<hi>文君自號為王至始皇并天下自立為皇帝至二世而亡</hi>
蔡<hi>姬姓侯爵出自周文王子叔度武王克商封於蔡其地蔡州上蔡縣是也自叔度至蔡伯荒荒八世孫考</hi>
　<hi>父立為宣侯宣侯二十八年魯隱公立成侯十年西狩獲麟後三十四年而楚滅之</hi>
曹<hi>姬姓伯爵出自文王子叔振鐸武王克商封之其地濟隂定陶縣是也叔振鐸生太伯脾脾後九世桓公</hi>
<pb n="38b"/>
　<hi>終生即位終生三十五年魯隱公立至哀公八年曹伯陽為宋所滅</hi>
北燕<hi>姬姓伯爵出自周同姓功臣曰君奭佐文武定天下有大功為周太保食邑於召謂之召康公相成</hi>
　<hi>王主自陜以西諸侯封其子為北燕伯其地幽州薊縣是也召公九世至燕惠侯六世孫穆侯之七年魯</hi>
　<hi>隱即位獻公十二年西狩獲麟後六世易王立傳王號者六世至燕王喜坐太子丹事為秦所破滅</hi>
莒<hi>嬴姓子爵出自少昊之後武王封兹輿期於莒城陽莒縣是也莒夷君無諡而有號自兹輿期十一世而</hi>
　<hi>茲㔻始見於春秋共公庚輿而下微不復見後四世而楚滅之</hi>
紀<hi>姜姓侯爵出自東莞劇縣春秋時嘗娶魯女又女為王后魯莊公之三年齊侵之紀季以酅入于齊四年</hi>
　<hi>紀侯大去其國</hi>
<pb n="39a"/>
邾<hi>曹姓子爵出自陸終第五子晏安之後武王克商封其苗裔曹挾于邾為附庸今魯國鄒縣是也魯隱公</hi>
　<hi>之元年邾儀父克會盟于蔑其後數從齊侯小白尊周進爵為子克後九世桓公革之二十九年西狩獲</hi>
　<hi>麟邾近魯而小後為楚所幷</hi>
小邾<hi>曹姓子爵出自邾挾之後夷父顔有功於周周封其子友於郳為附庸春秋時郳黎來始朝魯其地</hi>
　<hi>在東海昌慮縣東北郳城是也齊小白霸郳君附從進爵為子始列諸侯謂之小邾子</hi>
虞<hi>姬姓公爵出自太王子仲雍生季簡季簡生叔達叔達生周章虞仲及武王克商求太伯仲雍之後得周</hi>
　<hi>章已為呉君别封其弟虞仲於周之北故夏墟在河東太陽縣自虞仲列為諸侯十二世有虞公者貪而</hi>
　<hi>無謀晉獻公用荀息計賂以璧馬而取其國</hi>
<pb n="39b"/>
虢<hi>姬姓公爵出自王季子虢仲文王弟也仲與虢叔為王卿士勲在王室藏於盟府而文王友愛二弟謂之</hi>
　<hi>二虢武王克商封仲於𢎞農陜縣東南之虢城周室東遷虢公忌父虢公林父猶為天子之相魯僖公五</hi>
　<hi>年晉獻公假道於虞以伐虢滅之地入于晉</hi>
滕<hi>姬姓侯爵文王子叔繡之後也至宣公十七世乃見春秋後六世齊滅之</hi>
薛<hi>任姓侯爵黄帝之後奚仲封于薛至獻侯始來朝魯與諸侯盟會</hi>
</p>
<p>
</p>
  </div>
</body>
</text>
</TEI>
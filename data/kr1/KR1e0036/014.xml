<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十四</head>
    <p>
<pb n="1a"/>
欽定四庫全書<lb/>
　春秋傳卷十四　　　　　宋　胡安國　撰<lb/>
　　文公上<hi>公名興僖公子母聲姜諡法慈惠愛民曰文忠信接禮曰文</hi>
周<hi>襄王二十六年魯文公八年襄王崩子頃王立文十四年頃王崩子匡王立</hi>
鄭<hi>穆公二年</hi>
齊<hi>昭公七年魯文公十四年昭公卒子舍立九月舍弑商人立文十八年懿公弑惠公元立</hi>
宋<hi>成公十一年魯文公七年成公卒昭公杵臼立文十六年昭公弑弟文公鮑立</hi>
晉<hi>襄公繼霸二年魯文公六年襄公卒子靈公夷臯立是年趙盾為政</hi>
<pb n="1b"/>
衞<hi>成公九年</hi>
蔡<hi>莊公十九年魯文公十五年莊公卒子文公申立</hi>
曹<hi>共公二十七年魯文公九年共公卒子文公壽立</hi>
滕<hi>詳見隱公元年魯文公十二年滕昭公來朝</hi>
陳<hi>共公六年魯文公十三年共公卒子靈公平國立</hi>
杞<hi>詳見隱公元年</hi>
薛<hi>詳見隱公元年及僖公元年</hi>
莒<hi>魯文公十八年莒太子僕弑紀公庶其子季佗立</hi>
<pb n="2a"/>
邾<hi>文公四十二年魯文公十三年邾文公卒子定公貜且立</hi>
許<hi>僖公二十九年魯文公五年僖公卒昭公錫我立</hi>
小邾<hi>詳見僖公元年</hi>
楚<hi>成王四十六年魯文公元年冬商臣弑成王而自立為穆王文十三年穆王卒子莊王立始爭霸</hi>
秦<hi>穆公三十四年○秦用孟明以為政魯文公二年秦伯伐晉濟河焚舟遂霸西戎史記穆公三十七年益</hi>
　<hi>國十二開地千里天子使召公過賀穆公以金鼓文六年穆公卒子康公罃立文十八年康公卒子共公</hi>
　<hi>稻立</hi>
吳<hi>詳見隱公元年</hi>
<pb n="2b"/>
越<hi>詳見隱公元年乙襄王二未十六年</hi>元年<hi>晉襄二年齊昭七年衞成九年蔡莊二十年鄭穆二年曹共二十七年陳共六年把桓十一年宋成十一年秦穆三十四年楚成四十六年弑</hi>
春王正月公卽位<lb/>
　<hi>卽位者告廟臨羣臣也國君嗣世定於初喪必逾年然後改元書卽位者緣始終之義一年不二君緣民</hi>
　<hi>臣之心不可曠年無君按書載舜禹受終傳位之事在舜則曰月正元日格於文祖在禹則曰正月朔旦</hi>
　<hi>受命于神宗率百官若帝之初夫于文祖神宗則告廟也率百官若帝之初則臨羣臣也自古通喪三年</hi>
　<hi>其以凶服則不可入宗廟其以吉服則斬焉在衰絰之中不可旣成而又易之也如之何而可子張問於</hi>
<pb n="3a"/>
　<hi>孔子高宗諒隂三年不言何謂也子曰何必高宗古之人皆然君薨百官總已以聽於冢宰三年則告廟</hi>
　<hi>臨羣臣固有攝行之禮矣按商書稱太甲元年伊尹祠于先王則攝而告廟之證也百官總已以聽冢宰</hi>
　<hi>則攝而臨羣臣之證也其曰祗見厥祖者言伊尹以奉嗣王之事祗見太甲之祖也至三祀十有二月伊</hi>
　<hi>尹以冕服奉嗣王則免喪從吉之證也然顧命康誥記成王之崩其君臣皆冕服何也當是時成王方崩</hi>
　<hi>就殯猶未成服故用麻冕黼裳入受顧命已受命誥諸侯而後釋冕反喪服者於是成服而宅憂也或以</hi>
　<hi>為康王釋服離次而即吉則誤矣</hi>
二月癸亥日有食之音註<hi>不書朔官失之</hi>
天王使叔服來會葬音註<hi>叔氏服字諸侯喪天子使大夫會葬禮也</hi>
<pb n="3b"/>
　<hi>凡崩薨卒葬人道始終之大變也不以得禮為常事而不書其或失禮而害於王法之甚者聖人則有削</hi>
　<hi>而不存以示義者矣</hi>
夏四月丁巳葬我君僖公<lb/>
天王使毛伯來錫公命音註<hi>毛國伯爵諸侯為王卿士者○自隱至文六君惟桓文書卽位而後書錫命以其自卽位也</hi>
　<hi>諸侯終喪入見則有錫歳時来朝則有錫能敵王所愾則有錫黻冕圭璧因其終喪入見而錫之者也禮</hi>
　<hi>所謂喪畢以士服見天子已見賜之黻冕圭璧然後歸是己車馬衮黼因其歳時来朝而錫之者也詩所</hi>
　<hi>謂君子來朝何錫予之雖無予之路車乘焉又何予之𤣥衮及黼是己彤弓旅矢因其敵愾獻功而錫之</hi>
<pb n="4a"/>
　<hi>者也詩所謂彤弓弨兮受言藏之我有嘉賔中心貺之鐘鼔旣設一朝享之是已今文公繼世喪制未畢</hi>
　<hi>非初見繼朝而獻功也何為來錫命乎故榖梁子曰禮有受命無來錫命來錫命非正也</hi>音註<hi>旅音</hi>
　<hi>盧予音與</hi>
晉侯伐衞<lb/>
叔孫得臣如京師音註<hi>叔孫得臣叔牙之子</hi>
衞人伐晉<lb/>
秋公孫敖會晉侯于戚音註<hi>戚衞邑○此大夫専會諸侯之始</hi>
冬十月丁未楚世子商臣弑其君頵音註<hi>商臣弑成王而代立是為<pb n="4b"/>穆王頵丘倫反</hi>
　<hi>書世子弑君者有父之親有君之尊而至於弑逆此天理大變人情所深駭春秋詳書其事欲以起問者</hi>
　<hi>察所由示懲誡也唐世子𢎞受左氏春秋至此廢書歎曰經籍聖人垂訓何書此耶郭瑜對曰春秋義存</hi>
　<hi>褒貶以善惡為勸戒故商臣千載而惡名不滅𢎞曰非惟口不可道故亦耳不忍聞願受他書瑜請讀禮</hi>
　<hi>世子從之嗚呼聖人大訓不明於後世皆腐儒學經不知其義者之罪耳夫亂臣賊子雖陷穽在前斧鉞</hi>
　<hi>加於頸而不避顧謂身後惡名足以繫其邪志而懲於為惡豈不謬哉持此曉人可謂茅塞其心意矣若</hi>
　<hi>語之曰為人君父而不通於春秋之義者必蒙首惡之名為人臣子而不通於春秋之義者必陷篡弑誅</hi>
　<hi>死之罪聖人書此者使天下後世察於人倫知所以為君臣父子之道而免於首惡之名誅死之罪也則</hi>
<pb n="5a"/>
　<hi>世子𢎞而聞此必將𢥠然畏懼知春秋之不可不學矣學於春秋必明臣子之義不至於奏請怫㫖而見</hi>
　<hi>酖矣傳者按也經者斷也考於傳之所載可以見其所由致之漸豈隱乎嫡妾必正而楚子多愛立子必</hi>
　<hi>長而楚國之舉常在少者養世子不可不慎也而以潘崇為之師侍膳問安世子職也而多置宫中降而</hi>
　<hi>不憾憾而能眕者鮮矣乃欲黜兄而立其弟謀及婦人宜其敗也而使江芈知其情是以不仁處其身而</hi>
　<hi>以不孝處其子也其及宜矣楚頵僭王憑陵中國戰勝諸侯毒被天下然昧於君臣父子之道禍發蕭牆</hi>
　<hi>而不之覺也不善之積豈可揜哉君不君則臣不臣父不父則子不子春秋書世子弑其君者推本所由</hi>
　<hi>而著其首惡為萬世之大戒也然則商臣無貶矣曰弑父與君之賊其惡猶待於貶而後著乎</hi>音註<lb/>
　<hi>世子𢎞見唐孝敬皇帝𢎞傳穽才性反𢥠音聳悚同芈音弭</hi>
<pb n="5b"/>
公孫敖如齊<lb/>
<hi>丙襄王二申十七年</hi>二年<hi>替襄三齊昭八衞成十蔡莊二十一鄭穆三曹共二十八陳共七杞桓十二宋成十二秦穆三十五楚穆王商臣元年</hi>
春王二月甲子晉侯及秦師戰于彭衙秦師敗績音註<lb/>
<hi>彭衙秦地</hi>
　<hi>戰而言及者主乎是戰者也夫敵加於己不得已而起者謂之應兵爭恨小故不忍忿怒者謂之忿兵按</hi>
　<hi>左氏秦孟明帥師伐晉報殽之役此所謂忿兵欵罪之在秦也而以晉侯主之何哉處己息爭之道逺怨</hi>
　<hi>之方也然則敵加於己縱其侵暴將不得應乎曰敵加於己而已有罪焉引咎責躬服其罪則可矣已則</hi>
<pb n="6a"/>
　<hi>無罪而不義見加諭之以辭命猶不得免焉亦告於天子方伯可也若遽然興師而與戰是謂以桀攻桀</hi>
　<hi>何愈乎故以晉侯為主者處已息爭之道寡怨之方王者之事也</hi>
丁丑作僖公主<lb/>
　<hi>作主者造木主也旣葬而反虞虞主用桑期年而練祭練主用栗用栗者藏主也何以書僖公薨至是十</hi>
　<hi>有五月然後作主慢而不敬甚矣夫慢而不敬積惡之原也以為無傷而不去至於惡積而不可揜所以</hi>
　<hi>謹之也</hi>
三月乙巳及晉處父盟音註<hi>處父姓陽為晉正卿也朝而盟始此</hi>
　<hi>及處父盟者公也其不地於晉也諱不書公者抑大夫之伉不使與公為敵正君臣之分也適晉不書反</hi>
<pb n="6b"/>
　<hi>國不致為公諱恥存臣子之禮也凡此類筆削魯史之舊文衆矣</hi>
夏六月公孫敖會宋公陳侯鄭伯晉士縠盟于垂隴音<lb/>
註<hi>垂隴鄭地○晉遂以大夫盟諸侯也大夫而與諸侯敵於是始是故書士縠而後凡役書大夫</hi>
自十有二月不雨至于秋七月<lb/>
　<hi>書不雨至于秋七月而不曰至于秋七月不雨者葢後言不雨則是冀雨之辭非文公之意也夫書不雨</hi>
　<hi>至于秋七月而止即八月嘗雨矣然而不書八月雨者見文公之無意於雨不以民事繋憂樂也其怠於</hi>
　<hi>政事可知而魯衰自此始矣</hi>
八月丁卯大事于大廟躋僖公音註<hi>躋牋西反升也</hi>
<pb n="7a"/>
　<hi>有事者時祭大事祫也合羣廟之主食於大廟升僖於閔之上也閔僖二公親則兄弟分則君臣以為逆</hi>
　<hi>祀者兄弟之不先君臣禮也君子不以親親害尊尊故左氏則曰祀國之大事而逆之可乎子雖齊聖不</hi>
　<hi>先父食久矣公羊則曰其逆祀先禰而後祖也穀梁則曰逆祀則是無昭穆也無昭穆則是無祖也閔僖</hi>
　<hi>非祖禰而謂之祖禰者何臣子一例也夫有天下者事七世諸侯五世説禮者曰世指父子非兄弟也然</hi>
　<hi>三傳同以閔公為祖而臣子一例是以僖公父視閔公為禮而父死子繼兄亡弟及名號雖不同其為世</hi>
　<hi>一矣</hi>
冬晉人宋人陳人鄭人伐秦<lb/>
　<hi>按左氏四國伐秦報彭衙之役則皆國卿也其貶而稱人者晉人再勝秦師在常情亦可以已矣而復興</hi>
<pb n="7b"/>
　<hi>此役結怨勤民是全不務德専欲力爭而報復之無已也以致濟河焚舟之師故特貶而稱人</hi>
公子遂如齊納幣<lb/>
　<hi>婚姻常事不書其書納幣者喪未終而圖婚也夫娶在三年之外矣則何譏乎春秋論事莫重乎志志敬</hi>
　<hi>而節具與之知禮志和而音雅與之知樂志哀而居約與之知喪非虛加之也重志之謂也此皆使人私</hi>
　<hi>欲不行閑邪復禮之意丁襄王二酉十八年</hi>三年<hi>晉襄四齊昭九衞成十一蔡莊二十二鄭穆四曹共二十九陳共八杞桓十三宋成十三秦穆三十六楚穆二</hi>
春王正月叔孫得臣會晉人宋人陳人衞人鄭人伐沈<lb/>
<pb n="8a"/>
沈潰音註<hi>沈音審汝南小國</hi>
　<hi>按左氏伐沈以其服於楚也沈潰民逃其上也五國皆稱人將非命卿也沈在汝南平輿縣北未嘗與中</hi>
　<hi>國會盟而南服於楚師入其境而民人逃㪚雖非義舉比於報復私怨之兵則有開矣故其辭無褒貶凡</hi>
　<hi>此類欲示後世用師者知權而本之以正也</hi>音註<hi>將去聲</hi>
夏五月王子虎卒音註<hi>王子虎王朝大夫</hi>
　<hi>王子虎不書爵譏之也天子内臣無外交或曰禮稱情而為之節文者也叔服新使乎我則宜有恩禮矣</hi>
　<hi>仲尼脱驂於舊館雖卒叔服可也夫脱驂於舊館惡夫涕之無從而為之者非禮之經也天子内臣無外</hi>
　<hi>交而以新使乎我致恩禮焉是以私情害公義失輕重之權矣</hi>音註<hi>驂音參</hi>
<pb n="8b"/>
秦人伐晉音註<hi>濟河焚舟晉人不出秦於是始伯西戎</hi>
　<hi>按左氏秦伯伐晉濟河焚舟封殽尸而還其稱人何也聖人作易以懲忿窒慾為損卦之象其辭曰損德</hi>
　<hi>之修也春秋諸侯之知德者鮮矣穆公初聽杞子之請違蹇叔之言其名為貪兵是慾而不能窒也及敗</hi>
　<hi>于殽歸作秦誓庶幾能改將窒其慾矣復起彭衙之師報殽函之役其名為憤兵是忿而不能懲也今乂</hi>
　<hi>濟河取郊人之稱斯師也何義哉晉人畏秦而不出穆公逞其忿而後悔自是見伐不報始能踐自誓之</hi>
　<hi>言矣是故於此貶而稱人備責之也</hi>
秋楚人圍江音註<hi>江近楚小國</hi>
雨螽于宋音註<hi>雨去聲螽音終</hi>
<pb n="9a"/>
冬公如晉<lb/>
十有二月己巳公及晉侯盟<lb/>
晉陽處父帥師伐楚以救江音註<hi>晉大夫書帥師於是始自士縠専盟書大夫處父専將書大夫於是常書大夫貶而後人之</hi>
　<hi>以者不以者也救江善矣其書以何楚嘗伐鄭矣齊桓公逺結江黄合九國之師于召陵然後伐鄭之謀</hi>
　<hi>罷又嘗圍宋矣晉文公許復曹衞會四國之師于城濮然後圍宋之役解今江國小而弱非能與宋鄭比</hi>
　<hi>楚人圍之必不待徹四境屯戍守禦之衆與宿衞盡行也當是時楚有覆載不容之罪晉主夏盟宜合諸</hi>
　<hi>侯聲罪致討命秦甲出武闗齊以東兵畧陳蔡而南處父等軍方城之外楚必震恐而江圍自解矣計不</hi>
<pb n="9b"/>
　<hi>出此乃獨遣一軍逺攻强國豈能濟乎故書伐楚以救江言救江雖善而所以救之者非其道矣此春秋</hi>
　<hi>紀用兵之法也戊襄王二戌十九年</hi>四年<hi>晉襄五齊昭十衞成十二蔡莊二十三鄭穆五曹共三十陳共九把桓十四宋成十四秦穆三十七楚穆三</hi>
春公至自晉<lb/>
夏逆婦姜于齊<lb/>
　<hi>逆皆稱女以未成婦而女者在父母家之所稱也徃逆而稱婦入國不書至何哉此春秋誅意之效也禫</hi>
　<hi>制未終思念娶事是不志哀而居約矣方逆也而已成為婦未至也而如在國中原其意而誅之也不稱</hi>
<pb n="10a"/>
　<hi>夫人姜氏者亦與有貶焉婦人不専行何以與有貶父母與有罪也文公不知敬其伉儷違禮而行使國</hi>
　<hi>亂子弑齊人不能鑒微知著冒禮而徃使其女不允於魯皆失於不正其始之過也夫婦之際人倫之首</hi>
　<hi>禮不可不謹也故交貶之以為後鑒</hi>
狄侵齊<lb/>
秋楚人滅江<lb/>
晉侯伐秦<lb/>
　<hi>晉人三敗秦師見報乃常情耳而穆公濟河焚舟則貶而稱人秦取王官及郊未至結怨如晉師之甚也</hi>
　<hi>襄公又報之於常情過矣而得稱爵何也聖人以常情待晉襄而以王事責秦穆所以異乎襄公忘親背</hi>
<pb n="10b"/>
　<hi>恵大敗秦師敗狄伐許怒魯侯之不朝也而以無禮施之是専尚威力先事加人莫知省德而後動也今</hi>
　<hi>又報秦不足罪矣穆公初敗于殽悔過自誓增修德政宜若過而知悔悔而能改又有濟河之役則非誓</hi>
　<hi>言之意所以備責之也然晉襄見伐而報猶無譏焉秦穆至是見伐而不報善可知矣不譏晉候所以深</hi>
　<hi>善秦伯春秋大改過嘉釋怨王者之事也故仲尼定書列秦誓於百篇之末以見悔過能改而不責人雖</hi>
　<hi>聖賢誥命不越此矣</hi>
衞侯使甯俞來聘<lb/>
冬十有一月壬寅夫人風氏薨<lb/>
　<hi>風氏僖公之母莊公妾也而稱夫人自是嫡妾亂矣語曰邦君之妻邦人稱之曰君夫人稱諸異邦曰寡</hi>
<pb n="11a"/>
　<hi>小君蓋敵體之稱也若夫妾媵則非敵矣其生亦以夫人之名稱號之其沒亦以夫人之禮卒葬之非所</hi>
　<hi>以正其分也以妾媵為夫人徒欲尊寵其所愛而不虞卑其身以妾母為夫人徒欲崇貴其所生而不虞</hi>
　<hi>賤其父卑其身則失位賤其父則無本越禮至是不亦悖乎夫禮庶子為君為其母無服不敢貳尊者也</hi>
　<hi>春秋於成風記其卒葬各以實書不為異辭者謹禮之所由變也已襄王三亥十年</hi>五年<hi>晉襄六齊昭十一衞成十三蔡莊二十四鄭穆六曹共三十一陳共十把桓十五宋成十五秦穆三十八楚穆四</hi>
春王正月王使榮叔歸含且賵音註<hi>榮叔周大夫也榮采地叔字也含戸暗反</hi>
<pb n="11b"/>
　<hi>珠玉曰含車馬曰賵歸含且賵者厚禮妾母也不稱天王者弗克若天也春秋繫王於天以定其名號者</hi>
　<hi>所履則天位也所治則天職也所勑而惇之者則天之所叙也所自而庸之者則天之所秩也所賞所刑</hi>
　<hi>者則天之所命而天之所討也夫婦人倫之本王法所尤謹者今成風以妾僭嫡王不能正又使大夫歸</hi>
　<hi>含賵焉而成之為夫人則王法廢人倫亂矣是謂弗克若天而悖其道非小失耳故特不稱天以謹之也</hi>
三月辛亥葬我小君成風<lb/>
　<hi>仲子雖聘非恵公之嫡也春秋之初尚以為疑故别為立宫而羽數特異此雖非禮之正然不祔於姑猶</hi>
　<hi>有辨焉至是成風書葬乃有二夫人祔廟而亂倫易紀無復辨矣故禮之失自成風始也</hi>
王使召伯來會葬音註<hi>召伯天子卿也召采地音邵伯爵也○王不稱天於追錫桓公<pb n="12a"/>見之至是再見貶也且文武之教著於南雅莫急於君夫人也桓以少篡長成風以庶亂嫡王道熄矣而莊襄不能正又從而褒賞之是以天命施之天討也是故皆不稱天</hi>
　<hi>王臣下聘桓公冢宰書名示貶而大夫再聘則無譏焉或以為從同同也或以為同則書重也成風薨王</hi>
　<hi>使榮叔歸含且賵旣不稱天矣又使召伯来會葬又與貶焉何也歸含且賵施於妾母已稠叠矣又使卿</hi>
　<hi>来會葬恩數有加焉是將祔之於廟也而致禮於成風盡矣聘一也含賵而又葬則其事益隆亂人倫廢</hi>
　<hi>王法甚矣再不稱天者聖人於此尤謹其戒而不敢畧也</hi>
夏公孫敖如晉<lb/>
秦人入鄀音註<hi>鄀國名音若本在商密秦楚之界上後遷南郡鄀縣</hi>
<pb n="12b"/>
秋楚人滅六音註<hi>六小國或作蓼按地譜夀州安豐縣有六國故城</hi>
冬十月甲申許男業卒音註<hi>僖公卒子昭公錫我立庚襄王三子十一年</hi>六年<hi>晉襄七卒齊昭十二衞成十四蔡莊二十五鄭穆七曹共三十二陳共十一杞桓十六宋成十六秦穆三十九楚穆五</hi>
春葬許僖公<lb/>
夏季孫行父如陳音註<hi>行父季友子</hi>
秋季孫行父如晉<lb/>
八月乙亥晉侯驩卒音註<hi>襄公卒明年子靈公夷臯立</hi>
<pb n="13a"/>
冬十月公子遂如晉葬晉襄公<lb/>
晉殺其大夫陽處父晉狐射姑出奔狄<lb/>
　<hi>公羊子曰晉殺其大夫陽處父則狐射姑曷為出奔射姑殺也射姑殺則其稱國以殺何君漏言也易曰</hi>
　<hi>不出户庭无咎何謂也子曰亂之所生則言語以為階君不密則失臣臣不密則失身幾事不密則害成</hi>
　<hi>是以君子慎密而不出也凡書殺者在上則稱君在下則稱氏人衆則稱人在微則稱盜君與臣同殺則</hi>
　<hi>稱國今殺處父者射姑耳君獨以漏言故亦預殺焉所以為後世戒也或以處父為侵官非歟曰人君用</hi>
　<hi>人失當則其國必危凡立于朝者舉當諌君況身為晉國之太傅邪若以為侵官將相大臣非其人百官</hi>
　<hi>有司失其職在位者當拱黙自全隂聽人主之所為至於顚危而不救則將焉用彼相乎率天下臣子為</hi>
<pb n="13b"/>
　<hi>持祿容身不忠之行以誤朝迷國者必此侵官之説夫</hi>音註<hi>射入聲或作夜</hi>
閏月不告月猶朝于廟音註<hi>告音谷朝音潮</hi>
　<hi>不告月者不告朔也不告朔則曷為不言朔也因月之虧盈而置閏是主乎月而有閏也故不言朔而言</hi>
　<hi>月占天時則以星授民事則以節候寒暑之至則以氣百官修其政於朝庶民服其事於野則主乎是焉</hi>
　<hi>耳矣閏不可廢乎曰迎日推策則有其數轉璣觀衡則有其象歸竒於扐以象閏數也斗指兩辰之間象</hi>
　<hi>也象數者天理也非人所能為也故以定時成歳者唐典也以詔王居門終月者周制也班告朔於邦國</hi>
　<hi>不以是為附月之餘而弗之數也猶朝于廟者幸其不已之詞子貢欲去告朔之餼羊子曰爾愛其羊我</hi>
　<hi>愛其禮<pb n="14a"/>辛襄王三丑十二年</hi>七年<hi>晉靈公夷臯元年齊昭十三衞成十五蔡莊二十六鄭穆八曹共三十三陳共十二把桓十七宋成十七卒秦康公罃元年楚穆六</hi>
春公伐邾三月甲戌取須句音註<hi>須句魯之封内屬國也僖公反其君之後邾復滅之書取易也句音俱</hi>
遂城郚音註<hi>郚魯邑因伐邾師以城郚備邾難郚音吾</hi>
夏四月宋公王臣卒音註<hi>成公卒昭公杵臼立</hi>
宋人殺其大夫音註<hi>宋人攻昭公并殺二大夫故以非罪書</hi>
　<hi>書宋人者國亂無政非君命而衆人擅殺之也大夫不名義繫於殺大夫而其名不足紀也</hi>音註<lb/>
<pb n="14b"/>
　<hi>不稱殺者及死者名殺者衆死者無罪</hi>
戊子晉人及秦人戰于令狐晉先蔑奔秦音註<hi>令抓晉地在河東令力呈反先蔑晉人蔑或作昧</hi>
　<hi>按左氏襄公卒太子㓜晉人欲立長君趙孟使先蔑如秦逆公子雍秦康公以師納之襄夫人日抱太子</hi>
　<hi>以啼于朝曰舎適嗣不立而外求君將焉寘此諸大夫畏逼乃背先蔑立靈公趙盾將中軍以禦秦潛師</hi>
　<hi>夜起敗秦師于令狐先蔑奔秦程氏以為晉不謝秦秦納不正皆罪也故稱人晉懼秦之不肯已而擊之</hi>
　<hi>是晉人為志乎是戰者也故書及其貶之如此者使後世臣子愼於廢立之際不可忽也治亂存亡繋國</hi>
　<hi>君之廢立事莫重於此矣而可以有誤乎奕者舉棋不定不勝其耦況置君而可以不定乎</hi>
<pb n="15a"/>
狄侵我西鄙<lb/>
秋八月公會諸侯晉大夫盟于扈音註<hi>扈鄭地音戸○不序諸侯㪚辭也晉於是始失伯也</hi>
　<hi>諸侯會晉趙盾盟于扈為晉侯立也趙盾内専廢置其君外强諸侯為此盟其不名者見大夫之强也諸</hi>
　<hi>侯不序見公之不及於會也文公怠惰事多廢緩旣約晉盟而復後至故隱其不及罪公之不能自强於</hi>
　<hi>政治魯自是日益衰矣</hi>
冬徐伐莒<lb/>
公孫敖如莒涖盟<lb/>
<pb n="15b"/>
<hi>壬襄王三十寅三年崩</hi>八年<hi>晉靈二齊昭十四衞成十六蔡莊二十七鄭穆九曹共三十四陳共十三把桓十八宋昭公杵臼元年秦康二楚穆七</hi>
春王正月<lb/>
夏四月<lb/>
秋八月戊申天王崩音註<hi>襄王崩子頃王立</hi>
冬十月壬午公子遂會晉趙盾盟于衡雍音註<hi>衡雍鄭地與扈相近</hi>
乙酉公子遂會雒戎盟于暴音註<hi>雒戎雒水名音洛蓋諸戎雜居洛水之間<pb n="16a"/>故曰雒戎暴鄭地</hi>
公孫敖如京師不至而復丙戌奔莒<lb/>
螽<lb/>
宋人殺其大夫司馬宋司城秉奔音註<hi>司馬公子卬也司城蕩意諸也皆昭公之黨</hi>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十四<lb/>
</p>
<p>
</p>
  </div>
</body>
</text>
</TEI>
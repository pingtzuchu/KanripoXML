<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集觧卷二十</head> <lb/>
    <p>
<pb n="1a"/>
欽定四庫全書<lb/>
　春秋集觧卷二十<lb/>
　　　　　　　　　　　　宋　吕本中　撰<lb/>
　　　襄公<lb/>
十年春公㑹晋侯宋公衞侯曹伯莒子邾<hi>公作邾婁下同</hi>子滕<lb/>
子薛伯杞伯小邾子齊世子光㑹吳于柤夏五月甲午<lb/>
遂滅偪<hi>榖作傅</hi>陽<lb/>
　左氏傳春㑹于柤㑹吳子夀夢也夏四月戊午㑹于<lb/>
<pb n="1b"/>
　　柤<hi>杜注經書春始行也</hi>晋荀偃士匄請伐偪陽而封宋向戌<lb/>
　　焉荀罃曰城小而固勝之不武弗勝為笑固請丙<lb/>
　　寅圍之弗克荀偃士匄請於荀罃曰水潦將降懼<lb/>
　　不能歸請班師知伯怒投之以机出於其間曰女<lb/>
　　成二事而後告余余恐亂命以不女違女既勤君<lb/>
　　而興諸侯牽帥老夫以至於此既無武守而又欲<lb/>
　　易余罪曰是實班師不然克矣七日不克必爾乎<lb/>
　　取之五月庚寅荀偃士匄帥卒攻偪陽親受矢石<lb/>
<pb n="2a"/>
　　甲午滅之以與向戌向戌辭乃予宋公晋以偪陽<lb/>
　　子歸獻於武宫謂之夷俘偪陽妘姓也使周内史<lb/>
　　選其族嗣納諸霍人<lb/>
　榖梁傳㑹又㑹外之也<hi>劉氏權衡曰榖梁曰外之也乎非也㑹于戚吳在何不外之</hi>
　　<hi>㑹于申淮夷亦在何不外之乎</hi>
　杜氏注柤楚地偪陽妘姓國今彭城傳陽縣也<lb/>
　吕氏曰中國諸侯徃與吳㑹宜示以禮義明以王制<lb/>
　　以同奬周室遂滅偪陽不道甚矣<lb/>
<pb n="2b"/>
公至自㑹<lb/>
　榖梁傳㑹夷狄不致惡事不致此其致何也存中國<lb/>
　　也中國有善事則并焉無善事則異之存之也故<lb/>
　　鄭伯逃歸陳侯致柤之㑹存中國也<lb/>
楚公子貞鄭公孫輒帥師伐宋<lb/>
　左氏傳六月楚子囊鄭子耳伐宋師於訾母庚午圍<lb/>
　　宋門於桐門<lb/>
晋師伐秦<lb/>
<pb n="3a"/>
　左氏傳九年秦景公使士雃乞師於楚將以伐晋楚<lb/>
　　子許之秋楚子師於武城以為秦援秦人侵晋晋<lb/>
　　饑弗能報也十年晋荀罃伐秦報其侵也<lb/>
秋莒人伐我東鄙<lb/>
　左氏傳莒人間諸侯之有事也故伐我東鄙<lb/>
公㑹晋侯宋公衞侯曺伯莒子邾<hi>公作邾婁下小邾同</hi>子齊世子<lb/>
光滕子薛伯杞伯小邾子伐鄭<lb/>
　左氏傳諸侯伐鄭齊崔杼使大子光先至於師故長<lb/>
<pb n="3b"/>
　　於滕己酉師於牛首<lb/>
　吕氏曰齊世子光序諸侯上主㑹者為之也春秋不<lb/>
　　改所以示譏言上下之無禮文専以強弱事勢為<lb/>
　　先後也<lb/>
冬盜殺鄭公子騑<hi>公榖作斐</hi>公子發公孫輒<lb/>
　左氏傳初子駟與尉止有爭將禦諸侯之師而黜其<lb/>
　　車子駟為田洫司氏堵氏侯氏子師氏皆䘮田焉<lb/>
　　故五族聚羣不逞之人因公子之徒以作亂<hi>杜氏注八</hi>
<pb n="4a"/>
　　<hi>年子駟所殺公子熈等之黨</hi>於是子駟當國子國為司馬子耳<lb/>
　　為司空子孔為司徒冬十月戊辰尉止司臣侯晋<lb/>
　　堵女父子師僕帥賊以入晨攻執政於西宫之朝<lb/>
　　殺子駟子國子耳子孔知之故不死<lb/>
　伊川先生觧盜殺三卿不稱大夫失卿職也<lb/>
　泰山孫氏曰盜者微賤之稱盜一日而殺三卿故列<lb/>
　　數之惡鄭伯失刑政<lb/>
　武夷胡氏傳卿大夫者國君之陪貳政之本也本強<lb/>
<pb n="4b"/>
　　則精神折衝聞有偃息談笑而却敵國之兵勝千<lb/>
　　里之難者矣乃至於身不能保而盜得殺之於朝<lb/>
　　安在其為陪貳乎故削其大夫為當官失職者鑒<lb/>
　　也<lb/>
戍鄭虎牢<lb/>
　左氏傳諸侯之師城虎牢而戍之晋師城梧及制士<lb/>
　　魴魏絳戍之鄭及晉平<lb/>
　武夷胡氏傳虎牢之城地不繫鄭者責在鄭也戍而<lb/>
<pb n="5a"/>
　　繫鄭者罪諸侯也曷為責鄭設險所以守國有是<lb/>
　　險而不能設犧牲玉帛待盟境上使其民人不享<lb/>
　　土利辛苦墊隘無所底告然後請成故城不繫鄭<lb/>
　　者責其不能有也曷為罪諸侯夫鄭人從楚固云<lb/>
　　不義然中國所以城之者非欲斷荆楚之路為鄭<lb/>
　　蔽也駐師阨險以逼之爾至是伐而復戍焉猶前<lb/>
　　志也則可謂以義服之乎故戍而繫鄭者若曰鄭<lb/>
　　國分地受諸天子非列國所得專所以罪諸侯也<lb/>
<pb n="5b"/>
　　聖人既以虎牢還繫於鄭又書楚公子貞帥師救<lb/>
　　鄭諸侯之罪益明矣夫以救許楚所以深罪諸侯<lb/>
　　不能保鄭肆其陵逼曾荆楚之不若也亦可為深<lb/>
　　切著明也哉<lb/>
楚公子貞帥師救鄭公至自伐鄭<lb/>
　左氏傳楚子囊救鄭十一月諸侯之師還鄭而南至<lb/>
　　於陽陵楚師不退知武子欲退曰今我逃楚楚必<lb/>
　　驕驕則可與戰矣欒黶曰逃楚晋之耻也我將獨<lb/>
<pb n="6a"/>
　　進師遂進己亥與楚師夾潁而軍子蟜曰諸侯既<lb/>
　　有成行必不戰矣從之將退不從亦退退楚必圍<lb/>
　　我猶將退也不如從楚亦以退之宵渉潁與楚人<lb/>
　　盟欒黶欲伐鄭師荀罃不可曰我實不能禦楚又<lb/>
　　不能庇鄭鄭何罪不如致怨焉而還今伐其師楚<lb/>
　　必救之戰而不克為諸侯笑丁未諸侯之師還侵<lb/>
　　鄭北鄙而歸楚人亦還<lb/>
　襄陵許氏曰書楚故鄭而致公知諸侯之避楚也避<lb/>
<pb n="6b"/>
　　楚侵鄭不書諱也<lb/>
十有一年春王正月作三軍<lb/>
　左氏傳季武子將作三軍告叔孫穆子曰請為三軍<lb/>
　　各征其軍穆子曰政將及子子必不能武子固請<lb/>
　　之穆子曰然則盟諸乃盟諸僖閎詛諸五父之衢<lb/>
　　正月作三軍三分公室而各有其一三子各毁其<lb/>
　　乗季氏使其乗之人以其役邑入者無征<hi>杜氏注使軍乗</hi>
　　<hi>之人率其邑役入季氏者無公征</hi>不入者倍征<hi>杜氏注不入季氏者則使公家倍征</hi>
<pb n="7a"/>
　　<hi>之設利病欲驅使入已</hi>孟氏使半為臣若子若弟<hi>杜氏注盡取子弟以</hi>
　　<hi>其父兄歸公</hi>不然不舍<hi>杜氏注制軍分民不如是則三家不舍其故而改作也</hi>
　杜氏注増立中軍萬二千五百人為軍<lb/>
　武夷胡氏傳三軍魯之舊也古者大國三軍次國二<lb/>
　　軍小國一軍魯侯封於曲阜地方數百里天下莫<lb/>
　　強焉及僖公時能復周公之宇而史克作頌其詩<lb/>
　　曰公車千乗說者以為大國之賦也又曰公徒三<lb/>
　　萬說者以為大國之軍也故知三軍魯之舊耳然<lb/>
<pb n="7b"/>
　　車而謂之公車則臣下無私乗也徒而謂之公徒<lb/>
　　則臣下無私民也若有侵伐諸卿更帥以出事畢<lb/>
　　則將歸於朝車復於甸甲散於兵卒還於邑將皆<lb/>
　　公家之臣兵皆公家之衆不相係也文宣以來政<lb/>
　　在私門襄公幼弱季氏益張廢公室之三軍而三<lb/>
　　家各有其一季氏盡征焉而舊法亡矣是以謂之<lb/>
　　作其明年季孫宿救台遂入鄆又其後享范獻子<lb/>
　　而公臣不能具三耦民不屬公可知也春秋書其<lb/>
<pb n="8a"/>
　　作舍以見昭公失國定公無正而兵權不可去公<lb/>
　　室有天下國家者之所宜鑒也<lb/>
　呂氏曰三軍舊制也數不必常以示稱也今魯無事<lb/>
　　而用常制勞民費財不尚德而覿武亂所由作也<lb/>
夏四月四卜郊不從乃不郊<lb/>
　榖梁傳夏四月不時也四卜郊非禮也<lb/>
鄭公孫舍之帥師侵宋<lb/>
　左氏傳鄭人患晋楚之故子展曰與宋為惡諸侯必<lb/>
<pb n="8b"/>
　　至吾從之盟楚師至吾又從之則晋怒甚矣晋能<lb/>
　　驟來楚將不能吾乃固與晋使疆楊之司惡於宋<lb/>
　　宋向戌侵鄭大獲子展曰師而伐宋可矣夏鄭子<lb/>
　　展侵宋<lb/>
公㑹晋侯宋公衞侯曹伯齊世子光莒子邾<hi>公作邾婁下同</hi>子<lb/>
滕子薛伯杞伯小邾子伐鄭<lb/>
　左氏傳四月諸侯伐鄭己亥齊大子光宋向戌先至<lb/>
　　於鄭門於東門其莫晉荀罃至於西郊東侵舊許<lb/>
<pb n="9a"/>
　　衞孫林父侵其北鄙六月諸侯㑹於北林師於向<lb/>
　　右還次於瑣圍鄭觀兵於南門西濟於濟隧鄭人<lb/>
　　懼乃行成<lb/>
秋七月己未同盟於亳<hi>公榖作京</hi>城北<lb/>
　左氏傳秋七月同盟于亳范宣子曰不慎必失諸侯<lb/>
　　諸侯道敝而無成能無貳乎乃盟載書曰凡我同<lb/>
　　盟母蕰年母壅利母保姦母留惡救災患恤禍亂<lb/>
　　同好惡奬王室或間兹命司慎司盟名山名川羣<lb/>
<pb n="9b"/>
　　神羣祀先王先公七姓十二國之祖明神殛之俾<lb/>
　　失其民隊命亾氏踣其國家<lb/>
　伊川先生觧鄭服而同盟也随復從楚伐宋云同見<lb/>
　　其反覆<lb/>
　杜氏注亳城鄭地<lb/>
公至自伐鄭<hi>榖梁傳不以㑹致盟後復伐鄭也</hi>
楚子鄭伯伐宋<lb/>
　左氏傳楚子囊乞旅於秦秦右大夫詹帥師從楚子<lb/>
<pb n="10a"/>
　　將以伐鄭鄭伯逆之丙子伐宋<lb/>
公㑹晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭㑹於蕭魚<lb/>
　左氏傳諸侯之師觀兵於鄭東門鄭人使王子伯駢<lb/>
　　行成甲戌晉趙武入盟鄭伯冬十月丁亥鄭子展<lb/>
　　出盟晋侯十二月戊寅㑹於蕭魚庚辰赦鄭囚皆<lb/>
　　禮而歸之納斥候禁侵掠鄭人賂晋侯以師悝師<lb/>
　　觸師蠲廣車軘車淳十五乗甲兵備凡兵車百乗<lb/>
<pb n="10b"/>
　　歌鐘二肆及其鎛磬女樂二八晋侯以樂之半賜<lb/>
　　魏絳曰子教寡人和諸戎狄以正諸華八年之中<lb/>
　　九合諸侯如樂之和無所不諧請與子樂之辭曰<lb/>
　　抑臣願君安其樂而思其終也書曰居安思危思<lb/>
　　則有備有備無患敢以此規<lb/>
　伊川先生觧諸侯數月之間再伐鄭鄭之反覆可知<lb/>
　　鄭又服而請㑹不書鄭㑹謂其不可信也而晉悼<lb/>
　　公推至誠以待人信之不疑至哉誠之能感人也<lb/>
<pb n="11a"/>
　　自此鄭不背晋者二十四年<lb/>
　杜氏注蕭魚鄭地<lb/>
　劉氏意林㑹于蕭魚鄭伯如㑹歟則宜以如㑹書乞<lb/>
　　盟歟則宜以乞盟書今一皆沒之獨稱㑹何哉曰<lb/>
　　春秋嘉善矜不能而成人之美悼公之服鄭也有<lb/>
　　道其信義著於諸侯非一日之積此善之可嘉者<lb/>
　　也鄭伯之欲從中國也亦非一日之積逼於楚之<lb/>
　　強而未果此不能之可矜者也然則晉之取鄭鄭<lb/>
<pb n="11b"/>
　　之下晉不始於㑹蕭魚之日其信已在前矣至其<lb/>
　　㑹也諸侯以小息中國以小安是乃有貴乎約信<lb/>
　　者也其義不言而喻不盟而壹故畧其文以見其<lb/>
　　實蓋春秋成人之美之意也故以戰伐為事者殘<lb/>
　　人民敝財用未必能下敵也以盟誓為信者繁犧<lb/>
　　牲費辭令未必能合衆也今示以救災患恤禍亂<lb/>
　　同好惡奬王室而逺人服矣為天下豈可以詐力<lb/>
　　哉<lb/>
<pb n="12a"/>
　蘇氏曰鄭與㑹也八年鄭人侵蔡獲蔡公子燮自是<lb/>
　　晉楚争鄭五年之間晉人四以諸侯伐鄭楚輒救<lb/>
　　之晉用知罃之謀未嘗與楚人戰至是楚不能應<lb/>
　　遂全師以服鄭於是鄭固與晉二十餘年楚不能<lb/>
　　爭雖城濮之克不能過也<lb/>
公至自㑹<lb/>
　榖梁傳伐而後㑹不以伐鄭致得鄭伯之辭也<lb/>
　伊川先生觧兵不加鄭故書至自㑹<lb/>
<pb n="12b"/>
　髙郵孫氏曰春秋書至者或以前事或以後事蓋皆<lb/>
　　擇其重者伐鄭重於同盟則至以伐㑹而得鄭重<lb/>
　　於徒伐則至以㑹蓋皆其重也<lb/>
楚人執鄭行人良霄<lb/>
　左氏傳九月諸侯悉師以復伐鄭鄭人使良霄太宰<lb/>
　　石<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>如楚告將服於晉楚人執之<lb/>
　杜氏注良霄公孫輒子伯有也<lb/>
　陸氏纂例啖子曰凡稱行人而執以其事執也<hi>言為使事</hi>
<pb n="13a"/>
　　不稱行人而執以已執也<lb/>
　襄陵許氏曰書執良霄見楚力盡於是矣<lb/>
冬秦人伐晉<lb/>
　左氏傳秦庶長鮑庶長武帥師伐晋以救鄭鮑先入<lb/>
　　晉地士魴禦之少秦師而弗設備壬午武濟自輔<lb/>
　　氏與鮑交伐晉師己丑秦晉戰於櫟晉師敗績易<lb/>
　　秦故也<lb/>
十有二年春王三月莒人伐我東鄙圍台<hi>榖作邰下同</hi>
<pb n="13b"/>
　杜氏注琅邪費縣南有台亭<lb/>
　泰山孫氏曰莒背蕭魚之㑹伐我東鄙圍台<lb/>
季孫宿帥師救台遂入鄆<hi>公作運</hi>
　公羊傳大夫無遂事此其言遂何公不得為政爾<lb/>
　杜氏注鄆莒邑<lb/>
　泰山孫氏曰季孫宿受命救台不受命入鄆季孫宿<lb/>
　　帥師救台遂入鄆専也<lb/>
　武夷胡氏傳鄆莒邑也遂者生事也入者逆詞也大<lb/>
<pb n="14a"/>
　　夫無遂事受命而救台不受命而入鄆惡季孫宿<lb/>
　　之專權使公不得有為於其國也或曰古者命將<lb/>
　　得專制閫外之事有可以安國家利社稷者専之<lb/>
　　可也曰此為境外言之也台在邦域之中而専行<lb/>
　　之非有無君之心者不敢為也昭公逐定無正夫<lb/>
　　豈一朝一夕之故哉其所由來者漸矣<lb/>
夏晉侯使士魴<hi>公作彭</hi>來聘<lb/>
　左氏傳晉士魴來聘且拜師<lb/>
<pb n="14b"/>
　襄陵許氏曰晉悼服鄭抑楚而聘魯善持勝矣詩曰<lb/>
　　肆不殄厥愠亦不隕厥聞<lb/>
秋九月吳子乗卒<lb/>
　左氏傳吴壽夢卒<lb/>
　襄陵許氏曰楚自共王以後不大為中國患者以壽<lb/>
　　夢緫兵而議其後<lb/>
冬楚公子貞帥師侵宋<lb/>
　左氏傳冬楚子囊秦庶長無地伐宋師於楊梁以報<lb/>
<pb n="15a"/>
　　晉之取鄭也<lb/>
公如晉<lb/>
　左氏傳公如晉朝且拜士魴之辱<lb/>
十有三年春公至自晋<lb/>
夏取邿<hi>公作詩</hi>
　左氏傳夏邿亂分為三師救邿遂取之<lb/>
　杜氏注邿小國也任城亢父縣有邿亭<lb/>
　劉氏傳邿者何附庸之國也<lb/>
<pb n="15b"/>
　襄陵許氏曰晉始息民是以楚侵宋不報魯取邿不<lb/>
　　討取無大亂而已<lb/>
秋七月庚辰楚子審卒<lb/>
　左氏傳秋楚共王卒<lb/>
冬城防<lb/>
　左氏傳冬城防書事時也於是將早城臧武仲請俟<lb/>
　　畢農事<lb/>
　襄陵許氏曰鄭役既息魯政有裕則知取邿以為利<lb/>
<pb n="16a"/>
　　城防以為安而已矣<lb/>
十有四年春王正月季孫宿叔老㑹晉士匄齊人宋人<lb/>
衞人鄭公孫蠆曹人莒人邾人滕人薛人杞人小邾人<lb/>
㑹吴于向<lb/>
　左氏傳十三年吴侵楚飬由基奔命子庚以師繼之<lb/>
　　養叔曰吳乗我喪謂我不能師也必易我而不戒<lb/>
　　子為三覆以待我我請誘之子庚從之戰于庸浦<lb/>
　　大敗吳師十四年春吳告敗于晉㑹于向為吳謀<lb/>
<pb n="16b"/>
　　楚故也范宣子數吳之不德也以退吳人<lb/>
　陸氏纂例趙子曰魯書二卿志非度也<lb/>
　武夷胡氏傳使舉上客而叔老並書者以内卿行則<lb/>
　　不得不書矣季孫宿以卿為介而不使之免叔老<lb/>
　　介於宿而不敢避蓋兩失之雖晉人輕其幣而敬<lb/>
　　其使於君命使人之體豈為得哉<lb/>
二月乙未朔日有食之<lb/>
夏四月叔孫豹㑹晋荀偃齊人宋人衞北宫括<hi>公作結</hi>鄭<lb/>
<pb n="17a"/>
公孫蠆曹人邾<hi>公作邾婁下同</hi>人滕人薛人杞人小邾人伐秦<lb/>
　左氏傳夏諸侯之大夫從晉侯伐秦以報櫟之役也<lb/>
　　晋侯待於竟使六卿帥諸侯之師以進及涇不濟<lb/>
　　叔向見叔孫穆子穆子賦匏有苦葉叔向退而具<lb/>
　　舟魯人邾人先濟鄭子蟜衞北宫懿子見諸侯之<lb/>
　　師而勸之濟濟涇而次秦人毒涇上流師人多死<lb/>
　　鄭司馬子蟜帥鄭師以進師皆從之至於棫林不<lb/>
　　獲成焉荀偃令曰雞鳴而駕塞井夷竈唯余馬首<lb/>
<pb n="17b"/>
　　是瞻欒黶曰晋國之命未是有也余馬首欲東乃<lb/>
　　歸下軍從之伯游曰吾令實過悔之何及多遺秦<lb/>
　　禽乃命大還晋人謂之遷延之役<lb/>
己未衞侯<hi>公有衎字</hi>出奔齊<lb/>
　左氏傳衞獻公戒孫文子寗恵子食皆服而朝日旰<lb/>
　　不召而射鴻於囿二子從之不釋皮冠而與之言<lb/>
　　二子怒孫文子如戚孫蒯入使公飲之酒使大師<lb/>
　　歌巧言之卒章大師辭師曺請為之初公有嬖妾<lb/>
<pb n="18a"/>
　　使師曺誨之琴師曹鞭之公怒鞭師曺三百故師<lb/>
　　曺欲歌之以怒孫子以報公公使歌之遂誦之蒯<lb/>
　　懼告文子文子曰君忌我矣弗先必死并帑於戚<lb/>
　　而入公使子蟜子伯子皮與孫子盟於丘宫孫子<lb/>
　　皆殺之四月己未子展奔齊公如鄄使子行於孫<lb/>
　　子孫子又殺之公出奔齊齊人以郲寄衛侯衞人<lb/>
　　立公孫剽孫林父寗殖相之以聼命於諸侯<lb/>
　杜氏注諸侯之䇿書孫寗逐衞侯春秋以其自取奔<lb/>
<pb n="18b"/>
　　亡之禍故諸侯失國者皆不書逐君之賊也<lb/>
　劉氏意林奔而名者兩君之辭剽已立矣而衎不名<lb/>
　　何耶曰春秋雖亂世君不君臣不臣至於劫奪之<lb/>
　　禍尚皆有縁而作窮惡極亂猶不為也今剽以公<lb/>
　　族秉國政交於諸侯有日矣親逐其君而自取之<lb/>
　　惡有甚焉故絶其兩君之稱以見所惡也叔武攝<lb/>
　　位而鄭不名剽簒國而衎不名其不名也同而所<lb/>
　　以不名異叔武稱子而剽稱侯稱子者讓之意也<lb/>
<pb n="19a"/>
　　稱侯者篡之實也故曰貴賤不嫌同號美惡不嫌<lb/>
　　同辭為春秋者安可弗察也<lb/>
　武夷胡氏傳案左氏衞寗殖將死語其子曰吾得罪<lb/>
　　於君名在諸侯之䇿曰孫林父寗殖出其君夫所<lb/>
　　謂諸侯之䇿則列國之史也諸侯則若晋若魯是<lb/>
　　也史則若晋之乗魯之春秋是也今春秋書衞侯<lb/>
　　出奔齊而不曰孫林父寗殖出其君者蓋仲尼筆<lb/>
　　削不因舊史之文也欲知經之大義深考舊文筆<lb/>
<pb n="19b"/>
　　削之不同其得之矣或曰孫寗出君衆所同疾史<lb/>
　　䇿書之是也聖人曷為掩姦藏惡不暴其罪而以<lb/>
　　歸咎人主何哉曰臣而逐君其罪已明矣人君擅<lb/>
　　一國之名寵神之主而民之望也愛之如父母仰<lb/>
　　之如日月敬之如神明畏之如雷霆何可出也所<lb/>
　　為見逐無乃肆於民上縱其滛虐以棄天地之性<lb/>
　　乎故衞衎出奔使宗祝告亾且告無罪而定姜曰<lb/>
　　有罪若何告無春秋端本清源之書故不書所逐<lb/>
<pb n="20a"/>
　　之臣而以自奔為名所以警乎人君者為後世鑒<lb/>
　　非聖人莫能修之謂此類也<lb/>
莒人侵我東鄙<lb/>
秋楚公子貞帥師伐楚<lb/>
　左氏傳秋楚子為庸浦之役故子囊師于棠以伐吳<lb/>
　　吳不出而還子囊殿以吳為不能而弗儆吳人自<lb/>
　　臯舟之隘要而擊之楚人不能相救吳人敗之獲<lb/>
　　楚公子宜榖<lb/>
<pb n="20b"/>
冬季孫宿㑹晋士匄宋華閱衞孫林父鄭公孫蠆莒人<lb/>
邾人于戚<lb/>
　左氏傳晉侯問衞故於中行獻子對曰不如因而定<lb/>
　　之衞有君矣冬㑹於戚謀定衞也<lb/>
　襄陵許氏曰衞人立剽非正也而謀定之則正弗勝<lb/>
　　矣林父在㑹是以知其謀定剽也<lb/>
十有五年春宋公使向戌來聘二月己亥及向戌盟于<lb/>
劉<lb/>
<pb n="21a"/>
　左氏傳宋向戌來聘且尋盟<hi>杜氏注報二年豹之聘尋十一年亳之盟</hi>
劉夏逆王后于齊<lb/>
　左氏傳官師從單靖公逆王后於齊卿不行非禮也<lb/>
　　<hi>杜氏注官師劉夏也天子官師非卿也天子不親昬使上卿逆而公監之</hi>
　公羊傳劉夏者何天子之大夫也劉者何邑也<lb/>
　杜氏注劉采地夏名也<lb/>
　泰山孫氏曰劉魯地<lb/>
　髙郵孫氏曰天子無親逆之禮逆后則使三公春秋<lb/>
<pb n="21b"/>
　　書逆王后者二祭公行得禮而又書之者譏遂事<lb/>
　　也劉夏之逆則以非三公而譏之也春秋二百四<lb/>
　　十二年周王十三其逆后者惟二是知非禮則書<lb/>
　　之也<lb/>
　武夷胡氏傳劉夏何以不稱使不與天子之使夏也<lb/>
　　㛰姻人倫之本王后天下之母劉夏士也士而逆<lb/>
　　后是不重人倫之本而輕天下之母矣然則何使<lb/>
　　卿徃逆公監之禮也官師從單靖公逆王后于齊<lb/>
<pb n="22a"/>
　　書劉夏而不書靖公是知卿徃逆公監之禮也春<lb/>
　　秋㛰姻得禮者常事不書<lb/>
　吕氏曰春秋之世天子諸侯皆無力於為善之意委<lb/>
　　靡不振亦任之而已爾劉夏士也而使逆后其違<lb/>
　禮而無為善之意可知也<lb/>
夏齊侯伐我北鄙圍成公救成至遇季孫宿叔孫豹帥<lb/>
師城成郛<lb/>
　左氏傳夏齊侯圍成貳於晋故也於是乎城成郛<lb/>
<pb n="22b"/>
　公羊傳其言至遇何不敢進也<lb/>
　吕氏曰救成至遇不敢進也畏齊如此而無強自為<lb/>
　　善多進善人以立其國之意襄公之不才亦可知<lb/>
　　也又曰成郛壊而城之苟完而已當世君臣所以<lb/>
　　為國者如是而已寜有逺慮乎<lb/>
　常山劉氏曰武備不謹城邑見圍救患當速乃復畏<lb/>
　　避公之所為可知矣季孫宿叔孫豹帥師城成郛由<lb/>
　　不能救故成郛見壊而城也<lb/>
<pb n="23a"/>
秋八月丁巳日有食之<lb/>
邾人伐我南鄙冬十有一月癸亥晉侯周卒<lb/>
　左氏傳秋邾人伐我南鄙使告於晋晋將為㑹以討<lb/>
　　邾莒晋侯有疾乃止冬晋悼公卒遂不克㑹<lb/>
　襄陵許氏曰政在君則民一民一則國強政在臣則<lb/>
　　民二民二則國弱魯自成襄失政大夫並竊國靈<lb/>
　　齊與邾莒交伐其國不競甚矣則是無故民分於<lb/>
　　三桓故也<lb/>
<pb n="23b"/>
十有六年春王正月𦵏晋悼公<lb/>
三月公㑹晋侯宋公衛侯鄭伯曹伯莒子邾子薛伯杞<lb/>
伯小邾子于溴梁戊寅大夫盟<lb/>
　左氏傳春葬晋悼公平公即位改服修官烝於曲沃<lb/>
　　<hi>杜氏注傳言晋將有溴梁之㑹故速𦵏</hi>警守而下㑹於溴梁命歸侵<lb/>
　　田以我故執邾宣公莒犂比公且曰通齊楚之使<lb/>
　　晋侯與諸侯宴於温使諸大夫舞曰歌詩必類齊<lb/>
　　髙厚之詩不類荀偃怒且曰諸侯有異志矣使諸<lb/>
<pb n="24a"/>
　　大夫盟髙厚髙厚逃歸於是叔孫豹晉荀偃宋向<lb/>
　　戍衞寗殖鄭公孫蠆小邾之大夫盟曰同討不庭<lb/>
　公羊傳諸侯皆在是其言大夫盟何信在大夫也何<lb/>
　　言乎信在大夫徧刺天下之大夫也曷為徧刺天<lb/>
　　下之大夫君若贅旒然<lb/>
　榖梁傳溴梁之㑹諸侯失正矣諸侯㑹而曰大夫盟<lb/>
　　正在大夫也諸侯在而不曰諸侯之大夫大夫不<lb/>
　　臣也<lb/>
<pb n="24b"/>
　杜氏注𦵏晉悼公踰月而𦵏速也溴水名出河内軹<lb/>
　　縣東南至温入河<lb/>
　泰山孫氏曰案三年公會單子晉侯宋公衛侯鄭伯<lb/>
　　莒子邾子齊世子光己未同盟于雞澤陳侯使袁<lb/>
　　僑如㑹戊寅叔孫豹及諸侯之大夫及陳袁僑盟<lb/>
　　言諸侯之大夫此直曰戊寅大夫盟不言諸侯之<lb/>
　　大夫者雞澤之㑹諸侯始失政也至于溴梁則又<lb/>
　　甚矣溴梁之㑹政在大夫也政在大夫故不言諸<lb/>
<pb n="25a"/>
　　侯之大夫不言諸侯之大夫者大夫無諸侯故也<lb/>
　　溴梁晉地<lb/>
　髙郵孫氏曰論語曰天下有道禮樂征伐自天子出<lb/>
　　天下無道禮樂征伐自諸侯出自諸侯出蓋十世<lb/>
　　希不失矣自大夫出五世希不失矣陪臣執國命<lb/>
　　三世希不失矣孔子之所謂十世則隠桓之時也<lb/>
　　所謂五世則宣成之時也春秋始隠桓天下之禮<lb/>
　　樂征伐出於諸侯而王道絶矣宣成以前諸侯之<lb/>
<pb n="25b"/>
　　大夫尚多稱人宣成以後魯宋齊晉蔡衛陳鄭八<lb/>
　　國之大夫㑹盟侵伐名氏悉書無復更稱人者於<lb/>
　　時六卿専晉三桓擅魯齊之政出於崔髙衛之政<lb/>
　　歸於孫寗天下諸侯之國政無不在於大夫者孔<lb/>
　　子傷之始於隠桓而春秋作隠桓至於襄昭凡十<lb/>
　　世矣<lb/>
　蘇氏曰牡丘之㑹諸侯既次於匡書曰公孫敖帥師<lb/>
　　及諸侯之大夫救徐雞澤之㑹諸侯既盟而陳侯<lb/>
<pb n="26a"/>
　　使袁僑如㑹書曰叔孫豹及諸侯之大夫及陳袁<lb/>
　　僑盟今諸侯既㑹將使大夫盟髙厚髙厚逃歸則<lb/>
　　書曰豹及諸侯之大夫盟可矣獨書曰大夫盟何<lb/>
　　也荀偃怒而使大夫盟髙厚欲以強服諸侯則政<lb/>
　　在大夫也自是晋政在六卿故獨書大夫盟言無<lb/>
　　君也<lb/>
　武夷胡氏傳上二年春正月㑹於向十有四國之大<lb/>
　　夫也夏四月㑹伐秦十有三國之大夫也冬㑹於<lb/>
<pb n="26b"/>
　　戚七國之大夫也此三㑹皆國之大事也而使大<lb/>
　　夫皆専之而諸使皆不與焉是列國之君不自為<lb/>
　　政弗躬弗親禮樂征伐已自大夫出矣况悼公既<lb/>
　　沒晉平初立無先公之明也君若贅旒而大夫張<lb/>
　　亦宜矣豈一朝一夕之故哉善惡積於至微而不<lb/>
　　可揜常情忽於未兆而不預謀荀偃怒大夫盟而<lb/>
　　晋靖公廢趙籍韓䖍魏斯為諸侯之勢見矣有國<lb/>
　　者謹於禮而不敢忽此春秋以待後世之意也<lb/>
<pb n="27a"/>
晉人執莒子邾子以歸<lb/>
　左氏傳以我故執邾宣公莒犂比公且曰通齊楚之<lb/>
　　使<lb/>
　劉氏意林晉人知莒子邾子之可以討矣而未知己<lb/>
　　之不可討也用亂治亂用不肖治不肖禍乃始作<lb/>
　　非正本之意也沈同問孟子燕可伐與孟子曰可<lb/>
　　沈同伐燕齊人以孟子為勸之也孟子曰可彼如<lb/>
　　曰孰可伐之則將曰為天吏則可以伐之譬猶殺<lb/>
<pb n="27b"/>
　　人者而問曰人可殺與亦將應之曰可彼如曰孰<lb/>
　　可殺之則將曰為士師者可殺之今以燕伐燕曷<lb/>
　　為勸之哉夫孟子可謂知本矣<lb/>
　泰山孫氏曰晉平溴梁之㑹方退執莒子邾子以歸<lb/>
　　又不歸於京師非所以宗諸侯也<lb/>
　髙郵孫氏曰僖二十一年諸侯㑹楚執宋公經不再<lb/>
　　言楚人執之所以罪中國之諸侯從盟主以㑹楚<lb/>
　　子楚執其盟主而諸侯㑹於溴梁將以號令而安<lb/>
<pb n="28a"/>
　　之也㑹而執二國之君春秋罪之故曰晉人也楚<lb/>
　　外裔晉中國于楚則不責于晉則責之有知與無<lb/>
　　知者異也<lb/>
齊侯伐我北鄙<lb/>
夏公至自㑹<lb/>
五月甲子地震<lb/>
叔老㑹鄭伯晉荀偃衞寗殖宋人伐許<lb/>
　左氏傳許男請遷於晉諸侯遂遷許許大夫不可晉<lb/>
<pb n="28b"/>
　　人歸諸侯<hi>杜氏注唯以其師討許之不肯遷</hi>鄭子蟜聞將伐許遂<lb/>
　　相鄭伯以從諸侯之師穆叔從公<hi>杜氏注從公歸</hi>齊子帥<lb/>
　　師㑹晉荀偃夏六月次於棫林庚寅伐許次于函<lb/>
　　氏<lb/>
　襄陵許氏曰晉卿主兵而先鄭伯者臣不可過君也<lb/>
秋齊侯伐我北鄙圍成<lb/>
　左氏傳秋齊使圍成孟孺子速儌之齊侯曰是好勇<lb/>
　　去之以為之名速遂塞海陘而還<lb/>
<pb n="29a"/>
大雩<lb/>
冬叔孫豹如晉<lb/>
　左氏傳冬穆叔如晉聘且言齊故晉人曰以寡君之<lb/>
　　未禘祀與民之未息不然不敢㤀穆叔曰以齊人<lb/>
　　之朝夕釋憾於敝邑之地是以大請敝邑之急朝<lb/>
　　不及夕引領西望曰庶㡬乎比執事之間恐無及<lb/>
　　也<lb/>
十有七年春王二月庚午邾子牼<hi>公穀並作瞷</hi>卒<lb/>
<pb n="29b"/>
　杜氏注宣公也<lb/>
宋人伐陳<lb/>
　左氏傳春宋莊朝伐陳獲司徒卭卑宋也<lb/>
夏衞石買帥師伐曹<lb/>
　左氏傳衞孫蒯田於曹隧飲馬於重丘毁其缾重丘<lb/>
　　人閉門而訽之曰親逐而君爾父為厲是之不憂<lb/>
　　而何以田為夏衛石買孫蒯伐曹取重丘曹人愬<lb/>
　　於晉<lb/>
<pb n="30a"/>
秋齊侯伐我北鄙圍桃<hi>公作洮</hi>髙厚<hi>公榖作齊髙厚</hi>帥師伐我北<lb/>
鄙圍防<lb/>
　左氏傳齊人以其未得志於我故秋齊侯伐我北鄙<lb/>
　　圍桃髙厚圍臧紇於防師自陽闗逆臧孫至於旅<lb/>
　　松郰叔紇臧疇臧賈帥甲三百宵犯齊師送之而<lb/>
　　復齊師去之<lb/>
　杜氏注桃魯地弁縣東南有桃虚<lb/>
　泰山孫氏曰案十五年齊侯伐我北鄙圍成十六年<lb/>
<pb n="30b"/>
　　齊侯伐我北鄙圍成此年齊侯伐我北鄙圍桃髙<lb/>
　　厚伐我北鄙圍防三年之中君臣加兵於魯者四<lb/>
　　此齊之不道亦可知也<lb/>
九月大雩<lb/>
宋華臣出奔陳<lb/>
　左氏傳宋華閱卒華臣弱臯比之室使賊殺其宰華<lb/>
　　吴宋公聞之曰臣也不唯其宗室是暴大亂宋國<lb/>
　　之政必逐之左師曰臣也亦卿也大臣不順國之<lb/>
<pb n="31a"/>
　　恥也不如蓋之乃舍之十一月甲午國人逐瘈狗<lb/>
　　瘈狗入於華臣氏國人從之華臣懼遂奔陳<lb/>
冬邾人伐我南鄙<lb/>
　左氏傳冬邾人伐我南鄙為齊故也<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集觧卷二十<lb/>
</p>
<p>
</p>
  </div>
</body>
</text>
</TEI>
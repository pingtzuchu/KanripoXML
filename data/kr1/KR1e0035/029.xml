<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷二十九</head> <lb/>
    <p>
<pb n="1a"/>
欽定四庫全書<lb/>
　春秋集解卷二十九<lb/>
　　　　　　　　　　　　宋　吕本中　撰<lb/>
　　　哀公<hi>名蒋定公子敬王二十六年即位諡法恭仁短折曰哀</hi>
元年春王正月公即位<lb/>
楚子陳侯隨侯許男圍蔡<lb/>
　左氏傳春楚子圍蔡報柏舉也里而栽廣丈髙倍夫<lb/>
　　屯晝夜九日如子西之素蔡人男女以辨使疆於<lb/>
<pb n="1b"/>
　　江汝之間而還蔡於是乎請遷於吳<lb/>
　杜氏注定六年鄭滅許此復見者盖楚封之<lb/>
　武夷胡氏傳案左氏曰報柏舉也蔡人男女以辨使<lb/>
　　疆於江汝之間夫男女以辨則是降也疆於江汝<lb/>
　　則遷其國也而獨書圍蔡何也蔡嘗以吳師入郢<lb/>
　　昭王奔隨壊宗廟徙祭器撻平王之墓矣至是楚<lb/>
　　國復寧帥師圍蔡降其衆遷其國而春秋書之略<lb/>
　　者見蔡宜得報而楚子復讐之事可恕也聖人本<lb/>
<pb n="2a"/>
　　無怨而怨出於不怨故議讐之輕重有至於不與<lb/>
　　共戴天者今楚人禍及宗廟辱逮父母若包羞忍<lb/>
　　恥而不能一洒之則不可以有立而天理滅矣故<lb/>
　　特書圍蔡而稱爵恕楚之罪詞也<lb/>
　襄陵許氏曰隨列諸侯許復有國王霸不作夷狄擅<lb/>
　　命矣<lb/>
鼷䑕食郊牛<hi>穀有角字</hi>改卜牛夏四月辛巳郊<lb/>
　榖梁傳此該郊之變而道之也於變之中又有變焉<lb/>
<pb n="2b"/>
　　鼷䑕食郊牛角改卜牛志不敬也郊牛日展斛角<lb/>
　　而知傷展道盡矣郊自正月至於三月郊之時也<lb/>
　　夏四月郊不時也五月郊不時也夏之始可以承<lb/>
　　春以秋之末承春之始盖不可矣九月用郊用者<lb/>
　　不宜用者也郊三卜禮也四卜非禮也五卜彊也<lb/>
　　卜免牲者吉則免之不吉則否牛傷不言傷之者<lb/>
　　傷自牛作也故其辭緩全曰牲傷曰牛未牲曰牛<lb/>
　　其牛一也其所以為牛者異有變而不郊故卜免<lb/>
<pb n="3a"/>
　　牛也已牛矣其尚卜免之何也禮與其亡也寧有<lb/>
　　嘗置之上帝矣故卜而後免之不敢專也卜之不<lb/>
　　吉則如之何不免安置之繫而待六月上甲始庀<lb/>
　　牲然後左右之子之所言者牲之變也而曰我一<lb/>
　　該郊之變而道之何也我以六月上甲始庀牲十<lb/>
　　月上甲始繫牲十一月十二月牲雖有變不道也<lb/>
　　待正月然後言牲之變此乃所以該郊郊享道也<lb/>
　　貴其時大其禮其養牲雖小不備可也子不志三<lb/>
<pb n="3b"/>
　　月卜郊何也郊自正月至於三月郊之時也我以<lb/>
　　十二月下辛卜正月上辛如不從則以正月下辛<lb/>
　　卜二月上辛如不從則以二月下辛卜三月上辛<lb/>
　　如不從則不郊矣<lb/>
　武夷胡氏傳鼷䑕食郊牛改卜牛志不敬也夏四月<lb/>
　　郊書不時也四卜非禮也五卜彊也全曰牲傷曰<lb/>
　　牛已牛矣其尚卜免之何也嘗置之上帝矣故卜<lb/>
　　而後免之不敢專也昔者周公郊祀后稷以配天<lb/>
<pb n="4a"/>
　　此成王亮隂之時位冢宰攝國政行天子之事也<lb/>
　　魯何以得郊成王追念周公有大勲勞於天下而<lb/>
　　欲尊魯故賜以重祭得郊禘大雩然則可乎孔子<lb/>
　　曰魯之郊禘非禮也周公其衰矣欲尊魯而賜以<lb/>
　　人臣不得用之禮樂豈所以康周公也哉天子祭<lb/>
　　天地諸侯祭社稷大夫祭五祀庶人祭其祖此定<lb/>
　　理也今魯得郊以為常事春秋欲削而不書則無<lb/>
　　以見其失禮盡書之乎則有不勝書者故聖人因<lb/>
<pb n="4b"/>
　　其失禮之中又有失焉者則書於策所謂由性命<lb/>
　　而發言也聖人奚容心哉因事而書以誌其失為<lb/>
　　後世戒其垂訓之義大矣<lb/>
秋齊侯衞侯伐晉<lb/>
　左氏傳秋八月齊侯衞侯㑹於乾侯救范氏也師及<lb/>
　　齊師衛孔圉鮮虞人伐晉取棘蒲<lb/>
　襄陵許氏曰楚得專封王道盡矣晉受衆伐霸統亡<lb/>
　　矣春秋之變至是而窮<lb/>
<pb n="5a"/>
冬仲孫何忌帥師伐邾<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田<lb/>
　左氏傳春伐邾将伐絞邾人愛其土故賂以漷沂之<lb/>
　　田而受盟<lb/>
　榖梁傳取漷東田漷東未盡也及沂西田沂西未盡<lb/>
　　也<lb/>
　泰山孫氏曰案襄十九年取邾田自漷水今三卿帥<lb/>
<pb n="5b"/>
　　師伐邾又取漷東田及沂西田故列數之以重其<lb/>
　　惡<lb/>
　襄陵許氏曰中國無霸諸侯並争陵歴不忌矯奪不<lb/>
　　厭盖自伐晉以後無復寧嵗矣<lb/>
癸巳叔孫州仇仲孫何忌及邾子盟于句繹<lb/>
　榖梁傳三人伐而二人盟何也各盟其得也<lb/>
　杜氏注句繹邾地<lb/>
　劉氏傳曷為三人伐而二人盟季孫臨之叔仲成之<lb/>
<pb n="6a"/>
　　季孫之汰也盖自謂猶君矣<lb/>
　武夷胡氏傳曷為列書三卿哀公得國不張公室三<lb/>
　　卿並将魯衆悉行伐國取地以盟其君而已不與<lb/>
　　焉適越之辱兆矣定公之薨邾子來奔喪事魯恭<lb/>
　　矣而不免於見伐徒自辱焉不知以禮為國之故<lb/>
　　也邾在邦域之中不加矜恤而諸卿相繼伐之既<lb/>
　　取其田而又彊與之盟不知以義睦鄰之故也故<lb/>
　　詳書以著其罪三人伐則曷為二人盟盟者各盟<lb/>
<pb n="6b"/>
　　其所得也莫彊乎季孫何獨無得季氏四分公室<lb/>
　　有其二昭公伐意如叔孫氏救意如而昭公孫陽<lb/>
　　虎囚桓子孟孫氏救桓子而陽虎奔今得邾田盖<lb/>
　　季氏以歸二家而不取也<lb/>
夏四月丙子衛侯元卒<lb/>
滕子來朝<lb/>
晉趙鞅帥師納衛世子蒯聵于戚<lb/>
　左氏傳初衛侯遊於郊子南僕<hi>注子南靈公子郢也</hi>公曰余無<lb/>
<pb n="7a"/>
　　子将立女不對他日又謂之對曰郢不足以辱社<lb/>
　　稷君其改圗君夫人在堂三揖在下君命祗辱夏<lb/>
　　衛靈公卒夫人曰命公子郢為大子君命也對曰<lb/>
　　郢異於他子且君沒於吾手若有之郢必聞之且<lb/>
　　亡人之子輙在乃立輙六月乙酉晉趙鞅納衛大<lb/>
　　子于戚<lb/>
　公羊傳戚者何衛之邑也曷為不言入於衛父有子<lb/>
　　子不得有父也<lb/>
<pb n="7b"/>
　陸氏微㫖傳言蒯聵雖出奔而靈公未嘗有命廢之<lb/>
　　故言猶當立其子也<lb/>
　武夷胡氏傳世子不言納位其所固有國其所宜居<lb/>
　　謂之儲副則無所事乎納矣凡公子出奔復而得<lb/>
　　國者其順且易則曰歸有奉焉則曰自其難也則<lb/>
　　曰入不稱納矣況世子哉今趙鞅帥師以蒯聵復<lb/>
　　國而書納者見蒯聵無道為國人之所不受也國<lb/>
　　人不受而稱世子者罪衛人之拒之也所以然者<lb/>
<pb n="8a"/>
　　縁蒯聵出奔靈公未嘗有命廢之而立他子及公<lb/>
　　之卒大臣又未嘗謀於國人數蒯聵之罪選公子<lb/>
　　之賢者以主其國乃從輙之所欲而君之以子拒<lb/>
　　父此其所以稱世子也人莫不愛其親而志於殺<lb/>
　　莫不敬其父而忘其喪莫不慈其子欲其子之富<lb/>
　　且貴也而奪其位蒯聵之於天理逆矣何疑於廢<lb/>
　　黜然父雖不父子不可以不子輙乃據國而與之<lb/>
　　争可乎故特係納衛世子蒯聵于戚於趙鞅帥師<lb/>
<pb n="8b"/>
　　之下而鞅不知義靈公與衛國大臣不能早正國<lb/>
　　家之本以致禍亂其罪皆見矣<lb/>
　吕氏曰蒯聵與輙固無責矣然聖人備書之者以為<lb/>
　　天下之惡無所不有故春秋所書無所不戒固聖<lb/>
　　人委曲垂教使天下盡反人道之正而不憚煩也<lb/>
秋八月甲戌晉趙鞅帥師及鄭罕<hi>公作軒</hi>逹帥師戰于鐵<lb/>
<hi>公作栗</hi>鄭師敗績<lb/>
　左氏傳秋八月齊人輸范氏粟鄭子姚子般送之士<lb/>
<pb n="9a"/>
　　吉射逆之趙鞅禦之遇於戚甲戌将戰郵無恤御<lb/>
　　簡子衛大子為右登鐵上鄭人擊簡子中肩斃於<lb/>
　　車中獲其蠭旗大子救之以戈鄭師北獲温大夫<lb/>
　　趙羅大子復伐之鄭師大敗獲齊粟千車<lb/>
　杜氏注鐵在城南<lb/>
冬十月𦵏衛靈公<lb/>
　杜氏注七月而𦵏緩<lb/>
十有一月蔡遷于州來<lb/>
<pb n="9b"/>
蔡殺其大夫公子駟<lb/>
　左氏傳吳洩庸如蔡納聘而稍納師師畢入衆知之<lb/>
　　<hi>杜氏注元年蔡請遷于吳中悔故因聘襲之</hi>蔡侯告大夫殺公子駟以<lb/>
　　說哭而遷墓冬蔡遷于州來<lb/>
　武夷胡氏傳州來吳所滅也蔡雖請遷於吳而中悔<lb/>
　　吳人如蔡納聘而師畢入蔡侯告大夫殺公子駟<lb/>
　　以說哭而遷墓如此則實吳人之所遷也而經以<lb/>
　　自遷為文何也楚既䧏蔡使疆於江汝蔡人聽命<lb/>
<pb n="10a"/>
　　而遷師矣復倍楚請遷於吳而又自悔也其謀之<lb/>
　　不臧甚矣夫遷國大事也盤庚五遷利害甚明衆<lb/>
　　猶胥怨不適有居至於丁寧反覆播告之修而後<lb/>
　　定也今蔡介於吳楚二大國之間倍楚誑吳及其<lb/>
　　事急又委罪於執政其誰之咎也故經以自遷為<lb/>
　　文而殺公子駟則書大夫而稱國言君與用事大<lb/>
　　臣擅殺之也放公孫獵則書大夫而稱人言國亂<lb/>
　　無政衆人擅放之也駟與獵其以請遷於吳為非<lb/>
<pb n="10b"/>
　　者乎而委之罪以說誰敢復有盡忠而與謀其國<lb/>
　　者哉<lb/>
三年春齊國夏衛石曼姑帥師圍戚<lb/>
　左氏傳春齊衛圍戚求援於中山<lb/>
　穀梁傳此衛事也其先國夏何也子不圍父也不繫<lb/>
　　戚於衛者子不有父也<lb/>
　劉氏傳此衛戚也曷為不曰圍衛戚子之義不可以<lb/>
　　加乎父也曼姑主兵以圍戚則其先齊國夏何臣<lb/>
<pb n="11a"/>
　　之義亦不可以加其君也冉有謂子貢曰夫子為<lb/>
　　衛君乎子貢曰諾吾将問之入曰伯夷叔齊何人<lb/>
　　也孔子曰古之賢人也曰怨乎孔子曰求仁而得<lb/>
　　仁又何怨子貢出曰夫子不為也<lb/>
　髙郵孫氏曰欲圍戚者衛也而主兵以齊盖聖人之<lb/>
　　意以蒯聵為世子而衞輙拒之以子拒父而又圍<lb/>
　　之其罪不待誅絶而可見也齊大國又世盟主諸<lb/>
　　侯不道父子争國明大義以正之可也乃助其子<lb/>
<pb n="11b"/>
　　以圍其父推之主兵所以深罪之也<lb/>
　武夷胡氏傳主兵者衞也何以序齊為首罪齊人與<lb/>
　　衞之為惡而黨之也公孫文仲主兵伐鄭而序宋<lb/>
　　為首以誅殤公石曼姑主兵圍戚而序齊為首以<lb/>
　　誅國夏訓天下後世討亂臣賊子之法也古者孫<lb/>
　　從祖又孫氏王父之字考於廟制昭常為昭穆常<lb/>
　　為穆不以父命辭王父命禮也輙雖由嫡孫得立<lb/>
　　然非有靈公之命安得云受之王父辭父命哉故<lb/>
<pb n="12a"/>
　　冉有謂子貢曰夫子為衞君乎子貢曰諾吾将問<lb/>
　　之入曰伯夷叔齊何人也曰古之賢人也曰怨乎<lb/>
　　曰求仁而得仁又何怨出曰夫子不為也伯夷以<lb/>
　　父命為尊而讓其弟叔齊以天倫為重而讓其兄<lb/>
　　仲尼以為求仁而得仁者也然則為輙者奈何宜<lb/>
　　辭於國曰若以父為有罪将從王父之命則有社<lb/>
　　稷之鎮公子在我焉得為君以為無罪則國乃世<lb/>
　　子之所有也天下豈有無父之國哉烏有父不慈<lb/>
<pb n="12b"/>
　　子不孝争利其國滅天理而可為者乎<lb/>
夏四月甲午地震<lb/>
五月辛夘桓宫僖宫災<lb/>
　左氏傳夏五月辛夘司鐸火火踰公宫桓僖災<lb/>
　榖梁傳言及則祖有尊卑由我言之則一也<lb/>
　劉氏傳桓僖久矣其宫何以存不毁也曷為不毁三<lb/>
　　家者出於桓立於僖以是為恱者也<lb/>
　髙郵孫氏曰桓公者哀公之十世祖也僖公者哀公<lb/>
<pb n="13a"/>
　　之七世祖也諸侯五廟而十世七世之廟存焉盖<lb/>
　　非禮也矣<lb/>
　武夷胡氏傳桓僖親盡矣或謂祖有功宗有徳所以<lb/>
　　勸也則如之何曰孝子慈孫氏其祖考仁也或七<lb/>
　　廟或五廟自是以衰禮也奚問其功徳之有無也<lb/>
　　必若此言是子孫得選擇其祖宗而尊事之矣豈<lb/>
　　理也哉<lb/>
季孫斯叔孫州仇帥師城啓<hi>公作開</hi>陽<lb/>
<pb n="13b"/>
　杜氏注魯黨范氏故懼晉比年四城啓陽今琅邪開<lb/>
　　陽縣<lb/>
　襄陵許氏曰所城近敵故帥師焉元年䑕食郊牛三<lb/>
　　年地震宗廟災變異之弗圗而取田城邑兵役相<lb/>
　　繼可謂天命矣中失而外鍵本亡而末務此魯之<lb/>
　　季世也<lb/>
宋樂髠帥師伐曹<lb/>
秋七月丙子季孫斯卒<lb/>
<pb n="14a"/>
　左氏傳秋季孫有疾命正常曰無死南孺子之子男<lb/>
　　也則以告而立之女也則肥也可<hi>肥康子也</hi>季孫卒康<lb/>
　　子即位既𦵏康子在朝南氏生男正常載以如朝<lb/>
　　告曰夫子有遺言命其圉臣曰南氏生男則以告<lb/>
　　於君與大夫而立之今生矣男也敢告遂奔衛康<lb/>
　　子請退公使共劉視之則或殺之矣乃討之<lb/>
蔡人放其大夫公孫獵于吳<lb/>
冬十月癸夘秦伯卒<lb/>
<pb n="14b"/>
叔孫州仇仲孫何忌帥師圍邾<lb/>
四年春王二<hi>公作三月</hi>月庚戌盜殺<hi>公榖作弑</hi>蔡侯申<lb/>
　左氏傳春蔡昭侯将如吳諸大夫恐其又遷也承公<lb/>
　　孫翩逐而射之入於家人而卒以兩矢門之衆莫<lb/>
　　敢進文之鍇後至曰如牆而進多而殺二人鍇執<lb/>
　　弓而先翩射之中肘鍇遂殺之故逐公孫辰而殺<lb/>
　　公孫姓公孫盱<hi>杜氏曰盱即霍也</hi>
　公羊傳弑君賤者窮諸人此其稱盜以弑何賤乎賤<lb/>
<pb n="15a"/>
　　者也賤乎賤者孰謂謂罪人也<lb/>
　劉氏傳蔡有由矣其又曰申何逺也古者不諱及周<lb/>
　　而後諱諱之日舎故而諱新舎之禮也名之非禮<lb/>
　　也舎之何以禮逺也天子及七諸侯及五大夫及<lb/>
　　三士及二舎之禮則名之何以非禮大夫之諱不<lb/>
　　舉諸其家妻之諱不舉諸其側以為盡人心也古<lb/>
　　者諸侯或為禘或為祫雖毁廟必升食於大廟有<lb/>
　　諱之道存焉爾<lb/>
<pb n="15b"/>
　泰山孫氏曰盜者微賤之稱不言殺者賤盜也其曰<lb/>
　　盜殺蔡侯申責蔡臣子不能距難<lb/>
　武夷胡氏傳案左氏蔡侯将如吳諸大夫恐其又遷<lb/>
　　也公孫翩逐而射之卒然則翩非微者其以盜稱<lb/>
　　何也蔡侯倍楚誑吳又委罪於執政其謀國如是<lb/>
　　則信義俱亡禮文並棄無以守身而自衛夫人得<lb/>
　　而害之矣故變文書盜以警有國之君也翩弑君<lb/>
　　而略其名氏姓與霍皆翩之黨稱國以殺而不去<lb/>
<pb n="16a"/>
　　其官者二公孫盖嘗謀國不使其君至於是而弗<lb/>
　　見庸者也故書法如此而或者以翩非微者而稱<lb/>
　　盜蘇轍以為求名而不得非也天下豈有欲求弑<lb/>
　　君之名春秋又惜此名而不與者哉<lb/>
蔡公孫辰出奔吳<lb/>
　左氏傳解併在上<lb/>
𦵏秦惠公<lb/>
宋人執小邾子<lb/>
<pb n="16b"/>
夏蔡殺其大夫公孫<hi>公有歸字</hi>姓公孫霍<lb/>
　左氏傳解在上<lb/>
晉人執戎蠻<hi>公作曼</hi>子赤歸于楚<lb/>
　左氏傳夏楚人既克夷虎乃謀北方左司馬眅申公<lb/>
　　夀餘葉公諸梁致蔡於負函致方城之外於繒關<lb/>
　　襲梁及霍<hi>注梁河南梁縣西南故城也梁南有霍陽山皆蠻子之邑也</hi>單浮餘<lb/>
　　圍蠻氏蠻氏潰蠻子赤奔晉隂地司馬起豐析與<lb/>
　　狄戎以臨上雒左師軍於菟和右師軍於倉野使<lb/>
<pb n="17a"/>
　　謂隂地之命大夫士蔑曰晉楚有盟好惡同之若<lb/>
　　将不廢寡君之願也不然将通於少習以聽命士<lb/>
　　蔑請諸趙孟趙孟曰晉國未寧安能惡於楚必速<lb/>
　　與之士蔑乃致九州之戎将裂田以與蠻子而城<lb/>
　　之且将為之卜蠻子聽卜遂執之與其五大夫以<lb/>
　　畀楚師於三户<lb/>
　公羊傳赤者何戎曼子之名也其言歸於楚何子北<lb/>
　　宫子曰辟霸晉而京師楚也<lb/>
<pb n="17b"/>
　武夷胡氏傳其曰晉人云者罪之也蠻子赤何以名<lb/>
　　戎故也無罪見執亦書名外之也文公執曹伯則<lb/>
　　曰畀宋人今此曷云歸於楚歸於楚者猶曰京師<lb/>
　　楚也晉主夏盟為日久矣不競至此春秋所惡<lb/>
　吕氏曰昭十六年楚子誘戎蠻子殺之戎蠻近楚之<lb/>
　　地故晉人執其君而歸於楚畏楚之彊也春秋之<lb/>
　　世諸侯專視彊弱以相侵伐以相取下動失其正<lb/>
　　人理滅絶不道之極也<lb/>
<pb n="18a"/>
城西郛<lb/>
六月辛丑亳<hi>公作蒲</hi>社災<lb/>
　公羊傳亡國之社盖揜之揜其上而柴其下<lb/>
　榖梁傳亳社者亳之社也亳亡國也亡國之社以為<lb/>
　　廟屏戒也其屋亡國之社不得逹上也<lb/>
　杜氏注亳社殷社諸侯有之所以戒亡國<lb/>
　蘇氏曰亳社商社也周之滅商也以其社賜諸侯所<lb/>
　　謂亡國之社也亡國之社必屋故災也<lb/>
<pb n="18b"/>
秋八月甲寅滕子結卒<lb/>
冬十有二月𦵏蔡昭公<lb/>
𦵏滕頃公<lb/>
五年春城毗<hi>公作比</hi>
夏齊侯伐宋<lb/>
晉趙鞅帥師伐衛<lb/>
　左氏傳夏趙鞅伐衞范氏之故也遂圍中牟<lb/>
秋九月癸酉齊侯杵<hi>公作處</hi>臼卒<lb/>
<pb n="19a"/>
　左氏傳齊燕姬生子不成而死諸子鬻姒之子荼嬖<lb/>
　　公疾使國惠子髙昭子立荼寘羣公子於萊秋齊<lb/>
　　景公卒冬十月公子嘉公子駒公子黔奔衛公子<lb/>
　　鉏公子陽生來奔<lb/>
冬叔還如齊<lb/>
閏月葬齊景公<lb/>
　劉氏傳閏不書此何以書喪其閏數也喪曷為以閏<lb/>
　　數喪之以月筭者以閏數以年筭者不以閏數<lb/>
<pb n="19b"/>
六年春城邾瑕<hi>公作葭</hi>
　杜氏注備晉也任城亢父縣北有邾婁城<lb/>
　襄陵許氏曰定哀十六年間凡八城邑魯既不得事<lb/>
　　晉諸侯方争是以髙城深池務守其國以捍禍亂<lb/>
　　隠虞至矣雖然使魯能修其政如治城者則天下<lb/>
　　歸之豈特僅僅自守而已是以譏也三年以來嵗<lb/>
　　書城邑以著魯無徳政勞民薦數如此後雖城邑<lb/>
　　不復志矣<lb/>
<pb n="20a"/>
晉趙鞅帥師伐鮮虞<lb/>
　左氏傳春晉伐鮮虞治范氏之亂也<lb/>
吳伐陳<lb/>
　左氏傳吳伐陳復修舊怨也楚子曰吾先君與陳有<lb/>
　　盟不可以不救乃救陳師於城父<lb/>
夏齊國夏及髙張來奔<lb/>
　左氏傳齊陳乞偽事髙國者又謂諸大夫曰二子恃<lb/>
　　得君而欲謀二三子盍及其未作也先諸大夫從<lb/>
<pb n="20b"/>
　　之夏六月戊辰陳乞鮑牧及諸大夫以甲入於公<lb/>
　　宫昭子聞之與惠子乘如公戰於荘敗國人追之<lb/>
　　國夏奔莒遂及髙張晏圉弦施來奔<lb/>
　杜氏注二子阿君廢長立少既受命又不能全書名<lb/>
　　罪之也<lb/>
　蘇氏曰齊景公無適子諸子鬻姒之子荼嬖公疾使<lb/>
　　國夏及髙張立荼寘羣公子於萊公卒陳乞将立<lb/>
　　陽生乃與諸大夫謀先逐髙國<lb/>
<pb n="21a"/>
　襄陵許氏曰親臣去則國體輕國體輕則君徳降故<lb/>
　　必奔髙國而後陳乞弑君之謀得肆矣<lb/>
叔還㑹吳于柤<lb/>
秋七月庚寅楚子軫卒<lb/>
　左氏傳秋七月楚子在城父将救陳卜戰不吉卜退<lb/>
　　不吉王曰然則死也再敗楚師不如死命公子申<lb/>
　　為王不可則命公子結亦不可則命公子啓五辭<lb/>
　　而後許将戰王有疾庚寅昭王攻大冥卒於城父<lb/>
<pb n="21b"/>
　　子閭退曰君王舎其子而讓羣臣敢忘君乎與子<lb/>
　　西子期謀潜師閉塗逆越女之子章立之而後還<lb/>
齊陽生入于齊<lb/>
　左氏傳八月齊陳僖子使召公子陽生逮夜至於齊<lb/>
　　國人知之僖子使子士之母養之與饋者皆入冬<lb/>
　　十月丁夘立之将盟鮑子醉而往其臣差車鮑點<lb/>
　　曰此誰之命也陳子曰受命於鮑子遂誣鮑子曰<lb/>
　　子之命也鮑子曰女忘君之為孺子牛而折其齒<lb/>
<pb n="22a"/>
　　乎而背之也悼公稽首曰吾子奉義而行者也若<lb/>
　　我可不必亡一大夫若我不可不必亡一公子義<lb/>
　　則進否則退敢不唯子是從廢興無以亂則所願<lb/>
　　也鮑子曰誰非君之子乃受盟使胡姬以安孺子<lb/>
　　如賴去鬻姒殺王甲拘江說囚王豹於句竇之丘<lb/>
　伊川先生解稱齊陽生見景公廢長立少以啓亂也<lb/>
　武夷胡氏傳陽生曷為不稱公子非先君之子也為<lb/>
　　人子者無以有己則以父母之心為心者景公命<lb/>
<pb n="22b"/>
　　荼世其國矣已則篡荼而自立是自絶於先君豈<lb/>
　　復得為先君之子也不稱公子誅不子也陽生不<lb/>
　　子則曷為繫之齊春秋端本之書也正其本則事<lb/>
　　理陽生之不子也其誰使之然也不有廢長立少<lb/>
　　以啓亂者乎故齊景問政於孔子孔子對曰君君<lb/>
　　臣臣父父子子君不君則臣不臣父不父則子不<lb/>
　　子以陽生繫之齊著亂之所由生也<lb/>
齊陳乞弑其君荼<hi>公作舎</hi>
<pb n="23a"/>
　左氏傳公使朱毛告於陳子曰微子則不及此然君<lb/>
　　異於器不可以二器二不匱君二多難敢布諸大<lb/>
　　夫僖子不對而泣曰君舉不信羣臣乎以齊國之<lb/>
　　困困又有憂少君不可以訪是以求長君庶亦能<lb/>
　　容羣臣乎不然夫孺子何罪毛復命公悔之毛曰<lb/>
　　君大訪於臣子而圗其小可也使毛遷孺子於駘<lb/>
　　不至殺諸野幕之下𦵏諸殳冒淳<lb/>
　杜氏注弑荼者朱毛與陽生也而書陳乞所以明乞<lb/>
<pb n="23b"/>
　　立陽生而荼見弑則禍由乞始也楚比劫立陳乞<lb/>
　　流涕子家憚老皆疑於免罪故春秋明而書之以<lb/>
　　為弑主<lb/>
　髙郵孫氏曰陽生入齊而陳乞弑君則是陽生與聞<lb/>
　　乎弑也不以陽生首惡者陽生之入陳乞召之荼<lb/>
　　之弑陳乞為之加陽生以弑君之罪則陳乞廢立<lb/>
　　之迹不明書陽生之入而陳乞弑君則陳乞之惡<lb/>
　　著而陽生與有罪也<lb/>
<pb n="24a"/>
冬仲孫何忌帥師伐邾<lb/>
宋向巢帥師伐曹<lb/>
七年春宋皇瑗帥師侵鄭<lb/>
　左氏傳春宋師侵鄭鄭叛晉故也<lb/>
　襄陵許氏曰定十五年老丘之役鄭宋始搆怨至是<lb/>
　　復侵九年取鄭師于雍丘十三年取宋師于嵒<lb/>
晉魏曼多帥師侵衛<lb/>
　左氏傳晉師侵衛衛不服也<lb/>
<pb n="24b"/>
夏公㑹吳于鄫<hi>榖作繒</hi>
　左氏傳夏公㑹吳于鄫吳來徴百牢子服景伯對曰<lb/>
　　先王未之有也吳人曰宋百牢我魯不可以後宋<lb/>
　　且魯牢晉大夫過十吳王百牢不亦可乎景伯曰<lb/>
　　晉范鞅貪而棄禮以大國懼敝邑故敝邑十一牢<lb/>
　　之君若以禮命於諸侯則有數矣若亦棄禮則有<lb/>
　　淫者矣周之王也制禮上物不過十二以為天之<lb/>
　　大數也今棄周禮而曰必百牢亦惟執事吳人弗<lb/>
<pb n="25a"/>
　　聽乃與之反自鄫以吳為無能為也<lb/>
　杜氏注鄫今琅邪鄫縣<lb/>
秋公伐邾八月己酉入邾以邾子益來<lb/>
　左氏傳季康子欲伐邾乃饗大夫以謀之子服景伯<lb/>
　　曰小所以事大信也大所以保小仁也背大國不<lb/>
　　信<hi>大國吳也</hi>伐小國不仁孟孫曰二三子以為何如<hi>怪諸</hi>
　　<hi>大夫不言故指問之</hi>惡賢而逆之對曰禹合諸侯於塗山執<lb/>
　　玉帛者萬國<hi>諸大夫對也</hi>今其存者無數十焉惟大不<lb/>
<pb n="25b"/>
　　字小小不事大也知必危何故不言魯徳如邾而<lb/>
　　以衆加之可乎<hi>孟孫忿荅大夫</hi>不樂而出<hi>季孟異佞直不同故罷饗</hi>秋<lb/>
　　伐邾及范門猶聞鐘聲大夫諫不聽茅成子請告<lb/>
　　於吳不許曰魯擊柝聞於邾吳二千里不三月不<lb/>
　　至何及於我成子以茅叛師遂入邾處其公宫衆<lb/>
　　師晝掠邾衆保於繹師宵掠以邾子益來獻於亳<lb/>
　　社囚諸負瑕邾茅夷鴻以束帛乘韋自請救於吳<lb/>
　　曰魯弱晉而逺吳以陵我小國若夏盟於鄫衍秋<lb/>
<pb n="26a"/>
　　而背之四方諸侯其何以事君且魯賦八百乘君<lb/>
　　之貳也邾賦六百乘君之私也以私奉貳唯君圗<lb/>
　　之吳子從之<lb/>
　榖梁傳以者不以者也益之名惡也<hi>范氏注惡其不能死社稷</hi>
　辨疑趙子曰來者至内之辭<lb/>
　劉氏傳孰入之公也公則何以不言公諱也曷為諱<lb/>
　　公一闔廬也邾子益何以名賤之也賤之奈何虜<lb/>
　　服也<lb/>
<pb n="26b"/>
　蘇氏曰在外曰以歸在内曰以來内外之别也<lb/>
　武夷胡氏傳春秋隠君之惡故滅國書取婉以成章<lb/>
　　而不失其實也恃強陵弱無故伐人而入其國處<lb/>
　　其宫晝夜掠以其君來獻於亳社囚於負瑕此天<lb/>
　　下之惡也吳師為是克東陽齊人為是取吾二邑<lb/>
　　辱國亦甚矣何以備書於策而不諱乎聖人道隆<lb/>
　　而徳大人之有惡務去之而不積也則不念其惡<lb/>
　　而進之矣以邾子益來惡也歸邾子益於邾是知<lb/>
<pb n="27a"/>
　　其為惡能去之而不積也故書以邾子來而不諱<lb/>
　　者欲見後書歸邾子之為能去其惡而與之也聖<lb/>
　　人之情見矣明此然後可以操賞罰之權不明乎<lb/>
　　此以操賞罰之權而能濟者鮮矣<lb/>
宋人圍曹冬鄭駟宏帥師救曹<lb/>
　左氏傳宋人圍曹鄭桓子思曰宋人有曹鄭之患也<lb/>
　　不可以不救冬鄭師救曹侵宋<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷二十九<lb/>
</p>
<p>
</p>
  </div>
</body>
</text>
</TEI>
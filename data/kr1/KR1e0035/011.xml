<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷十一</head> <lb/>
    <p>
<pb n="1a"/>
欽定四庫全書<lb/>
　春秋集解卷十一<lb/>
　　　　　　　　　　　　宋　吕本中　撰<lb/>
　　　僖公<lb/>
十有八年春王正月宋公<hi>公有㑹字</hi>曹伯衛人邾<hi>公作邾婁</hi>人伐<lb/>
齊夏師救齊五月戊寅宋師及齊師戰于甗齊師敗績<lb/>
　左氏傳宋襄公以諸侯伐齊三月齊人殺無虧齊人<lb/>
　　將立孝公不勝四公子之徒遂與宋人戰夏五月<lb/>
<pb n="1b"/>
　　宋敗齊師于甗立孝公而還<lb/>
　榖梁傳非伐喪也善救齊也<lb/>
　伊川先生解書宋及曲在宋也奉少以奪長其罪大<lb/>
　　矣齊師敗績書敗責齊臣也<lb/>
　杜氏注甗齊地<lb/>
　劉氏傳伐齊以納公子昭也伐齊以納公子昭則何<lb/>
　　以不曰納齊公子昭於齊不與納也納公子昭非<lb/>
　　正也納公子昭之為非正奈何齊桓公之夫人三<lb/>
<pb n="2a"/>
　　皆無子桓公好内多内寵長衛姬生無虧小衛姬<lb/>
　　生元鄭姬生昭葛嬴生潘密姬生商人宋華子生<lb/>
　　雍六人者莫之適立桓公死六人皆欲為後國人<lb/>
　　立無虧昭出奔宋宋襄公率諸侯伐齊納焉立嫡<lb/>
　　以長不以賢立子以貴不以長貴均以年年均以<lb/>
　　徳納公子昭非正也<lb/>
　武夷胡氏傳伐齊之喪奉少奪長其罪大故其責詳<lb/>
　　書師救齊者善魯也救者善則伐者惡矣凡書救<lb/>
<pb n="2b"/>
　　者未有不善之也書狄救齊者許狄也許夷狄則<lb/>
　　罪諸夏矣許之曷為不稱人深著中國諸侯之罪<lb/>
　　也凡伐者為客受伐者為主今齊人受伐以宋為<lb/>
　　主者曲在宋也凡師直為壯曲為老書齊師敗績<lb/>
　　者責齊臣也或曰桓公管仲嘗屬孝公於宋襄以<lb/>
　　為世子矣則何以不可立乎曰不能制命雖天王<lb/>
　　欲撫鄭伯以從楚春秋猶以大義裁之而不與也<lb/>
　　桓公君臣乃欲以私愛亂長幼之節其可哉獨不<lb/>
<pb n="3a"/>
　　見宣王與仲山甫爭魯侯戲括之事其後如之何<lb/>
　　也春秋深罪宋公大義明矣<lb/>
狄救齊<lb/>
　榖梁傳善救齊也<lb/>
　襄陵許氏曰桓公攘服夷狄雖恃兵力亦以禮讓恩<lb/>
　　信能結其心觀狄之救楚之盟有以見公之遺烈<lb/>
　　矣<lb/>
秋八月丁亥葬齊桓公<lb/>
<pb n="3b"/>
　武夷胡氏傳桓公九合諸侯不以兵車威令加乎四<lb/>
　　海幾於改物雖名方伯實行天子之事然而不能<lb/>
　　慎終如始付託非人柩方在殯四鄰謀動其國家<lb/>
　　而莫之恤至於九月而後葬以此見功利之在人<lb/>
　　淺矣春秋明道正義不急近功不規小利於齊桓<lb/>
　　晉文之事有貶而無過褒以此<lb/>
冬邢人狄人伐衛<lb/>
　左氏傳邢人狄人伐衛圍菟圃衛侯以國讓父兄子<lb/>
<pb n="4a"/>
　　弟及朝衆曰苟能治之燬請從焉衆不可而後師<lb/>
　　于訾婁狄師還<lb/>
　榖梁傳狄其稱人何也善累而後進之伐衛所以救<lb/>
　　齊也功近而徳逺矣<lb/>
　髙郵孫氏曰衛嘗見滅於狄而齊桓封之齊桓死未<lb/>
　　逾年爾而衛人與諸侯伐之邢人自以復存者桓<lb/>
　　公也於是不忍齊之見伐而衛之無恩也與狄人<lb/>
　　伐之春秋書之曰邢人狄人伐衛中國則外之焉<lb/>
<pb n="4b"/>
　　而狄則人焉稱之曰人所以見中國之亂人理亡<lb/>
　　泯而彼為有人也<lb/>
十有九年春王三月宋人執滕子嬰齊<lb/>
　左氏傳宋人執滕宣公<lb/>
　武夷胡氏傳執之是非决於稱人與稱爵而見執者<lb/>
　　則以名與不名知其罪之在也經書見執於人者<lb/>
　　悉皆不名而滕子獨名是亦有罪焉爾夫以齊桓<lb/>
　　之盛九合諸侯不以兵車雖江黄逺國猶相繼來<lb/>
<pb n="5a"/>
　　盟而滕介齊宋之間不與衣裳之㑹者三十有七<lb/>
　　年及宋襄繼起又不尊事大國其見執則有由矣<lb/>
　　書名著其罪也苟為有罪其見執固冝宋何以稱<lb/>
　　人不得為伯討乎執雖以罪不歸於京師則稱人<lb/>
　　惡其専也歸於京師而執非其罪則稱人惡其濫<lb/>
　　也<lb/>
夏六月宋公<hi>公作人</hi>曹人邾<hi>公作邾婁下同</hi>人盟于曹南<lb/>
　劉氏傳曹南者何曹之南也<lb/>
<pb n="5b"/>
鄫<hi>榖作繒下同</hi>子㑹盟于邾<hi>公有婁字下同</hi>己酉邾人執鄫子用之<lb/>
　左氏傳宋公使邾文公用鄫子於次睢之社欲以屬<lb/>
　　東夷司馬子魚曰古者六畜不相為用小事不用<lb/>
　　大牲而况敢用人乎祭祀以為人也民神之主也<lb/>
　　用人其誰饗之齊桓公存三亡國以屬諸侯義士<lb/>
　　猶曰薄徳今一㑹而虐二國之君又用諸淫昬之<lb/>
　　鬼将以求霸不亦難乎<lb/>
　公羊傳其言㑹盟何後㑹也惡乎用之社也其用之<lb/>
<pb n="6a"/>
　　社奈何蓋叩其鼻以血社也<lb/>
　髙郵孫氏曰邾鄫世讎之國宣十八年又戕鄫子於<lb/>
　　其國邾鄫皆小國其相讎之迹不能悉見於經惟<lb/>
　　其無道之甚著見者記之爾<lb/>
　蘇氏曰宋公使邾文公用鄫子於次睢之社欲以屬<lb/>
　　東夷然春秋書邾人而不及宋何也諸侯之尊善<lb/>
　　惡可以專之非人所得使也邾以諸侯而聽命於<lb/>
　　宋以行不義是以專罪邾也若宋公之罪則不待<lb/>
<pb n="6b"/>
　　貶而見矣<lb/>
秋宋人圍曹<lb/>
　左氏傳討不服也子魚言於宋公曰文王聞崇徳亂<lb/>
　　而伐之軍三旬而不降退修敎而復伐之因壘而<lb/>
　　降詩曰刑于寡妻至於兄弟以御于家邦今君徳<lb/>
　　無乃猶有所闕而以伐人若之何盍姑内省徳乎<lb/>
　　無闕而後動<lb/>
　武夷胡氏傳盟于曹南口血未乾今復圍曹者討不<lb/>
<pb n="7a"/>
　　服也愛人不親反其仁治人不治反其智襄公不<lb/>
　　能内自省徳而急於合諸侯執嬰齊非伯討不足<lb/>
　　以示威盟曹南非同志不足以示信卒於兵敗身<lb/>
　　傷不知反求諸己欲速見小利之過也漢景削七<lb/>
　　國而吳楚叛東都疾横議而黨錮興唐文宗切於<lb/>
　　除姦而訓註用故子夏為莒父宰問政子曰無欲<lb/>
　　速無見小利欲速則不逹見小利則大事不成經<lb/>
　　書襄公不越數端而知其操心之若此者仲尼筆<lb/>
<pb n="7b"/>
　　削推見至隱如化工賦像并其情不得遁焉非特<lb/>
　　畫筆之肖其形爾故春秋者化工也非畫筆也<lb/>
衛人伐邢<lb/>
　左氏傳衛人伐邢以報菟圃之役<lb/>
冬<hi>公有公字</hi>㑹陳人蔡人楚人鄭人盟于齊<lb/>
　左氏傳陳穆公請修好於諸侯以無忘齊桓之徳冬<lb/>
　　盟于齊修桓公之好也<lb/>
　杜氏注地於齊齊亦與盟<lb/>
<pb n="8a"/>
　武夷胡氏傳盟㑹皆君之禮也微者盟㑹不志於春<lb/>
　　秋凡所志者必有君與貴大夫居其間也然則為<lb/>
　　此盟者乃公與陳蔡楚鄭之君或其大夫矣曷為<lb/>
　　内則沒公外則人諸侯與其大夫諱是盟也楚人<lb/>
　　之得與中國㑹盟自此始也莊公十年荆敗蔡師<lb/>
　　始見於經其後入蔡伐鄭皆以號舉乃外之也僖<lb/>
　　公元年改而稱楚經亦書人於是浸強矣然終桓<lb/>
　　公之世皆止書人而不得與中國盟㑹者以齊修<lb/>
<pb n="8b"/>
　　霸業能制其強故也桓公既没中國無霸鄭伯首<lb/>
　　朝於楚其後遂為此盟春秋没公人陳蔡諸侯而<lb/>
　　以鄭列其下蓋深罪之也又二年復盟于鹿上至<lb/>
　　㑹于盂遂執宋公以伐宋而楚於是乎大張列位<lb/>
　　於陳蔡之上而書爵矣聖人書此豈與之乎所以<lb/>
　　著荆楚之強傷中國之衰莫能抗也故深諱此盟<lb/>
　　一以外夷狄二以惡諸侯之失道三以謹盟㑹之<lb/>
　　始也<lb/>
<pb n="9a"/>
梁亡<lb/>
　左氏傳梁亡不書其主自取之也初梁伯好土功亟<lb/>
　　城而弗處民罷而弗堪則曰某寇将至乃溝公宫<lb/>
　　曰秦將襲我民懼而潰秦遂取梁<lb/>
　公羊傳梁亡此未有伐者其言梁亡何自亡也其自<lb/>
　　亡奈何魚爛而亡也<lb/>
　榖梁傳梁亡自亡也湎於酒淫於色心昬耳目塞上<lb/>
　　無正長之治大臣背叛民為㓂盜梁亡自亡也梁<lb/>
<pb n="9b"/>
　　亡鄭棄其師我無加損焉正名而已矣<lb/>
　陸氏微㫖淳聞於師曰梁伯亟用其人自取滅亡其<lb/>
　　罪當矣秦人肆其強暴取人之國没而不書其義<lb/>
　　安在曰乗人之危其惡易見也滅人之國其罪易<lb/>
　　知也自取滅亡其意微矣春秋之作聖人所以明<lb/>
　　微也<lb/>
　武夷胡氏傳易曰天行健君子以自強不息古者諸<lb/>
　　侯朝修其業令晝攷其國職夕省其典刑夜儆百<lb/>
<pb n="10a"/>
　　工無使慆淫而後即安故克勤於邦荒度土功者<lb/>
　　禹也慄慄危懼撿身若不及者湯也自朝至於日<lb/>
　　中昃不遑暇食用咸和萬民者文王也凡有國家<lb/>
　　者土地雖廣人民雖衆兵甲雖多城郭雖固而不<lb/>
　　能自強於政治則日危月削如火銷膏以至滅亡<lb/>
　　而莫覺也而况好土功輕民力湎於酒淫於色心<lb/>
　　昬而出惡政者乎其亡可立而待矣<lb/>
二十年春新作南門<lb/>
<pb n="10b"/>
　左氏傳書不時也<lb/>
　榖梁傳作為也有加其度也言新有故也非作也南<lb/>
　　門者法門也<lb/>
　杜氏注魯城南門也夲名稷門僖公更髙大之今猶<lb/>
　　不與諸門同改名髙門也<lb/>
　劉氏傳其謂之南門何南非一門也庫門天子臯門<lb/>
　　雉門天子應門<lb/>
　武夷胡氏傳書新作南門譏用民力於所不當為也<lb/>
<pb n="11a"/>
　　魯人為長府閔子騫曰仍舊貫如之何何必改作<lb/>
　　孔子曰夫人不言言必有中春秋凡用民力得其<lb/>
　　時制者猶書於䇿以見勞民為重事而況輕用於<lb/>
　　所不當為者乎然僖公嘗修泮宫復閟宫矣奚斯<lb/>
　　董其役史克頌其事而經不書者宫廟以祀其祖<lb/>
　　考學校以敎國之子弟二者為國之先務雖用民<lb/>
　　力不可廢也其垂敎之意深矣<lb/>
夏郜子來朝<lb/>
<pb n="11b"/>
　杜氏注郜姬姓國<lb/>
五月乙巳西宫災<lb/>
　公羊傳西宫者何小寢也小寢則曷謂之西宫有西<lb/>
　　宫則有東宫矣魯子曰以有西宫亦知諸侯之有<lb/>
　　三宫也西宫災何以書記災也<lb/>
鄭人入滑<lb/>
秋齊人狄人盟于邢<lb/>
　左氏傳為邢謀衛難也於是衛方病邢<lb/>
<pb n="12a"/>
冬楚人伐隨<lb/>
　左氏傳隨以漢東諸侯叛楚冬楚鬭榖於菟帥師伐<lb/>
　　隨取成而還<lb/>
　襄陵許氏曰楚既服隨則將爭衡於上國矣而宋欲<lb/>
　　盟之其能絀乎<lb/>
二十有一年春狄侵衛<lb/>
　襄陵許氏曰中國無霸則諸侯力攻四夷衡決民被<lb/>
　　其災此書伐衛伐邢入滑伐隨侵衛著無霸之急<lb/>
<pb n="12b"/>
　　也<lb/>
宋人齊人楚人盟于鹿上<lb/>
　左氏傳宋人為鹿上之盟以求諸侯於楚楚人許之<lb/>
　　公子目夷曰小國爭盟禍也宋其亡乎幸而後敗<lb/>
　杜氏注鹿上宋地汝隂有原鹿縣宋為盟主故在齊<lb/>
　　人上<lb/>
夏大旱<lb/>
　公羊傳記災也<lb/>
<pb n="13a"/>
秋宋公楚子陳侯蔡侯鄭伯許男曹伯㑹于盂<hi>公作霍榖作雩</hi>
執宋公以伐宋<lb/>
　左氏傳秋諸侯㑹宋公于盂子魚曰禍其在此乎君<lb/>
　　欲已甚其何以堪之於是楚執宋公以伐宋冬㑹<lb/>
　　于薄以釋之子魚曰禍猶未也<lb/>
　公羊傳宋公與楚子期以乗車之㑹公子目夷諫曰<lb/>
　　楚夷國也強而無義請君以兵車之㑹往宋公曰<lb/>
　　不可吾與之約以乗車之㑹自我為之自我墮之<lb/>
<pb n="13b"/>
　　曰不可終以乗車之㑹往楚人果伏兵車執宋公<lb/>
　　以伐宋<lb/>
　杜氏注盂宋地楚始與中國行㑹禮<lb/>
　伊川先生解宋率諸侯為㑹而蠻夷執㑹主諸侯莫<lb/>
　　違故以同執書之<lb/>
　陸氏微㫖趙子曰此楚執爾其以諸侯執之之辭何<lb/>
　　也譏諸侯而罪宋公也南面之君兵馬非不多也<lb/>
　　力非不足也而聽蠻荆之君執辱盟主故譏之宋<lb/>
<pb n="14a"/>
　　公徳不足懐慮不及逺而求諸侯以及于難故罪<lb/>
　　之<lb/>
　武夷胡氏傳春秋為賢者諱宋公見執不少隱之何<lb/>
　　也夫盟主者所以合天下之諸侯扶大義尊王室<lb/>
　　者也宋公欲繼齊桓之烈而與楚盟㑹豈扶大義<lb/>
　　尊王室之義乎故人宋公於鹿上之盟而盂之㑹<lb/>
　　直書其事而不隱所以深貶之也<lb/>
冬公伐邾<hi>公作邾婁</hi>
<pb n="14b"/>
楚人使冝申來獻㨗<lb/>
　穀梁傳㨗軍得也其不曰宋㨗何也不與楚㨗於宋<lb/>
　　也<lb/>
　武夷胡氏傳不曰來獻宋㨗為魯諱也諸侯從楚伐<lb/>
　　宋而魯獨不與故楚來獻㨗以脅魯為魯計者拒<lb/>
　　其使而不受可也請於天王而討之可也宋公先<lb/>
　　代之後作賔王家方修盟㑹而伏兵車執之於壇<lb/>
　　坫之上又以軍獲遺獻諸侯其横逆甚矣拒其使<lb/>
<pb n="15a"/>
　　而不受聲其罪而致討不患無詞魯於是時曽不<lb/>
　　能申大義以攘荆楚尊中國故不曰宋㨗特魯諱<lb/>
　　之也<lb/>
十有二月癸丑公㑹諸侯盟于薄釋宋公<lb/>
　榖梁傳不言楚不與楚專釋也<lb/>
　蘇氏曰凡諸侯見執而不失國者於歸名之書曰某<lb/>
　　侯某歸于某此其不名而言釋何也以為執之釋<lb/>
　　之皆在諸侯也若是而尚可以求諸侯乎<lb/>
<pb n="15b"/>
二十有二年春公伐邾<hi>公作邾婁下同</hi>取須句<hi>公作朐</hi>
　左氏傳任宿須句顓臾風姓也實司太皥與有濟之<lb/>
　　祀以服事諸夏邾人滅須句須句子來奔因成風<lb/>
　　也成風為之言於公曰崇明祀保小寡周禮也蠻<lb/>
　　夷猾夏周禍也若封須句是崇皥濟而修祀紓禍<lb/>
　　也二十二年春伐邾取須句反其君焉禮也<lb/>
　武夷胡氏傳案左傳須句風姓實司太皥與有濟之<lb/>
　　祀邾人滅之須句子來奔因成風也公伐邾取須<lb/>
<pb n="16a"/>
　　句而反其君焉審如是故得崇明祀保小寡之禮<lb/>
　　何以書取乎不請於王命而専為母家報怨謀動<lb/>
　　干戈於邦内擅取人國而反其君是以亂易亂非<lb/>
　　所以為禮也與収奪者無以異矣<lb/>
夏宋公衛侯許男滕子伐鄭<lb/>
　左氏傳三月鄭伯如楚夏宋公伐鄭子魚曰所謂禍<lb/>
　　在此矣<lb/>
　泰山孫氏曰鄭即楚故也案莊十六年荆伐鄭二十<lb/>
<pb n="16b"/>
　　八年荆伐鄭僖元年楚人伐鄭二年楚人侵鄭三<lb/>
　　年楚人伐鄭鄭不即楚此而即者齊桓既死宋襄<lb/>
　　不能與楚抗故也<lb/>
秋八月丁未及邾人<hi>公作邾婁人</hi>戰于升陘<lb/>
　左氏傳邾人以須句故出師公卑邾不設備而禦之<lb/>
　　臧文仲曰國無小不可易也無備雖衆不可恃也<lb/>
　　詩曰戰戰兢兢如臨深淵如履薄冰又曰敬之敬<lb/>
　　之天惟顯思命不易哉先王之明徳猶無不難也<lb/>
<pb n="17a"/>
　　無不懼也况我小國乎君其無謂邾小蠭蠆有毒<lb/>
　　而况國乎弗聽八月丁未公及邾人戰于升陘我<lb/>
　　師敗績邾人獲公胄縣諸魚門<lb/>
　榖梁傳内諱敗舉其可道者也<lb/>
　伊川先生解公戰也<lb/>
　武夷胡氏傳邾人以須句故出師公卑邾不設備戰<lb/>
　　于升陘我師敗績邾人獲公胄縣諸魚門記稱邾<lb/>
　　婁復之以矢蓋自戰于升陘始也魯既敗績邾亦<lb/>
<pb n="17b"/>
　　幾亡輕用師徒害及兩國亦異於誅亂禁暴之兵<lb/>
　　矣故諱不言公而書及内以諱為貶<lb/>
冬十有一月己巳朔宋公及楚人戰于泓宋師敗績<lb/>
　左氏傳楚人伐宋以救鄭冬十一月己巳朔宋公及<lb/>
　　楚人戰于泓宋人既成列楚人未既濟司馬曰彼<lb/>
　　衆我寡及其未既濟也請擊之公曰不可既濟而<lb/>
　　未成列又以告公曰未可既陳而後擊之宋師敗<lb/>
　　績公傷股門官殱焉國人皆咎公公曰君子不重<lb/>
<pb n="18a"/>
　　傷不禽二毛古之為軍也不以阻隘也寡人雖亡<lb/>
　　國之餘不鼓不成列子魚曰君未知戰勍敵之人<lb/>
　　隘而不列天贊我也阻而鼔之不亦可乎猶有懼<lb/>
　　焉且今之勍者皆吾敵也雖及胡耉獲則取之何<lb/>
　　有於二毛眀耻敎戰求殺敵也傷未及死如何勿<lb/>
　　重若愛重傷則如勿傷愛其二毛則如服焉<lb/>
　榖梁傳春秋三十有四戰未有以尊敗乎卑以師敗<lb/>
　　乎人者也以尊敗乎卑以師敗乎人則驕其敵襄<lb/>
<pb n="18b"/>
　　公以師敗乎人而不驕其敵何也責之也泓之戰<lb/>
　　以為復雩之恥也雩之恥宋襄公有以自取之伐<lb/>
　　齊之喪執滕子圍曹為雩之㑹不顧其力之不足<lb/>
　　而致楚成王成王怒而執之故曰禮人而不荅則<lb/>
　　反其敬愛人而不親則反其仁治人而不治則反<lb/>
　　其知過而不改又甚之是謂過襄公之謂也古者<lb/>
　　被甲嬰胄非以興國也則以征無道也豈曰以報<lb/>
　　其恥哉<lb/>
<pb n="19a"/>
　劉氏意林宋襄公不厄人於險不鼓不成列此天下<lb/>
　　所謂至仁大義雖文王之戰不能過之者也而春<lb/>
　　秋惡之以其好戰而不務夲飭小名而妨大徳此<lb/>
　　無異盜跖之以分均為仁出後為義也彼君子不<lb/>
　　然正其義不謀其利修其道不急其功子夏為莒<lb/>
　　父宰問政於孔子孔子曰無欲速無見小利所謂<lb/>
　　欲速者遺夲者也所謂小利者計末者也<lb/>
　蘇氏曰宋公被執見釋而猶爭諸侯楚以夷狄而干<lb/>
<pb n="19b"/>
　　諸夏故泓之戰雖曲在宋而春秋詞無所予<lb/>
　武夷胡氏傳物有本末事有終始順事恕施者王政<lb/>
　　之夲也襄公伐齊之喪奉少奪長使齊人有殺無<lb/>
　　虧之惡有敗績之傷此晉獻公之所以亂其國者<lb/>
　　罪一也桓公存三亡國以屬諸侯義士猶曰薄徳<lb/>
　　而一㑹虐二國之君罪二也曹人不服盍姑省徳<lb/>
　　無闕然後動而興師圍之罪三也凡此三者不仁<lb/>
　　非義襄公敢行而獨愛重傷與二毛則亦何異盜<lb/>
<pb n="20a"/>
　　跖之以分均出後為仁義陳仲子以避兄離母居<lb/>
　　於陵為廉乎故詞繁不殺而宋公書及以深貶之<lb/>
　　也<lb/>
二十有三年春齊侯伐宋圍緡<hi>榖作閔</hi>
　左氏傳齊侯伐宋圍緡以討其不與盟於齊也<lb/>
　杜氏注緡宋邑髙平昌邑縣東南有東緡城<lb/>
　武夷胡氏傳齊霸國之餘業也宋襄公既敗于泓荆<lb/>
　　楚之勢益張矣齊侯既無尊中國攘荆楚恤患災<lb/>
<pb n="20b"/>
　　畏簡書之意又乗其約而伐之此尤義之所不得<lb/>
　　為者也故書伐國而言圍邑以著其罪然則桓公<lb/>
　　伐鄭圍新城何以不為貶乎鄭與楚合憑陵中國<lb/>
　　桓公伐之除惡黨也宋與楚戰兵敗身傷齊侯伐<lb/>
　　之殘中夏也其事異矣美惡不嫌同詞<lb/>
夏五月庚寅宋公兹<hi>公作慈</hi>父卒<lb/>
　左氏傳傷于泓故也<lb/>
　辨疑趙子曰公榖見不書葬皆為異説案例凡諸侯<lb/>
<pb n="21a"/>
　　葬與不葬從魯㑹與不㑹爾無他義<lb/>
秋楚人伐陳<lb/>
　左氏傳秋楚成得臣帥師伐陳討其貳於宋也遂取<lb/>
　　焦夷城頓而還<lb/>
冬十有一月把子卒<lb/>
　左氏傳書曰子杞夷也<hi>杜氏注成公始行夷禮故於卒貶之杞實稱伯仲尼以文</hi>
　<hi>貶稱子</hi>
　伊川先生解把二王後而伯爵疑前世黜之也中間<lb/>
<pb n="21b"/>
　　從夷故子之後復稱伯<lb/>
　武夷胡氏傳案左氏把成公卒書曰子貶之也杜預<lb/>
　　以謂杞實稱伯而書曰子者成公始棄周禮終其<lb/>
　　身故仲尼於其卒以文貶之此説是也或曰信斯<lb/>
　　言是春秋黜陟諸侯爵次以見褒貶不亂名實乎<lb/>
　　曰春秋固天子之事也而尤謹於内外之辨中國<lb/>
　　之所以為中國以禮義也禮義既失則人道將滅何<lb/>
　　以自立于天地哉魯桓篡弑滕首朝之貶而稱子<lb/>
<pb n="22a"/>
　　治其黨也内外有辨成公變之貶而稱子存諸夏<lb/>
　　也<lb/>
二十有四年春王正月<lb/>
夏狄伐鄭<lb/>
　左氏傳鄭之入滑也滑人聽命師還又即衛鄭公子<lb/>
　　士洩堵俞彌帥師伐滑王使伯服游孫伯如鄭請<lb/>
　　滑鄭伯怨恵王之入而不與厲公爵也又怨襄王<lb/>
　　之與衛滑也故不聽王命而執二子王怒將以狄<lb/>
<pb n="22b"/>
　　伐鄭富辰諫曰不可王弗聽使頽叔桃子出狄師<lb/>
　　夏狄伐鄭取櫟<lb/>
　襄陵許氏曰近世如唐晉資回紇之力以定中國皆<lb/>
　　卒為禍此蓋不講於春秋戒周襄之所以出也<lb/>
秋七月<lb/>
冬天王出居于鄭<lb/>
　左氏傳王徳狄人將以其女為后富辰諫曰不可狄<lb/>
　　固貪惏王又啟之女徳無極婦怨無終狄必為患<lb/>
<pb n="23a"/>
　　王又弗聽初甘昭公有寵於恵后恵后將立之未<lb/>
　　及而卒昭公奔齊王復之又通於隗氏王替隗氏<lb/>
　　頽叔桃子曰我實使狄狄其怨我遂奉大叔以狄<lb/>
　　師攻王王御士將禦之王曰先后其謂我何寜使<lb/>
　　諸侯圖之王遂出及坎欿國人納之秋頽叔桃子<lb/>
　　奉大叔以狄師伐周大敗周師獲周公忌父原伯<lb/>
　　毛伯富辰王出適鄭處於汜大叔以隗氏居於温<lb/>
　　二十五年秦伯師於河上將納王狐偃言於晉侯<lb/>
<pb n="23b"/>
　　曰求諸侯莫如勤王晉侯辭秦師而下三月甲辰<lb/>
　　次于陽樊右師圍温左師逆王夏四月丁巳王入<lb/>
　　於王城取大叔於温殺之於隰城<lb/>
　榖梁傳天子無出出失天下也居者居其所也雖失<lb/>
　　天下莫敢有也<lb/>
　常山劉氏曰春秋之時王者政令僅行於畿内才出<lb/>
　　畿甸即非王有故書曰出聖人之法撥亂世反之<lb/>
　　正則曰普天之下莫非王土非諸侯所得專也故<lb/>
<pb n="24a"/>
　　書曰居<lb/>
　武夷胡氏傳自周無出特書曰出者言其自取之也<lb/>
　　夫鄭伯不王固有罪矣襄王不知自反念其制命<lb/>
　　之未順也忍小忿暱懿親以扞外侮而棄徳崇姦<lb/>
　　遂出狄師是以疎間親如木之植㧞其夲也不亦<lb/>
　　傎乎王者以天下為家京師為室而四方歸往猶<lb/>
　　天之無不覆也東周降於列國既不能家天下矣<lb/>
　　又毁其室而不保則是寄生之君爾貶而書出以<lb/>
<pb n="24b"/>
　　為後戒<lb/>
晉侯夷吾卒<lb/>
　左氏傳二十三年九月晉恵公卒<hi>杜氏注經在明年從赴</hi>懷公命<lb/>
　　無從亡人期期而不至無赦狐突之子毛及偃從<lb/>
　　重耳在秦弗召懷公殺之晉公子重耳之及於難<lb/>
　　也晉人伐諸蒲城重耳奔狄處狄十二年而行過<lb/>
　　衛衛文公不禮焉及齊齊桓公妻之及曹曹共公<lb/>
　　聞其駢脅欲觀其裸浴薄而觀之僖負羈之妻曰<lb/>
<pb n="25a"/>
　　子盍早自貳焉乃饋盤餐寘璧焉公子受餐反璧<lb/>
　　及宋宋襄公贈之以馬二十乗及鄭鄭文公亦不<lb/>
　　禮焉及楚楚子送諸秦二十四年春王正月秦伯<lb/>
　　納之濟河圍令狐入桑泉取臼衰二月甲午晉師<lb/>
　　軍於廬栁秦伯使公子縶如晉師師退軍於郇辛<lb/>
　　丑狐偃及秦晉之大夫盟於邭壬寅公子入於晉<lb/>
　　師丙午入於曲沃丁未朝於武宫戊申使殺懷公<lb/>
　　於髙梁<lb/>
<pb n="25b"/>
二十有五年春王正月丙午衛侯燬滅邢<lb/>
　左氏傳二十四年衛人將伐邢禮至曰不得其守國<lb/>
　　不可得也我請昆弟仕焉乃往得仕二十五年春<lb/>
　　衛人伐邢二禮從國子廵城掖以赴外殺之正月<lb/>
　　丙午衛侯燬滅邢<lb/>
　榖梁傳燬之名何也不正其伐夲而滅同姓也<lb/>
夏四月癸酉衛侯燬卒<lb/>
宋蕩伯姬来逆婦<lb/>
<pb n="26a"/>
　榖梁傳非正也<lb/>
　杜氏注伯姬魯女為宋大夫蕩氏妻也自為其子來<lb/>
　　逆<lb/>
　劉氏傳婦人不專行姑為婦逆非禮也然則何以書<lb/>
　　以公之自主之也<lb/>
　劉氏意林伯姬之嫁也固不見經今其来也且何為<lb/>
　　見經吾以此觀之内女雖親體不敵則不書於䇿<lb/>
　　不書於䇿所以尊君也今君失其禮以愛易典主<lb/>
<pb n="26b"/>
　　大夫之㛰是卑朝廷而慢宗廟非安上治民之節<lb/>
　　也<lb/>
宋殺其大夫<lb/>
　襄陵許氏曰凡不稱名姓義在殺大夫也<lb/>
秋楚人圍陳納頓子于頓<lb/>
　常山劉氏曰王政不綱天下大亂國君世子大夫歸<lb/>
　　復廢立不由天子之命唯諸侯之强有力者專之<lb/>
　　非所謂天吏而擅命興師槩有罪焉然其間善惡<lb/>
<pb n="27a"/>
　　淺深則各從乎其文矣頓子迫於陳而出奔故楚<lb/>
　　人圍陳以納之楚人之近義可見也<lb/>
　武夷胡氏傳圍陳納頓子也納云者不與納也諸侯<lb/>
　　失國諸侯納之正也何以不與乎夫陳先代之後<lb/>
　　不能以禮安靖鄰國保恤寡小中國諸侯又不能<lb/>
　　修方伯連帥之職而使楚人納之是蠻荒仗義正<lb/>
　　諸夏也故書曰楚人圍陳納頓子于頓其責中國<lb/>
　　深矣此亦正夲自治之意也<lb/>
<pb n="27b"/>
葬衛文公<lb/>
冬十有二月癸亥公㑹衛子莒慶盟于洮<lb/>
　左氏傳衛人平莒於我十二月盟于洮修衛文公之<lb/>
　　好且及莒平也<lb/>
　杜氏注洮魯地<lb/>
　辨疑趙子曰凡事接於魯雖非命卿皆書名<lb/>
　陸氏纂例子在喪之稱<lb/>
二十有六年春王正月己未公㑹莒子衛寗速<hi>公作遫</hi>盟<lb/>
<pb n="28a"/>
于向<lb/>
　左氏傳公㑹莒兹平公寗莊子盟于向尋洮之盟也<lb/>
　杜氏注向莒地<lb/>
齊人侵我西鄙公追齊師至酅<hi>公榖作嶲</hi>不<hi>公榖並作弗</hi>及<lb/>
　左氏傳齊師侵我西鄙討是二盟也<lb/>
　杜氏注濟北榖城縣西有地名酅下<lb/>
　陸氏纂例趙子曰寇至不知追而不及言内之無戒<lb/>
　　警<lb/>
<pb n="28b"/>
　劉氏傳追之者何逐之也其言弗及何弗者遷辭也<lb/>
　　為畏而不敢及使若不及然<lb/>
　蘇氏曰侵曰人追曰師不可言公追齊人故也<lb/>
　武夷胡氏傳凡書追者在境内則譏其不預追戎於<lb/>
　　濟西是也在境外則譏其深入追齊師至酅是也<lb/>
夏齊人伐我北鄙<lb/>
　左氏傳夏齊孝公伐我北鄙公使展喜犒師使受命<lb/>
　　於展禽齊侯未入境展喜從之曰寡君聞君親舉<lb/>
<pb n="29a"/>
　　玉趾將辱於敝邑使下臣犒執事齊侯曰魯人恐<lb/>
　　乎對曰小人恐矣君子則否齊侯曰室如縣罄野<lb/>
　　無青草何恃而不恐對曰恃先王之命昔周公太<lb/>
　　公股肱周室夾輔成王成王勞之而賜之盟曰世<lb/>
　　世子孫無相害也載在盟府大師職之桓公是以<lb/>
　　糾合諸侯而謀其不協彌縫其闕而匡救其災昭<lb/>
　　舊職也及君即位諸侯之望曰其率桓之功我敝<lb/>
　　邑用不敢保聚曰豈其嗣世九年而棄命廢職其<lb/>
<pb n="29b"/>
　　若先君何君必不然恃此以不恐齊侯乃還<lb/>
衛人伐齊<lb/>
　左氏傳衛人伐齊洮之盟故也<lb/>
公子遂如楚乞師<lb/>
　左氏傳東門襄仲臧文仲如楚乞師臧孫見子玉而<lb/>
　　道之伐齊宋以其不臣也<lb/>
　公羊傳乞者何卑辭也曷為以外内同若辭重師也<lb/>
　　曷為重師師出不正反戰不正勝也<lb/>
<pb n="30a"/>
　榖梁傳乞重辭也何重焉重人之死也非所乞也師<lb/>
　　出不必反戰不必勝故重之也<lb/>
　陸氏纂例趙子曰天子在上諸侯自相請師非禮也<lb/>
　　榖梁釋乞字之義而不言其大意<lb/>
　泰山孫氏曰齊再伐我故公子遂如楚乞師夫國之<lb/>
　　大小師之衆寡皆有王制不可乞也書者惡魯不<lb/>
　　能修戎備而外乞師於夷狄<lb/>
　常山劉氏曰世之治也兵甲悉統於天子征伐不出<lb/>
<pb n="30b"/>
　　於諸侯不得妄舉不得私假世亂反是是以聖人<lb/>
　　之華雖晉之大命魯之興師一書曰乞所以正王<lb/>
　　法且抑其强也若公子遂如楚乞師則又譏用外<lb/>
　　兵伐中國爾<lb/>
　武夷胡氏傳衛人報徳以怨伐齊之喪助少陵長又<lb/>
　　遷怒於邢而滅其國不義甚矣公既與其君盟于<lb/>
　　洮又與其臣盟于向是黨衛也故齊人既侵其西<lb/>
　　又伐其北齊師固亦非義矣而僖公不能省徳自<lb/>
<pb n="31a"/>
　　反深思逺慮計安社稷乃乞楚師與齊為敵是以<lb/>
　　蠻荆殘中國也於義可乎其書公子遂如楚乞師<lb/>
　　而悉自見矣<lb/>
秋楚人滅夔<hi>公作隗下同</hi>以夔子歸<lb/>
　左氏傳夔子不祀祝融與鬻熊楚人讓之對曰我先<lb/>
　　王熊摰有疾鬼神弗赦而自竄於夔吾是以失楚<lb/>
　　又何祀焉秋楚成得臣鬬冝申帥師滅夔以夔子<lb/>
　　歸<lb/>
<pb n="31b"/>
　杜氏注夔楚同姓國今建平秭歸縣<lb/>
　劉氏意林楚人滅夔以夔子歸國滅而虜無不名者<lb/>
　　國滅罪也虜服屬也而夔何以獨不名夔之所以<lb/>
　　取滅者乃非其罪故假之也夔曰我先君熊摯有<lb/>
　　疾鬼神弗赦而自竄於夔吾是以失楚人何祀焉<lb/>
　　者楚祖鬻熊夔祖熊摰是不得祀焉者也諸侯之<lb/>
　　祀無過其祖者夔子可謂若於義矣而楚反以是<lb/>
　　滅之春秋以謂非其罪也故黜楚而伸夔夔雖不<lb/>
<pb n="32a"/>
　　幸而實無負於義有王者作興滅國繼絶世則夔<lb/>
　　庶幾矣<lb/>
　武夷胡氏傳楚滅同姓何以不名春秋待夷狄之體<lb/>
　　也<lb/>
冬楚人伐宋圍緡<hi>榖作閔</hi>
　左氏傳宋以其善於晉侯也叛楚即晉冬楚令尹子<lb/>
　　玉司馬子西帥師伐宋圍緡<lb/>
公以楚師伐齊取榖<lb/>
<pb n="32b"/>
　左氏傳公以楚師伐齊取榖凡師能左右之曰以寘<lb/>
　　桓公子雍於穀易牙奉之以為魯援楚申公叔侯<lb/>
　　戍之<lb/>
　武夷胡氏傳楚强魯弱而能用其師進退在己故特<lb/>
　　書曰以以者不以者也夫棄好同惡取人之邑為<lb/>
　　己有失正甚矣患之始必自此始其致危之也<lb/>
公至自伐齊<lb/>
　公羊傳公至自伐齊此已取榖矣何以致伐未得乎<lb/>
<pb n="33a"/>
　　取榖也曷為未得乎取榖曰患之起必自此始也<lb/>
二十有七年春杞子來朝<lb/>
　左氏傳杞桓公来朝用夷禮故曰子公卑杞杞不共<lb/>
　　也<lb/>
夏六月庚寅齊侯昭卒<lb/>
　襄陵許氏曰齊桓既没諸侯思之如周人思召伯也<lb/>
　　而孝公不能藉之以興觀其間楚之勝以困宋襄<lb/>
　　又侵伐魯僖不已與下宋桓魯莊之意正反有以<lb/>
<pb n="33b"/>
　　知其為謀不逺霸之所以隳矣<lb/>
秋八月乙未葬齊孝公<lb/>
乙巳公子遂帥師入杞<lb/>
　左氏傳秋入杞責無禮也<lb/>
冬楚人陳侯蔡侯鄭伯許男圍宋<lb/>
　左氏傳冬楚子及諸侯圍宋宋公孫固如晉告急狐<lb/>
　　偃曰楚始得曹而新昬於衛若伐曹衛楚必救之<lb/>
　　則齊宋免矣於是乎蒐於被廬作三軍謀元帥使<lb/>
<pb n="34a"/>
　　　郤縠将中軍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷十一<lb/>
</p>
<p>
</p>
  </div>
</body>
</text>
</TEI>
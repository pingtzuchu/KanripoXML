<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷十</head> <lb/>
    <p>
<pb n="1a"/>
欽定四庫全書<lb/>
　春秋集解卷十<lb/>
　　　　　　　　　　　　宋　吕本中　撰<lb/>
　　　僖公<lb/>
七年春齊人伐鄭<lb/>
　武夷胡氏傳將卑師少稱人聲罪致討曰伐鄭伯背<lb/>
　　中即外南與楚合而未離也故桓公復治之<lb/>
夏小邾<hi>公作邾婁</hi>子來朝<lb/>
<pb n="1b"/>
　杜氏注郳犂来始得王命而来朝也邾之别封故曰<lb/>
　　小邾<lb/>
　髙郵孫氏曰霸者之興而附庸小國類多稱爵春秋<lb/>
　　因而書之所以見當時之爵或降或升惟霸者之<lb/>
　　所欲為爾<lb/>
鄭殺其大夫申侯<lb/>
　左氏傳春齊人伐鄭孔叔言於鄭伯請下齊以救國<lb/>
　　公曰吾知其所由来矣姑少待我夏鄭殺申侯以<lb/>
<pb n="2a"/>
　　說於齊且用陳轅濤塗之譖也<lb/>
　榖梁傳稱國以殺大夫殺無罪也<lb/>
　劉氏傳申侯之罪奈何申侯之為人臣也專利而不<lb/>
　　厭興事以自為功足以殺其身而已矣<lb/>
　劉氏意林春秋君臣皆譏以謂鄭伯内忌而殺申侯<lb/>
　　申侯雖不當誅亦有以取之<lb/>
　吕氏曰言被殺者無罪而殺之者濫殺也<lb/>
秋七月公㑹齊侯宋公陳世子款鄭世子華盟于寗<hi>榖梁<pb n="2b"/>作寜</hi>母<lb/>
　左氏傳謀鄭故也管仲言於齊侯曰臣聞之招攜以<lb/>
　　禮懷逺以徳徳禮不易無人不懐齊侯修禮於諸<lb/>
　　侯諸侯官受方物鄭伯使太子華聽命於㑹言於<lb/>
　　齊侯曰洩氏孔氏子人氏三族實違君命若君去之<lb/>
　　以為成我以鄭為内臣君亦無所不利焉齊侯將<lb/>
　　許之管仲曰君以禮與信屬諸侯而以姦終之無<lb/>
　　乃不可乎子父不姦之謂禮守命共時之謂信違<lb/>
<pb n="3a"/>
　　此二者姦莫大焉齊侯辭焉子華由是得罪於鄭<lb/>
　杜氏注髙平方與縣東有泥母亭音如寗<lb/>
曹伯班<hi>公作般</hi>卒<lb/>
公子友如齊<lb/>
冬葬曹昭公<lb/>
八年春王正月公㑹王人齊侯宋公衛侯許男曹伯陳<lb/>
世子款<hi>公有鄭世子華</hi>盟于洮鄭伯乞盟<lb/>
　左氏傳請服也<lb/>
<pb n="3b"/>
　公羊傳王人者何㣲者也曷為序乎諸侯之上先王<lb/>
　　命也<lb/>
　榖梁傳兵車之㑹也<lb/>
　杜氏注洮曹地新服未與㑹故不序例别言乞盟<lb/>
　陸氏纂例啖子曰王人與盟非禮也<lb/>
　陸氏辨疑啖子曰乞者卑重之辭爾<lb/>
　武夷胡氏傳王人下士也内臣之微者莫微於下士<lb/>
　　外臣之貴者莫貴於方伯公侯今以下士之微序<lb/>
<pb n="4a"/>
　　乎方伯公侯之上外輕内重不亦偏乎春秋之法<lb/>
　　内臣以私事出朝者直書曰来以私好出聘者不<lb/>
　　稱其使以私情出訃者止録其名不以其貴故尊<lb/>
　　之也以王命行者雖下士之微序乎方伯公侯之<lb/>
　　上不以其賤故輕之也然則班列之髙下不在乎<lb/>
　　内外特係乎王命爾聖人之情見矣尊君之義明<lb/>
　　矣乞者卑遜自屈之辭欲與是盟而未知其得與<lb/>
　　否也始而逃歸今則乞盟於以見舉動人君之大<lb/>
<pb n="4b"/>
　　節不可不慎也<lb/>
夏狄伐晉<lb/>
　襄陵許氏曰晉恃強大且逺不與齊合是以狄得侮<lb/>
　　之與故當齊桓之隆同盟者安介立者殆矣<lb/>
秋七月禘于大廟用致夫人<lb/>
　左氏傳禘而致哀姜焉非禮也凡夫人不薨於寢不<lb/>
　　殯於廟不訃於同不祔於姑則弗致也<hi>劉氏權衡曰凡國君</hi>
　　<hi>夫人於四者一不備則不致於廟也設令夫人歸寜而死亦將不致乎</hi>
<pb n="5a"/>
　杜氏注致者致新死之主於廟而列之昭穆夫人淫<lb/>
　　而與弑不薨於寢於禮不應致故僖公疑其禮歴<lb/>
　　三禘今果行之<lb/>
冬十有二月丁未天王崩<lb/>
　劉氏傳傳曰恵王也<lb/>
九年春王三月丁未宋公御<hi>公榖並作禦</hi>說卒<lb/>
夏公㑹宰周公齊侯宋子衛侯鄭伯許男曹伯于葵丘<lb/>
　左氏傳宋桓公卒未葬而襄公㑹諸侯故曰子夏㑹<lb/>
<pb n="5b"/>
　　于葵丘尋盟且修好禮也王使宰孔賜齊侯胙孟<lb/>
　　子曰五霸桓公為盛葵丘之㑹諸侯束牲載書而<lb/>
　　不歃血初命曰誅不孝無易樹子無以妾為妻再<lb/>
　　命曰尊賢育才以彰有徳三命曰敬老慈幼無忘<lb/>
　　賔旅四命曰士無世官官事無攝取士必得無専<lb/>
　　殺大夫五命曰無曲防無遏糴無有封而不告曰<lb/>
　　凡我同盟之人旣盟之後言歸於好<lb/>
　榖梁傳天子之宰通於四海宋其稱子何也未葬之<lb/>
<pb n="6a"/>
　　辭也禮柩在堂上孤無外事今背殯而出㑹以宋<lb/>
　　子為無哀矣<lb/>
　伊川先生解天子之宰與世子禮異故不殊㑹<lb/>
　杜氏注周公宰孔也宰官周采地天子三公不字陳<lb/>
　　留外黄縣東有葵丘<lb/>
　陸氏微㫖趙子曰凡諸侯在喪而出以喪行者稱子<lb/>
　　以吉行者稱爵志惡之淺深也<lb/>
　武夷胡氏傳其曰宰周公者以冢宰兼三公也古者<lb/>
<pb n="6b"/>
　　三公無其人則以六卿之有道者上兼師保之任<lb/>
　　冢宰或闕亦以三公下行端揆之職禹自司空進<lb/>
　　宅百揆又曰作朕股肱耳目是以宰臣上兼師保<lb/>
　　之任也周公為師又曰位冢宰正百工是以三公<lb/>
　　下行端揆之職也所以然者三公與王坐而論道<lb/>
　　固難其人而冢宰統百官均四海亦不易處也夫<lb/>
　　以冢宰兼三公其職任重矣而不殊㑹之何也人<lb/>
　　臣則有進退之節出入均勞之義非王世子貴有<lb/>
<pb n="7a"/>
　　常尊之可比也<lb/>
秋七月乙酉伯姬卒<lb/>
　公羊傳此未適人何以卒許嫁矣婦人許嫁字而笄<lb/>
　　之死則以成人之喪治之<lb/>
九月戊辰諸侯盟于葵丘<lb/>
　左氏傳秋齊侯盟諸侯于葵丘宰孔先歸遇晉侯曰<lb/>
　　可無㑹也齊侯不務徳而勤逺略晉侯乃還<lb/>
　公羊傳貫澤之㑹桓公有憂中國之心不召而至者<lb/>
<pb n="7b"/>
　　江人黄人也葵丘之㑹桓公震而矜之叛者九國<lb/>
　伊川先生解云諸侯盟見宰不與<lb/>
　陸氏微㫖淳聞於師曰盟稱諸侯者前目後凡之義<lb/>
　　且明周公之不與盟也不與盟禮也天子無疑諸<lb/>
　　侯之禮<lb/>
　劉氏傳此一地也曷為再言葵丘善是盟也曷為善<lb/>
　　之桓公誅不孝無易樹子無以妾為妻尊賢育才<lb/>
　　以彰有徳敬老慈幼無忘賔旅士無世官官事無<lb/>
<pb n="8a"/>
　　攝取士必得無專殺大夫無遏糴無有封而不告<lb/>
　　凡我同盟之人旣盟之後言歸於好以是為盡禁<lb/>
　　矣諸侯咸諭乎桓之志蓋束牲載書而不歃血也<lb/>
　武夷胡氏傳觀孟子所載此盟初命之詞則知桓公<lb/>
　　翼戴襄王之事信矣<lb/>
甲子<hi>公作戍</hi>晉侯佹<hi>公榖並/作詭</hi>諸卒冬晉里克殺<hi>公作弑</hi>其君<lb/>
之子奚齊<lb/>
　左氏傳晉獻公卒里克平鄭欲納文公故以三公子<lb/>
<pb n="8b"/>
　　之徒作亂<hi>杜氏注三公子申生重耳夷吾</hi>初獻公使荀息傅奚齊<lb/>
　　公疾召之曰以是藐諸孤辱在大夫其若之何稽<lb/>
　　首而對曰臣竭其股肱之力加之以忠貞其濟君<lb/>
　　之靈也不濟則以死繼之冬十月里克殺奚齊於<lb/>
　　次書曰殺其君之子未葬也荀息将死之人曰不如<lb/>
　　立卓子而輔之荀息立公子卓以葬十一月里克<lb/>
　　殺公子卓於朝荀息死之<lb/>
　公羊傳弑未踰年君之號也<lb/>
<pb n="9a"/>
　榖梁傳其君之子云者國人不子也國人不子何也<lb/>
　　不正其殺世子申生而立之也<lb/>
　武夷胡氏傳榖梁子曰其君之子云者國人不子也<lb/>
　　不正其殺申生而立之也人君擅一國之名寵為<lb/>
　　其所子則當子矣國人何為不子也民至愚而神<lb/>
　　是非好惡靡不明且公也其所子而弗子者莫能<lb/>
　　使人弗之子也非所子而子之者莫能使人之亦<lb/>
　　子也周幽王嘗黜大子宜臼子伯服矣而犬戎殺<lb/>
<pb n="9b"/>
　　其身晉獻公亦殺世子申生立奚齊矣而大臣殺<lb/>
　　其子詩不云乎天生烝民有物有則民之秉彞好<lb/>
　　是懿徳此言天理根於人心雖以私欲滅之而有<lb/>
　　不可滅也春秋書此以明獻公之罪抑人欲之私<lb/>
　　示天理之公為後世戒其義大矣以此防民猶有<lb/>
　　欲易大子而立趙王如意致夫人之為人彘者<lb/>
十年春王正月公如齊<lb/>
　泰山孫氏曰公始朝齊也不至者朝桓安之與他國<lb/>
<pb n="10a"/>
　　異也十五年如齊同此<lb/>
狄滅温温子奔衛<lb/>
　左氏傳蘇子無信也蘇子叛王即狄又不能於狄狄<lb/>
　　人伐之王不救故滅蘇子奔衛<lb/>
　杜氏注蓋中國之狄<lb/>
晉里克弑其君卓<hi>公冇子字</hi>及其大夫荀息<lb/>
　公羊傳及者何累也弑君多矣舎此無累者乎曰有<lb/>
　　孔父仇牧皆累也舍孔父仇牧無累者乎曰有有<lb/>
<pb n="10b"/>
　　則此何以書賢也何賢乎荀息荀息可謂不食其<lb/>
　　言矣<lb/>
　劉氏意林晉里克弑其君卓里克能不聽優施之謀<lb/>
　　寗喜能不從孫林父之亂陳乞能不隨景公之惑<lb/>
　　則晉無殺世子之禍衛無逐君之惡齊無立嬖孽<lb/>
　　之變矣患在媮合苟容逢君之惡故春秋成其君<lb/>
　　臣之名以正其篡弑之罪也所謂不知其義被之<lb/>
　　空言不敢辭矣不然卓與剽荼豈有冝為君之義<lb/>
<pb n="11a"/>
　　哉陳平之王吕氏誅少帝也似此皆不明於大臣<lb/>
　　之分者也<lb/>
　武夷胡氏傳國人不君奚齊卓子而曰里克弑其君<lb/>
　　卓何也是里克君之也里克者世子申生之傅也<lb/>
　　驪姬將殺世子而難里克使優施飲之酒而告之<lb/>
　　以其故里克聽其謀乃欲以中立自免稱疾不朝<lb/>
　　居三旬而難作是謂持禄容身速獻公殺嫡立庶<lb/>
　　之禍者故成其君臣之名以正其弑逆之罪克雖<lb/>
<pb n="11b"/>
　　欲辭而不受其可得乎使克明於大臣之義據經<lb/>
　　廷諍以動其君執節不貳固大子以攜其黨多為<lb/>
　　之故以變其志其濟則國之福也其不濟而死於<lb/>
　　其職亦無歉矣人臣所明者義於功不貴幸而成<lb/>
　　所立者節於死不貴幸而免克欲以中立祈免自<lb/>
　　謂智矣而終亦不能免等死爾不死於世子而死<lb/>
　　於弑君其亦不知命之蔽哉語曰不知命無以為<lb/>
　　君子也為人臣而不知春秋之義者必陷於篡弑<lb/>
<pb n="12a"/>
　　誅死之罪克之謂矣荀息者奚齊卓子之傅也君<lb/>
　　弑而死於難書及所以著其節書大夫不失其官<lb/>
　　也於荀息何取焉若息者可謂不食其言矣或曰<lb/>
　　息既從君於昬不食其言庸足取乎世衰道微人<lb/>
　　愛其情私相疑貳以成傾危之俗至於刑牲歃血<lb/>
　　要質鬼神猶不能固其約也孰有可以託六尺之<lb/>
　　孤寄百里之命臨死節而不可奪如息者哉自古<lb/>
　　皆有死民無信不立故聖人以信易食而君子以<lb/>
<pb n="12b"/>
　　信易生息不食言其可少乎<lb/>
夏齊侯許男伐北戎<lb/>
晉殺其大夫里克<lb/>
　左氏傳九年晉郤芮使夷吾重賂秦以求入齊隰朋<lb/>
　　帥師及秦師納晉恵公十年夏四月周公忌父王<lb/>
　　子黨㑹齊隰朋立晉侯晉侯殺里克以説将殺里<lb/>
　　克公使謂之曰微子則不及此雖然子弑二君與<lb/>
　　一大夫為子君者不亦難乎對曰不有廢也君何<lb/>
<pb n="13a"/>
　　以興欲加之罪其無辭乎臣聞命矣伏劒而死於<lb/>
　　是平鄭聘於秦且謝緩賂故不及<lb/>
　榖梁傳稱國以殺罪累上也里克弑二君與一大夫<lb/>
　　其以累上之辭言之何也其殺之不以其罪也其<lb/>
　　殺之不以其罪奈何里克所為弑者為重耳也夷<lb/>
　　吾曰是又將殺我乎故殺之<lb/>
　吕氏曰里克弑君殺之宜也然稱國以殺罪累上者<lb/>
　　何也晉恵公討不以其罪而恐其不利於己也故<lb/>
<pb n="13b"/>
　　殺之爾春秋推見至隱於此可見<lb/>
秋七月<lb/>
冬大雨雪<hi>公作雹</hi>
十有一年春晉殺其大夫丕鄭父<lb/>
　左氏傳十年丕鄭之如秦也言於秦伯曰吕甥郤稱<lb/>
　　冀芮實為不從若重問以召之臣出晉君君納重<lb/>
　　耳蔑不濟矣冬秦伯使泠至報問且召三子郤芮<lb/>
　　曰幣重而言甘誘我也遂殺丕鄭祁舉及七輿大<lb/>
<pb n="14a"/>
　　夫<lb/>
　榖梁傳稱國以殺罪累上也<lb/>
　蘇氏曰丕鄭里克之黨也恵公既殺里克丕鄭言於<lb/>
　　秦伯請出晉君而納重耳鄭則有罪矣然鄭之謀<lb/>
　　由殺里克致之也故稱國以殺言君亦過也<lb/>
　武夷胡氏傳其稱國者兼罪用事大夫不能格君心<lb/>
　　之非至於多忌濫刑危其國也<lb/>
夏公及夫人姜氏㑹齊侯于陽榖<lb/>
<pb n="14b"/>
　杜氏注婦人送迎不出門見兄弟不踰閾與公俱㑹<lb/>
　　齊侯非禮<lb/>
秋八月大雩<lb/>
　榖梁傳得雨曰雩不得雨曰旱<lb/>
　襄陵許氏曰先乎陽榖之㑹為大雨雪後乎陽榖之<lb/>
　　㑹為大雩盛隂之極其反為暘僖賢君也不能禮<lb/>
　　佐齊桓儆其怠忽而更與之俱肆於寵樂是以見<lb/>
　　戒於天如此<lb/>
<pb n="15a"/>
冬楚人伐黄<lb/>
　左氏傳黄人不歸楚貢冬楚人伐黄<lb/>
　武夷胡氏傳被兵城守更歴三時告命已至而援師<lb/>
　　不出則失救患分災畏簡書安與國之義矣滅弦<lb/>
　　滅温皆不書伐滅黄而書伐者罪桓公旣與㑹盟<lb/>
　　而又不能救也<lb/>
　襄陵許氏曰以公夫人陽榖之㑹觀之則齊侯霸業<lb/>
　　怠矣是以楚人伐黄而不能救也<lb/>
<pb n="15b"/>
十有二年春王正月庚午日有食之<lb/>
　杜氏注不書朔官失之<lb/>
夏楚人滅黄<lb/>
　杜氏傳黄人恃諸侯之睦於齊也不供楚職曰自郢<lb/>
　　及我九百里焉能害我夏楚滅黄<lb/>
　榖梁傳貫之盟管仲曰江黄逺齊而近楚楚為利之<lb/>
　　國也若伐而不能救則無以宗諸侯矣桓公不聽<lb/>
　　遂與之盟管仲死楚伐江滅黄桓公不能救故君<lb/>
<pb n="16a"/>
　　子閔之也<lb/>
　武夷胡氏傳春秋滅人之國其罪則一而見滅之君其<lb/>
　　例有三以歸者既無死難之節又無克復之志貪<lb/>
　　生畏死甘就執辱其罪為重許斯頓牂之類是也<lb/>
　　出奔者雖不死於社稷有興復之望焉託於諸侯<lb/>
　　猶得寓禮其罪惟輕弦子温子之類是也若夫國<lb/>
　　滅死於其位是得正而斃焉者矣於禮為合於時<lb/>
　　為不幸若江黄二國是也其書滅者見荆楚之强<lb/>
<pb n="16b"/>
　　罪諸夏之弱責方伯連帥之不修其職使小國賢<lb/>
　　君困於强暴不得其所公羊子所為亡國之善詞<lb/>
　　上下之同力者也<lb/>
秋七月<lb/>
冬十有二月丁丑陳侯杵<hi>公作處</hi>臼卒<lb/>
十有三年春狄侵衛<lb/>
　武夷胡氏傳齊桓公為陽榖之㑹是肆於寵樂其行<lb/>
　　荒矣楚人伐黄而救兵不起是忽於簡書其業怠<lb/>
<pb n="17a"/>
　　矣然後其微窺伺中國今年侵衛明年侵鄭近在<lb/>
　　王都之側淮夷亦来病杞而不忌也伯益戒於舜<lb/>
　　曰無怠無荒四夷来王此至誠無息帝王之道春<lb/>
　　秋之法也齊桓晉文若此類者其事則直書於䇿<lb/>
　　其義則遊聖門者黙識於言意之表矣故曰仲尼<lb/>
　　之徒無道桓文之事者<lb/>
　襄陵許氏曰桓政始衰自楚伐黄不救則狄有以量<lb/>
　　中國矣<lb/>
<pb n="17b"/>
夏四月葬陳宣公<lb/>
公㑹齊侯宋公陳侯衛侯鄭伯許男曹伯于鹹<lb/>
　左氏傳淮夷病把故且謀王室也<lb/>
　杜氏注鹹衛地東郡濮陽縣東南有鹹城<lb/>
秋九月大雩<lb/>
冬公子友如齊<lb/>
十有四年春諸侯城縁陵<lb/>
　左氏傳春諸侯城縁陵而遷杞焉不書其人有闕也<lb/>
<pb n="18a"/>
　　<hi>杜氏注闕謂器用不具城池未固而去為恵不終也</hi>
　榖梁傳其曰諸侯散辭也聚而曰散何也諸侯城有<lb/>
　　散辭也桓徳衰矣<lb/>
　杜氏注縁陵把邑辟淮夷遷都於縁陵<lb/>
　劉氏意林諸侯城縁陵異於城楚丘何也曰諸城不<lb/>
　　專封專封而善僅可以贖過爾故平其文不使霸<lb/>
　　者獨享其功為人之迷於義而乃以專封為徳也<lb/>
　　專封而不善是冒王法而又勤諸侯故異其文以<lb/>
<pb n="18b"/>
　　見霸者之罪比縁陵於城楚丘則楚丘善而縁陵<lb/>
　　不善矣比楚丘於王者之義則桓公救過之不給<lb/>
　　奚暇稱賢哉齊桓公城楚丘而封衛蓋城者亦非<lb/>
　　獨魯也而獨書魯焉者以謂彼之為未足以為功<lb/>
　　故反循吾之常義而稱城焉爾使俗人論齊桓晉<lb/>
　　文之功則必以謂莫或比髙焉而春秋曾未異於<lb/>
　　常人也此以正待人之體也厚而深博而逺優優大<lb/>
　　哉天地之徳也夫<lb/>
<pb n="19a"/>
夏六月季姬及鄫<hi>榖作繒下同</hi>子遇于防使鄫子来朝<lb/>
　左氏傳鄫季姬来寜公怒止之以鄫子之不朝也夏<lb/>
　　遇于防而使来朝<lb/>
秋八月辛夘沙鹿崩<lb/>
　公羊傳沙鹿崩何以書記異也外異不書此何以書<lb/>
　　為天下記異也<lb/>
　榖梁傳林屬於山為鹿沙山名也<lb/>
　杜氏注沙鹿山名平城縣東有沙鹿土山在晉地<lb/>
<pb n="19b"/>
　劉氏傳沙鹿者何山也山則曷為不曰山有號有名<lb/>
　　以名通者不待號可也然則曷為不繫國山不可<lb/>
　　以繫國山曷為而不可以繫國名山大澤不可以<lb/>
　　封諸侯守之沙鹿崩何以書記異也<lb/>
　襄陵許氏曰恒星不見星隕如雨齊桓之祥也沙鹿<lb/>
　　崩晉文之祥也齊桓将興而天文墮晉文欲作而<lb/>
　　地理决王道之革也<lb/>
狄侵鄭<lb/>
<pb n="20a"/>
　襄陵許氏曰前年狄侵衛今年狄侵鄭而莫或攘之<lb/>
　　桓志衰也王霸之政兢兢不可怠己齊桓之烈盛<lb/>
　　茂如此一矜而易心生之則已有闚兵中國是以<lb/>
　　先王屢省成功而率作興事修誠愼憲務以戒終<lb/>
　　也<lb/>
冬蔡侯肸卒<lb/>
十有五年春王正月公如齊<lb/>
楚人伐徐<lb/>
<pb n="20b"/>
　左氏傳即諸夏故也<lb/>
三月公㑹齊侯宋公陳侯衛侯鄭伯許男曹伯盟于牡<lb/>
丘遂次于匡公孫敖帥<hi>公作率</hi>師及諸侯之大夫救徐丘<lb/>
　左氏傳尋葵丘之盟且救徐也孟穆伯帥師及諸侯<lb/>
　　之師救徐諸侯次于匡以待之<lb/>
　榖梁傳兵車之㑹也遂次于匡遂繼事也次止也有<lb/>
　　畏也<hi>范氏注畏楚</hi>
　杜氏注牡丘地名闕匡衛地在陳留長垣縣西南<lb/>
<pb n="21a"/>
　武夷胡氏傳楚都于郢距徐亦逺而舉兵伐徐暴横<lb/>
　　憑陵之罪著矣徐在山東與齊密邇以封境言之<lb/>
　　不可以不速救以形勢言之非有餽糧越險之難<lb/>
　　也今書盟于牡丘見諸侯救患之不協矣書次于<lb/>
　　匡見霸主號令之不嚴矣書大夫帥師而諸侯不<lb/>
　　行見桓徳益衰而禦外侮安中國之志怠矣凡兵<lb/>
　　而書救未有不善之也救而書次則尤罪其當速<lb/>
　　而故緩失用師之義矣中庸曰至誠無息不息則<lb/>
<pb n="21b"/>
　　久春秋謹始卒欲有國者敦不息之誠也始勤而<lb/>
　　終怠則不能久而無以固其國矣<lb/>
夏五月日有食之<lb/>
秋七月齊師曹師伐厲<lb/>
　左氏傳秋伐厲以救徐也<lb/>
　杜氏注厲楚與國義陽隨縣北有厲鄉<lb/>
八月螽<hi>榖作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
九月公至自㑹<lb/>
<pb n="22a"/>
　泰山孫氏曰暴露師衆三時<lb/>
季姬歸于鄫<hi>公作繒</hi>
　杜氏注来寧不書此書者以明中絶<lb/>
乙夘晦震夷伯之廟<lb/>
　榖梁傳夷伯魯大夫也因此以見天子至於士皆有<lb/>
　　廟天子七廟諸侯五大夫三士二故徳厚者流光<lb/>
　　徳薄者流卑是以貴始徳之本也始封必為祖<lb/>
　杜氏注夷伯魯大夫展氏之祖父夷諡伯字<lb/>
<pb n="22b"/>
　陸氏辨疑趙子曰晦者晦朔之晦爾據十六年戊申<lb/>
　　朔隕石于宋五成十六年甲午晦晉楚戰于鄢陵<lb/>
　　並書晦朔則知古史之體應合書日而遇晦朔必<lb/>
　　書之以為厯數之證<lb/>
　常山劉氏曰大抵春秋所書皆天人響應有致之之<lb/>
　　道如石隕于宋而言隕石如夷伯之廟震而言震<lb/>
　　夷伯之廟此天應之也但以人淺狹之見以為無<lb/>
　　應其實皆應之然漢儒推災異皆牽合不足信儒<lb/>
<pb n="23a"/>
　　者見此因盡廢之<lb/>
冬宋人伐曹<lb/>
　左氏傳討舊怨也<lb/>
　襄陵許氏曰同盟始自相攻桓不能一矣則何以禁<lb/>
　　夷狄之亂霸徳方衰荒服闚欲至是而諸侯浸以<lb/>
　　貳也威靈之陵夷可不愼哉<lb/>
楚人敗徐于婁林<lb/>
　左氏傳徐恃救也<lb/>
<pb n="23b"/>
　杜氏注婁林徐地下伾僮縣東南有婁亭<lb/>
　吕氏曰諸侯之大夫之救徐者亦無能為也齊桓亦<lb/>
　　無意於中國也<lb/>
十有一月壬戌晉侯及秦伯戰于韓獲晉侯<lb/>
　左氏傳晉侯之入也秦穆姬屬賈君焉且曰盡納羣<lb/>
　　公子晉侯烝於賈君又不納羣公子是以穆姬怨<lb/>
　　之晉侯許賂中大夫既而皆背之賂秦伯以河外<lb/>
　　列城五東盡虢略南及華山内及解梁城既而不<lb/>
<pb n="24a"/>
　　與晉饑秦輸之粟秦饑晉閉之糴故秦伯伐晉晉<lb/>
　　侯逆秦師使韓簡視師復曰師少於我鬭士倍我<lb/>
　　公曰何故對曰出因其資入用其寵饑食其粟三<lb/>
　　施而無報是以来也今又擊之我怠秦奮倍猶未<lb/>
　　也戰于韓原晉戎馬還濘而止秦獲晉侯以歸舍<lb/>
　　諸靈臺子桑曰歸之而質其大子必得大成乃許<lb/>
　　晉平改館晉侯饋七牢焉十一月晉侯歸<lb/>
　劉氏傳戰而言及者主之者也猶曰晉侯為志乎此<lb/>
<pb n="24b"/>
　　戰也云爾<lb/>
　武夷胡氏傳秦伯伐晉而經不書伐專罪晉也獲晉<lb/>
　　侯以歸而經不書歸免秦伯也書伐書及者兩俱<lb/>
　　有罪而以及為主書獲書歸者兩俱有罪而以歸<lb/>
　　為甚今此專罪晉侯之背施幸災貪愛怒鄰而恕<lb/>
　　秦伯也然則秦戰義乎春秋無義戰彼善於此則<lb/>
　　有之矣其不言師敗績何也君獲不言師敗績君<lb/>
　　重於師也大夫戰而見獲必書師敗績師與大夫<lb/>
<pb n="25a"/>
　　敵也君為重師次之大夫敵春秋之法也與孟子<lb/>
　　之言何以異孟子為時君牛羊用人莫之恤也故<lb/>
　　以民為貴君為輕春秋正名定分為萬世法故以<lb/>
　　君為重師次之堯以天下命舜舜亦以命禹必稱<lb/>
　　元后為先此經世大常而仲尼蓋祖述之者也惟<lb/>
　　此義不行然後叛逆之黨有託以為名輕棄君親<lb/>
　　而不顧者矣<lb/>
十有六年春王正月戊申朔隕<hi>公作霣</hi>石於宋五是月六<lb/>
<pb n="25b"/>
鷁退飛過宋都<hi>鷁榖作鶂</hi>
　左氏傳隕石于宋五隕星也六鷁退飛過宋都風也<lb/>
　榖梁傳民所聚曰都<lb/>
　杜氏注鷁水鳥髙飛遇風而退<lb/>
　劉氏意林同盟有分災救患之義故水火兵戎之為<lb/>
　　敗則告告則赴之赴則弔之此所待於外者也奇<lb/>
　　物妖變之至則天之所以警人君雖有堯舜之智<lb/>
　　反而責其躬此無待於外者也無待於外者何赴<lb/>
<pb n="26a"/>
　　告之有<lb/>
　髙郵孫氏曰書是月者所以别非戊申之日爾不書<lb/>
　　日者所不可知闕之也<lb/>
　常山劉氏曰隕石于宋自空凝結而隕六鷁退飛倒<lb/>
　　逆飛也必有氣驅之也<lb/>
　武夷胡氏傳石隕鷁飛而得其數與名在春秋時凡<lb/>
　　有國者察於物象之變亦審矣此宋異也何以書<lb/>
　　於魯史亦見當時諸國有非所當告而告者矣何<lb/>
<pb n="26b"/>
　　以不削乎聖人因災異以明天人感應之理而著<lb/>
　　之於經垂戒後世知石隕于宋而書隕石此天應<lb/>
　　之也和氣致祥乖氣致異人事感於下則天變應<lb/>
　　於上苟知其故恐懼修省變可消矣宋襄以亡國<lb/>
　　之餘欲圖霸業五石隕六鷁退飛不自省其徳也<lb/>
　　後五年有盂之執又明年有泓之敗天之示人顯<lb/>
　　矣聖人所書之義明矣<lb/>
三月壬申公子季友卒<lb/>
<pb n="27a"/>
　劉氏傳大夫卒稱名季者字也其稱季友何譏何譏<lb/>
　　爾世卿世卿非禮也言自是世季氏也世卿多矣<lb/>
　　曷為獨譏乎此因其可譏而譏之此其為可譏奈<lb/>
　　何言是乃逐昭公者也其諸則冝於此焉正之矣<lb/>
　武夷胡氏傳季者其字也友者其名也大夫卒而書<lb/>
　　名則曷為稱字聞諸師曰春秋時魯卿有生而賜<lb/>
　　氏者季友仲遂是也生而賜氏者何命之世為卿<lb/>
　　也季子忠賢在僖公有翼戴之勤襄仲弑逆在宣<lb/>
<pb n="27b"/>
　　公有援立之力此二君者不勝私情欲以異賞報<lb/>
　　之也故皆生而賜氏俾世其官經於其卒各以氏<lb/>
　　書者誌變法亂紀之端貽權臣竊命之禍其垂戒<lb/>
　　逺矣<lb/>
夏四月丙申鄫<hi>榖作繒</hi>季姬卒<lb/>
　髙郵孫氏曰春秋内女適諸侯者書卒<lb/>
秋七月甲子公孫兹<hi>公作慈</hi>卒<lb/>
冬十有二月公㑹齊侯宋公陳侯衛侯鄭伯許男邢侯<lb/>
<pb n="28a"/>
曹伯于淮<lb/>
　左氏傳謀鄫在東賂也城鄫役人病有夜登丘而呼<lb/>
　　曰齊有亂不果城而還<lb/>
　穀梁傳兵車之㑹也<lb/>
　杜氏注臨淮郡左右<lb/>
十有七年春齊人徐人伐英氏<lb/>
　左氏傳齊人為徐伐英氏以報婁林之役也<hi>杜氏注英氏楚與國</hi>
夏滅項<lb/>
<pb n="28b"/>
　左氏傳師滅項淮之㑹公有諸侯之事未歸而取項<lb/>
　　齊人以為討而止公<lb/>
　伊川先生解滅人之國罪惡大矣在君則當諱故魯<lb/>
　　滅國書取滅項君在㑹季孫所為也故不諱<lb/>
　杜氏注項國今汝隂項縣<lb/>
　武夷胡氏傳案左氏淮之㑹公有諸侯之事未歸而<lb/>
　　取項齊人以為討而止公然則滅項者魯也二傳<lb/>
　　以為桓公滅之孰信乎考於經未有書外滅而不<lb/>
<pb n="29a"/>
　　言國者如齊師滅譚是也亦未有書内取而直言<lb/>
　　魯者如取鄟取邿取鄫是也由此知項為魯滅無<lb/>
　　疑矣然聖人於魯事有君臣之義凡大惡必隱避<lb/>
　　其辭而為之諱今此滅項其惡大矣曷不諱乎曰<lb/>
　　事有隱諱臣子施之於君父者也故成公取鄟襄<lb/>
　　公取邿昭公取鄫皆不言滅而書取程氏以為在<lb/>
　　君則當諱是也若夫滅項則僖公在㑹季孫所為<lb/>
　　爾執政之臣擅權為惡而不與之諱此春秋尊君<lb/>
<pb n="29b"/>
　　抑臣不為朋黨比周之意也<lb/>
秋夫人姜氏㑹齊侯于卞<lb/>
　左氏傳秋聲姜以公故㑹齊侯于卞九月公至書曰<lb/>
　　至自㑹猶有諸侯之事焉且諱之也<lb/>
　杜氏注卞今魯國卞縣<lb/>
九月公至自㑹<lb/>
　泰山孫氏曰踰三時<lb/>
冬十有二月乙亥齊侯小白卒<lb/>
<pb n="30a"/>
　左氏傳齊侯之夫人三王姬徐嬴蔡姬皆無子齊侯<lb/>
　　好内多内寵内嬖如夫人者六人長衛姬生武孟<lb/>
　　少衛姬生恵公鄭姬生孝公葛嬴生昭公密姬生<lb/>
　　懿公宋華子生公子雍公與管仲屬孝公於宋襄<lb/>
　　公以為大子雍巫有寵於衛共姬因寺人貂以薦<lb/>
　　羞於公亦有寵公許之立武孟管仲卒五公子皆<lb/>
　　求立冬十月乙亥齊桓公卒易牙入與寺人貂因<lb/>
　　内寵以殺羣吏而立公子無虧孝公奔宋十二月<lb/>
<pb n="30b"/>
　　乙亥赴辛巳夜殯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷三十</head> <lb/>
    <p>
<pb n="1a"/>
欽定四庫全書<lb/>
　春秋集解卷三十<lb/>
　　　　　　　　　　　　宋　吕本中　撰<lb/>
　　　哀公<lb/>
八年春王正月宋公入曹以曹伯陽歸<lb/>
　左氏傳七年冬初曹伯陽即位好田弋曹鄙人公孫<lb/>
　　彊好弋獲白鴈獻之且言田弋之說說之因訪政<lb/>
　　事大說之有寵使為司城以聽政彊言霸說於曹<lb/>
<pb n="1b"/>
　　伯曹伯從之乃背晉而奸宋宋人伐之晉人不救<lb/>
　　築五邑於其郊曰黍丘揖丘大城鍾邘八年春宋<lb/>
　　公伐曹将還禇師子肥殿曹人詬之不行師待之<lb/>
　　公聞之怒命反之遂滅曹執曹伯及司城彊以歸<lb/>
　　殺之<lb/>
　蘇氏曰此滅曹也其不言滅何也曹伯陽好田弋曹<lb/>
　　之鄙人公孫彊獲白鴈而獻之因訪政事大説之<lb/>
　　彊言霸說於曹伯曹伯從之乃背晉而奸宋宋人<lb/>
<pb n="2a"/>
　　伐之晉人不救書曰宋公入曹而不書滅言自滅<lb/>
　　也猶虞之滅言晉人執虞公而不言滅也<lb/>
　武夷胡氏曰滅者亡國之善詞上下之同力也書宋<lb/>
　　公入曹以曹伯陽歸而削其見滅之實猶虞之亡<lb/>
　　書晉人執虞公而不言滅也春秋輕重之權衡故<lb/>
　　書法若此有國者妄聽辯言以亂舊政自取滅亡<lb/>
　　之禍可以鑒矣<lb/>
吳伐我<lb/>
<pb n="2b"/>
　左氏傳吳為邾故三月伐我伐武城克之吳師克東<lb/>
　　陽而進舎於五梧明日舎於蠶室公賔庚公甲叔<lb/>
　　子與戰於夷獲叔子與析朱鉏獻於王王曰此同<lb/>
　　車必使能國未可望也明日舎於庚宗遂次於泗<lb/>
　　上吳人行成将盟景伯曰楚人圍宋易子而食析<lb/>
　　骸而爨猶無城下之盟我未及虧而有城下之盟<lb/>
　　是棄國也吳輕而逺不能久将歸矣請少待之弗<lb/>
　　從景伯負載造於萊門吳人盟而還<lb/>
<pb n="3a"/>
　泰山孫氏曰吳伐我以邾子益來故也直曰伐我者<lb/>
　　兵加於都城也<lb/>
　武夷胡氏傳吳為邾故興師伐魯兵加國都而盟於<lb/>
　　城下經書伐我不言四鄙及與吳盟者諱之也來<lb/>
　　戰于郎直書不諱盟於城下何諱之深也楚人圍<lb/>
　　宋易子而食析骸而爨亦云急矣欲盟城下則曰<lb/>
　　有以國斃不能從也晉師從齊齊侯致賂晉人不<lb/>
　　可國佐對曰子若不許請合餘燼背城借一敝邑<lb/>
<pb n="3b"/>
　　之幸亦云從也遂盟於爰婁而春秋與之今魯未<lb/>
　　及虧不能少待遂有城下之盟是棄國也夫棄國<lb/>
　　者其能國乎使有華元國佐之臣則不至此矣故<lb/>
　　春秋不言四鄙及與吳盟者欲見其實而深諱之<lb/>
　　以為後世謀國之士不能以禮義自強偷生惜死<lb/>
　　至於侵削陵遲而不知恥者之戒也<lb/>
夏齊人取讙及闡<hi>公作僤下同</hi>
　左氏傳齊悼公之來也季康子以其妹妻之即位而<lb/>
<pb n="4a"/>
　　逆之季魴侯通焉女言其情弗敢與也齊侯怒夏<lb/>
　　五月齊鮑牧帥師伐我取讙及闡<lb/>
　伊川先生解内失邑不書辱當諱也不能保其土地<lb/>
　　民人是不君也已與之彼以非義而受則書取此<lb/>
　　與濟西田是也魯入邾而以其君來致齊怒吳伐<lb/>
　　故賂齊以説之<lb/>
　杜氏注闡在東平剛縣北<lb/>
　陸氏纂例魯不與季姬故怒而取二邑也<lb/>
<pb n="4b"/>
歸邾子益于邾<lb/>
　左氏傳齊侯使如吳請師将以伐我乃歸邾子<hi>注魯懼二</hi>
　　<hi>國同心故歸邾子</hi>邾子又無道吳子使大宰子餘討之囚<lb/>
　　諸樓臺栫之以棘使諸大夫奉大子革以為政<lb/>
秋七月<lb/>
冬十有二月癸亥杞伯過卒<lb/>
齊人歸讙及闡<lb/>
　左氏傳秋及齊平九月臧賓如如齊涖盟齊閭丘明<lb/>
<pb n="5a"/>
　　來涖盟且逆季姬以歸嬖冬十二月齊人歸讙及<lb/>
　　闡季姬嬖故也<lb/>
　伊川先生解不云我田既歸邾子亦歸其田非以為<lb/>
　　惠也<lb/>
　泰山孫氏曰公既歸邾子益於邾故齊人歸讙及闡<lb/>
　　凡土地諸侯取之歸之皆書者惡專恣也取而不<lb/>
　　歸則又甚矣<lb/>
　武夷胡氏傳案左氏邾子益齊出也魯以益來則齊<lb/>
<pb n="5b"/>
　　人取讙及闡又如吳請師而怒猶未怠也以此見<lb/>
　　國君造惡不悛則四鄰謀取其國家莫能保矣歸<lb/>
　　邾子益於邾則齊人歸讙及闡又辭師於吳而徳<lb/>
　　猶未泯也以此見國君去惡而不積則四鄰不侵<lb/>
　　其封境而自安矣曰以曰取者逆詞也曰歸者順<lb/>
　　詞也去逆效順息争休兵齊無取地之罪魯無失<lb/>
　　地之辱以此見遷善之優改過之大而春秋不諱<lb/>
　　入邾以邾子益來者以明歸益於邾之能掩其前<lb/>
<pb n="6a"/>
　　惡而美之也<lb/>
　吳氏曰吳之伐我齊侯之取讙及闡以魯之入邾以<lb/>
　　邾子歸也歸邾子益於邾魯畏吳齊故也齊人歸<lb/>
　　讙及闡以我歸邾子也諸侯紛紛如此苟徇目前<lb/>
　　無一人求出當世規模者日朘月削以至於亡而<lb/>
　　卒不悟也易曰困于葛藟于臲卼曰動悔有悔征<lb/>
　　吉能知動悔有悔求出乎是變心易慮惟賢是用<lb/>
　　改前之為則出乎困矣故曰征吉春秋之世諸國<lb/>
<pb n="6b"/>
　　君臣束手待斃其亦不知征吉之理矣<lb/>
九年春王二月𦵏杞僖公<lb/>
　杜氏注三月而𦵏速<lb/>
宋皇瑗帥師取鄭師于雍丘<lb/>
　左氏傳鄭武子賸之嬖許瑕求邑無以與之請外取<lb/>
　　許之故圍宋雍丘宋皇瑗圍鄭師每日遷舎壘合<lb/>
　　鄭師哭子姚救之大敗二月甲戌宋敗鄭師於雍<lb/>
　　丘使有能者無死以郟張與鄭羅歸<lb/>
<pb n="7a"/>
　公羊傳其言取之何易也其易奈何詐之也<lb/>
　杜氏注雍丘縣屬陳留<lb/>
　陸氏纂例趙子曰凡悉俘之曰取某師<lb/>
　劉氏傳此師也其言取之何覆之也覆而敗之不遺<lb/>
　　一人之詞也<lb/>
　襄陵許氏曰春秋之季日尋干戈詐力相傾奇變滋<lb/>
　　起於是始志取人之師甚其譎惡其盡也鄭以不<lb/>
　　義深入敵境而圍其邑此固喪師之道也<lb/>
<pb n="7b"/>
　吕氏曰隠十年宋人蔡人衛人伐戴鄭伯伐取之伐<lb/>
　　取之不義也猶有難也此直言取之易之甚也<lb/>
夏楚人伐陳<lb/>
　左氏傳夏楚人伐陳陳即吳故也<lb/>
秋宋公伐鄭<lb/>
冬十月<lb/>
十年春王二月邾子益來奔<lb/>
　左氏傳春邾隠公來奔齊甥也故遂奔齊<lb/>
<pb n="8a"/>
公㑹吳伐齊<lb/>
　左氏傳九年春齊侯使公孟綽辭師於吳吳子曰昔<lb/>
　　嵗寡人聞命今又革之不知所從将進受命於君<lb/>
　　十年公㑹吳子邾子郯子伐齊南鄙師于鄎齊人<lb/>
　　弑悼公赴於師吳子三日哭於軍門之外徐承帥<lb/>
　　舟師将自海入齊齊人敗之吳師乃還<lb/>
　泰山孫氏曰公㑹吳伐齊齊中國也吳夷狄也㑹夷<lb/>
　　狄伐中國其惡可知也<lb/>
<pb n="8b"/>
　常山劉氏曰公㑹夷狄伐中國諸侯具文可見其罪<lb/>
三月戊戌齊侯陽生卒<lb/>
　左氏傳在上文<lb/>
　武夷胡氏傳案左氏公㑹吳伐齊齊人弑悼公赴於<lb/>
　　師春秋不著齊人弑君之罪而以卒書者亦猶鄭<lb/>
　　伯髠頑弑而書卒榖梁以爲不使加于中國之義<lb/>
　　也其存天理之意微矣魯人入邾以其君來罪也<lb/>
　　齊侯為是取讙及闡如吳請師討之也魯人悔懼<lb/>
<pb n="9a"/>
　　歸益於邾是知其罪而能改也齊侯為是歸讙及<lb/>
　　闡又辭師於吳是變之正也夫變之正也禮義之<lb/>
　　所在中國之君也吳人欲遂前言而背違正理狄<lb/>
　　道也齊之臣子不能将順上及其君此天下大變<lb/>
　　常理之所無也故沒其見弑之禍而以卒書其㫖<lb/>
　　深矣春秋弑君大惡不待貶絶而自見也君而見<lb/>
　　弑豈無不善之積以及其身乎若夫悼公變而克<lb/>
　　正則無不善之積矣故以卒書而沒其見弑所謂<lb/>
<pb n="9b"/>
　　微而顯著而晦彰善而勸惡者于是乎在春<lb/>
　　秋之旨深矣<lb/>
夏宋人伐鄭<lb/>
晉趙鞅帥師侵齊<lb/>
　左氏傳夏趙鞅帥師伐齊取犂及轅毁髙唐之郭侵<lb/>
　　及賴而還<lb/>
五月公至自伐齊<lb/>
𦵏齊悼公<lb/>
<pb n="10a"/>
衛公孟彄自齊歸于衛<lb/>
薛伯夷<hi>公作寅</hi>卒<lb/>
秋𦵏薛惠公<lb/>
冬楚公子結帥師伐陳吳救陳<lb/>
　左氏傳冬楚子期伐陳吳延州來季子救陳謂子期<lb/>
　　曰二君不務徳而力争諸侯民何罪焉我請退以<lb/>
　　為子名務徳而安民乃還<lb/>
　武夷胡氏傳春秋惡首亂善解紛自誅亂臣討賊子<lb/>
<pb n="10b"/>
　　之外凡書救者未有不善之也救在王室則罪諸<lb/>
　　侯子突救衞是也救在逺國則罪四鄰晉陽處父<lb/>
　　救江是也救在外域則罪中國楚公子真救鄭狄<lb/>
　　救齊吳救陳是也吳雖蠻夷之國來㑹於戚則進<lb/>
　　而書人矣使季札聘則又進而書子矣救而果善<lb/>
　　曷為獨以號舉而不進之也其以號舉而不進之<lb/>
　　者深著楚罪而傷巾國之衰也陳者有虞之後嘗<lb/>
　　為楚滅而僅存耳今又無故興師肆行侵伐而列<lb/>
<pb n="11a"/>
　　國諸侯縱其暴横不能修方伯連帥之職而吳能<lb/>
　　救之故獨以號舉深著楚罪而傷中國之衰也孔<lb/>
　　子曰道不行乗桴浮扵海從我者其由與非果欲<lb/>
　　浮於海其書吳救陳之意乎<lb/>
十有一年春齊國書帥師伐我<lb/>
　左氏傳春齊為鄎故國書髙無㔻帥師伐我及清季<lb/>
　　孫謂其宰冉求曰齊師在清必魯故也若之何求<lb/>
　　曰一子守二子從公禦諸竟季孫曰不能求曰居<lb/>
<pb n="11b"/>
　　封疆之間季孫告二子二子不可求曰若不可則<lb/>
　　君無出一子帥師背城而戰季孫使從於朝俟於<lb/>
　　黨氏之溝武叔呼而問戰焉對曰君子有逺慮小<lb/>
　　人何知懿子強問之對曰小人慮材而言量力而<lb/>
　　共者也武叔曰是謂我不成丈夫也退而蒐乘孟<lb/>
　　孺子洩帥右師顔羽御邴洩為右冉求帥左師管<lb/>
　　周父御樊遲為右老幼守宫次於雩門之外五日<lb/>
　　右師從之公叔務人<hi>務人公為昭公子</hi>見保者而泣曰事<lb/>
<pb n="12a"/>
　　充政重上不能謀士不能死何以治民吾既言之<lb/>
　　矣敢不勉乎師及齊師戰於郊齊師自稷曲師不<lb/>
　　踰溝樊遲曰非不能也不信子也請三刻而踰之<lb/>
　　如之衆從之師入齊軍<hi>冉求之師</hi>右師奔齊人從之孟<lb/>
　　之側後入以為殿抽矢䇿其馬曰馬不進也林不<lb/>
　　狃之伍曰走乎不狃曰誰不如曰然則止乎不狃<lb/>
　　曰惡賢徐歩而死師獲甲首八十<hi>冉求所得</hi>齊人不能<lb/>
　　師宵諜曰齊人遁冉有請從之三季孫弗許公為<lb/>
<pb n="12b"/>
　　與其嬖僮汪錡乘皆死皆殯孔子曰能執干戈以<lb/>
　　衛社稷可無殤也冉有用矛於齊師故能入其軍<lb/>
　　孔子曰義也<lb/>
　劉氏傳不言鄙者受之也此其為受之奈何盖伐喪<lb/>
　　也<lb/>
　武夷胡氏傳諸侯來伐無有不書四鄙者今齊師及<lb/>
　　清渉泗非有城下之盟可諱之辱亦書伐我何也<lb/>
　　傅說復於髙宗曰惟甲胄起戎惟干戈省厥躬夫<lb/>
<pb n="13a"/>
　　省厥躬者自反之謂也自反而縮則為壮自反而<lb/>
　　不縮則為老師之老壮在曲直曲直自我而不繫<lb/>
　　乎人者也邾子齊之甥魯嘗入邾以其君來齊人<lb/>
　　為是取讙及闡請師於吳曲在我矣及歸邾益而<lb/>
　　齊人歸讙及闡又辭吳師直在齊矣魯人何名㑹<lb/>
　　吳伐之也故春秋之記斯師特曰伐我者欲省致<lb/>
　　師之由而躬自厚也垂訓之義大矣<lb/>
　襄陵許氏曰以魯之微搆怨大國郊之戰非其風俗<lb/>
<pb n="13b"/>
　　禮義正勝則國幾亡此仲尼之化也以是知君子<lb/>
　　居人之國雖曰其道不行猶蒙其福焉<lb/>
夏陳轅<hi>公作袁</hi>頗出奔鄭<lb/>
　左氏傳夏陳轅頗出奔鄭初轅頗為司徒賦封田以<lb/>
　　嫁公女有餘以為已大器國人逐之故出<lb/>
　襄陵許氏曰春秋書陳轅頗之奔若曰為人臣而刻<lb/>
　　以附上託公而營私者其亡乎<lb/>
五月公㑹吳伐齊甲戌齊國書帥師及吳戰于艾陵齊<lb/>
<pb n="14a"/>
師敗績獲齊國書<lb/>
　左氏傳為郊戰故公㑹吳子伐齊五月克博壬申至<lb/>
　　於嬴中軍從王胥門巢将上軍王子姑曹将下軍<lb/>
　　展如将右軍齊國書将中軍髙無㔻将上軍宗樓<lb/>
　　将下軍陳僖子謂其弟書爾死我必得志甲戌戰<lb/>
　　於艾陵展如敗髙子國子敗胥門巢王卒助之大<lb/>
　　敗齊師獲國書公孫夏閭丘明陳書東郭書革車<lb/>
　　八百乘甲首三千以獻於公公使大史固歸國子<lb/>
<pb n="14b"/>
　　之元寘之新篋褽之以𤣥纁加組帶焉寘書於其<lb/>
　　上曰天若不識不衷何以使下國吳将伐齊越子<lb/>
　　率其衆以朝焉王及列士皆有饋賂吳人皆喜唯<lb/>
　　子胥懼曰是豢吳也夫諌曰越在我心腹之疾也<lb/>
　　壤地同而有欲於我夫其柔服求濟其欲也不如<lb/>
　　早從事焉得志於齊猶獲石田也無所用之越不<lb/>
　　為沼吳其泯矣弗聽使於齊屬其子於鮑氏為王<lb/>
　　孫氏反役王聞之使賜之屬鏤以死<lb/>
<pb n="15a"/>
　吕氏曰公㑹吳伐齊而戰不言公齊國書帥師而來<lb/>
　　主與吳戰不為魯也<lb/>
秋七月辛酉滕子虞毋卒<lb/>
冬十有一月𦵏滕隠公<lb/>
衛世叔齊出奔宋<lb/>
　左氏傳冬衛太叔疾出奔宋<hi>疾即齊也</hi>初疾娶於宋子朝<lb/>
　　其娣嬖子朝出孔文子使疾出其妻而妻之疾使<lb/>
　　侍人誘其初妻之娣寘於犂而為之一宫如二妻<lb/>
<pb n="15b"/>
　　文子怒欲攻之仲尼止之遂奪其妻或淫於外州<lb/>
　　外州人奪之軒以獻恥是二者故出<lb/>
十有二年春用田賦<lb/>
　左氏傳十一年冬季孫欲以田賦使冉有訪諸仲尼<lb/>
　　仲尼曰某不識也三發卒曰子為國老待子而行<lb/>
　　若之何子之不言也仲尼不對而私於冉有曰君<lb/>
　　子之行也度於禮施取於厚事舉其中斂從其薄<lb/>
　　如是則以丘亦足矣若不度於禮而貪冒無厭則<lb/>
<pb n="16a"/>
　　雖以田賦将又不足且子季孫若欲行而法則周<lb/>
　　公之典在若欲苟而行又何訪焉弗聽十二年春<lb/>
　　王正月用田賦<lb/>
　公羊傳何以書譏何譏爾譏始用田賦也<lb/>
　穀梁傳古者公田什一用田賦非正也<lb/>
　武夷胡氏傳哀公問於有若曰年饑用不足如之何<lb/>
　　有若對曰盍徹乎曰二吾猶不足如之何其徹也<lb/>
　　曰百姓足君孰與不足百姓不足君孰與足古者<lb/>
<pb n="16b"/>
　　公田什一助而不稅魯自宣公初稅畆後世遂以<lb/>
　　為常而不復矣至是二猶不足故又以田賦也夫<lb/>
　　先王制土籍田以力而底其逺邇賦里以入而量<lb/>
　　其有無<hi>里廛也謂商賈所居之區域</hi>今用田賦軍旅之征非矣<lb/>
　　田以出粟為主而足食賦以出軍為主而足兵周<lb/>
　　禮宅不毛者有里布無職事者征夫家漆林之稅<lb/>
　　二十而五則弛力薄征當以農民為急而増賦竭<lb/>
　　作不使末業者獨幸而免也今二猶不足而用田<lb/>
<pb n="17a"/>
　　賦是重困農民而削其本何以為國書曰用田賦<lb/>
　　用者不宜用也近世議弛商賈之征逹於時政者<lb/>
　　欲先省國用首寛農民後及商賈知春秋譏田賦<lb/>
　　之意矣<lb/>
　襄陵許氏曰先王之法九夫為井四井為邑井邑未<lb/>
　　有賦也四邑為丘丘十六井乃有牛馬之賦今以<lb/>
　　丘賦為不足也於是更用田賦籍井而取之不待<lb/>
　　及丘此非禮也古者盖田有稅丘有賦稅以足食<lb/>
<pb n="17b"/>
　　賦以足兵<lb/>
夏五月甲辰孟子卒<lb/>
　左氏傳夏五月昭夫人孟子卒昭公娶於吳故不書<lb/>
　　姓死不赴故不稱夫人不反哭故不言𦵏小君<lb/>
　杜氏注魯人諱娶同姓謂之孟子<lb/>
　劉氏傳孟子者何昭公之夫人也其稱孟子何諱娶<lb/>
　　同姓盖吳女也何以不曰夫人薨命於天子然後<lb/>
　　成夫人孟子不受命不可以稱夫人盖自是魯夫<lb/>
<pb n="18a"/>
　　人不命於天子也<lb/>
　武夷胡氏傳孟子吳女昭公之夫人其曰孟子云者<lb/>
　　諱取同姓也禮娶妻不取同姓買妾不知其姓則<lb/>
　　卜之厚男女之别也同姓從宗合族屬異姓主名<lb/>
　　治際㑹名著而男女有别矣四世而緦服之窮也<lb/>
　　五世袒免殺同姓也六世親屬竭矣其庶姓别於<lb/>
　　上而戚單於下㛰姻可以通乎綴之以姓而弗别<lb/>
　　合之以食而弗殊雖百世而㛰姻不通周道然也<lb/>
<pb n="18b"/>
　　昭公不謹於禮欲結好強吳以去三家之權忍取<lb/>
　　同姓以混男女之别不命於天子以弱其配不見<lb/>
　　於廟不書於䇿以廢其常典禮之大本喪矣其失<lb/>
　　國也宜故陳司敗問昭公知禮乎子曰知禮子退<lb/>
　　揖巫馬期而進之曰吾聞君子不黨君子亦黨乎<lb/>
　　君取於吳為同姓謂之吳孟子君而知禮孰不知<lb/>
　　禮巫馬期以告子曰丘也幸苟有過人必知之書<lb/>
　　孟子卒雖曰為君隠而實亦不可掩矣<lb/>
<pb n="19a"/>
　吕氏曰孟子卒吳女也諱取同姓故曰孟子魯之君<lb/>
　　豈苟為無禮而亂男女之别哉迫於彊吳之威欲<lb/>
　　自固其國而不知以禮自防以義為上徇目前之<lb/>
　　急忘長久之慮遂至於淪于禽獸而不辭也春秋<lb/>
　　之世君臣上下所以持其國家者皆如是曰孟子<lb/>
　　卒不待貶而惡自見也<lb/>
公㑹吳于橐臯<lb/>
　左氏傳公㑹吳于橐臯吳子使大宰嚭請尋盟公不<lb/>
<pb n="19b"/>
　　欲使子貢對曰盟所以周信也故心以制之玉帛<lb/>
　　以奉之言以結之明神以要之寡君以為苟有盟<lb/>
　　焉弗可改也已若猶可改日盟何益乃不尋盟<lb/>
　杜氏注橐臯在淮南逡遒縣東南<lb/>
秋公㑹衛侯宋皇瑗于鄖<hi>公作運</hi>
　左氏傳秋衞侯㑹吳于鄖公及衞侯宋皇瑗盟而卒<lb/>
　　辭吳盟吳人藩衛侯之舎子貢見大宰嚭曰衛君<lb/>
　　之來必謀於其衆其衆或欲或否是以緩來其欲<lb/>
<pb n="20a"/>
　　來者子之黨也其不欲來者子之讐也若執衞君<lb/>
　　是堕黨而崇讐也大宰嚭說乃舎衛侯<lb/>
　杜氏注鄖發陽也廣陵海陵縣東南有發繇亭<lb/>
宋向巢帥師伐鄭<lb/>
　左氏傳宋鄭之間有隙地焉曰彌作頃丘玉暢嵒戈<lb/>
　　錫子産與宋人為成曰勿有是及宋平元之族自<lb/>
　　蕭奔鄭鄭人為之城嵒戈錫九月宋向巢伐鄭取<lb/>
　　錫殺元公之孫遂圍嵒十二月鄭罕逹救嵒丙申<lb/>
<pb n="20b"/>
　　圍宋師<lb/>
冬十有二月螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　左氏傳冬十二月螽季孫問諸仲尼仲尼曰丘聞之<lb/>
　　火伏而後蟄者畢今火猶西流司厯過也<lb/>
　杜氏注周十二月今十月是嵗應置閏而失不置雖<lb/>
　　書十二月實今之九月司厯誤一月九月之初尚<lb/>
　　温故得有螽<lb/>
十有三年春鄭罕<hi>公作軒</hi>達帥師取宋師于嵒<lb/>
<pb n="21a"/>
　左氏傳春宋向魋救其師鄭子賸使徇曰得桓魋者<lb/>
　　有賞魋也逃歸遂取宋師于嵒獲成讙郜延以六<lb/>
　　邑為虚<lb/>
　泰山孫氏曰宋向巢帥師伐鄭鄭罕逹帥師取宋師<lb/>
　　于喦報雍丘之師也<lb/>
夏許男成<hi>公作戍</hi>卒<lb/>
公㑹晉侯及吳子于黄池<lb/>
　左氏傳夏公㑹單平公晉定公吳夫差于黄池六月<lb/>
<pb n="21b"/>
　　丙子越子伐吳為二隧大敗呉師獲大子友王孫<lb/>
　　彌庸夀於姚丁亥入吳吳人告敗於王王惡其聞<lb/>
　　也自剄七人於幕下秋七月辛丑盟吳晉争先吳<lb/>
　　人曰於周室我為長晉人曰於姬姓我為伯趙鞅<lb/>
　　呼司馬寅曰日旰矣大事未成二臣之罪也建皷<lb/>
　　整列二臣死之長㓜必可知也對曰請姑視之反<lb/>
　　曰肉食者無墨今吳王有墨國勝乎大子死乎且<lb/>
　　夷徳輕不忍久請少待之乃先晉人冬吳及越平<lb/>
<pb n="22a"/>
　公羊傳吳何以稱子吳主㑹也吳主㑹則曷為先言<lb/>
　　晉侯不與夷狄之主中國也其言及吳子何㑹兩<lb/>
　　伯之辭也<lb/>
　杜氏注陳留封丘縣南有黄亭近濟水<lb/>
　泰山孫氏曰黄池之㑹其言公㑹晉侯及吳子者主<lb/>
　　在吳子也黄池之㑹不主晉侯而主在吳子者晉<lb/>
　　侯不能主諸侯故也吳自柏舉之戰勢横中國諸<lb/>
　　侯小大震栗皆宗於吳晉侯不見者二十四年此<lb/>
<pb n="22b"/>
　　不能主諸侯可知也故黄池之㑹吳子主焉不言<lb/>
　　公㑹吳子晉侯者不與呉人主中國也<lb/>
　髙郵孫氏曰春秋之辭雖萬其尊異而為法者三天<lb/>
　　王也魯也中國也故内京師外諸夏尊天王也内<lb/>
　　諸夏外外裔尊中國也内魯外諸侯尊魯也及其<lb/>
　　既久而天王益衰諸夏益弱魯益無道則聖人一<lb/>
　　反之以託於春秋之終而深為後世之戒也春秋<lb/>
　　天王之事見於經者必曰京師而昭三十二年書<lb/>
<pb n="23a"/>
　　曰城周天王竞衰而同之列國也魯為他國侵伐<lb/>
　　者必曰某鄙而哀公八年十一年再言伐我魯竟<lb/>
　　無道而同之諸侯也外裔之㑹稱國而離春秋之<lb/>
　　常法也而公㑹晉侯及吳子于黄池進吳稱子又<lb/>
　　言晉侯及之諸夏竟弱而同之外裔也春秋之㫖<lb/>
　　微矣<lb/>
　武夷胡氏傳黄池衛地其言及者㑹兩伯之辭也春<lb/>
　　秋内中國而外諸夷吳人主㑹其先晉紀常也春<lb/>
<pb n="23b"/>
　　秋四夷雖大皆曰子吳僣王矣其稱子正名也以<lb/>
　　㑹兩伯之詞而言及者先吳則拂經而失序列書<lb/>
　　則泯實而傳疑特書曰及順天地之經著盟㑹之<lb/>
　　實又以見外域之彊而抑其横也定公以來晉失<lb/>
　　覇業不主夏盟夫差暴横勢傾上國自稱周室於<lb/>
　　已為長盖太伯之後以族屬言則伯父也而黄池<lb/>
　　之㑹聖人書法如此者訓後世治中國御外域之<lb/>
　　道也明此義則知漢宣帝待單于位在諸侯王上<lb/>
<pb n="24a"/>
　　蕭傅之議非矣唐髙祖稱臣於突厥倚以為助劉<lb/>
　　文靜之䇿失矣況於以父事之如石晉者将欲保<lb/>
　　國而免其侵暴可乎或曰苟不為此至於亡國則<lb/>
　　如之何曰存亡者天也得失者人也不可逆者理<lb/>
　　也以人勝天則事有在我者矣必若顛倒冠履而<lb/>
　　得天下其能一朝居乎故春秋撥亂反正之書不<lb/>
　　可以廢焉者也<lb/>
　襄陵許氏曰左氏傳春秋曰先晉紀國語曰先吳此<lb/>
<pb n="24b"/>
　　二國史籍之異也顧自宋之盟則晉已為楚所先<lb/>
　　陵遲至於黄池之時豈能復與吳争國語信也晉<lb/>
　　人恥吳先之故諱焉爾<lb/>
楚公子申帥師伐陳<lb/>
於越入吳<lb/>
　左氏傳六月丙子越子伐吳為二隧疇無餘謳陽自<lb/>
　　南方先及郊吳大子友王子地王孫彌庸夀於姚<lb/>
　　自泓上觀之彌庸見姑蔑之旗曰吾父之旗也不<lb/>
<pb n="25a"/>
　　可以見讐而弗殺也大子曰戰而不克将亡國請<lb/>
　　待之彌庸不可屬徒五千王子地助之乙酉戰彌<lb/>
　　庸獲疇無餘地獲謳陽越子至王子地守丙戌復<lb/>
　　戰大敗吳師獲大子友王孫彌庸夀於姚丁亥入<lb/>
　　吳吳人告敗於王冬吳及越平二十年十一月越<lb/>
　　圍吳二十二年冬十一月丁夘越滅吳請使吳王<lb/>
　　居甬東辭曰孤老矣焉能事君乃縊越人以歸<lb/>
　泰山孫氏曰於越入吳者吳子方㑹乘其無備也<lb/>
<pb n="25b"/>
　武夷胡氏傳吳自柏舉以來憑陵中國黄池之㑹遂<lb/>
　　主夏盟可謂彊矣而春秋繼書於越入吳所謂因<lb/>
　　事屬詞垂戒後世而見深切著明之義也曽子曰<lb/>
　　戒之戒之出乎爾者反乎爾老氏曰佳兵不祥之<lb/>
　　器其事好還夫以力勝人者人亦以力勝之矣吳<lb/>
　　常破越遂有輕楚之心及其破楚又有驕齊之志<lb/>
　　既勝齊師復與晉人争長自謂莫之敵也而越已<lb/>
　　入其國都矣吳侵中國而越滅之越又不監而楚<lb/>
<pb n="26a"/>
　　滅之楚又不監而秦滅之秦又不監而漢滅之老<lb/>
　　氏曽子其言豈欺也哉春秋初書於越入吳在柏<lb/>
　　舉之後再書於越入吳在黄池之後皆因事屬辭<lb/>
　　垂戒後世不待貶絶而見深切著明之義也而可<lb/>
　　廢乎<lb/>
秋公至自㑹<lb/>
晉魏曼多帥師侵衛<hi>公無曼字</hi>
　襄陵許氏曰晉以范中行之難伐衛伐鮮虞間齊之<lb/>
<pb n="26b"/>
　　難而一侵之又再侵衛而諸侯卒莫之宗者唯其<lb/>
　　國無政也師雖數出能侵而已益玩而頓矣此王<lb/>
　　霸道盡之時<lb/>
𦵏許元公<lb/>
九月螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
冬十有一月有星孛于東方<lb/>
　公羊傳其言孛于東方何見於旦也<hi>何氏注旦者日方出時宿不復</hi>
　　<hi>見故言東方知為旦</hi>何以書記異也<lb/>
<pb n="27a"/>
　泰山孫氏曰光芒四出曰孛不言所出之次者見於<lb/>
　　旦也案文十四年有星孛入于北斗昭十七年有<lb/>
　　星孛入于大辰此不言所在之次者見於旦可知<lb/>
　　也<lb/>
盜殺陳夏區<hi>公作彄</hi>夫<lb/>
十有二月螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　襄陵許氏曰自用田賦而比年三書螽貪殘無己之<lb/>
　　應也<lb/>
<pb n="27b"/>
十有四年春西狩獲麟<lb/>
　左氏傳十四年春西狩於大野叔孫氏之車子鉏商<lb/>
　　獲麟<hi>杜氏注大野在髙平鉅野縣東北大澤是也</hi>以為不祥以賜虞人<lb/>
　　仲尼觀之曰麟也然後取之<lb/>
　公羊傳何以書記異也何異爾非中國之獸也然則<lb/>
　　孰狩之薪采者也薪采者則微者也曷為以狩言<lb/>
　　之大之也曷為大之為獲麟大之也曷為為獲麟<lb/>
　　大之麟者仁獸也有王者則至無王者則不至有<lb/>
<pb n="28a"/>
　　以告者曰有麕而角者孔子曰孰為來哉孰為來<lb/>
　　哉反袂拭面涕霑袍顔淵死子曰噫天喪予子路<lb/>
　　死子曰噫天祝予西狩獲麟孔子曰吾道窮矣<lb/>
　泰山孫氏曰天子失正自東遷始諸侯失正自㑹溴<lb/>
　　梁始故自隠公至於溴梁之㑹天下之正中國之<lb/>
　　事皆諸侯分裂之自溴梁之㑹至於申之㑹天下<lb/>
　　之正中國之事皆大夫專執之自申之㑹至於獲<lb/>
　　麟天下之正中國之事皆南蠻迭制之聖王憲度<lb/>
<pb n="28b"/>
　　禮樂衣冠遺風舊政盖埽地矣中國淪胥逮此而<lb/>
　　盡前此猶可言者黄池之㑹晉魯在焉後此不可<lb/>
　　言者諸侯泯泯制命在吳無復中國天下皆從呉<lb/>
　　故也<lb/>
　蘇氏曰春秋起於五霸之始而止於戰國之初隠哀<lb/>
　　適其時耳<lb/>
　常山劉氏曰麟乃和氣所致然春秋時有者何以應<lb/>
　　天地之氣豈可如此間别如聖人之生亦天地交<lb/>
<pb n="29a"/>
　　感五行之秀乃生聖人當戰國之時生孔子何足<lb/>
　　怪況生麟乎聖人為出非其時故有感如聖人生<lb/>
　　不得其時孔子感麟而作春秋或謂不然春秋不<lb/>
　　害感麟而作然麟不出春秋豈不作孔子之意盖<lb/>
　　亦有素因此一事乃作故其書之成復於此終大<lb/>
　　抵須有發端處如畫八卦因見河圗洛書果無河<lb/>
　　圗洛書八卦亦須作也<lb/>
　武夷胡氏傳河出圗洛出書而八卦畫簫韶作春秋<lb/>
<pb n="29b"/>
　　成而鳯麟至事應雖殊其理一也世衰道微暴行<lb/>
　　交作臣弑其君者有之子弑其父者有之夫子為<lb/>
　　是作春秋明王道正人倫氣志天人交相感應之<lb/>
　　際深矣制作文成而麟至宜矣勇夫志士精誠所<lb/>
　　格上致日星之應召物産之祥盖有之矣況聖人<lb/>
　　之心感物而動見於行事以遺天下與來世哉簫<lb/>
　　韶九奏鳯儀於庭魯史成經麟出於野亦常理爾<lb/>
　　詩以正情書以制事禮以成行樂以養和易以明<lb/>
<pb n="30a"/>
　　變垂教亦備矣則曷為作春秋子曰我欲載之空<lb/>
　　言不如見之行事之深切著明也知我者其惟春<lb/>
　　秋乎何以約乎魯史子曰我欲觀夏道是故之杞<lb/>
　　而不足徴也我欲觀殷道是故之宋而不足徴也<lb/>
　　我觀周道幽厲傷之舎魯何適矣何以始乎隠公<lb/>
　　三綱淪九法斁天下無復有王也何以絶筆於獲<lb/>
　　麟其以天道終乎聖人之於天道命也有性焉君<lb/>
　　子不謂命也是故春秋天子之事聖人之用撥亂<lb/>
<pb n="30b"/>
　　反正之書考諸三王而不謬建諸天地而不悖質<lb/>
　　諸鬼神而無疑百世以俟聖人而不惑其於格物<lb/>
　　修身齊家治國施諸天下無所求而不得亦無所<lb/>
　　處而不當何莫學夫春秋故君子誠有樂乎此也<lb/>
　<lb/>
　<lb/>
　<lb/>
　春秋集解卷三十<lb/>
</p>
<p>
</p>
  </div>
</body>
</text>
</TEI>
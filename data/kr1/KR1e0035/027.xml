<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷二十七</head> <lb/>
    <p>
<pb n="1a"/>
欽定四庫全書<lb/>
　春秋集解卷二十七<lb/>
　　　　　　　　　　　　宋　吕本中　撰<lb/>
　　　定公<hi>名宋襄公子昭公弟敬王十一年即位諡法安民大慮曰定</hi>
元年春王<lb/>
　公羊傳正月者正即位也定無正月者即位故也即<lb/>
　　位何以後昭公在外得入不得入未可知也曷為<lb/>
　　未可知在季氏也定哀多微辭主人習其讀而問<lb/>
<pb n="1b"/>
　　其傳則未知己之有罪焉爾<lb/>
　榖梁傳不言正月定無正也定之無正何也昭公之<lb/>
　　終非正終也定公之始非正始也昭無正終故定<lb/>
　　無正始<lb/>
　劉氏傳何以無正月定無正也定何以無正定之始<lb/>
　　非正始也其非正始奈何定者公子宋也昭公之<lb/>
　　弟也昭公薨于乾侯季孫逆其喪廢太子衍及務<lb/>
　　人而立公子宋焉喪至於壊隤公子宋先入以主<lb/>
<pb n="2a"/>
　　社稷盖受之季氏也非受之先君者也定無正則<lb/>
　　何以不言正月微辭也正月者正即位也定之即<lb/>
　　位後未可以言正月主人習其讀而問其傳則未<lb/>
　　知己之有罪焉爾<lb/>
　劉氏意林君子莫重乎授受授受王事之本也授之<lb/>
　　者以禮受之者以義正也正已而後可以正人矣<lb/>
　　今定公不然汙於偽誘於利脅於威雖欲正人人<lb/>
　　何由而正<lb/>
<pb n="2b"/>
　泰山孫氏曰不書正月者定公未立不與季氏承其<lb/>
　　正朔也是時季氏專國昭公薨于乾侯及嵗之交<lb/>
　　定又未立故略而不書焉所以黜彊臣而存公室<lb/>
　　也<lb/>
　吕氏曰元年不書正月者國無君無稟天子之正朔<lb/>
　　者也<lb/>
三月晉人執宋仲幾于京師<lb/>
　左氏傳元年春王正月辛巳晉魏舒合諸侯之大夫<lb/>
<pb n="3a"/>
　　于狄泉将以城成周魏獻子屬役於韓簡子及原<lb/>
　　夀過而田於大陸焚焉還卒於寗孟懿子㑹城成<lb/>
　　周庚寅栽宋仲幾不受功曰滕薛郳吾役也薛宰<lb/>
　　曰宋為無道絶我小國於周以我適楚故我常從<lb/>
　　宋晉文公為踐土之盟曰凡我同盟各復舊職若<lb/>
　　從踐土若從宋亦唯命仲幾曰踐土固然薛宰曰<lb/>
　　薛之皇祖奚仲居薛以為夏車正奚仲遷於邳仲<lb/>
　　虺居薛以為湯左相若復舊職将承王官何故以<lb/>
<pb n="3b"/>
　　役諸侯士彌牟曰晉之從政者新子姑受功歸吾<lb/>
　　視諸故府仲幾曰縱子忘之山川鬼神其忘諸乎<lb/>
　　士伯怒謂韓簡子曰薛徴於人宋徴於鬼宋罪大<lb/>
　　矣乃執仲幾以歸三月歸諸京師城三句而畢乃<lb/>
　　歸諸侯之戍<lb/>
　公羊傳其言于京師何伯討也伯討則其稱人何貶<lb/>
　　曷為貶不與大夫專執也<lb/>
　榖梁傳此大夫其書曰人何也微之也何為微之不<lb/>
<pb n="4a"/>
　　正其執人於尊者之所也<lb/>
　泰山孫氏曰春秋之義諸侯不得專執況大夫乎宋<lb/>
　　仲幾㑹城成周韓不信陪臣也非天子命執仲幾<lb/>
　　於天子之側甚矣故曰晉人執宋仲幾于京師以<lb/>
　　疾之<lb/>
　武夷胡氏傳案左氏諸侯㑹城成周宋仲幾不受功<lb/>
　　曰滕薛郳吾役也為是執之則有罪矣書晉人執<lb/>
　　仲幾于京師則貶詞也以王事討有罪何貶乎案<lb/>
<pb n="4b"/>
　　周官司隷掌凡囚執人之事屬於司宼凡諸侯之<lb/>
　　獄訟定以邦典凡卿大夫之獄訟斷以邦法則大<lb/>
　　司宼之職也不告諸司宼而執人於天子之側故<lb/>
　　雖以王事討有罪猶貶凡此類皆篡弑之萌履霜<lb/>
　　之漸執而書其地謹之也每謹於初而禍亂熄矣<lb/>
夏六月癸亥公之喪至自乾侯戊辰公即位<lb/>
　左氏傳夏叔孫成子逆公之喪于乾侯季孫曰子家<lb/>
　　子亟言於我未嘗不中吾志也吾欲與之從政子<lb/>
<pb n="5a"/>
　　必止之且聽命焉子家子不見叔孫易幾而哭<hi>幾哭</hi>
　　<hi>㑹也不欲見叔孫故朝夕哭不同㑹</hi>叔孫請見子家子子家子辭曰<lb/>
　　羈未得見而從君以出君不命而薨羈不敢見叔<lb/>
　　孫使告之曰公衍公為實使羣臣不得事君若公<lb/>
　　子宋主社稷則羣臣之願也凡從君出而可以入<lb/>
　　者将唯子是聽子家氏未有後季孫願與子從政<lb/>
　　此皆季孫之願也使不敢以告對曰若立君則有<lb/>
　　卿士大夫與守龜在羈弗敢知若從君者則貌而<lb/>
<pb n="5b"/>
　　出者入可也宼而出者行可也若羈也則君知其<lb/>
　　出也而未知其入也羈将逃也喪及壊隤公子宋<lb/>
　　先入從公者皆自壊隤反六月癸亥公之喪至自<lb/>
　　乾侯戊辰公即位<lb/>
　公羊傳曷為以戊辰之日然後即位正棺於兩楹之<lb/>
　　間然後即位<lb/>
　榖梁傳殯然後即位也定無正見無以正也踰年不<lb/>
　　言即位是有故公也<hi>謂昭公在外故</hi>言即位是無故公也<lb/>
<pb n="6a"/>
　　即位授受之道也先君無正終則後君無正始也<lb/>
　　先君有正終則後君有正始也戊辰公即位謹之<lb/>
　　也定之即位不可不察也癸亥公之喪至自乾侯<lb/>
　　何為戊辰之日然後即位也正君乎國然後即位<lb/>
　　也沈子曰正棺乎兩楹之間然後即位也踰年即<lb/>
　　位厲也<hi>范氏注厲危也公喪在外踰年六月乃得即位</hi>於厲之中又有義<lb/>
　　也未殯雖有天子之命猶不敢況臨諸臣乎<lb/>
　杜氏注定公不得以正月即位失其時故詳而日之<lb/>
<pb n="6b"/>
　蘇氏曰元年定公之元年也而書曰公之喪至自乾<lb/>
　　侯可乎昭公之喪未至定公未即位則猶昭公之<lb/>
　　年也<lb/>
　陸氏纂例凡公即位皆於朔日故不書日定公待昭<lb/>
　　公喪至既殯而即位故書之<lb/>
　武夷胡氏傳昭公之薨已越葬期猶未得返至於六<lb/>
　　月癸亥然後喪至而定之即位乃在是月之戊辰<lb/>
　　盖遲速進退為意如所制不得專也以周書顧命<lb/>
<pb n="7a"/>
　　考之成王之崩在四月乙丑宰臣太保即於是日<lb/>
　　命仲桓南宫毛俾爰齊侯吕伋以二干戈虎賁百<lb/>
　　人逆王世子釗於南門之外延入翼室宅憂為天<lb/>
　　下主不待崇朝而後定也今昭公喪至在𦵏期之<lb/>
　　後公子宋自壊隤先入猶未得立是知為意如所<lb/>
　　制不得以時定非謂正棺乎兩楹之間故定之即<lb/>
　　位不可不察也夫即位大事也宗嗣先定則變故<lb/>
　　不生盖代君享國而主其祭宜戚宜懼一失幾㑹<lb/>
<pb n="7b"/>
　　或萌窺伺之心至於生變則為不孝矣古人所以<lb/>
　　貴於早定國家之本也今昭公之薨定之即位春<lb/>
　　秋詳書於䇿非為後法乃見諸行事為永鑒耳<lb/>
秋七月癸巳葬我君昭公<lb/>
　左氏傳季孫使役如闞公氏将溝焉榮駕鵝曰生不<lb/>
　　能事死又離之以自旌也縱子忍之後必或恥之<lb/>
　　乃止秋七月癸巳葬昭公於墓道南孔子之為司<lb/>
　　寇也溝而合諸墓<lb/>
<pb n="8a"/>
　杜氏注公在外薨故八月乃葬<lb/>
　吕氏曰葬本國之君稱葬某公足矣必曰葬我君某<lb/>
　　公者隆君臣之恩盡忠愛之義資於事父有父之<lb/>
　　道焉故必曰我君以明之也此道也常時無事則<lb/>
　　不見此理特於昭公為有大警動於其臣下者<lb/>
九月大雩<lb/>
　榖梁傳雩月雩之正也秋大雩非正也冬大雩非正<lb/>
　　也秋大雩雩之為非正何也毛澤未盡人力未竭<lb/>
<pb n="8b"/>
　　未可以雩也雩月雩之正也月之為雩之正何也<lb/>
　　其時窮人力盡然後雩雩之正也何謂其時窮人<lb/>
　　力盡是月不雨則無及矣是年不艾則無食矣是<lb/>
　　謂其時窮人力盡也雩之必待其時窮人力盡何<lb/>
　　也雩者為旱求者也求者請也古之人重請何重<lb/>
　　乎請人之所以為人者讓也請道去讓也則是舎<lb/>
　　其所以為人也是以重之焉請哉請乎應上公古<lb/>
　　之神人有應上公者通乎隂陽君親帥諸大夫道<lb/>
<pb n="9a"/>
　　之而以請焉夫請者非可詒託而往也必親之者<lb/>
　　也是以重之<lb/>
立煬宫<lb/>
　左氏傳昭公出故季平子禱於煬公九月立煬宫<lb/>
　公羊傳煬宫者何煬公之宫也立者何立者不宜立<lb/>
　　也立煬宫非禮也<lb/>
　杜氏注煬公伯禽子也<lb/>
　武夷胡氏傳煬公伯禽之子其曰立者不宜立也喪<lb/>
<pb n="9b"/>
　　事即逺有進而無退宫廟即逺有毁而無立<lb/>
　吕氏曰立煬宫違禮悖義之甚言天下之亂無復有<lb/>
　　綱紀文章也<lb/>
冬十月隕<hi>公作霣</hi>霜殺菽<lb/>
　公羊傳何以書記異也<lb/>
　榖梁傳未可以殺而殺舉重<hi>范氏注舉殺豆則殺草可知</hi>可殺而<lb/>
　　不殺舉輕其曰菽舉重也<lb/>
　杜氏注周十月今八月隕霜殺菽非常之災<lb/>
<pb n="10a"/>
　蘇氏曰於其不殺而言草言其廣也於其殺而言菽<lb/>
　　言其所害也<lb/>
二年春王正月<lb/>
夏五月壬辰雉門及兩觀災<lb/>
　杜氏注雉門公宫之南門兩觀闕也<lb/>
　泰山孫氏曰其言雉門及兩觀災者雉門與兩觀俱<lb/>
　　災也雉門兩觀天子之制<lb/>
秋楚人伐吳<lb/>
<pb n="10b"/>
　左氏傳桐叛楚吳子使舒鳩氏誘楚人曰以師臨我<lb/>
　　我伐桐為我使之無忌秋楚囊瓦伐吳師於豫章<lb/>
　　吳人見舟於豫章而潜師於巢冬十月吳軍楚師<lb/>
　　於豫章敗之遂圍巢克之獲楚公子繁<lb/>
　襄陵許氏曰自襄三年書楚公子嬰齊伐吳終於人<lb/>
　　之則楚力竭矣於是有吳人入郢自昭三十二年<lb/>
　　書吳伐越終於越再入吳於是吳亡吳楚介在南<lb/>
　　荒夷蠻相攻不可殫録故刪取其要如此以為伐<lb/>
<pb n="11a"/>
　　國之戒<lb/>
冬十月新作雉門及兩觀<lb/>
　榖梁傳言新有舊也作為也有加其度也<lb/>
　劉氏傳何以書譏何譏爾譏不務乎公室也雉門天<lb/>
　　子應門<lb/>
　劉氏意林魯用王禮是以其庫門天子臯門雉門天<lb/>
　　子應門而設兩觀僣君甚矣習舊而不知以為非<lb/>
　　覩變而不知以為戒無怪於季氏之脅其主矣此<lb/>
<pb n="11b"/>
　　春秋之微辭至意也<lb/>
　泰山孫氏曰新作雉門及兩觀者定公不知僣天子<lb/>
　　之惡也定公不知僣天子之惡故作而新之<lb/>
　武夷胡氏傳書新作者譏僣王制而不能革也雉門<lb/>
　　象魏之門其外為庫門而臯門在庫門之外其内<lb/>
　　為應門而路門在應門之内是天子之五門也僖<lb/>
　　公嘗修泮宫復閟宫非不用民力也而春秋不書<lb/>
　　新作南門則獨書者南非一門也必有不當為者<lb/>
<pb n="12a"/>
　　子家駒以設兩觀為僣天子是非諸侯之制明矣<lb/>
　　夫撥亂反正者必本諸身身正者物必正春秋於<lb/>
　　僣君必書者必正之意也使定公遇災而懼革其<lb/>
　　僣禮三家倍臣雖欲僣諸侯執國命其敢乎習舊<lb/>
　　而不知以為非何以禁季氏之脅其主矣故特書<lb/>
　　新作以譏之也<lb/>
　吕氏曰雉門兩觀僣矣即災又復作魯之君臣非不<lb/>
　　知以是為僣也盖以為無足恤也以為無足恤者<lb/>
<pb n="12b"/>
　　弑父與君所由起也新作者不用其舊之辭<lb/>
三年春王正月公如晉至河乃復<lb/>
　伊川先生解季孫意如上不請於天子下不告於方<lb/>
　　伯而立定公故晉怒而公往朝焉晉辭公而復故<lb/>
　　明年因㑹而請盟于臯鼬<lb/>
二<hi>公穀作三</hi>月辛夘邾<hi>公作邾婁</hi>子穿卒<lb/>
　左氏傳二年邾荘公與夷射姑飲酒私出閽乞肉焉<lb/>
　　奪之杖以敲之三年春二月辛夘邾子在門臺臨<lb/>
<pb n="13a"/>
　　廷閽以缾水沃廷邾子望見之怒閽曰夷射姑旋<lb/>
　　焉命執之弗得滋怒自投於牀廢於鑪炭爛遂卒<lb/>
夏四月秋葬邾<hi>公作邾婁下邾子同</hi>荘公<lb/>
冬仲孫何忌及邾子盟于拔<hi>公作枝</hi>
　左氏傳冬盟于郯<hi>杜氏注郯即拔也</hi>修邾好也<lb/>
　杜氏注拔地闕<lb/>
　襄陵許氏曰天下有禮則邦國相下春秋之季大國<lb/>
　　日亢小國日侵兵力勝而禮敬亡故志公如晉至<lb/>
<pb n="13b"/>
　　河乃復著晉之輕魯也志仲孫何忌及邾子盟于<lb/>
　　拔著魯之輕邾也當昭公時祲祥之盟猶未爾也<lb/>
四年春王二月癸巳陳侯吳卒<lb/>
三月公㑹劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
　左氏傳二年冬蔡昭侯為兩佩與兩裘以如楚獻一<lb/>
　　佩一裘於昭王昭王服之以享蔡侯蔡侯亦服其<lb/>
<pb n="14a"/>
　　一子常欲之弗與三年止之唐成公如楚有兩肅<lb/>
　　爽馬子常欲之弗與亦三年止之唐人或相與謀<lb/>
　　請代先從者許之飲先從者酒醉之竊馬而獻之<lb/>
　　子常子常歸唐侯蔡人聞之固請而獻佩於子常<lb/>
　　子常朝見蔡侯之徒命有司曰蔡君之乆也官不<lb/>
　　共也明日禮不畢将死蔡侯歸及漢執玉而沈曰<lb/>
　　余所有濟漢而南者有如大川蔡侯如晉以其子<lb/>
　　元與其大夫之子為質焉而請伐楚四年春三月<lb/>
<pb n="14b"/>
　　劉文公合諸侯于召陵謀伐楚也晉荀寅求貨於<lb/>
　　蔡侯弗得言於范獻子曰國家方危諸侯方貳将<lb/>
　　以襲敵不亦難乎水潦方降疾瘧方起中山不服<lb/>
　　<hi>杜氏注中山鮮虞</hi>棄盟取怨無損於楚而失中山不如辭<lb/>
　　蔡侯吾自方城以來楚未可以得志祗取勤焉乃<lb/>
　　辭蔡侯晋人假羽旄於鄭鄭人與之明日或斾以<lb/>
　　㑹晉於是乎失諸侯<lb/>
　伊川先生解楚恃其彊侵陵諸侯晉上請於天子大<lb/>
<pb n="15a"/>
　　合諸侯以伐之而不能明暴其罪以行天討無功<lb/>
　　而還故書侵以罪之<lb/>
　杜氏注入楚竟故書侵<lb/>
　泰山孫氏曰蔡人病楚使告於晉故晉合諸侯於此<lb/>
　　此救蔡伐楚也其言㑹于召陵侵楚者諸侯不振<lb/>
　　不能救蔡伐楚也故使救蔡伐楚之功歸於彊吳<lb/>
　　冬蔡侯以吳子及楚人戰於柏舉楚師敗績是也<lb/>
　　噫昭十三年公㑹劉子晉侯齊侯宋公衛侯鄭伯<lb/>
<pb n="15b"/>
　　曹伯莒子邾子滕子薛伯杞伯小邾子于平丘八<lb/>
　　月甲戌同盟于平丘此年公㑹劉子晉侯宋公蔡<lb/>
　　侯衛侯陳子鄭伯許男曹伯莒子邾子頓子胡子<lb/>
　　滕子薛伯杞伯小邾子齊國夏于召陵侵楚五月<lb/>
　　公及諸侯盟于臯鼬内不能奪大夫之權外不能<lb/>
　　攘夷狄之患何所為哉徒自相與歃血要言而已<lb/>
　　此固不足道也<lb/>
　蘇氏曰齊侯侵虐魯國晉為魯合諸侯凡八國将討<lb/>
<pb n="16a"/>
　　齊取賂而止書曰諸侯盟于扈而不序以不序賤<lb/>
　　之也今召陵之盟楚方陵蔡晉為蔡大合諸侯凡<lb/>
　　十八國以求賂不克侵楚而已若不序諸侯則侵<lb/>
　　楚為愈於扈故序十八國之衆而以侵楚之陋媿<lb/>
　　之<lb/>
夏四月庚辰蔡公孫<hi>公羊有歸字</hi>姓帥師滅沈以沈子嘉歸<lb/>
殺之<lb/>
　左氏傳沈人不㑹于召陵晉人使蔡伐之夏蔡滅沈<lb/>
<pb n="16b"/>
　陸氏微㫖淳聞於師曰書滅罪蔡也書以歸罪沈子<lb/>
　　死不於位也言殺之又譏蔡侯也<lb/>
　武夷胡氏傳所惡於前無以先後出乎爾者反乎爾<lb/>
　　者也蔡侯視楚猶沈視蔡也昭公拘於郢三年而<lb/>
　　後反非以國小而弱乎沈雖不㑹召陵未有大罪<lb/>
　　惡也而恃彊殺之甚矣能無公孫翩之及哉<lb/>
　襄陵許氏曰沈不受令而使蔡滅沈許已受盟而不<lb/>
　　能禁鄭滅許有以知晉政之失諸侯矣<lb/>
<pb n="17a"/>
　吕氏曰蔡公孫姓不能正其君之失而遂滅沈至以<lb/>
　　沈子嘉歸殺之其罪極矣春秋之世諸侯君臣失<lb/>
　　道至此者皆由不知分義苟力所能制則為之矣<lb/>
　　此與禽獸奚辨<lb/>
五月公及諸侯盟于臯鼬<hi>公作浩油</hi>
　左氏傳将㑹衛子行敬子言於靈公曰㑹同難嘖有<lb/>
　　煩言莫之治也其使祝佗從公曰善乃使子魚及<lb/>
　　臯鼬将長蔡於衛衛侯使祝佗私於萇宏萇宏曰<lb/>
<pb n="17b"/>
　　蔡叔康叔之兄也先衛不亦可乎子魚曰以先王<lb/>
　　觀之則尚徳也昔武王克商成王定之選建明徳<lb/>
　　以蕃屏周故周公相王室以尹天下分魯公以大<lb/>
　　路大旂夏后氏之璜封父之繁弱使之職事於魯<lb/>
　　以昭周公之明徳分康叔以大路少帛綪茷旃旌<lb/>
　　大吕分唐叔以大路密須之鼓闕鞏姑洗三者皆<lb/>
　　叔也而有令徳故昭之以分物不然文武成康之<lb/>
　　伯猶多而不獲是分也唯不尚年也管蔡啓商惎<lb/>
<pb n="18a"/>
　　間王室王於是乎殺管叔而蔡蔡叔其子蔡仲改<lb/>
　　行帥徳周公舉之以為己卿士見諸王而命之以<lb/>
　　蔡其命書云王曰胡無若爾考之違王命也若之<lb/>
　　何其使蔡先衛也晉文公為踐土之盟衛成公不<lb/>
　　在夷叔其母弟也猶先蔡其載書云王若曰晉重<lb/>
　　魯申衛武蔡甲午鄭㨗齊潘宋王臣莒期藏在周<lb/>
　　府可覆視也乃長衛侯於盟<lb/>
　伊川先生解公以不獲見於晉故因㑹且求盟焉則<lb/>
<pb n="18b"/>
　　此盟公意也故稱公及<lb/>
　杜氏注繁昌縣東南有城臯亭<lb/>
　陸氏纂例重言諸侯劉子不與盟也<lb/>
　劉氏意林楚人之不義甚矣晉以霸主之勢憑王命<lb/>
　　之重而不能討顧使吳乘其釁中國不振旅功近<lb/>
　　而禍逺矣不亦病乎此春秋所以眷眷於臯<lb/>
　　鼬之盟者也<lb/>
　襄陵許氏曰齊桓晉文之興至於盟不言同者過乎<lb/>
<pb n="19a"/>
　　同之辭也春秋之季至於盟不言同者不及乎同<lb/>
　　之辭也臯鼬之盟諸侯攜矣齊梁丘據説幣錦昭<lb/>
　　公不復楚子常志在佩裘使蔡侯自絶晉士鞅以<lb/>
　　賂罷扈之㑹荀寅求貨弗得折召陵之謀故正勝<lb/>
　　於明時而賄流於衰世君子是以察治忽也<lb/>
杞伯成<hi>公作戊</hi>卒于㑹<lb/>
六月𦵏陳惠公<lb/>
許遷于容城<lb/>
<pb n="19b"/>
秋七月公至自㑹<lb/>
　襄陵許氏曰不致侵楚譏無功也諸侯無故而逺渉<lb/>
　　敵竟師或役乆不知所聽以月致者甚危之也<lb/>
劉卷卒<lb/>
　榖梁傳此不卒而卒者賢之也寰内諸侯也非列土<lb/>
　　諸侯此何以卒也天王崩為諸侯主也<lb/>
葬杞悼公<lb/>
楚人圍蔡<lb/>
<pb n="20a"/>
　左氏傳秋楚為沈故圍蔡<lb/>
　襄陵許氏曰圍蔡不書卿帥師者見其驕陵不戒益<lb/>
　　而必決求而将敗是以㣲之也<lb/>
晉士鞅衛孔圉<hi>公作圄</hi>帥師伐鮮虞<lb/>
　杜氏注士鞅即范鞅<lb/>
　蘇氏曰昭十二年楚滅陳蔡晉人不救而伐鮮虞稱<lb/>
　　晉以夷之今晉既不為蔡伐楚楚人圍蔡亦弗之<lb/>
　　救而於其伐鮮虞也稱晉士鞅衛孔圉何也晉雖<lb/>
<pb n="20b"/>
　　有棄諸侯之罪而蔡無滅亡之禍輕重之異也<lb/>
葬劉文公<lb/>
冬十有一月庚午蔡侯以吳子及楚人戰于柏<hi>公穀作伯</hi>舉<lb/>
<hi>公作莒</hi>楚師敗績楚囊瓦出奔鄭<lb/>
　左氏傳伍貟為吳行人以謀楚楚之殺郤宛也伯氏<lb/>
　　之族出伯州犂之孫嚭為吳太宰以謀楚楚自昭<lb/>
　　王即位無嵗不有吳師蔡侯因之以其子乾與其<lb/>
　　大夫之子為質於吳冬蔡侯吳子唐侯伐楚舎舟<lb/>
<pb n="21a"/>
　　於淮汭自豫章與楚夾漢左司馬戍謂子常曰子<lb/>
　　沿漢而與之上下我悉方城外以毁其舟還塞大<lb/>
　　隧直轅冥阨子濟漢而伐之我自後擊之必大敗<lb/>
　　之既謀而行史皇謂子常楚人惡子而好司馬若<lb/>
　　司馬毁吳舟於淮塞城口而入是獨克吳也子必<lb/>
　　速戰不然不免乃濟漢而陳自小别至於大别三<lb/>
　　戰子常知不可欲奔史皇曰子必死之初罪必盡<lb/>
　　説十一月庚午二師陳於柏舉闔廬之弟夫槩王<lb/>
<pb n="21b"/>
　　晨請於闔廬曰楚瓦不仁其臣莫有死志先伐之<lb/>
　　其卒必奔而後大師繼之必克弗許夫槩王曰所<lb/>
　　謂臣義而行不待命者其此之謂也以其屬五千<lb/>
　　先擊子常之卒子常之卒奔楚師亂吳師大敗之<lb/>
　　子常奔鄭吳從楚師及清發将擊之夫槩王曰困<lb/>
　　獸猶鬭況人乎若知不免而致死必敗我若使先<lb/>
　　濟者知免後者慕之蔑有鬭心矣半濟而後可擊<lb/>
　　也從之又敗之楚人為食吳人及之奔食而從之<lb/>
<pb n="22a"/>
　　敗諸雍澨五戰及郢己夘楚子取其妹季芊畀我<lb/>
　　以出庚辰吳入郢以班處宫子山處令尹之宫夫<lb/>
　　槩王欲攻之懼而去之夫槩王入之左司馬戍及<lb/>
　　息而還<hi>注息汝南新息也聞楚敗故還</hi>敗吳師於雍澨傷謂其臣<lb/>
　　曰誰能免吾首吳句卑曰臣賤可乎司馬曰我實<lb/>
　　失子可哉三戰皆傷曰吾不可用也已句卑布裳<lb/>
　　剄而裹之藏其身而以其首免楚子渉睢濟江入<lb/>
　　於雲中王寝盗攻之以戈擊王王孫由于以背受<lb/>
<pb n="22b"/>
　　之中肩王奔鄖鬭辛與其弟巢以王奔隨吳人從<lb/>
　　之謂隨人曰周之子孫在漢川者楚實盡之天誘<lb/>
　　其衷致罰於楚而君又竄之周室何罪隨人卜與<lb/>
　　之不吉乃辭吳初伍貟與申包胥友其亡也謂申<lb/>
　　包胥曰我必復楚國申包胥曰勉之子能復之我<lb/>
　　必能興之及昭王在隨申包胥如秦乞師秦伯使<lb/>
　　辭焉曰寡人聞命矣子姑就館将圖而告對曰寡<lb/>
　　君越在草莽未獲所伏下臣何敢即安立依於庭<lb/>
<pb n="23a"/>
　　牆而哭日夜不絶聲勺飲不入口七日秦哀公為<lb/>
　　之賦無衣九頓首而坐秦師乃出五年申包胥以<lb/>
　　秦師至秦子蒲子虎帥車五百乘以救楚子蒲曰<lb/>
　　吾未知吳道使楚人先與吳人戰而自稷㑹之大<lb/>
　　敗夫槩王於沂吳人獲薳射於柏舉其子帥奔徒<lb/>
　　以從子西敗吳師於軍祥秋七月子期子蒲滅唐<lb/>
　　九月夫槩王歸自立也以與王戰而敗奔楚為堂<lb/>
　　谿氏吳師敗楚師於雍澨秦師又敗吳師吳師居<lb/>
<pb n="23b"/>
　　麇子期将焚之子西曰父兄親暴骨焉不能收又<lb/>
　　焚之不可子期曰國亡矣死者若有知也可以歆<lb/>
　　舊祀豈憚焚之焚之而又戰吳師敗又戰於公壻<lb/>
　　之谿吳師大敗吳子乃歸囚闉輿罷闉輿罷請先<lb/>
　　遂逃歸<hi>杜氏注言吳惟得楚一大夫復失之</hi>楚子入於郢<lb/>
　公羊傳吳何以稱子夷狄也而憂中國蔡昭公朝乎<lb/>
　　楚有羔裘焉囊瓦求之昭公不與為是拘昭公於<lb/>
　　南郢數年然後歸之於是歸焉用事乎河曰天下<lb/>
<pb n="24a"/>
　　諸侯苟有能伐楚者寡人請為之前列楚人聞之<lb/>
　　怒為是興師使囊瓦将而伐蔡蔡請救於吳伍子<lb/>
　　胥復曰蔡非有罪也楚人為無道君如有憂中國<lb/>
　　之心則若時可矣於是興師而救蔡<lb/>
　榖梁傳吳其稱子何也以蔡侯之以之舉其貴者也<lb/>
　　蔡侯之以之則舉其貴者何也吳信中國而攘夷<lb/>
　　狄吳進矣<lb/>
　杜氏注柏舉楚地<lb/>
<pb n="24b"/>
　泰山孫氏曰以者乞師而用之也楚人圍蔡晉師不<lb/>
　　出故蔡侯去晉求救於吳吳子許之冬十有一月<lb/>
　　吳子蔡侯伐楚庚午及楚人戰于柏舉楚師敗績<lb/>
　　囊瓦奔鄭吳稱子者大救蔡也晉合十八國之君<lb/>
　　不能救蔡伐楚吳子救之伐之此吳晉之事彊弱<lb/>
　　之勢較然可見矣故自是諸侯大小皆宗於吳<lb/>
　武夷胡氏傳吳何以稱子善伐楚解蔡圍也荆楚暴<lb/>
　　横盟主不能致其討天王不能逹其命長惡不悛<lb/>
<pb n="25a"/>
　　復興師而圍蔡王法所當討而不赦也吳能自卑<lb/>
　　聽蔡侯之義以達天子之命興師救蔡戰于柏舉<lb/>
　　大敗楚師成伯討之功善矣晉主夏盟中國所仰<lb/>
　　若嘉榖之望雨也有請於晉如彼其難吳國天下<lb/>
　　莫彊焉非諸侯所能以也有請於吳如此其易故<lb/>
　　召陵之㑹大合諸侯而書侵楚柏舉之戰蔡用吳<lb/>
　　師特書曰以者深罪晉人保利棄義難於救蔡也<lb/>
　　然則何以不言救乎救大矣闔廬子胥宰嚭皆懐<lb/>
<pb n="25b"/>
　　謀楚之心蔡人往請㑹逢其適非有救災恤鄰從<lb/>
　　簡書憂中國之實也聖人道大徳宏樂與人為善<lb/>
　　故因其從蔡特進而書爵囊瓦貪以敗國又不能<lb/>
　　死可賤甚矣故其記出奔特貶而稱人春秋之情<lb/>
　　見矣<lb/>
庚辰吳入郢<hi>公榖作楚</hi>
　公羊傳吳何以不書子反夷狄也其反夷狄奈何君<lb/>
　　舎於君室大夫舎於大夫室盖妻楚王之母也<lb/>
<pb n="26a"/>
　榖梁傳何以謂之吳也狄之也何謂狄之也君居其<lb/>
　　君之寝而妻其君之妻大夫居其大夫之寝而妻<lb/>
　　其大夫之妻盖有欲妻楚王之母者<lb/>
　武夷胡氏傳及楚人戰則稱爵入郢則舉其號何也<lb/>
　　君舎於其君之室大夫舎於其大夫之室是亂也<lb/>
　　聖人誰毁誰譽救災恤鄰則進而書爵非有心於<lb/>
　　與之順天命也乘約肆淫則出而舉號非有心於<lb/>
　　貶之奉天討也伐國者固将拯民於水火之中而<lb/>
<pb n="26b"/>
　　鳩集之耳殺其父兄係其子弟毁其宗廟遷其重<lb/>
　　器而亂男女之配也如水益深如火益熱則善小<lb/>
　　而惡大功不足以掩之矣聖人心無毁譽如鏡之<lb/>
　　無妍醜也因事物善惡而施襃貶焉不期公而自<lb/>
　　公爾明此義然後可以司賞罰之權得春秋之法<lb/>
　　矣<lb/>
五年春王三<hi>公作正</hi>月辛亥朔日有食之<lb/>
夏歸粟于蔡<lb/>
<pb n="27a"/>
　左氏傳五年夏歸粟于蔡以周亟矜無資<hi>杜氏注亟急也</hi>
　榖梁傳諸侯無粟諸侯相歸粟正也孰歸之諸侯也<lb/>
　　不言歸之者專辭也義邇也<hi>范氏注言此是邇近之事故不足以列諸</hi>
　　<hi>侯也</hi>
　杜氏注蔡為楚所圍饑乏故魯歸之粟<lb/>
　吕氏曰列國饑諸侯歸粟正也以為先王之澤猶有<lb/>
　　存焉者也<lb/>
於越入吳<lb/>
<pb n="27b"/>
　左氏傳越入吳吳在楚也<lb/>
　杜氏注於發聲也<lb/>
　劉氏傳於越者何於越者其自稱者也越者中國稱<lb/>
　　之者也<lb/>
　髙郵孫氏曰越見於經凡六其三稱越皆在於昭公<lb/>
　　之時也五年稱越人與楚子伐吳八年楚放陳公<lb/>
　　子昭於越三十二年吳伐越皆曰越也其三稱於<lb/>
　　越二在定公之時五年於越入吳十四年於越敗<lb/>
<pb n="28a"/>
　　吳于檇李一在哀公之時十三年於越入吳皆曰<lb/>
　　於越也然則越之見於昭公之時者曰越見於定<lb/>
　　哀之時者曰於越也盖當是時越有數種有東越<lb/>
　　南越閩越甌越越於定公之前國名為越故經據<lb/>
　　其號皆書曰越也於定公之後欲自别於羣越始<lb/>
　　改號為於越經據其已改之號故皆書曰於越也<lb/>
　　此猶楚初見經稱荆其後稱楚始改號也<lb/>
六月丙申季孫意<hi>公作隠</hi>如卒<lb/>
<pb n="28b"/>
　左氏傳六月季平子行東野還未至丙申卒於房陽<lb/>
　　虎将以璵璠斂仲梁懐弗與<hi>杜氏注懐亦季氏家臣</hi>曰改歩<lb/>
　　改玉陽虎欲逐之告公山不狃不狃曰彼為君也<lb/>
　　子何怨焉九月乙亥陽虎囚季桓子而逐仲梁懐<lb/>
　　冬十月己丑盟桓子於稷門之内庚寅大詛逐公<lb/>
　　父歜及秦遄皆奔齊<lb/>
　劉氏意林意如親逐其君而卒之其異於翬何也曰<lb/>
　　以定公為君則不得不以意如為大夫矣孰有大<lb/>
<pb n="29a"/>
　　夫卒而君不為之變者乎夫意如之逐昭公也明<lb/>
　　翬遂之弑君也隠而叔仲惠伯之蔽惡也未形春<lb/>
　　秋固曰有不待貶絶而罪惡見者此之謂也且夫<lb/>
　　意如之罪固著矣及其卒也而絶之則其著不亦<lb/>
　　彌信乎而春秋弗為也以謂定不書正月適足以<lb/>
　　見定之非正而猶未足其效其受國於季氏故於<lb/>
　　是復明意如為定之大夫也使定公誠能明君臣<lb/>
　　之義不賞私勞討先君之賊致季氏之誅則意如<lb/>
<pb n="29b"/>
　　不免矣故雖逆取而順守之猶賢乎已今一不然<lb/>
　　苟於利而忘其辱幸于禍而忘其讐謂意如定之<lb/>
　　大夫也不亦宜乎<lb/>
秋七月壬子叔孫不敢卒<lb/>
冬晉士鞅帥師圍鮮虞<lb/>
　左氏傳三年秋九月鮮虞人敗晉師於平中獲晉觀<lb/>
　　虎恃其勇也五年冬晉士鞅圍鮮虞報觀虎之役<lb/>
　　也<lb/>
<pb n="30a"/>
六年春王正月癸亥鄭游速<hi>公羊傳作遫</hi>帥師滅許以許男<lb/>
斯歸<lb/>
　左氏傳鄭滅許因楚敗也<lb/>
二月公侵鄭公至自侵鄭<lb/>
　左氏傳二月公侵鄭取匡為晉討鄭之伐胥靡也<lb/>
　杜氏注胥靡周地也周儋翩因鄭人以作亂鄭為之<lb/>
　　伐胥靡故晉使魯討之<lb/>
　泰山孫氏曰内有彊臣之讐外搆怨於鄭<lb/>
<pb n="30b"/>
　襄陵許氏曰公侵鄭取匡為晉討鄭之伐胥靡也案<lb/>
　　周儋翩率王子朝之徒因鄭人将以作亂於周鄭<lb/>
　　於是乎伐馮滑胥靡負黍狐人闕外六月晉閻沒<lb/>
　　戍周且城胥靡冬十二月天王處于姑蕕辟儋翩<lb/>
　　之亂也七年春二月周儋翩入於儀栗以叛冬十<lb/>
　　冇一月戊午單子劉子逆王於慶氏晉籍秦送王<lb/>
　　己巳王入於王城王室之亂如此而春秋不書者<lb/>
　　諱也何以諱存中國也春秋之季大夫逐君家臣<lb/>
<pb n="31a"/>
　　囚主於是焉又書王辟儋翩之亂則無中國矣夫<lb/>
　　禮義之節不崇則僣亂之禍滋起故世故之變益<lb/>
　　醜而春秋之諱彌深存大訓也<lb/>
夏季孫斯仲孫何忌如晉<lb/>
　左氏傳夏季桓子如晉獻鄭俘也陽虎彊使孟懿子<lb/>
　　往報夫人之幣晉人兼享之<lb/>
　襄陵許氏曰魯國政在大夫而家臣能彊使之則家<lb/>
　　臣始擅國矣<lb/>
<pb n="31b"/>
秋晉人執宋行人樂祁犂<lb/>
　左氏傳秋八月宋樂祁言於景公曰諸侯唯我事晉<lb/>
　　今使不往晉其憾矣佗日公謂樂祁曰唯寡人說<lb/>
　　子之言子必往陳寅曰子立後而行吾室亦不亡<lb/>
　　<hi>杜氏注寅知晉政多門往必有難故使樂祁立後而行</hi>惟君亦以我為知難<lb/>
　　而行也見溷而行趙簡子逆而飲之酒於緜上獻<lb/>
　　楊楯六十於簡子范獻子言於晉侯曰以君命越<lb/>
　　疆而使未致使而私飲酒不敬二君不可不討也<lb/>
<pb n="32a"/>
　　乃執樂祁<lb/>
　武夷胡氏傳稱人以執非伯討也何以非伯討也使<lb/>
　　范趙方睦皆有獻焉則弗執之矣執異國行人出<lb/>
　　於列卿私意威福之柄移矣三卿分晉而靖公廢<lb/>
　　為家人豈一朝一夕之故哉<lb/>
冬城中城<lb/>
季孫斯仲孫忌帥師圍鄆<hi>公作運</hi>
　杜氏注何忌不言何闕文<lb/>
<pb n="32b"/>
　吕氏曰不曰仲孫何忌而曰仲孫忌脫文無疑也而<lb/>
　　公羊以為譏二名二名非禮也大抵三傳解經皆<lb/>
　　據文生義不論是非無復闕疑最學者大病故不<lb/>
　　可不詳也<lb/>
七年春王正月<lb/>
夏四月<lb/>
秋齊侯鄭伯盟于鹹<lb/>
　左氏傳秋齊侯鄭伯盟于鹹徴㑹於衛衞侯欲叛晉<lb/>
<pb n="33a"/>
　　諸大夫不可使北宫結如齊而私於齊侯曰執結<lb/>
　　以侵我齊侯從之乃盟於瑣<hi>杜氏注瑣即沙也</hi>
　杜氏注鹹衛地<lb/>
　襄陵許氏曰霸道隳諸侯散離盟始復制此盖自是<lb/>
　　中國無復殷㑹矣齊鄭之盟叛晉也<lb/>
齊人執衞行人北宫結以侵衞<lb/>
　劉氏意林善為國者親近而逺信之附内而外歸之<lb/>
　　衛侯欺其羣臣以結晉殘其百姓以奉齊齊之執<lb/>
<pb n="33b"/>
　　結也固非伯討矣而衛之無良又甚焉從此觀之<lb/>
　　孟子曰今之諸侯五霸之罪人不亦信乎<lb/>
齊侯衛侯盟于沙<hi>公有澤字</hi>
　杜氏注結叛晉也陽平元城縣東南有沙亭<lb/>
大雩<lb/>
齊國夏帥師伐我西鄙<lb/>
　左氏傳齊國夏伐我陽虎御季桓子公斂處父御孟<lb/>
　　懿子将宵軍齊師齊師聞之堕伏而待之處父曰<lb/>
<pb n="34a"/>
　　虎不圗禍而必死苫夷曰虎陷二子於難不待有<lb/>
　　司余必殺女虎懼乃還不敗<lb/>
　蘇氏曰魯事晉而齊叛之故伐我<lb/>
九月大雩<lb/>
冬十月<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷二十一</head> <lb/>
    <p>
<pb n="1a"/>
欽定四庫全書<lb/>
　春秋集解卷二十一<lb/>
　　　　　　　　　　　　宋　吕本中　撰<lb/>
　　襄公<lb/>
十有八年春白狄來<lb/>
　左氏傳春白狄始來<lb/>
　公羊傳曰狄者何夷狄之君也何以不言朝不能朝<lb/>
　　也<lb/>
<pb n="1b"/>
　劉氏意林諸侯間於天子之事則相朝相朝者考禮<lb/>
　　正刑一徳以尊王室為之也是以春秋亦予其朝<lb/>
　　夫蕃服於中國無事焉其於天子世一見則諸侯<lb/>
　　雖善其交際不得而通也是以春秋亦不予其朝<lb/>
　　不予其朝者懲淫慝一内外也周公致太平越裳<lb/>
　　氏重九譯而獻其白雉周公曰君子徳不及焉不<lb/>
　　享其贄此乃天子而讓也況列國之君守藩之臣<lb/>
　　乎<lb/>
<pb n="2a"/>
夏晉人執衛行人石買<lb/>
　左氏傳晉人執衛行人石買於長子執孫蒯於純留<lb/>
　　為曹故也<lb/>
　杜氏注石買即是伐曹者冝即懲治本罪而晉因其<lb/>
　　為行人之使執之故書行人以罪晉<lb/>
　劉氏傳稱人以執者非伯討也此其為非伯討奈何<lb/>
　　衛孫蒯淫獵於曹曹人閉門訽之孫蒯怒使石買<lb/>
　　帥師以伐曹曹人訴諸晉石買以君命聘於晉晉<lb/>
<pb n="2b"/>
　　人執之晉能知石買之伐曹為惡矣而未能知孫<lb/>
　　蒯之逐其君為惡也蒯者曷為者也孫林父之子<lb/>
　　也是始惡於君而逐之<lb/>
秋齊師<hi>榖作侯</hi>伐我北鄙<lb/>
　襄陵許氏曰齊人四年之間五伐鄙而四圍邑又從<lb/>
　　邾莒以助其虐諸侯之陵暴未有若是者也是以<lb/>
　　動天下之兵幾亡其國<lb/>
冬十月公㑹晉侯宋公衛侯鄭伯曹伯莒子邾子滕子<lb/>
<pb n="3a"/>
薛伯杞伯小邾子同圍齊<lb/>
　左氏傳秋晉侯伐齊冬十月㑹於魯濟尋溴梁之言<lb/>
　　同伐齊齊侯禦諸平隂塹防門而守之廣里范宣<lb/>
　　子告析文子曰吾知子敢匿情乎魯人莒人皆請<lb/>
　　以車千乗自其郷入既許之矣若入君必失國子<lb/>
　　盍圖之子家以告公公恐齊侯登巫山以望晉師<lb/>
　　晉人使司馬斥山澤之險雖所不至必斾而疏陳<lb/>
　　之使乗車者左實右偽以斾先輿曳柴而從之齊<lb/>
<pb n="3b"/>
　　侯見之畏其衆也乃脫歸丙寅晦齊師夜遁十一<lb/>
　　月丁卯朔入平隂遂從齊師晉人欲逐歸者魯衛<lb/>
　　請攻險己卯荀偃士匄以中軍克京兹乙酉魏絳<lb/>
　　欒盈以下軍克邿趙武韓起以上軍圍盧弗克十<lb/>
　　二月戊戌及秦周伐雍門之萩<hi>雍門齊城門</hi>己亥焚雍<lb/>
　　門及西郭南郭劉難士弱率諸侯之師焚申池之<lb/>
　　竹木壬寅焚東郭北郭齊侯駕将走郵棠太子與<lb/>
　　郭榮叩馬曰師速而疾略也将退矣君何懼焉抽<lb/>
<pb n="4a"/>
　　劒斷鞅乃止甲辰東侵及濰南及沂<lb/>
　伊川先生解書同圍見諸侯之惡齊<lb/>
　劉氏傳㑹者聚辭也既曰㑹矣又曰同圍齊何同圍<lb/>
　　之者猶曰環之也環之者何不通也諸侯之軍四<lb/>
　　分或焚其郛或攻其門譬如棲之者然此蓋伐也<lb/>
　　曷為不言伐圍不言伐也<lb/>
　泰山孫氏曰齊為不道數侵諸侯故諸侯同圍之言<lb/>
　　同者諸侯同心疾齊也<lb/>
<pb n="4b"/>
　武夷胡氏傳凡侵伐圍入未有書同者而獨於此書<lb/>
　　同圍齊何也齊環背盟棄好陵虐神主肆其暴横<lb/>
　　數伐鄰國觀加兵於魯則可見矣諸侯所共惡疾<lb/>
　　故同心而圍之也同心圍齊其以伐致何也見齊<lb/>
　　環無道冝得惡疾大諸侯之伐而免其圍齊之罪<lb/>
　　辭也春秋於此有沮横逆抑強暴之意孟子曰國<lb/>
　　必自伐而後人伐之自作孽不可逭其齊侯環之<lb/>
　　謂矣尚誰懟哉<lb/>
<pb n="5a"/>
曹伯負芻卒于師<lb/>
楚公子午帥師伐鄭<lb/>
　左氏傳鄭子孔欲去諸大夫将叛晉而起楚師以去<lb/>
　　之使告子庚子庚弗許楚子聞之使楊豚尹宜告<lb/>
　　子庚曰國人謂不榖主社稷而不出師死不從禮<lb/>
　　不榖即位於今五年師徒不出人其以不榖為自<lb/>
　　逸而忘先君之業矣子庚歎曰君王其謂午懐安<lb/>
　　乎吾以利社稷也見使者稽首而對曰諸侯方睦<lb/>
<pb n="5b"/>
　　於晉臣請嘗之若可君而繼之不可收師而退可<lb/>
　　以無害子庚帥師治兵於汾於是子蟜伯有子張<lb/>
　　從鄭伯伐齊子孔子展子西守二子知子孔之謀<lb/>
　　完守入保子孔不敢㑹楚師楚師伐鄭次於魚陵<lb/>
　　右師城上棘遂渉潁次於旃然蔿子馮公子格率<lb/>
　　銳師侵費滑胥靡獻於雍梁右回梅山侵鄭東北<lb/>
　　至於蟲牢而返子庚門於純門信於城下而還渉<lb/>
　　於魚齒之下甚雨及之楚師多凍役徒幾盡<lb/>
<pb n="6a"/>
十有九年春王正月諸侯盟于祝柯<hi>公作阿</hi>
　左氏傳春諸侯還自沂上盟於督揚曰大母侵小<hi>督揚</hi>
　<hi>即祝柯也</hi>
　杜氏注前年圍齊之諸侯也祝柯縣今屬濟南郡<lb/>
　髙郵孫氏曰諸侯已圍齊而為祝柯之盟不序諸侯<lb/>
　　者前目後凡也<lb/>
晉人執邾子<lb/>
　左氏傳執邾悼公以其伐我故<lb/>
<pb n="6b"/>
　劉氏傳稱人以執者非伯討也此其為非伯討奈何<lb/>
　　邾人伐魯晋人疾焉執其君以劫其地然則曷為<lb/>
　　不言以歸舎之也曷為舎之未得其地故劫之已<lb/>
　　得其地故舎之<lb/>
公至自伐齊<lb/>
　劉氏傳此圍也其以伐致何圍而以伐致者以伐告<lb/>
　　也<lb/>
取邾田自漷水<lb/>
<pb n="7a"/>
　左氏傳遂次於泗上疆我田取邾田自漷水歸之於<lb/>
　　我<lb/>
　杜氏注取邾田以漷水為界也漷水出東海合鄉縣<lb/>
　　西南經魯國至髙平湖陸縣入泗<lb/>
　泰山孫氏曰諸侯土地受之天子不可取也言取惡<lb/>
　　内也自漷水者隨漷水為界也<lb/>
　蘇氏曰成二年晉人敗齊於鞌使齊人歸我汶陽之<lb/>
　　田書曰取汶陽田不言齊魯地也今以晉命取田<lb/>
<pb n="7b"/>
　　於邾故書曰取邾田自漷水言非魯地也<lb/>
季孫宿如晉<lb/>
　左氏傳季武子如晉拜師<lb/>
葬曹成公<lb/>
夏衛孫林父帥師伐齊<lb/>
　左氏傳晉欒魴帥師從衛孫文子伐齊<hi>杜氏注經書夏</hi>
秋七月辛卯齊侯環<hi>公作瑗</hi>卒<lb/>
　左氏傳夏五月壬辰晦齊靈公卒<hi>經書七月辛卯</hi>
<pb n="8a"/>
晉士匄帥師侵齊至榖聞齊侯卒乃還<lb/>
　左氏傳晉士匄侵齊及榖聞䘮而還禮也<lb/>
　公羊傳還者何善辭也何善爾大其不伐䘮也<lb/>
　杜氏注詳録所至及還者善得禮<lb/>
　陸氏纂例士匄聞齊侯卒乃還歸父還皆不當更往<lb/>
　　又並合禮故曰還事畢也善辭也<hi>還例見荘八年宣十八年</hi>
　劉氏傳還者何善辭也何善爾古之為師也不伐䘮<lb/>
　　大夫以君命出境有可以安社稷利國家者則專<lb/>
<pb n="8b"/>
　　之可也榖者齊地也其曰至榖而後稱其義也非<lb/>
　　齊地則勿復乎曰止師而請之君曰可而後止不<lb/>
　　可則復之期可而後止臣之事君也凡在國無專<lb/>
　　焉子之事親也凡在家無專焉臣子大節也<lb/>
　蘇氏曰將在軍君命有所不受有善而專之君與有<lb/>
　　焉必君命而後可則安用將矣<lb/>
　常山劉氏曰天下無王諸侯擅命征伐各自己出利<lb/>
　　人之難以成其私故伐人之喪者比比而是而士<lb/>
<pb n="9a"/>
　　匄乃有惻隠之心愍人之患還師不侵豈不善乎<lb/>
　武夷胡氏傳喪必不可伐非進退可疑而待請者<lb/>
八月丙辰仲孫蔑卒<lb/>
齊殺其大夫髙厚<lb/>
　左氏傳齊侯娶於魯曰顏懿姬無子其姪騣聲姬生<lb/>
　　光以為太子諸子仲子戎子戎子嬖仲子生牙屬<lb/>
　　諸戎子戎子請以為太子許之仲子曰不可光之<lb/>
　　立也列於諸侯矣公曰在我而已遂東太子光使<lb/>
<pb n="9b"/>
　　髙厚傳牙以為太子夙沙衛為少傳齊侯疾崔杼<lb/>
　　微逆光疾病而立之光殺戎子秋八月齊崔杼殺<lb/>
　　髙厚於灑藍而兼其室<lb/>
　劉氏傳稱國以殺大夫者罪累上也髙厚之累上奈<lb/>
　　何齊靈公廢太子光以牙為太子髙厚傅之靈公<lb/>
　　疾崔杼微逆光靈公卒光即位於是殺髙厚也<lb/>
鄭殺其大夫公子嘉<hi>公作喜</hi>
　左氏傳鄭子孔之為政也專國人患之乃討西宫之<lb/>
<pb n="10a"/>
　　難與純門之師子孔當罪以其甲及子革子良氏<lb/>
　　之甲守甲辰子展子西率國人伐之殺子孔而分<lb/>
　　其室<lb/>
　武夷胡氏傳不稱鄭人者嘉則有罪矣而子展子西<lb/>
　　不能正以王法肆諸市朝與衆同棄乃利其室而<lb/>
　　分之有私意焉故稱國以殺而不去其官此春秋<lb/>
　　原情定罪之意<lb/>
冬葬齊靈公<lb/>
<pb n="10b"/>
城西郛<lb/>
　左氏傳城西郛懼齊也<lb/>
叔孫豹㑹晉士匄于柯<lb/>
　左氏傳齊及晉平盟於大隧故穆叔㑹范宣子于柯<lb/>
　杜氏注魏郡内黄縣東北有柯城<lb/>
　襄陵許氏曰宣十五年書仲孫蔑㑹齊髙固于無婁<lb/>
　　成五年書叔孫僑如㑹晉荀首于榖襄十九年書<lb/>
　　叔孫豹㑹晉士匄于柯以見政在大夫列國之事<lb/>
<pb n="11a"/>
　　如此非正也故屢譏之<lb/>
城武城<lb/>
　左氏傳穆叔歸曰齊猶未也不可以不懼乃城武城<lb/>
　杜氏注泰山南武城縣<lb/>
　二十年春王正月辛亥仲孫速<hi>公作遫下同</hi>㑹莒人盟于向<lb/>
　左氏傳春及莒平孟莊子㑹莒人盟子向督揚之盟<lb/>
　　故也<lb/>
　杜氏注向莒邑<lb/>
<pb n="11b"/>
夏六月庚申公㑹晉侯齊侯宋公衞侯鄭伯曹伯莒子<lb/>
邾子滕子薛伯杞伯小邾子盟于澶淵<lb/>
　左氏傳夏盟于澶淵齊成故也<lb/>
　杜氏注澶淵在頓丘縣南今名繁汙此衞地又近戚<lb/>
　　田<lb/>
秋公至自㑹<lb/>
仲孫速<hi>公作遫</hi>帥師伐邾<lb/>
　左氏傳邾人驟至以諸侯之事弗能報也秋孟莊子<lb/>
<pb n="12a"/>
　　伐邾以報之<lb/>
　泰山孫氏曰仲孫速背澶淵之盟伐邾<lb/>
蔡殺其大夫公子燮<hi>榖作濕</hi>蔡公子履奔楚<lb/>
　左氏傳蔡公子燮欲以蔡之晉蔡人殺之公子履其<lb/>
　　母弟也故出奔楚初蔡文侯欲事晉曰先君與於<lb/>
　　踐土之盟晉不可棄且兄弟也畏楚不能行而卒<lb/>
　　楚人使蔡無常公子燮求從先君以利蔡不能而<lb/>
　　死<lb/>
<pb n="12b"/>
　劉氏傳稱國以殺大夫者罪累上也公子燮之累上<lb/>
　　奈何蔡莊侯欲受盟於晉未能行而卒公子燮請<lb/>
　　從先君國人不欲於是殺公子燮請從先君何以<lb/>
　　為有罪非其力也而任之非其民之欲也而強之<lb/>
　　燮之智足以殺其身而已矣<lb/>
　武夷胡氏傳公子燮謀君之合於義者也國人乃不<lb/>
　　順焉而殺燮此何罪矣故稱國以殺而不去其官<lb/>
　　公子履其母弟也進不能正國退不能逺害懼禍<lb/>
<pb n="13a"/>
　　而奔從於南蠻書者罪之也<lb/>
陳侯之弟黄<hi>公榖作光</hi>出奔楚<lb/>
　左氏傳陳慶虎慶寅畏公子黄之逼愬諸楚曰與蔡<lb/>
　　司馬同謀楚人以為討公子黄出奔楚<lb/>
　榖梁傳諸侯之尊弟兄不得以屬通其弟云者親之<lb/>
　　也親而奔之惡也<lb/>
　陸氏纂例稱弟者罪其兄也非兄之罪則曰公子<lb/>
叔老如齊<lb/>
<pb n="13b"/>
　左氏傳齊子初聘於齊禮也<lb/>
冬十月丙辰朔日有食之<lb/>
季孫宿如宋<lb/>
　左氏傳冬季武子如宋報向戌之聘也<lb/>
二十有一年春王正月公如晉<lb/>
　左氏傳公如晉拜師及取邾田也<hi>謝十八年伐齊之師漷水之田</hi>
邾庶其以漆閭丘來奔<lb/>
　左氏傳邾庶其以漆閭丘來奔季武子以公姑姊妻<lb/>
<pb n="14a"/>
　　之皆有賜於其從者於是魯多盗季孫謂臧武仲<lb/>
　　曰子盍詰盗武仲曰不可詰也紇又不能季孫曰<lb/>
　　我有四封而詰其盗何故不可子為司寇將盗是<lb/>
　　務去若之何不能武仲曰子召外盗而大禮焉何<lb/>
　　以止吾盗紇也聞之在上位者洒濯其心一以待<lb/>
　　人軌度其信可明徴也而後可以治人夫上之所<lb/>
　　為民之歸也上所不為而民或為之是以加刑罰<lb/>
　　焉而莫敢不懲若上之所為而民亦為之乃其所<lb/>
<pb n="14b"/>
　　也又可禁乎庶其非卿也以地來雖賤必書重地<lb/>
　　也<lb/>
　榖梁傳以者不以者也來奔者不言出舉其接我者<lb/>
　　也<lb/>
　杜氏注二邑在髙平南平陽縣東北有漆鄉西北有<lb/>
　　顯閭亭<lb/>
　陸氏纂例以地來奔即叛也<lb/>
　陸氏微㫖不言叛為内諱也受叛臣非也故諱以示<lb/>
<pb n="15a"/>
　　譏也<lb/>
　武夷胡氏傳庶其邾大夫也春秋小國之大夫不書<lb/>
　　其姓氏微也其以事接我則書其姓氏謹之也莒<lb/>
　　慶以大夫即魯而圖㛰接我不以禮者也邾庶其<lb/>
　　以地叛其君而來奔接我不以義者也以欲敗禮<lb/>
　　則身必危以利棄義則國必亂春秋禮義之大宗<lb/>
　　故小國之大夫接我以利欲則特書其姓氏謹之<lb/>
　　也漆一邑閭丘一邑而不言及者庶其之私邑所<lb/>
<pb n="15b"/>
　　受於君而食之者也此叛臣何以不書叛書名書<lb/>
　　地而竊邑叛君之罪見矣夫棄夷狄從諸夏其慕<lb/>
　　義之心疑可與也然有據城以求援者君子猶以<lb/>
　　為不可受而況鄰國乎書來奔而魯受叛臣納其<lb/>
　　地之罪亦見矣<lb/>
　襄陵許氏曰書以邑奔邑叛自襄始大夫盛強故也<lb/>
夏公至自晉<lb/>
秋晉欒盈出奔楚<lb/>
<pb n="16a"/>
　左氏傳欒桓子娶於范宣子生懷子范鞅以其亡也<lb/>
　　怨欒氏桓子卒欒祁與其老州賔通幾亡室矣懷<lb/>
　　子患之祁懼其討也愬諸宣子曰盈将為亂范鞅<lb/>
　　為之徴懷子好施士多歸之宣子畏其多士也信<lb/>
　　之懷子為下卿宣子使城著而遂逐之秋欒盈出<lb/>
　　奔楚<lb/>
　劉氏意林不以范匄逐之為文而以盈之自出為說<lb/>
　　使盈無可逐之釁則匄不得逐矣匄之罪易見盈<lb/>
<pb n="16b"/>
　　之失難知此春秋所以深探其情而大正其本也<lb/>
　　道莫難於治天下而天下之治在國國之治在家<lb/>
　　家之治在身身不治國家不可得治也詩之首周<lb/>
　　召書之首堯舜皆從此生矣春秋述堯舜者也是<lb/>
　　以謹於人道之始閨門之内易曰閑有家悔亡家<lb/>
　　之不閑悔不亦冝乎<lb/>
九月庚戌朔日有食之冬十月庚辰朔日有食之<lb/>
　襄陵許氏曰日比年食又比月食盖自是八年之間<lb/>
<pb n="17a"/>
　　而日七食禍變重矣<lb/>
曹伯來朝<lb/>
　左氏傳冬曹武公來朝始見也<lb/>
公㑹晉侯齊侯宋公衞侯鄭伯曹伯莒子邾<hi>公作邾婁</hi>子于<lb/>
商任<lb/>
　左氏傳㑹于商任錮欒氏也<lb/>
　杜氏注商任地闕<lb/>
　蘇氏曰錮欒氏非禮也古者大夫去國君使人導之<lb/>
<pb n="17b"/>
　　出疆又先於其所徃<lb/>
　襄陵許氏曰欒氏之出非其罪也徒以權臣私相忌<lb/>
　　惡何有於國而平公受其蔽怒勤動諸侯以逞范<lb/>
　　鞅之積憾必欲使盈無所容於世故盈發憤卒興<lb/>
　　禍亂此皆以私敗公足為古今至戒是時中國無<lb/>
　　事晉無所發政而亟㑹諸侯則知徒以欒氏傳不<lb/>
　　誣也<lb/>
二十有二年春王正月公至自㑹<lb/>
<pb n="18a"/>
夏四月<lb/>
秋七月辛酉叔老卒<lb/>
　杜氏注子叔齊子<lb/>
冬公㑹晉侯齊侯宋公衞侯鄭伯曹伯莒子邾子<hi>公榖有滕子</hi>薛伯杞伯小邾子于沙隨<lb/>
　左氏傳秋欒盈自楚適齊晏平仲言於齊侯曰商任<lb/>
　　之㑹受命於晉今納欒氏將安用之弗聴冬㑹于<lb/>
　　沙隨復錮欒氏也欒盈猶在齊晏子曰禍將作矣<lb/>
<pb n="18b"/>
　　齊將伐晉不可以不懼<lb/>
　武夷胡氏傳㑹于商任錮欒氏也㑹于沙隨復錮欒<lb/>
　　氏也古者大夫去國君不埽其社稷不係累其子<lb/>
　　弟不收其田邑使人導之出疆又先之於其所徃<lb/>
　　敕五典厚人倫也今晉不念欒氏世勲而逐盈又<lb/>
　　將搏執之而命諸侯無得納焉則亦過也楚逐申<lb/>
　　公巫臣子反請以重幣錮之楚子曰止彼若能利<lb/>
　　國家雖重幣晉將可乎若無益於晉晉將棄之何<lb/>
<pb n="19a"/>
　　勞錮焉其賢於商任沙隨之謀逺矣<lb/>
公至自㑹<lb/>
楚殺其大夫公子追舒<lb/>
　左氏傳楚觀起有寵於令尹子南未益禄而有馬數<lb/>
　　十乗王遂殺子南於朝轘觀起於四境<lb/>
　蘇氏曰追舒為令尹寵觀起未益禄而有馬數十乗<lb/>
　　楚人患之故誅追舒罪不至死故稱國以殺<lb/>
二十有三年春王二月癸酉朔日有食之<lb/>
<pb n="19b"/>
三月乙巳杞伯匄卒<lb/>
　左氏傳春杞孝公卒<lb/>
夏邾卑<hi>公作鼻榖作畀</hi>我来奔<lb/>
　杜氏注畀我是庶其之黨<lb/>
　泰山孫氏曰此言邾畀我來奔者惡内也惡鄉受邾<lb/>
　　叛人邑今又納邾叛人也<lb/>
葬杞孝公<lb/>
陳殺其大夫慶虎及慶寅陳侯之弟黄<hi>公榖作光</hi>自楚歸于<lb/>
<pb n="20a"/>
陳<lb/>
　左氏傳陳侯如楚公子黄愬二慶於楚楚人召之使<lb/>
　　慶樂徃殺之慶氏以陳叛夏屈建從陳侯圍陳陳<lb/>
　　人城板隊而殺人役人相命各殺其長遂殺慶虎<lb/>
　　慶寅楚人納公子黄<lb/>
　榖梁傳陳殺其大夫慶虎及慶寅稱國以殺罪累上<lb/>
　　也及慶寅慶寅累也<lb/>
　劉氏傳稱國以殺其大夫者罪累上也慶虎之累上<lb/>
<pb n="20b"/>
　　奈何慶虎為無道暴蔑其君而去其親慶虎之為<lb/>
　　人臣也足以殺其身矣然而暴虐其君而去其親<lb/>
　　三年國幾亡者陳侯則實使之也其言及慶寅何<lb/>
　　以罪及之也寅慶虎之族也<lb/>
　武夷胡氏傳人君擅一國之利勢使權臣暴蔑其身<lb/>
　　而不能逺欲去其親而不能保譖愬之於大國而<lb/>
　　不能辨至因夷狄之力然後能克則非君人之道<lb/>
　　也故二慶之死稱國以殺公子黄之出特以弟書<lb/>
<pb n="21a"/>
　　者譏歸陳侯也凡此皆春秋端本之意<lb/>
　吕氏曰慶虎慶寅之罪不等故言及<lb/>
晉欒盈復入于晉入于曲沃<lb/>
　左氏傳晉將嫁女於呉齊侯使析歸父媵之以藩載<lb/>
　　欒盈及其士納諸曲沃欒盈夜見胥午而告之伏<lb/>
　　之而觴曲沃人樂作午言曰今日得欒孺子何如<lb/>
　　對曰得主而為之死猶不死也皆歎有泣者爵行<lb/>
　　又言皆曰得主何貳之有盈出徧拜之四月欒盈<lb/>
<pb n="21b"/>
　　帥曲沃之甲因魏獻子以晝入絳樂王鮒侍坐於<lb/>
　　范宣子或告曰欒氏至矣宣子懼桓子曰奉君以<lb/>
　　走固宫必無害也欒氏所得其唯魏氏乎而可強<lb/>
　　取也宣子奉公以如固宫范鞅逆魏舒則成列旣<lb/>
　　乗將逆欒氏矣趨進曰欒氏帥賊以入鞅之父與<lb/>
　　二三子在君所矣遂超乗驅之宣子逆諸階賂之<lb/>
　　以曲沃欒氏乗公門宣子謂鞅曰矢及君屋死之<lb/>
　　鞅用劒以帥卒欒盈奔曲沃晉人圍之<lb/>
<pb n="22a"/>
　劉氏傳曷為不言叛不言叛者非叛者也其非叛奈<lb/>
　　何劫衆以敵君則亂而已矣<lb/>
　蘇氏曰不書自齊何也齊之納盈非以兵明納之也<lb/>
　　辟如盜賊私納之耳故不書自齊<lb/>
　武夷胡氏傳欒氏晉室之世臣故盈雖出奔猶繫於<lb/>
　　晉復入者甚逆之辭為其既絶而復入也曲沃者<lb/>
　　所食之地當是時權寵之臣各以利誘其下使為<lb/>
　　之用至於殺身而不避莫知有君臣之分者也故<lb/>
<pb n="22b"/>
　　聞語欒孺子者則或泣或歎以為得主而為之死<lb/>
　　猶不死也盈從之遂入絳乗公門若非天棄欒氏<lb/>
　　又有范鞅之謀晉亦殆矣原其失在於錮之甚急<lb/>
　　使無所容於天地之間是以至此極春秋備書之<lb/>
　　以見人而不仁疾之已甚亂也其為後世鑒豈不<lb/>
　　深切著明也哉<lb/>
秋齊侯伐衞遂伐晉<lb/>
　左氏傳齊侯伐衞自衞将遂伐晉崔杼諫弗聽陳文<lb/>
<pb n="23a"/>
　　子見崔武子曰將如君何武子曰吾言於君君弗<lb/>
　　聽也以為盟主而利其難羣臣若急君於何有齊<lb/>
　　侯遂伐晉取朝歌為二隊入孟門登大行張武軍<lb/>
　　於熒庭戍郫邵封少水以報平隂之役乃還趙勝<lb/>
　　帥東陽之師以追之獲晏氂<lb/>
八月叔孫豹帥師救晉次于雍榆<hi>公榖作渝</hi>
　榖梁傳言救後次非救也<lb/>
　杜氏注雍榆晉地汲郡朝歌縣東有雍城<lb/>
<pb n="23b"/>
　陸氏微㫖淳聞於師曰凡言救者救急之名不當次<lb/>
　　止也僖元年次于聶北救邢本次止而遙為邢援<lb/>
　　故先書次後言救譏其失救急之義也今此君命<lb/>
　　往救晉豹畏齊而次故上言救晉以明出師本意<lb/>
　　是先通君命也言君本命往救而豹自次止所以<lb/>
　　不譏君而罪豹也<lb/>
　髙郵孫氏曰不救則懼晉之討往救則畏齊之强大<lb/>
　　夫帥師救之而次焉聶北之次先次後救可救而<lb/>
<pb n="24a"/>
　　不救則罪重也雍榆之次先救後次欲救而力不<lb/>
　　能有罪而猶輕耳春秋之義次皆有罪於次之中<lb/>
　　有足矜者雍榆之次是也<lb/>
己卯仲孫速<hi>公作遫</hi>卒<lb/>
冬十月乙亥臧孫紇出奔邾<lb/>
　左氏傳季武子無適子公彌長而愛悼子欲立之臧<lb/>
　　紇為立之季氏以公鉏為馬正孟孫惡臧孫季孫<lb/>
　　愛之孟氏之御騶豐點好羯也曰從余言必為孟<lb/>
<pb n="24b"/>
　　孫孟莊子疾豐點謂公鉏苟立羯請讎臧氏公鉏<lb/>
　　謂季孫曰孺子秩固其所也若羯立則季氏信有<lb/>
　　力於臧氏矣弗應己卯孟孫卒公鉏奉羯立於戸<lb/>
　　側季孫曰孺子長公鉏曰何長之有唯其才也遂<lb/>
　　立羯秩奔邾臧孫入哭甚哀多涕曰季孫之愛我<lb/>
　　疾疢也孟孫之惡我藥石也夫石猶生我疢之美<lb/>
　　其毒滋多孟孫死吾亡無日矣孟氏閉門告於季<lb/>
　　孫曰臧氏將為亂不使我葬季孫不信臧孫聞之<lb/>
<pb n="25a"/>
　　戒冬十月孟氏将辟藉除於臧氏臧孫使正夫助<lb/>
　　之除於東門甲從已而視之孟氏又告季孫季孫<lb/>
　　怒命攻臧氏乙亥臧紇斬鹿門之闗以出奔邾<lb/>
晉人殺欒盈<lb/>
　左氏傳晉人克欒盈於曲沃盡殺欒氏之族黨<lb/>
　公羊傳曷為不言殺其大夫非其大夫也<lb/>
　榖梁傳惡之弗有也<hi>不言殺其大夫是不有之以為大夫</hi>
　泰山孫氏曰不言其大夫者欒盈出奔楚當絶也稱<lb/>
<pb n="25b"/>
　　人以殺從討賊辭<lb/>
齊侯襲莒<lb/>
　左氏傳齊侯還自晉不入遂襲莒門于且于傷股而<lb/>
　　退莒子獲杞梁莒人行成<hi>勝大國益懼故行成</hi>
　陸氏纂例趙子曰掩其不備者曰襲<lb/>
　髙郵孫氏曰以強攻弱又掩其不備焉書曰齊侯襲<lb/>
　　莒盖侵伐之中而罪之尤者也<lb/>
二十有四年春叔孫豹如晉<lb/>
<pb n="26a"/>
仲孫羯帥師侵齊<lb/>
　左氏傳孟孝伯侵齊晉故也<lb/>
夏楚子伐呉<lb/>
　左氏傳夏楚子為舟師以伐呉不為軍政無功而還<lb/>
秋七月甲子朔日有食之既<lb/>
　襄陵許氏曰春秋三書食既桓三年以周桓敗宣八<lb/>
　　年以楚莊興至是而中國諸侯皆受盟於楚矣<lb/>
齊崔杼帥師伐莒<lb/>
<pb n="26b"/>
　左氏傳秋齊侯聞将有晉師使陳無宇從薳啓疆如<lb/>
　　楚辭且乞師崔杼帥師送之遂伐莒侵介根<lb/>
大水<lb/>
八月癸巳朔日有食之<lb/>
公㑹晉侯宋公衛侯鄭伯曹伯莒子邾子滕子薛伯杞<lb/>
伯小邾子于夷<hi>公作陳</hi>儀<lb/>
　左氏傳㑹于夷儀将以伐齊水不克<lb/>
冬楚子蔡侯陳侯許男伐鄭<lb/>
<pb n="27a"/>
　左氏傳冬楚子伐鄭以救齊門於東門次於棘澤諸<lb/>
　　侯還救鄭楚子自棘澤還使薳啓疆帥師送陳無<lb/>
　　宇<lb/>
公至自㑹<lb/>
陳鍼冝咎出奔楚<lb/>
　左氏傳陳人復討慶氏之黨鍼冝咎出奔楚<lb/>
　襄陵許氏曰鍼宜咎之事無聞焉爾而以慶氏黨逐<lb/>
　　則其人亦可知己易曰比之匪人不亦傷乎<lb/>
<pb n="27b"/>
叔孫豹如京師<lb/>
　左氏傳齊人城郟穆叔如周聘且賀城<lb/>
　襄陵許氏曰自宣九年仲孫蔑如京師其後五十餘<lb/>
　　年乃始有叔孫豹以罕書也盖自是不書聘王矣<lb/>
大饑<lb/>
　榖梁傳五榖不升為大饑一榖不升謂之嗛二榖不<lb/>
　　升謂之饑三榖不升謂之饉四榖不升謂之康五<lb/>
　　榖不升謂之大侵大侵之禮君食不兼味臺榭不<lb/>
<pb n="28a"/>
　　塗弛侯廷道不除<hi>范氏注廢侯不燕射廷内道路不修除</hi>百官布而<lb/>
　　不制<hi>范氏注官職修列不可闕廢不更有造作</hi>鬼神禱而不祀此大侵<lb/>
　　之禮也<lb/>
　武夷胡氏傳古有救災之政若國凶荒或發廩以賑<lb/>
　　乏或移粟以通用或徙民以就食或為粥溢以救<lb/>
　　餓莩或興工作以聚失業之人緩刑舍禁弛力薄<lb/>
　　征索鬼神除盗賊弛射侯而不燕置廷道而不修<lb/>
　　殺禮物而不備雖有旱乾水溢民無菜色所以備<lb/>
<pb n="28b"/>
　　之者如此其至是年秋有隂沴之災而冬大饑盖<lb/>
　　所以賑業之者有不備矣故書之以為戒<lb/>
二十有五年春齊崔杼帥師伐我北鄙<lb/>
　左氏傳齊崔杼帥師伐我北鄙以報孝伯之師也公<lb/>
　　患之使告於晉孟公綽曰崔子将有大志不在病<lb/>
　　我必速歸何患焉其來也不冦使民不嚴異於他<lb/>
　　日<lb/>
夏五月乙亥齊崔杼弑其君光<lb/>
<pb n="29a"/>
　左氏傳齊棠公之妻東郭偃之姊也東郭偃臣崔武<lb/>
　　子棠公死偃御武子以弔焉見棠姜而美之遂取<lb/>
　　之莊公通焉驟如崔氏以崔子之冠賜人崔子因<lb/>
　　是又以其間伐晉也欲弑公以說於晉而不獲間<lb/>
　　公鞭侍人賈舉而又近之乃為崔子間公夏五月<lb/>
　　崔子稱疾不視事乙亥公問崔子遂從姜氏姜入<lb/>
　　於室與崔子自側戸出甲興公踰牆又射之中股<lb/>
　　反隊遂弑之賈舉州綽邴師公孫敖封具鐸父襄<lb/>
<pb n="29b"/>
　　伊僂堙皆死祝佗父祭於髙唐至復命不說弁而<lb/>
　　死於崔氏申蒯侍漁者退謂其宰曰爾以帑免我<lb/>
　　将死其宰曰免是反子之義也與之皆死晏子立<lb/>
　　於崔氏之門外其人曰死乎曰君人者豈以陵民<lb/>
　　社稷是主臣君者豈為其口實社稷是養故君為<lb/>
　　社稷死則死之為社稷亡則亡之若為已死而為<lb/>
　　已亡非其私暱誰敢任之門啓而入枕尸股而哭<lb/>
　　之興三踊而出盧蒲癸奔晉王何奔莒叔孫宣伯<lb/>
<pb n="30a"/>
　　之在齊也叔孫還納其女於靈公嬖生景公丁丑<lb/>
　　崔杼立而相之慶封為左相大史書曰崔杼弑其<lb/>
　　君崔子殺之其弟嗣書而死者二人其弟又書乃<lb/>
　　舎之南史氏聞大史盡死執簡以往聞既書矣乃<lb/>
　　還<lb/>
　武夷胡氏傳齊莊公見弑賈舉州綽等十人皆死之<lb/>
　　而不得以死節稱何也所謂死節者以義事君責<lb/>
　　難陳善有所從違而不苟者是也雖在屬車後乗<lb/>
<pb n="30b"/>
　　必不肯同入崔氏之宫矣若此十人者獨以勇力<lb/>
　　聞皆逢君之惡從於昬亂而莊公嬖之者死非其<lb/>
　　所比諸匹夫匹婦自經於溝瀆而莫之知者猶不<lb/>
　　逮也晏平仲曰君民者豈以陵民社稷是主臣君<lb/>
　　者豈為其口實社稷是養故君為社稷死則死之<lb/>
　　為社稷亡則亡之若為已死而為已亡非其私暱<lb/>
　　誰敢任之此十人者真其私暱任之冝矣雖殺身<lb/>
　　不償責安得以死節許之哉<lb/>
<pb n="31a"/>
公㑹晉侯宋公衞侯鄭伯曹伯莒子邾子滕子薛伯杞<lb/>
伯小邾子于夷<hi>公作陳下同</hi>儀<lb/>
　左氏傳晉侯濟自泮㑹于夷儀伐齊以報朝歌之役<lb/>
　　齊人以莊公說賂晉侯以宗器樂器自六正五吏<lb/>
　　三十帥三軍之大夫百官之正長師旅及處守者<lb/>
　　皆有賂晉侯許之<lb/>
　泰山孫氏曰晉再合諸侯將伐齊齊人懼弑莊公以<lb/>
　　求成晉侯許之八月己巳諸侯同盟於重丘是也<lb/>
<pb n="31b"/>
　　莊公復背澶淵之盟加兵晉衞信不道矣然齊人<lb/>
　　弑莊公以求成逆之大者晉侯不能即而討之以<lb/>
　　定齊國之亂曷以宗諸侯冝乎大夫日熾自是卒<lb/>
　　不可制也故先書崔杼之弑以著其惡<lb/>
　武夷胡氏傳諸侯㑹于夷儀將以討齊齊使隰鉏請<lb/>
　　成慶封如師男女以班賂晉侯以宗器樂器自六<lb/>
　　正五吏三十帥三軍之大夫百官之正長師旅及<lb/>
　　處守者皆有賂晉侯許之夫晉本為報朝歌之役<lb/>
<pb n="32a"/>
　　來討及㑹夷儀既聞崔杼之弑則冝下令三軍建<lb/>
　　而復斾聲於齊人問莊公之故執崔杼以戮之謀<lb/>
　　於齊衆置君以定其國示天討之義則方伯連帥<lb/>
　　之職修矣今乃知賊不討而受其賂則是與之同<lb/>
　　情也故春秋治之如下文所貶云<lb/>
六月壬子鄭公孫舍之帥師入陳<lb/>
　左氏傳初陳侯㑹楚子伐鄭當陳隧者井堙木刊鄭<lb/>
　　人怨之六月鄭子展子產帥車七百乗伐陳宵突<lb/>
<pb n="32b"/>
　　陳城遂入之陳侯扶其大子偃師奔墓子展命師<lb/>
　　無入公宫與子產親御諸門陳侯使司馬桓子賂<lb/>
　　以宗器陳侯免擁社子展執縶而見子美入數俘<lb/>
　　而出司徒致民司馬致節司空致地乃還<lb/>
　泰山孫氏曰前年楚子蔡侯陳侯許男伐鄭故鄭公<lb/>
　　孫舍之帥師入陳<lb/>
秋八月己巳諸侯同盟于重丘<lb/>
　左氏傳同盟于重丘齊成故也趙文子為政令薄諸<lb/>
<pb n="33a"/>
　　侯之幣而重其禮穆叔見之謂穆叔曰自今以往<lb/>
　　兵其少弭矣齊崔慶新得政將求善於諸侯武也<lb/>
　　知楚令尹若敬行其禮道之以文辭以靖諸侯兵<lb/>
　　可以弭<lb/>
　伊川先生解諸侯同病楚也<lb/>
　杜氏注重丘齊地<lb/>
　武夷胡氏傳崔杼既弑其君矣晉侯受其賂而許之<lb/>
　　成故盟于重丘特書曰同<lb/>
<pb n="33b"/>
公至自㑹<lb/>
衞侯入于夷儀<lb/>
　左氏傳晉侯使魏舒宛没逆衞侯將使衛與之夷儀<lb/>
　　衞獻公入于夷儀<lb/>
　杜氏注夷儀本邢地衛滅邢而為衛邑晉愍衛衎失<lb/>
　　國使衛分之<lb/>
　武夷胡氏傳鄭伯突入於櫟衞侯入于夷儀其入則<lb/>
　　一或名或不名者鄭伯奪正以立而國人君之諸<lb/>
<pb n="34a"/>
　　侯助之不知其義不可以有國也故特書其名著<lb/>
　　王法以絶之衛侯蔑其冢卿失國出奔固不為無<lb/>
　　罪矣然有世叔儀以守有母弟鱄以出或撫其内<lb/>
　　或營其外有歸道焉則其義猶未絶也故止書其<lb/>
　　爵而不名及寗喜弑剽復歸於衛然後書名此聖<lb/>
　　人俟其改過遷善不輕絶人之意曽子曰夫子之<lb/>
　　道忠恕而已矣此類是也<lb/>
　吕氏曰二十五年夏五月公㑹晉侯宋公衛侯鄭伯<lb/>
<pb n="34b"/>
　　曹伯莒子邾子滕子薛伯杞伯小邾子于夷儀此<lb/>
　　衛侯即剽也衛侯入于夷儀即衎也不嫌両君名<lb/>
　　實相亂乎曰衎雖無道然非臣下所當逐則剽亦<lb/>
　　非臣下所得立故衎入夷儀也不名以正其名於<lb/>
　　其復歸則正其失地之罪名之然則鄭伯突入于<lb/>
　　櫟何以名曰突不當立者衎當立者衎當立者故<lb/>
　　入于夷儀不名也<lb/>
楚屈建帥師滅舒鳩<lb/>
<pb n="35a"/>
　左氏傳二十四年吳人為楚舟師之役故召舒鳩人<lb/>
　　舒鳩人叛楚楚子師於荒浦舒鳩子請受盟二十<lb/>
　　五年秋舒鳩人卒叛楚令尹子木伐之及離城吳<lb/>
　　人救之吳師大敗遂圍舒鳩舒鳩潰八月楚滅舒<lb/>
　　鳩<lb/>
冬鄭公孫夏<hi>公作囆</hi>帥師伐陳<lb/>
　左氏傳冬十月子西復伐陳陳及鄭平<lb/>
十有二月吳子遏<hi>公榖作謁</hi>伐楚門于巢卒<lb/>
<pb n="35b"/>
　左氏傳十二月吳子諸樊伐楚以報舟師之役門于<lb/>
　　巢巢牛臣曰吳王勇而輕若啓之將親門我獲射<lb/>
　　之必殪是君也死疆其少安從之吳子門焉牛臣<lb/>
　　隱於短垣射之卒<lb/>
　榖梁傳古者大國過小邑小邑必飾城而請罪禮也<lb/>
　　吳子謁伐楚至巢入其門門人射吳子有矢創反<lb/>
　　舍而卒古者雖有文事必有武備非巢之不飾城<lb/>
　　而請罪非吳子之自輕也<lb/>
<pb n="36a"/>
　杜氏注遏諸樊也<lb/>
　劉氏傳古者入境必假道過門必為之釋甲入國則<lb/>
　　不馳古者死而不弔者三畏厭溺死而不義者皆<lb/>
　　畏之類也<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷二十八</head> <lb/>
    <p>
<pb n="1a"/>
欽定四庫全書<lb/>
　春秋集解卷二十八<lb/>
　　　　　　　　　　　　宋　吕本中　撰<lb/>
　　　定公<lb/>
八年春王正月公侵齊公至自侵齊<lb/>
　左氏傳正月公侵齊門於陽州師退冉猛僞傷足而<lb/>
　　先其兄㑹乃呼曰猛也殿<lb/>
二月公侵齊三月公至自侵齊<lb/>
<pb n="1b"/>
　左氏傳公侵齊攻廩丘之郛<lb/>
　泰山孫氏曰公一嵗而再侵齊以重其怨甚矣<lb/>
曹伯露卒<lb/>
夏齊國夏帥師伐我西鄙<lb/>
　左氏傳夏齊國夏髙張伐我西鄙<lb/>
　襄陵許氏曰春秋書内伐十六宣以後七内侵七宣<lb/>
　　以後六伐我二十一宣以後十七侵我五宣以後<lb/>
　　一用兵則侵多而伐少被兵則伐多而侵少蓋魯<lb/>
<pb n="2a"/>
　　自中世衰矣而欲與齊搆怨以侵易伐其能乆乎<lb/>
公㑹晉師于瓦公至自瓦<lb/>
　左氏傳晉士鞅趙鞅荀寅救我公㑹晉師于瓦范獻<lb/>
　　子執羔趙簡子中行文子皆執鴈魯於是始尚羔<lb/>
　杜氏注瓦衞地東郡燕縣東北有瓦亭<lb/>
　武夷胡氏傳案左氏晉士鞅荀寅救魯則其書公㑹<lb/>
　　晉師何也春秋大法雖師次於君而與大夫敵至<lb/>
　　用大衆則君與大夫皆以師為重而不敢輕也故<lb/>
<pb n="2b"/>
　　棐林之㑹不言趙盾而言晉師瓦之㑹言晉師而<lb/>
　　不書士鞅於以見人臣不可取民有衆專主兵權<lb/>
　　之意陳氏厚施於齊以移其國季孫盡征於魯以<lb/>
　　奪其民皆王法所禁也春秋之義行則不得為爾<lb/>
　　矣<lb/>
秋七月戊辰陳侯柳卒<lb/>
晉士<hi>公作趙</hi>鞅帥師侵鄭遂侵衞<lb/>
　左氏傳晉師將盟衞侯於鄟澤趙簡子曰羣臣誰敢<lb/>
<pb n="3a"/>
　　盟衞君者渉佗成何曰我能盟之衞人請執牛耳<lb/>
　　成何曰衞吾温原也焉得視諸侯將歃渉佗捘衞<lb/>
　　侯之手及捥衞侯怒叛晉晉人請改盟弗許秋晉<lb/>
　　士鞅㑹成桓公侵鄭圍蟲牢報伊闕也<hi>杜氏注六年鄭伐周</hi>
　　<hi>闕外晉爲周報之</hi>遂侵衞<lb/>
葬曹靖公<lb/>
九月葬陳懷公<lb/>
　杜氏注三月而葬速<lb/>
<pb n="3b"/>
季孫斯仲孫何忌帥師伐衞<lb/>
　左氏傳九月師侵衞晉故也<lb/>
冬衞侯鄭伯盟于曲濮<lb/>
　杜氏注結叛晉曲濮衞地<lb/>
從祀先公盗竊寶玉大弓<lb/>
　左氏傳季寤公鉏極公山不狃皆不得志於季氏叔<lb/>
　　孫輒無寵於叔孫氏叔仲志不得志於魯故五人<lb/>
　　因陽虎陽虎欲去三桓以季寤更季氏以叔孫輒<lb/>
<pb n="4a"/>
　　更叔孫氏已更孟氏冬十月順祀先公而祈焉辛<lb/>
　　卯禘於僖公<hi>杜氏注順祀之義當退僖公懼於僖神故於僖廟行順祀</hi>壬辰将<lb/>
　　享季氏於蒲圃而殺之戒都車曰癸巳至成宰公<lb/>
　　斂處父告孟孫曰季氏戒都車何故孟孫曰吾弗<lb/>
　　聞處父曰然則亂也必及於子先備諸與孟孫以<lb/>
　　壬辰為期陽虎前驅林楚御桓子虞人以鈹盾夾<lb/>
　　之陽越殿將如蒲圃桓子咋謂林楚曰而先皆季<lb/>
　　氏之良也爾以是繼之對曰臣聞命後陽虎為政<lb/>
<pb n="4b"/>
　　魯國服焉違之徴死死無益於主桓子曰何後之<lb/>
　　有而能以我適孟氏乎孟氏選圉人之壯者三百<lb/>
　　人以為公期築室於門外林楚怒馬及衢而騁陽<lb/>
　　越射之不中築者闔門陽虎劫公與武叔以伐孟<lb/>
　　氏公斂處父帥成人自上東門入與陽氏戰於南<lb/>
　　門之内弗勝又戰於棘下陽氏敗陽虎說甲如公<lb/>
　　宫取寶玉大弓以出陽虎入於讙陽闗以叛<lb/>
　劉氏權衡曰且虎之謀三桓冝使三桓不知今明白<lb/>
<pb n="5a"/>
　　而祈三桓聞之虎何以能集其意邪意者虎實惡<lb/>
　　季氏季氏以臣而陵君猶僖公以子而先父矣不<lb/>
　　敢察察言故先正逆祀以微諭其意功成事立而<lb/>
　　後其指可見耳虎旣敗走魯人又薄其行則謂虎<lb/>
　　之順祀祈作亂也其實不然何以知之曰祈則謀<lb/>
　　泄謀泄則事危虎必不爲也<lb/>
　公羊傳從祀者何順祀也文公逆祀去者三人定公<lb/>
　　順祀叛者五人盗者孰謂謂陽貨也寶者何璋判<lb/>
<pb n="5b"/>
　　白弓繡質龜青純<lb/>
　榖梁傳從祀先公貴復正也寶玉者封圭也大弓者<lb/>
　　武王之戎弓也周公受賜藏之魯<lb/>
　杜氏注從順也先公閔公僖公也將正二公之位次<lb/>
　　所順非一親盡故通言先公盗謂陽虎也家臣賤<lb/>
　　名氏不見故曰盗<lb/>
　劉氏傳從者何順也其祀何禘也禘則曷為不言禘<lb/>
　　譏何譏爾從祀先公正也所以從祀先公則非正<lb/>
<pb n="6a"/>
　　也其非正奈何陽虎專季氏季氏專魯陽虎欲去<lb/>
　　三桓而伐之從祀先公以説焉非能正者也其義<lb/>
　　君子不與也<lb/>
　蘇氏曰是時陽虎以鄆讙龜隂叛奔齊十年侯犯以<lb/>
　　郈叛及昭十三年南蒯以費叛皆以賤不書書竊<lb/>
　　寶玉大弓何也分器重於地分器重於地者賤貨<lb/>
　　而貴命也<lb/>
九年春王正月<lb/>
<pb n="6b"/>
夏四月戊申鄭伯蠆<hi>公作囆</hi>卒<lb/>
得寶玉大弓<lb/>
　左氏傳夏陽虎歸寶玉大弓<hi>杜氏注無益近用而祗為名故歸之</hi>六月<lb/>
　　伐陽闗陽虎使焚莱門師驚犯之而出奔齊<lb/>
　公羊傳何以書國寶也喪之書得之書<lb/>
　武夷胡氏傳穀梁子曰寶玉封圭大弓武王之戎弓<lb/>
　　周公受賜藏之魯又曰夏后氏之璜封父之繁弱<lb/>
　　也子孫世守罔敢失墜以昭先祖之徳存肅敬之<lb/>
<pb n="7a"/>
　　心爾古者告終易代𢎞璧琬琰天球夷玉兊之戈<lb/>
　　和之弓垂之竹矢莫不陳列非直爲美觀也先王<lb/>
　　所寶傳及其身能全而歸之則可以免矣魯失其<lb/>
　　政陪臣擅權雖先公分器猶不能守而盗得竊諸<lb/>
　　公宫其能國乎故失之書得之書所以譏公與執<lb/>
　　政之臣見不恭之大也此義行則有天下國家者<lb/>
　　各知所守之職不敢忽矣<lb/>
六月葬鄭獻公<lb/>
<pb n="7b"/>
　杜氏注三月而葬速<lb/>
秋齊侯衛侯次于五氏<lb/>
　左氏傳秋齊侯伐晉夷儀晉車千乗在中牟衞侯將<lb/>
　　如五氏<hi>杜氏注齊侯在五氏將往助之</hi>卜過之龜焦衞侯曰可也衛<lb/>
　　車當其半寡人當其半敵矣乃過中牟中牟人欲<lb/>
　　伐之衞褚師圃亡在中牟曰衞雖小其君在焉未<lb/>
　　可勝也齊師克城而驕其帥又賤遇必敗之不如<lb/>
　　從齊乃伐齊師敗之齊侯致禚媚杏於衞<lb/>
<pb n="8a"/>
　杜氏注五氏晉地<lb/>
　襄陵許氏曰此伐晉也而曰次何諱伐晉也何諱乎<lb/>
　　往晉爲盟主崇也前此不諱此何以諱存之也王<lb/>
　　道衰則存王霸業替則存霸公室微則存公此春<lb/>
　　秋經世撥亂之志也以是春秋之初諱伐王春秋<lb/>
　　之季諱伐霸世至無霸而中國危矣<lb/>
秦伯卒冬葬秦哀公<lb/>
　襄陵許氏曰秦自晉悼以後寖不見於春秋則知秦<lb/>
<pb n="8b"/>
　　益退保西戎軍旅禮聘之事不交於中國矣<lb/>
十年春王三月及齊平<lb/>
　杜氏注平前八年再侵齊之怨<lb/>
夏公㑹齊侯于夾<hi>公穀作頰下同</hi>谷公至自夾谷<lb/>
　左氏傳夏公㑹齊侯於祝其實夾谷孔丘相犂彌言<lb/>
　　於齊侯曰孔丘知禮而無勇若使莱人以兵劫魯<lb/>
　　侯必得志焉齊侯從之孔丘以公退曰士兵之兩<lb/>
　　君合好而裔夷之俘以兵亂之非齊君所以命諸<lb/>
<pb n="9a"/>
　　侯也裔不謀夏夷不亂華俘不干盟兵不逼好於<lb/>
　　神為不祥於徳爲愆義於人為失禮君必不然齊<lb/>
　　侯聞之遽辟之將盟齊人加於載書曰齊師出竟<lb/>
　　而不以甲車三百乗從我者有如此盟孔丘使兹<lb/>
　　無還揖對曰而不反我汶陽之田吾以共命者亦<lb/>
　　如之齊侯將享公孔丘謂梁丘據曰齊魯之故吾<lb/>
　　子何不聞焉事既成矣而又享之是勤執事也且<lb/>
　　犧象不出門嘉樂不野合饗而旣具是棄禮也若<lb/>
<pb n="9b"/>
　　其不具用秕稗也用秕稗君辱棄禮名惡子盍圖<lb/>
　　之夫享所以昭徳也不昭不如其已也乃不果享<lb/>
　榖梁傳離㑹不致何爲致也危之也危之則以地致<lb/>
　　何也爲危之也其危奈何曰頰谷之㑹孔子相焉<lb/>
　　兩君就壇兩相相揖齊人鼔譟而起欲以執魯君<lb/>
　　孔子歴階而上不盡一等而視歸乎齊侯曰兩君<lb/>
　　合好夷狄之民何爲來為命司馬止之齊侯逡巡<lb/>
　　而謝曰寡人之過也退而屬其二三大夫曰夫人<lb/>
<pb n="10a"/>
　　率其君與之行古人之道二三子獨率我而入夷<lb/>
　　狄之俗何爲罷㑹齊人使優施舞於魯君之幕下<lb/>
　　孔子曰笑君者罪當死使司馬行法焉首足異門<lb/>
　　而出齊人來歸鄆讙龜隂之田蓋為此也因是以<lb/>
　　見雖有文章必有武備孔子於頰谷之㑹見之矣<lb/>
晉趙鞅帥師圍衞<lb/>
　左氏傳晉趙鞅圍衞報夷儀也<lb/>
　襄陵許氏曰使晉有以報齊則衞可無用兵而服也<lb/>
<pb n="10b"/>
　　今圍衞而不能服則徒足以堅齊之從而已矣<lb/>
齊人來歸鄆<hi>公作運</hi>讙龜隂<hi>穀有之字</hi>田<lb/>
　公羊傳齊人曷爲來歸鄆讙龜隂田孔子行乎季孫<lb/>
　　三月不違齊人爲是來歸之<lb/>
　伊川先生解齊服義而來歸之故書來歸始失不書<lb/>
　　解在哀八年<lb/>
　杜氏注三邑皆汶陽田也泰山博縣北有龜山隂田<lb/>
　　在其北也<lb/>
<pb n="11a"/>
　劉氏意林仲尼一言爾威重於三軍豈有他哉順其<lb/>
　　理故也<lb/>
　武夷胡氏傳齊人前此嘗歸濟西田矣後此嘗歸讙<lb/>
　　及闡矣而此獨書來歸何也曰歸者魯請而得之<lb/>
　　也曰來歸者齊人心服而歸之也桓公以義責楚<lb/>
　　而楚人求盟夫子以禮責齊而齊人歸地皆書曰<lb/>
　　來序績也春秋夫子之筆削自序其績可乎聖人<lb/>
　　㑹人物於一身通古今於一息曰天之將喪斯文<lb/>
<pb n="11b"/>
　　也後死者不得與於斯文也天之未喪斯文也匡<lb/>
　　人其如予何而亦何嫌之有<lb/>
叔孫州仇仲孫何忌帥師圍郈<lb/>
秋叔孫州仇仲孫何忌帥師圍郈<hi>公作費</hi>
　左氏傳初叔孫成子欲立武叔公若藐固諫曰不可<lb/>
　　成子立之而卒武叔旣定使郈馬正侯犯殺公若<lb/>
　　弗能其圉人<hi>杜氏注武叔之圉人</hi>殺公若侯犯以郈叛武叔<lb/>
　　懿子圍郈弗克秋二子及齊師復圍郈弗克叔孫<lb/>
<pb n="12a"/>
　　謂郈工師駟赤曰郈非惟叔孫氏之憂社稷之患<lb/>
　　也將若之何對曰臣之業在揚水卒章之四言矣<lb/>
　　駟赤謂侯犯曰子盍求事於齊侯犯從之齊使至<lb/>
　　駟赤與郈人爲之宣言於郈中曰侯犯將以郈易<lb/>
　　於齊衆兇懼謂侯犯侯犯請行許之駟赤止而納<lb/>
　　魯人侯犯奔齊<lb/>
　杜氏注郈叔孫氏邑<lb/>
　武夷胡氏傳郈叔孫氏邑也侯犯以郈叛不書於策<lb/>
<pb n="12b"/>
　　書圍郈則叛可知矣再書二卿帥師圍郈則彊亦<lb/>
　　可知矣天子失道征伐自諸侯出而後大夫彊諸<lb/>
　　侯失道征伐自大夫出而後家臣彊其逆彌甚則<lb/>
　　其失彌速故自諸侯出十世希不失矣自大夫出<lb/>
　　五世希不失矣陪臣執國命三世希不失矣三家<lb/>
　　專魯為日旣乆至是家臣爭叛亦其理宜矣春秋<lb/>
　　制法本忠恕施諸己而不願亦勿施於人故所惡<lb/>
　　於上不以使下所惡於下不以事上二三子知傾<lb/>
<pb n="13a"/>
　　公室以自張而不知家𨽻之擬其後也凡此類皆<lb/>
　　據事直書深切著明矣<lb/>
宋樂大<hi>公作世</hi>心出奔曹宋公子地<hi>公作池</hi>出奔陳<lb/>
　左氏傳九年春宋公使樂大心盟於晉且逆樂祁之<lb/>
　　尸辭偽有疾乃使向巢如晉盟且逆子梁之尸子<lb/>
　　明謂桐門右師出曰吾猶衰絰而子擊鐘何也右<lb/>
　　師曰喪不在此故也旣而告人曰已衰絰而生子<lb/>
　　余何故舎鐘子明聞之怒言於公曰右師將不利<lb/>
<pb n="13b"/>
　　戴氏不肯適晉將作亂也不然無疾乃逐桐門右<lb/>
　　師十年宋公子地有白馬四公嬖向魋魋欲之公<lb/>
　　取而朱其尾鬛以與之地怒使其徒抶魋而奪之<lb/>
　　魋懼將走公閉門而泣之目盡腫母弟辰曰子為<lb/>
　　君禮不過出竟君必止之公子地出奔陳公弗止<lb/>
　　辰爲之請弗聽辰曰是我迋吾兄也吾以國人出<lb/>
　　君誰與處冬母辰曁仲佗石彄出奔陳<lb/>
冬齊侯衞侯鄭游速<hi>公作遫</hi>㑹于安甫<hi>公安甫作安革</hi>
<pb n="14a"/>
　杜氏注安甫地闕<lb/>
叔孫州仇如齊<lb/>
宋公之弟辰曁<hi>公穀有宋字</hi>仲佗石彄出奔陳<lb/>
　泰山孫氏曰宋公失道其弟辰曁仲孫佗石彄出奔<lb/>
　　陳曁不得已也仲佗石彄爲宋大臣不能以道事<lb/>
　　君爲辰彊牽而去故曰宋公之弟辰曁仲佗石彄<lb/>
　　出奔陳以交譏之也<lb/>
　武夷胡氏傳其弟云者罪宋公以嬖魋故以失二弟<lb/>
<pb n="14b"/>
　　無親親之恩曁云者罪辰以兄故帥其大夫出奔<lb/>
　　無尊君之義夫曁者不得已之詞又以見仲佗石<lb/>
　　彄見脅於辰不能自立無大臣之節也<lb/>
十有一年春宋公之弟辰及仲佗石彄公子地<hi>公作池</hi>自<lb/>
陳入于蕭以叛<lb/>
夏四月<lb/>
秋宋樂大<hi>公作世</hi>心自曹入于蕭<lb/>
　左氏傳春宋公母弟辰曁仲佗石彄公子地入于蕭<lb/>
<pb n="15a"/>
　　以叛秋樂大心從之大爲宋患寵向魋故也<lb/>
　榖梁傳及仲佗石彄公子地以尊及卑也自陳陳有<lb/>
　　奉焉爾入于蕭以叛入者内弗受也以者不以者<lb/>
　　也叛直叛也<lb/>
　劉氏傳及之者何從也向謂之曁今曷爲謂之及從<lb/>
　　出奔陳謂之曁則可自陳入于蕭以叛謂之曁則<lb/>
　　不可事君者可貧可賤可殺而不可使為亂<lb/>
　劉氏意林以此見春秋之斷獄詳矣其出也謂之曁<lb/>
<pb n="15b"/>
　　其入也謂之及及非不得已之言也得已而不已<lb/>
　　之説也君親無將將而誅焉又況據邑以伐其君<lb/>
　　者乎其罪一施之<lb/>
冬及鄭平叔還如鄭涖<hi>公榖作莅</hi>盟<lb/>
　左氏傳冬及鄭平始叛晉也<lb/>
十有二年春薛伯定卒<lb/>
夏𦵏薛襄公<lb/>
叔孫州仇帥師墮郈<lb/>
<pb n="16a"/>
　左氏傳仲由爲季氏宰將堕三都於是叔孫氏堕郈<lb/>
　　季氏將堕費公山不狃叔孫輒帥費人以襲魯公<lb/>
　　與三子入於季氏之宫登武子之臺費人攻之弗<lb/>
　　克入及公側仲尼命申句須樂頎下伐之費人北<lb/>
　　國人追之敗諸姑蔑二子奔齊遂堕費<lb/>
　公羊傳曷為帥師堕郈帥師堕費孔子行乎季孫三<lb/>
　　月不違曰家不藏甲邑無百雉之城於是帥師堕<lb/>
　　郈帥師堕費雉者何五版而堵五堵而雉百雉而<lb/>
<pb n="16b"/>
　　城<lb/>
　杜氏注堕毁也<lb/>
　髙郵孫氏曰堕毁也是時三桓之邑皆以為自固其<lb/>
　　家臣因之以叛昭十三年叔弓圍費去年夏秋郈<lb/>
　　凡再圍於是一堕毁之<lb/>
衞公孟彄帥師伐曹<lb/>
　左氏傳夏衞公孟彄伐曹克郊<lb/>
季孫斯仲孫何忌帥師堕費<lb/>
<pb n="17a"/>
　武夷胡氏傳三桓旣微陪臣擅命憑恃其城數有叛<lb/>
　　者三家亦不能制也而問於仲尼遂堕三都是謂<lb/>
　　以禮為國可以爲之兆也推而行諸魯國而凖則<lb/>
　　地方五百里凡侵小而得者必有興滅國繼絶世<lb/>
　　之義諸侯大夫各謹於禮不以所惡於上者使其<lb/>
　　下亦不以所惡於下者事其上上下交相順而王<lb/>
　　政行矣故曰苟有用我者期月而可三年有成<lb/>
秋大雩<lb/>
<pb n="17b"/>
冬十月癸亥公㑹齊<hi>公作晉</hi>侯盟于黃<lb/>
十有一月丙寅朔日有食之<lb/>
公至自黃<lb/>
十有二月公圍成公至自圍成<lb/>
　左氏傳將堕成公斂處父謂孟孫堕成齊人必至於<lb/>
　　北門且成孟氏之保障也無成是無孟氏也子偽<lb/>
　　不知我將不堕冬十二月公圍成弗克<lb/>
　蘇氏曰孔子為魯司冦而仲由為季氏宰三家從之<lb/>
<pb n="18a"/>
　　矣其不從者其家臣也家臣未能得魯衆也雖其<lb/>
　　不從不能爲患此孔子之所以堕三都而無疑也<lb/>
　武夷胡氏傳書公圍成彊也其致危之也仲由為季<lb/>
　　氏宰孔子爲魯司寇而不能堕成何也案是冬公<lb/>
　　圍成弗克越明年孔子由大司寇攝相事然後誅<lb/>
　　少正卯與聞國政三月而商賈信於市男女别於<lb/>
　　途及齊人饋女樂孔子遂行然則圍成之時仲尼<lb/>
　　雖用事未能專得魯國之政也而辯言亂政如少<lb/>
<pb n="18b"/>
　　正卯等必肆疑阻於其間矣成雖未堕無與為比<lb/>
　　亦不能為患使聖人得志行乎魯國以及朞月則<lb/>
　　不待兵革而自堕矣<lb/>
十有三年春齊侯衞侯<hi>穀無衞侯</hi>次于垂葭<hi>公作瑕</hi>
　左氏傳春齊侯衞侯次于垂葭實郥氏使師伐晉將<lb/>
　　濟河諸大夫皆曰不可邴意兹曰可銳師伐河内<lb/>
　　傳必數日而後及絳絳不三月不能出河則我旣<lb/>
　　濟水矣乃伐河内<lb/>
<pb n="19a"/>
　蘇氏曰二君使師伐晉次于垂葭以為之援<lb/>
夏築蛇淵囿<lb/>
　襄陵許氏曰魯政不修而非時勤民築囿奉己而已<lb/>
　　志不及國矣圍成弗克歸而力此何振之有<lb/>
大蒐于比蒲<lb/>
　杜氏注夏蒐非時<lb/>
衞公孟彄帥師伐曹<lb/>
秋晉趙鞅入于晉陽以叛<lb/>
<pb n="19b"/>
　左氏傳晉趙鞅謂邯鄲午曰歸我衞貢五百家吾舎<lb/>
　　諸晉陽午許諾歸告其父兄父兄皆曰不可衞是<lb/>
　　以為邯鄲而寘諸晉陽絶衞之道也不如侵齊而<lb/>
　　謀之趙孟怒召午而囚諸晉陽遂殺午趙稷渉賔<lb/>
　　以邯鄲叛邯鄲午荀寅之甥也荀寅范吉射之姻<lb/>
　　也秋七月范氏中行氏伐趙氏之宫趙鞅奔晉陽<lb/>
　　晉人圍之荀躒言於晉侯曰君命大臣始禍者死<lb/>
　　載書在河今三臣始禍而獨逐鞅刑已不鈞矣請<lb/>
<pb n="20a"/>
　　皆逐之冬十一月荀躒韓不信魏曼多奉公以伐<lb/>
　　范氏中行氏弗克二子將伐公齊髙彊曰三折肱<lb/>
　　知為良醫唯伐君為不可民弗與也我以伐君在<lb/>
　　此矣三家未睦可盡克也克之君將誰與若先伐<lb/>
　　君是使睦也弗聽遂伐公國人助公二子敗從而<lb/>
　　伐之丁未荀寅士吉射奔朝歌韓魏以趙氏爲請<lb/>
　　十二月辛未趙鞅入於絳盟於公宫哀公三年冬<lb/>
　　十月晉趙鞅圍朝歌師於其南荀寅伐其郛使其<lb/>
<pb n="20b"/>
　　徒自北門入已犯師而出癸丑奔邯鄲四年九月<lb/>
　　趙鞅圍邯鄲冬十一月邯鄲降荀寅奔鮮虞趙稷<lb/>
　　奔臨十二月弦施逆之遂堕臨國夏伐晉取邢任<lb/>
　　欒鄗逆畤隂人盂壺口㑹鮮虞納荀寅於柏人五<lb/>
　　年春晉圍柏人荀寅士吉射奔齊<lb/>
　榖梁傳以者不以者也叛直叛也<lb/>
　陸氏微㫖趙子曰趙鞅之入晉陽拒范中行也而書<lb/>
　　曰叛者人臣不當專土也<lb/>
<pb n="21a"/>
　武夷胡氏傳趙鞅之入拒范中行也而直書曰叛何<lb/>
　　也人臣專土與君爲市則是篡弑之階堅氷之戒<lb/>
　　豈無以有己之義乎後世大臣有困於讒間遷延<lb/>
　　居外不敢釋兵卒以憂死者亦未明人臣之義故<lb/>
　　爾故直書入于晉陽以叛入者不順之詞叛者不<lb/>
　　赦之罪<lb/>
冬晉荀寅<hi>公有及字</hi>士吉射入于朝歌以叛<lb/>
　杜氏注吉射士鞅子<lb/>
<pb n="21b"/>
　武夷胡氏傳晉主夏盟威服天下及大夫專政賄賂<lb/>
　　公行内外離析示威平丘而齊叛辭請召陵而蔡<lb/>
　　叛盟于沙鹹而鄭叛次于五氏而衞叛涖于鄭㑹<lb/>
　　于夾谷歃于黃而魯叛諸侯叛於外大夫叛於内<lb/>
　　故奔于晉陽而趙鞅叛入于朝歌而荀寅與士吉<lb/>
　　射叛以晉國之大天下莫彊焉邦分崩而不能守<lb/>
　　也春秋於晉事或略而不序或賤而稱人或書侵<lb/>
　　以陋之責亦備矣至是三卿内叛直書於策見其<lb/>
<pb n="22a"/>
　　效也故臧哀伯曰國家之敗由官邪也官之失德<lb/>
　　寵賂章也晉卿始禍縁衞貢也樂祈見執獻楊楯<lb/>
　　也蔡侯從呉荀寅貨也昭公弗納范鞅賂也而晉<lb/>
　　室自是不能復主盟矣故為國以義不以利春秋<lb/>
　　之大法在焉見諸行事亦可謂深切著明矣<lb/>
晉趙鞅歸于晉<lb/>
　蘇氏曰鞅寅吉射之叛其罪鈞也鞅以有助故得復<lb/>
　　寅吉射以無援故終叛春秋無所與也鞅之言歸<lb/>
<pb n="22b"/>
　　寅吉射旣出則無難也<lb/>
　武夷胡氏傳叛逆人臣之大惡始禍晉國之載書旣<lb/>
　　不能致辟干鞅奉行天討以警亂臣又亢不衷徇<lb/>
　　韓魏之請而許之復無政刑矣其能國乎先儒或<lb/>
　　謂言歸者以地正國也鞅取晉陽之甲以逐君側<lb/>
　　之惡人則其說誤矣以地正國而可是人主可得<lb/>
　　而脅人臣擅興無罪以兵諫者眞愛其君也使後<lb/>
　　世賊臣稱兵向闕以誅君側為名而實欲脅君取<lb/>
<pb n="23a"/>
　　國者則此說啓之也大失春秋之意矣<lb/>
　吕氏曰春秋之世大義不明據城以要其君者皆叛<lb/>
　　也而不自知其為大惡臧武仲以防求為後於魯<lb/>
　　則亦叛而已矣晉獻公使寺人披伐蒲重耳曰君<lb/>
　　父之命不校乃徇曰校者吾讎也踰垣而走其亦<lb/>
　　可以免於大戾矣趙鞅歸於晉以叛而歸言其自<lb/>
　　如亂之甚也歸易辭也不言入不以叛入也<lb/>
薛弑其君比<lb/>
<pb n="23b"/>
　武夷胡氏傳稱國以弑者當國大臣之罪也孫復以<lb/>
　　爲舉國之衆皆可誅非矣三晉有國半天下若皆<lb/>
　　可誅刀鋸不亦濫乎潁川常秩曰孫復之於春秋<lb/>
　　動輒有罪蓋商鞅之法耳棄灰於道者有誅歩過<lb/>
　　六尺者有罰其不即人心逺矣王回以是常秩此<lb/>
　　善議復者<lb/>
十有四年春衞公叔戍來奔衞<hi>公穀作晉</hi>趙陽出奔宋<lb/>
　左氏傳初衞公叔文子朝而請享靈公退見史鰌而<lb/>
<pb n="24a"/>
　　告之史鰌曰子必禍矣子富而君貪罪其及子乎<lb/>
　　文子曰然吾不先告子是吾罪也君既許我矣其<lb/>
　　若之何史鰌曰無害子臣可以免富而能臣必免<lb/>
　　於難上下同之戍也驕其亡乎及文子卒衞侯始<lb/>
　　惡於公叔戍以其富也公叔戍又將去夫人之黨<lb/>
　　夫人愬之曰戍將爲亂十四年春衞侯逐公叔戍<lb/>
　　與其黨故趙陽奔宋戍來奔<lb/>
　武夷胡氏傳公叔戍將去南子之黨夫人愬曰戍將<lb/>
<pb n="24b"/>
　　爲亂故公叔來奔趙陽北宫結皆戍黨也故亦出<lb/>
　　奔而靈公無道不能正家以喪其大臣之罪著矣<lb/>
　　戍又以富見惡於衞侯夫富者怨之府也使戍積<lb/>
　　而能散以財發身不爲貪人之所怨於以保其爵<lb/>
　　位焉儻庶幾乎<lb/>
二月<hi>公作三月</hi>辛巳楚公子結陳公孫<hi>公作子</hi>佗人帥師滅頓以<lb/>
頓子牂<hi>公作牄</hi>歸<lb/>
　左氏傳頓子牂欲事晉背楚而絶陳好二月楚滅頓<lb/>
<pb n="25a"/>
　陸氏纂例凡書滅又書以歸及名者罪重於奔者也<lb/>
　　旣責其不死位又責其無興復之志也<lb/>
夏衞北宫結來奔<lb/>
　左氏傳夏衞北宫結來奔公叔戍之故也<lb/>
五月於越敗呉于檇<hi>公作醉</hi>李呉子光卒<lb/>
　左氏傳呉伐越越子句踐禦之陳於檇李句踐患呉<lb/>
　　之整也使罪人三行屬劒於頸自剄師屬之目越<lb/>
　　子因而伐之大敗之靈姑浮以戈擊闔廬闔廬傷<lb/>
<pb n="25b"/>
　　將指取其一屨還卒於陘去檇李七里夫差使人<lb/>
　　立於庭苟出入必謂己曰夫差而忘越王之殺而<lb/>
　　父乎則對曰唯不敢忘三年乃報越哀公元年呉<lb/>
　　王夫差敗越於夫椒報檇李也遂入越越子以甲<lb/>
　　楯五千保於㑹稽使大夫種因呉大宰嚭以行成<lb/>
　　呉子將許之伍貟曰不可臣聞之樹德莫如滋去<lb/>
　　疾莫如盡句踐能親而務施施不失人親不棄勞<lb/>
　　與我同壤而世爲仇讎於是乎克而弗取將又存<lb/>
<pb n="26a"/>
　　之違天而長寇讎後雖悔之不可食已姬之衰也<lb/>
　　日可俟也介在蠻夷而長寇讎以是求霸必不行<lb/>
　　矣弗聽退而告人曰越十年生聚而十年教訓二<lb/>
　　十年之外呉其為沼乎三月越及呉平<lb/>
　杜氏注於越越國也檇李呉郡嘉興縣南醉李城<lb/>
　泰山孫氏曰檇李呉地<lb/>
　武夷胡氏傳案左氏呉伐越句踐禦之患其整也使<lb/>
　　罪人三行屬劒於頸呉師屬目因伐之闔廬傷而<lb/>
<pb n="26b"/>
　　卒書敗者詐戰也定公五年於越入呉至是敗呉<lb/>
　　于檇李㑹黃池之嵗越又入呉悉書於史以其告<lb/>
　　也哀之元年吴子敗越棲句踐於㑹稽之上豈獨<lb/>
　　不告而史冊不書疑仲尼削之也吳子光卒夫差<lb/>
　　使人立於庭苟出入必謂己曰夫差而忘越王之<lb/>
　　殺而父乎則對曰唯不敢忘三年乃報越然則夫<lb/>
　　椒之戰復父讎也非報怨也春秋削而不書以爲<lb/>
　　常事也其㫖微矣<lb/>
<pb n="27a"/>
公㑹齊侯衞侯于牽<hi>公作堅</hi>公至自㑹<lb/>
　左氏傳晉人圍朝歌公㑹齊侯衞侯於脾上梁之間<lb/>
　　<hi>杜氏注脾上梁間即牽</hi>謀救范中行氏<lb/>
　杜氏注魏郡黎陽縣東北有牽城<lb/>
秋齊侯宋公㑹于洮<lb/>
　左氏傳齊侯宋公㑹于洮范氏故也<lb/>
　杜氏注洮曹地<lb/>
天王使石尚來歸脤<lb/>
<pb n="27b"/>
　公羊傳石尚者何天子之士也脤者何俎實也腥曰<lb/>
　　脤熟曰燔<lb/>
　杜氏注石尚天子之士石氏尚名脤祭社之肉盛以<lb/>
　　脤器以賜同姓諸侯<lb/>
　泰山孫氏曰天子祭社稷宗廟有與諸侯共福之禮<lb/>
　　此謂助祭諸侯也魯未嘗助祭天王使石尚來歸<lb/>
　　脤非禮也石尚士故<lb/>
衞世子蒯聵出奔宋衞公孟彄出奔鄭<lb/>
<pb n="28a"/>
　左氏傳衞侯爲夫人南子召宋朝<hi>注南子宋女也朝宋公子舊通於南</hi>
　　<hi>子在宋呼之</hi>㑹于洮太子蒯聵獻盂於齊過宋野野人<lb/>
　　歌之曰旣定爾婁豬盍歸吾艾豭太子羞之謂戲<lb/>
　　陽速曰從我而朝少君少君見我我顧乃殺之速<lb/>
　　曰諾乃朝夫人夫人見太子太子三顧速不進夫<lb/>
　　人見其色啼而走曰蒯聵將殺余太子奔宋盡逐<lb/>
　　其黨故公孟彄出奔鄭自鄭奔齊<lb/>
　劉氏權衡曰衞世子蒯聵出奔宋左氏叙蒯聵欲殺<lb/>
<pb n="28b"/>
　　夫人夫人啼而走公執其手以登臺大子出奔宋<lb/>
　　予謂蒯聵雖不善謀安有此事哉且殺夫人蒯聵<lb/>
　　獨得全乎彼所羞者以夫人名惡也如殺其母為<lb/>
　　惡愈大反不知可羞乎盖蒯聵聞野人之歌其心<lb/>
　　慙焉則以謂夫人夫人惡其斥己淫則啼而走言<lb/>
　　大子將殺余以誣之靈公惑於南子所言必聽從<lb/>
　　故外則召宋朝内則逐公叔戍趙陽彼不恥召宋<lb/>
　　朝故亦不難逐蒯聵矣此其真也不當如左氏所<lb/>
<pb n="29a"/>
　　記又蒯聵出乃奔宋宋南子家也蒯聵負殺南子<lb/>
　　之名而走又入其家使眞有其事者敢乎哉此亦<lb/>
　　一證也<lb/>
　常山劉氏曰蒯聵出奔春秋不去其世子者衞侯之<lb/>
　　罪也南子之惡亦已甚矣其欲去世子之意亦已<lb/>
　　明矣如哀姜亂魯驪姬亂晉若此比者不云鮮矣<lb/>
　　而靈公聽南子之譖謂蒯聵欲弑其母不能為辨<lb/>
　　之以致其出奔豈非靈公之罪乎哀二年晉趙鞅<lb/>
<pb n="29b"/>
　　納衞世子蒯聵於戚亦書世子同此義也<lb/>
　武夷胡氏傳世子國本也以寵南子故不能保世子<lb/>
　　而使之去國以欲殺南子故不能安其身而至於<lb/>
　　出奔是輕宗廟社稷之所付託而恣行矣春秋兩<lb/>
　　著其罪故特書世子其義不繫於與蒯聵之世其<lb/>
　　國也而靈公無道不能正家以危其國本至使父<lb/>
　　子相殘毁滅天理之所由著矣<lb/>
宋公之弟辰自蕭來奔<lb/>
<pb n="30a"/>
大蒐于比蒲<lb/>
　髙郵孫氏曰春秋田狩之事公行之者必書公公觀魚<lb/>
　　于棠公狩于郎是也而蒐四見於經皆不曰公於是<lb/>
　　比蒲之蒐未還而邾子来㑹公是知蒐者公也然而<lb/>
　　不曰公者政在三桓非公自出也棠魚郎狩逺地則<lb/>
　　譏而隱桓之時政猶自出無三桓之專行故也必皆<lb/>
　　曰公自昭之紅蒐政在三桓乆矣蒐田之禮雖公自<lb/>
　　行而政之所出實由三桓也故皆曰大蒐而不曰<lb/>
<pb n="30b"/>
　　公焉所以見公之不得為政而大夫專國之罪也<lb/>
邾子來㑹公<lb/>
城莒父及霄<lb/>
　杜氏注此年無冬史闕文<lb/>
十有五年春王正月邾子来朝<lb/>
　左氏傳春邾隱公來朝<lb/>
鼷䑕食郊牛牛死改卜牛<lb/>
　公羊傳曷為不言其所食漫也<hi>何氏注漫者徧食其身</hi>
<pb n="31a"/>
　榖梁傳不敬大焉<lb/>
　陸氏纂例趙子曰予上元二年因避兵旅於㑹稽時<lb/>
　　牛災小䑕能齧牛纔傷皮膚無不死<lb/>
二月辛丑楚子滅胡以胡子豹歸<lb/>
　左氏傳吳之入楚也胡子盡俘楚邑之近胡者楚旣<lb/>
　　定胡子豹又不事楚曰存亡有命事楚何為多取<lb/>
　　費焉二月楚滅胡<lb/>
　武夷胡氏傳案左氏吳之入楚也胡子盡俘楚邑之<lb/>
<pb n="31b"/>
　　近胡者楚旣定又不事楚曰存亡有命事楚何為<lb/>
　　爲是楚滅之夫滅人之國其罪大矣然胡子豹乗<lb/>
　　楚之約盡俘其邑之近胡者所謂國必自滅而後<lb/>
　　人滅之非滅之者獨有罪也國君造命不可委命<lb/>
　　旣以爲有命而又貪生忍辱不死於社稷則是不<lb/>
　　知命矣書以歸罪豹之不能死位而與歸也故楚<lb/>
　　子書爵而胡子豹名<lb/>
夏五月辛亥郊<lb/>
<pb n="32a"/>
　公羊傳曷為以夏五月郊三卜之運也<hi>何氏注運轉也已卜春三</hi>
　<hi>月不吉復轉卜夏三月周五月</hi>
壬申公薨于髙寢<lb/>
　榖梁傳髙寢非正也<lb/>
　杜氏注髙寢宫名<lb/>
　襄陵許氏曰春秋所大正始與終禮卒以正終也内<lb/>
　　卒凡十四公得正而薨焉者唯莊宣成是以君子<lb/>
　　務力於禮而順命之變又何求焉<lb/>
<pb n="32b"/>
鄭罕<hi>公作軒</hi>逹帥師伐宋<lb/>
　左氏傳鄭罕逹敗宋師於老丘<lb/>
齊侯衞侯次于渠蒢<hi>公作蘧蒢</hi>
　左氏傳齊侯衞侯次于蘧挐謀救宋也<lb/>
邾子來奔喪<lb/>
　公羊傳奔喪非禮也<lb/>
　吕氏曰諸侯相為奔喪專以強弱利害爲國禮義消<lb/>
　　亡可見矣<lb/>
<pb n="33a"/>
秋七月壬申姒<hi>榖作弋下同</hi>氏卒<lb/>
　公羊傳姒氏者何哀公之母也何以不稱夫人哀未<lb/>
　　君也<lb/>
　陸氏纂例哀公妾母卒時子未踰年雖行喪禮不可<lb/>
　　加於子子旣未成君故不稱夫人也<lb/>
八月庚辰朔日有食之<lb/>
九月滕子來㑹𦵏<lb/>
　杜氏注諸侯㑹葬非禮也<lb/>
<pb n="33b"/>
　吕氏曰邾子來奔喪畏魯甚也滕差逺而大於邾故<lb/>
　　但來㑹葬此專以强弱利害為國者也<lb/>
丁巳葬我君定公雨不克𦵏戊午日下昊<hi>榖作稷</hi>乃克葬<lb/>
　榖梁傳葬旣有日不為雨止禮也雨不克𦵏喪不以<lb/>
　　制也<lb/>
辛巳葬定姒<lb/>
　公羊傳定姒何以書葬未踰年之君也有子則廟廟<lb/>
　　則書葬<lb/>
<pb n="34a"/>
　武夷胡氏傳公羊曰有子則廟廟則書葬曽子問並<lb/>
　　有喪則如之何子曰葬先輕而後重其奠也其虞<lb/>
　　也先重而後輕<lb/>
冬城漆<lb/>
　杜氏注邾庶其邑<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集解卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集觧卷十九</head> <lb/>
    <p>
<pb n="1a"/>
欽定四庫全書<lb/>
　春秋集觧卷十九<lb/>
　　　　　　　　　　　　宋　吕本中　撰<lb/>
　　　襄公<hi>名午成公子簡王十四年即位諡法因事有功曰襄</hi>
元年春王正月公即位<lb/>
　榖梁傳繼正即位正也<lb/>
仲孫蔑㑹晉欒黶宋華元衞寗殖曹人莒人邾<hi>凡書邾小邾公並作邾婁</hi>人滕人薛人圍宋彭城<lb/>
<pb n="1b"/>
　左氏傳非宋地追書也<hi>杜氏注成十八年楚取彭城以封魚石故曰非宋地夫子</hi>
　　<hi>作春秋追書繫之宋</hi>於是為宋討魚石故稱宋且不登叛人<lb/>
　　也彭城降晋晉人以宋五大夫在彭城者歸寘諸<lb/>
　　瓠丘<lb/>
　公羊傳為宋誅也其為宋誅奈何魚石走之楚楚為<lb/>
　　之伐宋取彭城以封魚石魚石之罪奈何以入是<lb/>
　　為罪也楚已取之矣曷為繫之宋不與諸侯専封<lb/>
　　也<lb/>
<pb n="2a"/>
　榖梁傳繫彭城於宋者不與魚石正也<lb/>
　武夷胡氏傳案左氏曰非宋地追書也然則書圍彭<lb/>
　　城者魯史舊文也曰圍宋彭城者仲尼親筆也楚<lb/>
　　已取彭城封魚石戍之三百乗則曷為繫之宋楚<lb/>
　　不得取之宋魚石不得受之楚雖専其地君子不<lb/>
　　登叛人所以正疆域固封守謹王度也<lb/>
夏晋韓厥<hi>公作屈</hi>帥師伐鄭仲孫蔑㑹齊崔杼曺人邾<hi>公作邾婁</hi>人杞人次于鄫<hi>公作合</hi>
<pb n="2b"/>
　左氏傳夏五月晉韓厥荀偃帥諸侯之師伐鄭入其<lb/>
　　郛敗其徒兵於洧上於是東諸侯之師次于鄫以<lb/>
　　待晋師晉師自鄭以鄫之師侵楚焦夷及陳晉侯<lb/>
　　衞侯次於戚以為之援<lb/>
　杜氏注鄫鄭地在陳留襄邑縣東南<lb/>
　武夷胡氏傳楚人釋君而臣是助事已悖矣晋於是<lb/>
　　乎降彭城以魚石等歸遂伐鄭而諸侯次于鄫此<lb/>
　　皆放於義者也傳書楚子辛救鄭而經不書者鄭<lb/>
<pb n="3a"/>
　　本為楚以其君之故親集矢於其目是以與楚而<lb/>
　　不貳也棄中國從南蠻不能以大義裁之惟私欲<lb/>
　　之從則鄭無可救之善楚不得有能救之名經所<lb/>
　　以削之不言救也<lb/>
秋楚公子壬夫帥師侵宋<lb/>
　左氏傳秋楚子辛救鄭侵宋吕留鄭子然侵宋取犬<lb/>
　　丘<lb/>
　襄陵許氏曰楚人侵宋攻晉所救而諸侯之師卒不<lb/>
<pb n="3b"/>
　　動則有以量楚力之所至矣<lb/>
九月辛酉天王崩<lb/>
邾<hi>公作邾婁子</hi>子來朝<lb/>
冬衞侯使公孫剽來聘<lb/>
　杜氏注剽子叔黑背子<lb/>
晉侯使荀罃來聘<lb/>
　泰山孫氏曰天王崩邾子來朝衞侯使公孫剽來聘<lb/>
　　晉侯使荀罃來聘皆不臣也<lb/>
<pb n="4a"/>
　武夷胡氏傳簡王崩赴告已及藏在諸侯之䇿矣則<lb/>
　　宜以所聞先後而奔䘮今邾子方來修朝禮衞侯<lb/>
　　晉侯方來修聘事於王䘮若越人視秦人之肥瘠<lb/>
　　曽不與焉而左氏以為禮此何禮乎滕定公薨世<lb/>
　　子定為三年䘮父兄百官皆不欲曰吾宗國魯先<lb/>
　　君莫之行也䘮紀益廢民習於耳目而不察故後<lb/>
　　世以日易月人子安而行之不知春秋之義無君<lb/>
　　臣之禮豈不惜哉<lb/>
<pb n="4b"/>
二年春王正月𦵏簡王<lb/>
　杜氏注五月而𦵏速<lb/>
鄭師伐宋<lb/>
　左氏傳鄭師侵宋楚令也<lb/>
　襄陵許氏曰書伐宋者積鄭之疚<lb/>
夏五月庚寅夫人姜氏薨<lb/>
　左氏傳齊姜薨初穆姜使擇美檟以自為櫬與頌琴<lb/>
　　季文子取以葬君子曰非禮也禮無所逆婦飬姑<lb/>
<pb n="5a"/>
　　者也虧姑以成婦逆莫大焉<hi>杜氏注穆姜成公母齊姜成公婦</hi>
六月庚辰鄭伯睔卒<lb/>
　左氏傳鄭成公疾子駟請息肩於晉公曰楚君以鄭<lb/>
　　故親集矢於其目非異人任寡人也若背之是棄<lb/>
　　力與言其誰暱我免寡人唯二三子秋七月庚辰<lb/>
　　鄭伯睔卒<lb/>
　襄陵許氏曰鄭之託國於楚夫豈以中國為終可畔<lb/>
　　既蒙其德遂不可反是以君子慎謀始也<lb/>
<pb n="5b"/>
晉師宋師衞寗殖侵鄭秋七月仲孫蔑㑹晋荀罃宋華<lb/>
元衞孫林父曹人邾<hi>公作邾婁</hi>人于戚<lb/>
　左氏傳鄭伯睔卒於是子罕當國子駟為政子國為<lb/>
　　司馬晋師侵鄭諸大夫欲從晋子駟曰官命未改<lb/>
　　㑹于戚謀鄭故也孟獻子曰請城虎牢以偪鄭<hi>杜氏</hi>
　　<hi>虎牢舊鄭邑今屬晉</hi>知武子曰善鄫之㑹吾子聞崔子之言<lb/>
　　今不來矣滕薛小邾之不至皆齊故也寡君之憂<lb/>
　　不唯鄭罃將復於寡君而請於齊得請而告吾子<lb/>
<pb n="6a"/>
　　之功也若不得請事將在齊吾子之請諸侯之福<lb/>
　　也豈唯寡君頼之<lb/>
　蘇氏曰鄭雖以叛中國為罪而伐其䘮非禮也<lb/>
　吕氏曰衞不稱師將尊師少也<lb/>
己丑𦵏我小君齊姜<lb/>
　杜氏注齊諡也三月而𦵏速<lb/>
叔孫豹如宋<lb/>
　左氏傳穆叔聘於宋通嗣君也<lb/>
<pb n="6b"/>
　杜氏注豹於此始自齊還為卿<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
<hi>公作邾婁</hi>人滕人薛人小邾<hi>公作小邾婁</hi>人于戚遂城虎牢<lb/>
　左氏傳冬復㑹于戚齊崔武子及滕薛小邾之大夫<lb/>
　　皆㑹知武子之言故也遂城虎牢鄭人乃成<lb/>
　伊川先生觧設險所以守國也有虎牢之險而不能<lb/>
　　守故不繫於鄭責其不能有也<lb/>
　陸氏微㫖淳聞於師曰諸侯之大夫取他國之邑相<lb/>
<pb n="7a"/>
　　與而城之非正也城虎牢可以安中國息征伐故<lb/>
　　聖人許之而不繫之於鄭也<lb/>
　劉氏傳此鄭虎牢也曷為不繫之鄭取之矣非鄭地<lb/>
　　也何以非鄭地鄭不式命地非其地也不式命多<lb/>
　　矣曷為獨惡乎鄭賢晉悼公也以晋悼公為覇則<lb/>
　　宜取乎鄭者也<lb/>
　武夷胡氏傳虎牢鄭地故稱制邑至漢為成臯今為<lb/>
　　汜水縣巖險聞於天下猶虞之夏陽趙之上黨魏<lb/>
<pb n="7b"/>
　　之安邑燕之榆關吴之西陵蜀之漢樂地有所必<lb/>
　　據城有所必守而不可以棄焉者也有是險而不<lb/>
　　能守故不繫於鄭然則據地設險亦所貴乎天險<lb/>
　　不可升也地險山川丘陵也王公設險以守其國<lb/>
　　大易之訓也鑿斯池築斯城與民同守孟子之所<lb/>
　　以語滕君也夫狡焉思啟封疆而爭地以戰殺人<lb/>
　　盈野爭城以戰殺人盈城者固非春秋之所貴守<lb/>
　　天子之土繼先君之世不能設險守國將至於遷<lb/>
<pb n="8a"/>
　　潰滅亡亦非聖人之所與故城虎牢而不繫於鄭<lb/>
楚殺其大夫公子申<lb/>
　左氏傳楚公子申為右司馬多受小國之賂以偪子<lb/>
　　重子辛楚人殺之故書曰楚殺其大夫公子申<lb/>
　劉氏傳稱國以殺大夫者罪累上也公子申之累上<lb/>
　　奈何嬰齊也壬夫也申也三人者執楚國之政公<lb/>
　　子申賄而専嬰齊壬夫畏其偪也而殺之是君與<lb/>
　　臣同國之道也<lb/>
<pb n="8b"/>
　襄陵許氏曰嬰齊壬夫躬執楚政惡申之偪以政殺<lb/>
　　之故稱國焉罪累上也著楚之所以不競於晉也<lb/>
三年春楚公子嬰齊帥師伐吴<lb/>
　左氏傳楚子重伐吴為簡之師克鳩兹至於衡山<hi>杜氏</hi>
　　<hi>注鳩兹吴邑在丹陽蕪湖縣東衡山在吴興烏程縣南</hi>使鄧廖帥組甲三百<lb/>
　　被練三千以侵吴吴人要而擊之獲鄧廖其能免<lb/>
　　者組甲八十被練三百而已子重歸旣飲至三日<lb/>
　　吳人伐楚取駕駕良邑也鄧廖亦楚之良也君子<lb/>
<pb n="9a"/>
　　謂子重於是役也所獲不如所亡楚人以是咎子<lb/>
　　重子重病之遂遇心疾而卒<lb/>
公如晋<lb/>
　左氏傳始朝也<lb/>
夏四月壬戌公及晋侯盟于長樗<lb/>
　蘇氏曰晋悼公修禮於諸侯故去其國而與公盟<lb/>
公至自晋<lb/>
六月公㑹單子晋侯宋公衞侯鄭伯莒子邾<hi>公作邾婁</hi>子齊<lb/>
<pb n="9b"/>
世子光己未同盟于雞澤<lb/>
　左氏傳晋為鄭服故且欲修吴好將合諸侯使士匄<lb/>
　　告於齊乞盟齊侯欲勿許而難為不協乃盟於耏<lb/>
　　外六月公㑹單頃公及諸侯己未同盟於雞澤晋<lb/>
　　侯使荀㑹逆吴子於淮上吴子不至<lb/>
　榖梁傳同者有同也同外楚也<lb/>
　伊川先生解楚強諸侯皆畏之而修盟故書同<lb/>
　杜氏注雞澤在廣平曲梁縣西南<lb/>
<pb n="10a"/>
　武夷胡氏傳同盟或以為有三例一則王臣預盟而<lb/>
　　書同二則諸侯同欲而書同三則惡其反覆而書<lb/>
　　同夫惡其反覆與諸侯同欲而書同信矣王臣預<lb/>
　　盟而書同義則未安盟于女栗及蘇子也而不書<lb/>
　　同盟于洮于翟泉㑹王人也而不書同然則此三<lb/>
　　盟者正所謂諸侯同欲而書同盟也其同欲奈何<lb/>
　　同病楚也㑹于柯陵之嵗夏伐鄭楚人師于首止<lb/>
　　而諸侯還冬伐鄭楚人師於汝上而諸侯還雞澤<lb/>
<pb n="10b"/>
　　之盟陳袁僑如㑹楚師在繁陽而韓獻子懼平丘<lb/>
　　之行楚棄疾立復封陳蔡而中國恐是知此三盟<lb/>
　　者諸侯皆有戒心而修盟故稱同不以尹子單子<lb/>
　　劉子亦預此盟而譏之也夫王臣將命必惇信明<lb/>
　　義而後可以表正乎天下諸侯守邦必尊主奉法<lb/>
　　而後可以保其社稷今王臣下與諸侯約誓諸侯<lb/>
　　亦敢上與王臣要言斯大亂之道也則亦不待書<lb/>
　　同盟而罪自見矣<lb/>
<pb n="11a"/>
陳侯使袁僑<hi>公作僑如</hi>如㑹戊寅叔孫豹及諸侯之大夫及<lb/>
陳袁僑盟<lb/>
　左氏傳楚子辛為令尹侵欲於小國陳成公使袁僑<lb/>
　　如會求成晋侯使和組父告於諸侯秋叔孫豹及<lb/>
　　諸侯之大夫及陳袁僑盟陳請服也<lb/>
　榖梁傳諸侯盟又大夫相與私盟是大夫張也故雞<lb/>
　　澤之㑹諸侯始失正矣<lb/>
　陸氏纂例啖子曰不召而自來諸侯既盟袁僑乃至<lb/>
<pb n="11b"/>
　　故使大夫别與之盟也<lb/>
　劉氏意林春秋襃善貶惡不失其實者也諸侯皆在<lb/>
　　是又稱叔孫豹及諸侯之大夫大夫受命於其君<lb/>
　　之詞也異乎溴梁溴梁者諸侯皆在是而大夫盟<lb/>
　　其非受命而専之也明矣<lb/>
　泰山孫氏曰先言公㑹單子晉侯宋公衞侯鄭伯莒<lb/>
　　子邾子齊世子光己未同盟于雞澤次言陳侯使<lb/>
　　袁僑如㑹戊寅叔孫豹及諸侯之大夫及陳袁僑<lb/>
<pb n="12a"/>
　　盟者此諸侯既盟而陳袁僑至也諸侯既盟而陳<lb/>
　　袁僑至無盟可也己未諸侯盟戊寅大夫又盟是<lb/>
　　大夫強諸侯始失政也故十六年公㑹晋侯宋公<lb/>
　　衞侯鄭伯曹伯莒子邾子薛伯杞伯小邾子于溴<lb/>
　　梁戊寅大夫盟不復言諸侯之大夫不復言諸侯<lb/>
　　之大夫者政在大夫故也孔子曰禄之去公室五<lb/>
　　世矣政逮於大夫四世矣孔子之言非獨魯也滔<lb/>
　　滔者天下皆是也<lb/>
<pb n="12b"/>
　吕氏曰諸侯已盟大夫無所用盟今以袁僑故叔孫<lb/>
　　豹及諸侯之大夫盟是政在大夫也至於溴梁之<lb/>
　　㑹則曰戊寅大夫盟又無故而然也言大夫之寖<lb/>
　　強也至宋之㑹則大夫自盟而諸侯不往矣言君<lb/>
　　臣上下之失其所也<lb/>
秋公至自㑹<lb/>
冬晋荀罃帥師伐許<lb/>
　左氏傳許靈公事楚不㑹于雞澤冬晋知武子帥師<lb/>
<pb n="13a"/>
　　伐許<lb/>
四年春王三月己酉陳侯午卒<lb/>
　左氏傳春楚師為陳叛故猶在繁陽韓獻子患之言<lb/>
　　於朝曰文王帥殷之叛國以事紂惟知時也今我<lb/>
　　易之難哉三月陳成公卒楚人將伐陳聞䘮乃止<lb/>
　　陳人不聽命夏楚彭名侵陳陳無禮故也<lb/>
　武夷胡氏傳午者襄公名也孔子作春秋在哀公之<lb/>
　　世襄公哀公之皇考也曷不諱乎古者死而無諡<lb/>
<pb n="13b"/>
　　不以名為諱周人以諡易名於是乎有諱禮故孟<lb/>
　　子曰諱名不諱姓姓所同也名所獨也然禮律所<lb/>
　　載則有不諱者夫子兼帝王之道參文質之中而<lb/>
　　作春秋以法萬世如公薨不地滅國書取出奔稱<lb/>
　　遜之類所以放其文也莊公名同而書同盟僖公<lb/>
　　名申而書戊申定公名宋而書宋人之類所以從<lb/>
　　其質也後世不明此義則有以諱易人之名者有<lb/>
　　以諱易人之姓者詩書則諱臨文則諱嫌名則諱<lb/>
<pb n="14a"/>
　　二名則偏諱愚者違禮以為孝諂者獻諛以為忠<lb/>
　　忌諱繁名實亂而春秋之法不行矣<lb/>
夏叔孫豹如晋<lb/>
　左氏傳穆叔如晋報知武子之聘也<lb/>
秋七月戊子夫人姒<hi>公作弋下同</hi>氏薨<lb/>
　左氏傳秋定姒薨不嬪於廟無櫬不虞匠慶謂季文<lb/>
　　子曰子為正卿而小君之䘮不成不終君也君長<lb/>
　　誰受其咎初季孫為已樹六檟於蒲圃東門之外<lb/>
<pb n="14b"/>
　　匠慶請木季孫曰略匠慶用蒲圃之檟季孫不御<lb/>
　　<hi>杜氏注御止也傳言遂得成禮</hi>
　杜氏注成公妾襄公母姒杞姓<lb/>
𦵏陳成公<lb/>
八月辛亥𦵏我小君定姒<hi>公作弋</hi>
　杜氏注踰月而𦵏速<lb/>
　襄陵許氏曰傳載季文子欲不以夫人禮𦵏定姒志<lb/>
　　復古也而不得已於人言卒夫人之觀此踰月而<lb/>
<pb n="15a"/>
　　𦵏蓋禮略也<lb/>
冬公如晋<lb/>
　左氏傳冬公如晋聽政晋侯享公公請屬鄫晋侯不<lb/>
　　許孟獻子曰以寡人之宻邇於仇讎而願固事君<lb/>
　　無失官命鄫無賦於司馬為執事朝夕之命敝邑<lb/>
　　敝邑褊小闕而為罪寡君是以願借助焉晋侯許<lb/>
　　之<lb/>
陳人圍頓<lb/>
<pb n="15b"/>
　左氏傳楚人使頓間陳而侵伐之故陳人圍頓<lb/>
五年春公至自晋<lb/>
夏鄭伯使公子發來聘<lb/>
　左氏傳鄭子國來聘通嗣君也<hi>杜氏注鄭僖公初即位</hi>
叔孫豹鄫<hi>穀作繒下同</hi>世子巫如晋<lb/>
　左氏傳穆叔覿鄫大子於晋以成屬鄫書曰叔孫豹<lb/>
　　鄫世子巫如晋言比諸魯大夫也<lb/>
　劉氏傳此鄫世子巫也曷為與叔孫豹如晋鄫請於<lb/>
<pb n="16a"/>
　　魯為之附庸故相與徃見於晋也鄫曷為為附庸<lb/>
　　於魯鄫不勝莒魯之患求為附庸以自定諸侯死<lb/>
　　社稷正也不能守其國以卑其宗廟鄫失正矣天<lb/>
　　子建附庸非天子命而私有之魯失正矣臣不能<lb/>
　　以矯其君子不能以正其父故曰叔孫豹鄫世子<lb/>
　　巫如晋猶吾大夫焉交譏之<lb/>
　襄陵許氏曰天下無道小役大弱役強如此春秋蓋<lb/>
　　傷之也<lb/>
<pb n="16b"/>
仲孫蔑衞孫林父㑹吳于善道<hi>公榖作稻</hi>
　左氏傳吳子使夀越如晋辭不㑹于雞澤之故且請<lb/>
　　聽諸侯之好晋人將為之合諸侯使魯衞先㑹吳<lb/>
　　且告㑹期故孟獻子孫文子㑹吴于善道<lb/>
　杜氏注善道地闕<lb/>
　襄陵許氏曰晋楚爭衡權之在吴故晋急吴如此<lb/>
秋大雩<lb/>
　左氏傳旱也<lb/>
<pb n="17a"/>
楚殺其大夫公子壬夫<lb/>
　左氏傳楚人討陳叛故曰由令尹子辛實侵欲焉乃<lb/>
　　殺之君子謂楚共王於是不刑已則無信而殺人<lb/>
　　以逞不亦難乎<lb/>
　劉氏傳稱國以殺大夫者罪累上也壬夫之累上奈<lb/>
　　何前此者陳鄭去楚即晋楚人伐之不服媾之不<lb/>
　　可楚子怒曰壬夫實侵欲焉乃殺之是遷也然則<lb/>
　　壬夫之罪何壬夫之為人臣也怙勢而懐利足以<lb/>
<pb n="17b"/>
　　殺其身而已矣<lb/>
公㑹晋侯宋公陳侯衞侯鄭伯曹伯莒子邾<hi>公作邾婁</hi>子滕<lb/>
子薛伯齊世子光吳人鄫<hi>榖作繒</hi>人于戚公至自㑹<lb/>
　左氏傳㑹吴且命戍陳也穆叔以屬鄫為不利使鄫<lb/>
　　大夫聽命於㑹<lb/>
　伊川先生觧吴來㑹非為主<lb/>
　武夷胡氏傳吴何以稱人案左氏吴子使夀越如晋<lb/>
　　請聽諸侯之好晋人將為之合諸侯使魯衞大夫<lb/>
<pb n="18a"/>
　　㑹吳于善道且告㑹期然則戚之事乃吳人來㑹<lb/>
　　不為主也來㑹諸侯而不為主則進而稱人諸侯<lb/>
　　徃與之㑹而主吳則貶而稱國聖人之情見矣春<lb/>
　　秋之義明矣<lb/>
冬戍陳<lb/>
　左氏傳楚子囊為令尹范宣子曰我䘮陳矣楚人討<lb/>
　　貳而立子囊必改行而疾討陳陳近於楚民朝夕<lb/>
　　急能無徃乎有陳非吾事也無之而後可冬諸侯<lb/>
<pb n="18b"/>
　　戍陳<lb/>
　公羊傳孰戍之諸侯戍之曷為不言諸侯戍之離至<lb/>
　　不可得而序<hi>何氏注離至離别前後至也</hi>故言我也<lb/>
　髙郵孫氏曰不曰諸侯者諸侯歸國而後遣戍但見<lb/>
　　我戍之徃不得以諸侯言之也<lb/>
楚公子貞帥師伐陳公㑹晋侯宋公衞侯鄭伯曹伯<hi>公榖有莒子邾子滕子薛伯</hi>齊世子光救陳十有二月公至自救陳<lb/>
　左氏傳子囊伐陳十一月甲午㑹於城棣以救之<lb/>
<pb n="19a"/>
　榖梁傳公至自救陳善救陳也<lb/>
辛未季孫行父卒<lb/>
　左氏傳季文子卒<lb/>
六年春王三月壬午杞伯姑容卒<lb/>
夏宋華弱來奔<lb/>
　左氏傳宋華弱與樂轡少相狎長相優又相謗也子<lb/>
　　蕩怒以弓梏華弱於朝平公見之曰司武而梏於<lb/>
　　朝難以勝矣遂逐之夏宋華弱來奔司城子罕曰<lb/>
<pb n="19b"/>
　　同罪異罰非刑也専戮於朝罪孰大焉亦逐子蕩<lb/>
秋𦵏杞桓公<lb/>
滕子來朝<lb/>
　左氏傳滕成公來朝始朝公也<lb/>
莒人滅鄫<hi>榖作繒</hi>
　左氏傳鄫恃賂也<lb/>
　吕氏曰莒鄫小國而自相滅亾晋悼公為時盟主亦<lb/>
　　莫之恤蓋當是時禮義衰絶之後滅國弑君世所<lb/>
<pb n="20a"/>
　　謂大惡者皆目見之熟不以為甚異故雖晋悼號<lb/>
　　為賢君為諸夏宗亦莫能正也嗚呼天下之祸莫<lb/>
　　大於目見之熟而遂以為常事而不顧也<lb/>
冬叔孫豹如邾<hi>公作邾婁</hi>
　左氏傳穆叔如邾聘且修平<hi>杜氏注平四年狐駘戰</hi>
季孫宿如晋<lb/>
　左氏傳晋人以鄫故來討曰何故亾鄫季武子如晋<lb/>
　　見且聽命<lb/>
<pb n="20b"/>
十有二月齊侯滅萊<lb/>
　左氏傳十一月齊侯滅萊萊恃謀也於鄭子國之來<lb/>
　　聘也四月晏弱城東陽而遂圍萊及杞桓公卒之<lb/>
　　月乙未王湫帥師及正輿子棠人軍齊師齊師大<lb/>
　　敗之丁未入萊萊共公浮柔奔棠晏弱圍棠十一<lb/>
　　月丙辰滅之遷萊於郳<lb/>
　公羊傳曷為不言萊君出奔國滅君死之正也<lb/>
七年春郯子來朝<lb/>
<pb n="21a"/>
　左氏傳始朝公也<lb/>
夏四月三卜郊不從乃免牲<lb/>
　左氏傳三卜郊不從乃免牲孟獻子曰吾乃今而後<lb/>
　　知有卜筮夫郊祀后稷以祈農事也是故啟蟄而<lb/>
　　郊郊而後耕今既耕而卜郊宜其不從也<lb/>
　榖梁傳夏四月不時也三卜禮也乃者亾乎人之辭<lb/>
　　也<lb/>
小邾<hi>公作邾婁</hi>子來朝<lb/>
<pb n="21b"/>
　左氏傳小邾穆公來朝亦始朝公也<lb/>
城費<lb/>
　左氏傳南遺為費宰叔仲昭伯為隧正欲善季氏而<lb/>
　　求媚於南遺謂遺請城費吾多與而役故季氏城<lb/>
　　費<lb/>
　武夷胡氏傳費季氏邑也案左氏南遺為費宰叔仲<lb/>
　　昭伯為隧正欲善季氏而求媚於南遺謂遺請城<lb/>
　　費吾多與而役故季氏城費季文子相三君無衣<lb/>
<pb n="22a"/>
　　帛之妾無食粟之馬無藏金玉無重器備則固忠<lb/>
　　於公室而不顧其所食之私邑也及行父卒宿之<lb/>
　　不忠遂専魯國之政羣小媚之無故勞民妄興是<lb/>
　　役季氏益張其後孔子行乎季氏三月不違至於<lb/>
　　帥師墮費其越禮不度可知也然則書城費乃履<lb/>
　　霜堅冰之戒強私家弱公室之萌據事直書而義<lb/>
　　自見矣用人不惟其賢惟其世豈不殆哉<lb/>
秋季孫宿如衞<lb/>
<pb n="22b"/>
　左氏傳季武子如衞報子叔之聘且辭緩報非貳也<lb/>
　襄陵許氏曰此書滕郯小邾來朝而志卿如邾如晋<lb/>
　　如衞衞來拜聘著朝廷之間交際之文則從矣<lb/>
八月螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　襄陵許氏曰昭伯南遺實敝公室以強季氏國之殘<lb/>
　　也故螽生之<lb/>
冬十月衞侯使孫林父來聘壬戌及孫林父盟<lb/>
　左氏傳衞孫文子來聘且拜武子之言而尋孫桓子<lb/>
<pb n="23a"/>
　　之盟<lb/>
楚公子貞帥師圍陳十有二月公㑹晋侯宋公陳侯衞<lb/>
侯曹伯莒子邾<hi>公作邾婁</hi>子于鄬<lb/>
　左氏傳楚子嚢圍陳㑹于鄬以救之<lb/>
　杜氏注謀救陳陳侯逃歸不成救故不書救也鄬鄭<lb/>
　　地<lb/>
鄭伯髠頑<hi>公榖作原</hi>如㑹未見諸侯丙戌卒于鄵<hi>公榖作操</hi>
　左氏傳鄭僖公之為太子也於成之十六年與子罕<lb/>
<pb n="23b"/>
　　適晋不禮焉又與子豐適楚亦不禮焉及其元年<lb/>
　　朝於晋子豐欲愬諸晋而廢之子罕止之及將㑹<lb/>
　　于鄬子駟相又不禮焉侍者諫不聽又諫殺之及<lb/>
　　鄵子駟使賊夜弑僖公而以瘧疾赴於諸侯簡公<lb/>
　　生五年奉而立之<lb/>
　公羊傳操者何鄭之邑也諸侯卒其封内不地此何<lb/>
　　以地隱之也何隱爾弑也孰弑之其大夫弑之曷<lb/>
　　為不言其大夫弑之為中國諱也曷為為中國諱<lb/>
<pb n="24a"/>
　　鄭伯將㑹諸侯于鄬其大夫諫曰中國不足歸也<lb/>
　　則不若與楚鄭伯曰不可其大夫於是弑之未見<lb/>
　　諸侯其言如㑹何致其意也<lb/>
　榖梁傳其不言弑何也不使夷狄之民加乎中國之<lb/>
　　君也<lb/>
　武夷胡氏傳案鄭僖公三傳皆以為弑而春秋書卒<lb/>
　　者僖公欲從諸侯㑹于鄬諸大夫欲背諸夏與荆<lb/>
　　楚則是僖公之見弑非有不善之積以及身故變<lb/>
<pb n="24b"/>
　　文而書曰鄭伯髠頑如㑹未見諸侯丙戌卒于鄵<lb/>
　　未見諸侯其曰如㑹何致其志也諸侯卒於境内<lb/>
　　不地鄵鄭邑也其曰卒于鄵見其弑而隱之也卒<lb/>
　　鄭伯逃歸陳侯聖人之微㫖而公榖之義精矣存<lb/>
　　天理抑人欲之意逺矣<lb/>
陳侯逃歸<lb/>
　左氏傳陳人患楚慶虎慶寅謂楚人曰吾使公子黄<lb/>
　　徃而執之楚人從之二慶使告陳侯於㑹曰楚人<lb/>
<pb n="25a"/>
　　執公子黄矣君若不來羣臣不忍社稷宗廟懼有<lb/>
　　二圖陳侯逃歸<lb/>
　武夷胡氏傳榖梁曰逃義曰逃逃者匹夫之事上二<lb/>
　　年諸侯戍陳今楚令尹來伐諸侯又救之亦既勤<lb/>
　　矣為陳侯計者下令國中大申儆備立太子以固<lb/>
　　守親聽命於諸侯謀禦敵之䇿當是時晋君方明<lb/>
　　八卿和睦諸侯聽命必能致力於陳矣不此之顧<lb/>
　　棄儀衞而逃歸此匹夫之事耳夫義路也禮門也<lb/>
<pb n="25b"/>
　　輕棄中國惟蠻夷之懼是不能由是路出入是門<lb/>
　　故書逃歸以罪之可謂深切著明矣<lb/>
八年春王正月公如晋<lb/>
　左氏傳公如晋朝且聽朝聘之數<lb/>
夏𦵏鄭僖公<lb/>
鄭人侵蔡獲蔡公子夑<hi>公作濕</hi>
　左氏傳鄭子國子耳侵蔡獲蔡司馬公子燮鄭人皆<lb/>
　　喜唯子産不順曰小國無文徳而有武功禍莫大<lb/>
<pb n="26a"/>
　　焉楚人來討能勿從乎從之晉師必至晋楚伐鄭<lb/>
　　自今鄭國不四五年弗得寧矣<lb/>
　榖梁傳人微者也侵淺事也而獲公子公子病矣<lb/>
季孫宿㑹晋侯鄭伯齊人宋人衞人邾<hi>公作邾婁</hi>人于邢丘<lb/>
　左氏傳㑹于邢丘以命朝聘之數使諸侯之大夫聽<lb/>
　　命季孫宿齊髙厚宋向戌衞寗殖諸大夫㑹之鄭<lb/>
　　伯獻捷於㑹故親聽命<lb/>
　榖梁傳見魯之失正也公在而大夫㑹也<lb/>
<pb n="26b"/>
　泰山孫氏曰邢丘之㑹公在晋也晋侯不與公㑹而<lb/>
　　與季孫宿㑹者襄公微弱政在季氏故也晋為盟<lb/>
　　主棄其君而與臣何以宗諸侯此晋侯之惡亦可<lb/>
　　見矣<lb/>
　武夷胡氏傳大夫稱人貶之也昔周公戒成王以繼<lb/>
　　自今我其立政立事夫不自為政而委於臣下是<lb/>
　　以國之利器示人而不知寳也朝聘事之大者重<lb/>
　　煩諸侯而使大夫聽命無乃以姑息愛人而不由<lb/>
<pb n="27a"/>
　　徳乎使政在大夫而諸侯失國又豈所以愛之也<lb/>
　　後此八年溴梁之㑹悼公初沒諸侯皆在而大夫<lb/>
　　獨盟君若贅旒夫豈一朝一夕之故哉故邢丘諸<lb/>
　　侯之大夫貶而稱人謹其始也<lb/>
公至自晋<lb/>
莒人伐我東鄙<lb/>
　左氏傳莒人伐我東鄙以疆鄫田<lb/>
　襄陵許氏曰莒人恃逺滅鄫伐魯以奸齊盟而霸討<lb/>
<pb n="27b"/>
　　弗及間晉方患秦楚故也<lb/>
秋九月大雩<lb/>
　左氏傳旱也<lb/>
冬楚公子貞帥師伐鄭<lb/>
　左氏傳楚子囊伐鄭討其侵蔡也子駟子國子耳欲<lb/>
　　從楚子孔子蟜子展欲待晋子駟曰民急矣姑從<lb/>
　　楚以紓吾民晋師至吾又從之犧牲玉帛待於二<lb/>
　　境以待強者而庇民焉子展曰小所以事大信也<lb/>
<pb n="28a"/>
　　五㑹之信今將背之雖楚救我將安用之親我無<lb/>
　　成鄙我是欲不可從也子駟曰詩云謀夫孔多是<lb/>
　　用不集請從楚騑也受其咎乃及楚平使王子伯<lb/>
　　駢告於晋知武子使行人子貟對之曰君有楚命<lb/>
　　亦不使一介行李告於寡君而即安於楚君之所<lb/>
　　欲也誰敢違君寡君將帥諸侯以見於城下唯君<lb/>
　　圖之<lb/>
　武夷胡氏傳齊宣王問於孟子交鄰國有道乎孟子<lb/>
<pb n="28b"/>
　　曰有唯智者為能以小事大故大王事熏鬻勾踐<lb/>
　　事吳以小事大者畏天者也畏天者保其國鄭介<lb/>
　　大國之間困強楚之令而欲息肩於晋若能信任<lb/>
　　仁賢明其政刑經畫財賦以禮法自守而親比四<lb/>
　　鄰必能保其封境荆楚雖大何畏焉而子耳子國<lb/>
　　加兵於蔡獲公子燮無故怒楚所謂不修文徳而<lb/>
　　有武功者也楚人來討不從則力不能敵從之則<lb/>
　　晋師必至故國人皆喜而子産獨不順焉以晋楚<lb/>
<pb n="29a"/>
　　爭鄭自兹弗得寧矣是以獲公子燮特書侵蔡以<lb/>
　　罪之而公子貞來伐鄭及楚平不復書矣平而不<lb/>
　　書以見鄭之屈服於楚而不信也犧牲玉帛待於<lb/>
　　境上以待强者而請盟其能國乎<lb/>
晋侯使士匄來聘<lb/>
　左氏傳晉范宣子來聘且拜公之辱告將用師於鄭<lb/>
九年春宋災<hi>公作火榖作災</hi>
　髙郵孫氏曰春秋之義常事不書反常則書故其書<lb/>
<pb n="29b"/>
　　災異可知也二百四十二年之乆書災者一十有<lb/>
　　二未甞有曰火者火則人為之也人為之者又悉<lb/>
　　書之春秋豈勝紀哉<lb/>
夏季孫宿如晋<lb/>
　左氏傳報宣子之聘也<lb/>
五月辛酉夫人姜氏薨<lb/>
　左氏傳穆姜薨於東宫<lb/>
秋八月癸未𦵏我小君穆<hi>公作繆</hi>姜<lb/>
<pb n="30a"/>
　杜氏注四月而𦵏速<lb/>
冬公㑹晋侯宋公衞侯曹伯莒子邾<hi>公作邾婁下同</hi>子滕子薛<lb/>
伯杞伯小邾子齊世子光伐鄭十有二月己亥同盟于<lb/>
戲<lb/>
　左氏傳冬十月諸侯伐鄭庚午季武子齊崔杼宋皇<lb/>
　　鄖從荀罃士匄門於鄟門<hi>杜氏注三國從中軍</hi>衞北宫括曹<lb/>
　　人邾人從荀偃韓起門於師之梁<hi>杜氏注三國從上軍</hi>滕人<lb/>
　　薛人從欒黶士魴門於北門<hi>杜氏注三國從下軍</hi>杞人郳人<lb/>
<pb n="30b"/>
　　從趙武魏絳斬行栗<hi>杜氏注三國從新軍</hi>甲戌師於汜令於<lb/>
　　諸侯曰修器備盛餱糧歸老幼居疾於虎牢肆眚<lb/>
　　圍鄭鄭人恐乃行成中行獻子曰遂圍之以待楚<lb/>
　　人之救也而與之戰不然無成知武子曰許之盟<lb/>
　　而還師以敝楚人吾三分四軍與諸侯之銳以逆<lb/>
　　來者於我未病楚不能矣猶愈於戰暴骨以逞不<lb/>
　　可以爭大勞未艾君子勞心小人勞力先王之制<lb/>
　　也諸侯皆不欲戰乃許鄭成十一月己亥同盟於<lb/>
<pb n="31a"/>
　　戲鄭服也將盟鄭六卿皆從鄭伯晋士莊子為載<lb/>
　　書曰自今日既盟之後鄭國而不唯晉命是聽而<lb/>
　　或有異志者有如此盟公子騑趨進曰天祸鄭國<lb/>
　　使介居二大國之間大國不加徳音而亂以要之<lb/>
　　使其鬼神不獲歆其禋祀其民人不獲享其土利<lb/>
　　夫婦辛苦墊隘無所底告自今日既盟之後鄭國<lb/>
　　而不唯有禮與強可以庇民者是從而敢有異志<lb/>
　　者亦如之荀偃曰改載書公孫舍之曰昭大神要<lb/>
<pb n="31b"/>
　　言焉若可改也大國亦可叛也知武子謂獻子曰<lb/>
　　我實不徳而要人以盟豈禮也哉姑盟而退修徳<lb/>
　　息師而來終必獲鄭何必今日晋人不得志於鄭<lb/>
　　以諸侯復伐之十二月癸亥門其三門閏月戊寅<lb/>
　　濟於隂阪侵鄭次於隂口而還<lb/>
　杜氏注戲鄭地<lb/>
　武夷胡氏傳善為國者不師善師者不陣善陣者不<lb/>
　　戰知武子明於善陣之法以佐晋悼公屢與諸侯<lb/>
<pb n="32a"/>
　　伐鄭楚輒救之而不與之戰楚師遂屈得善勝之<lb/>
　　道矣故下書蕭魚之㑹以美之<lb/>
楚子伐鄭<lb/>
　左氏傳楚子伐鄭子駟將及楚平子孔子蟜曰與大<lb/>
　　國盟口血未乾而背之可乎子駟子展曰吾盟固<lb/>
　　云唯強是從乃及楚平公子罷戎入盟同盟於中<lb/>
　　分楚莊夫人卒王未能定鄭而歸晋侯歸謀所以<lb/>
　　息民魏絳請施舍輸積聚以貸自公以下苟有積<lb/>
<pb n="32b"/>
　　者盡出之國無滯積亦無困人公無禁利亦無貪<lb/>
　　民祈以幣更賔以特牲器用不作車服從給行之<lb/>
　　期年國乃有節三駕而楚不能與爭<lb/>
　<lb/>
　<lb/>
　<lb/>
　<lb/>
　春秋集觧卷十九<lb/>
</p>
<p>
</p>
  </div>
</body>
</text>
</TEI>
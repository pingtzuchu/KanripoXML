<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷十六</head> <lb/>
    <p>
<pb n="1a"/>
欽定四庫全書<lb/>
　春秋集解卷十六<lb/>
　　　　　　　　　　　　宋　吕本中　撰<lb/>
　　　宣公<lb/>
十年春公如齊公至自齊<lb/>
齊人歸我濟西田<lb/>
　左氏傳公如齊齊侯以我服故歸濟西之田<lb/>
　伊川先生解齊魯修好故歸魯田田魯有也齊非義<lb/>
<pb n="1b"/>
　　取之故云歸我不足為善也<lb/>
　武夷胡氏傳宣公於齊順其所欲既以女妻其臣又<lb/>
　　以兵㑹伐萊之舉又每嵗往朝於齊廷雖諸侯事<lb/>
　　天子無是禮也故恵公悦其能順事已而以所取<lb/>
　　濟西田歸之也歸讙及闡直書曰歸此獨書我者<lb/>
　　乃相親愛恵遺之意深著齊人助成弑逆之罪也<lb/>
　　或謂濟西魯之本封故書我則誤矣以柔巽卑屈<lb/>
　　事人不以其道而得地與悦人之柔巽卑屈事已<lb/>
<pb n="2a"/>
　　不以其道而歸其地皆人欲之私而非義矣<lb/>
夏四月丙辰日有食之<lb/>
己巳齊侯元卒<lb/>
齊崔氏出奔衛<lb/>
　左氏傳夏齊恵公卒崔杼有寵於恵公髙國畏其偪<lb/>
　　也公卒而逐之奔衛<lb/>
　榖梁傳氏者舉族而出之之辭也<lb/>
　襄陵許氏曰崔杼出而能反反而能弑者以其宗强<lb/>
<pb n="2b"/>
　　經以氏舉於此辨之早也<lb/>
公如齊五月公至自齊<lb/>
　左氏傳公如齊奔喪<lb/>
　蘇氏曰公如齊奔喪非禮也<lb/>
　武夷胡氏傳文約而事詳者經也春如齊朝恵公夏<lb/>
　　如齊奔其喪若是雖不致可也而皆致者甚之也<lb/>
　　天王之喪不奔欲行郊禮而汲汲於奔齊恵公之<lb/>
　　喪天王之𦵏不㑹使微者往而公孫歸父㑹齊恵<lb/>
<pb n="3a"/>
　　公之𦵏其不顧君臣上下尊卑之等所謂肆人欲<lb/>
　　滅天理而無忌憚者也詞繁而不殺聖人之情見<lb/>
　　矣<lb/>
癸巳陳夏徵舒弑其君平國<lb/>
　左氏傳陳靈公與孔寧儀行父飲酒於夏氏公謂行<lb/>
　　父曰徵舒似女對曰亦似君徵舒病之公出自其<lb/>
　　廏射而殺之二子奔楚<lb/>
　武夷胡氏傳陳靈公之無道也而稱大夫之名氏以<lb/>
<pb n="3b"/>
　　弑何也禍莫大於拒諫而殺直臣忠莫顯於身見<lb/>
　　殺而其言驗洩冶所為不憚斧鉞盡言於其君者<lb/>
　　正謂靈公君臣通於夏徵舒之家恐其及禍不忍<lb/>
　　坐觀故昧死言之靈公不能納又從而殺之卒以<lb/>
　　見弑而亡其國此萬世之大戒也特書徴舒之名<lb/>
　　氏以見洩冶忠言之驗靈公見弑之由使有國者<lb/>
　　必以逺色修身包容狂直開納諫諍為心也以為<lb/>
　　罪不及民故稱大夫以弑者非經意矣<lb/>
<pb n="4a"/>
六月宋師伐滕<lb/>
　左氏傳滕人恃晉而不事宋公六月宋師伐滕<lb/>
　武夷胡氏傳前圍滕稱人刺伐喪也此伐滕稱師譏<lb/>
　　用衆也宋大國爵上公霸主之餘業力非不足也<lb/>
　　今鄰有弑逆不能聲罪致討乃用大衆以伐所當<lb/>
　　矜恤之小邦且滕不事已無乃己徳猶有所闕而<lb/>
　　滕何尤焉故得稱師以著其罪而汲汲於誅亂臣<lb/>
　　討賊子之意見矣<lb/>
<pb n="4b"/>
公孫歸父如齊𦵏齊恵公<lb/>
　武夷胡氏傳歸父仲遂之子貴而有寵宣公深徳齊<lb/>
　　侯之能定其位而又以濟西田歸之也故生則傾<lb/>
　　身以事之而不辭於屈辱沒則親往奔喪而使貴<lb/>
　　卿㑹其𦵏亦不顧天王之禮闕然莫之供也比事<lb/>
　　考詞義自見矣<lb/>
晉人宋人衛人曹人伐鄭<lb/>
　左氏傳鄭及楚平諸侯之師伐鄭取成而還<lb/>
<pb n="5a"/>
　武夷胡氏傳案左氏鄭及楚平諸侯伐鄭取成而還<lb/>
　　其稱人貶也鄭居大國之間從於强令豈其罪乎<lb/>
　　不能以徳鎮撫而用力爭之是謂五十歩笑百歩<lb/>
　　庸何愈於楚自是責楚益輕罪在晉矣<lb/>
　襄陵許氏曰晉自靈公以來成景相繼力争陳鄭而<lb/>
　　無以服楚是以屢書其侵伐譏徳政之不施也<lb/>
秋天王使王季子來聘<lb/>
　左氏傳秋劉康公來報聘<hi>杜氏注即王季子也其後食采於劉</hi>
<pb n="5b"/>
　武夷胡氏傳宣公享國至是十年不朝於周而比年<lb/>
　　朝齊不奔王喪而奔齊侯喪不遣貴卿㑹匡王𦵏<lb/>
　　而使歸父㑹齊侯之𦵏縱未舉法勿聘焉猶可也<lb/>
　　而使王季子來王靈益不振矣自是王聘春秋亦<lb/>
　　不書矣<lb/>
　襄陵許氏曰自是王靈益亡王聘益輕春秋不復録<lb/>
　　矣<lb/>
公孫歸父帥師伐邾<hi>公作邾婁</hi>取繹<hi>公作蘱</hi>
<pb n="6a"/>
　杜氏注繹邾邑魯國鄒縣北有繹山<lb/>
　武夷胡氏傳用貴卿為主將舉大衆出征伐不施於<lb/>
　　亂臣賊子奉天討罪而陵弱侵小近在邦域之中<lb/>
　　附庸之國是為盗也當此時陳有弑君之亂既來<lb/>
　　赴告藏在諸侯之策矣曾不是圖而有事于邾不<lb/>
　　亦傎乎故四國伐鄭貶而稱人魯人伐邾特書取<lb/>
　　繹以罪之也<lb/>
大水<lb/>
<pb n="6b"/>
季孫行父如齊冬公孫歸父如齊齊侯使國佐來聘<lb/>
　左氏傳季文子初聘於齊冬子家如齊伐邾故也國<lb/>
　　武子來報聘<lb/>
　武夷胡氏傳案左氏行父如齊初聘也歸父如齊邾<lb/>
　　故也齊侯嗣立宣公親往奔其父喪又使貴卿㑹<lb/>
　　𦵏矣若待踰年然後修聘未晚也而季孫亟行歸<lb/>
　　父繼往則以宣公君臣不知為國以禮而謂妄悦<lb/>
　　取人之可以免於討也歸父貪於取繹畏齊而往<lb/>
<pb n="7a"/>
　　蓋理曲則氣必餒矣能無畏乎哉春秋備書而不<lb/>
　　削以著其罪為後世鑒也<lb/>
饑<lb/>
楚子伐鄭<lb/>
　左氏傳楚子伐鄭晉士會救鄭逐楚師於潁北諸侯<lb/>
　　之師伐鄭<lb/>
　武夷胡氏傳經有詞同而意異者比事以觀斯得之<lb/>
　　矣九年楚子伐鄭稱爵者貶辭也若曰國君自將<lb/>
<pb n="7b"/>
　　恃强壓弱憑陵中夏之稱也知然者以下書晉郤<lb/>
　　缺帥師救鄭則貶楚可知矣此年楚子伐鄭稱爵<lb/>
　　者直辭也若曰以實屬辭書其重者而意不以楚<lb/>
　　為罪也知然者以傳書晉士㑹救鄭逐楚師於潁<lb/>
　　北而經削之則責晉可知矣此類兼以傳為案者<lb/>
　　也<lb/>
十有一年春王正月<lb/>
夏楚子陳侯鄭伯盟于辰<hi>榖作夷</hi>陵<lb/>
<pb n="8a"/>
　左氏傳楚子伐鄭及櫟子良曰晉楚不務徳而力爭<lb/>
　　與其來者可也晉楚無信我焉得有信乃從楚夏<lb/>
　　楚盟于辰陵陳鄭服也<lb/>
　杜氏注辰陵陳地潁川長平縣東南有辰亭<lb/>
　武夷胡氏傳晉楚爭此二國為日久矣今陳鄭背晉<lb/>
　　從楚盟于辰陵而春秋書之無貶辭者豈與其下<lb/>
　　喬木入幽谷乎中國而不能令則荆蠻進矣經之<lb/>
　　大法在誅亂臣討賊子有亂臣則無君有賊子則<lb/>
<pb n="8b"/>
　　無父無父與君即法紀等于土苴人類殄為禽獸<lb/>
　　雖得天下不能一朝居也今魯與齊方用兵伐莒<lb/>
　　晉與狄方㑹於櫕函而不謀少西氏之逆也而楚<lb/>
　　人能謀之所謂禮失而求之野小國亦惟能庇我<lb/>
　　者是賴之也辰陵之盟所以得書於經而詞無貶<lb/>
　　乎聖人討賊之意可謂深切著明矣<lb/>
公孫歸父㑹齊人伐莒<lb/>
　襄陵許氏曰辰陵之盟此中國所冝震也而齊魯方<lb/>
<pb n="9a"/>
　　且務窮兵於小國何震之有<lb/>
秋晉侯㑹狄于櫕函<lb/>
　左氏傳晉郤成子求成於衆狄衆狄疾赤狄之後遂<lb/>
　　服於晉秋㑹于櫕函衆狄服也<lb/>
　榖梁傳不言及外狄也<lb/>
　杜氏注櫕函狄地<lb/>
　武夷胡氏傳春秋正法不與外域會同分類也書會<lb/>
　　戎會狄會呉皆外詞也内中國故詳外四夷故畧<lb/>
<pb n="9b"/>
　　今中國有亂天王不能討則方伯之責也又不能<lb/>
　　討則四鄰諸侯冝有請矣而魯方會齊伐莒晉方<lb/>
　　求成於狄是失肩背而飬其一指不能三年而緦<lb/>
　　小功之察不亦傎乎凡此直書其事不待貶絶而<lb/>
　　義自見者也<lb/>
　襄陵許氏曰諸侯大國恃齊與晉而齊方伐莒晉方<lb/>
　　㑹狄莫有憂中國之心而使楚人為霸者事此反<lb/>
　　道也<lb/>
<pb n="10a"/>
冬十月楚人殺陳夏徵舒丁亥楚子入陳納公孫寧<hi>公作寗</hi>儀行父于陳<lb/>
　左氏傳冬楚子為陳夏氏亂故伐陳謂陳人無動將<lb/>
　　討於少西氏遂入陳殺夏徵舒轘諸栗門因縣陳<lb/>
　　陳侯在晉申叔時使於齊反復命而退王使讓之<lb/>
　　對曰夏徵舒弑其君其罪大矣討而戮之君之義<lb/>
　　也抑人亦有言曰牽牛以蹊人之田而奪之牛牽<lb/>
　　牛以蹊者信有罪矣而奪之牛罰已重矣諸侯之<lb/>
<pb n="10b"/>
　　從也曰討有罪也今縣陳貪其富也以討召諸侯<lb/>
　　而以貪歸之無乃不可乎王曰善哉吾未之聞也<lb/>
　　乃復封陳鄉取一人焉以歸謂之夏州<lb/>
　榖梁傳納者内弗受也輔人之不能民而討猶可入<lb/>
　　人之國制人之上下使不得其君臣之道不可<lb/>
　伊川先生解人衆辭大惡衆所欲誅也誅其罪義也<lb/>
　　取其國惡也入者不受而强之也致亂之臣國所<lb/>
　　不容也故書納<lb/>
<pb n="11a"/>
　陸氏微㫖淳聞於師曰楚子之討徵舒正也故書曰<lb/>
　　人許其行義也入人之國又納滛亂之臣邪也故<lb/>
　　明書其爵以示非正春秋之義彰善癉惡纎介無<lb/>
　　遺指事原情瑕瑜不掩斯之謂也<lb/>
　泰山孫氏曰孔子與楚討者傷中國無人喪亂陵遲<lb/>
　　之甚也<lb/>
　武夷胡氏傳稱人者衆詞也大惡人人之所同惡人<lb/>
　　人之所得討其稱楚人殺夏徵舒諸夏之罪自見<lb/>
<pb n="11b"/>
　　矣案左氏傳楚子為夏氏亂故謂陳人無動將討<lb/>
　　於少西氏遂入陳殺徵舒轘諸栗門而經先書殺<lb/>
　　後書入者與楚子之能討賊故先之也討其賊為<lb/>
　　義取其國為貪舜跖之相去逺矣其分乃在於善<lb/>
　　與利耳楚莊以義討賊勇於為善舜之徒也以貪<lb/>
　　取國急於為利跖之徒矣為善與惡特在一念須<lb/>
　　臾之間而書法如此故春秋傳心之要典不可以<lb/>
　　不察者也或曰聖人大改過楚雖縣陳能聼申叔<lb/>
<pb n="12a"/>
　　時之説而復封陳可謂能改過矣猶書入陳以貶<lb/>
　　之何也曰楚莊意在滅陳雖復封之然鄉取一人<lb/>
　　焉以歸謂之夏州而又納其亂臣是制人之上下<lb/>
　　使不得其君臣之道也晉人以幣如鄭問駟乞之<lb/>
　　立故子産對曰若寡君之二三臣而晉大夫專制<lb/>
　　其位是晉之縣鄙也何國之為辭客幣而報其使<lb/>
　　晉人舍之他國非所當與也而必欲納其亂臣存<lb/>
　　亡興滅其若是乎仲尼重傷中國深美其有討賊<lb/>
<pb n="12b"/>
　　之功故特從末減不稱取陳而書入雖曰與之可<lb/>
　　矣納公孫寧儀行父於陳此二臣者從君於昬宣<lb/>
　　滛於朝誅殺諫臣使其君見弑蓋致亂之臣也肆<lb/>
　　諸市朝與衆同棄然後快於人心今乃詭詞奔楚<lb/>
　　託於討賊復讎以自脱其罪而楚莊不能察其反<lb/>
　　覆又使陳人用之是猶人有飲毒而死者幸而復<lb/>
　　生又强以毒飲之可乎故聖人外此二人於陳而<lb/>
　　特書曰納納者不受而强納之者也為楚莊者宜<lb/>
<pb n="13a"/>
　　奈何瀦徵舒之宫封洩冶之墓尸孔寧儀行父於<lb/>
　　朝謀於陳衆定其君而去其庶㡬乎<lb/>
　吕氏曰稱楚人殺夏徵舒討賊之辭且衆同欲也故<lb/>
　　曰楚人入陳非衆志也楚子之罪也故曰楚子入<lb/>
　　陳所為之罪也<lb/>
十有二年春𦵏陳靈公<lb/>
　公羊傳討此賊者非臣子也何以書𦵏君之辭也楚<lb/>
　　已討之矣臣子雖欲討之而無所討也<lb/>
<pb n="13b"/>
　武夷胡氏傳討賊者非臣子也何以書𦵏天下之惡<lb/>
　　一也本國臣子或不能討而上有天王下有方伯<lb/>
　　又其次有四鄰有同盟有方域之諸侯有四夷之<lb/>
　　君長與凡民皆得而討之所以明大倫存天理也<lb/>
　　徵舒雖楚討之陳之臣子亦可以釋怨矣故得書<lb/>
　　𦵏君之詞也<lb/>
楚子圍鄭<lb/>
　左氏傳厲之役鄭伯逃歸自是楚未得志焉鄭既受<lb/>
<pb n="14a"/>
　　盟于辰陵又儌事於晉十二年春楚子圍鄭三月<lb/>
　　克之入自皇門至於逵路鄭伯肉袒牽羊以逆王<lb/>
　　曰其君能下人必能信用其民矣退三十里而許<lb/>
　　之平潘尫入盟子良出質<lb/>
　武夷胡氏傳案公羊傳例戰不言伐圍不言戰入不<lb/>
　　言圍滅不言入書其重者楚子縣陳蓋滅之矣而<lb/>
　　經止書入其於鄭也入自皇門至於逵路蓋即其<lb/>
　　國都矣而經止書圍曷為悉從輕典不著其憑陵<lb/>
<pb n="14b"/>
　　諸夏之罪乎上無天王下無方伯天下諸侯有臣<lb/>
　　弑君子弑父諸夏不能討而夷狄能討之春秋取<lb/>
　　大節畧小過雖如楚子憑陵上國近造王都之側<lb/>
　　猶從末減於以見誅亂臣討賊子正大倫之為重<lb/>
　　也<lb/>
夏六月乙夘晉荀林父帥師及楚子戰于邲晉師敗績<lb/>
　左氏傳夏六月晉師救鄭荀林父將中軍先縠佐之<lb/>
　　士㑹將上軍趙朔將下軍及河聞鄭既及楚平桓<lb/>
<pb n="15a"/>
　　子欲還曰無及於鄭而勦民焉用之楚歸而動不<lb/>
　　後隨武子曰善彘子曰不可晉所以霸師武臣力<lb/>
　　也今失諸侯不可謂力有敵而不從不可謂武由<lb/>
　　我失霸不如死且成師以出聞敵强而退非夫也<lb/>
　　命為軍帥而卒以非夫唯羣子能我弗為也以中<lb/>
　　軍佐濟韓獻子謂桓子曰彘子以偏師陷子罪大<lb/>
　　矣不如進也事若不捷惡有所分師遂濟楚子北<lb/>
　　師次于郔將飲馬於河而歸聞晉師既濟王欲還<lb/>
<pb n="15b"/>
　　嬖人伍參欲戰令尹孫叔敖弗欲曰昔嵗入陳今<lb/>
　　茲入鄭不無事矣戰而不捷參之肉其足食乎伍<lb/>
　　參言於王曰晉之從政者新未能行令其佐先縠<lb/>
　　剛愎不仁未肯用命此行也晉師必敗且君而逃<lb/>
　　臣若社稷何王病之告令尹改乘轅而北之次於<lb/>
　　管以待之晉師在敖鄗之間鄭皇戌使如晉師曰<lb/>
　　楚師驟勝而驕其師老矣而不設備子擊之鄭師<lb/>
　　為承彘子曰敗楚服鄭於此在矣必許之欒武子<lb/>
<pb n="16a"/>
　　曰師叔入盟子良在楚楚鄭親矣來勸我戰我克<lb/>
　　則來不克遂往以我卜也鄭不可從楚子又使求<lb/>
　　成於晉晉人許之盟有日矣楚許伯御樂伯攝叔<lb/>
　　為右以致晉師<hi>杜氏注單車挑戰又似不欲崇和以疑晉之羣帥</hi>晉魏錡<lb/>
　　求公族未得而怒欲敗晉師請致師弗許請使<lb/>
　　許之遂往請戰而還趙旃求卿未得請挑戰弗許<lb/>
　　請召盟許之與魏錡偕命而往郤獻子曰二憾往<lb/>
　　矣弗備必敗彘子曰鄭人勸戰弗敢從也楚人求<lb/>
<pb n="16b"/>
　　成弗能好也師無成命多備何為士季曰備之善<lb/>
　　彘子不可士季使鞏朔韓穿帥七覆於敖前故上<lb/>
　　軍不敗趙旃夜至於楚軍席於軍門之外使其徒<lb/>
　　入之乙夘王乘左廣以逐趙旃晉人懼二子之怒<lb/>
　　楚師也使軘車迎之潘黨望其塵使騁而告曰晉<lb/>
　　師至矣楚人亦懼王之入晉軍也遂出陳孫叔曰<lb/>
　　進之寧我薄人無人薄我遂疾進師車馳卒奔乘<lb/>
　　晉軍桓子不知所為鼓於軍中曰先濟者有賞中<lb/>
<pb n="17a"/>
　　軍下軍争舟舟中之指可掬也及昬楚師軍於邲<lb/>
　　晉之餘師不能軍宵濟亦終夜有聲丙辰楚重至<lb/>
　　於邲遂次於衡雍祀於河作先君宫告成事而還<lb/>
　杜氏注邲鄭地<lb/>
　劉氏傳戰而言及之者主之者也猶曰晉荀林父為<lb/>
　　志乎此戰也云爾<lb/>
　武夷胡氏傳戰而言及主乎是戰者也案左氏晉師<lb/>
　　救鄭經既不以救鄭書矣又不言楚晉戰於邲而<lb/>
<pb n="17b"/>
　　使晉主之何也陳人弑君晉不能討賊而楚能討<lb/>
　　之楚人圍鄭亦既退師與鄭平矣而又與之戰則<lb/>
　　非觀釁之師也故釋楚不貶而使晉主之獨與常<lb/>
　　詞異乎案邲之役六卿並在大夫司馬皆具官不<lb/>
　　欲勦民者三帥也違命濟師者先縠也而獨罪林<lb/>
　　父何也尊無二上定於一也古者仗鉞臨戎專制<lb/>
　　閫外雖君命有所不受況其屬乎欒書救鄭軍帥<lb/>
　　之欲戰者八人武子遂還衆不敢遏偪陽之舉匄<lb/>
<pb n="18a"/>
　　偃二將皆請班師荀罃令曰七日不克必爾乎取<lb/>
　　之遂下偪陽林父既知無及於鄭焉用之矣諸帥<lb/>
　　又皆信然其䇿先縠若獨以中軍佐濟者下令三<lb/>
　　軍無得妄動案軍法而行辟夫豈不可既不能令<lb/>
　　乃畏失屬亡師之罪而從韓獻子分惡之言知難<lb/>
　　而冒進是棄晉師於誰責乎故後誅先縠不去其<lb/>
　　官此稱敗績特以林父主之也<lb/>
秋七月<lb/>
<pb n="18b"/>
冬十有二月戊寅楚子滅蕭<lb/>
　左氏傳楚子伐蕭宋華椒以蔡人救蕭蕭人囚熊相<lb/>
　　宜僚及公子丙王曰勿殺吾退蕭人殺之王怒遂<lb/>
　　圍蕭蕭潰<lb/>
　杜氏注蕭宋附庸國<lb/>
　武夷胡氏傳假於討賊而滅陳春秋以討賊之義重<lb/>
　　也末減而書入惡其貳已而入鄭春秋以退師之<lb/>
　　情恕也末減而書圍與人為善之徳宏矣至是肆<lb/>
<pb n="19a"/>
　　其强暴滅無罪之國其志已盈雖欲赦之不得也<lb/>
　　故傳稱蕭潰經以滅書斷其罪也孟子曰以力假<lb/>
　　仁者霸霸必有大國楚莊蓋以力假仁不能久假<lb/>
　　而遽歸者也建萬國親諸侯者先王之政興滅國<lb/>
　　繼絶世者仲尼之法今乃滅人社稷而絶其祀亦<lb/>
　　不仁甚矣蕭既滅亡必無赴者何以得書於魯史<lb/>
　　楚莊縣陳入鄭大敗晉師於邲莫與挍者不知以<lb/>
　　禮制心至於驕溢克伐怨欲皆得行焉遂以滅蕭<lb/>
<pb n="19b"/>
　　告赴諸侯矜其威力以恐中國耳孟子定其功罪<lb/>
　　以五霸為三王之罪人春秋史外傳心之要典推<lb/>
　　此類求之斯得矣<lb/>
晉人宋人衛人曹人同盟于清丘<lb/>
　左氏傳晉原縠宋華椒衛孔逹曹人同盟于清丘曰<lb/>
　　恤病討貳於是卿不書不實其言也<lb/>
　杜氏注清丘衛地今在濮陽縣東南<lb/>
　伊川先生解晉為楚敗諸侯懼而同盟既而皆渝故<lb/>
<pb n="20a"/>
　　書人以貶之<hi>宋伐陳衛救之楚伐宋晉不救</hi>
　武夷胡氏傳書同盟志同欲也或以惡其反覆而書<lb/>
　　同盟非也自隠公始年書儀父盟昩宋人盟宿已<lb/>
　　不實言矣奚待清丘然後惡其反覆乎楚既入陳<lb/>
　　圍鄭大敗晉師伐蕭滅之憑陵中國甚矣為諸侯<lb/>
　　計者宜信任仁賢修明政事自强於為善則可以<lb/>
　　保其國耳曾不是圖而刑牲歃血要質鬼神蘄以<lb/>
　　禦楚謀之不臧孰大於是故國卿貶而稱人譏失<lb/>
<pb n="20b"/>
　　職也原縠違命喪師乃晉國罪人而主茲盟約所<lb/>
　　任信者皆可知矣<lb/>
宋師伐陳衛人救陳<lb/>
　左氏傳宋為盟故伐陳衛人救之孔逹曰先君有約<lb/>
　　言焉若大國討我則死之<lb/>
　杜氏注背清丘之盟<lb/>
　武夷胡氏傳陳有弑君之亂宋不能討而楚能討之<lb/>
　　雖曰縣陳尋復封之其徳於楚而不貳未足責也<lb/>
<pb n="21a"/>
　　宋人不能内自省徳遽以大衆伐之非義舉矣衛<lb/>
　　人救陳背盟失信而以救書者見宋師非義陳未<lb/>
　　有罪而受兵為可恤也且謀國失圖妄興師旅無<lb/>
　　休息之期則亂益滋矣其以救書意在責宋也若<lb/>
　　衛叛盟則不待貶絶而惡自見矣<lb/>
十有三年春齊師伐莒<hi>公作衛</hi>
　左氏傳莒恃晉而不事齊故也<lb/>
夏楚子伐宋<lb/>
<pb n="21b"/>
　左氏傳以其救蕭也<lb/>
　武夷胡氏傳楚人滅蕭將以脅宋諸侯懼而同盟為<lb/>
　　宋人計者恤民固本輕徭薄賦使民效死親其上<lb/>
　　則可以待敵矣計不出此而急於伐陳攻楚與國<lb/>
　　非䇿也故楚人有詞於伐而得書爵<lb/>
秋螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
冬晉殺其大夫先縠<lb/>
　左氏傳秋赤狄伐晉及清先縠召之也冬晉人討邲<lb/>
<pb n="22a"/>
　　之敗與清之師歸罪於先縠而殺之盡滅其族<lb/>
　武夷胡氏傳先縠違命大敗晉師元帥不能用鉞已<lb/>
　　失刑矣今又重有罪焉晉人治其罪而戮之義也<lb/>
　　曷為稱國以殺而不去其官夫兵者安危所係有<lb/>
　　國之大事也將非其人則敗雖得其人使親信間<lb/>
　　之則敗以剛愎不仁者參焉而莫肯用命則敗凡<lb/>
　　此三敗君之過也河曲之戰趙穿獨出而臾駢之<lb/>
　　謀不用濟涇而次欒黶欲東而荀偃之令不行今<lb/>
<pb n="22b"/>
　　林父初將中軍乃以先縠佐之使敵國謀臣知其<lb/>
　　從政者新未能行令誰之過歟故稱國以殺不去<lb/>
　　其官罪累上也<lb/>
十有四年春衛殺其大夫孔逹<lb/>
　左氏傳清丘之盟晉以衛之救陳也討焉<hi>杜氏注尋清丘之盟</hi>
　　<hi>以責衛</hi>使人弗去曰罪無所歸將加而師孔逹曰苟<lb/>
　　利社稷請以我説罪我之由我則為政而亢大國<lb/>
　　之討將以誰任我則死之十四年春孔逹縊而死<lb/>
<pb n="23a"/>
　　衛人以説於晉而免<lb/>
　武夷胡氏傳殺大夫而書名氏義不繫於専殺也孔<lb/>
　　逹棄信以危社稷衛人案其罪而誅之可也何以<lb/>
　　稱國而不去其官用人謀國干犯盟主至於見討<lb/>
　　誰之過歟稱國以殺不去其官罪累上也春秋端<lb/>
　　本清源故書法如此<lb/>
夏五月壬午曹伯夀卒<lb/>
晉侯伐鄭<lb/>
<pb n="23b"/>
　左氏傳夏晉侯伐鄭為邲故也告於諸侯蒐焉而還<lb/>
　　中行桓子之謀也曰示之以整使謀而來鄭人懼<lb/>
　　使子張代子良於楚<lb/>
　武夷胡氏傳案左氏傳為邲故也比事以觀知其為<lb/>
　　報怨復讎之兵詞無所貶者直書其事而義自見<lb/>
　　矣<lb/>
秋九月楚子圍宋<lb/>
　左氏傳楚子使申舟聘於齊曰無假道於宋亦使公<lb/>
<pb n="24a"/>
　　子馮聘於晉不假道於鄭申舟以孟諸之役惡宋<lb/>
　　曰鄭昭宋聾晉使不害我則必死王曰殺女我伐<lb/>
　　之見犀而行及宋宋人止之華元曰過我而不假<lb/>
　　道鄙我也鄙我亡也殺其使者必伐我伐我亦亡<lb/>
　　也亡一也乃殺之楚子聞之投袂而起屨及於窒<lb/>
　　皇劔及於寢門之外車及於蒲胥之市秋九月楚<lb/>
　　子圍宋<lb/>
　泰山孫氏曰楚之困宋也數矣案僖二十一年宋公<lb/>
<pb n="24b"/>
　　楚子陳侯鄭伯許男曹伯㑹于盂執宋公以伐宋<lb/>
　　公㑹諸侯盟于薄釋宋公二十二年宋公及楚人<lb/>
　　戰于泓宋師敗績二十七年楚人陳侯蔡侯鄭伯<lb/>
　　許男圍宋公㑹諸侯盟于宋今又圍之楚之困宋<lb/>
　　也可謂數矣<lb/>
　武夷胡氏傳宋人要結盟誓欲以禦楚已非持國之<lb/>
　　道輕舉大衆勦民妄動又非恤患之兵特書救陳<lb/>
　　以著其罪明見伐之由也國必自伐然後人伐之<lb/>
<pb n="25a"/>
　　凡事其作始也簡其將成也必巨易於訟卦曰君<lb/>
　　子以作事謀始始而不謀必至於訟訟而不竟必<lb/>
　　至於師若宋是矣始謀不臧至於見伐見圍㡬亡<lb/>
　　其國則自取之也春秋端本故責宋為深若蠻夷<lb/>
　　圍中國則亦明矣<lb/>
𦵏曹文公<lb/>
冬公孫歸父㑹齊侯于榖<lb/>
　武夷胡氏傳夫禮别嫌明微制治於未亂自天子出<lb/>
<pb n="25b"/>
　　者也列國之君非王事而自相㑹聚是禮自諸侯<lb/>
　　出矣以國君而降班失列下與外臣㑹以外臣而<lb/>
　　抗尊出位上與諸侯㑹是禮自大夫出矣君臣贅<lb/>
　　旒陪臣執命豈一朝一夕之故其所由來者漸矣<lb/>
　　故易於坤之初六曰馴致其道至堅冰也易言其<lb/>
　　理春秋見諸行事若合符節可謂深切著明矣<lb/>
十有五年春公孫歸父㑹楚子于宋<lb/>
　左氏傳孟獻子言於公曰臣聞小國之免於大國也<lb/>
<pb n="26a"/>
　　聘而獻物於是有庭實旅百朝而獻功於是有容<lb/>
　　貎采章嘉淑而有加貨謀其不免也誅而薦賄則<lb/>
　　無及也今楚在宋君其圖之公説十五年春公孫<lb/>
　　歸父會楚子于宋宋人使樂嬰齊告急於晉晉侯<lb/>
　　欲救之伯宗曰不可古人有言曰雖鞭之長不及<lb/>
　　馬腹天方授楚未可與争雖晉之强能違天乎乃<lb/>
　　止<lb/>
　武夷胡氏傳楚子不假道於宋以啓釁端而圍之陵<lb/>
<pb n="26b"/>
　　蔑中華甚矣諸侯縱不能畏簡書攘夷狄存先代<lb/>
　　之後嚴兵固圉以為聲援猶之可也乃以周公之<lb/>
　　裔千乗之國謀其不免至於薦賄不亦鄙乎若此<lb/>
　　類聖人不徒筆之於經也比事以觀則知當時治<lb/>
　　亂盛衰之由春秋經世之畧矣<lb/>
　襄陵許氏曰楚圍宋之威震及魯矣<lb/>
夏五月宋人及楚人平<lb/>
　左氏傳夏五月楚師將去宋申犀稽首於王之馬前<lb/>
<pb n="27a"/>
　　曰母畏知死而不敢廢王命王棄言焉王不能荅<lb/>
　　申叔時僕曰築室反耕者宋必聼命從之宋人懼<lb/>
　　使華元夜入楚師登子反之牀起之曰寡君使元<lb/>
　　以病告曰敝邑易子而食析骸以爨雖然城下之<lb/>
　　盟有以國斃不能從也去我三十里惟命是聼子<lb/>
　　反懼與之盟而告王退三十里宋及楚平華元為<lb/>
　　質盟曰我無爾詐爾無我虞<lb/>
　公羊傳此皆大夫也其稱人何貶曷為貶平者在下<lb/>
<pb n="27b"/>
　　也<lb/>
　武夷胡氏傳此華元子反二國之卿其稱人何貶也<lb/>
　　春秋賤欺詐惡侵伐二卿不愛其情釋怨解紛使<lb/>
　　宋無亡國之憂楚無滅國之罪功亦大矣宜在所<lb/>
　　褒何以貶也善則稱君過則稱已則民作忠今二<lb/>
　　卿自以情實私相告語取必於上以成平國之功<lb/>
　　而其君不與知焉非人臣之義也世衰道微暴行<lb/>
　　交作君有聼於臣父有聼於子夫有聼於婦中國<lb/>
<pb n="28a"/>
　　有聼於夷狄仲尼所為懼春秋所以作也故平以<lb/>
　　解紛雖其所欲而平者在下則大倫紊矣聖人明<lb/>
　　其道不計其功故褒貶如此然則臣而有安國家<lb/>
　　利社稷者專之不可乎曰專之而可者謂境外也<lb/>
　　子反在君之側無奏報之難㡬㑹之失奚急於平<lb/>
　　而專之若是哉<lb/>
六月癸夘晉師滅赤狄潞氏以潞子嬰兒歸<lb/>
　左氏傳潞子嬰兒之夫人晉景公之姊也酆舒為政<lb/>
<pb n="28b"/>
　　而殺之又傷潞子之目六月癸夘晉荀林父敗赤<lb/>
　　狄於曲梁辛亥滅潞酆舒奔衛衛人歸諸晉晉人<lb/>
　　殺之<lb/>
　杜氏注潞赤狄之别種潞氏國故稱氏子爵也<lb/>
　陸氏纂例啖子曰凡滅國直書滅者罪來滅者不責<lb/>
　　見滅者也言其力屈而亡且能死社稷矣若自致<lb/>
　　滅亡之道則有異文梁亡是也凡書滅又書其君<lb/>
　　奔者則兩罪之責其不死社稷也凡書滅又書以<lb/>
<pb n="29a"/>
　　歸者則名之責其不能死位又無興復之志也奔<lb/>
　　而不名者言其位或未絶也随而歸者名之言其<lb/>
　　位必絶矣<lb/>
　武夷胡氏傳上卿為主將畧而稱師者著其暴也滅<lb/>
　　而舉號及氏者減見滅之罪著滅者之甚不仁也<lb/>
　　潞子嬰兒不死社稷比於中國而書爵者免嬰兒<lb/>
　　之責辭也然則攘外裔安諸夏非邪徐夷並興東<lb/>
　　郊不開伯禽征之玁狁孔熾侵鎬及方宣王伐之<lb/>
<pb n="29b"/>
　　楚人侵鄭近在王畿齊侯攘之皆門庭之寇不可<lb/>
　　縱而莫禦者也雖禦之亦不極其兵力殄滅之無<lb/>
　　遺育也今赤狄未嘗侵掠晉境非門庭之寇而恃<lb/>
　　强暴以滅之其不仁甚矣春秋所以責晉而畧狄<lb/>
　　也又有異焉者夫伐國之要討其罪人斯止矣案<lb/>
　　左氏潞子夫人晉景公之姊也酆舒為政而殺之<lb/>
　　又傷潞子之目則酆舒者罪之在也為晉計者執<lb/>
　　酆舒轘諸市立黎侯安定潞子改紀其政而返則<lb/>
<pb n="30a"/>
　　諸狄服疆域安矣今乃利狄之土滅潞氏以其君<lb/>
　　歸何義乎春秋所以責晉而畧狄也<lb/>
秦人伐晉<lb/>
王札子殺召伯毛伯<lb/>
　左氏傳王孫蘓與召氏毛氏争政得王子捷殺召戴<lb/>
　　公及毛伯衛<hi>杜氏注王子捷即王札子</hi>卒立召襄<lb/>
　榖梁傳矯王命以殺之以王命殺則何志焉為天下<lb/>
　　主者天也繼天者君也君之所存者命也為人臣<lb/>
<pb n="30b"/>
　　而侵其君之命而用之是不臣也為人君而失其<lb/>
　　命是不君也君不君臣不臣此天下所以傾也<lb/>
　杜氏注王札子王子札也<lb/>
　泰山孫氏曰王札子文誤倒爾<lb/>
　襄陵許氏曰拓䟦魏世髙歡睹張彞之變而生亂心<lb/>
　　焉梁武在位王侯專殺政法不施遂以亂亡無惑<lb/>
　　乎周之無以令天下也<lb/>
秋螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
<pb n="31a"/>
　武夷胡氏傳人事感於此則物變應於彼宣公為國<lb/>
　　虚内以事外去實而務華煩於朝㑹聘問賂遺之<lb/>
　　末而不知務其本者也故戾氣應之六年螽七年<lb/>
　　旱十年大水十有三年又螽十有五年復螽府庫<lb/>
　　匱倉廩竭調度不給而言利剋民之事起矣<lb/>
　襄陵許氏曰税畝之法蓋積貪虐之習而後能至也<lb/>
　　觀乎災異則見政事觀乎政事以知災異是謂念<lb/>
　　用庶徵<lb/>
<pb n="31b"/>
仲孫蔑㑹齊髙固于無<hi>公牟</hi>作婁<lb/>
　杜氏注無婁杞邑<lb/>
　武夷胡氏傳禮之始失也諸侯非王事而自相㑹也<lb/>
　　無以正之不自天子出矣然後諸侯與大夫㑹又<lb/>
　　無以正之然後大夫與大夫㑹禮亦不自諸侯出<lb/>
　　矣田氏篡齊六卿分晉三家專魯理固然也不能<lb/>
　　辨於早後雖欲正之其將能乎<lb/>
初税畝<lb/>
<pb n="32a"/>
　左氏傳初税畝非禮也榖出不過藉以豐財也<lb/>
　公羊傳初者何始也税畝者何履畝而税也古者什<lb/>
　　一而藉古者曷為什一而藉什一者天下之中正<lb/>
　　也多乎什一大桀小桀寡乎什一大貉小貉什一<lb/>
　　者天下之中正也什一行而頌聲作矣<lb/>
　榖梁傳古者什一藉而不税初税畝非正也古者三<lb/>
　　百歩為里名曰井田井田者九百畝公田居一私<lb/>
　　田稼不善則非吏公田稼不善則非民初税畝者<lb/>
<pb n="32b"/>
　　非公之去公田而履畝什取一也以公之取民為<lb/>
　　已悉矣古者公田為居井竈葱韭盡取焉<lb/>
　枉氏注公田之法十取其一今又履其餘畝復十收<lb/>
　　其一遂以為常故曰初<lb/>
　陸氏纂例趙子曰賦税者國之所以治亂也故志之<lb/>
　　民國之本也取之甚則流亡國必危矣故君子懼<lb/>
　　之<lb/>
冬蝝生<lb/>
<pb n="33a"/>
　髙郵孫氏曰蝝者螽之子也春秋之秋夏時之夏也<lb/>
　　春秋之冬夏時之秋也螽為災於夏而蝝生於秋<lb/>
　　一嵗而再為災故謹志之耳<lb/>
　武夷胡氏傳始生曰蝝既大曰螽秋螽未息冬又生<lb/>
　　子災重及民也而詳志之如此者急民事謹天災<lb/>
　　仁人之心王者之務也遇天災而不懼忽民事而<lb/>
　　不修而又為繁政重賦以感之國之危無日矣<lb/>
饑<lb/>
<pb n="33b"/>
　武夷胡氏傳春秋饑嵗多矣書於經者三而宣公獨<lb/>
　　有其二何也古者三年耕餘一年之蓄九年耕餘<lb/>
　　三年之蓄雖有凶旱民無菜色是嵗雖螽蝝而遽<lb/>
　　至於饑者宣公為國務華去實虚内事外煩於朝<lb/>
　　㑹聘問賂遺之末而不敦其本府庫竭矣倉廩匱<lb/>
　　矣水旱螽蝝天降饑饉亦無以振業貧乏矣經所<lb/>
　　以獨兩書饑以示後世為國之不可不敦本也<lb/>
十有六年春王正月晉人滅赤狄甲氏及留吁<lb/>
<pb n="34a"/>
　左氏傳晉士會帥師滅赤狄甲氏及留吁鐸辰三月<lb/>
　　獻狄俘晉侯請於王戊申以黻冕命士㑹將中軍<lb/>
　　且為大傅<lb/>
　杜氏注甲氏留吁赤狄别種晉既滅潞氏今又并盡<lb/>
　　其餘黨<lb/>
　武夷胡氏傳案左氏董是役者士㑹也上將主兵其<lb/>
　　稱人貶詞也甲氏潞之餘種留吁其殘邑也春秋<lb/>
　　於夷狄攘斥之不使亂中夏則止矣伯禽征徐夷<lb/>
<pb n="34b"/>
　　東郊既開而止宣王伐玁狁至于太原而止武侯<lb/>
　　征戎瀘服其渠帥而止必欲盡殄滅之無遺種豈<lb/>
　　仁人之心王者之事乎士㑹所以貶而稱人也<lb/>
夏成周宣榭<hi>縠本作謝</hi>火<hi>公穀作災</hi>
　左氏傳人火之也凡火人火曰火天火曰災<lb/>
　公羊傳成周者何東周也宣榭者何宣宫之榭也何<lb/>
　　言乎成周宣榭災樂器藏焉爾成周宣榭災何以<lb/>
　　書記災也<lb/>
<pb n="35a"/>
　杜氏注成周洛陽宣榭講武屋爾雅曰無室曰榭謂<lb/>
　　屋歇前<lb/>
　劉氏傳成周者何天子之東都也宣榭者何宣宫之<lb/>
　　榭也宣宫久矣猶存乎古者天子祖有功宗有徳<lb/>
　　雖百世存可也宣王之時周亡而復存禮廢而復<lb/>
　　興<lb/>
　武夷胡氏傳成周天子之東都宣榭宣王之廟也案<lb/>
　　吕大臨考古圖有郱敦者稱王格于宣榭呼内史<lb/>
<pb n="35b"/>
　　冊命郱是知宣榭者宣王之廟也古者爵有徳祿<lb/>
　　有功必於太廟示不敢専也榭者射堂之制其堂<lb/>
　　無室以便射事故凡無室者皆謂之榭宣王之廟<lb/>
　　謂之榭者其廟制如榭也宣榭火何以書以宗廟<lb/>
　　之重書之也貴戚擅殺大臣而天子不討王室不<lb/>
　　復能中興矣人火之天所以見戒乎<lb/>
秋郯伯姬來歸<lb/>
　左氏傳出也<lb/>
<pb n="36a"/>
　武夷胡氏傳案左氏郯伯姬來歸出也内女出書之<lb/>
　　冊者男女居室人之大倫也㛰姻之禮廢則夫婦<lb/>
　　之道苦滛僻之罪多矣復相棄背喪其配偶氓詩<lb/>
　　所以刺衛日以衰薄室家相棄中谷有蓷所以閔<lb/>
　　周易序咸恒為下經首春秋内女出夫人歸凡男<lb/>
　　女之際詳書於䇿所以正人倫之本也其㫖微矣<lb/>
　吕氏曰婦人既嫁而出人道之大者故謹書之<lb/>
冬大有年<lb/>
<pb n="36b"/>
　榖梁傳五榖大熟為大有年<lb/>
　髙郵孫氏曰有者不宜有也宣公弑君之賊即位一<lb/>
　　十六年之久而晏然無討之者又大有年聖人傷<lb/>
　　之特書曰大有年有者不宜有也春秋書有年者<lb/>
　　二又皆在於桓宣之時聖人之意可知矣<lb/>
　武夷胡氏傳程氏曰大有年記異也旱乾水溢饑饉<lb/>
　　薦臻者災也山崩地震彗孛飛流者異也景星甘<lb/>
　　露醴泉芝草百榖順成者祥也大有年上瑞矣何<lb/>
<pb n="37a"/>
　　以為記異乎凡災異慶祥皆入為所感而天以其<lb/>
　　類應之者也人事順於下則天氣和於上宣公弑<lb/>
　　立逆理亂倫水旱螽蝝饑饉之變相繼而作史不<lb/>
　　絶書宜也獨於是冬乃大有年所以為異乎夫有<lb/>
　　年大有年一耳古史書之則為祥仲尼筆之則為<lb/>
　　異此言外㣲㫖非聖人莫能修之者也<lb/>
十有七年春王正月庚子許男錫我卒<lb/>
丁未蔡侯申卒<lb/>
<pb n="37b"/>
夏𦵏許昭公𦵏蔡文公<lb/>
六月癸夘日有食之<lb/>
己末公㑹晉侯衛侯曹伯邾<hi>公作邾婁</hi>子同盟于斷道<lb/>
　左氏傳晉侯使郤克徵㑹於齊齊頃公帷婦人使觀<lb/>
　　之郤子登婦人笑於房獻子怒出而誓曰所不此<lb/>
　　報無能渉河齊侯使髙固晏弱蔡朝南郭偃㑹及<lb/>
　　斂盂髙固逃歸夏㑹于斷道討貳也盟于卷楚<hi>杜氏</hi>
　　<hi>注卷楚即斷道</hi>辭齊人晉人執晏弱於野王執蔡朝於原<lb/>
<pb n="38a"/>
　　執南郭偃於温<lb/>
　伊川先生解諸國同心欲伐齊故書同盟<lb/>
　杜氏注斷道者晉地<lb/>
　武夷胡氏傳書同盟者志同欲也大國率之小國畏<lb/>
　　威而從命非同欲也小國訴之大國勉强而應焉<lb/>
　　非同欲也若斷道之盟諸侯同心謀欲伐齊釋其<lb/>
　　憤怒非有不得已而要之者也或以為㑹同天子<lb/>
　　之事築宫為壇設方明如方岳之盟故書同疑其<lb/>
<pb n="38b"/>
　　説之誤矣<lb/>
秋公至自㑹<lb/>
冬十有一月壬午公弟叔肸卒<lb/>
　榖梁傳其曰公弟叔肸賢之也其賢之何也宣弑而<lb/>
　　非之也非之則胡為不去也曰兄弟也何去而之<lb/>
　　與之財則曰我足矣織屨而食終身不食宣公之<lb/>
　　食君子以是為通恩也以取貴乎春秋<lb/>
　泰山孫氏曰不曰公子公孫而曰公弟叔肸者以見<lb/>
<pb n="39a"/>
　　肸無祿而卒也凡稱公子公孫皆大夫也肸文公<lb/>
　　子宣公母弟宣公弑立肸惡之終身不食其祿非<lb/>
　　大夫也故曰公弟叔肸卒所以重宣公之惡也<lb/>
　武夷胡氏傳稱弟得弟道也稱字賢也何賢乎叔肸<lb/>
　　宣弑而非之也或以為叔肸寵弟在宣公有私親<lb/>
　　之愛故生而賜氏俾世其卿與季友仲遂比則其<lb/>
　　説誤矣誠使叔肸有寵生而賜氏則是貴戚用事<lb/>
　　之卿豈有不見於經者齊年鄭語在外之見於經<lb/>
<pb n="39b"/>
　　者季友仲遂在内之見於經者勢必與聞政事執<lb/>
　　國命矣況宣公之時煩於聘問㑹朝之禮遂蔑季<lb/>
　　孫歸父交於鄰國衆矣而獨叔肸不與焉其非生<lb/>
　　而賜氏俾世其卿亦明矣<lb/>
十有八年春晉侯衛世子臧伐齊<lb/>
　左氏傳晉侯衛太子臧伐齊至於陽榖齊侯㑹晉侯<lb/>
　　盟于繒以公子强為質於晉晉師還<lb/>
　武夷胡氏傳保國以禮為本者也齊頃公不謹於禮<lb/>
<pb n="40a"/>
　　自己致寇所謂人必自伐而後人伐之矣諸侯上<lb/>
　　卿皆執國命取必於其君以行其克伐怨欲之私<lb/>
　　故盟于斷道師于陽榖大戰于鞌逞其志而後止<lb/>
　　春秋詳書於䇿見伐與伐者之罪皆可以為鑒矣<lb/>
公伐杞<lb/>
夏四月<lb/>
秋七月邾<hi>公作邾婁</hi>人戕鄫<hi>榖作繒下同</hi>子于鄫<lb/>
　左氏傳秋邾人戕鄫子于鄫凡自虐其君曰弑自外<lb/>
<pb n="40b"/>
　　曰戕<lb/>
　范氏注于鄫惡其臣子不能距難<lb/>
　武夷胡氏傳邾人蓋嘗執鄫子用之則不共戴天之<lb/>
　　世讎也既不能復又使邾人得造其國都而戕殺<lb/>
　　其君曰于鄫者所以深責鄫之臣子至此極也<lb/>
甲戌楚子旅<hi>榖作吕</hi>卒<lb/>
　公羊傳何以不書𦵏呉楚之君不書𦵏辟其號也<hi>何氏</hi>
　　<hi>注旅即莊王也</hi>
<pb n="41a"/>
　武夷胡氏傳楚僭稱王降而稱子者是仲尼筆之也<lb/>
　　其不書𦵏者恐民之惑而避其號是仲尼削之也<lb/>
　　若楚若呉若徐皆自王降而稱子若滕自侯降而<lb/>
　　稱子若杞自伯降而稱子四裔雖大皆曰子其降<lb/>
　　而稱子者外之也或謂春秋不擅進退諸侯亂名<lb/>
　　實則非矣述天理正人倫此名實所由定也奚名<lb/>
　　為亂哉<lb/>
公孫歸父如晉<lb/>
<pb n="41b"/>
　左氏傳解在下文公孫還<lb/>
　武夷胡氏傳宣公因齊得國故刻意事之雖易世猶<lb/>
　　未怠也及頃公不能謹禮怒晉魯上卿而郤克當<lb/>
　　國決䇿討之晉方强盛齊少懦矣於是背齊而事<lb/>
　　晉其於邦交以利為向背無忠信誠慤之心者也<lb/>
　　案左氏歸父欲去三桓以張公室與公謀而聘於<lb/>
　　晉欲以晉人去之夫輕於背與國易於謀大家而<lb/>
　　不知其本未有能成而無悔者也然則公室可不<lb/>
<pb n="42a"/>
　　張乎務引其君以當道正心以正朝廷禮樂刑政<lb/>
　　自己出也其庶㡬乎必欲倚外援以去之是去疥<lb/>
　　瘍而得腹心之疾也庸愈哉<lb/>
冬十月壬戌公薨于路寢<lb/>
　榖梁傳路寢正寢也<lb/>
歸父還自晉至笙<hi>公榖作檉</hi>遂奔齊<lb/>
　左氏傳公孫歸父以襄仲之立公也有寵欲去三桓<lb/>
　　以張公室與公謀而聘於晉欲以晉人去之冬公<lb/>
<pb n="42b"/>
　　薨季文子言於朝曰使我殺適立庶以失大援者<lb/>
　　仲也夫臧宣叔怒曰當其時不能治也後之人何<lb/>
　　罪子欲去之許請去之遂逐東門氏子家還及笙<lb/>
　　<hi>杜氏注子家歸父字</hi>壇帷復命於介既復命袒括髮即位哭<lb/>
　　三踊而出遂奔齊書曰歸父還自晉善之也<lb/>
　公羊傳還者何善辭也何善爾歸父使於晉還自晉<lb/>
　　至檉聞君薨家遣墠帷哭君成踊反命乎介自是<lb/>
　　走之齊<lb/>
<pb n="43a"/>
　榖梁傳捐殯而奔其父之使者是以奔父也遂繼辭<lb/>
　　也<lb/>
　武夷胡氏傳仲尼稱孟莊子之孝其不改父之臣與<lb/>
　　父之政是難能也又曰三年無改於父之道可謂<lb/>
　　孝矣夫仁人孝子於其父之臣非有大不可如晉<lb/>
　　悼公於夷羊五之屬必存始終進退之禮而不遽<lb/>
　　也歸父以君命出使未反而君薨在聘禮有執圭<lb/>
　　復命於殯之文升自西階子臣皆哭情亦戚矣今<lb/>
<pb n="43b"/>
　　宣公猶未殯而東門氏遂忍乎哉書曰歸父還自<lb/>
　　晉者已畢事之詞也至笙遂奔齊者罪成公君臣<lb/>
　　死君而忘父逐之亟也君薨家遣方寸宜亦亂而<lb/>
　　造次顛沛不失禮焉詞繁而不殺歸父之善自著<lb/>
　　矣<lb/>
　<lb/>
　<lb/>
　春秋集觧卷十六<lb/>
</p>
<p>
</p>
  </div>
</body>
</text>
</TEI>
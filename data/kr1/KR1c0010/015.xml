<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十五</head>
    <p>
<pb n="1a"/>
欽定四庫全書<lb/>
　詩集傳卷十五　　　　　　宋　蘇轍　撰<lb/>
文王之什　　　　　大雅<lb/>
文王文王受命作周也<lb/>
　文王在位五十年其始也三分天下有其二以服事<lb/>
　商其政行於西南而不及扵東北其後虞芮質成於<lb/>
　周文王伐黎而戡之東北咸集詩曰商之孫子其麗<lb/>
　不億上帝既命侯于周服文王於是受命稱王九年<lb/>
<pb n="1b"/>
　而崩書曰誕膺天命維九年大統未集此所謂受命<lb/>
　作周也然學者或言武王克商而稱王文王之世紂<lb/>
　猶在上則王號無所施之予以為不然文王之治西<lb/>
　南諸侯之大者也故猶可以事人及其行於四方則<lb/>
　天子之事也雖欲復為諸侯而不可得矣是以即其<lb/>
　實而稱王紂雖未服而天下去之其所以為王之實<lb/>
　亦亡矣故文王之得此名也以其有此實也紂之失<lb/>
　此名也以其無此實也空名雖存而衆不予其存無<lb/>
<pb n="2a"/>
　損於周之稱王而其亡不為益矣是以文王之世置<lb/>
　而不問至於武王紂日長惡不悛於是與諸侯觀政<lb/>
　於商以為紂將改歟則固將釋之釋之非復以周事<lb/>
　之矣存之而已若其不改則將伐之伐之非以成周<lb/>
　之王也為不忍民之久於塗炭而已不然豈文王獨<lb/>
　能事紂而武王不能哉從世俗之説必將有一人受<lb/>
　其非者此不可不辯也<lb/>
文王在上於昭于天周雖舊邦其命維新有周不顯帝<lb/>
<pb n="2b"/>
命不時文王陟降在帝左右<lb/>
　文王之在民上其徳上昭于天蓋周之有國數百千<lb/>
　嵗也至是始受命以有天下君子曰周之徳豈不顯<lb/>
　而帝命豈不時哉文王行事常若升降在帝左右者<lb/>
　蓋聖人先天而天弗違後天而奉天時與天如一故<lb/>
　也詩於天人之際多以陟降言之<lb/>
亹亹文王令聞不已陳錫哉周侯文王孫子文王孫子<lb/>
本支百世凡周之士不顯亦世<lb/>
<pb n="3a"/>
　亹亹勉也哉載也侯維也文王維不専利而布陳之<lb/>
　以與人人思載之是以立於天下者未有非其子孫<lb/>
　也文王之子孫適為天子而庶為諸侯其祚無不百<lb/>
　世者是何故也凡周之士雖其不顯者猶莫不世而<lb/>
　況其顯者乎士猶且獲世而況文王之子孫乎此所<lb/>
　謂陳錫載周也厲王之世榮夷公以専利為卿士芮<lb/>
　良夫諫曰夫利百物之所生而天地之所載也而或<lb/>
　専之其害多矣大雅曰陳錫載周是不布利而懼難<lb/>
<pb n="3b"/>
　乎故能載周以至于今此之謂也<lb/>
世之不顯厥猶翼翼思皇多士生此王國王國克生維<lb/>
周之楨濟濟多士文王以寜<lb/>
　皇大也楨榦也士之不顯者猶且翼翼不忘敬也而<lb/>
　况其顯者乎言士未有不可用者也是以文王思大<lb/>
　獲多士以為周之榦言無所不容也無所不容此文<lb/>
　王之所以安也<lb/>
穆穆文王於緝熙敬止假哉天命有商孫子商之孫子<lb/>
<pb n="4a"/>
其麗不億上帝既命侯于周服<lb/>
　穆穆美也緝和也熙光也假大也麗數也不億不徒<lb/>
　億也天命文王使有商之子孫商之子孫衆矣而維<lb/>
　服于周言其徳無所不懐雖商人亦無有與之較者<lb/>
　也<lb/>
侯服于周天命靡常殷士膚敏祼將于京厥作祼將常<lb/>
服黼冔王之藎臣無念爾祖<lb/>
　膚美也敏疾也祼灌鬯也將行也京周京也哻殷冠<lb/>
<pb n="4b"/>
　也夏曰收周曰冕藎進也殷人之來助祭於周者尚<lb/>
　皆服其哻其臣周也新矣然而文王無不受者言其<lb/>
　徳廣大無所忌間也故於以告成王曰王之進臣可<lb/>
　無念爾祖哉<lb/>
無念爾祖聿脩厥徳永言配命自求多福殷之未喪師<lb/>
克配上帝宜鑒于殷駿命不易<lb/>
　聿述也配順也駿大也既告之使脩文王之徳順天<lb/>
　命以求多福則又告之以殷之未失衆也其君皆能<lb/>
<pb n="5a"/>
　配天及其末世維違天以敗故曰宜鑒于殷駿命不<lb/>
　易言天命之難保也<lb/>
命之不易無遏爾躬宣昭義問有虞殷自天上天之載<lb/>
無聲無臭儀刑文王萬邦作孚<lb/>
　遏絶也義善也有又通虞度也知命之不易故告之<lb/>
　使無自遏絶於天布明善問度商之所以興廢以順<lb/>
　天命盖天之所欲載者非有聲音臭味可推而知也<lb/>
　惟儀刑文王則萬邦信之萬邦信之則天載之矣<lb/>
<pb n="5b"/>
　　　文王七章章八句<lb/>
大明文王有明徳故天復命武王也<lb/>
明明在下赫赫在上天難忱斯不易維王天位殷適使<lb/>
不挾四方<lb/>
　人君之徳其見於下者甚明其發於上者甚著故天<lb/>
　意之去就難信也世之所謂不可易者天子也今紂<lb/>
　居天位而又殷之適然以其不義故使其政令不浹<lb/>
　於四方天之難信也如是<lb/>
<pb n="6a"/>
摰仲氏任自彼殷商來嫁于周曰嬪于京乃及王季維<lb/>
徳之行<lb/>
　摰國任姓之中女自商之畿内而歸於王季行婦道<lb/>
　於周京言文王之賢其所從來者逺自其父母而已<lb/>
　然矣<lb/>
大任有身生此文王維此文王小心翼翼昭事上帝聿<lb/>
懐多福厥徳不回以受方國<lb/>
　大任仲任也懐來也方國四方來附之國也<lb/>
<pb n="6b"/>
天監在下有命既集文王初載天作之合在洽之陽在<lb/>
渭之涘<lb/>
　載成也天既集大命于周於文王之始成人也則為<lb/>
　作配於洽渭之間洽渭之間太姒父母國在焉馮翊<lb/>
　洽陽是也<lb/>
文王嘉止大邦有子大邦有子俔天之妹文定厥祥親<lb/>
迎于渭造舟為梁不顯其光<lb/>
　俔譬也文禮也昏禮既問名則卜之卜而吉則納幣<lb/>
<pb n="7a"/>
　以定之造舟為梁浮梁也<lb/>
有命自天命此文王于周于京纘女維莘長子維行篤<lb/>
生武王保右命爾燮伐大商<lb/>
　天既命文王于周京則以有莘之長女大姒適之以<lb/>
　纘大任之業其徳積厚遂生武王天復保佑而命之<lb/>
　使燮和伐商之事<lb/>
殷商之旅其㑹如林矢于牧野維予侯興上帝臨女無<lb/>
貳爾心<lb/>
<pb n="7b"/>
　矢陳也牧野商郊也紂陳其衆以拒武王然其衆維<lb/>
　武王是為無不欲武王興者曰上帝臨女矣無疑不<lb/>
　克紂也<lb/>
牧野洋洋檀車煌煌駟騵彭彭維師尚父時維鷹揚涼<lb/>
彼武王肆伐大商㑹朝清明<lb/>
　駵馬白腹曰騵師尚父太公望也涼伍也肆縱也春<lb/>
　秋傳曰使勇而無剛者肆之㑹於清明之朝而克紂<lb/>
　盖書所謂甲子昧爽也<lb/>
<pb n="8a"/>
　　　大明八章四章章六句四章八句<lb/>
緜文王之興本由大王也<lb/>
緜緜瓜瓞民之初生自土沮漆古公亶父陶復陶宂未<lb/>
有家室<lb/>
　緜緜不絶貌也瓜瓞瓜近本之實也瓜之近本者常<lb/>
　小於其故土居也沮漆豳之二水也齊詩土作杜漢<lb/>
　扶風有杜陽杜水南入渭言國於杜與沮漆之間也<lb/>
　古公亶父大王也復復於土上也宂鑿地也其狀皆<lb/>
<pb n="8b"/>
　如陶然周自不窋奔於戎狄後世國於漆沮之上子<lb/>
　孫衰替如瓜之瓞嵗以益小至於大王其始猶處於<lb/>
　復宂無室家之盛及遷於岐周而後大興焉<lb/>
古公亶父來朝走馬率西水滸至于岐下爰及姜女聿<lb/>
來胥宇<lb/>
　大王居豳狄人侵之事之以皮幣犬馬而不獲免乃<lb/>
　屬其耆老而告之曰狄人之所欲者吾土地也吾聞<lb/>
　之君子不以其所以養人者害人二三子何患無君<lb/>
<pb n="9a"/>
　去之踰梁山邑乎岐山之下豳人之從者如歸市朝<lb/>
　早也朝發於豳循水而至岐下及其妃大姜皆來相<lb/>
　宅言其妃亦賢人也<lb/>
周原膴膴堇荼如飴爰始爰謀爰契我龜曰止曰時築<lb/>
室于兹<lb/>
　膴膴羙也堇藋也荼苦也契刻也卜者必刻龜而灼<lb/>
　之時是也<lb/>
迺慰迺止迺左迺右迺疆迺理迺宣迺畆自西徂東周<lb/>
<pb n="9b"/>
爰執事<lb/>
　慰安也左右東西列之也疆畫經界也理分土宜也<lb/>
　宣道溝洫也畆度廣狹也自西徂東民之來自豳者<lb/>
　也爰於也<lb/>
乃召司空乃召司徒俾立室家其繩則直縮版以載作<lb/>
廟翼翼<lb/>
　司空掌營國邑司徒掌徒役之事繩宫室之所取直<lb/>
　也縮束也載上下相承也始建國者宗廟為先廏庫<lb/>
<pb n="10a"/>
　為次居室為後<lb/>
捄之陾陾度之薨薨築之登登削屢馮馮百堵皆興鼛<lb/>
鼓弗勝<lb/>
　捄虆也陾陾衆也度投也薨薨聲也登登用力也削<lb/>
　屢重復削治也鼛大鼔也築牆者捊聚壤土盛之以<lb/>
　虆投諸版中而築之既成而削之其聲馮馮然堅也<lb/>
　五版為堵擊鼛鼔以止衆而不能止言勸事也<lb/>
迺立臯門臯門有伉迺立應門應門將將迺立冢土戎<lb/>
<pb n="10b"/>
醜攸行<lb/>
　諸侯之宫外門曰臯門曰朝門曰應門寢門曰路門<lb/>
　天子加之以庫雉冢土大社也戎大也醜衆也起大<lb/>
　衆必先有事于社而後出謂之宜<lb/>
肆不殄厥愠亦不隕厥問柞棫拔矣行道兑矣混夷駾<lb/>
矣維其喙矣<lb/>
　殄絶也愠怒也隕墜也問聘問也柞櫟也棫白桵也<lb/>
　駾突也喙喘也古公之徙於岐周其心豈忘混夷之<lb/>
<pb n="11a"/>
　怨哉徒以國家未定人民未集故不敢失聘問之禮<lb/>
　姑與之為無憾而及其閑暇以脩其政令要吾所植<lb/>
　柞棫拔而遂茂行道兑而成蹊凡所以為國者既已<lb/>
　繕完則夫混夷將不較而自服苟猶欲奔突我者則<lb/>
　維以自困而已不能害我矣<lb/>
虞芮質厥成文王蹶厥生予曰有疏附予曰有先後予<lb/>
曰有奔奏予曰有禦侮<lb/>
　大王肇基王迹至於文王其始猶國於岐山之下其<lb/>
<pb n="11b"/>
　地甚狹故孟子言文王方百里起其後既克密須而<lb/>
　國於岐渭之間既克崇然後渉渭作都於豐豐在京<lb/>
　兆長安而崇在鄠其地既廣其所服從之國亦衆三<lb/>
　分天下而有其二然其政猶行於西南而已未能及<lb/>
　於東北其後虞芮之君相與爭田久而不平乃皆朝<lb/>
　周而質焉入其境耕者讓畔行者讓路入其邑男女<lb/>
　異路班白不提挈入其朝士讓為大夫大夫讓為卿<lb/>
　二國之君愧焉乃以其所爭為間田而去虞在陜之<lb/>
<pb n="12a"/>
　平陸芮在同之馮翊平陸有間原焉則虞芮之所讓<lb/>
　也虞芮之訟既平其傍聞之相帥而歸周者四十餘<lb/>
　國東北既集文王於是受命稱王質正也成獄成也<lb/>
　蹶動也虞芮欲質其成而文王有以動之使其禮義<lb/>
　廉恥之心油然而生君子曰文王之所以能至於此<lb/>
　者何哉予以為其臣無所不具其臣無所不具者文<lb/>
　王之盛徳也率下親上曰疏附相道前後曰先後喻<lb/>
　徳宣譽曰奔奏武臣折衝曰禦侮<lb/>
<pb n="12b"/>
　　　緜九章章六句<lb/>
棫樸文王能官人也<lb/>
芃芃棫樸薪之槱之濟濟辟王左右趣之<lb/>
　芃芃盛貌也棫小木也樸枹生也槱積也小木而枹<lb/>
　生以為無所用之材矣然猶可以為薪而積之而况<lb/>
　其大者乎文王之官人小大無所遺弃亦猶是也故<lb/>
　其在朝也其左右翼然趣之言官備也<lb/>
濟濟辟王左右奉璋奉璋峨峨髦士攸宜<lb/>
<pb n="13a"/>
　半圭曰璋諸臣所奉也峨峨盛壯也髦俊也文王之<lb/>
　朝奉璋者皆士之俊也<lb/>
淠彼涇舟烝徒楫之周王于邁六師及之<lb/>
　淠舟行貌也烝衆也能浮而載物者舟也故舟載而<lb/>
　已不復事行也使衆人楫之而行淠然矣能得人而<lb/>
　官之者文王也故文王官人而已不復為也六師與<lb/>
　之而其所至者逺矣<lb/>
倬彼雲漢為章于天周王夀考遐不作人<lb/>
<pb n="13b"/>
　天之蒼蒼豈自有章哉則亦有雲漢以為之章耳文<lb/>
　王老矣無所復為矣然豈不能逺作人使為我章哉<lb/>
　遐逺也不親之謂逺鼓之舞之之謂作<lb/>
追琢其章金玉其相勉勉我王綱紀四方<lb/>
　追亦琢也相質也文王用人而不為徒脩其身以御<lb/>
　之故外則追琢其章内則金玉其相以為之綱紀而<lb/>
　已綱所以張也紀所以理也綱之紀之而網乃可取<lb/>
　然綱紀不自取也<lb/>
<pb n="14a"/>
　　　棫樸五章章四句<lb/>
旱麓受祖也<lb/>
瞻彼旱麓榛楛濟濟豈弟君子干禄豈弟<lb/>
　旱山名也麓山足也榛栗屬也楛荆屬也濟齊衆多<lb/>
　也山作雲雨以澤萬物而麓之草木亦被焉譬之如<lb/>
　周之先祖其所以利人者廣故其子孫亦受其福以<lb/>
　樂易求福其報未有不樂易者也<lb/>
瑟彼玉瓚黄流在中豈弟君子福禄攸降<lb/>
<pb n="14b"/>
　瑟鮮潔貌也玉瓚宗廟所用灌也黄流秬鬯也言其<lb/>
　祭也維得樂易君子以奉之而神降之以福禄矣<lb/>
鳶飛戾天魚躍于淵豈弟君子遐不作人<lb/>
　道在我而物無不咸得其性鳶以之飛於上魚以之<lb/>
　躍於下而况於人乎或曰天之髙也以為不可及矣<lb/>
　然鳶則至焉淵之深也以為不可入矣然魚則躍焉<lb/>
　夫鳶魚之能至此也必有道矣豈可以我之不能不<lb/>
　信哉君子推其誠心以御萬物雖幽明上下無不能<lb/>
<pb n="15a"/>
　格小人不能知而或疑之何以異不信鳶魚之能飛<lb/>
　躍哉記曰君子之道費而隠夫婦之愚可以與知焉<lb/>
　及其至也雖聖人亦有所不知焉夫婦之不肖可以<lb/>
　能行焉及其至也雖聖人亦有不能焉天地之大也<lb/>
　人猶有所憾故君子語大天下莫能載焉語小天下<lb/>
　莫能破焉詩云鳶飛戾天魚躍于淵言其上下察也<lb/>
清酒既載騂牡既備以享以祀以介景福<lb/>
　載載於器也<lb/>
<pb n="15b"/>
瑟彼柞棫民所燎矣豈弟君子神所勞矣<lb/>
　燎謂熂燎所以除草也柞棫茂密則民斯燎之矣君<lb/>
　子樂易則神斯勞之矣皆不求而可以自得之謂也<lb/>
莫莫葛藟施于條枚豈弟君子求福不囬<lb/>
　莫莫盛貌也君子之託於民上如葛藟之施于條枚<lb/>
　非以巧得之蓋民之所樂奉耳<lb/>
　　　旱麓六章章四句<lb/>
思齊文王所以聖也<lb/>
<pb n="16a"/>
思齊大任文王之母思媚周姜京室之婦大姒嗣徽音<lb/>
則百斯男<lb/>
　媚愛也京室周室也能以禮齊其家者文王之母大<lb/>
　任也能以徳媚其國者周室之婦太姜也大王始遷<lb/>
　於周故太姜稱周室之婦周家比世皆有賢妃而大<lb/>
　姒又能繼其徳音無妬忌之行以母百男此文王所<lb/>
　以能全其聖也<lb/>
恵于宗公神罔時怨神罔時恫刑于寡妻至于兄弟以<lb/>
<pb n="16b"/>
御于家邦<lb/>
　恵順也宗尊也恫痛也寡妻猶言寡小君也文王上<lb/>
　順其先公推其心以事天地百神而無有怨痛下治<lb/>
　其室家推其道以御宗族邦國而無有不順言文王<lb/>
　之治逺自其近者始而皆一道也<lb/>
雝雝在宫肅肅在廟不顯亦臨無射亦保肆戎疾不殄<lb/>
烈假不瑕<lb/>
　雝雝和也肅肅敬也顯揚也戎假皆大也烈業也瑕<lb/>
<pb n="17a"/>
　逺也文王之在宫也雝雝其和其在廟也肅肅其敬<lb/>
　雖士之不揚陋於威儀者莫不臨省之士之無射短<lb/>
　於技藝者莫不保任之言文王之用人不求備使士<lb/>
　皆獲盡其力故其戎疾無有不殄而大業無有不瑕<lb/>
　者也<lb/>
不聞亦式不諫亦入肆成人有徳小子有造古之人無<lb/>
斁譽髦斯士<lb/>
　式用也内無所聞知而外不能以告人此士之不學<lb/>
<pb n="17b"/>
　者也然猶獲入而用之故士皆勉於進雜然競作於<lb/>
　下成人者有徳小子有造古之人亦不自厭弃也然<lb/>
　後文王因其譽以取其俊而用之是以下無弃人也<lb/>
　古之人猶言昔之人也書曰昔之人無聞知謂老者<lb/>
　也<lb/>
　　　思齊四章章六句<lb/>
皇矣美周也<lb/>
皇矣上帝臨下有赫監觀四方求民之莫維此二國其<lb/>
<pb n="18a"/>
政不獲維彼四國爰究爰度上帝耆之憎其式廓乃眷<lb/>
西顧此維與宅<lb/>
　皇大也莫定也二國夏商也四國四方之國也耆老<lb/>
　也廓大也帝觀四方求民之所歸定夏商之政不獲<lb/>
　天心天乃究度四方將擇其可者與之然猶須假而<lb/>
　養之至其老而不變憎其惡之寖大乃眷然西顧見<lb/>
　周徳之可依而與居焉言天非私周也<lb/>
作之屏之其菑其翳脩之平之其灌其栵啟之辟之其<lb/>
<pb n="18b"/>
檉其椐攘之剔之其檿其柘帝遷明徳串夷載路天立<lb/>
厥配受命既固<lb/>
　木立死曰菑自斃曰翳灌叢生也栵栭也檉河柳也<lb/>
　椐樻也檿山桑也串習也夷平也大王之徙於岐周<lb/>
　也伐山刋木而居之帝依其明徳而遷焉四方之民<lb/>
　習其道路夷其險阻而歸之來者載路而不絶盖天<lb/>
　之祐之也久矣自立其賢妃大姜以配之而其受命<lb/>
　既固矣<lb/>
<pb n="19a"/>
帝省其山柞棫斯抜松柏斯兑帝作邦作對自大伯王<lb/>
季維此王季因心則友則友其兄則篤其慶載錫之光<lb/>
受祿無喪奄有四方<lb/>
　兑易直也對配也人君國之配也大王居周而天祐<lb/>
　之至於草木無不省視之者既立之國又與之以賢<lb/>
　君故大伯以王季之兄而讓於王季王季因其心而<lb/>
　友之厚周之慶而光施於大伯以至于子孫覆有天<lb/>
　下<lb/>
<pb n="19b"/>
維此王季帝度其心貊其徳音其徳克明克明克類克<lb/>
長克君王此大邦克順克比比于文王其徳靡悔既受<lb/>
帝祉施于孫子<lb/>
　春秋傳曰心能制義曰度徳正應和曰貊照臨四方<lb/>
　曰明勤施無私曰類教誨不倦曰長賞慶刑威曰君<lb/>
　慈和徧服曰順擇善而從曰比凡王季之行雖文王<lb/>
　之聖從後視之而無所悔是以其福能施於子孫也<lb/>
帝謂文王無然畔援無然歆羡誕先登于岸密人不恭<lb/>
<pb n="20a"/>
敢拒大邦侵阮徂共王赫斯怒爰整其旅以按徂旅以<lb/>
篤周祜以對於天下<lb/>
　畔援猶偃蹇也帝謂文王無為偃蹇不進已至而不<lb/>
　取亦無歆慕好先未至而欲得是二者皆將失之何<lb/>
　也退者將以要致之進者將以先取之要之者不知<lb/>
　事之已至而先之者不知事之未及故莫若安以俟<lb/>
　之也夫惟安以俟之故未及而不求已至而不疑譬<lb/>
　如相與皆渉要必我先登于岸易曰介如石不終日<lb/>
<pb n="20b"/>
　故文王之於密也赫然征之而無留焉由此道也密<lb/>
　密須也姞姓之國在安定隂密阮共周之二邑也徂<lb/>
　往也按止也旅師也對答也伐密所以答天下之望<lb/>
　周也<lb/>
依其在京侵自阮疆陟我髙岡無矢我陵我陵我阿無<lb/>
飲我泉我泉我池度其鮮原居岐之陽在渭之將萬邦<lb/>
之方下民之王<lb/>
　京大阜也矢陳也鮮善也將側也方嚮也密人之兵<lb/>
<pb n="21a"/>
　依山而侵阮陟其岡而居焉文王之人見者莫不怒<lb/>
　之曰安得陳於我陵而飲於我泉哉此皆我有也於<lb/>
　是拒之入阮而止不及共矣此所謂以按徂旅也文<lb/>
　王既克密須於是相其髙原而徙都焉所謂程邑是<lb/>
　歟或曰漢扶風安陵周之程邑也及其克崇則徙居<lb/>
　於豐<lb/>
帝謂文王予懐明徳不大聲以色不長夏以革不識不<lb/>
知順帝之則帝謂文王詢爾仇方同爾兄弟以爾鉤援<lb/>
<pb n="21b"/>
與爾臨衝以伐崇墉<lb/>
　大聲以色外為之而内無有也長夏以革為之於窮<lb/>
　約而忘之於盛大也文王之徳不以識識不以智知<lb/>
　漠然無心而與天為徒故無内外之異無窮逹之變<lb/>
　此天之所以歸之也於是命之克崇自是以有天下<lb/>
　焉凡言帝謂文王以意推天也仇怨也鉤援鉤梯也<lb/>
　臨衝臨車衝車也<lb/>
臨衝閑閑崇墉言言執訊連連攸馘安安是類是禡是<lb/>
<pb n="22a"/>
致是附四方以無侮臨衝茀茀崇墉仡仡是伐是肆是<lb/>
絶是忽四方以無拂<lb/>
　閑閑茀茀動摇也言言仡仡崩阤也訊問也馘獲也<lb/>
　連連安安徐也天子將出征類于上帝宜于社造于<lb/>
　禰禡于所征之地致者致其社稷羣神也附者附其<lb/>
　先祖為之立後也肆縱也忽滅也<lb/>
　　　皇矣八章章十二句<lb/>
靈臺民始附也<lb/>
<pb n="22b"/>
經始靈臺經之營之庶民攻之不日成之<lb/>
　文王克崇而都豐豐鎬之間民始附之於是作靈臺<lb/>
　焉靈之言善也孟子曰文王以民力為臺為沼而民<lb/>
　歡樂之謂其臺曰靈臺謂其沼曰靈沼經度之也營<lb/>
　表之也攻作也<lb/>
經始勿亟庶民子來王在靈囿麀鹿攸伏<lb/>
　言不擾也<lb/>
麀鹿濯濯白鳥翯翯王在靈沼於牣魚躍<lb/>
<pb n="23a"/>
　濯濯娛游也翯翯肥澤也牣充也文王之囿雖麋鹿<lb/>
　魚鼈無不得其所者<lb/>
虡業維樅賁鼓維鏞於論鼔鐘於樂辟廱<lb/>
　植者曰虡横者曰栒栒上之板曰業業上之刻曰崇<lb/>
　牙樅峻峙也賁大鼔也鏞大鐘也論講也因民之樂<lb/>
　而講求鐘鼔之度以作辟雍之樂也莊子曰文王有<lb/>
　辟雍之樂<lb/>
於論鼔鐘於樂辟廱鼉鼔逢逢矇瞍奏公<lb/>
<pb n="23b"/>
　鼉魚屬也逢逢和也矇瞍瞽也公事也<lb/>
　　　靈臺五章章四句<lb/>
下武繼文也<lb/>
下武維周世有哲王三后在天王配于京<lb/>
　武迹也先王既沒而其迹在下不絶者維周然耳三<lb/>
　后大王王季文王也王武王也京鎬京也<lb/>
王配于京世徳作求永言配命成王之孚<lb/>
　作起也起而求其先世之徳以繼之也孚信也三后<lb/>
<pb n="24a"/>
　之世王迹既兆其孚見矣及武王配天之命而後成<lb/>
　也<lb/>
成王之孚下土之式永言孝思孝思維則媚兹一人應<lb/>
侯順徳永言孝思昭哉嗣服<lb/>
　侯維也服事也武王既成王業天下咸法則之其所<lb/>
　法者其孝也故人思所以媚之者維順其徳以應之<lb/>
　然則武王之孝能嗣其先王之事者豈不明哉<lb/>
昭兹來許繩其祖武於萬斯年受天之祜<lb/>
<pb n="24b"/>
　昭明也許所也繩約也武王昭其孝於來世使約其<lb/>
　祖武而行故能久荷天禄而不替也<lb/>
受天之祜四方來賀於萬斯年不遐有佐<lb/>
　四方皆來賀之不逺有佐之者乎<lb/>
　　　下武六章章四句<lb/>
文王有聲繼伐也<lb/>
　繼文者言繼其文徳繼伐者又兼言其武功也<lb/>
文王有聲遹駿有聲遹求厥寜遹觀厥成文王烝哉<lb/>
<pb n="25a"/>
　遹述也駿大也烝君也文王之所以有聲者能述大<lb/>
　其先人之聲耳凡求其所以安觀其所以成無非述<lb/>
　之者此文王之所以為君也<lb/>
文王受命有此武功既伐于崇作邑于豐文王烝哉築<lb/>
城伊淢作豐伊匹匪棘其欲遹追來孝王后烝哉<lb/>
　匹偶也來勤也方十里曰成成間有淢廣深八尺文<lb/>
　王城豐大小適與成偶非以急成其欲乃以述追其<lb/>
　先君之勤孝而已自其克崇作豐而王業成故以王<lb/>
<pb n="25b"/>
　后名之<lb/>
王公伊濯維豐之垣四方攸同王后維翰王后烝哉<lb/>
　文王君臣相與洗濯脩潔其政故天下莫敢侮此則<lb/>
　豐之垣也四方諸侯相率而歸周無有不順此則文<lb/>
　王之翰也<lb/>
豐水東注維禹之績四方攸同皇王維辟皇王烝哉<lb/>
　豐水入渭東注于河豐水之所以東注者禹之功也<lb/>
　四方之所以歸周者武王維君也皇大也武王之於<lb/>
<pb n="26a"/>
　文王則王業益大矣故稱皇王焉<lb/>
鎬京辟廱自西自東自南自北無思不服皇王烝哉<lb/>
　鎬京武王之所都在長安鎬水之上辟廱天子之學<lb/>
　也舉其大則自鎬京舉其小則自辟廱其外無不服<lb/>
　者<lb/>
考卜維王宅是鎬京維龜正之武王成之武王烝哉<lb/>
　考稽也<lb/>
豐水有芑武王豈不仕詒厥孫謀以燕翼子武王烝哉<lb/>
<pb n="26b"/>
　芑草也仕事也燕安也翼敬也水之於物無所事矣<lb/>
　然猶以其澤生芑而况於武王未嘗不事哉故遺其<lb/>
　子孫之謀以安後世之敬者此詩言文王者先曰文<lb/>
　王後曰王后其言武王者先曰皇王後曰武王蓋文<lb/>
　王老而稱王武王即位而稱王故也文武則其正號<lb/>
　矣<lb/>
　　　文王有聲八章章五句<lb/>
　詩集傳卷十五<lb/>
</p>
<p>
</p>
  </div>
</body>
</text>
</TEI>
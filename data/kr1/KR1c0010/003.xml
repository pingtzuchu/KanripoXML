<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷三</head>
    <p>
<pb n="1a"/>
欽定四庫全書<lb/>
　詩集傳卷三　　　　　　宋　蘇轍　撰<lb/>
鄘　　　　　　　　國風<lb/>
柏舟共姜自誓也<lb/>
　衛釐公之世子共伯餘立未逾年而死其妻守義父<lb/>
　母欲奪而嫁之故誓而不許<lb/>
汎彼柏舟在彼中河髧彼兩髦實維我儀之死矢靡它<lb/>
母也天只不諒人只<lb/>
<pb n="1b"/>
　中河舟之所當在也婦人之在夫家猶舟之在河也<lb/>
　髦者髮至眉子事父母之飾也儀匹也之至也矢誓<lb/>
　也天父也<lb/>
汎彼柏舟在彼河側髧彼兩髦實維我特之死矢靡慝<lb/>
母也天只不諒人只<lb/>
　特匹也慝邪也<lb/>
　　　柏舟二章章七句<lb/>
牆有茨衛人刺其上也<lb/>
<pb n="2a"/>
牆有茨不可埽也中冓之言不可道也所可道也言之<lb/>
醜也<lb/>
　茨蒺䔧也冓成也衛宣公卒惠公幼其庶兄頑烝於<lb/>
　宣姜衛人疾之而莫能去譬如蒺䔧之生於牆欲埽<lb/>
　去之恐其傷牆也<lb/>
牆有茨不可襄也中冓之言不可詳也所可詳也言之<lb/>
長也<lb/>
　襄除也<lb/>
<pb n="2b"/>
牆有茨不可束也中冓之言不可讀也所可讀也言之<lb/>
辱也<lb/>
　　　牆有茨三章章六句<lb/>
君子偕老刺衛夫人也<lb/>
君子偕老副笄六珈委委佗佗如山如河象服是宜子<lb/>
之不淑云如之何<lb/>
　副者后夫人之首飾編髮為之笄衡笄也珈笄飾也<lb/>
　象服者象物以為服蓋褕翟闕翟也書曰予欲觀古<lb/>
<pb n="3a"/>
　人之象能與君子偕老乃可以有副笄六珈委委佗<lb/>
　佗緩而有禮如山河之崇深乃可以有象服今宣姜<lb/>
　之不善將如是服何哉<lb/>
玼兮玼兮其之翟也鬒髮如雲不屑髢也玉之瑱也象<lb/>
之揥也揚且之晳也胡然而天也胡然而帝也<lb/>
　玼鮮盛貌也翟褕翟闕翟也鬒黑也屑潔也髢髲也<lb/>
　瑱塞耳也揥所以摘髮也揚眉上廣也晳白也以是<lb/>
　盛服尊女使如天帝然者非以女有徳可以配君子<lb/>
<pb n="3b"/>
　故耶嗟今無以受之也<lb/>
瑳兮瑳兮其之展也蒙彼縐絺是紲袢也子之清揚揚<lb/>
且之顔也展如之人兮邦之媛也<lb/>
　瑳鮮白貌也展衣夫人以禮見君及賔客之盛服也<lb/>
　絺之靡者為縐袢讀如絆暑服則加紲絆以自斂飭<lb/>
　清視清明也顔額角豐滿也展誠也媛美女也如是<lb/>
　人者可以為邦之媛矣而不為也<lb/>
　　　君子偕老三章一章七句一章九句一章八句<lb/>
<pb n="4a"/>
桑中刺奔也<lb/>
爰采唐矣沬之鄉矣云誰之思美孟姜矣期我乎桑中<lb/>
要我乎上宮送我乎淇之上矣<lb/>
　唐兔絲也託采唐以相誘也書曰明大命于沬邦蓋<lb/>
　紂都朝歌以北是也<lb/>
爰采麥矣沬之北矣云誰之思美孟弋矣期我乎桑中<lb/>
要我乎上宮送我乎淇之上矣爰采葑矣沬之東矣云<lb/>
誰之思美孟庸矣期我乎桑中要我乎上宮送我乎淇<lb/>
<pb n="4b"/>
之上矣<lb/>
　姜弋庸皆著姓也刺無禮則稱孟言雖長而忘禮也<lb/>
　美有禮則稱季曰有齊季女言雖幼而知好禮也<lb/>
　　　桑中三章章七句<lb/>
鶉之奔奔刺衛宣姜也<lb/>
鶉之奔奔鵲之疆疆人之無良我以為兄<lb/>
　奔奔疆疆皆有常匹相隨之貌言宣姜鶉鵲之不若<lb/>
　也兄則頑也<lb/>
<pb n="5a"/>
鵲之疆疆鶉之奔奔人之無良我以為君<lb/>
　君小君也<lb/>
　　　鶉之奔奔二章章四句<lb/>
定之方中美衛文公也<lb/>
定之方中作于楚宫揆之以日作于楚室樹之榛栗椅<lb/>
桐梓漆爰伐琴瑟<lb/>
　懿公為狄所滅戴公渡河東徙以廬于漕一年而卒<lb/>
　齊桓公城楚丘以封文公文公大布之衣大帛之冠<lb/>
<pb n="5b"/>
　始建城市而營宫室百姓恱之而作此詩定營室也<lb/>
　營室中則十月中也於時可以營宫室矣楚宫楚丘<lb/>
　宫也揆之以日揆日之出入以知東西也椅梓屬也<lb/>
　爰曰也種此六木於宫者曰後可以伐琴瑟也種木<lb/>
　者求用於十年之後其不求近功凡類此矣<lb/>
升彼虛矣以望楚矣望楚與堂景山與京降觀于桑卜<lb/>
云其吉終焉允臧<lb/>
　堂亦衛邑也景山大山也京髙丘也文公之將徙於<lb/>
<pb n="6a"/>
　楚丘也升虚而望其髙有陵阜可以屏蔽其國降觀<lb/>
　其下有桑土可以居民從而卜之而得吉卜其終皆<lb/>
　然信善可居也<lb/>
靈雨既零命彼倌人星言夙駕說于桑田匪直也人秉<lb/>
心塞淵騋牝三千<lb/>
　靈善也倌人主駕者也文公勤於民事雨既止見星<lb/>
　而駕以行舎於桑田矣是以民說而稱之曰不直哉<lb/>
　是人也其心充實而淵深則宜其有騋牝三千也言<lb/>
<pb n="6b"/>
　富强之業必深厚者為之非輕揚淺薄者之所能致<lb/>
　耳馬七尺曰騋春秋傳文公元年革車三十乘季年<lb/>
　乃三百乘而此言三千者蓋其可用者三百乘而其<lb/>
　牝牡則三千也世之學者曰衛武衛文鄭武秦襄之<lb/>
　風宣王之雅皆美之詩也然猶不免為變詩何也曰<lb/>
　王澤之薄也乆矣非是人之所能復也昔周之興也<lb/>
　積仁行義凡數百年其種之也深而蓄之也厚矣至<lb/>
　於文武風俗純備是以其詩發而為正詩自成康以<lb/>
<pb n="7a"/>
　來周室不競至幽厲而大壞其敗亦數百年其畜之<lb/>
　也亦厚矣是以其詩不復其舊而謂之變夫自其正<lb/>
　而至于變其敗之也甚難其間必有幽厲大亂之君<lb/>
　為之而後能自其變而復于正其反之也亦難亦必<lb/>
　有后稷公劉文武積累之勤而後能今夫五人者其<lb/>
　善之積未若其變之厚矣是以不免於變老者之所<lb/>
　以為老為其積衰也因其一日之安而以為壯也可<lb/>
　乎其所由來者逺矣<lb/>
<pb n="7b"/>
　　　定之方中三章章七句<lb/>
蝃蝀止奔也<lb/>
　毛詩之敘曰衛文公之詩也<lb/>
蝃蝀在東莫之敢指女子有行逺父母兄弟<lb/>
　蝃蝀虹也蝃蝀之雨㬥雨也不待隂陽和而雨矣猶<lb/>
　女子之不待父母媒妁而行者也是以國人莫不惡<lb/>
　之指之猶且不敢而况為之乎故告之曰女子生而<lb/>
　當行適人矣何患於不嫁而為是非禮也<lb/>
<pb n="8a"/>
朝隮于西崇朝其雨女子有行逺兄弟父母<lb/>
　隮升也崇終也朝有升氣于西終其朝而雨至矣何<lb/>
　苦不俟而為彼蝃蝀之㬥雨也譬之女子之生至於<lb/>
　成人則自當行矣何至汲汲於非禮也<lb/>
乃如之人也懷婚姻也大無信也不知命也<lb/>
　人苟知事之有命也則不為不義安而竢之矣<lb/>
　　　蝃蝀三章章四句<lb/>
相䑕刺無禮也<lb/>
<pb n="8b"/>
　毛詩之敘曰文公之詩也文公能正其羣臣故刺在<lb/>
　位而無禮者<lb/>
相鼠有皮人而無儀人而無儀不死何為<lb/>
　相視也視鼠之所以為鼠者豈以其無皮故邪亦有<lb/>
　皮而無禮耳人之所以為人者豈以其面亦以其禮<lb/>
　也苟無禮則亦鼠矣<lb/>
相鼠有齒人而無止人而無止不死何俟<lb/>
　止容止也<lb/>
<pb n="9a"/>
相鼠有體人而無禮人而無禮胡不遄死<lb/>
　　　相鼠三章章四句<lb/>
干旄美好善也<lb/>
　毛詩之敘曰衛文公之詩也<lb/>
孑孑干旄在浚之郊素絲紕之良馬四之彼姝者子何<lb/>
以畀之<lb/>
　凡旗皆注旄於干首古者招庶人以旃招士以旂招<lb/>
　大夫以旌干旄所以招之也素絲良馬所以贈之也<lb/>
<pb n="9b"/>
　紕縫也四數也既有以招之又有以贈之故人思有<lb/>
　以畀之也<lb/>
孑孑干旟在浚之都素絲組之良馬五之彼姝者子何<lb/>
以予之<lb/>
　鳥隼曰旟組縫組也<lb/>
孑孑干旌在浚之城素絲祝之良馬六之彼姝者子何<lb/>
以告之<lb/>
　注旄而不設旒□曰旌祝屬也<lb/>
<pb n="10a"/>
　　　干旄三章章六句<lb/>
載馳許穆夫人作也<lb/>
　列國之詩皆以世為先後非如十五國風無先後大<lb/>
　小之次固當以世為斷今載馳之一章曰言至于漕<lb/>
　戴公之詩也而列於文公之下王之兔爰桓王之詩<lb/>
　也而列於平王之上鄭之清人文公之詩也而列於<lb/>
　莊昭之間皆非孔氏之舊也蓋傳者失之矣<lb/>
載馳載驅歸唁衛侯驅馬悠悠言至于漕大夫跋涉我<lb/>
<pb n="10b"/>
心則憂<lb/>
　衛侯許穆夫人之兄戴公也大夫許大夫之弔衛者<lb/>
　也草行曰跋水行曰涉夫人將歸親唁其兄雖大夫<lb/>
　之往而不足以解憂也<lb/>
既不我嘉不能旋反視爾不臧我思不逺<lb/>
　禮國君夫人父母在則歸寧父母沒則使大夫歸寧<lb/>
　於兄弟而夫人不行故許穆夫人思歸唁其兄而許<lb/>
　人以禮不許夫人以為禮施於無故而欲歸寧者耳<lb/>
<pb n="11a"/>
　今衞國亡矣棄其社稷宗廟而廬於漕思歸唁之而<lb/>
　猶以此不許故曰不能旋反言其執一而不知變也<lb/>
　夫將欲止之必有己之之道今無以己之而欲其止<lb/>
　是以其心不肯忘逺衛也然要之夫人終亦不行則<lb/>
　知禮之不可越故也蓋為此詩以致其忠愛而已<lb/>
既不我嘉不能旋濟視爾不臧我思不閟<lb/>
　閟閉也<lb/>
陟彼阿丘言采其蝱女子善懷亦各有行許人尤之衆<lb/>
<pb n="11b"/>
穉且狂<lb/>
　偏髙曰阿丘蝱貝母也行道也阿丘之物為不少矣<lb/>
　獨采其蝱而已然人無有尤之者以人各有所取也<lb/>
　今我之懷衛亦各有道矣要以不為不善則已而獨<lb/>
　以是禮不許我何哉故曰其尤我者皆衆不更事之<lb/>
　人也不然則狂者耳<lb/>
我行其野芃芃其麥控于大邦誰因誰極大夫君子無<lb/>
我有尤百爾所思不如我所之<lb/>
<pb n="12a"/>
　極至也夫人思歸行衛之野而觀其麥之有無問其<lb/>
　控告于大國誰因者誰至者許人雖尤之而其心不<lb/>
　已故告其君子曰無我有尤雖竭爾思慮以為我謀<lb/>
　衛不如使我一往親見之也<lb/>
　　　載馳五章一章六句二章章四句一章六句二<lb/>
　　　章八句<lb/>
　　　或言四章一章三章章六句二章四章章八句<lb/>
　　　以春秋傳叔孫豹賦載馳之四章義取控于大<lb/>
<pb n="12b"/>
　　　邦非今之四章故也<lb/>
衛淇奥　　　　　　　國風<lb/>
淇奥美武公之徳也<lb/>
瞻彼淇奥綠竹猗猗有匪君子如切如磋如琢如磨瑟<lb/>
兮僴兮赫兮咺兮有匪君子終不可諼兮<lb/>
　奥隈也猗猗盛也匪斐通有文之貌也瑟矜莊也僴<lb/>
　寛大也赫明也咺著也諼忘也淇之澤深矣然不可<lb/>
　得而見所可見者其隈之綠竹也今淇上多竹君子<lb/>
<pb n="13a"/>
　平居所以自修者亦至矣如切如磋如琢如磨日夜<lb/>
　去惡遷善以求全其性然亦不可得而見也徒見其<lb/>
　見於外者瑟然僴然赫然喧然人之見之者皆不忍<lb/>
　忘也是以知其積諸内者厚也子貢問於孔子曰貧<lb/>
　而無諂富而無驕何如子曰可也未若貧而樂富而<lb/>
　好禮者也子貢曰詩云如切如磋如琢如磨其斯之<lb/>
　謂歟子曰賜也始可與言詩已矣告諸往而知來者<lb/>
　孔子告之以貧而樂富而好禮而子貢知其自切磋<lb/>
<pb n="13b"/>
　琢磨得之此所謂告諸往而知來者如衛武公所謂<lb/>
　富而好禮者歟記曰富潤屋徳潤身心廣體胖故君<lb/>
　子必誠其意詩云瞻彼淇奥綠竹猗猗<lb/>
瞻彼淇奥綠竹青青有匪君子充耳琇瑩㑹弁如星瑟<lb/>
兮僴兮赫兮咺兮有匪君子終不可諼兮<lb/>
　充耳瑱也琇瑩美石也弁皮弁也㑹弁之縫中也蓋<lb/>
　飾之以玉<lb/>
瞻彼淇奥綠竹如簀有匪君子如金如錫如圭如璧寛<lb/>
<pb n="14a"/>
兮綽兮猗重較兮善戲謔兮不為虐兮<lb/>
　簀積也金錫圭璧言其既成也綽緩也較兩輢上出<lb/>
　軾者重較卿士之車也<lb/>
　　　淇奥三章章九句<lb/>
考槃刺莊公也<lb/>
考槃在澗碩人之寛獨寐寤言永矢弗諼考槃在阿碩<lb/>
人之薖獨寐寤歌永矢弗過考槃在陸碩人之軸獨寐<lb/>
寤宿永矢弗告<lb/>
<pb n="14b"/>
　考成也槃樂也澗也阿也陸也皆非人之所樂也今<lb/>
　而成樂於是必有甚惡而不得已也寛也薖也軸也<lb/>
　皆磐桓不行從容自廣之謂也弗諼既往之戒不可<lb/>
　忘也弗過不可復往也弗告不可復諫也皆自誓以<lb/>
　不仕之辭也<lb/>
　　　考槃三章章四句<lb/>
碩人閔莊姜也<lb/>
碩人其頎衣錦褧衣齊侯之子衛侯之妻東宫之妹邢<lb/>
<pb n="15a"/>
侯之姨譚公維私<lb/>
　此章言莊姜親戚之盛也頎長貌也國君夫人嫁以<lb/>
　翟衣衣錦者在塗之服也褧襌也衣錦而尚之以褧<lb/>
　惡其文之太著也莊姜齊世子得臣之妹也邢周公<lb/>
　之後也譚近齊後為齊桓公所滅妻之姊妹曰姨姊<lb/>
　妹之夫曰私<lb/>
手如柔荑膚如凝脂領如蝤蠐齒如瓠犀螓首蛾眉巧<lb/>
笑倩兮美目盼兮<lb/>
<pb n="15b"/>
　此章言其容貌之好也蝤蠐蝎也犀瓠瓣也螓蜻蜻<lb/>
　也顙廣而方倩口輔好也盼白黒明也<lb/>
碩人敖敖說于農郊四牡有驕朱幩鑣鑣翟茀以朝大<lb/>
夫夙退無使君勞<lb/>
　此章言其車服之美也敖敖長貌也幩馬纏鑣扇汙<lb/>
　也人君以朱鑣鑣盛貌也茀車之後障也以翟羽為<lb/>
　之禮君聽朝於路寢夫人聽内事於正寢大夫退然<lb/>
　後罷夫人始至故為之夙退也<lb/>
<pb n="16a"/>
河水洋洋北流活活施罛濊濊鱣鮪發發葭菼揭揭庶<lb/>
姜孽孽庶士有朅<lb/>
　此章言齊之强也河在齊之西北罛魚罟也菼薍也<lb/>
　庶姜同姓也庶士異姓也孽孽衆也朅壯貌也是詩<lb/>
　言有如此人者而君不答則君可責而夫人可閔也<lb/>
　　　碩人四章章七句<lb/>
氓刺時也<lb/>
氓之蚩蚩抱布貿絲匪來貿絲來即我謀送子涉淇至<lb/>
<pb n="16b"/>
于頓丘匪我愆期子無良媒將子無怒秋以為期<lb/>
　此詩前二章皆男女相從之辭後四章皆女見棄而<lb/>
　自悔之辭布幣也貿買也託買絲而就之謀為淫亂<lb/>
　也頓丘一成之丘也<lb/>
乘彼垝垣以望復關不見復關泣涕漣漣既見復關載<lb/>
笑載言爾卜爾筮體無咎言以爾車來以我賄遷<lb/>
　垝毁也復關氓之所在也體卦兆之體也<lb/>
桑之未落其葉沃若吁嗟鳩兮無食桑葚吁嗟女兮無<lb/>
<pb n="17a"/>
與士躭士之躭兮猶可說也女之躭兮不可說也桑之<lb/>
落矣其黄而隕自我徂爾三歲食貧淇水湯湯漸車帷<lb/>
裳女也不爽士貳其行士也罔極二三其徳<lb/>
　桑之未落也其葉沃沃然為若可依者也鳩食其葚<lb/>
　葚美而不能去則將依焉不知其將黄而隕男子之<lb/>
　始相得也意厚而財豐一若可乆者婦人喜而從之<lb/>
　不知其三歲食貧而至於相棄也帷裳童容也婦人<lb/>
　之車所以障者漸車帷裳言其不顧艱難而從之也<lb/>
<pb n="17b"/>
三歲為婦靡室勞矣夙興夜寐靡有朝矣言既遂矣至<lb/>
于㬥矣兄弟不知咥其笑矣靜言思之躬自悼矣<lb/>
　靡室勞矣言不以室家之勞為勞也言既遂矣至于<lb/>
　㬥矣言婚姻既成而遇之以㬥也<lb/>
及爾偕老老使我怨淇則有岸隰則有泮總角之宴言<lb/>
笑晏晏信誓旦旦不思其反反是不思亦已焉哉<lb/>
　始也將與汝偕老今老而反使我怨淇猶有岸隰猶<lb/>
　有畔何女心之不可知也反復也不思復其舊言也<lb/>
<pb n="18a"/>
　　　氓六章章十句<lb/>
竹竿衛女思歸也<lb/>
　此詩敘與泉水敘同皆父母終不得歸寧者也毛氏<lb/>
　不知泉源淇水檜楫松舟之喻以為此夫婦不相能<lb/>
　之辭故敘此詩為適異國而不見答思而能以禮者<lb/>
　失之矣<lb/>
籊籊竹竿以釣于淇豈不爾思逺莫致之<lb/>
　籊籊長而殺也籊籊之竿而不可以釣于淇猶言誰<lb/>
<pb n="18b"/>
　謂河廣一葦杭之言其近爾淇近則衛近矣非不欲<lb/>
　歸也不可得歸也蓋亦父母終而不得歸寧者也<lb/>
泉源在左淇水在右女子有行逺兄弟父母<lb/>
　思歸而不可得則以自解曰女子生而有逺父母兄<lb/>
　弟之道矣譬如泉源淇水之不得相入也<lb/>
淇水在右泉源在左巧笑之瑳佩玉之儺<lb/>
　瑳巧笑貌也儺行有度也知女子之為必逺父母兄<lb/>
　弟也則自修飭以順事君子俾無尤焉以慰父母兄<lb/>
<pb n="19a"/>
　弟而已<lb/>
淇水滺滺檜楫松舟駕言出遊以寫我憂<lb/>
　柏葉松身曰檜二木之相為舟楫也不自從其類而<lb/>
　從非其類物則固有然者何獨女子也所以深自解<lb/>
　也<lb/>
　　　竹竿四章章四句<lb/>
芄蘭刺惠公也<lb/>
芄蘭之支童子佩觿雖則佩觿能不我知容兮遂兮垂<lb/>
<pb n="19b"/>
帶悸兮<lb/>
　芄蘭雚也雖有支然不得所依則蔓延於地而不能<lb/>
　起童子雖佩觿然不能如我之多知也觿所以解結<lb/>
　成人之佩也人君治成人之事故雖童子而佩觿容<lb/>
　容刀也遂璲通佩玉也帶紳也悸悸有節度之貌也<lb/>
　言徳不足以稱其服也<lb/>
芄蘭之葉童子佩韘雖則佩韘能不我甲容兮遂兮垂<lb/>
帶悸兮<lb/>
<pb n="20a"/>
　韘玦也能射御則佩玦甲狎也<lb/>
　　　芄蘭二章章六句<lb/>
河廣宋襄公母作也<lb/>
　宋桓公之夫人衛文公之妹也生襄公而出思之而<lb/>
　義不得往故作此詩以自解<lb/>
誰謂河廣一葦杭之誰謂宋逺跂予望之<lb/>
　杭渡也河廣矣宋逺矣以為一葦可度而跂可見所<lb/>
　以緩說其思宋之心也蓋曰雖在衛猶在宋耳<lb/>
<pb n="20b"/>
誰謂河廣曽不容刀誰謂宋逺曽不崇朝<lb/>
　刀小舟也崇朝行崇朝也<lb/>
　　　河廣二章章四句<lb/>
伯兮刺時也<lb/>
伯兮朅兮邦之桀兮伯也執殳為王前驅<lb/>
　君子上從王事不得休息婦人思之而作是詩伯其<lb/>
　字也朅武貌也殳長丈二而無刃<lb/>
自伯之東首如飛蓬豈無膏沐誰適為容<lb/>
<pb n="21a"/>
　婦人夫不在無容飾<lb/>
其雨其雨杲杲出日願言思伯甘心首疾<lb/>
　君子當至而不至猶欲雨而得日也思之而不得見<lb/>
　是以甘心於首疾<lb/>
焉得諼草言樹之背願言思伯使我心痗<lb/>
　諼草令人忘憂背北堂也痗病也<lb/>
　　　伯兮四章章四句<lb/>
有狐刺時也<lb/>
<pb n="21b"/>
有狐綏綏在彼淇梁心之憂矣之子無裳<lb/>
　綏綏匹行貌衛之男女失時喪其配偶婦人自傷不<lb/>
　若狐也<lb/>
有狐綏綏在彼淇厲心之憂矣之子無帶<lb/>
　厲深也<lb/>
有狐綏綏在彼淇側心之憂矣之子無服<lb/>
　　　有狐三章章四句<lb/>
木瓜美齊桓公也<lb/>
<pb n="22a"/>
投我以木瓜報之以瓊琚匪報也永以為好也<lb/>
　桓公城楚丘以封衛遺之車馬器服衛以復安衛人<lb/>
　徳之故曰雖投我以木瓜我將報之以瓊琚瓊琚之<lb/>
　於木瓜重矣然猶不敢以為報也永以與之為歡好<lb/>
　而已<lb/>
投我以木桃報之以瓊瑤匪報也永以為好也投我以<lb/>
木李報之以瓊玖匪報也永以為好也<lb/>
　　　木瓜三章章四句<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十二</head>
    <p>
<pb n="1a"/>
欽定四庫全書<lb/>
　詩集傳卷十二　　　　　　宋　蘇轍　撰<lb/>
北山之什　　　　　　小雅<lb/>
北山大夫刺幽王也<lb/>
陟彼北山言采其杞偕偕士子朝夕從事王事靡盬憂<lb/>
我父母<lb/>
　此説與杕杜同偕偕强壯貌<lb/>
溥天之下莫非王土率土之濵莫非王臣大夫不均我<lb/>
<pb n="1b"/>
從事獨賢<lb/>
　賢過人也<lb/>
四牡彭彭王事傍傍嘉我未老鮮我方將旅力方剛經<lb/>
營四方<lb/>
　嘉鮮皆善也將壯也<lb/>
或燕燕居息或盡瘁事國或息偃在牀或不已于行或<lb/>
不知呌號或慘慘劬勞或棲遲偃仰或王事鞅掌<lb/>
　鞅掌失容也<lb/>
<pb n="2a"/>
或湛樂飲酒或慘慘畏咎或出入風議或靡事不為<lb/>
　　　北山六章三章章六句三章章四句<lb/>
無將大車大夫悔將小人也<lb/>
無將大車祗自塵兮無思百憂祗自疷兮<lb/>
　大車牛車也疷病也將大車則塵汙之思百憂則病<lb/>
　及之譬如任小人者患及其身亦不可逃也<lb/>
無將大車維塵㝠㝠無思百憂不出于熲<lb/>
　熲光也<lb/>
<pb n="2b"/>
無將大車維塵雝兮無思百憂祗自重兮<lb/>
　雝蔽也重累也<lb/>
　　　無將大車三章章四句<lb/>
小明大夫悔仕于亂世也<lb/>
明明上天照臨下土我征徂西至于艽野二月初吉載<lb/>
離寒暑心之憂矣其毒大苦念彼共人涕零如雨豈不<lb/>
懐歸畏此罪罟<lb/>
　大夫行役久勞而不息故稱天之無不照臨言臣下<lb/>
<pb n="3a"/>
　無賢勞而不察者也艽地名也初吉朔日也行始于<lb/>
　二月而載離寒暑則冬矣是以思有共徳之人而事<lb/>
　之<lb/>
昔我往矣日月方除曷云其還嵗聿云莫念我獨兮我<lb/>
事孔庶心之憂矣憚我不暇念彼共人睠睠懐顧豈不<lb/>
懐歸畏此譴怒<lb/>
　除除陳生新也憚勞也<lb/>
昔我往矣日月方奥曷云其還政事愈蹙嵗聿云莫采<lb/>
<pb n="3b"/>
蕭穫菽心之憂矣自貽伊戚念彼共人興言出宿豈不<lb/>
懐歸畏此反覆<lb/>
　奥煖也出宿不安寢也<lb/>
嗟爾君子無恒安處靖共爾位正直是與神之聽之式<lb/>
穀以女<lb/>
　穀善也有久勞于外則必有久安于内者矣故告之<lb/>
　使無以安處為常靖共其位而與正直庶乎神之聽<lb/>
　之而以女為善也<lb/>
<pb n="4a"/>
嗟爾君子無恒安息靖共爾位好是正直神之聽之介<lb/>
爾景福<lb/>
　　　小明五章三章十二句二章六句<lb/>
鼓鐘刺幽王也<lb/>
鼓鐘將將淮水湯湯憂心且傷淑人君子懐允不忘<lb/>
　幽王作樂於淮上而人疾之故思古之君子焉<lb/>
鼓鐘喈喈淮水湝湝憂心且悲淑人君子其徳不回鼓<lb/>
鐘伐鼛淮有三洲憂心且妯淑人君子其徳不猶<lb/>
<pb n="4b"/>
　始言湯湯水盛也中言湝湝水流也終言三洲水落<lb/>
　而洲見也言幽王之久於淮上也鼛大鼓也妯動也<lb/>
　不猶不若也不若幽王也<lb/>
鼓鐘欽欽鼓瑟鼔琴笙磬同音以雅以南以籥不僭<lb/>
　欽欽鐘聲也將作樂則鼓鐘所謂金奏也琴瑟在堂<lb/>
　笙磐在下同音言其和也雅二雅也南二南也幽王<lb/>
　之世風有二南而已故播此二詩於籥言幽王之不<lb/>
　徳豈其樂非古歟樂則是矣而人則非也<lb/>
<pb n="5a"/>
　　　鼓鐘四章章五句<lb/>
楚茨刺幽王也<lb/>
楚楚者茨言抽其棘自昔何為我蓺黍稷我黍與與我<lb/>
稷翼翼我倉既盈我庾維億以為酒食以享以祀以妥<lb/>
以侑以介景福<lb/>
　抽除也與與翼翼蕃也露積曰庾十萬曰億妥安也<lb/>
　侑勸也介助也楚茨傷今而思古之詩也故稱古之<lb/>
　人去其茨棘以蓺黍稷以實倉廪以為酒食以享先<lb/>
<pb n="5b"/>
　祖于其享也主人拜尸而安之祝勸尸而食之所以<lb/>
　事之無不至者故于餘章詳言之凡詳言之者皆思<lb/>
　而不得見之辭也<lb/>
濟濟蹌蹌潔爾牛羊以往蒸嘗或剝或亨或肆或將祝<lb/>
祭于祊祀事孔明先祖是皇神保是饗孝孫有慶報以<lb/>
介福萬夀無疆<lb/>
　濟濟蹌蹌言有容也剝解之也亨飪之也肆陳其骨<lb/>
　體於俎也將奉持而進之也祊門内也孝子不知神<lb/>
<pb n="6a"/>
　之所在故使祝博求之門内其待賔客之處也於是<lb/>
　先祖大而安饗之報之以介福皇大也保安也介大<lb/>
　也<lb/>
埶爨踖踖為俎孔碩或燔或灸君婦莫莫為豆孔庶為<lb/>
賔為客獻醻交錯禮儀卒度笑語卒獲神保是格報以<lb/>
介福萬夀攸酢<lb/>
　爨饔爨廪爨也踖踖言有容也俎從獻之俎也燔燒<lb/>
　肉炙炙肝君婦王后也莫莫清靜而敬至也豆肉羞<lb/>
<pb n="6b"/>
　庶羞也庶多也多為之者以為非特以享也將以祭<lb/>
　終而燕尸賔焉故及其燕也獻醻交錯而無不徧行<lb/>
　禮至卒而無非度笑語至卒而無不得言和而不亂<lb/>
　也古者於旅也語酢報也<lb/>
我孔熯矣式禮莫愆工祝致告徂賚孝孫苾芬孝祀神<lb/>
嗜飲食卜爾百福如幾如式既齊既稷既匡既敕永錫<lb/>
爾極時萬時億<lb/>
　熯竭也禮行既久筋力竭矣而式禮莫愆敬之至也<lb/>
<pb n="7a"/>
　善其事曰工苾苾芬芬香也卜予也幾期也春秋傳<lb/>
　曰易幾而哭式法也齊整也稷疾也匡正也敕戒也<lb/>
　極中也于是祭將畢祝致神意以嘏主人曰爾飲食<lb/>
　芳潔故報爾以福禄使其來如幾其多如法爾禮容<lb/>
　莊敬故報爾以中和應萬物而不匱言各隨其事而<lb/>
　報之以其類也<lb/>
禮儀既備鐘鼓既戒孝孫徂位工祝致告神具醉止皇<lb/>
尸載起鼓鐘送尸神保聿歸諸宰君婦廢徹不遲諸父<lb/>
<pb n="7b"/>
兄弟備言燕私<lb/>
　於是禮備作鐘鼓以戒在位主人就位於堂下西面<lb/>
　祝致主人之意告尸以利成尸遂起奏肆夏以送之<lb/>
　諸宰徹饌后徹豆籩既畢歸賔客之俎而燕同姓所<lb/>
　以尊賔客而親兄弟也<lb/>
樂具入奏以綏後祿爾殽既將莫怨具慶既醉既飽小<lb/>
大稽首神嗜飲食使君夀考孔恵孔時維其盡之子子<lb/>
孫孫勿替引之<lb/>
<pb n="8a"/>
　後禄祭之餘福也將行也恵順也替廢也引長也祭<lb/>
　畢而燕于寢則祭樂皆入以安其餘福殽羞既行兄<lb/>
　弟無有怨者皆慶于君曰神乃歆嗜飲食將使君夀<lb/>
　考既順且時兼盡而有之矣子孫尚能勿替而長行<lb/>
　之<lb/>
　　　楚茨六章章十二句<lb/>
信南山刺幽王也<lb/>
信彼南山維禹甸之畇畇原隰曽孫田之我疆我理南<lb/>
<pb n="8b"/>
東其𤱔<lb/>
　甸治也畇畇墾闢貌也曽孫成王也疆畫經界也理<lb/>
　分土宜也禹治洪水而成王墾闢汗莱至幽王之世<lb/>
　其迹皆在而王弗治故君子思古焉<lb/>
上天同雲雨雪雰雰益之以霡霂既優既渥既霑既足<lb/>
生我百穀<lb/>
　霡霂小雨也言仁人在上則冬有積雪春而繼之以<lb/>
　雨故百穀無不遂也<lb/>
<pb n="9a"/>
疆埸翼翼黍稷彧彧曽孫之穯以為酒食畀我尸賔夀<lb/>
考萬年<lb/>
　埸畔也翼翼脩治也彧彧盛茂也斂税曰穡畀予也<lb/>
中田有廬疆埸有瓜是剝是菹獻之皇祖曽孫夀考受<lb/>
天之祜<lb/>
　田中為廬以便田事疆埸種瓜以盡地利瓜成剝削<lb/>
　淹漬為菹而獻之所以盡四時之異物也<lb/>
祭以清酒從以騂牡享于祖考執其鸞刀以啟其毛取<lb/>
<pb n="9b"/>
其血膋<lb/>
　清𤣥酒也酒鬱鬯五齊三酒也牲用騂牡周尚赤也<lb/>
　祭禮以鬱鬯降神然後迎牲而獻之以告肥也鸞刀<lb/>
　刀之有鸞者也毛以告純也血以告殺也取膟膋燔<lb/>
　燎以報陽也<lb/>
是烝是享苾苾芬芬祀事孔明先祖是皇報以介福萬<lb/>
夀無疆<lb/>
　烝進也<lb/>
<pb n="10a"/>
　　　信南山六章章六句<lb/>
甫田刺幽王也<lb/>
倬彼甫田嵗取十千我取其陳食我農人自古有年今<lb/>
適南畆或耘或耔黍稷薿薿攸介攸止烝我髦士<lb/>
　倬明也甫大也嵗取十千井田一成之數也九夫為<lb/>
　井井税一夫為田百畆井十為通通税十夫為田千<lb/>
　畆通十為成成方千里其税百夫為田萬畆此所謂<lb/>
　十千也耘除草也耔雝本也薿薿盛也介助也烝進<lb/>
<pb n="10b"/>
　也髦俊也一成之田而嵗取萬畆以為國用又將取<lb/>
　其陳積以時發斂以助農夫之乏困此自古有年之<lb/>
　法不可廢者也是以親適南畆而視其耘耔助其勤<lb/>
　力止其怠惰進其髦俊庶幾有年以遵古之成法所<lb/>
　謂進其髦俊者如漢寵力田之類歟<lb/>
以我齊明與我犧羊以社以方我田既臧農夫之慶琴<lb/>
瑟擊鼓以御田祖以祈甘雨以介我黍稷以穀我士女<lb/>
　齊六穀也明潔也犧純色也秋成而祭社及四才報<lb/>
<pb n="11a"/>
　其功也周官仲秋獮田以祀方慶賜也農夫之慶既<lb/>
　蜡而息農夫也御迎也田祖先嗇也孟春既郊而始<lb/>
　耕則祭之所以祈甘雨也周官祈年于田祖吹豳雅<lb/>
　擊土鼓穀養也<lb/>
曽孫來止以其婦子饁彼南畆田畯至喜攘其左右甞<lb/>
其㫖否禾易長畆終善且有曽孫不怒農夫克敏<lb/>
　攘取也禾易禾生樂易也長畆竟畆也敏疾也成王<lb/>
　之勞農也農夫以其婦子饋于南畆於是田畯至而<lb/>
<pb n="11b"/>
　喜之取其左右之饋而甞之以知其㫖否民知成王<lb/>
　之勸于農事則盡力于禾其生竟畆如一庶幾終善<lb/>
　且有于是成王無所譴者曰農夫敏矣<lb/>
曽孫之稼如茨如梁曽孫之庾如坻如京乃求千斯倉<lb/>
乃求萬斯箱黍稷稻粱農夫之慶報以介福萬夀無疆<lb/>
　茨言其多也梁言其積也古之税法近者納楤逺者<lb/>
　納粟禾稼既積乃求千倉以處之萬車以載之黍稷<lb/>
　稻粱言無所不有也<lb/>
<pb n="12a"/>
　　　甫田四章章十句<lb/>
大田刺幽王也<lb/>
大田多稼既種既戒既備乃事以我覃耜俶載南畆播<lb/>
厥百穀既庭且碩曽孫是若<lb/>
　稼種也覃利也俶始也載事也庭直也若順也田大<lb/>
　而種多故於今嵗之冬具來嵗之種戒來嵗之事凡<lb/>
　既備矣然後事之取其利耜而始有事於南畆既耕<lb/>
　而播之其耕之也勤而種之也時故其生者皆直而<lb/>
<pb n="12b"/>
　大以順成王之所欲<lb/>
既方既皁既堅既好不稂不莠去其螟螣及其蟊賊無<lb/>
害我田穉田祖有神秉畀炎火<lb/>
　方孚而始房也皁實而未成也既堅則成矣既好則<lb/>
　美矣稂童粱也莠似苖者也食心曰螟食葉曰螣食<lb/>
　根曰蟊食節曰賊穉幼苖也仁人在上則䖝蝗不作<lb/>
　民以為田祖投之火耳<lb/>
有渰萋萋興雨祁祁雨我公田遂及我私彼有不穫穉<lb/>
<pb n="13a"/>
此有不斂穧彼有遺秉此有滯穂伊寡婦之利<lb/>
　渰雲興貌也萋雲行貌也祁祁徐也時雨既降斯民<lb/>
　急其上先憂公田而後其私及其成也田有餘穀力<lb/>
　不能盡故以有餘為鰥寡之利穧鋪而未束者也秉<lb/>
　把也<lb/>
曽孫來止以其婦子饁彼南畆田畯至喜來方禋祀以<lb/>
其騂黑與其黍稷以享以祀以介景福<lb/>
　成王之來視其穫也則遂禋祀四方以報其成功騂<lb/>
<pb n="13b"/>
　黑南北之牲也盖略言之耳<lb/>
　　　大田四章二章章八句二章章九句<lb/>
瞻彼洛矣刺幽王也<lb/>
瞻彼洛矣維水泱泱君子至止福禄如茨韎韐有奭以<lb/>
作六師<lb/>
　洛漆沮也泱泱深廣也茨蒺梨也韎韐士之韠也盖<lb/>
　染之以茅蒐奭赤貌也洛之水泱泱其無窮使洛愛<lb/>
　其水無所澤萬物於洛無加也而物失其利洛維不<lb/>
<pb n="14a"/>
　愛其水故無損於洛而物蒙其益王者之有爵命猶<lb/>
　洛之有水也古之王者以其無窮恵天下之諸侯以<lb/>
　結其驩心故諸侯之除喪而未命也服其士服以朝<lb/>
　於王王遂命之使將六師焉傷今幽王愛其無窮以<lb/>
　失天下之諸侯也<lb/>
瞻彼洛矣維水泱泱君子至止鞞琫有珌君子萬年保<lb/>
其家室<lb/>
　鞞容刀也琫上飾珌下飾也此其所以錫諸侯也諸<lb/>
<pb n="14b"/>
　侯有王者之命乃能安其室家<lb/>
瞻彼洛矣維水泱泱君子至止福禄既同君子萬年保<lb/>
其家邦<lb/>
　福禄既同言與諸侯共之也<lb/>
　　　瞻彼洛矣三章章六句<lb/>
裳裳者華刺幽王也<lb/>
　毛詩之叙曰右之仕者世禄小人在位則讒諂並進<lb/>
　弃賢者之類絶功臣之世原其所以為是説者不過<lb/>
<pb n="15a"/>
　以詩之乘其四駱為守其先人之禄位是以似之為<lb/>
　嗣其先祖其説盖勞苦而不明如此至於小人讒諂<lb/>
　則是詩之所無有是以知其為曲説而不可信也<lb/>
裳裳者華其葉湑兮我覯之子我心寫兮我心寫兮是<lb/>
以有譽處兮<lb/>
　裳裳猶堂堂也湑盛貌也君子内脩其身充滿而發<lb/>
　於外人望見其容貌而知其君矣譬如堂堂之華而<lb/>
　附之以湑然之葉無有不善者也今幽王積其不義<lb/>
<pb n="15b"/>
　其發於外者儳然小人爾是以君子思見賢君以寫<lb/>
　其憂然後樂處其朝也<lb/>
裳裳者華芸其黄矣我覯之子維其有章矣維其有章<lb/>
矣是以有慶矣<lb/>
　黄色之正也芸黄之盛也有章有文也君子之有文<lb/>
　粲然如華之盛也<lb/>
裳裳者華或黄或白我覯之子乗其四駱乗其四駱六<lb/>
轡沃若<lb/>
<pb n="16a"/>
　華之不黄也則亦白而已君子之不處也則亦行而<lb/>
　已處亦君子也行亦君子也故曰乗其四駱六轡沃<lb/>
　若言亦不失盛也傷今幽王之不善無所往而非不<lb/>
　義也<lb/>
左之左之君子宜之右之右之君子有之維其有之是<lb/>
以似之<lb/>
　君子左而宜其左右而有其右有者有諸中也中誠<lb/>
　有之則其發於容貌者睟然其似之矣<lb/>
<pb n="16b"/>
　　　裳裳者華四章章六句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳卷十二<lb/>
</p>
<p>
</p>
  </div>
</body>
</text>
</TEI>
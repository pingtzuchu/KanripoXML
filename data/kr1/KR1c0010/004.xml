<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷四</head>
    <p>
<pb n="1a"/>
欽定四庫全書<lb/>
　詩集傳卷四　　　　　　　宋　蘇轍　撰<lb/>
王黍離　　　　　　　國風<lb/>
　成王在豐欲宅洛邑使周公營之既成祀其先王而<lb/>
　遷居西都以為宗周近於西戎周衰子孫不能及逺<lb/>
　而文王之徳未棄於天下其勢必有遷者洛陽逺於<lb/>
　戎狄而其旁國無當興者唯是可以復立故城以待<lb/>
　之而時以㑹東諸侯焉其後十一世幽王失道申侯<lb/>
<pb n="1b"/>
　與犬戎攻而滅之晉文侯鄭武公立其太子宜臼是<lb/>
　為平王遂徙居東都其地在禹貢豫州太華外方之<lb/>
　間北得河陽漸冀州之南自平王東遷而變風遂作<lb/>
　其風及其境内而不能被天下與諸侯比然其王號<lb/>
　未替故不曰周黍離而曰王黍離云<lb/>
黍離閔宗周也<lb/>
　宗周鎬京也<lb/>
彼黍離離彼稷之苖行邁靡靡中心搖搖知我者謂我<lb/>
<pb n="2a"/>
心憂不知我者謂我何求悠悠蒼天此何人哉<lb/>
　平王東遷而宗周為墟宗廟宫室盡為禾黍過者閔<lb/>
　之彷徨不忍去而作是詩靡靡猶遲遲也<lb/>
彼黍離離彼稷之穗行邁靡靡中心如醉知我者謂我<lb/>
心憂不知我者謂我何求悠悠蒼天此何人哉<lb/>
彼黍離離彼稷之實行邁靡靡中心如噎知我者謂我<lb/>
心憂不知我者謂我何求悠悠蒼天此何人哉<lb/>
　行者見黍稷之苖而及其穗且實蓋行役之乆也<lb/>
<pb n="2b"/>
　　　黍離三章章十句<lb/>
君子于役刺平王也<lb/>
君子于役不知其期曷至哉雞棲于塒日之夕矣羊牛<lb/>
下來君子于役如之何勿思<lb/>
　鑿牆以棲雞曰塒君子行役而無至期曽雞與牛羊<lb/>
　之不若柰何勿思哉<lb/>
君子于役不日不月曷其有佸雞棲于桀日之夕矣羊<lb/>
牛下括君子于役苟無饑渴<lb/>
<pb n="3a"/>
　佸㑹也雞棲于杙曰桀括至也<lb/>
　　　君子于役二章章八句<lb/>
君子陽陽閔周也<lb/>
君子陽陽左執簧右招我由房其樂只且<lb/>
　陽陽自得也簧笙也人君有房中之樂此賤事耳然<lb/>
　君子居之又且相招而樂之則以賤為樂矣君子以<lb/>
　賤為樂則其貴者不可居也雖有貴位而君子不居<lb/>
　則周不可輔矣此所以為閔周矣<lb/>
<pb n="3b"/>
君子陶陶左執翿右招我由敖其樂只且<lb/>
　陶陶和樂也翿纛也舞者之所翳也敖舞者之位也<lb/>
　　　君子陽陽二章章四句<lb/>
揚之水刺平王也<lb/>
揚之水不流束薪彼其之子不與我戌申懷哉懷哉曷<lb/>
月予還歸哉<lb/>
　揚之水非自流之水也水不能自流而或揚之雖束<lb/>
　薪之易流有不流矣水之能自流者物斯從之安在<lb/>
<pb n="4a"/>
　其揚之哉周之盛也諸侯聽役於王室無敢違命及<lb/>
　其衰也雖令而不至平王未能使諸侯宗周而强使<lb/>
　戌申焉宜諸侯之不從也其曰彼其之子不與我戌<lb/>
　申周之戌者怨諸侯之不戌之辭也懷哉懷哉曷月<lb/>
　予還歸哉乆戌而不得代之辭也申平王之母家在<lb/>
　陳鄭之南而近楚是以戌之<lb/>
揚之水不流束楚彼其之子不與我戌甫懷哉懷哉曷<lb/>
月予還歸哉揚之水不流束蒲彼其之子不與我戌許<lb/>
<pb n="4b"/>
懷哉懷哉曷月予還歸哉<lb/>
　蒲蒲栁也申甫許皆諸姜也<lb/>
　　　揚之水三章章六句<lb/>
中谷有蓷閔周也<lb/>
中谷有蓷暵其乾矣有女仳離嘅其嘆矣嘅其嘆矣遇<lb/>
人之艱難矣中谷有蓷暵其修矣有女仳離條其歗矣<lb/>
條其歗矣遇人之不淑矣中谷有蓷暵其濕矣有女仳<lb/>
離啜其泣矣啜其泣矣何嗟及矣<lb/>
<pb n="5a"/>
　蓷鵻也暵燥也仳别也修長也草長逺地則易枯中<lb/>
　谷之蓷旱之所難及也今也既先燥其生於乾者又<lb/>
　燥其生而長者及其甚也則雖其生於濕者亦不免<lb/>
　也旱及於濕則盡矣譬如周人風俗衰薄其始也人<lb/>
　之艱難者棄其妻耳其後人之不善者棄之矣及其<lb/>
　既甚至有無故而棄之者故其以艱難而見棄者則<lb/>
　嘆之嘆之者知其不得已也以不善而見棄者則條<lb/>
　條然而歗歗者怨之深矣及其無故而見棄也則泣<lb/>
<pb n="5b"/>
　而已泣者窮之甚也<lb/>
　　　中谷有蓷三章章六句<lb/>
兔爰閔周也<lb/>
　毛詩之敘曰桓王之詩也<lb/>
有兔爰爰雉罹于羅我生之初尚無為我生之後逢此<lb/>
百罹尚寐無吪<lb/>
　爰爰緩也吪動也兔狡而難取雉介而易執世亂則<lb/>
　輕狡之人肆而耿介之士常被其禍其曰尚寐無吪<lb/>
<pb n="6a"/>
　寧死而不欲見之之辭也或曰羅所以取兔也兔則<lb/>
　免矣而雉則罹之天下之禍首亂者之報也首亂者<lb/>
　則逝矣而為之繼者受之非其所為而反受其禍是<lb/>
　以寐而不欲動也<lb/>
有兔爰爰雉罹于罦我生之初尚無造我生之後逢此<lb/>
百憂尚寐無覺<lb/>
　罦覆車也造亦為也<lb/>
有兔爰爰雉罹于罿我生之初尚無庸我生之後逢此<lb/>
<pb n="6b"/>
百凶尚寐無聰<lb/>
　罿罬也庸用也<lb/>
　　　兔爰三章章七句<lb/>
葛藟王族刺平王也<lb/>
　或曰刺桓王<lb/>
緜緜葛藟在河之滸終逺兄弟謂他人父謂他人父亦<lb/>
莫我顧<lb/>
　緜緜長也水厓曰滸王謂同姓曰叔父葛藟生於河<lb/>
<pb n="7a"/>
　上得河之潤以為長猶王族之託王以為盛也王今<lb/>
　棄逺兄弟而為他人父彼非王族亦安肯顧王哉<lb/>
緜緜葛藟在河之涘終逺兄弟謂他人母謂他人母亦<lb/>
莫我有<lb/>
　涘厓也謂其夫父者其妻則母也<lb/>
緜緜葛藟在河之漘終逺兄弟謂他人昆謂他人昆亦<lb/>
莫我聞<lb/>
　夷上洒下曰漘聞與聞吾事也<lb/>
<pb n="7b"/>
　　　葛藟三章章六句<lb/>
采葛懼讒也<lb/>
彼采葛兮一日不見如三月兮彼采蕭兮一日不見如<lb/>
三秋兮彼采艾兮一日不見如三歲兮<lb/>
　朝有讒人則下不敢有所為采葛所以為絺綌采蕭<lb/>
　所以供祭祀采艾所以攻疾病耳雖事之無疑者猶<lb/>
　不敢行畏往而有讒之者是以一日不見君而如三<lb/>
　月之乆也<lb/>
<pb n="8a"/>
　　　采葛三章章三句<lb/>
大車刺周大夫也<lb/>
大車檻檻毳衣如菼豈不爾思畏子不敢<lb/>
　大車諸侯之車也檻檻車聲也毳衣子男之衣也毳<lb/>
　衣之屬衣繢而裳繡其青者如菼天子之大夫有以<lb/>
　子男入而為之者古者大夫廵行邦國以聽男女之<lb/>
　訟其聽之也明而止之有道民聞其車聲而見其衣<lb/>
　服則畏而不敢矣非待刑之而後己也蓋傷今不能<lb/>
<pb n="8b"/>
　矣<lb/>
大車啍啍毳衣如璊豈不爾思畏子不奔<lb/>
　啍啍重遲貌也璊赬也<lb/>
榖則異室死則同穴謂予不信有如皦日<lb/>
　榖生也生則有内外之别而死則同穴夫婦之正也<lb/>
　古之聽男女之訟者非獨使淫奔者止也乃使其夫<lb/>
　婦相與以禮乆要而無相棄也<lb/>
　　　大車三章章四句<lb/>
<pb n="9a"/>
丘中有麻思賢也<lb/>
　毛詩之敘曰莊王之詩也<lb/>
丘中有麻彼留子嗟彼留子嗟將其來施施<lb/>
　子嗟當時賢者留其氏也隱居於丘陵之間而殖麻<lb/>
　麥果實以為生者子嗟也民思其賢而庶其肯徐來<lb/>
　從之故曰將其來施施施施徐也<lb/>
丘中有麥彼留子國彼留子國將其來食<lb/>
　毛公曰子國子嗟父也將其來食庶幾肯來從我食<lb/>
<pb n="9b"/>
　也<lb/>
丘中有李彼留之子彼留之子貽我佩玖<lb/>
　庶幾肯來遺我以善也<lb/>
　　　丘中有麻三章章四句<lb/>
鄭　　　　　　　　　國風<lb/>
　鄭桓公友宣王之母弟食采於鄭為幽王司徒甚得<lb/>
　周衆與東土之人是時王室多故公懼及於難問於<lb/>
　史伯吾何所可以逃死史伯曰其濟洛河潁之間乎<lb/>
<pb n="10a"/>
　是其子男之國虢鄶為大虢叔恃勢鄶仲恃嶮皆有<lb/>
　驕侈怠慢之心加之以貪冒君若以周難之故寄帑<lb/>
　與賄焉不敢不許周亂而弊是驕而貪必將背君君<lb/>
　若以成周之衆奉辭伐罪無不克矣若克二邑鄢蔽<lb/>
　補丹依疇歴華君之土也若前華後河右洛左濟主<lb/>
　芣騩而食溱洧修典刑以守之可以少固公從之幽<lb/>
　王十一年為犬戎所殺桓公死之其子武公復為周<lb/>
　司徒而變風始作鄭者其所食采地今華之鄭是也<lb/>
<pb n="10b"/>
　及既得虢鄶施舊號於新邑則今鄭是也<lb/>
緇衣美武公也<lb/>
緇衣之宜兮敝予又改為兮適子之館兮還予授子之<lb/>
粲兮<lb/>
　武公為平王卿士緇衣其聽朝之正服也諸侯入為<lb/>
　卿士皆受館於王室民之愛武公不知厭也故曰子<lb/>
　之緇衣敝歟予將為子改為之子適子之館歟苟還<lb/>
　也予將授子以粲粲飱也愛之無厭之辭也<lb/>
<pb n="11a"/>
緇衣之好兮敝予又改造兮適子之館兮還予授子之<lb/>
粲兮緇衣之蓆兮敝予又改作兮適子之館兮還予授<lb/>
子之粲兮<lb/>
　蓆大也<lb/>
　　　緇衣三章章四句<lb/>
將仲子刺莊公也<lb/>
將仲子兮無踰我里無折我樹把豈敢愛之畏我父母<lb/>
仲可懷也父母之言亦可畏也<lb/>
<pb n="11b"/>
　武公夫人姜氏生莊公及共叔叚愛叚為請於莊公<lb/>
　而封之京祭仲諫曰都城過百雉國之害也公不聽<lb/>
　曰多行不義必自斃既而太叔命西鄙北鄙貳於已<lb/>
　公子呂又諫公曰不義不暱厚將崩及太叔完聚繕<lb/>
　甲兵具卒乘將以襲鄭夫人將啓之則曰可矣命子<lb/>
　封帥車二百乘以伐京而逐之由是觀之莊公非畏<lb/>
　父母之言者也欲必致叔于死耳夫叔之未襲鄭也<lb/>
　有罪而未至于死是以諫而不聽諫而不聽非愛之<lb/>
<pb n="12a"/>
　也未得所以殺之也未得所以殺之而不禁而曰畏<lb/>
　我父母君子知其不誠也故因其言而記之夫因其<lb/>
　言而記之者以示得其情也然毛氏不知其說其敘<lb/>
　此詩以為不勝其母以害其弟弟叔失道而公弗禁<lb/>
　祭仲諫而公弗聽小不忍以致大亂莊公豈不忍者<lb/>
　哉將請也仲子祭仲也把栁屬也異姓而干公族以<lb/>
　謀兄弟譬如踰里而折把也<lb/>
將仲子兮無踰我牆無折我樹桑豈敢愛之畏我諸兄<lb/>
<pb n="12b"/>
仲可懷也諸兄之言亦可畏也將仲子兮無踰我園無<lb/>
折我樹檀豈敢愛之畏人之多言仲可懷也人之多言<lb/>
亦可畏也<lb/>
　檀强忍之木也<lb/>
　　　將仲子三章章八句<lb/>
叔于田刺莊公也<lb/>
叔于田巷無居人豈無居人不如叔也洵美且仁<lb/>
　叔共叔叚也叔之出田也民皆從之至於巷無居者<lb/>
<pb n="13a"/>
　夫豈誠無居者乎莫如叔之信美而又仁者是以從<lb/>
　之者衆也言叔之為人多才而好勇不義而得衆然<lb/>
　詩人作叔于田大叔于田之詩非以惡叚而以刺莊<lb/>
　公者言莊公力能禁之而不禁俟其亂而加之以大<lb/>
　戮也<lb/>
叔于狩巷無飲酒豈無飲酒不如叔也洵美且好叔適<lb/>
野巷無服馬豈無服馬不如叔也洵美且武<lb/>
　　　叔于田三章章五句<lb/>
<pb n="13b"/>
大叔于田刺莊公也<lb/>
　二詩皆曰叔于田故此加大以别之非謂叚為大叔<lb/>
　也然不知者又加大于首章失之矣<lb/>
叔于田乘乘馬執轡如組兩驂如舞叔在藪火烈具舉<lb/>
襢裼㬥虎獻于公所將叔無狃戒其傷女<lb/>
　内曰服外曰驂驂服之和如舞者之中節御之善也<lb/>
　用火宵田也㬥徒手搏之也狃習也<lb/>
叔于田乘乘黄兩服上襄兩驂鴈行叔在藪火烈具揚<lb/>
<pb n="14a"/>
叔善射忌又良御忌抑磬控忌抑縱送忌<lb/>
　襄駕也上駕馬之最良也鴈行言與服馬相次也騁<lb/>
　馬曰磬止馬曰控捨拔曰縱覆彇曰送忌辭也<lb/>
叔于田乘乘鴇兩服齊首兩驂如手叔在藪火烈具阜<lb/>
叔馬慢忌叔發罕忌抑釋掤忌抑鬯弓忌<lb/>
　驪白雜色曰鴇如手言如左右手之相助也掤所以<lb/>
　覆矢也鬯<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>弓也田事將畢則馬行遲發矢希既畢<lb/>
　則覆矢而<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>弓矣<lb/>
<pb n="14b"/>
　　　大叔于田三章章十句<lb/>
清人刺文公也<lb/>
清人在彭駟介旁旁二矛重英河上乎翺翔<lb/>
　文公之十三年狄入衛使髙克將兵而禦狄于境髙<lb/>
　克之為人好利而不顧其君文公欲逺之不能於是<lb/>
　乆而不召衆散而歸髙克奔陳公子素為之賦是詩<lb/>
　清鄭邑也彭鄭郊也髙克之師皆清人也駟介馬之<lb/>
　被甲者也一車而二矛備折毁也英矛飾也翺翔於<lb/>
<pb n="15a"/>
　河上非所以禦狄也以禦狄為名而逐髙克也以君<lb/>
　而逐大夫不能而假興師焉以為大無政刑矣故春<lb/>
　秋書之曰鄭棄其師<lb/>
清人在消駟介麃麃二矛重喬河上乎逍遥<lb/>
　消亦鄭郊也喬髙也<lb/>
清人在軸駟介陶陶左旋右抽中軍作好<lb/>
　軸亦鄭郊也將車御者在左戎右在右中軍上將也<lb/>
　言御者還旋其車而戎右抽刃以與其將習為容好<lb/>
<pb n="15b"/>
　而已<lb/>
　　　清人三章章四句<lb/>
羔裘刺朝也<lb/>
羔裘如濡洵直且侯彼其之子舎命不渝<lb/>
　緇衣羔裘諸侯之朝服也侯君也舎施也其裘光澤<lb/>
　如濡其人信直而有君徳其民稱之曰是出令而不<lb/>
　變者言徳之稱其服傷今不能然也<lb/>
羔裘豹飾孔武有力彼其之子邦之司直<lb/>
<pb n="16a"/>
　禮惟君用純故諸臣之羔裘以豹飾袪袖<lb/>
羔裘晏兮三英粲兮彼其之子邦之彦兮<lb/>
　晏鮮盛貌也大卿英者才過人也粲衆也<lb/>
　　　羔裘三章章四句<lb/>
遵大路思君子也<lb/>
　毛詩之敘曰莊公之詩也<lb/>
遵大路兮摻執子之袪兮無我惡兮不寁故也<lb/>
　摻擥也袪袂也寁速也故舊也君子去之而欲留之<lb/>
<pb n="16b"/>
　故願見之道路擥其袪而告之曰無我惡而去我君<lb/>
　雖失徳然而不速去者舊臣之宜也<lb/>
遵大路兮摻執子之手兮無我魗兮不寁好也<lb/>
　魗醜通好舊好也<lb/>
　　　遵大路二章章四句<lb/>
女曰雞鳴刺不說徳也<lb/>
女曰雞鳴士曰昧旦子興視夜明星有爛將翺將翔弋<lb/>
鳧與鴈弋言加之與子宜之宜言飲酒與子偕老琴瑟<lb/>
<pb n="17a"/>
在御莫不靜好知子之來之雜佩以贈之知子之順之<lb/>
雜佩以問之知子之好之雜佩以報之<lb/>
　夫婦相戒以夙興婦人勉其君子曰雞既鳴明星見<lb/>
　矣可以起從外事弋取鳧鴈歸以為肴相與飲酒偕<lb/>
　老而不厭且非特如此而已苟子有所招來而與之<lb/>
　友者吾將為子雜佩以贈之言不留色而好徳也明<lb/>
　星啟明也弋繳射也加中也史曰以弱弓微繳加諸<lb/>
　鳧鴈之上宜和其所宜也雜佩珩璜琚瑀衝牙之類<lb/>
<pb n="17b"/>
　問遺也<lb/>
　　　女曰雞鳴三章章六句<lb/>
有女同車刺忽也<lb/>
有女同車顔如舜華將翺將翔佩玉瓊琚彼美孟姜洵<lb/>
美且都<lb/>
　太子忽甞有功於齊齊侯請妻之齊女賢而不取卒<lb/>
　以無大國之援至於見逐故國人稱同車之禮齊女<lb/>
　之美以刺之禮親迎則同車舜木槿也都閑也<lb/>
<pb n="18a"/>
有女同行顔如舜英將翺將翔佩玉將將彼美孟姜徳<lb/>
音不忘<lb/>
　行道也<lb/>
　　　有女同車二章章六句<lb/>
山有扶蘇刺忽也<lb/>
　毛詩之敘以為所美非美故其言扶蘇荷華也曰此<lb/>
　髙下大小各得其宜云爾然而扶蘇非大木也鄭氏<lb/>
　知其不可故易之曰此小人在上而君子在下之謂<lb/>
<pb n="18b"/>
　也然而喬松非惡木而游龍非美草則又曰此大臣<lb/>
　無恩而小臣放恣之謂也夫使說者勞而不得皆敘<lb/>
　惑之也<lb/>
山有扶蘇隰有荷華不見子都乃見狂且<lb/>
　扶蘇扶胥小木也荷華扶蕖也其華菡蓞子都世之<lb/>
　美好者也狂狂狷也夫苟髙而為扶蘇之槁不若下<lb/>
　而為荷華之盛也忽之為人自潔而好名非有為國<lb/>
　之慮也莊公多内寵而忽辭昏於齊失大國之援終<lb/>
<pb n="19a"/>
　以見逐譬如扶蘇之生於山其居非不髙矣而枝葉<lb/>
　不足以自芘不如荷華之生於隰得其澤以滋大故<lb/>
　君子以為潔而害於國乃所謂狂耳<lb/>
山有喬松隰有游龍不見子充乃見狡童<lb/>
　上竦無枝曰喬游放縱也龍紅草也充美也狡壯狡<lb/>
　也忽之為人可謂狡童矣未可謂成人也<lb/>
　　　山有扶蘇二章章四句<lb/>
蘀兮刺忽也<lb/>
<pb n="19b"/>
　毛詩之敘以為君弱臣强不倡而和故曰君倡而臣<lb/>
　和猶風起而蘀應也夫蘀兮蘀兮風其吹女此憂懼<lb/>
　之辭而非倡和之意也<lb/>
蘀兮蘀兮風其吹女叔兮伯兮倡予和女<lb/>
　蘀落也木槁則其蘀懼風風至而隕矣譬如人君不<lb/>
　能自立於國其附之者亦不可以乆也故懼而相告<lb/>
　曰叔兮伯兮子苟倡也予將和女蓋有異志矣<lb/>
蘀兮蘀兮風其漂女叔兮伯兮倡予要女<lb/>
<pb n="20a"/>
　要成也<lb/>
　　　蘀兮二章章四句<lb/>
狡童刺忽也<lb/>
彼狡童兮不與我言兮維子之故使我不能餐兮<lb/>
　賢者欲與之圖事而忽不與故憂之不遑食也<lb/>
彼狡童兮不與我食兮維子之故使我不能息兮<lb/>
　食祿也<lb/>
　　　狡童二章章四句<lb/>
<pb n="20b"/>
褰裳思見正也<lb/>
子惠思我褰裳涉溱子不我思豈無他人狂童之狂也<lb/>
且子惠思我褰裳涉洧子不我思豈無他士狂童之狂<lb/>
也且<lb/>
　鄭世子忽立未逾年厲公逐之而自立四年祭仲逐<lb/>
　厲公而召忽二年髙渠彌殺之而立子亹一年齊人<lb/>
　殺子亹及髙渠彌祭仲又立子儀厲公之出奔復入<lb/>
　居鄭櫟子儀十四年厲公入鄭凡鄭亂二十餘年四<lb/>
<pb n="21a"/>
　公子爭立至厲公復入而後鄭少安故鄭人思大國<lb/>
　之正已曰子苟惠而思正吾亂褰裳而可以涉溱洧<lb/>
　矣鄭無難入者子苟不我思豈無他人乎吾恐他人<lb/>
　之先子也狂童之狂也甚矣不可緩也溱洧鄭之二<lb/>
　水狂童忽也鄭之亂忽實啟之<lb/>
　　　褰裳二章章五句<lb/>
丰刺亂也<lb/>
子之丰兮俟我乎巷兮悔予不送兮<lb/>
<pb n="21b"/>
　丰豐也巷門外道也君子親迎而婦人有以異志不<lb/>
　從者既而所與為異不終故追念其君子云爾<lb/>
子之昌兮俟我乎堂兮悔予不將兮<lb/>
　昌盛也將送也<lb/>
衣錦褧衣裳錦褧裳叔兮伯兮駕予與行<lb/>
　錦衣庶人嫁者之服也伯叔君子之字也或曰錦之<lb/>
　為貴而褧之為尚將濟其欲者必由禮而後可也<lb/>
裳錦褧裳衣錦褧衣叔兮伯兮駕予與歸<lb/>
<pb n="22a"/>
　　　丰四章二章章三句二章章四句<lb/>
東門之墠刺亂也<lb/>
東門之墠茹藘在阪其室則邇其人甚逺<lb/>
　除地曰墠茹藘茅蒐也除地以為墠則茹藘在阪不<lb/>
　在墠矣女子潔已以居於室其室雖近而其人不可<lb/>
　犯以非義如墠之逺茹藘也<lb/>
東門之栗有踐家室豈不爾思子不我即<lb/>
　栗女摯也徒取栗以為禮而可以行室家之道矣非<lb/>
<pb n="22b"/>
　不爾思也子不由禮故不可得也東門鄭之為亂者<lb/>
　之所在也故墠栗皆曰東門又曰出其東門有女如<lb/>
　雲<lb/>
　　　東門之墠二章章四句<lb/>
風雨思君子也<lb/>
風雨凄凄雞鳴喈喈既見君子云胡不夷<lb/>
　風且雨凄凄然雞猶守時而鳴喈喈然譬如君子雖<lb/>
　居亂世而不改其度也夷說也<lb/>
<pb n="23a"/>
風雨瀟瀟雞鳴膠膠既見君子云胡不瘳<lb/>
　瘳愈也<lb/>
風雨如晦雞鳴不已既見君子云胡不喜<lb/>
　　　風雨三章章四句<lb/>
子衿刺學校廢也<lb/>
青青子衿悠悠我心縱我不往子寧不嗣音<lb/>
　靑衿學子之所服也禮父母在則衣純以青嗣續也<lb/>
　學校不修則有去者有留者而莫之禁故留者念其<lb/>
<pb n="23b"/>
　去者而責之曰我雖不往見子子曷為不傳聲問我<lb/>
　乎<lb/>
靑靑子佩悠悠我思縱我不往子寧不來<lb/>
　青佩之組綬也<lb/>
挑兮達兮在城闕兮一日不見如三月兮<lb/>
　挑達往來相見貌去學而游於城闕往來無所為耳<lb/>
　而不來見我使我思之一日而若三月也<lb/>
　　　子衿三章章四句<lb/>
<pb n="24a"/>
揚之水閔無臣也<lb/>
　毛詩之敘曰忽之詩也<lb/>
揚之水不流束楚終鮮兄弟維予與女無信人之言人<lb/>
實迋女<lb/>
　揚水以求其能流雖束薪而有不能載矣譬如失衆<lb/>
　之君雖其私暱為之盡力以求與之而衆不與終不<lb/>
　可得也是以稱其私相告教之言以譏之終鮮兄弟<lb/>
　維予與女失衆之辭也無信人之言人實迋女失衆<lb/>
<pb n="24b"/>
　而多疑之辭也夫苟以人言為舉不可信則人將誰<lb/>
　復親之者此所謂小人之愛人知愛之而不知所以<lb/>
　愛之也<lb/>
揚之水不流束薪終鮮兄弟維予二人無信人之言人<lb/>
實不信<lb/>
　　　揚之水二章章六句<lb/>
出其東門閔亂也<lb/>
出其東門有女如雲雖則如雲匪我思存縞衣綦巾聊<lb/>
<pb n="25a"/>
樂我員<lb/>
　鄭國男女相棄有出其東門而見婦人如雲之衆而<lb/>
　無所從者曰此非我所思安得縞衣綦巾聊以樂我<lb/>
　哉縞衣白衣男子之服也綦巾蒼巾女子之服也思<lb/>
　室家之樂而不可得鰥寡相見之辭也<lb/>
出其闉闍有女如荼雖則如荼匪我思且縞衣茹藘聊<lb/>
可與娯<lb/>
　闉曲城也闍城臺也荼茅秀也茹藘所以染也<lb/>
<pb n="25b"/>
　　　出其東門二章章六句<lb/>
野有蔓草思遇時也<lb/>
野有蔓草零露漙兮有美一人清揚婉兮邂逅相遇適<lb/>
我願兮<lb/>
　鄭人困於亂政感蔓草之得露零以生而自傷不及<lb/>
　也故思得君子以被其膏澤思之而不可得故深思<lb/>
　之曰苟有是人也必婉然清揚美人也鄭無是人矣<lb/>
　然猶庶幾邂逅而見之以適其願邂逅不期而遇也<lb/>
<pb n="26a"/>
　故鄭伯享趙文子於垂隴子太叔賦野有蔓草文子<lb/>
　曰吾子之惠也意取此矣或曰有美一人婦人之謂<lb/>
　也然則彼姝者子何以畀之亦婦人也哉毛氏由此<lb/>
　故敘以男女失時思不期而㑹信如此說則趙文子<lb/>
　將不受雖與伯有同譏可也<lb/>
野有蔓草零露瀼瀼有美一人婉如清揚邂逅相遇與<lb/>
子偕臧<lb/>
　　　野有蔓草二章章六句<lb/>
<pb n="26b"/>
溱洧刺亂也<lb/>
溱與洧方渙渙兮士與女方秉蕳兮女曰觀乎士曰既<lb/>
且且往觀乎洧之外詢訏且樂維士與女伊其相謔贈<lb/>
之以勺藥<lb/>
　渙渙冰釋而水盛也蕳蘭也訏大也芍藥香草也<lb/>
溱與洧瀏其清矣士與女殷其盈矣女曰觀乎士曰既<lb/>
且且往觀乎洧之外詢訏且樂維士與女伊其將謔贈<lb/>
之以勺藥<lb/>
<pb n="27a"/>
　瀏深也<lb/>
　　　溱洧二章章十句<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳卷四<lb/>
</p>
<p>
</p>
  </div>
</body>
</text>
</TEI>
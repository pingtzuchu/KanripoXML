<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷二</head>
    <p>
<pb n="1a"/>
欽定四庫全書<lb/>
　詩集傳卷二　　　　　　　宋　蘇轍　撰<lb/>
邶　　　　　　　　　國風<lb/>
　邶鄘衛本紂之畿内其地在禹貢冀州太行之東北<lb/>
　逾衡漳東及兗州桑土之野武王克商以封紂子武<lb/>
　庚使管叔蔡叔霍叔監之謂之三監及成王王幼三<lb/>
　監與武庚叛周公伐而誅之患商人之思舊而好亂<lb/>
　也於是改封微子於宋以奉商後而以其餘民封康<lb/>
<pb n="1b"/>
　叔於衞以邶鄘封他諸侯其後衛人并邶鄘而有之<lb/>
　頃公之世變風既作而邶鄘衛皆自有詩各以其地<lb/>
　名之<lb/>
柏舟言仁而不遇也<lb/>
　毛詩之敘曰此衛頃公之詩也變風之作而至於漢<lb/>
　其間逺矣儒者之傳詩容有不知其世者矣然猶欲<lb/>
　必知焉故從而加之其出於毛氏者其傳之也其出<lb/>
　於鄭氏者其意之也傳之猶可信也意之疎矣是以<lb/>
<pb n="2a"/>
　獨載毛氏之説不敢傳疑也<lb/>
汎彼柏舟亦汎其流耿耿不寐如有隱憂微我無酒以<lb/>
遨以遊<lb/>
　有仁人而不用譬猶以柏為舟而不以載使與衆物<lb/>
　皆汎於流而已<lb/>
我心匪鑒不可以茹亦有兄弟不可以據薄言往愬逢<lb/>
彼之怒<lb/>
　茹入也逢迎也鑒之於人美惡無所不受惟擇其可<lb/>
<pb n="2b"/>
　而後受故雖兄弟而有不據也愬不仁必於仁人今<lb/>
　愬之於不仁此愬所以為迎其怒也蓋朝無善人矣<lb/>
我心匪石不可轉也我心匪席不可卷也威儀棣棣不<lb/>
可選也<lb/>
　石雖堅尚可轉席雖平尚可卷言我心之堅平過於<lb/>
　石席也棣棣富而閒習也選擇也小人之惡君子曰<lb/>
　何為斯踽踽涼涼然君子不以其故自改也此所謂<lb/>
　不可轉與不可卷也<lb/>
<pb n="3a"/>
憂心悄悄慍于羣小覯閔既多受侮不少靜言思之寤<lb/>
辟有摽<lb/>
　閔病也辟拊心也摽舉手貌也<lb/>
日居月諸胡迭而微心之憂矣如匪澣衣靜言思之不<lb/>
能奮飛<lb/>
　月當微耳日則否豈有日月更代而微者歟君子與<lb/>
　小人常迭相勝然而小人而不得其志者常也君子<lb/>
　而不遂如日而微耳是以憂之不去於心如衣垢之<lb/>
<pb n="3b"/>
　不澣不忘濯也憂患既深思奮飛以避之而不能矣<lb/>
　　　柏舟五章章六句<lb/>
綠衣衛莊姜傷已也<lb/>
綠兮衣兮綠衣黄裏心之憂矣曷維其已<lb/>
　綠間色黄正色以綠為衣而黄為裏言妾上僭而夫<lb/>
　人失位也莊姜齊女美而無子莊公之嬖人生子州<lb/>
　吁母嬖而州吁驕故云<lb/>
綠兮衣兮綠衣黄裳心之憂矣曷維其亡綠兮絲兮女<lb/>
<pb n="4a"/>
所治兮我思古人俾無訧兮<lb/>
　訧過也治絲而綠之者汝也綠非所以為衣既已綠<lb/>
　之而又以為衣則此我之所訧也古之人為是上下<lb/>
　之分所以使人無所訧耳<lb/>
絺兮綌兮淒其以風我思古人實獲我心<lb/>
　以綠為衣或者不知其不可也若夫絺綌之薄而以<lb/>
　禦風其弊立見矣譬如小人而重任之渉患難而後<lb/>
　知其不可也古之人所以為是君子小人之辨者誠<lb/>
<pb n="4b"/>
　得我心之所憂也<lb/>
　　　綠衣四章章四句<lb/>
燕燕衛莊姜送歸妾也<lb/>
　莊姜無子陳女戴媯生完莊姜以為己子莊公薨完<lb/>
　立而州吁弑之戴媯於是大歸<lb/>
燕燕于飛差池其羽之子于歸逺送于野瞻望弗及泣<lb/>
涕如雨<lb/>
　燕燕鳦也春則來秋則去知有所避也燕將飛而差<lb/>
<pb n="5a"/>
　池其羽猶戴媯之將别而不忍也禮婦人送迎不出<lb/>
　門逺送至野情之所不能已也<lb/>
燕燕于飛頡之頏之之子于歸逺于將之瞻望弗及佇<lb/>
立以泣<lb/>
　將送也頡頏左右顧也<lb/>
燕燕于飛下上其音之子于歸逺送于南瞻望弗及實<lb/>
勞我心<lb/>
　陳在衛南<lb/>
<pb n="5b"/>
仲氏任只其心塞淵終溫且惠淑慎其身先君之思以<lb/>
朂寡人<lb/>
　仲戴媯字也任大也塞實也淵深也<lb/>
　　　燕燕四章章六句<lb/>
日月衛莊姜傷已也<lb/>
日居月諸照臨下土乃如之人兮逝不古處胡能有定<lb/>
寧不我顧<lb/>
　莊姜賢妃也莊公惑於嬖妾而不禮焉及完立而不<lb/>
<pb n="6a"/>
　能終故其自傷曰君夫人日月也柰何捨我而逝不<lb/>
　復其故處乎雖然捨我而能有所定尚可也苟為無<lb/>
　定何用不顧我哉石碏之諌莊公曰將立州吁乃定<lb/>
　之矣若猶未也階之為亂莊公不從故及於禍此胡<lb/>
　能有定之謂歟<lb/>
日居月諸下土是冒乃如之人兮逝不相好胡能有定<lb/>
寧不我報日居月諸出自東方乃如之人兮徳音無良<lb/>
胡能有定俾也可忘<lb/>
<pb n="6b"/>
　日始月盛皆出於東方俾也可忘徒使我可忘之而<lb/>
　已<lb/>
日居月諸東方自出父兮母兮畜我不卒胡能有定報<lb/>
我不述<lb/>
　畜養也呼父母而訴所怨也述循也<lb/>
　　　日月四章章六句<lb/>
終風衛莊姜傷已也<lb/>
終風且㬥顧我則笑謔浪笑敖中心是悼<lb/>
<pb n="7a"/>
　終風終日之風也風霾曀雷皆以喻州吁之昏㬥也<lb/>
終風且霾惠然肻來莫往莫來悠悠我思<lb/>
　霾雨土也州吁往來皆不可常莊姜雖思之無益也<lb/>
終風且曀不日有曀寤言不寐願言則嚏<lb/>
　曀隂也古有又通嚏或作疐跲也寤而思之則不寐<lb/>
　願往從之則若有跲制而止之者言不欲往耳<lb/>
曀曀其隂虺虺其靁寤言不寐願言則懷<lb/>
　懷安也安於其所不欲往也<lb/>
<pb n="7b"/>
　　　終風四章章四句<lb/>
擊鼓怨州吁也<lb/>
擊鼓其鏜踊躍用兵土國城漕我獨南行<lb/>
　漕衛邑也南行伐鄭也莊公之世鄭人伐衛州吁既<lb/>
　立將脩先君之怨於鄭而宋公子馮在焉鄭人將納<lb/>
　之故使告於宋與陳蔡共伐之是時民有為土功於<lb/>
　國者有城漕者我獨南行伐鄭去國逺役為最苦也<lb/>
從孫子仲平陳與宋不我以歸憂心有忡<lb/>
<pb n="8a"/>
　孫子仲者公孫文仲伐鄭之帥也<lb/>
爰居爰處爰喪其馬于以求之于林之下<lb/>
　民將征行與其室家訣别曰是行也將於何居處於<lb/>
　何喪其馬乎若求我與馬當求之於林之下蓋預為<lb/>
　敗計也軍行必依山林求之林下庶幾得之<lb/>
死生契闊與子成説執子之手與子偕老<lb/>
　契闊勤苦也成説歴數之也然猶庶幾獲免於死亡<lb/>
　故曰執子之手與子偕老<lb/>
<pb n="8b"/>
于嗟闊兮不我活兮于嗟洵兮不我信兮<lb/>
　闊逺也洵信也不務活其民而貪逺略故曰于嗟闊<lb/>
　兮不我活兮告之以誠言而不吾用故曰于嗟洵兮<lb/>
　不我信兮<lb/>
　　　擊鼓五章章四句<lb/>
凱風美孝子也<lb/>
凱風自南吹彼棘心棘心夭夭母氏劬勞<lb/>
　衛之淫風流行雖有七子之母猶不能安其室子欲<lb/>
<pb n="9a"/>
　止之而不忍言也故深自責而已凱風南風也棘難<lb/>
　長之木也風之吹棘心而至於夭夭也勞矣母之於<lb/>
　子其勞如是風也而不能使留焉則子之過也<lb/>
凱風自南吹彼棘薪母氏聖善我無令人<lb/>
　棘薪言其成也<lb/>
爰有寒泉在浚之下有子七人母氏勞苦<lb/>
　浚衛地其下有寒泉泉在浚下而浚䝉其澤我曾此<lb/>
　泉之不若也<lb/>
<pb n="9b"/>
睍睆黄鳥載好其音有子七人莫慰母心<lb/>
　睍睆好貌也鳥猶能好其音以説人而我獨不能説<lb/>
　吾母哉<lb/>
　　　凱風四章章四句<lb/>
雄雉刺衛宣公也<lb/>
　毛詩之敘曰宣公淫亂不恤國事軍旅數起大夫久<lb/>
　役男女怨曠夫此詩言宣公好用兵如雄雉之勇於<lb/>
　鬬故曰不忮不求何用不臧以為軍旅數起大夫久<lb/>
<pb n="10a"/>
　役是矣以為并刺其淫亂怨曠則此詩之所不言也<lb/>
雄雉于飛泄泄其羽我之懷矣自貽伊阻<lb/>
　雄雉勇於鬬飛而鼓其翼泄泄然不顧也宣公之時<lb/>
　大夫久於征役以公為猶雉耳故自咎其懷於衛曰<lb/>
　我之懷矣自貽伊阻<lb/>
雄雉于飛下上其音展矣君子實勞我心<lb/>
　展誠也思得信厚之君以事之而不可得故勞也<lb/>
瞻彼日月悠悠我思道之云逺曷云能來<lb/>
<pb n="10b"/>
　征役既久思歸而不得之辭也<lb/>
百爾君子不知徳行不忮不求何用不臧<lb/>
　忮害也宣公好富而多求國人苦之故告其君子曰<lb/>
　吾不知孰為徳行苟不忮害不貪求斯可矣何用之<lb/>
　不善哉<lb/>
　　　雄雉四章章四句<lb/>
匏有苦葉刺衛宣公也<lb/>
匏有苦葉濟有深渉深則厲淺則揭<lb/>
<pb n="11a"/>
　春秋傳曰苦匏不材於人供濟而已怙苦匏而渉深<lb/>
　濟未有不溺者也而况於無匏乎有人焉曰深則吾<lb/>
　厲淺則吾揭無不渡也則亦不畏不義不忌非禮之<lb/>
　人也宣公烝於夷姜而納伋之妻昏亂甚矣故云<lb/>
有瀰濟盈有鷕雉鳴濟盈不濡軌雉鳴求其牡<lb/>
　鷕雉聲也軌軾前也飛曰雄雌走曰牝牡有瀰濟盈<lb/>
　而視之以不濡軌有鷕雉鳴而反求其牡衆之所謂<lb/>
　不可而不顧之辭也<lb/>
<pb n="11b"/>
雝雝鳴鴈旭日始旦士如歸妻迨冰未泮<lb/>
　雝雝鴈之和聲也納采用鴈旭日始旦大昕之時也<lb/>
　自納采至請期用昕親迎用昏冰之未泮昏姻之時<lb/>
　也宣公淫昏而國人化之故此章為陳昏禮之正也<lb/>
招招舟子人渉卬否人渉卬否卬湏我友<lb/>
　卬我也人皆輕渉而操舟者獨招招然不肻從言衛<lb/>
　人相率為亂而其君子猶待禮而後行不得其偶不<lb/>
　行也<lb/>
<pb n="12a"/>
　　　匏有苦葉四章章四句<lb/>
谷風刺夫婦失道也<lb/>
習習谷風以隂以雨黽勉同心不宜有怒采葑采菲無<lb/>
以下體徳音莫違及爾同死<lb/>
　谷風東風也風行於隂雨而不廢其和夫婦黽勉同<lb/>
　心憂樂共之而何怒之有葑須也菲芴也人不以其<lb/>
　下之不善而棄其上之可食譬如婦人徳音不違而<lb/>
　足矣<lb/>
<pb n="12b"/>
行道遲遲中心有違不逺伊邇薄送我畿誰謂荼苦其<lb/>
甘如薺宴爾新昏如兄如弟<lb/>
　畿内門也荼苦菜也行道而有所違者其行遲遲而<lb/>
　不忍去今君子之棄我曾不如是行道之人也其送<lb/>
　我止於畿而已故其心苦之而不知荼之苦也<lb/>
涇以渭濁湜湜其沚宴爾新昏不我屑以<lb/>
　湜湜水見底也沚小渚也屑潔也涇水入渭渭清而<lb/>
　涇濁涇以渭故人謂之濁耳然其沚湜湜然上下如<lb/>
<pb n="13a"/>
　一婦人自言脩潔如此柰何以新昏之故而遂不吾<lb/>
　潔也<lb/>
毋逝我梁毋發我笱我躬不閲遑恤我後<lb/>
　梁笱皆所設以取魚逝人之梁而發人之笱因人之<lb/>
　成功之謂也新昏因舊室之成業不知其成之難則<lb/>
　將輕用之我雖見棄猶憂其後之不繼也故告而止<lb/>
　之既而曰我躬且不容何暇恤我後哉知告之無益<lb/>
　之辭也閱容也<lb/>
<pb n="13b"/>
就其深矣方之舟之就其淺矣泳之游之何有何亡黽<lb/>
勉求之凡民有喪匍匐救之<lb/>
　此章言其深淺有無無所避者民之有喪猶將匍匐<lb/>
　救之况於事君子而有不盡乎<lb/>
不我能慉反以我為讎既阻我徳賈用不售昔育恐育<lb/>
鞠及爾顚覆既生既育比予于毒<lb/>
　慉養也夫婦之親而至為仇讎故雖平生之徳義皆<lb/>
　鬻而不售育生也鞠窮也昔者生於恐懼鞠窮之中<lb/>
<pb n="14a"/>
　及爾顚覆而不顧今亦既生育矣而比予于毒毒者<lb/>
　人之所棄惡也<lb/>
我有旨蓄亦以御冬宴爾新昏以我御窮有洸有潰既<lb/>
詒我肄不念昔者伊余來塈<lb/>
　旨美也蓄聚也洸洸武也潰潰怒也詒遺也肄勞也<lb/>
　塈息也蓄美菜者所以御冬月之無也今君子亦以<lb/>
　我御窮而已及其富樂則不我以不念昔者由我而<lb/>
　獲此安息也<lb/>
<pb n="14b"/>
　　　谷風六章章八句<lb/>
式微黎侯寓于衛其臣勸以歸也<lb/>
　黎今黎陽也<lb/>
式微式微胡不歸微君之故胡為乎中露式微式微胡<lb/>
不歸微君之躬胡為乎泥中<lb/>
　式試也狄人迫逐黎侯黎侯寓于衛衛不能納而不<lb/>
　歸其臣尤之故曰君子之所以觀其人者於其微耳<lb/>
　是以試之於微而不可則止今君之寓於衛久矣而<lb/>
<pb n="15a"/>
　衛不吾勤其不吾納者可見矣而胡為不自歸乎衛<lb/>
　人非君之故之為而胡為久於其地乎中露泥中言<lb/>
　其㬥露而無覆藉之者也<lb/>
　　　式微二章章四句<lb/>
旄丘責衛伯也<lb/>
　衛侯爵時為州伯故稱伯歟孔子之敘詩也自為一<lb/>
　書故式微旄丘之敘相因之辭也而毛氏之敘旄丘<lb/>
　則又曰狄人迫逐黎侯黎侯寓於衛衛不能修方伯<lb/>
<pb n="15b"/>
　連率之職黎之臣子以責於衛其言與前相復非一<lb/>
　人之辭明矣<lb/>
旄丘之葛兮何誕之節兮叔兮伯兮何多日也<lb/>
　前髙曰旄丘誕闊也叔兮伯兮同姓之國也旄丘之<lb/>
　葛其節雖甚闊也然而無以其闊節而謂患不相及<lb/>
　苟斷其一節而百節廢矣譬如諸侯雖異國而相為<lb/>
　蔽苟黎亡則衛及矣奈何久而不救哉<lb/>
何其處也必有與也何其久也必有以也<lb/>
<pb n="16a"/>
　夫豈無故而久處於衛哉以為與衛同患勢之所當<lb/>
　救也<lb/>
狐裘蒙戎匪車不東叔兮伯兮靡所與同<lb/>
　蒙戎亂貌也久留於衛裘已敝矣非吾車不能渡河<lb/>
　以告東方之諸侯也以為東方諸侯無與我同患者<lb/>
　耳是以止於衛而不去蓋是時衛猶在河北黎衛壤<lb/>
　土相接故狄之為患黎與衛共之<lb/>
瑣兮尾兮流離之子叔兮伯兮褎如充耳<lb/>
<pb n="16b"/>
　瑣小也尾末也流離梟也其子長大則食其母狄之<lb/>
　虐始於黎衛人以狄之微而不忌譬如流離之養其<lb/>
　子不知其將為已患也然告之而不聽褎褎然如或<lb/>
　充其耳其後衛人遂有狄難<lb/>
　　　旄丘四章章四句<lb/>
簡兮刺不用賢也<lb/>
　毛詩之敘曰衛之賢者仕於伶官皆可以承事王者<lb/>
　夫此詩言賢者不見用而思愬之天子故曰云誰之<lb/>
<pb n="17a"/>
　思西方美人知周之不足愬故曰彼美人兮西方之<lb/>
　人兮毛詩既以西方美人為周而又以彼美人為衛<lb/>
　之賢者曰所謂西方之人者言其宜在王室也可乎<lb/>
簡兮簡兮方將萬舞日之方中在前上處碩人俁俁公<lb/>
庭萬舞<lb/>
　簡擇也萬舞千舞也方且萬舞而勤於擇人言其盡<lb/>
　心於舞而不知其他也日中而舞未止言無度也在<lb/>
　前上處居舞者之前列也俁俁壯大貌也俁俁之碩<lb/>
<pb n="17b"/>
　人非所宜舞於中庭也<lb/>
有力如虎執轡如組左手執籥右手秉翟赫如渥赭公<lb/>
言錫爵<lb/>
　組織組也織組者總紕於此而成文於彼善御者執<lb/>
　轡於上而馬馳於下如織組也言有力而善御者可<lb/>
　以禦侮矣而使之執籥秉翟赫如渥赭卿大夫之容<lb/>
　也而錫之以一爵記曰祭有畀煇胞翟閽寺者惠下<lb/>
　之道也惠不過一散<lb/>
<pb n="18a"/>
山有榛隰有苓云誰之思西方美人彼美人兮西方之<lb/>
人兮<lb/>
　榛栗屬苓大苦也山則宜有榛也隰則宜有苓也傷<lb/>
　碩人之不當其處也賢者仕於諸侯而不得志則思<lb/>
　愬之天子西方周之所在也周衰而天子不能正諸<lb/>
　侯雖復知其賢亦將無如之何矣故曰彼美人兮西<lb/>
　方之人兮言其不能及逺也<lb/>
　　　簡兮三章章六句<lb/>
<pb n="18b"/>
泉水衛女思歸也<lb/>
　凡詩皆繫於所作之國故木瓜雖美齊桓而在衛猗<lb/>
　嗟雖刺魯莊而在齊泉水載馳竹竿皆異國之詩而<lb/>
　在衛者以其聲衛聲歟記曰鄭音好濫淫志宋音燕<lb/>
　女溺志衛音促數煩志齊音傲辟驕志蓋諸國之音<lb/>
　未有同者衛國之女思衛而作詩其為衛音也固宜<lb/>
　猶莊舄之病而越吟人情之所必然也<lb/>
毖彼泉水亦流于淇有懷于衛靡日不思孌彼諸姬聊<lb/>
<pb n="19a"/>
與之謀<lb/>
　毖流貌也淇衛水也孌好貌也泉水出於他國而流<lb/>
　於淇女子嫁於異國父母終思歸寧而不得是以思<lb/>
　衛之諸姬將見而與之謀也夫思歸情之所當然也<lb/>
　不歸法之不得已也聖人不以不得已之法而廢其<lb/>
　當然之情故閔而録之也<lb/>
出宿于泲飲餞于禰女子有行逺父母兄弟問我諸姑<lb/>
遂及伯姊<lb/>
<pb n="19b"/>
　始有事於道者祖而舍軷因飲酒於其側曰餞禮畢<lb/>
　遂行宿於近郊泲禰所由適衛之道也書曰導沇水<lb/>
　東流為濟入於河溢為滎春秋傳衛及狄戰敗於滎<lb/>
　澤故濟水及衛衛女思歸而不獲故言其所由以歸<lb/>
　之道以致其思之至也既言其所由以歸之道則又<lb/>
　言其可以歸之義曰婦人有出嫁之道逺於其宗故<lb/>
　禮緣人情使得歸寧因以問其姑姊今曷為不得哉<lb/>
出宿于干飲餞于言載脂載舝還車言邁遄臻于衛不<lb/>
<pb n="20a"/>
瑕有害<lb/>
　干言亦所由適衛之地也脂脂車也舝設舝也還車<lb/>
　還施其車而試之也遄疾也害何也言其至衛非有<lb/>
　瑕疵也而曷為不許哉<lb/>
我思肥泉兹之永歎思須與漕我心悠悠駕言出遊以<lb/>
寫我憂<lb/>
　所出同所歸異曰肥泉蓋以自況也須漕皆衛邑也<lb/>
　知其不可是以出遊以寫其憂而已<lb/>
<pb n="20b"/>
　　　泉水四章章六句<lb/>
北門刺仕不得志也<lb/>
出自北門憂心殷殷終窶且貧莫知我艱已焉哉天實<lb/>
為之謂之何哉<lb/>
　君子仕於亂世如出自北門背明而向隂也仕而不<lb/>
　見用者君也而歸之天知命者之辭也<lb/>
王事適我政事一埤益我我入自外室人交徧讁我已<lb/>
焉哉天實為之謂之何哉<lb/>
<pb n="21a"/>
　適之也埤厚也天子之政令既以適我國之政事復<lb/>
　并以厚益我已事而反則其處者爭求其瑕疵而譴<lb/>
　謫之言勞而不免其罪也謂之室人者在内而不事<lb/>
　事也<lb/>
王事敦我政事一埤遺我我入自外室人交徧摧我已<lb/>
焉哉天實為之謂之何哉<lb/>
　敦敦迫也<lb/>
　　　北門三章章七句<lb/>
<pb n="21b"/>
北風刺虐也<lb/>
北風其涼雨雪其雱惠而好我攜手同行其虚其邪既<lb/>
亟只且<lb/>
　邪讀如徐北風而又雨雪其虐甚矣故其民苦之而<lb/>
　相告曰苟有惠而好我者與汝攜手同行而從之昔<lb/>
　之虚徐者今亦並為急刻之行矣尚曷為不行哉<lb/>
北風其喈雨雪其霏惠而好我攜手同歸其虚其邪既<lb/>
亟只且<lb/>
<pb n="22a"/>
　喈疾貌霏甚貌<lb/>
莫赤匪狐莫黑匪烏惠而好我攜手同車其虚其邪既<lb/>
亟只且<lb/>
　未有赤而非狐黑而非烏者言其君臣為惡如一也<lb/>
　　　北風三章章六句<lb/>
靜女刺時也<lb/>
靜女其姝俟我於城隅愛而不見搔首踟蹰<lb/>
　衛君内無賢妃之助故衛之君子思得靜一之女既<lb/>
<pb n="22b"/>
　有美色又能待我以禮者而進之於君思而不可得<lb/>
　是以踟蹰而求之城隅言髙而不可逾也<lb/>
靜女其孌貽我<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管有煒説懌女美<lb/>
　古者后夫人必有女史<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管之法以記過失且以次<lb/>
　敘羣妾之進御者煒赤貌也樂其有法而後説其美<lb/>
　也<lb/>
自牧歸荑洵美且異匪女之為美美人之貽<lb/>
　牧田官也荑茅之始生者蓋言宮中無復斯人矣故<lb/>
<pb n="23a"/>
　願得幽閒處子而進之君也苟有以是女進者吾非<lb/>
　此女之美乃美其人之遺我者耳蓋求之至也<lb/>
　　　靜女三章章四句<lb/>
新臺刺衛宣公也<lb/>
新臺有泚河水瀰瀰燕婉之求蘧篨不鮮<lb/>
　宣公納伋之妻作新臺於河上而要之國人疾之而<lb/>
　難言之故識其臺之所在而已燕婉謂伋也蘧篨不<lb/>
　能俯者天下之惡疾所以深惡宣公也泚鮮明貌也<lb/>
<pb n="23b"/>
　燕安也婉順也鮮善也<lb/>
新臺有洒河水浼浼燕婉之求蘧篨不殄<lb/>
　洒髙峻也殄絶也猶言病而不死者也<lb/>
魚網之設鴻則離之燕婉之求得此戚施<lb/>
　將適世子而得宣公猶網魚而得鴻所得非所求也<lb/>
　戚施不能仰者也<lb/>
　　　新臺三章章四句<lb/>
二子乘舟思伋壽也<lb/>
<pb n="24a"/>
二子乘舟汎汎其景願言思子中心養養<lb/>
　宣公納伋之妻生壽及朔朔與其母愬伋於公公使<lb/>
　之於齊使盜先待於莘壽以告伋伋曰君命也不可<lb/>
　以去壽竊其節而先往盜殺之伋至曰乃我也又殺<lb/>
　之自衛適齊必渉河國人傷其往而不返汎汎然徒<lb/>
　見其景欲往救之而不可得是以思之養養然憂而<lb/>
　不知所定也<lb/>
二子乘舟汎汎其逝願言思子不瑕有害<lb/>
<pb n="24b"/>
　言二子若避害而去於義非有瑕疵也而曷為不去<lb/>
　哉夫宣公將害伋伋不忍去而死之尚可也而壽之<lb/>
　死獨何哉無救於兄而重父之過君子以為非義也<lb/>
　　　二子乘舟二章章四句<lb/>
　<lb/>
　<lb/>
　<lb/>
　詩集傳卷二<lb/>
</p>
<p>
</p>
  </div>
</body>
</text>
</TEI>
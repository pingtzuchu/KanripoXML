<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷一</head>
    <p>
<pb n="1a"/>
欽定四庫全書<lb/>
　詩集傳卷一　　　　　　　宋　蘇轍　撰<lb/>
周南<lb/>
　文王之風謂之周南召南何也文王之法周也所以<lb/>
　為其國者屬之周公所以交於諸侯者屬之召公詩<lb/>
　曰昔先王受命有如召公日辟國百里言其治外也<lb/>
　故凡詩言周之内治由内而及外者謂之周公之詩<lb/>
　其言諸侯被周之澤而漸於善者謂之召公之詩其<lb/>
<pb n="1b"/>
　風皆出於文王而有内外之異内得之深外得之淺<lb/>
　故召南之詩不如周南之深周南稱后妃而召南稱<lb/>
　夫人召南有召公之詩而周南無周公之詩夫文王<lb/>
　受命稱王則大姒固稱后妃而諸侯之妻固稱夫人<lb/>
　周公在内近於文王雖有徳而不見則其詩不作召<lb/>
　公在外逺於文王功業明著則詩作於下此理之最<lb/>
　明者也然則謂之周召者蓋因其職而名之也謂之<lb/>
　南者文王在西而化行於南方以其及之者言之也<lb/>
<pb n="2a"/>
　東北則紂之所在文王之初所不能及也毛詩之敘<lb/>
　曰關雎麟趾之化王者之風也故繫之周公鵲巢騶<lb/>
　虞之徳諸侯之風也先王之所以教繫之召公然則<lb/>
　二南皆出於先王其深淺厚薄二公無與而强以名<lb/>
　之可乎<lb/>
國風<lb/>
　孔子編詩列十五國先後之次二南之為首正風也<lb/>
　邶鄘衛王鄭齊魏唐之相次亡之先後也秦之列於<lb/>
<pb n="2b"/>
　八國之後後是八國而亡也陳之後秦將亡之國也<lb/>
　檜曹之後陳已亡之國也豳之列於十四國之後非<lb/>
　十四國之類也甞試考其世次而論其亡之先後後<lb/>
　亡者詩之所先而先亡者詩之所後也魏唐晉也諸<lb/>
　侯之亡者莫先於晉周安王之十六年而田氏滅齊<lb/>
　二十六年而韓魏趙滅晉齊之亡也先晉十年而齊<lb/>
　詩先晉何也晉之失國自定公始自定公以來者韓<lb/>
　魏趙之晉也齊之失國自平公始自平公以來者田<lb/>
<pb n="3a"/>
　氏之齊也定公之立先平公三十年矣孔子自其失<lb/>
　國之君而以為亡焉故諸侯之先亡者晉其次齊也<lb/>
　鄭之亡也當安王之子烈王之元年則齊晉之亡也<lb/>
　乆矣周之亡也盡於烈王之曾孫赧王之五十九年<lb/>
　則鄭之亡也亦久矣衛之亡也當秦始皇帝之二十<lb/>
　七年則周之亡也亦久矣後亡者常先秦最後亡而<lb/>
　列於八國之後以為非特後之而又兼八國而有之<lb/>
　也春秋書諸侯之㑹王之大夫必列於上王之世子<lb/>
<pb n="3b"/>
　必列於後秦之所以後於八國者猶王世子之後諸<lb/>
　侯也蓋以為異焉耳陳之亡也當周敬王之四十一<lb/>
　年孔子卒之歲而陳亡然則孔子之編詩也陳將亡<lb/>
　矣知其將亡而不以列於未亡之國蓋以亡國視焉<lb/>
　此陳之所以後秦也檜之亡也當周幽王之世鄭桓<lb/>
　公滅之曹之亡也當周敬王之三十三年宋景公滅<lb/>
　之檜先而曹後因其亡之先後而為之先後焉以為<lb/>
　已亡矣無所事先而知其後亡也此檜之所以後陳<lb/>
<pb n="4a"/>
　而曹之所以後檜也嗚呼數十百年之間國之存亡<lb/>
　孔子預知之讀其詩聽其聲觀其國之厚薄三者具<lb/>
　而以斷焉是故可以先焉而無疑也良醫之視人也<lb/>
　察其脉而知其人之終身疾痛壽夭之數其不知者<lb/>
　以為妄言也其知者以為猶視其面顔也夫國之有<lb/>
　詩猶人之有脉也其長短緩急之候於是焉在矣邶<lb/>
　鄘者衞之所滅也魏者晉之所滅檜者鄭之所滅也<lb/>
　檜詩不為鄭而邶鄘為衞魏為晉何也邶鄘魏之詩<lb/>
<pb n="4b"/>
　作於既滅其詩之所為作者衞晉也是以列邶鄘魏<lb/>
　於前而以衞晉終之雖主衞晉而其風不同故邶鄘<lb/>
　魏不可没也邶鄘之詩學者以為衞矣何也敘以衞<lb/>
　也而魏詩不為晉何也敘不以晉也雖不以晉亦不<lb/>
　以魏然則是不舉其國耳凡敘之不舉其國者文之<lb/>
　所不及也以其不及而廢其為晉則學者之陋矣汾<lb/>
　沮洳之三章而三稱晉官焉非晉而何季子觀樂於<lb/>
　魯至於歌魏曰渢渢乎大而婉儉而易行以徳輔此<lb/>
<pb n="5a"/>
　則盟主也夫亡國之詩而季子言之若此乎蓋以為<lb/>
　晉矣非亡國之詩也至於檜風檜之未亡而作矣豳<lb/>
　之非十四國之類何也此周公與周大夫之所作也<lb/>
　蓋以為豳耳非豳人之詩也非豳人之詩而言豳之<lb/>
　風故繫之豳雖繫之豳而非豳人之詩故不列於諸<lb/>
　國而處之其下此風之特異者也以其特異而别之<lb/>
　亦理之當然也季子之觀樂也既歌齊而繼之以豳<lb/>
　秦魏唐何也曰孔子之未編詩也太師次之以豳為<lb/>
<pb n="5b"/>
　秦之有也而繫之秦以秦晉之强相若也而不能決<lb/>
　其長短意天下之諸侯將歸於此二國至孔子而後<lb/>
　定蓋非太師之所能知也<lb/>
關雎后妃之徳也<lb/>
　孔子之敘書也舉其所為作書之故其賛易也發其<lb/>
　可以推易之端未甞詳言之也非不能詳以為詳之<lb/>
　則隘是以常舉其略以待學者自推之故其言曰仁<lb/>
　者見之謂之仁智者見之謂之智夫唯不詳故學者<lb/>
<pb n="6a"/>
　有以推而自得之今毛詩之敘何其詳之甚也世傳<lb/>
　以為出於子夏予竊疑之子夏甞言詩於仲尼仲尼<lb/>
　稱之故後世之為詩者附之要之豈必子夏為之其<lb/>
　亦出於孔子或弟子之知詩者歟然其誠出於孔氏<lb/>
　也則不若是詳矣孔子刪詩而取三百五篇今其亡<lb/>
　者六焉詩之敘未甞詳也詩之亡者經師不得見矣<lb/>
　雖欲詳之而無由其存者將以解之故從而附益之<lb/>
　以自信其說是以其言時有反覆煩重類非一人之<lb/>
<pb n="6b"/>
　詞者凡此皆毛氏之學而衞宏之所集錄也東漢儒<lb/>
　林傳曰衞宏從謝曼卿受學作毛詩敘善得風雅之<lb/>
　㫖至今傳於世隋經籍志曰先儒相承謂毛詩敘子<lb/>
　夏所創毛公及衞敬仲又加潤益古說本如此故予<lb/>
　存其一言而已曰是詩言是事也而盡去其餘獨采<lb/>
　其可者見於今傳其尤不可者皆明著其失以為此<lb/>
　孔氏之舊也<lb/>
關關雎鳩在河之洲窈窕淑女君子好逑<lb/>
<pb n="7a"/>
　關關和聲也雎鳩王雎鳥之摯者也物之摯者不淫<lb/>
　水中可居者曰洲在河之洲言未用也逑匹也言女<lb/>
　子在家有和徳而無淫僻之行可以配君子也<lb/>
參差荇菜左右流之窈窕淑女寤寐求之求之不得寤<lb/>
寐思服悠哉悠哉展轉反側<lb/>
　荇接余也左右助也流求也服事也后妃將取荇菜<lb/>
　以共宗廟必有助而求之者是以寤寐不忘以求淑<lb/>
　女將與共事也<lb/>
<pb n="7b"/>
參差荇菜左右采之窈窕淑女琴瑟友之參差荇菜左<lb/>
右芼之窈窕淑女鍾鼓樂之<lb/>
　芼擇也求得而采采得而芼先後之敘也凡詩之敘<lb/>
　類此窈窕淑女不可得也苟其得之則將友之以琴<lb/>
　瑟樂之以鍾鼓琴瑟在堂鍾鼔在廷以此待之庶其<lb/>
　肯從我也此求之至也<lb/>
　　　關雎三章一章章四句二章章八句<lb/>
葛覃后妃之本也<lb/>
<pb n="8a"/>
葛之覃兮施于中谷維葉萋萋黄鳥于飛集于灌木其<lb/>
鳴喈喈<lb/>
　葛者婦人之所有事也方葛之盛時黄鳥出於谷而<lb/>
　集于木鳴喈喈矣詠歌其所有事而又及其所聞見<lb/>
　言其樂從事於此也覃延也萋萋茂盛貌也黄鳥摶<lb/>
　黍也灌木藂木也喈喈和聲也或曰黄鳥之集于灌<lb/>
　木猶婦女有嫁于君子之道也言女子在家習為婦<lb/>
　功既成則可以適人矣<lb/>
<pb n="8b"/>
葛之覃兮施于中谷維葉莫莫是刈是濩為絺為綌服<lb/>
之無斁<lb/>
　莫莫成就貌也濩煑之也精曰絺麤曰綌斁厭也<lb/>
言告師氏言告言歸薄汙我私薄澣我衣害澣害否歸<lb/>
寧父母<lb/>
　言辭也春秋傳曰言歸于好師女師也婦人謂嫁曰<lb/>
　歸言其告教於師氏也則告之以適人之道矣薄亦<lb/>
　辭也汙煩撋之也澣濯之也私燕服也衣禮服也此<lb/>
<pb n="9a"/>
　女師所以告之之言也害澣害否云者言常自絜清<lb/>
　以事君子也常自絜清以事君子則可以歸寧父母<lb/>
　矣<lb/>
　　　葛覃三章章六句<lb/>
卷耳后妃之志也<lb/>
　婦人知勉其君子求賢以自助有其志可耳若夫求<lb/>
　賢審官則君子之事也<lb/>
采采卷耳不盈頃筐嗟我懷人寘彼周行<lb/>
<pb n="9b"/>
　采采不已之辭也巻耳苓耳也頃筐畚屬也卷耳易<lb/>
　得之物頃筐易盈之器而不盈焉則志不在卷耳也<lb/>
　今將求賢寘之列位而志不在亦不可得也<lb/>
陟彼崔嵬我馬虺隤我姑酌彼金罍維以不永懷<lb/>
　崔嵬土山之戴石者也虺隤病也姑且也將陟險而<lb/>
　馬病不求良馬以任之徒酌酒以自慰不以為深憂<lb/>
　也則終不免矣譬如為國之難知小人之不足任而<lb/>
　不求賢以自助亦無以濟也<lb/>
<pb n="10a"/>
陟彼髙岡我馬𤣥黄我姑酌彼兕觥維以不永傷<lb/>
　此章意不盡申殷勤也凡詩之重復類此山脊曰岡<lb/>
　𤣥馬病則黄兕觥角爵所以為罰也<lb/>
陟彼砠矣我馬瘏矣我僕痡矣云何吁矣<lb/>
　石山戴土曰砠瘏痡皆病也馬病而不知擇至於人<lb/>
　又病也則無及矣亦吁嗟而已<lb/>
　　　卷耳四章章四句<lb/>
樛木后妃逮下也<lb/>
<pb n="10b"/>
南有樛木葛藟纍之樂只君子福履綏之<lb/>
　木下曲曰樛木以樛故葛藟得纍之而上后妃以逮<lb/>
　下故衆妾得敘進於君子室家既和故其君子無所<lb/>
　憂患而能安履其福禄苟其不和雖有福禄而不能<lb/>
　安也<lb/>
南有樛木葛藟荒之樂只君子福履將之<lb/>
　荒奄也將大也<lb/>
南有樛木葛藟縈之樂只君子福履成之<lb/>
<pb n="11a"/>
　縈旋也成就也<lb/>
　　　樛木三章章四句<lb/>
螽斯后妃子孫衆多也<lb/>
螽斯羽詵詵兮宜爾子孫振振兮<lb/>
　螽斯蚣蝑也不妬而多子一生八十一子詵詵衆多<lb/>
　也振振仁厚也言后妃子孫衆多如螽斯也<lb/>
螽斯羽薨薨兮宜爾子孫繩繩兮<lb/>
　薨薨羣飛聲也繩繩戒慎也<lb/>
<pb n="11b"/>
螽斯羽揖揖兮宜爾子孫蟄蟄兮<lb/>
　揖揖㑹聚也蟄蟄和集也<lb/>
　　　螽斯三章章四句<lb/>
桃夭后妃之所致也<lb/>
桃之夭夭灼灼其華之子于歸宜其室家<lb/>
　夭夭少壯也灼灼盛也婦人甚少而盛不以色驕其<lb/>
　君子而以宜其室家此后妃之徳所致也<lb/>
桃之夭夭有蕡其實之子于歸宜其家室<lb/>
<pb n="12a"/>
　蕡大貌也<lb/>
桃之夭夭其葉蓁蓁之子于歸宜其家人<lb/>
　始言其華中言其實終言其葉言其容徳皆盛也<lb/>
　　　桃夭三章章四句<lb/>
兎罝后妃之化也<lb/>
肅肅兎罝椓之丁丁赳赳武夫公侯干城<lb/>
　肅肅敬也兎罝兎罟也丁丁椓杙聲也干盾也罝兎<lb/>
　之人野之鄙人也野之鄙人禮之所不及也禮之所<lb/>
<pb n="12b"/>
　不及者其心無所不易人而無所不易則其於妻妾<lb/>
　也無所復敬矣今婦人能以禮自將敬而不可慢故<lb/>
　其夫雖罝兎之鄙人而猶知敬之夫人知敬其妻妾<lb/>
　則無所不敬是以至於椓杙而猶肅肅也赳赳有力<lb/>
　之貌也罝兎之人則赳赳之武夫也世未嘗患無武<lb/>
　夫獨患其不知敬而不可近今武而知敬故可以為<lb/>
　公侯干城也桃夭言后妃能使婦人不以色驕其夫<lb/>
　而兎罝言其能使婦人以禮克君子之慢故桃夭曰<lb/>
<pb n="13a"/>
　致而兎罝曰化夫致者可以直致而化者其功逺矣<lb/>
肅肅兎罝施于中逵赳赳武夫公侯好仇<lb/>
　仇匹也<lb/>
肅肅兎罝施于中林赳赳武夫公侯腹心<lb/>
　丁丁人之所聞也中逵人之所見也中林聞見之所<lb/>
　不及也非人之所聞見而猶肅肅則其敬也至矣<lb/>
　　　兎罝三章章四句<lb/>
芣苢后妃之美也<lb/>
<pb n="13b"/>
采采芣苢薄言采之采采芣苢薄言有之<lb/>
　芣苢馬舄馬舄車前也宜懷姙焉室家和平故婦人<lb/>
　皆樂有子是以采之不厭也有藏也<lb/>
采采芣苢薄言掇之采采芣苢薄言捋之<lb/>
　掇拾也捋取也<lb/>
采采芣苢薄言袺之采采芣苢薄言襭之<lb/>
　袺執袵也襭扱袵也<lb/>
　　　芣苢三章章四句<lb/>
<pb n="14a"/>
漢廣徳廣所及也<lb/>
南有喬木不可休息漢有游女不可求思漢之廣矣不<lb/>
可泳思江之永矣不可方思<lb/>
　潛行曰泳方泭也思辭也文王之化行於南國雖江<lb/>
　漢之游女皆有廉潔之行不可犯以非禮譬如喬木<lb/>
　不可就以休息江漢不可得而方泳也<lb/>
翹翹錯薪言刈其楚之子于歸言秣其馬漢之廣矣不<lb/>
可泳思江之永矣不可方思<lb/>
<pb n="14b"/>
　此知女子之不可犯而思以禮道之之辭也楚薪之<lb/>
　尤翹翹者也取薪之尤翹翹者以言欲取女之尤髙<lb/>
　潔者也然猶不敢斥言取之故曰於是子之嫁也我<lb/>
　當秣其馬以示有意焉耳<lb/>
翹翹錯薪言刈其蔞之子于歸言秣其駒漢之廣矣不<lb/>
可泳思江之永矣不可方思<lb/>
　蔞草之尤翹翹者也<lb/>
　　　漢廣三章章八句<lb/>
<pb n="15a"/>
汝墳道化行也<lb/>
遵彼汝墳伐其條枚未見君子惄如調飢<lb/>
　墳大防也枝曰條幹曰枚惄飢意也調朝也是時紂<lb/>
　猶在上君子久役于外故婦人遵汝而伐薪勞苦而<lb/>
　念其君子也<lb/>
遵彼汝墳伐其條肄既見君子不我遐棄<lb/>
　斬而復生曰肄<lb/>
魴魚赬尾王室如燬雖則如燬父母孔邇<lb/>
<pb n="15b"/>
　魚勞則尾赤文王三分天下有其二以事紂周徳雖<lb/>
　廣而紂之虐如將焚焉民之被其害者如魚之勞於<lb/>
　水也然而有文王以為之父母可以無久病矣雖婦<lb/>
　人而知文王之可歸此所謂道化行也<lb/>
　　　汝墳三章章四句<lb/>
麟之趾關雎之應也<lb/>
麟之趾振振公子于嗟麟兮<lb/>
　麟仁獸也其於仁也非有意為之其資之也天矣關<lb/>
<pb n="16a"/>
　雎之時人君與其后妃皆賢故其生子無不賢者夫<lb/>
　公子之賢非其身則為之父母之所以資之者逺矣<lb/>
　是以信厚振振而不自知猶麟之於仁也毛詩之敘<lb/>
　曰關雎之化行則天下無犯非禮雖衰世之公子皆<lb/>
　信厚如麟趾之時夫關雎之化行則公子信厚公子<lb/>
　之信厚如麟之仁此所謂應矣未嘗言其時也捨麟<lb/>
　之徳而言其時過矣<lb/>
麟之定振振公姓于嗟麟兮<lb/>
<pb n="16b"/>
　定額也<lb/>
麟之角振振公族于嗟麟兮<lb/>
　　　麟之趾三章章三句<lb/>
召南　　　　　　　　國風<lb/>
鵲巢夫人之徳也<lb/>
維鵲有巢維鳩居之之子于歸百兩御之<lb/>
　鳩性拙不能自為巢而居鵲之成巢國君積行累功<lb/>
　以致爵位夫人起家而居有之如鳩之託鵲巢非有<lb/>
<pb n="17a"/>
　徳誰能安之毛詩之敘以鳩為鳲鳩言夫人如鳲鳩<lb/>
　之均一乃可以配焉説雖無害而鳩非鳲鳩也百兩<lb/>
　百乘也御迎也諸侯之子嫁於諸侯送迎皆百乘<lb/>
維鵲有巢維鳩方之之子于歸百兩將之<lb/>
　方據也將送也<lb/>
維鵲有巢維鳩盈之之子于歸百兩成之<lb/>
　　　鵲巢三章章四句<lb/>
采蘩夫人不失職也<lb/>
<pb n="17b"/>
于以采蘩于沼于沚于以用之公侯之事<lb/>
　蘩皤蒿也沼池也沚渚也公侯之夫人執蘩菜以助<lb/>
　祭<lb/>
于以采蘩于澗之中于以用之公侯之宮<lb/>
　宮廟也<lb/>
被之僮僮夙夜在公被之祁祁薄言還歸<lb/>
　被首飾也僮僮竦敬也祁祁舒遲也公事也其在宗<lb/>
　廟之事則竦敬其還歸則舒遲言各獲其宜也<lb/>
<pb n="18a"/>
　　　采蘩三章章四句<lb/>
草蟲大夫妻能以禮自防也<lb/>
喓喓草蟲趯趯阜螽未見君子憂心忡忡亦既見止亦<lb/>
既覯止我心則降<lb/>
　草蟲常羊也阜螽蠜也二者皆蝗類覯以禮遇也草<lb/>
　蟲鳴則阜螽躍而從之婦人之於君子猶二物之相<lb/>
　從其性然矣然其未見也常自憂不得見君子故每<lb/>
　以禮自防至於既見而後心降也<lb/>
<pb n="18b"/>
陟彼南山言采其蕨未見君子憂心惙惙亦既見止亦<lb/>
既覯止我心則説<lb/>
　蕨虌也陟南山而采蕨豈有不得者乎然而常憂不<lb/>
　得也婦人之從君子亦豈有不見禮者乎然而常憂<lb/>
　不見禮也憂不見禮而後乃見禮矣<lb/>
陟彼南山言采其薇未見君子我心傷悲亦既見止亦<lb/>
既覯止我心則夷<lb/>
　薇山菜也夷平也<lb/>
<pb n="19a"/>
　　　草蟲三章章七句<lb/>
采蘋大夫妻能循法度也<lb/>
于以采蘋南澗之濵于以采藻于彼行潦于以盛之維<lb/>
筐及筥于以湘之維錡及釡于以奠之宗室牖下誰其<lb/>
尸之有齊季女<lb/>
　蘋大蓱也藻聚藻也方曰筐圓曰筥湘烹也錡釡屬<lb/>
　也宗室大宗之廟也此所謂教成之祭也記曰婦人<lb/>
　先嫁三月祖廟未毁教于公宮祖廟既毁教于宗室<lb/>
<pb n="19b"/>
　教成之祭牲用魚芼用蘋藻奠於牖下何也户牖之<lb/>
　間也昏禮納采問名納吉納徵請期主人皆筵於廟<lb/>
　中户西西上右几以為女子外成者也祭禮主婦設<lb/>
　羮今使季女設焉所以成其婦禮也㓜而習之既嫁<lb/>
　而奉祭祀則終身行之此所謂能循法度也<lb/>
　　　采蘋三章章四句<lb/>
甘棠美召伯也<lb/>
　甘棠言美召伯江有汜言美媵何彼穠矣言美王姬<lb/>
<pb n="20a"/>
　魚麗言美萬物盛多皇矣言美周或言正詩不言美<lb/>
　因各為此五詩之説夫五詩言美則正詩未甞不言<lb/>
　美矣未甞不言而為不言之説此皆近世之浮説也<lb/>
蔽芾甘棠勿翦勿伐召伯所茇<lb/>
　蔽芾小貌也甘棠杜也茇草舍也召公巡行邦國重<lb/>
　煩勞百姓蔽棠而舍國人思之而愛其棠不忍伐也<lb/>
　召公之為牧伯武王之世矣而詩稱召伯思者之辭<lb/>
　也<lb/>
<pb n="20b"/>
蔽芾甘棠勿翦勿敗召伯所憩蔽芾甘棠勿翦勿拜召<lb/>
伯所説<lb/>
　拜拔也説舍也<lb/>
　　　甘棠三章章三句<lb/>
行露召伯聽訟也<lb/>
厭浥行露豈不夙夜謂行多露誰謂雀無角何以穿我<lb/>
屋誰謂女無家何以速我獄雖速我獄室家不足誰謂<lb/>
鼠無牙何以穿我墉誰謂女無家何以速我訟雖速我<lb/>
<pb n="21a"/>
訟亦不女從<lb/>
　厭浥濕意也行道也速召也二南當文王與紂之世<lb/>
　淫風之被天下如露之濡物召南之女被文王之化<lb/>
　能以禮自保故其稱曰行者未甞不欲夙夜也謂道<lb/>
　之多露是以不敢女子未甞不欲從人也謂世之多<lb/>
　强㬥是以不可女子之所以自保如此然猶不免强<lb/>
　㬥之獄故其自辨曰謂雀之無角信矣今而穿屋則<lb/>
　雀有角矣謂鼠之無牙信矣今而穿墉則鼠有牙矣<lb/>
<pb n="21b"/>
　謂强㬥之無室家之道信矣今而召我以獄則强㬥<lb/>
　亦有室家之道矣雖召我獄然而知其室家之道不<lb/>
　足而終不之從者召公明於聽訟也<lb/>
　　　行露三章一章章三句二章章六句<lb/>
羔羊鵲巢之功致也<lb/>
　毛詩之敘曰召南之國化文王之政在位皆節儉正<lb/>
　直徳如羔羊夫君子之愛其人則樂道其車服是以<lb/>
　詩言羔羊之皮而已非言其徳也言其徳則過矣<lb/>
<pb n="22a"/>
羔羊之皮素絲五紽退食自公委蛇委蛇<lb/>
　古者大夫羔裘以居素絲以英裘紽組絲以飾縫也<lb/>
　皆婦人所為寘功也委蛇自得之貌也言召南之大<lb/>
　夫服其羔裘自公而退食於私家無所不自得也夫<lb/>
　君子能治其外而内無良妻妾以和其室家雖欲委<lb/>
　蛇而不可得也此所以為鵲巢之功致也<lb/>
羔羊之革素絲五緎委蛇委蛇自公退食羔羊之縫素<lb/>
絲五總委蛇委蛇退食自公<lb/>
<pb n="22b"/>
　緎總皆縫飾也<lb/>
　　　羔羊三章章四句<lb/>
殷其靁勸以義也<lb/>
殷其靁在南山之陽何斯違斯莫敢或遑振振君子歸<lb/>
哉歸哉<lb/>
　雷聲隱然在南山之陽耳然而不可得見召南之君<lb/>
　子逺行從政其室家思一見之而不得如是雷也故<lb/>
　曰何哉吾君子去此而從事於四方不敢安也既而<lb/>
<pb n="23a"/>
　知其義不得歸也則曰振振君子歸哉歸哉言不可<lb/>
　歸也<lb/>
殷其靁在南山之側何斯違斯莫敢遑息振振君子歸<lb/>
哉歸哉殷其靁在南山之下何斯違斯莫或遑處振振<lb/>
君子歸哉歸哉<lb/>
　　　殷其靁三章章六句<lb/>
摽有梅男女及時也<lb/>
摽有梅其實七兮求我庶士迨其吉兮摽有梅其實三<lb/>
<pb n="23b"/>
兮求我庶士迨其今兮摽有梅頃筐塈之求我庶士迨<lb/>
其謂之<lb/>
　摽落也塈取也盛極則落者梅也女子之盛時猶是<lb/>
　梅也方其七存也迨其吉而後嫁焉可也及其三也<lb/>
　及今焉嫁之可也失今則過矣及其既盡頃筐而取<lb/>
　之也謂之取則嫁之矣七而擇其吉三而及其今盡<lb/>
　而聽其謂此所以各及其時也凡詩每章有先後深<lb/>
　淺之異如此詩及中谷有蓷晉無衣之類固自有説<lb/>
<pb n="24a"/>
　若樛木螽斯之類皆意不盡申殷勤而已欲强求其<lb/>
　説則迂雜而不當矣<lb/>
　　　摽有梅三章章四句<lb/>
小星惠及下也<lb/>
嘒彼小星三五在東肅肅宵征夙夜在公寔命不同<lb/>
　嘒微貌也三心也五噣也正月噣在東方三月心在<lb/>
　東方命禮命也諸妾從夫人以次敘進御於君所謂<lb/>
　小星之從心噣也肅肅宵征夙夜在公寔命不同云<lb/>
<pb n="24b"/>
　者妾自謂卑賤不敢與夫人齒之辭也<lb/>
嘒彼小星維參與昴肅肅宵征抱衾與裯寔命不猶<lb/>
　裯帳也猶若也<lb/>
　　　小星二章章五句<lb/>
江有汜美媵也<lb/>
江有汜之子歸不我以不我以其後也悔<lb/>
　水決復入為汜江則有汜嫡則有媵而之子之不我<lb/>
　以何哉其後則必悔矣蓋不敢怨而竢其悔耳夫不<lb/>
<pb n="25a"/>
　敢怨者悔之道也故小星欲求衆妾之不敢齒我而<lb/>
　不以貴賤臨之蓋使之得進御於君而妾不敢與我<lb/>
　齒矣江有汜欲求嫡之悔過而不以怨言犯之蓋事<lb/>
　之不失而嫡自悔矣此則善原人情也<lb/>
江有渚之子歸不我與不我與其後也處<lb/>
　水岐成渚處止也<lb/>
江有沱之子歸不我過不我過其嘯也歌<lb/>
　書曰岷山導江東别為沱嘯歌以言其不怒也<lb/>
<pb n="25b"/>
　　　江有汜三章章五句<lb/>
野有死麕惡無禮也<lb/>
野有死麕白茅包之有女懷春吉士誘之<lb/>
　誘道也野有死麕有欲用之猶以白茅包之而後行<lb/>
　今有女於此思以春適人亦必得吉士以禮道之而<lb/>
　後可疾時不然也古者昏禮以嵗之隙自冬及春皆<lb/>
　其時也孫卿子曰霜降逆女冰泮殺内<lb/>
林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>野有死鹿白茅純束有女如玉<lb/>
<pb n="26a"/>
　樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小木也將取樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>死鹿以為用猶知以白茅純<lb/>
　束而取之况有女如玉而可不以禮成之哉<lb/>
舒而脱脱兮無感我帨兮無使尨也吠<lb/>
　脱脱舒遲也帨佩巾也尨狗也奔走失節則佩帨動<lb/>
　非禮相凌則狗吠<lb/>
　　　野有死麕三章二章章四句一章章三句<lb/>
何彼穠矣美王姬也<lb/>
　漢儒之言詩者曰王道衰詩人本之袵席關雎作仁<lb/>
<pb n="26b"/>
　義陵遲鹿鳴刺焉而近世學者又因此詩稱平王齊<lb/>
　侯則遂以二南為東周之詩無疑矣予讀儀禮觀其<lb/>
　燕饗之樂風雅之正詩無不咸在蓋關雎鹿鳴之作<lb/>
　也久矣非復衰世之詩也夫平王者周之先王豈文<lb/>
　王歟譬如商人謂湯武王蓋亦當時一號也至於齊<lb/>
　侯則武王之世太公望得稱齊侯矣且周頌之言成<lb/>
　康猶不得為成康子孫之詩而此詩獨不得為文王<lb/>
　之詩哉<lb/>
<pb n="27a"/>
何彼穠矣唐棣之華曷不肅雝王姬之車<lb/>
　穠猶戎戎也唐棣栘也王姬之美盛若是華也肅敬<lb/>
　也雝和也人之見王姬之車者則相告曰曷不肅雝<lb/>
　乎此王姬之車也人之見其車者猶知肅雝則王姬<lb/>
　之敬也至矣<lb/>
何彼穠矣華如桃李平王之孫齊侯之子其釣維何維<lb/>
絲伊緡齊侯之子平王之孫<lb/>
　魚之深釣而得之者由絲緡也王姬之貴娶而得之<lb/>
<pb n="27b"/>
　者由禮也<lb/>
　　　何彼穠矣三章章四句<lb/>
騶虞鵲巢之應也<lb/>
彼茁者葭一發五豝于嗟乎騶虞<lb/>
　茁出也葭蘆也豕牝曰豝人君雖有恭儉之志而室<lb/>
　家不聽則殆不行今召南之夫人能順其君子無所<lb/>
　不敬雖葭之微於其生也而有不傷之意焉故能使<lb/>
　物無不蕃者於君之射也一發而虞人翼五豝以待<lb/>
<pb n="28a"/>
　之此蕃之至也然猶不敢盡取之一發而已故曰于<lb/>
　嗟乎騶虞騶虞仁獸言仁如騶虞也此所以為鵲巢<lb/>
　之應矣<lb/>
彼茁者蓬一發五豵于嗟乎騶虞<lb/>
　豕生三日曰豵<lb/>
　　　騶虞二章章三句<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十八</head>
    <p>
<pb n="1a"/>
欽定四庫全書<lb/>
　詩集傳卷十八　　　　　　宋　蘇轍　撰<lb/>
清廟之什<lb/>
　周頌皆有所施於禮樂蓋因禮而作頌非如風雅之<lb/>
　詩有徒作而不用者也文武之世天下未平禮樂未<lb/>
　備則頌有所未暇至周公成王天下既平制禮作樂<lb/>
　而為詩以歌之於是頌聲始作然其篇第之先後則<lb/>
　不可究矣考之以其時則不倫求之以其事則不類<lb/>
<pb n="1b"/>
　意者亦以其聲相從乎清廟之什禮之大者也臣工<lb/>
　之什禮之次者也閔予小子之什禮之小者也然時<lb/>
　有參差不齊者意者亦以其聲相從也然不可得而<lb/>
　推矣<lb/>
清廟祀文王也<lb/>
於穆清廟肅雝顯相濟濟多士秉文之徳對越在天駿<lb/>
奔走在廟不顯不承無射於人斯<lb/>
　於乎美哉其祀文王於清廟也有肅肅其敬雝雝其<lb/>
<pb n="2a"/>
　和者實來顯相其禮文王没矣其神在天其主在廟<lb/>
　然士之來助祭者猶不忘秉持其徳以對其在天而<lb/>
　奔走其在廟者言文王之澤久而不忘豈其不顯不<lb/>
　承哉信矣其無厭於人也肅然清浄曰清廟對配也<lb/>
　越辭也駿長也<lb/>
　　　清廟一章八句<lb/>
維天之命太平告文王也<lb/>
維天之命於穆不已於乎不顯文王之徳之純假以溢<lb/>
<pb n="2b"/>
我我其收之駿惠我文王曾孫篤之<lb/>
　文王受命未終而没周公成王繼之天下太平以為<lb/>
　文王之徳之致也故以告之曰天命之於周久而不<lb/>
　已文王亦既没矣而其徳羙不亡以大盈溢我後人<lb/>
　我後人收之以成太平天命之不已也如此今將以<lb/>
　長順文王之心惟爾子孫世益厚之<lb/>
　　　維天之命一章八句<lb/>
維清奏象舞也<lb/>
<pb n="3a"/>
　象文王之樂所謂象箾者蓋文舞也文王之舞謂之<lb/>
　象武王之舞謂之武將舞象則先歌維清故其序曰<lb/>
　奏象舞而其辭稱文王將舞武則先歌武故其序曰<lb/>
　奏大武而其辭稱武王記曰十三舞勺勺大武也十<lb/>
　五舞象象象箾也武而謂之勺者勺之序曰告成大<lb/>
　武盖因此詩而名之也<lb/>
維清緝熈文王之典肇禋迄用有成維周之禎<lb/>
　緝和也熈光也周公之治周也事為之制曲為之防<lb/>
<pb n="3b"/>
　是以其國無不脩之政政無不脩清也清則其為之<lb/>
　也暇而事之也至是以無不和洽而光明者君子推<lb/>
　其所由致之曰由文王之法文王之造周也實始肇<lb/>
　祭天地先為之極焉迄于周公遂以有成其成雖當<lb/>
　周公之世然其禎祥見於文王矣<lb/>
　　　維清一章五句<lb/>
烈文成王即政諸侯助祭也<lb/>
　古之儒者皆言武王崩成王㓜不能踐阼周公攝天<lb/>
<pb n="4a"/>
　天子位以為政七年而後反余考於詩書無之古者<lb/>
　君薨世子即位諒闇而聽於冡宰三年蓋免喪而復<lb/>
　成王之終喪也以㓜不能聽政而聽於周公七年而<lb/>
　復故書稱武王崩三監及淮夷畔周公相成王以黜<lb/>
　商有大政令未嘗不稱王命也然則成王既已即位<lb/>
　矣成王既已即位而周公攝則是二王者也蓋武王<lb/>
　崩成王無所復父不得稱子則逾年即位而稱王雖<lb/>
　稱王矣而不能治王事故未甞即政是以周公當國<lb/>
<pb n="4b"/>
　而治事非攝其位蓋行其事也其後七年退而復辟<lb/>
　則成王於是即政亦非復其位蓋復其事也故此詩<lb/>
　之序曰成王即政即政非即位也苟成王有即位有<lb/>
　即政則周公之未甞攝位明矣或曰即政亦即位也<lb/>
　然則未終喪而為詩以作樂可乎<lb/>
烈文辟公錫茲祉福恵我無疆子孫保之無封靡于爾<lb/>
邦維王其崇之念茲戎功繼序其皇之無競維人四方<lb/>
其訓之不顯維徳百辟其刑之於乎前王不忘<lb/>
<pb n="5a"/>
　成王朝享於廟諸侯來助者以祖考之命錫之祉福<lb/>
　其曰烈文辟公呼而告之也諸侯能奉順王室則子<lb/>
　孫安矣無封以專利無靡以專欲則王尊之矣念其<lb/>
　先祖之功則繼其序者益大矣勤於擇人則四方順<lb/>
　之矣敏於為徳則百辟憲之矣凢此五者先王之所<lb/>
　以不忘諸侯而教之也烈光也辟公皆君也<lb/>
　　　烈文一章十三句<lb/>
天作祀先王先公也<lb/>
<pb n="5b"/>
　祀時祀也周之初時祀猶及先公<lb/>
天作髙山大王荒之彼作矣文王康之彼徂矣岐有夷<lb/>
之行子孫保之<lb/>
　髙山岐山也大王遷於岐山始荒有之亦既作之矣<lb/>
　文王從而安之文王既逝矣岐周之人世載其夷易<lb/>
　之道子孫保之不替也<lb/>
　　　天作一章七句<lb/>
昊天有成命郊祀天地也<lb/>
<pb n="6a"/>
　郊謂冬至祭昊天於圜丘夏至祭地祗於方澤詩稱<lb/>
　昊天是以知非祈榖之郊也<lb/>
昊天有成命二后受之成王不敢康夙夜基命宥密於<lb/>
緝熈單厥心肆其靖之<lb/>
　天將祚周以天下既有成命矣文武受之將成其王<lb/>
　業不敢安也夙夜積徳以為受命之基蓋未嘗求之<lb/>
　亦未嘗舍之也未嘗求之所謂宥也未嘗舎之所謂<lb/>
　密也宥之也者聽其自至也密之也者欲及其時也<lb/>
<pb n="6b"/>
　文武之所以答天命者如此於乎及其和洽而光眀<lb/>
　也盡其心矣故能定之也此詩有成王不敢康而執<lb/>
　競有不顯成康世或以為此言成王誦康王釗也然<lb/>
　則周頌有康王子孫之詩矣周公制禮禮之所及樂<lb/>
　必從之樂之所及詩必從之故頌之施於禮樂者備<lb/>
　矣後世無容易之且詩曰成王不敢康夙夜基命宥<lb/>
　密又曰自彼成康奄有四方成王非基命之君而周<lb/>
　之奄有四方非自成康始也<lb/>
<pb n="7a"/>
　　　昊天有成命一章七句<lb/>
我將祀文王於明堂也<lb/>
　此傳所謂祀文王於明堂以配上帝者也記曰有虞<lb/>
　氏禘黄帝而郊嚳祖顓頊而宗堯夏后氏亦禘黄帝<lb/>
　而郊鯀祖顓頊而宗禹商人禘嚳而郊冥祖契而宗<lb/>
　湯周人禘嚳而郊稷祖文王而宗武王鄭氏以祖宗<lb/>
　為明堂之配而王氏以祖宗為不毁之廟予竊以鄭<lb/>
　氏為不然何者四代之所禘皆其祖之所自出廟之<lb/>
<pb n="7b"/>
　所不及者也其所祖者廟之所自始者也其所郊者<lb/>
　先世之有功者也其所宗者近世之有功者也有虞<lb/>
　氏繼堯堯嚳非其姓也故禘黄帝而郊嚳祖顓頊而<lb/>
　宗堯黄帝顓頊之所自出而顓頊舜之祖此其不可<lb/>
　易者也堯嚳則舜之所繼而有功者也故舜之將攝<lb/>
　也受終于文祖堯之祖也禹之將攝也受命于神宗<lb/>
　舜之宗也將以天下予人必告其所從受天下舜之<lb/>
　所從受天下者堯也則舜之以堯為宗也明矣夏商<lb/>
<pb n="8a"/>
　之所禘祖猶舜也而其所郊宗則其世之有功者也<lb/>
　至周亦然其所以為異者后稷祖也文武皆王業之<lb/>
　所自成也故雖以后稷為太祖而其禘於廟也先公<lb/>
　之主禘於稷廟先王之主禘於文武之廟雝其所以<lb/>
　禘太祖也雝為文王之詩故文王亦祖矣文王為祖<lb/>
　故后稷升於郊此其所以異於夏商而已故祖宗之<lb/>
　號非所以施於眀堂也<lb/>
我將我享維羊維牛維天其右之儀式刑文王之典日<lb/>
<pb n="8b"/>
靖四方伊嘏文王既右享之我其夙夜畏天之威于時<lb/>
保之<lb/>
　將奉也享獻也其饗上帝於眀堂也奉其牛羊而獻<lb/>
　之曰天其尚右我而饗此乎盖不敢必也故自託於<lb/>
　文王庻幾可以致之曰我今儀式刑文王之典以靖<lb/>
　天下苟天不遺文王而嘏之其亦既右饗我哉天之<lb/>
　難致也如是是以夙夜畏天之威而保文王之法庻<lb/>
　幾可得而致也<lb/>
<pb n="9a"/>
　　　我將一章十句<lb/>
時邁巡守告祭柴望也<lb/>
時邁其邦昊天其子之實右序有周薄言震之莫不震<lb/>
疊懐柔百神及河喬嶽允王維后明昭有周式序在位<lb/>
載戢干戈載櫜弓矢我求懿徳肆于時夏允王保之<lb/>
　王者以時巡行邦國曰天其尚子我哉則曰天實右<lb/>
　序我有周矣不然四方之諸侯豈其薄震動之而無<lb/>
　不震慴以歸周者我是以能巡守於方嶽柴告天地<lb/>
<pb n="9b"/>
　望秩山川徧於羣神信矣我周王維君矣然我有周<lb/>
　豈以是求多於諸侯哉蓋亦次序其朝之羣臣斂其<lb/>
　甲兵而收藏之求有徳之人而布之於諸夏以藩屏<lb/>
　周室如是而已然後信能保有天下此所謂明也<lb/>
　　　時邁一章十五句<lb/>
執競祀武王也<lb/>
執競武王無競維烈不顯成康上帝是皇自彼成康奄<lb/>
有四方斤斤其明鐘鼔喤喤磬筦將將降福穰穰降福<lb/>
<pb n="10a"/>
簡簡威儀反反既醉既飽福禄來反<lb/>
　競彊也武王持其彊心為而不捨故天下莫能與之<lb/>
　競遂成其王業而安之為天之所君夫周之興也逺<lb/>
　矣至於武王成而安之然後能奄有四方使其明無<lb/>
　所不至凡今所以能備其禮樂脩其祭祀以受多福<lb/>
　者皆武王之徳之致也喤喤和也將將集也穰穰衆<lb/>
　也簡簡大也反反順習也反復也<lb/>
　　　執競一章十四句<lb/>
<pb n="10b"/>
思文后稷配天也<lb/>
　周頌有祭天之詩三焉其一曰昊天有成命以郊祀<lb/>
　天地此所謂禘嚳祀昊天於圜丘而以嚳配之者也<lb/>
　其二曰我將祀文王於明堂此所謂宗祀文王於明<lb/>
　堂以配上帝者也其三曰思文后稷配天此所謂郊<lb/>
　稷禘其祖之所自出而以其祖配之者也此三者其<lb/>
　說皆出於鄭氏古之論郊祀者莫密於鄭氏然世或<lb/>
　以其怪而不信予以為鄭氏近之而不善言之故為<lb/>
<pb n="11a"/>
　之辯曰天一而已然而天有五行五行之神而尊之<lb/>
　曰五帝不可謂無六天也古之帝王以五行之徳迭<lb/>
　王天下故以火徳者曰炎帝以土徳者曰黄帝古之<lb/>
　帝王以五徳相授而有天下其來尚矣至於周而為<lb/>
　木故以其行王天下則又特祀其神此亦理之當然<lb/>
　也然鄭氏之説則恠矣曰昊天者耀魄寳蒼帝者靈<lb/>
　威仰赤帝者赤熛怒黄帝者含樞紐白帝者白招拒<lb/>
　黑帝者叶光紀帝王之以其徳王天下者皆其所感<lb/>
<pb n="11b"/>
　而生也此尚何以使學者信之然鄭氏之所謂感生<lb/>
　者禮之所謂祖之所自出也然則記者亦過矣史稱<lb/>
　秦襄公居西方自以為主少皥之神故作西畤以祀<lb/>
　白帝其後宣公作密畤以祀青帝靈公作吳陽上畤<lb/>
　以祀黄帝下畤以祀炎帝漢髙帝曰吾聞天有五帝<lb/>
　而不足一何也於是復作北畤以祀黒帝其說皆與<lb/>
　鄭氏合故鄭氏之說古矣而所以言之非也若夫王<lb/>
　氏之學有昊天而無五行故曰禮之所謂禘嚳者大<lb/>
<pb n="12a"/>
　祭於廟而以嚳為祖也所謂郊稷者祀昊天而以稷<lb/>
　配也所謂祀文王於明堂者亦以配昊天也予竊而<lb/>
　非之何者周人推其受命祖曰文王始封之祖曰后<lb/>
　稷故周人之廟至稷而止又推而上之曰后稷生於<lb/>
　姜嫄則又立姜嫄之廟曰先妣姜嫄帝嚳之妃而特<lb/>
　立廟則嚳無廟矣無廟則無主無主則無以禘無廟<lb/>
　則無所禘將禘於后稷之廟是以父而下禘於子孫<lb/>
　之廟非禮也且夫肅之所謂其祖之自出者嚳也以<lb/>
<pb n="12b"/>
　嚳為祖之所自出可也未有禘祖之父而以祖配之<lb/>
　者也王者之祭天地維外之故為之配以主之禘祖<lb/>
　之父而為之配是外祖之父也由是言之嚳不得與<lb/>
　宗廟之禘而祖之所自出者非嚳則所謂禘嚳者誠<lb/>
　配天也<lb/>
思文后稷克配彼天立我烝民莫匪爾極貽我來牟帝<lb/>
命率育無此疆爾界陳常于時夏<lb/>
　堯遭洚水之患黎民阻饑后稷播百榖以食之然後<lb/>
<pb n="13a"/>
　民復粒食也方是時也天降嘉種以遺之使徧養於<lb/>
　四方無曰此吾疆也彼爾界也布之於諸夏使常種<lb/>
　之而後已立粒通極中也能粒烝民者后稷之功也<lb/>
　能建皇極者后稷之徳也使稷有粒民之功而無皇<lb/>
　極之徳物我逺近存於心則安能陳常于時夏若此<lb/>
　其廣乎惟其功徳相濟是以謂之文也不然服田力<lb/>
　穡之人而能使其子孫代有天下八百年不絶乎自<lb/>
　后稷以來世之有功於民者為不少矣而未見有其<lb/>
<pb n="13b"/>
　徳者是以終不能有天下雖或有天下亦未見若是<lb/>
　其久者也得非其舊日乎來牟麥也<lb/>
　　　思文一章八句<lb/>
臣工之什　　　　　　周頌<lb/>
臣工諸侯助祭遣於廟也<lb/>
嗟嗟臣工敬爾在公王釐爾成來咨來茹嗟嗟保介維<lb/>
莫之春亦又何求如何新畬於皇來牟將受厥明明昭<lb/>
上帝迄用康年命我衆人庤乃錢鏄奄觀銍艾<lb/>
<pb n="14a"/>
　釐賜也茹度也保介車右也月令孟春天子親載耒<lb/>
　耜措之于參保介之御間田一歲曰新三歲曰畬庤<lb/>
　具也錢銚也鏄鎒也銍穫也諸侯朝正於王因助祭<lb/>
　於廟祭終而遣之遂戒其羣臣百工曰戒爾公事王<lb/>
　既賜爾成法有所不知則來咨度以定之既又戒其<lb/>
　車右曰今既莫春矣其亦視爾田事問其如何而勸<lb/>
　督之昔后稷播殖百穀天實降之嘉種大受其明以<lb/>
　至于今常有豐歲爾其亦使衆人具其田器以勸田<lb/>
<pb n="14b"/>
　事其亦大有刈矣<lb/>
　　　臣工一章十五句<lb/>
噫嘻春夏祈榖于上帝也<lb/>
　所謂啓蟄而郊龍見而雩是也<lb/>
噫嘻成王既昭假爾率時農夫播厥百穀駿發爾私終<lb/>
三十里亦服爾耕十千維耦<lb/>
　噫嘻歎也天之所以成我王業者既昭至矣我今率<lb/>
　是佃田之農夫令無不咸播百穀曰其大發爾私盡<lb/>
<pb n="15a"/>
　三十里而後已既令之民之服其耕者萬人皆出於<lb/>
　野言人事盡矣所不足雨耳是以告之天也私民田<lb/>
　也上之告民則先其私民之奉上則先其公曰雨我<lb/>
　公田遂及我私交相愛也周官凢治野夫間有遂遂<lb/>
　上有徑十夫有溝溝上有畛百夫有洫洫上有塗千<lb/>
　夫有澮澮上有道萬夫有川川上有路萬夫之地方<lb/>
　三十三里有半言三十里舉成數也耜廣五寸二耜<lb/>
　為耦萬夫故萬耦<lb/>
<pb n="15b"/>
　　　噫嘻一章八句<lb/>
振鷺二王之後來助祭也<lb/>
　二王後杞宋也<lb/>
振鷺于飛于彼西雝我客戾止亦有斯容在彼無惡在<lb/>
此無斁庻幾夙夜以永終譽<lb/>
　振振羣飛貌也雝澤也二王之後於周為客戾至也<lb/>
　言客之至於廟者其容貌之脩潔如鷺之集於澤也<lb/>
　在彼在國也在此在周也在國無惡之者在周無厭<lb/>
<pb n="16a"/>
　之者然猶庻幾其能夙夜以永終此譽愛之至也<lb/>
　　　振鷺一章八句<lb/>
豐年秋冬報也<lb/>
　報謂秋祭四方冬祭八蜡<lb/>
豐年多黍多稌亦有髙廪萬億及秭為酒為醴烝畀祖<lb/>
妣以洽百禮降福孔皆<lb/>
　稌稻也數萬至萬曰億數億至億曰秭烝進也畀予<lb/>
　也皆徧也豐年載芟皆非宗廟之詩而曰烝畀祖妣<lb/>
<pb n="16b"/>
　何也以為所以能進享先祖者皆方蜡社稷之功也<lb/>
　　　豐年一章七句<lb/>
有瞽始作樂而合乎祖也<lb/>
　始作樂謂周公始成大武也祖謂太祖文王也<lb/>
有瞽有瞽在周之庭設業設虡崇牙樹羽應田縣鼓鞉<lb/>
磬柷圉既備乃奏簫管備舉喤喤厥聲肅雝和鳴先祖<lb/>
是聽我客戾止永觀厥成<lb/>
　瞽樂官也崇牙上飾也樹羽置羽也應小鞞也田當<lb/>
<pb n="17a"/>
　作<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>應鞞之屬也皆在縣鼓之上縣鼓大鼓也周人<lb/>
　始縣鞉鞉小鼓也柷椌也圉揭也簫編小竹管為之<lb/>
　管如篴併而吹之<lb/>
　　　有瞽一章十三句<lb/>
濳季冬薦魚春獻鮪也<lb/>
　季冬魚潔而羙春鮪新來故獻於宗廟<lb/>
猗與漆沮濳有多魚有鱣有鮪鰷鱨鰋鯉以享以祀以<lb/>
介景福<lb/>
<pb n="17b"/>
　漆沮岐周之二水也濳槮也鱣大鯉也鮪鮥也鰷白<lb/>
　鰷也鰋鮎也<lb/>
　　　濳一章六句<lb/>
雝禘太祖也<lb/>
　禘宗廟之大祭所謂禘祫者也太祖文王也或言周<lb/>
　人以諱事神而此詩有克昌厥後則太祖非文王也<lb/>
　然周之所謂諱者不以其名號之耳不遂廢其文也<lb/>
　諱其名而廢其文者後世之禮而非周之故疑之過<lb/>
<pb n="18a"/>
　矣<lb/>
有來雝雝至止肅肅相維辟公天子穆穆於薦廣牡相<lb/>
予肆祀<lb/>
　其來也和其至也敬其助者公侯其薦者天子也故<lb/>
　於其薦大牡也皆助陳其饌言得天下之歡心也<lb/>
假哉皇考綏予孝子宣哲維人文武維后燕及皇天克<lb/>
昌厥後綏我眉夀介以繁祉既右烈考亦右文母<lb/>
　大哉我皇考文王之安我也其臣明哲其君文武故<lb/>
<pb n="18b"/>
　能安人以及於天天地神人莫不蒙享其利故能昌<lb/>
　其後嗣安之以眉夀助之以多福然此非獨文王之<lb/>
　致也文母大姒之徳亦有以右我矣大禘之禮先王<lb/>
　之臣有與祭者故於是稱宣哲維人焉<lb/>
　　　雝一章十六句<lb/>
載見諸侯始見乎文武廟也<lb/>
　烈文言成王即政諸侯助祭而載見言諸侯始見乎<lb/>
　武王廟則載見之作也成王未即政歟<lb/>
<pb n="19a"/>
載見辟王曰求厥章龍旂陽陽和鈴央央鞗革有鶬休<lb/>
有烈光率見昭考以孝以享以介眉夀永言保之思皇<lb/>
多祜烈文辟公綏以多福俾緝熈于純嘏<lb/>
　載始也軾前曰和旂上曰鈴鶬金飾貌也諸侯始來<lb/>
　見王求法度以好其車服從之以祭武王之廟思介<lb/>
　之以眉夀而大其多祜而王之所以待辟公者則亦<lb/>
　以多福綏之使和合於神之所嘏言君臣相與之厚<lb/>
　也<lb/>
<pb n="19b"/>
　　　載見一章十四句<lb/>
有客微子來見祖廟也<lb/>
有客有客亦白其馬有萋有且敦琢其旅有客宿宿有<lb/>
客信信言授之縶以縶其馬薄言追之左右綏之既有<lb/>
淫威降福孔夷<lb/>
　殷尚白亦仍也言仍殷之舊也萋萋且且敬慎貌也<lb/>
　敦琢選擇之也旅其卿大夫也一宿曰宿再宿曰信<lb/>
　縶其馬者愛之不欲其去也追送也左右綏之言所<lb/>
<pb n="20a"/>
　以安之無方也淫大也夷易也能威人則能福人矣<lb/>
　愛之至故欲其能威福人也<lb/>
　　　有客一章十二句<lb/>
武奏大武也<lb/>
於皇武王無競維烈允文文王克開厥後嗣武受之勝<lb/>
殷遏劉耆定爾功<lb/>
　於乎大矣武王無競之功文王開之也文王既開其<lb/>
　迹武王嗣而受之勝殷而止其殺人其成功也老矣<lb/>
<pb n="20b"/>
　武迹也遏止也劉殺也耆考也<lb/>
　　　武一章七句<lb/>
閔予小子之什　　　　周頌<lb/>
閔予小子嗣王朝於廟也<lb/>
閔予小子遭家不造嬛嬛在疚於乎皇考永世克孝念<lb/>
茲皇祖陟降庭止維予小子夙夜敬止於乎皇王繼序<lb/>
思不忘<lb/>
　成王始見於宗廟自傷嬛嬛無所依怙曰於乎我皇<lb/>
<pb n="21a"/>
　考武王終身能孝維念我皇祖文王以其直心渉降<lb/>
　天人之際無有不逹今我夙夜敬止則亦不忘此而<lb/>
　已盖周之先君能陟降在帝左右者惟文王也庭直<lb/>
　也<lb/>
　　　閔予小子一章十一句<lb/>
訪落嗣王謀於廟也<lb/>
訪予落止率時昭考於乎悠哉朕未有艾將予就之繼<lb/>
猶判渙維予小子未堪家多難紹庭上下陟降厥家休<lb/>
<pb n="21b"/>
矣皇考以保眀其身<lb/>
　閔予小子成王朝廟言將繼其祖考之詩也訪落謀<lb/>
　所以繼之之詩也訪謀也落始也曰予將謀之於始<lb/>
　以循我昭考武王之徳然而其道逺矣予不能及也<lb/>
　將使予勉彊以就之猶恐判渙不合也今將紹文王<lb/>
　以其直心交際上下常若陟降近在其家者羙哉此<lb/>
　皇考之所以保眀其身者將何以致此哉<lb/>
　　　訪落一章十二句<lb/>
<pb n="22a"/>
敬之羣臣進戒嗣王也<lb/>
敬之敬之天維顯思命不易哉無曰髙髙在上陟降厥<lb/>
士日監在茲維予小子不聰敬止日就月將學有緝熈<lb/>
于光明佛時仔肩示我顯徳行<lb/>
　敬之羣臣所以答訪落也故戒之曰天命之於人顯<lb/>
　矣不可易也無謂其髙而不吾察非獨人君陟降在<lb/>
　帝左右天亦常陟降以察其士而况於王乎王之不<lb/>
　可不敬者如此王曰我未能明所謂敬者庻幾日有<lb/>
<pb n="22b"/>
　所就月有所成講之以學使心之光明者和洽而見<lb/>
　於外又屬任輔佛使導我以徳行可以答天顯者然<lb/>
　後敬可得也佛輔也仔肩任也<lb/>
　　　敬之一章十二句<lb/>
小毖嗣王求助也<lb/>
　毖慎也慎之於小則大患無由至矣<lb/>
予其懲而毖後患莫予荓蜂自求辛螫肇允彼桃蟲拚<lb/>
飛維鳥未堪家多難予又集于蓼<lb/>
<pb n="23a"/>
　荓使也桃蟲鷦鷯也古語曰鷦鷯生鵰始小而終大<lb/>
　蓼取其辛苦也成王始信二叔以疑周公既而悟其<lb/>
　姦故曰予其懲是以毖後患羣臣勿使予者矣予猶<lb/>
　蜂耳苟使予予將螫女昔也始信以為是桃蟲耳無<lb/>
　能為也及其翻然而飛則大鳥也予方未堪多難而<lb/>
　又集於辛苦之地其柰何舎我而弗助哉<lb/>
　　　小毖一章八句<lb/>
載芟春耤田而祈社稷也<lb/>
<pb n="23b"/>
　禮王為民立社曰大社自為立社曰王社王社在耤<lb/>
　田中耤田所祈也<lb/>
載芟載柞其耕澤澤千耦其耘徂隰徂畛侯主侯伯侯<lb/>
亞侯旅侯彊侯以有嗿其饁思媚其婦有依其士有略<lb/>
其耜俶載南畆播厥百穀實函斯活驛驛其逹有厭其<lb/>
傑厭厭其苖緜緜其麃載穫濟濟有實其積萬億及秭<lb/>
為酒為醴烝畀祖妣以洽百禮有飶其香邦家之光有<lb/>
椒其馨胡考之寧匪且有且匪今斯今振古如兹<lb/>
<pb n="24a"/>
　載始也除草曰芟除木曰柞澤澤解散也耘除根株<lb/>
　也隰新發之田也畛舊田有術路者也主家之長也<lb/>
　伯其長子也亞仲叔也旅衆子弟也强民之有餘力<lb/>
　而來助者所謂强予也能左右之曰以所謂間民轉<lb/>
　徙執事者也嗿嗜食聲也依愛也略利也函含也活<lb/>
　生也既播之其實含氣而生也驛驛苖生貌也逹出<lb/>
　土也厭厭然茂甚也傑先長者也緜緜詳宻也麃耘<lb/>
　也濟濟人衆貌也飶椒皆香也以燕饗賔客則邦家<lb/>
<pb n="24b"/>
　之光也以養耆老則胡考之所以安也且此也振自<lb/>
　也<lb/>
　　　載芟一章三十一句<lb/>
良耜秋報社稷也<lb/>
畟畟良耜俶載南畆播厥百榖實函斯活或來瞻汝載<lb/>
筐及筥其饟伊黍其笠伊糾其鏄斯趙以薅荼蓼荼蓼<lb/>
朽止黍稷茂止穫之挃挃積之栗栗其崇如墉其比如<lb/>
櫛以開百室百室盈止婦子寜止殺時犉牡有捄其角<lb/>
<pb n="25a"/>
以嗣以續續古之人<lb/>
　畟畟嚴利也或來瞻女婦子之來饁者也筐筥饟具<lb/>
　也糾然笠之輕舉也趙刺也荼陸草也蓼水草也挃<lb/>
　挃穫聲也栗栗精也百室一族之人也族人軰作相<lb/>
　助故同時入榖犉牡社稷之牲也以嗣以續興來歲<lb/>
　繼徃歲也續古之人庶幾不替其先也<lb/>
　　　良耜一章二十三句<lb/>
絲衣繹賔尸也<lb/>
<pb n="25b"/>
　祭之明日復祭曰繹所以賔尸也天子諸侯曰繹以<lb/>
　祭之明日卿大夫曰賔尸以祭同日周曰繹商曰肜<lb/>
　毛氏之序稱髙子之言曰靈星之尸也絲衣本宗廟<lb/>
　之詩其稱靈星既已失之然又有以知毛氏雜取衆<lb/>
　說以解經非皆子夏之言凡類此耳<lb/>
絲衣其紑載弁俅俅自堂徂基自羊徂牛鼐鼎及鼒兕<lb/>
觥其觩㫖酒思柔不吴不敖胡考之休<lb/>
　絲衣爵弁士助祭服也紑鮮潔貌也俅俅恭也堂門<lb/>
<pb n="26a"/>
　堂也基門塾之基也鼐大鼎也鼒小鼎也吴譁也禮<lb/>
　繹於廟門之外其禮薄於正祭故使士升門堂視壺<lb/>
　濯及籩豆降適於基告濯具遂視牲自羊而之牛反<lb/>
　告充己乃舉鼎幂告潔然後祭祭終旅酬而置罰爵<lb/>
　無有讙譁敖慢者於是神畀之以胡考之福<lb/>
　　　絲衣一章九句<lb/>
酌告成大武也<lb/>
於鑠王師遵養時晦時純熈矣是用大介我龍受之蹻<lb/>
<pb n="26b"/>
蹻王之造載用有嗣實維爾公允師<lb/>
　鑠盛也遵循也熈光也介助也蹻蹻武貌也載始也<lb/>
　公事也文王有於鑠之師而不用退自循養與時皆<lb/>
　晦晦而益明其後既純光矣則天下無不助之者文<lb/>
　王於是遂寵受之蹻然起而王之夫文王既造其始<lb/>
　矣故其後有嗣之者武王之興也實維文王之事信<lb/>
　為之師夫方其不可而晦見其可而王之此所以為<lb/>
　酌也而毛詩之序曰能酌先祖之道以養天下則是<lb/>
<pb n="27a"/>
　詩之所不言也<lb/>
　　　酌一章八句<lb/>
桓講武類禡也<lb/>
　王者將出征則講武而類上帝禡于所征之地<lb/>
綏萬邦屢豐年天命匪解桓桓武王保有厥士于以四<lb/>
方克定厥家於昭于天皇以間之<lb/>
　武王克商以安天下屢獲豐年之祥矣然天命之於<lb/>
　周久而不厭也故武王桓桓保有其衆用之四方于<lb/>
<pb n="27b"/>
　以安定其國家其徳上昭于天遂以代商有天下言<lb/>
　武之不可廢也皇君也間代也<lb/>
　　　桓一章九句<lb/>
賚大封於廟也<lb/>
　賚予也<lb/>
文王既勤止我應受之敷時繹思我徂維求定時周之<lb/>
命於繹思<lb/>
　敷布也時是也繹陳也思辭也文王之勤勞天下至<lb/>
<pb n="28a"/>
　矣其子孫應受而有之然而不敢專也是以布陳之<lb/>
　以與人維以行求天下之定而已非求利也此周之<lb/>
　所以命諸侯者於乎其陳之歎之也<lb/>
　　　賚一章六句<lb/>
般巡守而祀四嶽河海也<lb/>
　般般遊也<lb/>
於皇時周陟其髙山嶞山喬嶽允猶翕河敷天之下裒<lb/>
特之對時周之命<lb/>
<pb n="28b"/>
　嶞狹長也喬髙也猶道也翕河大河受衆水者也裒<lb/>
　總也對答也於乎羙哉王之巡行天下也陟其山嶽<lb/>
　而道於大河思其有功於民是以至于敷天下無不<lb/>
　總答其功者此周之命也<lb/>
　　　般一章七句<lb/>
　<lb/>
　<lb/>
　詩集傳卷十八<lb/>
</p>
<p>
</p>
  </div>
</body>
</text>
</TEI>
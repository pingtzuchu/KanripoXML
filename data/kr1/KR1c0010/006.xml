<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷六</head>
    <p>
<pb n="1a"/>
欽定四庫全書<lb/>
　詩集傳卷六　　　　　　　宋　蘇轍　撰<lb/>
唐　　　　　　　　　國風<lb/>
　唐者帝堯之舊都成王以封母弟叔虞謂之唐侯南<lb/>
　有晉水至子燮改為晉侯其地在禹貢太行恒山之<lb/>
　西太原太岳之野晉侯燮之曾孫成侯始徙居曲沃<lb/>
　其孫穆侯又徙於綘僖公之世變風既作其詩憂深<lb/>
　思遠猶有堯之遺風故雖晉詩而謂之唐以為此堯<lb/>
<pb n="1b"/>
　之舊而非晉徳之所及也<lb/>
蟋蟀刺晉僖公也<lb/>
蟋蟀在堂歲聿其莫今我不樂日月其除無已太康職<lb/>
思其居好樂無荒良士瞿瞿<lb/>
　蟋蟀蛩也歲寒則蛩入於堂聿遂也除去也此詩君<lb/>
　臣相告語之辭也僖公儉而不中禮故告之曰蟋蟀<lb/>
　在堂歲其遂莫矣而君不樂日月捨女去矣君曰無<lb/>
　乃已太康歟吾念吾職之所居者是以不皇樂也曰<lb/>
<pb n="2a"/>
　不然君子之不為樂懼其荒耳苟樂而不荒斯可矣<lb/>
　君子之於樂也瞿瞿而不違禮耳<lb/>
蟋蟀在堂歲聿其逝今我不樂日月其邁無已太康職<lb/>
思其外好樂無荒良士蹶蹶<lb/>
　既思其職又思其職之外蹶蹶敏也<lb/>
蟋蟀在堂役車其休今我不樂日月其慆無已太康職<lb/>
思其憂好樂無荒良士休休<lb/>
　歲晚則入居於室而役車止慆過也休休樂也<lb/>
<pb n="2b"/>
　　　蟋蟀三章章八句<lb/>
山有樞刺晉昭公也<lb/>
山有樞隰有榆子有衣裳弗曵弗婁子有車馬弗馳弗<lb/>
驅宛其死矣他人是愉<lb/>
　樞荎也婁亦曵也愉樂也人君有衣服車馬鍾鼔飲<lb/>
　食而不能用譬如山木之不采終亦腐敗摧毁歸於<lb/>
　無用而已<lb/>
山有栲隰有杻子有庭内弗洒弗掃子有鍾鼔弗鼔弗<lb/>
<pb n="3a"/>
考宛其死矣他人是保<lb/>
　栲山樗也杻檍也考擊也保安也<lb/>
山有漆隰有栗子有酒食何不日鼓瑟且以喜樂且以<lb/>
永日宛其死矣他人入室<lb/>
　永引也<lb/>
　　　山有樞三章章八句<lb/>
揚之水刺晉昭公也<lb/>
揚之水白石鑿鑿素衣朱襮從子于沃既見君子云何<lb/>
<pb n="3b"/>
不樂<lb/>
　昭公始封桓叔于曲沃沃盛强昭公微弱雖欲去之<lb/>
　而不可得矣譬如揚水以求其能流雖物之易流者<lb/>
　有不能流矣而況於石乎祗以益其鑿鑿耳鑿鑿潔<lb/>
　也民知昭公之不振也故將具諸侯之衣以從桓叔<lb/>
　于沃素衣中衣也襮繡領也諸侯之中衣縁以丹朱<lb/>
　領以黼繡<lb/>
揚之水白石皓皓素衣朱繡從子于鵠既見君子云何<lb/>
<pb n="4a"/>
其憂<lb/>
　皓皓白也繡繡領也鵠沃之邑也<lb/>
揚之水白石𥻘𥻘我聞有命不敢以告人<lb/>
　𥻘𥻘清澈也命桓叔之政命也聞而不敢以告人為<lb/>
　之隱也桓叔將以傾晉而民為之隱欲其成矣<lb/>
　　　揚之水三章二章章六句一章章四句<lb/>
椒聊刺晉昭公也<lb/>
椒聊之實蕃衍盈升彼其之子碩大無朋椒聊且遠條<lb/>
<pb n="4b"/>
且<lb/>
　椒之性芬烈而能奪物者也今其實蕃衍而盈升則<lb/>
　其近之者未有不見奪者也桓叔篤碩廣大無有與<lb/>
　敵者以桓叔之徳而傾晉猶以椒之芬而奪物也故<lb/>
　曰椒聊且遠條且言信如椒之遠芬也條長也<lb/>
椒聊之實蕃衍盈匊彼其之子碩大且篤椒聊且遠條<lb/>
且<lb/>
　兩手曰掬<lb/>
<pb n="5a"/>
　　　椒聊二章章六句<lb/>
綢繆刺晉亂也<lb/>
綢繆朿薪三星在天今夕何夕見此良人子兮子兮如<lb/>
此良人何<lb/>
　綢繆猶纒綿也合異姓以為昏姻譬如錯取衆薪而<lb/>
　朿之耳薪之為物朿之則合而釋之則解是則綢繆<lb/>
　固之而後可以望其合也三星參也古者昏禮於歲<lb/>
　之隙昏而參見於東方則十月也於是昏禮始行矣<lb/>
<pb n="5b"/>
　夫昏姻之難自其納采問名綢繆不已時至而後親<lb/>
　迎民之為之也勞矣故其成也則曰今夕何夕見此<lb/>
　良人今夕何夕云者幸之之辭也然而居於亂世室<lb/>
　家不能相保既已成昏而懼其失之也則曰子兮子<lb/>
　兮如此良人何子兮子兮云者有所愬之之辭也<lb/>
綢繆束芻三星在隅今夕何夕見此邂逅子兮子兮如<lb/>
此邂逅何<lb/>
　參在東南則十月之後也<lb/>
<pb n="6a"/>
綢繆束楚三星在户今夕何夕見此粲者子兮子兮如<lb/>
此粲者何<lb/>
　參直於户則正月也三女曰粲大夫一妻二妾<lb/>
　　　綢繆三章章六句<lb/>
杕杜刺時也<lb/>
有杕之杜其葉湑湑獨行踽踽豈無他人不如我同父<lb/>
嗟行之人胡不比焉人無兄弟胡不佽焉<lb/>
　杕特貌也杜赤棠也湑湑盛也踽踽無所親也晉君逺其<lb/>
<pb n="6b"/>
　兄弟而親異姓譬如杕杜條幹不足以相扶特盛其葉<lb/>
　耳君子欲告之而懼其不信故告其所與行之人使<lb/>
　為之佽比其兄弟必告其所與行者庶其無疑之也<lb/>
有杕之杜其葉菁菁獨行睘睘豈無他人不如我同姓<lb/>
嗟行之人胡不比焉人無兄弟胡不佽焉<lb/>
　　　杕杜二章章九句<lb/>
羔裘刺峕也<lb/>
羔裘豹袪自我人居居豈無他人維子之故<lb/>
<pb n="7a"/>
　君之處於民上猶豹袪之在羔裘耳豹雖甚貴而以<lb/>
　羔為本君雖甚尊而由有民以安其居舍羔則豹無<lb/>
　所施而無民則君無所託矣今奈何不吾恤乎且吾<lb/>
　之所以不去非無他人也特以故舊念子耳子豈反<lb/>
　謂我不能去而苦我哉<lb/>
羔裘豹褎自我人究究豈無他人維子之好<lb/>
　究久也君之所以能久於此者由有民也好舊好也<lb/>
　　　羔裘二章章四句<lb/>
<pb n="7b"/>
鴇羽刺時也<lb/>
　毛詩之叙曰昭公之後大亂五世君子下從征役而<lb/>
　作此詩<lb/>
肅肅鴇羽集于苞栩王事靡盬不能蓺稷黍父母何怙<lb/>
悠悠蒼天曷其有所<lb/>
　肅肅羽聲也苞稹也栩杼也鴇似鴈性不木止猶人<lb/>
　之不安於征役也盬不攻緻也怙恃也<lb/>
肅肅鴇翼集于苞棘王事靡盬不能蓺黍稷父母何食<lb/>
<pb n="8a"/>
悠悠蒼天曷其有極肅肅鴇行集于苞桑王事靡盬不<lb/>
能蓺稻粱父母何嘗悠悠蒼天曷其有常<lb/>
　行列也<lb/>
　　　鴇羽三章章七句<lb/>
無衣美晉武公也<lb/>
豈曰無衣七兮不如子之衣安且吉兮<lb/>
　禮侯伯七命冕服七章諸侯不命於天子則不成為<lb/>
　君周衰諸侯有不俟王命者武公始幷晉國獨能請<lb/>
<pb n="8b"/>
　命于周故曰以晉之力豈不足以為是七章之衣乎<lb/>
　然而不如子之賜我安且吉也<lb/>
豈曰無衣六兮不如子之衣安且燠兮<lb/>
　天子之卿六命車旗衣服以六為節不敢必當侯伯<lb/>
　故復稱其次也燠煖也<lb/>
　　　無衣二章章三句<lb/>
有杕之杜刺晉武公也<lb/>
有杕之杜生于道左彼君子兮噬肯適我中心好之曷<lb/>
<pb n="9a"/>
飲食之<lb/>
　噬逝通杜之生於道左行者之所願休息也而特生<lb/>
　寡䕃人是以無往就之者譬如國君士之所願事也<lb/>
　而無恩於人彼君子則亦舎我而逝耳尚誰肯適我<lb/>
　哉苟誠好之曷不試飲食之庶其肯從我乎<lb/>
有杕之杜生于道周彼君子兮噬肯來遊中心好之曷<lb/>
飲食之<lb/>
　周曲也<lb/>
<pb n="9b"/>
　　　有杕之杜二章章六句<lb/>
葛生刺晉獻公也<lb/>
葛生蒙楚蘝蔓于野予美亡此誰與獨處<lb/>
　獻公好戰攻君子征役不反故婦人多怨曠者婦人<lb/>
　之託君子譬如葛之蒙楚蘝之被野耳今予所美亡<lb/>
　矣將誰與哉亦獨處而已<lb/>
葛生蒙棘蘝蔓于域予美亡此誰與獨息<lb/>
　域營域也<lb/>
<pb n="10a"/>
角枕粲兮錦衾爛兮予美亡此誰與獨旦<lb/>
　旦朝也物存而夫亡是以感物而思之也<lb/>
夏之日冬之夜百歲之後歸于其居<lb/>
　夏之日冬之夜思者於是劇矣思之而不可得則曰<lb/>
　不可生得而見之矣要之百歲之後歸于其居而已<lb/>
　居墳墓也思之深而無異心此唐風之厚也<lb/>
冬之夜夏之日百歲之後歸于其室<lb/>
　　　葛生五章章四句<lb/>
<pb n="10b"/>
采苓刺晉獻公也<lb/>
采苓采苓首陽之巔人之為言苟亦無信舍旃舍旃苟<lb/>
亦無然人之為言胡得焉<lb/>
　苓大苦也首陽雷首也夷齊居其陽故謂之首陽采<lb/>
　苓者皆曰吾於首陽取之首陽則信有苓矣而采者<lb/>
　未必然也事蓋有似而非者獻公好聽讒言不究其<lb/>
　實而輒從之申生之死不究其實之故也故敎之曰<lb/>
　人之為此言以告也苟亦勿信姑置之而徐究其實<lb/>
<pb n="11a"/>
　事苟不然則人之為言者將何得焉無得而為之者<lb/>
　世無有也然則不禁讒而讒自止矣<lb/>
采苦采苦首陽之下人之為言苟亦無與舍旃舍旃苟<lb/>
亦無然人之為言胡得焉<lb/>
　苦荼也<lb/>
采葑采葑首陽之東人之為言苟亦無從舍旃舍旃苟<lb/>
亦無然人之為言胡得焉<lb/>
　　　采苓三章章八句<lb/>
<pb n="11b"/>
秦　　　　　　　　　國風<lb/>
　唐虞之際臯陶之子曰伯翳佐禹治水有功舜命為<lb/>
　虞官掌上下草木鳥獸賜姓曰嬴夏商之間子孫或<lb/>
　在中國或在夷狄商之衰也中潏居於西戎以保西<lb/>
　垂其六世孫大雒大雒適子成庶子非子非子事周<lb/>
　孝王養馬汧渭之間馬大蕃息孝王分大雒之國為<lb/>
　附庸邑之秦至曾孫秦仲而犬戎滅大雒之族宣王<lb/>
　乃以秦仲為大夫以誅西戎而秦之變風始作其後<lb/>
<pb n="12a"/>
　平王東遷而秦仲之孫襄公興兵救周平王賜之岐<lb/>
　豐之田列為諸侯遂有西周畿内之地在禹貢荆岐<lb/>
　終南惇物之野二十九世而幷諸侯有天下故孔子<lb/>
　敘詩列之八國之後由此故也<lb/>
車鄰美秦仲也<lb/>
有車鄰鄰有馬白顚未見君子寺人之令<lb/>
　秦自非子始封至曾孫秦仲始有車馬侍御禮樂之<lb/>
　好鄰鄰衆車聲也白顚的顙也寺人内小臣也士之<lb/>
<pb n="12b"/>
　將見秦仲也則使寺人傳之凡此皆人君之常禮而<lb/>
　秦之先君皆所未有也<lb/>
阪有漆隰有栗既見君子竝坐鼔瑟今者不樂逝者其<lb/>
耋<lb/>
　人君之有禮樂猶阪之有漆隰之有栗也苟不與人<lb/>
　用之則亦為無用之物而已故士之既見秦仲也秦<lb/>
　仲則與之竝坐而鼔瑟曰今者不與子樂之吾恐逝<lb/>
　者耋老而不能用矣<lb/>
<pb n="13a"/>
阪有桑隰有楊既見君子竝坐鼔簧今者不樂逝者其<lb/>
亡<lb/>
　　　車鄰三章一章章四句二章章六句<lb/>
駟驖美襄公也<lb/>
駟驖孔阜六轡在手公之媚子從公于狩<lb/>
　駟驖驪也阜大也襄公脩其車馬乘四驪以出田其<lb/>
　馬碩大而馴服御者以手執其轡而已無所用巧也<lb/>
　於是時也襄公之臣能以道媚于國者寔從公狩言<lb/>
<pb n="13b"/>
　其常與賢者共樂也<lb/>
奉時辰牡辰牡孔碩公曰左之舍拔則獲<lb/>
　時是也辰時也禮冬獻狼夏獻麋春秋獻鹿豕羣獸<lb/>
　故虞人翼獸以待公射必以其時於是公謂御者左<lb/>
　之以射其左其射也舍拔而獲獸矣拔矢括也<lb/>
遊于北園四馬既閑輶車鸞鑣載獫歇驕<lb/>
　襄公之所以能使車馬調適射中而獲多者於其平<lb/>
　居遊於北園也則既閑習之矣四馬乗馬也輶車輕<lb/>
<pb n="14a"/>
　車也所以驅獸所謂驅逆之車也置鸞於鑣異於乘<lb/>
　車也載始也獫歇驕田犬也長喙獫短喙歇驕始之<lb/>
　者始達其搏噬也凡此皆遊於北園之所習也<lb/>
　　　駟驖三章章四句<lb/>
小戎美襄公也<lb/>
小戎俴收五楘梁輈<lb/>
　兵車在前□行者元戎其次小戎俴淺也收軫也兵<lb/>
　車之比乗車則前後淺五五束之也楘歴錄也梁軛<lb/>
<pb n="14b"/>
　也輈轅也轅上曲句軛謂之梁輈一輈而以革束之<lb/>
　者五束有歴錄之文也<lb/>
游環脅驅隂靷鋈續<lb/>
　游環靳環也游於服馬之背而貫驂之外轡以禁其<lb/>
　出故春秋傳曰如驂之有靳脅驅以革為之首屬於<lb/>
　軛尾屬於軫著服馬之外脅以止驂之入隂揜軌也<lb/>
　在軾前輈上靷環附焉靷驂之所引也續續靷也綴<lb/>
　環於其端鋈以白金沃鐶也<lb/>
<pb n="15a"/>
文茵暢轂駕我騏馵<lb/>
　茵車褥也以虎皮為之謂之文茵暢轂長轂也青黑<lb/>
　曰騏左足白曰馵<lb/>
言念君子溫其如玉在其板屋亂我心曲<lb/>
　秦之西垂以板為屋襄公屢征西戎而民樂為之用<lb/>
　故矜其車馬而不厭雖婦人念其君子而亦無怨也<lb/>
四牡孔阜六轡在手騏駵是中騧驪是驂<lb/>
　赤馬黑鬛曰駵黄馬黑喙曰騧<lb/>
<pb n="15b"/>
龍盾之合鋈以觼軜<lb/>
　龍盾畫龍於盾也合而載之以為車蔽觼在軾前所<lb/>
　以繫驂之内轡者以白金沃之軜驂之内轡納於觼<lb/>
　者也驂之外轡則御者執之<lb/>
言念君子溫其在邑方何為期胡然我念之<lb/>
　君子於何為還期乎何我念之深也<lb/>
俴駟孔羣厹矛鋈錞蒙伐有苑<lb/>
　以薄金介馬曰俴駟孔羣言其和也厹三隅矛也錞<lb/>
<pb n="16a"/>
　其鐏也蒙襍也伐盾也畫襍羽於盾苑然有文也<lb/>
虎韔鏤膺交韔二弓竹閉緄縢<lb/>
　虎韔以虎皮飾弓室也鏤膺以刻金飾馬帶也交二<lb/>
　弓以韔備折毁也閉檠也緄繩也縢約也㢮弓則以<lb/>
　竹為檠以繩約之於弓隈以備損傷<lb/>
言念君子載寢載興厭厭良人秩秩徳音<lb/>
　厭厭安也秩秩有序也<lb/>
　　　小戎三章章十句<lb/>
<pb n="16b"/>
蒹葭刺襄公也<lb/>
蒹葭蒼蒼白露為霜所謂伊人在水一方遡洄從之道<lb/>
阻且長遡游從之宛在水中央<lb/>
　蒹簾也葭蘆也蒹葭之方盛也蒼蒼其强勁而不適<lb/>
　於用至於白露凝戾為霜然後堅成可施於用矣襄<lb/>
　公興於西戎知以耕戰富國强兵而不知以禮義終<lb/>
　成之非不蒼然盛也而君子以為未成故告之曰有<lb/>
　賢者於是不遠也在水之一方耳胡不求與為治哉<lb/>
<pb n="17a"/>
　維不以其道求之也則道阻且長不可得而見矣如<lb/>
　以其道求之則宛然在水之中耳逆流而上曰遡洄<lb/>
　順流而渉曰遡游<lb/>
蒹葭凄凄白露未晞所謂伊人在水之湄遡洄從之道<lb/>
阻且躋遡游從之宛在水中坻<lb/>
　水草之交曰湄躋升也坻小渚也<lb/>
蒹葭采采白露未己所謂伊人在水之涘遡洄從之道<lb/>
阻且右遡游從之宛在水中沚<lb/>
<pb n="17b"/>
　涘厓也右出其右也小渚曰沚<lb/>
　　　蒹葭三章章八句<lb/>
終南戒襄公也<lb/>
　此詩美襄公耳未見所以為戒者豈以壽考不忘為<lb/>
　戒之歟<lb/>
終南何有有條有梅君子至止錦衣狐裘顔如渥丹其<lb/>
君也哉<lb/>
　終南周南山也條槄也梅柟也錦衣狐裘諸侯之服<lb/>
<pb n="18a"/>
　也記曰君衣狐白裘錦衣以裼之渥丹赤而澤也襄<lb/>
　公既為諸侯受服于周其人尊而悅之故曰終南則<lb/>
　有草木以自衣被而成其深君子則有服章以自嚴<lb/>
　飾而成其尊顔如渥丹其君也哉嚴憚之辭也<lb/>
終南何有有紀有堂君子至止黻衣繡裳佩玉將將壽<lb/>
考不忘<lb/>
　紀基也堂亦基也終南有畢道其旁如堂之牆青黑<lb/>
　為黻五色備為繡君子之佩玉非以為容好而已將<lb/>
<pb n="18b"/>
　使壽考而不忘禮也<lb/>
　　　終南二章章六句<lb/>
黄鳥哀三良也<lb/>
交交黄鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殲我良人如可贖兮<lb/>
人百其身<lb/>
　穆公以子車氏之三子為殉皆秦之良也國人哀之<lb/>
　為賦此詩言臣之託君猶黄鳥之止於木交交其和<lb/>
<pb n="19a"/>
　鳴今三子獨不得其死曾鳥之不若也人百其身者<lb/>
　欲以百人贖其一身也然三良之死穆公之命也康<lb/>
　公從其言而不改其亦異於魏顆矣故黄鳥之詩交<lb/>
　譏之也<lb/>
交交黄鳥止于桑誰從穆公子車仲行維此仲行百夫<lb/>
之防臨其穴惴惴其慄彼蒼者天殲我良人如可贖兮<lb/>
人百其身交交黄鳥止于楚誰從穆公子車鍼虎維此<lb/>
鍼虎百夫之禦臨其穴惴惴其慄彼蒼者天殲我良人<lb/>
<pb n="19b"/>
如可贖兮人百其身<lb/>
　　　黄鳥三章章十二句<lb/>
晨風刺康公也<lb/>
鴥彼晨風鬱彼北林未見君子憂心欽欽如何如何忘<lb/>
我實多<lb/>
　鴥疾飛貌也晨風鸇也賢者之欲仕於大國猶晨風<lb/>
　之欲止於北林故其未獲見也欽欽而憂君柰何獨<lb/>
　忘我而不顧乎<lb/>
<pb n="20a"/>
山有苞櫟隰有六駁未見君子憂心靡樂如何如何忘<lb/>
我實多<lb/>
　櫟柞櫟也駁榆梓也其皮青白如駁言六未詳賢者<lb/>
　之仕於大國非特自為也以為山則有櫟隰則有駁<lb/>
　可以大國而獨無其人乎<lb/>
山有苞棣隰有樹檖未見君子憂心如醉如何如何忘<lb/>
我實多<lb/>
　棣唐棣也檖赤羅也<lb/>
<pb n="20b"/>
　　　晨風三章章六句<lb/>
無衣刺用兵也<lb/>
豈曰無衣與子同袍王于興師脩我戈矛與子同仇<lb/>
　古者君與民同其甘苦非謂其無衣也然有是袍也<lb/>
　願與之同之故於王之興師也民皆脩其戈矛而與<lb/>
　之同仇矣傷今無恩於民而用其死也秦本周地故<lb/>
　其民猶思周之盛時而稱先王焉<lb/>
豈曰無衣與子同澤王于興師脩我矛㦸與子偕作<lb/>
<pb n="21a"/>
　澤褻衣近垢汙者也<lb/>
豈曰無衣與子同裳王于興師脩我甲兵與子偕行<lb/>
　　　無衣三章章五句<lb/>
渭陽康公念母也<lb/>
我送舅氏曰至渭陽何以贈之路車乗黄我送舅氏悠<lb/>
悠我思何以贈之瓊瑰玉佩<lb/>
　母之兄弟曰舅康公之母晉獻公之女而文公之姊<lb/>
　也文公遭驪姬之難未反而秦姬卒穆公之納文公<lb/>
<pb n="21b"/>
　而康公送之渭陽傷母之不及見而作是詩<lb/>
　　　渭陽二章章四句<lb/>
權輿刺康公也<lb/>
於我乎夏屋渠渠今也毎食無餘于嗟乎不承權輿<lb/>
　穆公好賢居之以大屋渠渠其深廣至於康公而遇<lb/>
　之薄矣食之無餘者故曰不承權輿權輿始也<lb/>
於我乎毎食四簋今也毎食不飽于嗟乎不承權輿<lb/>
　　　權輿二章章五句<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳卷六<lb/>
</p>
<p>
</p>
  </div>
</body>
</text>
</TEI>
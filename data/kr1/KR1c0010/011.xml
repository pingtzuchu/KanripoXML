<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十一</head>
    <p>
<pb n="1a"/>
欽定四庫全書<lb/>
　詩集傳卷十一　　　　　　宋　蘇轍　撰<lb/>
祈父之什　　　　　　小雅<lb/>
祈父刺宣王也<lb/>
祈父予王之爪牙胡轉予于恤靡所止居<lb/>
　祈父司馬掌封圻之兵書作圻父宣王之末敗於姜<lb/>
　氏之戎爪牙之士為是怨之歟恤憂也<lb/>
祈父予王之爪士胡轉予于恤靡所底止祈父亶不聰<lb/>
<pb n="1b"/>
胡轉予于恤有母之尸饔<lb/>
　亶誠也尸主也饔祭食也士憂兵敗身沒不得還守<lb/>
　祭祀而使母獨主祭也<lb/>
　　　祈父三章章四句<lb/>
白駒大夫刺宣王也<lb/>
皎皎白駒食我場苗縶之維之以永今朝所謂伊人於<lb/>
焉逍遥<lb/>
　宣王之世賢者有不得其志而去者君子思之曰白<lb/>
<pb n="2a"/>
　駒人之所願乗也苟其肯食於我場我將縶維而留<lb/>
　之今賢者既已仕矣而莫或留之何哉故於其去也<lb/>
　猶欲其於是逍遥逍遥不事事也雖逍遥猶愈於去<lb/>
　耳<lb/>
皎皎白駒食我場藿縶之維之以永今夕所謂伊人於<lb/>
焉嘉客<lb/>
　客亦非執事者也<lb/>
皎皎白駒賁然來思爾公爾侯逸豫無期慎爾優游勉<lb/>
<pb n="2b"/>
爾遁思<lb/>
　黄白曰賁既去矣而猶欲其復來故告之曰子苟來<lb/>
　也將待爾以公侯其為樂顧豈少哉曷亦慎爾優游<lb/>
　而勉爾遁思以來從我乎慎戒也勉强也<lb/>
皎皎白駒在彼空谷生芻一束其人如玉無金玉爾音<lb/>
而有遐心<lb/>
　來而莫之顧則去而入於空谷甘於生芻人之望之<lb/>
　如玉之潔也君子於是知其不肯少留而猶欲聞其<lb/>
<pb n="3a"/>
　音聲故告之曰無貴爾音而有逺去之心愛之至也<lb/>
　　　白駒四章章六句<lb/>
黄鳥刺宣王也<lb/>
黄鳥黄鳥無集于穀無啄我粟此邦之人不我肯穀言<lb/>
旋言歸復我邦族<lb/>
　集木而啄粟者鳥之性也士之願仕於朝而食於禄<lb/>
　亦猶是矣今而却之彼亦有去而已矣夫去非士之<lb/>
　患也使天下之士從此而逝則人主之患也<lb/>
<pb n="3b"/>
黄鳥黄鳥無集于桑無啄我粱此邦之人不可與明言<lb/>
旋言歸復我諸兄黄鳥黄鳥無集于栩無啄我黍此邦<lb/>
之人不可與處言旋言歸復我諸父<lb/>
　　　黄鳥三章章七句<lb/>
我行其野刺宣王也<lb/>
我行其野蔽芾其樗昏姻之故言就爾居爾不我畜復<lb/>
我邦家<lb/>
　此詩甥舅之諸侯求入為王卿士而不獲者之所作<lb/>
<pb n="4a"/>
　也故曰行于野而求庇雖蔽芾之樗猶可以息於其<lb/>
　下而况其非樗也哉人君之用人苟有益於國將無<lb/>
　適而不取今王獨弃其昏姻之人而不用何也則亦<lb/>
　歸復吾國而己<lb/>
我行其野言采其蓫昏姻之故言就爾宿爾不我畜言<lb/>
歸斯復我行其野言采其葍不思舊姻求爾新特成不<lb/>
以富亦祗以異<lb/>
　蓫葍皆惡菜也特匹也大臣君之匹也成當作誠宣<lb/>
<pb n="4b"/>
　王棄其姻舊而求新特夫苟可用豈必新之是而舊<lb/>
　之非歟雖然如是而獲富可也誠不以富則亦祗以<lb/>
　為異而已<lb/>
　　　我行其野三章章六句<lb/>
斯干宣王考室也<lb/>
　考成也<lb/>
秩秩斯干幽幽南山如竹苞矣如松茂矣兄及弟矣式<lb/>
相好矣無相猶矣<lb/>
<pb n="5a"/>
　干澗也猶圖也澗流秩秩窮之而益深南山幽幽入<lb/>
　之而益逺既言宫室之盛如此則又言其下之固如<lb/>
　竹之苞其上之密如松之茂宣王與其兄弟居之又<lb/>
　皆相好而無相圖者是以居之而安也<lb/>
似續妣祖築室百堵西南其户爰居爰處爰笑爰語<lb/>
　似肖也爰於也厲王之亂而宫室敗壊宣王謀所以<lb/>
　續其先妣先祖者故築其宫室將於是居處於是笑<lb/>
　語焉<lb/>
<pb n="5b"/>
約之閣閣椓之槖槖風雨攸除鳥鼠攸去君子攸芋<lb/>
　約縮版也閣閣上下相乘也椓椓杵也槖槖杵聲也<lb/>
　芋大也亦作吁君子於是居焉所以為尊且大也<lb/>
如跂斯翼如矢斯棘如鳥斯革如翬斯飛君子攸躋<lb/>
　此章言其堂也其嚴正如人之跂而翼翼其恭也其<lb/>
　廉隅如矢之急而直也其峻起如鳥之驚而革也其<lb/>
　軒翔如翬之飛而矯其翼也君子於此升而聽朝焉<lb/>
　躋升也白雉五色曰翬<lb/>
<pb n="6a"/>
殖殖其庭有覺其楹噲噲其正噦噦其㝠君子攸寜<lb/>
　此章言其室也殖殖乎其庭廡之髙也有覺乎其楹<lb/>
　之直也噲噲乎其正晝之明也噦噦乎其夜㝠之深<lb/>
　廣也君子於此休息而安身焉噲噲猶快快也噦噦<lb/>
　猶晦晦也<lb/>
下莞上簟乃安斯寢乃寢乃興乃占我夢吉夢維何維<lb/>
熊維羆維虺維蛇<lb/>
　莞蒲也簟竹也寢既成設莞簟而寢於其中起而又<lb/>
<pb n="6b"/>
　占其夢此所以知其國家脩治閒暇之極也<lb/>
大人占之維熊維羆男子之祥維虺維蛇女子之祥<lb/>
　熊羆毛物陽之祥也虺蛇鱗物隂之祥也<lb/>
乃生男子載寢之牀載衣之裳載弄之璋其泣喤喤朱<lb/>
芾斯皇室家君王<lb/>
　寢之於牀尊之也衣之以裳下之飾也弄之以璋尚<lb/>
　其徳也喤喤大聲也天子朱芾諸侯以黄朱子之生<lb/>
　於是室者非君則王也是以皆將服朱芾煌煌然矣<lb/>
<pb n="7a"/>
乃生女子載寢之地載衣之裼載弄之瓦無非無儀唯<lb/>
酒食是議無父母詒罹<lb/>
　寢之於地卑之也裼褓也即用其所衣而無加也韓<lb/>
　詩作禘弄之以瓦質而無飾也儀善也有非非婦人<lb/>
　也有善非婦人也唯酒食是議而無遺父母憂則可<lb/>
　矣罹憂也<lb/>
　　　斯干九章四章七句五章五句<lb/>
無羊宣王考牧也<lb/>
<pb n="7b"/>
誰謂爾無羊三百維羣誰謂爾無牛九十其犉爾羊來<lb/>
思其角濈濈爾牛來思其耳濕濕<lb/>
　羊以三百為羣其羣尚多也得為無羊乎牛之犉者<lb/>
　九十非犉者尚多也得為無牛乎黄牛黑脣曰犉聚<lb/>
　其角而息濈濈然呞而動其耳濕濕然<lb/>
或降于阿或飲于池或寢或訛爾牧來思何蓑何笠或<lb/>
負其餱三十維物爾牲則具<lb/>
　訛動也何揭也蓑所以禦雨笠所以禦暑物類也異<lb/>
<pb n="8a"/>
　毛色者三十故牲無不有<lb/>
爾牧來思以薪以蒸以雌以雄爾羊來思矜矜兢兢不<lb/>
騫不崩麾之以肱畢來既升<lb/>
　牧人有餘力則取其薪蒸合其牝牡而牧事盡矣矜<lb/>
　矜兢兢堅彊也騫虧也崩羣疾也肱臂也升升牢也<lb/>
　使來則畢來使升則既升言其擾也<lb/>
牧人乃夢衆維魚矣旐維旟矣大人占之衆維魚矣實<lb/>
維豐年旐維旟矣室家溱溱<lb/>
<pb n="8b"/>
　牧人有事于陸耳今又捕魚于水水陸皆有獲焉此<lb/>
　所以為豐年也龜蛇曰旐鳥隼曰旟龜蛇隂物也鳥<lb/>
　隼陽物也隂陽備故為室家溱溱室家溱溱衆也宣<lb/>
　王之小雅皆以政事之大小為先後故首之以征伐<lb/>
　田獵次之以官人又次之以宫室畜牧而美刺不與<lb/>
　也<lb/>
　　　無羊四章章八句<lb/>
節南山家父刺幽王也<lb/>
<pb n="9a"/>
　家父周大夫也<lb/>
節彼南山維石巖巖赫赫師尹民具爾瞻憂心如惔不<lb/>
敢戲談國既卒斬何用不監<lb/>
　節髙峻貌也師太師也尹尹氏也惔燔也卒滅也斬<lb/>
　絶也監視也民之視尹氏如視南山言無不見也見<lb/>
　之者皆為之憂心如燔特畏其威而不敢言然尹氏<lb/>
　卒不知國之將亡至於滅絶而猶不察也<lb/>
節彼南山有實其猗赫赫師尹不平謂何天方薦瘥喪<lb/>
<pb n="9b"/>
亂𢎞多民言無嘉憯莫懲嗟<lb/>
　山之實草木是也薦重也瘥病也憯曽也山之生物<lb/>
　其氣平均如一凡生于其上者無不猗猗其長也尹<lb/>
　氏秉國之均而不平其心則人之榮瘁勞佚有大相<lb/>
　絶者矣是以神怒而重之以喪亂人怨而謗讟其上<lb/>
　然尹氏曽不懲創咨嗟求所以自改也<lb/>
尹氏太師維周之氐秉國之均四方是維天子是毗俾<lb/>
民不迷不弔昊天不宜空我師<lb/>
<pb n="10a"/>
　氐本也毗輔也弔愍也空窮也師衆也尹氏居髙任<lb/>
　重而不享天心苟昊天之所不愍則尹氏宜有罪矣<lb/>
　而曷為又窮我衆人哉<lb/>
弗躬弗親庶民弗信弗問弗仕勿罔君子式夷式已無<lb/>
小人殆瑣瑣姻婭則無膴仕<lb/>
　仕察也罔欺也夷平也已止也殆危也膴厚也不身<lb/>
　蹈之而欲民之信之民不女信也不知而不問不審<lb/>
　而不察欲以欺之曰吾則能之君子亦不可欺也曷<lb/>
<pb n="10b"/>
　不試平爾心而止爾不善無使為小人之所危乎凡<lb/>
　姻婭之人而必皆膴仕則小人進矣<lb/>
昊天不傭降此鞠訩昊天不恵降此大戾君子如届俾<lb/>
民心闋君子如夷惡怒是違<lb/>
　傭常也鞠盈也訩訟也恵順也届止也闋息也違逺<lb/>
　也以為昊天不常而降此謗訟歟非也君子如止其<lb/>
　爭心則為訟者之心闋矣以為昊天不順而降此乖<lb/>
　戾歟非也君子苟平其心則惡怒者逺矣<lb/>
<pb n="11a"/>
不弔昊天亂靡有定式月斯生俾民不寜憂心如酲誰<lb/>
秉國成不自為政卒勞百姓<lb/>
　病酒曰酲成平也天不之恤故亂未有所止禍患之<lb/>
　生與嵗月增長君子憂之曰誰秉國成者而不務人<lb/>
　人自治其政皆轉以相付其卒使民為之受其勞弊<lb/>
　而後已<lb/>
駕彼四牡四牡項領我瞻四方蹙蹙靡所騁<lb/>
　畜馬者求其行也今雖有四牡徒好其項領而不為<lb/>
<pb n="11b"/>
　用非不能行也曰我觀四方蹙蹙褊小無所施吾騁<lb/>
　矣盖言小人在上雖有賢者而莫能容無有為之用<lb/>
　者也<lb/>
方茂爾惡相爾矛矣既夷既懌如相醻矣<lb/>
　茂勉也相視也方其勉於為惡也如將相賊者視其<lb/>
　矛矣及其解也如相與醻酢者小人喜怒之不可期<lb/>
　如此是以君子不忍立于其側也<lb/>
昊天不平我王不寧不懲其心覆怨其正<lb/>
<pb n="12a"/>
　昊天不平尹氏之為故使王不獲安然尹氏猶不自<lb/>
　懲乃反怨人之正已者言其為惡無有已也<lb/>
家父作誦以究王訩式訛爾心以畜萬邦<lb/>
　究窮也訛化也畜養也家父作此詩窮王之所以致<lb/>
　天下之謗訟者曰由尹氏不平之故故使之改其心<lb/>
　以含養天下以觀其治否<lb/>
　　　節南山十章六章八句四章四句<lb/>
正月大夫刺幽王也<lb/>
<pb n="12b"/>
正月繁霜我心憂傷民之訛言亦孔之將念我獨兮憂<lb/>
心京京哀我小心癙憂以痒<lb/>
　正月夏之四月也將大也京京憂不去也癙痒皆病<lb/>
　也四月純陽用事而繁霜降大夫憂之以為此王聽<lb/>
　用訛言之罰也訛言之害大矣然衆不以為憂也獨<lb/>
　我憂之而己<lb/>
父母生我胡俾我瘉不自我先不自我後好言自口莠<lb/>
言自口憂心愈愈是以有侮<lb/>
<pb n="13a"/>
　瘉病也莠不實也小人傾詐外為美言以欺世内為<lb/>
　偽言以害君子反覆無愧使我憂心愈愈日以益甚<lb/>
　而反以侮我曰何至是<lb/>
憂心惸惸念我無祿民之無辜并其臣僕哀我人斯于<lb/>
何從禄瞻烏爰止于誰之屋<lb/>
　惸惸獨憂也祿福也幽王刑殺無辜而并及其臣僕<lb/>
　君子知人之不堪命故告之曰王視烏之所止者誰<lb/>
　之屋歟有以飲食而無畢弋之患烏之所止也奈何<lb/>
<pb n="13b"/>
　以刑御民使無所措手足哉<lb/>
瞻彼中林侯薪侯蒸民今方殆視天夢夢既克有定靡<lb/>
人弗勝有皇上帝伊誰云憎<lb/>
　侯維也中林之木莫不摧毁而維薪蒸在焉其殘之<lb/>
　也甚矣幽王播其虐于天下大家世族散為皁隷亦<lb/>
　猶是也民方在危殆之中視天夢夢若無能為者不<lb/>
　知此天理之未定故也盖天地之間隂陽相盪髙下<lb/>
　相傾大小相使此治亂禍福之所從生也方其未定<lb/>
<pb n="14a"/>
　何所不至及其既定人未有不為天所勝者申包胥<lb/>
　曰人衆則勝天天定亦能勝人而老子以為天網恢<lb/>
　恢踈而不失不然天豈有所憎而禍之耶適當其未<lb/>
　定故耳<lb/>
謂山盖卑為岡為陵民之訛言寜莫之懲召彼故老訊<lb/>
之占夢具曰予聖誰知烏之雌雄<lb/>
　人謂山之卑者為岡陵而已意其不能有所險阻然<lb/>
　岡陵未嘗不為難也譬如訛言之人豈可以為無害<lb/>
<pb n="14b"/>
　而莫之懲乎然王曾不以是為慮老成之人徒召而<lb/>
　訊之以占夢曰予既聖矣安所復問得失烏之雌雄<lb/>
　形色無辨人莫能知之幽王君臣皆自謂聖人譬如<lb/>
　烏之雌雄也或曰以山為卑而為岡陵于其上譬如<lb/>
　讒人以人罪為未足而又加之也<lb/>
謂天盖髙不敢不局謂地盖厚不敢不蹐維號斯言有<lb/>
倫有脊哀今之人胡為虺蜴<lb/>
　局曲也蹐重足也倫道也脊理也蜴蜥蜴也君子之<lb/>
<pb n="15a"/>
　處于世小心畏慎未嘗敢肆天雖髙不敢不局地雖<lb/>
　厚不敢不蹐畏其傷之也夫為此言則過矣然亦有<lb/>
　倫理非妄言也哀今之人胡敢為虺蜴之行曾無所<lb/>
　畏哉<lb/>
瞻彼阪田有菀其特天之扤我如不我克彼求我則如<lb/>
不我得執我仇仇亦不我力<lb/>
　扤動也仇仇偶也君子仕於亂世而困于羣小譬如<lb/>
　特苖之生于阪田風雨動之如恐不勝者故尤之曰<lb/>
<pb n="15b"/>
　方其求我以為法也如恐失我耳及與之終日相執<lb/>
　仇仇相偶曽不力用我也書曰凡人未見聖若不克<lb/>
　見聖既見聖亦不克由聖<lb/>
心之憂矣如或結之今兹之正胡為厲矣燎之方揚寜<lb/>
或滅之赫赫宗周襃姒烕之<lb/>
　正政通厲惡也襃國也姒姓也幽王之嬖后也烕亦<lb/>
　滅也<lb/>
終其永懐又窘隂雨其車既載乃弃爾輔載輸爾載將<lb/>
<pb n="16a"/>
伯助予無弃爾輔員于爾輻屢顧爾僕不輸爾載終踰<lb/>
絶險曽是不意<lb/>
　輔所以助輻者也輸墮也員益也幽王日為淫虐譬<lb/>
　如行險而不知止者君子永思其終知其又將有大<lb/>
　難故曰又窘隂雨幽王不虞難之將至而棄賢臣焉<lb/>
　故曰乃棄爾輔君子求助于未危故難不至苟其載<lb/>
　之既墮而後號伯以助予則無及矣故教之以無棄<lb/>
　其輔益其輻顧其僕以求不墮其載告之而不信故<lb/>
<pb n="16b"/>
　又曰終踰絶險曽是不意<lb/>
魚在于沼亦匪克樂潛雖伏矣亦孔之炤憂心慘慘念<lb/>
國之為虐<lb/>
　君子立于衰亂之朝譬如魚之在沼非其所樂雖欲<lb/>
　潛伏而無以自蔽矣<lb/>
彼有㫖酒又有嘉肴洽比其鄰昏姻孔云念我獨兮憂<lb/>
心慇慇<lb/>
　云旋也慇慇痛也小人以利相求故其鄰比昏姻相<lb/>
<pb n="17a"/>
　與膠固為一而君子孑然無朋也<lb/>
佌佌彼有屋蓛蓛方有穀民今之無禄天夭是椓哿矣<lb/>
富人哀此惸獨<lb/>
　佌佌小也蓛蓛陋也哿可也佌佌者有居蓛蓛者有<lb/>
　祿小人得志之謂也民方無福故天之夭孽並出而<lb/>
　椓喪之富人猶可勝也惸獨甚矣<lb/>
　　　正月十三章八章章八句五章六句<lb/>
十月之交大夫刺幽王也<lb/>
<pb n="17b"/>
　小雅無厲王之詩鄭氏以為十月之交雨無正小旻<lb/>
　小宛皆厲王之詩也毛公作詁訓傳而遷其第因改<lb/>
　之耳其言此詩所以非幽王者曰師尹皇父不得並<lb/>
　政襃姒豔妻不得偕寵番與鄭桓不得同位此其所<lb/>
　挾以為厲王者也使幽王之世師尹皇甫番與鄭桓<lb/>
　先後在事襃姒以色居正位謂之豔妻其誰曰不可<lb/>
　且漢之諸儒異師相攻甚于仇讎苟毛公誠改詩第<lb/>
　則他師將不肯信而韓詩之次與毛詩合此足以明<lb/>
<pb n="18a"/>
　其非厲王也<lb/>
十月之交朔日辛卯日有食之亦孔之醜彼月而㣲此<lb/>
日而㣲今此下民亦孔之哀<lb/>
　日食天變之大者也然正陽之月古尤忌之夏之四<lb/>
　月為純陽故謂之正月十月為純隂故謂之陽月純<lb/>
　陽而食陽弱之甚也純隂而食隂壯之甚也交日月<lb/>
　之交㑹也交當朔則日食然亦有交而不食者交而<lb/>
　食陽㣲而隂乘之也交而不食陽盛而隂不能掩也<lb/>
<pb n="18b"/>
　故君子醜之大變既見君子知國之將亡國亡則民<lb/>
　首被其患是以哀之也<lb/>
日月告凶不用其行四國無政不用其良彼月而食則<lb/>
維其常此日而食于何不臧<lb/>
　行道也<lb/>
<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寕不令百川沸騰山冡崒崩髙岸為谷深<lb/>
谷為陵哀今之人胡憯莫懲<lb/>
　令善也山頂曰冡崒崔嵬也<lb/>
<pb n="19a"/>
皇父鄉士番維司徒家伯冡宰仲允膳夫聚子内史蹶<lb/>
維趣馬楀維師氏豔妻煽方處<lb/>
　皇父家伯仲允皆字番聚蹶楀皆氏豔妻襃姒也煽<lb/>
　熾也七人者皆襃姒之黨故極其熾而並處於位然<lb/>
　六人各有常官而皇父兼擅羣職故以卿士目之周<lb/>
　禮有大宰小宰宰夫家伯維宰未詳何宰也<lb/>
抑此皇父豈曰不時胡為我作不即我謀徹我牆屋田<lb/>
卒汙萊曰予不戕禮則然矣<lb/>
<pb n="19b"/>
　時是也下荒則汙上荒則萊戕殘也皇父不知為政<lb/>
　然未嘗自謂我不是也作而害民民怨之矣然猶曰<lb/>
　予未嘗殘民禮則當然矣<lb/>
皇父孔聖作都于向擇三有事亶侯多藏不憖遺一老<lb/>
俾守我王擇有車馬以居徂向<lb/>
　向皇父邑也亶信也侯維也憖强也皇父自謂聖矣<lb/>
　然其建國而擇三鄉信維多藏之人耳以鄉士出封<lb/>
　而周之老與其富民無不從者言恣而且貪也民富<lb/>
<pb n="20a"/>
　者乃有車馬耳<lb/>
黽勉從事不敢告勞無罪無辜讒口囂囂下民之孽匪<lb/>
降自天噂沓背憎職競由人<lb/>
　囂囂衆也噂聚也沓重復也職専也競力也無罪猶<lb/>
　且見讒而况敢告勞乎故曰下民之孽非天之所為<lb/>
　也噂噂沓沓多言以相説而背相憎専力為此者人<lb/>
　也而豈天哉<lb/>
悠悠我里亦孔之痗四方有羡我獨居憂民莫不逸我<lb/>
<pb n="20b"/>
獨不敢休天命不徹我不敢俲我友自逸<lb/>
　里居也痗病也羡餘也徹通也天命之不通我知之<lb/>
　矣然而不敢効其友之自逸所謂知其不可而為之<lb/>
　者也<lb/>
　　　十月之交八章章八句<lb/>
雨無正大夫刺幽王也<lb/>
浩浩昊天不駿其徳降喪饑饉斬伐四國旻天疾威弗<lb/>
慮弗圖舍彼有罪既伏其辜若此無罪淪胥以鋪<lb/>
<pb n="21a"/>
　駿長也舍置也淪陷也胥相也鋪徧也幽王之亂民<lb/>
　之無罪而被禍災者無所歸咎曰天實為之天之生<lb/>
　物浩然其若無窮者柰何不長其徳既已生之而又<lb/>
　降喪亂饑饉以斬伐之哉豈天怒之迅烈曽弗之應<lb/>
　而弗之圖乎彼有罪者則既伏其辜矣置而弗疑可<lb/>
　也若此無罪而使之相與䧟溺無不徧焉何也此其<lb/>
　所以為雨無正也雨之至也不擇善惡而雨焉幽王<lb/>
　之世民之受禍者如受雨之無不被也夫雨豈嘗有<lb/>
<pb n="21b"/>
　所正雨哉此所以為雨無正也而毛氏不逹故序以<lb/>
　為雨自上下者也衆多如雨而非所以為政此則是<lb/>
　詩之所不及也<lb/>
周宗既滅靡所止戾正大夫離居莫知我勩三事大夫<lb/>
莫肯夙夜邦君諸侯莫肯朝夕庶曰式臧覆出為惡<lb/>
　周宗姬姓之宗也正大夫大夫之為官長者也三事<lb/>
　大夫三公也戾定也勩勞也幽王㬥虐無親宗族破<lb/>
　滅大夫離散獨三公諸侯在耳而亦無肯勤王者君<lb/>
<pb n="22a"/>
　子曰庶幾王以是懼而為善然反益為惡而不知己<lb/>
如何昊天辟言不信如彼行邁則靡所臻凡百君子各<lb/>
敬爾身胡不相畏不畏于天<lb/>
　辟法也幽王日益不悛君子呼天而告之曰柰何哉<lb/>
　法度之言王終莫肯信者如人恣行而忘反我不知<lb/>
　其所至矣既已憂之則又告其羣臣使皆敬其身庶<lb/>
　幾輔之者衆王猶可得免耳<lb/>
戎成不退饑成不遂曽我暬御慘慘日瘁凡百君子莫<lb/>
<pb n="22b"/>
肯用訊聽言則答譖言則退<lb/>
　戎兵也遂進也易曰不能退不能遂<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御侍御也幽<lb/>
　王凌虐天下君子知其將有兵難故憂之曰苟兵難<lb/>
　既成王雖欲退而休之不可得矣兵連而不解民且<lb/>
　不能稼則又將有饑患饑患既成王雖欲進而攘之<lb/>
　亦不可得矣此勢之所不免而禍之必至者也然獨<lb/>
　其侍御之臣憂之耳羣臣莫以告王者徒告之以道<lb/>
　聼之言而求其答之譖愬之言而求其退之耳<lb/>
<pb n="23a"/>
哀哉不能言匪舌是出維躬是瘁哿矣能言巧言如流<lb/>
俾躬處休<lb/>
　言之忠者世之所謂不能言也哿可也常可人意者<lb/>
　佞人之言也此世所謂能言也<lb/>
維曰于仕孔棘且殆云不可使得罪于天子亦云可使<lb/>
怨及朋友<lb/>
　于往也人皆曰往仕耳曽不知仕之急且危也何者<lb/>
　幽王之世直道者王之所謂不可使而枉道者王之<lb/>
<pb n="23b"/>
　所謂可使也直道者得罪于君而枉道者見怨于友<lb/>
　此仕之所以難也<lb/>
謂爾遷于王都曰予未有室家䑕思泣血無言不疾昔<lb/>
爾出居誰從作爾室<lb/>
　仕之多患也故君子有去者有居者居者不忍王之<lb/>
　無臣與己之無徒也則告之使復遷于王都去者不<lb/>
　聽而以無家辭之居者于是憂思泣血患其出言而<lb/>
　舉皆疾之無與和之者故詰之曰昔爾之去也誰為<lb/>
<pb n="24a"/>
　爾作室者而今以是辭我哉<lb/>
　　　雨無正七章二章十句二章八句三章六句<lb/>
小旻之什<lb/>
小旻大夫刺幽王也<lb/>
　小旻小宛小弁小明四詩皆以小名篇所以别其為<lb/>
　小雅也其在小雅者謂之小故其在大雅者謂之召<lb/>
　旻大明獨宛弁闕焉意者孔子刪之矣雖去其大而<lb/>
　其小者猶謂之小盖即用其舊也<lb/>
<pb n="24b"/>
旻天疾威敷于下土謀猶囬遹何日斯沮謀臧不從不<lb/>
臧覆用我視謀猶亦孔之卭<lb/>
　敷布也囬邪也遹辟也沮止也卭病也言天禍迅烈<lb/>
　遍于下矣而王之邪謀終莫之改也<lb/>
潝潝訿訿亦孔之哀謀之其臧則具是違謀之不臧則<lb/>
具是依我視謀猶伊于胡底<lb/>
　潝潝言相和也訿訿言相詆也底至也伊于胡底未<lb/>
　有所定也<lb/>
<pb n="25a"/>
我龜既厭不我告猶謀夫孔多是用不集發言盈庭誰<lb/>
敢執其咎如匪行邁謀是用不得於道<lb/>
　卜筮數故龜瀆而不告謀者多無斷而行之者故其<lb/>
　功不成故曰謀之在多斷之在獨盈庭皆言尚誰敢<lb/>
　指其是非者哉譬如欲行而不先為行邁之謀隨人<lb/>
　而妄行是以終不得其道<lb/>
哀哉為猶匪先民是程匪大猶是經維邇言是聽維邇<lb/>
言是爭如彼築室于道謀是用不潰于成<lb/>
<pb n="25b"/>
　程法也經常也潰遂也築室于道而與行道之人謀<lb/>
　之人心不同而皆聽焉是以不能遂成也<lb/>
國雖靡止或聖或否民雖靡膴或哲或謀或肅或艾如<lb/>
彼流泉無淪胥以敗<lb/>
　止定也政淫則民徳無所定膴大也肅乂哲謀聖五<lb/>
　者書之五事也雖世亂民辟猶有賢者在焉苟能用<lb/>
　之愚者可賴以皆濟也苟廢而不用而使愚者壅之<lb/>
　於上則相與皆敗無能為矣譬如泉水苟疏而流之<lb/>
<pb n="26a"/>
　則淤腐者從之而行苟不疏其源而瀦畜之雖其流<lb/>
　者亦相與陷溺腐敗而已矣<lb/>
不敢㬥虎不敢馮河人知其一莫知其他戰戰兢兢如<lb/>
臨深淵如履薄冰<lb/>
　徒摶曰㬥虎徒渉曰馮河小入智慮不能及逺㬥虎<lb/>
　馮河之患近在目前則知避之喪國亡家之禍逺在<lb/>
　嵗月而不知憂也故曰戰戰競兢如臨深淵如履薄<lb/>
　冰臨淵恐墜而履冰恐陷善為國者常如是矣<lb/>
<pb n="26b"/>
　　　小旻六章三章章八句三章章七句<lb/>
小宛大夫刺幽王也<lb/>
宛彼鳴鳩翰飛戾天我心憂傷念昔先人明發不寐有<lb/>
懐二人<lb/>
　宛小貌也翰羽也戾至也明發旦也二人文武也宛<lb/>
　然鳴鳩而求戾天難矣小人而責其繼文武之功亦<lb/>
　難矣是故君子憂傷而念其先王有懐文武哀其業<lb/>
　之將墜也<lb/>
<pb n="27a"/>
人之齊聖飲酒温克彼昏不知壹醉日富各敬爾儀天<lb/>
命不又<lb/>
　齊正也克勝也彼昏斥幽王也又復也天命之去人<lb/>
　不復反也<lb/>
中原有菽庶民采之螟蛉有子蜾蠃負之教誨爾子式<lb/>
穀似之<lb/>
　菽藿也螟蛉桑虫也蜾蠃蒲盧也菽生中原民無有<lb/>
　不獲采者螟蛉之子蜾蠃負之以為己子無難也今<lb/>
<pb n="27b"/>
　王豈以天下之衆為王有邪亦將有取而教誨之者<lb/>
　矣<lb/>
題彼脊令載飛載鳴我日斯邁而月斯征夙興夜寐無<lb/>
忝爾所生<lb/>
　題視也脊令飛鳴不能自舍君子之勤于事不舍日<lb/>
　月者以自况也故告王以夙夜勉强庶幾不忝其父<lb/>
　祖<lb/>
交交桑扈率場啄粟哀我填寡宜岸宜獄握粟出卜自<lb/>
<pb n="28a"/>
何能穀<lb/>
　桑扈竊脂也率循也填盡也岸亦獄也卜予也或曰<lb/>
　卜之言試也君子之不為不義出于其性猶竊脂之<lb/>
　不食粟雖欲食而不可得也特以其居于亂世而填<lb/>
　盡寡弱無以行賂則其陷于岸獄也固宜曷不握粟<lb/>
　而往試之彼桑扈何自能食穀哉<lb/>
温温恭人如集于木惴惴小心如臨于谷戰戰兢兢如<lb/>
履薄冰<lb/>
<pb n="28b"/>
　此君子遭亂憂懼之辭也<lb/>
　　　小宛六章章六句<lb/>
小弁刺幽王也<lb/>
　毛詩之敘曰太子之傅作焉<lb/>
弁彼鸒斯歸飛提提民莫不穀我獨于罹何辜于天我<lb/>
罪伊何心之憂矣云如之何<lb/>
　弁樂也鸒卑居卑居雅烏也雅烏小而好羣提提羣<lb/>
　貌也穀養也罹憂也幽王娶于申生太子宜臼又愛<lb/>
<pb n="29a"/>
　襃姒生子伯服立以為后而放宜臼將殺之鳥猶不<lb/>
　失其類民猶莫不相養而太子獨不容于王曽彼之<lb/>
　不若是以號天而訴之也<lb/>
踧踧周道鞠為茂草我心憂傷惄焉如𢷬假寐永歎維<lb/>
憂用老心之憂矣疢如疾首<lb/>
　踧踧平易也岐周之道道之平者也鞠窮也夫婦之<lb/>
　相安父子之相愛亦天下之所共由今獨廢而不行<lb/>
　故其憂之深也惄思也疢病也<lb/>
<pb n="29b"/>
維桑與梓必恭敬止靡瞻匪父靡依匪母不屬于毛不<lb/>
離于裏天之生我我辰安在<lb/>
　屬離皆附也辰日月所㑹也桑梓久而不斃見父母<lb/>
　之所植猶不敢不敬况于父母之無不瞻依也哉然<lb/>
　父母之不我愛豈我獨無所離屬乎不然我生之辰<lb/>
　不善哉何不祥至是也<lb/>
菀彼柳斯鳴蜩嘒嘒有漼者淵萑葦淠淠譬彼舟流不<lb/>
知所届心之憂矣不遑假寐<lb/>
<pb n="30a"/>
　蜩蟬也嘒嘒聲也漼深貌也淠淠多也柳茂則多蟬<lb/>
　淵深則多葦言物之大者無所不容而王獨不容其<lb/>
　子使漂然如無繫之舟不知其所極也<lb/>
鹿斯之奔維足伎伎雉之朝雊尚求其雌譬彼壊木疾<lb/>
用無枝心之憂矣寜莫之知<lb/>
　伎伎舒也雊鳴也鹿走而留其羣雉鳴而求其雌物<lb/>
　無不有恩于其親者親之不可去非獨以其愛亦以<lb/>
　其助也今王獨弃后而逐太子兀然如壊木之無枝<lb/>
<pb n="30b"/>
　而曽莫之顧何也<lb/>
相彼投兔尚或先之行有死人尚或墐之君子秉心維<lb/>
其忍之心之憂矣涕既隕之<lb/>
　相視也投掩也先先投者而覺之也行道也墐瘞也<lb/>
　君子幽王也<lb/>
君子信讒如或醻之君子不恵不舒究之伐木掎矣析<lb/>
薪扡矣舍彼有罪予之佗矣<lb/>
　太子失愛於幽王有讒之者則受而行之不復徐究<lb/>
<pb n="31a"/>
　如獻酬之無不受也伐木者掎其顛析薪者隨其理<lb/>
　猶不欲其摧敗今王之遇太子曽伐木析薪之不若<lb/>
　太子無罪而妄加之也佗加也<lb/>
莫髙匪山莫浚匪泉君子無易由言耳屬于垣無逝我<lb/>
梁無發我笱我躬不閲皇恤我後<lb/>
　浚深也由從也山髙矣而人猶登之泉深矣而人猶<lb/>
　入之今王輕用讒言豈謂人莫獲知之歟將有屬耳<lb/>
　于垣而聽之者矣既以此告王又恐襃姒伯服之害<lb/>
<pb n="31b"/>
　其成業故告之以無敗梁笱猶谷風之義也<lb/>
　　　小弁八章章八句<lb/>
巧言刺幽王也<lb/>
悠悠昊天曰父母且無罪無辜亂如此憮昊天已威予<lb/>
慎無罪昊天泰憮予慎無辜<lb/>
　憮大也己泰皆甚也慎誠也君子困于讒人故訴之<lb/>
　于天曰天之于人若父母然今我無罪而遭此大亂<lb/>
　何也政已甚虐矣亂已甚大矣予無罪而天不弔何<lb/>
<pb n="32a"/>
　也<lb/>
亂之初生僭始既涵亂之又生君子信讒君子如怒亂<lb/>
庶遄沮君子如祉亂庶遄已<lb/>
　僭不信也涵容也祉福也遄疾也沮止也小人為讒<lb/>
　于其君必以漸入之其始也進而嘗之君容之而不<lb/>
　拒知言之無忌于是復進既而君信之然後亂成君<lb/>
　子以為不幸而至此矣若人君一日覺悟大有所誅<lb/>
　賞如楚莊齊威之事則亂猶庶幾可止也小毖之頌<lb/>
<pb n="32b"/>
　曰予其懲而毖後患莫予荓蜂自求辛螫成王周公<lb/>
　之釁比王之悟亦嘗有所誅戮也哉<lb/>
君子屢盟亂是用長君子信盗亂是用㬥盗言孔甘亂<lb/>
是用餤匪其止共維王之卭<lb/>
　春秋之際君臣相疑則盟讒人搆其君臣利在不究<lb/>
　其實君遂從之而徒以盟誓相要此亂之所以日長<lb/>
　也盗者伏而得之之謂也讒人之誣君子曰吾能得<lb/>
　其隠衆莫知也而君遂信之此小人之所以恣行也<lb/>
<pb n="33a"/>
　餤進也讒人之言必有以悦人者人君而味于甘言<lb/>
　此小人之所以獲進也止職也卭病也言小人不守<lb/>
　其位維為讒以病王也<lb/>
奕奕寢廟君子作之秩秩大猷聖人莫之他人有心予<lb/>
忖度之躍躍毚兔遇犬獲之<lb/>
　奕奕大也秩秩有序也莫定也毚狡兔也奕奕寢廟<lb/>
　天下之正居也秩秩大猷天下之逹道也居天下之<lb/>
　正居行天下之逹道也人之心可得而度也雖有毚<lb/>
<pb n="33b"/>
　兔行于隠伏將有為我獲之而至者苟守吾正則天<lb/>
　下之情畢見于前矣安用旁窺而竊伺之以讒人為<lb/>
　己耳目哉<lb/>
荏染柔木君子樹之往來行言心焉數之蛇蛇碩言出<lb/>
自口矣巧言如簧顔之厚矣<lb/>
　木之可揉者君子樹之言之可行者君子度之往可<lb/>
　行也來不可行也君子不用也來可行也往不可行<lb/>
　也君子不由也今小人蛇蛇然徐為大言徒出于其<lb/>
<pb n="34a"/>
　口而已中無有也巧言如簧顔雖甚厚其中未必不<lb/>
　愧也<lb/>
彼何人斯居河之麋無拳無勇職為亂階既㣲且尰爾<lb/>
勇伊何為猶將多爾居徒幾何<lb/>
　時有是人也水草之交曰麋拳力也骭瘍為㣲腫足<lb/>
　為尰猶謀也將大也其謀既大且多其徒幾何而能<lb/>
　然哉<lb/>
　　　巧言六章章八句<lb/>
<pb n="34b"/>
何人斯蘇公刺㬥公也<lb/>
彼何人斯其心孔艱胡逝我梁不入我門伊誰云從維<lb/>
㬥之云<lb/>
　艱嶮也梁橋也暴公為鄉士而譖蘇公蘇公之友有<lb/>
　與偕譖之者從公以過蘇公而不入見故并譏之此<lb/>
　詩主言何人而曰刺㬥公者譖出于㬥公而何人與<lb/>
　焉以㬥公為不足刺而刺何人則亦所以刺㬥公也<lb/>
二入從行誰為此禍胡逝我梁不入唁我始者不如今<lb/>
<pb n="35a"/>
云不我可<lb/>
　始謂我可而今謂我不可也<lb/>
彼何人斯胡逝我陳我聞其聲不見其身不愧于人不<lb/>
畏于天<lb/>
　陳堂塗也<lb/>
彼何人斯其為飄風胡不自北胡不自南胡逝我梁祗<lb/>
攪我心<lb/>
　飄風㬥風言其去之速也<lb/>
<pb n="35b"/>
爾之安行亦不遑舍爾之亟行遑脂爾車壹者之來云<lb/>
何其盱<lb/>
　盱病也安行則當止舍速行則不暇脂車矣反覆究<lb/>
　之而不得其情故曰一來見我于女何病哉<lb/>
爾還而入我心易也還而不入否難知也壹者之來俾<lb/>
我祗也<lb/>
　易悦也祗安也<lb/>
伯氏吹壎仲氏吹箎及爾如貫諒不我知出此三物以<lb/>
<pb n="36a"/>
詛爾斯<lb/>
　土曰壎竹曰箎與女義如兄弟和如壎箎勢相次比<lb/>
　如物之在貫女豈誠不我知而譖我哉苟誠不我知<lb/>
　也則出犬豕雞三物以詛之可也<lb/>
為鬼為蜮則不可得有靦面目視人罔極作此好歌以<lb/>
極反側<lb/>
　蜮短狐也靦姡也姡醜也鬼蜮皆能隂害人而不可<lb/>
　見今與女相視無窮奈何為此禍哉<lb/>
<pb n="36b"/>
　　　何人斯八章章六句<lb/>
巷伯刺幽王也<lb/>
　巷伯寺人也<lb/>
萋兮斐兮成是貝錦彼譖人者亦已太甚<lb/>
　萋斐文相錯也貝錦錦之貝文者也讒人之搆君子<lb/>
　其所以集成其罪者猶織者縷縷相錯以成為錦也<lb/>
哆兮侈兮成是南箕彼譖人者誰適與謀<lb/>
　哆侈皆張也南箕非箕也因其有是形而命之耳讒<lb/>
<pb n="37a"/>
　人之誣君子亦必因其近似而遂名之斯人自謂辟<lb/>
　嫌之不審也<lb/>
緝緝翩翩謀欲譖人慎爾言也謂爾不信<lb/>
　緝緝翩翩多言貌也君子相告以慎言恐讒人誣之<lb/>
　以不信也<lb/>
㨗㨗幡幡謀欲譖言豈不爾受既其女遷<lb/>
　㨗㨗幡幡亦多言貌也遷改也與讒人處苟與之誠<lb/>
　言夫豈不受哉既而改之以告人耳<lb/>
<pb n="37b"/>
驕人好好勞人草草蒼天蒼天視彼驕人矜此勞人<lb/>
　好好樂也草草憂也<lb/>
彼譖人者誰適與謀取彼譖人投畀豺虎豺虎不食投<lb/>
畀有北有北不受投畀有昊楊園之道猗于畆丘寺人<lb/>
孟子作為此詩凡百君子敬而聼之<lb/>
　楊園園名也畆丘丘名也猗加也作起也將之楊園<lb/>
　其道必從畆丘以言讒人欲譖大臣亦自小臣始是<lb/>
　以孟子起為此詩以告君子使皆聽之以自防也<lb/>
<pb n="38a"/>
　　　巷伯七章四章四句一章五句一章八句一章<lb/>
　　　六句<lb/>
谷風刺幽王也<lb/>
習習谷風維風及雨將恐將懼維予與女將安將樂女<lb/>
轉棄予<lb/>
　風雨之相須猶朋友之相濟幽王之世天下俗薄朋<lb/>
　友窮逹相棄故以刺焉<lb/>
習習谷風維風及頽將恐將懼寘予于懐將安將樂棄<lb/>
<pb n="38b"/>
予如遺<lb/>
　頽風之焚輪者風薄相扶而上亦猶朋友之相將也<lb/>
習習谷風維山崔嵬無草不死無木不萎忘我大徳思<lb/>
我小怨<lb/>
　習習之風草木之所以生也崔嵬之山草木之所以<lb/>
　養也然不能使草不死木不萎者天地之功猶有所<lb/>
　不足柰何忘我大徳而猶思我小怨哉<lb/>
　　　谷風三章章六句<lb/>
<pb n="39a"/>
蓼莪刺幽王也<lb/>
蓼蓼者莪匪莪伊蒿哀哀父母生我劬勞<lb/>
　蓼蓼長大貌莪蘿蒿也蘿蒿可食而蒿不可食采莪<lb/>
　者將以食之譬如生子者將賴其養也幽王之世孝<lb/>
　子行役而遭喪哀其父母生己之勞而養不終如采<lb/>
　莪者之得蒿也<lb/>
蓼蓼者莪匪莪伊蔚哀哀父母生我勞瘁<lb/>
　蔚牡葭也<lb/>
<pb n="39b"/>
缾之罄矣維罍之耻鮮民之生不如死之久矣<lb/>
　缾小而罍大使缾至于罄者罍之耻也使民至于窮<lb/>
　而無告者亦上之耻也鮮善也人皆以生為善孝子<lb/>
　之不獲終養者以為不如死也<lb/>
無父何怙無母何恃出則銜恤入則靡至<lb/>
　恤憂也入而不見則若無所至也<lb/>
父兮生我母兮鞠我拊我畜我長我育我顧我復我出<lb/>
入腹我欲報之徳昊天罔極<lb/>
<pb n="40a"/>
　鞠養也腹厚也<lb/>
南山烈烈飄風發發民莫不穀我獨何害南山律律飄<lb/>
風弗弗民莫不穀我獨不卒<lb/>
　虐政之病人如大寒之視南山而聞飄風烈烈律律<lb/>
　其可惡也發發弗弗其可疾也穀養也卒終也<lb/>
　　　蓼莪六章四章四句二章八句<lb/>
大東刺亂也<lb/>
　毛詩之敘曰譚大夫之所作也<lb/>
<pb n="40b"/>
有饛簋飱有捄棘匕周道如砥其直如矢君子所履小<lb/>
人所視睠言顧之澘焉出涕<lb/>
　饛滿也飱熟食也捄長也棘匕所以載鼎實也幽王<lb/>
　不恤諸侯賦役繁重下國困竭君子思先王之世諸<lb/>
　侯富足其簋之飱饛然其鼎之匕捄然當是時也周<lb/>
　之所以取於諸侯者平均正直凡今之君子猶及行<lb/>
　之小人猶及見之至於幽王而遂不然是以顧之而<lb/>
　出涕也<lb/>
<pb n="41a"/>
小東大東杼軸其空糾糾葛屨可以履霜佻佻公子行<lb/>
彼周行既往既來使我心疚<lb/>
　糾糾疏貌也佻佻獨行也既盡也自周視諸侯皆東<lb/>
　也小大皆取于東東人之杼軸空矣然周人猶莫之<lb/>
　恤曰猶有葛屨則可使履霜矣猶有公子則可使行<lb/>
　于周道矣公子國之貴也于是則盡竭其所有以往<lb/>
　盡輸之以來而中心病之也<lb/>
有冽氿泉無浸穫薪契契寤歎哀我憚人薪是穫薪尚<lb/>
<pb n="41b"/>
可載也哀可憚人亦可息也<lb/>
　冽寒也側出曰氿泉穫艾也契契憂苦也憚亦作癉<lb/>
　勞也薪已艾矣而復浸之則腐民已勞矣而復事之<lb/>
　則病故已艾則庶其載而畜之已勞則庶其息而安<lb/>
　之<lb/>
東人之子職勞不來西人之子粲粲衣服<lb/>
　來勞來也言勞佚之不平也<lb/>
舟人之子熊羆是裘私人之子百僚是試<lb/>
<pb n="42a"/>
　舟人水居而服熊羆之裘所服非其所有也私人無<lb/>
　籍于王室而試百官所事非其所職也言紀綱敗壊<lb/>
　無不失其舊也<lb/>
或以其酒不以其漿鞙鞙佩璲不以其長<lb/>
　有醉于其酒者有不得其漿者然其所厚未必賢也<lb/>
　故曰雖則佩玉盛服而非其長過人也鞙鞙佩玉貌<lb/>
　也璲瑞也<lb/>
維天有漢監亦有光跂彼織女終日七襄雖則七襄不<lb/>
<pb n="42b"/>
成報章睆彼牽牛不以服箱東有啟明西有長庚有捄<lb/>
天畢載施之行維南有箕不可以簸揚維北有斗不可<lb/>
以挹酒漿維南有箕載翕其舌維北有斗西柄之掲<lb/>
　君子告窮而不敢正言故為隠焉而使自察之其言<lb/>
　王雖在上而無能明者則曰維天有漢監亦有光監<lb/>
　視也言東人空其杼軸而輸之王王曾無以報之則<lb/>
　曰跂彼織女終日七襄雖則七襄不成報章跂隅貌<lb/>
　也襄駕也自旦至暮七辰辰一移此所謂七駕也人<lb/>
<pb n="43a"/>
　之織也其緯往而復反此所謂報章也星之駕也西<lb/>
　而不東此所謂不成報章也言東人盡其車牛以輸<lb/>
　其職貢勞敝于道路則曰睆彼牽牛不以服箱以為<lb/>
　維是獲免耳睆明也牽牛河鼓也服較也箱兩較間<lb/>
　也言王之百役皆取于東則曰東有啟明西有長庚<lb/>
　啟明長庚皆太白也言東人飲食既竭雖有其器而<lb/>
　無所用之則曰有捄天畢載施之行畢所以掩捕鳥<lb/>
　獸也言其器雖在而皆已破敝則曰維南有箕不可<lb/>
<pb n="43b"/>
　以簸揚維北有斗不可以挹酒漿言徒有其器而無<lb/>
　其實則曰維南有箕載翕其舌翕合也有箕而合其<lb/>
　舌無所揚也言東人勞苦而為之西人暇豫而取之<lb/>
　則曰維北有斗西柄之掲斗雖北之有也而西實掲<lb/>
　其柄柄者所操以取也<lb/>
　　　大東七章章八句<lb/>
四月大夫刺幽王也<lb/>
四月維夏六月徂暑先祖匪人胡寜忍予<lb/>
<pb n="44a"/>
　徂往也四月始夏而六月暑遂往矣言周之治世未<lb/>
　幾而亂作也是以君子自傷生于亂世曰先祖非人<lb/>
　哉而忍生我于是此所謂窮則反本浩浩昊天不駿<lb/>
　其徳先祖匪人胡寜忍予一也皆無所歸怨之辭也<lb/>
　其實以為非其罪也<lb/>
秋日淒淒百卉具腓亂離瘼矣奚其適歸冬日烈烈飄<lb/>
風發發民莫不穀我獨何害<lb/>
　腓瘼皆病也夏既徂矣則秋風至而百草病先王既<lb/>
<pb n="44b"/>
　没民被幽王之患有亂離之病矣而未知其終所適<lb/>
　歸者故繼之曰冬日烈烈飄風發發言其未必至是<lb/>
　也<lb/>
山有嘉卉侯栗侯梅廢為殘賊莫知其尤<lb/>
　梅栗有實之木也人以其有實也朝夕取焉是以廢<lb/>
　為殘賊而莫知其所以獲罪言幽王㬥而剝下下無<lb/>
　完民也<lb/>
相彼泉水載清載濁我日搆禍曷云能穀滔滔江漢南<lb/>
<pb n="45a"/>
國之紀盡瘁以仕寜莫我有<lb/>
　一泉之水無以紀之則清濁不可常矣幽王失道諸<lb/>
　侯放恣天下治亂莫能相一亦猶是也夫欲治是也<lb/>
　必先自治今我尚日搆亂而安能善彼哉是以思得<lb/>
　王者以紀諸侯如江漢之紀衆水使天下國有所宗<lb/>
　而人有所賴盡瘁以仕而上有有之者<lb/>
匪鶉匪鳶翰飛戾天匪鱣匪鮪潛逃于淵山有蕨薇隰<lb/>
有杞桋君子作歌維以告哀<lb/>
<pb n="45b"/>
　鶉鵰也桋或作荑幽王之亂天下逃散非鶉非鳶而<lb/>
　髙飛非鱣非鮪而深潛故大夫有退而食蕨薇甘杞<lb/>
　桋以免于禍者作此詩以告其哀憐天下之志非以<lb/>
　為其身也<lb/>
　　　四月八章章四句<lb/>
　<lb/>
　<lb/>
　詩集傳卷十一<lb/>
</p>
<p>
</p>
  </div>
</body>
</text>
</TEI>
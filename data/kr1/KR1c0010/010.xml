<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十</head>
    <p>
<pb n="1a"/>
欽定四庫全書<lb/>
　詩集傳卷十　　　　　　　宋　蘇轍　撰<lb/>
南陔之什　　　　　　小雅<lb/>
南陔孝子相戒以養也<lb/>
白華孝子之潔白也<lb/>
華黍時和嵗豐宜黍稷也<lb/>
　此三詩皆亡其辭古者鄉飲酒燕禮皆用之孔子編<lb/>
　詩蓋亦取焉歴戰國及秦亡之而獨存其義毛公傳<lb/>
<pb n="1b"/>
　詩附之鹿鳴之什遂改什首予以為非古於是復為<lb/>
　南陔之什則小雅之什皆復孔子之舊<lb/>
南有嘉魚樂與賢也<lb/>
南有嘉魚烝然罩罩君子有酒嘉賔式燕以樂<lb/>
　烝塵也罩籗也罩罩非一辭也魚之在水至深逺矣<lb/>
　然人未甞以深逺為辭而不求雖不可得猶久伺而<lb/>
　多罩之是以魚無有不得也苟君子之求賢心誠好<lb/>
　之而不倦如是人之於魚則亦豈有不可得者哉<lb/>
<pb n="2a"/>
南有嘉魚烝然汕汕君子有酒嘉賔式燕以衎<lb/>
　汕樔也樔撩罟也衎樂也<lb/>
南有樛木甘瓠纍之君子有酒嘉賔式燕綏之<lb/>
　魚非有求於人而人則取之以為賢者亦如是而吾<lb/>
　則强求之歟非也瓜蔓於地是豈可强使從人哉然<lb/>
　其遇樛木也未甞不纍之而上物之相從物之性也<lb/>
　豈有賢者而不願從人者哉獨患不之求耳孔子曰<lb/>
　未之思也夫何逺之有<lb/>
<pb n="2b"/>
翩翩者鵻烝然來思君子有酒嘉賔式燕又思<lb/>
　父子之相親物無不然者故擇木之鳥常懷其親來<lb/>
　而不去君子之事君如子之養父母義有不可已者<lb/>
　故曰長幼之節不可廢也君臣之義如之何其廢之<lb/>
　蓋孔子歴聘於諸侯老而不厭乃所謂烝然來思者<lb/>
　惟莫之用是以終舍而去古之君子於士之至也則<lb/>
　酒食以燕樂之故士可得而留也又復也思辭也既<lb/>
　燕矣而猶未厭安之也<lb/>
<pb n="3a"/>
　　　南有嘉魚四章章四句<lb/>
南山有臺樂得賢也<lb/>
南山有臺北山有萊樂只君子邦家之基樂只君子萬<lb/>
夀無期<lb/>
　臺夫須也萊草也國之有賢人猶山之有草木以自<lb/>
　覆蓋也君子之長育人才如山之長育草木多而不<lb/>
　厭外則能為邦家之基内則身享夀考之報矣且非<lb/>
　獨如此而已至於德音洽於衆聽餘慶及其後人亦<lb/>
<pb n="3b"/>
　未有不由此也故終篇歴言之<lb/>
南山有桑北山有楊樂只君子邦家之光樂只君子萬<lb/>
夀無疆南山有杞北山有李樂只君子民之父母樂只<lb/>
君子德音不已南山有栲北山有杻樂只君子遐不眉<lb/>
夀樂只君子德音是茂<lb/>
　栲山樗也杻檍也<lb/>
南山有枸北山有楰樂只君子遐不黄耉樂只君子保<lb/>
艾爾後<lb/>
<pb n="4a"/>
　枸枳枸也楰䑕梓也<lb/>
　　　南山有臺五章章六句<lb/>
由庚萬物得由其道也<lb/>
崇丘萬物得極其高大也<lb/>
由儀萬物之生各得其宜也<lb/>
　三詩皆亡鄉飲酒燕禮亦用焉燕禮升歌鹿鳴下管<lb/>
　新宮射禮諸侯以貍首為節新宮貍首皆正詩而詞<lb/>
　義不見或者孔子刪之歟不然後世亡之也<lb/>
<pb n="4b"/>
蓼蕭澤及四海也<lb/>
蓼彼蕭斯零露湑兮既見君子我心寫兮燕笑語兮是<lb/>
以有譽處兮<lb/>
　蓼長大貌也蕭蒿也譽豫通凡詩之譽皆言樂也諸<lb/>
　侯來朝其衆且賤如蕭蒿然王者推恩以接之無所<lb/>
　不及如零露之於蕭然故其既見天子也莫不思盡<lb/>
　其心之所有以告之天子又申之以燕禮於其燕也<lb/>
　極其笑語之樂而無間諸侯是以樂處於是也<lb/>
<pb n="5a"/>
蓼彼蕭斯零露瀼瀼既見君子為龍為光其德不爽夀<lb/>
考不忘<lb/>
　瀼瀼多貌龍寵也<lb/>
蓼彼蕭斯零露泥泥既見君子孔燕豈弟宜兄宜弟令<lb/>
德夀豈<lb/>
　泥泥濡貌兄弟同姓諸侯也<lb/>
蓼彼蕭斯零露濃濃既見君子鞗革沖沖和鸞雝雝萬<lb/>
福攸同<lb/>
<pb n="5b"/>
　鞗轡也革轡首也沖沖垂貌也在軾曰和在衡曰鸞<lb/>
　諸侯燕見天子天子必乗車迎之於其門故云<lb/>
　　　蓼蕭四章章六句<lb/>
湛露天子燕諸侯也<lb/>
湛湛露斯匪陽不晞厭厭夜飲不醉無歸<lb/>
　湛湛凝也晞乾也厭厭久也天子燕諸侯而飲之酒<lb/>
　如露之凝於物無不濡足者飲酒至夜非醉而不出<lb/>
　如露之得日而後乾也<lb/>
<pb n="6a"/>
湛湛露斯在彼豐草厭厭夜飲在宗載考<lb/>
　宗同姓也考成也古者族人侍飲于宗子不醉而出<lb/>
　是不親也醉而不出是渫宗也天子之飲諸侯亦然<lb/>
　故在同姓則成之異姓則辭之<lb/>
湛湛露斯在彼把棘顯允君子莫不令德<lb/>
　露之在草也如將不勝其在木也則能任之矣將言<lb/>
　其無不醉故以豐草言之將言其醉而不能亂故以<lb/>
　把棘言之顯允君子莫不令德言醉而不亂也<lb/>
<pb n="6b"/>
其桐其椅其實離離豈弟君子莫不令儀<lb/>
　桐椅雖實繁而枝不披君子雖飲酒至夜將之以禮<lb/>
　禮終而莫不令儀如桐椅之不為實所困也<lb/>
　　　湛露四章章四句<lb/>
彤弓之什　　　　　　小雅<lb/>
彤弓天子錫有功諸侯也<lb/>
彤弓弨兮受言藏之我有嘉賔中心貺之鐘鼓既設一<lb/>
朝饗之<lb/>
<pb n="7a"/>
　春秋傳曰諸侯敵王所愾而獻其功王於是乎賜之<lb/>
　彤弓一彤矢百玈弓矢千以覺報燕凡諸侯賜弓矢<lb/>
　然後專征伐彤弓朱弓也弨弛貌也大飲賔曰饗其<lb/>
　賜之也行之以饗禮一朝饗之言幷厚之以大禮也<lb/>
彤弓弨兮受言載之我有嘉賔中心喜之鐘鼓既設一<lb/>
朝右之<lb/>
　載載以歸也右助也<lb/>
彤弓弨兮受言櫜之我有嘉賔中心好之鐘鼓既設一<lb/>
<pb n="7b"/>
朝醻之<lb/>
　櫜韜也醻報也<lb/>
　　　彤弓三章章六句<lb/>
菁菁者莪樂育材也<lb/>
菁菁者莪在彼中阿既見君子樂且有儀<lb/>
　菁菁盛貌也莪蘿蒿也阿大陵也君子之長育人材<lb/>
　如阿之長莪菁菁然盛也<lb/>
菁菁者莪在彼中沚既見君子我心則喜菁菁者莪在<lb/>
<pb n="8a"/>
彼中陵既見君子錫我百朋<lb/>
　古者貨貝二貝為朋百朋言其所以禄士之多也<lb/>
汎汎楊舟載沉載浮既見君子我心則休<lb/>
　君子之於人無所不養譬如楊舟之於物浮沉無不<lb/>
　載也二雅之正其詩之先後周之盛時蓋已定之矣<lb/>
　仲尼無所升降也故儀禮之歌詩其次與今詩合小<lb/>
　雅上述文武下及成王然其詩之次皆非其世之先<lb/>
　後周公既定禮樂自鹿鳴至於杕杜九篇皆以施於<lb/>
<pb n="8b"/>
　燕勞以其事為次故常棣雖周公閔管蔡之詩而列<lb/>
　於四非復以世為先後也今將辯之則其言伐玁狁<lb/>
　西戎者為文王之詩其言天下治安爵命諸侯澤及<lb/>
　四海者為武成之詩其餘則有不可得而詳者矣且<lb/>
　其言文王事紂之際猶有追稱王者然則武成之世<lb/>
　所以追誦文王而非文王之世所自作也<lb/>
　　　菁菁者莪四章章四句<lb/>
六月宣王北伐也<lb/>
<pb n="9a"/>
六月棲棲戎車既飭四牡騤騤載是常服玁狁孔熾我<lb/>
是用急王于出征以匡王國<lb/>
　棲棲不安也常服韎韋也于曰也宣王承衰亂之後<lb/>
　玁狁内侵命尹吉甫伐之六月方暑而不遑安飾其<lb/>
　車馬載其戎服而告其衆曰玁狁甚熾我是以急於<lb/>
　出兵且又有王命不可緩也<lb/>
比物四驪閑之維則維此六月既成我服我服既成于<lb/>
三十里王于出征以佐天子<lb/>
<pb n="9b"/>
　周官祭祀朝覲㑹同毛馬而頒之軍事物馬而頒之<lb/>
　毛齊其色也物齊其力也既比其物而又四驪言馬<lb/>
　有餘也閑習也則法也馬既齊矣服既成矣則於是<lb/>
　出征古者師行日三十里<lb/>
四牡脩廣其大有顒薄伐玁狁以奏膚公有嚴有翼共<lb/>
武之服共武之服以定王國<lb/>
　顒大貌也膚大也公功也嚴莊也翼敬也言將帥之<lb/>
　德也服事也<lb/>
<pb n="10a"/>
玁狁匪茹整居焦穫侵鎬及方至于涇陽織文鳥章白<lb/>
斾央央元戎十乗以先啓行<lb/>
　匪茹非其所當入也整居言無憚也焦穫周之藪也<lb/>
　郭璞曰扶風池陽瓠中是也鎬鎬京也方未詳涇陽<lb/>
　涇之北也織文徽織之文也鳥章革鳥之章也斾繼<lb/>
　旐者也夏曰鉤車先正也商曰寅車先疾也周曰元<lb/>
　戎先良也皆所以啓突敵陣之前行也<lb/>
戎車既安如輊如軒四牡既佶既佶且閑薄伐玁狁至<lb/>
<pb n="10b"/>
于太原文武吉甫萬邦為憲<lb/>
　後視之如輊前視之如軒車之調也佶壯健也<lb/>
吉甫燕喜既多受祉來歸自鎬我行永久飲御諸友炰<lb/>
鼈膾鯉侯誰在矣張仲孝友<lb/>
　來歸自鎬歸其采邑也吉甫既還燕其朋友而張仲<lb/>
　在焉張仲賢人也言其所與無非賢者侯維也<lb/>
　　　六月六章章八句<lb/>
采芑宣王南征也<lb/>
<pb n="11a"/>
薄言采芑于彼新田于此菑畝方叔涖止其車三千師<lb/>
干之試方叔率止乗其四騏四騏翼翼路車有奭簟笰<lb/>
魚服鉤膺鞗革<lb/>
　芑菜也田一嵗曰菑二嵗曰新三嵗曰畬涖臨也師<lb/>
　衆也干扞也奭赤貌也金路赤飾鉤膺樊纓也將采<lb/>
　芑者於何取之其必於新田菑畝而後得之方其治<lb/>
　田也則勞而及其采芑也則佚故宣王之南征則亦<lb/>
　使方叔治其軍而後用之方叔之治軍也陳其車馬<lb/>
<pb n="11b"/>
　而試其衆以扞敵之法又親以身率之士之從之者<lb/>
　皆知愛之是以美其車馬之飾而無厭也其車三千<lb/>
　為二十二萬五千人以荆蠻强盛不得不爾耶<lb/>
薄言采芑于彼新田于此中鄉方叔涖止其車三千旂<lb/>
旐央央方叔率止約軧錯衡八鸞瑲瑲服其命服朱芾<lb/>
斯皇有瑲葱珩<lb/>
　中鄉民居在焉故其田尤治軧長轂也約之以革錯<lb/>
　衡文衡也三命赤芾葱珩<lb/>
<pb n="12a"/>
鴥彼飛隼其飛戾天亦集爰止方叔涖止其車三千師<lb/>
干之試方叔率止鉦人伐鼓陳師鞠旅顯允方叔伐鼓<lb/>
淵淵振旅闐闐<lb/>
　戾至也爰於也鉦所以止鼓所以進也鞠告也淵淵<lb/>
　闐闐鼓聲也振旅治兵之終也隼之飛而至天甚迅<lb/>
　疾矣然必集於其所當止而後可用言士雖勇而不<lb/>
　教則不知戰之節亦不可用也故方叔命其鉦人擊<lb/>
　鼓以誓之士之聞其鼓聲者無不服其明信也意者<lb/>
<pb n="12b"/>
　方叔之南征先治其兵既衆且治而蠻荆遂服故詩<lb/>
　人詳其治兵而略其出兵首章之車非即戎之車二<lb/>
　章之服非即戎之服三章之陳師未戰而振旅至於<lb/>
　卒章而後言其遇敵故三章皆治兵也<lb/>
蠢爾蠻荆大邦為讎方叔元老克壯其猶方叔率止執<lb/>
訊獲醜戎車嘽嘽嘽嘽焞焞如霆如雷顯允方叔征伐<lb/>
玁狁蠻荆來威<lb/>
　猶謀也嘽嘽衆也焞焞盛也方叔則甞征伐玁狁而<lb/>
<pb n="13a"/>
　克之矣況於蠻荆安有不來服而畏之者乎<lb/>
　　　采把四章章十二句<lb/>
車攻宣王復古也<lb/>
我車既攻我馬既同四牡龎龎駕言徂東<lb/>
　攻堅也同齊也宗廟齊毫戎事齊力田獵齊足所謂<lb/>
　同也龎龎充實也東東都也宣王内脩政事車既堅<lb/>
　馬既齊則往東都田獵以治兵也<lb/>
田車既好四牡孔阜東有甫草駕言行狩<lb/>
<pb n="13b"/>
　甫大也田者大刈草以為防所謂甫草也<lb/>
之子于苗選徒囂囂建旐設旄搏獸于敖<lb/>
　苗狩皆田之通名也敖鄭山也<lb/>
駕彼四牡四牡奕奕赤芾金舄㑹同有繹<lb/>
　於是諸侯來朝王因與之出田赤芾金舄諸侯之服<lb/>
　也金黄朱色也繹陳也<lb/>
決拾既佽弓矢既調射夫既同助我舉柴<lb/>
　決鉤弦也拾遂也佽手指比也調强弱等也言射事<lb/>
<pb n="14a"/>
　脩備也射夫既同言無不善射也柴或作㧘積也言<lb/>
　諸侯亦助之舉積禽也<lb/>
四黄既駕兩驂不猗<lb/>
　猗倚也言御者之良也<lb/>
不失其馳舍矢如破<lb/>
　言射者之良也不善射者為之詭遇則獲不然則不<lb/>
　能使御者不失其馳而舍矢如破然後為善射也<lb/>
蕭蕭馬鳴悠悠斾旌徒御不驚大庖不盈<lb/>
<pb n="14b"/>
　兵之出徒聞其馬鳴蕭蕭徒見其斾旌悠悠言不譁<lb/>
　也不驚驚也不盈盈也驚猶警戒也<lb/>
之子于征有聞無聲允矣君子展也大成<lb/>
　允信也展誠也我必聲之然後人聞之我則不聲而<lb/>
　人則聞之必其實有餘也故曰信哉其君子矣誠哉<lb/>
　其大成矣<lb/>
　　　車攻八章章四句<lb/>
吉日美宣王田也<lb/>
<pb n="15a"/>
吉日維戊既伯既禱田車既好四牡孔阜升彼大阜從<lb/>
其羣醜<lb/>
　伯馬祖天駟也古者將用馬力則禱於其祖從從禽<lb/>
　也醜類也<lb/>
吉日庚午既差我馬獸之所同麀鹿麌麌漆沮之從天<lb/>
子之所<lb/>
　差擇也外事用剛日故禱以戊擇以庚同聚也鹿牡<lb/>
　曰麀麌麌多也漆沮在渭北所謂洛水也言自其上<lb/>
<pb n="15b"/>
　驅獸而至天子之所也<lb/>
瞻彼中原其祁孔有儦儦俟俟或羣或友悉率左右以<lb/>
燕天子<lb/>
　言禽獸之多且擾也祁大也趨則儦儦行則俟俟三<lb/>
　為羣二為友率馴也燕樂也<lb/>
既張我弓既挾我矢發彼小豝殪此大兕以御賔客且<lb/>
以酌醴<lb/>
　壹發而死曰殪燕而酌醴所以厚賔也<lb/>
<pb n="16a"/>
　　　吉日四章章六句<lb/>
鴻鴈美宣王也<lb/>
鴻鴈于飛肅肅其羽之子于征劬勞于野爰及矜人哀<lb/>
此鰥寡<lb/>
　鴻鴈背陰向陽如民之去危從安厲王之後民人離<lb/>
　散譬如鴻鴈之飛四方無所不往徒聞其羽聲肅肅<lb/>
　未知所止也及宣王遣使勞來安集之雖鰥寡無不<lb/>
　寧息矜人人之可憐者也<lb/>
<pb n="16b"/>
鴻鴈于飛集于中澤之子于垣百堵皆作雖則劬勞其<lb/>
究安宅<lb/>
　使者所至招來流民使反其都邑築其墻垣而安處<lb/>
　之然後民知所止如鴻鴈之集于澤也故其民雖勞<lb/>
　而不怨曰其終將安宅矣<lb/>
鴻鴈于飛哀鳴嗸嗸維此哲人謂我劬勞維彼愚人謂<lb/>
我宣驕<lb/>
　民復其故居勞而未定如鴻鴈之嗸嗸也興廢補敗<lb/>
<pb n="17a"/>
　不能自靖不知者以為宣驕耳<lb/>
　　　鴻鴈三章章六句<lb/>
庭燎美宣王也<lb/>
　宣王不忘夙興而問夜之早晚足以為無過矣非所<lb/>
　當譏也毛氏猶謂雞人不脩其官故叙曰因以箴之<lb/>
　過矣<lb/>
夜如何其夜未央庭燎之光君子至止鸞聲將將<lb/>
　央久也庭燎大燭也宣王將視朝不安於寢而問夜<lb/>
<pb n="17b"/>
　之蚤晚曰夜如何矣則對曰夜未央庭燎光朝者至<lb/>
　而聞其鸞聲矣<lb/>
夜如何其夜未艾庭燎晣晣君子至止鸞聲噦噦<lb/>
　艾將盡也晣晣明也噦噦徐也<lb/>
夜如何其夜鄉晨庭燎有煇君子至止言觀其旂<lb/>
　夜聞其鸞聲而已晨則見其旂矣至此然後可以視<lb/>
　朝<lb/>
　　　庭燎三章章五句<lb/>
<pb n="18a"/>
沔水規宣王也<lb/>
沔彼流水朝宗于海鴥彼飛隼載飛載止嗟我兄弟邦<lb/>
人諸友莫肯念亂誰無父母<lb/>
　沔水流滿也水流猶有所朝宗而隼飛猶有所止諸<lb/>
　侯獨柰何肆行不顧曾無所畏忌哉故告於兄弟之<lb/>
　國與其友邦之君子爾莫肯念救吾亂人豈有無父<lb/>
　母而能生者哉君臣之不可廢猶父子之不可去也<lb/>
沔彼流水其流湯湯鴥彼飛隼載飛載揚念彼不蹟載<lb/>
<pb n="18b"/>
起載行心之憂矣不可弭忘<lb/>
　湯湯無所入也飛揚無所止也不蹟不循道也弭止<lb/>
　也<lb/>
鴥彼飛隼率彼中陵民之訛言寧莫之懲我友敬矣讒<lb/>
言其興<lb/>
　厲王之亂而諸侯恣行不可禁止宣王將復繩之而<lb/>
　君子懼其不以漸治久亂而不以漸治亂之激也故<lb/>
　告之曰隼舍其飛而循中陵斯以畏矣民猶將為訛<lb/>
<pb n="19a"/>
　言以誣之不可不懲也今諸侯亦欲敬矣特畏讒言<lb/>
　之興是以不至至而有讒恐不能自免耳<lb/>
　　　沔水三章二章章八句一章章六句<lb/>
鶴鳴誨宣王也<lb/>
鶴鳴于九臯聲聞于野魚濳在淵或在于渚樂彼之園<lb/>
爰有樹檀其下維蘀它山之石可以為錯<lb/>
　臯澤也蘀落也爰曰也鶴鳴于深澤而聲聞于野魚<lb/>
　濳于淵而時出於渚言無物隱而不見也人之樂於<lb/>
<pb n="19b"/>
　園者謂其上有檀而下有蘀言大者之無所不容也<lb/>
　它山之石以為無用矣猶可以為錯而攻玉言世未<lb/>
　有無用之物也求賢者亦猶是耳<lb/>
鶴鳴于九臯聲聞于天魚在于渚或濳在淵樂彼之園<lb/>
爰有樹檀其下維穀它山之石可以攻玉<lb/>
　穀楮也<lb/>
　　　鶴鳴二章章九句<lb/>
　詩集傳卷十<lb/>
</p>
<p>
</p>
  </div>
</body>
</text>
</TEI>
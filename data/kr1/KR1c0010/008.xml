<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷八</head>
    <p>
<pb n="1a"/>
欽定四庫全書<lb/>
　詩集傳卷八　　　　　　　宋　蘇轍　撰<lb/>
豳　　　　　　　　　國風<lb/>
　豳邠之栒邑也昔公劉自邰岀居於豳脩后稷之業<lb/>
　勤恤愛民民咸歸之周之王迹實始於此故周公遭<lb/>
　二叔之難而作七月之詩言后稷公劉勤勞民事致<lb/>
　王業之艱難文武受命功未及究而沒成王尚幼恐<lb/>
　其不能承以墜先公之功是以周公當國而終成之<lb/>
<pb n="1b"/>
　故七月者道周公之所以當國而不辭也周公之所<lb/>
　以當國而不辭者重王業之艱難也然是詩則言豳<lb/>
　公而已不及於周公故謂之豳而以周公之詩附之<lb/>
　夫豳公之詩一國之風也周公之詩一人之事也以<lb/>
　為皆非天下之政是故得為風而不得為雅也昔之<lb/>
　言詩者以為此詩作於周公之遭變故謂之豳之變<lb/>
　風夫言正變者必原其時原其時則得其實衛武衛<lb/>
　文鄭武秦襄之詩一時之正也而不得為正何者其<lb/>
<pb n="2a"/>
　正未足以復變也周公成王之際而有一不善是亦<lb/>
　一時之變焉耳孰謂一時之變而足以敗其數百年<lb/>
　之正也哉<lb/>
七月陳王業也<lb/>
七月流火九月授衣一之日觱發二之日栗烈無衣無<lb/>
褐何以卒歲<lb/>
　此詩言月者夏正也言日者周正也火大火也大火<lb/>
　寒暑之候也春秋傳曰火星中而寒暑退流下也火<lb/>
<pb n="2b"/>
　流而將寒九月而寒至可以授冬衣矣至於十一月<lb/>
　風至而觱發十二月寒盛而栗烈苟其無衣與無褐<lb/>
　也則何以卒歲乎故九月不可以不授衣九月不可<lb/>
　以不授衣則其慮衣也不可以不早矣褐毛布也<lb/>
三之日于耜四之日舉趾同我婦子饁彼南畝田畯至<lb/>
喜<lb/>
　豳土晚寒正月始修耒耜而二月舉足以耕於其耕<lb/>
　也丁壯無不適野故饁者其婦子也於是田畯來而<lb/>
<pb n="3a"/>
　喜之不譴矣饁饋也田畯田大夫也此章陳衣食之<lb/>
　始餘章終之也<lb/>
七月流火九月授衣春日載陽有鳴倉庚女執懿筐遵<lb/>
彼微行爰求柔桑<lb/>
　倉庚離黄也懿筐深筐也微行小逕也柔桑穉桑也<lb/>
　蠶之始生宜之知九月之將授衣故於春日之陽而<lb/>
　倉庚之鳴也女子行求柔桑以事蠶矣<lb/>
春日遲遲采蘩祁祁女心傷悲殆及公子同歸<lb/>
<pb n="3b"/>
　蘩白蒿也所以生蠶祁祁衆也古者昏禮於歲之交<lb/>
　故女子之處者怨慕悲傷思以是時歸于公子<lb/>
七月流火八月萑葦蠶月條桑取彼斧斨以伐遠揚猗<lb/>
彼女桑<lb/>
　薍為萑葭為葦隋銎斧方銎斨枝落而采之曰條取<lb/>
　葉存條曰猗猗長也葉盡則條猗猗其長也少枝長<lb/>
　條曰女桑知火流之將寒故八月則采萑葦以備來<lb/>
　嵗之曲薄至於蠶盛之月則桑無所不取其遠條揚<lb/>
<pb n="4a"/>
　起不可手致者伐取之少枝長條不可枝落者猗取<lb/>
　之於是而桑事畢矣<lb/>
七月鳴鵙八月載績載𤣥載黄我朱孔陽為公子裳<lb/>
　鵙伯勞也五月隂氣至則鳴豳地晚寒故鳥物之候<lb/>
　或從其氣焉績治麻也至是絲事畢而麻事起矣𤣥<lb/>
　黒而有赤也朱深纁也陽明也<lb/>
四月秀葽五月鳴蜩八月其穫十月隕蘀<lb/>
　不榮而實曰秀葽未詳蜩螗也穫穫禾也隕墜也蘀<lb/>
<pb n="4b"/>
　落也四者物成而將寒之候<lb/>
一之日于貉取彼狐貍為公子裘二之日其同載纘武<lb/>
功言私其豵獻豣于公<lb/>
　于貉往搏貉也十一月鳥獸氄毛其皮可取於是擇<lb/>
　其狐貍以與公子為裘至於十二月則君與民皆田<lb/>
　以繼武事凡言公子猶言君子也從其貴者言之耳<lb/>
　豕一歲曰豵三歲曰豣大獸公之小獸私之<lb/>
五月斯螽動股六月莎雞振羽七月在野八月在宇九<lb/>
<pb n="5a"/>
月在户十月蟋蟀入我牀下<lb/>
　斯螽蚣蝑也莎雞天雞也蟋蟀暑則在野寒則依人<lb/>
　故自七月漸寒至于十月而入於牀下言此三物者<lb/>
　著寒之有漸非卒來也<lb/>
穹窒熏䑕塞向墐户嗟我婦子曰為改歲入此室處<lb/>
　穹窮也窒塞也向牖也墐塗也改歲十一月周正也<lb/>
　十月蟋蟀入伏於牀下知大寒之將至於是相告以<lb/>
　葺其室廬穹窒隙穴塞牖塗户以禦寒之入蓋民之<lb/>
<pb n="5b"/>
　所以備寒者至此而後畢<lb/>
六月食鬱及薁七月亨葵及菽八月剥棗十月穫稻為<lb/>
此春酒以介眉壽<lb/>
　春夏食去歲之蓄至于六月始有果實成而可食鬱<lb/>
　棣屬也薁蘡薁也剥擊也春酒凍醪也冬釀而夏熟<lb/>
　介助也養老者必有酒以助養其氣夏不可以釀故<lb/>
　為此酒以繼之<lb/>
七月食瓜八月斷壺九月叔苴采荼薪樗食我農夫<lb/>
<pb n="6a"/>
　壺瓠也叔拾也苴麻子也樗惡木也<lb/>
九月築場圃十月納禾稼黍稷重穋禾麻菽麥嗟我農<lb/>
夫我稼既同上入執宮功晝爾于茅宵爾索綯亟其乗<lb/>
屋其始播百穀<lb/>
　春夏為圃秋冬為場故須築以待納禾稼先種後熟<lb/>
　曰重後種先熟曰穋同聚也綯絞也乘登也農事既<lb/>
　畢故相告以入都邑治宮室晝取茅而夜索之以綴<lb/>
　補屋之弊漏并及其私室曰將復始播來歲之穀不<lb/>
<pb n="6b"/>
　暇治屋矣<lb/>
二之日鑿冰沖沖三之日納于凌隂四之日其蚤獻羔<lb/>
祭韭<lb/>
　古者蔵冰發冰以節陽氣之盛陽氣之在天地譬猶<lb/>
　火之著於物也故常有以解之十二月陽氣蘊伏錮<lb/>
　而未發其盛在下則納冰於地中故曰日在北陸而<lb/>
　蔵冰至於二月四陽作蟄蟲起陽始用事則亦始啓<lb/>
　冰而廟薦之故曰仲春獻羔開冰先薦寢廟至於四<lb/>
<pb n="7a"/>
　月陽氣畢達隂氣將絶則冰於是大發食肉之祿老<lb/>
　疾喪浴冰無不及故曰火出而畢賦人之居大冬也<lb/>
　血氣收縮陽處於内於是厚衣而寒食及其居大夏<lb/>
　也血氣發越陽散於外於是薄衣而溫食不然盛者<lb/>
　將過而為厲藏冰發冰亦猶是也申豐有言其藏之<lb/>
　也深山窮谷固隂沍寒於是乎取之其出之也朝之<lb/>
　祿位賔食喪祭於是乎用之其藏之也周其用之也<lb/>
　徧則冬無愆陽夏無伏隂春無凄風秋無苦雨雷出<lb/>
<pb n="7b"/>
　不震無災霜雹疾厲不降民不夭札今藏川池之冰<lb/>
　弃而不用風不越而殺雷不發而震雹之為災誰能<lb/>
　禦之此之謂也<lb/>
九月肅霜十月滌場朋酒斯饗曰殺羔羊躋彼公堂稱<lb/>
彼兕觥萬壽無疆<lb/>
　滌埽也於是場功畢國君因其閒暇而勞饗其羣臣<lb/>
　朋友<lb/>
　　　七月八章章十一句<lb/>
<pb n="8a"/>
鴟鴞周公救亂也<lb/>
鴟鴞鴟鴞旣取我子無毁我室恩斯勤斯鬻子之閔斯<lb/>
　周公東伐二叔旣克而成王未信故為此詩以遺王<lb/>
　鴟鴞惡鳥也鳥之有巢者呼而告之曰旣取我子矣<lb/>
　無復毁我室周之先王勤勞以造周如鳥之為巢苟<lb/>
　取其子而又毁其室是重傷之也管蔡旣已出周公<lb/>
　矣王又不信而誅周公周公誅而王業壞矣恩愛也<lb/>
　鬻子稚子也先王之愛其室家與其勤之者至矣庶<lb/>
<pb n="8b"/>
　幾稚子之閔之而已稚子謂成王也<lb/>
迨天之未隂雨徹彼桑土綢繆牖戸今女下民或敢侮<lb/>
予<lb/>
　桑土桑根也為國者如鳥之為巢及天下之未雨而<lb/>
　徹桑之根以綢繆其牖戸矣今女下民乃敢侮予將<lb/>
　敗我成業也<lb/>
予手拮据予所捋荼予所蓄租予口卒瘏曰予未有室<lb/>
家<lb/>
<pb n="9a"/>
　拮据撠挶也荼萑苕也租亦蓄也瘏病也以手捋荼<lb/>
　則至於拮据以口蓄租則至於卒瘏予之所以勤勞<lb/>
　病瘁而不辭者曰予未有室家故也柰何旣成而將<lb/>
　或毁之哉<lb/>
予羽譙譙予尾翛翛予室翹翹風雨所漂摇予維音嘵<lb/>
嘵<lb/>
　譙譙殺也翛翛敝也翹翹危也嘵嘵急也為室之勞<lb/>
　至於羽殺尾敝室成而風雨漂摇之則其音得無急<lb/>
<pb n="9b"/>
　乎<lb/>
　　　鴟鴞四章章五句<lb/>
東山周公東征也<lb/>
我徂東山慆慆不歸我來自東零雨其濛<lb/>
　慆慆久也周公東征三年而歸勞歸士而作此詩言<lb/>
　士之從者旣久於外及其歸也則又遇雨士於此尤<lb/>
　苦故於四章毎言之<lb/>
我東曰歸我心西悲制彼裳衣勿士行枚蜎蜎者蠋烝<lb/>
<pb n="10a"/>
在桑野敦彼獨宿亦在車下<lb/>
　勿物通枚一也蠋桑蟲也烝塵也東征之士皆西人<lb/>
　也方其在東未甞不曰歸耳而未可以歸故其心念<lb/>
　西而悲其室家於是為之制其衣裳而使往遺之於<lb/>
　其往也戒之使物色其士行求而人人與之曰彼蠋<lb/>
　也則可以久在桑野吾君子豈亦蠋哉而亦敦然獨<lb/>
　宿於車下<lb/>
我徂東山慆慆不歸我來自東零雨其濛果臝之實亦<lb/>
<pb n="10b"/>
施于宇伊威在室蠨蛸在戸町畽鹿場熠燿宵行不可<lb/>
畏也伊可懷也<lb/>
　果臝栝樓也伊威委黍也蠨蛸長踦也町畽鹿跡也<lb/>
　熠燿螢火也家無人則五物至矣非足畏也所以令<lb/>
　人憂思耳<lb/>
我徂東山慆慆不歸我來自東零雨其濛鸛鳴于垤婦<lb/>
歎于室洒埽穹窒我征聿至有敦瓜苦烝在栗薪自我<lb/>
不見于今三年<lb/>
<pb n="11a"/>
　垤蟻冡也瓜苦瓜之苦者鸛好水將雨則長鳴而喜<lb/>
　婦人念其君子旣歸而又遇雨故歎旣而知其將至<lb/>
　也則洒掃穹窒以待之瓜之苦者人所不取敦然著<lb/>
　於栗薪而不去婦人之從君子當如是也是以自我<lb/>
　不見于今三年而不辭也<lb/>
我徂東山慆慆不歸我來自東零雨其濛倉庚于飛熠<lb/>
燿其羽子之于歸皇駁其馬親結其縭九十其儀其新<lb/>
孔嘉其舊如之何<lb/>
<pb n="11b"/>
　此章歸士與其室家相說好追道其始昏之辭也倉<lb/>
　庚飛而熠燿其羽譬如婦人之嫁而盛其禮也馬黃<lb/>
　白曰皇駵白曰駁女之嫁也母戒之施衿結帨九十<lb/>
　言多儀也<lb/>
　　　東山四章章十二句<lb/>
破斧美周公也<lb/>
旣破我斧又缺我斨周公東征四國是皇哀我人斯亦<lb/>
孔之將<lb/>
<pb n="12a"/>
　皇匡也將大也斧破而斨存尚有以為用也斧破而<lb/>
　斨缺則盡矣管蔡流言以危周公周公危而成王安<lb/>
　尚可也周公危而成王無與為其國則成王亦危矣<lb/>
　故曰周公之東征亦四方是為非以救其身也使周<lb/>
　公嫌於救其身潔身而退以避二叔之難則其亂將<lb/>
　及於四方如是而周公亦清矣然而未免於小也維<lb/>
　不嫌于自救哀人之不治以誅管蔡而後可以為大<lb/>
旣破我斧又缺我錡周公東征四國是吪哀我人斯亦<lb/>
<pb n="12b"/>
孔之嘉<lb/>
　錡鑿屬吪化也<lb/>
旣破我斧又缺我銶周公東征四國是遒哀我人斯亦<lb/>
孔之休<lb/>
　銶木屬遒固也<lb/>
　　　破斧三章章四句<lb/>
伐柯美周公也<lb/>
伐柯如何匪斧不克取妻如何匪媒不得<lb/>
<pb n="13a"/>
　伐柯而不用斧取妻而不用媒豈可得哉今成王欲<lb/>
　治國弃周公而不召亦不可得也<lb/>
伐柯伐柯其則不遠我覯之子籩豆有踐<lb/>
　用斧以伐柯非謂其能伐之而已以為執柯以伐柯<lb/>
　其則不遠也治國而用周公亦豈以其能治之而已<lb/>
　哉以為使周公在上而天下化之可以不勞而治焉<lb/>
　耳故人之見周公者亦見其籩豆有踐而已非有以<lb/>
　異於人也惟其所過者化所存者神為不可及耳踐<lb/>
<pb n="13b"/>
　行列貌也<lb/>
　　　伐柯二章章四句<lb/>
九罭美周公也<lb/>
九罭之魚鱒魴我覯之子袞衣繡裳<lb/>
　罭罟囊也九罭言其大也鱒魴大魚也袞衣繡裳上<lb/>
　公服也求大魚者必大網見周公者不可不以上公<lb/>
　之服也<lb/>
鴻飛遵渚公歸無所於女信處<lb/>
<pb n="14a"/>
　渚鴻之所當在也信再宿也周公居東周人思復召<lb/>
　之而恐東人之欲留公也故告之曰周公之在周譬<lb/>
　如鴻之於渚亦其所當在也昔也公歸而無所是以<lb/>
　於女信處苟獲其所矣豈復於女長處哉<lb/>
鴻飛遵陸公歸不復於女信宿<lb/>
　鴻飛而遵陸不得已也周公之在東亦猶是矣非其<lb/>
　所願居也苟其得已則義當復西耳不復者不復其<lb/>
　舊也<lb/>
<pb n="14b"/>
是以有袞衣兮無以我公歸兮無使我心悲兮<lb/>
　東人安於周公不欲其復西故曰使公居是以有袞<lb/>
　衣可也無以公歸而使我悲也言周公之於天下無<lb/>
　有不欲已得而親事之者也<lb/>
　　　九罭四章章三句<lb/>
狼跋美周公也<lb/>
狼跋其胡載疐其尾公孫碩膚赤舄几几<lb/>
　跋躐也疐跲也公孫周公周公豳公孫也碩大也膚<lb/>
<pb n="15a"/>
　美也赤舄履之盛也老狼有胡其進也如將躐其胡<lb/>
　其退也如將跲其尾然而胡尾未甞能為狼累也周<lb/>
　公之輔成王亦多故矣二叔流言以病其外成王不<lb/>
　信以憂其内人之視周公如視狼然前憂其躐胡而<lb/>
　後憂其跲尾也然周公居之從容自得而二患皆釋<lb/>
　人徒見其屨赤舄几几然安且閒而不知其解患釋<lb/>
　難之方也<lb/>
狼疐其尾載跋其胡公孫碩膚徳音不瑕<lb/>
<pb n="15b"/>
　周公旣出而作七月未還而作鴟鴞旣還而作東山<lb/>
　故豳風著此三詩以目周公出入之次而後列周人<lb/>
　美公之詩此豳詩所以為先後也<lb/>
　　　狼跋二章章四句<lb/>
　<lb/>
　<lb/>
　<lb/>
　詩集傳卷八<lb/>
</p>
<p>
</p>
  </div>
</body>
</text>
</TEI>
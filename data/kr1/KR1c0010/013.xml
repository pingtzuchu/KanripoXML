<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十三</head>
    <p>
<pb n="1a"/>
欽定四庫全書<lb/>
　詩集傳卷十三　　　　　　宋　蘇轍　撰<lb/>
桑扈之什　　　　　小雅<lb/>
桑扈刺幽王也<lb/>
交交桑扈有鶯其羽君子樂胥受天之祜<lb/>
　鶯有文貌也胥辭也幽王直情而恣行無復禮文法<lb/>
　度故思古之君子樂循禮義以受天福夫苟樂之則<lb/>
　其為之也安安則如固有之譬如桑扈之羽鶯然有<lb/>
<pb n="1b"/>
　文而不自知亦非其强之也<lb/>
交交桑扈有鶯其領君子樂胥萬邦之屏<lb/>
　領頸也屏蔽也樂循禮義則足以屏萬邦矣<lb/>
之屏之翰百辟為憲不戢不難受福不那<lb/>
　翰榦也戢斂也那多也王者屏翰四方而為諸侯法<lb/>
　苟不以禮自戢難而求肆情焉則亦不足以受多福<lb/>
　矣<lb/>
兕觥其觩㫖酒思柔彼交匪敖萬福來求<lb/>
<pb n="2a"/>
　兕觥罰爵也㫖酒之和柔而兕觥之設所以常自戢<lb/>
　難也<lb/>
　　　桑扈四章章四句<lb/>
鴛鴦刺幽王也<lb/>
鴛鴦于飛畢之羅之君子萬年福禄宜之鴛鴦在梁戢<lb/>
其左翼君子萬年宜其遐福乗馬在廏摧之秣之君子<lb/>
萬年福禄艾之乗馬在廏秣之摧之君子萬年福禄綏<lb/>
之<lb/>
<pb n="2b"/>
　鴛鴦匹鳥也方其止而取之則盡之矣故於其飛而<lb/>
　取之惟俟其飛而後取故其在梁者戢翼而安也馬<lb/>
　之在牧者無所用之則委之以摧其在廏者將用其<lb/>
　力則加之以秣言君子之於物將用其死則不忍絶<lb/>
　其類將用其力則不敢薄其養此天下所以願其萬<lb/>
　年而享福禄也摧莝通秣粟也艾老也言以福禄終<lb/>
　其身也<lb/>
　　　鴛鴦四章章四句<lb/>
<pb n="3a"/>
頍弁諸公刺幽王也<lb/>
有頍者弁實維伊何爾酒既㫖爾殽既嘉豈伊異人兄<lb/>
弟匪他蔦與女蘿施于松柏未見君子憂心奕奕既見<lb/>
君子庶幾説懌<lb/>
　頍弁貌也蔦寄生也女蘿兔絲也奕奕憂也彼所謂<lb/>
　弁者實何物哉徒以人加之首而貴之耳今王豈謂<lb/>
　我自貴而忽兄弟哉爾有㫖酒嘉殽曷不與兄弟樂<lb/>
　之也兄弟之於王譬如蔦與女蘿之託松柏耳不見<lb/>
<pb n="3b"/>
　則憂見則庶幾王樂之王柰何獨不顧哉<lb/>
有頍者弁實維何期爾酒既㫖爾殽既時豈伊異人兄<lb/>
弟具來蔦與女蘿施于松上未見君子憂心怲怲既見<lb/>
君子庶幾有臧<lb/>
　怲怲憂盛滿也<lb/>
有頍者弁實維在首爾酒既㫖爾殽既阜豈伊異人兄<lb/>
弟甥舅如彼雨雪先集維霰死喪無日無幾相見樂酒<lb/>
今夕君子維宴<lb/>
<pb n="4a"/>
　雪將降而霰先之故不宴者誅滅之先也君子以是<lb/>
　知死之無日相見之無幾無所復頼而相告曰苟今<lb/>
　夕有酒也君子維以相宴而已不知其它矣知不可<lb/>
　得免之辭也<lb/>
　　　頍弁三章章十二句<lb/>
車舝大夫刺幽王也<lb/>
間關車之舝兮思孌季女逝矣匪飢匪渇徳音來括雖<lb/>
無好友式燕且喜<lb/>
<pb n="4b"/>
　間關設舝也幽王嬖襃姒以亂政小人並進故君子<lb/>
　思具車以逆賢女雖飢渇而不顧庶幾内有賢妃徳<lb/>
　音之士來㑹於朝雖無好友以事王姑以奉王燕喜<lb/>
　之樂猶愈於小人也<lb/>
依彼平林有集維鷮辰彼碩女令徳來教式燕且譽好<lb/>
爾無射<lb/>
　依茂貌也鷮雉也辰時也林平而無嶮則雉集之王<lb/>
　者内無嬖后其心樂易則令徳之士將來教之因以<lb/>
<pb n="5a"/>
　奉其燕樂好之終身而無厭<lb/>
雖無旨酒式飲庶幾雖無嘉殽式食庶幾雖無徳與女<lb/>
式歌且舞<lb/>
　恐賢女之不可必得故曰雖無㫖酒嘉殽姑飲食焉<lb/>
　可也雖無徳以配王姑歌舞以樂之猶愈於襃姒之<lb/>
　在側也<lb/>
陟彼髙岡析其柞薪析其柞薪其葉湑兮鮮我覯爾我<lb/>
心寫兮<lb/>
<pb n="5b"/>
　鮮善也陟髙岡而析柞薪為其葉之蔽也襃姒之蔽<lb/>
　王猶柞薪耳今誠去之使我獲見王焉則吾憂心庶<lb/>
　幾寫矣<lb/>
髙山仰止景行行止四牡騑騑六轡如琴覯爾新昏以<lb/>
慰我心<lb/>
　景大也襃姒之在王側君子無復得進者今誠去襃<lb/>
　姒使我見王如仰髙山景行得行焉則吾將具四牡<lb/>
　調六轡以為王䀻賢女而致之以慰我心然則襃姒<lb/>
<pb n="6a"/>
　苟在雖有賢女而莫敢逆也<lb/>
　　　車舝五章章六句<lb/>
青蠅大夫刺幽王也<lb/>
營營青蠅止于樊豈弟君子無信讒言<lb/>
　營營往來貌也青蠅能變亂白黑故以比讒人焉樊<lb/>
　藩也止之於藩欲其逺也<lb/>
營營青蠅止于棘讒人罔極交亂四國營營青蠅止于<lb/>
榛讒人罔極構我二人<lb/>
<pb n="6b"/>
　榛棘皆所以為藩也<lb/>
　　　青蠅三章章四句<lb/>
賔之初筵衛武公刺時也<lb/>
賔之初筵左右秩秩籩豆有楚殽核維旅酒既和㫖飲<lb/>
酒孔偕鐘鼔既設舉醻逸逸大侯既抗弓矢斯張射夫<lb/>
既同獻爾發功發彼有的以祈爾爵<lb/>
　楚楚脩潔也殽豆實也核加籩桃梅之屬也旅陳也<lb/>
　偕齊也逸逸往來次序也大侯君侯也的質也先王<lb/>
<pb n="7a"/>
　將祭必大射以澤士將射必先行燕禮既安賔然後<lb/>
　改縣以避射既旅然後張侯及弓比其射夫而耦之<lb/>
　既耦然後拾發求勝以爵其不勝<lb/>
籥舞笙鼔樂既和奏烝衎烈祖以洽百禮百禮既至有<lb/>
壬有林錫爾純嘏子孫其湛其湛曰樂各奏爾能賔載<lb/>
手仇室人入又酌彼康爵以奏爾時<lb/>
　烝進也衎樂也洽合也百禮九州諸侯所獻以助祭<lb/>
　者所謂庭實旅百也壬任也謂臣之任事者卿大夫<lb/>
<pb n="7b"/>
　是也林君也湛樂也載則也手取也仇敵也室人宗<lb/>
　室也又復也康安也此章言既射而祭既祭而燕於<lb/>
　寢於其祭也先作樂以求諸陽故秉籥而舞舞者與<lb/>
　笙鼔和應以進樂其祖考以合見其百禮其以禮至<lb/>
　者非其諸侯則其卿大夫也於是神則嘏之以福使<lb/>
　其子孫無不湛樂者祭既畢歸賔客之爼而留兄弟<lb/>
　曰將燕樂於寢故祭樂皆入各奏其能以樂之其燕<lb/>
　也以異姓為賔膳宰為主人膳宰賔之敵也賔取其<lb/>
<pb n="8a"/>
　敵以與宗室皆入於寢而又燕於是酌以安之而薦<lb/>
　之以時物<lb/>
賔之初筵温温其恭其未醉止威儀反反曰既醉止威<lb/>
儀幡幡舍其坐遷屢舞僊僊其未醉止威儀抑抑曰既<lb/>
醉止威儀怭怭是曰既醉不知其秩<lb/>
　上二章言先王之正禮故此章言幽王之燕方其未<lb/>
　醉也其禮猶在爾及其既醉則不可知也反反顧禮<lb/>
　也幡幡輕數也抑抑慎密也怭怭媟嫚也<lb/>
<pb n="8b"/>
賔既醉止載號載呶亂我籩豆屢舞僛僛是曰既醉不<lb/>
知其郵側弁之俄屢舞傞傞既醉而出並受其福醉而<lb/>
不出是謂伐徳飲酒孔嘉維其令儀<lb/>
　此章申言其亂而終誨之也僛僛不正也郵過也傞<lb/>
　傞不止也<lb/>
凡此飲酒或醉或否既立之監或佐之史彼醉不臧不<lb/>
醉反耻式勿從謂無俾大怠匪言勿言匪由勿語由醉<lb/>
之言俾出童羖三爵不識矧敢多又<lb/>
<pb n="9a"/>
　幽王與其下相尚以酒至有以不醉為耻而强使醉<lb/>
　者故告之曰夫飲酒則必有醉者有否者為醉者之<lb/>
　不善也是以既為之監復為之史以伺察之而乃反<lb/>
　以不醉為耻哉盖亦勿從而謂之使皆醉而益怠焉<lb/>
　可也故告其醉者使慎其言語告其不醉者使勿從<lb/>
　醉之言羖未有童者也俾出童羖深戒之也苟人知<lb/>
　所以自戒則雖三爵而有不敢者况又其多哉<lb/>
　　　賔之初筵五章章十四句<lb/>
<pb n="9b"/>
魚藻刺幽王也<lb/>
魚在在藻有頒其首王在在鎬豈樂飲酒<lb/>
　魚何在亦在藻耳其所依者至薄也然其首頒然而<lb/>
　大自以為安不知人得而取之也今王亦在鎬耳寡<lb/>
　恩無助天下將有圖之者而飲酒自樂恬於危亡之<lb/>
　禍亦如是魚也毛氏因在鎬之言故序此詩為思武<lb/>
　王以在藻頒首為魚得其性盖不識魚之在藻之有<lb/>
　危意也<lb/>
<pb n="10a"/>
魚在在藻有莘其尾王在在鎬飲酒樂豈<lb/>
　莘長貌也<lb/>
魚在在藻依于其蒲王在在鎬有那其居<lb/>
　那安也<lb/>
　　　魚藻三章章四句<lb/>
采菽刺幽王也<lb/>
采菽采菽筐之筥之君子來朝何錫予之雖無予之路<lb/>
車乘馬又何予之𤣥衮及黼<lb/>
<pb n="10b"/>
　采菽以為藿物至㣲而用至薄矣然猶設筐筥以待<lb/>
　之而况諸侯乎故先王於其來也錫之以車馬重之<lb/>
　以衣服不敢忽也𤣥衮𤣥衣而衮龍也黼白黑雜也<lb/>
觱沸檻泉言采其芹君子來朝言觀其旂其旂淠淠鸞<lb/>
聲嘒嘒載驂載駟君子所届<lb/>
　觱沸泉始冽也檻泉正出也觱沸之清泉吾將采其<lb/>
　芹君子之來朝吾將觀其旂徒視其旂之淠淠而徐<lb/>
　也其鸞之嘒嘒而和也吾以是知其有禮矣是以駕<lb/>
<pb n="11a"/>
　而往迎之於其所至言無所不禮也駕者既服而三<lb/>
　之曰驂四之曰駟<lb/>
赤芾在股邪幅在下彼交匪紓天子所予樂只君子天<lb/>
子命之樂只君子福禄申之<lb/>
　赤芾蔽膝也邪幅偪也所以自偪束也紓緩也君子<lb/>
　之所以自敕而交於人者如此則天子從而予之矣<lb/>
　是以錫之命而申之以福禄<lb/>
維柞之枝其葉蓬蓬樂只君子殿天子之邦樂只君子<lb/>
<pb n="11b"/>
萬福攸同平平左右亦是率從<lb/>
　殿鎮也平平辯治也從由也柞之枝其葉尚無不蓬<lb/>
　蓬者而况於天子殿邦之諸侯而可以無福禄乎諸<lb/>
　侯而有福禄然後能辯治以左右王室矣故曰亦是<lb/>
　率從<lb/>
汎汎楊舟紼纚維之樂只君子天子葵之樂只君子福<lb/>
禄膍之優哉游哉亦是戾矣<lb/>
　紼繂也纚緌也葵揆也膍厚也楊舟汎汎而無所定<lb/>
<pb n="12a"/>
　紼纚可以維而止之天下之諸侯撫之則懐弃之則<lb/>
　去亦如舟之無定耳古之明王揆其所欲而厚之以<lb/>
　福禄則無不至者今幽王安於佚樂而忽遺之則是<lb/>
　亦戾王而已無復懐者矣<lb/>
　　　采菽五章章八句<lb/>
角弓父兄刺幽王也<lb/>
騂騂角弓翩其反矣兄弟婚姻無胥逺矣<lb/>
　弓之張也騂騂其調利挽之而體節皆應及其㢮也<lb/>
<pb n="12b"/>
　翩然而反節自為處其勢無以相及譬之如兄弟婚<lb/>
　姻親之則合而疏之則離是以告之使無相逺也<lb/>
爾之逺矣民胥然矣爾之教矣民胥傚矣<lb/>
　上之所為下必有甚者故此詩言幽王之世王族怨<lb/>
　望相病亦無有善者<lb/>
此令兄弟綽綽有裕不令兄弟交相為瘉<lb/>
　綽綽寛也裕饒也瘉病也<lb/>
民之無良相怨一方受爵不讓至于已斯亡<lb/>
<pb n="13a"/>
　民之相怨也以一方而已未甞以自反也受爵而不<lb/>
　讓者知尤之矣而至於己則忘其非此所謂一方也<lb/>
老馬反為駒不顧其後如食宜饇如酌孔取<lb/>
　饇飽也孔空也老馬必憊其駒必强老馬不自謂老<lb/>
　而任駒之任後將不勝而不顧譬如小人而任賢者<lb/>
　之事不畏其後之不克也故告之曰譬如食者必以<lb/>
　其宜為飽之節譬如酌者必以其空為取之節食而<lb/>
　不以其腹之所宜止則病酌而不以其空之所容止<lb/>
<pb n="13b"/>
　則溢受爵而不以其量者亦猶是也<lb/>
母教猱升木如塗塗附君子有徽猶小人與屬<lb/>
　猱猨屬也附木桴也猱之升木不教而能矣塗之塗<lb/>
　附不力而堅矣王族之屬王不强而親矣特患徽猶<lb/>
　之不立無以來之耳<lb/>
雨雪瀌瀌見晛曰消莫肯下遺式居屢驕<lb/>
　晛日氣也遺予也雨雪之瀌瀌盛也見日而消矣王<lb/>
　族之相怨毒王苟有意綏之亦釋然解矣今王曽莫<lb/>
<pb n="14a"/>
　予之居於其上而屢驕焉而何以化彼哉<lb/>
雨雪浮浮見晛曰流如蠻如髦我是用憂<lb/>
　蠻南蠻也髦西夷也言王之視王族如蠻髦之不相<lb/>
　及也<lb/>
　　　角弓八章章四句<lb/>
菀柳刺幽王也<lb/>
有菀者柳不尚息焉上帝甚蹈無自暱焉俾予靖之後<lb/>
予極焉<lb/>
<pb n="14b"/>
　菀茂也蹈動也暱近也靖治也極誅也君子之願庇<lb/>
　於王譬如行道之人無不庶幾息於茂柳者徒以幽<lb/>
　王暴虐神所不予天意動矣故相戒以無自暱近今<lb/>
　雖使我為治後將誅我不可知也<lb/>
有菀者柳不尚愒焉上帝甚蹈無自瘵焉俾予靖之後<lb/>
予邁焉<lb/>
　愒息也瘵病也邁行也行則放也<lb/>
有鳥髙飛亦傅于天彼人之心于何其臻曷予靖之居<lb/>
<pb n="15a"/>
以凶矜<lb/>
　鳥之髙飛亦傅于天則止今王之心不知其所至曽<lb/>
　飛鳥之不若也曷為使我治之而居我以凶危之地<lb/>
　哉矜危也<lb/>
　　　菀柳三章章六句<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳卷十三<lb/>
</p>
<p>
</p>
  </div>
</body>
</text>
</TEI>
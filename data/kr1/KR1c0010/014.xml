<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十四</head>
    <p>
<pb n="1a"/>
欽定四庫全書<lb/>
　詩集傳卷十四　　　　　　宋　蘇轍　撰<lb/>
都人士之什　　　　　小雅<lb/>
都人士周人刺衣服無常也<lb/>
彼都人士狐裘黄黄其容不改出言有章行歸于周萬<lb/>
民所望<lb/>
　都美也都人士士之有美人之行者也周忠信也<lb/>
彼都人士臺笠緇撮彼君子女綢直如髪我不見兮我<lb/>
<pb n="1b"/>
心不説<lb/>
　臺夫湏也其皮可以為笠緇撮緇布冠也君子女女<lb/>
　之有君子之行者也髪之為物疏密如一而本末無<lb/>
　異有常之至也<lb/>
彼都人士充耳琇實彼君子女謂之尹吉我不見兮我<lb/>
心苑結<lb/>
　充耳瑱也琇美石也實塞也吉姞也春秋傳曰姞吉<lb/>
　人也尹氏姞氏周室昏姻之舊姓也人之見是女者<lb/>
<pb n="2a"/>
　皆以為尹姞之女言其知禮也苑積也<lb/>
彼都人士垂帶而厲彼君子女卷髪如蠆我不見兮言<lb/>
從之邁<lb/>
　厲帶之垂者也蠆螫蟲也其尾上卷<lb/>
匪伊垂之帶則有餘匪伊卷之髪則有旟我不見兮云<lb/>
何盱矣<lb/>
　旟揚也盱病也帶由其自餘而垂之髪由其自揚而<lb/>
　卷之言古之為容者亦從其自然而非强之也<lb/>
<pb n="2b"/>
　　　都人士五章章六句<lb/>
采綠刺怨曠也<lb/>
終朝采綠不盈一匊予髪曲局薄言歸沐<lb/>
　綠王芻也局卷也王芻易得之菜終朝采之而不盈<lb/>
　匊意不在所采也婦人夫不在無容飾故曰予髪曲<lb/>
　局矣庶幾君子之歸而沐之言其知怨思而已不知<lb/>
　義也<lb/>
終朝采藍不盈一襜五日為期六日不詹<lb/>
<pb n="3a"/>
　藍染草也衣之前蔽曰襜詹至也五日為期六日不<lb/>
　至而怨之言非所當怨也<lb/>
之子于狩言韔其弓之子于釣言綸之繩<lb/>
　綸釣繳也田漁君子之所有事而婦人不與也今也<lb/>
　狩則欲為之韔弓釣則欲為之綸繩言無節也<lb/>
其釣維何維魴及鱮維魴及鱮薄言觀者<lb/>
　此章言其悦之無己故詠歌其釣之所獲於其獲也<lb/>
　又將從而觀之<lb/>
<pb n="3b"/>
　　　采綠四章章四句<lb/>
黍苖刺幽王也<lb/>
芃芃黍苖隂雨膏之悠悠南行召伯勞之<lb/>
　宣王國申伯于謝使召公往營之召公之勞行者猶<lb/>
　隂雨之膏黍苖哀今不能而思之也<lb/>
我任我輦我車我牛我行既集蓋云歸哉<lb/>
　召公之營謝民有負任者有輓輦者有將車者有牽<lb/>
　傍牛者凡行者皆集於謝則召公告之以歸矣言不<lb/>
<pb n="4a"/>
　久役也<lb/>
我徒我御我師我旅我行既集蓋云歸處<lb/>
　五百人為旅五旅為師春秋傳曰君行師從卿行旅<lb/>
　從天子之卿視諸侯<lb/>
肅肅謝功召伯營之烈烈征師召伯成之原隰既平泉<lb/>
流既清召伯有成王心則寜<lb/>
　土治曰平水治曰清<lb/>
　　　黍苖五章章四句<lb/>
<pb n="4b"/>
隰桑刺幽王也<lb/>
隰桑有阿其葉有難既見君子其樂如何<lb/>
　君子之在下譬如桑之生於隰其長阿然其盛難然<lb/>
　見者無不悦之故曰既見君子其樂如何<lb/>
隰桑有阿其葉有沃既見君子云何不樂<lb/>
　沃柔也<lb/>
隰桑有阿其葉有幽既見君子徳音孔膠<lb/>
　幽黑色也膠固也<lb/>
<pb n="5a"/>
心乎愛矣遐不謂矣中心藏之何日忘之<lb/>
　苟吾心誠愛之君子豈逺我而不告哉苟吾心誠藏<lb/>
　之何日而忘之哉吾之所以忘之心不藏也君子之<lb/>
　所以不告吾不愛也<lb/>
　　　隰桑四章章四句<lb/>
白華周人刺幽后也<lb/>
　幽后襃姒也<lb/>
白華菅兮白茅束兮之子之逺俾我獨兮<lb/>
<pb n="5b"/>
　白華野菅也已漚則為菅取白華而漚之又束以白<lb/>
　茅焉言表裏無不潔也今申后之脩如此幽王逺之<lb/>
　而近襃姒使獨居焉何哉<lb/>
英英白雲露彼菅茅天歩艱難之子不猶<lb/>
　天歩王者之所履也猶圖也菅茅之為潔也至矣其<lb/>
　生也白雲露之其所受以為質可知也已有人如此<lb/>
　而王獨棄之曾不圖天歩之艱難非此人莫與共之<lb/>
　也<lb/>
<pb n="6a"/>
滮池北流浸彼稻田嘯歌傷懐念彼碩人<lb/>
　滮流貌也豐鎬之間其水北流水之性未有不流於<lb/>
　東南者也水流於東南則其所及者逺逆流而北則<lb/>
　其所能浸者稻田而已不及逺矣王者推其親親之<lb/>
　恩自王后始其下將無不䝉澤者今反其常而愛襃<lb/>
　姒故恩止於一人而下無所賴矣是以君子嘯歌傷<lb/>
　懐而念碩人碩人申后也<lb/>
樵彼桑薪卬烘于煁維彼碩人實勞我心<lb/>
<pb n="6b"/>
　桑薪薪之善者也卬我也烘燎也煁烓竈所以炤也<lb/>
　薪之善者當以為㸑而反以為炤譬如申后之賢不<lb/>
　獲偶王而弃於外也<lb/>
鼔鐘于宮聲聞于外念子懆懆視我邁邁<lb/>
　鼓鐘于宮外未有不聞者幽王内有嫡庶之亂而求<lb/>
　外之不聞難矣君子之念王懆懆其憂而王視之邁<lb/>
　邁其不顧言無悛心也<lb/>
有鶖在梁有鶴在林維彼碩人實勞我心<lb/>
<pb n="7a"/>
　鶖秃鶖也鶖鶴皆以魚為食然鶴之於鶖清濁則有<lb/>
　間矣今鶖在梁而鶴在林鶖則飽而鶴則饑矣幽王<lb/>
　進襃姒而黜申后譬之如養鶖而弃鶴也<lb/>
鴛鴦在梁戢其左翼之子無良二三其徳<lb/>
　鳥之雄者右掩左其雌左掩右言隂陽之相下物無<lb/>
　不然王曽是之不若也<lb/>
有扁斯石履之卑兮之子之逺俾我疷兮<lb/>
　扁卑貌也疷病也石之施於履者乘石也石之扁然<lb/>
<pb n="7b"/>
　下者可施於履之卑而不可施於貴譬如人之賤者<lb/>
　可以為妾而不可以為后言物各有所施之不可改<lb/>
　也<lb/>
　　　白華八章章四句<lb/>
緜蠻㣲臣刺亂也<lb/>
緜蠻黄鳥止于丘阿道之云逺我勞如何飲之食之教<lb/>
之誨之命彼後車謂之載之<lb/>
　緜蠻小鳥貌也黄鳥之止於丘飛行飲食無不託焉<lb/>
<pb n="8a"/>
　而丘未嘗有厭㣲臣附於公卿出使於外奈何曽不<lb/>
　飲食教載之哉<lb/>
緜蠻黄鳥止于丘隅豈敢憚行畏不能趨飲之食之教<lb/>
之誨之命彼後車謂之載之緜蠻黄鳥止于丘側豈敢<lb/>
憚行畏不能極飲之食之教之誨之命彼後車謂之載<lb/>
之<lb/>
　極至也<lb/>
　　　緜蠻三章章八句<lb/>
<pb n="8b"/>
瓠葉大夫刺幽王也<lb/>
幡幡瓠葉采之亨之君子有酒酌言嘗之<lb/>
　古之君子不以菲薄廢禮雖瓠葉之㣲猶將采而烹<lb/>
　之以為飲食之菹傷今幽王雖有牲牢<graphic n="KR1776" url="https://raw.githubusercontent.com/kanripo/KR-Gaiji/master/images/KR1776.png" mimeType="image/png"/>餼而不肯<lb/>
　用也<lb/>
有兔斯首炮之燔之君子有酒酌言獻之<lb/>
　有兔斯首言一兔也獻主人酌賔也<lb/>
有兔斯首燔之炙之君子有酒酌言酢之<lb/>
<pb n="9a"/>
　酢賔酌主人也<lb/>
有兔斯首燔之炮之君子有酒酌言醻之<lb/>
　醻主人既卒酢爵復酌賔也<lb/>
　　　瓠葉四章章四句<lb/>
漸漸之石下國刺幽王也<lb/>
漸漸之石維其髙矣山川悠逺維其勞矣武人東征不<lb/>
皇朝矣<lb/>
　漸漸髙峻也幽王之亂下國背叛王將以力征服之<lb/>
<pb n="9b"/>
　而不得故告之曰漸漸之石而欲以力平之乎吾見<lb/>
　其髙而已不可平也山川之悠逺而欲以行盡之乎<lb/>
　吾見其勞而已不可盡也今諸侯背叛而欲以武人<lb/>
　征之吾亦見其益亂而已不暇使之朝也孔子曰逺<lb/>
　人不服則脩文徳以來之逺人可以徳懐而不可以<lb/>
　力勝武人非所以來之也<lb/>
漸漸之石維其卒矣山川悠逺曷其沒矣武人東征不<lb/>
皇出矣<lb/>
<pb n="10a"/>
　卒崔嵬也沒盡也出出之於亂也<lb/>
有豕白蹢烝渉波矣月離于畢俾滂沱矣武人東征不<lb/>
皇它矣<lb/>
　蹢蹄也豕四蹢白曰駭白蹢豕之尤躁疾者也烝進<lb/>
　也畢噣也豕之性好水而畢之性好雨豕馴則居陸<lb/>
　駭則渉水故豕之進而渉波人之過也畢得月則雨<lb/>
　月不至則否故畢之至於滂沱月之過也譬之諸侯<lb/>
　好亂而王又以武臨之是以懼而深謀阻兵以自救<lb/>
<pb n="10b"/>
　勢之相激其亂遂連而不解故曰武人東征不遑他<lb/>
　矣夫使武人征之而尚何暇及其他哉蓋亦知誅之<lb/>
　而已此亂之所以益甚也<lb/>
　　　漸漸之石三章章六句<lb/>
苕之華大夫閔時也<lb/>
苕之華芸其黄矣心之憂矣維其傷矣<lb/>
　苕陵苕也其華紫赤而繁將落則黄言周室之衰如<lb/>
　是華也<lb/>
<pb n="11a"/>
苕之華其葉青青知我如此不如無生<lb/>
　言華已盡矣徒見其葉耳<lb/>
牂羊墳首三星在罶人可以食鮮可以飽<lb/>
　牂羊牝羊也墳大也罶曲梁也曲梁寡婦之笱也牂<lb/>
　羊墳首言無是道也三星在罶言不能久也人可以<lb/>
　食鮮可以飽言無暇及飽也<lb/>
　　　苕之華三章章四句<lb/>
何草不黄下國刺幽王也<lb/>
<pb n="11b"/>
何草不黄何日不行何人不將經營四方<lb/>
　嵗暮草黄矣而行者不息言久役也<lb/>
何草不𤣥何人不矜哀我征夫獨為匪民<lb/>
　草黄極則𤣥久役而弃其室家曰矜<lb/>
匪兕匪虎率彼曠野哀我征夫朝夕不暇有芃者狐率<lb/>
彼幽草有棧之車行彼周道<lb/>
　芃小貌也棧車役車也車之行道如狐之循草無有<lb/>
　止期也<lb/>
<pb n="12a"/>
　　　何草不黄四章章四句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳巻十四<lb/>
</p>
<p>
</p>
  </div>
</body>
</text>
</TEI>
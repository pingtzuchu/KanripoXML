<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十九</head>
    <p>
<pb n="1a"/>
欽定四庫全書<lb/>
　詩集傳卷十九　　　　　　宋　蘇轍　撰<lb/>
駉　　　　　　　　　魯頌<lb/>
　魯少昊之墟而禹貢徐州大野䝉羽之野成王以封<lb/>
　周公之子伯禽十九世至僖公魯人尊之其沒也其<lb/>
　大夫季孫行父請於周而史克為之頌然魯以諸侯<lb/>
　而作頌世或非之余以為不然詩有天子之風有諸<lb/>
　侯之風有天子之頌有諸侯之頌二者無在而不可<lb/>
<pb n="1b"/>
　凡為是詩者則為是名矣古之王者治其室家而後<lb/>
　及於其國故以家為本以國為末家者風之所自出<lb/>
　而國者雅之所自成也其為本也必約而精其為末<lb/>
　也必大而麤約而精者其微也大而麤者其著也㣲<lb/>
　則易失著則難喪是以文武之詩始於二南而繼之<lb/>
　以二雅先其本也方其盛也其風加於天下横被而<lb/>
　獨見則有二南而無諸侯之風其後王徳既衰衰始<lb/>
　於室家二南之風先絶而不繼國異政家殊俗則周<lb/>
<pb n="2a"/>
　人之風不能及逺而獨為黍離諸侯之風分裂而為<lb/>
　十一故風之為詩無所不在也當是時也王者之風<lb/>
　雖亡然其所以為國猶在也故雖幽厲之世而雅不<lb/>
　絶至於平王東遷而喪其所以為國則雅於是遂廢<lb/>
　故詩惟雅為非天子不作也頌之為詩本於其徳而<lb/>
　已故天子有徳於天下則天下頌之諸侯有徳於其<lb/>
　國則國人頌之商周之頌天下之頌也魯人之頌其<lb/>
　國之頌也故頌之為詩無所不在也是二者無所不<lb/>
<pb n="2b"/>
　在故其用之於樂也亦然記曰天子之射也以騶虞<lb/>
　為節諸侯以貍首為節大夫以采蘋為節士以采蘩<lb/>
　為節諸侯相見歌文王大明緜大饗升歌清廟下而<lb/>
　管象客出以雍徹以振羽饗鄰國之使歌鹿鳴四牡<lb/>
　皇皇者華天子諸侯未有不以風雅頌為樂之節者<lb/>
　也然古之說詩者則不然曰一國之事繫一人之本<lb/>
　謂之風言天下之事形四方之風謂之雅美盛徳之<lb/>
　形容而告於神明謂之頌然則風之作本於諸侯而<lb/>
<pb n="3a"/>
　雅頌之作本於天子及其考之於詩而不然於是從<lb/>
　而為之說曰二南之為風文王之未王也黍離之為<lb/>
　風大師之自黜也魯之為頌諸侯之僣也及其考之<lb/>
　於樂而不然於是又從而為之說曰天子之樂之歌<lb/>
　風下就也諸侯之樂之歌雅上取也既為一說而不<lb/>
　合又為一說以救之要將以尊天子而黜諸侯是以<lb/>
　學者疑之今將折之莫若反而求其所以為風為頌<lb/>
　之實曰風言其風俗之實也頌頌其徳頌之實也豈<lb/>
<pb n="3b"/>
　有天子而無俗諸侯而無徳者哉蓋古之王者慎其<lb/>
　徳而無失其政使天下之諸侯不善者廢善者不能<lb/>
　獨見其化一出於天子未嘗禁其為詩而其詩亦無<lb/>
　由而作也及至王徳已衰諸侯國自為政善惡雜然<lb/>
　交見於下雖欲禁其為詩其勢亦不可得止矣故未<lb/>
　嘗為之制徒一其政於天下則天子之詩獨見於世<lb/>
　諸侯之詩熄矣<lb/>
駉頌僖公也<lb/>
<pb n="4a"/>
駉駉牡馬在坰之野薄言駉者有驈有皇有驪有黄以<lb/>
車彭彭思無疆思馬斯臧<lb/>
　駉駉腹幹肥張也邑外謂之郊郊外謂之牧牧外謂<lb/>
　之野野外謂之林林外謂之坰農利於近而逺不害<lb/>
　馬故養馬於坰不以馬害農也驪馬白跨曰驈黄白<lb/>
　曰皇純黑曰驪黄騂曰黄彭彭有力容也諸侯六閑<lb/>
　馬四種有良馬有戎馬有田馬有駑馬故此詩四章<lb/>
　以次言之僖公推其誠心以治其國家其思慮無所<lb/>
<pb n="4b"/>
　不及以為不可徧舉故舉其一曰思馬斯臧苟思馬<lb/>
　而馬善則凡其思慮之所及未有不善者也非至誠<lb/>
　而能若是乎<lb/>
駉駉牡馬在坰之野薄言駉者有騅有駓有騂有騏以<lb/>
車伾伾思無期思馬斯才<lb/>
　蒼白雜毛曰騅黄白雜毛曰駓赤黄曰騂蒼褀曰騏<lb/>
　伾伾有力也才材力也<lb/>
駉駉牡馬在坰之野薄言駉者有驒有駱有駵有雒以<lb/>
<pb n="5a"/>
車繹繹思無斁思馬斯作<lb/>
　青驪驎曰驒白馬黒鬛曰駱赤身黒鬛曰駵黒身白<lb/>
　鬛曰雒繹繹善走也斁厭也作奮起也<lb/>
駉駉牡馬在坰之野薄言駉者有駰有騢有驔有魚以<lb/>
車袪袪思無邪思馬斯徂<lb/>
　隂白雜毛曰駰<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>白雜毛曰騢豪骭曰驔二目白曰<lb/>
　魚袪袪强健也徂行也孔子曰詩三百一言以蔽之<lb/>
　曰思無邪何謂也人生而有心心縁物則思故事成<lb/>
<pb n="5b"/>
　於思而心喪於思無思其正也有思其邪也有心未<lb/>
　有無思者也思而不留於物則思而不失其正正存<lb/>
　而邪不起故易曰閑邪存其誠此思無邪之謂也然<lb/>
　昔之為此詩者則未必知此也孔子讀詩至此而有<lb/>
　㑹於其心是以取之盖斷章云爾<lb/>
　　　駉四章章八句<lb/>
有駜頌僖公也<lb/>
有駜有駜駜彼乗黄夙夜在公在公明明振振鷺鷺于<lb/>
<pb n="6a"/>
下鼔咽咽醉言舞于胥樂兮<lb/>
　駜馬肥强貎也人之於馬也將用其力則致其養以<lb/>
　肥强之馬之肥强非有所自用亦以為人用而已僖<lb/>
　公盡其養以養臣臣盡其力以報君亦猶是故曰夙<lb/>
　夜在公在公明明言未始不在公也僖公於是燕之<lb/>
　以禮樂士之來者如鷺之集其醉者或起舞以相樂<lb/>
　和之至也<lb/>
有駜有駜駜彼乗牡夙夜在公在公飲酒振振鷺鷺于<lb/>
<pb n="6b"/>
飛鼓咽咽醉言歸于胥樂兮有駜有駜駜彼乗駽夙夜<lb/>
在公在公載燕自今以始嵗其有君子有榖詒孫子于<lb/>
胥樂兮<lb/>
　青驪曰駽有嵗豐年也榖禄也臣安其君故願其富<lb/>
　且有後也<lb/>
　　　有駜三章章九句<lb/>
泮水頌僖公也<lb/>
　此詩言既作泮宫遣將出兵以克淮夷閟宫言公子<lb/>
<pb n="7a"/>
　奚斯作新廟今考於春秋其事皆不載世有以是疑<lb/>
　二詩之妄者予嘗辨之泮宫魯之學也閟宫魯之廟<lb/>
　也自魯先君而有之矣僖公因其舊而脩之是以不<lb/>
　見於春秋至於淮夷之功予亦疑焉然此詩有之式<lb/>
　固爾猶淮夷卒獲有所未獲而欲終之則其所獲尚<lb/>
　少也自僖公至於孔子八世事之小者容有失之其<lb/>
　大者未有不錄也今此詩之言甚羙而大則君臣之<lb/>
　辭歟或曰以君臣而為此辭可也而孔子録之可乎<lb/>
<pb n="7b"/>
　曰維可之是以録之録其所可而去其所不可此孔<lb/>
　子之所以為詩也子貢曰紂之不善不如是之甚也<lb/>
　是以君子惡居下流天下之惡皆歸焉孟子曰吾於<lb/>
　武成取二三策而已以至仁伐不仁何其流血之漂<lb/>
　杵夫二子之言信矣然孔子未嘗以廢周書盖好惡<lb/>
　之言必有過者要不以惡為善則已矣此達者之所<lb/>
　自諭也<lb/>
思樂泮水薄采其芹魯侯戾止言觀其旂其旂茷茷鸞<lb/>
<pb n="8a"/>
聲噦噦無小無大從公于邁<lb/>
　天子之學曰辟雝諸侯曰泮宫辟雝水圜如璧泮宫<lb/>
　半之也僖公作泮宫而其民樂之曰吾思樂泮水之<lb/>
　上雖無所得聊采其芹而足矣況於往而見魯侯哉<lb/>
　茷茷飛揚也噦噦和也<lb/>
思樂泮水薄采其藻魯侯戾止其馬蹻蹻其馬蹻蹻其<lb/>
音昭昭載色載笑匪怒伊教<lb/>
　僖公之至於泮宫也則好其顔色和其笑語未嘗有<lb/>
<pb n="8b"/>
　所怒也教之而已<lb/>
思樂泮水薄采其苑魯侯戾止在泮飲酒既飲㫖酒永<lb/>
錫難老順彼長道屈此羣醜<lb/>
　茆鳬葵也僖公與其羣臣飲酒於泮宫咸願神錫之<lb/>
　以難老使之順從長道以屈羣衆夫苟無其人雖有<lb/>
　其道不能從也苟無其道雖有其衆不能服也是以<lb/>
　願僖公之難老也<lb/>
穆穆魯侯敬明其徳敬慎威儀維民之則允文允武昭<lb/>
<pb n="9a"/>
假烈祖靡有不孝自求伊祜<lb/>
　烈祖伯禽也僖公信文且武其明至於伯禽故魯人<lb/>
　化之無有不孝者<lb/>
明明魯侯克明其徳既作泮宫淮夷攸服矯矯虎臣在<lb/>
泮獻馘淑問如臯陶在泮獻囚<lb/>
　古之出兵受成於學及其反也釋奠於學而以訊馘<lb/>
　告<lb/>
濟濟多士克廣徳心桓桓于征狄彼東南烝烝皇皇不<lb/>
<pb n="9b"/>
吳不揚不告于訩在泮獻功<lb/>
　狄古逖通訩訟也言其羣臣無忿狷之心故於其征<lb/>
　淮夷而逖逺之於東南也雖烝烝其衆皇皇其大未<lb/>
　嘗有讙譁輕揚相告於訟者是以能成功而還獻之<lb/>
　於泮宫<lb/>
角弓其觩束矢其搜戎車孔博徒御無斁既克淮夷孔<lb/>
淑不逆式固爾猶淮夷卒獲<lb/>
　觩弓健貎也搜矢疾聲也束矢百矢也僖公兵戎精<lb/>
<pb n="10a"/>
　繕士卒競勸故能克淮夷甚善而不逆君子於是告<lb/>
　之使益固其道庶幾淮夷可以盡得也<lb/>
翩彼飛鴞集于泮林食我桑黮懐我好音憬彼淮夷來<lb/>
獻其琛元龜象齒大賂南金<lb/>
　鴞惡聲鳥也食泮林之黮而猶以好音歸之況於人<lb/>
　安有不化服者哉憬覺悟也琛寳也賂遺也南金荆<lb/>
　揚之金也荆揚之貨其至於齊魯也自淮而上<lb/>
　　　泮水八章章八句<lb/>
<pb n="10b"/>
閟宫頌僖公也<lb/>
　毛詩之序曰駉頌僖公也有駜頌僖公君臣之有道<lb/>
　也泮水頌僖公能脩泮宫也閟宫頌僖公能復周公<lb/>
　之宇也夫此詩所謂居常與許復周公之宇者人之<lb/>
　所以願之而其實則未能也而遂以為頌其能復周<lb/>
　公之宇是以知三詩之序皆後世之所增而駉之序<lb/>
　則孔氏之舊也<lb/>
閟宫有侐實實枚枚赫赫姜嫄其徳不回上帝是依無<lb/>
<pb n="11a"/>
災無害彌月不遲是生后稷降之百福<lb/>
　魯以周公故得立姜嫄之廟僖公脩而新之閟深也<lb/>
　侐清淨也實實鞏固也枚枚礱宻也<lb/>
黍稷重穋稙穉菽麥奄有下國俾民稼穡有稷有黍有<lb/>
稻有秬奄有下土纉禹之緒<lb/>
　先種先熟曰稙後種後熟曰穉洪水既平后稷乃始<lb/>
　播種百榖故曰纉禹之緒<lb/>
后稷之孫實維大王居岐之陽實始翦商至於文武纉<lb/>
<pb n="11b"/>
大王之緒致天之届于牧之野無貳無虞上帝臨女敦<lb/>
商之旅克咸厥功<lb/>
　届極也敦并之也咸兼也能兼舉先祖之功也<lb/>
王曰叔父建爾元子俾侯于魯大啟爾宇為周室輔乃<lb/>
命魯公俾侯于東錫之山川土田附庸<lb/>
　王成王也叔父周公也元子魯公伯禽也附庸不能<lb/>
　自達於天子而附於大國也<lb/>
周公之孫莊公之子龍旂承祀六轡耳耳春秋匪解享<lb/>
<pb n="12a"/>
祀不忒皇皇后帝皇祖后稷享以騂犧是饗是宜䧏福<lb/>
既多<lb/>
　莊公之子僖公也成王以周公有大功於王室故命<lb/>
　魯公以夏正郊祀上帝配以后稷牲用騂牡<lb/>
周公皇祖亦其福女秋而載嘗夏而楅衡白牡騂剛犧<lb/>
尊將將毛炰胾羮籩豆大房萬舞洋洋孝孫有慶俾爾<lb/>
熾而昌俾爾夀而臧保彼東方魯邦是常不虧不崩不<lb/>
震不騰三夀作朋如岡如陵<lb/>
<pb n="12b"/>
　皇祖伯禽也楅衡施於牛角所以止觸也秋將嘗而<lb/>
　夏楅衡其牛言夙戒也白牡周公之牲也騂剛魯公<lb/>
　之牲也羣公不毛犧尊尊之以牛飾者也毛炰豚也<lb/>
　胾切肉也羮大羮鉶羮也大房半體之俎也慶尸嘏<lb/>
　主人也其下皆嘏辭也三夀三卿也此二章言僖公<lb/>
　致敬郊廟而神降之福也<lb/>
公車千乘朱英緑縢二矛重弓公徒三萬貝胄朱綅烝<lb/>
徒增增戎狄是膺荆舒是懲則莫我敢承俾爾昌而熾<lb/>
<pb n="13a"/>
俾爾夀而富黄髮台背夀胥與試俾爾昌而大俾爾耆<lb/>
而艾萬有千歳眉夀無有害<lb/>
　大國之賦千乗兵車之制甲士三人左持弓右持矛<lb/>
　中人御朱英所以飾矛緑縢所以約弓也周禮萬二<lb/>
　千五百人為軍魯自襄公始作三軍僖公之世二軍<lb/>
　而已二軍而曰三萬成數也司馬法兵車千乘為七<lb/>
　萬五千人而曰公徒三萬者大國之賦適滿千乗苟<lb/>
　盡用之是舉國而行也故其用之也大國三軍次國<lb/>
<pb n="13b"/>
　二軍而已貝胄貝飾胄也朱綅所以綴也增增衆也<lb/>
　膺當也承禦也可以當戎狄懲荆舒而莫之禦言其<lb/>
　强也此二章言僖公治其軍旅繕其車甲器械故其<lb/>
　民無不欲其昌大夀考而託之以為安也夀胥與試<lb/>
　者願其夀而相與試其才力以為之用也<lb/>
泰山巖巖魯邦所詹奄有龜蒙遂荒大東至于海邦淮<lb/>
夷來同莫不率從魯侯之功保有鳬繹遂荒徐宅至于<lb/>
海邦淮夷蠻貊及彼南夷莫不率從莫敢不諾魯侯是<lb/>
<pb n="14a"/>
若天錫公純嘏眉夀保魯居常與許復周公之宇魯侯<lb/>
燕喜令妻夀母宜大夫庶士邦國是有既多受祉黄髮<lb/>
兒齒<lb/>
　泰山齊魯之望也詹至也龜蒙鳬繹魯之四山也故<lb/>
　春秋齊人歸鄆讙龜隂之田禹貢徐州蒙羽其乂嶧<lb/>
　陽孤桐魯之疆則止於此四山其餘則其東南勢相<lb/>
　聫屬可以服從之國也常許魯之故地而未復者也<lb/>
　春秋鄭伯以璧假許田常或作嘗齊有孟嘗豈為齊<lb/>
<pb n="14b"/>
　所侵歟此三章言僖公懐柔逺方至於淮海蠻貊之<lb/>
　國莫不服從而願其夀考以復魯之侵地宜其室家<lb/>
　臣庶以保有其所服從之國也<lb/>
徂徠之松新甫之柏是斷是度是尋是尺松桷有舄路<lb/>
寢孔碩新廟奕奕奚斯所作孔曼且碩萬民是若<lb/>
　徂徠新甫皆山也八尺曰尋舄大貎也新廟姜嫄廟<lb/>
　也脩舊曰新奚斯公子子魚也曼脩廣也僖公上為<lb/>
　神之所福内為國人之所安外為鄰國之所懐於是<lb/>
<pb n="15a"/>
　脩舊起廢治其宫室寢廟以順萬民之望<lb/>
　　　閟宫十三章五章章九句四章章八句一章十<lb/>
　　　二句一章十一句二章章十句<lb/>
　　　此詩百二十句舊分八章非也當以此為正<lb/>
那　　　　　　　　商頌<lb/>
　契為舜司徒而封於商傳十四世而成湯受命其後<lb/>
　既衰則三宗迭興及紂為武王所滅封其庶兄㣲子<lb/>
　啟於宋以奉商後其地在禹貢徐州泗濵西及豫州<lb/>
<pb n="15b"/>
　孟豬之野其後政衰商之禮樂日以放失七世至戴<lb/>
　公其大夫正考父得商頌十二篇於周太師歸以祀<lb/>
　其先王至孔子編詩而亡其七篇然春秋之際大國<lb/>
　略皆有變風宋魯獨無風而有頌鄭氏疑而為之說<lb/>
　曰宋王者之後也魯聖人之後也是以天子廵守不<lb/>
　陳其詩盖所以禮之也予聞周之盛時千八百國雖<lb/>
　後世陵遲力强相吞而春秋所見猶百有七十餘國<lb/>
　變風之作先於春秋數世矣而詩之載於太師者獨<lb/>
<pb n="16a"/>
　十三國其不見於詩者豈復皆有說哉意者列國不<lb/>
　皆有詩其有詩者雖檜曹之小邶鄘魏之亡而有不<lb/>
　能已其無詩者雖燕蔡之成國宋魯之禮樂而有不<lb/>
　能作且非獨此也齊桓晉文霸者之盛也而皆不得<lb/>
　有詩桓附於衛文附於秦皆止於一見衛莊姜齊襄<lb/>
　公鄭昭公事至㣲矣然其詩屢作而不止蓋事有適<lb/>
　然而無足疑者若夫吳楚之國雖大而用夷且僭周<lb/>
　室則雖其無詩盖亦學者之所不道也<lb/>
<pb n="16b"/>
那祀成湯也<lb/>
猗與那與置我鞉鼓奏鼓簡簡衎我烈祖湯孫奏假綏<lb/>
我思成鞉鼓淵淵嘒嘒管聲既和且平依我磬聲於赫<lb/>
湯孫穆穆厥聲庸鼓有斁萬舞有奕我有嘉客亦不夷<lb/>
懌自古在昔先民有作溫恭朝夕執事有恪顧予烝嘗<lb/>
湯孫之將<lb/>
　猗美也那多也置植也夏足鼓商植鼓周懸鼓鞉鼓<lb/>
　皆所以節樂也衎樂也假至也磬玉磬也庸大鐘也<lb/>
<pb n="17a"/>
　客二王後也將奉也記曰商人尚聲臭味未成滌蕩<lb/>
　其聲樂三闋然後出迎牲故其祀成湯也取其所植<lb/>
　鞉鼓而奏之以作樂以樂其烈祖成湯樂奏而湯孫<lb/>
　至曰以是安我所思成之人記曰齋之日思其居處<lb/>
　思其笑語思其志意思其所樂思其所嗜齋三日乃<lb/>
　見其所為齋者凡此皆非有也而生於其思故謂之<lb/>
　思成於是鞉鼓管籥作於堂下其聲依堂上之玉磬<lb/>
　無相奪倫者至於九獻之後鐘鼓交作萬舞陳於廷<lb/>
<pb n="17b"/>
　而祀事畢矣於是王者之後皆來助祭無不和悅者<lb/>
　以為凡此皆湯徳之致也故曰自古在昔先民成湯<lb/>
　造商而遺之子孫我今賴之溫恭朝夕執事於此而<lb/>
　已湯其尚顧予烝嘗哉此湯孫之所奉者庶幾其顧<lb/>
　之也<lb/>
　　　那一章二十二句<lb/>
烈祖祀中宗也<lb/>
　中宗大戊也<lb/>
<pb n="18a"/>
嗟嗟烈祖有秩斯祜申錫無疆及爾斯所既載清酤賚<lb/>
我思成亦有和羮既戒既平鬷假無言時靡有爭綏我<lb/>
眉夀黄耉無疆約軧錯衡八鸞鶬鶬以假以享我受命<lb/>
溥將自天䧏康豐年穰穰來假來饗降福無疆顧予烝<lb/>
嘗湯孫之將<lb/>
　嗟乎我烈祖成湯有秩秩無窮之福可以申錫於無<lb/>
　疆以及爾中宗之所故中宗猶以其餘福復興我今<lb/>
　既載清酒於尊以畀我所思成之人又重之以和羮<lb/>
<pb n="18b"/>
　於時百官總至於廟肅然無言靡有爭者故其耆老<lb/>
　黄耉無疆之人咸安於其位脩潔其車服以來助祭<lb/>
　既至而獻其國之所有凡於我受命者溥且大矣於<lb/>
　是天降之豐嵗以供其粢盛言人既助之天又應之<lb/>
　然後庶幾祖考來格而饗其祭報之以福曰其尚顧<lb/>
　予烝嘗哉此湯孫之所奉也賚我思成猶言烝畀祖<lb/>
　妣古語質也鬷總也<lb/>
　　　烈祖一章二十二句<lb/>
<pb n="19a"/>
𤣥鳥祀髙宗也<lb/>
　祀當作祫古者君䘮三年而祫明年春禘自此之後<lb/>
　五年而再殷祭一禘一祫祫祭之禮毁廟與未毁廟<lb/>
　之主皆升合食於太祖此詩除髙宗之喪而始祫之<lb/>
　詩也故厯言商之先君至髙宗而止又以大禘之詩<lb/>
　次之而後繼以時祀髙宗之詩髙宗武丁也<lb/>
天命𤣥鳥降而生商宅殷土芒芒古帝命武湯正域彼<lb/>
四方方命厥后奄有九有商之先后受命不殆在武丁<lb/>
<pb n="19b"/>
孫子武丁孫子武王靡不勝龍旂十乘大糦是承邦畿<lb/>
千里維民所止肇域彼四海四海來假來假祈祈景員<lb/>
維河殷受命咸宜百禄是何<lb/>
　𤣥鳥鳦也古猶言昔也糦黍稷也景大也員均也契<lb/>
　母簡狄有娀氏之女為帝嚳次妃見𤣥鳥堕其卵而<lb/>
　吞之因孕生契堯封之於商十四世而至於湯始受<lb/>
　命以正域四方之諸侯四方之君罔不受遂奄九州<lb/>
　而有之其後世世受天命無有危殆以至武丁之子<lb/>
<pb n="20a"/>
　孫以武徳王天下無所不勝是以諸侯建龍旂乗車<lb/>
　奉黍稷以來助祭夫天子所居畿内千里自足以疆<lb/>
　域四方四方諸侯賴之以安故其至者祈祈其多其<lb/>
　大而均如衆水之赴河咸曰殷受天命天下莫不宜<lb/>
　之者宜其能何天禄也此助祭者所以若是其多也<lb/>
　　　𤣥鳥一章二十二句<lb/>
長𤼵大禘也<lb/>
　大禘宗廟之禘也故其詩厯言商之先君又及其卿<lb/>
<pb n="20b"/>
　士伊尹伊尹蓋與祭於禘也<lb/>
濬哲維商長𤼵其祥洪水芒芒禹敷下土方外大國是<lb/>
疆幅隕既長有娀方將帝立子生商<lb/>
　濬深也哲明也京師方之内也諸夏方之外也幅廣<lb/>
　也隕均也商之受命深逺而明其祥之見也久矣唐<lb/>
　虞之際禹䟽積水以疆理諸夏之國有娀於是始大<lb/>
　上帝則已立其女簡狄之子以造商室矣<lb/>
𤣥王桓撥受小國是達受大國是達率履不越遂視既<lb/>
<pb n="21a"/>
𤼵相土烈烈海外有截<lb/>
　𤣥王契也桓武也撥治也契之為人武而能治授之<lb/>
　以國政無不能達所謂在家必達在邦必達者也率<lb/>
　循也履蹈也契之所循蹈未嘗出中然其於事能洞<lb/>
　視其情而遽發以應之相土契之孫也<lb/>
帝命不違至于湯齊湯降不遲聖敬日躋昭假遲遲上<lb/>
帝是祗帝命式于九圍<lb/>
　商之先祖既有明徳天命未嘗去之至於湯而王業<lb/>
<pb n="21b"/>
　成與天命㑹焉湯之所以自降下者甚敏而不遲故<lb/>
　其徳日以益升明假于天然而其心未嘗汲汲於有<lb/>
　天下凡以敬天命而已於是天命之使用式於九圍<lb/>
　九圍九州也<lb/>
受小球大球為下國綴旒何天之休不競不絿不剛不<lb/>
柔敷政優優百禄是遒<lb/>
　球玉也小球鎮圭長尺二寸大球珽長三尺天子之<lb/>
　所服也湯既受命執圭搢珽以臨朝㑹非以寵其身<lb/>
<pb n="22a"/>
　也所以挈有下國如旌旗之綴旒焉絿急也遒聚也<lb/>
受小共大共為下國駿厖何天之龍敷奏其勇不震不<lb/>
動不戁不竦百禄是總<lb/>
　共珙通合珙之玉也駿大也厖厚也龍寵也戁竦懼<lb/>
　也<lb/>
武王載斾有虔秉鉞如火烈烈則莫我敢曷苞有三蘖<lb/>
莫遂莫達九有有截韋顧既伐昆吾夏桀<lb/>
　武王湯也曷遏通苞本也蘖餘也本則夏桀蘖則韋<lb/>
<pb n="22b"/>
　顧昆吾也韋豕韋彭姓也顧及昆吾己姓也湯既受<lb/>
　命載斾秉鉞以征不義桀與三蘖皆不能自達於天<lb/>
　下故天下截然歸商於是遂伐韋顧既克之則以伐<lb/>
　昆吾夏桀焉<lb/>
昔在中葉有震且業允也天子降予卿士實維阿衡實<lb/>
左右商王<lb/>
　自契至湯其間蓋有㣲弱震動之憂歟信矣天之子<lb/>
　商也降之卿士以左右商王而後商室以興阿衡伊<lb/>
<pb n="23a"/>
　尹也<lb/>
　　　長𤼵七章一章八句四章章七句一章九句一<lb/>
　　　章六句<lb/>
殷武祀髙宗也<lb/>
撻彼殷武奮伐荆楚罙入其阻裒荆之旅有截其所湯<lb/>
孫之緒<lb/>
　撻疾意也罙深也裒聚也自盤庚沒而殷道衰楚人<lb/>
　叛之髙宗撻然用武以伐其國入其險阻以致其衆<lb/>
<pb n="23b"/>
　戮有罪以齊一之使皆即用髙宗之次緒易曰髙宗<lb/>
　伐鬼方三年克之盖謂此歟<lb/>
維女荆楚居國南鄊昔有成湯自彼氐𦍑莫敢不來享<lb/>
莫敢不來王曰商是常<lb/>
　既克之則告之曰爾雖逺居吾國之南耳昔成湯之<lb/>
　世雖氐𦍑猶莫敢不來朝曰此商之常禮也況於女<lb/>
　荆楚則曷敢不至哉<lb/>
天命多辟設都于禹之績歲事來辟勿予禍適稼穡匪<lb/>
<pb n="24a"/>
解<lb/>
　荆楚既服天命諸夏之君凡建國于禹迹者咸以嵗<lb/>
　事來見於王以祈王之不譴曰予稼穡匪解庶可以<lb/>
　免咎矣<lb/>
天命降監下民有嚴不僣不濫不敢怠遑命于下國封<lb/>
建厥福<lb/>
　天監視商為下民之所嚴而不僣不濫不敢怠遑故<lb/>
　使之制命于下國封建其所當福<lb/>
<pb n="24b"/>
商邑翼翼四方之極赫赫厥聲濯濯厥靈夀考且寧以<lb/>
保我後生<lb/>
　諸侯歸之上帝予之故能以商邑為四方之中赫赫<lb/>
　濯濯光明也後生子孫也<lb/>
陟彼景山松柏丸丸是斷是遷方斵是䖍松桷有梴旅<lb/>
楹有閑寢成孔安<lb/>
　天下既治然後伐其松柏而新其宫室既成而無所<lb/>
　不安徳之至也景山大山也丸丸易直也遷徙也虔<lb/>
<pb n="25a"/>
　敬也梴長貎也旅楹衆楹也司馬遷言宋襄公脩仁<lb/>
　行義欲為盟主其大夫正考父羙之故追道契湯髙<lb/>
　宗殷之所以興作商頌其說蓋出於韓詩近世學者<lb/>
　因此詩有奮伐荆楚則以襄公伐楚之事當之遂以<lb/>
　韓嬰之說為信予考商頌五篇皆盛徳之事非宋之<lb/>
　所宜有且其詩有邦畿千里維民所止肇域彼四海<lb/>
　命于下國封建厥福此類非復諸侯之事無可疑者<lb/>
　襄公伐楚而敗於泓幾以亡國此宋之大恥既非其<lb/>
<pb n="25b"/>
　所當頌而長發之詩謂湯武王苟誠襄公之頌周有<lb/>
　武王豈復以命湯哉<lb/>
　　　殷武六章三章章六句二章章七句一章五句<lb/>
　<lb/>
　<lb/>
　<lb/>
　<lb/>
　詩集傳卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷十六</head>
    <p>
<pb n="1a"/>
欽定四庫全書<lb/>
　詩集傳卷十六　　　　　　宋　蘇轍　撰<lb/>
生民之什　　　　　　大雅<lb/>
生民尊祖也<lb/>
　周公制禮推尊后稷以配天故為此詩言其所以尊<lb/>
　之<lb/>
厥初生民時維姜嫄生民如何克禋克祀以弗無子履<lb/>
帝武敏歆攸介攸止載震載夙載生載育時維后稷<lb/>
<pb n="1b"/>
　禋敬也弗袚也武迹也敏拇也介覺也震娠也夙肅<lb/>
　也后稷之母姜氏之女曰嫄為帝嚳元妃稷之生也<lb/>
　姜嫄禋祀郊禖以袚去無子之疾見大人迹焉而履<lb/>
　其拇歆然感之若有覺其止之者於是有身肅戒不<lb/>
　御而生后稷蓋此詩言后稷之生甚明無可疑者然<lb/>
　毛氏獨不信曰履帝武者從髙辛行也余竊非之以<lb/>
　履帝武為從髙辛行歟至於牛羊字之飛鳥覆之何<lb/>
　哉要之物之異於常物者其取天地之氣𢎞多故其<lb/>
<pb n="2a"/>
　生也或異虎豹之生異於犬羊蛟蜃之生異於魚鱉<lb/>
　物固有然者神人之生而有以異於人何足怪哉雖<lb/>
　近世猶有然者然學者以其不可推而莫之信夫事<lb/>
　之不可推者何獨此以耳目之陋而不信萬物之變<lb/>
　物之變無窮而耳目之見有限以有限待無窮則其<lb/>
　為説也勞而世不服古之聖人不然苟誠有之不以<lb/>
　所見疑所不見故河圖洛書稷契之生皆見於詩易<lb/>
　不以為怪其説蓋廣如此後世復有聖人無是固不<lb/>
<pb n="2b"/>
　可少之而有是亦不足怪此聖人之意也<lb/>
誕彌厥月先生如達不坼不副無菑無害以赫厥靈上<lb/>
帝不寧不康禋祀居然生子<lb/>
　誕大也彌終也達羊子也后稷姜嫄之元子也旣終<lb/>
　其月而生其生也如達之易赫然甚異於人此豈上<lb/>
　帝不安之哉然姜嫄乃反以其由禋祀之故居然無<lb/>
　疾而生子是以不安而棄之<lb/>
誕寘之隘巷牛羊腓字之誕寘之平林㑹伐平林誕寘<lb/>
<pb n="3a"/>
之寒冰鳥覆翼之鳥乃去矣后稷<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>矣<lb/>
　寘置也腓辟也字愛也覆蓋也翼藉也<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣聲也於<lb/>
　是知有天異往取之矣<lb/>
實覃實訏厥聲載路誕實匍匐克岐克嶷以就口食蓺<lb/>
之荏菽荏菽斾斾禾役穟穟麻麥幪幪𤓰瓞唪唪<lb/>
　覃長也訏大也岐岐嶷嶷峻茂也言后稷之生其體<lb/>
　實長且大其聲則載於路矣及其始匍匐以就食也<lb/>
　其形則已岐嶷矣及其稍壯遂知樹蓺五穀言出於<lb/>
<pb n="3b"/>
　其性也荏菽大豆也斾斾長也役行列也穟穟苖好<lb/>
　也幪幪苗盛也唪唪多實也<lb/>
誕后稷之穡有相之道茀厥豐草種之黄茂實方實苞<lb/>
實種實褎實發實秀實堅實好實穎實栗即有邰家室<lb/>
　相助也茀荒也黄茂嘉穀也方極畆也苞茂也種生<lb/>
　不雜也褎長也發發管也秀華也穎垂穎也栗不秕<lb/>
　也后稷之為稷官也稼穡常若有助之者雖茀穢豐<lb/>
　草之地皆能以生嘉穀故堯封之於邰使即其母之<lb/>
<pb n="4a"/>
　家而居之邰姜嫄父母國也在今武功<lb/>
誕降嘉種維秬維秠維穈維芑恒之秬秠是穫是畞恒<lb/>
之穈芑是任是負以歸肇祀<lb/>
　秬黑黍也秠一稃二米也穈赤苗也芑白苗也恒徧<lb/>
　也任擔也肇始也后稷既封而獲嘉種曰天實降此<lb/>
　於是徧種之旣成穫而棲之於畞負任以歸而始祭<lb/>
　天焉<lb/>
誕我祀如何或舂或揄或簸或蹂釋之叟叟烝之浮浮<lb/>
<pb n="4b"/>
載謀載惟取蕭祭脂取羝以軷載燔載烈以興嗣歳<lb/>
　揄抒臼也蹂揉熟之也釋淅米也叟叟聲也浮浮氣<lb/>
　也旣治其米以待祭祀於是謀祭之日思祭之備及<lb/>
　其將祭則取蕭草與祭牲之脂爇之於行神之位馨<lb/>
　香旣聞取羝羊之體以祭神又燔烈其肉以為尸羞<lb/>
　然後祀軷而往郊所以興來嵗繼往歲也此所謂孟<lb/>
　春祈穀于上帝<lb/>
卬盛于豆于豆于豋其香始升上帝居歆胡臭亶時后<lb/>
<pb n="5a"/>
稷肇祀庶無罪悔以迄于今<lb/>
　卬我也木曰豆瓦曰豋豆薦菹醢豋薦大羮亶信也<lb/>
　時是也言非獨其芳臭信能至是也自后稷始祭天<lb/>
　而無罪悔以至于今是以天饗之也古者天子祭天<lb/>
　地諸侯祭社稷此禮之不可易者也然后稷堯之諸<lb/>
　侯周公周之諸侯也而皆得祭天此何禮也浲水之<lb/>
　後民方阻饑后稷教之播種民於是獲粒食天實祐<lb/>
　之而錫之嘉種詩曰誕降嘉種維秬維秠維穈維芑<lb/>
<pb n="5b"/>
　又曰貽我來牟帝命率育及周公遭流言之變成王<lb/>
　疑之天大雷電以風禾偃木拔及成王啓金縢之書<lb/>
　知其以周公故也將迎周公為之出郊而天乃雨反<lb/>
　風禾則盡起蓋二公之德上昭於天天所以佑之者<lb/>
　如此故堯與成王因天之意而使之祭天非私許之<lb/>
　也不然二公之世賢者多矣而皆不得祭天蓋天命<lb/>
　之所不及故也<lb/>
　　　生民八章四章章十句四章章八句<lb/>
<pb n="6a"/>
行葦忠厚也<lb/>
敦彼行葦牛羊勿踐履方苞方體維葉泥泥<lb/>
　敦聚貌也行道也苞本也體榦也泥泥弱貌也道上<lb/>
　之葦其為物也微矣仁人君子將於是何求哉然謂<lb/>
　其方且欲生也故禁牛羊使勿踐之而况於人乎故<lb/>
　王者内則親睦九族外則尊事黄耉凡以無逆其性<lb/>
　而非有所望之也此所謂忠厚也<lb/>
戚戚兄弟莫逺具爾或肆之筵或授之几<lb/>
<pb n="6b"/>
　戚戚相親也爾近也肆成也少者肆筵而已老者加<lb/>
　之以几<lb/>
肆筵設席授几有緝御或獻或酢洗爵奠斚<lb/>
　緝續也御侍御也斚亦爵也兄弟之老者旣陳之筵<lb/>
　又設之以重席旣授之几又有相代而侍之者主人<lb/>
　獻賔賔酢主人主人洗爵而醻賔則賔受而奠之不<lb/>
　舉也<lb/>
醓醢以薦或燔或炙嘉殽脾臄或歌或咢<lb/>
<pb n="7a"/>
　醓醢醢之多汁者也薦禮非葅則醓醢燔肉也炙肝<lb/>
　也臄函也脾函所以為加也歌者比於琴瑟徒擊鼔<lb/>
　曰咢<lb/>
敦弓旣堅四鍭旣鈞舎矢旣均序賔以賢<lb/>
　敦弓畫弓也鍭矢也鈞參亭也均四隅均也賢射中<lb/>
　多也此將養老而以射擇其賔也<lb/>
敦弓旣句既挾四鍭四鍭如樹序賔以不侮<lb/>
　句彀通射禮搢三挾一旣挾四鍭則徧釋矣不侮敬<lb/>
<pb n="7b"/>
　也<lb/>
曾孫維主酒醴維醹酌以大斗以祈黄耉<lb/>
　曾孫謂成王也醹厚也大斗其長三尺祈告也酒醴<lb/>
　旣備則以告於黄耉而養之<lb/>
黄耉台背以引以翼夀考維祺以介景福<lb/>
　台鮐也大老其背有鮐文引導之也翼左右之也祺<lb/>
　吉也<lb/>
　　　行葦八章章四句<lb/>
<pb n="8a"/>
旣醉太平也<lb/>
旣醉以酒旣飽以德君子萬年介爾景福<lb/>
　周自文王至於成王而天下平無所復事故君子作<lb/>
　此詩言王與羣臣祭畢而燕於寢旅酬至無算爵醉<lb/>
　之以酒而飽之以德臣之所以願其君者反復而不<lb/>
　厭此謂太平也<lb/>
旣醉以酒爾殽旣將君子萬年介爾昭明<lb/>
　將行也昭明顯著於天下也<lb/>
<pb n="8b"/>
昭明有融高朗令終令終有俶公尸嘉告<lb/>
　融和也俶始也昭明而能和高朗而能終終而復始<lb/>
　福無窮也尸以是無窮之福嘏於成王王者以卿為<lb/>
　尸天子之卿有以諸侯為之故曰公尸<lb/>
其告維何籩豆靜嘉朋友攸攝攝以威儀<lb/>
　尸之所以嘏主人者以其籩豆靜嘉君臣相敇以無<lb/>
　違禮故也朋友王之友臣也攝檢也<lb/>
威儀孔時君子有孝子孝子不匱永錫爾類<lb/>
<pb n="9a"/>
　君子之事神其禮無不時者故神錫之以孝子孝之<lb/>
　施於人無窮故又能錫其類<lb/>
其類維何室家之壼君子萬年永錫祚𦙍<lb/>
　壼廣也能錫其類則室家之廣皆將化之則其𦙍嗣<lb/>
　無不賢者矣<lb/>
其𦙍維何天被爾禄君子萬年景命有僕其僕維何釐<lb/>
爾女士釐爾女士從以孫子<lb/>
　僕屬也釐予也天之所以屬之者予之以女子而有<lb/>
<pb n="9b"/>
　士君子之行者也予之以女士而其子孫無不賢者<lb/>
　矣<lb/>
　　　旣醉八章章四句<lb/>
鳬鷖守成也<lb/>
鳬鷖在涇公尸來燕來寧爾酒旣清爾殽旣馨公尸燕<lb/>
飲福祿來成<lb/>
　守成者守先王之成法而無所損益之謂也故此詩<lb/>
　言祭畢而燕尸潔其酒食而將之以敬不失其故而<lb/>
<pb n="10a"/>
　己尸之在廟也其容安詳鳬鷖之為物也愿而遲其<lb/>
　貌似焉鳬鷖皆水鳥涇水名也<lb/>
鳬鷖在沙公尸來燕來宜爾酒旣多爾殽旣嘉公尸燕<lb/>
飲福禄來為<lb/>
　為助也<lb/>
鳬鷖在渚公尸來燕來處爾酒旣湑爾殽伊脯公尸燕<lb/>
飲福禄來下鳬鷖在潨公尸來燕來宗旣燕于宗福禄<lb/>
攸降公尸燕飲福禄來崇<lb/>
<pb n="10b"/>
　潨水會也來宗來尊也崇重也<lb/>
鳬鷖在亹公尸來止熏熏㫖酒欣欣燔炙芬芬公尸燕<lb/>
飲無有後艱<lb/>
　亹山絶水也熏熏和説也欣欣樂也芬芬香也<lb/>
　　　鳬鷖五章章六句<lb/>
假樂嘉成王也<lb/>
假樂君子顯顯令德宜民宜人受禄于天保佑命之自<lb/>
天申之<lb/>
<pb n="11a"/>
　假嘉也春秋傳作嘉樂申重也言天之於成王反覆<lb/>
　申重而不厭是以保佑而命之也<lb/>
干禄百福子孫千億穆穆皇皇宜君宜王不愆不忘率<lb/>
由舊章<lb/>
　成王干禄而得百福故其子孫之蕃至于千億適為<lb/>
　天子庶為諸侯無不穆穆皇皇以遵成王之法者<lb/>
威儀抑抑德音秩秩無怨無惡率由羣匹受福無疆四<lb/>
方之綱<lb/>
<pb n="11b"/>
　無所不容故無怨無所不矜故無惡從衆之欲而已<lb/>
　不自為是以能受無疆之福為四方之綱<lb/>
之綱之紀燕及朋友百辟卿士媚于天子不解于位民<lb/>
之攸墍<lb/>
　燕安也墍息也成王紀綱四方而臣下賴之以安故<lb/>
　百辟卿士思所以媚之者曰維不解于位不解于位<lb/>
　故氏獲休息也<lb/>
　　　假樂四章章六句<lb/>
<pb n="12a"/>
公劉召康公戒成王也<lb/>
篤公劉匪居匪康廼埸廼疆廼積廼倉廼裹餱糧于槖<lb/>
于囊思緝用光弓矢斯張干戈戚揚爰方啓行<lb/>
　后稷始封于邰傳于不窋而失其官犇於戎狄之間<lb/>
　再世不顯其孫公劉復修后稷之業始居於豳故召<lb/>
　公稱之以教成王言公劉之在西戎也不康其居外<lb/>
　則治其疆埸内則積其倉廩内外繕完則裹其餱糧<lb/>
　思以輯和其民而光其先祖於是用兵於四方以啓<lb/>
<pb n="12b"/>
　敵之行陳而豳國於是始立篤厚也戚斧也揚鉞也<lb/>
篤公劉于胥斯原旣庶旣繁旣順廼宣而無永歎陟則<lb/>
在巘復降在原何以舟之維玉及瑶鞞琫容刀<lb/>
　胥相也宣導也舟奉也公劉之相其田原也其民則<lb/>
　已繁庶矣公劉又能順其所欲而後導之以事故其<lb/>
　民勞而不怨公劉則與之陟巘而降原民滋愛之於<lb/>
　是相與進其玉瑶容刀之佩以帶之愛之至也<lb/>
篤公劉逝彼百泉瞻彼溥原廼陟南岡乃覯于京京師<lb/>
<pb n="13a"/>
之野于時處處于時廬旅于時言言于時語語<lb/>
　溥廣也京大陵也直言曰言論難曰語公劉之營京<lb/>
　邑也審矣自下觀之則徃百泉而望廣原自上觀之<lb/>
　則陟南岡而覯京師審其可處矣則經畫以定之曰<lb/>
　此可以居居民此可以廬賔旅此可以施教令此可<lb/>
　以議政事蓋自遷豳至此而始有朝廷邑居之正焉<lb/>
篤公劉于京斯依蹌蹌濟濟俾筵俾几旣登乃依乃造<lb/>
其曹執豕于牢酌之用匏食之飲之君之宗之<lb/>
<pb n="13b"/>
　公劉依京以營邑宫室旣成其士蹌蹌其大夫濟濟<lb/>
　皆會於朝公劉則命設几筵而饗之賔登席依几乃<lb/>
　造其羣牧搏豕而烹之以為飲酒之殽殽用豕酌用<lb/>
　匏新國殺禮也<lb/>
篤公劉旣溥旣長旣景廼岡相其隂陽觀其流泉其軍<lb/>
三單度其隰原徹田為糧度其夕陽豳居允荒<lb/>
　宫室旣成則治其田原旣廣且長矣於是考之以日<lb/>
　景參之以高岡以相其隂陽寒煖之宜水泉灌溉之<lb/>
<pb n="14a"/>
　利辨其土宜以授野人古者大國三軍以其餘卒為<lb/>
　羡自周之遷而其民未集丁夫適滿三軍之數而無<lb/>
　羡卒故曰其軍三單度其原隰之田以徹法頒之一<lb/>
　夫百畞則三單之民適皆給足於是又度其山西之<lb/>
　田以廣之而豳人之居於此益大什一而税曰徹山<lb/>
　西曰夕陽允信也荒大也<lb/>
篤公劉于豳斯館渉渭為亂取厲取鍛止基乃理爰衆<lb/>
爰有夾其皇澗遡其過澗止旅廼密芮鞫之即<lb/>
<pb n="14b"/>
　宫室旣成田野旣治則營其邑居其營邑也事有其<lb/>
　備物有其處至於厲鍛之微皆有所取之亂絶流也<lb/>
　厲鍛石之可以治斤斧者也基邑之所在也言其始<lb/>
　為之基也則已順其理矣故其成而居之則益衆而<lb/>
　益有其居有夾澗者有遡澗者皇過二澗名也旅衆<lb/>
　也其後所居之衆益密乃復即其澗之芮鞫而居之<lb/>
　水之内曰芮其外曰鞫或曰芮水出其山西北東入<lb/>
　涇芮鞫芮水之外也此詩言公劉之在豳其業甚微<lb/>
<pb n="15a"/>
　其功甚勤所以深戒成王使不忘敬也<lb/>
　　　公劉六章章十句<lb/>
泂酌召康公戒成王也<lb/>
泂酌彼行潦挹彼注兹可以餴饎豈弟君子民之父母<lb/>
　泂逺也行潦流潦也餴餾也饎酒食也流潦水之薄<lb/>
　者然苟挹而注之則可以餴饎言物無不可用也是<lb/>
　以君子之於人未甞有所棄猶父母之無棄子也或<lb/>
　曰雖行潦汙賤之水苟挹之於彼而注之於此則遂<lb/>
<pb n="15b"/>
　可以餴饎孟子曰雖有惡人齋戒沐浴而可以祀上<lb/>
　帝此所以為戒成王也<lb/>
泂酌彼行潦挹彼注兹可以濯罍豈弟君子民之攸歸<lb/>
　罍所以盛酒<lb/>
泂酌彼行潦挹彼注兹可以濯溉豈弟君子民之攸墍<lb/>
　墍息也<lb/>
　　　泂酌三章章五句<lb/>
卷阿召康公戒成王也<lb/>
<pb n="16a"/>
有卷者阿飄風自南豈弟君子來游來歌以矢其音<lb/>
　卷曲也風之為物無所不入未有能禦之者維曲阿<lb/>
　卷然當道則風自其南而去無自入之矣小人之能<lb/>
　得其君亦如風然雖欲多方以拒之然其入也有道<lb/>
　維得樂易之君子而與之游彼見其容貌聞其聲音<lb/>
　而自去矣子夏曰舜有天下選於衆舉臯陶不仁者<lb/>
　逺矣湯有天下選於衆舉伊尹不仁者逺矣<lb/>
伴奐爾游矣優游爾休矣豈弟君子俾爾彌爾性似先<lb/>
<pb n="16b"/>
公酋矣<lb/>
　伴奐縱弛之意也彌終也似肖也酋就也人君伴奐<lb/>
　優游無所事者維得樂易君子以終成其性則能肖<lb/>
　先君而就其業矣性之於人莫不固有之也然不得<lb/>
　賢者則不能自成<lb/>
爾土宇昄章亦孔之厚矣豈弟君子俾爾彌爾性百神<lb/>
爾主矣<lb/>
　昄大也章著也人君土宇大而且著其厚甚矣維得<lb/>
<pb n="17a"/>
　君子以成其性而後山川神祗咸主之也<lb/>
爾受命長矣茀禄爾康矣豈弟君子俾爾彌爾性純嘏<lb/>
爾常矣<lb/>
　茀多也嘏福也人君受命旣長百禄旣康維得君子<lb/>
　以成其性而後能常享此福也<lb/>
有馮有翼有孝有德以引以翼豈弟君子四方為則<lb/>
　在前則有馮在側則有翼孝著於内德施於外以此<lb/>
　引翼其君而為四方則維豈弟君子為能當之耳<lb/>
<pb n="17b"/>
顒顒卬卬如珪如璋令聞令望豈弟君子四方為綱<lb/>
　顒顒卬卬高明也如珪如璋純潔也逺之則有令聞<lb/>
　近之則有令望亦維豈弟君子為能當之<lb/>
鳳凰于飛翽翽其羽亦集爰止藹藹王多吉士維君子<lb/>
使媚于天子<lb/>
　翽翽羽聲也藹藹衆多也鳳凰之飛而能集於其所<lb/>
　止者衆羽之力也然而用羽者鳳也不得其用羽者<lb/>
　則亦安能至哉王之吉士亦衆矣然必有君子以使<lb/>
<pb n="18a"/>
　之而後能媚天子也<lb/>
鳳凰于飛翽翽其羽亦傅于天藹藹王多吉人維君子<lb/>
命媚于庶人鳳凰鳴矣于彼高岡梧桐生矣于彼朝陽<lb/>
菶菶萋萋雝雝喈喈君子之車旣庶且多君子之馬旣<lb/>
閑且馳矢詩不多維以遂歌<lb/>
　山東曰朝陽鳳之性非梧桐不棲非竹實不食故鳳<lb/>
　凰鳴于髙岡將欲得而畜之則植梧桐於朝陽以待<lb/>
　之使梧桐之盛至於菶菶萋萋也則鳳凰鳴於其上<lb/>
<pb n="18b"/>
　雝雝喈喈矣維君子亦然其德有以絶於衆人而衆<lb/>
　人待之則將不至故其所以載之者車必庶而多馬<lb/>
　必閑而馳以此待之庶曰苟至焉成王之朝蓋有是<lb/>
　人而王不知歟故召公為此詩其所陳者不多也維<lb/>
　告以遂用之而已<lb/>
　　　卷阿十章六章章五句四章章六句<lb/>
民勞召穆公刺厲王也<lb/>
民亦勞止汔可小康惠此中國以綏四方無縱詭隨以<lb/>
<pb n="19a"/>
謹無良式遏寇虐㦧不畏明柔逺能邇以定我王<lb/>
　汔幾也中國京師也詭隨者不顧是非而妄從人也<lb/>
　人未有無故而妄從人者維無良之人將悦其君而<lb/>
　竊其權以為寇虐則爲之故無縱詭隨則無良之人<lb/>
　肅無良之人肅則寇虐無畏之人止然後柔逺能邇<lb/>
　而王室定矣<lb/>
民亦勞止汔可小休惠此中國以為民逑無縱詭隨以<lb/>
謹惛怓式遏寇虐無俾民憂無棄爾勞以為王休<lb/>
<pb n="19b"/>
　逑聚也惛怓亂也爾勞舊勞也<lb/>
民亦勞止汔可小息惠此京師以綏四國無縱詭隨以<lb/>
謹㒺極式遏寇虐無俾作慝敬愼威儀以近有德民亦<lb/>
勞止汔可小愒惠此中國俾民憂泄無縱詭隨以謹醜<lb/>
厲式遏寇虐無俾正敗戎雖小子而式𢎞大<lb/>
　愒息也泄去也厲惡也戎女也王雖小子自遇然用<lb/>
　事於天下甚大不可不慎也<lb/>
民亦勞止汔可小安惠此中國國無有殘無縱詭隨以<lb/>
<pb n="20a"/>
謹繾綣式遏寇虐無俾正反王欲玉女是用大諫<lb/>
　繾綣小人之固結其君者也王欲玉女欲使王德純<lb/>
　備如玉也<lb/>
　　　民勞五章章十句<lb/>
板凡伯刺厲王也<lb/>
　凡伯周公之後為王卿士<lb/>
上帝板板下民卒癉出話不然為猶不逺靡聖管管不<lb/>
實於亶猶之未逺是用大諫<lb/>
<pb n="20b"/>
　板板反覆不定也癉病也管管無所不事也亶誠也<lb/>
　天之禍福反覆不定厲王一失其德而民皆不安告<lb/>
　之以話言則不信聽其自為謀則不逺自非聖人而<lb/>
　欲無所不事不自實於其所誠能而止君子知其將<lb/>
　敗而幸其謀之未逺故作此詩以大諫之<lb/>
天之方難無然憲憲天之方蹶無然泄泄辭之輯矣民<lb/>
之洽矣辭之懌矣民之莫矣<lb/>
　難艱難也蹶震動也憲憲猶軒軒也泄泄猶沓沓也<lb/>
<pb n="21a"/>
　輯和也莫定也厲王㬥虐恣行故告之曰天今方爲<lb/>
　艱難以震動周室無為是軒軒而不顧沓沓而不已<lb/>
　是不能以服民袛以速亂而已民之不順非有異志<lb/>
　也畏王之無厭而求以自免耳苟無欲害之之心而<lb/>
　出好言焉民今洽而定矣<lb/>
我雖異事及爾同竂我即爾謀聽我囂囂我言維服勿<lb/>
以為笑先民有言詢于蒭蕘<lb/>
　君子欲諫王則又以告其竂之信於王者庶幾王信<lb/>
<pb n="21b"/>
　之而其言易入囂囂行不顧也服服行也<lb/>
天之方虐無然謔謔老夫灌灌小子蹻蹻匪我言耄爾<lb/>
用憂謔多將熇熇不可救藥<lb/>
　謔謔戲侮也灌灌款誠也蹻蹻驕貌也熇熇熾盛也<lb/>
　言天方將為虐以敗王安得以為戲而不信哉老者<lb/>
　知其不可而盡其款誠以告之少者不信而驕之故<lb/>
　曰非我老耄而妄言乃女以憂為戲耳夫憂未至而<lb/>
　救之猶可為也苟俟其益多則如火之盛不可復救<lb/>
<pb n="22a"/>
　矣<lb/>
天之方懠無為夸毗威儀卒迷善人載尸<lb/>
　懠怒也夸大也毗附也小人之於人不以大言夸之<lb/>
　則以諛言毗之或夸或毗而威儀迷亂則雖善人將<lb/>
　相從尸其禍矣<lb/>
民之方殿屎則莫我敢葵喪亂蔑資曾莫惠我師<lb/>
　殿屎亦作唸㕧呻吟也葵揆也民方愁苦呻吟莫測<lb/>
　其所欲方世之喪亂困竭又曾無以惠之者變之興<lb/>
<pb n="22b"/>
　也何日之有<lb/>
天之牖民如壎如箎如璋如圭如取如攜攜無曰益牖<lb/>
民孔易民之多辟無自立辟<lb/>
　聖人之導民如暗者之願明而為之牖焉導其天也<lb/>
　是以託之於天壎箎以言其和也圭璋以言其合也<lb/>
　攜取以言其易也然其導之也攜之而已不求多於<lb/>
　民是以其導之也甚易今厲王求之已甚民尚安肯<lb/>
　從王哉方世之治也天下咸聽其上而有一不從故<lb/>
<pb n="23a"/>
　刑足以勝之今天下皆不順雖有刑辟尚何從立之<lb/>
　哉故以次章教之使懐來其羣臣<lb/>
价人維藩大師維垣大邦維屛大宗維翰懐德維寧宗<lb/>
子維城無俾城壊無獨斯畏<lb/>
　价大也大人衆所服也大師大衆也大邦大諸侯也<lb/>
　大宗强族也宗子同姓也此五者皆王之屛蔽以德<lb/>
　懐之則合否則離散無以自安矣人皆曰無俾城壊<lb/>
　城之壊也則知畏之五者之蔽有甚於城而莫知畏<lb/>
<pb n="23b"/>
　其壊也所謂小人務知小者近者而已<lb/>
敬天之怒無敢戲豫敬天之渝無敢馳驅昊天曰明及<lb/>
爾出王昊天曰旦及爾游衍<lb/>
　王往也旦明也天之明也人未有行而不從者柰何<lb/>
　不畏也<lb/>
　　　板八章章八句<lb/>
　<lb/>
　詩集傳卷十六<lb/>
</p>
<p>
</p>
  </div>
</body>
</text>
</TEI>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0088', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:198'>欽定四庫全書　　　　經部一</span>
<span class='tline' id='l9' data-llen='198:214'>　周易爻變易緼　　　　易𩔖</span>
<span class='tline' id='l10' data-llen='214:220'>　　提要</span>
<span class='tline' id='l11' data-llen='220:246'>　　　　<span class='krp-note'>臣/</span>等謹案周易爻變易緼四卷元陳應潤撰</span>
<span class='tline' id='l12' data-llen='246:269'>　　　　應潤天台人始末未詳黄溍集有是書序稱</span>
<span class='tline' id='l13' data-llen='269:292'>　　　　其字曰澤雲又稱其延祐間由黄巖文學起</span>
<span class='tline' id='l14' data-llen='292:315'>　　　　為郡曹掾數年調明掾至正乙酉調桐江賔</span>
<span class='tline' id='l15' data-llen='315:346'>　　　　幕首卷應潤自序題至正丙戌<span class='krp-note'>案經義考載/此序題至治</span></span>
<span class='tline' id='l16' data-llen='346:372'><a onclick="displayPageImage('KR1a0088', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='372:415'>　　　　<span class='krp-note'>丙戌至治有壬戌無丙戌干支不合且黄溍/序題至正丙戌序中稱延祐間余丞寧海又</span></span>
<span class='tline' id='l18' data-llen='415:458'>　　　　<span class='krp-note'>数年余為越上鹽運三年余乞老金華溍延/祐二年進士下距至治壬戌僅六年安有乞</span></span>
<span class='tline' id='l19' data-llen='458:496'>　　　　<span class='krp-note'>老之事此必經義考刊板之訛非/此本傳寫之誤也謹附訂于此</span>則是書成</span>
<span class='tline' id='l20' data-llen='496:519'>　　　　於桐江也其書大㫖謂義理元妙之談墮於</span>
<span class='tline' id='l21' data-llen='519:542'>　　　　老莊先天諸圖雜以參同契爐火之説皆非</span>
<span class='tline' id='l22' data-llen='542:565'>　　　　易之本㫖故其論八卦惟據説卦傳帝出乎</span>
<span class='tline' id='l23' data-llen='565:588'>　　　　震一節為八卦之正位而以天地定位一節</span>
<span class='tline' id='l24' data-llen='588:611'>　　　　邵氏指為先天方位者定為八卦相錯之用</span>
<span class='tline' id='l25' data-llen='611:637'><a onclick="displayPageImage('KR1a0088', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='637:661'>　　　　謂文王演易必不顛倒伏羲之文致相矛盾其</span>
<span class='tline' id='l27' data-llen='661:684'>　　　　論太極兩儀四象以天地為兩儀以四方為</span>
<span class='tline' id='l28' data-llen='684:707'>　　　　四象謂未分八卦不應先有揲蓍之法分隂</span>
<span class='tline' id='l29' data-llen='707:730'>　　　　陽太少周子無極太極二氣五行之説自是</span>
<span class='tline' id='l30' data-llen='730:753'>　　　　一家議論不可釋易蓋自宋以後毅然破陳</span>
<span class='tline' id='l31' data-llen='753:776'>　　　　摶之學者自應潤始所註用王弼本惟有上</span>
<span class='tline' id='l32' data-llen='776:799'>　　　　下經六十四卦據春秋傳某卦之某卦例如</span>
<span class='tline' id='l33' data-llen='799:822'>　　　　乾之姤曰潛龍勿用乾之坤曰見羣龍无首</span>
<span class='tline' id='l34' data-llen='822:848'><a onclick="displayPageImage('KR1a0088', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='848:872'>　　　　吉之𩔖故名曰爻變其稱一卦可變六十四</span>
<span class='tline' id='l36' data-llen='872:895'>　　　　卦六爻可變三百八十四爻即漢焦贑易林</span>
<span class='tline' id='l37' data-llen='895:918'>　　　　之例蓋亦因古占法而推原其變通之義非</span>
<span class='tline' id='l38' data-llen='918:941'>　　　　臆説也每爻多証以史事雖不必其盡合而</span>
<span class='tline' id='l39' data-llen='941:964'>　　　　因卦象以示吉凶以决進退於聖人作易垂</span>
<span class='tline' id='l40' data-llen='964:987'>　　　　訓之㫖實有合焉在元宋人易解之中亦翹</span>
<span class='tline' id='l41' data-llen='987:1009'>　　　　然獨秀者矣乾隆四十四年三月恭校上</span>
<span class='tline' id='l42' data-llen='1009:1044'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l43' data-llen='1044:1070'><a onclick="displayPageImage('KR1a0088', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1070:1095'>　　　　　　　　　　　總　校　官<span class='krp-note'>臣/</span>陸費墀</span>
<span class='tline' id='l46' data-llen='1115:1141'><a onclick="displayPageImage('KR1a0088', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l47' data-llen='1141:1151'>周易爻變易緼原序</span>
<span class='tline' id='l48' data-llen='1151:1174'>　易更四聖而成書秦火之餘幸因卜筮而僅存自漢</span>
<span class='tline' id='l49' data-llen='1174:1198'>　分為三家有田何焦贛費直之易易之説𤓰裂矣至</span>
<span class='tline' id='l50' data-llen='1198:1221'>　魏王輔嗣雜以老莊之學易之説愈遠矣繼是諸儒</span>
<span class='tline' id='l51' data-llen='1221:1244'>　註釋奚啻數百家或泥乎天道而不及人事或專乎</span>
<span class='tline' id='l52' data-llen='1244:1267'>　義理而不及象數角立異論茫無統緒天台陳澤雲</span>
<span class='tline' id='l53' data-llen='1267:1290'>　獻肅公邦彦先生之後易有家傳延祐間余丞寧海</span>
<span class='tline' id='l54' data-llen='1290:1313'>　澤雲由黄巖文學起家郡曹掾議論雄偉剖決如流</span>
<span class='tline' id='l55' data-llen='1313:1339'><a onclick="displayPageImage('KR1a0088', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l56' data-llen='1339:1362'>　凜凜然有骨鯁風嘗曰余家貧親老不能遠逰竊升</span>
<span class='tline' id='l57' data-llen='1362:1385'>　斗之禄以養親資尺寸之楮以著述他無所覬也挑</span>
<span class='tline' id='l58' data-llen='1385:1408'>　燈夜話出示野趣之什清新俊逸翰林承旨子昻趙</span>
<span class='tline' id='l59' data-llen='1408:1431'>　公嘗序之矣又數年余為越上監運澤雲調明幕把</span>
<span class='tline' id='l60' data-llen='1431:1454'>　酒論文出示詠史之什美善刺惡一出至論翰林學</span>
<span class='tline' id='l61' data-llen='1454:1477'>　士伯長袁公為之序矣澤雲曰余欲著爻變易緼此</span>
<span class='tline' id='l62' data-llen='1477:1500'>　潔静精微之學也時居簿書叢中無食息暇非二三</span>
<span class='tline' id='l63' data-llen='1500:1523'>　年静坐工夫不能也去年春余丐老金華澤雲以書</span>
<span class='tline' id='l64' data-llen='1523:1549'><a onclick="displayPageImage('KR1a0088', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l65' data-llen='1549:1572'>　來曰余近調桐江賓幕時宰急於聚歛議論落落不</span>
<span class='tline' id='l66' data-llen='1572:1595'>　合困守幕下幸有餘暇時復登釣臺坐羊裘軒卧山</span>
<span class='tline' id='l67' data-llen='1595:1618'>　髙水長閣汲泉煑茗洗胷中之不平若有神助今幸</span>
<span class='tline' id='l68' data-llen='1618:1641'>　爻變易緼粗完使二三十年勤苦之志一旦有成未</span>
<span class='tline' id='l69' data-llen='1641:1664'>　知果合於爻變之義易之緼否乎子其為我訂正之</span>
<span class='tline' id='l70' data-llen='1664:1687'>　余曰易豈易注哉復之彖辭曰復其見天地之心乎</span>
<span class='tline' id='l71' data-llen='1687:1710'>　天地之心惟羲文周孔數聖人能見之澤雲生乎數</span>
<span class='tline' id='l72' data-llen='1710:1733'>　千年之後直欲見數聖人之心不其難乎雖然道無</span>
<span class='tline' id='l73' data-llen='1733:1759'><a onclick="displayPageImage('KR1a0088', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l74' data-llen='1759:1782'>　終窮才有超邁余嘗焚香静坐觀澤雲所注之易乾</span>
<span class='tline' id='l75' data-llen='1782:1805'>　坤二卦已無餘緼至於變爻三百八十有四旁通他</span>
<span class='tline' id='l76' data-llen='1805:1828'>　卦之義爻爻有發揮事事有攷證造理精微立説洞</span>
<span class='tline' id='l77' data-llen='1828:1851'>　澈餘如刪正太極八卦爻法逆順等圖探賾索隱自</span>
<span class='tline' id='l78' data-llen='1851:1874'>　非灼然有見乎聖人之心者不能也讀之使人聳然</span>
<span class='tline' id='l79' data-llen='1874:1897'>　亹亹不倦倘使程朱諸子復生未有不擊節而加歎</span>
<span class='tline' id='l80' data-llen='1897:1920'>　也余投老田里安得以澤雲所注之易寘諸翰苑與</span>
<span class='tline' id='l81' data-llen='1920:1943'>　同志者商之使澤雲名垂不朽是則不負其二三十</span>
<span class='tline' id='l82' data-llen='1943:1969'><a onclick="displayPageImage('KR1a0088', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l83' data-llen='1969:1992'>　年勤苦之志也澤雲朂之哉至正丙戌正月旣望中</span>
<span class='tline' id='l84' data-llen='1992:2009'>　順大夫秘書少監致仕金華黄溍序</span>
<span class='tline' id='l86' data-llen='2029:2055'><a onclick="displayPageImage('KR1a0088', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span>
<span class='tline' id='l87' data-llen='2055:2065'>周易爻變易緼自序</span>
<span class='tline' id='l88' data-llen='2065:2088'>　大傳曰乾坤其易之緼耶夫易之緼散在諸卦豈獨</span>
<span class='tline' id='l89' data-llen='2088:2111'>　乾坤二卦而已哉上古羲皇仰觀俯察首得乾坤之</span>
<span class='tline' id='l90' data-llen='2111:2134'>　象而生六子苟不以爻變之法通乾坤之緼則乾自</span>
<span class='tline' id='l91' data-llen='2134:2157'>　乾坤自坤何以神變化之妙故易之諸爻皆以變動</span>
<span class='tline' id='l92' data-llen='2157:2180'>　取義乾之用九坤之用六爻變之緼也坤之象曰六</span>
<span class='tline' id='l93' data-llen='2180:2203'>　二之動直以方也文言曰坤至柔而動也剛又曰六</span>
<span class='tline' id='l94' data-llen='2203:2226'>　爻之動三極之道也爻者言乎變者也道有變動故</span>
<span class='tline' id='l95' data-llen='2226:2252'><a onclick="displayPageImage('KR1a0088', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span>
<span class='tline' id='l96' data-llen='2252:2275'>　曰爻至曰成象之謂乾效法之謂坤吾夫子繫易示</span>
<span class='tline' id='l97' data-llen='2275:2298'>　人爻變之法深切著明矣漢魏以来諸儒注釋奚啻</span>
<span class='tline' id='l98' data-llen='2298:2321'>　數百餘家往往皆於本卦取義而用九用六之説不</span>
<span class='tline' id='l99' data-llen='2321:2345'>　明好竒過髙傅會舛鑿談𤣥妙者則渉乎莊老衍虚</span>
<span class='tline' id='l100' data-llen='2345:2369'>　無者則流乎異端太𤣥擬易也而易為之破碎潛虚</span>
<span class='tline' id='l101' data-llen='2369:2395'>　擬𤣥也而𤣥為之散滅甚則假老子之學以創無極太</span>
<span class='tline' id='l102' data-llen='2395:2418'>　極之論變爐火之術以撰先天後天之圖自是以来</span>
<span class='tline' id='l103' data-llen='2418:2441'>　談太極者以虛無為髙講大衍者以乘除為法強指</span>
<span class='tline' id='l104' data-llen='2441:2467'><a onclick="displayPageImage('KR1a0088', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span>
<span class='tline' id='l105' data-llen='2467:2490'>　隂陽老少為四象而四象之説不明妄引復始逆順</span>
<span class='tline' id='l106' data-llen='2490:2514'>　為八卦而八卦之位不定易之緼愈晦矣由是談𤣥</span>
<span class='tline' id='l107' data-llen='2514:2537'>　之士承訛踵謬畫圖累百變卦累千充棟汗牛初無</span>
<span class='tline' id='l108' data-llen='2537:2560'>　一毫有補於易嗚呼夫子没二千餘年邪説蝟集横</span>
<span class='tline' id='l109' data-llen='2560:2583'>　議蠭起爻變之法乾坤之緼晦而不明易道之危一</span>
<span class='tline' id='l110' data-llen='2583:2606'>　至此哉傳曰易之興也當殷之末世周之盛德耶至</span>
<span class='tline' id='l111' data-llen='2606:2629'>　於明夷之彖曰明入地中明夷内文明而外柔順以</span>
<span class='tline' id='l112' data-llen='2629:2652'>　蒙大難文王以之又曰箕子之明夷當時聖人援事</span>
<span class='tline' id='l113' data-llen='2652:2678'><a onclick="displayPageImage('KR1a0088', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span>
<span class='tline' id='l114' data-llen='2678:2701'>　比例發揮爻象之緼故遇逐爻觀變用事比證庶㡬</span>
<span class='tline' id='l115' data-llen='2701:2725'>　爻變之緼得以發揮或曰子之説誠是矣方今談𤣥</span>
<span class='tline' id='l116' data-llen='2725:2748'>　之士以老莊為祖周邵為師削刓其圖辨明其説寧</span>
<span class='tline' id='l117' data-llen='2748:2771'>　不觸其黨之怒耶愚曰韓子云古者楊墨塞路孟子</span>
<span class='tline' id='l118' data-llen='2771:2794'>　辭而闢之廓如也天下後世不以孟子為非今之談</span>
<span class='tline' id='l119' data-llen='2794:2818'>　𤣥之士甚於楊墨之謬理到之論不讓于師與其得</span>
<span class='tline' id='l120' data-llen='2818:2841'>　罪于孟子寧若得罪於楊墨也吁此爻變之緼所以</span>
<span class='tline' id='l121' data-llen='2841:2864'>　不容於不明邪正之説所以不容於不辨管窺之圖</span>
<span class='tline' id='l122' data-llen='2864:2890'><a onclick="displayPageImage('KR1a0088', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span>
<span class='tline' id='l123' data-llen='2890:2913'>　所以不容於不作也賢哲之士尚憐其愚而正教之</span>
<span class='tline' id='l124' data-llen='2913:2935'>　易有光矣至正丙戌春正月初吉天台陳應潤序</span>
<span class='tline' id='l126' data-llen='2955:2982'><a onclick="displayPageImage('KR1a0088', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span>
<span class='tline' id='l127' data-llen='2982:2990'>欽定四庫全書</span>
<span class='tline' id='l128' data-llen='2990:3001'>　周易爻變易緼卷首</span>
<span class='tline' id='l129' data-llen='3001:3008'>　　序圖説</span>
<span class='tline' id='l130' data-llen='3008:3031'>易之有圖尚矣河圖洛書有象而旡文不圖不可也易</span>
<span class='tline' id='l131' data-llen='3031:3054'>有太極太極以下繫以兩儀四象八卦之辭旡圖亦可</span>
<span class='tline' id='l132' data-llen='3054:3077'>也然而釋大傳者以大少隂陽為四象而不言在天成</span>
<span class='tline' id='l133' data-llen='3077:3100'>象在地成形之四象兼之周濓溪作太極圖不言兩儀</span>
<span class='tline' id='l134' data-llen='3100:3123'>四象八卦之名又加無極二字於太極之上雜以老子</span>
<span class='tline' id='l135' data-llen='3123:3150'><a onclick="displayPageImage('KR1a0088', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span>
<span class='tline' id='l136' data-llen='3150:3173'>之學失大傳之本㫖故其圖不容於不改也八卦自伏</span>
<span class='tline' id='l137' data-llen='3173:3196'>羲畫出巳有定位因邵康節以丹經之學撰先天之圖</span>
<span class='tline' id='l138' data-llen='3196:3219'>以易其位故其圖不容於不正也爻變之法古無此圖</span>
<span class='tline' id='l139' data-llen='3219:3242'>因説易者不知爻變之義故此圖不容於不作兼以卦</span>
<span class='tline' id='l140' data-llen='3242:3265'>變附其右逆順之圖古亦无有因先天之圖以巳生未</span>
<span class='tline' id='l141' data-llen='3265:3288'>生之卦為逆順使數往知來之理不明故此圖亦不容</span>
<span class='tline' id='l142' data-llen='3288:3304'>於不作也非僭也以俟賢者取正焉</span>
<span class='tline' id='l143' data-llen='3304:3331'><a onclick="displayPageImage('KR1a0088', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span>
<span class='tline' id='l144' data-llen='3331:3334'>　</span>
<span class='tline' id='l145' data-llen='3334:3337'>　</span>
<span class='tline' id='l146' data-llen='3337:3340'>　</span>
<span class='tline' id='l147' data-llen='3340:3343'>　</span>
<span class='tline' id='l148' data-llen='3343:3346'>　</span>
<span class='tline' id='l149' data-llen='3346:3349'>　</span>
<span class='tline' id='l150' data-llen='3349:3352'>　</span>
<span class='tline' id='l151' data-llen='3352:3355'>　</span>
<span class='tline' id='l152' data-llen='3355:3382'><a onclick="displayPageImage('KR1a0088', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span>
<span class='tline' id='l153' data-llen='3382:3389'>　太極圖説</span>
<span class='tline' id='l154' data-llen='3389:3412'>繫辭曰易有太極是生兩儀兩儀生四象四象生八卦</span>
<span class='tline' id='l155' data-llen='3412:3436'>　太極言天地未判之先已有此至極之理造化𤣥妙</span>
<span class='tline' id='l156' data-llen='3436:3459'>　神機不測兩儀既分乾坤定位則四象八卦自此而</span>
<span class='tline' id='l157' data-llen='3459:3482'>　生四象如在天成象二十八宿分布於四方日月五</span>
<span class='tline' id='l158' data-llen='3482:3506'>　星運行乎其中在地成形如山川草木禽獸之𩔖分</span>
<span class='tline' id='l159' data-llen='3506:3529'>　聚於四方春夏秋冬則運行乎天地之間如此自然</span>
<span class='tline' id='l160' data-llen='3529:3552'>　不假安排不勞整頓先儒以太少隂陽為四象且八</span>
<span class='tline' id='l161' data-llen='3552:3579'><a onclick="displayPageImage('KR1a0088', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span>
<span class='tline' id='l162' data-llen='3579:3602'>　卦未生安得先有揲蓍之法宋周濂溪先生作太極</span>
<span class='tline' id='l163' data-llen='3602:3626'>　圖加无極於太極之上陸象山謂其𫝊老子之學與</span>
<span class='tline' id='l164' data-llen='3626:3649'>　朱文公辯之詳矣又以隂静陽動為兩儀易水火木</span>
<span class='tline' id='l165' data-llen='3649:3672'>　金土之位恐非易有太極之本旨然則濂溪先生自</span>
<span class='tline' id='l166' data-llen='3672:3695'>　是一家議論釋易之大傳恐初學者不可曉今重畫</span>
<span class='tline' id='l167' data-llen='3695:3715'>　此圖則太極兩儀四象八卦之義粲然復明</span>
<span class='tline' id='l168' data-llen='3715:3718'>　</span>
<span class='tline' id='l169' data-llen='3718:3721'>　</span>
<span class='tline' id='l170' data-llen='3721:3748'><a onclick="displayPageImage('KR1a0088', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span>
<span class='tline' id='l171' data-llen='3748:3774'>　　　　　　　　　　伏羲所畫八卦之方位本如此文王</span>
<span class='tline' id='l172' data-llen='3774:3800'>　　　　　　　　　　因之夫子繫易然後言其方位使人</span>
<span class='tline' id='l173' data-llen='3800:3826'>　　　　　　　　　　易曉因邵康節有先天後天之説遂</span>
<span class='tline' id='l174' data-llen='3826:3852'>　　　　　　　　　　分其圖為二先天則乾南坤北後天</span>
<span class='tline' id='l175' data-llen='3852:3878'>　　　　　　　　　　則今此之圖也且天之為義大為天</span>
<span class='tline' id='l176' data-llen='3878:3904'>　　　　　　　　　　未有可以並其大者彼以天有先後</span>
<span class='tline' id='l177' data-llen='3904:3931'>　　　　　　　　　　之分則有二天矣孟子曰天无二日民</span>
<span class='tline' id='l178' data-llen='3931:3957'>　　　　　　　　　　无二王二日二王且不可况天而可</span>
<span class='tline' id='l179' data-llen='3957:3983'>　　　　　　　　　　以分為二乎故刪去先天以此為正</span>
<span class='tline' id='l180' data-llen='3983:4010'><a onclick="displayPageImage('KR1a0088', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span>
<span class='tline' id='l181' data-llen='4010:4017'>　八卦圖説</span>
<span class='tline' id='l182' data-llen='4017:4040'>說卦傳天地定位山澤通氣雷風相薄水火不相射八</span>
<span class='tline' id='l183' data-llen='4040:4063'>卦相錯又曰帝出乎震齊乎巽相見乎離致役乎坤説</span>
<span class='tline' id='l184' data-llen='4063:4078'>言乎兊戰乎乾勞乎坎成言乎艮</span>
<span class='tline' id='l185' data-llen='4078:4101'>　此伏羲所定八卦之位文王演易因之為卦辭爻象</span>
<span class='tline' id='l186' data-llen='4101:4124'>　孔子繫易説卦帝出乎震一章八卦之位瞭然明白</span>
<span class='tline' id='l187' data-llen='4124:4147'>　初无先天後天之分漢魏以來諸儒注釋亦未有先</span>
<span class='tline' id='l188' data-llen='4147:4171'>　天後天之説因宋邵康節有𫝊於李挺之穆伯長得</span>
<span class='tline' id='l189' data-llen='4171:4198'><a onclick="displayPageImage('KR1a0088', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span>
<span class='tline' id='l190' data-llen='4198:4221'>　陳希夷學仙之術以漢魏伯陽丹經叅同契借易卦</span>
<span class='tline' id='l191' data-llen='4221:4244'>　直日增減火候之圖遂以乾南坤北離東坎西為先</span>
<span class='tline' id='l192' data-llen='4244:4267'>　天之學自震厯離兊至乾為已生之卦為順數自巽</span>
<span class='tline' id='l193' data-llen='4267:4290'>　厯坎艮至坤為未生之卦為逆數而以帝出乎震一</span>
<span class='tline' id='l194' data-llen='4290:4313'>　章為文王所畫之易為後天之圖簧鼔後世苟伏羲</span>
<span class='tline' id='l195' data-llen='4313:4336'>　所畫之卦乾南坤北而文王易其位於離南坎北則</span>
<span class='tline' id='l196' data-llen='4336:4359'>　是二聖人自相矛盾何以見演易之功朱文公嘗曰</span>
<span class='tline' id='l197' data-llen='4359:4382'>　康節説伏羲八卦乾位在南坤位在北文王重易更</span>
<span class='tline' id='l198' data-llen='4382:4409'><a onclick="displayPageImage('KR1a0088', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span>
<span class='tline' id='l199' data-llen='4409:4432'>　定在此其説甚長大㮣近於附會穿鑿故不深留意</span>
<span class='tline' id='l200' data-llen='4432:4455'>　然説卦有説卦位意不能使人曉然且闕之不必强</span>
<span class='tline' id='l201' data-llen='4455:4478'>　通此時歐陽永叔亦言其不足信惜乎當時諸公不</span>
<span class='tline' id='l202' data-llen='4478:4501'>　以叅同契丹經與之詳辨遂使其惑人之深流弊後</span>
<span class='tline' id='l203' data-llen='4501:4524'>　世且伏羲畫卦之時仰觀俯察先得乾坤之象焉為</span>
<span class='tline' id='l204' data-llen='4524:4547'>　隂陽之父母而生六子彼以坤為未生之卦則是先</span>
<span class='tline' id='l205' data-llen='4547:4570'>　有六子而後生坤母也於理頗礙夫天地之位既定</span>
<span class='tline' id='l206' data-llen='4570:4593'>　艮東北兊正西少男少女之氣感説故曰山澤通氣</span>
<span class='tline' id='l207' data-llen='4593:4620'><a onclick="displayPageImage('KR1a0088', 'WYG', '000-14b' );" name="000-14b" class="pb">[000-14b] <img width="20"  src="/static/img/kanseki-5.png"/></a></span>
<span class='tline' id='l208' data-llen='4620:4643'>　震東方巽東南長男長女體乾用事位相逼近故曰</span>
<span class='tline' id='l209' data-llen='4643:4666'>　雷風相薄至於離南坎北地相遠也故曰水火不相</span>
<span class='tline' id='l210' data-llen='4666:4692'>　射八卦交錯爻象之變<span class='krp-note'>闕/</span>然後逆順之數生非卦象</span>
<span class='tline' id='l211' data-llen='4692:4715'>　之逆順也今依夫子所繫之易止以離南坎北之圖</span>
<span class='tline' id='l212' data-llen='4715:4724'>　為八卦之定位</span>
<span class='tline' id='l213' data-llen='4724:4751'><a onclick="displayPageImage('KR1a0088', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span>
<span class='tline' id='l214' data-llen='4751:4782'>　　　　　　　　　河圖之數自伏羲龍馬負圖而出天一地六合為水</span>
<span class='tline' id='l215' data-llen='4782:4813'>　　　　　　　　　居北方地二天七合為火居南方天三地八合為木</span>
<span class='tline' id='l216' data-llen='4813:4844'>　　　　　　　　　居東方地四天九合為金居西方天五地十合為上</span>
<span class='tline' id='l217' data-llen='4844:4868'>　　　　　　　　　居中央此天地之數五十有五也</span>
<span class='tline' id='l218' data-llen='4868:4899'>　　　　　　　　　大衍之數亦自河圖中出四方水火金木之數合四</span>
<span class='tline' id='l219' data-llen='4899:4930'>　　　　　　　　　十五數而不可易也中既有十數乘五而為土虚五</span>
<span class='tline' id='l220' data-llen='4930:4961'>　　　　　　　　　不用也又虚太極一㸃而不敢用則用四小九數為</span>
<span class='tline' id='l221' data-llen='4961:4976'>　　　　　　　　　揲著法也</span>
<span class='tline' id='l222' data-llen='4976:5003'><a onclick="displayPageImage('KR1a0088', 'WYG', '000-15b' );" name="000-15b" class="pb">[000-15b] <img width="20"  src="/static/img/kanseki-5.png"/></a></span>
<span class='tline' id='l223' data-llen='5003:5034'>　　　　　　　　　洛書之數禹治水洛出神龜戴九履一左三右七二</span>
<span class='tline' id='l224' data-llen='5034:5065'>　　　　　　　　　四為肩六八為足象龜之形天乃錫禹洪範九疇一</span>
<span class='tline' id='l225' data-llen='5065:5096'>　　　　　　　　　五行二五事三八政四五紀五皇極六三徳七稽疑</span>
<span class='tline' id='l226' data-llen='5096:5113'>　　　　　　　　　八庶徵九福極</span>
<span class='tline' id='l227' data-llen='5113:5144'>　　　　　　　　　参伍錯綜自洛書中出戴九履一左三右七中含五</span>
<span class='tline' id='l228' data-llen='5144:5175'>　　　　　　　　　數皆十五數二四速上之九六八速下之一皆十五</span>
<span class='tline' id='l229' data-llen='5175:5206'>　　　　　　　　　數以至左從四三八右從二七六十五數又左肩四</span>
<span class='tline' id='l230' data-llen='5206:5234'>　　　　　　　　　右足六右肩二左足八中含五數皆十五也</span>
<span class='tline' id='l231' data-llen='5234:5261'><a onclick="displayPageImage('KR1a0088', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span>
<span class='tline' id='l232' data-llen='5261:5269'>　大衍之數説</span>
<span class='tline' id='l233' data-llen='5269:5286'>繫辭曰大衍之數五十其用四十有九</span>
<span class='tline' id='l234' data-llen='5286:5309'>　先儒之論大衍之數何其異同之紛紜也京房曰五</span>
<span class='tline' id='l235' data-llen='5309:5332'>　十者謂十日十二辰二十八宿也其一不用者蓋天</span>
<span class='tline' id='l236' data-llen='5332:5355'>　之生氣故以虛求實也馬季良曰易有太極謂北辰</span>
<span class='tline' id='l237' data-llen='5355:5378'>　也太極生兩儀兩儀生日月以至四時五行十二月</span>
<span class='tline' id='l238' data-llen='5378:5401'>　二十四氣北辰居中不動故止用四十九也鄭康成</span>
<span class='tline' id='l239' data-llen='5401:5424'>　曰天地之數五十有五以五行氣通而起數五行減</span>
<span class='tline' id='l240' data-llen='5424:5451'><a onclick="displayPageImage('KR1a0088', 'WYG', '000-16b' );" name="000-16b" class="pb">[000-16b] <img width="20"  src="/static/img/kanseki-5.png"/></a></span>
<span class='tline' id='l241' data-llen='5451:5474'>　五大衍又減一故止用四十九也王弼曰衍天地之</span>
<span class='tline' id='l242' data-llen='5474:5497'>　數所頼者五十也其一不用者蓋不用則用以之道</span>
<span class='tline' id='l243' data-llen='5497:5520'>　非數則數以之成斯易之太極也四十九數之極也</span>
<span class='tline' id='l244' data-llen='5520:5543'>　唐一行謂易之六十四卦皆以六為爻之位太極函</span>
<span class='tline' id='l245' data-llen='5543:5566'>　三為一上下二卦各三爻皆本於一一即六也當為</span>
<span class='tline' id='l246' data-llen='5566:5589'>　天地之數則一六混夫五十有五之中及其為大衍</span>
<span class='tline' id='l247' data-llen='5589:5612'>　之數則歛六以為一故虛其一止用四十有九也朱</span>
<span class='tline' id='l248' data-llen='5612:5635'>　子啟蒙曰河圖洛書之數中皆五衍而各極其數以</span>
<span class='tline' id='l249' data-llen='5635:5662'><a onclick="displayPageImage('KR1a0088', 'WYG', '000-17a' );" name="000-17a" class="pb">[000-17a] <img width="20"  src="/static/img/kanseki-5.png"/></a></span>
<span class='tline' id='l250' data-llen='5662:5685'>　至於十則合為五十矣蓋伏羲畫易之時未有洛書</span>
<span class='tline' id='l251' data-llen='5685:5708'>　也邵康節云圓者河圖之象方者洛書之數圓者星</span>
<span class='tline' id='l252' data-llen='5708:5731'>　也厯紀之數其肇於此乎方者土也畫州井地之法</span>
<span class='tline' id='l253' data-llen='5731:5754'>　其肇於此乎且三皇開天立極畫州井地何待洛書</span>
<span class='tline' id='l254' data-llen='5754:5777'>　之出而為之是皆不本大傳之旨而為之臆説也且</span>
<span class='tline' id='l255' data-llen='5777:5800'>　大傳天數五地數五之章明繫乎大衍之數之首愚</span>
<span class='tline' id='l256' data-llen='5800:5823'>　謂大衍之數即河圖之數也河圖以天數五地數五</span>
<span class='tline' id='l257' data-llen='5823:5846'>　合而為五十有五然四方一六之水三八之木二七</span>
<span class='tline' id='l258' data-llen='5846:5873'><a onclick="displayPageImage('KR1a0088', 'WYG', '000-17b' );" name="000-17b" class="pb">[000-17b] <img width="20"  src="/static/img/kanseki-5.png"/></a></span>
<span class='tline' id='l259' data-llen='5873:5896'>　之火四九之金合四數不可易也至於中間既有十</span>
<span class='tline' id='l260' data-llen='5896:5919'>　數乘之為土則五為虚位矣止用五十數又以始初</span>
<span class='tline' id='l261' data-llen='5919:5942'>　一㸃之太極虚而不敢用則用四十九數為揲蓍之</span>
<span class='tline' id='l262' data-llen='5942:5948'>　法明矣</span>
<span class='tline' id='l263' data-llen='5948:5975'><a onclick="displayPageImage('KR1a0088', 'WYG', '000-18a' );" name="000-18a" class="pb">[000-18a] <img width="20"  src="/static/img/kanseki-5.png"/></a></span>
<span class='tline' id='l264' data-llen='5975:5981'>　爻法圖</span>
<span class='tline' id='l265' data-llen='5981:6004'>　爻法之變一卦六爻可變為六十四卦三百八十四</span>
<span class='tline' id='l266' data-llen='6004:6027'>　爻六十四卦每卦可變為六十四卦計三千八百四</span>
<span class='tline' id='l267' data-llen='6027:6048'>　十卦通二萬三千四十爻焦贛易林蓋本於此</span>
<span class='tline' id='l268' data-llen='6048:6071'>　　　乾之成象自坤一變為復六變為乾七變而為</span>
<span class='tline' id='l269' data-llen='6071:6078'>　　　姤矣</span>
<span class='tline' id='l270' data-llen='6078:6100'>　　　　六變乾　五變夬　四變大壯　三變泰</span>
<span class='tline' id='l271' data-llen='6100:6113'>　　　　二變臨　一變復</span>
<span class='tline' id='l272' data-llen='6113:6140'><a onclick="displayPageImage('KR1a0088', 'WYG', '000-18b' );" name="000-18b" class="pb">[000-18b] <img width="20"  src="/static/img/kanseki-5.png"/></a></span>
<span class='tline' id='l273' data-llen='6140:6157'>　成象之謂乾䷀　䷪　䷡　䷊　䷒</span>
<span class='tline' id='l274' data-llen='6157:6172'>　䷗<span class='krp-note'>自坤而變/用六法也</span></span>
<span class='tline' id='l275' data-llen='6172:6193'>　　　　六變坤　五變剥　四變觀　三變否</span>
<span class='tline' id='l276' data-llen='6193:6206'>　　　　二變遯　一變姤</span>
<span class='tline' id='l277' data-llen='6206:6223'>　效法之謂坤䷁　䷖　䷓　䷋　䷠</span>
<span class='tline' id='l278' data-llen='6223:6238'>　䷫<span class='krp-note'>自乾而變/用九法也</span></span>
<span class='tline' id='l279' data-llen='6238:6261'>　　　坤之效法自乾一變為姤六變為坤七變為復</span>
<span class='tline' id='l280' data-llen='6261:6272'>　　　故曰七日來復</span>
<span class='tline' id='l281' data-llen='6272:6299'><a onclick="displayPageImage('KR1a0088', 'WYG', '000-19a' );" name="000-19a" class="pb">[000-19a] <img width="20"  src="/static/img/kanseki-5.png"/></a></span>
<span class='tline' id='l282' data-llen='6299:6305'>　卦變圖</span>
<span class='tline' id='l283' data-llen='6305:6328'>　卦法之變一卦可變為六十四卦六十四卦每卦變</span>
<span class='tline' id='l284' data-llen='6328:6350'>　為六十四卦計三千八百四十卦皆從效法中變</span>
<span class='tline' id='l285' data-llen='6350:6369'>　䷪夬䷙大畜䷍大有䷄需䷈小畜䷡大壯</span>
<span class='tline' id='l286' data-llen='6369:6384'>　䷊泰䷀乾䷬萃䷖剥䷢晋䷇比</span>
<span class='tline' id='l287' data-llen='6384:6399'>　䷓觀䷏豫䷋否䷁坤䷐隨䷚頤</span>
<span class='tline' id='l288' data-llen='6399:6416'>　䷔噬嗑䷂屯䷩益䷗復䷘无妄䷲震</span>
<span class='tline' id='l289' data-llen='6416:6432'>　䷛大過䷑蠱䷱鼎䷯井䷟恒䷭升</span>
<span class='tline' id='l290' data-llen='6432:6459'><a onclick="displayPageImage('KR1a0088', 'WYG', '000-19b' );" name="000-19b" class="pb">[000-19b] <img width="20"  src="/static/img/kanseki-5.png"/></a></span>
<span class='tline' id='l291' data-llen='6459:6475'>　䷫姤䷸巽䷮困䷃蒙䷿未濟䷺渙</span>
<span class='tline' id='l292' data-llen='6475:6490'>　䷧解䷆師䷅訟䷜坎䷰革䷕賁</span>
<span class='tline' id='l293' data-llen='6490:6509'>　䷾既濟䷤家人䷶豐䷣明夷䷌同人䷝離</span>
<span class='tline' id='l294' data-llen='6509:6525'>　䷞咸䷷旅䷦蹇䷴漸䷽小過䷎謙</span>
<span class='tline' id='l295' data-llen='6525:6541'>　䷠遯䷳艮䷨損䷥暌䷼中孚䷻節</span>
<span class='tline' id='l296' data-llen='6541:6553'>　䷵歸妹䷒臨䷉履䷹澤</span>
<span class='tline' id='l297' data-llen='6553:6580'><a onclick="displayPageImage('KR1a0088', 'WYG', '000-20a' );" name="000-20a" class="pb">[000-20a] <img width="20"  src="/static/img/kanseki-5.png"/></a></span>
<span class='tline' id='l298' data-llen='6580:6589'>　爻法卦變圖説</span>
<span class='tline' id='l299' data-llen='6589:6604'>繫辭曰成象之謂乾效法之謂坤</span>
<span class='tline' id='l300' data-llen='6604:6627'>　此夫子繫易示人爻變之法深切著明因先儒改爻</span>
<span class='tline' id='l301' data-llen='6627:6650'>　字為效字遂使爻變之法不明且伏羲畫卦之時仰</span>
<span class='tline' id='l302' data-llen='6650:6673'>　觀俯察得乾坤之象為隂陽之父母而生震坎艮三</span>
<span class='tline' id='l303' data-llen='6673:6696'>　男巽離兊之三女隂陽相摩八卦相盪變為六十四</span>
<span class='tline' id='l304' data-llen='6696:6719'>　皆自乾坤用九用六變化中來且乾卦一變為姤六</span>
<span class='tline' id='l305' data-llen='6719:6742'>　變為坤此坤之爻法也坤卦一變為復六變為乾此</span>
<span class='tline' id='l306' data-llen='6742:6769'><a onclick="displayPageImage('KR1a0088', 'WYG', '000-20b' );" name="000-20b" class="pb">[000-20b] <img width="20"  src="/static/img/kanseki-5.png"/></a></span>
<span class='tline' id='l307' data-llen='6769:6792'>　乾之成象也聖人豈不識一效字錯書為爻以訛傳</span>
<span class='tline' id='l308' data-llen='6792:6816'>　訛失易本旨又因宋邵康節𫝊丹經之學以乾一兑</span>
<span class='tline' id='l309' data-llen='6816:6839'>　二離三震四巽五坎六艮七坤八為隂陽老少之説</span>
<span class='tline' id='l310' data-llen='6839:6862'>　遂使爻變之法不明卦變之義不通且諸卦自乾坤</span>
<span class='tline' id='l311' data-llen='6862:6885'>　而生彼以坤綴於八卦之末則是先有六子而後生</span>
<span class='tline' id='l312' data-llen='6885:6907'>　坤母也於理頗碍今畫此二圖使易之本旨復明</span>
<span class='tline' id='l313' data-llen='6907:6934'><a onclick="displayPageImage('KR1a0088', 'WYG', '000-21a' );" name="000-21a" class="pb">[000-21a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6934:6940'>　逆順圖</span>
<span class='tline' id='l315' data-llen='6940:6960'>易説卦曰數往者順知來者逆又曰易逆數也</span>
<span class='tline' id='l316' data-llen='6960:6983'>　　乾自坤變下自復而至於夬未至於乾巳知姤來</span>
<span class='tline' id='l317' data-llen='6983:6997'>　　其下矣故夬順而姤逆也</span>
<span class='tline' id='l318' data-llen='6997:7019'>　　　　六變乾　五變夬　四變大壯　三變泰</span>
<span class='tline' id='l319' data-llen='7019:7032'>　　　　二變臨　一變復</span>
<span class='tline' id='l320' data-llen='7032:7046'>　䷀　䷪　䷡　䷊　䷒　䷗</span>
<span class='tline' id='l321' data-llen='7046:7067'>　　　　六變坤　五變剥　四變觀　三變否</span>
<span class='tline' id='l322' data-llen='7067:7094'><a onclick="displayPageImage('KR1a0088', 'WYG', '000-21b' );" name="000-21b" class="pb">[000-21b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7094:7107'>　　　　二變遯　一變姤</span>
<span class='tline' id='l324' data-llen='7107:7121'>　䷁　䷖　䷓　䷋　䷠　䷫</span>
<span class='tline' id='l325' data-llen='7121:7144'>　　坤自乾變下自姤而至於剥未至於坤已知復來</span>
<span class='tline' id='l326' data-llen='7144:7159'>　　其下矣故剥自順而復逆也</span>
<span class='tline' id='l327' data-llen='7159:7180'>　坎䷜離䷝二卦反對既濟未濟之逆順乃其變</span>
<span class='tline' id='l328' data-llen='7180:7190'>　　　　　　　也</span>
<span class='tline' id='l329' data-llen='7190:7212'>　頤䷚大過䷛二卦反對頤陽下而隂上為順大過</span>
<span class='tline' id='l330' data-llen='7212:7228'>　　　　　　　上下皆隂為逆也</span>
<span class='tline' id='l331' data-llen='7228:7255'><a onclick="displayPageImage('KR1a0088', 'WYG', '000-22a' );" name="000-22a" class="pb">[000-22a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7255:7278'>　中孚䷼小過䷽二卦反對中孚上下皆陽為順小過</span>
<span class='tline' id='l333' data-llen='7278:7294'>　　　　　　　上下皆隂為逆也</span>
<span class='tline' id='l334' data-llen='7294:7317'>　蒙䷂屯　　訟䷄需　　　比䷆師　　履䷠小畜</span>
<span class='tline' id='l335' data-llen='7317:7339'>　否䷊泰　有大䷌同人　　豫䷎謙　　蠱䷐隨</span>
<span class='tline' id='l336' data-llen='7339:7362'>　觀䷒臨　　賁䷔噬嗑　　復䷖剥　　奮䷘无妄</span>
<span class='tline' id='l337' data-llen='7362:7385'>　恒䷞咸　壯大䷠遯　　夷明䷢晋　　暌䷤家人</span>
<span class='tline' id='l338' data-llen='7385:7407'>　解䷦蹇　　益䷨損　　　姤䷪夬　　升䷬萃</span>
<span class='tline' id='l339' data-llen='7407:7429'>　井䷮困　　鼎䷰革　　　艮䷲震　妹歸䷴漸</span>
<span class='tline' id='l340' data-llen='7429:7456'><a onclick="displayPageImage('KR1a0088', 'WYG', '000-22b' );" name="000-22b" class="pb">[000-22b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7456:7479'>　旅䷶豐　　兌䷸巽　　　節䷺渙　　□䷾既濟</span>
<span class='tline' id='l342' data-llen='7479:7502'>　右屯蒙等五十六卦屯自下數上為順蒙自上數下</span>
<span class='tline' id='l343' data-llen='7502:7511'>　為逆餘卦放此</span>
<span class='tline' id='l344' data-llen='7511:7518'>　逆順圖説</span>
<span class='tline' id='l345' data-llen='7518:7541'>説卦曰天地定位山澤通氣風雷相薄水火不相射八</span>
<span class='tline' id='l346' data-llen='7541:7560'>卦相錯數往者順知來者逆是故易逆數也</span>
<span class='tline' id='l347' data-llen='7560:7583'>　學易者不獨明夫逆順之數又當明夫逆順之理且</span>
<span class='tline' id='l348' data-llen='7583:7606'>　天地定位是乾西北坤西南之定位也其詳巳見八</span>
<span class='tline' id='l349' data-llen='7606:7633'><a onclick="displayPageImage('KR1a0088', 'WYG', '000-23a' );" name="000-23a" class="pb">[000-23a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7633:7656'>　卦圖説因邵康節以丹經之學撰為先天之圖遂以</span>
<span class='tline' id='l351' data-llen='7656:7679'>　乾一兊二離三震四為巳生之卦逆數而為順數又</span>
<span class='tline' id='l352' data-llen='7679:7702'>　以巽五坎六艮七坤八為未生之卦順數而為逆數</span>
<span class='tline' id='l353' data-llen='7702:7725'>　顚倒錯亂眩惑後人且伏羲畫卦之時仰觀俯察先</span>
<span class='tline' id='l354' data-llen='7725:7748'>　得乾坤之象為隂陽之父母而後生六子彼以坤卦</span>
<span class='tline' id='l355' data-llen='7748:7771'>　為未生之卦則是先有六子而後生坤母也其説於</span>
<span class='tline' id='l356' data-llen='7771:7794'>　理極是不通然則逆順之數何從而攷其的耶繫辭</span>
<span class='tline' id='l357' data-llen='7794:7817'>　曰成象之謂乾效法之謂坤乾之初爻變姤次遯次</span>
<span class='tline' id='l358' data-llen='7817:7844'><a onclick="displayPageImage('KR1a0088', 'WYG', '000-23b' );" name="000-23b" class="pb">[000-23b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7844:7867'>　否次觀以至於剥未至於坤已知復之來於下矣故</span>
<span class='tline' id='l360' data-llen='7867:7890'>　剥往而復來剥順而復逆此乾卦用九爻法也坤之</span>
<span class='tline' id='l361' data-llen='7890:7913'>　初爻變復次臨次泰次大壯以至於夬未至於乾巳</span>
<span class='tline' id='l362' data-llen='7913:7936'>　知姤來於下矣故夬往而姤來夬順而姤逆此坤卦</span>
<span class='tline' id='l363' data-llen='7936:7959'>　用六爻法也他如屯順而蒙逆泰順而否逆展卷觀</span>
<span class='tline' id='l364' data-llen='7959:7982'>　卦已知其為逆順矣何必設為怪僻之論艱深之辭</span>
<span class='tline' id='l365' data-llen='7982:8003'>　以惑學者今畫此圖庶使逆順之數如指諸掌</span>
</p>
<p>
</p>
  </div>
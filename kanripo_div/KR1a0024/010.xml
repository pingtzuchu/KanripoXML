<div id="txtcont" class="span9" style="position: relative;">
    <p><br/>
<span class='tline' id='l7' data-llen='152:178'><a onclick="displayPageImage('KR1a0024', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='178:186'>欽定四庫全書</span><br/>
<span class='tline' id='l9' data-llen='186:207'>　漢上易傳卷十　　　　　　宋　朱震　撰</span><br/>
<span class='tline' id='l10' data-llen='207:215'>　　序卦𫝊</span><br/>
<span class='tline' id='l11' data-llen='215:237'>　文王作易以乾坤坎離為上篇之用以艮兊震巽</span><br/>
<span class='tline' id='l12' data-llen='237:259'>　為下篇之用上篇終於坎離下篇終於既濟未濟</span><br/>
<span class='tline' id='l13' data-llen='259:281'>　頤大過小過中孚為二篇之正乾坤者易之本坎</span><br/>
<span class='tline' id='l14' data-llen='281:303'>　離者乾坤之用離肖乾坎肖坤中孚肖乾小過肖</span><br/>
<span class='tline' id='l15' data-llen='303:325'>　坤頤肖離大過肖坎既濟坎離之交未濟坎離之</span><br/>
<span class='tline' id='l16' data-llen='325:351'><a onclick="displayPageImage('KR1a0024', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:373'>　合坎離所以為乾坤用者得天地之中也斯聖人</span><br/>
<span class='tline' id='l18' data-llen='373:395'>　酬酢不倚千變萬化不離乎其中歟康節曰至哉</span><br/>
<span class='tline' id='l19' data-llen='395:417'>　文王之作易也其得天地之用乎至夫子序卦然</span><br/>
<span class='tline' id='l20' data-llen='417:440'>　後明生生不窮而天地之藴盡矣故太𤣥準之以</span><br/>
<span class='tline' id='l21' data-llen='440:446'>　𤣥圖</span><br/>
<span class='tline' id='l22' data-llen='446:468'>有天地然後萬物生焉盈天地之間者唯萬物故受</span><br/>
<span class='tline' id='l23' data-llen='468:490'>之以屯屯者盈也屯者物之始生也物生必蒙故受</span><br/>
<span class='tline' id='l24' data-llen='490:512'>之以蒙蒙者蒙也物之穉也物穉不可不養也故受</span><br/>
<span class='tline' id='l25' data-llen='512:538'><a onclick="displayPageImage('KR1a0024', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='538:560'>之以需需者飲食之道也飲食必有訟故受之以訟</span><br/>
<span class='tline' id='l27' data-llen='560:582'>訟必有衆起故受之以師師者衆也衆必有所比故</span><br/>
<span class='tline' id='l28' data-llen='582:604'>受之以比比者比也比必有所畜故受之以小畜物</span><br/>
<span class='tline' id='l29' data-llen='604:626'>畜然後有禮故受之以履履而泰然後安故受之以</span><br/>
<span class='tline' id='l30' data-llen='626:648'>泰泰者通也物不可以終通故受之以否物不可以</span><br/>
<span class='tline' id='l31' data-llen='648:670'>終否故受之以同人與人同者物必歸焉故受之以</span><br/>
<span class='tline' id='l32' data-llen='670:692'>大有有大者不可以盈故受之以謙有大而能謙必</span><br/>
<span class='tline' id='l33' data-llen='692:714'>豫故受之以豫豫必有隨故受之以隨以喜隨人者</span><br/>
<span class='tline' id='l34' data-llen='714:740'><a onclick="displayPageImage('KR1a0024', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='740:762'>必有事故受之以蠱蠱者事也有事而後可大故受</span><br/>
<span class='tline' id='l36' data-llen='762:784'>之以臨臨者大也物大然後可觀故受之以觀可觀</span><br/>
<span class='tline' id='l37' data-llen='784:806'>而後有所合故受之以噬嗑嗑者合也物不可以苟</span><br/>
<span class='tline' id='l38' data-llen='806:828'>合而已故受之以賁賁者飾也致飾然後亨則盡矣</span><br/>
<span class='tline' id='l39' data-llen='828:850'>故受之以剝剝者剝也物不可以終盡剝窮上反下</span><br/>
<span class='tline' id='l40' data-llen='850:872'>故受之以復復則不妄矣故受之以无妄有无妄然</span><br/>
<span class='tline' id='l41' data-llen='872:894'>後可畜故受之以大畜物畜然後可養故受之以頤</span><br/>
<span class='tline' id='l42' data-llen='894:916'>頤者養也不養則不可動故受之以大過物不可以</span><br/>
<span class='tline' id='l43' data-llen='916:942'><a onclick="displayPageImage('KR1a0024', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='942:965'>終過故受之以坎坎者陷也陷必有所麗故受之以離</span><br/>
<span class='tline' id='l45' data-llen='965:971'>離者麗也</span><br/>
<span class='tline' id='l46' data-llen='971:994'>　上篇以乾坤坎離為用天地之生萬物也而有艮兊</span><br/>
<span class='tline' id='l47' data-llen='994:1017'>　震巽焉天地萬物具而人道備矣下篇以艮兊震巽</span><br/>
<span class='tline' id='l48' data-llen='1017:1040'>　為用有萬物而後男女夫婦也而有乾坤坎離焉人</span><br/>
<span class='tline' id='l49' data-llen='1040:1063'>　道備而天地萬物備矣故曰三才同科厚薄相劘韓</span><br/>
<span class='tline' id='l50' data-llen='1063:1086'>　康伯不領此旨謂豈有天道人事偏於上下哉讀序</span><br/>
<span class='tline' id='l51' data-llen='1086:1109'>　卦而不察者也雲行雷動動必滿盈故曰屯者盈也</span><br/>
<span class='tline' id='l52' data-llen='1109:1135'><a onclick="displayPageImage('KR1a0024', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1135:1158'>　震者物之始生坎者難也故曰屯者物之始生也蒙</span><br/>
<span class='tline' id='l54' data-llen='1158:1182'>　冥昧也物生者必始於𠖇昧勾萌胎卵是也故次之</span><br/>
<span class='tline' id='l55' data-llen='1182:1205'>　以蒙蒙童蒙也物如此穉也物穉而无以養之則夭</span><br/>
<span class='tline' id='l56' data-llen='1205:1228'>　閼不遂蓄徳養才者亦然故次之以需震坎為酒兊</span><br/>
<span class='tline' id='l57' data-llen='1228:1251'>　為口有飲食之道飲食所以養也飲食必有訟乾餱</span><br/>
<span class='tline' id='l58' data-llen='1251:1274'>　以愆豕酒生禍有血氣者必有爭心故次之以訟訟</span><br/>
<span class='tline' id='l59' data-llen='1274:1297'>　者兩辭必以衆起故次之以師師衆也衆不能以治</span><br/>
<span class='tline' id='l60' data-llen='1297:1320'>　衆治衆者至寡也衆之所以比執一以御之則衆治</span><br/>
<span class='tline' id='l61' data-llen='1320:1346'><a onclick="displayPageImage('KR1a0024', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1346:1369'>　矣故次之以比比相親比也彼來比我我必畜之故</span><br/>
<span class='tline' id='l63' data-llen='1369:1392'>　次之以小畜物畜聚然後有上下尊卑之等上下尊</span><br/>
<span class='tline' id='l64' data-llen='1392:1415'>　卑所謂禮也故次之以履禮者履而行之者也所履</span><br/>
<span class='tline' id='l65' data-llen='1415:1438'>　者君子大道則其心泰然而安故次之以泰泰者萬</span><br/>
<span class='tline' id='l66' data-llen='1438:1461'>　物通也物終通則无節故次之以否否塞也物終否</span><br/>
<span class='tline' id='l67' data-llen='1461:1484'>　則乖異不相為用故次之以同人同人者與人同也</span><br/>
<span class='tline' id='l68' data-llen='1484:1507'>　與人同者物必歸焉舜太王是已故次之以大有認</span><br/>
<span class='tline' id='l69' data-llen='1507:1530'>　物之歸為已有者必驕驕則亢滿大復為累矣有大</span><br/>
<span class='tline' id='l70' data-llen='1530:1556'><a onclick="displayPageImage('KR1a0024', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1556:1579'>　者不可盈也故次之以謙物歸之矣又持之以謙猶</span><br/>
<span class='tline' id='l72' data-llen='1579:1602'>　富而守之以儉豈不有餘裕哉有大而能謙者必暇</span><br/>
<span class='tline' id='l73' data-llen='1602:1625'>　豫也故次之以豫事豫立則動而不跲衆必隨之故</span><br/>
<span class='tline' id='l74' data-llen='1625:1648'>　次之以隨好上人者人之情也以喜隨人必有所事</span><br/>
<span class='tline' id='l75' data-llen='1648:1672'>　臣事君子事父婦事夫弟子事師非樂於所事者其肯</span><br/>
<span class='tline' id='l76' data-llen='1672:1695'>　隨乎故次之以蠱蠱者事壞而後有事者也韓康伯</span><br/>
<span class='tline' id='l77' data-llen='1695:1718'>　曰可大之業由事以生臨者以大臨小也故次之以</span><br/>
<span class='tline' id='l78' data-llen='1718:1741'>　臨觀者自下觀上物大然後可觀是以王尚大故次</span><br/>
<span class='tline' id='l79' data-llen='1741:1767'><a onclick="displayPageImage('KR1a0024', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1767:1790'>　之以觀在上而无可觀則在下引而去矣非可觀其</span><br/>
<span class='tline' id='l81' data-llen='1790:1813'>　能有合乎故次之以噬嗑噬嗑者噬而合者也物不</span><br/>
<span class='tline' id='l82' data-llen='1813:1836'>　可以苟合苟合者其終則離必致飾焉故次之以賁</span><br/>
<span class='tline' id='l83' data-llen='1836:1859'>　賁陰陽相飾也致飾然後物亨亨則盡矣无以復加</span><br/>
<span class='tline' id='l84' data-llen='1859:1882'>　故次之以剝剝者剝也此商周之末所以不勝其弊</span><br/>
<span class='tline' id='l85' data-llen='1882:1905'>　文之末流也物窮則反不可終盡剝陽窮於上而終</span><br/>
<span class='tline' id='l86' data-llen='1905:1928'>　反於下故次之以復復天理則无妄无妄則其動也</span><br/>
<span class='tline' id='l87' data-llen='1928:1951'>　天故次之以无妄然後物物循理乃可大畜故次之</span><br/>
<span class='tline' id='l88' data-llen='1951:1977'><a onclick="displayPageImage('KR1a0024', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1977:1999'>　以大畜前曰比必有所畜者比而後畜其畜也小</span><br/>
<span class='tline' id='l90' data-llen='1999:2022'>　故次之以小畜物能畜止然後可養雖養虎不外是</span><br/>
<span class='tline' id='l91' data-llen='2022:2045'>　也故次之以頤頤者觀人之養也求口實以自養也</span><br/>
<span class='tline' id='l92' data-llen='2045:2068'>　聖人養賢賢人養徳不養之則不能動大過者動而</span><br/>
<span class='tline' id='l93' data-llen='2068:2091'>　大過乎物也故次之以大過而大過六爻皆以居安</span><br/>
<span class='tline' id='l94' data-llen='2091:2114'>　不動為忌君子之所以過者時也過而不已則失中</span><br/>
<span class='tline' id='l95' data-llen='2114:2137'>　失中則陷沒坎陷也陷必有所附麗乃能出險故次</span><br/>
<span class='tline' id='l96' data-llen='2137:2160'>　之以離離麗也一本云麗必有所感故次之以咸咸</span><br/>
<span class='tline' id='l97' data-llen='2160:2186'><a onclick="displayPageImage('KR1a0024', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2186:2191'>　感也</span><br/>
<span class='tline' id='l99' data-llen='2191:2214'>有天地然後有萬物有萬物然後有男女有男女然後</span><br/>
<span class='tline' id='l100' data-llen='2214:2237'>有夫婦有夫婦然後有父子有父子然後有君臣有君</span><br/>
<span class='tline' id='l101' data-llen='2237:2260'>臣然後有上下有上下然後禮義有所錯夫婦之道不</span><br/>
<span class='tline' id='l102' data-llen='2260:2283'>可以不乆也故受之以恒恒者乆也物不可以乆居其</span><br/>
<span class='tline' id='l103' data-llen='2283:2306'>所故受之以遯遯者退也物不可以終遯故受之以大</span><br/>
<span class='tline' id='l104' data-llen='2306:2329'>壯物不可以終壯故受之以晉晉者進也進必有所傷</span><br/>
<span class='tline' id='l105' data-llen='2329:2352'>故受之以明夷夷者傷也傷於外者必反其家故受之</span><br/>
<span class='tline' id='l106' data-llen='2352:2378'><a onclick="displayPageImage('KR1a0024', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2378:2401'>以家人家道窮必乖故受之以睽睽者乖也乖必有難</span><br/>
<span class='tline' id='l108' data-llen='2401:2424'>故受之以蹇蹇者難也物不可以終難故受之以解解</span><br/>
<span class='tline' id='l109' data-llen='2424:2447'>者緩也緩必有所失故受之以損損而不已必益故受</span><br/>
<span class='tline' id='l110' data-llen='2447:2470'>之以益益而不已必決故受之以夬夬者決也決必有</span><br/>
<span class='tline' id='l111' data-llen='2470:2493'>所遇故受之以姤姤者遇也物相遇而後聚故受之以</span><br/>
<span class='tline' id='l112' data-llen='2493:2516'>萃萃者聚也聚而上者謂之升故受之以升升而不已</span><br/>
<span class='tline' id='l113' data-llen='2516:2539'>必困故受之以困困乎上者必反下故受之以井井道</span><br/>
<span class='tline' id='l114' data-llen='2539:2562'>不可不革故受之以革革物者莫若鼎故受之以鼎主</span><br/>
<span class='tline' id='l115' data-llen='2562:2588'><a onclick="displayPageImage('KR1a0024', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2588:2611'>器者莫若長子故受之以震震者動也物不可以終動</span><br/>
<span class='tline' id='l117' data-llen='2611:2634'>止之故受之以艮艮者止也物不可以終止故受之以</span><br/>
<span class='tline' id='l118' data-llen='2634:2657'>漸漸者進也進必有所歸故受之以歸妹得其所歸者</span><br/>
<span class='tline' id='l119' data-llen='2657:2680'>必大故受之以豐豐者大也窮大者必失其居故受之</span><br/>
<span class='tline' id='l120' data-llen='2680:2703'>以旅旅而无所容故受之以巽巽者入也入而後說之</span><br/>
<span class='tline' id='l121' data-llen='2703:2726'>故受之以兊兊者說也說而後散之故受之以渙渙者</span><br/>
<span class='tline' id='l122' data-llen='2726:2749'>離也物不可以終離故受之以節節而信之故受之以</span><br/>
<span class='tline' id='l123' data-llen='2749:2772'>中孚有其信者必行之故受之以小過有過物者必濟</span><br/>
<span class='tline' id='l124' data-llen='2772:2798'><a onclick="displayPageImage('KR1a0024', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2798:2819'>故受之以既濟物不可窮也故受之以未濟終焉</span><br/>
<span class='tline' id='l126' data-llen='2819:2842'>　君子之道造端乎夫婦乆於其道而後化故次之以</span><br/>
<span class='tline' id='l127' data-llen='2842:2865'>　恒恒乆也進退升降與時消息不可乆居其所而不</span><br/>
<span class='tline' id='l128' data-llen='2865:2888'>　去故次之以遯君子萬物之主終遯而不反天地閉</span><br/>
<span class='tline' id='l129' data-llen='2888:2911'>　塞故次之以大壯大者壯則小者羸可進之時也故</span><br/>
<span class='tline' id='l130' data-llen='2911:2934'>　次之以晉晉日出地而進於晝也進而不已傷之者</span><br/>
<span class='tline' id='l131' data-llen='2934:2957'>　至故次之以明夷明夷日在地中明有所傷也物无</span><br/>
<span class='tline' id='l132' data-llen='2957:2980'>　不反其本者疾痛則呼其父母傷於外者未有不反</span><br/>
<span class='tline' id='l133' data-llen='2980:3006'><a onclick="displayPageImage('KR1a0024', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3006:3029'>　於内故次之以家人家人内也治家者剛柔有節過</span><br/>
<span class='tline' id='l135' data-llen='3029:3052'>　剛則厲過柔則瀆无節則道窮而親族乖離故次之</span><br/>
<span class='tline' id='l136' data-llen='3052:3075'>　以睽睽者水火乖也乖離則情不通而難生故次之</span><br/>
<span class='tline' id='l137' data-llen='3075:3098'>　以蹇蹇者行有難也難極必解无終難之理故次之</span><br/>
<span class='tline' id='l138' data-llen='3098:3121'>　以解解蹇難解也難解則舒緩解者蹇之反五退而</span><br/>
<span class='tline' id='l139' data-llen='3121:3144'>　居二緩也緩則寛弛必有所失故次之以損損減也</span><br/>
<span class='tline' id='l140' data-llen='3144:3167'>　減下而益上有失之象消乆則息損而不已者必益</span><br/>
<span class='tline' id='l141' data-llen='3167:3190'>　損益相反也故次之以益益乆則盈盈則必決隄防</span><br/>
<span class='tline' id='l142' data-llen='3190:3216'><a onclick="displayPageImage('KR1a0024', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3216:3239'>　是已故次之以夬夬者陽決陰也決則分分則相遇</span><br/>
<span class='tline' id='l144' data-llen='3239:3262'>　故次之以姤姤者陰出而與陽相遇也物以類相從</span><br/>
<span class='tline' id='l145' data-llen='3262:3285'>　遇而後聚非其類雖同居不相遇故次之以萃萃二</span><br/>
<span class='tline' id='l146' data-llen='3285:3308'>　陽聚也物相崇聚其勢必升積土是已故次之以升</span><br/>
<span class='tline' id='l147' data-llen='3308:3331'>　升者聚而上之謂也升而不知反則力窮而困故次</span><br/>
<span class='tline' id='l148' data-llen='3331:3354'>　之以困困乎上者必反乎下山剥是已故次之以井</span><br/>
<span class='tline' id='l149' data-llen='3354:3377'>　井在下者也井乆則穢濁不食治井之道革去其害</span><br/>
<span class='tline' id='l150' data-llen='3377:3400'>　井者而已三代之革其禮相因損益可知也故次之</span><br/>
<span class='tline' id='l151' data-llen='3400:3426'><a onclick="displayPageImage('KR1a0024', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3426:3449'>　以革鼎之革物以水濟火而熟之革物者莫如鼎故</span><br/>
<span class='tline' id='l153' data-llen='3449:3472'>　次之以鼎鼎器也主宗廟之器者莫如長子震長子</span><br/>
<span class='tline' id='l154' data-llen='3472:3495'>　也故次之以震震者陽動於下也物不可以終動動</span><br/>
<span class='tline' id='l155' data-llen='3495:3518'>　極則止故止之艮者一陽止於上也故次之以艮物</span><br/>
<span class='tline' id='l156' data-llen='3518:3541'>　不可以終止止極則動故次之以漸漸者進有序也</span><br/>
<span class='tline' id='l157' data-llen='3541:3564'>　進必有所歸盈科之水是也故次之以歸妹歸妹者</span><br/>
<span class='tline' id='l158' data-llen='3564:3587'>　女之歸也得其所歸者必大海善下是也故次之以</span><br/>
<span class='tline' id='l159' data-llen='3587:3610'>　豐豐大也前曰與人同者物必歸焉故受之以大有</span><br/>
<span class='tline' id='l160' data-llen='3610:3636'><a onclick="displayPageImage('KR1a0024', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3636:3659'>　此曰得其歸者必大大有次同人者處大之道也豐</span><br/>
<span class='tline' id='l162' data-llen='3659:3682'>　次歸妹者致大之道也已大矣而又窮之必至於无</span><br/>
<span class='tline' id='l163' data-llen='3682:3705'>　所寄託而失其所居之常非特大名大位然也學亦</span><br/>
<span class='tline' id='l164' data-llen='3705:3728'>　如是故次之以旅旅者君子之窮也旅卦以柔順謙</span><br/>
<span class='tline' id='l165' data-llen='3728:3751'>　下為吉否則无所容矣故次之以巽巽者陰入於陽</span><br/>
<span class='tline' id='l166' data-llen='3751:3774'>　之下也天地之澤萬物禮義之說人心不入則不說</span><br/>
<span class='tline' id='l167' data-llen='3774:3797'>　故次之以兊兊者說見於外也說之而後散之則說</span><br/>
<span class='tline' id='l168' data-llen='3797:3820'>　道不勞无所不說矣故次之以渙渙者險難離散也</span><br/>
<span class='tline' id='l169' data-llen='3820:3847'><a onclick="displayPageImage('KR1a0024', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3847:3870'>　離者必聚散者必合物无終離者也聚者離之節合</span><br/>
<span class='tline' id='l171' data-llen='3870:3893'>　者散之節節之則无離散故次之以節天地之節不</span><br/>
<span class='tline' id='l172' data-llen='3893:3916'>　可以不信不信則无以成萬物而况於人乎飲食起</span><br/>
<span class='tline' id='l173' data-llen='3916:3939'>　居身之節也不信則致疾尊卑長幼家之節也不信</span><br/>
<span class='tline' id='l174' data-llen='3939:3962'>　則召亂故次之以中孚中孚信也行者足相過也小</span><br/>
<span class='tline' id='l175' data-llen='3962:3985'>　過以陰過陽有行之象有其信者必行中无所疑也</span><br/>
<span class='tline' id='l176' data-llen='3985:4008'>　故次之以小過物各有量不過則不能相濟所過大</span><br/>
<span class='tline' id='l177' data-llen='4008:4031'>　則其濟亦大是以智周萬物然後道濟天下故次之</span><br/>
<span class='tline' id='l178' data-llen='4031:4058'><a onclick="displayPageImage('KR1a0024', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4058:4081'>　以既濟而止復入於未濟物之相生終不可窮故以</span><br/>
<span class='tline' id='l180' data-llen='4081:4089'>　未濟終篇焉</span><br/>
<span class='tline' id='l181' data-llen='4089:4092'>　</span><br/>
<span class='tline' id='l182' data-llen='4092:4095'>　</span><br/>
<span class='tline' id='l183' data-llen='4095:4098'>　</span><br/>
<span class='tline' id='l184' data-llen='4098:4101'>　</span><br/>
<span class='tline' id='l185' data-llen='4101:4104'>　</span><br/>
<span class='tline' id='l186' data-llen='4104:4113'>　漢上易傳卷十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='152:178'><a onclick="displayPageImage('KR1a0024', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='178:193'>欽定四庫全書　　　　經部一</span><br/>
<span class='tline' id='l9' data-llen='193:210'>　漢上易𫝊　　　　　　易𩔖</span><br/>
<span class='tline' id='l10' data-llen='210:216'>　　提要</span><br/>
<span class='tline' id='l11' data-llen='216:242'>　　　　<span class='krp-note'>臣/</span>等謹案漢上易𫝊十一卷卦圖三卷叢</span><br/>
<span class='tline' id='l12' data-llen='242:266'>　　　　説一卷宋朱震撰震字子𤼵荆門軍人政和</span><br/>
<span class='tline' id='l13' data-llen='266:289'>　　　　中登進士第南渡後趙鼎薦為祠部員外郎</span><br/>
<span class='tline' id='l14' data-llen='289:312'>　　　　官至翰林學士事迹具宋史本傳是書題曰</span><br/>
<span class='tline' id='l15' data-llen='312:335'>　　　　漢上盖因所居以為名前有震進書表稱起</span><br/>
<span class='tline' id='l16' data-llen='335:361'><a onclick="displayPageImage('KR1a0024', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　政和丙申終紹興甲寅凡十八年而成其説</span><br/>
<span class='tline' id='l18' data-llen='384:407'>　　　　以象數為宗推本源流包括異同以救莊老</span><br/>
<span class='tline' id='l19' data-llen='407:430'>　　　　虛無之失陳善捫蝨新話詆其妄引説卦分</span><br/>
<span class='tline' id='l20' data-llen='430:453'>　　　　伏羲文王之易將必有據雜卦反對造孔子</span><br/>
<span class='tline' id='l21' data-llen='453:476'>　　　　易圖者晁公武讀書志以為多采先儒之説</span><br/>
<span class='tline' id='l22' data-llen='476:499'>　　　　然頗舛謬馮椅厚齋易學述毛伯玉之言亦</span><br/>
<span class='tline' id='l23' data-llen='499:522'>　　　　譏其卦變互體伏卦反卦之失然朱子曰王</span><br/>
<span class='tline' id='l24' data-llen='522:546'>　　　　弼破互體朱子𤼵用互體自左氏已言亦有</span><br/>
<span class='tline' id='l25' data-llen='546:572'><a onclick="displayPageImage('KR1a0024', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>　　　　道理只是今推不合處多魏了翁曰漢上易</span><br/>
<span class='tline' id='l27' data-llen='595:618'>　　　　太煩却不可廢胡一桂曰變互伏反納甲之</span><br/>
<span class='tline' id='l28' data-llen='618:641'>　　　　屬皆不可廢豈可盡以為失而詆之觀其取</span><br/>
<span class='tline' id='l29' data-llen='641:665'>　　　　𧰼亦甚有好處但牽合處多且文詞繁雜使</span><br/>
<span class='tline' id='l30' data-llen='665:688'>　　　　讀者茫然㸔來只是不善作文爾是得失互</span><br/>
<span class='tline' id='l31' data-llen='688:711'>　　　　陳先儒已有公論矣惟所叙圖書授受謂陳</span><br/>
<span class='tline' id='l32' data-llen='711:736'>　　　　摶以先天圖𫝊种放更三𫝊而至邵雍放以</span><br/>
<span class='tline' id='l33' data-llen='736:761'>　　　　河圖洛書𫝊李溉更三𫝊而至劉牧穆修以</span><br/>
<span class='tline' id='l34' data-llen='761:787'><a onclick="displayPageImage('KR1a0024', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='787:812'>　　　　太極圖𫝊周敦頥再𫝊至程顥程頥厥後雍</span><br/>
<span class='tline' id='l36' data-llen='812:836'>　　　　得之以著皇極經世牧得之以著易數鈎𨼆</span><br/>
<span class='tline' id='l37' data-llen='836:859'>　　　　圖敦頥得之以著太極圖説通書頥得之以</span><br/>
<span class='tline' id='l38' data-llen='859:883'>　　　　述易𫝊其説頗為後人所疑又宋世皆以九</span><br/>
<span class='tline' id='l39' data-llen='883:906'>　　　　數為洛書十數為河圖獨劉牧以十數為洛</span><br/>
<span class='tline' id='l40' data-llen='906:929'>　　　　書九數為河圖震此書亦用牧説與諸儒互</span><br/>
<span class='tline' id='l41' data-llen='929:952'>　　　　異然古有河圖洛書不云十數九數太衍有</span><br/>
<span class='tline' id='l42' data-llen='952:975'>　　　　十數見於繫辭太乙九宫見於乾鑿度不云</span><br/>
<span class='tline' id='l43' data-llen='975:1001'><a onclick="displayPageImage('KR1a0024', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1001:1024'>　　　　河圖洛書黒白竒偶八卦五行自後來推演</span><br/>
<span class='tline' id='l45' data-llen='1024:1047'>　　　　之學楚失齊得正亦不足深詰也乾隆四十</span><br/>
<span class='tline' id='l46' data-llen='1047:1060'>　　　　六年十月恭校上</span><br/>
<span class='tline' id='l47' data-llen='1060:1092'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l48' data-llen='1092:1117'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l50' data-llen='1137:1163'><a onclick="displayPageImage('KR1a0024', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1163:1171'>漢上易傳原序</span><br/>
<span class='tline' id='l52' data-llen='1171:1194'>聖人觀隂陽之變而立卦效天下之動而生爻變動之</span><br/>
<span class='tline' id='l53' data-llen='1194:1217'>别其傳有五曰動爻曰卦變曰互體曰五行曰納甲而</span><br/>
<span class='tline' id='l54' data-llen='1217:1240'>卦變之中又有變焉一三五陽也二四六隂也天地相</span><br/>
<span class='tline' id='l55' data-llen='1240:1263'>函坎離相交謂之位七八者隂陽之稚六九者隂陽之</span><br/>
<span class='tline' id='l56' data-llen='1263:1286'>究稚不變也究則變焉謂之䇿七八九六或得或失雜</span><br/>
<span class='tline' id='l57' data-llen='1286:1309'>而成文謂之爻昔周人掌三易之法一曰連山二曰歸</span><br/>
<span class='tline' id='l58' data-llen='1309:1332'>藏三曰周易七八者連山歸藏也六九者周易也經實</span><br/>
<span class='tline' id='l59' data-llen='1332:1358'><a onclick="displayPageImage('KR1a0024', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1358:1381'>備之䇿三變而成爻爻六變而成位變者以不變為體</span><br/>
<span class='tline' id='l61' data-llen='1381:1405'>不變者以變者為用四𧰼並行八卦交錯而天地萬物</span><br/>
<span class='tline' id='l62' data-llen='1405:1429'>之情可見矣其在繋辭曰爻𧰼動乎内吉凶見乎外又</span><br/>
<span class='tline' id='l63' data-llen='1429:1452'>曰道有變動故曰爻此見於動爻者也乾生三男坤生</span><br/>
<span class='tline' id='l64' data-llen='1452:1475'>三女乾交乎坤自姤至剥坤交乎乾自復至夬十有二</span><br/>
<span class='tline' id='l65' data-llen='1475:1498'>卦謂之辟卦坎離震兊謂之四正四正之卦分主四時</span><br/>
<span class='tline' id='l66' data-llen='1498:1521'>十有二卦各主其月乾貞於子而左行坤貞於未而右</span><br/>
<span class='tline' id='l67' data-llen='1521:1544'>行左右交錯六十卦周天而復隂陽之升降四時之消</span><br/>
<span class='tline' id='l68' data-llen='1544:1570'><a onclick="displayPageImage('KR1a0024', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1570:1593'>息天地之盈虗萬物之盛衰咸繋焉其在易之復曰七</span><br/>
<span class='tline' id='l70' data-llen='1593:1616'>日來復象曰至日在革曰先生以治厯明時在說卦曰</span><br/>
<span class='tline' id='l71' data-llen='1616:1639'>震東方也巽東南也離南方之卦也兊正秋也乾西北</span><br/>
<span class='tline' id='l72' data-llen='1639:1662'>之卦也坎正北方之卦也艮東北之卦也此見於卦變</span><br/>
<span class='tline' id='l73' data-llen='1662:1685'>者也乾生者四卦坤生者四卦八卦變復生六十四坎</span><br/>
<span class='tline' id='l74' data-llen='1685:1708'>離肖乾坤者也大過小過頤中孚肖坎離者也故乾坤</span><br/>
<span class='tline' id='l75' data-llen='1708:1731'>不動而坎離四卦亦莫之動其畧陳於雜卦其詳其於</span><br/>
<span class='tline' id='l76' data-llen='1731:1754'>六十四卦之彖所謂辨是與非者也此卦變之中又有</span><br/>
<span class='tline' id='l77' data-llen='1754:1780'><a onclick="displayPageImage('KR1a0024', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1780:1803'>變焉者也一卦含四卦四卦之中復有變動上下相揉</span><br/>
<span class='tline' id='l79' data-llen='1803:1827'>百物成𧰼其在易則離震合而有頤坤離具而生坎在</span><br/>
<span class='tline' id='l80' data-llen='1827:1850'>繫辭則網罟取離耒耨取益為市取噬嗑舟楫取渙服</span><br/>
<span class='tline' id='l81' data-llen='1850:1873'>乘取隨門柝取豫杵臼取小過弧矢取睽棟宇取大壯</span><br/>
<span class='tline' id='l82' data-llen='1873:1896'>棺槨取大過書契取夬又曰八卦相盪又曰六爻相雜</span><br/>
<span class='tline' id='l83' data-llen='1896:1919'>唯其時物也又曰雜物撰徳此見於互體者也一生水</span><br/>
<span class='tline' id='l84' data-llen='1919:1942'>而成六二生火而成七三生木而成八四生金而成九</span><br/>
<span class='tline' id='l85' data-llen='1942:1965'>五生土而成十生於陽者成於隂三天兩地也生於隂</span><br/>
<span class='tline' id='l86' data-llen='1965:1991'><a onclick="displayPageImage('KR1a0024', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1991:2014'>者成於陽兩地而三天也天以三兼二地以二兼三五</span><br/>
<span class='tline' id='l88' data-llen='2014:2037'>位相得合而為五十其在繫辭曰天一地二天三地四</span><br/>
<span class='tline' id='l89' data-llen='2037:2060'>天五地六天七地八天九地十在說卦曰巽為木坎為</span><br/>
<span class='tline' id='l90' data-llen='2060:2083'>水離為火此見於五行者也乾納甲壬坤納乙癸震納</span><br/>
<span class='tline' id='l91' data-llen='2083:2106'>庚巽納辛坎納戊離納已艮納丙兊納丁庚戊丙三者</span><br/>
<span class='tline' id='l92' data-llen='2106:2129'>得於乾者也辛已丁三者得於坤者也始於甲乙終於</span><br/>
<span class='tline' id='l93' data-llen='2129:2152'>壬癸而天地五十五數具焉其在易之蠱曰先甲三日</span><br/>
<span class='tline' id='l94' data-llen='2152:2175'>後甲三日在巽曰先庚三日後庚三日在離曰已日乃</span><br/>
<span class='tline' id='l95' data-llen='2175:2201'><a onclick="displayPageImage('KR1a0024', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='2201:2225'>孚在繫辭曰懸𧰼著明莫大乎日月此見於納甲者也</span><br/>
<span class='tline' id='l97' data-llen='2225:2248'>凡此五者之變自一二三四言之謂之數自有形無形</span><br/>
<span class='tline' id='l98' data-llen='2248:2272'>言之謂之象自推考𧰼數言之謂之占聖人無不該也</span><br/>
<span class='tline' id='l99' data-llen='2272:2295'>無不徧也隨其變而言之謂之辭辭也者所以明道也</span><br/>
<span class='tline' id='l100' data-llen='2295:2319'>故辭之所指變也𧰼數也占也無不具焉是故可以動</span><br/>
<span class='tline' id='l101' data-llen='2319:2342'>可以言可以制器可以卜筮盖不如是不足以明道之</span><br/>
<span class='tline' id='l102' data-llen='2342:2365'>變動而盡夫時中也故曰繋辭焉而命之動在其中矣</span><br/>
<span class='tline' id='l103' data-llen='2365:2388'>夫易廣矣大矣其逺不可禦矣然不越乎隂陽二端其</span><br/>
<span class='tline' id='l104' data-llen='2388:2414'><a onclick="displayPageImage('KR1a0024', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2414:2437'>究則一而已矣一者天地之根本也萬物之權輿也隂</span><br/>
<span class='tline' id='l106' data-llen='2437:2460'>陽動靜之源也故謂之太極學至於此止矣卦可遺也</span><br/>
<span class='tline' id='l107' data-llen='2460:2483'>爻可忘也五者之變反於一也是故聖人之辭因是而</span><br/>
<span class='tline' id='l108' data-llen='2483:2487'>止矣</span><br/>
<span class='tline' id='l110' data-llen='2506:2532'><a onclick="displayPageImage('KR1a0024', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2532:2540'>漢上易𫝊表</span><br/>
<span class='tline' id='l112' data-llen='2540:2563'>右臣伏奉四月二十九日聖㫖令臣進所撰周易集傳</span><br/>
<span class='tline' id='l113' data-llen='2563:2586'>等書仍命尚方給紙札書吏者臣聞商瞿學於夫子自</span><br/>
<span class='tline' id='l114' data-llen='2586:2609'>丁寛而下其流為孟喜京房喜書見於唐人者猶可考</span><br/>
<span class='tline' id='l115' data-llen='2609:2633'>也一行所集房之易傳論卦氣納甲五行之𩔖兩人之</span><br/>
<span class='tline' id='l116' data-llen='2633:2656'>言同出於周易繫辭說卦而費直亦以夫子十翼解説</span><br/>
<span class='tline' id='l117' data-llen='2656:2679'>上下經故前代號繋辭説卦為周易大傳爾後馬鄭荀</span><br/>
<span class='tline' id='l118' data-llen='2679:2703'>虞各自名家說雖不同要之去𧰼數之源猶未逺也獨</span><br/>
<span class='tline' id='l119' data-llen='2703:2729'><a onclick="displayPageImage('KR1a0024', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2729:2752'>魏王弼與鍾會同學盡去舊説雜之以莊老之言於是</span><br/>
<span class='tline' id='l121' data-llen='2752:2776'>儒者專尚文辭不復推原大傳天人之道自是分裂而不</span><br/>
<span class='tline' id='l122' data-llen='2776:2807'>合者七百餘年矣國家龍興異人間出<img height='20' width='20' alt='&amp;KR1499' title='KR1499' src='https://raw.githubusercontent.com/kanripo/KR-Gaiji/master/images/KR1499.png'/>上陳摶以先天</span><br/>
<span class='tline' id='l123' data-llen='2807:2831'>圖傳种放放傳穆修修傳李之才之才傳邵雍放以河圖</span><br/>
<span class='tline' id='l124' data-llen='2831:2855'>洛書傳李漑漑傳許堅堅傳范諤昌諤昌傳劉牧修以太</span><br/>
<span class='tline' id='l125' data-llen='2855:2879'>極圖傳周敦頤敦頤傳程頤程顥是時張載講學於二程</span><br/>
<span class='tline' id='l126' data-llen='2879:2902'>邵雍之間故雍著皇極經世之書牧陳天地五十有五</span><br/>
<span class='tline' id='l127' data-llen='2902:2925'>之數敦頤作通書程頤述易傳載造太和三兩等篇或</span><br/>
<span class='tline' id='l128' data-llen='2925:2951'><a onclick="displayPageImage('KR1a0024', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l129' data-llen='2951:2974'>明其象或論其數或傳其辭或兼而明之更唱迭和相</span><br/>
<span class='tline' id='l130' data-llen='2974:2998'>為表裏有所未盡以待後學臣頃者遊宦西洛𫉬觀遺</span><br/>
<span class='tline' id='l131' data-llen='2998:3021'>書問疑請益徧訪師門而後粗窺一二造次不捨十有</span><br/>
<span class='tline' id='l132' data-llen='3021:3044'>八年起政和丙申終紹興甲寅成周易集傳九卷周易</span><br/>
<span class='tline' id='l133' data-llen='3044:3068'>圖三卷周易叢説一卷以易𫝊為宗和㑹雍載之論上</span><br/>
<span class='tline' id='l134' data-llen='3068:3092'>採漢魏吳晉元魏下逮有唐及今包括異同𥙷苴罅漏</span><br/>
<span class='tline' id='l135' data-llen='3092:3115'>庶㡬道離而復合不敢傳諸博雅姑以自備遺忘豈期</span><br/>
<span class='tline' id='l136' data-llen='3115:3138'>清問俯及芻蕘昔虞翻講明祕說辨正流俗依經以立</span><br/>
<span class='tline' id='l137' data-llen='3138:3164'><a onclick="displayPageImage('KR1a0024', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='3164:3187'>註嘗曰使天下一人知已足以不恨而臣親逢陛下曲</span><br/>
<span class='tline' id='l139' data-llen='3187:3210'>訪淺陋則臣之所遇過扵昔人逺矣其書繕寫一十三</span><br/>
<span class='tline' id='l140' data-llen='3210:3222'>冊謹隨狀上進以聞謹進</span><br/>
</p>
<p><br/>
</p>
  </div>
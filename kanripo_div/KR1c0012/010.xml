<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0012', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　毛詩集解卷十　　　　宋　李樗黄櫄　撰</span><br/>
<span class='tline' id='l10' data-llen='212:235'>清人刺文公也髙克好利而不顧其君文公惡而欲逺</span><br/>
<span class='tline' id='l11' data-llen='235:258'>之不能使髙克將兵而禦狄于竟陳其師旅翶翔河上</span><br/>
<span class='tline' id='l12' data-llen='258:281'>久而不召衆散而歸髙克奔陳公子素惡髙克進之不</span><br/>
<span class='tline' id='l13' data-llen='281:303'>以禮文公退之不以道危國亡師之本故作是詩也</span><br/>
<span class='tline' id='l14' data-llen='303:326'>清人在彭駟介旁旁二矛重英河上乎翺翔清人在消</span><br/>
<span class='tline' id='l15' data-llen='326:353'>駟介麃麃<span class='krp-note'>表驕/反</span>二矛重喬河上乎逍遥清人在軸駟介</span><br/>
<span class='tline' id='l16' data-llen='353:379'><a onclick="displayPageImage('KR1c0012', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='379:391'>陶陶左旋右抽中軍作好</span><br/>
<span class='tline' id='l18' data-llen='391:414'>　李曰此詩言鄭文公之時有髙克注心好利而不顧</span><br/>
<span class='tline' id='l19' data-llen='414:437'>　其君也王氏曰未有義而後其君者也髙克既好利</span><br/>
<span class='tline' id='l20' data-llen='437:460'>　不顧其君文公惡而欲逺之又不能也於是使將兵</span><br/>
<span class='tline' id='l21' data-llen='460:483'>　而禦狄于竟翶翔河上久而不召惟以此為去髙克</span><br/>
<span class='tline' id='l22' data-llen='483:506'>　之上策故公子素惡髙克事其君不以禮而文公去</span><br/>
<span class='tline' id='l23' data-llen='506:529'>　其臣不以道所以致師散而將奔是乃危國亡師之</span><br/>
<span class='tline' id='l24' data-llen='529:552'>　本故作是詩也清人在彭在消在軸皆鄭地也清鄭</span><br/>
<span class='tline' id='l25' data-llen='552:578'><a onclick="displayPageImage('KR1c0012', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='578:601'>　之邑也彭消軸鄭郊也清人言當時髙克將兵皆清</span><br/>
<span class='tline' id='l27' data-llen='601:624'>　邑之人彭消軸皆所次之地孔氏曰久不得歸又遷</span><br/>
<span class='tline' id='l28' data-llen='624:647'>　移三地亦應不甚相逺駟四馬也介甲也言使駟馬</span><br/>
<span class='tline' id='l29' data-llen='647:670'>　而皆被甲也左氏曰不介馬而馳則馬亦被甲也旁</span><br/>
<span class='tline' id='l30' data-llen='670:693'>　旁孔氏以為不得已據二章言麃麃乃是武貌三章</span><br/>
<span class='tline' id='l31' data-llen='693:716'>　言陶陶乃是馳驅貌不應於此乃謂不得已也陸徳</span><br/>
<span class='tline' id='l32' data-llen='716:739'>　明曰旁旁强也當從此說二矛者酋矛夷矛也故謂</span><br/>
<span class='tline' id='l33' data-llen='739:762'>　之二矛重英英飾也言二矛之末有畫飾也喬髙也</span><br/>
<span class='tline' id='l34' data-llen='762:788'><a onclick="displayPageImage('KR1c0012', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='788:811'>　二矛五兵之最髙也二矛重髙故謂之重喬此皆是</span><br/>
<span class='tline' id='l36' data-llen='811:834'>　甲兵之盛而文公委而棄之乃使翶翔於河上至於</span><br/>
<span class='tline' id='l37' data-llen='834:857'>　衆散而後已左旋右抽中軍作好王氏曰左旋者軍</span><br/>
<span class='tline' id='l38' data-llen='857:880'>　之左旋而歸也右抽者軍之右抽而退中軍作好者</span><br/>
<span class='tline' id='l39' data-llen='880:903'>　中軍髙克所自將也蓋其散最後以髙克所自將故</span><br/>
<span class='tline' id='l40' data-llen='903:926'>　也後散者豈誠好於髙克而留哉亦作好而已楊龜</span><br/>
<span class='tline' id='l41' data-llen='926:949'>　山以為不然左旋右抽當從舊説左謂御者在左右</span><br/>
<span class='tline' id='l42' data-llen='949:972'>　謂戎者在右中謂將軍居中也左旋謂回旋其車右</span><br/>
<span class='tline' id='l43' data-llen='972:998'><a onclick="displayPageImage('KR1c0012', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='998:1021'>　抽謂抽刄以習擊刺髙克自居軍中之容好貌抽說</span><br/>
<span class='tline' id='l45' data-llen='1021:1044'>　文作搯字雖不同其實則一清人之詩刺文公不以</span><br/>
<span class='tline' id='l46' data-llen='1044:1067'>　髙克為有罪叔于田刺莊公不以叔段為有罪觀春</span><br/>
<span class='tline' id='l47' data-llen='1067:1090'>　秋書鄭棄其師則文公之罪可見矣夫賞慶刑威人</span><br/>
<span class='tline' id='l48' data-llen='1090:1113'>　主之柄也髙克有罪則當戮之於市朝如其罪小則</span><br/>
<span class='tline' id='l49' data-llen='1113:1136'>　竄逐之可也何乃委而棄之至於不召乎鄭文公之</span><br/>
<span class='tline' id='l50' data-llen='1136:1159'>　棄髙克是乃棄其師也後漢耿恭為匈奴所圍公卿</span><br/>
<span class='tline' id='l51' data-llen='1159:1182'>　以為不宜救鮑昱議曰今使人於危難之地急而棄</span><br/>
<span class='tline' id='l52' data-llen='1182:1208'><a onclick="displayPageImage('KR1c0012', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1208:1231'>　之外則縱蠻夷之暴内則傷死難之臣匈奴如復犯</span><br/>
<span class='tline' id='l54' data-llen='1231:1254'>　塞為宼陛下何以取將今鄭文公於髙克久而不召</span><br/>
<span class='tline' id='l55' data-llen='1254:1277'>　至於衆散如其後有狄難則文公何以使兵乎其不</span><br/>
<span class='tline' id='l56' data-llen='1277:1284'>　亡者幸矣</span><br/>
<span class='tline' id='l57' data-llen='1284:1307'>　黄曰前輩謂叔田刺莊公不以叔段為有罪清人刺</span><br/>
<span class='tline' id='l58' data-llen='1307:1330'>　文公不以髙克為有罪蓋君之於臣國人以為可用</span><br/>
<span class='tline' id='l59' data-llen='1330:1353'>　則用之國人以為可殺則殺之豈容有曖昩不決之</span><br/>
<span class='tline' id='l60' data-llen='1353:1376'>　事哉若髙克好利而不顧其君則誅之可也逐之可</span><br/>
<span class='tline' id='l61' data-llen='1376:1402'><a onclick="displayPageImage('KR1c0012', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1402:1425'>　也今乃使之將兵而禦狄翶翔而不召是委其國而</span><br/>
<span class='tline' id='l63' data-llen='1425:1448'>　棄其師也閔公二年書狄人入衞鄭棄其師聖人固</span><br/>
<span class='tline' id='l64' data-llen='1448:1471'>　明以責文公矣此詩人亦所以不刺髙克而刺文公</span><br/>
<span class='tline' id='l65' data-llen='1471:1494'>　清鄭之邑也彭消軸鄭河上之地也衞在河北鄭在</span><br/>
<span class='tline' id='l66' data-llen='1494:1517'>　河南狄人入衞壓鄭境也於是有河上之戍而髙克</span><br/>
<span class='tline' id='l67' data-llen='1517:1540'>　實將之夫髙克平時既不可用而緩急猶可使乎用</span><br/>
<span class='tline' id='l68' data-llen='1540:1560'>　之則不絶絶之則不用文公當有以處此也</span><br/>
<span class='tline' id='l69' data-llen='1560:1577'>羔裘刺朝也言古之君子以風其朝焉</span><br/>
<span class='tline' id='l70' data-llen='1577:1603'><a onclick="displayPageImage('KR1c0012', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1603:1626'>羔裘如濡洵直且侯彼其之子舍命不渝羔裘豹飾孔</span><br/>
<span class='tline' id='l72' data-llen='1626:1649'>武有力彼其之子邦之司直羔裘晏兮三英粲兮彼其</span><br/>
<span class='tline' id='l73' data-llen='1649:1657'>之子邦之彦兮</span><br/>
<span class='tline' id='l74' data-llen='1657:1680'>　李曰此詩言古之君子其在朝廷則有稱其服以刺</span><br/>
<span class='tline' id='l75' data-llen='1680:1703'>　今之不然也羔裘如濡者言古之君子其服羔皮以</span><br/>
<span class='tline' id='l76' data-llen='1703:1726'>　為裘其色光潤若濡濕然此詩亦與後羔裘詩羔裘</span><br/>
<span class='tline' id='l77' data-llen='1726:1749'>　如膏同洵信也侯毛氏曰君也鄭氏曰君者正其衣</span><br/>
<span class='tline' id='l78' data-llen='1749:1772'>　冠尊其瞻視儼然人望而畏之毛鄭之意則以人臣</span><br/>
<span class='tline' id='l79' data-llen='1772:1798'><a onclick="displayPageImage('KR1c0012', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1798:1821'>　而有人君之徳也以人臣而有人君之徳其說為難</span><br/>
<span class='tline' id='l81' data-llen='1821:1844'>　通歐陽曰言羔裘潤澤可以為君朝服按經但謂且</span><br/>
<span class='tline' id='l82' data-llen='1844:1867'>　侯不應以此為君朝服如此則所謂直者又如何說</span><br/>
<span class='tline' id='l83' data-llen='1867:1890'>　王氏曰羣而不黨則宜直致恭而有禮則宜侯侯以</span><br/>
<span class='tline' id='l84' data-llen='1890:1913'>　順王命為善故也君能直已以順王命則其臣化之</span><br/>
<span class='tline' id='l85' data-llen='1913:1936'>　舍命不渝矣王氏之說固亦為鑿然又以洵直且侯</span><br/>
<span class='tline' id='l86' data-llen='1936:1959'>　為君舍命不渝為臣其說難通王氏於此詩皆分作</span><br/>
<span class='tline' id='l87' data-llen='1959:1982'>　君臣事孔武有力則以為君邦之司直則以為臣三</span><br/>
<span class='tline' id='l88' data-llen='1982:2008'><a onclick="displayPageImage('KR1c0012', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2008:2031'>　英粲兮則以為君邦之彦兮則以為臣皆是强生分</span><br/>
<span class='tline' id='l90' data-llen='2031:2054'>　别也蘇氏曰其裘則光潤其人則洵直且侯其民稱</span><br/>
<span class='tline' id='l91' data-llen='2054:2077'>　之曰彼其之子舍命不渝則是全以此詩為人君也</span><br/>
<span class='tline' id='l92' data-llen='2077:2100'>　果是人君則詩人美之不應以洵美且侯為言也韓</span><br/>
<span class='tline' id='l93' data-llen='2100:2123'>　詩曰侯美也今且從韓詩以侯為美也洵直且侯言</span><br/>
<span class='tline' id='l94' data-llen='2123:2146'>　其服此光潤之裘信其正直而且美也故其民稱之</span><br/>
<span class='tline' id='l95' data-llen='2146:2169'>　曰是子也能舍人君之命而不渝也舍處也渝變也</span><br/>
<span class='tline' id='l96' data-llen='2169:2192'>　處君命而不變信其能見危授命也夫守君命而不</span><br/>
<span class='tline' id='l97' data-llen='2192:2218'><a onclick="displayPageImage('KR1c0012', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2218:2241'>　變則如荀息之不食言解揚之授命有死無隕是皆</span><br/>
<span class='tline' id='l99' data-llen='2241:2264'>　能舍命不渝故也可以託六尺之孤可以寄百里之</span><br/>
<span class='tline' id='l100' data-llen='2264:2287'>　命臨大節而不可奪君子人歟君子人也蓋非君子</span><br/>
<span class='tline' id='l101' data-llen='2287:2310'>　則不能守君命而不變故必君子之人然後可以稱</span><br/>
<span class='tline' id='l102' data-llen='2310:2333'>　其服也羔裘豹飾者言以豹皮為飾也孔武有力者</span><br/>
<span class='tline' id='l103' data-llen='2333:2356'>　言其人之甚武而有力也亦猶簡兮所謂有力如虎</span><br/>
<span class='tline' id='l104' data-llen='2356:2379'>　不必如賁育然後為有力彼其之子邦之司直言其</span><br/>
<span class='tline' id='l105' data-llen='2379:2402'>　民稱之日是子也一國之人言以為直也如汲黯之</span><br/>
<span class='tline' id='l106' data-llen='2402:2428'><a onclick="displayPageImage('KR1c0012', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2428:2451'>　徒是也羔裘晏兮毛氏曰晏鮮盛也三英粲兮此最</span><br/>
<span class='tline' id='l108' data-llen='2451:2474'>　難攷毛氏曰三徳也鄭氏以為剛克柔克正直此蓋</span><br/>
<span class='tline' id='l109' data-llen='2474:2497'>　牽合於三之數而為此說也歐氏曰六經所載三數</span><br/>
<span class='tline' id='l110' data-llen='2497:2520'>　甚多苟可曲以附麗則何說不可據然歐陽之說又</span><br/>
<span class='tline' id='l111' data-llen='2520:2543'>　曰三英粲兮當是述羔裘之美此說亦不然據次章</span><br/>
<span class='tline' id='l112' data-llen='2543:2566'>　言羔裘豹飾孔武有力尚可以為豹取其孔武有力</span><br/>
<span class='tline' id='l113' data-llen='2566:2589'>　上章言洵美且侯安得以謂述羔裘之美乎程氏曰</span><br/>
<span class='tline' id='l114' data-llen='2589:2613'>　粲光明貌三英若五紽𩔖自是衣服禮儀制度非三</span><br/>
<span class='tline' id='l115' data-llen='2613:2639'><a onclick="displayPageImage('KR1c0012', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2639:2662'>　徳也程氏只是臆度如此畢竟不知為何物當闕之</span><br/>
<span class='tline' id='l117' data-llen='2662:2685'>　以俟知者鄭謂英者裘衽出縫綫之飾衽則後有三</span><br/>
<span class='tline' id='l118' data-llen='2685:2708'>　故曰三英彦者美士也且人君之命其臣使之衣其</span><br/>
<span class='tline' id='l119' data-llen='2708:2731'>　衣服豈徒為是觀美哉蓋必有其徳而稱其服也如</span><br/>
<span class='tline' id='l120' data-llen='2731:2754'>　其徒為觀美則無異於土木偶人而被以冕弁衣以</span><br/>
<span class='tline' id='l121' data-llen='2754:2777'>　文繡其有補於國家者㡬希古者冠圎冠者則知其</span><br/>
<span class='tline' id='l122' data-llen='2777:2800'>　天時履方屨者則知其地形佩環玦者取其事至而</span><br/>
<span class='tline' id='l123' data-llen='2800:2823'>　能斷服是服者非可以無其徳也且以深衣觀之制</span><br/>
<span class='tline' id='l124' data-llen='2823:2849'><a onclick="displayPageImage('KR1c0012', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2849:2872'>　有十二幅以應十有二月袂圎以應規曲袷如矩以</span><br/>
<span class='tline' id='l126' data-llen='2872:2895'>　應方負繩及踝以應直下齊如權衡以應平以深衣</span><br/>
<span class='tline' id='l127' data-llen='2895:2918'>　觀之乃知古者制衣服必有象也是以舍命不渝方</span><br/>
<span class='tline' id='l128' data-llen='2918:2941'>　可以稱其羔裘如濡孔武有力方可以稱其羔裘豹</span><br/>
<span class='tline' id='l129' data-llen='2941:2964'>　飾邦之司直方可以稱其羔裘之晏今乃不然此詩</span><br/>
<span class='tline' id='l130' data-llen='2964:2987'>　所以刺之也朝野僉載曰唐之朱紫滿朝皆無徳時</span><br/>
<span class='tline' id='l131' data-llen='2987:3010'>　人以為麒麟楥蓋言脫去衣服飾其中枵然無有故</span><br/>
<span class='tline' id='l132' data-llen='3010:3024'>　知人臣之服飾不可不稱也</span><br/>
<span class='tline' id='l133' data-llen='3024:3050'><a onclick="displayPageImage('KR1c0012', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3050:3073'>　黄曰召南之在位者化文王之政而能節儉正直故</span><br/>
<span class='tline' id='l135' data-llen='3073:3096'>　詩人作羔羊以美之曰羔羊之皮素絲五紽美其能</span><br/>
<span class='tline' id='l136' data-llen='3096:3119'>　稱是服也鄭莊公時朝無賢人而徒盛其衣服故詩</span><br/>
<span class='tline' id='l137' data-llen='3119:3142'>　人言古之君子有其服必有其徳以風其朝而愧其</span><br/>
<span class='tline' id='l138' data-llen='3142:3148'>　在位耳</span><br/>
<span class='tline' id='l139' data-llen='3148:3170'>遵大路思君子也莊公失道君子去之國人思望焉</span><br/>
<span class='tline' id='l140' data-llen='3170:3201'>遵大路兮摻<span class='krp-note'>所覽/反</span>執子之袪兮無我惡兮不寁<span class='krp-note'>市坎/反</span>故</span><br/>
<span class='tline' id='l141' data-llen='3201:3222'>也遵大路兮摻執子之手兮無我魗兮不寁好也</span><br/>
<span class='tline' id='l142' data-llen='3222:3248'><a onclick="displayPageImage('KR1c0012', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3248:3271'>　李曰遵循也路道也袪袂也此詩言君子之去國人</span><br/>
<span class='tline' id='l144' data-llen='3271:3294'>　欲於道路之中執其袂而留之也摻執子之手亦是</span><br/>
<span class='tline' id='l145' data-llen='3294:3317'>　言執其手當留之也王氏謂是大路言君子循道以</span><br/>
<span class='tline' id='l146' data-llen='3317:3340'>　去其君此本無是義理王氏强生義理於其間也無</span><br/>
<span class='tline' id='l147' data-llen='3340:3363'>　我惡兮不寁故也寁者速也言君子無惡我也我之</span><br/>
<span class='tline' id='l148' data-llen='3363:3386'>　故惟願子之不速去也無我魗兮不寁好也言君子</span><br/>
<span class='tline' id='l149' data-llen='3386:3409'>　不醜我也鄭氏曰魗亦惡也我所愛惟願子之不速</span><br/>
<span class='tline' id='l150' data-llen='3409:3432'>　去也故曰不寁好也鄭氏曰不寁故也言我乃以莊</span><br/>
<span class='tline' id='l151' data-llen='3432:3458'><a onclick="displayPageImage('KR1c0012', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3458:3481'>　公不速於先君之道故也王氏則謂國人留君子之</span><br/>
<span class='tline' id='l153' data-llen='3481:3504'>　言故舊無大故則不棄也好之宜忘其醜此於文勢</span><br/>
<span class='tline' id='l154' data-llen='3504:3527'>　皆不相貫難信其說詳觀此詩乃是國人見君子之</span><br/>
<span class='tline' id='l155' data-llen='3527:3550'>　去則欲留之也序乃謂國人思望疑非詩意毛鄭則</span><br/>
<span class='tline' id='l156' data-llen='3550:3573'>　謂思望君子於道中此說亦非也以國人之留君子</span><br/>
<span class='tline' id='l157' data-llen='3573:3596'>　如此而莊公乃任其去而不留之以此知古之君子</span><br/>
<span class='tline' id='l158' data-llen='3596:3619'>　以民之心為心故其用人皆合民心後世不以民之</span><br/>
<span class='tline' id='l159' data-llen='3619:3642'>　心為心故其民之所留而去者人君乃不之恤可勝</span><br/>
<span class='tline' id='l160' data-llen='3642:3668'><a onclick="displayPageImage('KR1c0012', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3668:3673'>　歎哉</span><br/>
<span class='tline' id='l162' data-llen='3673:3696'>　黄曰此詩是君子去國而國人欲留之之意執其袪</span><br/>
<span class='tline' id='l163' data-llen='3696:3719'>　執其手而惟恐去之之速也古者人君之用人皆必</span><br/>
<span class='tline' id='l164' data-llen='3719:3742'>　察於國人之好惡而今國人皆欲留之而莊公不能</span><br/>
<span class='tline' id='l165' data-llen='3742:3765'>　用而失國人之望矣噫用人以望徇衆嚮也國人思</span><br/>
<span class='tline' id='l166' data-llen='3765:3788'>　望而莊公棄之吾見莊公非特棄賢而亦失國人之</span><br/>
<span class='tline' id='l167' data-llen='3788:3793'>　心也</span><br/>
<span class='tline' id='l168' data-llen='3793:3816'>女曰雞鳴刺不說徳也陳古義以刺今不說徳而好色</span><br/>
<span class='tline' id='l169' data-llen='3816:3843'><a onclick="displayPageImage('KR1c0012', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3843:3846'>也</span><br/>
<span class='tline' id='l171' data-llen='3846:3869'>女曰雞鳴士曰昧旦子興視夜明星有爛將翶將翔弋</span><br/>
<span class='tline' id='l172' data-llen='3869:3892'>鳧與鴈弋言加之與子宜之宜言飲酒與子偕老琴瑟</span><br/>
<span class='tline' id='l173' data-llen='3892:3915'>在御莫不靜好知子之來之雜佩以贈之知子之順之</span><br/>
<span class='tline' id='l174' data-llen='3915:3932'>雜佩以問之知子之好之雜佩以報之</span><br/>
<span class='tline' id='l175' data-llen='3932:3955'>　李曰此詩言古之賢大夫於其妻不恱其色而賢婦</span><br/>
<span class='tline' id='l176' data-llen='3955:3978'>　之於其夫又不以色取愛皆相勉勵以恱有徳而刺</span><br/>
<span class='tline' id='l177' data-llen='3978:4001'>　當時之不然也女曰雞鳴至明星有爛此蓋夫婦相</span><br/>
<span class='tline' id='l178' data-llen='4001:4028'><a onclick="displayPageImage('KR1c0012', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4028:4051'>　告語之辭女既曰難鳴士又曰昩旦於是皆興而起</span><br/>
<span class='tline' id='l180' data-llen='4051:4074'>　其興起而視之也則視夜之如何見明星之爛以見</span><br/>
<span class='tline' id='l181' data-llen='4074:4097'>　其夙興也旦未明曰昩旦將翶將翔弋鳧與鴈弋言</span><br/>
<span class='tline' id='l182' data-llen='4097:4120'>　加之與子宜之宜言飲酒與子偕老琴瑟在御莫不</span><br/>
<span class='tline' id='l183' data-llen='4120:4143'>　靜好毛氏謂閑於政事則翶翔習射此說非也將翺</span><br/>
<span class='tline' id='l184' data-llen='4143:4166'>　將翔弋鳧與鴈此蓋是婦人勉其夫往取鳧鴈而歸</span><br/>
<span class='tline' id='l185' data-llen='4166:4189'>　以為食是也加者加豆之實也宜者言所以弋鳧鴈</span><br/>
<span class='tline' id='l186' data-llen='4189:4212'>　將以為加豆之實而與子共肴也宜言飲酒與子偕</span><br/>
<span class='tline' id='l187' data-llen='4212:4239'><a onclick="displayPageImage('KR1c0012', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4239:4262'>　老鄭氏謂宜乎我燕樂賔客而飲酒與之俱至老親</span><br/>
<span class='tline' id='l189' data-llen='4262:4285'>　愛之言也歐陽氏以為不然賔客一時相接豈有偕</span><br/>
<span class='tline' id='l190' data-llen='4285:4308'>　老之理是殊不近人情以此求詩何由得詩之義與</span><br/>
<span class='tline' id='l191' data-llen='4308:4331'>　子者皆婦人謂其夫也琴瑟在御莫不靜好言御其</span><br/>
<span class='tline' id='l192' data-llen='4331:4354'>　琴瑟莫不安好之是夫婦相愛之意也知子之來之</span><br/>
<span class='tline' id='l193' data-llen='4354:4377'>　此章言不獨厚於室家又當尊賢也知子之來之我</span><br/>
<span class='tline' id='l194' data-llen='4377:4401'>　則雜佩以贈之雜佩珩璜琚瑀衝牙之𩔖知子之和</span><br/>
<span class='tline' id='l195' data-llen='4401:4424'>　順也我則雜佩以問之問遺也禮記曰凡以苞苴簞</span><br/>
<span class='tline' id='l196' data-llen='4424:4451'><a onclick="displayPageImage('KR1c0012', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4451:4474'>　笥問人者左氏曰衞侯使人以弓問子貢則知問皆</span><br/>
<span class='tline' id='l198' data-llen='4474:4497'>　遺之意也知子之和好也我則雜佩以報之正序所</span><br/>
<span class='tline' id='l199' data-llen='4497:4520'>　謂說徳也孔子曰吾未見好徳如好色者也人能以</span><br/>
<span class='tline' id='l200' data-llen='4520:4543'>　好徳之心而易其好色之心則可謂賢矣然此其難</span><br/>
<span class='tline' id='l201' data-llen='4543:4566'>　事况所謂婦人者方願以色求媚人而乃不以色愛</span><br/>
<span class='tline' id='l202' data-llen='4566:4589'>　於其夫而說徳豈不甚難乎難鳴之詩謂雞既鳴矣</span><br/>
<span class='tline' id='l203' data-llen='4589:4612'>　朝既盈矣匪雞則鳴蒼蠅之聲曰雞鳴矣乃是蒼蠅</span><br/>
<span class='tline' id='l204' data-llen='4612:4635'>　之聲亦猶此詩既曰昧旦矣而明星尚爛然也雞鳴</span><br/>
<span class='tline' id='l205' data-llen='4635:4662'><a onclick="displayPageImage('KR1c0012', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4662:4685'>　之詩賢妃之佐人君也女曰雞鳴之詩賢婦之佐君</span><br/>
<span class='tline' id='l207' data-llen='4685:4708'>　子也惟其人君有賢妃故不恱色而急於親賢故曰</span><br/>
<span class='tline' id='l208' data-llen='4708:4731'>　會且歸矣無庶子子憎惟為士大夫有賢婦故不恱</span><br/>
<span class='tline' id='l209' data-llen='4731:4754'>　色而急於賔客故下文又曰知子之來之雜佩以贈</span><br/>
<span class='tline' id='l210' data-llen='4754:4775'>　之蓋自天子至于庶人未有不資内助以成也</span><br/>
<span class='tline' id='l211' data-llen='4775:4798'>　黄曰齊雞鳴之詩思賢妃之配國君女曰雞鳴之詩</span><br/>
<span class='tline' id='l212' data-llen='4798:4821'>　則言古之賢婦以刺時人之不恱徳而好色也子者</span><br/>
<span class='tline' id='l213' data-llen='4821:4844'>　皆婦人告其夫之辭言古之婦人與其夫相警戒而</span><br/>
<span class='tline' id='l214' data-llen='4844:4871'><a onclick="displayPageImage('KR1c0012', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4871:4894'>　不敢自暇自逸勉其早興往取鳬鴈以為中饋飲食</span><br/>
<span class='tline' id='l216' data-llen='4894:4917'>　之具以遂其燕飲歡樂之意其末章又言知子之來</span><br/>
<span class='tline' id='l217' data-llen='4917:4940'>　相和好者當有以贈之遺之報之是勉其夫不獨厚</span><br/>
<span class='tline' id='l218' data-llen='4940:4963'>　於室家又當尊賢友善以成其徳也言古之婦人如</span><br/>
<span class='tline' id='l219' data-llen='4963:4973'>　此以刺今之不然</span><br/>
<span class='tline' id='l220' data-llen='4973:4996'>有女同車刺忽也鄭人刺忽之不昬于齊太子忽嘗有</span><br/>
<span class='tline' id='l221' data-llen='4996:5025'>功于齊齊侯請妻之齊女賢而不取<span class='krp-note'>如字又/促句反</span>卒以無大</span><br/>
<span class='tline' id='l222' data-llen='5025:5039'>國之助至於見逐故國人刺之</span><br/>
<span class='tline' id='l223' data-llen='5039:5066'><a onclick="displayPageImage('KR1c0012', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5066:5089'>有女同車顔如舜華將翶將翔佩玉瓊琚彼美孟姜洵</span><br/>
<span class='tline' id='l225' data-llen='5089:5112'>美且都有女同行顔如舜英將翶將翔佩玉將將彼美</span><br/>
<span class='tline' id='l226' data-llen='5112:5120'>孟姜徳音不忘</span><br/>
<span class='tline' id='l227' data-llen='5120:5144'>　李曰左𫝊云桓公六年北戎伐齊齊侯使乞師于鄭</span><br/>
<span class='tline' id='l228' data-llen='5144:5168'>　鄭太子忽帥師救齊六月大敗戎師𫉬其二帥大良</span><br/>
<span class='tline' id='l229' data-llen='5168:5191'>　少良甲首三百以獻于齊所謂太子忽有功于齊也</span><br/>
<span class='tline' id='l230' data-llen='5191:5214'>　又曰公之未昬于齊也齊侯欲以文姜妻鄭太子忽</span><br/>
<span class='tline' id='l231' data-llen='5214:5237'>　太子忽辭人問其故太子曰人各有耦齊大非吾耦</span><br/>
<span class='tline' id='l232' data-llen='5237:5264'><a onclick="displayPageImage('KR1c0012', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5264:5287'>　也在我而已大國何為君子曰善自為謀及其敗戎</span><br/>
<span class='tline' id='l234' data-llen='5287:5310'>　師也齊侯又請妻之固辭人問其故太子曰無事於</span><br/>
<span class='tline' id='l235' data-llen='5310:5333'>　齊吾猶不敢今以君命奔齊之急而受室以歸是以</span><br/>
<span class='tline' id='l236' data-llen='5333:5356'>　師昬也民其謂我何遂辭諸鄭伯則是齊侯以女妻</span><br/>
<span class='tline' id='l237' data-llen='5356:5379'>　太子忽也此詩言齊女賢而不取恐只是後之所謂</span><br/>
<span class='tline' id='l238' data-llen='5379:5402'>　請妻者若謂齊侯以女妻鄭太子忽乃是文姜又安</span><br/>
<span class='tline' id='l239' data-llen='5402:5425'>　得為賢乎卒以無大國之助至於見逐者據鄭莊公</span><br/>
<span class='tline' id='l240' data-llen='5425:5448'>　卒太子忽立宋人乃執鄭祭仲出忽而立突突雍姞</span><br/>
<span class='tline' id='l241' data-llen='5448:5475'><a onclick="displayPageImage('KR1c0012', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5475:5498'>　之子也雍氏有寵於宋莊公故宋人執祭仲而立突</span><br/>
<span class='tline' id='l243' data-llen='5498:5521'>　是突得大國之助而忽無大國之助所以見逐詩人</span><br/>
<span class='tline' id='l244' data-llen='5521:5544'>　推原其見逐之由蓋本於辭齊之昬故詩人作以刺</span><br/>
<span class='tline' id='l245' data-llen='5544:5567'>　之也歐陽則謂卒以無大國之助所以見逐移於山</span><br/>
<span class='tline' id='l246' data-llen='5567:5590'>　有扶蘇之詩以所美非美然移於此詩蓋歐陽徒見</span><br/>
<span class='tline' id='l247' data-llen='5590:5613'>　卒無大國之助至於見逐詩中本無此意也以詩考</span><br/>
<span class='tline' id='l248' data-llen='5613:5636'>　之所謂卒無大國之助至於見逐者乃是國人推原</span><br/>
<span class='tline' id='l249' data-llen='5636:5659'>　其見逐之由不必求於詩中也今且從本序有女同</span><br/>
<span class='tline' id='l250' data-llen='5659:5686'><a onclick="displayPageImage('KR1c0012', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5686:5709'>　車顔如舜華士昬禮曰壻御婦車授綏則是昬娶之</span><br/>
<span class='tline' id='l252' data-llen='5709:5732'>　時夫婦同車也忽不昬於齊而謂之同車者欲其如</span><br/>
<span class='tline' id='l253' data-llen='5732:5755'>　此也同行行道也亦是同車之意王氏則謂忽之小</span><br/>
<span class='tline' id='l254' data-llen='5755:5778'>　廉適足以致大亂也此詩所以刺之也而又謂下文</span><br/>
<span class='tline' id='l255' data-llen='5778:5801'>　乃是孟姜蓋王氏則於同車同行之說不通故為此</span><br/>
<span class='tline' id='l256' data-llen='5801:5824'>　說舜木槿也其樹如李其華朝生暮落月令仲夏之</span><br/>
<span class='tline' id='l257' data-llen='5824:5851'>　月木槿榮是也顔如舜華言顔色如木槿之華也<span class='krp-note'>鄭/云</span></span><br/>
<span class='tline' id='l258' data-llen='5851:5880'>　<span class='krp-note'>今謂之朝/生暮落花</span>英亦華將翺將翔佩玉瓊琚言其翺翔</span><br/>
<span class='tline' id='l259' data-llen='5880:5907'><a onclick="displayPageImage('KR1c0012', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5907:5928'>　之間所佩者瓊琚之玉言其行步中節也將將</span><br/>
<span class='tline' id='l261' data-llen='5928:5951'>　佩玉聲也彼美孟姜洵美且都言彼美好之孟姜信</span><br/>
<span class='tline' id='l262' data-llen='5951:5974'>　美而且都也都亦美也亦訓為閑閑習容儀也司馬</span><br/>
<span class='tline' id='l263' data-llen='5974:5998'>　相如上林賦曰妖冶閑都則以都為閑𫝊又曰雍容</span><br/>
<span class='tline' id='l264' data-llen='5998:6021'>　閑雅甚都顔師古曰閑美之稱也鄭風有女同車詩</span><br/>
<span class='tline' id='l265' data-llen='6021:6044'>　曰有女同車洵美且都則知以都為閑也山有扶蘇</span><br/>
<span class='tline' id='l266' data-llen='6044:6067'>　曰不見子都則知以都為美也徳音不忘言其徳音</span><br/>
<span class='tline' id='l267' data-llen='6067:6081'>　之不可忘也言其有美譽也</span><br/>
<span class='tline' id='l268' data-llen='6081:6108'><a onclick="displayPageImage('KR1c0012', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6108:6131'>　論曰嘗觀自古賢人君子亦有辭昬者劉徳妻死霍</span><br/>
<span class='tline' id='l270' data-llen='6131:6154'>　光欲以女妻之徳不敢畏盛滿也又欲妻雋不疑固</span><br/>
<span class='tline' id='l271' data-llen='6154:6177'>　辭不敢當若二子者可謂善避禍者矣卒之霍禹謀</span><br/>
<span class='tline' id='l272' data-llen='6177:6200'>　不軌霍氏之壻如鄧廣漢范明友皆不得其死然則</span><br/>
<span class='tline' id='l273' data-llen='6200:6223'>　知辭昬若二子者然後為善也劉雋之辭昬乃免於</span><br/>
<span class='tline' id='l274' data-llen='6223:6246'>　禍忽之辭昬乃所以召禍故王氏曰娶大國賢女以</span><br/>
<span class='tline' id='l275' data-llen='6246:6269'>　其有助則無國家之難矣忽不務此而辭之以為廉</span><br/>
<span class='tline' id='l276' data-llen='6269:6292'>　終至於公子互爭而兵革不息國人皆不得保其室</span><br/>
<span class='tline' id='l277' data-llen='6292:6319'><a onclick="displayPageImage('KR1c0012', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6319:6324'>　家也</span><br/>
<span class='tline' id='l279' data-llen='6324:6347'>　黄曰桓六年云見李講以理觀之若太子可謂知道</span><br/>
<span class='tline' id='l280' data-llen='6347:6370'>　故左氏亦記當時君子之言曰善自為謀則是太子</span><br/>
<span class='tline' id='l281' data-llen='6370:6393'>　忽之不昬於齊宜詩人之所美也而今反以為刺豈</span><br/>
<span class='tline' id='l282' data-llen='6393:6416'>　非以其為祭仲所逐而無大國之助詩人因為之惜</span><br/>
<span class='tline' id='l283' data-llen='6416:6439'>　乎或曰文姜非賢女其歸於魯桓公而成魯國之亂</span><br/>
<span class='tline' id='l284' data-llen='6439:6462'>　安得謂齊女賢而不取乎意此詩所謂齊女非文姜</span><br/>
<span class='tline' id='l285' data-llen='6462:6477'>　也不然則詩人之言何惑之甚</span><br/>
<span class='tline' id='l286' data-llen='6477:6504'><a onclick="displayPageImage('KR1c0012', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6504:6526'>山有扶蘇<span class='krp-note'>如字又/音踈</span>刺忽也所美非美然</span><br/>
<span class='tline' id='l288' data-llen='6526:6549'>山有扶蘇隰有荷華不見子都乃見狂且山有橋松隰</span><br/>
<span class='tline' id='l289' data-llen='6549:6562'>有游龍不見子充乃見狡童</span><br/>
<span class='tline' id='l290' data-llen='6562:6585'>　李曰言忽之所美者非所當美也山有扶蘇隰有荷</span><br/>
<span class='tline' id='l291' data-llen='6585:6608'>　華扶蘇小木也荷華芙蕖也橋松木也游龍紅草也</span><br/>
<span class='tline' id='l292' data-llen='6608:6631'>　爾雅曰紅蘢古其大者其名蘬即游龍也毛氏則以</span><br/>
<span class='tline' id='l293' data-llen='6631:6654'>　山有扶蘇隰有荷華言髙下小大各得其宜也其說</span><br/>
<span class='tline' id='l294' data-llen='6654:6677'>　未盡蘇氏則以山有扶蘇喻忽置不正之人於上位</span><br/>
<span class='tline' id='l295' data-llen='6677:6704'><a onclick="displayPageImage('KR1c0012', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6704:6727'>　隰有荷華喻忽置美徳者於下位鄭氏於上章既如</span><br/>
<span class='tline' id='l297' data-llen='6727:6750'>　此說下文又以橋松在山上喻忽無恩澤於大臣也</span><br/>
<span class='tline' id='l298' data-llen='6750:6773'>　紅草放縱枝葉於隰中喻忽聽恣小臣其說可謂勞</span><br/>
<span class='tline' id='l299' data-llen='6773:6796'>　矣蘇氏則以鄭氏之說為非蘇氏以謂扶蘇生於山</span><br/>
<span class='tline' id='l300' data-llen='6796:6819'>　其居非不髙矣而枝葉不足以自庇不如荷花之生</span><br/>
<span class='tline' id='l301' data-llen='6819:6842'>　於隰得其澤以滋其說與鄭氏亦不甚相逺即目睫</span><br/>
<span class='tline' id='l302' data-llen='6842:6865'>　之論也此詩大意只是山之有木隰之有草可以為</span><br/>
<span class='tline' id='l303' data-llen='6865:6888'>　榮為太子忽者國乃無人何以為國之光華若如此</span><br/>
<span class='tline' id='l304' data-llen='6888:6915'><a onclick="displayPageImage('KR1c0012', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6915:6938'>　說豈不簡而易明乎都美也不見子都乃見狂且者</span><br/>
<span class='tline' id='l306' data-llen='6938:6961'>　言不往見子都美之人乃反見狂醜之人也且結語</span><br/>
<span class='tline' id='l307' data-llen='6961:6984'>　之辭不見子充乃見狡童言不往見子充良之人而</span><br/>
<span class='tline' id='l308' data-llen='6984:7000'>　乃見狡猾之童也言其不别美惡</span><br/>
<span class='tline' id='l309' data-llen='7000:7023'>　論曰自古人君雖甚愚亦皆知用君子則可以致治</span><br/>
<span class='tline' id='l310' data-llen='7023:7046'>　用小人則可以召禍然每至於危亡者蓋以君子為</span><br/>
<span class='tline' id='l311' data-llen='7046:7069'>　小人小人為君子也唐徳宗以姜公輔為賣直以盧</span><br/>
<span class='tline' id='l312' data-llen='7069:7092'>　把為忠李泌曰天下皆知陛下獨不知之此其所以</span><br/>
<span class='tline' id='l313' data-llen='7092:7119'><a onclick="displayPageImage('KR1c0012', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7119:7142'>　為姦邪也夫姜公輔天下以為君子也而徳宗乃以</span><br/>
<span class='tline' id='l315' data-llen='7142:7165'>　為賣直盧把天下以為大姦也而徳宗乃以為忠是</span><br/>
<span class='tline' id='l316' data-llen='7165:7188'>　皆以忠為佞以佞為忠也此亂亡相繼未有不由於</span><br/>
<span class='tline' id='l317' data-llen='7188:7199'>　是蓋皆所美非美也</span><br/>
<span class='tline' id='l318' data-llen='7199:7222'>　黄曰此詩古今之說皆失其義予考詩人之意蓋以</span><br/>
<span class='tline' id='l319' data-llen='7222:7245'>　為山有扶蘇亦有橋松隰有荷華亦有游龍以見國</span><br/>
<span class='tline' id='l320' data-llen='7245:7268'>　人未嘗無君子亦未嘗無小人在人君能辨之耳今</span><br/>
<span class='tline' id='l321' data-llen='7268:7291'>　昭公不見子都子充而乃見狂且狡童是所美者非</span><br/>
<span class='tline' id='l322' data-llen='7291:7318'><a onclick="displayPageImage('KR1c0012', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7318:7342'>　所當美而反以小人為君子也漢武帝賢公孫𢎞而</span><br/>
<span class='tline' id='l324' data-llen='7342:7365'>　愚汲黯唐徳宗以盧把為忠以姜公輔為賣直皆是</span><br/>
<span class='tline' id='l325' data-llen='7365:7370'>　此類</span><br/>
<span class='tline' id='l326' data-llen='7370:7386'>蘀兮刺忽也君弱臣强不倡而和也</span><br/>
<span class='tline' id='l327' data-llen='7386:7409'>蘀兮蘀兮風其吹女叔兮伯兮倡予和女蘀兮蘀兮風</span><br/>
<span class='tline' id='l328' data-llen='7409:7428'>其漂<span class='krp-note'>匹妙/反</span>女叔兮伯兮倡予要女</span><br/>
<span class='tline' id='l329' data-llen='7428:7451'>　李曰君倡臣和理之常也今也君弱臣强專命自恣</span><br/>
<span class='tline' id='l330' data-llen='7451:7474'>　不稟於君不待君命而動詩人所以刺之也蘀兮蘀</span><br/>
<span class='tline' id='l331' data-llen='7474:7501'><a onclick="displayPageImage('KR1c0012', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7501:7524'>　兮風其吹女七月之詩曰十月隕蘀落葉故謂之蘀</span><br/>
<span class='tline' id='l333' data-llen='7524:7547'>　蘀兮蘀兮風其吹女言蘀之落也必待風之吹猶臣</span><br/>
<span class='tline' id='l334' data-llen='7547:7570'>　之和也必待君之倡故下文曰叔兮伯兮倡予和女</span><br/>
<span class='tline' id='l335' data-llen='7570:7593'>　者蓋是詩人指羣臣而戒之曰叔兮伯兮汝羣臣和</span><br/>
<span class='tline' id='l336' data-llen='7593:7616'>　之則在乎君倡之汝今則不然何也君天道也臣地</span><br/>
<span class='tline' id='l337' data-llen='7616:7639'>　道也乾知大始坤作成物乾以始之坤以終之君行</span><br/>
<span class='tline' id='l338' data-llen='7639:7662'>　於上臣從於下亦猶乾坤之終始也今也臣之行事</span><br/>
<span class='tline' id='l339' data-llen='7662:7685'>　而乃不稟命於君是専命也春秋凡書遂者皆譏大</span><br/>
<span class='tline' id='l340' data-llen='7685:7712'><a onclick="displayPageImage('KR1c0012', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7712:7735'>　夫之専也事之小大不同皆書之者以謂一萌専命</span><br/>
<span class='tline' id='l342' data-llen='7735:7758'>　之心是有無君之意其禍必至於不可勝言矣故魯</span><br/>
<span class='tline' id='l343' data-llen='7758:7780'>　之三家齊之諸田晉之六卿所以有篡弑之禍也</span><br/>
<span class='tline' id='l344' data-llen='7780:7803'>　黄曰人臣之事君如婦人之從夫其義不可不順故</span><br/>
<span class='tline' id='l345' data-llen='7803:7826'>　夫倡而婦隨君倡而臣和者理之當然也事不出於</span><br/>
<span class='tline' id='l346' data-llen='7826:7849'>　夫而出於婦則其家必亂事不出於君而出於臣則</span><br/>
<span class='tline' id='l347' data-llen='7849:7872'>　其國必危故易之乾君也坤臣也乾取其健坤取其</span><br/>
<span class='tline' id='l348' data-llen='7872:7895'>　順臣不敢以先乎君也魯之政出於三家晉之政出</span><br/>
<span class='tline' id='l349' data-llen='7895:7922'><a onclick="displayPageImage('KR1c0012', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7922:7945'>　於六卿齊之政出於田常則有篡弑之禍周之衰也</span><br/>
<span class='tline' id='l351' data-llen='7945:7968'>　事不出於天王而出於諸侯漢之衰也事不出天子</span><br/>
<span class='tline' id='l352' data-llen='7968:7991'>　而出於强臣唐之亂也事不出於昭宗而出於朱全</span><br/>
<span class='tline' id='l353' data-llen='7991:8014'>　忠此危亡之證也今昭公微弱而為祭仲所專此詩</span><br/>
<span class='tline' id='l354' data-llen='8014:8030'>　人所以悲其將亡而為之嗟歎歟</span><br/>
<span class='tline' id='l355' data-llen='8030:8049'>狡童刺忽也不能與賢人圖事權臣擅命也</span><br/>
<span class='tline' id='l356' data-llen='8049:8072'>彼狡童兮不與我言兮維子之故使我不能䬸兮彼狡</span><br/>
<span class='tline' id='l357' data-llen='8072:8091'>童兮不與我食兮維子之故使我不能息兮</span><br/>
<span class='tline' id='l358' data-llen='8091:8118'><a onclick="displayPageImage('KR1c0012', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8118:8141'>　李曰權臣指祭仲也祭仲專廢立之權故謂之權臣</span><br/>
<span class='tline' id='l360' data-llen='8141:8164'>　也彼狡童兮狡童指鄭忽也以忽為狡童豈人君之</span><br/>
<span class='tline' id='l361' data-llen='8164:8187'>　事所當然哉程氏曰作詩未必皆聖人當時所取者</span><br/>
<span class='tline' id='l362' data-llen='8187:8210'>　但取其意止於禮義聖人所取未必然如比君以狡</span><br/>
<span class='tline' id='l363' data-llen='8210:8233'>　童碩䑕此說是也不與我言兮言不能與賢人圖事</span><br/>
<span class='tline' id='l364' data-llen='8233:8256'>　也不與我食兮言不與賢人食也王氏曰不與我言</span><br/>
<span class='tline' id='l365' data-llen='8256:8279'>　是不與我治天職也不與我食是不與我食天禄也</span><br/>
<span class='tline' id='l366' data-llen='8279:8302'>　此說是矣然又謂弗與治天職食天禄所謂賢人者</span><br/>
<span class='tline' id='l367' data-llen='8302:8329'><a onclick="displayPageImage('KR1c0012', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8329:8352'>　亦可以已矣而至於不能食息者何哉忽猶足與為</span><br/>
<span class='tline' id='l369' data-llen='8352:8375'>　善也此說非也鄭忽豈足與為善哉既以為狡童則</span><br/>
<span class='tline' id='l370' data-llen='8375:8398'>　其不足與為善也明矣詩曰維子之故使我不能餐</span><br/>
<span class='tline' id='l371' data-llen='8398:8421'>　兮使我不能息兮蓋民言鄭忽不與賢人圖事我是</span><br/>
<span class='tline' id='l372' data-llen='8421:8444'>　以憂其滅亡而不能䬸息也楊龜山曰人臣任君之</span><br/>
<span class='tline' id='l373' data-llen='8444:8467'>　事然後食君之禄義也弗與食天禄故至不能食弗</span><br/>
<span class='tline' id='l374' data-llen='8467:8490'>　與賢臣圖事則其憂甚矣故至於不能息亦不必如</span><br/>
<span class='tline' id='l375' data-llen='8490:8497'>　此分别也</span><br/>
<span class='tline' id='l376' data-llen='8497:8524'><a onclick="displayPageImage('KR1c0012', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8524:8547'>　黄曰說者以狡童喻昭公蓋詩人疾之之辭夫詩人</span><br/>
<span class='tline' id='l378' data-llen='8547:8570'>　至於疾其君而以狡童目之豈敦厚之意哉少南以</span><br/>
<span class='tline' id='l379' data-llen='8570:8593'>　狡童目祭仲此說甚善夫昭公微弱而為權臣擅命</span><br/>
<span class='tline' id='l380' data-llen='8593:8616'>　尚足謂之狡童前詩謂不見子充乃見狡童謂其不</span><br/>
<span class='tline' id='l381' data-llen='8616:8639'>　親近賢人而好任小人也故此詩之意以為昭公惟</span><br/>
<span class='tline' id='l382' data-llen='8639:8662'>　彼狡童之與言而不與我言惟彼狡童之與食而不</span><br/>
<span class='tline' id='l383' data-llen='8662:8685'>　與我食昭公信任權臣而至為權臣擅命此賢者所</span><br/>
<span class='tline' id='l384' data-llen='8685:8698'>　以深憂而食息不能安也</span><br/>
<span class='tline' id='l385' data-llen='8698:8725'><a onclick="displayPageImage('KR1c0012', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8725:8746'>褰裳思見正也狂童恣行國人思大國之正已也</span><br/>
<span class='tline' id='l387' data-llen='8746:8769'>子惠思我褰裳渉溱子不我思豈無他人狂童之狂也</span><br/>
<span class='tline' id='l388' data-llen='8769:8792'>且子惠思我褰裳渉洧子不我思豈無他士狂童之狂</span><br/>
<span class='tline' id='l389' data-llen='8792:8796'>也且</span><br/>
<span class='tline' id='l390' data-llen='8796:8819'>　李曰狂童恣行謂忽與突也蓋謂忽立未及年而突</span><br/>
<span class='tline' id='l391' data-llen='8819:8842'>　逐之突立四年祭仲逐突而立忽其後交爭不息國</span><br/>
<span class='tline' id='l392' data-llen='8842:8865'>　人欲得大國以兵加鄭正其是非庶可以定也子惠</span><br/>
<span class='tline' id='l393' data-llen='8865:8888'>　思我褰裳渉溱溱水名說文從水從秦出鄭國洧說</span><br/>
<span class='tline' id='l394' data-llen='8888:8915'><a onclick="displayPageImage('KR1c0012', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8915:8938'>　文曰出潁川陽城山東南入潁二水皆在鄭之境内</span><br/>
<span class='tline' id='l396' data-llen='8938:8961'>　孟子曰子産以乗輿濟人於溱洧是也子惠思我褰</span><br/>
<span class='tline' id='l397' data-llen='8961:8984'>　裳渉溱鄭氏謂子者斥大國之正卿子若愛而思我</span><br/>
<span class='tline' id='l398' data-llen='8984:9007'>　我國有突篡國之事而可征而正之我則掲衣渡溱</span><br/>
<span class='tline' id='l399' data-llen='9007:9030'>　水以往告難也歐陽以為不然謂以難告人豈待其</span><br/>
<span class='tline' id='l400' data-llen='9030:9053'>　思而後往告哉歐陽以謂大國有惠然思念我鄭國</span><br/>
<span class='tline' id='l401' data-llen='9053:9076'>　之亂欲來為我討正之者非道逺而難至但褰其裳</span><br/>
<span class='tline' id='l402' data-llen='9076:9099'>　而行溱洧水而來則至矣言甚易而不來爾此說為</span><br/>
<span class='tline' id='l403' data-llen='9099:9126'><a onclick="displayPageImage('KR1c0012', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9126:9149'>　善王氏蘇氏皆與歐氏同子不我思豈無他人言子</span><br/>
<span class='tline' id='l405' data-llen='9149:9172'>　苟不思我不來吾國豈無他人來正我哉此蓋鄭人</span><br/>
<span class='tline' id='l406' data-llen='9172:9195'>　怨諸侯不相救正故為此辭也鄭氏謂他人者先鄉</span><br/>
<span class='tline' id='l407' data-llen='9195:9218'>　齊晉宋衞後之荆楚詩中本無此意鄭氏蓋臆說也</span><br/>
<span class='tline' id='l408' data-llen='9218:9241'>　豈無他人鄭氏謂大國之卿當天子之上士皆非詩</span><br/>
<span class='tline' id='l409' data-llen='9241:9264'>　人之意他士猶他人也王氏謂子不我思豈無他人</span><br/>
<span class='tline' id='l410' data-llen='9264:9287'>　蓋望乎大國之君大夫既不可望則又思其微者故</span><br/>
<span class='tline' id='l411' data-llen='9287:9310'>　又曰子不我思豈無他士此蓋泥於文字章句之末</span><br/>
<span class='tline' id='l412' data-llen='9310:9337'><a onclick="displayPageImage('KR1c0012', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9337:9360'>　不可取也狂童之狂也且言大國既不救已而狂童</span><br/>
<span class='tline' id='l414' data-llen='9360:9373'>　之狂甚矣亦無可奈何也</span><br/>
<span class='tline' id='l415' data-llen='9373:9396'>　黄曰忽突微弱不能自存而祭仲恣其狂狡之行擅</span><br/>
<span class='tline' id='l416' data-llen='9396:9419'>　廢其君之權弄其君於股掌之上故國人思大國之</span><br/>
<span class='tline' id='l417' data-llen='9419:9442'>　正已而怨諸侯之不我救也曰褰裳渉溱謂大國若</span><br/>
<span class='tline' id='l418' data-llen='9442:9465'>　惠而思我則但褰裳渉溱掲衣以渡溱水而可以至</span><br/>
<span class='tline' id='l419' data-llen='9465:9488'>　矣言甚近且易而大國之不來也曰狂童之狂也且</span><br/>
<span class='tline' id='l420' data-llen='9488:9511'>　言大國之不能正己則狂童之狂日甚以見權臣擅</span><br/>
<span class='tline' id='l421' data-llen='9511:9538'><a onclick="displayPageImage('KR1c0012', 'WYG', '010-24a' );" name="010-24a" class="pb">[010-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9538:9551'>　命而舉鄭國無如之何也</span><br/>
<span class='tline' id='l423' data-llen='9551:9574'>丰刺亂也昬姻之道缺陽倡而隂不和男行而女不隨</span><br/>
<span class='tline' id='l424' data-llen='9574:9597'>子之丰兮俟我乎巷兮悔予不送兮子之昌兮俟我乎</span><br/>
<span class='tline' id='l425' data-llen='9597:9629'>堂兮悔予不將兮衣錦褧衣<span class='krp-note'>衣錦如字一音於/記反褧苦迥反</span>裳錦褧</span><br/>
<span class='tline' id='l426' data-llen='9629:9652'>裳叔兮伯兮駕予與行裳錦褧裳衣錦褧衣叔兮伯兮</span><br/>
<span class='tline' id='l427' data-llen='9652:9658'>駕予與歸</span><br/>
<span class='tline' id='l428' data-llen='9658:9681'>　李曰昬姻之道缺者蓋言嫁娶之禮失男子親迎而</span><br/>
<span class='tline' id='l429' data-llen='9681:9704'>　女子不肯從之故曰陽倡而隂不和男行而女不隨</span><br/>
<span class='tline' id='l430' data-llen='9704:9731'><a onclick="displayPageImage('KR1c0012', 'WYG', '010-24b' );" name="010-24b" class="pb">[010-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9731:9754'>　取譬於隂陽者以明男女之非禮也夫婦猶君臣也</span><br/>
<span class='tline' id='l432' data-llen='9754:9777'>　君不倡而臣和非禮也君倡而臣不和亦非禮也男</span><br/>
<span class='tline' id='l433' data-llen='9777:9800'>　子不親迎而女從非禮也男親迎而女不從亦非禮</span><br/>
<span class='tline' id='l434' data-llen='9800:9823'>　也子之丰兮此詩蓋是當時婦人辭也男子親迎則</span><br/>
<span class='tline' id='l435' data-llen='9823:9846'>　女子有他志而不從其終也又悔而欲從之故上二</span><br/>
<span class='tline' id='l436' data-llen='9846:9869'>　章則曰悔予不送兮悔予不將兮下二章則曰駕予</span><br/>
<span class='tline' id='l437' data-llen='9869:9892'>　與行駕予與歸蓋是悔而欲復從之也丰滿也左氏</span><br/>
<span class='tline' id='l438' data-llen='9892:9915'>　曰榖也豐下之類是也俟我乎巷兮言男子親迎俟</span><br/>
<span class='tline' id='l439' data-llen='9915:9942'><a onclick="displayPageImage('KR1c0012', 'WYG', '010-25a' );" name="010-25a" class="pb">[010-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9942:9965'>　我於巷也巷門外之道也悔予不送兮此蓋言舊時</span><br/>
<span class='tline' id='l441' data-llen='9965:9988'>　來迎己巳不從之今則悔其不送也子之昌兮昌盛</span><br/>
<span class='tline' id='l442' data-llen='9988:10011'>　也如猗嗟昌兮之類是也俟我乎堂兮亦是親迎也</span><br/>
<span class='tline' id='l443' data-llen='10011:10034'>　孔氏曰士昬禮主人揖賔入於廟主人升堂西面賔</span><br/>
<span class='tline' id='l444' data-llen='10034:10057'>　升堂北面奠鴈再拜稽首降出婦人從降自西階則</span><br/>
<span class='tline' id='l445' data-llen='10057:10080'>　是士禮受女於廟堂庶人雖無廟亦當受女於寢堂</span><br/>
<span class='tline' id='l446' data-llen='10080:10103'>　鄭氏以堂為棖棖門梱上木不必如此說悔予不將</span><br/>
<span class='tline' id='l447' data-llen='10103:10126'>　兮亦是不送之義也衣錦褧衣庶人嫁者之服也褧</span><br/>
<span class='tline' id='l448' data-llen='10126:10153'><a onclick="displayPageImage('KR1c0012', 'WYG', '010-25b' );" name="010-25b" class="pb">[010-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10153:10176'>　襌也錦衣加以襌縠言被此衣服汝叔兮伯兮再乗</span><br/>
<span class='tline' id='l450' data-llen='10176:10199'>　車來迎已則嫁而與之同行同歸也觀此章則鄭風</span><br/>
<span class='tline' id='l451' data-llen='10199:10222'>　俗可見矣始也男子親迎女則不從其失正也如此</span><br/>
<span class='tline' id='l452' data-llen='10222:10245'>　及其終也已失身於他人欲復從昔日親迎之男子</span><br/>
<span class='tline' id='l453' data-llen='10245:10268'>　其失正也又如此此詩所以刺之也叔兮伯兮孔氏</span><br/>
<span class='tline' id='l454' data-llen='10268:10291'>　謂呼迎者之字云叔兮伯兮若復駕車而來我則與</span><br/>
<span class='tline' id='l455' data-llen='10291:10314'>　之行矣此說是也王氏謂叔兮伯兮駕予與行駕予</span><br/>
<span class='tline' id='l456' data-llen='10314:10337'>　與歸者謂壻親迎之叔伯以女悔而不隨故但相與</span><br/>
<span class='tline' id='l457' data-llen='10337:10364'><a onclick="displayPageImage('KR1c0012', 'WYG', '010-26a' );" name="010-26a" class="pb">[010-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10364:10387'>　駕而行以歸也其論叔伯既已失詩人之意而其論</span><br/>
<span class='tline' id='l459' data-llen='10387:10410'>　駕予與行駕予與歸之義又非詩人之意不可從也</span><br/>
<span class='tline' id='l460' data-llen='10410:10433'>　黄曰有天地則有男女有男女則有夫婦婦人之從</span><br/>
<span class='tline' id='l461' data-llen='10433:10456'>　夫者天地之義也而從之不可以不正苟以正禮求</span><br/>
<span class='tline' id='l462' data-llen='10456:10479'>　我若之何不從哉故丰之一詩皆言女子不從於始</span><br/>
<span class='tline' id='l463' data-llen='10479:10502'>　而悔於終也夫男行而女不從雖非所以為禮然不</span><br/>
<span class='tline' id='l464' data-llen='10502:10525'>　猶愈於淫奔之風乎而詩人遂曰刺亂者蓋天下之</span><br/>
<span class='tline' id='l465' data-llen='10525:10548'>　事不從之於此者則從之於彼親迎正禮而女不從</span><br/>
<span class='tline' id='l466' data-llen='10548:10575'><a onclick="displayPageImage('KR1c0012', 'WYG', '010-26b' );" name="010-26b" class="pb">[010-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10575:10598'>　非不從也志在淫奔而不知正禮之當從也及至華</span><br/>
<span class='tline' id='l468' data-llen='10598:10621'>　落色衰復相棄背則未有不悔之於終者詳觀此詩</span><br/>
<span class='tline' id='l469' data-llen='10621:10644'>　乃女子為淫奔所誤故思其初而悔其不從正禮之</span><br/>
<span class='tline' id='l470' data-llen='10644:10656'>　為禍其曰刺亂也固宜</span><br/>
<span class='tline' id='l471' data-llen='10656:10681'>東門之墠<span class='krp-note'>音/善</span>刺亂也男女有不待禮而相奔者也</span><br/>
<span class='tline' id='l472' data-llen='10681:10708'>東門之墠茹藘<span class='krp-note'>力於/反</span>在阪其室則邇其人甚逺東門之</span><br/>
<span class='tline' id='l473' data-llen='10708:10723'>栗有踐家室豈不爾思子不我即</span><br/>
<span class='tline' id='l474' data-llen='10723:10746'>　李曰墠除也阪說文曰陂者曰阪茹藘茅蒐也李巡</span><br/>
<span class='tline' id='l475' data-llen='10746:10773'><a onclick="displayPageImage('KR1c0012', 'WYG', '010-27a' );" name="010-27a" class="pb">[010-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10773:10796'>　云一名茜可以染絳此詩最難曉毛氏則以東門之</span><br/>
<span class='tline' id='l477' data-llen='10796:10819'>　墠為一說以茹藘在阪為一說至於下章亦以東門</span><br/>
<span class='tline' id='l478' data-llen='10819:10842'>　之栗為一說以有踐家室為一說其說以謂男女之</span><br/>
<span class='tline' id='l479' data-llen='10842:10865'>　際近而易則如東門之墠逺而難則如茹藘在阪至</span><br/>
<span class='tline' id='l480' data-llen='10865:10888'>　於東門之栗則以謂東門之外有栗樹生於路上無</span><br/>
<span class='tline' id='l481' data-llen='10888:10911'>　人守䕶其欲取之則為易有物在踐室家之内有主</span><br/>
<span class='tline' id='l482' data-llen='10911:10934'>　守之其欲取之則難以興為昬者得禮則易不得禮</span><br/>
<span class='tline' id='l483' data-llen='10934:10957'>　則難詩中所言不可分而為二也鄭氏則謂東門之</span><br/>
<span class='tline' id='l484' data-llen='10957:10984'><a onclick="displayPageImage('KR1c0012', 'WYG', '010-27b' );" name="010-27b" class="pb">[010-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10984:11007'>　外有墠墠邊有阪茅蒐生焉茅蒐之為物淺矣易越</span><br/>
<span class='tline' id='l486' data-llen='11007:11030'>　而出此女欲奔男之辭此雖以兩句為一說然其說</span><br/>
<span class='tline' id='l487' data-llen='11030:11053'>　則不可以從也王氏則以謂東門之墠言以禮則平</span><br/>
<span class='tline' id='l488' data-llen='11053:11076'>　易茹藘在阪言以道則阪險蘇氏則以東門之墠茹</span><br/>
<span class='tline' id='l489' data-llen='11076:11099'>　藘在阪為譬喻以東門之栗有踐家室為非譬喻其</span><br/>
<span class='tline' id='l490' data-llen='11099:11122'>　說皆難取信詳觀此詩是思古之詩當時既不待禮</span><br/>
<span class='tline' id='l491' data-llen='11122:11145'>　而奔故思古之人能以禮自防也東門之墠言東門</span><br/>
<span class='tline' id='l492' data-llen='11145:11168'>　除處之地易往也而有茹藘在阪焉言其難行也其</span><br/>
<span class='tline' id='l493' data-llen='11168:11195'><a onclick="displayPageImage('KR1c0012', 'WYG', '010-28a' );" name="010-28a" class="pb">[010-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11195:11218'>　室則邇其人甚逺者言其人雖甚近卓然有不可犯</span><br/>
<span class='tline' id='l495' data-llen='11218:11241'>　故曰其人甚逺亦如晉人所謂室邇人遐實勞我心</span><br/>
<span class='tline' id='l496' data-llen='11241:11264'>　皆是言人不可犯也鄭氏言其室則近謂所欲奔男</span><br/>
<span class='tline' id='l497' data-llen='11264:11287'>　之家望其來迎已而不來則逺曲說也東門之栗有</span><br/>
<span class='tline' id='l498' data-llen='11287:11310'>　踐家室者蓋言欲采東門之栗當踐室家而後行亦</span><br/>
<span class='tline' id='l499' data-llen='11310:11333'>　言甚難也豈不爾思言我豈不思爾哉蓋以禮不可</span><br/>
<span class='tline' id='l500' data-llen='11333:11356'>　犯而我不敢就也即就也詳觀此詩蓋是漢上游女</span><br/>
<span class='tline' id='l501' data-llen='11356:11379'>　之流確然以禮自守不陷於淫奔之欲故詩人思其</span><br/>
<span class='tline' id='l502' data-llen='11379:11406'><a onclick="displayPageImage('KR1c0012', 'WYG', '010-28b' );" name="010-28b" class="pb">[010-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11406:11419'>　人也若此說其義曉然矣</span><br/>
<span class='tline' id='l504' data-llen='11419:11442'>　黄曰此詩蓋刺今淫奔而思古之貞女如見漢水之</span><br/>
<span class='tline' id='l505' data-llen='11442:11465'>　廣者自無泳之之思見江水之永者自無方之之思</span><br/>
<span class='tline' id='l506' data-llen='11465:11488'>　室家之情人所不免特畏禮義而不敢奔耳東門之</span><br/>
<span class='tline' id='l507' data-llen='11488:11511'>　墠雖易至而茹藘在阪為難及女子之室雖甚近而</span><br/>
<span class='tline' id='l508' data-llen='11511:11534'>　禮義之不可犯則若甚逺一篇之義皆當以是求之</span><br/>
<span class='tline' id='l509' data-llen='11534:11553'>風雨思君子也亂世則思君子不改其度焉</span><br/>
<span class='tline' id='l510' data-llen='11553:11576'>風雨淒淒雞鳴喈喈既見君子云胡不夷風雨瀟瀟雞</span><br/>
<span class='tline' id='l511' data-llen='11576:11603'><a onclick="displayPageImage('KR1c0012', 'WYG', '010-29a' );" name="010-29a" class="pb">[010-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11603:11626'>鳴膠膠既見君子云胡不瘳風雨如晦雞鳴不已既見</span><br/>
<span class='tline' id='l513' data-llen='11626:11634'>君子云胡不喜</span><br/>
<span class='tline' id='l514' data-llen='11634:11657'>　李曰風雨淒淒而雞鳴喈喈然不失其和以譬君子</span><br/>
<span class='tline' id='l515' data-llen='11657:11680'>　居於亂世而不改其度也瀟瀟疾也膠膠亦如喈喈</span><br/>
<span class='tline' id='l516' data-llen='11680:11703'>　如晦言其昬晦也此詩皆以雞鳴喻君子之度也當</span><br/>
<span class='tline' id='l517' data-llen='11703:11726'>　今之世無此人也苟見君子則云胡不說故曰既見</span><br/>
<span class='tline' id='l518' data-llen='11726:11747'>　君子云胡不夷夷恱也瘳愈也言如病之愈也</span><br/>
<span class='tline' id='l519' data-llen='11747:11770'>　論曰震風淩雨然後知厦屋之為帡幪也虐政亂世</span><br/>
<span class='tline' id='l520' data-llen='11770:11797'><a onclick="displayPageImage('KR1c0012', 'WYG', '010-29b' );" name="010-29b" class="pb">[010-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11797:11820'>　然後知聖人之為郛郭也蓋非亂世則無以見君子</span><br/>
<span class='tline' id='l522' data-llen='11820:11843'>　之難也常人之情隨世變遷治世則為善人亂世則</span><br/>
<span class='tline' id='l523' data-llen='11843:11866'>　為不善之人其所行皆因俗而改君子則不以夷險</span><br/>
<span class='tline' id='l524' data-llen='11866:11889'>　改其心故其所行有人亦若是無人亦若是蓋不如</span><br/>
<span class='tline' id='l525' data-llen='11889:11912'>　是無以見君子之髙節也不有瞽瞍之頑無以見大</span><br/>
<span class='tline' id='l526' data-llen='11912:11935'>　舜之孝不有管蔡之流言無以見周公之忠不有安</span><br/>
<span class='tline' id='l527' data-llen='11935:11958'>　史之亂無以見張巡許逺之節且以孔門觀之陳蔡</span><br/>
<span class='tline' id='l528' data-llen='11958:11981'>　之厄如子路則愠見子貢則不免有所疑惟顔子與</span><br/>
<span class='tline' id='l529' data-llen='11981:12008'><a onclick="displayPageImage('KR1c0012', 'WYG', '010-30a' );" name="010-30a" class="pb">[010-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12008:12028'>　夫子同志夫孔子之門尚且如此况其餘乎</span><br/>
<span class='tline' id='l531' data-llen='12028:12051'>　黄曰疾風知勁草板蕩識忠臣善論人者當於衰亂</span><br/>
<span class='tline' id='l532' data-llen='12051:12074'>　之時觀之糧不絶無以見夫子巷不陋無以見顔回</span><br/>
<span class='tline' id='l533' data-llen='12074:12097'>　若談仁論義於閒暇之時變節易慮於緩急之際則</span><br/>
<span class='tline' id='l534' data-llen='12097:12120'>　不可以託六尺之孤寄百里之命矣今曰亂世則思</span><br/>
<span class='tline' id='l535' data-llen='12120:12143'>　君子不改其度意當時之士皆隨世俛仰而無嵗寒</span><br/>
<span class='tline' id='l536' data-llen='12143:12166'>　之操者也噫顛沛而不違仁然後為仁之至舉足而</span><br/>
<span class='tline' id='l537' data-llen='12166:12189'>　不忘親然後為愛親之篤此詩人所以思君子於衰</span><br/>
<span class='tline' id='l538' data-llen='12189:12216'><a onclick="displayPageImage('KR1c0012', 'WYG', '010-30b' );" name="010-30b" class="pb">[010-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12216:12223'>　亂之世歟</span><br/>
<span class='tline' id='l540' data-llen='12223:12240'>子衿刺學校廢也亂世則學校不修焉</span><br/>
<span class='tline' id='l541' data-llen='12240:12263'>青青子衿悠悠我心縱我不往子寧不嗣音青青子佩</span><br/>
<span class='tline' id='l542' data-llen='12263:12292'>悠悠我思縱我不往子寧不來挑<span class='krp-note'>他羔反又/敕彫反</span>兮達兮在</span><br/>
<span class='tline' id='l543' data-llen='12292:12305'>城闕兮一日不見如三月兮</span><br/>
<span class='tline' id='l544' data-llen='12305:12328'>　李曰衿領别名也青領也青衿學子之所服也禮父</span><br/>
<span class='tline' id='l545' data-llen='12328:12351'>　母在衣純以青青青子衿悠悠我心者蓋言學校不</span><br/>
<span class='tline' id='l546' data-llen='12351:12374'>　修青衿分散不在學校故悠悠然思之也鄭氏謂學</span><br/>
<span class='tline' id='l547' data-llen='12374:12401'><a onclick="displayPageImage('KR1c0012', 'WYG', '010-31a' );" name="010-31a" class="pb">[010-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12401:12424'>　子而俱在學校之中已留彼去故隨而思之耳若如</span><br/>
<span class='tline' id='l549' data-llen='12424:12447'>　鄭氏之說則學校之中猶有留者未得為盡廢也故</span><br/>
<span class='tline' id='l550' data-llen='12447:12470'>　歐氏不從其說程氏謂世亂學校不修學者棄業賢</span><br/>
<span class='tline' id='l551' data-llen='12470:12493'>　者念之而悲傷故曰悠悠我思其說以謂我心悠悠</span><br/>
<span class='tline' id='l552' data-llen='12493:12516'>　謂賢者悲傷當時如此然亦不如歐陽氏以為學校</span><br/>
<span class='tline' id='l553' data-llen='12516:12539'>　廢而生徒分散朋友不復羣居相見而相思之辭耳</span><br/>
<span class='tline' id='l554' data-llen='12539:12562'>　二說為長嗣音毛氏以嗣為習謂習詩樂王氏亦謂</span><br/>
<span class='tline' id='l555' data-llen='12562:12585'>　嗣弦歌之聲三年不為樂樂必崩故嗣音不可忘也</span><br/>
<span class='tline' id='l556' data-llen='12585:12612'><a onclick="displayPageImage('KR1c0012', 'WYG', '010-31b' );" name="010-31b" class="pb">[010-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12612:12635'>　此說不如鄭氏以為曽不嗣續其聲問遂相棄乎青</span><br/>
<span class='tline' id='l558' data-llen='12635:12658'>　青子佩佩玉也青青者衿之組綬也其意亦與上章</span><br/>
<span class='tline' id='l559' data-llen='12658:12681'>　同王氏曰衿在上佩在下青青子佩者則又思其次</span><br/>
<span class='tline' id='l560' data-llen='12681:12704'>　也嗣音不可見矣子寧不來則又望其次也此皆鑿</span><br/>
<span class='tline' id='l561' data-llen='12704:12727'>　說也挑兮達兮挑達說者不同毛氏以為往來相見</span><br/>
<span class='tline' id='l562' data-llen='12727:12750'>　貌歐陽則以為挑達城闕閒日遊遨無度也程氏則</span><br/>
<span class='tline' id='l563' data-llen='12750:12773'>　以謂挑達輕躍放恣不事於學則遊遨城闕而已許</span><br/>
<span class='tline' id='l564' data-llen='12773:12796'>　慎則又謂挑字作㞵又以達為行不相遇也王氏則</span><br/>
<span class='tline' id='l565' data-llen='12796:12823'><a onclick="displayPageImage('KR1c0012', 'WYG', '010-32a' );" name="010-32a" class="pb">[010-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12823:12846'>　挑為佻字讀以達為撻字讀其說之不同如此王氏</span><br/>
<span class='tline' id='l567' data-llen='12846:12869'>　以為誘挑開達之事乎王氏又謂在城闕者學校廢</span><br/>
<span class='tline' id='l568' data-llen='12869:12892'>　於鄉黨也皆是鑿說其說難明毛氏以為往來相見</span><br/>
<span class='tline' id='l569' data-llen='12892:12915'>　而下文曰不見何縁謂之相見乎程氏之說與歐陽</span><br/>
<span class='tline' id='l570' data-llen='12915:12938'>　同今且從程氏歐陽之說在城闕兮言城上有髙闕</span><br/>
<span class='tline' id='l571' data-llen='12938:12961'>　居此遊遨而候望也一日不見如三月兮毛氏曰言</span><br/>
<span class='tline' id='l572' data-llen='12961:12984'>　禮樂不可一日而廢王氏亦從其說夫禮固是不可</span><br/>
<span class='tline' id='l573' data-llen='12984:13007'>　一日廢然詩人之意只思朋友之言一日不見如三</span><br/>
<span class='tline' id='l574' data-llen='13007:13034'><a onclick="displayPageImage('KR1c0012', 'WYG', '010-32b' );" name="010-32b" class="pb">[010-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13034:13041'>　月之久也</span><br/>
<span class='tline' id='l576' data-llen='13041:13064'>　論曰學校者教化之本原也王氏解此詩其義最詳</span><br/>
<span class='tline' id='l577' data-llen='13064:13087'>　自三代之學以下數百言其學者致爪掌之力而固</span><br/>
<span class='tline' id='l578' data-llen='13087:13110'>　執之龜山力辨之矣至謂人之行莫大於孝此乃人</span><br/>
<span class='tline' id='l579' data-llen='13110:13133'>　道未至於天道夫子衿之所刺蓋傷人倫之廢其於</span><br/>
<span class='tline' id='l580' data-llen='13133:13156'>　人道天道分而為二盡子道則人倫之道盡矣盡人</span><br/>
<span class='tline' id='l581' data-llen='13156:13179'>　道不能盡天道則天道果何物哉學者雖多徒亦贅</span><br/>
<span class='tline' id='l582' data-llen='13179:13202'>　矣此詩所刺學校之不修矣其後又有毁鄉校者夫</span><br/>
<span class='tline' id='l583' data-llen='13202:13229'><a onclick="displayPageImage('KR1c0012', 'WYG', '010-33a' );" name="010-33a" class="pb">[010-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13229:13252'>　學校不修生徒不在與夫毁鄉校者無以異也然不</span><br/>
<span class='tline' id='l585' data-llen='13252:13275'>　修學校猶可言也毁鄉校不可言也告朔之禮雖廢</span><br/>
<span class='tline' id='l586' data-llen='13275:13298'>　孔子以為不可去餼羊明堂之政雖廢孟子以為不</span><br/>
<span class='tline' id='l587' data-llen='13298:13314'>　可毁明堂觀此則知此詩之意也</span><br/>
<span class='tline' id='l588' data-llen='13314:13337'>　黄曰夏曰校商曰序周曰庠學則三代共之皆所以</span><br/>
<span class='tline' id='l589' data-llen='13337:13360'>　明人倫也古者學校修則學者於此藏焉修焉今鄭</span><br/>
<span class='tline' id='l590' data-llen='13360:13383'>　人學校不修而學者失業故此一詩皆是學者朋儕</span><br/>
<span class='tline' id='l591' data-llen='13383:13406'>　分散思念相責之意夫僖公修泮宫而魯人頌之鄭</span><br/>
<span class='tline' id='l592' data-llen='13406:13433'><a onclick="displayPageImage('KR1c0012', 'WYG', '010-33b' );" name="010-33b" class="pb">[010-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13433:13446'>　之學校不修其刺也宜矣</span><br/>
<span class='tline' id='l594' data-llen='13446:13469'>揚之水閔無臣也君子閔忽之無忠臣良士終以死亡</span><br/>
<span class='tline' id='l595' data-llen='13469:13476'>而作是詩也</span><br/>
<span class='tline' id='l596' data-llen='13476:13499'>揚之水不流束楚終鮮兄弟維予與女無信人之言人</span><br/>
<span class='tline' id='l597' data-llen='13499:13522'>實迋女揚之水不流東薪終鮮兄弟維予二人無信人</span><br/>
<span class='tline' id='l598' data-llen='13522:13530'>之言人實不信</span><br/>
<span class='tline' id='l599' data-llen='13530:13553'>　李曰觀山有扶蘇之詩刺忽所美非美然則知忽之</span><br/>
<span class='tline' id='l600' data-llen='13553:13576'>　無忠臣良士也惟其無忠臣良士雖有如無也故序</span><br/>
<span class='tline' id='l601' data-llen='13576:13603'><a onclick="displayPageImage('KR1c0012', 'WYG', '010-34a' );" name="010-34a" class="pb">[010-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13603:13626'>　以為無忠臣良士焉韓退之送温造序曰伯樂一過</span><br/>
<span class='tline' id='l603' data-llen='13626:13649'>　冀北之野而馬羣遂空夫冀北之馬多於天下伯樂</span><br/>
<span class='tline' id='l604' data-llen='13649:13672'>　雖善知馬安能空其羣邪釋之者曰夫所謂無非無</span><br/>
<span class='tline' id='l605' data-llen='13672:13695'>　馬也無良馬也知無馬為無良馬則知無臣為無忠</span><br/>
<span class='tline' id='l606' data-llen='13695:13718'>　臣矣左襄十五年師慧過宋朝將私焉其相曰朝也</span><br/>
<span class='tline' id='l607' data-llen='13718:13741'>　慧曰無人焉相曰朝也何故無人慧曰必無人焉若</span><br/>
<span class='tline' id='l608' data-llen='13741:13764'>　猶有人豈以其千乗之相易淫樂之矇觀此所謂無</span><br/>
<span class='tline' id='l609' data-llen='13764:13787'>　人則知此詩亦無忠臣矣忽不能任賢使能使在朝</span><br/>
<span class='tline' id='l610' data-llen='13787:13814'><a onclick="displayPageImage('KR1c0012', 'WYG', '010-34b' );" name="010-34b" class="pb">[010-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13814:13837'>　者不見信所信者皆小人安得不謂之無臣邪揚之</span><br/>
<span class='tline' id='l612' data-llen='13837:13860'>　水不流束楚揚之水非自流之水也水不能自流而</span><br/>
<span class='tline' id='l613' data-llen='13860:13883'>　或激揚之雖束薪束楚亦不能流矣以譬忽之失衆</span><br/>
<span class='tline' id='l614' data-llen='13883:13906'>　雖令之而不肯聽也所以然者以忽之偏信故也終</span><br/>
<span class='tline' id='l615' data-llen='13906:13929'>　鮮兄弟者言偏信則衆皆疑之終少兄弟言不見親</span><br/>
<span class='tline' id='l616' data-llen='13929:13952'>　暱之人也惟予與女惟予二人者蓋指當時所信之</span><br/>
<span class='tline' id='l617' data-llen='13952:13975'>　人此可得知其人也迋誑也無信人之言人實迋女</span><br/>
<span class='tline' id='l618' data-llen='13975:13998'>　無信人之言人實不信蓋言其以小人為可信然也</span><br/>
<span class='tline' id='l619' data-llen='13998:14025'><a onclick="displayPageImage('KR1c0012', 'WYG', '010-35a' );" name="010-35a" class="pb">[010-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14025:14048'>　人皆是迋女也不以小人為不足信此所以忽之無</span><br/>
<span class='tline' id='l621' data-llen='14048:14056'>　忠臣良士也</span><br/>
<span class='tline' id='l622' data-llen='14056:14079'>　黄曰師慧過宋見李講此所謂閔無臣者非無臣也</span><br/>
<span class='tline' id='l623' data-llen='14079:14102'>　無忠臣良士則雖有如無也傳曰不有君子其能國</span><br/>
<span class='tline' id='l624' data-llen='14102:14125'>　乎嘗觀漢武帝時淮南王安為反謀且曰漢廷大臣</span><br/>
<span class='tline' id='l625' data-llen='14125:14149'>　汲黯守節死義難惑以非至如丞相𢎞等如發蒙振</span><br/>
<span class='tline' id='l626' data-llen='14149:14173'>　落耳則其視公孫𢎞若無之也吁漢亦幸其有汲黯</span><br/>
<span class='tline' id='l627' data-llen='14173:14188'>　哉鄭亦不幸而無如汲黯者哉</span><br/>
<span class='tline' id='l628' data-llen='14188:14215'><a onclick="displayPageImage('KR1c0012', 'WYG', '010-35b' );" name="010-35b" class="pb">[010-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14215:14218'>　</span><br/>
<span class='tline' id='l630' data-llen='14218:14221'>　</span><br/>
<span class='tline' id='l631' data-llen='14221:14224'>　</span><br/>
<span class='tline' id='l632' data-llen='14224:14227'>　</span><br/>
<span class='tline' id='l633' data-llen='14227:14230'>　</span><br/>
<span class='tline' id='l634' data-llen='14230:14233'>　</span><br/>
<span class='tline' id='l635' data-llen='14233:14236'>　</span><br/>
<span class='tline' id='l636' data-llen='14236:14245'>　毛詩集解卷十</span><br/>
</p>
<p><br/>
</p>
  </div>
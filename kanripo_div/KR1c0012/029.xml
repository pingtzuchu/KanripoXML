<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0012', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　毛詩集解卷二十九　　宋　李樗黄櫄　撰</span><br/>
<span class='tline' id='l10' data-llen='214:237'>都人士周人刺衣服無常也古者長民衣服不貳從容</span><br/>
<span class='tline' id='l11' data-llen='237:258'>有常以齊其民則民徳歸壹傷今不復見古人也</span><br/>
<span class='tline' id='l12' data-llen='258:282'>彼都人士狐裘黄黄其容不改出言有章行歸于周萬民</span><br/>
<span class='tline' id='l13' data-llen='282:306'>所望彼都人士臺笠緇撮彼君子女綢直如髪我不見兮</span><br/>
<span class='tline' id='l14' data-llen='306:329'>我心不說彼都人士充耳琇實彼君子女謂之尹吉我</span><br/>
<span class='tline' id='l15' data-llen='329:352'>不見兮我心苑結彼都人士垂帶而厲彼君子女卷髪</span><br/>
<span class='tline' id='l16' data-llen='352:378'><a onclick="displayPageImage('KR1c0012', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='378:401'>如蠆我不見兮言從之邁匪伊垂之帶則有餘匪伊卷</span><br/>
<span class='tline' id='l18' data-llen='401:416'>之髪則有旟我不見兮云何盱矣</span><br/>
<span class='tline' id='l19' data-llen='416:439'>　李曰言古者在上長率其民其所衣之衣未嘗變易</span><br/>
<span class='tline' id='l20' data-llen='439:462'>　雖居閒暇之時其衣服亦且有常上之躬行者既如</span><br/>
<span class='tline' id='l21' data-llen='462:485'>　此則下民化之者亦如此觀鄉黨一篇先言夫子在</span><br/>
<span class='tline' id='l22' data-llen='485:508'>　朝廷之儀其次又言夫子衣服如緇衣羔裘素衣麑</span><br/>
<span class='tline' id='l23' data-llen='508:531'>　裘黄衣狐裘至於䙝裘長短右袂絺綌之用無所不</span><br/>
<span class='tline' id='l24' data-llen='531:554'>　備言夫子衣服如此可謂衣服不貳矣讀鄉黨一篇</span><br/>
<span class='tline' id='l25' data-llen='554:580'><a onclick="displayPageImage('KR1c0012', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='580:603'>　可以感發人之善意則知古者長民能身率之宜民</span><br/>
<span class='tline' id='l27' data-llen='603:626'>　徳之歸壹也禮記曰析言破律亂名改作執左道以</span><br/>
<span class='tline' id='l28' data-llen='626:649'>　亂政殺作淫聲異服竒技竒器以疑衆殺夫為淫聲</span><br/>
<span class='tline' id='l29' data-llen='649:672'>　異服雖曰有罪與夫析言亂名執左道者其罪固不</span><br/>
<span class='tline' id='l30' data-llen='672:695'>　同然皆不免於殺者使衣服不貳則可以齊其民衣</span><br/>
<span class='tline' id='l31' data-llen='695:718'>　服既貳則必惑民又焉免於殺邪如鄭之子臧好聚</span><br/>
<span class='tline' id='l32' data-llen='718:741'>　鷸冠楚之子玉為瓊弁玉纓春申君之珠履皆是變</span><br/>
<span class='tline' id='l33' data-llen='741:764'>　其衣服以貳民使當古之時皆不免於戮矣今幽王</span><br/>
<span class='tline' id='l34' data-llen='764:790'><a onclick="displayPageImage('KR1c0012', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='790:814'>　之衣服無常此詩所以𤣥之也彼都人士都美也言</span><br/>
<span class='tline' id='l36' data-llen='814:837'>　古之士有美行其所衣之服則狐裘也而狐裘之色</span><br/>
<span class='tline' id='l37' data-llen='837:860'>　黄黄然論其容貌則足以稱其裘之黃也其容貌則</span><br/>
<span class='tline' id='l38' data-llen='860:883'>　不改出言語則有文章所行之行則有忠信此下民</span><br/>
<span class='tline' id='l39' data-llen='883:906'>　所望而為則傚也夫狐裘黄黄則是非先王之法服</span><br/>
<span class='tline' id='l40' data-llen='906:929'>　不敢服出言有章則是非先王之法言不敢言行歸</span><br/>
<span class='tline' id='l41' data-llen='929:952'>　于周則是非先王之徳行不敢行惟其如此此民之</span><br/>
<span class='tline' id='l42' data-llen='952:975'>　所以取法也臺笠緇撮臺所以禦暑笠所以禦雨言</span><br/>
<span class='tline' id='l43' data-llen='975:1001'><a onclick="displayPageImage('KR1c0012', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1001:1024'>　古之人雖有美行者以草為笠緇布為冠其衣服固</span><br/>
<span class='tline' id='l45' data-llen='1024:1047'>　有常矣而當時之婦人女子亦皆可取女有君子之</span><br/>
<span class='tline' id='l46' data-llen='1047:1070'>　行故謂之君子女綢直如髮言其性情緻宻操行正</span><br/>
<span class='tline' id='l47' data-llen='1070:1093'>　直如髮之宻無有隆殺也今之士則不如此此我心</span><br/>
<span class='tline' id='l48' data-llen='1093:1116'>　之所以憂也故曰我不見兮我心不說充耳琇實所</span><br/>
<span class='tline' id='l49' data-llen='1116:1139'>　以塞耳亦如淇奥之詩所謂充耳琇瑩彼君子女謂</span><br/>
<span class='tline' id='l50' data-llen='1139:1162'>　之尹吉尹氏吉氏皆王姻之舊姓如春秋書尹氏卒</span><br/>
<span class='tline' id='l51' data-llen='1162:1185'>　書尹氏立王子朝皆當時大族也左傳曰姬姞耦其</span><br/>
<span class='tline' id='l52' data-llen='1185:1211'><a onclick="displayPageImage('KR1c0012', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1211:1234'>　子孫必蕃周之所謂尹吉如晉之所謂王謝也皆是</span><br/>
<span class='tline' id='l54' data-llen='1234:1257'>　當時有禮法之家則女有君子之行者必謂之尹吉</span><br/>
<span class='tline' id='l55' data-llen='1257:1280'>　之女也我不見兮我心苑結言不見今之士如此則</span><br/>
<span class='tline' id='l56' data-llen='1280:1303'>　心屈積而不恱苑屈也積也垂帶而厲厲帶之垂者</span><br/>
<span class='tline' id='l57' data-llen='1303:1326'>　言古者垂其帶之飾而厲然為女則曲卷其髮如蠆</span><br/>
<span class='tline' id='l58' data-llen='1326:1349'>　蟲也今不見女之如此則行何從乎匪伊垂之古之</span><br/>
<span class='tline' id='l59' data-llen='1349:1372'>　所以為衣服非強為之也皆因其自然夫帶之垂非</span><br/>
<span class='tline' id='l60' data-llen='1372:1395'>　故垂也而帶於禮自當有餘非故卷其髮也髮於禮</span><br/>
<span class='tline' id='l61' data-llen='1395:1421'><a onclick="displayPageImage('KR1c0012', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1421:1444'>　自當有旟旟揚也古者衣冠不正朋友之罪則是衣</span><br/>
<span class='tline' id='l63' data-llen='1444:1467'>　服之不正古人以為甚恥蓋所以壊其德者不在大</span><br/>
<span class='tline' id='l64' data-llen='1467:1490'>　也席不正不坐則以席之不正而坐者必其心之不</span><br/>
<span class='tline' id='l65' data-llen='1490:1513'>　正也割不正不食則以其割之不正而食者亦以其</span><br/>
<span class='tline' id='l66' data-llen='1513:1536'>　心之不正也今衣服之無常者亦以徳行之無常也</span><br/>
<span class='tline' id='l67' data-llen='1536:1548'>　觀此可為變衣服之戒</span><br/>
<span class='tline' id='l68' data-llen='1548:1565'>采緑刺怨曠也幽王之時多怨曠者也</span><br/>
<span class='tline' id='l69' data-llen='1565:1588'>終朝采緑不盈一匊予髪曲局薄言歸沐終朝采藍不</span><br/>
<span class='tline' id='l70' data-llen='1588:1614'><a onclick="displayPageImage('KR1c0012', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1614:1637'>盈一襜五日為斯六日不詹之子于狩言韔其弓之子</span><br/>
<span class='tline' id='l72' data-llen='1637:1660'>于釣言綸之繩其釣維何維魴及鱮維魴及鱮薄言觀</span><br/>
<span class='tline' id='l73' data-llen='1660:1663'>者</span><br/>
<span class='tline' id='l74' data-llen='1663:1686'>　李曰鄭氏云怨曠者君子行役過時之所由也而刺</span><br/>
<span class='tline' id='l75' data-llen='1686:1709'>　之者譏其不但憂思而已欲從君子於外非禮也蘇</span><br/>
<span class='tline' id='l76' data-llen='1709:1732'>　氏亦曰言思怨而已其如不知義也此皆錯㑹作詩</span><br/>
<span class='tline' id='l77' data-llen='1732:1755'>　者之意夫序曰幽王之時多怨曠者也則是刺幽王</span><br/>
<span class='tline' id='l78' data-llen='1755:1778'>　也非是刺怨曠也孟子曰昔者太王好色愛厥妃詩</span><br/>
<span class='tline' id='l79' data-llen='1778:1804'><a onclick="displayPageImage('KR1c0012', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1804:1827'>　云古公亶父來朝走馬率西水滸至于岐下爰及姜</span><br/>
<span class='tline' id='l81' data-llen='1827:1850'>　女當是時也内無怨女外無曠夫使幽王之治能如</span><br/>
<span class='tline' id='l82' data-llen='1850:1873'>　文王則采緑之詩豈作乎惟其時多征役久勞於外</span><br/>
<span class='tline' id='l83' data-llen='1873:1896'>　此其所以怨曠也觀雄雉之詩曰滛亂不恤國事軍</span><br/>
<span class='tline' id='l84' data-llen='1896:1919'>　旅數起大夫久役男女怨曠此是怨曠之詩而說詩</span><br/>
<span class='tline' id='l85' data-llen='1919:1942'>　者皆知其為刺宣公乃於此詩而強為之說以為譏</span><br/>
<span class='tline' id='l86' data-llen='1942:1965'>　刺婦人不當怨曠何也非婦人所當然也汝墳之婦</span><br/>
<span class='tline' id='l87' data-llen='1965:1988'>　人乃能勉其夫以正殷其雷之大夫妻乃能勸其夫</span><br/>
<span class='tline' id='l88' data-llen='1988:2014'><a onclick="displayPageImage('KR1c0012', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2014:2037'>　以義此豈有怨曠之情乎怨曠者固為非矣然必思</span><br/>
<span class='tline' id='l90' data-llen='2037:2060'>　其所以致之者其罪大也正如北山之大夫非所當</span><br/>
<span class='tline' id='l91' data-llen='2060:2083'>　然耳所以致之者信有罪也緑王芻也自旦及食時</span><br/>
<span class='tline' id='l92' data-llen='2083:2106'>　為終朝兩手曰匊王芻易得之菜也而終朝采之菜</span><br/>
<span class='tline' id='l93' data-llen='2106:2129'>　既易得而其時不為不久而采不盈一匊者心不在</span><br/>
<span class='tline' id='l94' data-llen='2129:2152'>　焉故也如禮記曰心不在焉視之而不見聽之而不</span><br/>
<span class='tline' id='l95' data-llen='2152:2175'>　聞食焉不知其味今也采緑而不盈一匊者婦人之</span><br/>
<span class='tline' id='l96' data-llen='2175:2198'>　心在於怨曠而不在於采緑故也婦人夫不在家不</span><br/>
<span class='tline' id='l97' data-llen='2198:2224'><a onclick="displayPageImage('KR1c0012', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2224:2247'>　為容飾不為膏沐而其髮曲局局卷也薄言歸沐言</span><br/>
<span class='tline' id='l99' data-llen='2247:2270'>　庶幾其夫之歸而後沐也王氏曰既曲局矣則其歸</span><br/>
<span class='tline' id='l100' data-llen='2270:2293'>　沐非得已也然而曰薄言歸沐則亦局而已此與伯</span><br/>
<span class='tline' id='l101' data-llen='2293:2316'>　兮所謂豈無膏沐誰適為容異意也此說非也此詩</span><br/>
<span class='tline' id='l102' data-llen='2316:2339'>　所謂薄言歸沐正與伯兮所謂豈無膏沐誰適為容</span><br/>
<span class='tline' id='l103' data-llen='2339:2362'>　同意也伯兮之意則以夫不在故不為膏沐也此詩</span><br/>
<span class='tline' id='l104' data-llen='2362:2385'>　之意則以夫歸而後沐也薄者詩之辭也非薄略也</span><br/>
<span class='tline' id='l105' data-llen='2385:2408'>　如芣苢之詩曰薄言采之采蘩之詩曰薄言還歸皆</span><br/>
<span class='tline' id='l106' data-llen='2408:2434'><a onclick="displayPageImage('KR1c0012', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2434:2457'>　是詩之辭如此不必曰茍而已終朝采藍不盈一襜</span><br/>
<span class='tline' id='l108' data-llen='2457:2480'>　藍染草也衣之前蔽曰襜此亦是上章之意也詹至</span><br/>
<span class='tline' id='l109' data-llen='2480:2503'>　也毛氏曰婦人五日一御此蓋泥於内則妾雖年老</span><br/>
<span class='tline' id='l110' data-llen='2503:2526'>　未滿五十必與五日之御此固不足取也鄭曰五日</span><br/>
<span class='tline' id='l111' data-llen='2526:2549'>　六日者五月之日六月之日也期至五月而歸今六</span><br/>
<span class='tline' id='l112' data-llen='2549:2572'>　月猶不至據詩中但有五日六日之文而又添一月</span><br/>
<span class='tline' id='l113' data-llen='2572:2595'>　字是畫蛇添足也如七月之詩曰一之日二之日方</span><br/>
<span class='tline' id='l114' data-llen='2595:2618'>　可以為月此五日六日不可謂五月六月也但當是</span><br/>
<span class='tline' id='l115' data-llen='2618:2644'><a onclick="displayPageImage('KR1c0012', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2644:2667'>　時所指五日而歸今乃六日而不見其歸是失其當</span><br/>
<span class='tline' id='l117' data-llen='2667:2690'>　時所期之日也正所謂期逝不至也伯兮之詩所謂</span><br/>
<span class='tline' id='l118' data-llen='2690:2713'>　其雨其雨杲杲出日亦是此意之子于狩言韔其弓</span><br/>
<span class='tline' id='l119' data-llen='2713:2736'>　此則思其君子在家之事也言君子往狩我則為之</span><br/>
<span class='tline' id='l120' data-llen='2736:2759'>　韔其弓君子往釣我則為之綸其繩韔其弓者言射</span><br/>
<span class='tline' id='l121' data-llen='2759:2782'>　畢則弛其弓而納之韔也綸其繩者言釣竿之上須</span><br/>
<span class='tline' id='l122' data-llen='2782:2805'>　綸與之作繩既言其所為之事又思其所得之物言</span><br/>
<span class='tline' id='l123' data-llen='2805:2828'>　君子之所釣者必得魴鱮之魚既得魴鱮之魚故我</span><br/>
<span class='tline' id='l124' data-llen='2828:2854'><a onclick="displayPageImage('KR1c0012', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2854:2868'>　得以觀之傷今之時不然也</span><br/>
<span class='tline' id='l126' data-llen='2868:2891'>黍苗刺幽王也不能膏潤天下卿士不能行召伯之職</span><br/>
<span class='tline' id='l127' data-llen='2891:2894'>焉</span><br/>
<span class='tline' id='l128' data-llen='2894:2917'>芃芃黍苖隂雨膏之悠悠南行召伯勞之我任我輦我</span><br/>
<span class='tline' id='l129' data-llen='2917:2940'>車我牛我行既集蓋云歸哉我徒我御我師我旅我行</span><br/>
<span class='tline' id='l130' data-llen='2940:2963'>既集蓋云歸處肅肅謝功召伯營之烈烈征師召伯成</span><br/>
<span class='tline' id='l131' data-llen='2963:2982'>之原隰既平泉流既清召伯有成王心則寧</span><br/>
<span class='tline' id='l132' data-llen='2982:3005'>　李曰此詩之言幽王不能如隂雨之潤及天下者以</span><br/>
<span class='tline' id='l133' data-llen='3005:3031'><a onclick="displayPageImage('KR1c0012', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3031:3054'>　卿士不能行召伯之職故也召伯召穆公也穆公者</span><br/>
<span class='tline' id='l135' data-llen='3054:3077'>　召康公之後也召康公為二伯故其後繼之為伯召</span><br/>
<span class='tline' id='l136' data-llen='3077:3100'>　康公之為伯也聽訟於甘棠之下而民之感其德澤</span><br/>
<span class='tline' id='l137' data-llen='3100:3123'>　猶不忍伐其木故甘棠詩曰蔽芾甘棠勿翦勿伐召</span><br/>
<span class='tline' id='l138' data-llen='3123:3146'>　伯所茇以其憇息之地猶念之如此則康公之為伯</span><br/>
<span class='tline' id='l139' data-llen='3146:3168'>　也可知矣而召穆公之為伯亦能以膏澤下於民</span><br/>
<span class='tline' id='l140' data-llen='3168:3191'>　我任我輦我車我牛則饋運者無有怨歎之情我徒</span><br/>
<span class='tline' id='l141' data-llen='3191:3214'>　我御我師我旅則行役者無怨歎之情可謂其能繼</span><br/>
<span class='tline' id='l142' data-llen='3214:3240'><a onclick="displayPageImage('KR1c0012', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3240:3263'>　康公之風矣芃芃長大貌黍苗之所以芃芃然而長</span><br/>
<span class='tline' id='l144' data-llen='3263:3286'>　大者得隂雨以膏之故也亦猶悠悠然逺行之人得</span><br/>
<span class='tline' id='l145' data-llen='3286:3309'>　召伯以勞之故也以見召伯知人之勞以勞之下泉</span><br/>
<span class='tline' id='l146' data-llen='3309:3332'>　之詩曰芃芃黍苖隂雨膏之四國有王郇伯勞之觀</span><br/>
<span class='tline' id='l147' data-llen='3332:3355'>　此詩則知郇伯之功與召伯同也然郇伯之能勞四</span><br/>
<span class='tline' id='l148' data-llen='3355:3378'>　國之民但見於下泉之詩考之於詩而他無所見惟</span><br/>
<span class='tline' id='l149' data-llen='3378:3401'>　召伯之事又見於崧髙之詩王命召伯定申伯之宅</span><br/>
<span class='tline' id='l150' data-llen='3401:3424'>　蓋此詩言肅肅謝功召伯營之而崧髙之詩曰因是</span><br/>
<span class='tline' id='l151' data-llen='3424:3450'><a onclick="displayPageImage('KR1c0012', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3450:3473'>　謝人以作爾庸其語相合故知此詩正陳其定申伯</span><br/>
<span class='tline' id='l153' data-llen='3473:3496'>　宅時事也召伯之營謝也有負任者有輓輦者有將</span><br/>
<span class='tline' id='l154' data-llen='3496:3519'>　車者有牽傍牛者凡行者既集成其事故召伯告之</span><br/>
<span class='tline' id='l155' data-llen='3519:3542'>　以可歸也此言召伯知人之勞而遣之歸也蓋人之</span><br/>
<span class='tline' id='l156' data-llen='3542:3565'>　勞役上之人必有以勞之則忘其勞矣如楚莊王之</span><br/>
<span class='tline' id='l157' data-llen='3565:3588'>　伐蕭也師人多寒王廵三軍拊而勉之三軍之士皆</span><br/>
<span class='tline' id='l158' data-llen='3588:3611'>　如挾纊夫楚之莊王非有布帛以煖其寒也但以温</span><br/>
<span class='tline' id='l159' data-llen='3611:3634'>　言感而慰之故三軍雖無布帛之賜而煖於布帛況</span><br/>
<span class='tline' id='l160' data-llen='3634:3660'><a onclick="displayPageImage('KR1c0012', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3660:3683'>　召伯之營謝也既知其勞而又遣之使歸則人之感</span><br/>
<span class='tline' id='l162' data-llen='3683:3706'>　戴為如何哉且召伯之能遣行者以歸則知幽王之</span><br/>
<span class='tline' id='l163' data-llen='3706:3729'>　時師旅久役既不知其勞又不告之使歸也孔氏曰</span><br/>
<span class='tline' id='l164' data-llen='3729:3752'>　君行師從卿行旅從既然矣而學詩者正不當如此</span><br/>
<span class='tline' id='l165' data-llen='3752:3775'>　之泥也肅肅謝功召伯營之肅肅嚴正貌言肅肅之</span><br/>
<span class='tline' id='l166' data-llen='3775:3798'>　謝功召伯則經營之矣烈烈之征師召伯則有成功</span><br/>
<span class='tline' id='l167' data-llen='3798:3821'>　矣此蓋深美召伯功緒成就而歸也原隰既平泉流</span><br/>
<span class='tline' id='l168' data-llen='3821:3844'>　既清此言召伯之營謝也相其原隰之宜通其水泉</span><br/>
<span class='tline' id='l169' data-llen='3844:3871'><a onclick="displayPageImage('KR1c0012', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3871:3894'>　之利功業既成故宣王之心於此得寧也此又以見</span><br/>
<span class='tline' id='l171' data-llen='3894:3917'>　君臣同心皆在於愛民也但以一詩觀之皆言召伯</span><br/>
<span class='tline' id='l172' data-llen='3917:3940'>　之功而詩人獨於此末句但言王心則寜其意甚有</span><br/>
<span class='tline' id='l173' data-llen='3940:3963'>　含蓄皆言召伯之功成則王心安寜則知幽王之時</span><br/>
<span class='tline' id='l174' data-llen='3963:3986'>　未嘗安民也此詩専言召伯至於末章則刺幽王正</span><br/>
<span class='tline' id='l175' data-llen='3986:4009'>　如蕩之詩一詩之中皆言文王曰咨末章言商監不</span><br/>
<span class='tline' id='l176' data-llen='4009:4032'>　逺在夏后之世亦有涵蓄可以一唱而三歎也蓋此</span><br/>
<span class='tline' id='l177' data-llen='4032:4055'>　詩方言卿士不能行召伯之職而於末章則歸罪於</span><br/>
<span class='tline' id='l178' data-llen='4055:4082'><a onclick="displayPageImage('KR1c0012', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4082:4105'>　幽王蕩之詩每章皆言紂之惡而至卒章則令厲王</span><br/>
<span class='tline' id='l180' data-llen='4105:4128'>　而為之鑒詩人之辭深逺如此學者可不深思而熟</span><br/>
<span class='tline' id='l181' data-llen='4128:4133'>　究之</span><br/>
<span class='tline' id='l182' data-llen='4133:4156'>隰桑刺幽王也小人在位君子在野思見君子盡心以</span><br/>
<span class='tline' id='l183' data-llen='4156:4160'>事之</span><br/>
<span class='tline' id='l184' data-llen='4160:4183'>隰桑有阿其葉有難既見君子其樂如何隰桑有阿其</span><br/>
<span class='tline' id='l185' data-llen='4183:4206'>葉有沃既見君子云何不樂隰桑有阿其葉有幽既見</span><br/>
<span class='tline' id='l186' data-llen='4206:4229'>君子徳音孔膠心乎愛矣遐不謂矣中心藏之何日忘</span><br/>
<span class='tline' id='l187' data-llen='4229:4256'><a onclick="displayPageImage('KR1c0012', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4256:4259'>之</span><br/>
<span class='tline' id='l189' data-llen='4259:4282'>　李曰幽王之世非無君子也君子退而在野在位者</span><br/>
<span class='tline' id='l190' data-llen='4282:4305'>　無非小人也然當時衛武公在位為幽王卿士則是</span><br/>
<span class='tline' id='l191' data-llen='4305:4328'>　在位者非無君子孟子曰使在王所者長幼卑尊皆</span><br/>
<span class='tline' id='l192' data-llen='4328:4351'>　薛居州也王誰與為不善使在王所者長幼卑尊皆</span><br/>
<span class='tline' id='l193' data-llen='4351:4374'>　非薛居州也王誰與為善一薛居州獨如宋王何幽</span><br/>
<span class='tline' id='l194' data-llen='4374:4397'>　王之時羣小在位雖一衛武公果何所補哉在易之</span><br/>
<span class='tline' id='l195' data-llen='4397:4420'>　夬五陽一隂君子在位小人猶厠於其間在易之剥</span><br/>
<span class='tline' id='l196' data-llen='4420:4447'><a onclick="displayPageImage('KR1c0012', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4447:4470'>　五隂一陽小人在位君子猶存於其間幽王之時羣</span><br/>
<span class='tline' id='l198' data-llen='4470:4493'>　小在位衛武公獨為卿士正所謂剥之時也夬之世</span><br/>
<span class='tline' id='l199' data-llen='4493:4516'>　五陽而攻一隂是猶有小人矣積而至於乾則小人</span><br/>
<span class='tline' id='l200' data-llen='4516:4539'>　無有矣剥之世五隂而攻一陽是猶冇君子矣積而</span><br/>
<span class='tline' id='l201' data-llen='4539:4562'>　至於坤則君子不復存矣自古無道之世其始未嘗</span><br/>
<span class='tline' id='l202' data-llen='4562:4585'>　無君子立於朝小人得意君子必髙舉逺引退而窮</span><br/>
<span class='tline' id='l203' data-llen='4585:4608'>　處也君子退而窮處於巖穴之下而斯民之心思慕</span><br/>
<span class='tline' id='l204' data-llen='4608:4631'>　之切未嘗忘之隰桑之詩所以作也隰中之桑阿然</span><br/>
<span class='tline' id='l205' data-llen='4631:4658'><a onclick="displayPageImage('KR1c0012', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4658:4681'>　而美其葉又難然而茂盛以譬君子之徳可以芘䕃</span><br/>
<span class='tline' id='l207' data-llen='4681:4704'>　下民如此沃柔也幽黒色也惟君子之美如隰中之</span><br/>
<span class='tline' id='l208' data-llen='4704:4727'>　桑故我思見此君子苟見君子則其樂當如之何也</span><br/>
<span class='tline' id='l209' data-llen='4727:4750'>　故曰其樂如何云何不樂德音孔膠言徳音所及膠</span><br/>
<span class='tline' id='l210' data-llen='4750:4773'>　固而不可解也心乎愛矣此言其思愛君子雖逺在</span><br/>
<span class='tline' id='l211' data-llen='4773:4796'>　野豈不能逺告之哉此所謂盡心事之也王鄭皆引</span><br/>
<span class='tline' id='l212' data-llen='4796:4819'>　論語愛之能勿勞乎忠焉能勿誨乎為言蓋謂與此</span><br/>
<span class='tline' id='l213' data-llen='4819:4842'>　詩相合非也此詩所言者非是小人誨君子也忠於</span><br/>
<span class='tline' id='l214' data-llen='4842:4869'><a onclick="displayPageImage('KR1c0012', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4869:4892'>　人者則誨之亦猶斯民之愛君子則必有以告之也</span><br/>
<span class='tline' id='l216' data-llen='4892:4915'>　中心藏之何日忘之此以見其思賢者無日而已也</span><br/>
<span class='tline' id='l217' data-llen='4915:4938'>白華周人刺幽后也幽王取申女以為后又得襃姒而</span><br/>
<span class='tline' id='l218' data-llen='4938:4961'>黜申后故下國化之以妾為妻以孽代宗而王弗能治</span><br/>
<span class='tline' id='l219' data-llen='4961:4971'>周人為之作是詩也</span><br/>
<span class='tline' id='l220' data-llen='4971:4994'>白華菅兮白茅束兮之子之逺俾我獨兮英英白雲露</span><br/>
<span class='tline' id='l221' data-llen='4994:5017'>彼菅茅天歩艱難之子不猶滮池北流浸彼稻田嘯歌</span><br/>
<span class='tline' id='l222' data-llen='5017:5040'>傷懐念彼碩人樵彼桑薪卬烘于煁維彼碩人實勞我</span><br/>
<span class='tline' id='l223' data-llen='5040:5067'><a onclick="displayPageImage('KR1c0012', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5067:5090'>心鼓鍾于宫聲聞于外念子懆懆視我邁邁有鶖在梁</span><br/>
<span class='tline' id='l225' data-llen='5090:5113'>有鶴在林維彼碩人實勞我心鴛鴦在梁戢其左翼之</span><br/>
<span class='tline' id='l226' data-llen='5113:5136'>子無良二三其徳有扁斯石履之卑兮之子之逺俾我</span><br/>
<span class='tline' id='l227' data-llen='5136:5140'>疧兮</span><br/>
<span class='tline' id='l228' data-llen='5140:5163'>　李曰伊川云幽王寵襃姒而黜申后周人為之作詩</span><br/>
<span class='tline' id='l229' data-llen='5163:5186'>　以刺之王字誤作后字理或然也幽王其初也取申</span><br/>
<span class='tline' id='l230' data-llen='5186:5209'>　國之女以為后既得襃姒則黜之幽王既如此則天</span><br/>
<span class='tline' id='l231' data-llen='5209:5232'>　下皆視之以妾為妻則化幽王之寵襃姒也以孽代</span><br/>
<span class='tline' id='l232' data-llen='5232:5259'><a onclick="displayPageImage('KR1c0012', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5259:5282'>　宗則化幽王之寵伯服也王既不能自治又安能治</span><br/>
<span class='tline' id='l234' data-llen='5282:5305'>　國哉觀齊桓葵丘之㑹命於諸侯曰無易樹子無以</span><br/>
<span class='tline' id='l235' data-llen='5305:5328'>　妾為妻正此詩所謂以妾為妻也易樹子正此詩所</span><br/>
<span class='tline' id='l236' data-llen='5328:5351'>　謂以孽代宗也然齊桓公好内龍如夫人者六人而</span><br/>
<span class='tline' id='l237' data-llen='5351:5374'>　太子之位卒不能定身死之後諸子爭立桓公不能</span><br/>
<span class='tline' id='l238' data-llen='5374:5397'>　自正其身則又何以命諸侯桓公且然況幽王乎白</span><br/>
<span class='tline' id='l239' data-llen='5397:5420'>　華野菅也白華漚之以為菅又用白茅以束之菅之</span><br/>
<span class='tline' id='l240' data-llen='5420:5443'>　與茅各有所宜亦猶妾之與后亦各有所宜也而王</span><br/>
<span class='tline' id='l241' data-llen='5443:5470'><a onclick="displayPageImage('KR1c0012', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5470:5493'>　之於己乃逺弃之使我獨居何哉英英白雲英英白</span><br/>
<span class='tline' id='l243' data-llen='5493:5516'>　雲之貌白雲之於菅與茅也皆有以覆露之使菅茅</span><br/>
<span class='tline' id='l244' data-llen='5516:5539'>　皆得蒙其徳澤也而王於嫡與妾乃不得並蒙其寵</span><br/>
<span class='tline' id='l245' data-llen='5539:5562'>　今天歩艱難如此王何為不圖此乎滮池北流滮流</span><br/>
<span class='tline' id='l246' data-llen='5562:5585'>　貌伊川曰水之㣲流也尚能浸溉稻田王之崇髙尊</span><br/>
<span class='tline' id='l247' data-llen='5585:5608'>　大而反不能通流其寵澤念此可以嘯歌而傷懐也</span><br/>
<span class='tline' id='l248' data-llen='5608:5631'>　碩人蓋指申后也亦猶碩人其頎蓋指莊姜也樵彼</span><br/>
<span class='tline' id='l249' data-llen='5631:5654'>　桑薪言人之樵也取彼桑薪乃宜以炊㸑今乃燎於</span><br/>
<span class='tline' id='l250' data-llen='5654:5681'><a onclick="displayPageImage('KR1c0012', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5681:5704'>　烓竈煁烓竈其火延上謂之烘猶今之火爐也此亦</span><br/>
<span class='tline' id='l252' data-llen='5704:5727'>　是言遇后不以道也故念碩人之勞我心也鼓鐘于</span><br/>
<span class='tline' id='l253' data-llen='5727:5750'>　宫此譬王之為惡於内然以前史觀之當時之惡後</span><br/>
<span class='tline' id='l254' data-llen='5750:5773'>　世無有不知之者雖牀第之言後世亦知之矣故古</span><br/>
<span class='tline' id='l255' data-llen='5773:5796'>　人謂欲其不知莫若勿為王之所為如此豈有天下</span><br/>
<span class='tline' id='l256' data-llen='5796:5819'>　不聞乎故我念之懆懆而不恱王乃視我邁邁果何</span><br/>
<span class='tline' id='l257' data-llen='5819:5842'>　所益哉有鶖在梁有鶴在林二物各得其所而申后</span><br/>
<span class='tline' id='l258' data-llen='5842:5865'>　獨不得其所故念此碩人而勞心也鴛鴦在梁鴛鴦</span><br/>
<span class='tline' id='l259' data-llen='5865:5892'><a onclick="displayPageImage('KR1c0012', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5892:5915'>　者雌雄相好之鳥戢其左翼者言以右翼而戢其左</span><br/>
<span class='tline' id='l261' data-llen='5915:5938'>　翼此蓋言自得之貌今王之不善其於后也始則寵</span><br/>
<span class='tline' id='l262' data-llen='5938:5961'>　之今則弃之此所謂士也罔極二三其徳也有扁斯</span><br/>
<span class='tline' id='l263' data-llen='5961:5984'>　石者乃乗石也其處之卑乃其分之所當然也亦猶</span><br/>
<span class='tline' id='l264' data-llen='5984:6007'>　卑賤之人不可以為后也而王乃以卑賤之人而為</span><br/>
<span class='tline' id='l265' data-llen='6007:6030'>　后而於后乃逺弃之故使我困病如此疷病也詳觀</span><br/>
<span class='tline' id='l266' data-llen='6030:6053'>　此詩大抵與緑衣之詩相類緑衣之詩則專以緑衣</span><br/>
<span class='tline' id='l267' data-llen='6053:6076'>　取譬反覆而盡其義而不為不足此詩則泛取譬喻</span><br/>
<span class='tline' id='l268' data-llen='6076:6103'><a onclick="displayPageImage('KR1c0012', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6103:6126'>　而盡其義而不為有餘其為詩體雖不同而發明嫡</span><br/>
<span class='tline' id='l270' data-llen='6126:6135'>　妾之分則一也</span><br/>
<span class='tline' id='l271' data-llen='6135:6158'>緜蠻㣲臣刺亂也大臣不用仁心遺忘㣲賤不肯飲食</span><br/>
<span class='tline' id='l272' data-llen='6158:6168'>教載之故作是詩也</span><br/>
<span class='tline' id='l273' data-llen='6168:6191'>緜蠻黄鳥止于丘阿道之云逺我勞如何飲之食之教</span><br/>
<span class='tline' id='l274' data-llen='6191:6214'>之誨之命彼後車謂之載之緜蠻黄鳥止于丘隅豈敢</span><br/>
<span class='tline' id='l275' data-llen='6214:6237'>憚行畏不能趨飲之食之教之誨之命彼後車謂之載</span><br/>
<span class='tline' id='l276' data-llen='6237:6260'>之緜蠻黄鳥止于丘側豈敢憚行畏不能極飲之食之</span><br/>
<span class='tline' id='l277' data-llen='6260:6287'><a onclick="displayPageImage('KR1c0012', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6287:6301'>教之誨之命彼後車謂之載之</span><br/>
<span class='tline' id='l279' data-llen='6301:6324'>　李曰此詩言當時公卿皆無仁愛之心遺弃貧賤之</span><br/>
<span class='tline' id='l280' data-llen='6324:6347'>　臣乆役於外不肯飲食教載之㣲臣之勞則至矣大</span><br/>
<span class='tline' id='l281' data-llen='6347:6370'>　臣恬然不之恤以見當時國亂禮廢恩義之薄一至</span><br/>
<span class='tline' id='l282' data-llen='6370:6393'>　於此蓋當是時幽王不知臣下之勤勞而其大夫又</span><br/>
<span class='tline' id='l283' data-llen='6393:6416'>　不知㣲臣之勞如此上之人不知之則幽王之時所</span><br/>
<span class='tline' id='l284' data-llen='6416:6439'>　以遇臣下可知矣此詩又言道之云逺我勞如何豈</span><br/>
<span class='tline' id='l285' data-llen='6439:6462'>　敢憚行畏不能趨其勞如此而大臣不之知則幽王</span><br/>
<span class='tline' id='l286' data-llen='6462:6489'><a onclick="displayPageImage('KR1c0012', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6489:6512'>　之時所以遇㣲臣可知矣蓋古之盛時不獨人君知</span><br/>
<span class='tline' id='l288' data-llen='6512:6535'>　臣下之勤勞至后妃亦能知使者之勞瘁觀卷耳之</span><br/>
<span class='tline' id='l289' data-llen='6535:6558'>　詩又言及馬之虺僕之痡其所以知勤勞如此故始</span><br/>
<span class='tline' id='l290' data-llen='6558:6581'>　酌之以金罍又酌之以兕觥猶曰姑酌之而已至其</span><br/>
<span class='tline' id='l291' data-llen='6581:6604'>　末章以金罍兕觥為不足荅其勞但嗟吁之而已以</span><br/>
<span class='tline' id='l292' data-llen='6604:6627'>　深宫中之婦人如此則王可知矣大臣可知矣幽王</span><br/>
<span class='tline' id='l293' data-llen='6627:6650'>　之時不然此詩所以刺之也緜蠻小鳥貌丘阿丘之</span><br/>
<span class='tline' id='l294' data-llen='6650:6673'>　中曲也毛氏曰鳥止于阿人止於仁非也大學曰緜</span><br/>
<span class='tline' id='l295' data-llen='6673:6700'><a onclick="displayPageImage('KR1c0012', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6700:6723'>　蠻黄鳥止于丘隅孔子曰於止知其所止可以人而</span><br/>
<span class='tline' id='l297' data-llen='6723:6746'>　不如鳥乎詩云穆穆文王於緝熙敬止為人君止於</span><br/>
<span class='tline' id='l298' data-llen='6746:6769'>　仁為人臣止於敬為人父止於慈為人子止於孝與</span><br/>
<span class='tline' id='l299' data-llen='6769:6792'>　國人交止於信毛氏之言蓋本於此蓋古人斷章取</span><br/>
<span class='tline' id='l300' data-llen='6792:6815'>　義若用以解詩則多齟齬而不合者詩人之意但言</span><br/>
<span class='tline' id='l301' data-llen='6815:6838'>　黄鳥之㣲得其所止小臣乃不得所止曽黄鳥之不</span><br/>
<span class='tline' id='l302' data-llen='6838:6861'>　如也大學所謂可以人而不如鳥者故方可以為説</span><br/>
<span class='tline' id='l303' data-llen='6861:6884'>　至於君止於仁此非詩之本意也道之云逺言道路</span><br/>
<span class='tline' id='l304' data-llen='6884:6911'><a onclick="displayPageImage('KR1c0012', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6911:6934'>　之逺我勞當如之何邪以見勞之甚也勞之甚渇則</span><br/>
<span class='tline' id='l306' data-llen='6934:6957'>　當飲之飢則當食之事之未集則當預教之車敗則</span><br/>
<span class='tline' id='l307' data-llen='6957:6980'>　當命後車載之古之人君恩義如此今何忘已而不</span><br/>
<span class='tline' id='l308' data-llen='6980:7003'>　肯飲食教載之哉後車倅車也豈敢憚行畏不能趨</span><br/>
<span class='tline' id='l309' data-llen='7003:7026'>　我非敢畏行也但恐其疲勞不能疾趨耳此以見其</span><br/>
<span class='tline' id='l310' data-llen='7026:7049'>　憂勤之甚也豈敢憚行畏不能極我非敢憚行但恐</span><br/>
<span class='tline' id='l311' data-llen='7049:7072'>　其不能至其所也極至也亦以見其憂勤之甚也國</span><br/>
<span class='tline' id='l312' data-llen='7072:7095'>　語曰齊朝駕則夕極於魯國極之為言至也凡言此</span><br/>
<span class='tline' id='l313' data-llen='7095:7122'><a onclick="displayPageImage('KR1c0012', 'WYG', '029-18a' );" name="029-18a" class="pb">[029-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7122:7135'>　者足以見其憂勤之至也</span><br/>
<span class='tline' id='l315' data-llen='7135:7158'>瓠葉大夫刺幽王也上弃禮而不能行雖有牲牢饔餼</span><br/>
<span class='tline' id='l316' data-llen='7158:7176'>不肯用也故思古之人不以㣲薄廢禮焉</span><br/>
<span class='tline' id='l317' data-llen='7176:7199'>幡幡瓠葉采之亨之君子有酒酌言嘗之冇兔斯首炮</span><br/>
<span class='tline' id='l318' data-llen='7199:7222'>之燔之君子有酒酌言獻之有兔斯首燔之炙之君子</span><br/>
<span class='tline' id='l319' data-llen='7222:7245'>有酒酌言酢之有兔斯首燔之炮之君子有酒酌言醻</span><br/>
<span class='tline' id='l320' data-llen='7245:7248'>之</span><br/>
<span class='tline' id='l321' data-llen='7248:7271'>　李曰言幽王弃賔客之禮而不能行雖有牲牢饔餼</span><br/>
<span class='tline' id='l322' data-llen='7271:7298'><a onclick="displayPageImage('KR1c0012', 'WYG', '029-18b' );" name="029-18b" class="pb">[029-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7298:7321'>　之物而不肯用之以行禮故作詩者思古之人不以</span><br/>
<span class='tline' id='l324' data-llen='7321:7344'>　㣲薄之物而廢也六畜曰牲繫養者曰牢熟曰饔腥</span><br/>
<span class='tline' id='l325' data-llen='7344:7367'>　曰餼昔子貢欲去告朔之餼羊子曰爾愛其羊我愛</span><br/>
<span class='tline' id='l326' data-llen='7367:7390'>　其禮是子貢之所愛者羊而孔子之所愛者禮子貢</span><br/>
<span class='tline' id='l327' data-llen='7390:7413'>　之所愛者小孔子之所愛者大古之人所以不以㣲</span><br/>
<span class='tline' id='l328' data-llen='7413:7436'>　薄而廢禮也蓋物雖㣲而禮至重也昔楚元王敬禮</span><br/>
<span class='tline' id='l329' data-llen='7436:7459'>　申公等穆生不嗜酒元王每置酒嘗為穆生設醴及</span><br/>
<span class='tline' id='l330' data-llen='7459:7482'>　王戊即位嘗設後忘設焉穆生退曰可以逝矣醴酒</span><br/>
<span class='tline' id='l331' data-llen='7482:7509'><a onclick="displayPageImage('KR1c0012', 'WYG', '029-19a' );" name="029-19a" class="pb">[029-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7509:7532'>　不設王之意怠夫醴酒禮之薄者也以醴酒之薄則</span><br/>
<span class='tline' id='l333' data-llen='7532:7555'>　或設或不設似不足以為進退然其設則可以見其</span><br/>
<span class='tline' id='l334' data-llen='7555:7578'>　意之勤不設則可以見其意之怠物之輕重雖不同</span><br/>
<span class='tline' id='l335' data-llen='7578:7601'>　而禮寓於其間則亦烏可廢也幽王之為人也必其</span><br/>
<span class='tline' id='l336' data-llen='7601:7624'>　所愛者小所廢者大頍弁之詩曰有頍者弁實維伊</span><br/>
<span class='tline' id='l337' data-llen='7624:7647'>　何爾酒既㫖爾殽既嘉言有酒之㫖有殽之嘉何為</span><br/>
<span class='tline' id='l338' data-llen='7647:7670'>　不用之以宴同姓同姓之親而酒殽之美猶不肯用</span><br/>
<span class='tline' id='l339' data-llen='7670:7693'>　則於賔客雖有牲牢饔餼而不肯用乃其宜也幡幡</span><br/>
<span class='tline' id='l340' data-llen='7693:7720'><a onclick="displayPageImage('KR1c0012', 'WYG', '029-19b' );" name="029-19b" class="pb">[029-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7720:7744'>　瓠葉貌也瓠葉新生可以為𦵔也采之亨之君子有</span><br/>
<span class='tline' id='l342' data-llen='7744:7768'>　酒共酌而嘗之蓋得瓠葉為飲酒之𦵔故共酌此酒</span><br/>
<span class='tline' id='l343' data-llen='7768:7791'>　也有兔斯首言一兔也兔以首言猶魚以尾言也爛</span><br/>
<span class='tline' id='l344' data-llen='7791:7814'>　毛而炮曰炮加火上燒曰燔炕火曰炙言以物貫而</span><br/>
<span class='tline' id='l345' data-llen='7814:7837'>　炙之也說文曰炙炮肉也言炙宗廟中熟肉以炙為</span><br/>
<span class='tline' id='l346' data-llen='7837:7860'>　炮則炙與炮同也蓋亦是炮之類若别而言之則炕</span><br/>
<span class='tline' id='l347' data-llen='7860:7883'>　火曰炙得兔首故共酌此酒也獻者主人獻賔也酢</span><br/>
<span class='tline' id='l348' data-llen='7883:7906'>　者賔酢主人也醻者主人既卒酢爵又酌自飲卒爵</span><br/>
<span class='tline' id='l349' data-llen='7906:7933'><a onclick="displayPageImage('KR1c0012', 'WYG', '029-20a' );" name="029-20a" class="pb">[029-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7933:7956'>　復酌進賔此皆是㣲物而可以存禮也鄭氏之說此</span><br/>
<span class='tline' id='l351' data-llen='7956:7979'>　君子者謂庶人之有賢行者也其農功畢乃為酒漿</span><br/>
<span class='tline' id='l352' data-llen='7979:8002'>　以合朋友此不必泥於庶人以為說但是古之君子</span><br/>
<span class='tline' id='l353' data-llen='8002:8025'>　不以㣲薄而廢禮雖瓠葉兔首猶用以為禮今有牲</span><br/>
<span class='tline' id='l354' data-llen='8025:8046'>　牢饔餼之物而不肯用之以為禮非有他義也</span><br/>
<span class='tline' id='l355' data-llen='8046:8069'>漸漸之石下國刺幽王也戎狄叛之荆舒不至乃命將</span><br/>
<span class='tline' id='l356' data-llen='8069:8084'>率東征役久病於外故作是詩也</span><br/>
<span class='tline' id='l357' data-llen='8084:8107'>漸漸之石維其髙矣山川悠逺維其勞矣武人東征不</span><br/>
<span class='tline' id='l358' data-llen='8107:8134'><a onclick="displayPageImage('KR1c0012', 'WYG', '029-20b' );" name="029-20b" class="pb">[029-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8134:8157'>皇朝矣漸漸之石維其卒矣山川悠逺曷其沒矣武人</span><br/>
<span class='tline' id='l360' data-llen='8157:8180'>東征不皇出矣有豕白蹢蒸渉波矣月離于卑俾滂沱</span><br/>
<span class='tline' id='l361' data-llen='8180:8191'>矣武人東征不皇他矣</span><br/>
<span class='tline' id='l362' data-llen='8191:8214'>　李曰幽王之時西戎北狄共為反叛而荆舒之貢不</span><br/>
<span class='tline' id='l363' data-llen='8214:8237'>　至此但言荆舒不至而兼以戎狄叛之以見幽王無</span><br/>
<span class='tline' id='l364' data-llen='8237:8260'>　道致戎狄之交侵也幽王以荆舒不至遂遣將士征</span><br/>
<span class='tline' id='l365' data-llen='8260:8283'>　之士卒久病於外而不得歸然以為下國刺之何也</span><br/>
<span class='tline' id='l366' data-llen='8283:8306'>　蓋王師出征諸侯之人亦從而病焉故刺之也鄭氏</span><br/>
<span class='tline' id='l367' data-llen='8306:8333'><a onclick="displayPageImage('KR1c0012', 'WYG', '029-21a' );" name="029-21a" class="pb">[029-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8333:8356'>　曰山石漸漸然而髙峻不可登而上喻戎狄衆強而</span><br/>
<span class='tline' id='l369' data-llen='8356:8379'>　無禮義不可得而伐之也王氏曰石之漸漸然亷利</span><br/>
<span class='tline' id='l370' data-llen='8379:8402'>　足以傷物而無化養之道焉幽王暴戾無徳之譬也</span><br/>
<span class='tline' id='l371' data-llen='8402:8425'>　一則以喻戎狄一則以喻幽王其說皆非也而鄭氏</span><br/>
<span class='tline' id='l372' data-llen='8425:8448'>　之繆尤甚鄭氏既以石喻戎狄又以山川悠逺為荆</span><br/>
<span class='tline' id='l373' data-llen='8448:8471'>　舒之國如此分别可謂泥於序之言也歐氏曰漸漸</span><br/>
<span class='tline' id='l374' data-llen='8471:8494'>　髙石與悠悠然長逺之山川皆自其東征之人序其</span><br/>
<span class='tline' id='l375' data-llen='8494:8517'>　所歴險阻之勞爾其說甚簡而徑蓋說詩者不費辭</span><br/>
<span class='tline' id='l376' data-llen='8517:8544'><a onclick="displayPageImage('KR1c0012', 'WYG', '029-21b' );" name="029-21b" class="pb">[029-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8544:8567'>　而理明則可謂得說詩之㫖矣蘇氏曰漸漸之石而</span><br/>
<span class='tline' id='l378' data-llen='8567:8590'>　欲以力平之乎吾見其髙而已不可平也山川悠逺</span><br/>
<span class='tline' id='l379' data-llen='8590:8613'>　而欲以行盡之乎吾見其勞而已不可盡也此說不</span><br/>
<span class='tline' id='l380' data-llen='8613:8636'>　如歐氏之簡徑既言山石之髙以見其跋渉險阻也</span><br/>
<span class='tline' id='l381' data-llen='8636:8659'>　又言山川之悠逺以知其道里之逺而下繼之不皇</span><br/>
<span class='tline' id='l382' data-llen='8659:8682'>　朝矣者鄭氏謂皇正也此說甚曲歐陽既辨之矣王</span><br/>
<span class='tline' id='l383' data-llen='8682:8705'>　氏曰此朝與趙括母所謂東鄉朝其羣吏同意此說</span><br/>
<span class='tline' id='l384' data-llen='8705:8728'>　恐亦未盡蓋下章言不皇他矣言不暇言及於他矣</span><br/>
<span class='tline' id='l385' data-llen='8728:8755'><a onclick="displayPageImage('KR1c0012', 'WYG', '029-22a' );" name="029-22a" class="pb">[029-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8755:8778'>　則不皇朝矣者蓋亦是言不暇言及朝王也方在萬</span><br/>
<span class='tline' id='l387' data-llen='8778:8801'>　里之外而不得歸深以為病故不暇言及朝王矣曷</span><br/>
<span class='tline' id='l388' data-llen='8801:8824'>　其沒矣言何時而盡也沒盡也武人東征不皇出矣</span><br/>
<span class='tline' id='l389' data-llen='8824:8847'>　言武人之勞且深入而不暇言及出此山川之險阻</span><br/>
<span class='tline' id='l390' data-llen='8847:8870'>　矣有豕白蹢鄭氏謂喻荆舒之君唐突難禁制以月</span><br/>
<span class='tline' id='l391' data-llen='8870:8893'>　離于畢俾滂沱矣喻荆舒之叛漸萌亦由王出也其</span><br/>
<span class='tline' id='l392' data-llen='8893:8916'>　取譬皆曲折而不合王氏亦以有豕白蹢喻戎狄荆</span><br/>
<span class='tline' id='l393' data-llen='8916:8939'>　舒之君與鄭氏不相逺歐陽公曰豕渉波而月離畢</span><br/>
<span class='tline' id='l394' data-llen='8939:8966'><a onclick="displayPageImage('KR1c0012', 'WYG', '029-22b' );" name="029-22b" class="pb">[029-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8966:8989'>　將雨之驗也謂征伐者在乎險阻之中惟雨是憂不</span><br/>
<span class='tline' id='l396' data-llen='8989:9012'>　皇及他也此說亦可謂簡徑而明矣而張横渠之說</span><br/>
<span class='tline' id='l397' data-llen='9012:9035'>　尤分明其說曰豕之負塗曵泥其常性也今其足皆</span><br/>
<span class='tline' id='l398' data-llen='9035:9058'>　白衆與渉波而去水患之多可知矣惟以此為水患</span><br/>
<span class='tline' id='l399' data-llen='9058:9081'>　之多則四句相連理或然也蹢蹄也烝衆也蓋月離</span><br/>
<span class='tline' id='l400' data-llen='9081:9101'>　于畢則有雨星有好風星有好雨正謂此也</span><br/>
<span class='tline' id='l401' data-llen='9101:9128'>苕之華<span class='krp-note'>音/花</span>大夫閔時也幽王之時西戎東夷交侵中國</span><br/>
<span class='tline' id='l402' data-llen='9128:9151'>師旅並起因之以饑饉君子閔周室之將亡傷已逢之</span><br/>
<span class='tline' id='l403' data-llen='9151:9178'><a onclick="displayPageImage('KR1c0012', 'WYG', '029-23a' );" name="029-23a" class="pb">[029-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9178:9185'>故作是詩也</span><br/>
<span class='tline' id='l405' data-llen='9185:9208'>苕之華芸其黄矣心之憂矣維其傷矣苕之華其葉青</span><br/>
<span class='tline' id='l406' data-llen='9208:9231'>青知我如此不如無生牂羊墳首三星在罶人可以食</span><br/>
<span class='tline' id='l407' data-llen='9231:9237'>鮮可以飽</span><br/>
<span class='tline' id='l408' data-llen='9237:9260'>　李曰此言幽王之時戎既叛中國又病加之以師旅</span><br/>
<span class='tline' id='l409' data-llen='9260:9283'>　因之以饑饉其亡徴見矣故君子作詩以自傷也兵</span><br/>
<span class='tline' id='l410' data-llen='9283:9306'>　之上䇿莫如自知已不能自治而欲治人則是空内</span><br/>
<span class='tline' id='l411' data-llen='9306:9329'>　而從事於外雖足以討夷狄之罪而民以愁困果何</span><br/>
<span class='tline' id='l412' data-llen='9329:9356'><a onclick="displayPageImage('KR1c0012', 'WYG', '029-23b' );" name="029-23b" class="pb">[029-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9356:9379'>　益哉幽王之時夷狄交侵此固夷狄之罪而幽王不</span><br/>
<span class='tline' id='l414' data-llen='9379:9402'>　能自治故加之以師旅因之以饑饉此君子思周之</span><br/>
<span class='tline' id='l415' data-llen='9402:9425'>　將亡而作是詩也秦始皇從事於匈奴而不知秦民</span><br/>
<span class='tline' id='l416' data-llen='9425:9448'>　之愁困故秦亦以亡隋煬帝為遼東之役民亦苦之</span><br/>
<span class='tline' id='l417' data-llen='9448:9471'>　故隋亦以亡是皆從事於四夷而不知内之困也苕</span><br/>
<span class='tline' id='l418' data-llen='9471:9494'>　陵苕也苕之華盛則黄矣盛至於黄則落矣故下章</span><br/>
<span class='tline' id='l419' data-llen='9494:9517'>　言其葉青青言華落則惟見其葉青青矣以見周室</span><br/>
<span class='tline' id='l420' data-llen='9517:9540'>　之衰亦如此華也維其傷矣此言其感傷也知我如</span><br/>
<span class='tline' id='l421' data-llen='9540:9567'><a onclick="displayPageImage('KR1c0012', 'WYG', '029-24a' );" name="029-24a" class="pb">[029-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9567:9590'>　此不如無生正序所謂傷已逢之也言當時之人皆</span><br/>
<span class='tline' id='l423' data-llen='9590:9613'>　苦其虐謂不如無生也蓼莪之詩曰鮮民之生不如</span><br/>
<span class='tline' id='l424' data-llen='9613:9636'>　死之久矣兔爰之詩曰我生之初尚無為我生之後</span><br/>
<span class='tline' id='l425' data-llen='9636:9659'>　逢此百罹則是當時之人不以為樂故以生不如死</span><br/>
<span class='tline' id='l426' data-llen='9659:9682'>　也牂羊墳首三星在罶此二句頗難說毛氏曰牂羊</span><br/>
<span class='tline' id='l427' data-llen='9682:9705'>　牝羊也墳大也罶曲梁也寡婦之笱也三星心星也</span><br/>
<span class='tline' id='l428' data-llen='9705:9728'>　牂羊墳首無是道也三星在罶言不可乆也諸家皆</span><br/>
<span class='tline' id='l429' data-llen='9728:9751'>　以此為説而張横渠之說則以謂充庖墳首有牂羊</span><br/>
<span class='tline' id='l430' data-llen='9751:9778'><a onclick="displayPageImage('KR1c0012', 'WYG', '029-24b' );" name="029-24b" class="pb">[029-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9778:9801'>　言歉嵗而君食足也魚笱三星夜照天言羣生不可</span><br/>
<span class='tline' id='l432' data-llen='9801:9824'>　充其飢腸也此二說姑兩存之人可以食鮮可以飽</span><br/>
<span class='tline' id='l433' data-llen='9824:9847'>　此言其苟且如此但可以食矣不可以望其飽也此</span><br/>
<span class='tline' id='l434' data-llen='9847:9870'>　以見其四海困窮也武王之興師也屢豐年夫大兵</span><br/>
<span class='tline' id='l435' data-llen='9870:9893'>　之後必有凶年而武王之興師則屢豐年者蓋人和</span><br/>
<span class='tline' id='l436' data-llen='9893:9916'>　則天地之和應焉幽王之時師旅並起曽無休息民</span><br/>
<span class='tline' id='l437' data-llen='9916:9937'>　既怨矣加之以師旅因之以饑饉亦其理然也</span><br/>
<span class='tline' id='l438' data-llen='9937:9960'>何草不黄下國刺幽王也四夷交侵中國背叛用兵不</span><br/>
<span class='tline' id='l439' data-llen='9960:9987'><a onclick="displayPageImage('KR1c0012', 'WYG', '029-25a' );" name="029-25a" class="pb">[029-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9987:10004'>息視民如禽獸君子憂之故作是詩也</span><br/>
<span class='tline' id='l441' data-llen='10004:10028'>何草不黄何日不行何人不將經營四方何草不𤣥何</span><br/>
<span class='tline' id='l442' data-llen='10028:10051'>人不矜哀我征夫獨為匪民匪兕匪虎率彼曠野哀我</span><br/>
<span class='tline' id='l443' data-llen='10051:10074'>征夫朝夕不暇有芃者狐率彼幽草有棧之車行彼周</span><br/>
<span class='tline' id='l444' data-llen='10074:10077'>道</span><br/>
<span class='tline' id='l445' data-llen='10077:10100'>　李曰左傳云國之興也視民如傷是其福也其亡也</span><br/>
<span class='tline' id='l446' data-llen='10100:10123'>　以民為土芥是其禍也方周室之初文王視民如傷</span><br/>
<span class='tline' id='l447' data-llen='10123:10146'>　此周之所以興及至幽王視民如禽獸此周之所以</span><br/>
<span class='tline' id='l448' data-llen='10146:10173'><a onclick="displayPageImage('KR1c0012', 'WYG', '029-25b' );" name="029-25b" class="pb">[029-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10173:10196'>　亡也懐保小民其仁至矣而其心猶視民如傷則文</span><br/>
<span class='tline' id='l450' data-llen='10196:10219'>　王之心可知矣幽王之兵革不息征伐不休民之苦</span><br/>
<span class='tline' id='l451' data-llen='10219:10242'>　甚矣而幽王曽不之恤視民如禽獸則幽王之心可</span><br/>
<span class='tline' id='l452' data-llen='10242:10265'>　知也蓋驅民於行陣之間鋒鏑之下乃萬死一生之</span><br/>
<span class='tline' id='l453' data-llen='10265:10288'>　地非暴虐殘忍糜爛其民者必不肯為也嵗暮則草</span><br/>
<span class='tline' id='l454' data-llen='10288:10311'>　黄何草不黄以見其乆役也何日不行以見其一嵗</span><br/>
<span class='tline' id='l455' data-llen='10311:10334'>　之中無日不行也何人不將以見其一國之中無人</span><br/>
<span class='tline' id='l456' data-llen='10334:10357'>　得免戰爭之苦也人之所以將行者蓋為幽王經營</span><br/>
<span class='tline' id='l457' data-llen='10357:10384'><a onclick="displayPageImage('KR1c0012', 'WYG', '029-26a' );" name="029-26a" class="pb">[029-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10384:10409'>　四方也然幽王果能經營四方乎何草不𤣥𤣥赤黒</span><br/>
<span class='tline' id='l459' data-llen='10409:10433'>　色草始生其色𤣥蓋此言嵗暮之時不得歸又至於</span><br/>
<span class='tline' id='l460' data-llen='10433:10456'>　明年之春也何人不矜者矜不必是無妻但久役於</span><br/>
<span class='tline' id='l461' data-llen='10456:10479'>　外弃其室家則可謂之矜也哀我征夫獨為匪民言</span><br/>
<span class='tline' id='l462' data-llen='10479:10502'>　以我征夫為非民乎蓋以民視之則仁愛之必不至</span><br/>
<span class='tline' id='l463' data-llen='10502:10525'>　於乆役也今既不以民視之故不復顧惜之也匪兕</span><br/>
<span class='tline' id='l464' data-llen='10525:10548'>　匪虎言兕也虎也乃在於曠野之中也今我非兕乎</span><br/>
<span class='tline' id='l465' data-llen='10548:10571'>　非虎乎何為在此曠野之中而不歸乎率循也惟其</span><br/>
<span class='tline' id='l466' data-llen='10571:10598'><a onclick="displayPageImage('KR1c0012', 'WYG', '029-26b' );" name="029-26b" class="pb">[029-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10598:10621'>　如是故哀我征夫朝夕不得皇暇以見其征役之久</span><br/>
<span class='tline' id='l468' data-llen='10621:10644'>　也有芃者狐芃小貌棧車役車也言狐之小率循於</span><br/>
<span class='tline' id='l469' data-llen='10644:10667'>　幽草之中以喻民以役車而行周道之中也王氏曰</span><br/>
<span class='tline' id='l470' data-llen='10667:10690'>　四夷交侵中國諸侯莫肯朝事則周道鞠為茂草故</span><br/>
<span class='tline' id='l471' data-llen='10690:10714'>　以率彼幽草況行彼周道也此曲說也天下之民皆人</span><br/>
<span class='tline' id='l472' data-llen='10714:10737'>　耳人能以仁存心已欲立而立人已欲達而達人己</span><br/>
<span class='tline' id='l473' data-llen='10737:10760'>　亦人也人亦己也吾之愛民是誠何心哉以己之心</span><br/>
<span class='tline' id='l474' data-llen='10760:10783'>　而推之未有不愛民也幽王視民如禽獸詩中言匪</span><br/>
<span class='tline' id='l475' data-llen='10783:10810'><a onclick="displayPageImage('KR1c0012', 'WYG', '029-27a' );" name="029-27a" class="pb">[029-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10810:10833'>　兕匪虎率彼曠野有芃者狐率彼幽草則是視民如</span><br/>
<span class='tline' id='l477' data-llen='10833:10849'>　禽獸矣求其愛民之心果安在哉</span><br/>
<span class='tline' id='l478' data-llen='10849:10852'>　</span><br/>
<span class='tline' id='l479' data-llen='10852:10855'>　</span><br/>
<span class='tline' id='l480' data-llen='10855:10858'>　</span><br/>
<span class='tline' id='l481' data-llen='10858:10861'>　</span><br/>
<span class='tline' id='l482' data-llen='10861:10864'>　</span><br/>
<span class='tline' id='l483' data-llen='10864:10867'>　</span><br/>
<span class='tline' id='l484' data-llen='10867:10894'><a onclick="displayPageImage('KR1c0012', 'WYG', '029-27b' );" name="029-27b" class="pb">[029-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10894:10897'>　</span><br/>
<span class='tline' id='l486' data-llen='10897:10900'>　</span><br/>
<span class='tline' id='l487' data-llen='10900:10903'>　</span><br/>
<span class='tline' id='l488' data-llen='10903:10906'>　</span><br/>
<span class='tline' id='l489' data-llen='10906:10909'>　</span><br/>
<span class='tline' id='l490' data-llen='10909:10912'>　</span><br/>
<span class='tline' id='l491' data-llen='10912:10915'>　</span><br/>
<span class='tline' id='l492' data-llen='10915:10926'>　毛詩集觧卷二十九</span><br/>
</p>
<p><br/>
</p>
  </div>
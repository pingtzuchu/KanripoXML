<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0012', 'WYG', '041-1a' );" name="041-1a" class="pb">[041-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　毛詩集解卷四十一　　宋　李樗黄櫄　撰</span><br/>
<span class='tline' id='l10' data-llen='214:234'>閟<span class='krp-note'>筆位/反</span>宫頌僖公能復周公之宇也</span><br/>
<span class='tline' id='l11' data-llen='234:265'>閟宫有侐<span class='krp-note'>況域/反</span>實實枚枚赫赫姜嫄<span class='krp-note'>音/元</span>其德不回上帝</span><br/>
<span class='tline' id='l12' data-llen='265:288'>是依無災無害彌月不遲是生后稷降之百福黍稷重</span><br/>
<span class='tline' id='l13' data-llen='288:323'><span class='krp-note'>直容/反</span>穋<span class='krp-note'>音/六</span>稙<span class='krp-note'>徹力/反</span>稺菽麥奄有下國俾民稼穡有稷有</span><br/>
<span class='tline' id='l14' data-llen='323:346'>黍有稻有秬奄有下土纉禹之緒后稷之孫實維大王</span><br/>
<span class='tline' id='l15' data-llen='346:373'>居岐之陽實始翦<span class='krp-note'>子踐/反</span>商至于文武纉大王之緒致天</span><br/>
<span class='tline' id='l16' data-llen='373:399'><a onclick="displayPageImage('KR1c0012', 'WYG', '041-1b' );" name="041-1b" class="pb">[041-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='399:430'>之屇<span class='krp-note'>音/戒</span>于牧之野無貳無虞上帝臨女敦<span class='krp-note'>古回/反</span>商之旅</span><br/>
<span class='tline' id='l18' data-llen='430:453'>克咸厥功王曰叔父建爾元子俾侯于魯大啟爾宇為</span><br/>
<span class='tline' id='l19' data-llen='453:476'>周室輔乃命魯公俾侯于東錫之山川土田附庸周公</span><br/>
<span class='tline' id='l20' data-llen='476:499'>之孫荘公之子龍旂承祀六轡耳耳春秋匪解享祀不</span><br/>
<span class='tline' id='l21' data-llen='499:526'>忒皇皇后帝皇祖后稷享以騂犧<span class='krp-note'>許宜/反</span>是饗是宜降福</span><br/>
<span class='tline' id='l22' data-llen='526:549'>既多周公皇祖亦其福女秋而載嘗夏而楅衡白牡騂</span><br/>
<span class='tline' id='l23' data-llen='549:584'>剛犧尊將將<span class='krp-note'>七羊/反</span>毛炰<span class='krp-note'>蒲包/反</span>胾<span class='krp-note'>側吏/反</span>羮籩豆大房萬舞</span><br/>
<span class='tline' id='l24' data-llen='584:607'>洋洋孝孫有慶俾爾熾而昌俾爾夀而臧保彼東方魯</span><br/>
<span class='tline' id='l25' data-llen='607:633'><a onclick="displayPageImage('KR1c0012', 'WYG', '041-2a' );" name="041-2a" class="pb">[041-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='633:656'>邦是常不虧不崩不震不騰三夀作朋如岡如陵公車</span><br/>
<span class='tline' id='l27' data-llen='656:691'>千乗<span class='krp-note'>成正/反</span>朱英緑縢<span class='krp-note'>徒登/反</span>二矛重弓<span class='krp-note'>直龍/反</span>公徒三萬貝</span><br/>
<span class='tline' id='l28' data-llen='691:726'>胄<span class='krp-note'>直又/反</span>朱綅<span class='krp-note'>息炎/反</span>烝<span class='krp-note'>之升/反</span>徒増増戎狄是膺荆舒是懲</span><br/>
<span class='tline' id='l29' data-llen='726:753'>則莫我敢承俾爾昌而熾<span class='krp-note'>尺志/反</span>俾爾夀而富黄髮台背</span><br/>
<span class='tline' id='l30' data-llen='753:780'>夀胥與試俾爾昌而大俾爾耆而艾<span class='krp-note'>五蓋/反</span>萬有千歳眉</span><br/>
<span class='tline' id='l31' data-llen='780:803'>夀無有害泰山巖巖魯邦所詹奄有龜蒙遂荒大東至</span><br/>
<span class='tline' id='l32' data-llen='803:830'>于海邦淮夷來同莫不率從魯侯之功保有鳧繹<span class='krp-note'>音/亦</span>遂</span><br/>
<span class='tline' id='l33' data-llen='830:857'>荒徐宅至于海邦淮夷蠻貃<span class='krp-note'>武伯/反</span>及彼南夷莫不率從</span><br/>
<span class='tline' id='l34' data-llen='857:883'><a onclick="displayPageImage('KR1c0012', 'WYG', '041-2b' );" name="041-2b" class="pb">[041-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='883:910'>莫敢不諾魯侯是若天錫公純嘏<span class='krp-note'>古雅/反</span>眉夀保魯居常</span><br/>
<span class='tline' id='l36' data-llen='910:933'>與許復周公之宇魯侯燕喜令妻夀母宜大夫庶士邦</span><br/>
<span class='tline' id='l37' data-llen='933:956'>國是有既多受祉黄髮兒齒徂徠之松新甫之柏是斷</span><br/>
<span class='tline' id='l38' data-llen='956:995'><span class='krp-note'>音/短</span>是度<span class='krp-note'>待洛/反</span>是尋是尺松桷<span class='krp-note'>音/角</span>有舄<span class='krp-note'>音/錫</span>路寢孔碩新廟</span><br/>
<span class='tline' id='l39' data-llen='995:1021'>奕奕<span class='krp-note'>音/亦</span>奚斯所作孔曼<span class='krp-note'>音/萬</span>且碩萬民是若</span><br/>
<span class='tline' id='l40' data-llen='1021:1044'>　李曰閟宫頌僖公能復周公之宇也魯頌四詩惟閟</span><br/>
<span class='tline' id='l41' data-llen='1044:1067'>　宫獨為可疑如駉之詩言牧馬之事有駜之詩言君</span><br/>
<span class='tline' id='l42' data-llen='1067:1090'>　臣宴飲泮水言其修泮宫服淮夷雖其事僖公未能</span><br/>
<span class='tline' id='l43' data-llen='1090:1116'><a onclick="displayPageImage('KR1c0012', 'WYG', '041-3a' );" name="041-3a" class="pb">[041-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1116:1139'>　盡之然所襃之事猶為可襃也至於閟宫之詩則所</span><br/>
<span class='tline' id='l45' data-llen='1139:1162'>　襃者非可襃之事也毁譽失真莫此為甚且如閟宫</span><br/>
<span class='tline' id='l46' data-llen='1162:1185'>　之詩言祀姜嫄后稷至於文武大王與夫郊天之祭</span><br/>
<span class='tline' id='l47' data-llen='1185:1208'>　魯以諸侯之國而祀姜嫄后稷周之先王不可也郊</span><br/>
<span class='tline' id='l48' data-llen='1208:1231'>　天之祭亦不可也此詩人乃盛稱祭廟與郊天之祭</span><br/>
<span class='tline' id='l49' data-llen='1231:1254'>　以示誇耀不亦過乎此詩序美僖公能復周公之宇</span><br/>
<span class='tline' id='l50' data-llen='1254:1277'>　也亦不可信詩序徒見詩中言居常與許復周公之</span><br/>
<span class='tline' id='l51' data-llen='1277:1300'>　宇故附㑹以為復周公之宇殊不知詩人所言乃祝</span><br/>
<span class='tline' id='l52' data-llen='1300:1326'><a onclick="displayPageImage('KR1c0012', 'WYG', '041-3b' );" name="041-3b" class="pb">[041-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1326:1349'>　頌之辭也如曰天錫公純嘏眉夀保魯與夫萬有千</span><br/>
<span class='tline' id='l54' data-llen='1349:1372'>　歳眉夀無有害皆是祝頌之辭若以萬有千歳眉夀</span><br/>
<span class='tline' id='l55' data-llen='1372:1395'>　蕪有害果為非祝頌之辭則是僖公果有萬有千歳</span><br/>
<span class='tline' id='l56' data-llen='1395:1418'>　乎故此序言復周公之宇亦為可疑也閟宫毛氏以</span><br/>
<span class='tline' id='l57' data-llen='1418:1441'>　為閟閉也鄭氏以為閟神也雖有詁訓不同或以為</span><br/>
<span class='tline' id='l58' data-llen='1441:1464'>　姜嫄之廟或以為周之廟非魯之廟也果為周廟何</span><br/>
<span class='tline' id='l59' data-llen='1464:1487'>　為頌僖公乎觀此詩言閟宫遂歴言姜嫄后稷文武</span><br/>
<span class='tline' id='l60' data-llen='1487:1510'>　大王之事其後遂言新廟奕奕則所謂閟宫乃魯之</span><br/>
<span class='tline' id='l61' data-llen='1510:1536'><a onclick="displayPageImage('KR1c0012', 'WYG', '041-4a' );" name="041-4a" class="pb">[041-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1536:1559'>　廟也閟宫有侐侐清淨也實實廣大也枚枚礱密也</span><br/>
<span class='tline' id='l63' data-llen='1559:1582'>　閟宫如此其所祭者則姜嫄之類也故先述姜嫄之</span><br/>
<span class='tline' id='l64' data-llen='1582:1605'>　徳言赫赫然顯著之姜嫄其徳則正而不邪依賴上</span><br/>
<span class='tline' id='l65' data-llen='1605:1628'>　帝故生后稷而無有災害也無災無害即生民所謂</span><br/>
<span class='tline' id='l66' data-llen='1628:1651'>　不坼不副也滿十月而不為遲晚彌月不遲即生民</span><br/>
<span class='tline' id='l67' data-llen='1651:1674'>　所謂誕彌厥月是也是生后稷則天降之福其后稷</span><br/>
<span class='tline' id='l68' data-llen='1674:1697'>　教民稼穡則有黍也稷也先種後熟曰重後種先熟</span><br/>
<span class='tline' id='l69' data-llen='1697:1720'>　曰穋先種之稙後種之穉及大豆與麥凡所種所奄</span><br/>
<span class='tline' id='l70' data-llen='1720:1746'><a onclick="displayPageImage('KR1c0012', 'WYG', '041-4b' );" name="041-4b" class="pb">[041-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1746:1769'>　之地使民因此而為稼穡也以此數種教民稼穡則</span><br/>
<span class='tline' id='l72' data-llen='1769:1792'>　有黍有稷有稻有秬奄有下土遂可繼禹之功焉當</span><br/>
<span class='tline' id='l73' data-llen='1792:1815'>　是時也洪水汜濫禹治洪水后稷教民稼穡此云纉</span><br/>
<span class='tline' id='l74' data-llen='1815:1838'>　禹之緒者蓋非禹之治洪水則雖后稷教民何自而</span><br/>
<span class='tline' id='l75' data-llen='1838:1861'>　施其功非后稷教民稼穡則雖禹治水民何自而食</span><br/>
<span class='tline' id='l76' data-llen='1861:1884'>　哉惟其禹施功於前后稷施功於後故此言纉禹之</span><br/>
<span class='tline' id='l77' data-llen='1884:1907'>　緒也蓋禹之治水后稷之教民稼穡其事雖不同其</span><br/>
<span class='tline' id='l78' data-llen='1907:1930'>　實相終始亦如契敷五教臯陶明刑其職固不同其</span><br/>
<span class='tline' id='l79' data-llen='1930:1956'><a onclick="displayPageImage('KR1c0012', 'WYG', '041-5a' );" name="041-5a" class="pb">[041-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1956:1979'>　實相為表裏也后稷之孫實維大王此遂言周家之</span><br/>
<span class='tline' id='l81' data-llen='1979:2002'>　興本於大王居岐山而翦商夫翦商在武王之時而</span><br/>
<span class='tline' id='l82' data-llen='2002:2025'>　乃以為大王者蓋大王肇基王迹王迹既係大王肇</span><br/>
<span class='tline' id='l83' data-llen='2025:2048'>　始則翦商亦自大王始也至文王武王繼大王之業</span><br/>
<span class='tline' id='l84' data-llen='2048:2071'>　是時商紂暴虐天欲誅之武王乃致天之意屇于牧</span><br/>
<span class='tline' id='l85' data-llen='2071:2094'>　之野無有貳心無有憂虞上帝臨視女必克勝也致</span><br/>
<span class='tline' id='l86' data-llen='2094:2117'>　天之屇言武王至于牧野乃天之所致也觀下文言</span><br/>
<span class='tline' id='l87' data-llen='2117:2140'>　上帝臨女則致天之屇可知也故能治商之師旅其</span><br/>
<span class='tline' id='l88' data-llen='2140:2166'><a onclick="displayPageImage('KR1c0012', 'WYG', '041-5b' );" name="041-5b" class="pb">[041-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2166:2189'>　功無有不咸也咸皆也言功無不成也自赫赫姜嫄</span><br/>
<span class='tline' id='l90' data-llen='2189:2212'>　至於纉禹之緒其言與生民之詩相類自后稷之孫</span><br/>
<span class='tline' id='l91' data-llen='2212:2235'>　至於克咸厥功其言與大明緜之詩相類然魯以諸</span><br/>
<span class='tline' id='l92' data-llen='2235:2258'>　侯之國乃祀姜嫄后稷大王文武之廟則僭天子之</span><br/>
<span class='tline' id='l93' data-llen='2258:2281'>　禮明甚禮記曰大夫不得僭諸侯諸侯不得僭天子</span><br/>
<span class='tline' id='l94' data-llen='2281:2304'>　則魯豈可立姜嫄之廟邪左氏宋祖帝乙鄭祖厲王</span><br/>
<span class='tline' id='l95' data-llen='2304:2327'>　宋二王之後祖帝乙猶可也鄭以諸侯而祖厲王可</span><br/>
<span class='tline' id='l96' data-llen='2327:2350'>　乎鄭立厲王之廟猶魯立姜嫄之廟也使鄭出於宣</span><br/>
<span class='tline' id='l97' data-llen='2350:2376'><a onclick="displayPageImage('KR1c0012', 'WYG', '041-6a' );" name="041-6a" class="pb">[041-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2376:2399'>　王之命則宣王為有罪也使魯出於成王之命則成</span><br/>
<span class='tline' id='l99' data-llen='2399:2422'>　王亦有罪也惟魯以諸侯之國而僭天子之禮如此</span><br/>
<span class='tline' id='l100' data-llen='2422:2445'>　故魯之三桓皆立桓公之廟蓋諸侯既立天子之廟</span><br/>
<span class='tline' id='l101' data-llen='2445:2468'>　則大夫亦立諸侯之廟出乎爾者反乎爾者也鄭氏</span><br/>
<span class='tline' id='l102' data-llen='2468:2491'>　注禮記但謂魯立文王廟以此詩觀之則非獨文王</span><br/>
<span class='tline' id='l103' data-llen='2491:2514'>　廟也至於姜嫄后稷大王之廟魯皆立之其僭如此</span><br/>
<span class='tline' id='l104' data-llen='2514:2537'>　詩人乃以為美何邪王曰叔父叔父周公也元子伯</span><br/>
<span class='tline' id='l105' data-llen='2537:2560'>　禽也古者長子為元子如所謂殷王元子是也成王</span><br/>
<span class='tline' id='l106' data-llen='2560:2586'><a onclick="displayPageImage('KR1c0012', 'WYG', '041-6b' );" name="041-6b" class="pb">[041-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2586:2609'>　告周公立爾元子使侯歸於魯國大啟其疆土為周</span><br/>
<span class='tline' id='l108' data-llen='2609:2632'>　家藩衛翰屏之臣成王封伯禽於魯其餘則凡蔣邢</span><br/>
<span class='tline' id='l109' data-llen='2632:2655'>　茅胙祭焉既以此告周公矣遂命伯禽侯于東方既</span><br/>
<span class='tline' id='l110' data-llen='2655:2678'>　錫之以山川又錫之以附庸蓋錫之厚也附庸者不</span><br/>
<span class='tline' id='l111' data-llen='2678:2701'>　能五十里者謂之附庸以附屬於諸侯使諸侯統之</span><br/>
<span class='tline' id='l112' data-llen='2701:2724'>　也論語曰顓㬰昔者先王以為東蒙主是社稷之臣</span><br/>
<span class='tline' id='l113' data-llen='2724:2747'>　顓㬰亦魯之附庸也春秋之時有邾國亦魯之附庸</span><br/>
<span class='tline' id='l114' data-llen='2747:2770'>　也鄭氏謂封以七百里欲其強於衆國鄭氏之說據</span><br/>
<span class='tline' id='l115' data-llen='2770:2796'><a onclick="displayPageImage('KR1c0012', 'WYG', '041-7a' );" name="041-7a" class="pb">[041-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2796:2819'>　明堂位以為說明堂位曰成王以周公為有勲勞於</span><br/>
<span class='tline' id='l117' data-llen='2819:2842'>　天下是以封周公於曲阜地方七百里竊嘗疑其說</span><br/>
<span class='tline' id='l118' data-llen='2842:2865'>　以為不然周公之封於魯為方百里地非不足也而</span><br/>
<span class='tline' id='l119' data-llen='2865:2888'>　儉於百里太公封於齊亦為方百里地非不足也而</span><br/>
<span class='tline' id='l120' data-llen='2888:2911'>　儉於百里則是魯之方百里也安在其為七百里邪</span><br/>
<span class='tline' id='l121' data-llen='2911:2934'>　詩人言大啟爾宇不過謂公侯方百里伯七十里子</span><br/>
<span class='tline' id='l122' data-llen='2934:2957'>　男五十里其三等雖不同惟公侯皆方百里居上等</span><br/>
<span class='tline' id='l123' data-llen='2957:2980'>　焉詩人之言非謂方七百里而言也或者謂并附庸</span><br/>
<span class='tline' id='l124' data-llen='2980:3006'><a onclick="displayPageImage('KR1c0012', 'WYG', '041-7b' );" name="041-7b" class="pb">[041-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3006:3029'>　之國而言之則未可知也周公之孫莊公之子謂僖</span><br/>
<span class='tline' id='l126' data-llen='3029:3052'>　公也言僖公以交龍為旂而承其祭祀其所乗之馬</span><br/>
<span class='tline' id='l127' data-llen='3052:3075'>　則六轡耳耳然而至盛其春秋之祭祀未嘗懈怠言</span><br/>
<span class='tline' id='l128' data-llen='3075:3098'>　四時祭祀無不致其敬謹故享祀無有差忒皇皇后</span><br/>
<span class='tline' id='l129' data-llen='3098:3121'>　帝此言祭天也皇大也皇皇大之至也皇祖后稷此</span><br/>
<span class='tline' id='l130' data-llen='3121:3144'>　又言后稷以配天也所謂郊祀后稷以配天是也其</span><br/>
<span class='tline' id='l131' data-llen='3144:3167'>　所享則用赤色之牛天亦享之宜之故其降福孔多</span><br/>
<span class='tline' id='l132' data-llen='3167:3190'>　也孔氏云魯不得徧祭五帝故直言謂天謂祭周所</span><br/>
<span class='tline' id='l133' data-llen='3190:3216'><a onclick="displayPageImage('KR1c0012', 'WYG', '041-8a' );" name="041-8a" class="pb">[041-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3216:3239'>　感生蒼帝也孔氏以帝稱謂感生帝此則泥六天之</span><br/>
<span class='tline' id='l135' data-llen='3239:3262'>　說禮記明堂位曰成王命魯祀周公以天子之禮樂</span><br/>
<span class='tline' id='l136' data-llen='3262:3285'>　是以魯君孟春乗大輅載弧韣旂十有二旒日月之</span><br/>
<span class='tline' id='l137' data-llen='3285:3308'>　章祀帝于郊配以后稷天子之禮也祭統亦曰昔者</span><br/>
<span class='tline' id='l138' data-llen='3308:3331'>　周公旦有勲勞於天下周公既没成王康王追念周</span><br/>
<span class='tline' id='l139' data-llen='3331:3354'>　公之所以勲勞者而欲尊魯故錫以重祭外祭則郊</span><br/>
<span class='tline' id='l140' data-llen='3354:3377'>　社是也内祭則大嘗禘是也明堂位祭統皆漢儒所</span><br/>
<span class='tline' id='l141' data-llen='3377:3400'>　作故其所言皆未可信也魯諸侯之國也豈可賜周</span><br/>
<span class='tline' id='l142' data-llen='3400:3426'><a onclick="displayPageImage('KR1c0012', 'WYG', '041-8b' );" name="041-8b" class="pb">[041-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3426:3449'>　公以天子之禮樂哉豈得行天子之郊祭哉禮運又</span><br/>
<span class='tline' id='l144' data-llen='3449:3472'>　曰魯之郊禘非禮也周公其衰矣禮記之書如禮運</span><br/>
<span class='tline' id='l145' data-llen='3472:3495'>　以謂魯不當祭禘如明堂位祭統以為魯當郊禘其</span><br/>
<span class='tline' id='l146' data-llen='3495:3518'>　異同如此當從禮運之說明堂位祭統之言不可信</span><br/>
<span class='tline' id='l147' data-llen='3518:3541'>　也伊川嘗謂說者以為周公能為人臣所不能為之</span><br/>
<span class='tline' id='l148' data-llen='3541:3564'>　功故得用人臣不得用之禮夫人臣豈有不能為之</span><br/>
<span class='tline' id='l149' data-llen='3564:3587'>　功哉使功業過於周公人臣亦當為之天下之事非</span><br/>
<span class='tline' id='l150' data-llen='3587:3610'>　人臣為之誰為之邪此言可謂中諸儒之病矣以此</span><br/>
<span class='tline' id='l151' data-llen='3610:3636'><a onclick="displayPageImage('KR1c0012', 'WYG', '041-9a' );" name="041-9a" class="pb">[041-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3636:3659'>　觀之則知賜魯之禮樂者非成王為之使成王為之</span><br/>
<span class='tline' id='l153' data-llen='3659:3682'>　則不足以為成王也春秋書郊多矣大抵譏其僭春</span><br/>
<span class='tline' id='l154' data-llen='3682:3705'>　秋以為僭而詩乃以為美則知所美非美也漢末羣</span><br/>
<span class='tline' id='l155' data-llen='3705:3728'>　臣坐視社稷之亡不以為恤乃作受禪碑紀其姓名</span><br/>
<span class='tline' id='l156' data-llen='3728:3751'>　以為榮耀與此詩所陳以僭侈為美何異左氏曰皇</span><br/>
<span class='tline' id='l157' data-llen='3751:3774'>　皇后帝皇祖后稷君子曰禮謂先帝而后稷也夫先</span><br/>
<span class='tline' id='l158' data-llen='3774:3797'>　天而后稷固足以為禮然不知諸侯而用郊禘果足</span><br/>
<span class='tline' id='l159' data-llen='3797:3820'>　以為禮乎所謂不能三年之喪而緦小功之察放飯</span><br/>
<span class='tline' id='l160' data-llen='3820:3846'><a onclick="displayPageImage('KR1c0012', 'WYG', '041-9b' );" name="041-9b" class="pb">[041-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3846:3869'>　流歠而問無齒決也然詩人所言者僖公未必能如</span><br/>
<span class='tline' id='l162' data-llen='3869:3892'>　是僖公四月四卜郊不從乃免牲夫以四月之時而</span><br/>
<span class='tline' id='l163' data-llen='3892:3915'>　卜郊足以見非禮也卜至於四尤以見其非禮安在</span><br/>
<span class='tline' id='l164' data-llen='3915:3938'>　其為春秋匪解也哉安在其為享祀不忒也哉詩人</span><br/>
<span class='tline' id='l165' data-llen='3938:3961'>　之言大抵失之誇也周公皇祖此又言祭宗廟也上</span><br/>
<span class='tline' id='l166' data-llen='3961:3984'>　言皇皇后帝皇祖后稷則是天與后稷以福之矣又</span><br/>
<span class='tline' id='l167' data-llen='3984:4007'>　言周公皇祖亦其福女以見其福之多也秋而載嘗</span><br/>
<span class='tline' id='l168' data-llen='4007:4030'>　言秋將祭則夏而楅衡以見其預備也周禮封人凡</span><br/>
<span class='tline' id='l169' data-llen='4030:4057'><a onclick="displayPageImage('KR1c0012', 'WYG', '041-10a' );" name="041-10a" class="pb">[041-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4057:4080'>　祭祀飾其牛牲設其楅衡注云楅設於角衡設於鼻</span><br/>
<span class='tline' id='l171' data-llen='4080:4103'>　說文曰楅木有所逼束防牛觸横大木其角則是楅</span><br/>
<span class='tline' id='l172' data-llen='4103:4126'>　設其角未嘗加於鼻也與周禮注不同楅衡毛氏與</span><br/>
<span class='tline' id='l173' data-llen='4126:4149'>　說文同毛氏以為楅衡設牛角以楅之也當且從毛</span><br/>
<span class='tline' id='l174' data-llen='4149:4172'>　氏說白牡騂剛公羊傳曰魯祭周公何以為牲周公</span><br/>
<span class='tline' id='l175' data-llen='4172:4195'>　用白牡魯公用騂剛羣公不毛蓋魯之後世欲别周</span><br/>
<span class='tline' id='l176' data-llen='4195:4218'>　公之有勲勞故為此紛紛之别也犧尊之字春官司</span><br/>
<span class='tline' id='l177' data-llen='4218:4241'>　尊彝作獻尊鄭司農云獻讀為犧犧尊飾以翡翠王</span><br/>
<span class='tline' id='l178' data-llen='4241:4268'><a onclick="displayPageImage('KR1c0012', 'WYG', '041-10b' );" name="041-10b" class="pb">[041-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4268:4291'>　肅云大和中魯郡於地中得齊大夫子尾送女器有</span><br/>
<span class='tline' id='l180' data-llen='4291:4314'>　犧尊以犧牛為尊一則以為飾以翡翠一則以為犧</span><br/>
<span class='tline' id='l181' data-llen='4314:4337'>　牛為尊其說不同然鄭司農之說則以犧讀為娑字</span><br/>
<span class='tline' id='l182' data-llen='4337:4360'>　王肅之說但以為犧尊王肅之議為優將將盛美也</span><br/>
<span class='tline' id='l183' data-llen='4360:4383'>　毛炰者周禮封人祭祀有毛炰之豚注云爓去其毛</span><br/>
<span class='tline' id='l184' data-llen='4383:4406'>　而炰之也胾謂切肉羮謂大羮鉶羮也大羮煮肉汁</span><br/>
<span class='tline' id='l185' data-llen='4406:4429'>　不和貴其質也鉶羮肉汁之有菜和者鉶其所盛之</span><br/>
<span class='tline' id='l186' data-llen='4429:4452'>　器籩則以竹為之豆則以木為之房謂足下跗也上</span><br/>
<span class='tline' id='l187' data-llen='4452:4479'><a onclick="displayPageImage('KR1c0012', 'WYG', '041-11a' );" name="041-11a" class="pb">[041-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4479:4502'>　下兩間有似於堂房然是俎之房也既備此器以祀</span><br/>
<span class='tline' id='l189' data-llen='4502:4525'>　周公又設萬舞洋洋然而衆多明堂位所謂朱干玉</span><br/>
<span class='tline' id='l190' data-llen='4525:4548'>　戚冕而舞大武也故孝孫得享其福祭祀既得其時</span><br/>
<span class='tline' id='l191' data-llen='4548:4571'>　犧牲既潔器用既備禮儀無忒故神降之福俾爾熾</span><br/>
<span class='tline' id='l192' data-llen='4571:4594'>　而昌俾爾夀而臧俾爾熾盛而昌大俾爾長夀而臧</span><br/>
<span class='tline' id='l193' data-llen='4594:4617'>　善安彼東方之國俾使魯邦常如山之堅固不虧損</span><br/>
<span class='tline' id='l194' data-llen='4617:4640'>　不崩落如川之安静不震動不騰湧為君既享如此</span><br/>
<span class='tline' id='l195' data-llen='4640:4663'>　之福又有三卿作朋友亦享其福如岡如陵以見其</span><br/>
<span class='tline' id='l196' data-llen='4663:4690'><a onclick="displayPageImage('KR1c0012', 'WYG', '041-11b' );" name="041-11b" class="pb">[041-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4690:4713'>　君臣並受其福如此之盛也所謂不虧不崩不震不</span><br/>
<span class='tline' id='l198' data-llen='4713:4736'>　騰未必常如此三夀作朋未必其臣如此蓋自不虧</span><br/>
<span class='tline' id='l199' data-llen='4736:4759'>　不崩至如岡如陵皆是祝頌之辭國人之祝其君皆</span><br/>
<span class='tline' id='l200' data-llen='4759:4782'>　願其君之夀考如言萬夀無疆未必其享無疆之夀</span><br/>
<span class='tline' id='l201' data-llen='4782:4805'>　也如言天子萬年未必享萬年之夀也蓋所謂萬夀</span><br/>
<span class='tline' id='l202' data-llen='4805:4828'>　無疆天子萬年皆是祝頌之辭未必其有是夀而祝</span><br/>
<span class='tline' id='l203' data-llen='4828:4851'>　之以為如此固未為害若君無徳而溢美之如此頌</span><br/>
<span class='tline' id='l204' data-llen='4851:4874'>　之所陳者不當如此也上章既美其祭祀此又美其</span><br/>
<span class='tline' id='l205' data-llen='4874:4901'><a onclick="displayPageImage('KR1c0012', 'WYG', '041-12a' );" name="041-12a" class="pb">[041-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4901:4924'>　用兵也公車有千乗之富兵車之法左人持弓右人</span><br/>
<span class='tline' id='l207' data-llen='4924:4947'>　持矛弓矛之飾則有朱英緑縢朱英者矛之飾也緑</span><br/>
<span class='tline' id='l208' data-llen='4947:4970'>　縢者弓之飾也朱英則言以朱為飾緑縢則言以緑</span><br/>
<span class='tline' id='l209' data-llen='4970:4993'>　為飾而以縢繩之弓矛之飾如此又有二矛重弓所</span><br/>
<span class='tline' id='l210' data-llen='4993:5016'>　以備折壊也凡此皆言器械之備也器械既備而公</span><br/>
<span class='tline' id='l211' data-llen='5016:5039'>　徒之衆又至於三萬皆以貝飾其胄其甲以朱繩綴</span><br/>
<span class='tline' id='l212' data-llen='5039:5062'>　之烝者進也衆之進則增增然而多凡此皆言其強</span><br/>
<span class='tline' id='l213' data-llen='5062:5085'>　也惟其器械之備車徒之衆則可以當戎狄而荆舒</span><br/>
<span class='tline' id='l214' data-llen='5085:5112'><a onclick="displayPageImage('KR1c0012', 'WYG', '041-12b' );" name="041-12b" class="pb">[041-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5112:5135'>　之國莫不懲艾無有敢乗我者以此見魯之強大也</span><br/>
<span class='tline' id='l216' data-llen='5135:5158'>　明堂位曰封周公於曲阜地方七百里革車千乗地</span><br/>
<span class='tline' id='l217' data-llen='5158:5181'>　方七百里固不可信至革車千乗則大國之制實當</span><br/>
<span class='tline' id='l218' data-llen='5181:5204'>　然也然按司馬法六尺為歩歩百為畝畝百為夫夫</span><br/>
<span class='tline' id='l219' data-llen='5204:5227'>　三為屋屋三為井井十為通通十為成成出革車一</span><br/>
<span class='tline' id='l220' data-llen='5227:5250'>　乗則千乗其地方三百一十六里有竒若以孟子所</span><br/>
<span class='tline' id='l221' data-llen='5250:5273'>　言周公封於魯地方百里則無縁有千乗也若以明</span><br/>
<span class='tline' id='l222' data-llen='5273:5296'>　堂位所言封周公於曲阜地方七百里則又不啻有</span><br/>
<span class='tline' id='l223' data-llen='5296:5323'><a onclick="displayPageImage('KR1c0012', 'WYG', '041-13a' );" name="041-13a" class="pb">[041-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5323:5346'>　千乗司馬法之言既不合於孟子又不合於禮記不</span><br/>
<span class='tline' id='l225' data-llen='5346:5369'>　足信也當從包氏注論語以謂古者井田方里為井</span><br/>
<span class='tline' id='l226' data-llen='5369:5392'>　一井為乗百里之國通有千乗也惟百里之國通有</span><br/>
<span class='tline' id='l227' data-llen='5392:5415'>　千乗則魯地方百里當有車千乗矣雖然千乗之國</span><br/>
<span class='tline' id='l228' data-llen='5415:5438'>　有七萬五千人古者兵車一乗甲士三人歩卒七十</span><br/>
<span class='tline' id='l229' data-llen='5438:5461'>　二人故計千乘有七萬五千人今也公車千乘而公</span><br/>
<span class='tline' id='l230' data-llen='5461:5484'>　徒三萬者蘇氏曰大國之賦適滿千乗茍盡用之是</span><br/>
<span class='tline' id='l231' data-llen='5484:5507'>　舉國而行也故其用之也大國三軍次國二軍而已</span><br/>
<span class='tline' id='l232' data-llen='5507:5534'><a onclick="displayPageImage('KR1c0012', 'WYG', '041-13b' );" name="041-13b" class="pb">[041-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5534:5557'>　此說是也天子之國不啻有六軍所用者惟三萬而</span><br/>
<span class='tline' id='l234' data-llen='5557:5580'>　已使舉國之人而盡用之則但可以一役苟不幸而</span><br/>
<span class='tline' id='l235' data-llen='5580:5603'>　敗則安得人人而復用之哉此天子之國所以止用</span><br/>
<span class='tline' id='l236' data-llen='5603:5626'>　六軍大國所以止用三軍也以春秋考之則僖公無</span><br/>
<span class='tline' id='l237' data-llen='5626:5649'>　三軍襄十一年經書作三軍明已前無三軍故也昭</span><br/>
<span class='tline' id='l238' data-llen='5649:5672'>　五年又書舍中軍若僖公有三軍則作之當書也自</span><br/>
<span class='tline' id='l239' data-llen='5672:5695'>　文至襄復減為二則舍亦當書也考僖公之世無作</span><br/>
<span class='tline' id='l240' data-llen='5695:5718'>　舍之文決知當時無三軍也蘇氏遂以僖公之時已</span><br/>
<span class='tline' id='l241' data-llen='5718:5745'><a onclick="displayPageImage('KR1c0012', 'WYG', '041-14a' );" name="041-14a" class="pb">[041-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5745:5768'>　有三軍蓋萬二千五百人為軍二軍則有二萬五千</span><br/>
<span class='tline' id='l243' data-llen='5768:5791'>　人而但言三萬者舉大數也此說不然萬二千五百</span><br/>
<span class='tline' id='l244' data-llen='5791:5814'>　人為軍大國三軍合三萬七千五百人但言三萬者</span><br/>
<span class='tline' id='l245' data-llen='5814:5837'>　數之成也若夫襄公作三軍則又不如此魯自僖公</span><br/>
<span class='tline' id='l246' data-llen='5837:5860'>　以前固有三軍也自伯禽以來已有三軍僖公興其</span><br/>
<span class='tline' id='l247' data-llen='5860:5883'>　國所以公徒三萬觀詩曰大啟爾宇既謂之大啟爾</span><br/>
<span class='tline' id='l248' data-llen='5883:5906'>　宇此安得無三軍邪伯禽以來已有三軍襄公所以</span><br/>
<span class='tline' id='l249' data-llen='5906:5929'>　作三軍者則以魯國三卿專魯國之權分三軍以為</span><br/>
<span class='tline' id='l250' data-llen='5929:5956'><a onclick="displayPageImage('KR1c0012', 'WYG', '041-14b' );" name="041-14b" class="pb">[041-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5956:5979'>　已之賦故作三軍非是自襄公以來方有三軍也鄭</span><br/>
<span class='tline' id='l252' data-llen='5979:6002'>　氏孔氏言戎狄是膺荆舒是懲其說亦不然鄭氏曰</span><br/>
<span class='tline' id='l253' data-llen='6002:6025'>　僖公與齊桓公舉義兵北當戎狄南艾荆及羣舒天</span><br/>
<span class='tline' id='l254' data-llen='6025:6048'>　下無敢禦之孔氏遂以為僖公之時齊桓為覇故知</span><br/>
<span class='tline' id='l255' data-llen='6048:6071'>　桓公舉義兵僖公之世用兵於戎狄荆舒者惟有僖</span><br/>
<span class='tline' id='l256' data-llen='6071:6094'>　公耳公㑹諸侯侵蔡蔡潰遂伐楚楚一名荆舒又是</span><br/>
<span class='tline' id='l257' data-llen='6094:6117'>　楚之與國故連言荆舒其伐戎狄則無文惟十年經</span><br/>
<span class='tline' id='l258' data-llen='6117:6140'>　書齊侯許男伐北戎其時蓋魯使人助之其說皆非</span><br/>
<span class='tline' id='l259' data-llen='6140:6167'><a onclick="displayPageImage('KR1c0012', 'WYG', '041-15a' );" name="041-15a" class="pb">[041-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6167:6190'>　也魯僖征伐見於春秋者惟敗莒耳滅項耳伐邾耳</span><br/>
<span class='tline' id='l261' data-llen='6190:6213'>　其齊侯許男伐北戎僖公不與焉孔氏以為魯使人</span><br/>
<span class='tline' id='l262' data-llen='6213:6236'>　助之是増春秋之所無也至於伐楚盟于召陵此則</span><br/>
<span class='tline' id='l263' data-llen='6236:6259'>　齊桓公之功齊桓公之功而魯以為功是貪他人之</span><br/>
<span class='tline' id='l264' data-llen='6259:6282'>　功以為已有豈其然乎詩人之言但云僖公可以膺</span><br/>
<span class='tline' id='l265' data-llen='6282:6306'>　戎狄懲荆舒如其不然則其言妄𤼵之也正如泮水</span><br/>
<span class='tline' id='l266' data-llen='6306:6329'>　之詩美僖公能服淮夷皆無是事而美之則膺戎狄</span><br/>
<span class='tline' id='l267' data-llen='6329:6352'>　而懲荆舒未必不如其服淮夷也此下文言羣臣祝</span><br/>
<span class='tline' id='l268' data-llen='6352:6379'><a onclick="displayPageImage('KR1c0012', 'WYG', '041-15b' );" name="041-15b" class="pb">[041-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6379:6402'>　頌之辭俾爾昌大而熾盛俾爾長夀而且富也其髮</span><br/>
<span class='tline' id='l270' data-llen='6402:6425'>　黄色之髪其背有台文之背祝其君之夀矣又欲得</span><br/>
<span class='tline' id='l271' data-llen='6425:6448'>　其臣之有夀考者相與講試其才力上文祝之以俾</span><br/>
<span class='tline' id='l272' data-llen='6448:6471'>　爾昌而熾俾爾夀而富又祝之曰俾爾昌盛而且大</span><br/>
<span class='tline' id='l273' data-llen='6471:6494'>　俾爾夀而艾八十九十曰耆艾非獨享耆艾也且至</span><br/>
<span class='tline' id='l274' data-llen='6494:6517'>　於萬有千歳秀眉而夀無有患害此皆祝之之辭也</span><br/>
<span class='tline' id='l275' data-llen='6517:6540'>　上文言三夀作朋又曰夀胥與試既曰俾爾熾而昌</span><br/>
<span class='tline' id='l276' data-llen='6540:6563'>　俾爾夀而臧又曰俾爾昌而熾俾爾夀而富俾爾昌</span><br/>
<span class='tline' id='l277' data-llen='6563:6590'><a onclick="displayPageImage('KR1c0012', 'WYG', '041-16a' );" name="041-16a" class="pb">[041-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6590:6613'>　而大俾爾耆而艾其辭如是之重復者蓋祝之之辭</span><br/>
<span class='tline' id='l279' data-llen='6613:6636'>　不得不如是夫天保之詩言福禄曰以莫不増以莫</span><br/>
<span class='tline' id='l280' data-llen='6636:6659'>　不興以莫不庶其辭亦如此之重復者蓋祝頌之辭</span><br/>
<span class='tline' id='l281' data-llen='6659:6682'>　其例如此也泰山巖巖言泰山巖巖而髙也自此又</span><br/>
<span class='tline' id='l282' data-llen='6682:6705'>　言拓地之廣也泰山之髙魯邦乃至其地泰山魯之</span><br/>
<span class='tline' id='l283' data-llen='6705:6728'>　望也禹貢海岱及淮惟徐州徐州之地泰山乃其境</span><br/>
<span class='tline' id='l284' data-llen='6728:6751'>　焉禮器曰齊人將有事於泰山必先有事於配林是</span><br/>
<span class='tline' id='l285' data-llen='6751:6774'>　齊人亦祭泰山也鄭康成注禮記曰魯祭泰山晉祭</span><br/>
<span class='tline' id='l286' data-llen='6774:6801'><a onclick="displayPageImage('KR1c0012', 'WYG', '041-16b' );" name="041-16b" class="pb">[041-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6801:6824'>　河則魯亦祭泰山也泰山廣大故齊魯之境皆得祭</span><br/>
<span class='tline' id='l288' data-llen='6824:6847'>　之也龜蒙二山也觀春秋所書齊人來歸鄆讙龜隂</span><br/>
<span class='tline' id='l289' data-llen='6847:6870'>　之田則龜者魯地也論語曰昔者先王以為東蒙主</span><br/>
<span class='tline' id='l290' data-llen='6870:6893'>　則蒙者亦魯地也故奄二山遂荒有而大其地至於</span><br/>
<span class='tline' id='l291' data-llen='6893:6916'>　大東東之極東海近海之邦也以至於淮夷之國皆</span><br/>
<span class='tline' id='l292' data-llen='6916:6939'>　來同盟而莫不率從於魯此乃魯侯之功也非獨此</span><br/>
<span class='tline' id='l293' data-llen='6939:6962'>　也又保有鳧繹之二山禹貢徐州嶧陽孤桐此繹即</span><br/>
<span class='tline' id='l294' data-llen='6962:6985'>　禹貢之所謂嶧陽也既保有此二山遂荒有徐方之</span><br/>
<span class='tline' id='l295' data-llen='6985:7012'><a onclick="displayPageImage('KR1c0012', 'WYG', '041-17a' );" name="041-17a" class="pb">[041-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='7012:7035'>　居至於海邦之國與夫淮夷蠻貃及彼南方之夷無</span><br/>
<span class='tline' id='l297' data-llen='7035:7058'>　敢不率從於魯莫敢不應諾於魯惟魯侯之意是順</span><br/>
<span class='tline' id='l298' data-llen='7058:7081'>　也泰山巖巖魯邦所詹則魯之地因是至於泰山矣</span><br/>
<span class='tline' id='l299' data-llen='7081:7104'>　奄有龜蒙保有鳧繹則魯之地因是保有四山矣淮</span><br/>
<span class='tline' id='l300' data-llen='7104:7127'>　夷來同莫不率從僖公果能至是邪淮夷蠻貃及彼</span><br/>
<span class='tline' id='l301' data-llen='7127:7150'>　南夷莫不率從僖公果能至是邪孔氏之說則以謂</span><br/>
<span class='tline' id='l302' data-llen='7150:7173'>　僖公之世東方淮夷小國見於盟㑹惟邾莒滕杞而</span><br/>
<span class='tline' id='l303' data-llen='7173:7196'>　已其餘小國及淮夷同盟不見於經蓋主㑹者不列</span><br/>
<span class='tline' id='l304' data-llen='7196:7223'><a onclick="displayPageImage('KR1c0012', 'WYG', '041-17b' );" name="041-17b" class="pb">[041-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7223:7246'>　之耳其於淮夷蠻貃及彼南夷莫不率從則曰僖公</span><br/>
<span class='tline' id='l306' data-llen='7246:7269'>　從齊桓伐楚而服之故言淮夷此皆附㑹其說正所</span><br/>
<span class='tline' id='l307' data-llen='7269:7292'>　謂癡人前說夢是也以僖公之事考之十五年楚人</span><br/>
<span class='tline' id='l308' data-llen='7292:7315'>　伐徐師于婁林則是徐為楚所服豈徐為僖公所服</span><br/>
<span class='tline' id='l309' data-llen='7315:7338'>　乎十六年公㑹齊侯宋公陳侯衛侯鄭伯許男邢侯</span><br/>
<span class='tline' id='l310' data-llen='7338:7361'>　曹伯于淮㑹于淮乃齊桓公救鄭也非是淮夷從僖</span><br/>
<span class='tline' id='l311' data-llen='7361:7384'>　公也凡此考之經傳皆無是事則詩之所稱良可知</span><br/>
<span class='tline' id='l312' data-llen='7384:7407'>　也此下文又祝君以夀考也天錫僖公以大福矣又</span><br/>
<span class='tline' id='l313' data-llen='7407:7434'><a onclick="displayPageImage('KR1c0012', 'WYG', '041-18a' );" name="041-18a" class="pb">[041-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7434:7457'>　使有秀眉之夀以保有魯國居常與許復周公之宇</span><br/>
<span class='tline' id='l315' data-llen='7457:7480'>　常許必是二邑為鄰所侵故僖公從而興復之也左</span><br/>
<span class='tline' id='l316' data-llen='7480:7503'>　氏載鄭伯以璧假許田則許田本屬魯國也常者說</span><br/>
<span class='tline' id='l317' data-llen='7503:7526'>　者謂六國時齊有孟嘗君食邑於薛疑本是魯邑也</span><br/>
<span class='tline' id='l318' data-llen='7526:7549'>　復周公之宇而魯侯乃宴飲於内則令善其妻夀其</span><br/>
<span class='tline' id='l319' data-llen='7549:7572'>　母以至於大夫庶士無有不得其宜故能使邦國保</span><br/>
<span class='tline' id='l320' data-llen='7572:7595'>　而有之而受此多福且至於黃髮兒齒兒齒言夀徵</span><br/>
<span class='tline' id='l321' data-llen='7595:7618'>　也夫祝其君既享眉夀矣而又内而善其妻夀其母</span><br/>
<span class='tline' id='l322' data-llen='7618:7645'><a onclick="displayPageImage('KR1c0012', 'WYG', '041-18b' );" name="041-18b" class="pb">[041-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7645:7668'>　外而庶士大夫無不得其宜故其祝君可謂至矣盡</span><br/>
<span class='tline' id='l324' data-llen='7668:7691'>　矣不可復加矣自此又言既享眉夀於是復修新廟</span><br/>
<span class='tline' id='l325' data-llen='7691:7714'>　也其修新廟則有徂徠之松新甫之柏於是斷斬之</span><br/>
<span class='tline' id='l326' data-llen='7714:7737'>　度量之其量之也有八尺之尋十寸之尺既量其材</span><br/>
<span class='tline' id='l327' data-llen='7737:7760'>　乃用松為桷有舄然而大作為君之正寢而且碩大</span><br/>
<span class='tline' id='l328' data-llen='7760:7783'>　新廟則又奕奕然而壯新廟或以為姜嫄之廟或以</span><br/>
<span class='tline' id='l329' data-llen='7783:7806'>　為閔公之廟然則所謂新廟者不必專指其人但言</span><br/>
<span class='tline' id='l330' data-llen='7806:7829'>　修其舊廟而作之也奚斯公子魚也閔二年慶父出</span><br/>
<span class='tline' id='l331' data-llen='7829:7856'><a onclick="displayPageImage('KR1c0012', 'WYG', '041-19a' );" name="041-19a" class="pb">[041-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7856:7879'>　奔莒左傳曰以賂求共仲於莒莒人歸之及密使公</span><br/>
<span class='tline' id='l333' data-llen='7879:7902'>　子魚請不許哭而往共仲曰奚斯之聲也乃縊是奚</span><br/>
<span class='tline' id='l334' data-llen='7902:7925'>　斯乃公子魚也觀奚斯作者監䕶其功也其新廟之</span><br/>
<span class='tline' id='l335' data-llen='7925:7948'>　成甚長而且大萬民是若蓋言僖公之修泮水新廟</span><br/>
<span class='tline' id='l336' data-llen='7948:7971'>　不徇於意其順斯民之意也文公之時大室壞伯禽</span><br/>
<span class='tline' id='l337' data-llen='7971:7994'>　之大廟而至於屋壞足以見文公之不能盡孝道也</span><br/>
<span class='tline' id='l338' data-llen='7994:8017'>　今僖公之修新廟至於孔曼且碩以見僖公之孝也</span><br/>
<span class='tline' id='l339' data-llen='8017:8040'>　然觀是詩大抵其辭夸王氏曰周頌之辭約約所以</span><br/>
<span class='tline' id='l340' data-llen='8040:8067'><a onclick="displayPageImage('KR1c0012', 'WYG', '041-19b' );" name="041-19b" class="pb">[041-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='8067:8090'>　為嚴所美盛徳故也魯頌之辭侈侈所以為誇徳不</span><br/>
<span class='tline' id='l342' data-llen='8090:8113'>　足故也此說盡之矣夫魯頌所以為誇蓋其所謂誇</span><br/>
<span class='tline' id='l343' data-llen='8113:8136'>　者不以其事所當誇而誇之也自古人君常患徳之</span><br/>
<span class='tline' id='l344' data-llen='8136:8159'>　不足不患名之不揚使無其徳而求其名則雖為美</span><br/>
<span class='tline' id='l345' data-llen='8159:8182'>　辭以誇示天下天下後世其誰信之乎如秦始皇刻</span><br/>
<span class='tline' id='l346' data-llen='8182:8205'>　石為頌以彰徳意其辭甚美有曰功蓋五帝澤及牛</span><br/>
<span class='tline' id='l347' data-llen='8205:8228'>　馬始皇之功果可以蓋五帝乎始皇之徳果可以及</span><br/>
<span class='tline' id='l348' data-llen='8228:8251'>　牛馬乎不過誇為此辭以榮耀後世而後世誰以始</span><br/>
<span class='tline' id='l349' data-llen='8251:8278'><a onclick="displayPageImage('KR1c0012', 'WYG', '041-20a' );" name="041-20a" class="pb">[041-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8278:8301'>　皇之功為蓋五帝而誰以始皇之澤為及牛馬也則</span><br/>
<span class='tline' id='l351' data-llen='8301:8318'>　是自欺其心也天下後世其可欺乎</span><br/>
<span class='tline' id='l352' data-llen='8318:8341'>　黄曰先儒於此詩皆不能無疑而予獨於此詩見魯</span><br/>
<span class='tline' id='l353' data-llen='8341:8364'>　人之所以愛僖公而尊之者何其切且至也歐陽公</span><br/>
<span class='tline' id='l354' data-llen='8364:8387'>　疑之故闕之陳少南疑之故去之李迃仲疑之故辨</span><br/>
<span class='tline' id='l355' data-llen='8387:8410'>　之此數公不可謂不深於詩而不能無疑者不以詩</span><br/>
<span class='tline' id='l356' data-llen='8410:8433'>　論詩而以春秋論詩是以其心不能以自安也夫詩</span><br/>
<span class='tline' id='l357' data-llen='8433:8456'>　者所以曲盡人情而已故春秋多責備之辭而詩人</span><br/>
<span class='tline' id='l358' data-llen='8456:8483'><a onclick="displayPageImage('KR1c0012', 'WYG', '041-20b' );" name="041-20b" class="pb">[041-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8483:8506'>　有祈望之意事之未然者皆人情愛之而願其如是</span><br/>
<span class='tline' id='l360' data-llen='8506:8529'>　也不明乎人之情而與之言詩必有泥而不通者矣</span><br/>
<span class='tline' id='l361' data-llen='8529:8552'>　且以春秋考之僖公在位三十三年其伐邾者四敗</span><br/>
<span class='tline' id='l362' data-llen='8552:8575'>　莒滅項者一此魯之自用兵也其四年伐楚侵陳六</span><br/>
<span class='tline' id='l363' data-llen='8575:8598'>　年伐鄭是時齊桓公方稱伯主兵率諸侯之師而魯</span><br/>
<span class='tline' id='l364' data-llen='8598:8621'>　亦與焉春秋所記凡魯之自主兵者皆莒邾項之小</span><br/>
<span class='tline' id='l365' data-llen='8621:8644'>　國至其所伐大國皆齊晉主兵則膺戎狄懲荆舒奄</span><br/>
<span class='tline' id='l366' data-llen='8644:8667'>　龜蒙荒大東荒徐宅至于海邦淮夷蠻貃及彼南夷</span><br/>
<span class='tline' id='l367' data-llen='8667:8694'><a onclick="displayPageImage('KR1c0012', 'WYG', '041-21a' );" name="041-21a" class="pb">[041-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8694:8717'>　莫不率從在僖公果有是乎無是事而詩人言之則</span><br/>
<span class='tline' id='l369' data-llen='8717:8740'>　為誣不合於春秋而孔子取之又何其去取之自戾</span><br/>
<span class='tline' id='l370' data-llen='8740:8763'>　也吁以春秋而論詩豈我夫子之意哉夫子之意蓋</span><br/>
<span class='tline' id='l371' data-llen='8763:8786'>　曰僖公之得民心如此魯人之愛僖公如此則雖未</span><br/>
<span class='tline' id='l372' data-llen='8786:8809'>　有是事而詩人言之亦人情之所願欲也公人情之</span><br/>
<span class='tline' id='l373' data-llen='8809:8832'>　所願欲則夫子安得而不取凡人情之所在愛之之</span><br/>
<span class='tline' id='l374' data-llen='8832:8855'>　深者惟恐其尊之未至而尊之至者惟恐其言之不</span><br/>
<span class='tline' id='l375' data-llen='8855:8878'>　大愚觀此詩而嘆魯人之所以愛僖公而尊之者何</span><br/>
<span class='tline' id='l376' data-llen='8878:8905'><a onclick="displayPageImage('KR1c0012', 'WYG', '041-21b' );" name="041-21b" class="pb">[041-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8905:8928'>　如此其不能自己也其一章則推原乎乃祖始生之</span><br/>
<span class='tline' id='l378' data-llen='8928:8952'>　祥𤼵明乎後葉成功之本謂后稷出於姜嫄文武之</span><br/>
<span class='tline' id='l379' data-llen='8952:8975'>　功起於后稷故自武王文王大王推而上之至於后</span><br/>
<span class='tline' id='l380' data-llen='8975:8998'>　稷又自后稷推而上之至於姜嫄以見周之所以興</span><br/>
<span class='tline' id='l381' data-llen='8998:9021'>　者其積累如此之逺也夫頌魯而言周者何也魯周</span><br/>
<span class='tline' id='l382' data-llen='9021:9044'>　同姓之國而僖公乃周公之孫也故其次章言周公</span><br/>
<span class='tline' id='l383' data-llen='9044:9067'>　有大功於王室而成王封伯禽於魯錫之以山川土</span><br/>
<span class='tline' id='l384' data-llen='9067:9090'>　田附庸以崇徳報功親親尊賢也惟周公之徳不可</span><br/>
<span class='tline' id='l385' data-llen='9090:9117'><a onclick="displayPageImage('KR1c0012', 'WYG', '041-22a' );" name="041-22a" class="pb">[041-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='9117:9140'>　忘而其子孫蕃衍盛大又有如僖公之賢侯者嗣之</span><br/>
<span class='tline' id='l387' data-llen='9140:9163'>　故其次章又言僖公儉而處已而致孝乎鬼神其奉</span><br/>
<span class='tline' id='l388' data-llen='9163:9186'>　祭祀無所不盡其得人心無所不至故詩人願之曰</span><br/>
<span class='tline' id='l389' data-llen='9186:9209'>　俾爾熾而昌夀而富俾爾昌而大耆而艾皆愛之不</span><br/>
<span class='tline' id='l390' data-llen='9209:9232'>　能已故言之不能盡既曰三夀作朋如岡如陵又曰</span><br/>
<span class='tline' id='l391' data-llen='9232:9255'>　萬有千歳眉夀無有害又曰天錫公純嘏眉夀保魯</span><br/>
<span class='tline' id='l392' data-llen='9255:9278'>　言有盡而意無窮一倡而三嘆之以見魯人之所以</span><br/>
<span class='tline' id='l393' data-llen='9278:9301'>　愛僖公而尊之者如此其切且至也雖然詩人之意</span><br/>
<span class='tline' id='l394' data-llen='9301:9328'><a onclick="displayPageImage('KR1c0012', 'WYG', '041-22b' );" name="041-22b" class="pb">[041-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9328:9351'>　猶以為未足故又祈之以居常與許復周公之宇而</span><br/>
<span class='tline' id='l396' data-llen='9351:9374'>　盛言其威徳之所加土地之所闢此皆願之辭而欲</span><br/>
<span class='tline' id='l397' data-llen='9374:9397'>　其如是也孔子曰道千乗之國節用而愛人使民以</span><br/>
<span class='tline' id='l398' data-llen='9397:9420'>　時僖公之治魯其㡬是乎大學曰道盛徳至善民弗</span><br/>
<span class='tline' id='l399' data-llen='9420:9436'>　能忘也魯人之尊僖公其謂是乎</span><br/>
<span class='tline' id='l400' data-llen='9436:9459'>　　黄曰商頌與夫小雅國風中數篇皆先儒講說詳</span><br/>
<span class='tline' id='l401' data-llen='9459:9477'>　　且明矣茲不重復學者當以意逆之</span><br/>
<span class='tline' id='l402' data-llen='9477:9493'>那詁訓𫝊第三十　　　　商頌</span><br/>
<span class='tline' id='l403' data-llen='9493:9520'><a onclick="displayPageImage('KR1c0012', 'WYG', '041-23a' );" name="041-23a" class="pb">[041-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9520:9543'>那祀成湯也微子至于戴公其間禮樂廢壞有正考甫</span><br/>
<span class='tline' id='l405' data-llen='9543:9561'>者得商頌十二篇於周之大師以那為首</span><br/>
<span class='tline' id='l406' data-llen='9561:9588'>猗<span class='krp-note'>音/伊</span>與那與置我鞉鼓奏鼓簡簡衎我烈祖湯孫奏假</span><br/>
<span class='tline' id='l407' data-llen='9588:9615'><span class='krp-note'>音/格</span>綏我思成鞉鼓淵淵嘒嘒管聲既和且平依我磬聲</span><br/>
<span class='tline' id='l408' data-llen='9615:9642'>於赫湯孫穆穆厥聲庸鼓有斁<span class='krp-note'>音/亦</span>萬舞有奕我有嘉客</span><br/>
<span class='tline' id='l409' data-llen='9642:9665'>亦不夷懌自古在昔先民有作温恭朝夕執事有恪顧</span><br/>
<span class='tline' id='l410' data-llen='9665:9674'>予烝嘗湯孫之將</span><br/>
<span class='tline' id='l411' data-llen='9674:9697'>　李曰那祀成湯也微子為商之後故商之禮樂皆存</span><br/>
<span class='tline' id='l412' data-llen='9697:9724'><a onclick="displayPageImage('KR1c0012', 'WYG', '041-23b' );" name="041-23b" class="pb">[041-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9724:9747'>　於宋至於七世傳之戴公其間禮樂廢壊亦非戴公</span><br/>
<span class='tline' id='l414' data-llen='9747:9770'>　之罪自戴公而上微子而下其所由來者漸矣有正</span><br/>
<span class='tline' id='l415' data-llen='9770:9793'>　考甫者得商頌之十二篇於周之大師宋之禮樂雖</span><br/>
<span class='tline' id='l416' data-llen='9793:9816'>　為廢壞然正考甫得商頌於周之大師是商之禮樂</span><br/>
<span class='tline' id='l417' data-llen='9816:9839'>　雖失之於宋而得之於周也孔氏曰周用六代之樂</span><br/>
<span class='tline' id='l418' data-llen='9839:9862'>　樂章固當有之故得有商頌也此說是也然商頌十</span><br/>
<span class='tline' id='l419' data-llen='9862:9885'>　二篇得之於周大師而今之商頌乃五篇者則是刪</span><br/>
<span class='tline' id='l420' data-llen='9885:9908'>　詩時又已亡其七篇矣孔子嘗曰夏禮吾能言之杞</span><br/>
<span class='tline' id='l421' data-llen='9908:9935'><a onclick="displayPageImage('KR1c0012', 'WYG', '041-24a' );" name="041-24a" class="pb">[041-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9935:9958'>　不足徵也商禮吾能言之宋不足徵也文獻不足故</span><br/>
<span class='tline' id='l423' data-llen='9958:9981'>　也足則吾能徵之矣以商頌觀之非獨禮不足徵樂</span><br/>
<span class='tline' id='l424' data-llen='9981:10004'>　亦不足徵矣以本國之詩乃存之於魯豈非樂不足</span><br/>
<span class='tline' id='l425' data-llen='10004:10027'>　徵乎宋之國有用天子之禮樂者宋天子之後故得</span><br/>
<span class='tline' id='l426' data-llen='10027:10050'>　用天子之禮樂宋用之可也魯用之則非也襄公十</span><br/>
<span class='tline' id='l427' data-llen='10050:10073'>　年宋公享晉侯於楚丘請以桑林荀罃辭荀偃士匄</span><br/>
<span class='tline' id='l428' data-llen='10073:10096'>　曰諸侯宋魯於是觀禮魯有禘樂賔祭用之宋以桑</span><br/>
<span class='tline' id='l429' data-llen='10096:10119'>　林享君不亦可乎舞師題以旌夏則是以宋與魯皆</span><br/>
<span class='tline' id='l430' data-llen='10119:10146'><a onclick="displayPageImage('KR1c0012', 'WYG', '041-24b' );" name="041-24b" class="pb">[041-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='10146:10169'>　當用天子之禮樂竊嘗以其說為不然夫魯僭用天</span><br/>
<span class='tline' id='l432' data-llen='10169:10192'>　子之禮樂乃當時習熟所聞不知魯之不當用與宋</span><br/>
<span class='tline' id='l433' data-llen='10192:10215'>　不同也況宋之所謂商頌者自湯以來祭祀商之君</span><br/>
<span class='tline' id='l434' data-llen='10215:10238'>　而作非頌宋之君也以魯頌頌僖公之徳猶為不可</span><br/>
<span class='tline' id='l435' data-llen='10238:10261'>　豈可與宋並乎然宋與魯皆有頌而無變風鄭氏云</span><br/>
<span class='tline' id='l436' data-llen='10261:10284'>　宋王者之後也魯聖人之後也是以天子廵守不陳</span><br/>
<span class='tline' id='l437' data-llen='10284:10307'>　其詩蓋所以禮之也夫宋為王者之後有頌也魯聖</span><br/>
<span class='tline' id='l438' data-llen='10307:10330'>　人之後是不過為諸侯之國而已豈可與宋並哉宋</span><br/>
<span class='tline' id='l439' data-llen='10330:10357'><a onclick="displayPageImage('KR1c0012', 'WYG', '041-25a' );" name="041-25a" class="pb">[041-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10357:10380'>　魯之無變風是適然耳善乎蘇黄門之說曰周之盛</span><br/>
<span class='tline' id='l441' data-llen='10380:10403'>　時千八百國雖後世陵遲力强相吞而春秋所見猶</span><br/>
<span class='tline' id='l442' data-llen='10403:10426'>　百有七十餘國變風之作先於春秋數世矣而詩之</span><br/>
<span class='tline' id='l443' data-llen='10426:10449'>　載於大師者獨十三國其不見於詩者豈復皆有說</span><br/>
<span class='tline' id='l444' data-llen='10449:10472'>　哉意者列國不皆有詩其有詩者雖檜曹之小邶鄘</span><br/>
<span class='tline' id='l445' data-llen='10472:10495'>　衛之亡而有不能已其無詩者雖燕蔡之成國宋魯</span><br/>
<span class='tline' id='l446' data-llen='10495:10518'>　之禮樂而有不能作事有適然而無足疑者此實至</span><br/>
<span class='tline' id='l447' data-llen='10518:10541'>　當之論蘓黄門具論風雅之前後愚嘗以其說為失</span><br/>
<span class='tline' id='l448' data-llen='10541:10568'><a onclick="displayPageImage('KR1c0012', 'WYG', '041-25b' );" name="041-25b" class="pb">[041-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10568:10591'>　之鑿若此之類則不足疑也猗與那與毛氏以為嘆</span><br/>
<span class='tline' id='l450' data-llen='10591:10614'>　辭蘇氏以為美辭猗嗟之詩毛氏注云猗嘆辭也則</span><br/>
<span class='tline' id='l451' data-llen='10614:10637'>　是以為嘆辭漢武帝紀云猗與偉與注云猗美也則</span><br/>
<span class='tline' id='l452' data-llen='10637:10660'>　是以猗為美故蘇黄門以猗為美猗與那與那者多</span><br/>
<span class='tline' id='l453' data-llen='10660:10683'>　也嘆其功之多也美其功之多也二說皆無害言成</span><br/>
<span class='tline' id='l454' data-llen='10683:10706'>　湯功之多故奏此樂以享之也鄭氏以置為植言植</span><br/>
<span class='tline' id='l455' data-llen='10706:10729'>　我鞉鼓蓋以夏后氏足鼓殷人置鼓周人縣鼓成湯</span><br/>
<span class='tline' id='l456' data-llen='10729:10752'>　改夏之制植我殷家之樂歐陽以為但當言置不當</span><br/>
<span class='tline' id='l457' data-llen='10752:10779'><a onclick="displayPageImage('KR1c0012', 'WYG', '041-26a' );" name="041-26a" class="pb">[041-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10779:10802'>　言植也鼔之小者持其柄摇之旁耳還自擊則其鞉</span><br/>
<span class='tline' id='l459' data-llen='10802:10825'>　不在於植也鞉鼔非植而乃謂之植則其說不攻而</span><br/>
<span class='tline' id='l460' data-llen='10825:10848'>　自破矣鄭氏之說以為鞉鼔不植貫而摇之亦植之</span><br/>
<span class='tline' id='l461' data-llen='10848:10871'>　類此皆強為之說也其奏鼓則簡簡然而和樂我烈</span><br/>
<span class='tline' id='l462' data-llen='10871:10894'>　祖祖乃成湯也湯孫則以此樂而升薦之故烈祖安</span><br/>
<span class='tline' id='l463' data-llen='10894:10917'>　我思成之人禮記曰思其居處思其笑語思其志意</span><br/>
<span class='tline' id='l464' data-llen='10917:10940'>　思其所樂是也毛氏以烈祖為湯有功烈之祖則是</span><br/>
<span class='tline' id='l465' data-llen='10940:10963'>　以為契冥相土之屬觀此序言祀成湯所謂烈祖者</span><br/>
<span class='tline' id='l466' data-llen='10963:10990'><a onclick="displayPageImage('KR1c0012', 'WYG', '041-26b' );" name="041-26b" class="pb">[041-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10990:11013'>　但成湯耳不當以為契冥相土之屬也鄭氏雖以烈</span><br/>
<span class='tline' id='l468' data-llen='11013:11036'>　祖為成湯而以湯孫為太甲觀頌之言湯孫者多矣</span><br/>
<span class='tline' id='l469' data-llen='11036:11059'>　豈可專以為太甲哉歐陽曰太甲至紂皆是也但不</span><br/>
<span class='tline' id='l470' data-llen='11059:11082'>　知所斥者何人也蓋當時之王主祭後世不知其誰</span><br/>
<span class='tline' id='l471' data-llen='11082:11105'>　也既以樂奏而烈祖来享矣其奏鞉鼓則又淵淵而</span><br/>
<span class='tline' id='l472' data-llen='11105:11128'>　和簫管之聲則嘒嘒而細其聲皆和平不相奪倫又</span><br/>
<span class='tline' id='l473' data-llen='11128:11151'>　依我玉磬之聲玉磬即書所謂鳴球是也樂之備奏</span><br/>
<span class='tline' id='l474' data-llen='11151:11174'>　如此必由赫赫之湯孫能使樂聲之和也大鍾曰鏞</span><br/>
<span class='tline' id='l475' data-llen='11174:11201'><a onclick="displayPageImage('KR1c0012', 'WYG', '041-27a' );" name="041-27a" class="pb">[041-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='11201:11224'>　鏞鼔則斁然而盛至於萬舞則又奕奕而閑有瞽之</span><br/>
<span class='tline' id='l477' data-llen='11224:11247'>　詩言設業設虡崇牙樹羽應田懸鼔鞉磬柷敔凡樂</span><br/>
<span class='tline' id='l478' data-llen='11247:11270'>　器之名未嘗再舉那之詩既言置我鞉鼔又言奏鼔</span><br/>
<span class='tline' id='l479' data-llen='11270:11293'>　簡簡又言鞉鼔淵淵又言庸鼔有斁蓋作詩者非一</span><br/>
<span class='tline' id='l480' data-llen='11293:11316'>　體此詩再三言樂之和故其言如此嘉客嘉賔也王</span><br/>
<span class='tline' id='l481' data-llen='11316:11339'>　者之後來助祭莫不和恱非獨此也乃自昔先王亦</span><br/>
<span class='tline' id='l482' data-llen='11339:11362'>　如此在昔先民亦如此莫不温恭其色朝夕匪懈其</span><br/>
<span class='tline' id='l483' data-llen='11362:11385'>　執事薦饌則又恪然而敬虞賔在位周之時我客戾</span><br/>
<span class='tline' id='l484' data-llen='11385:11412'><a onclick="displayPageImage('KR1c0012', 'WYG', '041-27b' );" name="041-27b" class="pb">[041-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11412:11435'>　止則是古者祭祀作樂必以賔客助祭為盛事也惟</span><br/>
<span class='tline' id='l486' data-llen='11435:11458'>　其如此故烈祖來顧我烝嘗之祭其所以享我如此</span><br/>
<span class='tline' id='l487' data-llen='11458:11481'>　者則以湯孫能將其祭祀也舜之作樂則自戛擊鳴</span><br/>
<span class='tline' id='l488' data-llen='11481:11504'>　球以下周之作樂則自設業設虡以下其樂器可謂</span><br/>
<span class='tline' id='l489' data-llen='11504:11527'>　多矣而那之詩樂器但止於此非商之時樂器不備</span><br/>
<span class='tline' id='l490' data-llen='11527:11550'>　也蓋言此數者則其他可知也故觀詩者以意逆志</span><br/>
<span class='tline' id='l491' data-llen='11550:11558'>　是為得之也</span><br/>
<span class='tline' id='l492' data-llen='11558:11569'>　毛詩集解卷四十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0012', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:200'>欽定四庫全書　　　　　　經部三</span><br/>
<span class='tline' id='l9' data-llen='200:218'>　毛詩集解　　　　　　　　詩𩔖</span><br/>
<span class='tline' id='l10' data-llen='218:224'>　　提要</span><br/>
<span class='tline' id='l11' data-llen='224:252'>　　　　<span class='krp-note'>臣/</span>等謹案毛詩集解四十二卷不著編錄人名氏</span><br/>
<span class='tline' id='l12' data-llen='252:277'>　　　　集宋李樗黄櫄兩家詩解合為一編附以李泳所</span><br/>
<span class='tline' id='l13' data-llen='277:303'>　　　　訂吕氏釋音樗字若林閩縣人嘗領鄉貢著毛詩詳</span><br/>
<span class='tline' id='l14' data-llen='303:326'>　　　　解三十六卷櫄字實夫龍溪人淳熈中以舍</span><br/>
<span class='tline' id='l15' data-llen='326:349'>　　　　選入對升進士兩科調南劍州教授終宣教</span><br/>
<span class='tline' id='l16' data-llen='349:375'><a onclick="displayPageImage('KR1c0012', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='375:398'>　　　　郎著詩解二十卷總論一卷泳字深卿始末</span><br/>
<span class='tline' id='l18' data-llen='398:421'>　　　　未詳與樗櫄皆閩人疑是書為建陽書肆所</span><br/>
<span class='tline' id='l19' data-llen='421:449'>　　　　合編也樗為林之竒外兄<span class='krp-note'>見書錄/解題</span>又為吕本</span><br/>
<span class='tline' id='l20' data-llen='449:478'>　　　　中門人<span class='krp-note'>見何喬/逺閩書</span>其學問具有淵源書錄解題</span><br/>
<span class='tline' id='l21' data-llen='478:501'>　　　　稱其書博取諸家訓釋名物文義末用己意</span><br/>
<span class='tline' id='l22' data-llen='501:524'>　　　　為論斷今觀櫄解體例亦同似乎相繼而作</span><br/>
<span class='tline' id='l23' data-llen='524:547'>　　　　而稍稍補苴其罅漏不相攻擊亦不相符合</span><br/>
<span class='tline' id='l24' data-llen='547:570'>　　　　如論詩序樗取蘇轍之說以為毛公作而衛</span><br/>
<span class='tline' id='l25' data-llen='570:596'><a onclick="displayPageImage('KR1c0012', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='596:619'>　　　　宏續櫄則用王安石程子之說以為非聖人</span><br/>
<span class='tline' id='l27' data-llen='619:642'>　　　　不能作所見逈為不同其學雖似少亞於樗</span><br/>
<span class='tline' id='l28' data-llen='642:665'>　　　　而其說實足以相輔編是書者惟音釋取吕</span><br/>
<span class='tline' id='l29' data-llen='665:688'>　　　　祖謙而訓釋之文則置讀詩記而取樗櫄殆</span><br/>
<span class='tline' id='l30' data-llen='688:711'>　　　　亦以二書相續如驂有靳故不欲恭以他說</span><br/>
<span class='tline' id='l31' data-llen='711:729'>　　　　歟乾隆四十五年五月恭校上</span><br/>
<span class='tline' id='l32' data-llen='729:765'>　　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l33' data-llen='765:794'>　　　　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
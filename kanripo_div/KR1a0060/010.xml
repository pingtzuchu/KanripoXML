<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0060', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　淙山讀周易卷十</span>
<span class='tline' id='l10' data-llen='200:221'>　　　　　　　　　　　　宋　方寔孫　撰</span>
<span class='tline' id='l11' data-llen='221:225'>下經</span>
<span class='tline' id='l12' data-llen='225:235'>䷢<span class='krp-note'>坤下/離上</span></span>
<span class='tline' id='l13' data-llen='235:270'>晉康侯用錫馬蕃庶晝日三接<span class='krp-note'>序卦曰物不可以終壯/故受之以晉晉者進也</span></span>
<span class='tline' id='l14' data-llen='270:317'><span class='krp-note'>伊川曰晉為進盛之時大明在上而下體順附諸侯承/王之象也故為康侯康侯者治安之侯也上之大明而</span></span>
<span class='tline' id='l15' data-llen='317:364'><span class='krp-note'>能同徳以順附治安之侯也故受其寵數錫之馬衆多/也車馬重賜也蕃庶衆多也不唯錫予之厚又見親禮</span></span>
<span class='tline' id='l16' data-llen='364:390'><a onclick="displayPageImage('KR1a0060', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='390:437'><span class='krp-note'>晝日之中至于三接言寵遇之至也晉進盛之時丄明/下順君臣相得在丄而言則進于明盛在臣而言則進</span></span>
<span class='tline' id='l18' data-llen='437:484'><span class='krp-note'>升高顯受其光寵也誠齋曰晉之世上則天子進乎德/有不已之明下則諸侯進乎順有不已之報進乎德如</span></span>
<span class='tline' id='l19' data-llen='484:531'><span class='krp-note'>日之出于地愈升愈明進乎順如地之承乎日愈下愈/高下順上而不已故上燭下亦不已是以錫馬蕃庶而</span></span>
<span class='tline' id='l20' data-llen='531:578'><span class='krp-note'>恩之者豐晝日三接而禮之者頻也又曰離為日日出/地為晝三接下接三隂也又曰康侯天子鎮撫諸侯以</span></span>
<span class='tline' id='l21' data-llen='578:594'><span class='krp-note'>安之也上下相/安則天下安</span></span>
<span class='tline' id='l22' data-llen='594:617'>　晉卦下三爻屬坤有康侯之象皆欲以坤順而進也</span>
<span class='tline' id='l23' data-llen='617:640'>　初六曰晉如摧如六二曰晉如愁如六三不言晉者</span>
<span class='tline' id='l24' data-llen='640:663'>　何也九四沮之于其上六三未得進也九四爻曰鼫</span>
<span class='tline' id='l25' data-llen='663:689'><a onclick="displayPageImage('KR1a0060', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='689:712'>　鼠貞厲位不當也當晉晝大明之時九四剛而不中</span>
<span class='tline' id='l27' data-llen='712:735'>　貪如鼫鼠上據近君之位欲沮康侯于其下使未得</span>
<span class='tline' id='l28' data-llen='735:758'>　進此六五之所當察也唯六五屬于離體虛中而明</span>
<span class='tline' id='l29' data-llen='758:781'>　知初六六二六三之為皆順思所以鎮撫之于其上</span>
<span class='tline' id='l30' data-llen='781:804'>　錫馬蕃庶又有晝日三接之禮所以待初六六二六</span>
<span class='tline' id='l31' data-llen='804:827'>　三者如此其厚故得九四退聽如鼫鼠之晝伏而不</span>
<span class='tline' id='l32' data-llen='827:842'>　敢動此其所以為晉晝之時也</span>
<span class='tline' id='l33' data-llen='842:884'>彖曰晉進也<span class='krp-note'>伊川曰明進而盛也明出于地益進而盛/故為晉所以不謂之進者進為前進不能</span></span>
<span class='tline' id='l34' data-llen='884:910'><a onclick="displayPageImage('KR1a0060', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='910:949'><span class='krp-note'>包明盛/之義</span>明出地上順而麗乎大明<span class='krp-note'>伊川曰明在地上離/在坤上也坤麗于離</span></span>
<span class='tline' id='l36' data-llen='949:984'><span class='krp-note'>以順麗乎大明是順德之/臣上附于大明之君也</span>柔進而上行是以康侯用錫</span>
<span class='tline' id='l37' data-llen='984:1023'>馬蕃庶晝日三接也<span class='krp-note'>伊川曰凡卦離在上者柔居君位/多云柔進而上行噬磕睽鼎是也</span></span>
<span class='tline' id='l38' data-llen='1023:1064'><span class='krp-note'>六五以柔居君位明而順麗為能待下寵遇親/宻之義是以為康侯用錫馬蕃庶晝日三接也</span></span>
<span class='tline' id='l39' data-llen='1064:1104'>象曰明出地上晉<span class='krp-note'>伊川曰為卦離在坤上明出地上也/日出于地升而益明故為晉晉進而</span></span>
<span class='tline' id='l40' data-llen='1104:1147'><span class='krp-note'>光明盛/大之意</span>君子以自昭明德<span class='krp-note'>伊川曰君子觀明出地上而/益明盛之象而以自昭其明</span></span>
<span class='tline' id='l41' data-llen='1147:1183'><span class='krp-note'>德去蔽致知昭明德于已也明明德于天/下昭明德于外也明德在己故云自昭</span></span>
<span class='tline' id='l42' data-llen='1183:1206'>　明出地上地屬于隂待日而明也君子觀象故處于</span>
<span class='tline' id='l43' data-llen='1206:1232'><a onclick="displayPageImage('KR1a0060', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1232:1255'>　幽隠之地自昭明德以待其君之見知然後錫馬蕃</span>
<span class='tline' id='l45' data-llen='1255:1278'>　庶晝日三接可以愈進而顯榮也若由君德而論則</span>
<span class='tline' id='l46' data-llen='1278:1301'>　明出地上是日出之初也自昭明德于其初晉進不</span>
<span class='tline' id='l47' data-llen='1301:1319'>　已明不欲過于中也故卦取晉晝之象</span>
<span class='tline' id='l48' data-llen='1319:1358'>初六晉如摧如貞吉<span class='krp-note'>龜山曰晉如其進也摧如其退也/居晉之初量而後入无心于進退</span></span>
<span class='tline' id='l49' data-llen='1358:1403'><span class='krp-note'>者也雖進退无常獨/行正而已故正則吉</span>罔孚裕无咎<span class='krp-note'>伊川曰在下而始進/豈遽能深見信于上</span></span>
<span class='tline' id='l50' data-llen='1403:1450'><span class='krp-note'>茍上未見信則當安中自守雍容寛裕无急于求上之/信也茍欲信之心切非汲汲以失其守則悻悻以傷于</span></span>
<span class='tline' id='l51' data-llen='1450:1485'><span class='krp-note'>義矣皆有咎也裕則无/咎君子處進退之道也</span>象曰晉如摧如獨行正也裕无</span>
<span class='tline' id='l52' data-llen='1485:1511'><a onclick="displayPageImage('KR1a0060', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1511:1553'>咎未受命也<span class='krp-note'>伊川曰君子之于進退或遲或速唯義所/當未嘗不裕也聖人恐後之人不達寛裕</span></span>
<span class='tline' id='l54' data-llen='1553:1600'><span class='krp-note'>之義居位者廢職失守以為裕故恃云初六裕无咎者/始進未受命當職任故也若有官守不信于上而失其</span></span>
<span class='tline' id='l55' data-llen='1600:1612'><span class='krp-note'>職一日不/可居也</span></span>
<span class='tline' id='l56' data-llen='1612:1635'>　初六當晉之初晉如而又摧如欲進欲退不欲應于</span>
<span class='tline' id='l57' data-llen='1635:1658'>　九四之晉如鼫鼠者也獨行其正幸而有孚于其上</span>
<span class='tline' id='l58' data-llen='1658:1681'>　則以正而進是謂貞吉若不幸而罔孚則未輕于受</span>
<span class='tline' id='l59' data-llen='1681:1704'>　命守正而退亦有餘裕何咎之有孟子曰我無官守</span>
<span class='tline' id='l60' data-llen='1704:1727'>　無言責也則吾進退豈不綽綽然有餘裕哉即易所</span>
<span class='tline' id='l61' data-llen='1727:1753'><a onclick="displayPageImage('KR1a0060', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1753:1776'>　謂裕无咎也向使為初六者微而在下既輕進于未</span>
<span class='tline' id='l63' data-llen='1776:1799'>　受命之初又輕退于已受命之後不得謂之裕无咎</span>
<span class='tline' id='l64' data-llen='1799:1803'>　矣</span>
<span class='tline' id='l65' data-llen='1803:1842'>六二晉如愁如貞吉<span class='krp-note'>伊川曰愁謂其進之難也誠齋曰/六二以柔順之德逢文明之君當</span></span>
<span class='tline' id='l66' data-llen='1842:1880'><span class='krp-note'>亨進之位能居中守正以進為憂/而不以進為喜若此可得吉矣</span>受兹介福于其王母</span>
<span class='tline' id='l67' data-llen='1880:1927'><span class='krp-note'>伊川曰王母祖母也謂隂之至尊者六五也龜山曰居/中履正素位而行則明雖不見鬼神之至幽者其福之</span></span>
<span class='tline' id='l68' data-llen='1927:1968'><span class='krp-note'>矣故受兹介福于王母詩曰靖共爾位好/是正直神之聽之介爾景福此之謂也</span>象曰受兹介</span>
<span class='tline' id='l69' data-llen='1968:1994'>福以中正也<span class='krp-note'>伊川曰介大也受兹/介福以中正之道也</span></span>
<span class='tline' id='l70' data-llen='1994:2020'><a onclick="displayPageImage('KR1a0060', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='2020:2043'>　六二柔順得中處大臣之位懼不勝任以進為憂此</span>
<span class='tline' id='l72' data-llen='2043:2066'>　晉如愁如之所以貞吉也所為若此則幽而神明亦</span>
<span class='tline' id='l73' data-llen='2066:2089'>　將祐之以大福故曰受兹介福于其王母況當晉晝</span>
<span class='tline' id='l74' data-llen='2089:2112'>　大明之時六五應之于上宜其錫馬蕃庶寵遇之愈</span>
<span class='tline' id='l75' data-llen='2112:2117'>　厚也</span>
<span class='tline' id='l76' data-llen='2117:2157'>六三衆允悔亡<span class='krp-note'>伊川曰三隂皆順上者也三之順上/與衆同志衆所允從悔之所以亡也</span>象</span>
<span class='tline' id='l77' data-llen='2157:2194'>曰衆允之志上行也<span class='krp-note'>伊川曰上行上順麗于大明也/上從大明之君衆志之所同也</span></span>
<span class='tline' id='l78' data-llen='2194:2217'>　六三體本坤順衆志允從可以上行而爻不言晉者</span>
<span class='tline' id='l79' data-llen='2217:2243'><a onclick="displayPageImage('KR1a0060', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2243:2253'>　四猶欲沮其進也</span>
<span class='tline' id='l81' data-llen='2253:2292'>九四晉如鼫鼠貞厲<span class='krp-note'>伊川曰以九居四非其位也非其/位而居之貪據其位者也又曰三</span></span>
<span class='tline' id='l82' data-llen='2292:2339'><span class='krp-note'>隂皆在已下勢必上進既非所安故其心畏忌之貪而/畏人者鼫鼠也故云晉如鼫鼠貪于非據而存畏忌之</span></span>
<span class='tline' id='l83' data-llen='2339:2378'><span class='krp-note'>心貞固守此/其危可知</span>象曰鼫鼠貞厲位不當也<span class='krp-note'>伊川曰賢者以/正德宜在高位</span></span>
<span class='tline' id='l84' data-llen='2378:2408'><span class='krp-note'>不正而處高位則為非據貪而懼/失則畏人固處其地危可知也</span></span>
<span class='tline' id='l85' data-llen='2408:2431'>　晉卦坤下三爻皆有順德欲上進而麗于六五離明</span>
<span class='tline' id='l86' data-llen='2431:2454'>　之君九四乃間沮之于其上處不當位而貪進不已</span>
<span class='tline' id='l87' data-llen='2454:2477'>　是晉如鼫鼠之象也然鼫鼠貪而畏人猶晝伏而夜</span>
<span class='tline' id='l88' data-llen='2477:2503'><a onclick="displayPageImage('KR1a0060', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2503:2526'>　動九四剛暴當晉晝大明之時貪不畏人其為惡也</span>
<span class='tline' id='l90' data-llen='2526:2546'>　甚于鼫鼠矣以此為貞其危可知故曰貞厲</span>
<span class='tline' id='l91' data-llen='2546:2580'>六五悔亡失得勿恤往吉无不利<span class='krp-note'>伊川曰六以柔居君/位木當有悔以大明</span></span>
<span class='tline' id='l92' data-llen='2580:2627'><span class='krp-note'>而下皆順附故其悔得亡也下既同德順附當推誠委/任盡衆人之才通天下之志勿復自任其明恤其得失</span></span>
<span class='tline' id='l93' data-llen='2627:2674'><span class='krp-note'>如此而往則吉而无所不利也六五大明之主不患其/不能明照患其用明之過至于察察失委任之道故戒</span></span>
<span class='tline' id='l94' data-llen='2674:2714'><span class='krp-note'>以失得/勿恤也</span>象曰失得勿恤往有慶也<span class='krp-note'>伊川曰推誠委任則/可以成天下之大功</span></span>
<span class='tline' id='l95' data-llen='2714:2726'><span class='krp-note'>是往而有/福慶也</span></span>
<span class='tline' id='l96' data-llen='2726:2749'>　六五虚中而得離明之正有晝日三接之象明進而</span>
<span class='tline' id='l97' data-llen='2749:2775'><a onclick="displayPageImage('KR1a0060', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2775:2798'>　不已亦不欲過乎中也推誠委任應于六二區區失</span>
<span class='tline' id='l99' data-llen='2798:2821'>　得不至苛察以此而往則吉而有慶无所不利非但</span>
<span class='tline' id='l100' data-llen='2821:2844'>　悔亡而已也後世如唐德宗以强為明猜疑臣下終</span>
<span class='tline' id='l101' data-llen='2844:2856'>　必有悔尚何往有慶乎</span>
<span class='tline' id='l102' data-llen='2856:2888'>上九晉其角維用伐邑厲吉无咎貞吝<span class='krp-note'>伊川曰角剛而/居丄之物上九</span></span>
<span class='tline' id='l103' data-llen='2888:2935'><span class='krp-note'>以剛居卦之極故取角為象以陽居上剛之極也在晉/之上進之極也剛極則有强猛之過進極則有躁急之</span></span>
<span class='tline' id='l104' data-llen='2935:2982'><span class='krp-note'>失以剛而極于進失中之甚也无所用而可惟獨用于/伐邑則雖厲而吉且无咎也伐四方者治外也伐其居</span></span>
<span class='tline' id='l105' data-llen='2982:3029'><span class='krp-note'>邑者治内也言伐邑謂内自治也人之自治剛極則守/道愈固進極則遷善愈速如上九者以之自治則雖傷</span></span>
<span class='tline' id='l106' data-llen='3029:3055'><a onclick="displayPageImage('KR1a0060', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='3055:3102'><span class='krp-note'>于厲而吉且无咎也嚴厲非安和之道而于自治則有/功也復云貞吝以盡其義極于剛進則自治冇功然非</span></span>
<span class='tline' id='l108' data-llen='3102:3142'><span class='krp-note'>中和之德故于貞/正之道為可吝也</span>象曰維用伐邑道未光也<span class='krp-note'>伊川曰既/得吉而无</span></span>
<span class='tline' id='l109' data-llen='3142:3189'><span class='krp-note'>咎復云吝者其道未光大也又曰夫道既光大則无不/中正安有過也今以過剛自治則自治雖有功矣然其</span></span>
<span class='tline' id='l110' data-llen='3189:3202'><span class='krp-note'>道未光大/故亦可吝</span></span>
<span class='tline' id='l111' data-llen='3202:3225'>　六五失得勿恤明不可過乎中也上九維用伐邑寧</span>
<span class='tline' id='l112' data-llen='3225:3244'>　以剛而自治于内亦不可過剛于其外也</span>
<span class='tline' id='l113' data-llen='3244:3254'>䷣<span class='krp-note'>離下/坤上</span></span>
<span class='tline' id='l114' data-llen='3254:3296'>明夷利艱貞<span class='krp-note'>序卦曰晉者進也進必有所傷故受之以/明夷夷者傷也伊川曰為卦離下坤上明</span></span>
<span class='tline' id='l115' data-llen='3296:3322'><a onclick="displayPageImage('KR1a0060', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3322:3369'><span class='krp-note'>入地中也反晉成明夷故義與晉正相反晉者明盛之/卦明君在上羣賢並進之時也明夷昏暗之卦暗君在</span></span>
<span class='tline' id='l117' data-llen='3369:3416'><span class='krp-note'>上明者見傷之時也日入于地中明傷而昏暗也故為/明夷又曰君子當明夷之時利在知艱難而不失其貞</span></span>
<span class='tline' id='l118' data-llen='3416:3443'><span class='krp-note'>正也在昏暗艱難之時而能/不失其正所以為明君子也</span></span>
<span class='tline' id='l119' data-llen='3443:3466'>　當晉之時君明于上臣順于下甚易處也當明夷之</span>
<span class='tline' id='l120' data-llen='3466:3489'>　時君暗于上文明之臣反見傷于下甚難處也知其</span>
<span class='tline' id='l121' data-llen='3489:3508'>　難處而利在艱貞非文王箕子孰能之乎</span>
<span class='tline' id='l122' data-llen='3508:3541'>彖曰明入地中明夷<span class='krp-note'>伊川曰明入于地其/明滅也故為明夷</span>内文明而外</span>
<span class='tline' id='l123' data-llen='3541:3578'>柔順以蒙大難文王以之<span class='krp-note'>伊川曰内卦離者文明之象/外卦坤者柔順之象為内有</span></span>
<span class='tline' id='l124' data-llen='3578:3604'><a onclick="displayPageImage('KR1a0060', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3604:3651'><span class='krp-note'>文明之德而外能柔順也昔者文王如是故曰文王以/之當紂之昏暗乃明夷之時而文王内有文明之德外</span></span>
<span class='tline' id='l126' data-llen='3651:3692'><span class='krp-note'>柔順以事紂蒙犯大難而内不失其明/聖外足以遠禍患此文王所用之道也</span>利艱貞晦其明</span>
<span class='tline' id='l127' data-llen='3692:3727'>也内難而能正其志箕子以之<span class='krp-note'>伊川曰明夷之時利于/處艱難而不失其貞正</span></span>
<span class='tline' id='l128' data-llen='3727:3774'><span class='krp-note'>謂能晦藏其明也不晦其明則被禍患不守其正則非/賢明箕子當紂之時身處其國内切近其難故云内難</span></span>
<span class='tline' id='l129' data-llen='3774:3806'><span class='krp-note'>然箕子能晦藏其明而自守其止志/箕子所用之道也故曰箕子以之</span></span>
<span class='tline' id='l130' data-llen='3806:3829'>　明夷者紂之時也彖言文王箕子以當其事爻不言</span>
<span class='tline' id='l131' data-llen='3829:3852'>　文王者文王以明德在下而受傷羑里之事亦難言</span>
<span class='tline' id='l132' data-llen='3852:3875'>　也六五爻曰箕子之明夷利貞五君位也言箕子之</span>
<span class='tline' id='l133' data-llen='3875:3901'><a onclick="displayPageImage('KR1a0060', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3901:3924'>　有内難者不欲斥言紂也明夷卦離下坤上離明也</span>
<span class='tline' id='l135' data-llen='3924:3947'>　坤順也文明之臣雖受傷於下亦終欲柔順以事其</span>
<span class='tline' id='l136' data-llen='3947:3970'>　上不敢謂六五之君昏暗于上而終恐見傷于下此</span>
<span class='tline' id='l137' data-llen='3970:3993'>　上六之所以不言明夷也明夷卦言文王箕子之事</span>
<span class='tline' id='l138' data-llen='3993:4016'>　與革卦不同或謂九三明夷于南狩得其大首是湯</span>
<span class='tline' id='l139' data-llen='4016:4025'>　武之事則誤矣</span>
<span class='tline' id='l140' data-llen='4025:4055'>象曰明入地中明夷君子以涖衆用晦而明<span class='krp-note'>伊川曰明/所以照君</span></span>
<span class='tline' id='l141' data-llen='4055:4103'><span class='krp-note'>子无所不照然用明之過則傷于察太察則盡事而无/含𢎞之度故君子觀明入地中之象于涖衆也不極其</span></span>
<span class='tline' id='l142' data-llen='4103:4129'><a onclick="displayPageImage('KR1a0060', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='4129:4159'><span class='krp-note'>明察而用晦然後能容物和衆衆/親而安是用晦乃所以為明也</span></span>
<span class='tline' id='l144' data-llen='4159:4182'>　明入地中旦則復出晦所以養其明也君子觀象而</span>
<span class='tline' id='l145' data-llen='4182:4205'>　凡涖衆之道皆欲養明以晦則明无所傷非獨處明</span>
<span class='tline' id='l146' data-llen='4205:4220'>　夷昏暗之時而後欲用此道也</span>
<span class='tline' id='l147' data-llen='4220:4258'>初九明夷于飛垂其翼<span class='krp-note'>注云明夷之主在于上六上六/為至暗者也初處卦之始最遠</span></span>
<span class='tline' id='l148' data-llen='4258:4301'><span class='krp-note'>于難也龜山曰居明夷之初在下而未蒙難也/翔而後集卑以自牧而已不矯激以為高也</span>君子于</span>
<span class='tline' id='l149' data-llen='4301:4336'>行三日不食有攸往主人有言<span class='krp-note'>誠齋曰當紂之時其伯/夷太公避紂海濵之事</span></span>
<span class='tline' id='l150' data-llen='4336:4377'><span class='krp-note'>乎潘氏曰君子去之唯恐不速三日不食/時也主人不知譏訝其遽去所以冇言</span>象曰君子于</span>
<span class='tline' id='l151' data-llen='4377:4403'><a onclick="displayPageImage('KR1a0060', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='4403:4426'>行義不食也<span class='krp-note'>童溪曰謂去其位/則義不食其禄</span></span>
<span class='tline' id='l153' data-llen='4426:4449'>　上六為昏暗之主初九遠于上六雖未蒙難已欲避</span>
<span class='tline' id='l154' data-llen='4449:4472'>　難而去如飛鳥之垂其翼恐受傷于上也又言初九</span>
<span class='tline' id='l155' data-llen='4472:4495'>　陽剛有君子于行之象見幾速去三日不暇食而有</span>
<span class='tline' id='l156' data-llen='4495:4518'>　攸往唯初九微而居下則可以有辭而去也故曰主</span>
<span class='tline' id='l157' data-llen='4518:4541'>　人有言主人者言所居之地也有言者有辭也義不</span>
<span class='tline' id='l158' data-llen='4541:4562'>　食其禄則有辭而去如伯夷太公之避紂是也</span>
<span class='tline' id='l159' data-llen='4562:4596'>六二明夷夷于左股用拯馬壯吉<span class='krp-note'>疏云左者取其傷小/則比夷右未為切也</span></span>
<span class='tline' id='l160' data-llen='4596:4622'><a onclick="displayPageImage('KR1a0060', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4622:4669'><span class='krp-note'>伊川曰夷于左股謂傷害其行而不甚切也然亦必自/免有道拯用壯健之馬則獲免之速而吉也誠齋曰股</span></span>
<span class='tline' id='l162' data-llen='4669:4716'><span class='krp-note'>肱左右者大臣之象也以其德之文明故有馬壯之捄/既傷股矣非凶乎傷而獲拯非凶之吉乎當紂之時此</span></span>
<span class='tline' id='l163' data-llen='4716:4757'><span class='krp-note'>正文王之事也見囚者傷股也伯夷太/公歸之閎夭之徒脱之者馬壯之拯也</span>象曰六二之吉</span>
<span class='tline' id='l164' data-llen='4757:4800'>順以則也<span class='krp-note'>伊川曰六二之得吉者以其順處而有法則/也則謂中正之道能順而得中正所以處明</span></span>
<span class='tline' id='l165' data-llen='4800:4814'><span class='krp-note'>傷之時而能/保其吉也</span></span>
<span class='tline' id='l166' data-llen='4814:4837'>　文王為崇侯所譖囚于羑里受傷于邪臣是夷于左</span>
<span class='tline' id='l167' data-llen='4837:4860'>　股之象也文王所以免于禍者用拯馬壯吉是閎夭</span>
<span class='tline' id='l168' data-llen='4860:4883'>　諸人救文王之力也爻言順以則也文王以中正之</span>
<span class='tline' id='l169' data-llen='4883:4910'><a onclick="displayPageImage('KR1a0060', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4910:4933'>　道而事商合乎天則故為天所相宜其吉也文王豈</span>
<span class='tline' id='l171' data-llen='4933:4956'>　求幸免者哉故詩人歌之曰順帝之則當上六失則</span>
<span class='tline' id='l172' data-llen='4956:4978'>　之時文王終欲順則于其下所以為六二之吉也</span>
<span class='tline' id='l173' data-llen='4978:5014'>九三明夷于南狩得其大首<span class='krp-note'>伊川曰南在前而明方也/狩畋而去害也南狩謂前</span></span>
<span class='tline' id='l174' data-llen='5014:5052'><span class='krp-note'>進而除害也當/克獲其大首</span>不可疾貞<span class='krp-note'>伊川曰正之/不可急也</span>象曰南狩之志</span>
<span class='tline' id='l175' data-llen='5052:5078'>乃大得也<span class='krp-note'>伊川曰得其大首是能/去害而大得其志矣</span></span>
<span class='tline' id='l176' data-llen='5078:5101'>　九三在下卦之上是人臣而為方伯者也當紂之時</span>
<span class='tline' id='l177' data-llen='5101:5124'>　崇為首惡文王伐崇以除害欲得其大首而不可疾</span>
<span class='tline' id='l178' data-llen='5124:5151'><a onclick="displayPageImage('KR1a0060', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='5151:5174'>　貞是再駕而崇降之時也九三應于上六唯文王受</span>
<span class='tline' id='l180' data-llen='5174:5197'>　天子命而為方伯得專征伐故可以南狩伐崇而大</span>
<span class='tline' id='l181' data-llen='5197:5220'>　得志所以為貞也文王受命專征至于伐崇而止故</span>
<span class='tline' id='l182' data-llen='5220:5243'>　取九三爻以明其象謂其止于下體之上亦不敢越</span>
<span class='tline' id='l183' data-llen='5243:5266'>　于上卦也六四爻曰入于左腹獲明夷之心于出門</span>
<span class='tline' id='l184' data-llen='5266:5289'>　庭六四離于上卦近于六五如飛㢘惡來之徒則文</span>
<span class='tline' id='l185' data-llen='5289:5312'>　王不得過而問之矣况敢傷其上乎六五爻言箕子</span>
<span class='tline' id='l186' data-llen='5312:5335'>　之明夷而不敢言紂上六爻終不言明夷者是易之</span>
<span class='tline' id='l187' data-llen='5335:5362'><a onclick="displayPageImage('KR1a0060', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='5362:5385'>　大㫖也或謂九三以明夷之臣得其大首可以誅上</span>
<span class='tline' id='l189' data-llen='5385:5395'>　六之暗君則誤矣</span>
<span class='tline' id='l190' data-llen='5395:5427'>六四入于左腹獲明夷之心于出門庭<span class='krp-note'>伊川曰夫小人/之事君未有由</span></span>
<span class='tline' id='l191' data-llen='5427:5474'><span class='krp-note'>顯明以道合者也必以隠僻之道自結于上右當用故/為明顯之所左不當用故為隠僻之所人之手足皆以</span></span>
<span class='tline' id='l192' data-llen='5474:5522'><span class='krp-note'>右為用世謂僻所為僻左是左者隠僻之所也四由隠僻/之道深入其君故云入于左腹入腹謂其交深也其交</span></span>
<span class='tline' id='l193' data-llen='5522:5570'><span class='krp-note'>之深故得其心凡奸邪之見信于其君皆由奪其心也不/奪其心能无悟乎于出門庭既信之于心而後行之于</span></span>
<span class='tline' id='l194' data-llen='5570:5617'><span class='krp-note'>外也邪臣之事暗君必先蠱其心而後能行于外龜山/曰腹坤象也誠齋曰當紂之世所謂六四者其飛廉惡</span></span>
<span class='tline' id='l195' data-llen='5617:5656'><span class='krp-note'>來之/事乎</span>象曰入于左腹獲心意也<span class='krp-note'>伊川曰以邪僻之道入/于君而得其心意也</span></span>
<span class='tline' id='l196' data-llen='5656:5683'><a onclick="displayPageImage('KR1a0060', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='5683:5706'>　六四以隂居隂近于六五曰腹曰心曰意所以中其</span>
<span class='tline' id='l198' data-llen='5706:5729'>　君之所欲者非一端也六五應于六二有左股之象</span>
<span class='tline' id='l199' data-llen='5729:5752'>　比于六四有左腹之象左者皆邪僻也有崇侯首惡</span>
<span class='tline' id='l200' data-llen='5752:5775'>　于其下又有飛廉惡來之徒宻助之于其上此紂之</span>
<span class='tline' id='l201' data-llen='5775:5790'>　所以愈暗文王之所以受傷也</span>
<span class='tline' id='l202' data-llen='5790:5828'>六五箕子之明夷利貞<span class='krp-note'>伊川曰箕子商之舊臣而同姓/之親可謂切近于紂矣若不自</span></span>
<span class='tline' id='l203' data-llen='5828:5871'><span class='krp-note'>晦其明被禍可必故徉狂為奴以免于害雖晦/藏其明而内守其正所謂内難而能正其志</span>象曰箕</span>
<span class='tline' id='l204' data-llen='5871:5909'>子之貞明不可息也<span class='krp-note'>伊川曰晦藏其明不失其貞固雖/遭患難其明自存不可滅息也</span></span>
<span class='tline' id='l205' data-llen='5909:5936'><a onclick="displayPageImage('KR1a0060', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5936:5959'>　五君位也但言箕子之利貞而不言紂者為其君諱</span>
<span class='tline' id='l207' data-llen='5959:5982'>　不忍言其明夷也箕子商之宗臣與國同體相為存</span>
<span class='tline' id='l208' data-llen='5982:6005'>　亡紂所以未亡者猶頼有箕子耳箕子之明夷利貞</span>
<span class='tline' id='l209' data-llen='6005:6028'>　不可滅息則紂可以不至于亡是易之微意也或謂</span>
<span class='tline' id='l210' data-llen='6028:6048'>　明夷六五已无君位而以父師當之則誤矣</span>
<span class='tline' id='l211' data-llen='6048:6082'>上六不明晦初登于天後入于地<span class='krp-note'>伊川曰上至高之地/明在至高本當遠照</span></span>
<span class='tline' id='l212' data-llen='6082:6129'><span class='krp-note'>明既夷傷故不明而反昏晦也本居于高明當及遠初/登于天也乃夷傷其明而復暗後入于地也上明夷之</span></span>
<span class='tline' id='l213' data-llen='6129:6161'><span class='krp-note'>終又坤隂之終/明傷之極者也</span>象曰初登于天照四國也後入于地失</span>
<span class='tline' id='l214' data-llen='6161:6188'><a onclick="displayPageImage('KR1a0060', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='6188:6233'>則也<span class='krp-note'>伊川曰初登于天君高而明則當照及四方也乃/被傷而昏暗是後入于地失明之道也失則失其</span></span>
<span class='tline' id='l216' data-llen='6233:6240'><span class='krp-note'>道/也</span></span>
<span class='tline' id='l217' data-llen='6240:6263'>　上六曰不明又曰晦者明夷之極也日者君象也初</span>
<span class='tline' id='l218' data-llen='6263:6286'>　登于天明照四國其初未必不明也後入于地可謂</span>
<span class='tline' id='l219' data-llen='6286:6309'>　失則矣然夜而旦旦而晝日之入于地也豈不望其</span>
<span class='tline' id='l220' data-llen='6309:6332'>　復出而明乎上六在坤上之上一旦復反則明在地</span>
<span class='tline' id='l221' data-llen='6332:6355'>　上猶可以復其初是文王望其君之本意也臣罪當</span>
<span class='tline' id='l222' data-llen='6355:6378'>　誅天王明聖上六雖失則于其上為人臣者但當順</span>
<span class='tline' id='l223' data-llen='6378:6405'><a onclick="displayPageImage('KR1a0060', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='6405:6425'>　則于其下此上六爻之所以不敢言明夷也</span>
<span class='tline' id='l225' data-llen='6425:6435'>䷤<span class='krp-note'>離下/巽上</span></span>
<span class='tline' id='l226' data-llen='6435:6477'>家人利女貞<span class='krp-note'>序卦曰夷者傷也傷于外者必反其家故/受之以家人伊川曰家人者家内之道父</span></span>
<span class='tline' id='l227' data-llen='6477:6524'><span class='krp-note'>子之親夫婦之義尊卑長㓜之序正倫理篤恩義家人/之道也卦外巽内離為風自火出火熾則風生風生自</span></span>
<span class='tline' id='l228' data-llen='6524:6571'><span class='krp-note'>火内而出也自内而出由家而至于外之象又曰明于/内而巽于外處家之道也夫人有諸身者則能施于家</span></span>
<span class='tline' id='l229' data-llen='6571:6618'><span class='krp-note'>行于家則能施于國至于天下治葢治家之道也推而/行之于外耳故取自内而出之象為家人之義又曰家</span></span>
<span class='tline' id='l230' data-llen='6618:6646'><span class='krp-note'>人之道利在女正女正則家道/成矣又曰女正則男正可知</span></span>
<span class='tline' id='l231' data-llen='6646:6669'>　治家之道利在女正唯女子尤難齊也巽為長女離</span>
<span class='tline' id='l232' data-llen='6669:6696'><a onclick="displayPageImage('KR1a0060', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='6696:6719'>　為中女體雖不同皆利乎正離明于内巽齊于外能</span>
<span class='tline' id='l234' data-llen='6719:6742'>　為人女則可以為人婦能為人婦則可以為人母自</span>
<span class='tline' id='l235' data-llen='6742:6765'>　内而外文中子所謂明内齊外也初九曰閑有家悔</span>
<span class='tline' id='l236' data-llen='6765:6788'>　亡是治家之道當防閑于其初也六二曰在中饋貞</span>
<span class='tline' id='l237' data-llen='6788:6811'>　吉是家有内助所以教女正于内也九三爻獨言家</span>
<span class='tline' id='l238' data-llen='6811:6834'>　人者九三在内卦之上有嚴君之義是人之能治家</span>
<span class='tline' id='l239' data-llen='6834:6857'>　者也六四曰富家大吉六四屬于外卦是治家之效</span>
<span class='tline' id='l240' data-llen='6857:6880'>　自内而見于外也九五言王假有家之義上九言反</span>
<span class='tline' id='l241' data-llen='6880:6907'><a onclick="displayPageImage('KR1a0060', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6907:6930'>　身之義自天子至于庶人壹是皆以修身為本是家</span>
<span class='tline' id='l243' data-llen='6930:6939'>　人卦之微意也</span>
<span class='tline' id='l244' data-llen='6939:6962'>彖曰家人女正位乎内男正位乎外男女正天地之大</span>
<span class='tline' id='l245' data-llen='6962:7007'>義也<span class='krp-note'>伊川曰彖以卦才而言陽居五在外也隂居二處/内也男女各得其正位也尊卑内外之道正合天</span></span>
<span class='tline' id='l246' data-llen='7007:7045'><span class='krp-note'>地隂陽之/大義也</span>家人有嚴君焉父母之謂也<span class='krp-note'>伊川曰家人之/道必有所尊嚴</span></span>
<span class='tline' id='l247' data-llen='7045:7075'><span class='krp-note'>而君長者/謂父母也</span>父父子子兄兄弟弟夫夫婦婦而家道正正</span>
<span class='tline' id='l248' data-llen='7075:7116'>家而天下定矣<span class='krp-note'>伊川曰父子兄弟夫婦各得其道則家/道正矣推一家之道可以及天下故家</span></span>
<span class='tline' id='l249' data-llen='7116:7127'><span class='krp-note'>正則天/下定矣</span></span>
<span class='tline' id='l250' data-llen='7127:7154'><a onclick="displayPageImage('KR1a0060', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='7154:7174'>　家正而天下定是九五王假有家者之事也</span>
<span class='tline' id='l252' data-llen='7174:7203'>象曰風自火出家人君子以言有物而行有恒<span class='krp-note'>伊川曰/正家之</span></span>
<span class='tline' id='l253' data-llen='7203:7250'><span class='krp-note'>本在正其身正身之道一言一動不可易也君子觀風/自火出之象知事之由内而出故所言必有物所行必</span></span>
<span class='tline' id='l254' data-llen='7250:7294'><span class='krp-note'>有恒也物謂事實恒謂常度法則也德業之著于外/由言行之謹于内也言謹行修則身正而家治矣</span></span>
<span class='tline' id='l255' data-llen='7294:7334'>初九閑有家悔亡<span class='krp-note'>伊川曰初家道之始也閑謂防閑法/度也治其有家之始能以法度為之</span></span>
<span class='tline' id='l256' data-llen='7334:7374'><span class='krp-note'>防閑則不至于悔矣又曰九/剛明之才能閑其家者也</span>象曰閑有家志未變也<span class='krp-note'>伊/川</span></span>
<span class='tline' id='l257' data-llen='7374:7421'><span class='krp-note'>曰閑之于始家人志意未變動之前也正志未流散變/動而閑之則不傷恩不失義處家之善也是以悔亡志</span></span>
<span class='tline' id='l258' data-llen='7421:7439'><span class='krp-note'>變而後治則所傷/多矣乃有悔也</span></span>
<span class='tline' id='l259' data-llen='7439:7466'><a onclick="displayPageImage('KR1a0060', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='7466:7503'>六二无攸遂在中饋貞吉<span class='krp-note'>注云居内處中履得其位以/隂應陽盡婦人之正義无所</span></span>
<span class='tline' id='l261' data-llen='7503:7550'><span class='krp-note'>必遂職乎中饋巽順而已是以貞吉伊川曰婦人居中/而主饋者也故云中饋誠齋曰婦尤遂事必有尊也言</span></span>
<span class='tline' id='l262' data-llen='7550:7589'><span class='krp-note'>有夫/也</span>象曰六二之吉順以巽也<span class='krp-note'>伊川曰二以隂柔居中/正能順從而卑巽者也</span></span>
<span class='tline' id='l263' data-llen='7589:7601'><span class='krp-note'>故為婦人/之貞吉</span></span>
<span class='tline' id='l264' data-llen='7601:7639'>九三家人嗃嗃悔厲吉<span class='krp-note'>伊川曰嗃嗃未詳字義然以文/義及音意觀之與嗷嗷相類又</span></span>
<span class='tline' id='l265' data-llen='7639:7686'><span class='krp-note'>若急束之意九三在内卦之上主治乎内者也以陽居/剛而不中過乎剛者也治内過剛則傷于嚴厲骨肉恩</span></span>
<span class='tline' id='l266' data-llen='7686:7733'><span class='krp-note'>勝嚴過故悔也雖悔于嚴厲未得寛猛之中然而家道/齊肅人心祗畏猶為家之吉也若婦子嘻嘻則終至羞</span></span>
<span class='tline' id='l267' data-llen='7733:7774'><span class='krp-note'>吝/矣</span>婦子嘻嘻終吝<span class='krp-note'>伊川曰嘻嘻笑樂无節也自恣/无節則終至敗家可羞吝也</span>象曰</span>
<span class='tline' id='l268' data-llen='7774:7801'><a onclick="displayPageImage('KR1a0060', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='7801:7833'>家人嗃嗃未失也婦子嘻嘻失家節也<span class='krp-note'>伊川曰雖嗃嗃/于治家之道未</span></span>
<span class='tline' id='l270' data-llen='7833:7858'><span class='krp-note'>為甚失若婦子嘻嘻是无/禮法失家之節衆必亂矣</span></span>
<span class='tline' id='l271' data-llen='7858:7881'>　家人卦下三爻屬離是明于内者之事上三爻屬巽</span>
<span class='tline' id='l272' data-llen='7881:7904'>　是齊于外者之事九三以陽居剛在内卦之上即彖</span>
<span class='tline' id='l273' data-llen='7904:7927'>　所謂家人有嚴君也以嗃嗃而未失以嘻嘻而為戒</span>
<span class='tline' id='l274' data-llen='7927:7947'>　是人之能治其家者也故九三爻獨言家人</span>
<span class='tline' id='l275' data-llen='7947:7988'>六四富家大吉<span class='krp-note'>伊川曰巽順于事而由正道能保有其/富者也誠齋曰父子夫婦各順其位而</span></span>
<span class='tline' id='l276' data-llen='7988:8028'><span class='krp-note'>不相踰越是謂之富矣/易之富即記之家肥也</span>象曰富家大吉順在位也<span class='krp-note'>疏云/六四</span></span>
<span class='tline' id='l277' data-llen='8028:8055'><a onclick="displayPageImage('KR1a0060', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='8055:8089'><span class='krp-note'>處柔體巽得位承五能富其家者也由/其體巽承尊長保禄位吉之大者也</span></span>
<span class='tline' id='l279' data-llen='8089:8112'>　家人内三爻屬内卦治家之道至九三而已成矣六</span>
<span class='tline' id='l280' data-llen='8112:8135'>　四處家道已成之後百事具足效見于外是富家之</span>
<span class='tline' id='l281' data-llen='8135:8158'>　象也六四以巽體而承九五能以順道而保其禄位</span>
<span class='tline' id='l282' data-llen='8158:8181'>　吉孰大焉臣之從君猶女之從夫由内而外由家而</span>
<span class='tline' id='l283' data-llen='8181:8193'>　國亦是明内齊外之義</span>
<span class='tline' id='l284' data-llen='8193:8231'>九五王假有家勿恤吉<span class='krp-note'>伊川曰五君位故以王言假至/也極乎有家之道也夫王者之</span></span>
<span class='tline' id='l285' data-llen='8231:8278'><span class='krp-note'>道修身以齊家家正則天下治矣自古聖人未有不以/恭己正家為本故有家之道既至則不憂勞而天下治</span></span>
<span class='tline' id='l286' data-llen='8278:8305'><a onclick="displayPageImage('KR1a0060', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='8305:8343'><span class='krp-note'>矣勿恤而吉也五恭己于外二/正家于内内外同德可謂至矣</span>象曰王假有家交相愛</span>
<span class='tline' id='l288' data-llen='8343:8389'>也<span class='krp-note'>伊川曰夫愛其内助婦愛其刑家交相愛也能如是/者文王之妃乎誠齋曰以文王為君以太姒為妃以</span></span>
<span class='tline' id='l289' data-llen='8389:8436'><span class='krp-note'>王季為父以太任為母以武王為子以邑姜為婦其不/交相愛乎故詩人歌之曰刑于寡妻至于兄弟以御于</span></span>
<span class='tline' id='l290' data-llen='8436:8466'><span class='krp-note'>家邦此交相愛也仲尼頌之曰無/憂者其惟文王乎此勿恤吉也</span></span>
<span class='tline' id='l291' data-llen='8466:8505'>上九有孚威如終吉<span class='krp-note'>伊川曰上卦之終家道之成也故/極言治家之本治家之道非至誠</span></span>
<span class='tline' id='l292' data-llen='8505:8552'><span class='krp-note'>不能也故必中有孚信則能常久而衆人自化為善不/由至誠己且不能常守也况欲使人乎故治家以有孚</span></span>
<span class='tline' id='l293' data-llen='8552:8599'><span class='krp-note'>為本治家者在妻孥情愛之間慈過則无嚴恩勝則掩/義故家之患常在禮法不足而凟慢生也長失尊嚴少</span></span>
<span class='tline' id='l294' data-llen='8599:8645'><span class='krp-note'>忘恭順而家不亂者未之有也故必有威嚴則能終/吉保家之終在有孚威如二者而已故于卦終言之</span>象</span>
<span class='tline' id='l295' data-llen='8645:8672'><a onclick="displayPageImage('KR1a0060', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='8672:8709'>曰威如之吉反身之謂也<span class='krp-note'>伊川曰威如而吉者能自反/于身也孟子所謂身不行道</span></span>
<span class='tline' id='l297' data-llen='8709:8738'><span class='krp-note'>不行于妻子也潘氏曰律己不/嚴何以齊家反求諸己而已矣</span></span>
<span class='tline' id='l298' data-llen='8738:8761'>　上九處卦之極家道順成已有孚矣猶欲反身自治</span>
<span class='tline' id='l299' data-llen='8761:8780'>　終始致謹不欲徒嚴于治人所以終吉也</span>
<span class='tline' id='l300' data-llen='8780:8790'>䷥<span class='krp-note'>兑下/離上</span></span>
<span class='tline' id='l301' data-llen='8790:8833'>睽小事吉<span class='krp-note'>序卦曰家道窮必乖故受之以睽睽者乖也/伊川曰為卦丄離下兑離火炎上兑澤潤下</span></span>
<span class='tline' id='l302' data-llen='8833:8880'><span class='krp-note'>二體相違睽之義也又中少二女雖同居而所歸各異/是其志不同行也亦為睽義胡氏曰夫睽乖之時上下</span></span>
<span class='tline' id='l303' data-llen='8880:8911'><span class='krp-note'>之情異雖有大才德之人亦未能/大有所為但小事則可以得吉也</span></span>
<span class='tline' id='l304' data-llen='8911:8938'><a onclick="displayPageImage('KR1a0060', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='8938:8961'>　睽卦唯九四上九言睽孤何也所以為六三辨也睽</span>
<span class='tline' id='l306' data-llen='8961:8984'>　卦取二女不同行之象六三與上九為正應而比于</span>
<span class='tline' id='l307' data-llen='8984:9007'>　九四故上九先張之弧所以欲射六三者謂其迹可</span>
<span class='tline' id='l308' data-llen='9007:9030'>　疑也然六三屬于下卦九四屬于上卦二體判然譬</span>
<span class='tline' id='l309' data-llen='9030:9053'>　如火動而上澤動而下兩相睽違本不相及故上九</span>
<span class='tline' id='l310' data-llen='9053:9076'>　後説之弧所以不疑六三也睽卦言睽孤者二謂九</span>
<span class='tline' id='l311' data-llen='9076:9099'>　四自為九四上九自為上九可以見六三之无他也</span>
<span class='tline' id='l312' data-llen='9099:9122'>　當睽乖之時欲别嫌疑小事必正是吉之道也故曰</span>
<span class='tline' id='l313' data-llen='9122:9149'><a onclick="displayPageImage('KR1a0060', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='9149:9172'>　小事吉又由二五而論則君臣亦有處睽之道六五</span>
<span class='tline' id='l315' data-llen='9172:9195'>　以柔弱之主處于九四上九之間上下皆睽孤也九</span>
<span class='tline' id='l316' data-llen='9195:9218'>　二在下欲與六五為應亦未易合唯以九居二剛而</span>
<span class='tline' id='l317' data-llen='9218:9241'>　得中屬于兑體當上下睽孤之時不敢茍同亦不敢</span>
<span class='tline' id='l318' data-llen='9241:9261'>　以茍異遇主于巷以漸而合是以小事吉也</span>
<span class='tline' id='l319' data-llen='9261:9297'>彖曰睽火動而上澤動而下<span class='krp-note'>伊川曰火之性動而上澤/之性動而下二物之性違</span></span>
<span class='tline' id='l320' data-llen='9297:9337'><span class='krp-note'>異故為/睽義</span>二女同居其志不同行<span class='krp-note'>伊川曰中少二女雖同/居其志不同以為睽義</span></span>
<span class='tline' id='l321' data-llen='9337:9381'><span class='krp-note'>女之少也同處長則各適其歸其志異/也言睽者本同也本不同則非睽也</span>説而麗乎明<span class='krp-note'>伊/川</span></span>
<span class='tline' id='l322' data-llen='9381:9408'><a onclick="displayPageImage('KR1a0060', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='9408:9443'><span class='krp-note'>曰兑説也離麗也又為明/故為説順而附麗于明</span>柔進而上行得中而應乎剛</span>
<span class='tline' id='l324' data-llen='9443:9485'>是以小事吉<span class='krp-note'>伊川曰凡離在上而彖欲見柔居尊者則/曰柔進而上行晉鼎是也方睽乖之時六</span></span>
<span class='tline' id='l325' data-llen='9485:9532'><span class='krp-note'>五以柔居尊位有説順麗明之善又得中道而應剛雖/不能合天下之睽成天下之大事亦可以小濟是于小</span></span>
<span class='tline' id='l326' data-llen='9532:9559'><span class='krp-note'>事吉/也</span>天地睽而其事同也男女睽而其志通也萬物睽</span>
<span class='tline' id='l327' data-llen='9559:9594'>而其事類也睽之時用大矣哉<span class='krp-note'>伊川曰天高地下其體/睽也然陽降隂升相合</span></span>
<span class='tline' id='l328' data-llen='9594:9641'><span class='krp-note'>而成化育之事則同也男女異質睽也而相求之志則/通也生物萬殊睽也然而得天地之和禀隂陽之氣則</span></span>
<span class='tline' id='l329' data-llen='9641:9688'><span class='krp-note'>相類也物雖異而理本同故天下之大羣生之衆睽散/萬殊而聖人為能同也處睽之時合睽之用其事至大</span></span>
<span class='tline' id='l330' data-llen='9688:9698'><span class='krp-note'>故云大/矣哉</span></span>
<span class='tline' id='l331' data-llen='9698:9725'><a onclick="displayPageImage('KR1a0060', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='9725:9759'>象曰上火下澤睽君子以同而異<span class='krp-note'>伊川曰上火下澤二/物之性違異所以為</span></span>
<span class='tline' id='l333' data-llen='9759:9806'><span class='krp-note'>睽離之象君子觀睽之象于大同之中而知所當異也/又曰不能大同者亂常拂理之人也不能獨異者隨俗</span></span>
<span class='tline' id='l334' data-llen='9806:9832'><span class='krp-note'>習非之人也要在同而能異/耳中庸曰和而不流是也</span></span>
<span class='tline' id='l335' data-llen='9832:9875'>初九悔亡<span class='krp-note'>伊川曰九居卦初睽之始也在睽乖之時以/剛動于下有悔可知所以得亡者九四在上</span></span>
<span class='tline' id='l336' data-llen='9875:9922'><span class='krp-note'>亦以剛陽无與自然同類相合同是陽爻同居下又當/相應之位二陽本非相應者以在睽故也上下相與故</span></span>
<span class='tline' id='l337' data-llen='9922:9966'><span class='krp-note'>能亡/其悔</span>喪馬勿逐自復<span class='krp-note'>伊川曰馬所以行也陽上行者也/睽獨无與則不能行是喪其馬也</span></span>
<span class='tline' id='l338' data-llen='9966:10010'><span class='krp-note'>四既與之合則能行矣/是勿逐而馬復得也</span>見惡人无咎<span class='krp-note'>伊川曰惡人與己/乖異者見者與相</span></span>
<span class='tline' id='l339' data-llen='10010:10051'><span class='krp-note'>乖/也</span>象曰見惡人以辟咎也<span class='krp-note'>伊川曰若以惡人而拒絶之/則將衆仇于君子而禍咎隨</span></span>
<span class='tline' id='l340' data-llen='10051:10078'><a onclick="displayPageImage('KR1a0060', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='10078:10105'><span class='krp-note'>之矣故必見之所以免避怨/咎也无怨咎則有可合之道</span></span>
<span class='tline' id='l342' data-llen='10105:10128'>　初九以陽剛之才守貞而在下所以悔亡獨行无與</span>
<span class='tline' id='l343' data-llen='10128:10151'>　不逐逐于外以求合唯欲自反于剛貞之道是喪馬</span>
<span class='tline' id='l344' data-llen='10151:10174'>　勿逐自復之象也應于九四是卦所謂睽孤者也九</span>
<span class='tline' id='l345' data-llen='10174:10197'>　四處于二隂之間迹有可疑故初九始見之以為惡</span>
<span class='tline' id='l346' data-llen='10197:10220'>　人也見惡人而不與之同惡是避咎之道也所以同</span>
<span class='tline' id='l347' data-llen='10220:10243'>　而異者也非謂君子必求見惡人則可以无咎也九</span>
<span class='tline' id='l348' data-llen='10243:10266'>　四應于初九唯能自别嫌疑亦可无咎故九四爻曰</span>
<span class='tline' id='l349' data-llen='10266:10293'><a onclick="displayPageImage('KR1a0060', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='10293:10304'>　遇元夫交孚厲无咎</span>
<span class='tline' id='l351' data-llen='10304:10343'>九二遇主于巷无咎<span class='krp-note'>伊川曰二以剛中之德居下上應/六五之君道合則志行成濟睽之</span></span>
<span class='tline' id='l352' data-llen='10343:10390'><span class='krp-note'>功矣而居睽離之時其交非固二當委曲求與相遇覬/其得合也故曰遇主于巷必能合而後无咎君臣睽離</span></span>
<span class='tline' id='l353' data-llen='10390:10437'><span class='krp-note'>其咎大矣巷者委曲之塗也遇者會逢之謂也當委曲/相求則于㑹遇與之合也所謂委曲者以善道宛轉將</span></span>
<span class='tline' id='l354' data-llen='10437:10477'><span class='krp-note'>就使合而已/非枉已屈道</span>象曰遇主于巷未失道也<span class='krp-note'>伊川曰當睽之/時君心未合賢</span></span>
<span class='tline' id='l355' data-llen='10477:10524'><span class='krp-note'>臣在下竭力盡誠期使之信合而已至誠以感動之盡/力以扶持之明理義以致其知杜蔽惑以誠其意如是</span></span>
<span class='tline' id='l356' data-llen='10524:10569'><span class='krp-note'>宛轉以求其合也遇非枉道逢迎也巷非邪僻曲徑/也故夫子特云未失道也未非必也非必謂失道也</span></span>
<span class='tline' id='l357' data-llen='10569:10592'>　九二以剛中之道應于六五合于兑體之正故遇主</span>
<span class='tline' id='l358' data-llen='10592:10619'><a onclick="displayPageImage('KR1a0060', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='10619:10642'>　于巷所以取其未失道也若失道而求合是詭遇也</span>
<span class='tline' id='l360' data-llen='10642:10652'>　不得謂之无咎矣</span>
<span class='tline' id='l361' data-llen='10652:10691'>六三見輿曳其牛掣<span class='krp-note'>伊川曰三處二剛之間處不得其/所安其見侵陵可知矣三以正應</span></span>
<span class='tline' id='l362' data-llen='10691:10736'><span class='krp-note'>在上欲進與上九合志而四阻于前二牽于後車/牛所以行之具也輿曳牽于後也牛掣阻于前也</span>其人</span>
<span class='tline' id='l363' data-llen='10736:10778'>天且劓<span class='krp-note'>疏云剠額為天截鼻為劓伊/川曰天而又劓言重傷也</span>无初有終<span class='krp-note'>伊川曰/三不合</span></span>
<span class='tline' id='l364' data-llen='10778:10820'><span class='krp-note'>于二與四睽之時自无合義適合居剛守/正之道也其于正應則睽極有終合之義</span>象曰見輿曳</span>
<span class='tline' id='l365' data-llen='10820:10862'>位不當也<span class='krp-note'>伊川曰以六居三非正也非正則不安又在/二陽之間所以有如是艱危由位不當也</span></span>
<span class='tline' id='l366' data-llen='10862:10902'>无初有終遇剛也<span class='krp-note'>伊川曰无初有終者終必與上九相/遇而合乃遇剛也不正而合未有久</span></span>
<span class='tline' id='l367' data-llen='10902:10929'><a onclick="displayPageImage('KR1a0060', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='10929:10964'><span class='krp-note'>而不離者也合以正道自无終睽之理/故賢者順理而安行智者知幾而固守</span></span>
<span class='tline' id='l369' data-llen='10964:10987'>　六三隂柔而不中處不當位在于二陽之間後則為</span>
<span class='tline' id='l370' data-llen='10987:11010'>　九三所曳前則為九四所掣將至于重傷矣唯六三</span>
<span class='tline' id='l371' data-llen='11010:11033'>　能與上九為正應故初有睽疑之迹終有遇剛之時</span>
<span class='tline' id='l372' data-llen='11033:11056'>　上九爻曰先張之弧後説之弧是與六三无初而有</span>
<span class='tline' id='l373' data-llen='11056:11061'>　終也</span>
<span class='tline' id='l374' data-llen='11061:11101'>九四睽孤遇元夫<span class='krp-note'>疏云元夫謂初九也處于卦始故云/元也初四俱陽而言夫者葢是丈夫</span></span>
<span class='tline' id='l375' data-llen='11101:11145'><span class='krp-note'>之夫非夫婦之夫伊川曰夫陽稱/元善也潘氏曰元夫大丈夫也</span>交孚厲无咎<span class='krp-note'>伊川曰/四與初</span></span>
<span class='tline' id='l376' data-llen='11145:11172'><a onclick="displayPageImage('KR1a0060', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='11172:11219'><span class='krp-note'>皆以陽處一卦之下居相應之位當睽乖之時各无應/援自然同德相親故會遇也同德相遇必須至誠相與</span></span>
<span class='tline' id='l378' data-llen='11219:11266'><span class='krp-note'>交孚各有至誠也上下二陽以至誠相合則何時之不/能行何危之不能濟故雖處危厲而无咎也當睽離之</span></span>
<span class='tline' id='l379' data-llen='11266:11305'><span class='krp-note'>時孤居二隂之間處不當位危且有/咎也以遇元夫而交孚故得无咎</span>象曰交孚无咎志</span>
<span class='tline' id='l380' data-llen='11305:11350'>行也<span class='krp-note'>伊川曰初四皆陽剛君子當睽乖之時上下以至/誠相交協志同力則其志可以行不止无咎而已</span></span>
<span class='tline' id='l381' data-llen='11350:11370'>　九四初九爻皆言无咎以其交孚而志行也</span>
<span class='tline' id='l382' data-llen='11370:11413'>六五悔亡<span class='krp-note'>伊川曰六以隂柔當睽離之時而居尊位有/悔可知然下有九二陽剛之賢與之為應以</span></span>
<span class='tline' id='l383' data-llen='11413:11455'><span class='krp-note'>輔翼之故/得悔亡</span>厥宗噬膚往何咎<span class='krp-note'>伊川曰厥宗其黨也謂九/二正應也噬膚噬齧其膚</span></span>
<span class='tline' id='l384' data-llen='11455:11502'><span class='krp-note'>體而深入之也當睽之時非入之者深豈能合也五雖/隂柔之才二輔以陽剛之道而深入之則可以往而有</span></span>
<span class='tline' id='l385' data-llen='11502:11529'><a onclick="displayPageImage('KR1a0060', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='11529:11551'><span class='krp-note'>慶復何過/咎之有</span>象曰厥宗噬膚往有慶也</span>
<span class='tline' id='l387' data-llen='11551:11574'>　睽卦九四上九爻皆言睽孤而六五處其中是上下</span>
<span class='tline' id='l388' data-llen='11574:11597'>　睽孤之時也所以悔亡者六五以柔中之道應于九</span>
<span class='tline' id='l389' data-llen='11597:11620'>　二其交易合至于深入有厥宗噬膚之象故往有慶</span>
<span class='tline' id='l390' data-llen='11620:11637'>　而何咎即彖所謂得中而應乎剛也</span>
<span class='tline' id='l391' data-llen='11637:11680'>上九睽孤<span class='krp-note'>伊川曰上居卦之終睽之極也陽剛居上剛/之極也在離之丄明之極也睽極則咈戾而</span></span>
<span class='tline' id='l392' data-llen='11680:11727'><span class='krp-note'>難合剛極則躁暴而不詳明極則過察而多疑上九雖/有六三之正應實不孤而其才性如此自睽孤也童溪</span></span>
<span class='tline' id='l393' data-llen='11727:11768'><span class='krp-note'>曰睽生于疑而/孤又生于睽</span>見豕負塗載鬼一車<span class='krp-note'>伊川曰上之與三/雖為正應然居睽</span></span>
<span class='tline' id='l394' data-llen='11768:11795'><a onclick="displayPageImage('KR1a0060', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='11795:11842'><span class='krp-note'>極无所不疑其見三如豕之汙穢而又背負泥塗見其/可惡之甚也既惡之甚則積成其罪惡如見載鬼滿一</span></span>
<span class='tline' id='l396' data-llen='11842:11879'><span class='krp-note'>車也鬼木无形而見載之一/車言其以无為有妄之極也</span>先張之弧後説之弧匪宼</span>
<span class='tline' id='l397' data-llen='11879:11924'>婚媾<span class='krp-note'>伊川曰先張之弧始疑惡而欲射之也疑之者妄/也妄安能常故終必復于正三實无惡故後説弧</span></span>
<span class='tline' id='l398' data-llen='11924:11968'><span class='krp-note'>而弗射睽極而反故與三/非復為宼讐乃婚媾也</span>往遇雨則吉<span class='krp-note'>伊川曰隂陽交/而和暢則為雨</span></span>
<span class='tline' id='l399' data-llen='11968:12015'><span class='krp-note'>上于三始疑而睽睽極則不疑而合隂陽合而益和則/為雨故云往遇雨則吉往者自此以往也謂既合而益</span></span>
<span class='tline' id='l400' data-llen='12015:12055'><span class='krp-note'>和則/吉也</span>象曰遇雨之吉羣疑亡也<span class='krp-note'>伊川曰雨者隂陽和也/始睽而能終和故吉也</span></span>
<span class='tline' id='l401' data-llen='12055:12092'><span class='krp-note'>所以能和者以羣疑盡亡也其始睽也无/所不疑故云羣疑睽極而合則疑皆亡矣</span></span>
<span class='tline' id='l402' data-llen='12092:12115'>　上九處睽孤之極其始疑六三也非豕而見之若負</span>
<span class='tline' id='l403' data-llen='12115:12142'><a onclick="displayPageImage('KR1a0060', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='12142:12165'>　塗非鬼而見之若滿車非宼而見之若宼讐无所不</span>
<span class='tline' id='l405' data-llen='12165:12188'>　疑矣唯上九屬于離體居高而明能知六三之比于</span>
<span class='tline' id='l406' data-llen='12188:12211'>　九二是同屬兑體者也九二中正已无可疑又知六</span>
<span class='tline' id='l407' data-llen='12211:12234'>　三之比于九四卦有上下二體判然如上火下澤之</span>
<span class='tline' id='l408' data-llen='12234:12257'>　不相及故上九終與六三和合有遇雨則吉之象而</span>
<span class='tline' id='l409' data-llen='12257:12277'>　羣疑盡亡是以正而應者亦无終睽之理也</span>
<span class='tline' id='l410' data-llen='12277:12280'>　</span>
<span class='tline' id='l411' data-llen='12280:12283'>　</span>
<span class='tline' id='l412' data-llen='12283:12310'><a onclick="displayPageImage('KR1a0060', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='12310:12313'>　</span>
<span class='tline' id='l414' data-llen='12313:12316'>　</span>
<span class='tline' id='l415' data-llen='12316:12319'>　</span>
<span class='tline' id='l416' data-llen='12319:12322'>　</span>
<span class='tline' id='l417' data-llen='12322:12325'>　</span>
<span class='tline' id='l418' data-llen='12325:12328'>　</span>
<span class='tline' id='l419' data-llen='12328:12331'>　</span>
<span class='tline' id='l420' data-llen='12331:12341'>　淙山讀周易卷十</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0060', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:202'>　淙山讀周易巷十九</span>
<span class='tline' id='l10' data-llen='202:222'>　　　　　　　　　　　宋　方實孫　撰</span>
<span class='tline' id='l11' data-llen='222:226'>說卦</span>
<span class='tline' id='l12' data-llen='226:257'>昔者聖人之作易也幽贊於神明而生蓍<span class='krp-note'>疏云釋聖人/所以深明神</span></span>
<span class='tline' id='l13' data-llen='257:304'><span class='krp-note'>明之道便能生用蓍之意以神道與用蓍相協之故也/南軒曰天地能生蓍之形不能生蓍之用唯聖人之德</span></span>
<span class='tline' id='l14' data-llen='304:343'><span class='krp-note'>贊于神明故分之掛之揲之以四歸/竒于扐生其用而至于圓而神也</span>參天兩地而倚數</span>
<span class='tline' id='l15' data-llen='343:390'><span class='krp-note'>南軒曰一三五七九皆陽數也獨以一三五參之而用/九者此倚其陽數也二四六八十皆隂數也獨以二四</span></span>
<span class='tline' id='l16' data-llen='390:416'><a onclick="displayPageImage('KR1a0060', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='416:458'><span class='krp-note'>兩之而用六者此倚其隂數也特取九六/而不用七八者乃參天兩地而倚其數也</span>觀變於隂陽</span>
<span class='tline' id='l18' data-llen='458:500'>而立卦<span class='krp-note'>南軒曰純陽為乾純隂為坤及夫隂陽之/變則陽卦多隂隂卦多陽此卦所以立也</span>發揮</span>
<span class='tline' id='l19' data-llen='500:540'>於剛柔而生爻<span class='krp-note'>南軒曰剛柔者立本變通者趨時必待/發其所藴揮其所聚此爻所以生也</span></span>
<span class='tline' id='l20' data-llen='540:578'>和順於道德而理於義<span class='krp-note'>南軒曰道者出乎天德者能于/已能和順於道德自然於義无</span></span>
<span class='tline' id='l21' data-llen='578:619'><span class='krp-note'>所亂也故曰理於義/如此則人道盡矣</span>窮理盡性以至於命<span class='krp-note'>伊川曰理也/性也命也三</span></span>
<span class='tline' id='l22' data-llen='619:666'><span class='krp-note'>者未嘗有典窮理則盡性盡性則知天命矣天命猶天/道也又曰理則須窮性則須盡命則不可言窮與盡只</span></span>
<span class='tline' id='l23' data-llen='666:698'><span class='krp-note'>是至於命也横渠曰既窮理又盡性/然後至於命命則又就已而言也</span></span>
<span class='tline' id='l24' data-llen='698:721'>　聖人作易凡其生蓍倚數立卦生爻皆示人以道德</span>
<span class='tline' id='l25' data-llen='721:747'><a onclick="displayPageImage('KR1a0060', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='747:770'>　性命之理唯和順於道德而理於義則義在我矣又</span>
<span class='tline' id='l27' data-llen='770:793'>　能窮理盡性以至於命則天命亦在我矣曰蓍曰數</span>
<span class='tline' id='l28' data-llen='793:807'>　曰卦曰爻皆不可以徒泥也</span>
<span class='tline' id='l29' data-llen='807:830'>昔者聖人之作易也將以順性命之理是以立天之道</span>
<span class='tline' id='l30' data-llen='830:857'>曰隂與陽立地之道曰柔與剛立人之道曰仁與義<span class='krp-note'>伊/川</span></span>
<span class='tline' id='l31' data-llen='857:904'><span class='krp-note'>曰仲尼言仁未嘗兼義獨于易曰立人之道曰仁與義/而孟子言仁必以義配蓋仁者體也義者用也横渠曰</span></span>
<span class='tline' id='l32' data-llen='904:951'><span class='krp-note'>隂陽剛柔仁義所謂性命之理易一物而三才備隂陽/氣也而謂之天剛柔質也而謂之地仁義德也而謂之</span></span>
<span class='tline' id='l33' data-llen='951:984'><span class='krp-note'>人又曰隂陽其氣剛/柔其形仁義其性</span>兼三才而兩之故易六畫而成卦</span>
<span class='tline' id='l34' data-llen='984:1010'><a onclick="displayPageImage('KR1a0060', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='1010:1057'><span class='krp-note'>横渠曰三才而兩之莫不有乾坤之道也潘氏曰隂陽/剛柔仁義是三才之道也即性命之理也兩其三而為</span></span>
<span class='tline' id='l36' data-llen='1057:1092'><span class='krp-note'>六所以六/畫而成卦</span>分隂分陽迭用柔剛故易六位而成章<span class='krp-note'>南軒/曰居</span></span>
<span class='tline' id='l37' data-llen='1092:1139'><span class='krp-note'>剛者不必皆剛而或以柔居柔者不必皆柔而或以剛/此迭用柔剛也分之以示其理之之經也迭用以示其</span></span>
<span class='tline' id='l38' data-llen='1139:1165'><span class='krp-note'>理之之緯也所以六位而成/章章者經緯變錯而成也</span></span>
<span class='tline' id='l39' data-llen='1165:1188'>　初三五爻屬陽二四上爻屬隂故曰分隂分陽初三</span>
<span class='tline' id='l40' data-llen='1188:1211'>　五爻有時而用剛初九九三九五是也亦有時而用</span>
<span class='tline' id='l41' data-llen='1211:1234'>　柔初六六三六五是也二四上爻有時而用柔六二</span>
<span class='tline' id='l42' data-llen='1234:1257'>　六四上六是也亦有時而用剛九二九四上九是也</span>
<span class='tline' id='l43' data-llen='1257:1283'><a onclick="displayPageImage('KR1a0060', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1283:1306'>　故曰迭用柔剛故易有六位所以交錯而成文章也</span>
<span class='tline' id='l45' data-llen='1306:1329'>天地定位山澤通氣雷風相薄水火不相射八卦相錯</span>
<span class='tline' id='l46' data-llen='1329:1376'><span class='krp-note'>疏云此一節就卦象明重卦之意易以乾坤象天地艮/兌象山澤震巽象雷風坎離象水火若使天地不交水</span></span>
<span class='tline' id='l47' data-llen='1376:1423'><span class='krp-note'>火異處則庶類无生成之用品物无變化之理所以因/而重之今八卦相錯則天地人事莫不備矣故云天地</span></span>
<span class='tline' id='l48' data-llen='1423:1470'><span class='krp-note'>定位而合德山澤異體而通氣雷風各動而相薄水火/不相入而相資既八卦之用變化如此故聖人重卦令</span></span>
<span class='tline' id='l49' data-llen='1470:1517'><span class='krp-note'>八卦相錯乾坤震巽坎離艮兌莫不交互而相重以象/天地雷風水火山澤莫不交錯則易之卦爻與天地等</span></span>
<span class='tline' id='l50' data-llen='1517:1564'><span class='krp-note'>伊川曰先儒以為乾位西北坤位西南乾坤任六子而/自處于无為之地此大故无義理風雷山澤之類便是</span></span>
<span class='tline' id='l51' data-llen='1564:1611'><span class='krp-note'>天地之用豈天地外别有六子如人生六子則各任以/事而天地自有風雷之類于天地間如人身上之有耳</span></span>
<span class='tline' id='l52' data-llen='1611:1637'><a onclick="displayPageImage('KR1a0060', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1637:1684'><span class='krp-note'>目手足便是人之用也豈可謂手足耳目皆用而身无/用乎潘氏曰天地定位无為而无不為者也山澤之氣</span></span>
<span class='tline' id='l54' data-llen='1684:1725'><span class='krp-note'>相通雷風之勢相薄水火之性不相厭射/六子交相為用者天地六子合而為八</span>數往者順知</span>
<span class='tline' id='l55' data-llen='1725:1763'>來者逆是故易逆數也<span class='krp-note'>疏云聖人用此易道以數知來/事也潘氏曰順以數已往逆以</span></span>
<span class='tline' id='l56' data-llen='1763:1810'><span class='krp-note'>知未來則天地之事无不知者故曰易逆數也謂逆數/其事于未來之前而知之也白雲曰人之道數往者順</span></span>
<span class='tline' id='l57' data-llen='1810:1857'><span class='krp-note'>而易知來者逆而難易之逆數未見其難者非止卜筮/之用蓋由其道之始必知其道之終也是亦原始可以</span></span>
<span class='tline' id='l58' data-llen='1857:1886'><span class='krp-note'>要終知微知彰之義故孔子以/知幾為神衆人獨知卜筮而已</span></span>
<span class='tline' id='l59' data-llen='1886:1909'>　前章曰和順於道德而理於義曰將以順性命之理</span>
<span class='tline' id='l60' data-llen='1909:1932'>　理无不順也聖人作易以前民用以逆數知來事欲</span>
<span class='tline' id='l61' data-llen='1932:1958'><a onclick="displayPageImage('KR1a0060', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1958:1978'>　使人趨吉而避凶能順理者亦可以逆數也</span>
<span class='tline' id='l63' data-llen='1978:2007'>雷以動之風以散之雨以潤之日以烜之<span class='krp-note'>烜况晚/反乾也</span>艮以</span>
<span class='tline' id='l64' data-llen='2007:2040'>止之兌以說之乾以君之坤以藏之<span class='krp-note'>疏云此一節總明/八卦養物之功上</span></span>
<span class='tline' id='l65' data-llen='2040:2087'><span class='krp-note'>四舉象下四舉卦者王肅云互相備也明雷風與震巽/同用乾坤與天地同功也潘氏曰上文先言乎天地之</span></span>
<span class='tline' id='l66' data-llen='2087:2134'><span class='krp-note'>无為後言六子之相為用言天地之用六子也此章先/言乎六子之職後言乎乾坤之道言六子非乾坤无以</span></span>
<span class='tline' id='l67' data-llen='2134:2143'><span class='krp-note'>主之/藏之</span></span>
<span class='tline' id='l68' data-llen='2143:2186'>帝出乎震<span class='krp-note'>伊川曰帝者主宰事而名南軒曰帝者神之/應物而生物之所宗也帝出乎震于方為東</span></span>
<span class='tline' id='l69' data-llen='2186:2229'><span class='krp-note'>于時為春萬/物從之而出</span>齊乎巽相見乎離<span class='krp-note'>南軒曰方其出也草昧/而不齊汙穢而不潔唯</span></span>
<span class='tline' id='l70' data-llen='2229:2255'><a onclick="displayPageImage('KR1a0060', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='2255:2298'><span class='krp-note'>至于東南然後齊而潔齊然後可以相見故離/也者于方為南于時為夏萬物亨嘉而相見</span>致役乎</span>
<span class='tline' id='l72' data-llen='2298:2344'>坤<span class='krp-note'>南軒曰坤西南也乃夏秋之交也然萬物皆致養于/坤如萬物資生者是也至于出機入機生于此而反</span></span>
<span class='tline' id='l73' data-llen='2344:2390'><span class='krp-note'>于此未始暫停而坤乃/頺然在下此致役乎坤</span>說言乎兌<span class='krp-note'>南軒曰至兌之西方/于時為秋所以小息</span></span>
<span class='tline' id='l74' data-llen='2390:2436'><span class='krp-note'>此萬物所/以說也</span>戰乎乾<span class='krp-note'>南軒曰至于西北則陽自外來而為/主于内隂持己盛之勢而未肯聽此</span></span>
<span class='tline' id='l75' data-llen='2436:2483'><span class='krp-note'>戰乎乾所以/隂陽相薄也</span>勞乎坎<span class='krp-note'>南軒曰坎也者萬物交精乎天一/今也復歸于北故勞乎坎勞者如</span></span>
<span class='tline' id='l76' data-llen='2483:2529'><span class='krp-note'>勞師之勞/勞其還也</span>成言乎艮<span class='krp-note'>南軒曰艮介乎東北之地乃春冬/之交萬物所出入之方所以成其</span></span>
<span class='tline' id='l77' data-llen='2529:2557'><span class='krp-note'>終而成/其始</span>萬物出乎震震東方也齊乎巽巽東南也齊也</span>
<span class='tline' id='l78' data-llen='2557:2580'>者言萬物之潔齊也離也者明也萬物皆相見南方之</span>
<span class='tline' id='l79' data-llen='2580:2606'><a onclick="displayPageImage('KR1a0060', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2606:2629'>卦也聖人南面而聽天下嚮明而治蓋取諸此也坤也</span>
<span class='tline' id='l81' data-llen='2629:2661'>者地也萬物皆致養焉故曰致役乎坤<span class='krp-note'>疏云坤不言方/者所言地之養</span></span>
<span class='tline' id='l82' data-llen='2661:2708'><span class='krp-note'>物不專一也楊氏曰于帝言致役者蓋坤臣也帝君也/君之于臣役之而已于萬物言致養者蓋坤母也萬物</span></span>
<span class='tline' id='l83' data-llen='2708:2742'><span class='krp-note'>子也養/之而已</span>兌正秋也萬物之所說也故曰說言乎兌<span class='krp-note'>疏云/以兌</span></span>
<span class='tline' id='l84' data-llen='2742:2778'><span class='krp-note'>是象澤之卦說萬物者莫/說乎澤又位是西方之卦</span>戰平乾乾西北之卦也言隂</span>
<span class='tline' id='l85' data-llen='2778:2821'>陽相薄也<span class='krp-note'>疏云西北是隂地乾是純陽而居之是隂陽/相薄之象也楊氏曰坤之上六十月之卦也</span></span>
<span class='tline' id='l86' data-llen='2821:2858'><span class='krp-note'>何以言龍戰于野由此觀之則/言隂陽相薄之語不為虚設</span>坎者水也正北方之卦</span>
<span class='tline' id='l87' data-llen='2858:2890'>也勞卦也萬物之所歸也故曰勞乎坎<span class='krp-note'>疏云以坎是象/水之卦水行不</span></span>
<span class='tline' id='l88' data-llen='2890:2916'><a onclick="displayPageImage('KR1a0060', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2916:2961'><span class='krp-note'>舎晝夜所以為勞卦又是正北方之卦斗柄指北于/時為冬冬時萬物閉藏納受為勞是坎為勞卦也</span>艮</span>
<span class='tline' id='l90' data-llen='2961:2984'>東北之卦也萬物之所成終而所成始也故曰成言乎</span>
<span class='tline' id='l91' data-llen='2984:3030'>艮<span class='krp-note'>疏云東北在寅丑之間丑為前歲之末寅為後歲之/初則是萬物之所成終而所成始也龜山曰止于此</span></span>
<span class='tline' id='l92' data-llen='3030:3056'><span class='krp-note'>矣復出乎震不終止也故艮/卦曰時止則止時行則行</span></span>
<span class='tline' id='l93' data-llen='3056:3079'>　此就八卦方位上說四時首曰帝出乎震又曰萬物</span>
<span class='tline' id='l94' data-llen='3079:3102'>　出乎震所以别言之者以見震為長子出而正位則</span>
<span class='tline' id='l95' data-llen='3102:3122'>　可以主宰萬物與萬物之出乎震者不同也</span>
<span class='tline' id='l96' data-llen='3122:3158'>神也者妙萬物而為言者也<span class='krp-note'>于此言神者明八卦運動/變化堆移莫有使之然者</span></span>
<span class='tline' id='l97' data-llen='3158:3184'><a onclick="displayPageImage('KR1a0060', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='3184:3229'><span class='krp-note'>神則无物妙萬物而為言也疏云神既範圍天地故/此之下不復别言乾坤直舉六子以明神之功用</span>動</span>
<span class='tline' id='l99' data-llen='3229:3252'>萬物者莫疾乎雷撓萬物者莫疾乎風燥萬物者莫熯</span>
<span class='tline' id='l100' data-llen='3252:3281'>乎火說萬物者莫說乎澤潤萬物者莫潤乎水<span class='krp-note'>疏云鼓/動萬物</span></span>
<span class='tline' id='l101' data-llen='3281:3328'><span class='krp-note'>者莫疾乎震震象雷也撓散萬物者莫疾乎巽巽象風/也乾燥萬物者莫熯乎離離象火也光說萬物者莫說</span></span>
<span class='tline' id='l102' data-llen='3328:3363'><span class='krp-note'>乎兌兌象澤也潤濕萬物/者莫潤乎坎坎象水也</span>終萬物始萬物者莫盛乎艮</span>
<span class='tline' id='l103' data-llen='3363:3409'><span class='krp-note'>疏云艮不言山獨舉卦名者動撓燥潤之功是雷風水/火至于終始萬物于山義為微故言艮而不言山也</span></span>
<span class='tline' id='l104' data-llen='3409:3451'>故水火相逮<span class='krp-note'>疏云上章言水火不相入此言水火相逮/者既不相入又不相及則无成物之功明</span></span>
<span class='tline' id='l105' data-llen='3451:3495'><span class='krp-note'>性雖不相入而/氣相逮及也</span>雷風不相悖<span class='krp-note'>上言雷風相薄此言不相/悖者二象俱動動若相薄</span></span>
<span class='tline' id='l106' data-llen='3495:3521'><a onclick="displayPageImage('KR1a0060', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='3521:3558'><span class='krp-note'>而相悖逆則相傷害亦无成物/之功明雖相薄而不相逆也</span>山澤通氣然後能變化</span>
<span class='tline' id='l108' data-llen='3558:3600'>既成萬物也<span class='krp-note'>楊氏曰前論震離坎兌艮巽之屬則兼乾/坤而言之此不言乾坤而言六子者豈非</span></span>
<span class='tline' id='l109' data-llen='3600:3637'><span class='krp-note'>乾坤其始任六子以成功及其終也六子/成其功以歸于乾坤乾坤則有所不與乎</span></span>
<span class='tline' id='l110' data-llen='3637:3660'>　日以烜之言離象也此章又言火而不言日雨以潤</span>
<span class='tline' id='l111' data-llen='3660:3683'>　之言坎象也此章又言水而不言雨山澤通氣言艮</span>
<span class='tline' id='l112' data-llen='3683:3706'>　兌象也此章言莫說乎澤莫盛乎艮又獨不言山以</span>
<span class='tline' id='l113' data-llen='3706:3719'>　見說卦不可以一物拘也</span>
<span class='tline' id='l114' data-llen='3719:3742'>乾健也坤順也震動也巽入也坎陷也離麗也艮止也</span>
<span class='tline' id='l115' data-llen='3742:3768'><a onclick="displayPageImage('KR1a0060', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3768:3812'>兌說也<span class='krp-note'>疏云此一節說八卦名訓乾象天天體運轉不/息故為健也坤順也坤象地地順承于天故為</span></span>
<span class='tline' id='l117' data-llen='3812:3859'><span class='krp-note'>順也震動也震象雷雷震動萬物故為動也巽入也巽/象風風行无所不入故為入也坎陷也坎象水水處險</span></span>
<span class='tline' id='l118' data-llen='3859:3906'><span class='krp-note'>陷故為陷也離麗也離象火火必著于物故為麗也艮/止也艮象山山體静止故為止也兌說也兌象澤澤潤</span></span>
<span class='tline' id='l119' data-llen='3906:3917'><span class='krp-note'>萬物故/為說也</span></span>
<span class='tline' id='l120' data-llen='3917:3940'>乾為馬坤為牛震為龍巽為雞坎為豕離為雉艮為狗</span>
<span class='tline' id='l121' data-llen='3940:3985'>兌為羊<span class='krp-note'>疏云畧明逺取諸物也乾象天天行健故為馬也/坤為牛坤象地任重而順故為牛也震為龍震</span></span>
<span class='tline' id='l122' data-llen='3985:4032'><span class='krp-note'>動象雷動物故為龍也巽主號令雞能知時故為雞也/坎為豕坎主水瀆豕處汙濕故為豕也離為雉離為文</span></span>
<span class='tline' id='l123' data-llen='4032:4079'><span class='krp-note'>明雉有文章故為雉也艮為狗艮為静止狗能善守禁/止外人故為狗也兌為羊兌說也王廙云羊者順從之</span></span>
<span class='tline' id='l124' data-llen='4079:4105'><a onclick="displayPageImage('KR1a0060', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='4105:4127'><span class='krp-note'>畜楊氏曰羊外柔而内/狠猶兌外柔而内剛</span></span>
<span class='tline' id='l126' data-llen='4127:4150'>乾為首坤為腹震為足巽為股坎為耳離為目艮為手</span>
<span class='tline' id='l127' data-llen='4150:4194'>兌為口<span class='krp-note'>疏云畧明近取諸身也乾尊而在上故為首也/坤能包藏含容故為腹也震為足足能動用故</span></span>
<span class='tline' id='l128' data-llen='4194:4241'><span class='krp-note'>為足也巽為股股隨于足則巽順之謂故為股也坎為/耳北方之卦主聽故為耳也離為目南方之卦主視故</span></span>
<span class='tline' id='l129' data-llen='4241:4276'><span class='krp-note'>為目也艮既為止手亦能止持其物故/為手也兌西方之卦主言語故為口也</span></span>
<span class='tline' id='l130' data-llen='4276:4299'>乾天也故稱乎父坤地也故稱乎母震一索而得男故</span>
<span class='tline' id='l131' data-llen='4299:4322'>謂之長男巽一索而得女故謂之長女坎再索而得男</span>
<span class='tline' id='l132' data-llen='4322:4345'>故謂之中男離再索而得女故謂之中女艮三索而得</span>
<span class='tline' id='l133' data-llen='4345:4371'><a onclick="displayPageImage('KR1a0060', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='4371:4401'>男故謂之少男兌三索而得女故謂之少女<span class='krp-note'>疏云此一/節說乾坤</span></span>
<span class='tline' id='l135' data-llen='4401:4448'><span class='krp-note'>六子明父子之道王氏曰索求也以乾坤為父母而求/其子也得父氣者為男得母氣者為女坤初求得乾氣</span></span>
<span class='tline' id='l136' data-llen='4448:4495'><span class='krp-note'>為震故曰長男坤二求得乾氣為坎故曰中男坤三求/得乾氣為艮故曰少男乾初求得坤氣為巽故曰長女</span></span>
<span class='tline' id='l137' data-llen='4495:4524'><span class='krp-note'>乾二求得坤氣為離故曰中女/乾三求得坤氣為兌故曰少女</span></span>
<span class='tline' id='l138' data-llen='4524:4566'>乾為天為圜<span class='krp-note'>疏云此下歴就八卦廣明卦象也此一節/廣明乾象乾既為天天動運轉故為圜也</span></span>
<span class='tline' id='l139' data-llen='4566:4611'><span class='krp-note'>楊氏曰為天取其行健/也為圜取其運轉也</span>為君為父<span class='krp-note'>疏云取其尊首而為/萬物之始也楊氏曰</span></span>
<span class='tline' id='l140' data-llen='4611:4652'><span class='krp-note'>首出庶物者謂之君/萬物資始者謂之父</span>為玉為金<span class='krp-note'>疏云取其剛/而清明也</span>為寒為氷</span>
<span class='tline' id='l141' data-llen='4652:4698'><span class='krp-note'>疏云取其西北寒氷之地也潘氏曰/寒取西北之氣也氷寒極其堅也</span>為大赤<span class='krp-note'>疏云取其/盛陽之色</span></span>
<span class='tline' id='l142' data-llen='4698:4724'><a onclick="displayPageImage('KR1a0060', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='4724:4768'><span class='krp-note'>也/</span>為良馬<span class='krp-note'>疏云取其健/行之善也</span>為老馬<span class='krp-note'>疏云取其行/健之久也</span>為瘠馬<span class='krp-note'>疏/云</span></span>
<span class='tline' id='l144' data-llen='4768:4814'><span class='krp-note'>取其行健之甚/瘠馬骨多也</span>為駁馬<span class='krp-note'>疏云言此馬有牙如鋸能食虎/豹爾雅云鋸牙食虎豹王廙云</span></span>
<span class='tline' id='l145' data-llen='4814:4860'><span class='krp-note'>駁馬能食虎豹/取其至徤也</span>為木果<span class='krp-note'>疏云取其果實著木有似星之/著天也楊氏曰果實而不剝于</span></span>
<span class='tline' id='l146' data-llen='4860:4878'><span class='krp-note'>隂為木果如剝之/碩果不食是也</span></span>
<span class='tline' id='l147' data-llen='4878:4901'>　自乾為天為圜以下言卦象所取者亦非一說也既</span>
<span class='tline' id='l148' data-llen='4901:4924'>　曰為良馬又有老馬瘠馬駁馬之别因馬取象亦各</span>
<span class='tline' id='l149' data-llen='4924:4947'>　不同也說卦說乾為馬乾六爻取象又不言馬而言</span>
<span class='tline' id='l150' data-llen='4947:4970'>　龍以見卦象與爻象又不同也說卦謂震為龍其究</span>
<span class='tline' id='l151' data-llen='4970:4996'><a onclick="displayPageImage('KR1a0060', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='4996:5019'>　為健又謂離卦其于人也為大腹為乾卦以見乾之</span>
<span class='tline' id='l153' data-llen='5019:5042'>　為象由君父而言則為君父由長子而言則其究為</span>
<span class='tline' id='l154' data-llen='5042:5065'>　健由離卦而言則于人為乾卦凡人有陽明之德者</span>
<span class='tline' id='l155' data-llen='5065:5088'>　皆屬乎乾至于六龍變化則是大人有位者之象非</span>
<span class='tline' id='l156' data-llen='5088:5106'>　凡人所得而比也豈非說卦之大㫖邪</span>
<span class='tline' id='l157' data-llen='5106:5149'>坤為地為母<span class='krp-note'>疏云此一節廣明坤象坤既為/地地受人生育故謂之為母也</span>為布<span class='krp-note'>疏云/取其</span></span>
<span class='tline' id='l158' data-llen='5149:5194'><span class='krp-note'>地廣載潘氏/曰布流行也</span>為釡<span class='krp-note'>疏云取其化/生成熟也</span>為吝嗇為均<span class='krp-note'>楊氏曰坤/以藏之故</span></span>
<span class='tline' id='l159' data-llen='5194:5239'><span class='krp-note'>為吝嗇品物/咸亨故為均</span>為子母牛<span class='krp-note'>疏云取其多蕃/育而順之也</span>為大輿<span class='krp-note'>疏云取/其能載</span></span>
<span class='tline' id='l160' data-llen='5239:5265'><a onclick="displayPageImage('KR1a0060', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='5265:5311'><span class='krp-note'>萬物/也</span>為文為衆<span class='krp-note'>楊氏曰其理質而體柔故為/文其卦以隂而畫耦故為衆</span>為柄<span class='krp-note'>疏云/取其</span></span>
<span class='tline' id='l162' data-llen='5311:5352'><span class='krp-note'>生物之本也楊氏曰執/而不敢以先物者柄也</span>其于地也為黑<span class='krp-note'>疏云取其極/隂之色也</span></span>
<span class='tline' id='l163' data-llen='5352:5394'>震為雷為龍<span class='krp-note'>疏云此一節廣明震象楊氏曰出地而奮/者雷也陽動于下故為雷乘時變化者龍</span></span>
<span class='tline' id='l164' data-llen='5394:5442'><span class='krp-note'>也/</span>為𤣥黄<span class='krp-note'>疏云取其相雜而成蒼色楊氏/曰一剛一柔者𤣥黄之雜也</span>為旉<span class='krp-note'>疏云取/其春時</span></span>
<span class='tline' id='l165' data-llen='5442:5487'><span class='krp-note'>氣至草木皆吐/旉布而生也</span>為大塗<span class='krp-note'>疏云取其萬物/之所生出也</span>為長子<span class='krp-note'>楊氏曰/乾一索</span></span>
<span class='tline' id='l166' data-llen='5487:5531'><span class='krp-note'>而得之故/為長子</span>為決躁<span class='krp-note'>疏云取其/剛動也</span>為蒼筤竹<span class='krp-note'>疏云竹初生之/時色蒼筤取其</span></span>
<span class='tline' id='l167' data-llen='5531:5573'><span class='krp-note'>春生之/美也</span>為萑葦<span class='krp-note'>疏云竹/之類也</span>其于馬也為善鳴<span class='krp-note'>疏云取其象/雷聲之逺聞</span></span>
<span class='tline' id='l168' data-llen='5573:5619'><span class='krp-note'>也/</span>為馵足<span class='krp-note'>馵主樹反疏云馬後足/白曰馵取其動而見也</span>為作足<span class='krp-note'>疏云取其動/而健也楊氏</span></span>
<span class='tline' id='l169' data-llen='5619:5646'><a onclick="displayPageImage('KR1a0060', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='5646:5691'><span class='krp-note'>曰上静而下/動故為作足</span>為的顙<span class='krp-note'>疏云白額為的顙楊氏曰二隂/居前為的顙者載星之馬也</span>其</span>
<span class='tline' id='l171' data-llen='5691:5728'>于稼也為反生<span class='krp-note'>麻豆之屬反生戴莩甲而出也/楊氏曰反生者實在乎下也</span>其究為</span>
<span class='tline' id='l172' data-llen='5728:5769'>健<span class='krp-note'>疏云究極也極于/震動則為健也</span>為蕃鮮<span class='krp-note'>疏云鮮明也取其春/時草木蕃育而鮮明</span></span>
<span class='tline' id='l173' data-llen='5769:5792'>　震為雷為龍又曰其究為健以見震為長子隨時變</span>
<span class='tline' id='l174' data-llen='5792:5815'>　化非人之所能測及其究極可以合于乾而為健是</span>
<span class='tline' id='l175' data-llen='5815:5826'>　帝出乎震者之事也</span>
<span class='tline' id='l176' data-llen='5826:5868'>巽為木為風<span class='krp-note'>疏云此一節廣明巽象巽為木木可以輮/曲直即巽順之謂也為風取其陽在上摇</span></span>
<span class='tline' id='l177' data-llen='5868:5901'><span class='krp-note'>木/也</span>為長女<span class='krp-note'>巽一索/而得女</span>為繩直為工為白為長為高為進退</span>
<span class='tline' id='l178' data-llen='5901:5928'><a onclick="displayPageImage('KR1a0060', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='5928:5970'>為不果為臭<span class='krp-note'>潘氏曰繩柔而正也工順而巧也白受物/也長高木之性也進退不果柔而不決也</span></span>
<span class='tline' id='l180' data-llen='5970:6013'><span class='krp-note'>臭香/臭也</span>其于人也為寡髮<span class='krp-note'>寡髪如字本又作宣黑白雜為/宣髪疏云寡少也風落樹之葉</span></span>
<span class='tline' id='l181' data-llen='6013:6056'><span class='krp-note'>則葉在樹者稀/疎如人之少髮</span>為廣顙<span class='krp-note'>疏云額濶為廣顙楊/氏曰二陽在上而著</span>為多白眼</span>
<span class='tline' id='l182' data-llen='6056:6094'><span class='krp-note'>疏云取其躁人之/眼其色多白也</span>為近利市三倍<span class='krp-note'>潘氏曰順/而有獲</span>其究為躁</span>
<span class='tline' id='l183' data-llen='6094:6112'>卦<span class='krp-note'>疏云取其風之/勢極于躁急也</span></span>
<span class='tline' id='l184' data-llen='6112:6135'>　為近利市三倍其究竟也貪躁不已則為躁卦異于</span>
<span class='tline' id='l185' data-llen='6135:6158'>　巽卦之義矣非果謂六十四卦之外又他有所謂躁</span>
<span class='tline' id='l186' data-llen='6158:6163'>　卦也</span>
<span class='tline' id='l187' data-llen='6163:6190'><a onclick="displayPageImage('KR1a0060', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='6190:6228'>坎為水為溝瀆為隱伏<span class='krp-note'>疏云此一節廣明坎象坎為水/取其北方之行也為溝瀆取其</span></span>
<span class='tline' id='l189' data-llen='6228:6274'><span class='krp-note'>水行无所不通也為隱/伏取其水藏地中也</span>為矯輮<span class='krp-note'>疏云取其使曲者直為/矯使直者曲為輮水流</span></span>
<span class='tline' id='l190' data-llen='6274:6316'><span class='krp-note'>曲直故/為矯輮</span>為弓輪<span class='krp-note'>疏云弓者激夭取如水激/射也輪者運行如水行也</span>其于人也為</span>
<span class='tline' id='l191' data-llen='6316:6352'>加憂為心病為耳痛<span class='krp-note'>潘氏曰加憂心病/耳痛皆中實也</span>為血卦為赤<span class='krp-note'>疏/云</span></span>
<span class='tline' id='l192' data-llen='6352:6395'><span class='krp-note'>取其人之有血猶地之/有水也為赤亦取血色</span>其于馬也為美脊<span class='krp-note'>疏云取其陽/在中也潘氏</span></span>
<span class='tline' id='l193' data-llen='6395:6439'><span class='krp-note'>曰中/高也</span>為亟心<span class='krp-note'>疏云亟急也取/其中堅内動也</span>為下首<span class='krp-note'>疏云取其水/流向下也</span>為薄</span>
<span class='tline' id='l194' data-llen='6439:6478'>蹄<span class='krp-note'>楊氏曰柔在剛/下故為薄蹄</span>為曳<span class='krp-note'>疏云取其水/磨地而行也</span>其于輿也為多眚</span>
<span class='tline' id='l195' data-llen='6478:6521'><span class='krp-note'>疏云取其表裏有隂力弱/不能重載常憂災眚也</span>為通<span class='krp-note'>疏云取其水/行有孔穴也</span>為月為盜</span>
<span class='tline' id='l196' data-llen='6521:6548'><a onclick="displayPageImage('KR1a0060', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='6548:6584'><span class='krp-note'>潘氏曰月水之精/也盜中心險也</span>其于木也為堅多心<span class='krp-note'>疏云取剛/在内也</span></span>
<span class='tline' id='l198' data-llen='6584:6607'>　心病耳痛皆以病言也曰為血卦猶云占之則為血</span>
<span class='tline' id='l199' data-llen='6607:6630'>　病之卦說卦首言幽贊于神明而生蓍以見說卦多</span>
<span class='tline' id='l200' data-llen='6630:6653'>　說卜筮之事也曰為盜者亦是占盜之卦謂盜必陷</span>
<span class='tline' id='l201' data-llen='6653:6669'>　有坎之象非易書教人以為盜也</span>
<span class='tline' id='l202' data-llen='6669:6709'>離為火為日為電<span class='krp-note'>疏云此一節廣明離象離為火取南/方之行也為日取其日是火之精也</span></span>
<span class='tline' id='l203' data-llen='6709:6753'><span class='krp-note'>為電取其有明/似火之類也</span>為中女<span class='krp-note'>離再索/而得女</span>為甲冑<span class='krp-note'>疏云取其/剛在外也</span>為戈</span>
<span class='tline' id='l204' data-llen='6753:6795'>兵<span class='krp-note'>疏云取其剛在于外以剛/自捍也潘氏曰二剛在外</span>其于人也為大腹<span class='krp-note'>疏六取/其懷隂</span></span>
<span class='tline' id='l205' data-llen='6795:6822'><a onclick="displayPageImage('KR1a0060', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='6822:6865'><span class='krp-note'>氣潘氏曰/中虚也</span>為乾卦<span class='krp-note'>穆氏曰一柔未來而文剛則/乾而已既來之後始謂之離</span>為鼈為</span>
<span class='tline' id='l207' data-llen='6865:6900'>蠏為蠃為蚌為龜<span class='krp-note'>疏云皆取/剛在外也</span>其于木也為科上槁<span class='krp-note'>疏云/科空</span></span>
<span class='tline' id='l208' data-llen='6900:6921'><span class='krp-note'>也隂在内為空木既/空中者上必枯槁也</span></span>
<span class='tline' id='l209' data-llen='6921:6944'>　離為中女又于人為乾卦以見乾有為君之象與凡</span>
<span class='tline' id='l210' data-llen='6944:6967'>　人不同為凡人者唯當以柔順之道而處于乾體之</span>
<span class='tline' id='l211' data-llen='6967:6981'>　中不獨中女為得離之象也</span>
<span class='tline' id='l212' data-llen='6981:7020'>艮為山為徑路為小石<span class='krp-note'>疏云此一節廣明艮象艮為山故/取隂在下為止陽在於上為高</span></span>
<span class='tline' id='l213' data-llen='7020:7066'><span class='krp-note'>艮象山也為徑路取其山雖高有澗道也/為小石取其艮為山又為陽卦之小者</span>為門闕<span class='krp-note'>楊氏/曰二</span></span>
<span class='tline' id='l214' data-llen='7066:7093'><a onclick="displayPageImage('KR1a0060', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='7093:7139'><span class='krp-note'>隂分于一陽之/下故為門闕</span>為果蓏<span class='krp-note'>果桃李之屬蓏瓜匏/之屬潘氏曰上實也</span>為閽寺<span class='krp-note'>疏/云</span></span>
<span class='tline' id='l216' data-llen='7139:7186'><span class='krp-note'>取其禁止人也楊氏曰閽人主王宫中門之禁止物之/不得入者寺人掌王之内人及宫女之戒令止物之不</span></span>
<span class='tline' id='l217' data-llen='7186:7227'><span class='krp-note'>得出/者</span>為指<span class='krp-note'>疏云取其/執止物也</span>為狗為鼠<span class='krp-note'>疏云取其皆/止人家也</span>為黔喙之</span>
<span class='tline' id='l218' data-llen='7227:7268'>屬<span class='krp-note'>疏云取其山居之獸也楊/氏曰在禽獸為黔喙之屬</span>其于木也為堅多節<span class='krp-note'>疏云/取其</span></span>
<span class='tline' id='l219' data-llen='7268:7283'><span class='krp-note'>山之所生其/堅勁故多節</span></span>
<span class='tline' id='l220' data-llen='7283:7304'>　艮為閽寺以見為閽寺者亦當有以禁止之也</span>
<span class='tline' id='l221' data-llen='7304:7347'>兌為澤<span class='krp-note'>疏云此一節廣明兌象兌為/澤取其隂卦之小地類卑也</span>為少女<span class='krp-note'>兌三索/而得女</span>為</span>
<span class='tline' id='l222' data-llen='7347:7392'>巫<span class='krp-note'>潘氏曰巫/說于神</span>為口舌<span class='krp-note'>楊氏曰以其言說/而感人故為口舌</span>為毁折<span class='krp-note'>潘氏曰/上闕也</span></span>
<span class='tline' id='l223' data-llen='7392:7419'><a onclick="displayPageImage('KR1a0060', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='7419:7457'>為附決<span class='krp-note'>楊氏曰无剛斷之才則非因人/以為決者不可也故兌為附決</span>其于地也為剛</span>
<span class='tline' id='l225' data-llen='7457:7503'>鹵<span class='krp-note'>疏云取水澤所停則鹹/鹵也潘氏曰中下實也</span>為妾<span class='krp-note'>疏云取少女從姊為娣/也潘氏曰妾悅人也</span></span>
<span class='tline' id='l226' data-llen='7503:7521'>為羊<span class='krp-note'>楊氏曰外柔而/内狠故為羊</span></span>
<span class='tline' id='l227' data-llen='7521:7544'>　說卦謂乾為寒坤為吝嗇震為決躁巽為長坎為通</span>
<span class='tline' id='l228' data-llen='7544:7567'>　兌為附決如此之類皆取其義不但以物言也震言</span>
<span class='tline' id='l229' data-llen='7567:7590'>　長子巽言長女離言中女兌言少女獨于艮坎不言</span>
<span class='tline' id='l230' data-llen='7590:7613'>　中男少男者豈長子主器則中男少男亦未暇言邪</span>
<span class='tline' id='l231' data-llen='7613:7623'>　是說卦之微意也</span>
<span class='tline' id='l232' data-llen='7623:7650'><a onclick="displayPageImage('KR1a0060', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='7650:7653'>　</span>
<span class='tline' id='l234' data-llen='7653:7656'>　</span>
<span class='tline' id='l235' data-llen='7656:7659'>　</span>
<span class='tline' id='l236' data-llen='7659:7662'>　</span>
<span class='tline' id='l237' data-llen='7662:7665'>　</span>
<span class='tline' id='l238' data-llen='7665:7668'>　</span>
<span class='tline' id='l239' data-llen='7668:7671'>　</span>
<span class='tline' id='l240' data-llen='7671:7682'>　淙山讀周易卷十九</span>
</p>
<p>
</p>
  </div>
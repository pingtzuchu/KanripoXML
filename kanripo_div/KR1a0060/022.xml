<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0060', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:192'>　淙山讀周易後序</span><br/>
<span class='tline' id='l9' data-llen='192:215'>孔頴達云重卦之人諸儒不同凡有四說王輔嗣等以</span><br/>
<span class='tline' id='l10' data-llen='215:239'>為伏羲重卦鄭𤣥以為神農重卦孫盛以為大禹重卦</span><br/>
<span class='tline' id='l11' data-llen='239:262'>史遷等以為文王重卦愚按繫辭曰易之興也其當殷</span><br/>
<span class='tline' id='l12' data-llen='262:285'>之末世周之盛德邪當文王與紂之事邪皇甫謐曰文</span><br/>
<span class='tline' id='l13' data-llen='285:308'>王在羑里演六十四卦著七八九六之爻謂之周易自</span><br/>
<span class='tline' id='l14' data-llen='308:331'>此而論則知伏羲始畫八卦但有其畫耳神農取諸益</span><br/>
<span class='tline' id='l15' data-llen='331:354'>噬嗑卦但取其象耳夏曰連山殷曰歸藏皆未必有言</span><br/>
<span class='tline' id='l16' data-llen='354:380'><a onclick="displayPageImage('KR1a0060', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='380:403'>語文字之可傳今所謂易經者先乾後坤名以周易乃</span><br/>
<span class='tline' id='l18' data-llen='403:426'>文王所演之易也坎卦獨加名以習坎者文王在羑里</span><br/>
<span class='tline' id='l19' data-llen='426:449'>時陷于坎窞習為出坎之道終欲事殷而知有尊卑貴</span><br/>
<span class='tline' id='l20' data-llen='449:472'>賤之定分是文王之本心也孔頴達又云左傳韓宣子</span><br/>
<span class='tline' id='l21' data-llen='472:495'>適魯見易象曰吾乃知周公之德周公被流言之謗亦</span><br/>
<span class='tline' id='l22' data-llen='495:518'>得為憂患也驗此諸說以為卦辭文王爻辭周公也然</span><br/>
<span class='tline' id='l23' data-llen='518:541'>考之大有六三爻云公用享于天子解上六爻云公用</span><br/>
<span class='tline' id='l24' data-llen='541:564'>射隼于高墉之上小過六五爻云公弋取彼在穴所謂</span><br/>
<span class='tline' id='l25' data-llen='564:590'><a onclick="displayPageImage('KR1a0060', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='590:613'>公者豈周公果自言之乎又按孔頴達云彖象等十翼</span><br/>
<span class='tline' id='l27' data-llen='613:636'>之辭以為孔子所作先儒更无異論又云上彖一下彖</span><br/>
<span class='tline' id='l28' data-llen='636:659'>二上象三下象四上繫五下繫六文言七說卦八序卦</span><br/>
<span class='tline' id='l29' data-llen='659:682'>九雜卦十然考之隨卦云元亨利貞即卦辭也左氏襄</span><br/>
<span class='tline' id='l30' data-llen='682:705'>九年傳穆姜曰隨元亨利貞无咎元體之長也亨嘉之</span><br/>
<span class='tline' id='l31' data-llen='705:728'>會也利義之和也貞事之幹也穆姜已有是言矣是時</span><br/>
<span class='tline' id='l32' data-llen='728:751'>孔子猶未生也豈文言皆孔子為之乎或謂文王作卦</span><br/>
<span class='tline' id='l33' data-llen='751:774'>辭周公作爻辭孔子作十翼彖一卦象二爻象三乾文</span><br/>
<span class='tline' id='l34' data-llen='774:800'><a onclick="displayPageImage('KR1a0060', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='800:823'>言四坤文言五上繫六下繫七說卦八序卦九雜卦十</span><br/>
<span class='tline' id='l36' data-llen='823:846'>是亦一說也或問卦名何如曰乾健也坤順也震動也</span><br/>
<span class='tline' id='l37' data-llen='846:869'>巽入也坎陷也離麗也艮止也兌說也說卦已言之矣</span><br/>
<span class='tline' id='l38' data-llen='869:892'>說卦又曰震卦其究為健豈震卦與乾果同體耶離卦</span><br/>
<span class='tline' id='l39' data-llen='892:915'>其于人也為乾卦豈離卦亦可以謂之乾耶巽其究為</span><br/>
<span class='tline' id='l40' data-llen='915:938'>躁卦豈巽卦亦名為躁卦耶坎北方之正卦也勞卦也</span><br/>
<span class='tline' id='l41' data-llen='938:961'>又謂坎于人為血卦豈坎卦亦名為勞卦又名為血卦</span><br/>
<span class='tline' id='l42' data-llen='961:984'>耶序卦曰渙者離也豈渙卦亦可謂之離耶然則言卦</span><br/>
<span class='tline' id='l43' data-llen='984:1010'><a onclick="displayPageImage('KR1a0060', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1010:1033'>名者不可以一例拘矣或問卦辭何如曰卦有小大辭</span><br/>
<span class='tline' id='l45' data-llen='1033:1056'>有險易辭者各指其所之繫辭已言之矣然有以卦名</span><br/>
<span class='tline' id='l46' data-llen='1056:1079'>而兩言之者復卦曰復亨又曰反復其道頤卦曰頤貞</span><br/>
<span class='tline' id='l47' data-llen='1079:1102'>吉又曰觀頤自求口實節卦曰節亨又曰苦節不可貞</span><br/>
<span class='tline' id='l48' data-llen='1102:1125'>未濟卦曰未濟亨又曰小狐汔濟是也有以卦名而三</span><br/>
<span class='tline' id='l49' data-llen='1125:1148'>言之者蒙卦曰蒙亨匪我求童蒙童蒙求我是也有以</span><br/>
<span class='tline' id='l50' data-llen='1148:1171'>卦名而五言之者井卦曰井改邑不改井又曰往來井</span><br/>
<span class='tline' id='l51' data-llen='1171:1194'>井汔至亦未繘井是也有兩言貞者坤卦曰利牝馬之</span><br/>
<span class='tline' id='l52' data-llen='1194:1220'><a onclick="displayPageImage('KR1a0060', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1220:1243'>貞又曰安貞吉是也有兩言亨者萃卦曰崒亨又曰利</span><br/>
<span class='tline' id='l54' data-llen='1243:1266'>見大人亨是也有兩言吉者解卦曰其來復吉又曰夙</span><br/>
<span class='tline' id='l55' data-llen='1266:1289'>吉是也有兩言利者坤卦曰利牝馬之貞又曰後得主</span><br/>
<span class='tline' id='l56' data-llen='1289:1312'>利屯卦曰利貞又曰利建侯同人卦曰利渉大川又曰</span><br/>
<span class='tline' id='l57' data-llen='1312:1335'>利君子貞大畜卦曰利貞又曰利渉大川恒卦曰利貞</span><br/>
<span class='tline' id='l58' data-llen='1335:1358'>又曰利有攸往益卦曰利有攸往又曰利渉大川巽卦</span><br/>
<span class='tline' id='l59' data-llen='1358:1381'>曰利有攸往又曰利見大人渙卦曰利渉大川又曰利</span><br/>
<span class='tline' id='l60' data-llen='1381:1404'>貞中孚卦曰利渉大川又曰利貞是也有三言利者萃</span><br/>
<span class='tline' id='l61' data-llen='1404:1430'><a onclick="displayPageImage('KR1a0060', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1430:1453'>卦曰利見大人又曰利貞又曰利有攸往是也有言利</span><br/>
<span class='tline' id='l63' data-llen='1453:1476'>不利者訟卦曰利見大人又曰不利渉大川无妄卦曰</span><br/>
<span class='tline' id='l64' data-llen='1476:1499'>元亨利貞又曰不利有攸往蹇卦曰利西南不利東北</span><br/>
<span class='tline' id='l65' data-llen='1499:1522'>又曰利見大人夬卦曰不利即戎又曰利有攸往是也</span><br/>
<span class='tline' id='l66' data-llen='1522:1545'>又如乾卦曰元亨利貞屯隨臨无妄卦亦曰元亨利貞</span><br/>
<span class='tline' id='l67' data-llen='1545:1568'>坤卦則曰元亨利牝馬之貞旅卦曰小亨巽卦亦曰小</span><br/>
<span class='tline' id='l68' data-llen='1568:1591'>亨賁卦則曰賁亨小利有攸往遯卦則曰遯亨小利貞</span><br/>
<span class='tline' id='l69' data-llen='1591:1614'>既濟則曰亨小利貞他如坤卦曰利牝馬之貞說卦則</span><br/>
<span class='tline' id='l70' data-llen='1614:1640'><a onclick="displayPageImage('KR1a0060', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1640:1663'>曰坤為子母牛而不言馬離卦曰畜牝牛吉說卦則曰</span><br/>
<span class='tline' id='l72' data-llen='1663:1686'>離為雉而不言牛中孚卦豚魚小過卦言飛鳥未濟卦</span><br/>
<span class='tline' id='l73' data-llen='1686:1709'>言小狐說卦皆不言其為何象然則言卦辭者亦不可</span><br/>
<span class='tline' id='l74' data-llen='1709:1732'>以一例拘矣或問彖與象何如曰易者象也象者像也</span><br/>
<span class='tline' id='l75' data-llen='1732:1755'>彖者材也繫辭言之矣然鼎卦彖曰鼎象也小過卦彖</span><br/>
<span class='tline' id='l76' data-llen='1755:1778'>曰有飛鳥之象焉豈大象小象之外彖亦言象耶他卦</span><br/>
<span class='tline' id='l77' data-llen='1778:1801'>大象无不言卦名者唯乾卦但言天行健而不言乾他</span><br/>
<span class='tline' id='l78' data-llen='1801:1824'>卦无覆言上下卦象者唯泰卦坤上乾下而言天地交</span><br/>
<span class='tline' id='l79' data-llen='1824:1850'><a onclick="displayPageImage('KR1a0060', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1850:1873'>泰噬嗑卦離上震下而言雷電噬嗑他卦多言君子以</span><br/>
<span class='tline' id='l81' data-llen='1873:1896'>當其象唯言大人者一離是也言后者二泰姤卦是也</span><br/>
<span class='tline' id='l82' data-llen='1896:1919'>言先王者六比豫親噬嗑无妄渙是也言先王而又言</span><br/>
<span class='tline' id='l83' data-llen='1919:1942'>后者一復卦是也言上下而不言其人者一剝卦是也</span><br/>
<span class='tline' id='l84' data-llen='1942:1965'>然則言彖與象者亦不可以一例拘矣或問爻象何如</span><br/>
<span class='tline' id='l85' data-llen='1965:1988'>曰道有變動故曰爻爻有等故曰物繫辭已言之矣然</span><br/>
<span class='tline' id='l86' data-llen='1988:2011'>卦有六爻而全取象者如井卦初六言井泥九二言井</span><br/>
<span class='tline' id='l87' data-llen='2011:2034'>谷九三言井渫不食六四言井甃无咎九五言井冽寒</span><br/>
<span class='tline' id='l88' data-llen='2034:2060'><a onclick="displayPageImage('KR1a0060', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2060:2083'>泉食上六言井收勿幕鼎卦初六言鼎顛趾九二言鼎</span><br/>
<span class='tline' id='l90' data-llen='2083:2106'>有實九三言鼎耳革九四言鼎折足六五言鼎黄耳金</span><br/>
<span class='tline' id='l91' data-llen='2106:2129'>鉉上九言鼎玉鉉漸卦初六言鴻漸于干六二言鴻漸</span><br/>
<span class='tline' id='l92' data-llen='2129:2152'>于磐九三言鴻漸于陸六四言鴻漸于木九五言鴻漸</span><br/>
<span class='tline' id='l93' data-llen='2152:2175'>于陵上九言鴻漸于陸是也有六爻而五取象者如乾</span><br/>
<span class='tline' id='l94' data-llen='2175:2198'>卦初九言潛龍勿用九二言見龍在田九四言或躍在</span><br/>
<span class='tline' id='l95' data-llen='2198:2221'>淵九五言飛龍在天上九言亢能有悔唯九三言君子</span><br/>
<span class='tline' id='l96' data-llen='2221:2244'>乾乾而不言龍咸卦初六言咸其拇六二言咸其腓九</span><br/>
<span class='tline' id='l97' data-llen='2244:2270'><a onclick="displayPageImage('KR1a0060', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2270:2293'>三言咸其股九五言咸其脢上六言咸其輔頰舌唯九</span><br/>
<span class='tline' id='l99' data-llen='2293:2316'>四言朋從爾思而不言心艮卦初六言艮其趾六二言</span><br/>
<span class='tline' id='l100' data-llen='2316:2339'>艮其腓九三言艮其限列其夤厲熏心六四言艮其身</span><br/>
<span class='tline' id='l101' data-llen='2339:2362'>六五言艮其輔唯上九言敦艮吉而不言背是也有六</span><br/>
<span class='tline' id='l102' data-llen='2362:2385'>爻而皆言卦名者比履臨觀賁復蹇困震卦是也有六</span><br/>
<span class='tline' id='l103' data-llen='2385:2408'>爻而五言卦名者蒙卦六三不言蒙需卦上六不言需</span><br/>
<span class='tline' id='l104' data-llen='2408:2431'>訟卦六三不言訟師卦上六不言師謙卦六五不言謙</span><br/>
<span class='tline' id='l105' data-llen='2431:2454'>蠱卦上九不言蠱剝卦六五不言剝頤卦六五不言頤</span><br/>
<span class='tline' id='l106' data-llen='2454:2480'><a onclick="displayPageImage('KR1a0060', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2480:2503'>遯卦六二不言遯明夷卦上六不言夷損卦六五不言</span><br/>
<span class='tline' id='l108' data-llen='2503:2526'>損旅卦六五不言旅兌卦九五不言兌渙卦初六不言</span><br/>
<span class='tline' id='l109' data-llen='2526:2549'>渙是也有六爻而四言卦名者同人卦唯九三九四不</span><br/>
<span class='tline' id='l110' data-llen='2549:2572'>言同人豫卦唯六二六五不言豫噬嗑卦唯初九上九</span><br/>
<span class='tline' id='l111' data-llen='2572:2595'>不言噬无妄卦唯六二九四不言无妄坎卦唯六四上</span><br/>
<span class='tline' id='l112' data-llen='2595:2618'>六不言坎晉卦唯六三六五不言晉家人卦唯六二上</span><br/>
<span class='tline' id='l113' data-llen='2618:2641'>九不言家益卦唯初九九五不言益升卦唯九二六四</span><br/>
<span class='tline' id='l114' data-llen='2641:2664'>不言升革卦唯九四九五不言革歸妹卦唯九二上六</span><br/>
<span class='tline' id='l115' data-llen='2664:2690'><a onclick="displayPageImage('KR1a0060', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2690:2713'>不言歸妹豐卦唯初九六五不言豐節卦唯初九九二</span><br/>
<span class='tline' id='l117' data-llen='2713:2736'>不言節小過卦唯初六六五不言過是也有一爻而兩</span><br/>
<span class='tline' id='l118' data-llen='2736:2759'>取象者如否卦六二曰小人吉大人否亨恒卦六五曰</span><br/>
<span class='tline' id='l119' data-llen='2759:2782'>婦人吉夫子凶隨卦六二曰係小子失丈夫六三曰係</span><br/>
<span class='tline' id='l120' data-llen='2782:2805'>丈夫失小子之類是也有一爻而三取象者如大有卦</span><br/>
<span class='tline' id='l121' data-llen='2805:2828'>九三曰公用享于天子小人弗克剝上九曰碩果不食</span><br/>
<span class='tline' id='l122' data-llen='2828:2851'>君子得輿小人剝廬之類是也有一爻而四取象者如</span><br/>
<span class='tline' id='l123' data-llen='2851:2874'>坎卦六四曰樽酒簋貳用缶納約自牖小過卦六二曰</span><br/>
<span class='tline' id='l124' data-llen='2874:2900'><a onclick="displayPageImage('KR1a0060', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2900:2923'>過其祖遇其妣不及其君遇其臣之類是也有一爻而</span><br/>
<span class='tline' id='l126' data-llen='2923:2946'>五取象者如離卦九四曰突如其來如焚如死如棄如</span><br/>
<span class='tline' id='l127' data-llen='2946:2969'>如中孚卦六三曰得敵或鼔或罷或泣或歌之類是也</span><br/>
<span class='tline' id='l128' data-llen='2969:2992'>有一爻而六取象者如小畜上九曰既雨既處尚德載</span><br/>
<span class='tline' id='l129' data-llen='2992:3015'>婦貞厲月幾望君子征凶是也有一爻而七取象者睽</span><br/>
<span class='tline' id='l130' data-llen='3015:3038'>卦上九曰睽孤見豕負塗載鬼一車先張之弧後說之</span><br/>
<span class='tline' id='l131' data-llen='3038:3061'>弧匪冦婚媾往遇雨則吉是也有爻不以象而言者訟</span><br/>
<span class='tline' id='l132' data-llen='3061:3084'>卦九五曰訟元吉恒卦九二曰悔亡大壯九二曰貞吉</span><br/>
<span class='tline' id='l133' data-llen='3084:3110'><a onclick="displayPageImage('KR1a0060', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3110:3133'>解卦初六曰无咎无妄卦初九曰无妄往吉是也有爻</span><br/>
<span class='tline' id='l135' data-llen='3133:3156'>反其卦名而言者損卦九二上九皆言弗損小過卦九</span><br/>
<span class='tline' id='l136' data-llen='3156:3179'>三九四皆言弗過是也有爻取卦名而複言者如乾九</span><br/>
<span class='tline' id='l137' data-llen='3179:3202'>三曰終日乾乾坎六三曰來之坎坎謙初六曰謙謙君</span><br/>
<span class='tline' id='l138' data-llen='3202:3225'>子夬九三曰君子夬夬之類是也有爻取他卦名而互</span><br/>
<span class='tline' id='l139' data-llen='3225:3248'>言者如小畜初九曰復自道九二曰牽復吉是小畜亦</span><br/>
<span class='tline' id='l140' data-llen='3248:3271'>言復也臨初九曰咸臨貞吉九二曰咸臨吉无不利是</span><br/>
<span class='tline' id='l141' data-llen='3271:3294'>臨卦亦言咸也夬卦初九曰壯于前趾九三曰壯于頄</span><br/>
<span class='tline' id='l142' data-llen='3294:3320'><a onclick="displayPageImage('KR1a0060', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3320:3343'>是夬亦言壯也他如乾卦九四而有乾道乃革之象兌</span><br/>
<span class='tline' id='l144' data-llen='3343:3366'>卦九五而有孚于剝之象離卦初九而有履錯然之象</span><br/>
<span class='tline' id='l145' data-llen='3366:3389'>然則言爻象者亦不可以一例拘矣或問爻用九六何</span><br/>
<span class='tline' id='l146' data-llen='3389:3412'>如曰二與四同功而異位其善不同二多譽四多懼近</span><br/>
<span class='tline' id='l147' data-llen='3412:3435'>也柔之為道不利逺者其要无咎其用柔中也三與五</span><br/>
<span class='tline' id='l148' data-llen='3435:3458'>同功而異位三多凶五多功貴賤之等也其柔危其剛</span><br/>
<span class='tline' id='l149' data-llen='3458:3481'>勝邪繫辭已言之矣以見九二爻不如六二之為柔中</span><br/>
<span class='tline' id='l150' data-llen='3481:3504'>六五爻不若九五之為剛勝也伊川曰凡六居五九居</span><br/>
<span class='tline' id='l151' data-llen='3504:3530'><a onclick="displayPageImage('KR1a0060', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3530:3553'>二者則由多助而有功蒙泰之類是也九居五六居二</span><br/>
<span class='tline' id='l153' data-llen='3553:3576'>則其功多不足者屯否之類是也是亦一說故併錄之</span><br/>
<span class='tline' id='l154' data-llen='3576:3582'>以為後序</span><br/>
<span class='tline' id='l155' data-llen='3582:3585'>　</span><br/>
<span class='tline' id='l156' data-llen='3585:3588'>　</span><br/>
<span class='tline' id='l157' data-llen='3588:3591'>　</span><br/>
<span class='tline' id='l158' data-llen='3591:3594'>　</span><br/>
<span class='tline' id='l159' data-llen='3594:3597'>　</span><br/>
<span class='tline' id='l160' data-llen='3597:3623'><a onclick="displayPageImage('KR1a0060', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3623:3626'>　</span><br/>
<span class='tline' id='l162' data-llen='3626:3629'>　</span><br/>
<span class='tline' id='l163' data-llen='3629:3632'>　</span><br/>
<span class='tline' id='l164' data-llen='3632:3635'>　</span><br/>
<span class='tline' id='l165' data-llen='3635:3638'>　</span><br/>
<span class='tline' id='l166' data-llen='3638:3641'>　</span><br/>
<span class='tline' id='l167' data-llen='3641:3644'>　</span><br/>
<span class='tline' id='l168' data-llen='3644:3654'>　淙山讀周易後序</span><br/>
</p>
<p><br/>
</p>
  </div>
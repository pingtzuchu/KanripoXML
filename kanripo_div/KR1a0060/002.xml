<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0060', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:201'>　淙山讀周易卷二</span><br/>
<span class='tline' id='l10' data-llen='201:222'>　　　　　　　　　　　　宋　方寔孫　撰</span><br/>
<span class='tline' id='l11' data-llen='222:226'>上經</span><br/>
<span class='tline' id='l12' data-llen='226:236'>䷂<span class='krp-note'>震下/坎上</span></span><br/>
<span class='tline' id='l13' data-llen='236:282'>屯<span class='krp-note'>序卦曰有天地然後萬物生焉盈天地之間者唯萬/物故受之以屯屯者盈也伊川曰萬物始生鬱結未</span></span><br/>
<span class='tline' id='l14' data-llen='282:327'><span class='krp-note'>通故為盈塞於天地之間又曰/屯物之始生故繼乾坤之後</span>元亨利貞<span class='krp-note'>伊川曰屯有/大亨之道而</span></span><br/>
<span class='tline' id='l15' data-llen='327:368'><span class='krp-note'>處之利在貞固曰雲曰屯為人/道之始具四徳初繼乾坤也</span>勿用有攸徃利建侯<span class='krp-note'>伊/川</span></span><br/>
<span class='tline' id='l16' data-llen='368:394'><a onclick="displayPageImage('KR1a0060', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='394:430'><span class='krp-note'>曰方屯之時未可有所徃也天下之屯豈/獨力所能濟必廣資輔助故利建侯也</span></span><br/>
<span class='tline' id='l18' data-llen='430:453'>　屯有大亨之道利在貞固用陽剛之君子勿用小人</span><br/>
<span class='tline' id='l19' data-llen='453:476'>　有攸徃可也屯卦言乗馬班如者三皆隂爻也是六</span><br/>
<span class='tline' id='l20' data-llen='476:499'>　二六四上六爻以柔處静猶欲有待而徃也惟六三</span><br/>
<span class='tline' id='l21' data-llen='499:522'>　柔而不中躁而好動有即鹿无虞之戒見小人不可</span><br/>
<span class='tline' id='l22' data-llen='522:545'>　用之而有攸徃也明矣初九爻曰盤桓利居貞利建</span><br/>
<span class='tline' id='l23' data-llen='545:568'>　侯是屯卦所謂利貞利建侯者初九爻當之也九五</span><br/>
<span class='tline' id='l24' data-llen='568:591'>　為屯其膏之主未能出坎為二隂所陷於其上反使</span><br/>
<span class='tline' id='l25' data-llen='591:617'><a onclick="displayPageImage('KR1a0060', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='617:640'>　初九剛貞之君子困於下位而在三隂之下此天下</span><br/>
<span class='tline' id='l27' data-llen='640:663'>　之所以屯也茍能建侯用君子以經綸則可以亨屯</span><br/>
<span class='tline' id='l28' data-llen='663:667'>　矣</span><br/>
<span class='tline' id='l29' data-llen='667:702'>彖曰屯剛柔始交而難生<span class='krp-note'>伊川曰剛柔始交未能/通暢則難屯故云難生</span>動乎</span><br/>
<span class='tline' id='l30' data-llen='702:747'>險中<span class='krp-note'>伊川曰以坎震二體言之動乎險/中也又曰動乎險中為艱屯之義</span>大亨貞<span class='krp-note'>伊川曰/屯有大</span></span><br/>
<span class='tline' id='l31' data-llen='747:788'><span class='krp-note'>亨之道也所以能大亨由夫貞也非貞固安能/出屯人之處屯有致大亨之道亦在夫貞固也</span></span><br/>
<span class='tline' id='l32' data-llen='788:811'>　九五剛也六二柔也屯卦他爻皆不言屯惟六二爻</span><br/>
<span class='tline' id='l33' data-llen='811:834'>　曰屯如邅如九五爻曰屯其膏是九五應於六二君</span><br/>
<span class='tline' id='l34' data-llen='834:860'><a onclick="displayPageImage('KR1a0060', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='860:883'>　强臣弱剛柔始交未能通暢所以為屯難也六二象</span><br/>
<span class='tline' id='l36' data-llen='883:906'>　曰六二之難是屯卦所謂難生者由六二爻也九五</span><br/>
<span class='tline' id='l37' data-llen='906:929'>　動乎險中將欲出坎非大亨以貞則不可也九五曰</span><br/>
<span class='tline' id='l38' data-llen='929:952'>　小貞吉大貞凶是九五陷於二隂之中亦未能大亨</span><br/>
<span class='tline' id='l39' data-llen='952:975'>　貞也将何以亨屯乎下文曰宜建侯而不寧是言亨</span><br/>
<span class='tline' id='l40' data-llen='975:981'>　屯之事</span><br/>
<span class='tline' id='l41' data-llen='981:1022'>雷雨之動滿盈<span class='krp-note'>伊川曰隂陽始交則艱屯未能通暢及/其和洽則成雷雨滿盈於天地之間生</span></span><br/>
<span class='tline' id='l42' data-llen='1022:1061'><span class='krp-note'>物乃/遂</span>天造草昧宜建侯而不寧<span class='krp-note'>伊川曰上文言天地生/物之義此言時事天造</span></span><br/>
<span class='tline' id='l43' data-llen='1061:1087'><a onclick="displayPageImage('KR1a0060', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1087:1127'><span class='krp-note'>謂時運也草草亂无倫序昧冥昧不明當此時/運所宜建侯自輔又當憂勤兢畏不遑寧䖏</span></span><br/>
<span class='tline' id='l45' data-llen='1127:1150'>　震動也坎險也若以卦體而言則動乎險中是雲雷</span><br/>
<span class='tline' id='l46' data-llen='1150:1173'>　屯之時也及大亨貞雷雨之動滿盈澤遍天下則屯</span><br/>
<span class='tline' id='l47' data-llen='1173:1196'>　者終亨矣天造草昧豈有終屯之時哉宜建侯而不</span><br/>
<span class='tline' id='l48' data-llen='1196:1216'>　寧唯用君子則可以亨屯是大亨貞之道也</span><br/>
<span class='tline' id='l49' data-llen='1216:1258'>象曰雲雷屯<span class='krp-note'>伊川曰坎不言雨而云雲者雲為雨而未/成者也未能成雨所以為屯白雲曰坎在</span></span><br/>
<span class='tline' id='l50' data-llen='1258:1302'><span class='krp-note'>上為雲故雲雷屯坎在下為雨故/雷雨作解雲而未雨所以為屯</span>君子以經綸<span class='krp-note'>伊川曰/君子觀</span></span><br/>
<span class='tline' id='l51' data-llen='1302:1329'><span class='krp-note'>屯之象經綸天下之事以濟/於屯難經緯綸緝謂營為也</span></span><br/>
<span class='tline' id='l52' data-llen='1329:1355'><a onclick="displayPageImage('KR1a0060', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1355:1369'>　君子以經綸則可以亨屯矣</span><br/>
<span class='tline' id='l54' data-llen='1369:1409'>初九磐桓利居貞<span class='krp-note'>伊川曰初以陽爻在下乃陽剛之才/當屯難之世居下位者也未能便徃</span></span><br/>
<span class='tline' id='l55' data-llen='1409:1455'><span class='krp-note'>濟屯故磐桓也方屯之初不磐桓而/遽進則犯難故宜居正而固其志</span>利建侯<span class='krp-note'>京氏曰建/侯抒難以</span></span><br/>
<span class='tline' id='l56' data-llen='1455:1494'><span class='krp-note'>庇民所以分民而治之也故卦言建/侯者其事也此言建侯者其人也</span>象曰雖磐桓志行</span><br/>
<span class='tline' id='l57' data-llen='1494:1539'>正也<span class='krp-note'>伊川曰賢人在下時茍未利雖磐桓未能遂徃濟/時之屯然有濟屯之志無濟屯之用志行其正也</span></span><br/>
<span class='tline' id='l58' data-llen='1539:1578'>以貴下賤大得民也<span class='krp-note'>伊川曰九居屯難之時以陽而來/居隂下為以貴下賤之象方屯之</span></span><br/>
<span class='tline' id='l59' data-llen='1578:1613'><span class='krp-note'>時隂柔不能自存有一陽剛之才衆所/歸従也更能自處卑下所以大澤民也</span></span><br/>
<span class='tline' id='l60' data-llen='1613:1636'>　初九以剛貞而居下位磐桓自重而不輕進是利居</span><br/>
<span class='tline' id='l61' data-llen='1636:1662'><a onclick="displayPageImage('KR1a0060', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1662:1685'>　貞也屬於震體當動則動志亦在民非徒欲居貞而</span><br/>
<span class='tline' id='l63' data-llen='1685:1708'>　不欲行正也故象曰志行正也陽貴隂賤初九以陽</span><br/>
<span class='tline' id='l64' data-llen='1708:1731'>　爻而處三隂之下以貴下賤謙卑自牧當屯之初為</span><br/>
<span class='tline' id='l65' data-llen='1731:1754'>　民建侯得君而臣亦是大得民之道故象曰大得民</span><br/>
<span class='tline' id='l66' data-llen='1754:1777'>　也然所謂利建侯者欲建之而使在人上也豈可使</span><br/>
<span class='tline' id='l67' data-llen='1777:1800'>　剛貞之君子反在於三隂之下乎君子在下膏澤未</span><br/>
<span class='tline' id='l68' data-llen='1800:1813'>　能大及於民所以為屯也</span><br/>
<span class='tline' id='l69' data-llen='1813:1852'>六二屯如邅如<span class='krp-note'>伊川曰如/辭助也</span>乗馬班如<span class='krp-note'>伊川曰不能進也/班分布之義下馬</span></span><br/>
<span class='tline' id='l70' data-llen='1852:1878'><a onclick="displayPageImage('KR1a0060', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1878:1918'><span class='krp-note'>為班與馬異處也潘/氏曰猶班師之班</span>匪㓂婚媾<span class='krp-note'>伊川曰婚/媾正應也</span>女子貞不字</span><br/>
<span class='tline' id='l72' data-llen='1918:1956'>十年乃字<span class='krp-note'>伊川曰茍貞固不易至於十年/屯極必通方獲正應而字育矣</span>象曰六二之</span><br/>
<span class='tline' id='l73' data-llen='1956:1993'>難乗剛也<span class='krp-note'>伊川曰六二居屯之時而又乗/剛為剛陽所逼是其患難也</span>十年乃字反</span><br/>
<span class='tline' id='l74' data-llen='1993:2028'>常也<span class='krp-note'>伊川曰至於十年則難久必通矣乃/得反其常與正應合也十數之終也</span></span><br/>
<span class='tline' id='l75' data-llen='2028:2051'>　六二以隂柔而處大臣之位屯如邅如難猶未濟也</span><br/>
<span class='tline' id='l76' data-llen='2051:2074'>　乗馬班如不能以有行也葢以六二而乗初九使陽</span><br/>
<span class='tline' id='l77' data-llen='2074:2097'>　剛之君子處於下位不得進用於上此屯難之所以</span><br/>
<span class='tline' id='l78' data-llen='2097:2120'>　未濟也故象曰六二之難乗剛也又言六二應於九</span><br/>
<span class='tline' id='l79' data-llen='2120:2146'><a onclick="displayPageImage('KR1a0060', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2146:2169'>　五隂陽相合匪㓂讐也乃婚媾也若以婚媾而論則</span><br/>
<span class='tline' id='l81' data-llen='2169:2192'>　女子貞不字知守正應雖不能字育猶待十年終得</span><br/>
<span class='tline' id='l82' data-llen='2192:2215'>　反常是女子之貞也豈六二大臣之道哉為大臣者</span><br/>
<span class='tline' id='l83' data-llen='2215:2238'>　當天下屯難之時當進用君子以共濟天下之難不</span><br/>
<span class='tline' id='l84' data-llen='2238:2261'>　可以一日緩也乃欲悠悠玩愒以待反常於十年之</span><br/>
<span class='tline' id='l85' data-llen='2261:2284'>　後則天下不堪其久屯矣故六二之貞在女子則可</span><br/>
<span class='tline' id='l86' data-llen='2284:2307'>　在大臣則不可也屯六二所謂女子貞者亦猶恒卦</span><br/>
<span class='tline' id='l87' data-llen='2307:2318'>　六五所謂婦人吉也</span><br/>
<span class='tline' id='l88' data-llen='2318:2344'><a onclick="displayPageImage('KR1a0060', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2344:2372'>六三即鹿无虞惟入於林中君子幾不如舎徃吝<span class='krp-note'>伊川/曰六</span></span><br/>
<span class='tline' id='l90' data-llen='2372:2419'><span class='krp-note'>三以柔居剛柔既不能安屯居剛而不中正則妄動雖/貪於所求既不足以自濟又无應援又安之乎如即鹿</span></span><br/>
<span class='tline' id='l91' data-llen='2419:2466'><span class='krp-note'>而无虞人也入山林者必有虞人以導之无導之者則/唯陷入於林莽中君子見事之幾微不若舎而勿遂徃</span></span><br/>
<span class='tline' id='l92' data-llen='2466:2495'><span class='krp-note'>則徒取窮/吝而已</span>象曰即鹿无虞以従禽也君子舎之徃吝窮</span><br/>
<span class='tline' id='l93' data-llen='2495:2541'>也<span class='krp-note'>伊川曰事不可妄動以従欲也无虞而即鹿以貪禽/也當屯之時不可動而動猶无虞而即鹿以有従禽</span></span><br/>
<span class='tline' id='l94' data-llen='2541:2567'><span class='krp-note'>之心也君子則見幾而舎之/不従若徃則吝而困窮也</span></span><br/>
<span class='tline' id='l95' data-llen='2567:2590'>　六三即鹿无虞是小人貪進而妄動也君子舎之勿</span><br/>
<span class='tline' id='l96' data-llen='2590:2613'>　用小人而有攸徃者知其徃吝必至於窮也屯卦所</span><br/>
<span class='tline' id='l97' data-llen='2613:2639'><a onclick="displayPageImage('KR1a0060', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2639:2660'>　謂勿用有攸徃者是言六三小人之不可用也</span><br/>
<span class='tline' id='l99' data-llen='2660:2701'>六四乗馬班如<span class='krp-note'>伊川曰六四以柔順居近君之位得於/上者也而其才不足以濟屯故欲進而</span></span><br/>
<span class='tline' id='l100' data-llen='2701:2744'><span class='krp-note'>復止乗馬班如也龜山曰六四静而正居隂/而不妄動者也故曰乗馬班如有待而行也</span>求婚媾徃</span><br/>
<span class='tline' id='l101' data-llen='2744:2787'>吉无不利<span class='krp-note'>伊川曰初陽剛之賢乃是正應己之婚媾也/若求此陽剛之婚媾徃與共輔陽剛中正之</span></span><br/>
<span class='tline' id='l102' data-llen='2787:2834'><span class='krp-note'>君濟時之屯則吉而无不利也居公卿之位己之才雖/不足以濟時之屯若能求在下之賢親而用之何所不</span></span><br/>
<span class='tline' id='l103' data-llen='2834:2877'><span class='krp-note'>濟哉潘氏曰屯卦皆不利/徃唯四徃吉建侯之効也</span>象曰求而徃明也<span class='krp-note'>伊川曰知/己不足求</span></span><br/>
<span class='tline' id='l104' data-llen='2877:2892'><span class='krp-note'>賢自輔而後/徃可謂明矣</span></span><br/>
<span class='tline' id='l105' data-llen='2892:2915'>　六四與初九為正應是婚媾也六四以柔順而處近</span><br/>
<span class='tline' id='l106' data-llen='2915:2941'><a onclick="displayPageImage('KR1a0060', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2941:2964'>　君之位自知隂柔未足以濟屯難乗馬班如下求婚</span><br/>
<span class='tline' id='l108' data-llen='2964:2987'>　媾欲待初九陽剛之君子求以共徃而輔九五之君</span><br/>
<span class='tline' id='l109' data-llen='2987:3010'>　是自知甚明也故徃吉无不利與六三之徃吝者大</span><br/>
<span class='tline' id='l110' data-llen='3010:3016'>　不同矣</span><br/>
<span class='tline' id='l111' data-llen='3016:3058'>九五屯其膏<span class='krp-note'>伊川曰五居尊徳正而當屯時若有剛明/之賢為之輔則能濟屯矣以其无臣也故</span></span><br/>
<span class='tline' id='l112' data-llen='3058:3104'><span class='krp-note'>屯其/膏</span>小貞吉<span class='krp-note'>伊川曰小貞/則漸正之也</span>大貞凶<span class='krp-note'>伊川曰既膏澤有所/不下是威權不在己</span></span><br/>
<span class='tline' id='l113' data-llen='3104:3142'><span class='krp-note'>也威權去已而欲驟正之求凶之/道魯昭公髙貴郷公之事是也</span>象曰屯其膏施未光</span><br/>
<span class='tline' id='l114' data-llen='3142:3165'>也<span class='krp-note'>伊川曰膏澤不下及是/其徳施未能光大也</span></span><br/>
<span class='tline' id='l115' data-llen='3165:3191'><a onclick="displayPageImage('KR1a0060', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3191:3214'>　屯卦曰元亨利貞彖曰大亨貞是屯有大貞之道也</span><br/>
<span class='tline' id='l117' data-llen='3214:3237'>　九五應於六二君强臣弱隂柔无助未能大亨以正</span><br/>
<span class='tline' id='l118' data-llen='3237:3260'>　又為二隂所陷於上故屯其膏澤施亦未光所以在</span><br/>
<span class='tline' id='l119' data-llen='3260:3283'>　坎險之中也時方坎險事當漸正故小貞則吉若徒</span><br/>
<span class='tline' id='l120' data-llen='3283:3306'>　欲任剛而好大則貞亦凶也故曰大貞凶是屯之九</span><br/>
<span class='tline' id='l121' data-llen='3306:3321'>　五徳施未光尤不可徒好大也</span><br/>
<span class='tline' id='l122' data-llen='3321:3358'>上六乗馬班如泣血漣如<span class='krp-note'>伊川曰六以隂柔居屯之終/而无應援居則不安動无所</span></span><br/>
<span class='tline' id='l123' data-llen='3358:3396'><span class='krp-note'>之乗馬欲徃復班如不進窮厄/之甚至於泣血漣如屯之極也</span>象曰泣血漣如何可長</span><br/>
<span class='tline' id='l124' data-llen='3396:3422'><a onclick="displayPageImage('KR1a0060', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3422:3468'>也<span class='krp-note'>伊川曰屯難窮極莫知所為故至泣血顛沛如此其/能長久乎潘氏曰難極則變烏有長屯者哉與否之</span></span><br/>
<span class='tline' id='l126' data-llen='3468:3477'><span class='krp-note'>上九/同意</span></span><br/>
<span class='tline' id='l127' data-llen='3477:3500'>　屯卦六二六四爻曰乗馬班如猶有所待而徃也上</span><br/>
<span class='tline' id='l128' data-llen='3500:3523'>　六處屯之極曰乗馬班如復何所待乎泣血漣如徒</span><br/>
<span class='tline' id='l129' data-llen='3523:3546'>　見其長窮而無益也屯上六否上九皆曰何可長也</span><br/>
<span class='tline' id='l130' data-llen='3546:3569'>　是易窮則變亦无長窮之理顧在所以變通者何如</span><br/>
<span class='tline' id='l131' data-llen='3569:3573'>　耳</span><br/>
<span class='tline' id='l132' data-llen='3573:3583'>䷃<span class='krp-note'>坎下/艮上</span></span><br/>
<span class='tline' id='l133' data-llen='3583:3609'><a onclick="displayPageImage('KR1a0060', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3609:3654'>䝉亨<span class='krp-note'>序卦曰屯者物之始生也物生必䝉故受之以䝉/䝉者䝉也物之穉也伊川曰䝉有開發之理亨之</span></span><br/>
<span class='tline' id='l135' data-llen='3654:3681'><span class='krp-note'>義/也</span>匪我求童䝉童䝉求我初筮告再三凟凟則不告利</span><br/>
<span class='tline' id='l136' data-llen='3681:3727'>貞<span class='krp-note'>伊川曰五居尊位有柔順之徳而方在童䝉與二為/正應而中徳又同能用二之道以發其䝉也二以剛</span></span><br/>
<span class='tline' id='l137' data-llen='3727:3774'><span class='krp-note'>中之徳在下為君所信向當以道自守待君至誠求己/而後應之則能用其道匪我求於童䝉乃童䝉來求於</span></span><br/>
<span class='tline' id='l138' data-llen='3774:3821'><span class='krp-note'>我也筮占决也初筮告謂至誠一意以求己則告之再/三則凟慢矣故不告也發䝉之道利以貞正二雖剛中</span></span><br/>
<span class='tline' id='l139' data-llen='3821:3860'><span class='krp-note'>然居隂固/宜有戒</span>彖曰山下有險險而止䝉<span class='krp-note'>伊川曰艮上坎下/艮為山為止坎為</span></span><br/>
<span class='tline' id='l140' data-llen='3860:3901'><span class='krp-note'>水為險山下有險遇險而/止莫知所之䝉之象也</span>䝉亨以亨行時中也<span class='krp-note'>伊川曰/䝉之能</span></span><br/>
<span class='tline' id='l141' data-llen='3901:3938'><span class='krp-note'>亨以亨道行也所/謂亨道時中也</span>匪我求童䝉童䝉求我志應也<span class='krp-note'>伊川/曰二</span></span><br/>
<span class='tline' id='l142' data-llen='3938:3964'><a onclick="displayPageImage('KR1a0060', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3964:4004'><span class='krp-note'>以剛明之賢處於下五以童䝉居上/非是二求於五葢五之志應於二也</span>初筮告以剛中也</span><br/>
<span class='tline' id='l144' data-llen='4004:4042'><span class='krp-note'>伊川曰初筮謂誠一而來求决其/䝉則當以剛中之道而開發之</span>再三凟凟則不告凟</span><br/>
<span class='tline' id='l145' data-llen='4042:4087'>䝉也<span class='krp-note'>伊川曰再三煩數也來筮之意煩數不能誠一則/凟慢矣不當告也告之必不能信受徒為煩凟故</span></span><br/>
<span class='tline' id='l146' data-llen='4087:4130'><span class='krp-note'>曰凟䝉也求者/告者皆煩凟矣</span>䝉以養正聖功也<span class='krp-note'>伊川曰以純一未發/之䝉而養其正乃作</span></span><br/>
<span class='tline' id='l147' data-llen='4130:4160'><span class='krp-note'>聖之功也龜山曰正以䝉養之則/不失赤子之心此作聖之功也</span></span><br/>
<span class='tline' id='l148' data-llen='4160:4183'>　喜怒哀樂未發之謂中曰䝉亨者是䝉而未發之中</span><br/>
<span class='tline' id='l149' data-llen='4183:4206'>　有亨而可發之理也及已發則為時中故曰以亨行</span><br/>
<span class='tline' id='l150' data-llen='4206:4229'>　時中也童䝉求我謂六五求於九二以中求中志相</span><br/>
<span class='tline' id='l151' data-llen='4229:4255'><a onclick="displayPageImage('KR1a0060', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4255:4278'>　應也曰童䝉者謂六五柔順得中心清欲寡能如童</span><br/>
<span class='tline' id='l153' data-llen='4278:4301'>　䝉未發之時則可與為善非必以童䝉為幼主也初</span><br/>
<span class='tline' id='l154' data-llen='4301:4324'>　筮専一則告以九二剛中之道再三凟則不告懼其</span><br/>
<span class='tline' id='l155' data-llen='4324:4347'>　凟而愈䝉也䝉以養正聖功也始於童䝉終於作聖</span><br/>
<span class='tline' id='l156' data-llen='4347:4370'>　是九二欲勉其君以聖人之事非敢以發䝉而視其</span><br/>
<span class='tline' id='l157' data-llen='4370:4393'>　君也故九二爻曰包䝉吉與初六之曰發䝉者不同</span><br/>
<span class='tline' id='l158' data-llen='4393:4397'>　也</span><br/>
<span class='tline' id='l159' data-llen='4397:4437'>象曰山下出泉䝉<span class='krp-note'>伊川曰山下有泉出而遇險未有所/之䝉之象也南軒曰不謂之水而謂</span></span><br/>
<span class='tline' id='l160' data-llen='4437:4463'><a onclick="displayPageImage('KR1a0060', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4463:4505'><span class='krp-note'>之泉葢象有/始達之義</span>君子以果行育徳<span class='krp-note'>白雲曰山下之泉必養/其源然後决而為江河</span></span><br/>
<span class='tline' id='l162' data-llen='4505:4524'><span class='krp-note'>君子必育徳深厚/然後可以果行也</span></span><br/>
<span class='tline' id='l163' data-llen='4524:4543'>　果行必先育徳猶山下出泉先養其源也</span><br/>
<span class='tline' id='l164' data-llen='4543:4582'>初六發䝉利用刑人<span class='krp-note'>伊川曰初以隂闇居下下民之象/也又曰發下民之䝉當明刑禁以</span></span><br/>
<span class='tline' id='l165' data-llen='4582:4624'><span class='krp-note'>示之使之知畏然/後従而教導之</span>用説桎梏以徃吝<span class='krp-note'>伊川曰治䝉之初/威之以刑者所以</span></span><br/>
<span class='tline' id='l166' data-llen='4624:4670'><span class='krp-note'>説其昏䝉之桎梏桎梏謂拘束也童溪曰以六居初謂/隂暗未明欲發其䝉不于此時而預禁之不可也所</span></span><br/>
<span class='tline' id='l167' data-llen='4670:4717'><span class='krp-note'>刑人者非必殺戮之也正其法以示之立其防束使䝉/者知所懼而不敢肆為然後漸知善道可得而化也當</span></span><br/>
<span class='tline' id='l168' data-llen='4717:4755'><span class='krp-note'>是時也茍說其桎梏而不豫以/告之則過此以徃不可復制矣</span>象曰利用刑人以正法</span><br/>
<span class='tline' id='l169' data-llen='4755:4782'><a onclick="displayPageImage('KR1a0060', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4782:4798'>也<span class='krp-note'>楊氏曰正吾/教人之法也</span></span><br/>
<span class='tline' id='l171' data-llen='4798:4821'>　初六發䝉利用刑人是正其法禁以防民於其初也</span><br/>
<span class='tline' id='l172' data-llen='4821:4844'>　非遽欲用刑以加之也至於上九擊䝉是終不可教</span><br/>
<span class='tline' id='l173' data-llen='4844:4862'>　則不得已而後擊之也豈敢躁用刑哉</span><br/>
<span class='tline' id='l174' data-llen='4862:4895'>九二包䝉吉納婦吉子克家<span class='krp-note'>伊川曰克濟其君之/事猶子能治其家</span>象曰</span><br/>
<span class='tline' id='l175' data-llen='4895:4935'>子克家剛柔接也<span class='krp-note'>白雲曰五父道也二子道也又曰二/之剛中上接於柔五之柔順下接於</span></span><br/>
<span class='tline' id='l176' data-llen='4935:4942'><span class='krp-note'>剛/也</span></span><br/>
<span class='tline' id='l177' data-llen='4942:4965'>　䝉卦曰童䝉求我是六五求於九二有師道也然以</span><br/>
<span class='tline' id='l178' data-llen='4965:4992'><a onclick="displayPageImage('KR1a0060', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4992:5015'>　九居二亦有臣道剛貴得中必能有道以包承六五</span><br/>
<span class='tline' id='l180' data-llen='5015:5038'>　童䝉之主而善事之則吉也葢臣之事君猶婦之事</span><br/>
<span class='tline' id='l181' data-llen='5038:5061'>　夫子之事父曰納婦吉者是取其順於内之象非謂</span><br/>
<span class='tline' id='l182' data-llen='5061:5084'>　九為夫六為婦也曰子克家者是九二大臣又當幹</span><br/>
<span class='tline' id='l183' data-llen='5084:5107'>　其國事如子能治家以承其父則剛柔相接二五相</span><br/>
<span class='tline' id='l184' data-llen='5107:5124'>　得非謂九二敢以發䝉而視其君也</span><br/>
<span class='tline' id='l185' data-llen='5124:5159'>六三勿用取女見金夫不有躬<span class='krp-note'>潘氏曰六三隂柔女也/與上九為應而近従於</span></span><br/>
<span class='tline' id='l186' data-llen='5159:5206'><span class='krp-note'>二見利忘義失身於人將焉用/之不可取也九二剛故稱金夫</span>无攸利<span class='krp-note'>楊氏曰行而不/順宜其无所利</span></span><br/>
<span class='tline' id='l187' data-llen='5206:5233'><a onclick="displayPageImage('KR1a0060', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5233:5249'><span class='krp-note'>也/</span>象曰勿用取女行不順也</span><br/>
<span class='tline' id='l189' data-llen='5249:5272'>　䝉者育徳而未發非以蔽而失徳者謂之䝉也六三</span><br/>
<span class='tline' id='l190' data-llen='5272:5295'>　隂柔不中應於上九又欲従九二見利忘義不有其</span><br/>
<span class='tline' id='l191' data-llen='5295:5318'>　身是婦人之蔽者不足以謂之䝉故六三爻獨不言</span><br/>
<span class='tline' id='l192' data-llen='5318:5341'>　䝉也九二納婦豈宜取如是之女乎故曰勿用取女</span><br/>
<span class='tline' id='l193' data-llen='5341:5360'>　謂九二包䝉亦不茍合於如是之小人也</span><br/>
<span class='tline' id='l194' data-llen='5360:5392'>六四困䝉吝象曰困䝉之吝獨逺實也<span class='krp-note'>伊川曰四以隂/柔而䝉暗无剛</span></span><br/>
<span class='tline' id='l195' data-llen='5392:5439'><span class='krp-note'>明之親援无由自發其䝉困於昏䝉者也又曰四隂柔/而最逺於剛乃愚䝉之人而不比近賢者无由得明矣</span></span><br/>
<span class='tline' id='l196' data-llen='5439:5466'><a onclick="displayPageImage('KR1a0060', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5466:5513'><span class='krp-note'>故困於䝉可羞吝者以其獨逺於賢明之人也石氏曰/六四去九二逺隔六三去上九逺隔六五獨逺於陽是</span></span><br/>
<span class='tline' id='l198' data-llen='5513:5529'><span class='krp-note'>以固於䝉也陽/為實隂為虚</span></span><br/>
<span class='tline' id='l199' data-llen='5529:5552'>　六四以隂柔而得近君之位隔於六三不得近九二</span><br/>
<span class='tline' id='l200' data-llen='5552:5569'>　剛實之君子故困於䝉而可羞吝也</span><br/>
<span class='tline' id='l201' data-llen='5569:5601'>六五童䝉吉<span class='krp-note'>伊川曰童取未/發而資於人也</span>象曰童䝉之吉順以巽也</span><br/>
<span class='tline' id='l202' data-llen='5601:5648'><span class='krp-note'>伊川曰五以柔順居君位下應於二以柔中之徳任剛/明之才足以治天下之䝉故吉也又曰舎己従人順従</span></span><br/>
<span class='tline' id='l203' data-llen='5648:5661'><span class='krp-note'>也降志於/求卑巽也</span></span><br/>
<span class='tline' id='l204' data-llen='5661:5684'>　六五曰童䝉吉猶孟子所謂大人不失赤子之心也</span><br/>
<span class='tline' id='l205' data-llen='5684:5711'><a onclick="displayPageImage('KR1a0060', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5711:5734'>　以六居五能順而巽又得九二大臣而告之以剛中</span><br/>
<span class='tline' id='l207' data-llen='5734:5743'>　之道所以吉也</span><br/>
<span class='tline' id='l208' data-llen='5743:5779'>上九擊䝉不利為㓂利禦㓂<span class='krp-note'>伊川曰九居䝉之終是當/䝉極之時人之愚䝉既極</span></span><br/>
<span class='tline' id='l209' data-llen='5779:5826'><span class='krp-note'>如苖民之不率為亂者當擊伐之然九居上剛極而不/中故戒不利為㓂治人之䝉乃禦㓂也肆為剛暴乃為</span></span><br/>
<span class='tline' id='l210' data-llen='5826:5866'><span class='krp-note'>㓂也若舜之誅有苖周公之誅三監/禦㓂也秦皇漢武窮兵誅伐為㓂也</span>象曰利用禦㓂上</span><br/>
<span class='tline' id='l211' data-llen='5866:5900'>下順也<span class='krp-note'>伊川曰上下皆得甚順也上不為/過暴下得擊去其䝉禦㓂之義也</span></span><br/>
<span class='tline' id='l212' data-llen='5900:5923'>　六五爻曰順以巽也上九爻曰上下順也是六五能</span><br/>
<span class='tline' id='l213' data-llen='5923:5946'>　以順巽之徳而下順於九二剛中之大臣及其終也</span><br/>
<span class='tline' id='l214' data-llen='5946:5973'><a onclick="displayPageImage('KR1a0060', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5973:5996'>　剛柔相濟能治天下之䝉而上下皆順此䝉之所以</span><br/>
<span class='tline' id='l216' data-llen='5996:6009'>　亨也曰擊䝉者是剛克也</span><br/>
<span class='tline' id='l217' data-llen='6009:6019'>䷄<span class='krp-note'>乾下/坎上</span></span><br/>
<span class='tline' id='l218' data-llen='6019:6056'>需<span class='krp-note'>序卦曰物穉不可不養也故/受之以需需者飲食之道也</span>有孚光亨貞吉利涉大</span><br/>
<span class='tline' id='l219' data-llen='6056:6102'>川<span class='krp-note'>伊川曰五為君位為需之主有剛健中正之徳而誠/信充實於中中實有孚也有孚則光明而能亨通得</span></span><br/>
<span class='tline' id='l220' data-llen='6102:6140'><span class='krp-note'>貞正而吉也以此而需何所不/濟雖險无難矣故利涉大川也</span>彖曰需須也險在前也</span><br/>
<span class='tline' id='l221' data-llen='6140:6176'>剛健而不陷其義不困窮矣<span class='krp-note'>伊川曰需之義須也以險/在於前未可遽進故需待</span></span><br/>
<span class='tline' id='l222' data-llen='6176:6209'><span class='krp-note'>而行也以乾之剛健而能需待不輕/動故不陷於險其義不至於困窮也</span></span><br/>
<span class='tline' id='l223' data-llen='6209:6236'><a onclick="displayPageImage('KR1a0060', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='6236:6259'>　需者須待也當屯蒙之後民未能以自養故須待乎</span><br/>
<span class='tline' id='l225' data-llen='6259:6282'>　君君未能以遍養乎民故須待乎君子君子又欲需</span><br/>
<span class='tline' id='l226' data-llen='6282:6305'>　時而後進初九需於郊九二需於沙九三需於泥三</span><br/>
<span class='tline' id='l227' data-llen='6305:6328'>　陽在下所以須待而行者謂坎險在前未可輕動又</span><br/>
<span class='tline' id='l228' data-llen='6328:6351'>　恐九五為二隂之所陷也以剛健而能知險故不陷</span><br/>
<span class='tline' id='l229' data-llen='6351:6372'>　於險則雖遇困窮之時而其義可以不困窮矣</span><br/>
<span class='tline' id='l230' data-llen='6372:6410'>需有孚光亨貞吉<span class='krp-note'>伊川曰五以剛實居中為孚之/象而得其所需六為有孚之義</span>位乎</span><br/>
<span class='tline' id='l231' data-llen='6410:6443'>天位以正中也<span class='krp-note'>伊川曰居天位指/五以中正兼二言</span>利涉大川徃有功也</span><br/>
<span class='tline' id='l232' data-llen='6443:6470'><a onclick="displayPageImage('KR1a0060', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6470:6517'><span class='krp-note'>伊川曰既有孚而貞正雖涉險阻徃則有功也京氏曰/始於知險而待時中於出險而得位終於濟險而有功</span></span><br/>
<span class='tline' id='l234' data-llen='6517:6528'><span class='krp-note'>則需之/義畢矣</span></span><br/>
<span class='tline' id='l235' data-llen='6528:6551'>　此言九五為需卦養賢之主有孚於内光亨於外以</span><br/>
<span class='tline' id='l236' data-llen='6551:6574'>　貞而吉位乎天位以中正之道以下應於九二之大</span><br/>
<span class='tline' id='l237' data-llen='6574:6597'>　臣故得三陽並進不為六四上六二隂之所陷則可</span><br/>
<span class='tline' id='l238' data-llen='6597:6608'>　以出坎而徃有功也</span><br/>
<span class='tline' id='l239' data-llen='6608:6648'>象曰雲上於天需<span class='krp-note'>伊川曰雲上於天有蒸潤之象飲食/所以潤益於物故需為飲食之道又</span></span><br/>
<span class='tline' id='l240' data-llen='6648:6695'><span class='krp-note'>曰雲氣蒸而上升於天必待隂陽和洽然後成雨雲方/上於天未成雨也故為須待之義廣平曰雲上於天則</span></span><br/>
<span class='tline' id='l241' data-llen='6695:6722'><a onclick="displayPageImage('KR1a0060', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6722:6765'><span class='krp-note'>澤將下流天下之所/徯望也故有需之象</span>君子以飲食宴樂<span class='krp-note'>伊川曰飲食以/養其氣體宴樂</span></span><br/>
<span class='tline' id='l243' data-llen='6765:6812'><span class='krp-note'>以和其心志白雲曰屯䝉之後天下之所需者君君之/所需者賢飲食宴樂所以養賢膏澤將以及民亦天下</span></span><br/>
<span class='tline' id='l244' data-llen='6812:6821'><span class='krp-note'>之所/需也</span></span><br/>
<span class='tline' id='l245' data-llen='6821:6844'>　飲食所以養賢者之體宴樂所以養賢者之心需卦</span><br/>
<span class='tline' id='l246' data-llen='6844:6867'>　九五爻曰需於酒食貞吉是九五為剛貞之主飲食</span><br/>
<span class='tline' id='l247' data-llen='6867:6890'>　可以養賢矣然賢者之所以宴樂則不在於區區之</span><br/>
<span class='tline' id='l248' data-llen='6890:6913'>　飲食也六四爻曰出於穴是小人能避賢者而順以</span><br/>
<span class='tline' id='l249' data-llen='6913:6936'>　聴之也上六爻曰入於穴是小人能延致賢者而敬</span><br/>
<span class='tline' id='l250' data-llen='6936:6963'><a onclick="displayPageImage('KR1a0060', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6963:6986'>　之終吉也九五在上能使三陽並進而小人不得以</span><br/>
<span class='tline' id='l252' data-llen='6986:7001'>　害賢者此需卦所以為宴樂也</span><br/>
<span class='tline' id='l253' data-llen='7001:7038'>初九需於郊利用恒无咎<span class='krp-note'>伊川曰初最逺於險故為需/於郊郊者曠逺之地也䖏於</span></span><br/>
<span class='tline' id='l254' data-llen='7038:7085'><span class='krp-note'>曠逺利在安守其常則无咎也不能安常則躁動犯難/豈能需於逺而无過也童溪曰需之坎險在前逼近則</span></span><br/>
<span class='tline' id='l255' data-llen='7085:7123'><span class='krp-note'>為泥九三是也漸近則為沙九二/是也最為逺則為郊初九是也</span>象曰需於郊不犯難</span><br/>
<span class='tline' id='l256' data-llen='7123:7159'>行也利用恒无咎未失常也<span class='krp-note'>伊川曰處曠逺者不犯冒/險難而行也陽之為物剛</span></span><br/>
<span class='tline' id='l257' data-llen='7159:7198'><span class='krp-note'>健上進者也初能需待於曠逺之地不犯險/難而進復宜安處不失其常則可以无咎矣</span></span><br/>
<span class='tline' id='l258' data-llen='7198:7214'>　利用恒无咎欲其常逺於坎險也</span><br/>
<span class='tline' id='l259' data-llen='7214:7241'><a onclick="displayPageImage('KR1a0060', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='7241:7277'>九二需于沙<span class='krp-note'>伊川曰坎為水水近則有沙/二去險漸近故為需於沙</span>小有言終吉</span><br/>
<span class='tline' id='l261' data-llen='7277:7324'><span class='krp-note'>伊川曰言語之傷至小者也二以剛陽之才而居柔守/中寛裕自處需之善也雖去險漸近而未至於險故小</span></span><br/>
<span class='tline' id='l262' data-llen='7324:7357'><span class='krp-note'>有言語之傷而无/大害終得其吉也</span>象曰需於沙衍在中也雖小有言以</span><br/>
<span class='tline' id='l263' data-llen='7357:7401'>吉終也<span class='krp-note'>伊川曰衍寛綽也胡氏曰沙近於水亦平易之/地也二居逺近之間剛得其中守平易之心而</span></span><br/>
<span class='tline' id='l264' data-llen='7401:7446'><span class='krp-note'>已以君子守其中正而不與小人茍合雖興譖謗之/言終不能害乎己以九二有寛衍之徳而居中故也</span></span><br/>
<span class='tline' id='l265' data-llen='7446:7469'>　九二與九五為正應以寛衍之徳而居二陽之中能</span><br/>
<span class='tline' id='l266' data-llen='7469:7492'>　與同類需時而動故小人雖有譖言不能以害己也</span><br/>
<span class='tline' id='l267' data-llen='7492:7515'>　六四上六是隂柔之小人也六四爻曰順以聽也上</span><br/>
<span class='tline' id='l268' data-llen='7515:7542'><a onclick="displayPageImage('KR1a0060', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='7542:7563'>　六爻曰敬之終吉則九二能以吉終也可知矣</span><br/>
<span class='tline' id='l270' data-llen='7563:7602'>九三需於泥致㓂至<span class='krp-note'>伊川曰泥逼於水也既逼於險當/致㓂難之至三剛而不中又居健</span></span><br/>
<span class='tline' id='l271' data-llen='7602:7638'><span class='krp-note'>體之上有進動之象故致㓂/也苟非敬謹則致喪敗矣</span>象白需於泥災在外也自</span><br/>
<span class='tline' id='l272' data-llen='7638:7677'>我致㓂敬慎不敗也<span class='krp-note'>伊川曰㓂自已致若能敬謹量宜/而進則无喪敗也需之時須而後</span></span><br/>
<span class='tline' id='l273' data-llen='7677:7706'><span class='krp-note'>進其義在相時而動非戒其不/得進也直使敬謹毋失其宜耳</span></span><br/>
<span class='tline' id='l274' data-llen='7706:7729'>　九三比於六四應於上六廹近坎險是災在外而將</span><br/>
<span class='tline' id='l275' data-llen='7729:7752'>　至也剛而不中故有自我致㓂之戒謂小人可畏與</span><br/>
<span class='tline' id='l276' data-llen='7752:7775'>　㓂盗无異也九三惟能敬謹需時而動故不至於敗</span><br/>
<span class='tline' id='l277' data-llen='7775:7802'><a onclick="displayPageImage('KR1a0060', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='7802:7825'>　上六爻曰敬之終吉是九三能先自敬則上六亦終</span><br/>
<span class='tline' id='l279' data-llen='7825:7838'>　敬之也人豈可不自敬乎</span><br/>
<span class='tline' id='l280' data-llen='7838:7868'>六四需於血出自穴象曰需於血順以聴也<span class='krp-note'>伊川曰四/以隂柔之</span></span><br/>
<span class='tline' id='l281' data-llen='7868:7915'><span class='krp-note'>質處於險而下當三陽之進傷於險難者也故云需於/血既傷於險難則不能安處必失其居故云出自穴穴</span></span><br/>
<span class='tline' id='l282' data-llen='7915:7962'><span class='krp-note'>物之所安也順以従時不競於險難所以不至於凶也/龜山曰血隂傷也出自穴不安其所也隂雖不安其所</span></span><br/>
<span class='tline' id='l283' data-llen='7962:8009'><span class='krp-note'>而能順以聴則雖傷而不至於凶矣六四以柔居隂能/順以聴也潘氏曰羣剛在下得時則進六四以一隂居</span></span><br/>
<span class='tline' id='l284' data-llen='8009:8036'><span class='krp-note'>當路傷敗可立而待也故曰/需於血出穴避之其庶㡬乎</span></span><br/>
<span class='tline' id='l285' data-llen='8036:8059'>　六四出自穴以避三陽之來是小人之聴順於君子</span><br/>
<span class='tline' id='l286' data-llen='8059:8086'><a onclick="displayPageImage('KR1a0060', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='8086:8095'>　者也故不言凶</span><br/>
<span class='tline' id='l288' data-llen='8095:8124'>九五需於酒食貞吉象曰酒食貞吉以中正也<span class='krp-note'>龜山曰/需於酒</span></span><br/>
<span class='tline' id='l289' data-llen='8124:8171'><span class='krp-note'>食而不以正則是自溺於荒腆耳能无凶乎故正乃吉/京氏曰彖言正中而爻言中正何也彖所言者以位為</span></span><br/>
<span class='tline' id='l290' data-llen='8171:8197'><span class='krp-note'>主故先正而後中爻所言者/以徳為主故先中而後正</span></span><br/>
<span class='tline' id='l291' data-llen='8197:8220'>　九五剛中而得正位為需於飲食之主欲待養賢以</span><br/>
<span class='tline' id='l292' data-llen='8220:8243'>　及萬民是貞吉也若昵於小人徒欲以飲食而自娱</span><br/>
<span class='tline' id='l293' data-llen='8243:8256'>　樂則陷於坎矣非貞吉也</span><br/>
<span class='tline' id='l294' data-llen='8256:8298'>上六入於穴<span class='krp-note'>伊川曰隂止於六乃安其處故為入於穴/穴所安也潘氏曰三陽畢進四居當道猶</span></span><br/>
<span class='tline' id='l295' data-llen='8298:8325'><a onclick="displayPageImage('KR1a0060', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='8325:8360'><span class='krp-note'>順聴之上居髙位可不敬/乎入穴所以馴致之也</span>有不速之客三人來敬之終</span><br/>
<span class='tline' id='l297' data-llen='8360:8406'>吉<span class='krp-note'>伊川曰三人謂下之三陽童溪曰三陽者有待而來/亦乆矣故曰不速之客彼待而來吾可无以待其來</span></span><br/>
<span class='tline' id='l298' data-llen='8406:8452'><span class='krp-note'>乎敬之而已矣彼三人者雖九三獨為吾應已初與/二亦吾所不失其親之人也故居需之終而獲吉焉</span>象</span><br/>
<span class='tline' id='l299' data-llen='8452:8481'>曰不速之客來敬之終吉雖不當位未大失也<span class='krp-note'>伊川曰/不當位</span></span><br/>
<span class='tline' id='l300' data-llen='8481:8528'><span class='krp-note'>謂以隂而在上也又曰隂宜在下而居上為不當位也/然能敬慎以自處則陽不能陵終得其吉雖不當位而</span></span><br/>
<span class='tline' id='l301' data-llen='8528:8539'><span class='krp-note'>未至於/大失也</span></span><br/>
<span class='tline' id='l302' data-llen='8539:8562'>　上六不言需者上六為需之極无所復待也入於穴</span><br/>
<span class='tline' id='l303' data-llen='8562:8585'>　者延三陽之來也三陽在下不肯躁進是不速之客</span><br/>
<span class='tline' id='l304' data-llen='8585:8612'><a onclick="displayPageImage('KR1a0060', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='8612:8635'>　三人也為上六者唯能入於穴致恭盡禮以延其來</span><br/>
<span class='tline' id='l306' data-llen='8635:8658'>　如待嘉客則上六雖不當位亦未大失是小人能敬</span><br/>
<span class='tline' id='l307' data-llen='8658:8669'>　君子猶可以終吉也</span><br/>
<span class='tline' id='l308' data-llen='8669:8679'>䷅<span class='krp-note'>坎下/乾上</span></span><br/>
<span class='tline' id='l309' data-llen='8679:8724'>訟<span class='krp-note'>序卦曰飲食必有訟故受之以訟伊川曰人之所需/者飲食既有所須爭訟所由起也訟所以次需也</span></span><br/>
<span class='tline' id='l310' data-llen='8724:8754'>有孚窒惕中吉終凶利見大人不利涉大川<span class='krp-note'>伊川曰訟/之道必有</span></span><br/>
<span class='tline' id='l311' data-llen='8754:8801'><span class='krp-note'>其孚實中无其實乃是誣妄凶之道也卦之中實為有/孚之象訟者與人争辨而待决於人雖有孚亦須窒塞</span></span><br/>
<span class='tline' id='l312' data-llen='8801:8848'><span class='krp-note'>故通不窒則已明无訟矣事既未辨吉凶未可必也故/有畏惕中吾得中則吉也終凶終極其事則凶也訟者</span></span><br/>
<span class='tline' id='l313' data-llen='8848:8875'><a onclick="displayPageImage('KR1a0060', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='8875:8922'><span class='krp-note'>求辨其曲直也故利見大人大人則能以其剛明中正/訟所决也訟非和平之事當擇安地而處不可陷於危</span></span><br/>
<span class='tline' id='l315' data-llen='8922:8935'><span class='krp-note'>險故不利/涉大川也</span></span><br/>
<span class='tline' id='l316' data-llen='8935:8958'>　訟卦九五為聴訟之大人初六二三爻皆曰終吉是</span><br/>
<span class='tline' id='l317' data-llen='8958:8981'>　訟者以終柔為吉也九二九四爻皆曰不克訟是訟</span><br/>
<span class='tline' id='l318' data-llen='8981:9004'>　者亦不以剛為能也上九處訟之終則有終朝三褫</span><br/>
<span class='tline' id='l319' data-llen='9004:9014'>　之戒是訟終凶也</span><br/>
<span class='tline' id='l320' data-llen='9014:9050'>彖曰訟上剛下險險而健訟<span class='krp-note'>伊川曰以二體言之上剛/下險剛險相接能无訟乎</span></span><br/>
<span class='tline' id='l321' data-llen='9050:9097'><span class='krp-note'>又人内險阻而外剛强所以訟也又曰上剛下險險而/又健也又為險健相接内險外健皆所以為訟也若健</span></span><br/>
<span class='tline' id='l322' data-llen='9097:9124'><a onclick="displayPageImage('KR1a0060', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='9124:9161'><span class='krp-note'>而不險不生訟也險而不健不/能訟也險而又建是以訟也</span>訟有孚窒惕中吉剛來</span><br/>
<span class='tline' id='l324' data-llen='9161:9204'>而得中也<span class='krp-note'>伊川曰以剛處中中實之象故為有孚處訟/之時雖有孚信亦必艱阻窒塞而有惕懼童</span></span><br/>
<span class='tline' id='l325' data-llen='9204:9241'><span class='krp-note'>溪曰二以剛中則中實實有孚也以一陽/而居坎險之中故為窒坎為加憂故知惕</span></span><br/>
<span class='tline' id='l326' data-llen='9241:9264'>　九剛也二柔也九二以剛而來居於柔故為得中合</span><br/>
<span class='tline' id='l327' data-llen='9264:9277'>　於有孚窒惕中吉之道也</span><br/>
<span class='tline' id='l328' data-llen='9277:9317'>終凶訟不可成也<span class='krp-note'>伊川曰訟非善事不得已也安可終/極其事極意於其事則凶矣故曰不</span></span><br/>
<span class='tline' id='l329' data-llen='9317:9358'><span class='krp-note'>可成也成謂窮盡其事也童溪/曰終凶謂過剛也上九是矣</span>利見大人尚中正也<span class='krp-note'>伊/川</span></span><br/>
<span class='tline' id='l330' data-llen='9358:9399'><span class='krp-note'>曰利見大人以所尚中正也聴者非其/人則或不得其中正也大人九五是也</span>不利涉大川入</span><br/>
<span class='tline' id='l331' data-llen='9399:9426'><a onclick="displayPageImage('KR1a0060', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='9426:9466'>於淵也<span class='krp-note'>伊川曰若蹈危險則陷其身乃入於深淵/也西溪曰入於淵也求濟其訟患愈深也</span></span><br/>
<span class='tline' id='l333' data-llen='9466:9489'>　既曰利見大人又曰不利涉大川訟為凶事雖利見</span><br/>
<span class='tline' id='l334' data-llen='9489:9512'>　九五中正之大人亦終不利涉險而入於深也故九</span><br/>
<span class='tline' id='l335' data-llen='9512:9532'>　二以有孚窒惕而中吉上九以訟極而終凶</span><br/>
<span class='tline' id='l336' data-llen='9532:9571'>象曰天與水違行訟<span class='krp-note'>伊川曰為卦乾上坎下以二象言/之天陽上行水性就下其行相違</span></span><br/>
<span class='tline' id='l337' data-llen='9571:9613'><span class='krp-note'>所以成訟又曰二體違戾訟之/由也若上下相順訟何由興</span>君子以作事謀始<span class='krp-note'>伊川/曰君</span></span><br/>
<span class='tline' id='l338' data-llen='9613:9660'><span class='krp-note'>子觀象知人情有争訟之道故凡所作事必謀其始繼/訟端於事之始則訟无由生謀始之義廣矣若謹交結</span></span><br/>
<span class='tline' id='l339' data-llen='9660:9703'><span class='krp-note'>明契劵之類是也白雲曰邦無道免於刑戮在下/之謀始也刑期無刑必也使無訟在上之謀始也</span></span><br/>
<span class='tline' id='l340' data-llen='9703:9730'><a onclick="displayPageImage('KR1a0060', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='9730:9753'>初六不永所事小有言終吉象曰不永所事訟不可長</span><br/>
<span class='tline' id='l342' data-llen='9753:9791'>也雖小有言其辨明也<span class='krp-note'>龜山曰既已有言則非无訟也/唯其辨明故終吉夫訟非可長</span></span><br/>
<span class='tline' id='l343' data-llen='9791:9820'><span class='krp-note'>之事居訟之初謀始之時也故/孔子因以戒之有不可長之辭</span></span><br/>
<span class='tline' id='l344' data-llen='9820:9843'>　初六居訟之初作事謀始以柔順而居下不永所事</span><br/>
<span class='tline' id='l345' data-llen='9843:9866'>　知訟之不可長雖小有言其辭猶寡不敢以訟為長</span><br/>
<span class='tline' id='l346' data-llen='9866:9889'>　而求勝於人其辨吉凶也甚明是知有終吉之道者</span><br/>
<span class='tline' id='l347' data-llen='9889:9893'>　也</span><br/>
<span class='tline' id='l348' data-llen='9893:9924'>九二不克訟歸而逋其邑人三百户无眚<span class='krp-note'>伊川曰九二/自外來以剛</span></span><br/>
<span class='tline' id='l349' data-llen='9924:9951'><a onclick="displayPageImage('KR1a0060', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='9951:9998'><span class='krp-note'>處險為訟主乃與五為敵五以中正處君位其可敵乎/是為訟而義不克也若知其義之不可退歸而逋避以</span></span><br/>
<span class='tline' id='l351' data-llen='9998:10043'><span class='krp-note'>寡約自處則得无過眚也必逋者避為敵之地三/百户邑之至小者若處强大是猶競也能无眚乎</span>象曰</span><br/>
<span class='tline' id='l352' data-llen='10043:10076'>不克訟歸逋竄也<span class='krp-note'>京民曰逋言道之逺/也竄言伏之深也</span>自下訟上患至</span><br/>
<span class='tline' id='l353' data-llen='10076:10110'>掇也<span class='krp-note'>伊川曰自下而訟其上義乖勢屈禍/患之至猶掇拾而取之言易得也</span></span><br/>
<span class='tline' id='l354' data-llen='10110:10133'>　九二剛而得中應於九五可以无眚矣屬於坎體設</span><br/>
<span class='tline' id='l355' data-llen='10133:10156'>　或不幸而陷於險中无可告訴義不克訟將奈何哉</span><br/>
<span class='tline' id='l356' data-llen='10156:10179'>　惟欲退歸而逋竄恥不容於其君無以見其邑人也</span><br/>
<span class='tline' id='l357' data-llen='10179:10202'>　為邑人者凡三百户皆知九二之為无眚矣不敢自</span><br/>
<span class='tline' id='l358' data-llen='10202:10229'><a onclick="displayPageImage('KR1a0060', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='10229:10252'>　下而訟上以掇取禍患此九二之所以无眚卦之所</span><br/>
<span class='tline' id='l360' data-llen='10252:10275'>　謂窒惕中吉文王自羑里歸以服事殷即是心也後</span><br/>
<span class='tline' id='l361' data-llen='10275:10294'>　世如衛元咺之訟其君是春秋之罪人矣</span><br/>
<span class='tline' id='l362' data-llen='10294:10332'>六三食舊徳貞厲終吉<span class='krp-note'>伊川曰禄者稱徳而受食舊徳/謂處其素分貞謂堅固自守厲</span></span><br/>
<span class='tline' id='l363' data-llen='10332:10375'><span class='krp-note'>終吉謂雖䖏危地能知/危懼則終必獲吉也</span>或従王事无成<span class='krp-note'>伊川曰柔従剛/者也下従上者</span></span><br/>
<span class='tline' id='l364' data-llen='10375:10415'><span class='krp-note'>也三不為訟而従上九所為故曰或/従王事无成謂従上而成不在己也</span>象曰食舊徳従上</span><br/>
<span class='tline' id='l365' data-llen='10415:10419'>吉也</span><br/>
<span class='tline' id='l366' data-llen='10419:10442'>　訟卦唯六三不言訟三多凶之地也以六居三有柔</span><br/>
<span class='tline' id='l367' data-llen='10442:10469'><a onclick="displayPageImage('KR1a0060', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='10469:10492'>　順之徳而安於下卦不求訟於其上曰食舊徳者處</span><br/>
<span class='tline' id='l369' data-llen='10492:10515'>　其素分也貞固自守雖危厲而終吉可以出坎以従</span><br/>
<span class='tline' id='l370' data-llen='10515:10538'>　上而吉也或従王事无敢以成功自居可以觀其徳</span><br/>
<span class='tline' id='l371' data-llen='10538:10542'>　矣</span><br/>
<span class='tline' id='l372' data-llen='10542:10584'>九四不克訟<span class='krp-note'>伊川曰五君也義不克訟又曰四雖剛健/欲訟无與對敵其訟无由而興故不克訟</span></span><br/>
<span class='tline' id='l373' data-llen='10584:10624'>復即命渝安貞吉<span class='krp-note'>伊川曰既義不克訟若能克其剛忽/欲訟之心復即就於命革其心平其</span></span><br/>
<span class='tline' id='l374' data-llen='10624:10671'><span class='krp-note'>氣渝變而為安貞則吉矣命即理龜山曰命天理也知/義不克則自反而即理非迷而不復者其吉不亦宜乎</span></span><br/>
<span class='tline' id='l375' data-llen='10671:10707'><span class='krp-note'>童溪曰九二之歸而逋九/四之復而渝皆貴知反也</span>象曰復即命渝安貞不失也</span><br/>
<span class='tline' id='l376' data-llen='10707:10734'><a onclick="displayPageImage('KR1a0060', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='10734:10781'><span class='krp-note'>西溪曰自反而就命變去始訟之意而正理不為失也/如虞芮之争至文王之境而遜心生也曰安正不失即</span></span><br/>
<span class='tline' id='l378' data-llen='10781:10794'><span class='krp-note'>本然天理/未嘗喪也</span></span><br/>
<span class='tline' id='l379' data-llen='10794:10817'>　五君位也九二應於九五九四近於九五皆曰不克</span><br/>
<span class='tline' id='l380' data-llen='10817:10840'>　訟者義不可克於其君也九二陷於坎險之中義不</span><br/>
<span class='tline' id='l381' data-llen='10840:10863'>　克訟欲逋而竄所以无眚九四處近君之位義不克</span><br/>
<span class='tline' id='l382' data-llen='10863:10886'>　訟屬於乾體之下復及命渝自反而安以天自處貞</span><br/>
<span class='tline' id='l383' data-llen='10886:10904'>　固如此不失其天理所以安而且吉也</span><br/>
<span class='tline' id='l384' data-llen='10904:10937'>九五訟元吉象曰訟元吉以中正也<span class='krp-note'>伊川曰以中正居/尊位治訟者也治</span></span><br/>
<span class='tline' id='l385' data-llen='10937:10964'><a onclick="displayPageImage('KR1a0060', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='10964:10997'><span class='krp-note'>訟得其中正所以元吉大吉而盡善/也朱氏曰中則聴不偏正則斷合理</span></span><br/>
<span class='tline' id='l387' data-llen='10997:11020'>　九五以中正而為聴訟之主使天下各得其中正所</span><br/>
<span class='tline' id='l388' data-llen='11020:11030'>　以大吉而盡善也</span><br/>
<span class='tline' id='l389' data-llen='11030:11067'>上九或錫之鞶帶<span class='krp-note'>兼山曰/大帶</span>終朝三禠之<span class='krp-note'>伊川曰九以陽/居上剛健之極</span></span><br/>
<span class='tline' id='l390' data-llen='11067:11114'><span class='krp-note'>又處訟之終極其訟者也人之肆其剛强窮極於訟取/禍喪身固其理也敢或使之善訟能勝窮極不已至於</span></span><br/>
<span class='tline' id='l391' data-llen='11114:11154'><span class='krp-note'>受服命之賞是亦與人仇争所獲其能/安保之乎故終一朝而三見禠奪也</span>象曰以訟受服</span><br/>
<span class='tline' id='l392' data-llen='11154:11194'>亦不足敬也<span class='krp-note'>伊川曰窮極訟事設使受服命之寵亦/且不足敬而可賤惡况又禍患隨至乎</span></span><br/>
<span class='tline' id='l393' data-llen='11194:11217'>　鞶帶非所以賞訟也曰或者設詞也上九以健極而</span><br/>
<span class='tline' id='l394' data-llen='11217:11244'><a onclick="displayPageImage('KR1a0060', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='11244:11267'>　處訟之終卦所謂終凶者也設或錫之以鞶帶以訟</span><br/>
<span class='tline' id='l396' data-llen='11267:11290'>　受服亦不足敬欲終朝而三禠之况未必勝乎其凶</span><br/>
<span class='tline' id='l397' data-llen='11290:11296'>　可知矣</span><br/>
<span class='tline' id='l398' data-llen='11296:11299'>　</span><br/>
<span class='tline' id='l399' data-llen='11299:11302'>　</span><br/>
<span class='tline' id='l400' data-llen='11302:11305'>　</span><br/>
<span class='tline' id='l401' data-llen='11305:11308'>　</span><br/>
<span class='tline' id='l402' data-llen='11308:11318'>　淙山讀周易卷二</span><br/>
</p>
<p><br/>
</p>
  </div>
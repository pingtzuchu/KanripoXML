<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0060', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:201'>　淙山讀周易卷三</span>
<span class='tline' id='l10' data-llen='201:222'>　　　　　　　　　　　　宋　方寔孫　撰</span>
<span class='tline' id='l11' data-llen='222:226'>上經</span>
<span class='tline' id='l12' data-llen='226:236'>䷆<span class='krp-note'>坎下/坤上</span></span>
<span class='tline' id='l13' data-llen='236:284'>師<span class='krp-note'>序封曰訟必有衆起故受之以師師者/衆也伊川曰師之興由有争所以次訟</span>貞<span class='krp-note'>伊川曰師/之興以正</span></span>
<span class='tline' id='l14' data-llen='284:329'><span class='krp-note'>為/本</span>大人吉无咎<span class='krp-note'>伊川曰其動雖正也帥之者必丈人則/吉而无咎又曰吉且无咎乃盡善也丈</span></span>
<span class='tline' id='l15' data-llen='329:364'><span class='krp-note'>人者尊嚴之稱又曰所謂丈人不必素/居崇貴但其才謀徳業衆所畏服是也</span></span>
<span class='tline' id='l16' data-llen='364:390'><a onclick="displayPageImage('KR1a0060', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='390:413'>　師以貞為主六五柔而得中為師卦之主唯先自正</span>
<span class='tline' id='l18' data-llen='413:436'>　而後能以衆正也故彖曰能以衆正可以王矣師卦</span>
<span class='tline' id='l19' data-llen='436:459'>　五隂而一陽在下九二是也九二剛而得中應於六</span>
<span class='tline' id='l20' data-llen='459:482'>　五之君命帥師以正而民従之乃卦所謂丈人吉无</span>
<span class='tline' id='l21' data-llen='482:499'>　咎者也故九二爻曰在師中吉无咎</span>
<span class='tline' id='l22' data-llen='499:530'>彖曰師衆也貞正也能以衆正可以王矣<span class='krp-note'>伊川曰能使/衆人皆正可</span></span>
<span class='tline' id='l23' data-llen='530:575'><span class='krp-note'>以王天/下矣</span>剛中而應<span class='krp-note'>伊川曰言二也以剛處中剛而得中/道也六五之君為正應信任之専也</span></span>
<span class='tline' id='l24' data-llen='575:613'>行險而順<span class='krp-note'>伊川曰以二卦之義言之内險/外順險道而以順行師之義也</span>以此毒天下</span>
<span class='tline' id='l25' data-llen='613:639'><a onclick="displayPageImage('KR1a0060', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='639:677'>而民従之吉又何咎矣<span class='krp-note'>伊川曰師旅之興不无傷財害/人毒害天下然而民心従之者</span></span>
<span class='tline' id='l27' data-llen='677:724'><span class='krp-note'>以其義動也古者東征西怨民心従也如是故吉而无/咎吉謂必克无咎謂合義西溪曰聖人之兵以順動然</span></span>
<span class='tline' id='l28' data-llen='724:741'><span class='krp-note'>猶曰毒天下見/用兵終非好事</span></span>
<span class='tline' id='l29' data-llen='741:773'>象曰地中有水師<span class='krp-note'>伊川曰水聚於地/中為衆聚之象</span>君子以容民畜衆</span>
<span class='tline' id='l30' data-llen='773:820'><span class='krp-note'>伊川曰君子觀地中有水師之象以容保其民畜聚其/衆郭氏曰地所以容民水所以畜衆大司徒有比閭族</span></span>
<span class='tline' id='l31' data-llen='820:848'><span class='krp-note'>黨州郷容民之道也小司徒有/伍兩卒旅師軍畜衆之道也</span></span>
<span class='tline' id='l32' data-llen='848:871'>　地中有水猶民中有兵也曰容曰畜欲藏於中非必</span>
<span class='tline' id='l33' data-llen='871:894'>　出之於外初六爻云師出以律必不得已而後出也</span>
<span class='tline' id='l34' data-llen='894:920'><a onclick="displayPageImage('KR1a0060', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='920:958'>初六師出以律否臧凶<span class='krp-note'>伊川曰初師之始也故言出師/之義及行師之道又曰不以律</span></span>
<span class='tline' id='l36' data-llen='958:1000'><span class='krp-note'>則雖善亦凶雖使勝捷猶凶道也制師无法/幸而不敗且勝者有之矣聖人之所戒也</span>象曰師出</span>
<span class='tline' id='l37' data-llen='1000:1032'>以律失律凶也<span class='krp-note'>伊川曰師出當以律失律則/凶矣雖幸而勝亦凶道也</span></span>
<span class='tline' id='l38' data-llen='1032:1055'>　初六出師之始先有紀律則不至於失律而凶否則</span>
<span class='tline' id='l39' data-llen='1055:1078'>　雖臧亦凶也况未必臧乎帥之以九二師所以有紀</span>
<span class='tline' id='l40' data-llen='1078:1091'>　律而初六順従於其下也</span>
<span class='tline' id='l41' data-llen='1091:1130'>九二在師中吉无咎<span class='krp-note'>伊川曰師卦唯九二一陽為衆隂/所歸五居君位是其正應二乃師</span></span>
<span class='tline' id='l42' data-llen='1130:1177'><span class='krp-note'>之主専制其事者也居下而専制其事唯在師則可自/古命将閫外之事得専制之在師専制而得中道故吉</span></span>
<span class='tline' id='l43' data-llen='1177:1203'><a onclick="displayPageImage('KR1a0060', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1203:1248'><span class='krp-note'>而无咎葢將専則失為下之道下/専則无成功之理故得中則吉</span>王三錫命<span class='krp-note'>伊川曰凡/師之道威</span></span>
<span class='tline' id='l45' data-llen='1248:1295'><span class='krp-note'>和並至則吉也既處之盡其善則能成功而安天下故/王錫寵命至於三也凡事至於三者極也六五在上既</span></span>
<span class='tline' id='l46' data-llen='1295:1340'><span class='krp-note'>専倚任復厚其寵數葢禮不稱則威不重而下不信/也楊氏曰三錫者一命受職再命受位三命受服</span>象</span>
<span class='tline' id='l47' data-llen='1340:1378'>曰在師中吉承天寵也<span class='krp-note'>伊川曰以其承天之寵任也天/謂王也西溪曰承天寵也奉君</span></span>
<span class='tline' id='l48' data-llen='1378:1420'><span class='krp-note'>命而行使三軍之/衆知命出於君也</span>王三錫命懐萬邦也<span class='krp-note'>伊川曰王三錫/以恩命褒其成</span></span>
<span class='tline' id='l49' data-llen='1420:1456'><span class='krp-note'>功所以懐萬邦也西溪曰聖人用兵不得/已多殺非其心故三錫之意只在綏懐</span></span>
<span class='tline' id='l50' data-llen='1456:1479'>　卦言丈人吉无咎者九二也九二爻不敢言丈人者</span>
<span class='tline' id='l51' data-llen='1479:1502'>　王在上也九二以一陽在下専制用事在他時則不</span>
<span class='tline' id='l52' data-llen='1502:1528'><a onclick="displayPageImage('KR1a0060', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1528:1551'>　可唯在師中吉以承天寵而行也天寵者言王命也</span>
<span class='tline' id='l54' data-llen='1551:1574'>　尊王如天也王三錫命以綏懐萬邦柔而得中是六</span>
<span class='tline' id='l55' data-llen='1574:1597'>　五之本意也九二帥師欽承王命剛中而應不寛不</span>
<span class='tline' id='l56' data-llen='1597:1620'>　猛欲使威出於將而恩歸於君以見九二之能承天</span>
<span class='tline' id='l57' data-llen='1620:1643'>　寵六五之能懐萬邦也六五爻云長子帥師故由師</span>
<span class='tline' id='l58' data-llen='1643:1666'>　卦而言則九二為丈人由六五而言則九二為長子</span>
<span class='tline' id='l59' data-llen='1666:1689'>　又見六五之於九二義則君臣恩猶父子如此其寵</span>
<span class='tline' id='l60' data-llen='1689:1693'>　也</span>
<span class='tline' id='l61' data-llen='1693:1719'><a onclick="displayPageImage('KR1a0060', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1719:1749'>六三師㦯輿尸凶象曰師㦯輿尸大无功也<span class='krp-note'>伊川曰二/以剛中之</span></span>
<span class='tline' id='l63' data-llen='1749:1796'><span class='krp-note'>才為上信倚必専其事乃有成功君復更使衆人主之/凶之道也輿尸衆主也葢指三也以三居下之上故發</span></span>
<span class='tline' id='l64' data-llen='1796:1841'><span class='krp-note'>此義又曰倚付二三安能成功龜山曰唐九節度之/師不立統帥雖李郭善兵猶不免敗輿尸之凶可知</span></span>
<span class='tline' id='l65' data-llen='1841:1864'>　此二在師中吉六三隂柔而不中不可使之在九二</span>
<span class='tline' id='l66' data-llen='1864:1878'>　之上故以㦯輿尸凶而為戒</span>
<span class='tline' id='l67' data-llen='1878:1908'>六四師左次无咎象曰左次无咎未失常也<span class='krp-note'>伊川曰四/以柔居隂</span></span>
<span class='tline' id='l68' data-llen='1908:1955'><span class='krp-note'>非能進而克㨗者也知不能進而退故左次左次退舎/也量宜進退乃所當也故无咎見可而進知難而退師</span></span>
<span class='tline' id='l69' data-llen='1955:1993'><span class='krp-note'>之常也又曰行師之道因時施宜乃其常也/故左次未必為失于氏曰左者无用之地</span></span>
<span class='tline' id='l70' data-llen='1993:2019'><a onclick="displayPageImage('KR1a0060', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='2019:2042'>　六四屬於坤體以順處静欲量敵而後進與河上乎</span>
<span class='tline' id='l72' data-llen='2042:2053'>　逍遥者不同故无咎</span>
<span class='tline' id='l73' data-llen='2053:2090'>六五田有禽利執言无咎<span class='krp-note'>伊川曰五君位興師之主也/故言興師任將之道師之興</span></span>
<span class='tline' id='l74' data-llen='2090:2137'><span class='krp-note'>以蠻夷猾夏㓂賊姦宄為生民之害然後奉辭以誅之/若禽獸入於田中侵害稲稼於義宜獵取則獵取之如</span></span>
<span class='tline' id='l75' data-llen='2137:2184'><span class='krp-note'>此而動乃得无咎若輕動以毒天下其咎大矣執言奉/辭也明其罪以討之也若秦皇漢武皆窮山林以索禽</span></span>
<span class='tline' id='l76' data-llen='2184:2224'><span class='krp-note'>獸者也非/田有禽也</span>長子帥師弟子輿尸貞凶<span class='krp-note'>伊川曰任將授師/之道當以長子帥</span></span>
<span class='tline' id='l77' data-llen='2224:2271'><span class='krp-note'>師二在下而為師之主長子也若以弟子衆主之則所/為雖正亦凶也弟子凡非長者也自古任將不専而致</span></span>
<span class='tline' id='l78' data-llen='2271:2318'><span class='krp-note'>覆敗者如荀林父邲之戰郭子儀相州之敗是也潘氏/曰長子望尊而更練可以當師中之任弟子年少而輕</span></span>
<span class='tline' id='l79' data-llen='2318:2344'><a onclick="displayPageImage('KR1a0060', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2344:2377'><span class='krp-note'>率必將有輿尸之/凶用將不可不謹</span>象曰長子帥師以中行也弟子輿尸</span>
<span class='tline' id='l81' data-llen='2377:2420'>使不當也<span class='krp-note'>伊川曰長子謂二以中正之徳合於上而受/任以行若復使其餘者衆尸其事是任使之</span></span>
<span class='tline' id='l82' data-llen='2420:2432'><span class='krp-note'>不當也其/凶宜也</span></span>
<span class='tline' id='l83' data-llen='2432:2455'>　長子謂九二也六五與九二為正應長子帥師合於</span>
<span class='tline' id='l84' data-llen='2455:2478'>　中行之義故九二爻曰在師中吉輿尸謂六三也若</span>
<span class='tline' id='l85' data-llen='2478:2501'>　使六三復得以乗九二於其上則貞亦凶也故六三</span>
<span class='tline' id='l86' data-llen='2501:2511'>　爻曰師或輿尸凶</span>
<span class='tline' id='l87' data-llen='2511:2546'>上六大君有命<span class='krp-note'>童溪曰亂略既平海内/統一故於此時稱大君</span>開國承家小人</span>
<span class='tline' id='l88' data-llen='2546:2572'><a onclick="displayPageImage('KR1a0060', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2572:2617'>勿用<span class='krp-note'>伊川曰上師之終也功之成也大君以爵命賞有/功也開國封之為諸侯也承家以為卿大夫也承</span></span>
<span class='tline' id='l90' data-llen='2617:2664'><span class='krp-note'>受也小人者雖有功不可用也故戒使勿用師旅之興/成功非一道不必皆君子也故戒以小人有功不可用</span></span>
<span class='tline' id='l91' data-llen='2664:2711'><span class='krp-note'>也賞之以金帛禄位可也不可使有國家而為政也小/人平時易致驕盈况挾己之功乎漢之英彭所以亡也</span></span>
<span class='tline' id='l92' data-llen='2711:2740'>象曰大君有命以正功也小人勿用必亂邦也<span class='krp-note'>伊川曰/大君持</span></span>
<span class='tline' id='l93' data-llen='2740:2787'><span class='krp-note'>恩賞之柄以正師旅之功師之終也雖賞其功小人則/不可以有功而任用之用之必亂邦小人恃功而亂邦</span></span>
<span class='tline' id='l94' data-llen='2787:2818'><span class='krp-note'>者古有之矣童溪曰師休之日而/用非其人則一亂去而一亂生矣</span></span>
<span class='tline' id='l95' data-llen='2818:2841'>　五君位也師卦六五不言大君而上六言大君何也</span>
<span class='tline' id='l96' data-llen='2841:2864'>　師卦下五爻専言行師之道將在軍中君命有所不</span>
<span class='tline' id='l97' data-llen='2864:2890'><a onclick="displayPageImage('KR1a0060', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2890:2913'>　受九二以一陽而専制於下為六五者能任九二以</span>
<span class='tline' id='l99' data-llen='2913:2936'>　帥師便宜従事可以禦外亂矣上爻則専言行賞之</span>
<span class='tline' id='l100' data-llen='2936:2959'>　道開國承家隨宜輕重以正功曰大君有命者聴之</span>
<span class='tline' id='l101' data-llen='2959:2982'>　於上非九二之所敢専也九二剛而得中與六五為</span>
<span class='tline' id='l102' data-llen='2982:3005'>　正應乃正功也曰小人者六三隂小而不中者也六</span>
<span class='tline' id='l103' data-llen='3005:3028'>　三爻曰師或輿尸凶六五爻曰弟子輿尸使不當也</span>
<span class='tline' id='l104' data-llen='3028:3051'>　皆言六三之不可用也六三應於上六上六反戒之</span>
<span class='tline' id='l105' data-llen='3051:3074'>　曰小人勿用必亂邦也曰勿用者絶之也當行師之</span>
<span class='tline' id='l106' data-llen='3074:3100'><a onclick="displayPageImage('KR1a0060', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='3100:3123'>　時輕用小人若六三輿尸之類非惟无功終必亂邦</span>
<span class='tline' id='l108' data-llen='3123:3146'>　於其上故戒之如此其詳也師卦言丈人吉无咎以</span>
<span class='tline' id='l109' data-llen='3146:3169'>　見九二之為丈人非小人也六三爻象言大无功也</span>
<span class='tline' id='l110' data-llen='3169:3192'>　以見六三之大无功小人之不可用也或謂師之小</span>
<span class='tline' id='l111' data-llen='3192:3210'>　人時乎可用亦終有功而受賞則誤矣</span>
<span class='tline' id='l112' data-llen='3210:3220'>䷇<span class='krp-note'>坤下/坎上</span></span>
<span class='tline' id='l113' data-llen='3220:3265'>比吉<span class='krp-note'>序卦曰衆必有所比故受之以比伊川曰比親輔/也人之類必相親輔然後能安故既有衆則必有</span></span>
<span class='tline' id='l114' data-llen='3265:3308'><span class='krp-note'>所比比所以次師也/后氏曰得所比則吉</span>原筮元永貞无咎<span class='krp-note'>伊川曰人相親/比必有其道苟</span></span>
<span class='tline' id='l115' data-llen='3308:3334'><a onclick="displayPageImage('KR1a0060', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3334:3381'><span class='krp-note'>非其道則有悔吝故必推原占决其可比者而比之筮/謂占决卜度非以蓍龜也所比元永貞則无咎元謂有</span></span>
<span class='tline' id='l117' data-llen='3381:3428'><span class='krp-note'>君長之道永謂可以常乆貞謂得正道上之比下必有/此三者下之従上必求此三者則无咎也龜山曰无長</span></span>
<span class='tline' id='l118' data-llen='3428:3469'><span class='krp-note'>人之仁則雖比而不親无可乆之徳則雖/比而必離无正固之守則雖比而不周</span>不寧方來後</span>
<span class='tline' id='l119' data-llen='3469:3514'>夫凶<span class='krp-note'>伊川曰人之不能其安寧方且來求親比得所比/則能保其安當其不寧之時固宜汲汲以求比若</span></span>
<span class='tline' id='l120' data-llen='3514:3561'><span class='krp-note'>獨立自恃求比之志不速而後則雖夫亦凶矣况柔弱/者乎夫剛立之稱龜山曰一陽在上衆隂在下而順従</span></span>
<span class='tline' id='l121' data-llen='3561:3589'><span class='krp-note'>之比之吉也上六獨居其上而/乗之无順従之義後夫者也</span></span>
<span class='tline' id='l122' data-llen='3589:3612'>　師卦五隂惟九二以一陽而在下是將臣行師之象</span>
<span class='tline' id='l123' data-llen='3612:3635'>　比卦五隂唯九五以一陽而在上是人君居位之象</span>
<span class='tline' id='l124' data-llen='3635:3661'><a onclick="displayPageImage('KR1a0060', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3661:3684'>　比樂師憂師之時不如比之為吉也比卦六爻言吉</span>
<span class='tline' id='l126' data-llen='3684:3707'>　者四當比之初推原占筮欲得元永貞者而比之則</span>
<span class='tline' id='l127' data-llen='3707:3730'>　終可无咎初六爻曰有孚比之无咎是也九五顯比</span>
<span class='tline' id='l128' data-llen='3730:3753'>　之吉乃卦所謂元永貞者也六二應於九五曰比之</span>
<span class='tline' id='l129' data-llen='3753:3776'>　自内貞吉六四近於九五曰外比之貞吉其吉可知</span>
<span class='tline' id='l130' data-llen='3776:3799'>　矣惟上六在於九五之欲欲乗其上卦所謂後夫凶</span>
<span class='tline' id='l131' data-llen='3799:3822'>　者也上六爻曰比之无首凶六三應於上六是失所</span>
<span class='tline' id='l132' data-llen='3822:3845'>　比者也六三爻象曰比之匪人不亦傷乎其凶又不</span>
<span class='tline' id='l133' data-llen='3845:3871'><a onclick="displayPageImage('KR1a0060', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3871:3877'>　待言矣</span>
<span class='tline' id='l135' data-llen='3877:3914'>彖曰比吉也<span class='krp-note'>伊川曰物相親/比乃吉道也</span>比輔也<span class='krp-note'>伊川曰相/親輔也</span>下順従</span>
<span class='tline' id='l136' data-llen='3914:3960'>也<span class='krp-note'>伊川曰五以陽居尊位羣下順従以親附之所以為/比也南軒曰獨言下順従豈非斥上六之在外者乎</span></span>
<span class='tline' id='l137' data-llen='3960:3996'>原筮元永貞无咎以剛中也<span class='krp-note'>伊川曰推原筮决相比之/道得元永貞而後可以无</span></span>
<span class='tline' id='l138' data-llen='3996:4043'><span class='krp-note'>咎所謂元永貞如五是也以陽剛居中正盡比道之善/者也以陽剛當尊位為君徳元也居中得正能永而貞</span></span>
<span class='tline' id='l139' data-llen='4043:4084'><span class='krp-note'>也/</span>不寧方來上下應也<span class='krp-note'>伊川曰人之生不能保其安寧/方且來此附比民不能自保故</span></span>
<span class='tline' id='l140' data-llen='4084:4131'><span class='krp-note'>戴君以求寧君不能獨立故保民以為安不寧而來比/者上下相應也又曰衆爻皆隂獨五以陽剛居君位衆</span></span>
<span class='tline' id='l141' data-llen='4131:4174'><span class='krp-note'>所親附而上亦/親下故為比也</span>後夫凶其道窮也<span class='krp-note'>楊氏曰上六謂之後/夫凶以其來之暮而</span></span>
<span class='tline' id='l142' data-llen='4174:4200'><a onclick="displayPageImage('KR1a0060', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='4200:4208'><span class='krp-note'>道窮/也</span></span>
<span class='tline' id='l144' data-llen='4208:4248'>象曰地上有水比<span class='krp-note'>伊川曰上坎下坤以二體言之水在/地上物之相切比无間莫如水之在</span></span>
<span class='tline' id='l145' data-llen='4248:4289'><span class='krp-note'>地上故/為比也</span>先王以建萬國親諸侯<span class='krp-note'>西溪曰封建萬國而使/之小大相比則親諸侯</span></span>
<span class='tline' id='l146' data-llen='4289:4300'><span class='krp-note'>乃所以/親民也</span></span>
<span class='tline' id='l147' data-llen='4300:4339'>初六有孚比之无咎<span class='krp-note'>伊川曰初六比之始也相比之道/以誠信為本中心不信而親人人</span></span>
<span class='tline' id='l148' data-llen='4339:4380'><span class='krp-note'>誰與之故比之始必有孚/誠乃无咎也孚信在中也</span>有孚盈缶終來有它吉<span class='krp-note'>伊川/曰誠</span></span>
<span class='tline' id='l149' data-llen='4380:4427'><span class='krp-note'>信充實於内若物之盈滿於缶中也缶質素之器言若/缶之盈實其中外不加文飾則終來有他吉也西溪曰</span></span>
<span class='tline' id='l150' data-llen='4427:4474'><span class='krp-note'>始而徃比乎人故无咎而已終也人乃來比乎己故又/吉焉潘氏曰始之有孚能无咎耳終而盈缶吉且有餘</span></span>
<span class='tline' id='l151' data-llen='4474:4500'><a onclick="displayPageImage('KR1a0060', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='4500:4539'><span class='krp-note'>也/</span>象曰比之初穴有它吉也<span class='krp-note'>伊川曰言比之初六者比/之道在乎始也始能有孚</span></span>
<span class='tline' id='l153' data-llen='4539:4566'><span class='krp-note'>終致有它之吉其始不誠終/焉得吉上六之凶由无首也</span></span>
<span class='tline' id='l154' data-llen='4566:4589'>　初六言有孚者再誠積於中有盈缶之象終來有它</span>
<span class='tline' id='l155' data-llen='4589:4612'>　吉人亦信之於外六四爻曰外比之貞吉是應初六</span>
<span class='tline' id='l156' data-llen='4612:4617'>　者也</span>
<span class='tline' id='l157' data-llen='4617:4656'>六二比之自内貞吉<span class='krp-note'>伊川曰二與五為正應皆得中正/以中正之道相比者也二處於内</span></span>
<span class='tline' id='l158' data-llen='4656:4693'><span class='krp-note'>自内謂由己也又曰己以得/君道合而進乃得正而吉也</span>象曰比之自内不自失也</span>
<span class='tline' id='l159' data-llen='4693:4734'><span class='krp-note'>伊川曰以中正之道應上之求乃自内也不自/失也汲汲以求比非君子自重之道乃自失也</span></span>
<span class='tline' id='l160' data-llen='4734:4760'><a onclick="displayPageImage('KR1a0060', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4760:4783'>　六二與九五為正應以中合中比之自内不失其君</span>
<span class='tline' id='l162' data-llen='4783:4798'>　亦不失己之道以貞而吉者也</span>
<span class='tline' id='l163' data-llen='4798:4838'>六三比之匪人<span class='krp-note'>伊川曰三不中正而所比皆不中正童/溪曰以六居三比之所謂不正人也</span></span>
<span class='tline' id='l164' data-llen='4838:4875'>象曰比之匪人不亦傷乎<span class='krp-note'>伊川曰人之相比求安吉乃/比於匪人必將反得悔吝亦</span></span>
<span class='tline' id='l165' data-llen='4875:4883'><span class='krp-note'>可傷/矣</span></span>
<span class='tline' id='l166' data-llen='4883:4906'>　六三隂柔不中應於上六是比之匪人也上六无首</span>
<span class='tline' id='l167' data-llen='4906:4929'>　其為匪人也可知矣六三與之而俱傷不亦可傷乎</span>
<span class='tline' id='l168' data-llen='4929:4962'>六四外比之貞吉<span class='krp-note'>伊川曰外比於五/乃得貞正而吉也</span>象曰外比於賢以</span>
<span class='tline' id='l169' data-llen='4962:4989'><a onclick="displayPageImage('KR1a0060', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4989:5033'>従上也<span class='krp-note'>伊川曰五剛陽中正賢也居尊位在上也親賢/従上比之正也故為貞吉以六居四亦為得正</span></span>
<span class='tline' id='l171' data-llen='5033:5062'><span class='krp-note'>之義又隂柔不中之人能比於/剛明中正之賢乃得正而吉也</span></span>
<span class='tline' id='l172' data-llen='5062:5085'>　六二與九五為正應處大臣之位以中道而比於其</span>
<span class='tline' id='l173' data-llen='5085:5108'>　君故曰比之自内貞吉六四處近君之位外比於有</span>
<span class='tline' id='l174' data-llen='5108:5131'>　孚之賢者與初六為正應更相汲引以従其上而比</span>
<span class='tline' id='l175' data-llen='5131:5154'>　於九五顯明之君不欲私附於其内故六二六四爻</span>
<span class='tline' id='l176' data-llen='5154:5170'>　皆曰貞吉以見九五之為顯比也</span>
<span class='tline' id='l177' data-llen='5170:5213'>九五顯比<span class='krp-note'>伊川曰五居君位處中得正盡比道之善者/也又曰聖人以大公无私治天下於顯比見</span></span>
<span class='tline' id='l178' data-llen='5213:5240'><a onclick="displayPageImage('KR1a0060', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='5240:5283'><span class='krp-note'>之/矣</span>王用三驅失前禽<span class='krp-note'>伊川曰天子之田圍合其三前開/一路使之可去不忍盡物好生之</span></span>
<span class='tline' id='l180' data-llen='5283:5327'><span class='krp-note'>仁也止取其不用命者不出而反入者/也禽獸前去者皆免矣故曰失前禽</span>邑人不誡吉<span class='krp-note'>伊/川</span></span>
<span class='tline' id='l181' data-llen='5327:5372'><span class='krp-note'>曰言其至公不私无逺近親踈之别也邑者居邑易/中所言易皆同王者所都諸侯國中也誡期約也</span>象</span>
<span class='tline' id='l182' data-llen='5372:5410'>曰顯比之吉位正中也<span class='krp-note'>伊川曰顯比所以吉者以其所/居之位得正中也處正中之地</span></span>
<span class='tline' id='l183' data-llen='5410:5457'><span class='krp-note'>由正中之道比以不偏為善故者正中凡言正中者其/處正得中也比與随是也言中正者得中與正也訟與</span></span>
<span class='tline' id='l184' data-llen='5457:5498'><span class='krp-note'>需是/也</span>舎逆取順失前禽也<span class='krp-note'>伊川曰禮取不用命者乃是/舍順取逆也順命而去者皆</span></span>
<span class='tline' id='l185' data-llen='5498:5542'><span class='krp-note'>免矣比以向背而言謂去者為逆來者為順也/故所失者前去之禽也言來者撫之去不追也</span>邑人不</span>
<span class='tline' id='l186' data-llen='5542:5574'>誡上使中也<span class='krp-note'>伊川曰不期誡於親近上之/使下中平不偏逺近如一也</span></span>
<span class='tline' id='l187' data-llen='5574:5601'><a onclick="displayPageImage('KR1a0060', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='5601:5624'>　九五所以為顯比之吉者以中正之道居正中之位</span>
<span class='tline' id='l189' data-llen='5624:5647'>　无所偏私舎逆取順有三驅失前禽之象生意浹洽</span>
<span class='tline' id='l190' data-llen='5647:5670'>　使邑人親比於其中有不待告誡而自相孚者可見</span>
<span class='tline' id='l191' data-llen='5670:5693'>　其為顯比也所謂後夫凶者如上六之類將自取禍</span>
<span class='tline' id='l192' data-llen='5693:5711'>　於其後也與前禽者不同豈可不戒哉</span>
<span class='tline' id='l193' data-llen='5711:5751'>上六比之无首凶<span class='krp-note'>伊川曰六居上比之終也首謂始也/凡比之道其始善則其終善矣有始</span></span>
<span class='tline' id='l194' data-llen='5751:5798'><span class='krp-note'>而无終者或有矣未有无始而有終者也故此之无首/至終則凶京氏曰九五顯比之主下爻莫不承之上六</span></span>
<span class='tline' id='l195' data-llen='5798:5836'><span class='krp-note'>位乗九五諸爻皆順而上爻獨逆/是不有其君也首者君之象也</span>象曰比之无首无所</span>
<span class='tline' id='l196' data-llen='5836:5863'><a onclick="displayPageImage('KR1a0060', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='5863:5881'>終也<span class='krp-note'>伊川曰比既无/首何所終乎</span></span>
<span class='tline' id='l198' data-llen='5881:5904'>　上六无首在九五之後而欲乗其上所謂後夫凶者</span>
<span class='tline' id='l199' data-llen='5904:5908'>　也</span>
<span class='tline' id='l200' data-llen='5908:5918'>䷈<span class='krp-note'>乾下/巽上</span></span>
<span class='tline' id='l201' data-llen='5918:5962'>小畜亨<span class='krp-note'>序卦曰比必有所畜故受之以小畜伊川曰物/相比附則為聚畜又曰為卦巽上乾下巽隂也</span></span>
<span class='tline' id='l202' data-llen='5962:6009'><span class='krp-note'>其體巽順惟能以巽順柔其剛健非能力止之也畜道/之小者也又曰以一隂得位為五陽所説得位得柔巽</span></span>
<span class='tline' id='l203' data-llen='6009:6051'><span class='krp-note'>之道也能畜羣陽之志是/以為畜小畜謂以小畜大</span>宻雲不雨自我西郊<span class='krp-note'>伊川曰/雲隂陽</span></span>
<span class='tline' id='l204' data-llen='6051:6098'><span class='krp-note'>之氣二氣交和則相畜因而成雨陽唱而隂和者順也/若隂先陽唱不順也故不和則不能成雨雲之畜聚雖</span></span>
<span class='tline' id='l205' data-llen='6098:6125'><a onclick="displayPageImage('KR1a0060', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='6125:6172'><span class='krp-note'>宻雲而不成雨者自西郊故也東北陽方西北隂方自/隂唱故不和而不能成雨以人觀之雲氣之興皆自四</span></span>
<span class='tline' id='l207' data-llen='6172:6189'><span class='krp-note'>逺故云郊據四/而言故云自我</span></span>
<span class='tline' id='l208' data-llen='6189:6212'>　小畜異於大畜何也小畜乾下巽上以六四以畜九</span>
<span class='tline' id='l209' data-llen='6212:6235'>　五剛健之君巽者順也能順其君於上者其道小也</span>
<span class='tline' id='l210' data-llen='6235:6258'>　故曰小畜大畜乾下艮上以六四而畜六五柔順之</span>
<span class='tline' id='l211' data-llen='6258:6281'>　君艮者止也能止其君於上者其道大也故曰大畜</span>
<span class='tline' id='l212' data-llen='6281:6304'>　陽大而隂小小畜六四以一隂而畜五陽小无畜大</span>
<span class='tline' id='l213' data-llen='6304:6327'>　之理所以亨者六四以巽順之道得近君之位衆陽</span>
<span class='tline' id='l214' data-llen='6327:6354'><a onclick="displayPageImage('KR1a0060', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='6354:6377'>　交助而上下應之所以亨也向使陽不助隂則隂陽</span>
<span class='tline' id='l216' data-llen='6377:6400'>　不和不能成雨有宻雲不雨自我西郊之象亦不得</span>
<span class='tline' id='l217' data-llen='6400:6407'>　謂之亨矣</span>
<span class='tline' id='l218' data-llen='6407:6439'>彖曰小畜柔得位而上下應之曰小畜<span class='krp-note'>伊川曰以隂居/四爻處上位柔</span></span>
<span class='tline' id='l219' data-llen='6439:6486'><span class='krp-note'>得位也上下五陽應之為所畜也以一隂/而畜五陽能係而不能固是以為小畜也</span>健而巽<span class='krp-note'>伊川/曰以</span></span>
<span class='tline' id='l220' data-llen='6486:6524'><span class='krp-note'>卦才言也内/健而外巽</span>剛中而志行乃亨<span class='krp-note'>伊川曰二五/居中剛中也</span>宻雲不雨</span>
<span class='tline' id='l221' data-llen='6524:6560'>尚徃也自我西郊施未行也<span class='krp-note'>伊川曰小畜之不能成大/猶西郊之雲不能成雨也</span></span>
<span class='tline' id='l222' data-llen='6560:6607'><span class='krp-note'>西溪曰陽未遽和也然終必成雨則畜道成矣故卦言/不雨畜未成也上九言既雨畜道成也彖言施未行未</span></span>
<span class='tline' id='l223' data-llen='6607:6634'><a onclick="displayPageImage('KR1a0060', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='6634:6653'><span class='krp-note'>成畜也言尚徃不/以未成畜而止也</span></span>
<span class='tline' id='l225' data-llen='6653:6676'>　柔得位者言六四也以六居四屬於巽體柔順得位</span>
<span class='tline' id='l226' data-llen='6676:6699'>　以一隂而畜五陽上下皆應之曰小畜是六四隂爻</span>
<span class='tline' id='l227' data-llen='6699:6722'>　為之也所以亨者非隂爻之所能獨為也乾健而巽</span>
<span class='tline' id='l228' data-llen='6722:6745'>　順者卦體有上下也言下卦則九二為剛中言上卦</span>
<span class='tline' id='l229' data-llen='6745:6768'>　則九五為剛中剛中相應而志行乃亨則小畜之所</span>
<span class='tline' id='l230' data-llen='6768:6791'>　以亨者二五陽爻為之也宻雲不雨尚徃而未已自</span>
<span class='tline' id='l231' data-llen='6791:6814'>　我西郊施猶未行及至上九爻曰既雨既處則小畜</span>
<span class='tline' id='l232' data-llen='6814:6841'><a onclick="displayPageImage('KR1a0060', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='6841:6864'>　之所以既雨者亦陽爻之在上者為之也小畜之道</span>
<span class='tline' id='l234' data-llen='6864:6879'>　豈六四一隂爻所能獨為之乎</span>
<span class='tline' id='l235' data-llen='6879:6912'>象曰風行天上小畜君子以懿文徳<span class='krp-note'>楊氏曰柔懿文徳/而後可畜者非一</span></span>
<span class='tline' id='l236' data-llen='6912:6946'><span class='krp-note'>朝夕之故亦猶小畜之才非一爻之所/能畜焉懿文徳者浸以光大則懿矣</span></span>
<span class='tline' id='l237' data-llen='6946:6969'>　巽為風乾為天風行天上非人力畜制之所能及也</span>
<span class='tline' id='l238' data-llen='6969:6992'>　君子觀象以懿美其文徳文謂華采徳謂質實先有</span>
<span class='tline' id='l239' data-llen='6992:7015'>　所畜於己則可以畜其君潛孚隂格以漸而入是小</span>
<span class='tline' id='l240' data-llen='7015:7022'>　畜之道也</span>
<span class='tline' id='l241' data-llen='7022:7049'><a onclick="displayPageImage('KR1a0060', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='7049:7087'>初九復自道何其咎吉<span class='krp-note'>伊川曰初九乃由其道而行无/有過咎故曰何其咎无咎之甚</span></span>
<span class='tline' id='l243' data-llen='7087:7128'><span class='krp-note'>明/也</span>象曰復自道其義吉也<span class='krp-note'>伊川曰陽剛之才由道而復/其義吉也初與四為應當畜</span></span>
<span class='tline' id='l244' data-llen='7128:7139'><span class='krp-note'>時乃相/畜者也</span></span>
<span class='tline' id='l245' data-llen='7139:7162'>　初九以陽剛之才當小畜之初先有所畜於己與六</span>
<span class='tline' id='l246' data-llen='7162:7185'>　四為正應及復而自求於道无有過咎合義而吉以</span>
<span class='tline' id='l247' data-llen='7185:7206'>　見六四之能畜其君亦初九能應之於其下也</span>
<span class='tline' id='l248' data-llen='7206:7245'>九二牽復吉<span class='krp-note'>伊川曰二五同/志相牽連而復</span>象曰牽復在中<span class='krp-note'>伊川曰二/以陽居下</span></span>
<span class='tline' id='l249' data-llen='7245:7285'><span class='krp-note'>體之中五以陽居上體/之中皆以陽剛居中</span>亦不自失也<span class='krp-note'>伊川曰二居/居得中者也</span></span>
<span class='tline' id='l250' data-llen='7285:7312'><a onclick="displayPageImage('KR1a0060', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='7312:7335'>　九二以剛中之大臣應於九五剛中之君彖所謂剛</span>
<span class='tline' id='l252' data-llen='7335:7358'>　中而志行乃亨者也九二能牽引其君以復反於道</span>
<span class='tline' id='l253' data-llen='7358:7381'>　亦不自失其中故吉以見小畜之道亦非六四一隂</span>
<span class='tline' id='l254' data-llen='7381:7391'>　爻之所能獨成也</span>
<span class='tline' id='l255' data-llen='7391:7432'>九三<span class='krp-note'>伊川曰三以陽/爻居不得中</span>輿説輻<span class='krp-note'>伊川曰猶車輿說/去輪輻不能行也</span>夫妻反</span>
<span class='tline' id='l256' data-llen='7432:7470'>目<span class='krp-note'>伊川曰反目/謂怒目相視</span>象曰夫妻反目不能正室也<span class='krp-note'>伊川曰夫/妻反目由</span></span>
<span class='tline' id='l257' data-llen='7470:7496'><span class='krp-note'>不能正其室家也三自處不/以道故四得制之不使進</span></span>
<span class='tline' id='l258' data-llen='7496:7519'>　九三剛不得中則勢不足以有行是輿説輻之象也</span>
<span class='tline' id='l259' data-llen='7519:7546'><a onclick="displayPageImage('KR1a0060', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='7546:7569'>　以若所為施於其家夫妻反目猶不能以正其室况</span>
<span class='tline' id='l261' data-llen='7569:7592'>　能以臣而畜君乎以見小畜之道唯六四巽順而得</span>
<span class='tline' id='l262' data-llen='7592:7615'>　位故能有道而畜其君非九三剛不得中者之所能</span>
<span class='tline' id='l263' data-llen='7615:7638'>　為也九三屬於乾體夫之象也上九屬於巽體妻之</span>
<span class='tline' id='l264' data-llen='7638:7661'>　象也夫九三與上九為正應以剛遇剛故九三爻有</span>
<span class='tline' id='l265' data-llen='7661:7684'>　夫妻反目之戒上九爻有婦貞厲之戒随爻取象義</span>
<span class='tline' id='l266' data-llen='7684:7707'>　各不同若謂九三為夫六四為妻為九三者舎正應</span>
<span class='tline' id='l267' data-llen='7707:7730'>　於其上反宻比於六四為六四者反以妻而制其夫</span>
<span class='tline' id='l268' data-llen='7730:7757'><a onclick="displayPageImage('KR1a0060', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='7757:7776'>　則皆有過咎矣六四爻何以謂之无咎哉</span>
<span class='tline' id='l270' data-llen='7776:7817'>六四有孚<span class='krp-note'>伊川曰四於畜時處近君之位畜君者/也若内有孚誠則五志信之従其畜也</span>血去</span>
<span class='tline' id='l271' data-llen='7817:7860'>惕出无咎<span class='krp-note'>伊川曰諸陽之志係於四四苟欲以力畜之/則一乗敵衆剛必見傷害唯盡其孚誠以應</span></span>
<span class='tline' id='l272' data-llen='7860:7906'><span class='krp-note'>之則可以感之矣故其傷害逺去其危懼免也如此則/可以无咎不然則不免乎害矣此以柔畜剛之道也</span></span>
<span class='tline' id='l273' data-llen='7906:7943'>象曰有孚惕出上合志也<span class='krp-note'>伊川曰四既有孚則五信任/之與之合志所以得惕出而</span></span>
<span class='tline' id='l274' data-llen='7943:7958'><span class='krp-note'>无咎也惕出/則血去可知</span></span>
<span class='tline' id='l275' data-llen='7958:7981'>　六四曰有孚九五曰有孚攣如以見六四之能畜其</span>
<span class='tline' id='l276' data-llen='7981:8004'>　君與九五而合志也血者隂傷也六四以隂爻而近</span>
<span class='tline' id='l277' data-llen='8004:8031'><a onclick="displayPageImage('KR1a0060', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='8031:8054'>　於九五與之合志无所傷害其血去可知矣六四處</span>
<span class='tline' id='l279' data-llen='8054:8077'>　於巽體之下猶知畏懼必欲惕出而後得无咎葢事</span>
<span class='tline' id='l280' data-llen='8077:8100'>　九五剛健之君如此其難也以柔畜剛不敢自大故</span>
<span class='tline' id='l281' data-llen='8100:8114'>　曰小畜此六四之所以无咎</span>
<span class='tline' id='l282' data-llen='8114:8153'>九五有孚攣如<span class='krp-note'>西溪曰五有孚與四相/従攣如固結之深也</span>富以其鄰<span class='krp-note'>伊川/曰五</span></span>
<span class='tline' id='l283' data-llen='8153:8200'><span class='krp-note'>以居尊位之勢如富者推其財物與鄰比共之也龜山/曰従而與之共天位食天禄能冨以其鄰者也西溪曰</span></span>
<span class='tline' id='l284' data-llen='8200:8240'><span class='krp-note'>陽為富四/己之鄰也</span>象曰有孚攣如不獨富也<span class='krp-note'>白雲曰富以其鄰/則以畜衆為富矣</span></span>
<span class='tline' id='l285' data-llen='8240:8263'>　九五六四爻皆曰有孚以信遇信相従也固故曰攣</span>
<span class='tline' id='l286' data-llen='8263:8290'><a onclick="displayPageImage('KR1a0060', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='8290:8313'>　如隂虗為乏陽實為冨九五之於六四相資也厚與</span>
<span class='tline' id='l288' data-llen='8313:8336'>　之共亨天禄相親也宻又合於臣哉鄰哉之義故曰</span>
<span class='tline' id='l289' data-llen='8336:8359'>　冨以其鄰亦見君之能畜其臣非獨六四之能畜其</span>
<span class='tline' id='l290' data-llen='8359:8364'>　君也</span>
<span class='tline' id='l291' data-llen='8364:8405'>上九既雨既處<span class='krp-note'>伊川曰既雨和也既處止也隂之畜陽/不和則不能止既和而止畜之道成矣</span></span>
<span class='tline' id='l292' data-llen='8405:8449'>尚徳載<span class='krp-note'>伊川曰四用柔巽之/徳積滿而至於成也</span>婦貞厲<span class='krp-note'>伊川曰婦謂隂也/以隂畜陽以柔制</span></span>
<span class='tline' id='l293' data-llen='8449:8488'><span class='krp-note'>剛婦若貞固守此危厲之道也安有/婦制其夫臣制其君而能安者乎</span>月㡬望君子征凶</span>
<span class='tline' id='l294' data-llen='8488:8535'><span class='krp-note'>龜山曰月遡日以為明望則與日敵矣故㡬望則不可/過君子至是而猶征焉凶之道也小畜以隂畜陽其極</span></span>
<span class='tline' id='l295' data-llen='8535:8562'><a onclick="displayPageImage('KR1a0060', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='8562:8601'><span class='krp-note'>必有疑陽之事/故戒之如此</span>象曰既雨既處徳積載也<span class='krp-note'>南軒曰畜道/既成非有盛</span></span>
<span class='tline' id='l297' data-llen='8601:8643'><span class='krp-note'>徳不足/以載之</span>君子征凶有所疑也<span class='krp-note'>伊川曰隂將盛極君子動/則有凶也南軒曰伊尹之</span></span>
<span class='tline' id='l298' data-llen='8643:8688'><span class='krp-note'>於太甲周公之於成王皆小畜也故伊尹於此則告/歸周公於此則復辟葢知婦不可正月不可望故也</span></span>
<span class='tline' id='l299' data-llen='8688:8711'>　小畜上九爻與六四爻同屬於巽體是隂卦也然六</span>
<span class='tline' id='l300' data-llen='8711:8734'>　四爻則以巽體而處於九五之下有孚攣如是能以</span>
<span class='tline' id='l301' data-llen='8734:8757'>　小而畜大者也至於上九爻則與六四爻不同矣小</span>
<span class='tline' id='l302' data-llen='8757:8780'>　畜卦曰不雨上九則曰既雨彖曰尚徃上九則曰既</span>
<span class='tline' id='l303' data-llen='8780:8803'>　處是小畜之道至上九而已成也當畜道已成之時</span>
<span class='tline' id='l304' data-llen='8803:8830'><a onclick="displayPageImage('KR1a0060', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='8830:8853'>　尚徳載也不欲其過滿也為上九者以九居上隂疑</span>
<span class='tline' id='l306' data-llen='8853:8876'>　於陽矣况可處於九五之上乎故戒之曰婦貞厲月</span>
<span class='tline' id='l307' data-llen='8876:8899'>　㡬望君子征凶婦者夫之隂也婦貞而欲自任則危</span>
<span class='tline' id='l308' data-llen='8899:8922'>　厲矣月者日之隂也月至於㡬望則不可以復過矣</span>
<span class='tline' id='l309' data-llen='8922:8945'>　君子當小畜已極之時欲過有所徃猶疑其為凶况</span>
<span class='tline' id='l310' data-llen='8945:8968'>　小人乎六四則言无咎上九則言征凶以見小畜之</span>
<span class='tline' id='l311' data-llen='8968:8991'>　時隂欲畜陽寧過於小不可過於極是易之大㫖也</span>
<span class='tline' id='l312' data-llen='8991:9001'>䷉<span class='krp-note'>兌下/乾上</span></span>
<span class='tline' id='l313' data-llen='9001:9028'><a onclick="displayPageImage('KR1a0060', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='9028:9068'>履虎尾不咥人亨<span class='krp-note'>序卦曰物畜然後有禮故受之以履/伊川曰履禮也禮人之所履也為卦</span></span>
<span class='tline' id='l315' data-llen='9068:9115'><span class='krp-note'>天上澤下天而在上澤而處下上下之分尊卑之義理/之常也禮之本也常履之道也故為履履踐也藉也履</span></span>
<span class='tline' id='l316' data-llen='9115:9162'><span class='krp-note'>物為踐履於物為藉以柔藉剛故為履也又曰人之履/行如此雖履至危之地亦無所害故履虎尾而不見咥</span></span>
<span class='tline' id='l317' data-llen='9162:9173'><span class='krp-note'>嚙所以/能亨也</span></span>
<span class='tline' id='l318' data-llen='9173:9196'>　履者禮也人能以禮自防常知畏懼如履虎尾之為</span>
<span class='tline' id='l319' data-llen='9196:9219'>　可畏則不至於禍故不咥人亨直取譬而言耳非謂</span>
<span class='tline' id='l320' data-llen='9219:9242'>　虎尾可履涉險冒危徒倖其不咥人以為亨也聖人</span>
<span class='tline' id='l321' data-llen='9242:9265'>　作易教人以避凶之道豈果有虎尾而可履哉或謂</span>
<span class='tline' id='l322' data-llen='9265:9292'><a onclick="displayPageImage('KR1a0060', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='9292:9315'>　虎之威强首不可逆能履虎尾是勢之順則誤矣履</span>
<span class='tline' id='l324' data-llen='9315:9338'>　卦六爻唯三爻四爻言履虎尾何也初九爻曰素履</span>
<span class='tline' id='l325' data-llen='9338:9361'>　徃无咎九二爻曰幽人貞吉下二爻屬於下卦能得</span>
<span class='tline' id='l326' data-llen='9361:9384'>　所履於下矣九五爻曰位正當也上九爻曰元吉在</span>
<span class='tline' id='l327' data-llen='9384:9407'>　上上二爻屬於上卦能得所履於上矣六三九四爻</span>
<span class='tline' id='l328' data-llen='9407:9430'>　所以言履虎尾者三多凶四多懼也然九四爻與六</span>
<span class='tline' id='l329' data-llen='9430:9453'>　三爻又不同九四爻云履虎尾愬愬終吉不言其咥</span>
<span class='tline' id='l330' data-llen='9453:9476'>　人者以九處四安於九五之下剛而能静愬愬知懼</span>
<span class='tline' id='l331' data-llen='9476:9503'><a onclick="displayPageImage('KR1a0060', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='9503:9526'>　常如履虎尾之為可畏宜其不至於咥人矣九三爻</span>
<span class='tline' id='l333' data-llen='9526:9549'>　云履虎尾咥人凶有武人欲為大君之象既曰咥人</span>
<span class='tline' id='l334' data-llen='9549:9572'>　凶矣卦乃言不咥人亨何也三多凶之地也與履虎</span>
<span class='tline' id='l335' data-llen='9572:9595'>　尾无異武人處此欲為大君則凶矣唯能以六居三</span>
<span class='tline' id='l336' data-llen='9595:9618'>　以柔履剛屬於兑體能應乎乾安於下卦之上不敢</span>
<span class='tline' id='l337' data-llen='9618:9641'>　求越於上卦上天下澤限界截然无思犯禮故免於</span>
<span class='tline' id='l338' data-llen='9641:9664'>　禍譬如履虎尾而不至於咥人所以亨也彖曰柔履</span>
<span class='tline' id='l339' data-llen='9664:9687'>　剛也説而應乎乾是以履虎尾不咥人亨葢指六三</span>
<span class='tline' id='l340' data-llen='9687:9714'><a onclick="displayPageImage('KR1a0060', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='9714:9735'>　爻而言也孔頴達亦謂履卦之義以六三為主</span>
<span class='tline' id='l342' data-llen='9735:9758'>彖曰履柔履剛也説而應乎乾是以履虎尾不咥人亨</span>
<span class='tline' id='l343' data-llen='9758:9805'><span class='krp-note'>王弼曰成卦之體在六三也履虎尾者言其危也三為/履主以柔履剛履危者也履虎尾而不見咥者以其説</span></span>
<span class='tline' id='l344' data-llen='9805:9845'><span class='krp-note'>而應乎乾也乾剛正之徳者也不以説行夫邪/佞而以説應乎乾宜其履虎尾不見咥而亨</span></span>
<span class='tline' id='l345' data-llen='9845:9868'>　履卦凡五陽爻六三獨以一隂而居多凶之地故六</span>
<span class='tline' id='l346' data-llen='9868:9891'>　三爻曰履虎尾咥人凶其凶可知矣卦所以言不咥</span>
<span class='tline' id='l347' data-llen='9891:9914'>　人亨而不言凶者謂以六居三是柔履剛也與初九</span>
<span class='tline' id='l348' data-llen='9914:9937'>　九二同屬兑體以禮為説能以一隂而處于下卦二</span>
<span class='tline' id='l349' data-llen='9937:9964'><a onclick="displayPageImage('KR1a0060', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='9964:9987'>　陽之上亦是柔履剛也處下卦之上而不離乎兑體</span>
<span class='tline' id='l351' data-llen='9987:10010'>　又能以柔而藉乎乾體之下是以柔而履於剛説而</span>
<span class='tline' id='l352' data-llen='10010:10033'>　應乎乾者也故雖處多凶之地而不至於凶譬如履</span>
<span class='tline' id='l353' data-llen='10033:10049'>　虎尾而不至於咥人所以為亨也</span>
<span class='tline' id='l354' data-llen='10049:10084'>剛中正履帝位而不疚光明也<span class='krp-note'>䟽云謂九五也以剛處/中得其正位居五之尊</span></span>
<span class='tline' id='l355' data-llen='10084:10131'><span class='krp-note'>是剛中正履帝位也而不疚光明者能以剛中而居帝/位不有疚病由徳之光明故也京氏曰涉世之道禮而</span></span>
<span class='tline' id='l356' data-llen='10131:10157'><span class='krp-note'>已矣在下者柔順而説在上/者剛健而中正是皆禮也</span></span>
<span class='tline' id='l357' data-llen='10157:10180'>　剛中正者専謂九五也五君位也以九居五剛而得</span>
<span class='tline' id='l358' data-llen='10180:10207'><a onclick="displayPageImage('KR1a0060', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='10207:10230'>　中合於乾體之正故可以履帝位而不疚其徳光明</span>
<span class='tline' id='l360' data-llen='10230:10253'>　人所共見凡在其下者莫不説服故取乾上兑下之</span>
<span class='tline' id='l361' data-llen='10253:10275'>　象可以定民志矣彼六三之武人豈得為大君哉</span>
<span class='tline' id='l362' data-llen='10275:10306'>象曰上天下澤履君子以辨上下定民志<span class='krp-note'>王弼曰天尊/在上澤卑處</span></span>
<span class='tline' id='l363' data-llen='10306:10339'><span class='krp-note'>下君子法此履卦之象以分辨上下/尊卑以定民之志意使尊卑有序也</span></span>
<span class='tline' id='l364' data-llen='10339:10362'>　上天下澤一定而不可易非有難辨者唯三爻四爻</span>
<span class='tline' id='l365' data-llen='10362:10385'>　在上下二卦之間尤當致辨故有履虎尾之戒君子</span>
<span class='tline' id='l366' data-llen='10385:10403'>　觀象以辨上下定民志則履道可見矣</span>
<span class='tline' id='l367' data-llen='10403:10430'><a onclick="displayPageImage('KR1a0060', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='10430:10470'>初九素履徃无咎<span class='krp-note'>伊川曰初處至下素在下者也胡氏/曰禮之始以質素為本初九履之初</span></span>
<span class='tline' id='l369' data-llen='10470:10509'><span class='krp-note'>也能徃踐質素而/行之是以无咎</span>象曰素履之徃獨行願也<span class='krp-note'>伊川曰獨/行其志願</span></span>
<span class='tline' id='l370' data-llen='10509:10543'><span class='krp-note'>耳龜山曰君子素其位而行素履也不/願乎其外无入而不自得故徃无咎</span></span>
<span class='tline' id='l371' data-llen='10543:10566'>　初九屬於兑體在下卦之下安乎素履以獨行其志</span>
<span class='tline' id='l372' data-llen='10566:10588'>　願禮尚質素不以華飾為悦以此而徃宜其无咎</span>
<span class='tline' id='l373' data-llen='10588:10625'>九二履道坦坦幽人貞吉<span class='krp-note'>疏云以其在内卦之中故云/在幽伊川曰九二居柔寛裕</span></span>
<span class='tline' id='l374' data-llen='10625:10669'><span class='krp-note'>得中其所履坦坦然平易之道也雖所履得坦易/之道亦必幽静之人處之則能貞固而得吉也</span>象曰</span>
<span class='tline' id='l375' data-llen='10669:10707'>幽人貞吉中不自亂也<span class='krp-note'>伊川曰履道在於安静其中恬/正則所履安裕中若躁動豈能</span></span>
<span class='tline' id='l376' data-llen='10707:10734'><a onclick="displayPageImage('KR1a0060', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='10734:10765'><span class='krp-note'>安其所履故必幽人則能堅固而/吉葢中心安靜不以利欲自亂也</span></span>
<span class='tline' id='l378' data-llen='10765:10788'>　九二居内卦之中得兑體之正以貞守靜所履之道</span>
<span class='tline' id='l379' data-llen='10788:10811'>　坦坦而安故能中不自亂不待上之人以禮治之而</span>
<span class='tline' id='l380' data-llen='10811:10834'>　自有定志乃幽人之貞吉者也與六三爻之所謂武</span>
<span class='tline' id='l381' data-llen='10834:10843'>　人者取象不同</span>
<span class='tline' id='l382' data-llen='10843:10882'>六三眇能視跛能履<span class='krp-note'>注云居履之時以陽處陽猶曰不/謙而况以隂居陽以柔乗剛者乎</span></span>
<span class='tline' id='l383' data-llen='10882:10925'><span class='krp-note'>故以此為明眇目者也/以此為行跛足者也</span>履虎尾咥人凶<span class='krp-note'>伊川曰三以隂/居陽志欲剛而</span></span>
<span class='tline' id='l384' data-llen='10925:10972'><span class='krp-note'>體本隂柔安能堅其所履故如盲眇之視其見不明跛/躄之履其行不逺才既不足又處不得中履於危地故</span></span>
<span class='tline' id='l385' data-llen='10972:10999'><a onclick="displayPageImage('KR1a0060', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='10999:11042'><span class='krp-note'>曰履虎尾不善履而履危地/必及禍患也故曰咥人凶</span>武人為于大君<span class='krp-note'>潘氏曰以/六居三質</span></span>
<span class='tline' id='l387' data-llen='11042:11086'><span class='krp-note'>柔志剛不量己力妄欲有為應上九而履羣陽如/眇之欲視跛之欲履武人之欲為君宜其凶也</span>象曰</span>
<span class='tline' id='l388' data-llen='11086:11115'>眇能視不足以有明也跛能履不足與有行也<span class='krp-note'>疏云六/三以隂</span></span>
<span class='tline' id='l389' data-llen='11115:11161'><span class='krp-note'>居陽又失其位以此視物猶如眇目自為能視不足為/明也以此踐履猶如跛足自為能履不足與之行也</span></span>
<span class='tline' id='l390' data-llen='11161:11191'>咥人之凶位不當也武人為于大君志剛也<span class='krp-note'>伊川曰以/柔居三履</span></span>
<span class='tline' id='l391' data-llen='11191:11225'><span class='krp-note'>非其正所以致禍害被咥而凶也以武/人為喻者以其處陽才弱而志剛也</span></span>
<span class='tline' id='l392' data-llen='11225:11248'>　眇者雖不足以有明猶欲能視跛者雖不足以有行</span>
<span class='tline' id='l393' data-llen='11248:11271'>　猶欲能履人皆不欲䧟於危地也豈有虎尾而可履</span>
<span class='tline' id='l394' data-llen='11271:11298'><a onclick="displayPageImage('KR1a0060', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='11298:11321'>　者哉六三柔不得中處下卦之上位不當也志在従</span>
<span class='tline' id='l396' data-llen='11321:11344'>　剛舎九五而求應於上九如武人欲為大君其危可</span>
<span class='tline' id='l397' data-llen='11344:11367'>　知將與履虎尾无異必至於被咥而凶也曰咥人凶</span>
<span class='tline' id='l398' data-llen='11367:11390'>　者戒六三也非謂九五為君於上而六三又可以武</span>
<span class='tline' id='l399' data-llen='11390:11411'>　人而為大君於下也能辨上下履所以成卦也</span>
<span class='tline' id='l400' data-llen='11411:11452'>九四履虎尾<span class='krp-note'>疏云逼近五之尊位/是履虎尾近其危也</span>愬愬終吉<span class='krp-note'>疏云愬愬/危懼也終</span></span>
<span class='tline' id='l401' data-llen='11452:11493'><span class='krp-note'>吉者以陽居隂意能/謙退故終得其吉也</span>象曰愬愬終吉志行也<span class='krp-note'>龜山曰處/多懼之地</span></span>
<span class='tline' id='l402' data-llen='11493:11525'><span class='krp-note'>履虎之象也然體剛而志柔知愬愬/戒懼順以従上故志行而終吉矣</span></span>
<span class='tline' id='l403' data-llen='11525:11552'><a onclick="displayPageImage('KR1a0060', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='11552:11575'>　四乃近君多懼之地故以履虎尾而為喻不言其咥</span>
<span class='tline' id='l405' data-llen='11575:11598'>　人者以九居四愬愬知懼剛而守靜順處於九五之</span>
<span class='tline' id='l406' data-llen='11598:11615'>　下能従上以行其志故終得其吉也</span>
<span class='tline' id='l407' data-llen='11615:11656'>九五夬履貞厲<span class='krp-note'>伊川曰夬剛决也五以陽剛乾體居至/尊之位任其剛决而行如此則雖得正</span></span>
<span class='tline' id='l408' data-llen='11656:11696'><span class='krp-note'>猶危/厲也</span>象曰夬履貞厲位正當也<span class='krp-note'>伊川曰戒夬履者以其/正當尊位也居至尊之</span></span>
<span class='tline' id='l409' data-llen='11696:11724'><span class='krp-note'>位據能専之勢而自任剛决不/復畏懼雖使得正亦危道也</span></span>
<span class='tline' id='l410' data-llen='11724:11747'>　繫辭曰履和而至履亦貴乎和也九五剛而得中合</span>
<span class='tline' id='l411' data-llen='11747:11770'>　於乾體之正以禮而行可以定民志矣若過於夬履</span>
<span class='tline' id='l412' data-llen='11770:11797'><a onclick="displayPageImage('KR1a0060', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='11797:11820'>　剛决自任雖貞亦厲非所謂履帝位而不疚者也曰</span>
<span class='tline' id='l414' data-llen='11820:11841'>　位正當也以陽剛而居剛位不可以過乎剛也</span>
<span class='tline' id='l415' data-llen='11841:11878'>上九視履考祥其旋元吉<span class='krp-note'>疏云旋反也伊川曰上處履/之終於其終視其所履行以</span></span>
<span class='tline' id='l416' data-llen='11878:11925'><span class='krp-note'>考其善惡禍福若其旋則善且吉也旋謂周旋完備无/不至也人之所履考視其終若終始周完无疚善之至</span></span>
<span class='tline' id='l417' data-llen='11925:11968'><span class='krp-note'>也是以元吉龜山曰禮雖以進為文進極而過/中亦不可行矣故其終也旋則元吉旋反也</span>象曰元</span>
<span class='tline' id='l418' data-llen='11968:12008'>吉在上大有慶也<span class='krp-note'>伊川曰人之所履善而吉至其終周/旋无虧乃大有福慶之人也人之行</span></span>
<span class='tline' id='l419' data-llen='12008:12017'><span class='krp-note'>貴乎/有終</span></span>
<span class='tline' id='l420' data-llen='12017:12040'>　履者禮也人知敬畏禮所由生初九曰素履九二曰</span>
<span class='tline' id='l421' data-llen='12040:12067'><a onclick="displayPageImage('KR1a0060', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='12067:12090'>　幽人貞吉皆不待有所畏於外而自有定志也三多</span>
<span class='tline' id='l423' data-llen='12090:12112'>　凶四多懼爻皆以履虎尾為喻欲使知所畏於外</span>
<span class='tline' id='l424' data-llen='12112:12135'>　亦可以有定志也至於九五將何所畏哉九五有貞</span>
<span class='tline' id='l425' data-llen='12135:12158'>　厲之戒克自抑畏不敢過於剛决也上九曰視履考</span>
<span class='tline' id='l426' data-llen='12158:12181'>　祥其旋元吉上九屬於乾體在於九五之上猶天在</span>
<span class='tline' id='l427' data-llen='12181:12204'>　於君之上也為人君者反觀於己考祥於天操履純</span>
<span class='tline' id='l428' data-llen='12204:12227'>　全斯謂元吉則天鑒在上亦祐之以大有慶也君豈</span>
<span class='tline' id='l429' data-llen='12227:12250'>　可不畏天乎履辨上下則知天下之所畏者君也君</span>
<span class='tline' id='l430' data-llen='12250:12277'><a onclick="displayPageImage('KR1a0060', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='12277:12297'>　之所畏者天也上下皆知敬畏則履道成矣</span>
<span class='tline' id='l432' data-llen='12297:12300'>　</span>
<span class='tline' id='l433' data-llen='12300:12303'>　</span>
<span class='tline' id='l434' data-llen='12303:12306'>　</span>
<span class='tline' id='l435' data-llen='12306:12309'>　</span>
<span class='tline' id='l436' data-llen='12309:12312'>　</span>
<span class='tline' id='l437' data-llen='12312:12315'>　</span>
<span class='tline' id='l438' data-llen='12315:12325'>　淙山讀周易卷三</span>
</p>
<p>
</p>
  </div>
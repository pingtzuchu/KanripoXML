<div id="txtcont" class="span9" style="position: relative;">
    <p>
<span class='tline' id='l7' data-llen='159:185'><a onclick="displayPageImage('KR1a0060', 'WYG', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='185:193'>欽定四庫全書</span>
<span class='tline' id='l9' data-llen='193:205'>　淙山讀周易卷二十一</span>
<span class='tline' id='l10' data-llen='205:226'>　　　　　　　　　　　　宋　方實孫　撰</span>
<span class='tline' id='l11' data-llen='226:230'>雜卦</span>
<span class='tline' id='l12' data-llen='230:273'>乾剛坤柔<span class='krp-note'>疏云序卦因文王上下而次序之此雜卦孔/子更以意錯雜而對辨其次第不與序卦同</span></span>
<span class='tline' id='l13' data-llen='273:320'><span class='krp-note'>故韓康伯云雜卦者雜揉衆卦錯綜其義或以同相類/或以異相明也南軒曰序卦所以言易道之常雜卦所</span></span>
<span class='tline' id='l14' data-llen='320:367'><span class='krp-note'>以言易道之變此古有是言也殊不知易之雜卦乃言/其卦畫反對各以類而言之非雜也于雜之中有不雜</span></span>
<span class='tline' id='l15' data-llen='367:408'><span class='krp-note'>者存焉又曰乾三畫竒/剛也坤三畫耦柔也</span>比樂師憂<span class='krp-note'>親比則樂/動衆則憂</span>臨觀之義</span>
<span class='tline' id='l16' data-llen='408:434'><a onclick="displayPageImage('KR1a0060', 'WYG', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='434:473'>或與或求<span class='krp-note'>以我臨下故曰與/物來觀我故曰求</span>屯見而不失其居<span class='krp-note'>屯利建/侯君子</span></span>
<span class='tline' id='l18' data-llen='473:518'><span class='krp-note'>以經綸之時雖見而磐桓利/貞不失其居也見賢遍反</span>蒙雜而著<span class='krp-note'>雜者未知所定/也求其發蒙則</span></span>
<span class='tline' id='l19' data-llen='518:559'><span class='krp-note'>終得所定/著定也</span>震起也艮止也<span class='krp-note'>南軒曰一陽在下故震為/起一陽在上故艮為止</span>損</span>
<span class='tline' id='l20' data-llen='559:582'>益盛衰之始也<span class='krp-note'>極損則益/極益則損</span>大畜時也</span>
<span class='tline' id='l21' data-llen='582:601'>　大畜不家食而見畜于君其所遇者時也</span>
<span class='tline' id='l22' data-llen='601:607'>无妄災也</span>
<span class='tline' id='l23' data-llen='607:630'>　无妄而得災乃謂之天災妄而得災是自作孽不可</span>
<span class='tline' id='l24' data-llen='630:638'>　委之于天也</span>
<span class='tline' id='l25' data-llen='638:664'><a onclick="displayPageImage('KR1a0060', 'WYG', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='664:700'>萃聚而升不來也<span class='krp-note'>潘氏曰萃則合于一故聚/也升則上乎髙故不來也</span>謙輕而豫</span>
<span class='tline' id='l27' data-llen='700:739'>怠也<span class='krp-note'>潘氏曰謙則輕于/已豫則怠乎已</span>噬嗑食也<span class='krp-note'>潘氏曰所/以食物也</span>賁无色也</span>
<span class='tline' id='l28' data-llen='739:782'><span class='krp-note'>无定色也南軒曰終/于白賁故无色也</span>兌見而巽伏也<span class='krp-note'>兌貴顯說巽貴卑/退南軒曰兌一隂</span></span>
<span class='tline' id='l29' data-llen='782:823'><span class='krp-note'>在上故見巽一/隂在下故伏</span>隨无故也蠱則飭也<span class='krp-note'>隨時之宜不係于/故也隨則有事受</span></span>
<span class='tline' id='l30' data-llen='823:869'><span class='krp-note'>之以蠱飭整治也蠱/所以整治其事也</span>剝爛也<span class='krp-note'>物熟則/剝落也</span>復反也<span class='krp-note'>南軒曰一/陽生于下</span></span>
<span class='tline' id='l31' data-llen='869:898'><span class='krp-note'>而復反/其所</span>晉晝也<span class='krp-note'>潘氏曰大明/當天晝也</span>明夷誅也</span>
<span class='tline' id='l32' data-llen='898:921'>　當明夷之時臣不能正君使君德有所傷者臣之罪</span>
<span class='tline' id='l33' data-llen='921:935'>　也故曰臣罪當誅天王聖明</span>
<span class='tline' id='l34' data-llen='935:961'><a onclick="displayPageImage('KR1a0060', 'WYG', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='961:995'>井通而困相遇也<span class='krp-note'>井物所通用而不吝也/潘氏曰困則相求也</span>咸速也恒久</span>
<span class='tline' id='l36' data-llen='995:1037'>也<span class='krp-note'>南軒曰感之无心故/應之速常者久于道</span>渙離也節止也<span class='krp-note'>潘氏曰散則離/限制之則止</span></span>
<span class='tline' id='l37' data-llen='1037:1074'>解緩也蹇難也<span class='krp-note'>潘氏曰難解則寛/緩難生則蹇險</span>睽外也<span class='krp-note'>相疏/外也</span>家人内</span>
<span class='tline' id='l38' data-llen='1074:1116'>也<span class='krp-note'>南軒曰由内/以及外也</span>否泰反其類也<span class='krp-note'>否君子退而小人之類/進也泰君子進而小人</span></span>
<span class='tline' id='l39' data-llen='1116:1161'><span class='krp-note'>之類退也此其/類所以相反也</span>大壯則止<span class='krp-note'>楊氏曰小人用壯則不能止/君子用罔故于壯而能止</span></span>
<span class='tline' id='l40' data-llen='1161:1198'>遯則退也<span class='krp-note'>潘氏曰一隂方生/君子貴乎先退</span>大有衆也同人親也<span class='krp-note'>潘氏/曰衆</span></span>
<span class='tline' id='l41' data-llen='1198:1242'><span class='krp-note'>聚則有心/同則親</span>革去故也<span class='krp-note'>南軒曰革弊/所以去其故</span>鼎取新也<span class='krp-note'>楊氏曰顛/趾出否者</span></span>
<span class='tline' id='l42' data-llen='1242:1287'><span class='krp-note'>鼎取/新也</span>小過過也<span class='krp-note'>南軒曰天下失其中故小有所過以復/其中是過也乃所以救其不中者乎</span></span>
<span class='tline' id='l43' data-llen='1287:1313'><a onclick="displayPageImage('KR1a0060', 'WYG', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1313:1353'>中孚信也<span class='krp-note'>南軒曰信/由中也</span>豐多故也<span class='krp-note'>潘氏曰物/盛則多故</span>親寡旅也<span class='krp-note'>親/寡</span></span>
<span class='tline' id='l45' data-llen='1353:1391'><span class='krp-note'>故寄/旅</span>離上而坎下也<span class='krp-note'>火炎上/水潤下</span>小畜寡也履不處也<span class='krp-note'>潘氏/曰畜</span></span>
<span class='tline' id='l46' data-llen='1391:1432'><span class='krp-note'>之小所以寡履/貴行故不處</span>需不進也訟不親也<span class='krp-note'>南軒曰需者有所/待故不進訟者健</span></span>
<span class='tline' id='l47' data-llen='1432:1474'><span class='krp-note'>而險人/誰親之</span>大過顛也<span class='krp-note'>本末/弱也</span>姤遇也<span class='krp-note'>潘氏曰一柔遇/五剛故曰遇</span>柔遇剛</span>
<span class='tline' id='l48' data-llen='1474:1510'>也漸女歸待男行也<span class='krp-note'>南軒曰漸有所待如女之待/男然後行言其不躁進也</span>頤養</span>
<span class='tline' id='l49' data-llen='1510:1548'>正也<span class='krp-note'>楊氏曰頤者養/也養正則吉</span>既濟定也<span class='krp-note'>潘氏曰事已/濟則定矣</span>歸妹女之</span>
<span class='tline' id='l50' data-llen='1548:1586'>終也<span class='krp-note'>女終于/出嫁也</span>未濟男之窮也<span class='krp-note'>剛柔失位其道/未濟故曰窮也</span>夬決也剛</span>
<span class='tline' id='l51' data-llen='1586:1611'>決柔也君子道長小人道憂也<span class='krp-note'>潘氏曰五/陽決一隂</span></span>
<span class='tline' id='l52' data-llen='1611:1637'><a onclick="displayPageImage('KR1a0060', 'WYG', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1637:1660'>　雜卦始言乾剛坤柔乾純乎剛者也終言夬決也剛</span>
<span class='tline' id='l54' data-llen='1660:1683'>　決柔也君子道長小人道憂夬卦以五陽決一隂終</span>
<span class='tline' id='l55' data-llen='1683:1706'>　欲盡去小人而後合于純乾之義此雜卦之所以不</span>
<span class='tline' id='l56' data-llen='1706:1729'>　雜也後世有參用君子小人者其說可以破于此矣</span>
<span class='tline' id='l57' data-llen='1729:1732'>　</span>
<span class='tline' id='l58' data-llen='1732:1735'>　</span>
<span class='tline' id='l59' data-llen='1735:1738'>　</span>
<span class='tline' id='l60' data-llen='1738:1750'>　淙山讀周易卷二十一</span>
</p>
<p>
</p>
  </div>
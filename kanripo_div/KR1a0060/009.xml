<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0060', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:201'>　淙山讀周易卷九</span>
<span class='tline' id='l10' data-llen='201:223'>　　　　　　　　　　　　　宋　方寔孫　撰</span>
<span class='tline' id='l11' data-llen='223:246'>　上經始于乾坤終于坎離乾先坤後天地之道有上</span>
<span class='tline' id='l12' data-llen='246:269'>　下也坎離者乾坤之中氣也坎為中男離為中女人</span>
<span class='tline' id='l13' data-llen='269:292'>　位乎中所以配天地而為三才也下經言坎離中氣</span>
<span class='tline' id='l14' data-llen='292:317'>　之外有艮兑震巽之各有上下艮下兑上即咸卦也艮為</span>
<span class='tline' id='l15' data-llen='317:340'>　少男兑為少女男女皆少相感于初未可容心故下</span>
<span class='tline' id='l16' data-llen='340:366'><a onclick="displayPageImage('KR1a0060', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='366:389'>　經始于咸卦言咸而不言感是男女之道也巽下震</span>
<span class='tline' id='l18' data-llen='389:412'>　上即恒卦也巽為長女震為長男男女皆長則有夫</span>
<span class='tline' id='l19' data-llen='412:435'>　婦之道故咸卦之後受之以恒艮兑震巽所以為下</span>
<span class='tline' id='l20' data-llen='435:458'>　經之用也序卦曰有天地然後有萬物有萬物然後</span>
<span class='tline' id='l21' data-llen='458:481'>　有男女有男女然後有夫婦有夫婦然後有父子有</span>
<span class='tline' id='l22' data-llen='481:504'>　父子然後有君臣有君臣然後有上下有上下然後</span>
<span class='tline' id='l23' data-llen='504:527'>　禮義有所錯夫婦之道不可以不久也故受之以恒</span>
<span class='tline' id='l24' data-llen='527:550'>　嗚呼易道自男女夫婦以至于父子君臣各有上下</span>
<span class='tline' id='l25' data-llen='550:576'><a onclick="displayPageImage('KR1a0060', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='576:599'>　易所以有上經下經也夫婦之道欲正于男先下女</span>
<span class='tline' id='l27' data-llen='599:622'>　之初故下經始于咸卦首言利貞取女吉也下經不</span>
<span class='tline' id='l28' data-llen='622:645'>　終于既濟而終于未濟者言人道無窮坎離之交亦</span>
<span class='tline' id='l29' data-llen='645:668'>　各有上下也離下坎上六爻竒耦皆得位則為既濟</span>
<span class='tline' id='l30' data-llen='668:691'>　坎下離上六爻竒耦皆失位則為未濟善觀易者可</span>
<span class='tline' id='l31' data-llen='691:698'>　以意悟矣</span>
<span class='tline' id='l32' data-llen='698:702'>下經</span>
<span class='tline' id='l33' data-llen='702:712'>䷞<span class='krp-note'>艮下/兑上</span></span>
<span class='tline' id='l34' data-llen='712:738'><a onclick="displayPageImage('KR1a0060', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='738:781'>咸亨利貞<span class='krp-note'>伊川曰天地萬物之本夫婦人倫之始所以/上經首乾坤下經首咸繼以恒也又曰男女</span></span>
<span class='tline' id='l36' data-llen='781:828'><span class='krp-note'>交合而成夫婦故咸與恒皆二體合為夫婦之義咸感/也以説為主恒常也以正為本而説之道自有正也正</span></span>
<span class='tline' id='l37' data-llen='828:875'><span class='krp-note'>之道固有説焉又曰咸之為卦兑上艮下少女少男也/男女相感之深莫如少者故二少為咸也艮體篤實止</span></span>
<span class='tline' id='l38' data-llen='875:922'><span class='krp-note'>為誠慤之義男志篤實以下交女心説而上應男感之/先也男先以誠感女説而應也又曰凡君臣上下以至</span></span>
<span class='tline' id='l39' data-llen='922:969'><span class='krp-note'>萬物皆有相感之道物之相感則有亨通之理君臣能/相感則君臣之道通上下能相感則上下之志通以至</span></span>
<span class='tline' id='l40' data-llen='969:1016'><span class='krp-note'>父子夫婦親戚朋友皆情意相感則和順而亨通事物/皆然故咸有亨之理也又曰相感之道利在于正也不</span></span>
<span class='tline' id='l41' data-llen='1016:1063'><span class='krp-note'>以正則入于惡矣如夫婦之以淫姣君臣之/以媚説上下之以邪僻皆相感之不以正也</span>取女吉<span class='krp-note'>伊/川</span></span>
<span class='tline' id='l42' data-llen='1063:1100'><span class='krp-note'>曰卦有柔上剛下二氣感應相與正而説/男下女之義以此義取女則得正而吉也</span></span>
<span class='tline' id='l43' data-llen='1100:1126'><a onclick="displayPageImage('KR1a0060', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1126:1149'>　咸所以亨者利乎正也咸卦六爻就人身上取象初</span>
<span class='tline' id='l45' data-llen='1149:1172'>　六曰咸其拇六二曰咸其腓九三曰咸其股九五曰</span>
<span class='tline' id='l46' data-llen='1172:1195'>　咸其脢上六曰咸其輔頬舌唯九四爻取象在于脢</span>
<span class='tline' id='l47' data-llen='1195:1218'>　之下股之上雖有心之象而不言心亦不言咸以見</span>
<span class='tline' id='l48' data-llen='1218:1241'>　咸有取女之義不可以有心而言也若夫聖人之感</span>
<span class='tline' id='l49' data-llen='1241:1264'>　天下不可皆以无心而言也故彖曰聖人感人心而</span>
<span class='tline' id='l50' data-llen='1264:1271'>　天下和平</span>
<span class='tline' id='l51' data-llen='1271:1301'>彖曰咸感也<span class='krp-note'>伊川曰咸之/義則感也</span>柔上而剛下二氣感應以相</span>
<span class='tline' id='l52' data-llen='1301:1327'><a onclick="displayPageImage('KR1a0060', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1327:1368'>與<span class='krp-note'>伊川曰兑女在上艮男居下柔上剛下也/隂陽二氣相感相應而和合是相與也</span>止而説男</span>
<span class='tline' id='l54' data-llen='1368:1404'>下女是以亨利貞取女吉也<span class='krp-note'>伊川曰艮止于下篤誠相/下也兑説于上和説相應</span></span>
<span class='tline' id='l55' data-llen='1404:1445'><span class='krp-note'>也以男下女和之至也相感之道如此/是以能亨通而得正取女如是則吉也</span>天地感而萬物</span>
<span class='tline' id='l56' data-llen='1445:1468'>化生聖人感人心而天下和平觀其所感而天地萬物</span>
<span class='tline' id='l57' data-llen='1468:1510'>之情可見矣<span class='krp-note'>伊川曰既言男女相感之義復推極感道/以盡天地之理聖人之用天地二氣交感</span></span>
<span class='tline' id='l58' data-llen='1510:1557'><span class='krp-note'>而化生萬物聖人至誠以感億兆之心而天下和平天/下之心所以和平者由聖人感之也觀天地交感化生</span></span>
<span class='tline' id='l59' data-llen='1557:1586'><span class='krp-note'>萬物之理聖人感人心致和平/之道則天地萬物之情可見矣</span></span>
<span class='tline' id='l60' data-llen='1586:1609'>　天地萬物之情凡有所感者皆以正而吉又不獨取</span>
<span class='tline' id='l61' data-llen='1609:1635'><a onclick="displayPageImage('KR1a0060', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1635:1642'>　女為然也</span>
<span class='tline' id='l63' data-llen='1642:1676'>象曰山上有澤咸君子以虚受人<span class='krp-note'>伊川曰澤性潤下土/性受潤澤在山上而</span></span>
<span class='tline' id='l64' data-llen='1676:1723'><span class='krp-note'>其漸潤通徹是二物之氣相感通也君子觀山澤通氣/之象而虛其中以受于人夫人虛中則能受實則不能</span></span>
<span class='tline' id='l65' data-llen='1723:1759'><span class='krp-note'>入矣虛中者无我也中无私主則无感不/通白雲曰卦无虛之象而咸有虚之義</span></span>
<span class='tline' id='l66' data-llen='1759:1779'>　咸卦言咸而不言感感以無心是虚之義也</span>
<span class='tline' id='l67' data-llen='1779:1812'>初六咸其拇<span class='krp-note'>伊川曰拇足大指/龜山曰拇係于足</span>象曰咸其拇志在外也</span>
<span class='tline' id='l68' data-llen='1812:1848'><span class='krp-note'>伊川曰初志之動感于四也故曰在外志/雖動而感未深如拇之動不足以進也</span></span>
<span class='tline' id='l69' data-llen='1848:1871'>　初六居下卦之下有拇之象與四為應志雖在外然</span>
<span class='tline' id='l70' data-llen='1871:1897'><a onclick="displayPageImage('KR1a0060', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1897:1920'>　屬于艮體之初止而未行譬如拇雖能動上係于足</span>
<span class='tline' id='l72' data-llen='1920:1932'>　猶有待而後可以行也</span>
<span class='tline' id='l73' data-llen='1932:1971'>六二咸其腓凶居吉<span class='krp-note'>伊川曰腓足肚行則先動足乃舉/之非腓之自動也二若不守道待</span></span>
<span class='tline' id='l74' data-llen='1971:2015'><span class='krp-note'>上之求如腓自動則躁妄自失所以凶也安其/居而不動以待上之求則得進退之道而吉也</span>象曰雖</span>
<span class='tline' id='l75' data-llen='2015:2055'>凶居吉順不害也<span class='krp-note'>潘氏曰行乃求乎上乃凶道也居以/俟之不亦吉乎順理而處何害之有</span></span>
<span class='tline' id='l76' data-llen='2055:2078'>　六二在初之上三之下猶腓在于拇之上股之下也</span>
<span class='tline' id='l77' data-llen='2078:2101'>　腓未行而先動其象雖凶然以六居二其居則吉與</span>
<span class='tline' id='l78' data-llen='2101:2124'>　五為應則得艮體之正是處順而不害乎正者也故</span>
<span class='tline' id='l79' data-llen='2124:2150'><a onclick="displayPageImage('KR1a0060', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2150:2168'>　能反凶而為吉艮六二爻亦曰艮其腓</span>
<span class='tline' id='l81' data-llen='2168:2205'>九三咸其股執其隨往吝<span class='krp-note'>伊川曰股者在身之下足之/上不能自由隨身而動者也</span></span>
<span class='tline' id='l82' data-llen='2205:2252'><span class='krp-note'>故以為象言九三不能自主隨物而動如股然其所執/守者隨于物也剛陽之才感于所説而隨之如此而往</span></span>
<span class='tline' id='l83' data-llen='2252:2285'><span class='krp-note'>可羞/吝也</span>象曰咸其股亦不處也志在隨人所執下也<span class='krp-note'>伊川/曰不</span></span>
<span class='tline' id='l84' data-llen='2285:2332'><span class='krp-note'>處謂動也有剛陽之質而不能自主志反在下隨人是/其所操執者卑下之甚也潘氏曰股不能行隨足以行</span></span>
<span class='tline' id='l85' data-llen='2332:2341'><span class='krp-note'>亦不/處也</span></span>
<span class='tline' id='l86' data-llen='2341:2364'>　艮為少男一陽為主九三是也兑為少女一隂為主</span>
<span class='tline' id='l87' data-llen='2364:2387'>　上六是也咸卦艮下兑上是男先下女之象九三應</span>
<span class='tline' id='l88' data-llen='2387:2413'><a onclick="displayPageImage('KR1a0060', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2413:2436'>　于上六隨之而動于其下猶股隨身而行亦不處也</span>
<span class='tline' id='l90' data-llen='2436:2459'>　未失為咸卦取女之象若執此道以往欲一切隨于</span>
<span class='tline' id='l91' data-llen='2459:2482'>　他人則吝矣九三以陽剛之才處艮體之上志在隨</span>
<span class='tline' id='l92' data-llen='2482:2496'>　人所執愈下豈不可羞吝乎</span>
<span class='tline' id='l93' data-llen='2496:2537'>九四貞吉悔亡<span class='krp-note'>伊川曰感者人之動也故皆就人身取/象拇取在下而動之微腓取先動股取</span></span>
<span class='tline' id='l94' data-llen='2537:2584'><span class='krp-note'>其隨九四无所取直言感之道不言咸其心感乃心也/四在中而居上當心之位故為感之主而言感之道貞</span></span>
<span class='tline' id='l95' data-llen='2584:2631'><span class='krp-note'>正則吉而悔亡感不以正則有悔也龜山曰九四脢之/下股之上心之位也不言心者心无不該不可以位言</span></span>
<span class='tline' id='l96' data-llen='2631:2672'><span class='krp-note'>也/</span>憧憧往來朋從爾思<span class='krp-note'>伊川曰貞一則感无不通若往/來憧憧然用其私心以感物則</span></span>
<span class='tline' id='l97' data-llen='2672:2698'><a onclick="displayPageImage('KR1a0060', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2698:2745'><span class='krp-note'>思之所及者能感而動所不及者不能感也是其朋類/則從其思也以有係之私心既主于一隅一事豈能廓</span></span>
<span class='tline' id='l99' data-llen='2745:2785'><span class='krp-note'>然无所/不通乎</span>象曰貞吉悔亡未感害也<span class='krp-note'>伊川曰四説體居隂/而應于初故戒以貞</span></span>
<span class='tline' id='l100' data-llen='2785:2827'><span class='krp-note'>感之道无所不通有所私/係則害于感通乃有悔也</span>憧憧往來未光大也<span class='krp-note'>潘氏曰/憧字從</span></span>
<span class='tline' id='l101' data-llen='2827:2842'><span class='krp-note'>心謂心思之/往來不絶也</span></span>
<span class='tline' id='l102' data-llen='2842:2865'>　兑為少女九四當兑體之初不可輕説唯以九居四</span>
<span class='tline' id='l103' data-llen='2865:2888'>　貞而能静與初爻為應以正而感心无私係未害于</span>
<span class='tline' id='l104' data-llen='2888:2911'>　感通之道故貞吉而悔亡又言九四介于二陽之間</span>
<span class='tline' id='l105' data-llen='2911:2934'>　憧憧往來使其心迹稍有係累及思而得之然後知</span>
<span class='tline' id='l106' data-llen='2934:2960'><a onclick="displayPageImage('KR1a0060', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2960:2983'>　從其朋類以應于初爻則未足謂之光大也天下之</span>
<span class='tline' id='l108' data-llen='2983:3006'>　所謂光大者唯一出于正何以多思多慮為哉故繫</span>
<span class='tline' id='l109' data-llen='3006:3029'>　辭贊之曰天下何思何慮以見九四之朋從爾思思</span>
<span class='tline' id='l110' data-llen='3029:3052'>　得其類雖未害正亦未若不思而得者之為光大也</span>
<span class='tline' id='l111' data-llen='3052:3068'>　故中庸以不思而得為誠者之事</span>
<span class='tline' id='l112' data-llen='3068:3108'>九五咸其脢无咎<span class='krp-note'>子夏傳曰在脊曰脢伊川曰九居尊/位當以至誠感天下而應二比上若</span></span>
<span class='tline' id='l113' data-llen='3108:3155'><span class='krp-note'>係二而説上則偏私淺狹非人君之道豈能感天下乎/脢背肉也與心相背而所不見也言能背其私心感非</span></span>
<span class='tline' id='l114' data-llen='3155:3196'><span class='krp-note'>其所見而説者則得人君/感天下之正而无悔也</span>象曰咸其脢志末也<span class='krp-note'>白雲曰/未足以</span></span>
<span class='tline' id='l115' data-llen='3196:3222'><a onclick="displayPageImage('KR1a0060', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3222:3253'><span class='krp-note'>盡人君之道故曰志末也人君之/道如之何感人心而天下平是也</span></span>
<span class='tline' id='l117' data-llen='3253:3276'>　九五在兑體之中若由兑為少女而言則背去私心</span>
<span class='tline' id='l118' data-llen='3276:3299'>　感于非所見者而説曰咸其脢而无悔者是少女之</span>
<span class='tline' id='l119' data-llen='3299:3322'>　道也若由九五君道而言則其志在于感人心而天</span>
<span class='tline' id='l120' data-llen='3322:3338'>　下和平所見者大不止于淺末也</span>
<span class='tline' id='l121' data-llen='3338:3378'>上六咸其輔頰舌<span class='krp-note'>伊川曰上隂柔而説體為説之主又/居咸之極是其欲感物之極也故不</span></span>
<span class='tline' id='l122' data-llen='3378:3425'><span class='krp-note'>能以至誠感物而發見于口舌之間小人女子之常態/也豈能動人乎不直云口而云輔頰舌亦猶今人謂口</span></span>
<span class='tline' id='l123' data-llen='3425:3464'><span class='krp-note'>過曰唇吻曰頬舌也輔/頬舌皆所用以言者也</span>象曰咸其輔頰舌滕口説也<span class='krp-note'>伊/川</span></span>
<span class='tline' id='l124' data-llen='3464:3490'><a onclick="displayPageImage('KR1a0060', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3490:3520'><span class='krp-note'>曰唯至誠為能感人乃以柔説滕/揚于口舌言説豈能感於人乎</span></span>
<span class='tline' id='l126' data-llen='3520:3543'>　兑為少女為口舌上六居兑上之上欲滕口説曰輔</span>
<span class='tline' id='l127' data-llen='3543:3566'>　曰頬曰舌如此其多也感人之道不在多言婦人女</span>
<span class='tline' id='l128' data-llen='3566:3583'>　子尤當以多言為戒是咸卦之義也</span>
<span class='tline' id='l129' data-llen='3583:3593'>䷟<span class='krp-note'>巽下/震上</span></span>
<span class='tline' id='l130' data-llen='3593:3630'>恒亨无咎利貞利有攸往<span class='krp-note'>序卦曰夫婦之道不可以不/久也故受之以恒伊川曰咸</span></span>
<span class='tline' id='l131' data-llen='3630:3677'><span class='krp-note'>夫婦之道終身不變者也故咸之後受之以恒咸少男/在少女之下以男下女是男女交感之義恒長男在長</span></span>
<span class='tline' id='l132' data-llen='3677:3724'><span class='krp-note'>女之上男尊女卑居室之常道也論交感之情則少為/深切論尊卑之序則長當謹正故兑艮為咸而巽震為</span></span>
<span class='tline' id='l133' data-llen='3724:3750'><a onclick="displayPageImage('KR1a0060', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3750:3799'><span class='krp-note'>恒也男在女上男動于外女順于内人理之常故為恒也/又曰恒者常久也恒之道可以亨通恒而能亨乃无咎也</span></span>
<span class='tline' id='l135' data-llen='3799:3848'><span class='krp-note'>恒不可以亨非可恒之道也為有咎矣故君子之恒于善/可恒之道也小人之恒于惡失可恒之道也恒之所以能</span></span>
<span class='tline' id='l136' data-llen='3848:3895'><span class='krp-note'>亨者由貞正也故云利貞夫所謂恒謂可常久之道非/守一隅而不知變也故利有攸往唯其有往故能恒也</span></span>
<span class='tline' id='l137' data-llen='3895:3918'>　恒利有攸往非謂守常而不知變也唯以正而往則</span>
<span class='tline' id='l138' data-llen='3918:3941'>　无不利也初六曰浚恒過于求者非恒也上六曰振</span>
<span class='tline' id='l139' data-llen='3941:3964'>　恒凶過于動者亦非恒也均之為久也九二曰能久</span>
<span class='tline' id='l140' data-llen='3964:3987'>　中也九四則曰久非其位均之為貞也初六曰貞凶</span>
<span class='tline' id='l141' data-llen='3987:4010'>　九三曰貞吝六五則曰婦人貞吉均之為恒也六五</span>
<span class='tline' id='l142' data-llen='4010:4036'><a onclick="displayPageImage('KR1a0060', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='4036:4059'>　曰恒其德九三曰不恒其德九二九四爻又不言恒</span>
<span class='tline' id='l144' data-llen='4059:4073'>　隨爻不同唯求其正而已矣</span>
<span class='tline' id='l145' data-llen='4073:4111'>彖曰恒久也<span class='krp-note'>伊川曰恒者常久之義潘氏曰/不曰久而曰常唯常而後久也</span>剛上而柔</span>
<span class='tline' id='l146' data-llen='4111:4155'>下<span class='krp-note'>童溪曰震長男也而在上此剛上/也巽長女也而在下此柔下也</span>雷風相與<span class='krp-note'>伊川曰/雷震則</span></span>
<span class='tline' id='l147' data-llen='4155:4202'><span class='krp-note'>風發二者相須交助其/勢故曰相與乃其常也</span>巽而動<span class='krp-note'>伊川曰下巽順上震動/為以巽而動天地造化</span></span>
<span class='tline' id='l148' data-llen='4202:4246'><span class='krp-note'>恒久不已者順動而已巽而動常/久之道也動而不順豈能常也</span>剛柔皆應恒<span class='krp-note'>伊川曰/一卦剛</span></span>
<span class='tline' id='l149' data-llen='4246:4293'><span class='krp-note'>柔之爻皆相應剛柔相應理之常也童溪曰以卦體言/之則剛上柔下剛柔之常也以卦象言之則雷風相與</span></span>
<span class='tline' id='l150' data-llen='4293:4340'><span class='krp-note'>雷風之常也以卦義言之則巽而動動巽之常也以卦/爻言之則剛柔皆應乂六爻之常也合此四者恒久之</span></span>
<span class='tline' id='l151' data-llen='4340:4366'><a onclick="displayPageImage('KR1a0060', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='4366:4404'><span class='krp-note'>道然也此卦之/所以為恒也</span>恒亨无咎利貞久于其道也<span class='krp-note'>伊川曰恒/之道可致</span></span>
<span class='tline' id='l153' data-llen='4404:4451'><span class='krp-note'>亨而无過咎但所恒宜得其正失正則非可亨之道也/故曰久于其道可恒之正道也不恒其德與恒于不正</span></span>
<span class='tline' id='l154' data-llen='4451:4491'><span class='krp-note'>皆不能亨/而有咎也</span>天地之道恒久而不已也<span class='krp-note'>伊川曰天地之所/以不已葢有常久</span></span>
<span class='tline' id='l155' data-llen='4491:4532'><span class='krp-note'>之道人能恒于可恒/之道則合天地之理</span>利有攸往終則有始也<span class='krp-note'>伊川曰動/則終而復</span></span>
<span class='tline' id='l156' data-llen='4532:4576'><span class='krp-note'>始所以恒而不窮又曰唯隨時變易乃常道也/故曰利有攸往明理之如是懼人之泥于常也</span>日月得</span>
<span class='tline' id='l157' data-llen='4576:4599'>天而能久照四時變化而能久成聖人久于其道而天</span>
<span class='tline' id='l158' data-llen='4599:4629'>下化成觀其所恒而天地萬物之情可見矣<span class='krp-note'>伊川曰日/月隂陽之</span></span>
<span class='tline' id='l159' data-llen='4629:4676'><span class='krp-note'>精氣耳唯其順天之道往來盈縮故能久照而不已得/天順天理也四時隂陽之氣耳往來變化生成萬物亦</span></span>
<span class='tline' id='l160' data-llen='4676:4702'><a onclick="displayPageImage('KR1a0060', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4702:4749'><span class='krp-note'>以得天故常久不已聖人以常久之道行之有常而天/下化之以成美俗也觀其所恒謂觀日月之久照四時</span></span>
<span class='tline' id='l162' data-llen='4749:4788'><span class='krp-note'>之久成聖人之道所以能常久之理/觀此則天地萬物之情理可見矣</span>象曰雷風恒君子</span>
<span class='tline' id='l163' data-llen='4788:4830'>以立不易方<span class='krp-note'>伊川曰君子觀雷風相與成恒之象以常/久其德自立于大中常久之道不變易其</span></span>
<span class='tline' id='l164' data-llen='4830:4838'><span class='krp-note'>方所/也</span></span>
<span class='tline' id='l165' data-llen='4838:4861'>　彖言日月久照是天道之常也象言雷風恒者是天</span>
<span class='tline' id='l166' data-llen='4861:4884'>　道變化之中亦有常也迅雷烈風不終朝而止矣唯</span>
<span class='tline' id='l167' data-llen='4884:4907'>　以巽而動此雷風之所以為常也君子觀象以自立</span>
<span class='tline' id='l168' data-llen='4907:4930'>　其常久之道不易其方是變化之中又有不變者在</span>
<span class='tline' id='l169' data-llen='4930:4957'><a onclick="displayPageImage('KR1a0060', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4957:4977'>　于利有攸往之時所謂利正者又未嘗變也</span>
<span class='tline' id='l171' data-llen='4977:5015'>初六浚恒貞凶无攸利<span class='krp-note'>伊川曰初居下而四為正應柔/暗之人能守常而不能度勢四</span></span>
<span class='tline' id='l172' data-llen='5015:5062'><span class='krp-note'>震體而陽性以剛居高志上而不下又為二三所隔應/初之志異乎常矣而初六求望之深是知常而不知變</span></span>
<span class='tline' id='l173' data-llen='5062:5108'><span class='krp-note'>也浚深也謂求恒之深也守常而不度勢求望于上/之深堅固守此凶之道也泥常如此无所往而利矣</span>象</span>
<span class='tline' id='l174' data-llen='5108:5143'>曰浚恒之凶始求深也<span class='krp-note'>龜山曰此恒之初也故當以/漸而不可以浚浚則凶矣</span></span>
<span class='tline' id='l175' data-llen='5143:5166'>　巽為長女初六以巽體而居恒之初柔而在下是初</span>
<span class='tline' id='l176' data-llen='5166:5189'>　執婦道者之象也應于九四當以漸合若求望遽深</span>
<span class='tline' id='l177' data-llen='5189:5212'>　以浚為恒雖貞亦凶无所利矣大凡與人交者貴乎</span>
<span class='tline' id='l178' data-llen='5212:5239'><a onclick="displayPageImage('KR1a0060', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='5239:5255'>　中禮以漸而合不獨婦道為然也</span>
<span class='tline' id='l180' data-llen='5255:5291'>九二悔亡<span class='krp-note'>白雲曰九二无他辭恃曰悔/亡見止于守常无他事也</span>象曰九二悔亡</span>
<span class='tline' id='l181' data-llen='5291:5334'>能久中也<span class='krp-note'>伊川曰九二以中德而應于五五復居中以/中而應中其處與動皆得中也是能恒久于</span></span>
<span class='tline' id='l182' data-llen='5334:5357'><span class='krp-note'>中也又曰所以得悔亡/者由其能恒久于中也</span></span>
<span class='tline' id='l183' data-llen='5357:5380'>　以九居二貞而能静巽而得中應于六五是能久之</span>
<span class='tline' id='l184' data-llen='5380:5403'>　道宜其悔亡而无他辭也恒卦下三爻同屬于巽體</span>
<span class='tline' id='l185' data-llen='5403:5426'>　初六不幸而應于九四之久非其位者故初女爻曰</span>
<span class='tline' id='l186' data-llen='5426:5449'>　貞凶九三不幸而應于上六之振恒凶者故九三爻</span>
<span class='tline' id='l187' data-llen='5449:5476'><a onclick="displayPageImage('KR1a0060', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='5476:5499'>　曰貞吝唯九二應于六五以中合中故能久而无悔</span>
<span class='tline' id='l189' data-llen='5499:5520'>　也婦道以從夫為正有幸不幸豈可不擇對哉</span>
<span class='tline' id='l190' data-llen='5520:5555'>九三不恒其德或承之羞貞吝<span class='krp-note'>伊川曰其德不恒則羞/辱或承之矣或承之謂</span></span>
<span class='tline' id='l191' data-llen='5555:5595'><span class='krp-note'>有時而至也貞吝固守不/恒以為恒豈不可羞吝乎</span>象曰不恒其德无所容也<span class='krp-note'>伊/川</span></span>
<span class='tline' id='l192' data-llen='5595:5612'><span class='krp-note'>曰不恒之人无/所容處其身也</span></span>
<span class='tline' id='l193' data-llen='5612:5635'>　九三剛不得中不恒其德則羞辱有時而繼至矣將</span>
<span class='tline' id='l194' data-llen='5635:5655'>　何所容其身乎此爻可以為失婦道者之戒</span>
<span class='tline' id='l195' data-llen='5655:5697'>九四田无禽<span class='krp-note'>伊川曰以陽居隂處非其所雖常何益人/之所為得其道則久而成功不得其道則</span></span>
<span class='tline' id='l196' data-llen='5697:5724'><a onclick="displayPageImage('KR1a0060', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='5724:5767'><span class='krp-note'>雖久何益故以田為喻言九之居四雖使恒久/如田獵而无禽之獲謂徒用力而无成功也</span>象曰久</span>
<span class='tline' id='l198' data-llen='5767:5801'>非其位安得禽也<span class='krp-note'>伊川曰處非其位雖久何所/得乎以田為喻故云安得禽</span></span>
<span class='tline' id='l199' data-llen='5801:5824'>　恒卦上三爻與巽下三爻不同震為長男當動于外</span>
<span class='tline' id='l200' data-llen='5824:5847'>　非若巽女之當守静于内也以九居四當動而反静</span>
<span class='tline' id='l201' data-llen='5847:5870'>　久非其位泥常而不達變譬如田獵不動于外則无</span>
<span class='tline' id='l202' data-llen='5870:5893'>　禽可獲非卦所謂利有攸往者也其可恒乎故九四</span>
<span class='tline' id='l203' data-llen='5893:5901'>　爻亦不言恒</span>
<span class='tline' id='l204' data-llen='5901:5924'>六五恒其德貞婦人吉夫子凶象曰婦人貞吉從一而</span>
<span class='tline' id='l205' data-llen='5924:5951'><a onclick="displayPageImage('KR1a0060', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5951:5988'>終也夫子制義從婦凶也<span class='krp-note'>伊川曰五應于二以隂柔而/應陽剛居中而所應又中隂</span></span>
<span class='tline' id='l207' data-llen='5988:6035'><span class='krp-note'>柔之正也故恒久其德則為貞也夫以順從為恒者婦/人之道在婦人則為貞故吉若丈夫而以順從于人為</span></span>
<span class='tline' id='l208' data-llen='6035:6082'><span class='krp-note'>恒則失其陽剛之正則凶也立君位而不以君道言者/如六五之義在丈夫猶凶况人君之道乎在他卦六居</span></span>
<span class='tline' id='l209' data-llen='6082:6129'><span class='krp-note'>君位而應剛未為失也在恒故不可耳君道豈可以柔/順為常也如五之從二在婦人則為正而吉婦人以從</span></span>
<span class='tline' id='l210' data-llen='6129:6162'><span class='krp-note'>為正以順為德當終中于從一夫子/則以制義者也從婦人之道則凶也</span></span>
<span class='tline' id='l211' data-llen='6162:6185'>　恒為夫婦之道六五柔而得中以順為正在婦人之</span>
<span class='tline' id='l212' data-llen='6185:6208'>　道則吉在夫子之道則凶在人君之道又不待言而</span>
<span class='tline' id='l213' data-llen='6208:6231'>　知矣六五君位尤當以從婦凶為戒後世如周幽王</span>
<span class='tline' id='l214' data-llen='6231:6258'><a onclick="displayPageImage('KR1a0060', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='6258:6281'>　之于褒姒晉獻公之于驪姬皆從婦凶者也恒卦九</span>
<span class='tline' id='l216' data-llen='6281:6304'>　二以九居二是巽女之貞吉者也為六五者從之猶</span>
<span class='tline' id='l217' data-llen='6304:6317'>　凶况婦女之未必貞者乎</span>
<span class='tline' id='l218' data-llen='6317:6359'>上六振恒凶<span class='krp-note'>伊川曰六居恒之極在震之終恒極則不/常震終動極以隂居上非其安處又隂柔</span></span>
<span class='tline' id='l219' data-llen='6359:6398'><span class='krp-note'>不能堅固其守皆不恒之義也故為/振恒以振為恒也振者動之速也</span>象曰振恒在上大</span>
<span class='tline' id='l220' data-llen='6398:6442'>无功也<span class='krp-note'>伊川曰在上而其動无節以此為恒宜其凶也/潘氏曰震體之終動而不常凶則有之功安在</span></span>
<span class='tline' id='l221' data-llen='6442:6448'><span class='krp-note'>哉/</span></span>
<span class='tline' id='l222' data-llen='6448:6471'>　恒卦上三爻屬于震體皆言剛動之義九四曰久非</span>
<span class='tline' id='l223' data-llen='6471:6498'><a onclick="displayPageImage('KR1a0060', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='6498:6521'>　其位是泥于守静者非恒也六五曰從婦凶也是專</span>
<span class='tline' id='l225' data-llen='6521:6544'>　于順從者亦非恒也上六曰振恒凶是輕于好動者</span>
<span class='tline' id='l226' data-llen='6544:6567'>　亦非恒也故恒卦曰利貞利有攸往唯利乎正則利</span>
<span class='tline' id='l227' data-llen='6567:6574'>　有攸往也</span>
<span class='tline' id='l228' data-llen='6574:6584'>䷠<span class='krp-note'>艮下/乾上</span></span>
<span class='tline' id='l229' data-llen='6584:6628'>遯亨小利貞<span class='krp-note'>序卦曰恒者久也物不可以久居其所故受/之以遯遯者退也伊川曰遯退也避也去之</span></span>
<span class='tline' id='l230' data-llen='6628:6675'><span class='krp-note'>之謂為卦天下有山陽性上進山高起之物形雖高起/體乃止物有上陵之象而止不進天乃上進而去之下</span></span>
<span class='tline' id='l231' data-llen='6675:6722'><span class='krp-note'>陵而上去是相違遯故為遯止之義又曰隂柔方長而/未至于甚盛君子尚冇遲遲致力之道不可大貞而尚</span></span>
<span class='tline' id='l232' data-llen='6722:6749'><a onclick="displayPageImage('KR1a0060', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='6749:6758'><span class='krp-note'>利小/貞也</span></span>
<span class='tline' id='l234' data-llen='6758:6781'>　遯卦上四陽爻皆美九三曰畜臣妾吉九四曰君子</span>
<span class='tline' id='l235' data-llen='6781:6804'>　吉九五曰貞吉上九曰无不利當遯之時猶有四陽</span>
<span class='tline' id='l236' data-llen='6804:6827'>　在上二隂雖長屬于艮體猶能止于四陽之下而不</span>
<span class='tline' id='l237' data-llen='6827:6850'>　得以遽進此遯之所以亨也故遯卦有小人遯止之</span>
<span class='tline' id='l238' data-llen='6850:6873'>　義四陽在上二隂在下小人不得以陵君子如山之</span>
<span class='tline' id='l239' data-llen='6873:6896'>　不得陵乎天是遯之卦象也然四陽皆君子之類為</span>
<span class='tline' id='l240' data-llen='6896:6919'>　九四九五上九者屬于乾體處于上卦則其遠二隂</span>
<span class='tline' id='l241' data-llen='6919:6946'><a onclick="displayPageImage('KR1a0060', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6946:6969'>　也為甚易為九三者乃與二隂同屬于艮體處于下</span>
<span class='tline' id='l243' data-llen='6969:6992'>　卦則其遠二隂也為甚難君子以遠小人不惡而嚴</span>
<span class='tline' id='l244' data-llen='6992:7015'>　九三以陽剛之才欲畜止二隂于其下可以小利貞</span>
<span class='tline' id='l245' data-llen='7015:7038'>　而不可遽正以大事九三爻象曰畜臣妾吉不可大</span>
<span class='tline' id='l246' data-llen='7038:7061'>　事即卦所謂小利貞者也以君子而善處小人其道</span>
<span class='tline' id='l247' data-llen='7061:7084'>　如此或謂君子處遯之時皆欲遯去以避小人則誤</span>
<span class='tline' id='l248' data-llen='7084:7105'>　矣向使君子皆欲遯去則遯何時而可以亨乎</span>
<span class='tline' id='l249' data-llen='7105:7135'>彖曰遯亨遯而亨也剛當位而應與時行也<span class='krp-note'>伊川曰雖/遯之時君</span></span>
<span class='tline' id='l250' data-llen='7135:7162'><a onclick="displayPageImage('KR1a0060', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='7162:7209'><span class='krp-note'>子處之未有必遯之義五以剛陽之德處中正之位又/下與六二以中正相應雖隂長之時如卦之才尚當隨</span></span>
<span class='tline' id='l252' data-llen='7209:7251'><span class='krp-note'>時消息茍可以致其力无不至誠自盡以扶/持其道未必于遯而不為故曰與時行也</span>小利貞浸</span>
<span class='tline' id='l253' data-llen='7251:7295'>而長也<span class='krp-note'>伊川曰當隂長之時不可大貞而尚小利貞者/葢隂長必以浸漸未能遽盛君子尚可小貞其</span></span>
<span class='tline' id='l254' data-llen='7295:7342'><span class='krp-note'>道所謂小利貞者扶持使未遂亡也遯者隂之始長君/子知微故當深戒而聖人之意未使遽已也故有與時</span></span>
<span class='tline' id='l255' data-llen='7342:7382'><span class='krp-note'>行小利貞之教聖賢之于天下雖知道/之將廢豈肯坐視其亂而不之救哉</span>遯之時義大矣</span>
<span class='tline' id='l256' data-llen='7382:7408'>哉<span class='krp-note'>誠齋曰言其進退之時去/就之義甚大而木可躁也</span></span>
<span class='tline' id='l257' data-llen='7408:7431'>　當遯之時君子能小利貞而有補于天下也甚大故</span>
<span class='tline' id='l258' data-llen='7431:7444'>　贊之曰遯之時義大矣哉</span>
<span class='tline' id='l259' data-llen='7444:7471'><a onclick="displayPageImage('KR1a0060', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='7471:7512'>象曰天下有山遯<span class='krp-note'>伊川曰天下有山山下起而乃止天上/進而相違是違遯之象也童溪曰自</span></span>
<span class='tline' id='l261' data-llen='7512:7558'><span class='krp-note'>下而觀之以為山之顛即天也及據山之顛以觀天/愈高愈遠愈不可及此君子與小人遼絶之勢然也</span>君</span>
<span class='tline' id='l262' data-llen='7558:7596'>子以遠小人不惡而嚴<span class='krp-note'>伊川曰逺小人之道若以惡聲/厲色適足以致其怨忿惟在乎</span></span>
<span class='tline' id='l263' data-llen='7596:7643'><span class='krp-note'>矜莊威嚴使知敬畏則自然遠矣誠齋曰孔子與陽貨/同國孟子與王驩同事故曰君子以遠小人不惡而嚴</span></span>
<span class='tline' id='l264' data-llen='7643:7679'>初六遯尾厲<span class='krp-note'>伊川曰尾在後之物也遯而/在後不及者也是以危也</span>勿用有攸往</span>
<span class='tline' id='l265' data-llen='7679:7713'>象曰遯尾之厲不往何災也<span class='krp-note'>疏云不如不往即无災/害何災者猶言无災也</span></span>
<span class='tline' id='l266' data-llen='7713:7736'>　初六以隂爻在艮下之下猶小人當止之于其初也</span>
<span class='tline' id='l267' data-llen='7736:7759'>　故戒之曰遯尾厲若不止之于其初徒欲違遯之于</span>
<span class='tline' id='l268' data-llen='7759:7786'><a onclick="displayPageImage('KR1a0060', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='7786:7809'>　其尾其危厲可知矣初六與九四為應九四爻曰君</span>
<span class='tline' id='l270' data-llen='7809:7832'>　子吉小人否為九四者能隔遠小人于其初勿使之</span>
<span class='tline' id='l271' data-llen='7832:7855'>　有攸往則初六屬于艮體亦能止于其下不至為後</span>
<span class='tline' id='l272' data-llen='7855:7877'>　災于其尾隂不驟盛何災之有此遯之所以亨也</span>
<span class='tline' id='l273' data-llen='7877:7911'>六二執之用黄牛之革莫之勝説<span class='krp-note'>伊川曰二以中正順/應于五五以中正親</span></span>
<span class='tline' id='l274' data-llen='7911:7958'><span class='krp-note'>合于二其交自固黄中色牛順物革堅固之物二五以/中正順道其固如執繫之以牛革也莫之勝説謂其交</span></span>
<span class='tline' id='l275' data-llen='7958:7998'><span class='krp-note'>之固不可/勝言也</span>象曰執用黄牛固志也<span class='krp-note'>伊川曰丄下以中順/之道相固結其心志</span></span>
<span class='tline' id='l276' data-llen='7998:8012'><span class='krp-note'>甚堅如執之/以牛革也</span></span>
<span class='tline' id='l277' data-llen='8012:8039'><a onclick="displayPageImage('KR1a0060', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='8039:8062'>　遯卦二隂方長之時六二柔順得中屬于艮體静而</span>
<span class='tline' id='l279' data-llen='8062:8085'>　知止不敢陵四陽于其上是小人亦有可止之道也</span>
<span class='tline' id='l280' data-llen='8085:8108'>　以六二固志之大臣應于九五正志之君如執之用</span>
<span class='tline' id='l281' data-llen='8108:8131'>　黄牛之革其固志也不可勝言故六二爻獨不言遯</span>
<span class='tline' id='l282' data-llen='8131:8163'>九三係遯有疾厲<span class='krp-note'>伊川曰三與二切/比係乎二者也</span>畜臣妾吉象曰係</span>
<span class='tline' id='l283' data-llen='8163:8194'>遯之厲有疾憊也畜臣妾吉不可大事也<span class='krp-note'>伊川曰遯而/有係累必以</span></span>
<span class='tline' id='l284' data-llen='8194:8233'><span class='krp-note'>困憊致危其有疾乃憊也葢力亦不足矣以此/暱愛之心畜養臣妾則吉豈可以當大事</span></span>
<span class='tline' id='l285' data-llen='8233:8256'>　九三比于六二茍私有係累則力不足以止小人有</span>
<span class='tline' id='l286' data-llen='8256:8283'><a onclick="displayPageImage('KR1a0060', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='8283:8306'>　疾而憊其危厲可知矣唯九三以陽剛之才屬于艮</span>
<span class='tline' id='l288' data-llen='8306:8329'>　體知小人之不可以任大事故但以畜止臣妾之道</span>
<span class='tline' id='l289' data-llen='8329:8352'>　而畜止二隂于其下不失于詭隨亦不失于太激即</span>
<span class='tline' id='l290' data-llen='8352:8363'>　卦所謂小利貞者也</span>
<span class='tline' id='l291' data-llen='8363:8400'>九四好遯君子吉小人否<span class='krp-note'>伊川曰四與初為正應是所/好愛者也君子雖有所好愛</span></span>
<span class='tline' id='l292' data-llen='8400:8447'><span class='krp-note'>義茍當遯則去而不疑所謂克已復禮以道制欲是以/吉也如小人則不能以義處暱于所好牽于所私至于</span></span>
<span class='tline' id='l293' data-llen='8447:8486'><span class='krp-note'>陷辱其身而不能已故在/小人則否也否不善也</span>象曰君子好遯小人否也<span class='krp-note'>伊/川</span></span>
<span class='tline' id='l294' data-llen='8486:8520'><span class='krp-note'>曰君子雖有所好而能遯不失于義小/人則不能勝其私意而至于不善也</span></span>
<span class='tline' id='l295' data-llen='8520:8547'><a onclick="displayPageImage('KR1a0060', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='8547:8570'>　遯卦九三與二隂同屬于艮體思所以止二隂于其</span>
<span class='tline' id='l297' data-llen='8570:8593'>　下可謂難矣九四應于初六是其所好者也然九四</span>
<span class='tline' id='l298' data-llen='8593:8616'>　屬于乾上俯視二隂已如天山之勢相去而不相及</span>
<span class='tline' id='l299' data-llen='8616:8639'>　君子則吉小人則否界限截然君子亦不能與小人</span>
<span class='tline' id='l300' data-llen='8639:8662'>　而同所好也九四好遯處于衆陽之間既與君子而</span>
<span class='tline' id='l301' data-llen='8662:8685'>　同吉人能不暱于所好而欲遯去初六之小人此九</span>
<span class='tline' id='l302' data-llen='8685:8697'>　四之所以為君子吉也</span>
<span class='tline' id='l303' data-llen='8697:8728'>九五嘉遯貞吉象曰嘉遯貞吉以正志也<span class='krp-note'>疏云小人應/命不敢為邪</span></span>
<span class='tline' id='l304' data-llen='8728:8755'><a onclick="displayPageImage('KR1a0060', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='8755:8797'><span class='krp-note'>是五能正二之志故成遯之美也潘氏曰遯雖隂/長正之在君耳正心以正朝廷故曰以正志也</span></span>
<span class='tline' id='l306' data-llen='8797:8820'>　九五以剛中之君為衆陽之主志正于上以貞而吉</span>
<span class='tline' id='l307' data-llen='8820:8843'>　應于六二又欲遯去小人所以為嘉遯也五君位也</span>
<span class='tline' id='l308' data-llen='8843:8859'>　或謂九五亦欲遯去君位則誤矣</span>
<span class='tline' id='l309' data-llen='8859:8899'>上九肥遯无不利<span class='krp-note'>伊川曰肥者充大寛裕之意遯者唯/飄然遠逝无所係滯之為善上乾體</span></span>
<span class='tline' id='l310' data-llen='8899:8938'><span class='krp-note'>剛斷在卦之外矣又下无所係是遯/之遠而无累耳謂寛綽有餘裕也</span>象曰肥遯无不利</span>
<span class='tline' id='l311' data-llen='8938:8959'>无所疑也<span class='krp-note'>伊川曰其遯之/遠无所疑滯也</span></span>
<span class='tline' id='l312' data-llen='8959:8982'>　上九居遯之終是遯既亨之時君子功成名遂无不</span>
<span class='tline' id='l313' data-llen='8982:9009'><a onclick="displayPageImage('KR1a0060', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='9009:9032'>　利矣則可以肥遯而去亦无所疑後世如張子房辭</span>
<span class='tline' id='l315' data-llen='9032:9055'>　漢于帝業已成之後者是也向使君子處遯之時未</span>
<span class='tline' id='l316' data-llen='9055:9078'>　能遯止小人于其下徒欲遯去以避小人而為得計</span>
<span class='tline' id='l317' data-llen='9078:9096'>　則天下受其害矣安得謂之无不利哉</span>
<span class='tline' id='l318' data-llen='9096:9106'>䷡<span class='krp-note'>乾下/震上</span></span>
<span class='tline' id='l319' data-llen='9106:9149'>大壯利貞<span class='krp-note'>序卦曰物不可以終遯故受之以大壯伊川/曰為卦震上乾下乾剛而震動以剛而動大</span></span>
<span class='tline' id='l320' data-llen='9149:9189'><span class='krp-note'>壯之義也又曰大壯之道利于貞正也大壯而/不得其正强猛之為耳非君子之道壯盛也</span></span>
<span class='tline' id='l321' data-llen='9189:9212'>　大壯卦四陽壯于下而六五柔于上是臣强君弱之</span>
<span class='tline' id='l322' data-llen='9212:9239'><a onclick="displayPageImage('KR1a0060', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='9239:9262'>　時也君猶天也物莫大于天矣雷在天上大壯孰有</span>
<span class='tline' id='l324' data-llen='9262:9285'>　大于天者乎惟九四爻曰貞吉悔亡離于下卦而能</span>
<span class='tline' id='l325' data-llen='9285:9308'>　安于六五之下譬如大輿能載六五于其上此四陽</span>
<span class='tline' id='l326' data-llen='9308:9320'>　之所以為大壯利貞也</span>
<span class='tline' id='l327' data-llen='9320:9354'>彖曰大壯大者壯也剛以動故壯<span class='krp-note'>注云大者謂陽爻伊/川曰所以名大壯者</span></span>
<span class='tline' id='l328' data-llen='9354:9401'><span class='krp-note'>謂大者壯也隂為小陽為大陽長已盛是大者壯也下/剛而上動以乾之至剛而動故為大壯為大者壯與壯</span></span>
<span class='tline' id='l329' data-llen='9401:9432'><span class='krp-note'>之大/也</span>大壯利貞大者正也正大而天地之情可見矣<span class='krp-note'>伊/川</span></span>
<span class='tline' id='l330' data-llen='9432:9466'><span class='krp-note'>曰大者既壯則利于貞正正而大者道/也極正大之理則天地之情可見矣</span></span>
<span class='tline' id='l331' data-llen='9466:9493'><a onclick="displayPageImage('KR1a0060', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='9493:9516'>　大者壯也四陽盛長以壯而為大也剛以動故壯乾</span>
<span class='tline' id='l333' data-llen='9516:9539'>　剛而震動乾下而震上是大壯卦體也又言大壯有</span>
<span class='tline' id='l334' data-llen='9539:9562'>　利貞之義大者正也以正為大不以壯為大則四陽</span>
<span class='tline' id='l335' data-llen='9562:9585'>　雖剛當在于下六五雖弱當在其上君猶天也臣猶</span>
<span class='tline' id='l336' data-llen='9585:9600'>　地也正大而天地之情可見矣</span>
<span class='tline' id='l337' data-llen='9600:9632'>象曰雷在天上大壯<span class='krp-note'>伊川曰雷震于/天上大而壯也</span>君子以非禮弗履</span>
<span class='tline' id='l338' data-llen='9632:9675'><span class='krp-note'>注云壯而違禮則凶凶則失壯也故君子以大壯/而順禮也伊川曰君子之大壯者莫若克己復禮</span></span>
<span class='tline' id='l339' data-llen='9675:9698'>　雷在天上大壯天威不可犯也君子觀象以非禮弗</span>
<span class='tline' id='l340' data-llen='9698:9725'><a onclick="displayPageImage('KR1a0060', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='9725:9748'>　履故四陽雖剛當伏于六五之下而不敢犯其上此</span>
<span class='tline' id='l342' data-llen='9748:9760'>　大壯之所以為正大也</span>
<span class='tline' id='l343' data-llen='9760:9798'>初九壯于趾征凶有孚<span class='krp-note'>伊川曰初陽剛乾體而處下壯/于進者也在下而用壯壯于趾</span></span>
<span class='tline' id='l344' data-llen='9798:9846'><span class='krp-note'>也趾在下而進動之物九在下用壯而不得其中夫以剛/處壯雖居上猶不可行况在下乎故征則其凶有孚孚</span></span>
<span class='tline' id='l345' data-llen='9846:9887'><span class='krp-note'>信也謂以壯往/則得凶可必也</span>象曰壯于趾其孚窮也<span class='krp-note'>伊川曰在最下/而用壯以行可</span></span>
<span class='tline' id='l346' data-llen='9887:9900'><span class='krp-note'>必信其窮/困而凶也</span></span>
<span class='tline' id='l347' data-llen='9900:9923'>　初九有征凶之戒壯而在下者尤不可以妄行也夬</span>
<span class='tline' id='l348' data-llen='9923:9934'>　初九亦曰壯于前趾</span>
<span class='tline' id='l349' data-llen='9934:9961'><a onclick="displayPageImage('KR1a0060', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='9961:10003'>九二貞吉<span class='krp-note'>伊川曰二雖以陽剛居大壯之時然柔而處/中是剛柔得中不過于壯得貞正而吉也</span></span>
<span class='tline' id='l351' data-llen='10003:10033'>象曰九二貞吉以中也<span class='krp-note'>伊川曰所以貞正而/吉者以其得中道也</span></span>
<span class='tline' id='l352' data-llen='10033:10056'>　九二剛而得中能以乾體而安于下卦即卦所謂大</span>
<span class='tline' id='l353' data-llen='10056:10079'>　者正也應于六五柔中之君其貞吉可知矣故九二</span>
<span class='tline' id='l354' data-llen='10079:10086'>　爻不言壯</span>
<span class='tline' id='l355' data-llen='10086:10123'>九三小人用壯君子用罔<span class='krp-note'>伊川曰九三以剛居陽而處/壯又當乾體之終壯之極也</span></span>
<span class='tline' id='l356' data-llen='10123:10163'><span class='krp-note'>極壯如此在小人則為用壯在君子則/為用罔白雲曰君子罔以壯為用也</span>貞厲羝羊觸藩</span>
<span class='tline' id='l357' data-llen='10163:10207'>羸其角<span class='krp-note'>疏云以壯為正其正為危故曰貞厲也以此為/正狀似羝羊觸藩也必拘羸其角矣伊川曰羊</span></span>
<span class='tline' id='l358' data-llen='10207:10234'><a onclick="displayPageImage('KR1a0060', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='10234:10281'><span class='krp-note'>壯于首羝為喜觸故取為象羊喜觸藩籬以藩籬當其/前也葢所當必觸喜用壯如此故必羸其角也猶人尚</span></span>
<span class='tline' id='l360' data-llen='10281:10324'><span class='krp-note'>剛壯所當必用必至于摧困也童溪曰九四居/前在二卦之間而為二體之限此藩之象也</span>象曰小</span>
<span class='tline' id='l361' data-llen='10324:10333'>人用壯君子罔也</span>
<span class='tline' id='l362' data-llen='10333:10356'>　九三以陽居剛在下卦之上若以小人處此則剛不</span>
<span class='tline' id='l363' data-llen='10356:10379'>　得中欲自用以為壯譬如羝羊欲用角以觸藩籬徒</span>
<span class='tline' id='l364' data-llen='10379:10402'>　以自羸困其角耳唯君子則不然以九居三剛貞自</span>
<span class='tline' id='l365' data-llen='10402:10425'>　守猶懼危厲况敢自用以為壯乎故曰君子用罔爻</span>
<span class='tline' id='l366' data-llen='10425:10446'>　象又但言罔而不言用以見君子之不自用也</span>
<span class='tline' id='l367' data-llen='10446:10473'><a onclick="displayPageImage('KR1a0060', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='10473:10514'>九四貞吉悔亡<span class='krp-note'>伊川曰陽剛長盛壯已過中壯之甚也/然居四為不正方君子道長之時豈可</span></span>
<span class='tline' id='l369' data-llen='10514:10559'><span class='krp-note'>有不正也故戒以/貞則吉而悔亡</span>藩决不羸<span class='krp-note'>伊川曰藩所以限隔也藩/籬决開不復羸困其角也</span></span>
<span class='tline' id='l370' data-llen='10559:10596'>壯于大輿之輹<span class='krp-note'>伊川曰輹輪之要處也車之/敗常在折輹輹壯則車强矣</span>象曰藩决</span>
<span class='tline' id='l371' data-llen='10596:10616'>不羸尚往也<span class='krp-note'>伊川曰尚往/其進不已也</span></span>
<span class='tline' id='l372' data-llen='10616:10639'>　九三上進猶有九四當其前是藩籬之象也九四若</span>
<span class='tline' id='l373' data-llen='10639:10662'>　欲進而廹于六五則前无障碍是藩决之象也為九</span>
<span class='tline' id='l374' data-llen='10662:10685'>　四者剛而守静當藩决之時不肯如九三之羸其角</span>
<span class='tline' id='l375' data-llen='10685:10708'>　故曰藩决不羸又能勉力以上承六五柔中之君譬</span>
<span class='tline' id='l376' data-llen='10708:10735'><a onclick="displayPageImage('KR1a0060', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='10735:10758'>　如大輿有輹安于其下可以尚載而有往此九四所</span>
<span class='tline' id='l378' data-llen='10758:10781'>　以貞吉而悔亡也大壯卦上四爻因羊而取義六五</span>
<span class='tline' id='l379' data-llen='10781:10804'>　為喪羊于易之主九三爻言羸其角九四則不言角</span>
<span class='tline' id='l380' data-llen='10804:10827'>　而言不羸九三上六爻皆言觸藩九四則言藩而不</span>
<span class='tline' id='l381' data-llen='10827:10850'>　言觸九三上六爻皆言羝羊九四則不言羊以見九</span>
<span class='tline' id='l382' data-llen='10850:10873'>　四為君子之象不觸不羸亦不可以羊言也羊者狠</span>
<span class='tline' id='l383' data-llen='10873:10896'>　暴之物所以喻小人也或謂大壯之君子亦欲剛狠</span>
<span class='tline' id='l384' data-llen='10896:10906'>　與羊无異則誤矣</span>
<span class='tline' id='l385' data-llen='10906:10933'><a onclick="displayPageImage('KR1a0060', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='10933:10972'>六五喪羊于易无悔<span class='krp-note'>伊川曰四陽方長而並進五以柔/居上若以力制則難勝而有悔唯</span></span>
<span class='tline' id='l387' data-llen='10972:11012'><span class='krp-note'>和易以待之則羣陽无所用其剛是/喪其壯于和易也如此則可以无悔</span>象曰喪羊于易位</span>
<span class='tline' id='l388' data-llen='11012:11056'>不當也<span class='krp-note'>伊川曰所以必用柔和者以隂柔居尊位故也/若以陽剛中正得尊位則下无壯矣以六五位</span></span>
<span class='tline' id='l389' data-llen='11056:11103'><span class='krp-note'>不當也故設喪羊于易之義然大率治壯不可用剛夫/君臣上下之勢不侔也茍君之權足以制乎下則雖有</span></span>
<span class='tline' id='l390' data-llen='11103:11120'><span class='krp-note'>强壯跋扈之人/不足謂之壯也</span></span>
<span class='tline' id='l391' data-llen='11120:11143'>　六五以隂柔而處君位雖不當位所以无悔者頼有</span>
<span class='tline' id='l392' data-llen='11143:11166'>　四陽在下以禮為大而不以壯為大故能以和易之</span>
<span class='tline' id='l393' data-llen='11166:11189'>　道而消去小人狠暴之習是喪羊于易之象也羊所</span>
<span class='tline' id='l394' data-llen='11189:11216'><a onclick="displayPageImage('KR1a0060', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='11216:11239'>　以喻小人也九三有小人用壯之象上六與九三為</span>
<span class='tline' id='l396' data-llen='11239:11262'>　應故九三上六爻皆言羝羊以見狠暴者之非人類</span>
<span class='tline' id='l397' data-llen='11262:11266'>　也</span>
<span class='tline' id='l398' data-llen='11266:11295'>上六羝羊觸藩不能退不能遂无攸利艱則吉<span class='krp-note'>伊川曰/才本隂</span></span>
<span class='tline' id='l399' data-llen='11295:11342'><span class='krp-note'>柔故不能勝已以就義是不能退也隂柔之人雖極用/壯之心然必不能終其壯有摧必縮是不能遂也其所</span></span>
<span class='tline' id='l400' data-llen='11342:11389'><span class='krp-note'>為如此无所往而利也隂柔處壯不能固其守若遇艱/用必失其壯失其壯則反得柔弱之分矣是艱則得吉</span></span>
<span class='tline' id='l401' data-llen='11389:11428'><span class='krp-note'>也用壯則不利知/艱而處柔則吉也</span>象曰不能退不能遂不詳也<span class='krp-note'>伊川曰/非其處</span></span>
<span class='tline' id='l402' data-llen='11428:11468'><span class='krp-note'>而處故進退不能是/其自處之不詳也</span>艱則吉咎不長也<span class='krp-note'>伊川曰過咎/不長乃吉也</span></span>
<span class='tline' id='l403' data-llen='11468:11495'><a onclick="displayPageImage('KR1a0060', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='11495:11518'>　六五為喪羊于易之主又有四陽助之于下矣上六</span>
<span class='tline' id='l405' data-llen='11518:11541'>　才本隂柔在无位之地震動已極欲乘六五而居其</span>
<span class='tline' id='l406' data-llen='11541:11564'>　上譬知羝羊隂狠雖欲觸藩亦无角之可以羸困徒</span>
<span class='tline' id='l407' data-llen='11564:11587'>　見其不能退不能遂无所往而可利九三言角上六</span>
<span class='tline' id='l408' data-llen='11587:11610'>　爻所以不言角也為上六者屬于震體唯能震懼知</span>
<span class='tline' id='l409' data-llen='11610:11633'>　難而止過咎不長則避凶而趨吉是易之所以教也</span>
<span class='tline' id='l410' data-llen='11633:11655'>　後世有以隂狠之小人而敢圖跋扈者可以戒矣</span>
<span class='tline' id='l411' data-llen='11655:11658'>　</span>
<span class='tline' id='l412' data-llen='11658:11685'><a onclick="displayPageImage('KR1a0060', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='11685:11688'>　</span>
<span class='tline' id='l414' data-llen='11688:11691'>　</span>
<span class='tline' id='l415' data-llen='11691:11694'>　</span>
<span class='tline' id='l416' data-llen='11694:11697'>　</span>
<span class='tline' id='l417' data-llen='11697:11700'>　</span>
<span class='tline' id='l418' data-llen='11700:11703'>　</span>
<span class='tline' id='l419' data-llen='11703:11706'>　</span>
<span class='tline' id='l420' data-llen='11706:11716'>　淙山讀周易卷九</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0060', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:203'>　淙山讀周易卷十一</span>
<span class='tline' id='l10' data-llen='203:224'>　　　　　　　　　　　　宋　方寔孫　撰</span>
<span class='tline' id='l11' data-llen='224:228'>下經</span>
<span class='tline' id='l12' data-llen='228:238'>䷦<span class='krp-note'>艮下/坎上</span></span>
<span class='tline' id='l13' data-llen='238:279'>蹇利西南不利東北<span class='krp-note'>序卦曰睽者乖也乖必有難故受之/以蹇蹇者難也伊川曰睽乖之時必</span></span>
<span class='tline' id='l14' data-llen='279:326'><span class='krp-note'>有蹇難蹇所以次睽也蹇險阻之義故為蹇難為卦坎/上艮下坎險也艮止也險在前而止不能進也前有險</span></span>
<span class='tline' id='l15' data-llen='326:373'><span class='krp-note'>陷後有峻阻故為蹇也又曰西南坤方坤地也體順而/易東北艮方艮山也體止而險在蹇難之時利於順處</span></span>
<span class='tline' id='l16' data-llen='373:399'><a onclick="displayPageImage('KR1a0060', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='399:443'><span class='krp-note'>平易之地不利止於危險也體順/易則難可紓止於險則難益甚矣</span>利見太人貞吉<span class='krp-note'>伊川/曰蹇</span></span>
<span class='tline' id='l18' data-llen='443:490'><span class='krp-note'>難之時必有聖賢之人則能濟天下之難故利見大人/也濟難者必以大正之道而堅固其守故貞吉也凡處</span></span>
<span class='tline' id='l19' data-llen='490:537'><span class='krp-note'>難者必在乎守貞正設使難不解不失正徳是以吉也/若遇難而不能固其守入於邪濫雖使茍免亦惡徳也</span></span>
<span class='tline' id='l20' data-llen='537:549'><span class='krp-note'>知義命者/不為也</span></span>
<span class='tline' id='l21' data-llen='549:572'>　坎北方卦艮東北方卦蹇卦艮下坎上不利東北者</span>
<span class='tline' id='l22' data-llen='572:595'>　不利坎險而艮止也西南與東北相反者也蹇卦利</span>
<span class='tline' id='l23' data-llen='595:618'>　西南者取其反蹇之義也坤西南方卦坎卦本坤體</span>
<span class='tline' id='l24' data-llen='618:641'>　也由九五以順易之道而往處其中故得出坎為大</span>
<span class='tline' id='l25' data-llen='641:667'><a onclick="displayPageImage('KR1a0060', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='667:690'>　蹇朋來之主彖所謂蹇利西南往得中者也曰大人</span>
<span class='tline' id='l27' data-llen='690:697'>　即九五也</span>
<span class='tline' id='l28' data-llen='697:731'>彖曰蹇難也險在前也<span class='krp-note'>伊川曰坎險在前下/止而不得進故為蹇</span>見險而能</span>
<span class='tline' id='l29' data-llen='731:772'>止知矣哉<span class='krp-note'>伊川曰上險而下止見險而能止也犯/險而進則有悔咎故美其能止為知也</span>蹇利</span>
<span class='tline' id='l30' data-llen='772:805'>西南往得中也不利東北其道窮也<span class='krp-note'>伊川曰蹇之時利/於處平易西南坤</span></span>
<span class='tline' id='l31' data-llen='805:852'><span class='krp-note'>方為順易東北艮方為險阻九五居中而得中正之位/是徃而得平易之地故為利也五居險坎之中而謂之</span></span>
<span class='tline' id='l32' data-llen='852:899'><span class='krp-note'>平易者葢卦夲坤由九五往而成坎故但取徃而得中/不取成坎之體也方蹇而又止危險之地則蹇益甚矣</span></span>
<span class='tline' id='l33' data-llen='899:940'><span class='krp-note'>故不利東北/其道窮也</span>利見大人徃有功也<span class='krp-note'>伊川曰蹇難之時非/聖賢不能濟天下之</span></span>
<span class='tline' id='l34' data-llen='940:966'><a onclick="displayPageImage('KR1a0060', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='966:1006'><span class='krp-note'>蹇故利於/見大人也</span>當位貞吉以正邦也<span class='krp-note'>伊川曰能濟天下之/蹇者唯大正之道</span>蹇</span>
<span class='tline' id='l36' data-llen='1006:1047'>之時用大矣哉<span class='krp-note'>註云蹇難之時非小人之所能用也伊/川曰處蹇之時濟蹇之道其用至大故</span></span>
<span class='tline' id='l37' data-llen='1047:1074'><span class='krp-note'>云大矣哉天下之難豈易平/也非聖賢不能用可謂大矣</span></span>
<span class='tline' id='l38' data-llen='1074:1107'>象曰山上有水蹇君子以反身修徳<span class='krp-note'>註云除難莫若反/身脩徳伊川曰山</span></span>
<span class='tline' id='l39' data-llen='1107:1154'><span class='krp-note'>之峻阻上復有水坎水為險陷之象上下險阻故為蹇/也君子觀蹇難之象而以反身修徳君子之遇險阻必</span></span>
<span class='tline' id='l40' data-llen='1154:1201'><span class='krp-note'>反求諸已而益自脩孟子曰行有不得者皆反求諸已/故遇艱蹇必自省於身有失而致之乎是反身也有所</span></span>
<span class='tline' id='l41' data-llen='1201:1233'><span class='krp-note'>未善則改之无歉於心則加勉乃自/脩其徳也君子脩徳以俟時而已</span></span>
<span class='tline' id='l42' data-llen='1233:1256'>　蹇卦有反蹇之義故君子觀象以反身修徳如九三</span>
<span class='tline' id='l43' data-llen='1256:1282'><a onclick="displayPageImage('KR1a0060', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1282:1292'>　之所謂來反者也</span>
<span class='tline' id='l45' data-llen='1292:1333'>初六徃蹇來譽<span class='krp-note'>伊川曰六居蹇之初徃進則益入於蹇/徃蹇也當蹇之時以隂柔无援而進其</span></span>
<span class='tline' id='l46' data-llen='1333:1377'><span class='krp-note'>蹇可知來者對徃之辭上進則為徃不進則為/來止而不進是有見幾知時之美來則有譽也</span>象曰徃</span>
<span class='tline' id='l47' data-llen='1377:1412'>蹇來譽宜待也<span class='krp-note'>伊川曰時之未可進也故宜見/幾而止以待時可行而後行也</span></span>
<span class='tline' id='l48' data-llen='1412:1435'>　初六居蹇之初若欲輕進則徃入於蹇矣唯屬於艮</span>
<span class='tline' id='l49' data-llen='1435:1456'>　下之下順而知止養譽望以待時故曰宜待也</span>
<span class='tline' id='l50' data-llen='1456:1493'>六二王臣蹇蹇匪躬之故<span class='krp-note'>伊川曰二以中正之徳居艮/體止於中正者也與五相應</span></span>
<span class='tline' id='l51' data-llen='1493:1540'><span class='krp-note'>是中正之人為中正之君所信任故謂之王臣又曰二/雖中正以隂柔之才豈易勝其任所以蹇於蹇也志在</span></span>
<span class='tline' id='l52' data-llen='1540:1566'><a onclick="displayPageImage('KR1a0060', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1566:1609'><span class='krp-note'>濟君於蹇難之中其蹇蹇者非為身之故也/雖使不勝志義可嘉故稱其忠藎不為已也</span>象曰王臣</span>
<span class='tline' id='l54' data-llen='1609:1650'>蹇蹇終无尤也<span class='krp-note'>伊川曰志在濟君難雖未能成功然終/无過尤也聖人取其志義而謂其无尤</span></span>
<span class='tline' id='l55' data-llen='1650:1661'><span class='krp-note'>所以勸/忠藎也</span></span>
<span class='tline' id='l56' data-llen='1661:1684'>　六二屬於艮體止於中正應於九五是王臣也蹇而</span>
<span class='tline' id='l57' data-llen='1684:1707'>　又蹇義不敢辭非為一身之故服勞王室欲終无過</span>
<span class='tline' id='l58' data-llen='1707:1730'>　尤而後止是古者王臣之用心也蹇卦九五為大蹇</span>
<span class='tline' id='l59' data-llen='1730:1753'>　朋來之主初六曰徃蹇來譽九三曰徃蹇來反六四</span>
<span class='tline' id='l60' data-llen='1753:1776'>　曰徃蹇來連上六曰徃蹇來碩他爻皆得以言徃來</span>
<span class='tline' id='l61' data-llen='1776:1802'><a onclick="displayPageImage('KR1a0060', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1802:1825'>　也唯六二爻不言徃來者以見六二處大臣之位為</span>
<span class='tline' id='l63' data-llen='1825:1848'>　君任責雖當蹇而又蹇之時義不容去非若他爻之</span>
<span class='tline' id='l64' data-llen='1848:1871'>　可以言往來也後世如孔明之鞠躬盡力死而後已</span>
<span class='tline' id='l65' data-llen='1871:1880'>　者近於此義矣</span>
<span class='tline' id='l66' data-llen='1880:1918'>九三徃蹇來反<span class='krp-note'>伊川曰來下來也反還歸也三為/下二隂所喜故來為反其所也</span>象曰</span>
<span class='tline' id='l67' data-llen='1918:1957'>徃蹇來反内喜之也<span class='krp-note'>伊川曰内在下之隂也方蹇之時/隂柔不能自立故皆附於九三之</span></span>
<span class='tline' id='l68' data-llen='1957:1967'><span class='krp-note'>陽而喜/慶之</span></span>
<span class='tline' id='l69' data-llen='1967:1990'>　九三處内卦之上坎險在外徃則蹇矣唯九三屬於</span>
<span class='tline' id='l70' data-llen='1990:2016'><a onclick="displayPageImage('KR1a0060', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='2016:2039'>　艮體剛而知止來反於内而比於六二之大臣為六</span>
<span class='tline' id='l72' data-llen='2039:2062'>　二者才夲隂柔蹇而又蹇亦能比于九三而求助於</span>
<span class='tline' id='l73' data-llen='2062:2085'>　陽是内卦之所喜者故曰内喜之也蹇卦自九五之</span>
<span class='tline' id='l74' data-llen='2085:2108'>　外唯九三為陽爻曰來反者是蹇難之時非有陽剛</span>
<span class='tline' id='l75' data-llen='2108:2120'>　之才則不足以反蹇也</span>
<span class='tline' id='l76' data-llen='2120:2160'>六四往蹇來連<span class='krp-note'>伊川曰四往則益入於坎險之深徃蹇/也又曰來則與在下之象相連合也</span></span>
<span class='tline' id='l77' data-llen='2160:2197'>象曰往蹇來連當位實也<span class='krp-note'>伊川曰當同患之時相交以/實其合可知故來而連者當</span></span>
<span class='tline' id='l78' data-llen='2197:2224'><span class='krp-note'>位以實也白雲曰六四之位/實以接下為職今得其實矣</span></span>
<span class='tline' id='l79' data-llen='2224:2250'><a onclick="displayPageImage('KR1a0060', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2250:2273'>　六四䖏近君之位居坎體之初若復輕進則坎陷愈</span>
<span class='tline' id='l81' data-llen='2273:2296'>　深是徃蹇也陽體實而隂體虚唯以六居四實能柔</span>
<span class='tline' id='l82' data-llen='2296:2319'>　順以上承九五剛實之君又能下接於九三剛實之</span>
<span class='tline' id='l83' data-llen='2319:2342'>　君子而與之並進是來連而有寔者也斯可以當位</span>
<span class='tline' id='l84' data-llen='2342:2346'>　矣</span>
<span class='tline' id='l85' data-llen='2346:2387'>九五大蹇朋來<span class='krp-note'>伊川曰五居君位而在蹇難之中是天/下之大蹇也當蹇而又在險中亦為大</span></span>
<span class='tline' id='l86' data-llen='2387:2430'><span class='krp-note'>蹇大蹇之時而二以中正相應是其朋助之/來也童溪曰上下六位皆正人也故曰朋來</span>象曰大蹇</span>
<span class='tline' id='l87' data-llen='2430:2471'>朋來以中節也<span class='krp-note'>伊川曰朋者其朋類也五有中正之徳/而二應以中正雖大蹇之時不失其守</span></span>
<span class='tline' id='l88' data-llen='2471:2497'><a onclick="displayPageImage('KR1a0060', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2497:2517'><span class='krp-note'>蹇於蹇以相應助是/以其中正之節也</span></span>
<span class='tline' id='l90' data-llen='2517:2540'>　九五當大蹇之時得六二朋來之助以中正而節天</span>
<span class='tline' id='l91' data-llen='2540:2563'>　下出於坎中是大人之能用蹇者也故曰大蹇初六</span>
<span class='tline' id='l92' data-llen='2563:2586'>　九三九四上六爻凡言來者四以見九五為朋來之</span>
<span class='tline' id='l93' data-llen='2586:2591'>　主也</span>
<span class='tline' id='l94' data-llen='2591:2631'>上六徃蹇來碩吉<span class='krp-note'>伊川曰六以隂柔居蹇之極冐極險/而徃所以蹇也不往而來從五求三</span></span>
<span class='tline' id='l95' data-llen='2631:2676'><span class='krp-note'>得陽剛之助是以碩也蹇之道厄塞窮蹙/碩大也寛裕之稱來則寛裕其蹇舒矣</span>利見大人<span class='krp-note'>伊/川</span></span>
<span class='tline' id='l96' data-llen='2676:2716'><span class='krp-note'>曰蹇極之時見大徳之人則能有濟/於蹇也大人謂五以相比𤼵此義</span>象曰徃蹇來碩志</span>
<span class='tline' id='l97' data-llen='2716:2742'><a onclick="displayPageImage('KR1a0060', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2742:2781'>在内也<span class='krp-note'>伊川曰上六應三/而從五志在内也</span>利見大人以從貴也<span class='krp-note'>伊川曰/謂從九</span></span>
<span class='tline' id='l99' data-llen='2781:2806'><span class='krp-note'>五之貴也所以云從貴者/恐人不知大人為指五也</span></span>
<span class='tline' id='l100' data-llen='2806:2829'>　上六處蹇之外猶以徃蹇為戒者終不欲輕徃也出</span>
<span class='tline' id='l101' data-llen='2829:2852'>　坎而來意思寛裕是來碩也猶詩之碩人其薖也然</span>
<span class='tline' id='l102' data-llen='2852:2875'>　志猶在内比於九五利見大人有反而濟蹇之義故</span>
<span class='tline' id='l103' data-llen='2875:2898'>　蹇卦六爻唯上六言吉也當蹇之時若徒輕於徃來</span>
<span class='tline' id='l104' data-llen='2898:2912'>　而忍忘其君豈得謂之吉乎</span>
<span class='tline' id='l105' data-llen='2912:2922'>䷧<span class='krp-note'>坎下/震上</span></span>
<span class='tline' id='l106' data-llen='2922:2948'><a onclick="displayPageImage('KR1a0060', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2948:2991'>解利西南<span class='krp-note'>序卦曰蹇者難也物不可以終難故受之以/解伊川曰物无終難之理難極則必散解者</span></span>
<span class='tline' id='l108' data-llen='2991:3038'><span class='krp-note'>散也所以次蹇也為卦震上坎下震動也坎險也動於/險外出乎險也故為患難解散之義又震為雷坎為雨</span></span>
<span class='tline' id='l109' data-llen='3038:3085'><span class='krp-note'>雷雨之作葢隂陽交感和暢而緩散故為解解者天下/患難解散之時也又曰西南坤方坤之體廣大平易當</span></span>
<span class='tline' id='l110' data-llen='3085:3132'><span class='krp-note'>天下之難方解人皆艱苦不可復以煩苛嚴急治之當/濟以寛大簡易乃其宜也如是則人心懐而安之故利</span></span>
<span class='tline' id='l111' data-llen='3132:3175'><span class='krp-note'>如西/南也</span>无所徃其來復吉<span class='krp-note'>伊川曰聖人既解其難而安平/无事矣是无所徃矣則當脩復</span></span>
<span class='tline' id='l112' data-llen='3175:3219'><span class='krp-note'>治道正紀綱脩法度進復先代明/王之治是來復也謂反正理也</span>有攸徃夙吉<span class='krp-note'>伊川曰/謂尚有</span></span>
<span class='tline' id='l113' data-llen='3219:3265'><span class='krp-note'>當解之事則早為之乃吉也當解而未盡者不早去則/將復盛事之復生者不早為則將漸大故夙則吉也</span></span>
<span class='tline' id='l114' data-llen='3265:3288'>　西南坤方取其順也蹇卦曰利西南解卦亦曰利西</span>
<span class='tline' id='l115' data-llen='3288:3314'><a onclick="displayPageImage('KR1a0060', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3314:3332'>　南是蹇難解散之後猶欲順而又順也</span>
<span class='tline' id='l117' data-llen='3332:3367'>彖曰解險以動動而免乎險解<span class='krp-note'>伊川曰坎險震動險以/動也不險則非難不動</span></span>
<span class='tline' id='l118' data-llen='3367:3409'><span class='krp-note'>則不能出難動而出於險/外是免乎難險也故為解</span>解利西南徃得衆也<span class='krp-note'>伊川曰/解難之</span></span>
<span class='tline' id='l119' data-llen='3409:3450'><span class='krp-note'>道利在廣大平易以寛易而/徃濟難則得衆心之歸也</span>其來復吉乃得中也<span class='krp-note'>伊川/曰乃</span></span>
<span class='tline' id='l120' data-llen='3450:3490'><span class='krp-note'>得中道謂/合宜也</span>有攸徃夙吉徃有功也<span class='krp-note'>伊川曰有所為則夙/吉也早則徃而有功</span></span>
<span class='tline' id='l121' data-llen='3490:3520'><span class='krp-note'>緩則惡滋/而害深矣</span>天地解而雷雨作雷雨作而百果草木皆甲</span>
<span class='tline' id='l122' data-llen='3520:3560'>拆解之時大矣哉<span class='krp-note'>伊川曰既明處解之道復言天地之/解以見解時之大天地之氣開散交</span></span>
<span class='tline' id='l123' data-llen='3560:3608'><span class='krp-note'>感而和暢則成雷雨雷雨作則萬物皆生𤼵甲拆天地/之功由解而成故贊解之時大矣哉王者法天道行寛</span></span>
<span class='tline' id='l124' data-llen='3608:3634'><a onclick="displayPageImage('KR1a0060', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3634:3677'><span class='krp-note'>宥施㤙惠養育兆民至於昆䖝草/木乃順解之時與天地合徳也</span>象曰雷雨作解<span class='krp-note'>伊川/曰天</span></span>
<span class='tline' id='l126' data-llen='3677:3720'><span class='krp-note'>地解散而成雷雨/故雷雨作而為解</span>君子以赦過宥罪<span class='krp-note'>伊川曰赦釋之寛/宥之過失則赦之</span></span>
<span class='tline' id='l127' data-llen='3720:3741'><span class='krp-note'>可也罪惡而赦之則/非義也故寛之而已</span></span>
<span class='tline' id='l128' data-llen='3741:3764'>　當解之時赦過宥罪君子之治小人也猶有寛緩之</span>
<span class='tline' id='l129' data-llen='3764:3776'>　意故序卦曰解者緩也</span>
<span class='tline' id='l130' data-llen='3776:3819'>初六无咎<span class='krp-note'>伊川曰患難既解安寧无事唯自處得宜則/為无咎矣方解之時宜安静以休息之爻之</span></span>
<span class='tline' id='l131' data-llen='3819:3859'><span class='krp-note'>辭寡所/以示意</span>象曰剛柔之際義无咎也<span class='krp-note'>潘氏曰大難方解剛/柔相濟何咎之有初</span></span>
<span class='tline' id='l132' data-llen='3859:3875'><span class='krp-note'>六與九四正應/剛柔之濟也</span></span>
<span class='tline' id='l133' data-llen='3875:3901'><a onclick="displayPageImage('KR1a0060', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3901:3924'>　初六以隂柔之才當解之初爻无他辭唯知應於九</span>
<span class='tline' id='l135' data-llen='3924:3947'>　四比於九二合乎剛柔交際之義是小人之能无咎</span>
<span class='tline' id='l136' data-llen='3947:3952'>　者也</span>
<span class='tline' id='l137' data-llen='3952:3993'>九二田獲三狐<span class='krp-note'>伊川曰田者去害之事狐者邪媚之獸/三狐指卦之三隂時之小人也獲謂變</span></span>
<span class='tline' id='l138' data-llen='3993:4037'><span class='krp-note'>化除去之誠齋曰三狐三隂也一卦四隂而指/其三者不指六五五君位也童溪曰狐疑物也</span>得黄矢</span>
<span class='tline' id='l139' data-llen='4037:4080'>貞吉<span class='krp-note'>伊川曰如田之獲狐也獲之則得中直之道/乃貞而吉也黄中色矢直物黄矢謂中直也</span>象曰</span>
<span class='tline' id='l140' data-llen='4080:4119'>九二貞吉得中道也<span class='krp-note'>伊川曰所謂貞吉者得其中道也/除去邪惡使其中直之道得行乃</span></span>
<span class='tline' id='l141' data-llen='4119:4128'><span class='krp-note'>正而/吉也</span></span>
<span class='tline' id='l142' data-llen='4128:4154'><a onclick="displayPageImage('KR1a0060', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='4154:4177'>　解卦初六六三上六凡隂爻者三有三狐之象皆隂</span>
<span class='tline' id='l144' data-llen='4177:4200'>　類之可疑者也九二處大臣之位當解之時欲去小</span>
<span class='tline' id='l145' data-llen='4200:4223'>　人不可失之於太急當赦則赦當宥則宥能以剛中</span>
<span class='tline' id='l146' data-llen='4223:4246'>　之道而上應於六五之君譬如田獲三狐為民除害</span>
<span class='tline' id='l147' data-llen='4246:4269'>　又有得黄矢之象以貞而吉此三隂之所以服為六</span>
<span class='tline' id='l148' data-llen='4269:4281'>　五者亦信之而无疑也</span>
<span class='tline' id='l149' data-llen='4281:4318'>六三負且乘致冦至貞吝<span class='krp-note'>伊川曰六三以隂柔居下之/上處非其任猶小人宜在下</span></span>
<span class='tline' id='l150' data-llen='4318:4365'><span class='krp-note'>以負荷而且乘車非其據也必致冦奪之至雖使所為/得正亦可鄙吝也小人而竊盛位雖勉為正事而氣質</span></span>
<span class='tline' id='l151' data-llen='4365:4391'><a onclick="displayPageImage('KR1a0060', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='4391:4423'><span class='krp-note'>卑下夲非在上/之物終可吝也</span>象曰負且乘亦可醜也自我致戎又誰</span>
<span class='tline' id='l153' data-llen='4423:4468'>咎也<span class='krp-note'>伊川曰負荷之人而且乘載為可醜惡也處非其/㨿徳不稱其器則冦戎之致乃已招致又誰咎乎</span></span>
<span class='tline' id='l154' data-llen='4468:4491'>　負荷者小人之事乘車者君子之器六三隂柔而不</span>
<span class='tline' id='l155' data-llen='4491:4514'>　中處非其位欲乘九二大臣於其上是小人之負且</span>
<span class='tline' id='l156' data-llen='4514:4537'>　乘者也豈不可醜哉將致㓂至雖貞亦吝上六爻曰</span>
<span class='tline' id='l157' data-llen='4537:4560'>　公用射隼以解悖也上六與六三雖是正應及其終</span>
<span class='tline' id='l158' data-llen='4560:4583'>　也上六知六三之為悖猶欲射之於其上是六三之</span>
<span class='tline' id='l159' data-llen='4583:4605'>　自致戎也又誰咎乎六三之罪於是乎不可赦矣</span>
<span class='tline' id='l160' data-llen='4605:4631'><a onclick="displayPageImage('KR1a0060', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4631:4669'>九四解而拇朋至斯孚<span class='krp-note'>伊川曰九四以陽剛之才居上/位承六五之君而下與初六之</span></span>
<span class='tline' id='l162' data-llen='4669:4716'><span class='krp-note'>隂為應拇在下而微者謂初也居上位而親小人則賢/人正士逺退矣斥去小人則君子之黨進而誠相得也</span></span>
<span class='tline' id='l163' data-llen='4716:4757'><span class='krp-note'>四能解去初六之隂柔則陽/剛君子之朋來至而誠合矣</span>象曰解而拇未當位也<span class='krp-note'>伊/川</span></span>
<span class='tline' id='l164' data-llen='4757:4804'><span class='krp-note'>曰四雖陽剛然居隂於正疑不足若復親比小人則其/失正必矣故戒以解其拇然後能來君子以其處未當</span></span>
<span class='tline' id='l165' data-llen='4804:4811'><span class='krp-note'>位/也</span></span>
<span class='tline' id='l166' data-llen='4811:4834'>　九四處近君之位剛而不中又應於初六之隂爻是</span>
<span class='tline' id='l167' data-llen='4834:4857'>　處未當位也唯能解去初六之小人使之无咎而安</span>
<span class='tline' id='l168' data-llen='4857:4880'>　於其下有解而拇之象又能與九二陽剛之君子同</span>
<span class='tline' id='l169' data-llen='4880:4907'><a onclick="displayPageImage('KR1a0060', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4907:4930'>　類相助斯可以有孚於上下矣九四曰朋至斯孚六</span>
<span class='tline' id='l171' data-llen='4930:4953'>　五曰有孚於小人是六五為解之主解去小人所以</span>
<span class='tline' id='l172' data-llen='4953:4976'>　能有孚者由九二應之於其下亦由九四助之於其</span>
<span class='tline' id='l173' data-llen='4976:4981'>　上也</span>
<span class='tline' id='l174' data-llen='4981:5015'>六五君子維有解吉有孚於小人<span class='krp-note'>註云以君子之道解/難釋險小人雖暗猶</span></span>
<span class='tline' id='l175' data-llen='5015:5056'><span class='krp-note'>知服之而无怨矣故曰有孚於小人䟽/云以君子之道解難則小人皆信服之</span>象曰君子有解</span>
<span class='tline' id='l176' data-llen='5056:5084'>小人退也<span class='krp-note'>䟽云小人謂作難者信君/子之徳故退而畏服之</span></span>
<span class='tline' id='l177' data-llen='5084:5107'>　六五君位也與九二為正應專用陽剛之君子則有</span>
<span class='tline' id='l178' data-llen='5107:5134'><a onclick="displayPageImage('KR1a0060', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='5134:5157'>　解散小人之道所以吉也故曰君子維有解吉六五</span>
<span class='tline' id='l180' data-llen='5157:5180'>　比於九四又得朋至斯孚之助故能有孚於小人而</span>
<span class='tline' id='l181' data-llen='5180:5203'>　使之自退如上六爻之所謂解悖者是也所以為小</span>
<span class='tline' id='l182' data-llen='5203:5212'>　人解散之時也</span>
<span class='tline' id='l183' data-llen='5212:5243'>上六公用射隼於髙墉之上獲之无不利<span class='krp-note'>伊川曰上六/尊髙之地而</span></span>
<span class='tline' id='l184' data-llen='5243:5290'><span class='krp-note'>升君位故曰公但據終而言也隼鷙害之物象為害之/小人墉墻内外之限也又曰上解之極也解極之時而</span></span>
<span class='tline' id='l185' data-llen='5290:5337'><span class='krp-note'>獨有未解者乃害之堅强者也上居解極解道已至器/已成也故能射而獲既獲之則天下之患解已盡矣何</span></span>
<span class='tline' id='l186' data-llen='5337:5379'><span class='krp-note'>所不利誠齋曰公者大臣之稱即上六也又/曰此解之終也其周公歸自東山之時乎</span>象曰公用</span>
<span class='tline' id='l187' data-llen='5379:5406'><a onclick="displayPageImage('KR1a0060', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='5406:5446'>射隼以解悖也<span class='krp-note'>伊川曰至解終而未解者悖亂之大者/也射之所以解之也解則天下平矣</span></span>
<span class='tline' id='l189' data-llen='5446:5469'>　隼鷙害而貪六三以小人而貪據髙位故喻以隼六</span>
<span class='tline' id='l190' data-llen='5469:5492'>　五爻象曰小人退也當小人屏退之時猶有悖亂而</span>
<span class='tline' id='l191' data-llen='5492:5515'>　未盡解者如六三之類上六雖與三為應亦欲射之</span>
<span class='tline' id='l192' data-llen='5515:5538'>　於髙墉之上是小人終有解散之時也上六處解之</span>
<span class='tline' id='l193' data-llen='5538:5561'>　終在於六五君位之外故稱以公取其有解悖之義</span>
<span class='tline' id='l194' data-llen='5561:5584'>　亦以見上六之非小人也曰髙墉者有所依慿於上</span>
<span class='tline' id='l195' data-llen='5584:5607'>　則可以射隼而无不利上六所以能解悖者由六五</span>
<span class='tline' id='l196' data-llen='5607:5634'><a onclick="displayPageImage('KR1a0060', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='5634:5657'>　為解之主可以依慿於其上文王受命於商而為方</span>
<span class='tline' id='l198' data-llen='5657:5680'>　伯故得伐崇是其象也後世如陳蕃竇武不幸而當</span>
<span class='tline' id='l199' data-llen='5680:5703'>　人主暗弱之時无所依慿於其上徒欲以上公之勢</span>
<span class='tline' id='l200' data-llen='5703:5726'>　與小人較勝負反受其害非解之所謂无不利者矣</span>
<span class='tline' id='l201' data-llen='5726:5736'>䷨<span class='krp-note'>兑下/艮上</span></span>
<span class='tline' id='l202' data-llen='5736:5770'>損有孚元吉无咎可貞利有攸徃<span class='krp-note'>序卦曰解者緩也緩/必有所失故受之以</span></span>
<span class='tline' id='l203' data-llen='5770:5817'><span class='krp-note'>損伊川曰縱緩則必有所失失則損也又曰下為兑説/下三爻皆上應是説以奉上亦損下益上之義又曰損</span></span>
<span class='tline' id='l204' data-llen='5817:5864'><span class='krp-note'>上而益下則為益損下而益上則為損在人上者施其/澤以及下則益下取其下以自厚則損也又曰損减損</span></span>
<span class='tline' id='l205' data-llen='5864:5891'><a onclick="displayPageImage('KR1a0060', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5891:5938'><span class='krp-note'>也凡抑損其過以就義理皆損之道也損之道必有孚/誠謂至誠順於理也損而順理則大善而吉所損无過</span></span>
<span class='tline' id='l207' data-llen='5938:5980'><span class='krp-note'>差可貞固常行/而利有所徃也</span>曷之用二簋可用享<span class='krp-note'>伊川曰損者損過/而就中損浮末而</span></span>
<span class='tline' id='l208' data-llen='5980:6028'><span class='krp-note'>就本寔也聖人以寕儉為禮之夲故於損卦𤼵明其義/以享祀言之又曰二簋之約可用享祭言在乎誠而已</span></span>
<span class='tline' id='l209' data-llen='6028:6051'>　損卦下三爻屬兌損於下者亦説於奉其上也上三</span>
<span class='tline' id='l210' data-llen='6051:6074'>　爻屬艮為人上者義知艮止不欲過損其下此損之</span>
<span class='tline' id='l211' data-llen='6074:6097'>　卦所以上下有孚六爻皆相應也曰元吉无咎可貞</span>
<span class='tline' id='l212' data-llen='6097:6120'>　利有攸往贊損義之盡善初九曰无咎九二曰利貞</span>
<span class='tline' id='l213' data-llen='6120:6143'>　六四曰无咎六五曰元吉上九曰无咎貞吉利有攸</span>
<span class='tline' id='l214' data-llen='6143:6170'><a onclick="displayPageImage('KR1a0060', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='6170:6193'>　往大畧可見矣又言損卦下三爻屬陽剛者二有二</span>
<span class='tline' id='l216' data-llen='6193:6216'>　簋剛寔之象初九九二是也簋所以用享取其奉上</span>
<span class='tline' id='l217' data-llen='6216:6239'>　之誠也初九九二是陽爻之剛實而有餘者也時乎</span>
<span class='tline' id='l218' data-llen='6239:6262'>　可用則初九應於六四九二應於六五損剛於下以</span>
<span class='tline' id='l219' data-llen='6262:6285'>　益柔於上猶未見其甚害也六三在下是爻之隂虛</span>
<span class='tline' id='l220' data-llen='6285:6308'>　而不足者也豈可使之復損哉上九於六三為應知</span>
<span class='tline' id='l221' data-llen='6308:6331'>　六三之為隂損故弗損於下思所以益之於其上此</span>
<span class='tline' id='l222' data-llen='6331:6354'>　上九之所以利有攸往也故曰二簋可用享以見三</span>
<span class='tline' id='l223' data-llen='6354:6381'><a onclick="displayPageImage('KR1a0060', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='6381:6404'>　之不可以過用也損卦六五亦不言損後世如漢武</span>
<span class='tline' id='l225' data-llen='6404:6427'>　帝當海内虚耗之餘猶欲損下而不知止則大失此</span>
<span class='tline' id='l226' data-llen='6427:6432'>　義矣</span>
<span class='tline' id='l227' data-llen='6432:6468'>彖曰損損下益上其道上行<span class='krp-note'>註云陽止於上隂説而順/損下益上上行之義也伊</span></span>
<span class='tline' id='l228' data-llen='6468:6515'><span class='krp-note'>川曰損之所以為損者以損於下而益於上也取下以/益上故為其道上行夫損上而益下則為益損下而益</span></span>
<span class='tline' id='l229' data-llen='6515:6549'><span class='krp-note'>上則為損損基夲以為/髙者豈可謂之益乎</span>損而有孚元吉无咎可貞利有</span>
<span class='tline' id='l230' data-llen='6549:6586'>攸徃<span class='krp-note'>伊川曰損而以至誠則有元/吉以下四者損道之盡善也</span>曷之用二簋可用享</span>
<span class='tline' id='l231' data-llen='6586:6630'><span class='krp-note'>伊川曰何所用哉/二簋可以享也</span>二簋應有時<span class='krp-note'>伊川曰二簋之質用之/當有時非其所用而用</span></span>
<span class='tline' id='l232' data-llen='6630:6657'><a onclick="displayPageImage('KR1a0060', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='6657:6701'><span class='krp-note'>之不/可也</span>損剛益柔有時<span class='krp-note'>伊川曰剛為過柔為不足損益皆/損剛益柔也隨時而行不當時而</span></span>
<span class='tline' id='l234' data-llen='6701:6739'><span class='krp-note'>損益之/則非也</span>損益盈虛與時偕行<span class='krp-note'>伊川曰或損或益或/盈或虚唯隨時而已</span></span>
<span class='tline' id='l235' data-llen='6739:6762'>　曰二簋者不過用也初九應於六四九二應於六五</span>
<span class='tline' id='l236' data-llen='6762:6785'>　時乎當用則損剛於下以益柔於上知二簋之可用</span>
<span class='tline' id='l237' data-llen='6785:6808'>　享者亦有時也六三隂虛不可復損上九與之為應</span>
<span class='tline' id='l238' data-llen='6808:6831'>　則損剛於上以益柔於下而知有弗損之義者亦有</span>
<span class='tline' id='l239' data-llen='6831:6854'>　時也損益盈虛與時偕行是艮在上而知止者之道</span>
<span class='tline' id='l240' data-llen='6854:6858'>　也</span>
<span class='tline' id='l241' data-llen='6858:6885'><a onclick="displayPageImage('KR1a0060', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6885:6918'>象曰山下有澤損君子以懲忿窒欲<span class='krp-note'>伊川曰山下有澤/氣通上潤與深下</span></span>
<span class='tline' id='l243' data-llen='6918:6965'><span class='krp-note'>以増髙皆損下之象君子觀損之象以損於己在脩已/之道所當損者唯忿與欲故以懲戒其忿怒窒塞其意</span></span>
<span class='tline' id='l244' data-llen='6965:6999'><span class='krp-note'>欲也誠齋曰觀兌之説君子得之以懲/其忿觀艮之止君子得之以窒其欲</span></span>
<span class='tline' id='l245' data-llen='6999:7016'>　懲忿窒欲寧損於己不可損於人也</span>
<span class='tline' id='l246' data-llen='7016:7055'>初九已事遄徃无咎<span class='krp-note'>伊川曰初九以陽剛應於四四以/隂柔居上位賴初之益者也下之</span></span>
<span class='tline' id='l247' data-llen='7055:7101'><span class='krp-note'>益上當損己而不自以為功所益於上事/者既已則速去之不居其功乃无咎也</span>酌損之<span class='krp-note'>伊川/曰四</span></span>
<span class='tline' id='l248' data-llen='7101:7148'><span class='krp-note'>之隂柔賴初者也故聼於初初當酌度其宜而損己以/益之過與不及皆不可也廣平曰損下以益上者或失</span></span>
<span class='tline' id='l249' data-llen='7148:7187'><span class='krp-note'>其節則後難繼/故必酌損之</span>象曰已事遄徃尚合志也<span class='krp-note'>伊川曰四賴/於初初益於</span></span>
<span class='tline' id='l250' data-llen='7187:7214'><a onclick="displayPageImage('KR1a0060', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='7214:7225'><span class='krp-note'>四與上/合志也</span></span>
<span class='tline' id='l252' data-llen='7225:7248'>　初九在下居損之初與上合志亦欲酌損不欲其過</span>
<span class='tline' id='l253' data-llen='7248:7271'>　損於下也後世如卜式之輸財於漢一時助邊迎合</span>
<span class='tline' id='l254' data-llen='7271:7289'>　上意終必難繼非所謂在下而酌損矣</span>
<span class='tline' id='l255' data-llen='7289:7330'>九二利貞征凶<span class='krp-note'>伊川曰二以剛中當損剛之時居柔而/説體上應六五隂柔之君以柔説應上</span></span>
<span class='tline' id='l256' data-llen='7330:7373'><span class='krp-note'>則失其剛中之徳故戒所利在貞正也征行也/離乎中則失其貞正而凶也守其中乃貞也</span>弗損益</span>
<span class='tline' id='l257' data-llen='7373:7416'>之<span class='krp-note'>童溪曰九二説體也故有利貞征凶之戒然/以九居二中也中則正矣故知弗損益之義</span>象曰九</span>
<span class='tline' id='l258' data-llen='7416:7447'>二利貞中以為志也<span class='krp-note'>伊川曰所謂利貞謂以/中為志也中則自正矣</span></span>
<span class='tline' id='l259' data-llen='7447:7474'><a onclick="displayPageImage('KR1a0060', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='7474:7497'>　九二大臣屬於兑體不可過於求説故戒之曰利貞</span>
<span class='tline' id='l261' data-llen='7497:7520'>　征凶行不以正則凶矣唯以九居二剛而得中應於</span>
<span class='tline' id='l262' data-llen='7520:7543'>　六五柔中之君中以為志故當損下之時知有弗損</span>
<span class='tline' id='l263' data-llen='7543:7566'>　之義又求以益之於其下是以正為利也後世有以</span>
<span class='tline' id='l264' data-llen='7566:7586'>　大臣而征利者徒欲損下以奉上則失之矣</span>
<span class='tline' id='l265' data-llen='7586:7624'>六三三人行則損一人<span class='krp-note'>童溪曰兑之三爻皆志於益上/然初九九二則以剛應柔六三</span></span>
<span class='tline' id='l266' data-llen='7624:7663'><span class='krp-note'>則以柔應剛故三人同行而語其自/損之至者則六三也故曰損一人</span>一人行則得其友</span>
<span class='tline' id='l267' data-llen='7663:7706'><span class='krp-note'>明道曰一人行則得其友只是二也伊川曰一/隂一陽豈可三也故三則損言專致乎一也</span>象曰一</span>
<span class='tline' id='l268' data-llen='7706:7733'><a onclick="displayPageImage('KR1a0060', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='7733:7773'>人行三則疑也<span class='krp-note'>伊川曰一人行而得一人乃得友也若/三人行則疑所與矣理當損去其一</span></span>
<span class='tline' id='l270' data-llen='7773:7820'><span class='krp-note'>人損其餘也童溪曰六三者兑之主上九者艮之主少/女少男隂陽相配夫婦之道貴於專一也若三人行則</span></span>
<span class='tline' id='l271' data-llen='7820:7852'><span class='krp-note'>疑所主矣故象曰一人行三則疑也/係辭於此爻又以致一之説釋之</span></span>
<span class='tline' id='l272' data-llen='7852:7875'>　此爻以六三隂損而言隂陽損益之大義損卦下三</span>
<span class='tline' id='l273' data-llen='7875:7898'>　爻之中唯六三屬隂而虛是三人同行之中有損一</span>
<span class='tline' id='l274' data-llen='7898:7921'>　人之象也然六三應於上九剛亦有時而益柔是一</span>
<span class='tline' id='l275' data-llen='7921:7944'>　人行則得其友也兑為少女一隂為主六三是也艮</span>
<span class='tline' id='l276' data-llen='7944:7967'>　為少男一陽為主上九是也一隂一陽則得其友三</span>
<span class='tline' id='l277' data-llen='7967:7994'><a onclick="displayPageImage('KR1a0060', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='7994:8010'>　則疑而當損是夫婦致一之道也</span>
<span class='tline' id='l279' data-llen='8010:8046'>六四損其疾使遄有喜无咎<span class='krp-note'>伊川曰四以隂柔在上與/初九之剛陽相應在損時</span></span>
<span class='tline' id='l280' data-llen='8046:8092'><span class='krp-note'>而應剛能自損以從剛陽損不善以從善也又曰疾謂/疾病不善也損其不善唯使之遄速則有喜而无咎</span></span>
<span class='tline' id='l281' data-llen='8092:8127'>象曰損其疾亦可喜也<span class='krp-note'>誠齋曰亦之為言次之辭也/无疾上也有而損之次矣</span></span>
<span class='tline' id='l282' data-llen='8127:8150'>　損卦言遄者二初九曰已事遄徃无咎酌損之是初</span>
<span class='tline' id='l283' data-llen='8150:8173'>　九應於六四欲速應其上之所求也為六四者屬於</span>
<span class='tline' id='l284' data-llen='8173:8196'>　艮止之初又欲自損其疾以不害於其下使速有喜</span>
<span class='tline' id='l285' data-llen='8196:8219'>　故初九六四爻皆言无咎以見上下之有孚也曰損</span>
<span class='tline' id='l286' data-llen='8219:8246'><a onclick="displayPageImage('KR1a0060', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='8246:8262'>　其疾者即繋辭所謂損以逺害也</span>
<span class='tline' id='l288' data-llen='8262:8295'>六五或益之十朋之龜弗克違元吉<span class='krp-note'>伊川曰六五於損/時以中順居尊位</span></span>
<span class='tline' id='l289' data-llen='8295:8342'><span class='krp-note'>虛其中以應乎二之剛陽是人君能虛中自損以順從/在下之賢也能如是天下孰不損己自盡以益之故或</span></span>
<span class='tline' id='l290' data-llen='8342:8389'><span class='krp-note'>有益之之事則十朋助之矣十衆辭也龜者决是非吉/凶之物衆人之公論必合正理雖龜筴不能違也如此</span></span>
<span class='tline' id='l291' data-llen='8389:8436'><span class='krp-note'>可謂大善之吉矣古人曰謀從衆則合天心誠齋曰或/之為言非一人可指之謂也一人益之十人朋而從之</span></span>
<span class='tline' id='l292' data-llen='8436:8475'><span class='krp-note'>龜筮亦從而弗違之人謀鬼謀百姓/與能所以為大吉而自天祐之歟</span>象曰六五元吉自</span>
<span class='tline' id='l293' data-llen='8475:8514'>上祐也<span class='krp-note'>伊川曰所以得元吉者以其能盡衆人之/見合天地之理故自上天降之福祐也</span></span>
<span class='tline' id='l294' data-llen='8514:8537'>　或益之十朋之龜人益之也自上祐也天亦益之也</span>
<span class='tline' id='l295' data-llen='8537:8564'><a onclick="displayPageImage('KR1a0060', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='8564:8587'>　六五為虛中之主能自損以脩其徳所以為益故六</span>
<span class='tline' id='l297' data-llen='8587:8596'>　五爻獨不言損</span>
<span class='tline' id='l298' data-llen='8596:8629'>上九弗損益之无咎貞吉利有攸徃<span class='krp-note'>伊川曰九居損之/終損極而當變者</span></span>
<span class='tline' id='l299' data-llen='8629:8676'><span class='krp-note'>也以陽剛居上若用剛以損削於下非為上之道其咎/大矣若不行其損變而以陽剛之道益於下則无咎而</span></span>
<span class='tline' id='l300' data-llen='8676:8722'><span class='krp-note'>得其正且吉也如是則/宜有攸徃徃則有益矣</span>得臣无家<span class='krp-note'>伊川曰得臣謂得人/心歸服无家謂无逺</span></span>
<span class='tline' id='l301' data-llen='8722:8762'><span class='krp-note'>近内外之限也誠齋曰得臣謂得天/下臣民之心无家謂无私其家之益</span>象曰弗損益之大</span>
<span class='tline' id='l302' data-llen='8762:8790'>得志也<span class='krp-note'>伊川曰居上不損下而反/益之是君子大得行其志</span></span>
<span class='tline' id='l303' data-llen='8790:8813'>　上九在損卦之外處无位之地故有得臣无家之象</span>
<span class='tline' id='l304' data-llen='8813:8840'><a onclick="displayPageImage('KR1a0060', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='8840:8863'>　後世如楚令尹子文自毁其家以紓國難者近於此</span>
<span class='tline' id='l306' data-llen='8863:8886'>　矣損卦言志者三皆陽爻也初九曰尚合志也九二</span>
<span class='tline' id='l307' data-llen='8886:8909'>　曰中以為志也上九曰大得志也初九九二屬於下</span>
<span class='tline' id='l308' data-llen='8909:8932'>　卦上九屬於上卦損之為道不難行其志於下而難</span>
<span class='tline' id='l309' data-llen='8932:8955'>　行於上上九知以弗損而為道卦所謂利有攸徃彖</span>
<span class='tline' id='l310' data-llen='8955:8973'>　所謂其道上行者也其大得志可知矣</span>
<span class='tline' id='l311' data-llen='8973:8983'>䷩<span class='krp-note'>震下/巽上</span></span>
<span class='tline' id='l312' data-llen='8983:9025'>益利有攸徃<span class='krp-note'>序卦曰損而不已必益故受之以益伊川/曰損極必益理之自然益所以繼損也為</span></span>
<span class='tline' id='l313' data-llen='9025:9052'><a onclick="displayPageImage('KR1a0060', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='9052:9099'><span class='krp-note'>卦巽上震下雷風二物相益者也風烈則雷迅雷激則/風怒兩相助益此以象言也又曰損上益下所以為益</span></span>
<span class='tline' id='l315' data-llen='9099:9144'><span class='krp-note'>此以義言也下厚則上安故益下為益又/曰益者益於天下之道也故利有攸徃</span>利渉大川<span class='krp-note'>伊/川</span></span>
<span class='tline' id='l316' data-llen='9144:9158'><span class='krp-note'>曰益之道可/以渉險難</span></span>
<span class='tline' id='l317' data-llen='9158:9181'>　益卦以益下為道可以常行故利有攸徃下厚則安</span>
<span class='tline' id='l318' data-llen='9181:9204'>　可以共濟險難故曰利渉大川曰利者再非止為一</span>
<span class='tline' id='l319' data-llen='9204:9227'>　時之利彖所謂民説无疆者也為人上者茍欲求一</span>
<span class='tline' id='l320' data-llen='9227:9244'>　時之利則損下益上不勝其為害矣</span>
<span class='tline' id='l321' data-llen='9244:9272'>彖曰益損上益下民説无疆自上下下其道大光<span class='krp-note'>伊川/曰損</span></span>
<span class='tline' id='l322' data-llen='9272:9299'><a onclick="displayPageImage('KR1a0060', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='9299:9346'><span class='krp-note'>於上而益下則民説之无疆謂无窮極也自上而降己/以下下其道之大光顯也潘氏曰以利益下則民説以</span></span>
<span class='tline' id='l324' data-llen='9346:9388'><span class='krp-note'>禮下下/則道光</span>利有攸徃中正有慶<span class='krp-note'>伊川曰五以陽剛中正居/尊位二復以中正應之是</span></span>
<span class='tline' id='l325' data-llen='9388:9433'><span class='krp-note'>以中正之道益天下/天下受其福慶也</span>利渉大川<span class='krp-note'>伊川曰益之為道於平/常无事之際其益猶小</span></span>
<span class='tline' id='l326' data-llen='9433:9478'><span class='krp-note'>當艱危險難則所益/至大故利渉大川</span>木道乃行<span class='krp-note'>白雲曰神農氏斵木為/耜揉木為耒耒耜之利</span></span>
<span class='tline' id='l327' data-llen='9478:9520'><span class='krp-note'>以教天下取諸益/者亦木道之行也</span>益動而巽日進无疆<span class='krp-note'>伊川曰又以二/體言卦才下動</span></span>
<span class='tline' id='l328' data-llen='9520:9560'><span class='krp-note'>而上巽動而巽也為益之道其動巽順/於理則其益日進光大无有疆限也</span>天施地生其益</span>
<span class='tline' id='l329' data-llen='9560:9605'>无方<span class='krp-note'>伊川曰以天地之功言益道之大聖人體之以益/天下也天道資始地道生物天施地生化育萬物</span></span>
<span class='tline' id='l330' data-llen='9605:9650'><span class='krp-note'>各正性命其益可謂无方矣方所也有方所則有限/量无方謂廣大无窮極也天地之益豈有窮際乎</span>凡</span>
<span class='tline' id='l331' data-llen='9650:9677'><a onclick="displayPageImage('KR1a0060', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='9677:9717'>益之道與時偕行<span class='krp-note'>伊川曰天地之益无窮者理而已矣/聖人利益天下之道應時順理與天</span></span>
<span class='tline' id='l333' data-llen='9717:9729'><span class='krp-note'>地合與時/偕行也</span></span>
<span class='tline' id='l334' data-llen='9729:9760'>象曰風雷益君子以見善則遷有過則改<span class='krp-note'>伊川曰君子/觀風雷相益</span></span>
<span class='tline' id='l335' data-llen='9760:9807'><span class='krp-note'>之象而求益於己為益之道无若見善則遷有過則改/也見善能遷則可以盡天下之善有過則改无過矣益</span></span>
<span class='tline' id='l336' data-llen='9807:9819'><span class='krp-note'>於人者无/大於是</span></span>
<span class='tline' id='l337' data-llen='9819:9842'>　雷以動之風以散之風雷亦有益於物也然使風益</span>
<span class='tline' id='l338' data-llen='9842:9865'>　烈雷益迅則為害於物矣何以謂之益乎君子觀象</span>
<span class='tline' id='l339' data-llen='9865:9888'>　知善之可以益為也見善則遷知不善之不可以益</span>
<span class='tline' id='l340' data-llen='9888:9915'><a onclick="displayPageImage('KR1a0060', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='9915:9938'>　為也過則必改遷善改過皆欲如風雷之速則可以</span>
<span class='tline' id='l342' data-llen='9938:9944'>　為益也</span>
<span class='tline' id='l343' data-llen='9944:9978'>初九利用為大作元吉无咎<span class='krp-note'>伊川曰作大益天下/之事利用為大作也</span>象曰</span>
<span class='tline' id='l344' data-llen='9978:10016'>元吉无咎下不厚事也<span class='krp-note'>伊川曰在下者本不當作厚事/厚事重大之事也以為在上所</span></span>
<span class='tline' id='l345' data-llen='10016:10040'><span class='krp-note'>任所以當大事必能濟大/事而致元吉乃為无咎</span></span>
<span class='tline' id='l346' data-llen='10040:10063'>　初九㣲而在下當震動之初欲利用為大益天下之</span>
<span class='tline' id='l347' data-llen='10063:10086'>　事非初九所能自為也上應六四而從於九五元吉</span>
<span class='tline' id='l348' data-llen='10086:10109'>　之君又居下卦之下能任大事不以厚重而自言所</span>
<span class='tline' id='l349' data-llen='10109:10136'><a onclick="displayPageImage('KR1a0060', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='10136:10148'>　以无咎故初九不言益</span>
<span class='tline' id='l351' data-llen='10148:10183'>六二或益之十朋之龜弗克違<span class='krp-note'>伊川曰六二處中正而/體柔順有虛中之象人</span></span>
<span class='tline' id='l352' data-llen='10183:10230'><span class='krp-note'>處中正之道虛其中以求益而能順從天下孰不願告/而益之孟子曰夫茍好善則四海之内皆將輕千里而</span></span>
<span class='tline' id='l353' data-llen='10230:10277'><span class='krp-note'>告之以善夫滿則不受虛則來物理自然也故或有可/益之事則衆朋助而益之十者衆辭衆人所是理之至</span></span>
<span class='tline' id='l354' data-llen='10277:10323'><span class='krp-note'>當也龜者占吉凶辨是非之/物其至是龜不能違之也</span>永貞吉<span class='krp-note'>伊川曰就六二之/才而言二中正虛</span></span>
<span class='tline' id='l355' data-llen='10323:10367'><span class='krp-note'>中能得衆人之益者也然而質夲隂柔故戒在/常永貞則吉也求益之道非永貞則安能守也</span>王用享</span>
<span class='tline' id='l356' data-llen='10367:10411'>於帝吉<span class='krp-note'>潘氏曰居中執柔得益多矣與五為應推以予/君不亦宜乎臣之致於君猶君之享乎天易之</span></span>
<span class='tline' id='l357' data-llen='10411:10452'><span class='krp-note'>象/也</span>象曰或益之自外來也<span class='krp-note'>伊川曰既中正虛中能受天/下之善而固守則有益之事</span></span>
<span class='tline' id='l358' data-llen='10452:10479'><a onclick="displayPageImage('KR1a0060', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='10479:10491'><span class='krp-note'>衆人自外/來益之</span></span>
<span class='tline' id='l360' data-llen='10491:10514'>　損卦六五以虛中而得十朋則曰元吉是君道在上</span>
<span class='tline' id='l361' data-llen='10514:10537'>　而吉者也益卦六二以虛中而得十朋則曰永貞吉</span>
<span class='tline' id='l362' data-llen='10537:10560'>　是臣道以永貞在下而吉也所以不同六二居大臣</span>
<span class='tline' id='l363' data-llen='10560:10583'>　之位助之者衆或益之十朋之龜弗克違矣乃能以</span>
<span class='tline' id='l364' data-llen='10583:10606'>　永貞為吉知有事君如事天之義故益之者自外而</span>
<span class='tline' id='l365' data-llen='10606:10629'>　來告如六三六四爻皆曰中行告公則六二之益愈</span>
<span class='tline' id='l366' data-llen='10629:10635'>　无疆矣</span>
<span class='tline' id='l367' data-llen='10635:10662'><a onclick="displayPageImage('KR1a0060', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='10662:10692'>六三益之用凶事无咎有孚中行告公用圭<span class='krp-note'>伊川曰三/居下體之</span></span>
<span class='tline' id='l369' data-llen='10692:10739'><span class='krp-note'>上在民上者也乃守令也居陽應剛處動之極居民上/而剛决果於為益者也果於為益用之於凶事則无咎</span></span>
<span class='tline' id='l370' data-llen='10739:10786'><span class='krp-note'>凶事謂患難非常之事三居下之上當承禀於上安得/自任擅為益乎唯於患難非常之事則可量宜應卒奮</span></span>
<span class='tline' id='l371' data-llen='10786:10833'><span class='krp-note'>不頋身力庇其民故无咎也下專自任上必忌疾雖當/凶難以義在可為然必有其孚誠而所行合於中道則</span></span>
<span class='tline' id='l372' data-llen='10833:10880'><span class='krp-note'>誠意通於上而信與之矣專為而无為上爱民之至誠/固不可也雖有誠意而所為不合中行亦不可也圭者</span></span>
<span class='tline' id='l373' data-llen='10880:10927'><span class='krp-note'>通信之物禮云大夫執圭而使所以申信也凡祭祀朝/聘用圭玉所以通達誠信也有誠孚而得中道則能使</span></span>
<span class='tline' id='l374' data-llen='10927:10967'><span class='krp-note'>上信也是猶告公上用圭玉也潘氏曰/周禮珍圭以恤凶荒王使之瑞節也</span>象曰益用凶事</span>
<span class='tline' id='l375' data-llen='10967:11004'>固有之也<span class='krp-note'>伊川曰六三益之獨可用於凶事者/以其固有之也謂專固自任其事也</span></span>
<span class='tline' id='l376' data-llen='11004:11031'><a onclick="displayPageImage('KR1a0060', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='11031:11046'>六四中行告公從利用為依遷國</span>
<span class='tline' id='l378' data-llen='11046:11057'>象曰告公從以益志也</span>
<span class='tline' id='l379' data-llen='11057:11080'>　六四以巽體而應於初九之陽剛初九曰利用六四</span>
<span class='tline' id='l380' data-llen='11080:11103'>　亦曰利用可見其有益下之志矣又能與六三相親</span>
<span class='tline' id='l381' data-llen='11103:11126'>　比同以中行之道而告公所以得從其志也曰王者</span>
<span class='tline' id='l382' data-llen='11126:11149'>　謂九五之君曰公者為六二之大臣為六三六四者</span>
<span class='tline' id='l383' data-llen='11149:11172'>　知有中行告公之義為六二者亦知有王用享於帝</span>
<span class='tline' id='l384' data-llen='11172:11187'>　之義此益之所以利有攸徃也</span>
<span class='tline' id='l385' data-llen='11187:11214'><a onclick="displayPageImage('KR1a0060', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='11214:11251'>九五有孚惠心勿問元吉<span class='krp-note'>伊川曰五陽剛中正居尊位/又得六二之中正相應以行</span></span>
<span class='tline' id='l387' data-llen='11251:11298'><span class='krp-note'>其益何所不利以陽實在中有孚之象也以九五之才/之徳之位而中心至誠在惠益於物其志善大吉不問</span></span>
<span class='tline' id='l388' data-llen='11298:11343'><span class='krp-note'>可知又曰茍至誠益於天下天/下受其大福其元吉不假言也</span>有孚惠我德<span class='krp-note'>伊川曰人/君至誠益</span></span>
<span class='tline' id='l389' data-llen='11343:11380'><span class='krp-note'>於天下天下之人无不至誠/感戴以君之徳澤為恩惠也</span>象曰有孚惠心勿問之矣</span>
<span class='tline' id='l390' data-llen='11380:11420'>惠我德大得志也<span class='krp-note'>伊川曰人君有至誠惠益天下之志/其元吉不假言也故云勿問之矣天</span></span>
<span class='tline' id='l391' data-llen='11420:11444'><span class='krp-note'>下至懷五徳以為惠是其/道大行人君之志得矣</span></span>
<span class='tline' id='l392' data-llen='11444:11467'>　九五爻言有孚者二有孚惠心勿問元吉是人君有</span>
<span class='tline' id='l393' data-llen='11467:11490'>　至誠惠益之心可以不言而孚於下也有孚惠我徳</span>
<span class='tline' id='l394' data-llen='11490:11517'><a onclick="displayPageImage('KR1a0060', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='11517:11540'>　是天下受其君之惠心説誠服以為我德皆大得志</span>
<span class='tline' id='l396' data-llen='11540:11563'>　亦可以不言而孚於上也天施地生其益无方九五</span>
<span class='tline' id='l397' data-llen='11563:11584'>　唯不言益所以為益之大者也故曰大得志也</span>
<span class='tline' id='l398' data-llen='11584:11623'>上九莫益之或撃之<span class='krp-note'>伊川曰專欲益已其害大矣欲之/甚則昏蔽而忘理義求之極則侵</span></span>
<span class='tline' id='l399' data-llen='11623:11670'><span class='krp-note'>奪而致仇怨故夫子曰放於利而行多怨孟子謂先利/則不奪不饜聖賢之戒深矣上九以剛而求益之極衆</span></span>
<span class='tline' id='l400' data-llen='11670:11715'><span class='krp-note'>人之所共惡故无益/之者而或攻撃之矣</span>立心勿恒凶<span class='krp-note'>伊川曰聖人戒人存/心不可專利云勿恒</span></span>
<span class='tline' id='l401' data-llen='11715:11757'><span class='krp-note'>如是凶之道/所當速改也</span>象曰莫益之偏辭也<span class='krp-note'>伊川曰非其偏己之/辭也茍不偏己合於</span></span>
<span class='tline' id='l402' data-llen='11757:11800'><span class='krp-note'>公道則人亦益/之何為撃之乎</span>或撃之自外來也<span class='krp-note'>伊川曰既求益於人/至於甚極則人皆惡</span></span>
<span class='tline' id='l403' data-llen='11800:11827'><a onclick="displayPageImage('KR1a0060', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='11827:11874'><span class='krp-note'>而欲攻之攻撃之者自外來也人為善則千里之外應/之六二中正則益之者自外而至是也茍為不善則千</span></span>
<span class='tline' id='l405' data-llen='11874:11900'><span class='krp-note'>里之外違之上九求益之極/則撃之者自外而至是也</span></span>
<span class='tline' id='l406' data-llen='11900:11923'>　上九剛亢於上求益不己則民怨於下莫有益與之</span>
<span class='tline' id='l407' data-llen='11923:11946'>　者偏辭藉藉或有欲攻之者將自外而來矣秦以頭</span>
<span class='tline' id='l408' data-llen='11946:11969'>　箕㑹斂而啟閭左之亂唐以間架税錢而召涇卒之</span>
<span class='tline' id='l409' data-llen='11969:11992'>　禍意外之變世或有之勿常以為无是事也故戒之</span>
<span class='tline' id='l410' data-llen='11992:12015'>　曰立心勿恒凶勿常如是則過欲速改可也九五曰</span>
<span class='tline' id='l411' data-llen='12015:12038'>　勿問元吉是為善者不欲自言也上九曰莫益之偏</span>
<span class='tline' id='l412' data-llen='12038:12065'><a onclick="displayPageImage('KR1a0060', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='12065:12088'>　辭也是為不善者過欲速改人言可畏不可忽之以</span>
<span class='tline' id='l414' data-llen='12088:12103'>　為偏辭也為人上者可以戒矣</span>
<span class='tline' id='l415' data-llen='12103:12106'>　</span>
<span class='tline' id='l416' data-llen='12106:12109'>　</span>
<span class='tline' id='l417' data-llen='12109:12112'>　</span>
<span class='tline' id='l418' data-llen='12112:12115'>　</span>
<span class='tline' id='l419' data-llen='12115:12118'>　</span>
<span class='tline' id='l420' data-llen='12118:12129'>　淙山讀周易卷十一</span>
</p>
<p>
</p>
  </div>
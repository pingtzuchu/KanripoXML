<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0025', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　周易窺餘卷二　　　　宋　鄭剛中　撰</span><br/>
<span class='tline' id='l10' data-llen='209:219'>上經<span class='krp-note'>需至比/</span></span><br/>
<span class='tline' id='l11' data-llen='219:229'>䷄<span class='krp-note'>乾下/坎上</span></span><br/>
<span class='tline' id='l12' data-llen='229:242'>需有孚光亨貞吉利渉大川</span><br/>
<span class='tline' id='l13' data-llen='242:265'>彖曰需須也險在前也剛健而不䧟其義不困窮矣需</span><br/>
<span class='tline' id='l14' data-llen='265:289'>有孚光亨貞吉位乎天位以正中也利渉大川徃有功也</span><br/>
<span class='tline' id='l15' data-llen='289:312'>　險在前須而後進卦之所以為需曰有孚光亨貞吉</span><br/>
<span class='tline' id='l16' data-llen='312:338'><a onclick="displayPageImage('KR1a0025', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>　者謂五也需自大壮來大壮之九四升為需之九五</span><br/>
<span class='tline' id='l18' data-llen='361:384'>　敦實中正進而得位故曰有孚光亨貞吉以此渉險</span><br/>
<span class='tline' id='l19' data-llen='384:407'>　雖大亦濟故利渉大川此以卦才及九五所自來者</span><br/>
<span class='tline' id='l20' data-llen='407:430'>　言需也大抵見險而能須則不至冐昧而犯難彼至</span><br/>
<span class='tline' id='l21' data-llen='430:453'>　健者莫如乾然徳行常易以知險惟知險故雖剛陽</span><br/>
<span class='tline' id='l22' data-llen='453:476'>　之性猶委曲而有往此乾所以需於坎體之下也又</span><br/>
<span class='tline' id='l23' data-llen='476:500'>　坎以一陽上下俱隂𫝑足以䧟陽而終不得䧟者以</span><br/>
<span class='tline' id='l24' data-llen='500:523'>　其剛健光亨无困窮之義故也不然二隂溺之踸踔</span><br/>
<span class='tline' id='l25' data-llen='523:549'><a onclick="displayPageImage('KR1a0025', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='549:572'>　而不得出况欲濟大川耶五者天位九以正中之徳</span><br/>
<span class='tline' id='l27' data-llen='572:595'>　位乎天位此其所以濟天下之險蓋聖人之與時偕</span><br/>
<span class='tline' id='l28' data-llen='595:618'>　行者也或曰坎險也需須也坎若常以險臨乾彼乾</span><br/>
<span class='tline' id='l29' data-llen='618:642'>　剛之性能乆須乎曰坎為坤則乾行矣干寳曰雲升在</span><br/>
<span class='tline' id='l30' data-llen='642:665'>　天雨未降翺翔東西需之象也何妥曰大川者大難</span><br/>
<span class='tline' id='l31' data-llen='665:688'>　也須之待時本欲渉難旣能以信而待故可以利渉</span><br/>
<span class='tline' id='l32' data-llen='688:711'>　大川矣蜀才曰此本大壮卦李鼎祚曰六五降四有</span><br/>
<span class='tline' id='l33' data-llen='711:731'>　孚光亨貞吉九四升五位乎天位以正中也</span><br/>
<span class='tline' id='l34' data-llen='731:757'><a onclick="displayPageImage('KR1a0025', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='757:773'>象曰雲上于天需君子以飲食宴樂</span><br/>
<span class='tline' id='l36' data-llen='773:796'>　需須也須而有待則暇豫而不廹多方所謂須暇是</span><br/>
<span class='tline' id='l37' data-llen='796:819'>　也飲食宴樂宜以暇時若酬酢應對膠擾多遽則文</span><br/>
<span class='tline' id='l38' data-llen='819:842'>　王不遑暇食周公吐哺稷猶巳飢如之何以飲食相</span><br/>
<span class='tline' id='l39' data-llen='842:855'>　宴樂乎故需之象言飲食</span><br/>
<span class='tline' id='l40' data-llen='855:867'>初九需于郊利用恒无咎</span><br/>
<span class='tline' id='l41' data-llen='867:888'>象曰需于郊不犯難行也利用恒无咎未失常也</span><br/>
<span class='tline' id='l42' data-llen='888:911'>　同人于郊在上九所以為逺外之極需于郊在初九</span><br/>
<span class='tline' id='l43' data-llen='911:937'><a onclick="displayPageImage('KR1a0025', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='937:960'>　謂去險之逺也然干寳乃謂郊乾坎之際何也蓋應</span><br/>
<span class='tline' id='l45' data-llen='960:983'>　在四則乾坎之際也需于郊雖不犯難然利用恒而</span><br/>
<span class='tline' id='l46' data-llen='983:1006'>　巳不能恒常自守則咎終及之故曰利用恒无咎而</span><br/>
<span class='tline' id='l47' data-llen='1006:1029'>　象以未失常許之夫未失常者謂不失常也然聖人</span><br/>
<span class='tline' id='l48' data-llen='1029:1052'>　止曰未失常者大抵爻雖有善不保其善之必終者</span><br/>
<span class='tline' id='l49' data-llen='1052:1076'>　聖人不全許若曰未失常也未失道也此𩔖皆謂今</span><br/>
<span class='tline' id='l50' data-llen='1076:1099'>　雖无此而後未可知也其不敢滿人之志如此爻雖</span><br/>
<span class='tline' id='l51' data-llen='1099:1122'>　有不善尚可誘之使進者聖人猶存之若曰道未光</span><br/>
<span class='tline' id='l52' data-llen='1122:1148'><a onclick="displayPageImage('KR1a0025', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1148:1172'>　也志未得也此𩔖皆謂今雖不然而後或可勉也其</span><br/>
<span class='tline' id='l54' data-llen='1172:1190'>　不欲絶人之善如此諸卦可以𩔖見</span><br/>
<span class='tline' id='l55' data-llen='1190:1202'>九二需于沙小有言終吉</span><br/>
<span class='tline' id='l56' data-llen='1202:1221'>象曰需于沙衍在中也雖小有言以吉終也</span><br/>
<span class='tline' id='l57' data-llen='1221:1244'>　或問需于郊于沙于泥而卦以需名漸于干于磐于</span><br/>
<span class='tline' id='l58' data-llen='1244:1267'>　陸而卦以漸名義或同歟曰文同而義異也于郊于</span><br/>
<span class='tline' id='l59' data-llen='1267:1291'>　沙之𩔖以去患之逺近為言于干于磐之類以處身</span><br/>
<span class='tline' id='l60' data-llen='1291:1314'>　之高下為言需以時漸以徳需者須待而未進觀時</span><br/>
<span class='tline' id='l61' data-llen='1314:1340'><a onclick="displayPageImage('KR1a0025', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1340:1363'>　而已漸者已進无所須獨行之不以躁爾蓋需之内</span><br/>
<span class='tline' id='l63' data-llen='1363:1386'>　卦乾也性巳剛銳前復有險戒在于動非須之不可</span><br/>
<span class='tline' id='l64' data-llen='1386:1409'>　漸之内卦艮也性已靜止雖進无害能以漸焉尤稱</span><br/>
<span class='tline' id='l65' data-llen='1409:1432'>　其徳此需漸不同之義然亦有近似者需之九二漸</span><br/>
<span class='tline' id='l66' data-llen='1432:1455'>　之初六皆足以致有言九二需于沙小有言終吉初</span><br/>
<span class='tline' id='l67' data-llen='1455:1478'>　六鴻漸于干小子厲有言无咎是也大抵時未可徳</span><br/>
<span class='tline' id='l68' data-llen='1478:1501'>　未彰君子遇患隱約之日皆不免于有言言所以傷</span><br/>
<span class='tline' id='l69' data-llen='1501:1524'>　我也君子觀時養徳求其在我者亦何傷乎人之言</span><br/>
<span class='tline' id='l70' data-llen='1524:1550'><a onclick="displayPageImage('KR1a0025', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1550:1574'>　哉但需之二五以陽遇陽兩剛不相應𥘉雖小有言</span><br/>
<span class='tline' id='l72' data-llen='1574:1599'>　而二以寛裕自處終當自吉皆善𩔖故也漸之𥘉六</span><br/>
<span class='tline' id='l73' data-llen='1599:1622'>　以柔弱在下四不為應小子見其无應寡助而不知</span><br/>
<span class='tline' id='l74' data-llen='1622:1645'>　其漸故厲而有言言亦何咎蓋所言者小子也兩卦</span><br/>
<span class='tline' id='l75' data-llen='1645:1668'>　所謂有言者于此乎辨虞翻曰沙謂五水中之陽稱</span><br/>
<span class='tline' id='l76' data-llen='1668:1691'>　沙也荀爽曰二應于五水中之剛故曰沙知前有沙</span><br/>
<span class='tline' id='l77' data-llen='1691:1713'>　漠而不進也體乾處和美徳優衍在中而不進也</span><br/>
<span class='tline' id='l78' data-llen='1713:1723'>九三需于泥致冦至</span><br/>
<span class='tline' id='l79' data-llen='1723:1749'><a onclick="displayPageImage('KR1a0025', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1749:1769'>象曰需于泥災在外也自我致冦敬愼不敗也</span><br/>
<span class='tline' id='l81' data-llen='1769:1792'>　冦非但盗也凡與我敵而相傷者皆是也彼為我敵</span><br/>
<span class='tline' id='l82' data-llen='1792:1815'>　則我以彼為險然我不廹而近之則不肖之心未生</span><br/>
<span class='tline' id='l83' data-llen='1815:1838'>　九三居乾上廹近于坎隂不得安其居此致冦之由</span><br/>
<span class='tline' id='l84' data-llen='1838:1861'>　也大抵與冦對者此无罅可乗則彼不得入罅啟則</span><br/>
<span class='tline' id='l85' data-llen='1861:1885'>　敵至三與坎旣逼近而與上六應情親𫝑順有罅于</span><br/>
<span class='tline' id='l86' data-llen='1885:1908'>　此彼安得不乗故曰災在外也三能持之以敬謹又</span><br/>
<span class='tline' id='l87' data-llen='1908:1931'>　需以待之雖至不能為害或曰初亦與四應何以不</span><br/>
<span class='tline' id='l88' data-llen='1931:1957'><a onclick="displayPageImage('KR1a0025', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1957:1980'>　致其來曰初去害逺矣善持軍者臨敵持重虚實好</span><br/>
<span class='tline' id='l90' data-llen='1980:2003'>　惡使彼无得而窺者其知九三乎崔憬曰泥近乎外</span><br/>
<span class='tline' id='l91' data-llen='2003:2026'>　者也三逼于坎坎為險盗故致寇至大抵坎為水四</span><br/>
<span class='tline' id='l92' data-llen='2026:2034'>　坤土泥之象</span><br/>
<span class='tline' id='l93' data-llen='2034:2044'>六四需于血出自穴</span><br/>
<span class='tline' id='l94' data-llen='2044:2055'>象曰需于血順以聽也</span><br/>
<span class='tline' id='l95' data-llen='2055:2078'>　穴者隂之所也隂安其所則陽不與之爭三陽久需</span><br/>
<span class='tline' id='l96' data-llen='2078:2101'>　不進四礙其路此蓋不靜而出得无傷乎雖小傷而</span><br/>
<span class='tline' id='l97' data-llen='2101:2127'><a onclick="displayPageImage('KR1a0025', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2127:2150'>　能需于血則終亦順聽之矣故无凶上六居隂之極</span><br/>
<span class='tline' id='l99' data-llen='2150:2174'>　苟出而與三陽爭則交戰之血將至于𤣥黄惟入于</span><br/>
<span class='tline' id='l100' data-llen='2174:2197'>　穴而知敬焉雖衆陽无以傷也所以終吉出入于穴</span><br/>
<span class='tline' id='l101' data-llen='2197:2220'>　所以見二隂之動靜非謂陽也水主聽又其性卑下</span><br/>
<span class='tline' id='l102' data-llen='2220:2226'>　故順聽</span><br/>
<span class='tline' id='l103' data-llen='2226:2236'>九五需于酒食貞吉</span><br/>
<span class='tline' id='l104' data-llen='2236:2248'>象曰酒食貞吉以中正也</span><br/>
<span class='tline' id='l105' data-llen='2248:2271'>　需自象言飲食宴樂之後惟九五言酒食者為其暇</span><br/>
<span class='tline' id='l106' data-llen='2271:2297'><a onclick="displayPageImage('KR1a0025', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2297:2320'>　也暇而酒食不可不出于正惟羣隂退聽險難已平</span><br/>
<span class='tline' id='l108' data-llen='2320:2343'>　履中正位優游无事以供天下之求如湛露鹿鳴之</span><br/>
<span class='tline' id='l109' data-llen='2343:2366'>　作則吉荀爽曰五互離坎水在離火上酒食也虞氏</span><br/>
<span class='tline' id='l110' data-llen='2366:2378'>　曰沉湎則凶中正則吉</span><br/>
<span class='tline' id='l111' data-llen='2378:2397'>上六入于穴有不速之客三人來敬之終吉</span><br/>
<span class='tline' id='l112' data-llen='2397:2418'>象曰不速之客來敬之終吉雖不當位未大失也</span><br/>
<span class='tline' id='l113' data-llen='2418:2441'>　不速之客諸家皆曰客不召而來謂主人不以辭促</span><br/>
<span class='tline' id='l114' data-llen='2441:2464'>　之而自至考于禮鄉飲固有主人速客雜記有須客</span><br/>
<span class='tline' id='l115' data-llen='2464:2490'><a onclick="displayPageImage('KR1a0025', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2490:2513'>　之辭于理亦通然三陽知前有坎不肯遽進旣需于</span><br/>
<span class='tline' id='l117' data-llen='2513:2536'>　郊又需于沙又需于泥可謂遲遲其行矣此之謂不</span><br/>
<span class='tline' id='l118' data-llen='2536:2559'>　速惟來之不速故隂不敢固陽之地而剛不䧟易傳</span><br/>
<span class='tline' id='l119' data-llen='2559:2582'>　曰爻以六居隂而云不當位者以隂宜居下而居上</span><br/>
<span class='tline' id='l120' data-llen='2582:2605'>　故也然能敬謹而終吉故未大失荀爽曰雲升極則</span><br/>
<span class='tline' id='l121' data-llen='2605:2621'>　降為雨雨則雲入于地故入于穴</span><br/>
<span class='tline' id='l122' data-llen='2621:2631'>䷅<span class='krp-note'>坎下/乾上</span></span><br/>
<span class='tline' id='l123' data-llen='2631:2651'>訟有孚窒惕中吉終凶利見大人不利渉大川</span><br/>
<span class='tline' id='l124' data-llen='2651:2677'><a onclick="displayPageImage('KR1a0025', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2677:2700'>彖曰訟上剛下險險而健訟訟有孚窒惕中吉剛來而</span><br/>
<span class='tline' id='l126' data-llen='2700:2723'>得中也終凶訟不可成也利見大人尚中正也不利渉</span><br/>
<span class='tline' id='l127' data-llen='2723:2731'>大川入于淵也</span><br/>
<span class='tline' id='l128' data-llen='2731:2754'>　孚者妄之反訟而有孚可以訟矣然不免于窒惕者</span><br/>
<span class='tline' id='l129' data-llen='2754:2777'>　訟之為道雖孚无亨之理上健下險阻礙不通能窒</span><br/>
<span class='tline' id='l130' data-llen='2777:2800'>　惕而知懼僅得中吉此其所以不可終也訟而不妄</span><br/>
<span class='tline' id='l131' data-llen='2800:2823'>　必有中正者為之聽故利見大人得中正之人聽吾</span><br/>
<span class='tline' id='l132' data-llen='2823:2846'>　有孚之訟然猶不利渉川者蓋天與水違而成訟旣</span><br/>
<span class='tline' id='l133' data-llen='2846:2872'><a onclick="displayPageImage('KR1a0025', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2872:2895'>　與水違不應渉也上剛下險二體之才也險而健訟</span><br/>
<span class='tline' id='l135' data-llen='2895:2918'>　之所由生也蜀才謂訟自遯來二進居三三降居二</span><br/>
<span class='tline' id='l136' data-llen='2918:2941'>　此所謂剛來而得中以剛居中有信之寔而又與五</span><br/>
<span class='tline' id='l137' data-llen='2941:2964'>　應此之謂有孚侯果曰大人謂五也斷决必中然大</span><br/>
<span class='tline' id='l138' data-llen='2964:2987'>　人以中正為徳則其所聽亦中正者是與必欲成訟</span><br/>
<span class='tline' id='l139' data-llen='2987:3010'>　則五將不與二隂揜之坎䧟而不得出此入于淵之</span><br/>
<span class='tline' id='l140' data-llen='3010:3033'>　道也坎䧟為窒為加憂惕之象李鼎祚引王弼註云</span><br/>
<span class='tline' id='l141' data-llen='3033:3054'>　九五處得尊位為訟之主用其中正以斷枉直</span><br/>
<span class='tline' id='l142' data-llen='3054:3080'><a onclick="displayPageImage('KR1a0025', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3080:3097'>象曰天與水違行訟君子以作事謀始</span><br/>
<span class='tline' id='l144' data-llen='3097:3120'>　虞氏曰險而健者常好爭訟此固其理然致險者亦</span><br/>
<span class='tline' id='l145' data-llen='3120:3143'>　健也繫辭曰乾天下之至健也徳行常易以知險由</span><br/>
<span class='tline' id='l146' data-llen='3143:3166'>　是知險藏于健惟行健以易者能知之不然隂方以</span><br/>
<span class='tline' id='l147' data-llen='3166:3189'>　䧟陽為意吾不覺之于蚤而投身其中則不得出矣</span><br/>
<span class='tline' id='l148' data-llen='3189:3212'>　惟避險于蚤然後可以全其健君子以作事謀始是</span><br/>
<span class='tline' id='l149' data-llen='3212:3235'>　宜謹聖人之戒也天與水其行不同苟見于跡者已</span><br/>
<span class='tline' id='l150' data-llen='3235:3258'>　若天與水之相違則訟安能已坎為耳聽而作謀故</span><br/>
<span class='tline' id='l151' data-llen='3258:3284'><a onclick="displayPageImage('KR1a0025', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3284:3307'>　曰謀始集傳謂乾陽始于坎作事謀始窒訟之源也</span><br/>
<span class='tline' id='l153' data-llen='3307:3330'>　虞翻曰君子謂乾三來變坤為作事坎為謀乾知大</span><br/>
<span class='tline' id='l154' data-llen='3330:3340'>　始故以作事謀始</span><br/>
<span class='tline' id='l155' data-llen='3340:3353'>初六不永所事小有言終吉</span><br/>
<span class='tline' id='l156' data-llen='3353:3374'>象曰不永所事訟不可長也雖小有言其辨明也</span><br/>
<span class='tline' id='l157' data-llen='3374:3397'>　險而健則訟六以隂柔居坎之初蓋易與也故不永</span><br/>
<span class='tline' id='l158' data-llen='3397:3420'>　所事雖然初旣易與而象繼之以不可長者蓋不永</span><br/>
<span class='tline' id='l159' data-llen='3420:3443'>　所事所以戒初使自覺不可長則欲人不敢忽初謂</span><br/>
<span class='tline' id='l160' data-llen='3443:3469'><a onclick="displayPageImage('KR1a0025', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3469:3492'>　无能也然隂非倡物者訟豈在我哉雖小有言終亦</span><br/>
<span class='tline' id='l162' data-llen='3492:3515'>　辯明而已盧氏曰初欲應四而二據之蹔爭事不至</span><br/>
<span class='tline' id='l163' data-llen='3515:3530'>　永雖有小訟訟必辯明故終吉</span><br/>
<span class='tline' id='l164' data-llen='3530:3548'>九二不克訟歸而逋其邑人三百户无眚</span><br/>
<span class='tline' id='l165' data-llen='3548:3567'>象曰不克訟歸逋竄也自下訟上患至掇也</span><br/>
<span class='tline' id='l166' data-llen='3567:3590'>　此爻諸家讀不一或以歸而逋其邑為句人三百户</span><br/>
<span class='tline' id='l167' data-llen='3590:3613'>　繼之或以不克訟歸而逋為句其邑人三百户无眚</span><br/>
<span class='tline' id='l168' data-llen='3613:3636'>　繼之要當以不克訟歸為句而逋其邑人三百户共</span><br/>
<span class='tline' id='l169' data-llen='3636:3663'><a onclick="displayPageImage('KR1a0025', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3663:3686'>　為一句何以言之曰九二之訟下訟上也自下訟上</span><br/>
<span class='tline' id='l171' data-llen='3686:3709'>　患至如掇况五以中正之徳為之上而可訟乎其不</span><br/>
<span class='tline' id='l172' data-llen='3709:3732'>　克而歸宜矣雖然坎自坤得也坤為衆有其衆變而</span><br/>
<span class='tline' id='l173' data-llen='3732:3755'>　為險所以敢于訟上聖人必使逋其邑人三百户者</span><br/>
<span class='tline' id='l174' data-llen='3755:3778'>　恐其恃衆憑險之心不悛浸或成亂爾訟而不勝苟</span><br/>
<span class='tline' id='l175' data-llen='3778:3801'>　能歸而引咎避其邑户之衆寡約自損尚可至于无</span><br/>
<span class='tline' id='l176' data-llen='3801:3824'>　眚不然主訟者所不容也不曰无咎而曰无眚者蓋</span><br/>
<span class='tline' id='l177' data-llen='3824:3847'>　以下訟上多出于所見之不明今乃能逋其邑户不</span><br/>
<span class='tline' id='l178' data-llen='3847:3874'><a onclick="displayPageImage('KR1a0025', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3874:3897'>　敢自居則如掇之患庶可逭矣三百户下大夫之食</span><br/>
<span class='tline' id='l180' data-llen='3897:3920'>　其受邑不為多也聖人猶欲其逋而去之則上下之</span><br/>
<span class='tline' id='l181' data-llen='3920:3943'>　分其可以不謹李鼎祚謂坤為户乾為百三爻故為</span><br/>
<span class='tline' id='l182' data-llen='3943:3949'>　三百户</span><br/>
<span class='tline' id='l183' data-llen='3949:3966'>六三食舊徳貞厲終吉或從王事无成</span><br/>
<span class='tline' id='l184' data-llen='3966:3977'>象曰食舊徳從上吉也</span><br/>
<span class='tline' id='l185' data-llen='3977:4000'>　九二訟不克故逋邑户而失其食六三居兩剛之間</span><br/>
<span class='tline' id='l186' data-llen='4000:4023'>　危厲自保以无訟為徳其食如舊此之謂食舊徳雖</span><br/>
<span class='tline' id='l187' data-llen='4023:4050'><a onclick="displayPageImage('KR1a0025', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4050:4073'>　然居訟之體安能无訟或從王事則訟亦有時乎不</span><br/>
<span class='tline' id='l189' data-llen='4073:4097'>　免矣從王事謂如聽訟之𩔖蓋五為訟主六三亦從</span><br/>
<span class='tline' id='l190' data-llen='4097:4120'>　事于下者奉行五之中正使訟道不至于成則訟平</span><br/>
<span class='tline' id='l191' data-llen='4120:4143'>　而政理此其所以終吉或曰三與上應者也所謂從</span><br/>
<span class='tline' id='l192' data-llen='4143:4166'>　者无乃謂從上九者耶曰上九之訟不可從也從上</span><br/>
<span class='tline' id='l193' data-llen='4166:4189'>　九則得服三禠尚安得吉集傳謂三之上成兌口食</span><br/>
<span class='tline' id='l194' data-llen='4189:4195'>　舊徳也</span><br/>
<span class='tline' id='l195' data-llen='4195:4209'>九四不克訟復卽命渝安貞吉</span><br/>
<span class='tline' id='l196' data-llen='4209:4236'><a onclick="displayPageImage('KR1a0025', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4236:4249'>象曰復卽命渝安貞不失也</span><br/>
<span class='tline' id='l198' data-llen='4249:4272'>　九二九四皆曰不克訟九二不克訟則逋其邑人无</span><br/>
<span class='tline' id='l199' data-llen='4272:4295'>　眚而已九四不克訟則復卽命渝安貞吉何也曰二</span><br/>
<span class='tline' id='l200' data-llen='4295:4318'>　之不克訟訟而不勝者也能退自貶損庶乎无眚四</span><br/>
<span class='tline' id='l201' data-llen='4318:4341'>　之不克訟則欲訟而不得者也以理自復則有安貞</span><br/>
<span class='tline' id='l202' data-llen='4341:4364'>　之吉易傳謂五君也義不克訟三居下柔不與之訟</span><br/>
<span class='tline' id='l203' data-llen='4364:4387'>　初又正應而順從之亦非與訟者也如是則訟无由</span><br/>
<span class='tline' id='l204' data-llen='4387:4410'>　而興此所謂欲訟而不得也雖然欲訟不得豈九四</span><br/>
<span class='tline' id='l205' data-llen='4410:4437'><a onclick="displayPageImage('KR1a0025', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4437:4460'>　亦嘗有意于訟乎曰剛陽之性其本好動又居健體</span><br/>
<span class='tline' id='l207' data-llen='4460:4483'>　所謂訟者未嘗忘于中也惟見其訟之不克變而安</span><br/>
<span class='tline' id='l208' data-llen='4483:4506'>　貞則吉此之謂復卽命命對人事為言也渝安貞所</span><br/>
<span class='tline' id='l209' data-llen='4506:4529'>　謂以理自復變而安貞虞翻曰失位故不克訟渝變</span><br/>
<span class='tline' id='l210' data-llen='4529:4552'>　也不克訟故復位變而成巽巽為命令故復卽命渝</span><br/>
<span class='tline' id='l211' data-llen='4552:4570'>　動而得位故安貞吉謂二已變坤安也</span><br/>
<span class='tline' id='l212' data-llen='4570:4577'>九五訟元吉</span><br/>
<span class='tline' id='l213' data-llen='4577:4588'>象曰訟元吉以中正也</span><br/>
<span class='tline' id='l214' data-llen='4588:4615'><a onclick="displayPageImage('KR1a0025', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4615:4638'>　五非為訟者也居訟之時為治訟之主王肅曰以中</span><br/>
<span class='tline' id='l216' data-llen='4638:4653'>　正之徳齊乖爭之俗元吉者也</span><br/>
<span class='tline' id='l217' data-llen='4653:4667'>上九或錫之鞶帶終朝三禠之</span><br/>
<span class='tline' id='l218' data-llen='4667:4680'>象曰以訟受服亦不足敬也</span><br/>
<span class='tline' id='l219' data-llen='4680:4703'>　訟極則勝負分得鞶帶者勝而受寵也訟至于極豈</span><br/>
<span class='tline' id='l220' data-llen='4703:4726'>　能常勝受寵者亦偶然耳故曰或錫之夫衣服所以</span><br/>
<span class='tline' id='l221' data-llen='4726:4749'>　彰有徳人慕其徳故并其服而欽之訟非可以為徳</span><br/>
<span class='tline' id='l222' data-llen='4749:4772'>　也于服何榮終朝三禠之此固其理莊子曰今取猨</span><br/>
<span class='tline' id='l223' data-llen='4772:4799'><a onclick="displayPageImage('KR1a0025', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4799:4822'>　狙而衣以周公之服彼必齕齧挽裂盡去而後慊蓋</span><br/>
<span class='tline' id='l225' data-llen='4822:4845'>　服非猨狙所安也訟而受服豈但不安而已愧恥而</span><br/>
<span class='tline' id='l226' data-llen='4845:4868'>　三禠之蓋有挽裂之意孰謂人而无羞惡之心乎受</span><br/>
<span class='tline' id='l227' data-llen='4868:4891'>　服三禠錫馬三接善惡之效初不待久不終朝而得</span><br/>
<span class='tline' id='l228' data-llen='4891:4914'>　失之應其至再三也訟互有離巽有離也故炎上不</span><br/>
<span class='tline' id='l229' data-llen='4914:4937'>　平好訟者得之有巽也故順理而不爭訟平者得之</span><br/>
<span class='tline' id='l230' data-llen='4937:4961'>　侯果曰禠觧也乾為衣為言故以訟受服翟𤣥曰上</span><br/>
<span class='tline' id='l231' data-llen='4961:4984'>　以六三錫下三陽羣剛交爭得不以讓故終一朝之</span><br/>
<span class='tline' id='l232' data-llen='4984:5011'><a onclick="displayPageImage('KR1a0025', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5011:5022'>　間各一奪之為三褫</span><br/>
<span class='tline' id='l234' data-llen='5022:5032'>䷆<span class='krp-note'>坎下/坤上</span></span><br/>
<span class='tline' id='l235' data-llen='5032:5041'>師貞丈人吉无咎</span><br/>
<span class='tline' id='l236' data-llen='5041:5064'>彖曰師衆也貞正也能以衆正可以王矣剛中而應行</span><br/>
<span class='tline' id='l237' data-llen='5064:5083'>險而順以此毒天下而民從之吉又何咎矣</span><br/>
<span class='tline' id='l238' data-llen='5083:5106'>　比與師皆以一陽為五隂之主比居五師居二此君</span><br/>
<span class='tline' id='l239' data-llen='5106:5129'>　臣上下之位師與比所以相反對也師之二以臣得</span><br/>
<span class='tline' id='l240' data-llen='5129:5152'>　衆以剛應上而又險以順其在爻在體无一不善然</span><br/>
<span class='tline' id='l241' data-llen='5152:5179'><a onclick="displayPageImage('KR1a0025', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5179:5202'>　彖許其可以王者王謂五也易傳所謂六五之君為</span><br/>
<span class='tline' id='l243' data-llen='5202:5225'>　正應信任之專蓋上下相須以成王業者也然則非</span><br/>
<span class='tline' id='l244' data-llen='5225:5249'>　丈人其能吉而无咎乎丈人子夏𫝊作大人丈人大</span><br/>
<span class='tline' id='l245' data-llen='5249:5272'>　人雖皆有徳望尊重之稱然丈人則又法度所在鄭</span><br/>
<span class='tline' id='l246' data-llen='5272:5295'>　康成謂能以法度長人師以法度為主讀當以大人</span><br/>
<span class='tline' id='l247' data-llen='5295:5318'>　為允也人君之主師將帥之行師皆不可以不貞已</span><br/>
<span class='tline' id='l248' data-llen='5318:5341'>　正則物正物正則衆正雖然不曰正衆而曰以衆正</span><br/>
<span class='tline' id='l249' data-llen='5341:5364'>　者蓋正衆則衆未必盡正以衆正則衆皆惟正之歸</span><br/>
<span class='tline' id='l250' data-llen='5364:5391'><a onclick="displayPageImage('KR1a0025', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5391:5414'>　此王天下之道也夫好安好逸好生天下之情也上</span><br/>
<span class='tline' id='l252' data-llen='5414:5437'>　所施行稍咈其情則下必憚而不從行師之道勞之</span><br/>
<span class='tline' id='l253' data-llen='5437:5460'>　危之死之毒其常情如瞑眩之藥而不聞氏之不從</span><br/>
<span class='tline' id='l254' data-llen='5460:5483'>　者以其師之出于貞而已此其所以吉而无咎苟毒</span><br/>
<span class='tline' id='l255' data-llen='5483:5506'>　之不以正是真擾民也民將不從其能无咎乎故曰</span><br/>
<span class='tline' id='l256' data-llen='5506:5529'>　以此毒天下而民從之吉无咎者謂吉且无咎困之</span><br/>
<span class='tline' id='l257' data-llen='5529:5552'>　辭曰大人吉无咎乃其類也略例曰吉无咎者本亦</span><br/>
<span class='tline' id='l258' data-llen='5552:5575'>　有咎由吉而後得免也无咎吉者先免于咎而後吉</span><br/>
<span class='tline' id='l259' data-llen='5575:5602'><a onclick="displayPageImage('KR1a0025', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5602:5625'>　從之也由是觀之易固有吉而有咎者大壮上六艱</span><br/>
<span class='tline' id='l261' data-llen='5625:5648'>　則吉咎不長也此蓋吉之藏乎咎者也晉萃升巽皆</span><br/>
<span class='tline' id='l262' data-llen='5648:5671'>　吉无咎而損益二卦皆元吉无咎孰謂吉則无咎乎</span><br/>
<span class='tline' id='l263' data-llen='5671:5694'>　丈人吉且无咎宜其可以師矣干寳曰坎為險坤為</span><br/>
<span class='tline' id='l264' data-llen='5694:5717'>　順兵革刑獄所以險民也毒民于險中而得順道者</span><br/>
<span class='tline' id='l265' data-llen='5717:5740'>　聖王之所難也毒荼苦也五刑之用斬刺肌體六軍</span><br/>
<span class='tline' id='l266' data-llen='5740:5763'>　之鋒殘破城邑皆所以荼毒奸凶之人使服王法者</span><br/>
<span class='tline' id='l267' data-llen='5763:5787'>　也故曰以此毒天下而民從之毒以治民明不𫉬巳</span><br/>
<span class='tline' id='l268' data-llen='5787:5814'><a onclick="displayPageImage('KR1a0025', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5814:5833'>　而用之故于彖象六爻皆著戒懼之辭也</span><br/>
<span class='tline' id='l270' data-llen='5833:5849'>象曰地中有水師君子以容民畜衆</span><br/>
<span class='tline' id='l271' data-llen='5849:5872'>　水无所不在地于水无所不容容民畜衆此蓋以卦</span><br/>
<span class='tline' id='l272' data-llen='5872:5895'>　之全體言也分而論之則所以容民者莫如坤所以</span><br/>
<span class='tline' id='l273' data-llen='5895:5918'>　畜衆者莫如坎何以言之臨之外卦坤也其象曰容</span><br/>
<span class='tline' id='l274' data-llen='5918:5941'>　保民无疆豈不以博厚廣大者乃坤之勢歟坎之上</span><br/>
<span class='tline' id='l275' data-llen='5941:5964'>　下卦水也其象曰水洊至習坎豈不以合衆流而並</span><br/>
<span class='tline' id='l276' data-llen='5964:5987'>　受者乃水之性歟容民所以保之畜衆所以聚之能</span><br/>
<span class='tline' id='l277' data-llen='5987:6014'><a onclick="displayPageImage('KR1a0025', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6014:6037'>　容民于先然後能畜衆于後不然敺魚敺雀尚能動</span><br/>
<span class='tline' id='l279' data-llen='6037:6046'>　衆以毒天下耶</span><br/>
<span class='tline' id='l280' data-llen='6046:6057'>初六師出以律否臧凶</span><br/>
<span class='tline' id='l281' data-llen='6057:6069'>象曰師出以律失律凶也</span><br/>
<span class='tline' id='l282' data-llen='6069:6092'>　師以律為正律者法也師靜而不動法猶不可廢一</span><br/>
<span class='tline' id='l283' data-llen='6092:6115'>　動而出則于事為危于器為凶于天下為毒苟无法</span><br/>
<span class='tline' id='l284' data-llen='6115:6138'>　以齊之則參差至險之情何所不有聖人尤戒于出</span><br/>
<span class='tline' id='l285' data-llen='6138:6161'>　師之始而見之初六也以律出師師之善也不以律</span><br/>
<span class='tline' id='l286' data-llen='6161:6188'><a onclick="displayPageImage('KR1a0025', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6188:6212'>　則為不善斯有凶矣故曰否臧凶集𫝊謂否當如可</span><br/>
<span class='tline' id='l288' data-llen='6212:6235'>　否之否引劉遵謂否古之不字也馬鄭王肅皆作方</span><br/>
<span class='tline' id='l289' data-llen='6235:6258'>　有反或曰知莊子論先縠用兵引師之臨曰師出以</span><br/>
<span class='tline' id='l290' data-llen='6258:6281'>　律否臧凶執事順成為臧先縠反而逆之所謂不臧</span><br/>
<span class='tline' id='l291' data-llen='6281:6304'>　也是以凶師之臨蓋初六動而為兌知莊子謂之律</span><br/>
<span class='tline' id='l292' data-llen='6304:6328'>　竭杜預謂坎變為兌是法敗也易與春秋𫝊否字古</span><br/>
<span class='tline' id='l293' data-llen='6328:6349'>　皆兩音惟詩未知臧否獨音鄙九家易坎為律</span><br/>
<span class='tline' id='l294' data-llen='6349:6363'>九二在師中吉无咎王三錫命</span><br/>
<span class='tline' id='l295' data-llen='6363:6390'><a onclick="displayPageImage('KR1a0025', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6390:6410'>象曰在師中吉承天寵也王三錫命懷萬邦也</span><br/>
<span class='tline' id='l297' data-llen='6410:6433'>　二居坎中而坤為外卦所謂剛中而應行險而順五</span><br/>
<span class='tline' id='l298' data-llen='6433:6456'>　得所付矣大抵師之道不及則懦過則跌二者皆凶</span><br/>
<span class='tline' id='l299' data-llen='6456:6479'>　道行師而凶禍不止其身二今履中得吉不以過不</span><br/>
<span class='tline' id='l300' data-llen='6479:6502'>　及為生靈之害雖三錫命非濫也雖然錫命謂寵九</span><br/>
<span class='tline' id='l301' data-llen='6502:6525'>　二可也何以能懷萬邦也曰吾民樂阜安而畏騷動</span><br/>
<span class='tline' id='l302' data-llen='6525:6548'>　興師之始雖曰除殘去害要之弗戢之禍亦天下所</span><br/>
<span class='tline' id='l303' data-llen='6548:6571'>　共憂今也寵錫之命惟及九二然後知吾君之出師</span><br/>
<span class='tline' id='l304' data-llen='6571:6598'><a onclick="displayPageImage('KR1a0025', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6598:6621'>　本乎中道而已萬邦胡為而不懷乎光武平定天下</span><br/>
<span class='tline' id='l306' data-llen='6621:6644'>　之後絶臧宫馬武之請天下所以歸心李鼎祚曰案</span><br/>
<span class='tline' id='l307' data-llen='6644:6667'>　二互體震震木數三王三錫命之象周禮云一命受</span><br/>
<span class='tline' id='l308' data-llen='6667:6683'>　職再命受服三命受位是其義也</span><br/>
<span class='tline' id='l309' data-llen='6683:6692'>六三師或輿尸凶</span><br/>
<span class='tline' id='l310' data-llen='6692:6704'>象曰師或輿尸大无功也</span><br/>
<span class='tline' id='l311' data-llen='6704:6727'>　輿載也尸神主也古者行師必載廟社之主所以示</span><br/>
<span class='tline' id='l312' data-llen='6727:6750'>　三軍以不敢專賞罰之義九二為長子帥師矣則載</span><br/>
<span class='tline' id='l313' data-llen='6750:6777'><a onclick="displayPageImage('KR1a0025', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6777:6800'>　主之賞罰當以付之今又使六三輿尸則是以兵付</span><br/>
<span class='tline' id='l315' data-llen='6800:6823'>　二而以賞罰付三也如是可乎弟子輿尸使不當也</span><br/>
<span class='tline' id='l316' data-llen='6823:6833'>　故其詳見于六五</span><br/>
<span class='tline' id='l317' data-llen='6833:6842'>六四師左次无咎</span><br/>
<span class='tline' id='l318' data-llen='6842:6854'>象曰左次无咎未失常也</span><br/>
<span class='tline' id='l319' data-llen='6854:6878'>　左右前後者兵家之形𫝑次舍遲速者兵家之進止</span><br/>
<span class='tline' id='l320' data-llen='6878:6901'>　春秋書次者皆謂師之不行也曰左次者蓋避右而</span><br/>
<span class='tline' id='l321' data-llen='6901:6924'>　趨靜阻險而自保然則六四何以為是歟曰六四上</span><br/>
<span class='tline' id='l322' data-llen='6924:6951'><a onclick="displayPageImage('KR1a0025', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6951:6974'>　无承下无應而巳又不足以有為故依震林坎水靜</span><br/>
<span class='tline' id='l324' data-llen='6974:6997'>　止而不動其在兵法猶未失常也用兵之道有正有</span><br/>
<span class='tline' id='l325' data-llen='6997:7020'>　竒夫欲動而進取則用竒為上不然莫若守正正者</span><br/>
<span class='tline' id='l326' data-llen='7020:7043'>　易之所謂常也程不識必正部曲擊刁斗者不敢失</span><br/>
<span class='tline' id='l327' data-llen='7043:7066'>　常廢律爾崔憬曰偏將軍居左與險无應進取不可</span><br/>
<span class='tline' id='l328' data-llen='7066:7088'>六五田有禽利執言无咎長子帥師弟子輿尸貞凶</span><br/>
<span class='tline' id='l329' data-llen='7088:7108'>象曰長子帥師以中行也弟子輿尸使不當也</span><br/>
<span class='tline' id='l330' data-llen='7108:7131'>　害稼者禽之罪田者執以為言田其禽可也五執言</span><br/>
<span class='tline' id='l331' data-llen='7131:7158'><a onclick="displayPageImage('KR1a0025', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7158:7181'>　于上則九二奉辭于下為五田禽者也坎為中男然</span><br/>
<span class='tline' id='l333' data-llen='7181:7204'>　自二以上互體有震故稱長子九二旣居長子之位</span><br/>
<span class='tline' id='l334' data-llen='7204:7227'>　三在坎則于二為弟其于乾子也或帥師而中行或</span><br/>
<span class='tline' id='l335' data-llen='7227:7250'>　輿尸而不當皆上所使而已師之六爻惟九二有吉</span><br/>
<span class='tline' id='l336' data-llen='7250:7273'>　餘止于无咎否則凶孰謂荀林父彘子輩不至于敗</span><br/>
<span class='tline' id='l337' data-llen='7273:7296'>　而秦皇漢武之天下可一日安乎虞翻曰田謂二陽</span><br/>
<span class='tline' id='l338' data-llen='7296:7319'>　稱禽震為言五失位變之正艮為執故利執言无咎</span><br/>
<span class='tline' id='l339' data-llen='7319:7335'>上六大君有命開國承家小人勿用</span><br/>
<span class='tline' id='l340' data-llen='7335:7362'><a onclick="displayPageImage('KR1a0025', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7362:7382'>象曰大君有命以正功也小人勿用必亂邦也</span><br/>
<span class='tline' id='l342' data-llen='7382:7405'>　師終宜有正功之命大而開國小而承家惟所用之</span><br/>
<span class='tline' id='l343' data-llen='7405:7428'>　獨不可用小人爾然則小人以軍功奏者可廢乎易</span><br/>
<span class='tline' id='l344' data-llen='7428:7452'>　𫝊曰賞以金帛禄位可也離之上九曰王用出征以</span><br/>
<span class='tline' id='l345' data-llen='7452:7475'>　正邦也征以正邦而用小人于後无乃自亂其邦乎</span><br/>
<span class='tline' id='l346' data-llen='7475:7498'>　聖人制治于未亂苟懷桑土綢繆之戒亂未必有至</span><br/>
<span class='tline' id='l347' data-llen='7498:7521'>　使小人在開國承家之列其亂无疑故曰必亂邦也</span><br/>
<span class='tline' id='l348' data-llen='7521:7545'>　集𫝊引春秋坤為國邑于象宜爾然將帥各食其土</span><br/>
<span class='tline' id='l349' data-llen='7545:7572'><a onclick="displayPageImage('KR1a0025', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7572:7595'>　是乃為上六休兵之道乎樂記曰倒載干戈包之以</span><br/>
<span class='tline' id='l351' data-llen='7595:7618'>　虎皮將帥之士使為諸侯然後天下知武王之不復</span><br/>
<span class='tline' id='l352' data-llen='7618:7641'>　用兵也虞翻曰乾為大君巽為有命謂上動成乾上</span><br/>
<span class='tline' id='l353' data-llen='7641:7650'>　之三成巽故也</span><br/>
<span class='tline' id='l354' data-llen='7650:7660'>䷇<span class='krp-note'>坤下/坎上</span></span><br/>
<span class='tline' id='l355' data-llen='7660:7678'>比吉原筮元永貞无咎不寧方來後夫凶</span><br/>
<span class='tline' id='l356' data-llen='7678:7701'>彖曰比吉也比輔也下順從也原筮元永貞无咎以剛</span><br/>
<span class='tline' id='l357' data-llen='7701:7720'>中也不寧方來上下應也後夫凶其道窮也</span><br/>
<span class='tline' id='l358' data-llen='7720:7747'><a onclick="displayPageImage('KR1a0025', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7747:7770'>　一陽得位五隂從之比之所以吉也元永貞雖謂九</span><br/>
<span class='tline' id='l360' data-llen='7770:7793'>　五亦上下之所共也易傳曰元謂有君長之道永謂</span><br/>
<span class='tline' id='l361' data-llen='7793:7816'>　可久貞謂得正上之比下必有此三者下之比上必</span><br/>
<span class='tline' id='l362' data-llen='7816:7839'>　求此三者惟上下共之故始比之時貴于原筮謂推</span><br/>
<span class='tline' id='l363' data-llen='7839:7862'>　原其本而占决于心也莊子曰无故而合者亦无故</span><br/>
<span class='tline' id='l364' data-llen='7862:7885'>　而離占决于心不過以此求其情實而已蓋原有相</span><br/>
<span class='tline' id='l365' data-llen='7885:7908'>　因之義原古文為厵泉之本也後世省文為原曰原</span><br/>
<span class='tline' id='l366' data-llen='7908:7931'>　筮者又有推原加審之意不寧方來當從先儒作不</span><br/>
<span class='tline' id='l367' data-llen='7931:7958'><a onclick="displayPageImage('KR1a0025', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7958:7982'>　寧之方皆來也後夫凶當從集𫝊作上六之來後于</span><br/>
<span class='tline' id='l369' data-llen='7982:8005'>　衆爻也書曰惠廸吉從逆凶謂順道則吉也坤體在</span><br/>
<span class='tline' id='l370' data-llen='8005:8028'>　下險在順上故曰比吉也比輔也下順從也若乃盡</span><br/>
<span class='tline' id='l371' data-llen='8028:8051'>　元永貞之道為比之主則非剛中而上下應之不能</span><br/>
<span class='tline' id='l372' data-llen='8051:8074'>　也干寳曰後服之夫違天失人必災其身故後夫凶</span><br/>
<span class='tline' id='l373' data-llen='8074:8097'>　謂後服者違天失人可也謂後服之夫則未允蜀才</span><br/>
<span class='tline' id='l374' data-llen='8097:8120'>　曰此本師卦案六五降二九二升五剛往得中為比</span><br/>
<span class='tline' id='l375' data-llen='8120:8143'>　之主故能原究筮道以求長正而无咎矣虞翻曰水</span><br/>
<span class='tline' id='l376' data-llen='8143:8170'><a onclick="displayPageImage('KR1a0025', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8170:8193'>　性流動故不寧坤隂為方上下應之故方來也後謂</span><br/>
<span class='tline' id='l378' data-llen='8193:8216'>　上夫謂五也坎為後艮為背上位在背後无應乘陽</span><br/>
<span class='tline' id='l379' data-llen='8216:8224'>　故後夫凶也</span><br/>
<span class='tline' id='l380' data-llen='8224:8242'>象曰地上有水比先王以建萬國親諸侯</span><br/>
<span class='tline' id='l381' data-llen='8242:8265'>　諸侯建國者所同有也不相親比與无輔同也先王</span><br/>
<span class='tline' id='l382' data-llen='8265:8288'>　觀比之象上下相得如水土之无間然後有萬國之</span><br/>
<span class='tline' id='l383' data-llen='8288:8311'>　助虞翻曰震為諸侯坤為萬國為腹坎為心蓋詩公</span><br/>
<span class='tline' id='l384' data-llen='8311:8328'>　侯腹心之義也謂有震者以師言之</span><br/>
<span class='tline' id='l385' data-llen='8328:8355'><a onclick="displayPageImage('KR1a0025', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8355:8374'>初六有孚比之无咎有孚盈缶終來有他吉</span><br/>
<span class='tline' id='l387' data-llen='8374:8386'>象曰比之初六有他吉也</span><br/>
<span class='tline' id='l388' data-llen='8386:8409'>　陶土為缶可用以汲外无文飾王弼謂質素之器初</span><br/>
<span class='tline' id='l389' data-llen='8409:8432'>　取以為象者坤土而坎水故也土者信之本相比之</span><br/>
<span class='tline' id='l390' data-llen='8432:8455'>　道以信為先不容有飾情之偽惟如是故有孚无咎</span><br/>
<span class='tline' id='l391' data-llen='8455:8478'>　及夫積之旣久信著誠充如缶之盈則昔之未比者</span><br/>
<span class='tline' id='l392' data-llen='8478:8501'>　今皆自外至矣此之謂終來有他吉他言非所比而</span><br/>
<span class='tline' id='l393' data-llen='8501:8524'>　亦比也四本不應初曰終來有他吉豈缶之旣盈孚</span><br/>
<span class='tline' id='l394' data-llen='8524:8551'><a onclick="displayPageImage('KR1a0025', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8551:8574'>　道旁格雖如四之不應者亦自外而來親耶荀爽曰</span><br/>
<span class='tline' id='l396' data-llen='8574:8597'>　初在應外以喻殊俗聖王之信光被四表絶域殊俗</span><br/>
<span class='tline' id='l397' data-llen='8597:8620'>　皆來親比故无咎也缶者應内以喻中國孚旣盈滿</span><br/>
<span class='tline' id='l398' data-llen='8620:8643'>　中國終來及初非應故曰他也象云有他吉者謂信</span><br/>
<span class='tline' id='l399' data-llen='8643:8653'>　及非應然後吉也</span><br/>
<span class='tline' id='l400' data-llen='8653:8663'>六二比之自内貞吉</span><br/>
<span class='tline' id='l401' data-llen='8663:8675'>象曰比之自内不自失也</span><br/>
<span class='tline' id='l402' data-llen='8675:8698'>　治有内外情有親踈九五以一陽為衆隂之主其所</span><br/>
<span class='tline' id='l403' data-llen='8698:8725'><a onclick="displayPageImage('KR1a0025', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8725:8748'>　與為正應者六二也蓋情親而在内者也方來者有</span><br/>
<span class='tline' id='l405' data-llen='8748:8772'>　他吉者外比者皆情踈而在外者也居比之時方將建</span><br/>
<span class='tline' id='l406' data-llen='8772:8795'>　萬國親諸侯苟非先與所親以誠信之道自内始則</span><br/>
<span class='tline' id='l407' data-llen='8795:8818'>　何以使人從之于外乎惟二以中正上比于五五以</span><br/>
<span class='tline' id='l408' data-llen='8818:8841'>　中正下比之其行之于内者旣无不正則人之來歸</span><br/>
<span class='tline' id='l409' data-llen='8841:8864'>　有不得而辭者不然二與五先自失矣尚能使人親</span><br/>
<span class='tline' id='l410' data-llen='8864:8887'>　我哉故曰比之自内貞吉象曰比之自内不自失也</span><br/>
<span class='tline' id='l411' data-llen='8887:8910'>　或曰安知二與五比謂之自内曰以六四知之也四</span><br/>
<span class='tline' id='l412' data-llen='8910:8937'><a onclick="displayPageImage('KR1a0025', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8937:8960'>　舍正應而比五謂之外比則二五以本應相比非内</span><br/>
<span class='tline' id='l414' data-llen='8960:8977'>　而何崔憬曰自内而比不失已親也</span><br/>
<span class='tline' id='l415' data-llen='8977:8985'>六三比之匪人</span><br/>
<span class='tline' id='l416' data-llen='8985:8997'>象曰比之匪人不亦傷乎</span><br/>
<span class='tline' id='l417' data-llen='8997:9020'>　匪人非謂小人不能義之與比而比非所親是為匪</span><br/>
<span class='tline' id='l418' data-llen='9020:9043'>　人六三是也六三介二四之間將上求比乎則四以</span><br/>
<span class='tline' id='l419' data-llen='9043:9066'>　承五而在外將下求比乎二又正應乎五皆非我所</span><br/>
<span class='tline' id='l420' data-llen='9066:9089'>　得比也進退上下之間不我與而强比之豈不傷耶</span><br/>
<span class='tline' id='l421' data-llen='9089:9116'><a onclick="displayPageImage('KR1a0025', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9116:9139'>　或問三何以不進比上六曰上六不應也然則四亦</span><br/>
<span class='tline' id='l423' data-llen='9139:9162'>　不應初何以有終來之吉曰初以孚道居比之始積</span><br/>
<span class='tline' id='l424' data-llen='9162:9185'>　久盈缶雖不應者亦將自外而來親今六三所以自</span><br/>
<span class='tline' id='l425' data-llen='9185:9208'>　處者已不中不正能有盈缶之孚使人從耶又問比</span><br/>
<span class='tline' id='l426' data-llen='9208:9231'>　之匪人與否之匪人同歟曰文同而意異否泰盈虚</span><br/>
<span class='tline' id='l427' data-llen='9231:9254'>　此天也非人也故曰否之匪人比則謂所比之非人</span><br/>
<span class='tline' id='l428' data-llen='9254:9273'>　也王肅本比之匪人下衍凶字理或當然</span><br/>
<span class='tline' id='l429' data-llen='9273:9282'>六四外比之貞吉</span><br/>
<span class='tline' id='l430' data-llen='9282:9309'><a onclick="displayPageImage('KR1a0025', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9309:9321'>象曰外比于賢以從上也</span><br/>
<span class='tline' id='l432' data-llen='9321:9344'>　六四九五同在坎體以四比五而曰外比之何也曰</span><br/>
<span class='tline' id='l433' data-llen='9344:9362'>　初者四之本應也初為内則五為外矣</span><br/>
<span class='tline' id='l434' data-llen='9362:9380'>九五顯比王用三驅失前禽邑人不誡吉</span><br/>
<span class='tline' id='l435' data-llen='9380:9403'>象曰顯比之吉位中正也舍逆取順失前禽也邑人不</span><br/>
<span class='tline' id='l436' data-llen='9403:9410'>誡上使中也</span><br/>
<span class='tline' id='l437' data-llen='9410:9433'>　比道嫌幽暗又况主道之利明乎宜九五之顯比也</span><br/>
<span class='tline' id='l438' data-llen='9433:9456'>　王者處大中至正之地其與人比豈若世之濕沫相</span><br/>
<span class='tline' id='l439' data-llen='9456:9483'><a onclick="displayPageImage('KR1a0025', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9483:9506'>　濡者正猶三面之羅仁義並用其逆而前者舍之其</span><br/>
<span class='tline' id='l441' data-llen='9506:9529'>　順而背者射之舍前者為其前而嚮我所以明比道</span><br/>
<span class='tline' id='l442' data-llen='9529:9552'>　之當先也射後者為其順而去我所以明比道之不</span><br/>
<span class='tline' id='l443' data-llen='9552:9575'>　可後也集傳引鄭康成禽在前來不逆而射之王弼</span><br/>
<span class='tline' id='l444' data-llen='9575:9598'>　謂趨已則舍之背已而走則射之按大司馬狩田旣</span><br/>
<span class='tline' id='l445' data-llen='9598:9621'>　陳設驅逆之車鄭氏謂驅出禽獸使趨田者由是知</span><br/>
<span class='tline' id='l446' data-llen='9621:9644'>　田之于禽好嚮而惡背也田者志在得禽今嚮我者</span><br/>
<span class='tline' id='l447' data-llen='9644:9667'>　舎不取故曰失前禽王之好惡顯顯如是初豈設為</span><br/>
<span class='tline' id='l448' data-llen='9667:9694'><a onclick="displayPageImage('KR1a0025', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9694:9717'>　告誡强邑中以從違哉惟不誡自化故人非特以親</span><br/>
<span class='tline' id='l450' data-llen='9717:9740'>　上為樂又將退而相率以義上下舉不失乎中矣雖</span><br/>
<span class='tline' id='l451' data-llen='9740:9763'>　然民豈自能為中上實使之中也故曰上使中也以</span><br/>
<span class='tline' id='l452' data-llen='9763:9786'>　卦求之五位于上而坎性順下順下而趨者于五為</span><br/>
<span class='tline' id='l453' data-llen='9786:9809'>　背也反而上行于坎為逆則于五為親矣舍逆取順</span><br/>
<span class='tline' id='l454' data-llen='9809:9832'>　來則親之背則誅之人君御萬國之道虞翻謂三動</span><br/>
<span class='tline' id='l455' data-llen='9832:9855'>　成離故顯比李鼎祚謂下三隂為三驅不及初故失</span><br/>
<span class='tline' id='l456' data-llen='9855:9860'>　前禽</span><br/>
<span class='tline' id='l457' data-llen='9860:9887'><a onclick="displayPageImage('KR1a0025', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9887:9896'>上六比之无首凶</span><br/>
<span class='tline' id='l459' data-llen='9896:9908'>象曰比之无首无所終也</span><br/>
<span class='tline' id='l460' data-llen='9908:9931'>　虞翻曰首始也天下之理有始則有終上六无始安</span><br/>
<span class='tline' id='l461' data-llen='9931:9954'>　得有終何則衆非元后何戴四隂所以比而承五上</span><br/>
<span class='tline' id='l462' data-llen='9954:9971'>　六无先物之見迷而在後无始明矣</span><br/>
</p>
<p><br/>
</p>
  </div>
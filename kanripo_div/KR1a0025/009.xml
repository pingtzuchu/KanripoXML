<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0025', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　周易窺餘卷九　　　　宋　鄭剛中　撰</span><br/>
<span class='tline' id='l10' data-llen='209:220'>下經<span class='krp-note'>明夷至解/</span></span><br/>
<span class='tline' id='l11' data-llen='220:230'>䷣<span class='krp-note'>離下/坤上</span></span><br/>
<span class='tline' id='l12' data-llen='230:237'>明夷利艱貞</span><br/>
<span class='tline' id='l13' data-llen='237:260'>彖曰明入地中明夷内文明而外柔順以蒙大難文王</span><br/>
<span class='tline' id='l14' data-llen='260:282'>以之利艱貞晦其明也内難而能正其志箕子以之</span><br/>
<span class='tline' id='l15' data-llen='282:305'>　夷傷也七月之律為夷則取于傷也明當在天而入</span><br/>
<span class='tline' id='l16' data-llen='305:331'><a onclick="displayPageImage('KR1a0025', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:354'>　于地傷矣此二體成卦之意用此以居難則文王箕</span><br/>
<span class='tline' id='l18' data-llen='354:377'>　子嘗以之文王救物濟世者也故蒙難而出出故于</span><br/>
<span class='tline' id='l19' data-llen='377:400'>　難為蒙箕子全身守道者也故避難而晦晦故于難</span><br/>
<span class='tline' id='l20' data-llen='400:423'>　為内犯難者豈謂去而之他哉匿親近于狂愚之内</span><br/>
<span class='tline' id='l21' data-llen='423:446'>　即顯而隠此盖用互坎之體以避坤離之傷也雖然</span><br/>
<span class='tline' id='l22' data-llen='446:469'>　蒙難者難息則功成内難者不能有所施為能正其</span><br/>
<span class='tline' id='l23' data-llen='469:490'>　志而已文明不得晉多因晦而失正故利艱貞</span><br/>
<span class='tline' id='l24' data-llen='490:509'>象曰明入地中明夷君子以莅衆用晦而明</span><br/>
<span class='tline' id='l25' data-llen='509:535'><a onclick="displayPageImage('KR1a0025', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='535:558'>　明夷明有所傷也莅衆用明者苟不能藏明于晦則</span><br/>
<span class='tline' id='l27' data-llen='558:581'>　羣偽不容衆智為敵明有時而傷矣君子用晦而明</span><br/>
<span class='tline' id='l28' data-llen='581:595'>　者盖觀明夷之象也坤為衆</span><br/>
<span class='tline' id='l29' data-llen='595:618'>初九明夷于飛垂其翼君子于行三日不食有攸往主</span><br/>
<span class='tline' id='l30' data-llen='618:623'>人有言</span><br/>
<span class='tline' id='l31' data-llen='623:635'>象曰君子于行義不食也</span><br/>
<span class='tline' id='l32' data-llen='635:658'>　君子以禮為翼禮者文明之道離入坤下則所以為</span><br/>
<span class='tline' id='l33' data-llen='658:681'>　文明者晦所以為翼者不揚歛跡无能行矣又離為</span><br/>
<span class='tline' id='l34' data-llen='681:707'><a onclick="displayPageImage('KR1a0025', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='707:730'>　鳥離在下亦垂翼之象也初九明之始傷君子不待</span><br/>
<span class='tline' id='l36' data-llen='730:753'>　傷之暴著毅然以去三日不食者言其去之速盖離</span><br/>
<span class='tline' id='l37' data-llen='753:776'>　之性不能緩也君子豈悻悻然為是哉亦義所當然</span><br/>
<span class='tline' id='l38' data-llen='776:799'>　爾又有應在四故往而不疑奈何道之不行雖主人</span><br/>
<span class='tline' id='l39' data-llen='799:822'>　不免于有言非若漸之初六小子有言而已初之四</span><br/>
<span class='tline' id='l40' data-llen='822:845'>　則二三四成巽三四五成兑集傳謂兑口不食之象</span><br/>
<span class='tline' id='l41' data-llen='845:868'>　巽東南方主人位兑口亦有言之象九家易則謂四</span><br/>
<span class='tline' id='l42' data-llen='868:891'>　在震體震為聲主人有言之象左氏傳莊叔筮穆子</span><br/>
<span class='tline' id='l43' data-llen='891:917'><a onclick="displayPageImage('KR1a0025', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='917:940'>　之生遇明夷之謙謂初九動也故楚丘曰大焚山山</span><br/>
<span class='tline' id='l45' data-llen='940:963'>　敗於人為言杜預釋之曰艮為言盖初動成艮艮為</span><br/>
<span class='tline' id='l46' data-llen='963:986'>　言兑也震也艮也皆有言之象用是知易書流通象</span><br/>
<span class='tline' id='l47' data-llen='986:1002'>　與義不可執一而取者類皆如此</span><br/>
<span class='tline' id='l48' data-llen='1002:1017'>六二明夷夷于左股用拯馬壯吉</span><br/>
<span class='tline' id='l49' data-llen='1017:1029'>象曰六二之吉順以則也</span><br/>
<span class='tline' id='l50' data-llen='1029:1052'>　小人傷君子未嘗不用其至而君子之遭患容有淺</span><br/>
<span class='tline' id='l51' data-llen='1052:1075'>　深六二中正當明夷之世雖不免于有傷然夷于左</span><br/>
<span class='tline' id='l52' data-llen='1075:1101'><a onclick="displayPageImage('KR1a0025', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1101:1124'>　股亦所遭之未深也遭患未深故股雖傷尚可拯馬</span><br/>
<span class='tline' id='l54' data-llen='1124:1147'>　而出雖然拯之不力有傷左股其能逺乎惟得九三</span><br/>
<span class='tline' id='l55' data-llen='1147:1170'>　者比而託之則馬壯而獲吉矣初之四則二成巽巽</span><br/>
<span class='tline' id='l56' data-llen='1170:1193'>　為股二无應依三以立而九以陽剛之才居坎位坎</span><br/>
<span class='tline' id='l57' data-llen='1193:1216'>　為馬所謂壯馬也用以拯二其行力矣渙之初六當</span><br/>
<span class='tline' id='l58' data-llen='1216:1239'>　渙離之時无應于上與九二親比而出渙故其爻之</span><br/>
<span class='tline' id='l59' data-llen='1239:1262'>　辭亦拯馬壯吉大抵救傷拯渙非健速不可故皆以</span><br/>
<span class='tline' id='l60' data-llen='1262:1285'>　拯馬為言又陽資陰則逆陰資陽則順明夷之六二</span><br/>
<span class='tline' id='l61' data-llen='1285:1311'><a onclick="displayPageImage('KR1a0025', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1311:1334'>　渙之初六其所資者皆九也故兩卦又皆以順為言</span><br/>
<span class='tline' id='l63' data-llen='1334:1351'>九三明夷于南狩得其大首不可疾貞</span><br/>
<span class='tline' id='l64' data-llen='1351:1363'>象曰南狩之志乃大得也</span><br/>
<span class='tline' id='l65' data-llen='1363:1386'>　易傳曰大首六也謂居暗之極為衆陰之首也九三</span><br/>
<span class='tline' id='l66' data-llen='1386:1409'>　居明之極前往克之故曰南狩得其大首狩所以去</span><br/>
<span class='tline' id='l67' data-llen='1409:1432'>　民害猶大明升進破羣迷而反之于正也明夷晉之</span><br/>
<span class='tline' id='l68' data-llen='1432:1455'>　反也又將反夷為晉勢必待三復上初復四然後天</span><br/>
<span class='tline' id='l69' data-llen='1455:1478'>　下用離明之光是則南狩者志雖可大得而其貞未</span><br/>
<span class='tline' id='l70' data-llen='1478:1504'><a onclick="displayPageImage('KR1a0025', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1504:1510'>　可疾也</span><br/>
<span class='tline' id='l72' data-llen='1510:1527'>六四入于左腹獲明夷之心于出門庭</span><br/>
<span class='tline' id='l73' data-llen='1527:1539'>象曰入于左腹獲心意也</span><br/>
<span class='tline' id='l74' data-llen='1539:1562'>　諸家皆以六四為微子之爻四與上六雖同類然去</span><br/>
<span class='tline' id='l75' data-llen='1562:1586'>　上逺而于三為近盖逺闇就明之義也集𫝊謂震為</span><br/>
<span class='tline' id='l76' data-llen='1586:1609'>　左離為大腹四由震入離而比于三入于左腹之象</span><br/>
<span class='tline' id='l77' data-llen='1609:1632'>　入于腹則得明夷之心矣明夷之心初无彼此惟欲</span><br/>
<span class='tline' id='l78' data-llen='1632:1655'>　破羣迷而反之正能出門庭嚮明而來吾斯受之所</span><br/>
<span class='tline' id='l79' data-llen='1655:1681'><a onclick="displayPageImage('KR1a0025', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1681:1704'>　謂獲心意者此也干寳曰一為室二為户三為庭四</span><br/>
<span class='tline' id='l81' data-llen='1704:1727'>　為門六四在門庭之間故以出為言或問下卦為内</span><br/>
<span class='tline' id='l82' data-llen='1727:1750'>　上卦為外四之比三也乃下入于離何以為出曰即</span><br/>
<span class='tline' id='l83' data-llen='1750:1773'>　微子言之商其室也不處于室而之門庭是為出之</span><br/>
<span class='tline' id='l84' data-llen='1773:1788'>　象出門庭而入離腹冝有獲矣</span><br/>
<span class='tline' id='l85' data-llen='1788:1799'>六五箕子之明夷利貞</span><br/>
<span class='tline' id='l86' data-llen='1799:1812'>象曰箕子之貞明不可息也</span><br/>
<span class='tline' id='l87' data-llen='1812:1835'>　明之性不可忘也然而可以息也商之三仁獨箕子</span><br/>
<span class='tline' id='l88' data-llen='1835:1861'><a onclick="displayPageImage('KR1a0025', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1861:1884'>　見于六五者為其明之不可息也何則六五動則三</span><br/>
<span class='tline' id='l90' data-llen='1884:1907'>　四五成離明孰甚焉不動成坤則晦其明者也晦其</span><br/>
<span class='tline' id='l91' data-llen='1907:1930'>　明者明非息也藏離于五而已比干之諫後世固光</span><br/>
<span class='tline' id='l92' data-llen='1930:1953'>　明當其時則湮没而至死微子雖去責以君臣之義</span><br/>
<span class='tline' id='l93' data-llen='1953:1976'>　亦廢背而不昭二子之明雖不亡要皆暫息矣箕子</span><br/>
<span class='tline' id='l94' data-llen='1976:1990'>　既利且貞閲商周而明不息</span><br/>
<span class='tline' id='l95' data-llen='1990:2005'>上六不明晦初登于天後入于地</span><br/>
<span class='tline' id='l96' data-llen='2005:2024'>象曰初登于天照四國也後入于地失則也</span><br/>
<span class='tline' id='l97' data-llen='2024:2050'><a onclick="displayPageImage('KR1a0025', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2050:2073'>　晦而明者明在其中不明晦者不復有明晦而已矣</span><br/>
<span class='tline' id='l99' data-llen='2073:2096'>　上六是也明與晦謂晉夷兩卦上之位極萬世而不</span><br/>
<span class='tline' id='l100' data-llen='2096:2119'>　變所變者明與晦而已處之以明則為晉之上九故</span><br/>
<span class='tline' id='l101' data-llen='2119:2142'>　登天而照四國處之以晦則為明夷之上六故失則</span><br/>
<span class='tline' id='l102' data-llen='2142:2165'>　而入于地登于天謂乾陽在上而下照坤土也入于</span><br/>
<span class='tline' id='l103' data-llen='2165:2188'>　地謂坤土加離日之上也大抵炎上者離之性今而</span><br/>
<span class='tline' id='l104' data-llen='2188:2200'>　至于晦極失性之則矣</span><br/>
<span class='tline' id='l105' data-llen='2200:2210'>䷤<span class='krp-note'>離下/巽上</span></span><br/>
<span class='tline' id='l106' data-llen='2210:2236'><a onclick="displayPageImage('KR1a0025', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2236:2243'>家人利女貞</span><br/>
<span class='tline' id='l108' data-llen='2243:2266'>彖曰家人女正位乎内男正位乎外男女正天地之大</span><br/>
<span class='tline' id='l109' data-llen='2266:2289'>義也家人有嚴君焉父母之謂也父父子子兄兄弟弟</span><br/>
<span class='tline' id='l110' data-llen='2289:2306'>夫夫婦婦而家道正正家而天下定矣</span><br/>
<span class='tline' id='l111' data-llen='2306:2329'>　父子兄弟夫婦皆自男女始故男女不可不正男女</span><br/>
<span class='tline' id='l112' data-llen='2329:2352'>　皆欲正而止謂利女貞者盖男之正自女始未有女</span><br/>
<span class='tline' id='l113' data-llen='2352:2375'>　正而男不正者惟其以女正為本故卦以巽離為象</span><br/>
<span class='tline' id='l114' data-llen='2375:2398'>　巽離皆女也巽為風離為火火疾則風自火出此又</span><br/>
<span class='tline' id='l115' data-llen='2398:2424'><a onclick="displayPageImage('KR1a0025', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2424:2447'>　家人之象見乎物者也二為内卦之正其畫陰女正</span><br/>
<span class='tline' id='l117' data-llen='2447:2470'>　位乎内者也五為外卦之正其畫陽男正位乎外者</span><br/>
<span class='tline' id='l118' data-llen='2470:2493'>　也男女之位不可亂猶二卦之内外不可易天地之</span><br/>
<span class='tline' id='l119' data-llen='2493:2516'>　義如斯而已男女之位正然後家人之道成父母兄</span><br/>
<span class='tline' id='l120' data-llen='2516:2539'>　弟夫婦所謂家人之道而本乎男女者也求之于爻</span><br/>
<span class='tline' id='l121' data-llen='2539:2562'>　父母夫婦皆謂二五盖推而尊之則二五為父母合</span><br/>
<span class='tline' id='l122' data-llen='2562:2585'>　而耦之則二五為夫婦五居乾陽之剛而母亦得謂</span><br/>
<span class='tline' id='l123' data-llen='2585:2608'>　之嚴君盖母與父皆當以嚴臨其家也五為父則承</span><br/>
<span class='tline' id='l124' data-llen='2608:2634'><a onclick="displayPageImage('KR1a0025', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2634:2657'>　其下者為子四是也无妄而變為家人家人之離无</span><br/>
<span class='tline' id='l126' data-llen='2657:2680'>　妄之震也震為長子變為離則二三四成坎坎為中</span><br/>
<span class='tline' id='l127' data-llen='2680:2703'>　男兄弟之象父父子子兄兄弟弟夫夫婦婦无不得</span><br/>
<span class='tline' id='l128' data-llen='2703:2726'>　其正則家道之正可以推之天下矣天下之不治由</span><br/>
<span class='tline' id='l129' data-llen='2726:2747'>　民志之不定五品遜而民志不定者未之信也</span><br/>
<span class='tline' id='l130' data-llen='2747:2767'>象曰風自火出家人君子以言有物而行有恒</span><br/>
<span class='tline' id='l131' data-llen='2767:2791'>　言出乎身加乎民行𤼵乎邇見乎逺自内風外自此</span><br/>
<span class='tline' id='l132' data-llen='2791:2814'>　風彼皆風自火出之象也君子觀此則言有物而行</span><br/>
<span class='tline' id='l133' data-llen='2814:2840'><a onclick="displayPageImage('KR1a0025', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2840:2863'>　有恒何則家人非虚位也故語其倫則名各有實亦</span><br/>
<span class='tline' id='l135' data-llen='2863:2886'>　非暫有而終亡也故要其至則禮常有度惟如是故</span><br/>
<span class='tline' id='l136' data-llen='2886:2909'>　内行而外化宜君子之言行于此而觀象家人无妄</span><br/>
<span class='tline' id='l137' data-llen='2909:2932'>　之變也无妄自初至四互體有艮震雖升六三為家</span><br/>
<span class='tline' id='l138' data-llen='2932:2953'>　人而艮震猶在有艮也故為言有震也故為行</span><br/>
<span class='tline' id='l139' data-llen='2953:2962'>初九閑有家悔亡</span><br/>
<span class='tline' id='l140' data-llen='2962:2973'>象曰閑有家志未變也</span><br/>
<span class='tline' id='l141' data-llen='2973:2996'>　内之之謂閑閑馬之閑所以防其逸家人治内之道</span><br/>
<span class='tline' id='l142' data-llen='2996:3022'><a onclick="displayPageImage('KR1a0025', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3022:3045'>　也故以閑為貴閑物者宜于蚤迨其流蕩而出則閑</span><br/>
<span class='tline' id='l144' data-llen='3045:3068'>　之惟艱矣故閑有家者當于未變志之前何則心志</span><br/>
<span class='tline' id='l145' data-llen='3068:3091'>　未淫未嘗不善物奪心淫初志變化无所不至故九</span><br/>
<span class='tline' id='l146' data-llen='3091:3114'>　之在初未為當位宜有悔然用以閑家雖嚴无悔也</span><br/>
<span class='tline' id='l147' data-llen='3114:3131'>　不然初四易位雖九亦與之俱變矣</span><br/>
<span class='tline' id='l148' data-llen='3131:3143'>六二无攸遂在中饋貞吉</span><br/>
<span class='tline' id='l149' data-llen='3143:3155'>象曰六二之吉順以巽也</span><br/>
<span class='tline' id='l150' data-llen='3155:3178'>　坤之文言曰陰雖有美含之以從王事弗敢成也地</span><br/>
<span class='tline' id='l151' data-llen='3178:3204'><a onclick="displayPageImage('KR1a0025', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3204:3227'>　道也妻道也臣道也弗敢成則家人之无攸遂也上</span><br/>
<span class='tline' id='l153' data-llen='3227:3250'>　有制義之夫則婦之于事從夫而已其可自遂乎居</span><br/>
<span class='tline' id='l154' data-llen='3250:3273'>　中主饋不失其正則婦人之職盡矣馬融曰家人以</span><br/>
<span class='tline' id='l155' data-llen='3273:3296'>　女為奥主主奥則嫌于自専此易之所戒也坤順也</span><br/>
<span class='tline' id='l156' data-llen='3296:3320'>　應在巽體故順以巽謂既順而用之以巽也集𫝊謂</span><br/>
<span class='tline' id='l157' data-llen='3320:3340'>　坎水離火巽木女在中當位烹飪而主饋事</span><br/>
<span class='tline' id='l158' data-llen='3340:3357'>九三家人嗃嗃悔厲吉婦子嘻嘻終吝</span><br/>
<span class='tline' id='l159' data-llen='3357:3376'>象曰家人嗃嗃未失也婦子嘻嘻失家節也</span><br/>
<span class='tline' id='l160' data-llen='3376:3402'><a onclick="displayPageImage('KR1a0025', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3402:3425'>　嗃嗃當從呼落反或作熇熇馬融謂説樂自得貌非</span><br/>
<span class='tline' id='l162' data-llen='3425:3448'>　也家人至婦子嘻嘻方有説樂之意諸家或訓嚴厲</span><br/>
<span class='tline' id='l163' data-llen='3448:3471'>　或訓嚴大或訓苦熱要是離火在内三用過中之剛</span><br/>
<span class='tline' id='l164' data-llen='3471:3494'>　嗃嗃云者盖其家望而畏之如火之烈遇骨肉如此</span><br/>
<span class='tline' id='l165' data-llen='3494:3517'>　能无傷乎故悔厲然閑家者悔亡九三雖悔厲猶吉</span><br/>
<span class='tline' id='l166' data-llen='3517:3540'>　若乃嗃嗃變為嘻嘻嚴烈變為和樂吝之道也于嗃</span><br/>
<span class='tline' id='l167' data-llen='3540:3563'>　嗃曰家人于嘻嘻曰婦子者盖婦與子尤禮之所先</span><br/>
<span class='tline' id='l168' data-llen='3563:3586'>　非若家人總以為言也禮法所先者苟瀆而无度則</span><br/>
<span class='tline' id='l169' data-llen='3586:3613'><a onclick="displayPageImage('KR1a0025', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3613:3636'>　家人无度可知矣雖然妻子好合如鼓瑟琴兄弟既</span><br/>
<span class='tline' id='l171' data-llen='3636:3659'>　翕和樂且湛且孰謂其可以吝家乎曰真親之和見</span><br/>
<span class='tline' id='l172' data-llen='3659:3682'>　于未笑者如大雅正聲之作與嘻嘻者不同也嘻嘻</span><br/>
<span class='tline' id='l173' data-llen='3682:3705'>　云者戒其以荒樂而失節也失節之吝不見于嘻嘻</span><br/>
<span class='tline' id='l174' data-llen='3705:3728'>　之時而常在其後故曰終吝坎與兑節之象三動不</span><br/>
<span class='tline' id='l175' data-llen='3728:3743'>　正與二相易則坎毁而節失矣</span><br/>
<span class='tline' id='l176' data-llen='3743:3751'>六四富家大吉</span><br/>
<span class='tline' id='l177' data-llen='3751:3763'>象曰富家大吉順在位也</span><br/>
<span class='tline' id='l178' data-llen='3763:3790'><a onclick="displayPageImage('KR1a0025', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3790:3813'>　九三以下治家之道也六四保家之道也保家之道</span><br/>
<span class='tline' id='l180' data-llen='3813:3836'>　在于守其富貴今止言富而不言貴者象謂以順在</span><br/>
<span class='tline' id='l181' data-llen='3836:3859'>　位則貴可知矣又陰虚而貧陽實而富四以陰承陽</span><br/>
<span class='tline' id='l182' data-llen='3859:3882'>　資以為富故止以富家為爻之吉五君位也四巽體</span><br/>
<span class='tline' id='l183' data-llen='3882:3905'>　也六之居四當如何推吾所以承顔順志者事君則</span><br/>
<span class='tline' id='l184' data-llen='3905:3916'>　保家之道无以加矣</span><br/>
<span class='tline' id='l185' data-llen='3916:3927'>九五王假有家勿恤吉</span><br/>
<span class='tline' id='l186' data-llen='3927:3939'>象曰王假有家交相愛也</span><br/>
<span class='tline' id='l187' data-llen='3939:3966'><a onclick="displayPageImage('KR1a0025', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3966:3989'>　五君也王者正家而正天下之爻也家道貴嚴故陽</span><br/>
<span class='tline' id='l189' data-llen='3989:4012'>　爻皆吉然初剛止于悔亡三則悔厲上九則反身而</span><br/>
<span class='tline' id='l190' data-llen='4012:4035'>　吉盖以皆未得乎大中之道若是者欲勿恤未可也</span><br/>
<span class='tline' id='l191' data-llen='4035:4058'>　九居五則剛明而得乎大中所謂極家道之至者尚</span><br/>
<span class='tline' id='l192' data-llen='4058:4081'>　何憂哉故曰勿恤吉雖然人之正家閨門之内可必</span><br/>
<span class='tline' id='l193' data-llen='4081:4104'>　也閨門之外豈能使人必化哉王者之治不然九族</span><br/>
<span class='tline' id='l194' data-llen='4104:4127'>　既睦人人親其親長其長君視民如子弟民戴君如</span><br/>
<span class='tline' id='l195' data-llen='4127:4150'>　父母交相愛矣此聖人以天下為家堯舜文王之化</span><br/>
<span class='tline' id='l196' data-llen='4150:4177'><a onclick="displayPageImage('KR1a0025', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4177:4200'>　也坎為心愛與恤皆由之以生虞氏謂五交二初交</span><br/>
<span class='tline' id='l198' data-llen='4200:4207'>　四為交愛</span><br/>
<span class='tline' id='l199' data-llen='4207:4217'>上九有孚威如終吉</span><br/>
<span class='tline' id='l200' data-llen='4217:4230'>象曰威如之吉反身之謂也</span><br/>
<span class='tline' id='l201' data-llen='4230:4253'>　家道至上九成矣成則可以有孚然謂有孚而縱則</span><br/>
<span class='tline' id='l202' data-llen='4253:4276'>　瀆慢將復生故終以威如為吉威如盖履剛而不渝</span><br/>
<span class='tline' id='l203' data-llen='4276:4299'>　者當威如之時未見其吉而吉亦常在其後也雖然</span><br/>
<span class='tline' id='l204' data-llen='4299:4322'>　齊家者固以威嚴為事苟能施諸人而不可反諸己</span><br/>
<span class='tline' id='l205' data-llen='4322:4349'><a onclick="displayPageImage('KR1a0025', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4349:4372'>　非所謂正己而正物者其誰孚之故象又申為之訓</span><br/>
<span class='tline' id='l207' data-llen='4372:4395'>　曰威如之吉反身之謂有深意焉先儒謂三動為坤</span><br/>
<span class='tline' id='l208' data-llen='4395:4407'>　為身上之三反身之謂</span><br/>
<span class='tline' id='l209' data-llen='4407:4417'>䷥<span class='krp-note'>兑下/離上</span></span><br/>
<span class='tline' id='l210' data-llen='4417:4423'>睽小事吉</span><br/>
<span class='tline' id='l211' data-llen='4423:4446'>彖曰睽火動而上澤動而下二女同居其志不同行説</span><br/>
<span class='tline' id='l212' data-llen='4446:4469'>而麗乎明柔進而上行得中而應乎剛是以小事吉天</span><br/>
<span class='tline' id='l213' data-llen='4469:4492'>地睽而其事同也男女睽而其志通也萬物睽而其事</span><br/>
<span class='tline' id='l214' data-llen='4492:4519'><a onclick="displayPageImage('KR1a0025', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4519:4530'>類也睽之時用大矣哉</span><br/>
<span class='tline' id='l216' data-llen='4530:4545'>象曰上火下澤睽君子以同而異</span><br/>
<span class='tline' id='l217' data-llen='4545:4562'>初九悔亡䘮馬勿逐自復見惡人无咎</span><br/>
<span class='tline' id='l218' data-llen='4562:4573'>象曰見惡人以辟咎也</span><br/>
<span class='tline' id='l219' data-llen='4573:4583'>九二遇主于巷无咎</span><br/>
<span class='tline' id='l220' data-llen='4583:4595'>象曰遇主于巷未失道也</span><br/>
<span class='tline' id='l221' data-llen='4595:4614'>六三見輿曵其牛掣其人天且劓无初冇終</span><br/>
<span class='tline' id='l222' data-llen='4614:4632'>象曰見輿曵位不當也无初有終遇剛也</span><br/>
<span class='tline' id='l223' data-llen='4632:4659'><a onclick="displayPageImage('KR1a0025', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4659:4673'>九四睽孤遇元夫交孚厲无咎</span><br/>
<span class='tline' id='l225' data-llen='4673:4684'>象曰交孚无咎志行也</span><br/>
<span class='tline' id='l226' data-llen='4684:4697'>六五悔亡厥宗噬膚往何咎</span><br/>
<span class='tline' id='l227' data-llen='4697:4709'>象曰厥宗噬膚往有慶也</span><br/>
<span class='tline' id='l228' data-llen='4709:4732'>上九睽孤見豕負塗載鬼一車先張之弧後説之弧匪</span><br/>
<span class='tline' id='l229' data-llen='4732:4742'>冦婚媾往遇雨則吉</span><br/>
<span class='tline' id='l230' data-llen='4742:4754'>象曰遇雨之吉羣疑亡也</span><br/>
<span class='tline' id='l231' data-llen='4754:4764'>䷦<span class='krp-note'>艮下/坎上</span></span><br/>
<span class='tline' id='l232' data-llen='4764:4791'><a onclick="displayPageImage('KR1a0025', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4791:4807'>蹇利西南不利東北利見大人貞吉</span><br/>
<span class='tline' id='l234' data-llen='4807:4830'>彖曰蹇難也險在前也見險而能止知矣哉蹇利西南</span><br/>
<span class='tline' id='l235' data-llen='4830:4853'>往得中也不利東北其道窮也利見大人往有功也當</span><br/>
<span class='tline' id='l236' data-llen='4853:4869'>位貞吉以正邦也蹇之時用大矣哉</span><br/>
<span class='tline' id='l237' data-llen='4869:4885'>象曰山上有水蹇君子以反身修徳</span><br/>
<span class='tline' id='l238' data-llen='4885:4893'>初六往蹇來譽</span><br/>
<span class='tline' id='l239' data-llen='4893:4904'>象曰往蹇來譽冝待也</span><br/>
<span class='tline' id='l240' data-llen='4904:4916'>六二王臣蹇蹇匪躬之故</span><br/>
<span class='tline' id='l241' data-llen='4916:4943'><a onclick="displayPageImage('KR1a0025', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4943:4955'>象曰王臣蹇蹇終无尤也</span><br/>
<span class='tline' id='l243' data-llen='4955:4963'>九三徃蹇來反</span><br/>
<span class='tline' id='l244' data-llen='4963:4975'>象曰往蹇來反内喜之也</span><br/>
<span class='tline' id='l245' data-llen='4975:4983'>六四往蹇來連</span><br/>
<span class='tline' id='l246' data-llen='4983:4995'>象曰往蹇來連當位實也</span><br/>
<span class='tline' id='l247' data-llen='4995:5003'>九五大蹇朋來</span><br/>
<span class='tline' id='l248' data-llen='5003:5015'>象曰大蹇朋來以中節也</span><br/>
<span class='tline' id='l249' data-llen='5015:5038'>　諸爻皆以來為言與朋來之來異諸爻之來自外反</span><br/>
<span class='tline' id='l250' data-llen='5038:5065'><a onclick="displayPageImage('KR1a0025', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5065:5079'>　内也朋來之來自下趨五也</span><br/>
<span class='tline' id='l252' data-llen='5079:5092'>上六往蹇來碩吉利見大人</span><br/>
<span class='tline' id='l253' data-llen='5092:5112'>象曰往蹇來碩志在内也利見大人以從貴也</span><br/>
<span class='tline' id='l254' data-llen='5112:5122'>䷧<span class='krp-note'>坎下/震上</span></span><br/>
<span class='tline' id='l255' data-llen='5122:5140'>解利西南无所往其來復吉有攸往夙吉</span><br/>
<span class='tline' id='l256' data-llen='5140:5163'>彖曰解險以動動而免乎險解解利西南往得衆也其</span><br/>
<span class='tline' id='l257' data-llen='5163:5186'>來復吉乃得中也有攸往夙吉往有功也天地解而雷</span><br/>
<span class='tline' id='l258' data-llen='5186:5207'>雨作雷雨作而百果草木皆甲坼解之時大矣哉</span><br/>
<span class='tline' id='l259' data-llen='5207:5234'><a onclick="displayPageImage('KR1a0025', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5234:5257'>　解利西南謂蹇之九三上居九四四之位本臨坤之</span><br/>
<span class='tline' id='l261' data-llen='5257:5280'>　故也言西南不言東北者蹇之道以解艮已變震无</span><br/>
<span class='tline' id='l262' data-llen='5280:5303'>　東北之不利也无所往其來復吉謂蹇之六二嘗往</span><br/>
<span class='tline' id='l263' data-llen='5303:5326'>　濟五之蹇今來復而為解之九二也又震藏于坤亦</span><br/>
<span class='tline' id='l264' data-llen='5326:5349'>　有來復地中之義大凡君有所為不免于動往者動</span><br/>
<span class='tline' id='l265' data-llen='5349:5372'>　也既反蹇為解則何動之有然解紛救難之後雖務</span><br/>
<span class='tline' id='l266' data-llen='5372:5395'>　静復至于因時振弊亦豈廢而不為故易既曰无所</span><br/>
<span class='tline' id='l267' data-llen='5395:5418'>　往又曰有所往也夙者早也必有所往冝速不冝緩</span><br/>
<span class='tline' id='l268' data-llen='5418:5445'><a onclick="displayPageImage('KR1a0025', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5445:5468'>　盖解雖反蹇而自初至五蹇之重坎猶存乎其間是</span><br/>
<span class='tline' id='l270' data-llen='5468:5491'>　盖吉凶之分欲有所往苟滯緩不及事則蹇復因之</span><br/>
<span class='tline' id='l271' data-llen='5491:5514'>　以起故曰有攸往夙吉彖之辭既曰解險以動又曰</span><br/>
<span class='tline' id='l272' data-llen='5514:5537'>　動而免乎險解重復與他卦不同者盖險而不動則</span><br/>
<span class='tline' id='l273' data-llen='5537:5560'>　无解之理而未免乎險惟動而免乎險然後解之理</span><br/>
<span class='tline' id='l274' data-llen='5560:5583'>　得故曰解險以動動而免乎險解也坤為衆九四以</span><br/>
<span class='tline' id='l275' data-llen='5583:5606'>　坤道利西南得衆之道也无所往而來復得位所以</span><br/>
<span class='tline' id='l276' data-llen='5606:5629'>　吉也往而夙也動而有功也是皆免險之道彖故詳</span><br/>
<span class='tline' id='l277' data-llen='5629:5656'><a onclick="displayPageImage('KR1a0025', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5656:5679'>　言之質諸物理雷雨之動滿盈天造草昧萬物之生</span><br/>
<span class='tline' id='l279' data-llen='5679:5702'>　不免于屯惟甲坼而後條達暢茂解之道也用是觀</span><br/>
<span class='tline' id='l280' data-llen='5702:5725'>　之解雖出蹇而蹇猶未逺夙吉之戒有深㫖哉不然</span><br/>
<span class='tline' id='l281' data-llen='5725:5748'>　何以卦後受之以損也震為日震東方日出東方夙</span><br/>
<span class='tline' id='l282' data-llen='5748:5772'>　之象集𫝊謂艮在木為果在草為蓏艮反為震陽動</span><br/>
<span class='tline' id='l283' data-llen='5772:5795'>　于草荄木根之時甲坼之象先儒自初六以上註文</span><br/>
<span class='tline' id='l284' data-llen='5795:5818'>　并六五維有解解並作胡買切與蟹同音謂物自散</span><br/>
<span class='tline' id='l285' data-llen='5818:5840'>　解也九四解而拇上六解悖並加買切謂判之也</span><br/>
<span class='tline' id='l286' data-llen='5840:5867'><a onclick="displayPageImage('KR1a0025', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5867:5882'>象曰雷雨作解君子以赦過宥罪</span><br/>
<span class='tline' id='l288' data-llen='5882:5905'>　君子赦過如雷雨解萬物之屯也九家易坎為桎梏</span><br/>
<span class='tline' id='l289' data-llen='5905:5928'>　罪人居重坎桎梏之間蹇孰甚焉惟君子赦宥之然</span><br/>
<span class='tline' id='l290' data-llen='5928:5951'>　後可出非特如此蹇難初解正與民更始之時故赦</span><br/>
<span class='tline' id='l291' data-llen='5951:5974'>　過宥罪特見于解過輕于罪赦重于宥雖聖人以仁</span><br/>
<span class='tline' id='l292' data-llen='5974:5984'>　為恩固自有輕重</span><br/>
<span class='tline' id='l293' data-llen='5984:5990'>初六无咎</span><br/>
<span class='tline' id='l294' data-llen='5990:6002'>象曰剛柔之際義无咎也</span><br/>
<span class='tline' id='l295' data-llen='6002:6029'><a onclick="displayPageImage('KR1a0025', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6029:6052'>　坎上震下為屯震上坎下為解解亦屯之反也屯則</span><br/>
<span class='tline' id='l297' data-llen='6052:6075'>　剛柔交解則剛柔辨交故柔上而剛下辨故剛上而</span><br/>
<span class='tline' id='l298' data-llen='6075:6098'>　柔下剛柔之際謂其辨而已夫蹇難既解剛柔不相</span><br/>
<span class='tline' id='l299' data-llen='6098:6121'>　干初雖卑弱然以柔在下乃其義也于義苟安何咎</span><br/>
<span class='tline' id='l300' data-llen='6121:6144'>　之有方蹇之時強陵弱則卑者常不安陰道勝則剛</span><br/>
<span class='tline' id='l301' data-llen='6144:6158'>　者或反弱雖欲无咎不能也</span><br/>
<span class='tline' id='l302' data-llen='6158:6171'>九二田獲三狐得黄矢貞吉</span><br/>
<span class='tline' id='l303' data-llen='6171:6183'>象曰九二貞吉得中道也</span><br/>
<span class='tline' id='l304' data-llen='6183:6210'><a onclick="displayPageImage('KR1a0025', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6210:6233'>　无所往則復而居中有所往則戒而夙吉此九二所</span><br/>
<span class='tline' id='l306' data-llen='6233:6256'>　以能致力于解也上所建立下常不免于疑况在蹇</span><br/>
<span class='tline' id='l307' data-llen='6256:6279'>　難初解之後疑者衆矣衆疑不去其能成功故二以</span><br/>
<span class='tline' id='l308' data-llen='6279:6302'>　剛明之才取而去之此獲三狐之象也雖然民有疑</span><br/>
<span class='tline' id='l309' data-llen='6302:6325'>　而在我之理不直則疑者未可以勢壓也得黄矢者</span><br/>
<span class='tline' id='l310' data-llen='6325:6348'>　所以見二之所施行既直且中汝猶懐疑出而為祥</span><br/>
<span class='tline' id='l311' data-llen='6348:6371'>　吾不汝置也九家易坎為狐解自初至五互體重坎</span><br/>
<span class='tline' id='l312' data-llen='6371:6394'>　五爻之中二五君臣也餘三爻則懐疑于前後者也</span><br/>
<span class='tline' id='l313' data-llen='6394:6421'><a onclick="displayPageImage('KR1a0025', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6421:6444'>　故謂之三狐噬嗑之九四曰得金矢解曰得黄矢何</span><br/>
<span class='tline' id='l315' data-llen='6444:6467'>　也曰噬嗑去間之直以剛為先解去疑之直以中為</span><br/>
<span class='tline' id='l316' data-llen='6467:6471'>　先</span><br/>
<span class='tline' id='l317' data-llen='6471:6483'>六三負且乗致冦至貞吝</span><br/>
<span class='tline' id='l318' data-llen='6483:6502'>象曰負且乗亦可醜也自我致戎又誰咎也</span><br/>
<span class='tline' id='l319' data-llen='6502:6525'>　匹夫无罪懐璧其罪六无罪居三其罪三君子之位</span><br/>
<span class='tline' id='l320' data-llen='6525:6548'>　也而六以陰柔居之安乎哉三有四在上有二在下</span><br/>
<span class='tline' id='l321' data-llen='6548:6571'>　皆陽爻負且乗之象見于外醜矣負者小人之事乗</span><br/>
<span class='tline' id='l322' data-llen='6571:6598'><a onclick="displayPageImage('KR1a0025', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6598:6621'>　者君子之器以小人乗君子之器過于匹夫之懐璧</span><br/>
<span class='tline' id='l324' data-llen='6621:6644'>　實為盜招故盜有奪之之心然而未極也使其欽上</span><br/>
<span class='tline' id='l325' data-llen='6644:6667'>　愛下雖亡乗猶未至于危身惟其上慢而下暴然後</span><br/>
<span class='tline' id='l326' data-llen='6667:6690'>　盜又思伐之所以爻言冦象言戎而聖人詳見之繋</span><br/>
<span class='tline' id='l327' data-llen='6690:6714'>　辭也易𫝊曰難解之時小人竊位則復致冦矣坎為</span><br/>
<span class='tline' id='l328' data-llen='6714:6737'>　盜解有重坎先儒謂二變艮為背背為負又為坤坤</span><br/>
<span class='tline' id='l329' data-llen='6737:6746'>　為車負且乗也</span><br/>
<span class='tline' id='l330' data-llen='6746:6757'>九四解而拇朋至斯孚</span><br/>
<span class='tline' id='l331' data-llen='6757:6784'><a onclick="displayPageImage('KR1a0025', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6784:6795'>象曰解而拇未當位也</span><br/>
<span class='tline' id='l333' data-llen='6795:6818'>　解者解也解難可也于所親厚不宜解也惟四之于</span><br/>
<span class='tline' id='l334' data-llen='6818:6841'>　初雖其所親不得不解何則四大臣之位也初陰柔</span><br/>
<span class='tline' id='l335' data-llen='6841:6864'>　在下者也大臣當難解之時乃渙六四渙羣之日苟</span><br/>
<span class='tline' id='l336' data-llen='6864:6887'>　與所應尚締結而不絶非所以示公故解其拇而後</span><br/>
<span class='tline' id='l337' data-llen='6887:6910'>　朋可孚也人之有行拇雖至微亦應于下如初之通</span><br/>
<span class='tline' id='l338' data-llen='6910:6933'>　乎四也二者四之朋也四與初私好不解則二剛陽</span><br/>
<span class='tline' id='l339' data-llen='6933:6956'>　之性其肯與四孚乎惟解拇不通則二孚而至矣雖</span><br/>
<span class='tline' id='l340' data-llen='6956:6983'><a onclick="displayPageImage('KR1a0025', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6983:7006'>　然使四先能當位何解拇之云惟位之未當而又與</span><br/>
<span class='tline' id='l342' data-llen='7006:7029'>　所親應聖人慮其因是而逺君子是故為之戒震為</span><br/>
<span class='tline' id='l343' data-llen='7029:7045'>　足四居震下初又應四于下拇也</span><br/>
<span class='tline' id='l344' data-llen='7045:7060'>六五君子維有解吉有孚于小人</span><br/>
<span class='tline' id='l345' data-llen='7060:7072'>象曰君子有解小人退也</span><br/>
<span class='tline' id='l346' data-llen='7072:7095'>　作難者小人也解難者君子也君子解難而小人退</span><br/>
<span class='tline' id='l347' data-llen='7095:7118'>　則難不復作難雖解而小人猶不退難未可知也小</span><br/>
<span class='tline' id='l348' data-llen='7118:7141'>　人之退不退在其信不信之間君子有為而小人信</span><br/>
<span class='tline' id='l349' data-llen='7141:7168'><a onclick="displayPageImage('KR1a0025', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7168:7191'>　之則小人退矣君子謂六五也居大中之位為解難</span><br/>
<span class='tline' id='l351' data-llen='7191:7214'>　之主如雷雨之動惟屯是解小人皆知君子之有為</span><br/>
<span class='tline' id='l352' data-llen='7214:7237'>　為難也非困我也如是而小人不退者未之有也故</span><br/>
<span class='tline' id='l353' data-llen='7237:7260'>　曰君子有解小人退也二五相易則陽上而陰下小</span><br/>
<span class='tline' id='l354' data-llen='7260:7267'>　人退之象</span><br/>
<span class='tline' id='l355' data-llen='7267:7285'>上六公用射隼于髙墉之上獲之无不利</span><br/>
<span class='tline' id='l356' data-llen='7285:7297'>象曰公用射隼以解悖也</span><br/>
<span class='tline' id='l357' data-llen='7297:7320'>　繋辭曰非所據而據焉身必危三不與應通而負乗</span><br/>
<span class='tline' id='l358' data-llen='7320:7347'><a onclick="displayPageImage('KR1a0025', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7347:7370'>　于下體之上此髙墉之隼也為其非所據而據故上</span><br/>
<span class='tline' id='l360' data-llen='7370:7393'>　六射而獲之夫二之田狐則是取疑物于穴中得之</span><br/>
<span class='tline' id='l361' data-llen='7393:7416'>　則疑解隼與鷹類其性疾害故鷹隼蚤鷙已為夏令</span><br/>
<span class='tline' id='l362' data-llen='7416:7439'>　之失况其不在山林而居髙墉之上其理悖矣解道</span><br/>
<span class='tline' id='l363' data-llen='7439:7462'>　將極此而不獲則飛翔于内外之際害物將无定所</span><br/>
<span class='tline' id='l364' data-llen='7462:7485'>　射而取之所以解悖也易傳曰上六尊髙之地而非</span><br/>
<span class='tline' id='l365' data-llen='7485:7508'>　君位故曰公集傳曰坎為弓離為矢上動之三弓動</span><br/>
<span class='tline' id='l366' data-llen='7508:7532'>　矢𤼵李鼎祚謂離為隼又曰二變成艮艮為山為宫</span><br/>
<span class='tline' id='l367' data-llen='7532:7559'><a onclick="displayPageImage('KR1a0025', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7559:7571'>　闕三在山半髙墉之象</span><br/>
</p>
<p><br/>
</p>
  </div>
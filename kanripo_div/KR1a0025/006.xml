<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0025', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　周易窺餘卷六　　　　宋　鄭剛中　撰</span>
<span class='tline' id='l10' data-llen='209:220'>上經<span class='krp-note'>賁至大畜/</span></span>
<span class='tline' id='l11' data-llen='220:230'>䷕<span class='krp-note'>離下/艮上</span></span>
<span class='tline' id='l12' data-llen='230:239'>賁亨小利有攸往</span>
<span class='tline' id='l13' data-llen='239:262'>彖曰賁亨柔來而文剛故亨分剛上而文柔故小利有</span>
<span class='tline' id='l14' data-llen='262:285'>攸往天文也文眀以止人文也觀乎天文以察時變觀</span>
<span class='tline' id='l15' data-llen='285:295'>乎人文以化成天下</span>
<span class='tline' id='l16' data-llen='295:321'><a onclick="displayPageImage('KR1a0025', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='321:344'>　柔來而文剛謂泰卦之上六下而為六二所謂來而</span>
<span class='tline' id='l18' data-llen='344:367'>　文剛也來而得中是以亨分剛上而文柔謂泰卦之</span>
<span class='tline' id='l19' data-llen='367:390'>　九二往而為上九所謂分剛上而文柔也往而太過</span>
<span class='tline' id='l20' data-llen='390:413'>　是以僅曰小利有攸往諸家之義皆同天之文則剛</span>
<span class='tline' id='l21' data-llen='413:436'>　柔是也謂上往下來之二爻也人之文亦剛柔是也</span>
<span class='tline' id='l22' data-llen='436:459'>　而其著見者則文明以止謂艮上離下之二體也天</span>
<span class='tline' id='l23' data-llen='459:482'>　人之文雖同乎剛柔而其為用則各異曰變曰止所</span>
<span class='tline' id='l24' data-llen='482:504'>　謂異也何則使天之文无變則二氣无所推遷四</span>
<span class='tline' id='l25' data-llen='504:530'><a onclick="displayPageImage('KR1a0025', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='530:553'>　序不能代謝天道㡬乎息矣故天之文必有變然後</span>
<span class='tline' id='l27' data-llen='553:576'>　其文乆使人之文不止則名分不知有定貴賤或至</span>
<span class='tline' id='l28' data-llen='576:599'>　相渝人道㡬於紊矣故人之文必明而止然後其文</span>
<span class='tline' id='l29' data-llen='599:622'>　成雖然變乆則不能無差彌綸輔相天以是道付之</span>
<span class='tline' id='l30' data-llen='622:645'>　聖人故聖人又當觀其文以察其變觀其文察其變</span>
<span class='tline' id='l31' data-llen='645:668'>　所以相天也止則嫌于无變精神心術之運動聖人</span>
<span class='tline' id='l32' data-llen='668:691'>　又必有作而成之者故當觀乎人文以化成天下化</span>
<span class='tline' id='l33' data-llen='691:714'>　成天下所以成其文也聖人之用賁大率存乎離離</span>
<span class='tline' id='l34' data-llen='714:740'><a onclick="displayPageImage('KR1a0025', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='740:763'>　為目所以觀天觀人者皆離也離為火以神道設教</span>
<span class='tline' id='l36' data-llen='763:786'>　化成天下者亦離也天人之文備乎離艮聖人成能</span>
<span class='tline' id='l37' data-llen='786:809'>　乎兩間而被飾萬物之道盡是矣或問言天人之文</span>
<span class='tline' id='l38' data-llen='809:832'>　而不及地者何也曰艮為山互體有震木坎水地之</span>
<span class='tline' id='l39' data-llen='832:855'>　文不過乎山川草木言天人而離艮居其上下地之</span>
<span class='tline' id='l40' data-llen='855:863'>　文在其中矣</span>
<span class='tline' id='l41' data-llen='863:882'>象曰山下有火賁君子以明庶政无敢折獄</span>
<span class='tline' id='l42' data-llen='882:905'>　上艮下離為賁君子明庶政无敢折獄者以賁為文</span>
<span class='tline' id='l43' data-llen='905:931'><a onclick="displayPageImage('KR1a0025', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='931:954'>　飾之象折獄者不以飾為能也上離下艮為旅君子</span>
<span class='tline' id='l45' data-llen='954:977'>　眀慎用刑不留獄者以旅為失所之象山上之火難</span>
<span class='tline' id='l46' data-llen='977:1000'>　以久照也非特如此繫止于下而上以明臨之為人</span>
<span class='tline' id='l47' data-llen='1000:1023'>　所治者也旅則如之靜止于上而明見于外自治者</span>
<span class='tline' id='l48' data-llen='1023:1046'>　也賁則如之大抵政者正也將以正物也臧武仲曰</span>
<span class='tline' id='l49' data-llen='1046:1069'>　上之所不為而民或為之是以加刑罰焉而莫敢不</span>
<span class='tline' id='l50' data-llen='1069:1092'>　懲若上之所為而民亦為之乃其所也又可禁乎君</span>
<span class='tline' id='l51' data-llen='1092:1115'>　子以自眀庶政為急故於折獄有所不敢又賁自泰</span>
<span class='tline' id='l52' data-llen='1115:1141'><a onclick="displayPageImage('KR1a0025', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1141:1164'>　卦中來用是知賁飾之文生乎天地交泰上下志同</span>
<span class='tline' id='l54' data-llen='1164:1187'>　之後彼草創者安得有是乎雖然泰而賁矣聖人尚</span>
<span class='tline' id='l55' data-llen='1187:1208'>　訓以明庶政者與除戎器必於萃聚之時同義</span>
<span class='tline' id='l56' data-llen='1208:1219'>初九賁其趾舍車而徒</span>
<span class='tline' id='l57' data-llen='1219:1231'>象曰舍車而徒義弗乘也</span>
<span class='tline' id='l58' data-llen='1231:1254'>　有徳無位君子在下固窮之時也固窮之道无他修</span>
<span class='tline' id='l59' data-llen='1254:1277'>　飾其所行而已矣此賁之初九賁其趾舍車而徒也</span>
<span class='tline' id='l60' data-llen='1277:1300'>　賁其趾者修飾其所行之謂舍車而徒者義不屑就</span>
<span class='tline' id='l61' data-llen='1300:1326'><a onclick="displayPageImage('KR1a0025', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1326:1349'>　之謂雖然初豈終窮者哉往見所應則白馬翰如矣</span>
<span class='tline' id='l63' data-llen='1349:1372'>　其不徒行孰大于是履曰素履往无咎象曰素履之</span>
<span class='tline' id='l64' data-llen='1372:1395'>　往獨行願也素履與賁其趾易地皆然故皆見于初</span>
<span class='tline' id='l65' data-llen='1395:1419'>　九由是知修飾操履當觀其窮賤之時集𫝊謂坎為</span>
<span class='tline' id='l66' data-llen='1419:1442'>　輪車也四震為大塗又為足徒行也二與初非正應</span>
<span class='tline' id='l67' data-llen='1442:1452'>　故初不肯乗其車</span>
<span class='tline' id='l68' data-llen='1452:1459'>六二賁其須</span>
<span class='tline' id='l69' data-llen='1459:1470'>象曰賁其須與上興也</span>
<span class='tline' id='l70' data-llen='1470:1496'><a onclick="displayPageImage('KR1a0025', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1496:1507'>九三賁如濡如永貞吉</span>
<span class='tline' id='l72' data-llen='1507:1520'>象曰永貞之吉終莫之陵也</span>
<span class='tline' id='l73' data-llen='1520:1543'>　侯果曰自三以上有頤之象二在頤下須之象也須</span>
<span class='tline' id='l74' data-llen='1543:1566'>　以賁頤亦待頤而後動此序卦所謂物不可以苟合</span>
<span class='tline' id='l75' data-llen='1566:1589'>　受之以賁者也何則二與三皆无正應獨以近比而</span>
<span class='tline' id='l76' data-llen='1589:1612'>　相飾有潤澤之理故九三曰賁如濡如雖然比出于</span>
<span class='tline' id='l77' data-llen='1612:1635'>　正則為潤澤之美故二得與之偕興苟近比相飾不</span>
<span class='tline' id='l78' data-llen='1635:1658'>　出于正則諂諛和悦將有濕沫之嫌濡如之云盖有</span>
<span class='tline' id='l79' data-llen='1658:1684'><a onclick="displayPageImage('KR1a0025', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1684:1707'>　深戒六二一爻所以不言㓙吉悔尤而于九三見之</span>
<span class='tline' id='l81' data-llen='1707:1730'>　也與初爻不言吉凶而于六四見之同義或問六二</span>
<span class='tline' id='l82' data-llen='1730:1753'>　九三謂之正乎而兩爻皆居得其位聖人猶恐其或</span>
<span class='tline' id='l83' data-llen='1753:1777'>　渝也則為之文曰永貞吉惟永貞則莫之陵集𫝊謂</span>
<span class='tline' id='l84' data-llen='1777:1792'>　三以坎水潤澤于二故曰濡如</span>
<span class='tline' id='l85' data-llen='1792:1808'>六四賁如皤如白馬翰如匪寇婚媾</span>
<span class='tline' id='l86' data-llen='1808:1826'>象曰六四當位疑也匪冦婚媾終无尤也</span>
<span class='tline' id='l87' data-llen='1826:1849'>　李鼎祚謂坎為盜初與四相應而三間乎其中坎盜</span>
<span class='tline' id='l88' data-llen='1849:1875'><a onclick="displayPageImage('KR1a0025', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1875:1898'>　阻之也故六四雖當位不能无疑夫初不肯乗二之</span>
<span class='tline' id='l90' data-llen='1898:1921'>　車徒行以求四四知初嚮已亦心馳而下赴之冦雖</span>
<span class='tline' id='l91' data-llen='1921:1944'>　處中其不疾而速固有若白馬之翰如也必曰白馬</span>
<span class='tline' id='l92' data-llen='1944:1967'>　者盖初與中阻于冦未遂婚姻之義所以相賁飾者</span>
<span class='tline' id='l93' data-llen='1967:1990'>　未相及故馬取其白董遇謂馬舉頭髙卬為翰此不</span>
<span class='tline' id='l94' data-llen='1990:2014'>　疾而速之意也集𫝊謂震男離女婚姻之象震為作</span>
<span class='tline' id='l95' data-llen='2014:2035'>　足之馬有伏㢲焉㢲為白陸績謂震為馬為白</span>
<span class='tline' id='l96' data-llen='2035:2050'>六五賁于丘園束帛戔戔吝終吉</span>
<span class='tline' id='l97' data-llen='2050:2076'><a onclick="displayPageImage('KR1a0025', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2076:2087'>象曰六五之吉有喜也</span>
<span class='tline' id='l99' data-llen='2087:2110'>　周官體國經野鄭司農謂國左祖右社面朝後市野</span>
<span class='tline' id='l100' data-llen='2110:2134'>　則九夫為井四邑為丘之𩔖丘園盖在野之地也賁</span>
<span class='tline' id='l101' data-llen='2134:2157'>　于國則城雉宫室之屬皆在所飾侈財害力為多賁</span>
<span class='tline' id='l102' data-llen='2157:2180'>　于野不過乎山林津梁溝澮之事必无事于雕飾之</span>
<span class='tline' id='l103' data-llen='2180:2203'>　侈初雖若吝而束帛戔戔終吉之道也盤庚用宏兹</span>
<span class='tline' id='l104' data-llen='2203:2226'>　賁則于時不得不然聖人謂賁以文飾成卦後世必</span>
<span class='tline' id='l105' data-llen='2226:2249'>　有因飾而過者故先于六五推明節用終吉之理又</span>
<span class='tline' id='l106' data-llen='2249:2275'><a onclick="displayPageImage('KR1a0025', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2275:2298'>　于上九見白賁反質无咎之意讀賁者宜知此也或</span>
<span class='tline' id='l108' data-llen='2298:2321'>　謂五无應上比九以求賁焉又謂艮為山五半山故</span>
<span class='tline' id='l109' data-llen='2321:2344'>　稱丘木果曰園審如是則五當為丘園不應以束帛</span>
<span class='tline' id='l110' data-llen='2344:2367'>　自賁也謂賁上九則上非丘園矣獨王弼无聘賢之</span>
<span class='tline' id='l111' data-llen='2367:2388'>　意戔在千切又音牋子夏𫝊作殘皆委積貌</span>
<span class='tline' id='l112' data-llen='2388:2396'>上九白賁无咎</span>
<span class='tline' id='l113' data-llen='2396:2408'>象曰白賁无咎上得志也</span>
<span class='tline' id='l114' data-llen='2408:2431'>　賁以柔來文剛分剛上而文柔剛柔相恭而文生然</span>
<span class='tline' id='l115' data-llen='2431:2457'><a onclick="displayPageImage('KR1a0025', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2457:2480'>　至于上九則賁極矣極則向之分而上者必復其位</span>
<span class='tline' id='l117' data-llen='2480:2503'>　九復其位則向之下而來者亦還其所剛柔各歸其</span>
<span class='tline' id='l118' data-llen='2503:2526'>　真上安得有文乎此上九之賁所以為白也雖然白</span>
<span class='tline' id='l119' data-llen='2526:2549'>　者正也不得已化而為文文不勝質復反其本以此</span>
<span class='tline' id='l120' data-llen='2549:2568'>　居上其志得矣上九在伏㢲之上巽為白</span>
<span class='tline' id='l121' data-llen='2568:2578'>䷖<span class='krp-note'>坤下/艮上</span></span>
<span class='tline' id='l122' data-llen='2578:2586'>剥不利有攸往</span>
<span class='tline' id='l123' data-llen='2586:2609'>彖曰剥剝也柔變剛也不利有攸往小人長也順而止</span>
<span class='tline' id='l124' data-llen='2609:2635'><a onclick="displayPageImage('KR1a0025', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2635:2651'>之觀象也君子尚消息盈虚天行也</span>
<span class='tline' id='l126' data-llen='2651:2674'>　柔變剛荀爽謂柔變五夫乾之六爻皆剛也而隂變</span>
<span class='tline' id='l127' data-llen='2674:2697'>　之何獨至變五而後謂之變剛乎曰五尊位乾剛之</span>
<span class='tline' id='l128' data-llen='2697:2720'>　主五不變則為大觀在上羣隂皆仰而聴之惟五亦</span>
<span class='tline' id='l129' data-llen='2720:2743'>　為羣隂所變然後君子之道无可為者此所以不利</span>
<span class='tline' id='l130' data-llen='2743:2766'>　有攸往也以經考之五陽俱進尚存一隂為夬則曰</span>
<span class='tline' id='l131' data-llen='2766:2790'>　剛決柔五隂已成止存一陽為剥則曰柔變剛何哉曰</span>
<span class='tline' id='l132' data-llen='2790:2813'>　柔不能勝剛也陽進則隂固不能争猶有存者則決</span>
<span class='tline' id='l133' data-llen='2813:2839'><a onclick="displayPageImage('KR1a0025', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2839:2862'>　而去之不勞于力若隂進而陽有未退自非變之以</span>
<span class='tline' id='l135' data-llen='2862:2885'>　漸隂未可以得志也是故小人之道常以柔緩浸漬</span>
<span class='tline' id='l136' data-llen='2885:2908'>　積日累月必待剛陽之志銷黨與之勢盛其志得行</span>
<span class='tline' id='l137' data-llen='2908:2931'>　則不期變而自變矣此變與決所以不同也雖然氣</span>
<span class='tline' id='l138' data-llen='2931:2954'>　之消息形之盈虚天有常行之道君子所尚在此則</span>
<span class='tline' id='l139' data-llen='2954:2977'>　循其理而順履之故進退不悖又况隂之進也猶以</span>
<span class='tline' id='l140' data-llen='2977:3000'>　漸變陽則一陽孤立亦豈能遽與隂争乎體存坤艮</span>
<span class='tline' id='l141' data-llen='3000:3023'>　聖人之教深矣或問順而止之謂止隂使不進乎將</span>
<span class='tline' id='l142' data-llen='3023:3049'><a onclick="displayPageImage('KR1a0025', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3049:3072'>　自止而不往也曰在我則止而不往在彼則聴其自</span>
<span class='tline' id='l144' data-llen='3072:3095'>　止一切順之以理非能致力而强遏之也隂極則復</span>
<span class='tline' id='l145' data-llen='3095:3118'>　在其後剥已五陽勢將止矣惟如是然後為君子之</span>
<span class='tline' id='l146' data-llen='3118:3141'>　利然君子何從而知乎觀之象而已矣剥自復五變</span>
<span class='tline' id='l147' data-llen='3141:3164'>　而成卦皆无離目而觀象何也曰上與五伏離也消</span>
<span class='tline' id='l148' data-llen='3164:3187'>　息盈虚之理當觀之于微而不可以求之于顯伏離</span>
<span class='tline' id='l149' data-llen='3187:3200'>　目而象已自見非君子乎</span>
<span class='tline' id='l150' data-llen='3200:3215'>象曰山附于地剥上以厚下安宅</span>
<span class='tline' id='l151' data-llen='3215:3241'><a onclick="displayPageImage('KR1a0025', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3241:3264'>　山因地而生髙大而盤固體質與地為一非附地也</span>
<span class='tline' id='l153' data-llen='3264:3287'>　山而附于地必其下傾圮不固强附麗以居其上其</span>
<span class='tline' id='l154' data-llen='3287:3310'>　能一日安乎然則何以處之曰厚其下而已何則髙</span>
<span class='tline' id='l155' data-llen='3310:3333'>　下者勢也在下而散剥其上為其无以自厚故其力</span>
<span class='tline' id='l156' data-llen='3333:3356'>　不足以承也聖人之于民培益愛護通上下為一體</span>
<span class='tline' id='l157' data-llen='3356:3379'>　常以基本為心不以髙貴强加之而其基不可拔者</span>
<span class='tline' id='l158' data-llen='3379:3402'>　知此道爾虞翻曰山髙絶于地今附地者明其剥也</span>
<span class='tline' id='l159' data-llen='3402:3413'>初六剥牀以足蔑貞凶</span>
<span class='tline' id='l160' data-llen='3413:3439'><a onclick="displayPageImage('KR1a0025', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3439:3451'>象曰剥牀以足以滅下也</span>
<span class='tline' id='l162' data-llen='3451:3462'>六二剥牀以辨蔑貞凶</span>
<span class='tline' id='l163' data-llen='3462:3474'>象曰剥牀以辨未有與也</span>
<span class='tline' id='l164' data-llen='3474:3498'>　滅下如滅木滅足之𩔖謂没而盡也牀以足安剥牀</span>
<span class='tline' id='l165' data-llen='3498:3521'>　之足則牀之下沒而盡矣此隂自下剥陽之象也初</span>
<span class='tline' id='l166' data-llen='3521:3544'>　六于卦為姤于時有能繋一隂于金柅者羸豕不至</span>
<span class='tline' id='l167' data-llen='3544:3567'>　于蹢躅矣惟初无應而貞道蔑然後乃得長此二所</span>
<span class='tline' id='l168' data-llen='3567:3590'>　以又至于剥辨也鄭康成謂足上稱辨近膝之下屈</span>
<span class='tline' id='l169' data-llen='3590:3617'><a onclick="displayPageImage('KR1a0025', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3617:3640'>　則相近伸則相逺以牀言之則辨當在第足之間是</span>
<span class='tline' id='l171' data-llen='3640:3664'>　牀䏶也易𫝊謂牀幹所以分上下也已剥牀之足又</span>
<span class='tline' id='l172' data-llen='3664:3687'>　剥其辨所以為牀者廢矣于時二復无應則貞道之</span>
<span class='tline' id='l173' data-llen='3687:3710'>　滅滋甚何以知之二隂于卦為遯君子已退避而去</span>
<span class='tline' id='l174' data-llen='3710:3733'>　尚安得有貞道乎此隂所以浸長也夫隂未生則乾</span>
<span class='tline' id='l175' data-llen='3733:3756'>　而已初變九為六則乾動而有巽巽為木牀也人之</span>
<span class='tline' id='l176' data-llen='3756:3779'>　所以安身者多矣爻獨取牀者豈亦附下之義歟非</span>
<span class='tline' id='l177' data-llen='3779:3802'>　特如此夜以安身非作為之時羣隂寖盛所以變陽</span>
<span class='tline' id='l178' data-llen='3802:3829'><a onclick="displayPageImage('KR1a0025', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3829:3852'>　者其孽已成雖其未變者亦靜以苟安而已剥之不</span>
<span class='tline' id='l180' data-llen='3852:3861'>　已終盡而已矣</span>
<span class='tline' id='l181' data-llen='3861:3869'>六三剥之无咎</span>
<span class='tline' id='l182' data-llen='3869:3881'>象曰剝之无咎失上下也</span>
<span class='tline' id='l183' data-llen='3881:3904'>　上謂四與五下謂初與二皆隂也三不離乎隂而處</span>
<span class='tline' id='l184' data-llen='3904:3927'>　于間宜與上下相得奈何衆隂同志銷陽而三獨與</span>
<span class='tline' id='l185' data-llen='3927:3950'>　上九相應是居隂之中不隨隂為孽者也不隨隂為</span>
<span class='tline' id='l186' data-llen='3950:3973'>　孽能反乎陽乎曰不能也陽道巳變勢難獨囬但其</span>
<span class='tline' id='l187' data-llen='3973:4000'><a onclick="displayPageImage('KR1a0025', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4000:4023'>　心與九相合不為衆隂所與此其所以失上下也使</span>
<span class='tline' id='l189' data-llen='4023:4046'>　九得位則相與扶傾救亂尚可有為九既不在其位</span>
<span class='tline' id='l190' data-llen='4046:4069'>　勢孤力弱能无咎而巳陸徳明音義剥无咎本或作</span>
<span class='tline' id='l191' data-llen='4069:4092'>　剝之无咎非此亦未盡六三剥之无咎去之字猶可</span>
<span class='tline' id='l192' data-llen='4092:4107'>　象曰剥之无咎之字不可无也</span>
<span class='tline' id='l193' data-llen='4107:4116'>六四剝牀以膚凶</span>
<span class='tline' id='l194' data-llen='4116:4128'>象曰剝牀以膚切近災也</span>
<span class='tline' id='l195' data-llen='4128:4151'>　六三以上尚存三陽則乾未全亡也四又剥其一焉</span>
<span class='tline' id='l196' data-llen='4151:4178'><a onclick="displayPageImage('KR1a0025', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4178:4201'>　陽之存者寡矣寖長之隂可不畏哉剥牀之足不已</span>
<span class='tline' id='l198' data-llen='4201:4224'>　而及其辨顧雖已近于身猶未切也又不已而至于</span>
<span class='tline' id='l199' data-llen='4224:4247'>　剥膚近身之災切矣崔憬謂膚為薦席已非京房作</span>
<span class='tline' id='l200' data-llen='4247:4271'>　簠謂祭器其義寖逺集𫝊于噬嗑謂艮隂柔近革為</span>
<span class='tline' id='l201' data-llen='4271:4294'>　膚隂柔之義説盖本之先儒考之于經噬嗑之噬膚</span>
<span class='tline' id='l202' data-llen='4294:4317'>　剥之剥牀以膚皆有艮體謂噬嗑有艮者互也暌之</span>
<span class='tline' id='l203' data-llen='4317:4340'>　噬膚在離體謂離為膚者王安石謂其以柔問剛也</span>
<span class='tline' id='l204' data-llen='4340:4363'>　然剝至六四則上體成巽巽亦柔順從剛之義故巽</span>
<span class='tline' id='l205' data-llen='4363:4390'><a onclick="displayPageImage('KR1a0025', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4390:4411'>　為髮膚髮類也由是知易之取象非一端可盡</span>
<span class='tline' id='l207' data-llen='4411:4424'>六五貫魚以宫人寵无不利</span>
<span class='tline' id='l208' data-llen='4424:4436'>象曰以宫人寵終无尤也</span>
<span class='tline' id='l209' data-llen='4436:4459'>　五君位也羣隂已剥四而臨五切之甚也然五以大</span>
<span class='tline' id='l210' data-llen='4459:4482'>　中之道處尊在上豈无為之之方乎順而止之所謂</span>
<span class='tline' id='l211' data-llen='4482:4505'>　為之之方也隂柔之性利之則恱有以制之則服籠</span>
<span class='tline' id='l212' data-llen='4505:4528'>　以嬪御之寵彼將恱其利矣總以貫魚之勢彼固聽</span>
<span class='tline' id='l213' data-llen='4528:4551'>　所制矣惟如是故羣隂可調小人可用而剥之道可</span>
<span class='tline' id='l214' data-llen='4551:4578'><a onclick="displayPageImage('KR1a0025', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4578:4601'>　救不然近之不遜逺之則怨薄食之災至于翳太陽</span>
<span class='tline' id='l216' data-llen='4601:4624'>　矣魚與宫人皆隂類而又衆多故取以為象雖然人</span>
<span class='tline' id='l217' data-llen='4624:4647'>　君當尊用耆徳如蓍龜控馭豪傑如鷹犬易乃許其</span>
<span class='tline' id='l218' data-llen='4647:4670'>　以宫人之寵僅成貫魚之利此豈經世久長之道哉</span>
<span class='tline' id='l219' data-llen='4670:4693'>　曰聖人知剥道將極傾否之漸日月以冀姑為順止</span>
<span class='tline' id='l220' data-llen='4693:4716'>　之道以待其斃此彖所以欲其觀象而尚天行也虞</span>
<span class='tline' id='l221' data-llen='4716:4728'>　翻謂巽為魚艮為宫室</span>
<span class='tline' id='l222' data-llen='4728:4744'>上九碩果不食君子得輿小人剝廬</span>
<span class='tline' id='l223' data-llen='4744:4771'><a onclick="displayPageImage('KR1a0025', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4771:4792'>象曰君子得輿民所載也小人剝廬終不可用也</span>
<span class='tline' id='l225' data-llen='4792:4815'>　乾為木果隂剥而乾變方隂之變四也上卦成巽巽</span>
<span class='tline' id='l226' data-llen='4815:4838'>　為風乾果遇風當剥然隂又進而變五艮成巽毁果</span>
<span class='tline' id='l227' data-llen='4838:4861'>　反碩大矣上九不為隂所變則乾之性猶在也故曰</span>
<span class='tline' id='l228' data-llen='4861:4884'>　碩果不食不食猶言不剥落而常存也夫君子乗以</span>
<span class='tline' id='l229' data-llen='4884:4907'>　運動者莫若輿小人資以庇身者莫若廬剥道既極</span>
<span class='tline' id='l230' data-llen='4907:4930'>　君子可以出則衆載于下坤為輿為衆故也讀至此</span>
<span class='tline' id='l231' data-llen='4930:4953'>　然後見下諸爻當靜伏不可作為故取剥牀為象小</span>
<span class='tline' id='l232' data-llen='4953:4980'><a onclick="displayPageImage('KR1a0025', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4980:5003'>　人為剥自足切膚而猶不已及其窮也无庇身之所</span>
<span class='tline' id='l234' data-llen='5003:5026'>　艮為手小人自徹其廬之義也雖然否終則傾此天</span>
<span class='tline' id='l235' data-llen='5026:5049'>　道也或曰小人不可用也乆矣何待至終而不用曰</span>
<span class='tline' id='l236' data-llen='5049:5072'>　方六五以婦人之寵籠貫魚之隂亦嘗姑用之矣虞</span>
<span class='tline' id='l237' data-llen='5072:5095'>　翻侯果同謂艮為果為廬以序卦考之艮為果蓏而</span>
<span class='tline' id='l238' data-llen='5095:5113'>　已虞侯之論豈求之艮而不求之乾乎</span>
<span class='tline' id='l239' data-llen='5113:5123'>䷗<span class='krp-note'>震下/坤上</span></span>
<span class='tline' id='l240' data-llen='5123:5146'>復亨出入无疾朋來无咎反復其道七日來復利有攸</span>
<span class='tline' id='l241' data-llen='5146:5173'><a onclick="displayPageImage('KR1a0025', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5173:5176'>往</span>
<span class='tline' id='l243' data-llen='5176:5199'>象曰復亨剛反動而以順行是以出入无疾朋來无咎</span>
<span class='tline' id='l244' data-llen='5199:5222'>反復其道七日來復天行也利有攸往剛長也復其見</span>
<span class='tline' id='l245' data-llen='5222:5229'>天地之心乎</span>
<span class='tline' id='l246' data-llen='5229:5252'>　復有隂而言不為隂也出入者反復之跡反復者出</span>
<span class='tline' id='l247' data-llen='5252:5275'>　入之道乾陽本在内一隂既長陽避而向外今反自</span>
<span class='tline' id='l248' data-llen='5275:5298'>　外而復所謂出入者如此方其出也不與隂争及其</span>
<span class='tline' id='l249' data-llen='5298:5321'>　入也隂不能争然无疾止謂在我者不失其和而已</span>
<span class='tline' id='l250' data-llen='5321:5348'><a onclick="displayPageImage('KR1a0025', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5348:5371'>　欲其動而无咎其惟朋來乎朋謂與一陽為類此拔</span>
<span class='tline' id='l252' data-llen='5371:5394'>　茅彚征所以為吉也方陽之衰也豈往而遂不反其</span>
<span class='tline' id='l253' data-llen='5394:5417'>　道初未嘗亡也隂消沴盡則其道且復七日者隂消</span>
<span class='tline' id='l254' data-llen='5417:5440'>　沴盡之時也五隂皆剥之時柔方變剛故不利有攸</span>
<span class='tline' id='l255' data-llen='5440:5463'>　往既七日矣五隂雖未盡去而朋來之陽將以漸起</span>
<span class='tline' id='l256' data-llen='5463:5486'>　此其所以亨雖然天下未有逆理而濟者一陽初生</span>
<span class='tline' id='l257' data-llen='5486:5509'>　儻謂五隂已无足畏躁進妄動事將不濟何則需之</span>
<span class='tline' id='l258' data-llen='5509:5532'>　六四尚能出穴而與三陽競況一陽乎故彖又總坤</span>
<span class='tline' id='l259' data-llen='5532:5559'><a onclick="displayPageImage('KR1a0025', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5559:5582'>　震二體而申其義曰剛反動而以順行是以出入无</span>
<span class='tline' id='l261' data-llen='5582:5605'>　疾朋來无咎謂動不以順則疾咎未保其无也凡此</span>
<span class='tline' id='l262' data-llen='5605:5628'>　出入反復之道非人所能為皆天之行也皆天之行</span>
<span class='tline' id='l263' data-llen='5628:5651'>　何與人事而聖人諄諄言之曰觀天見道則進退疾</span>
<span class='tline' id='l264' data-llen='5651:5674'>　徐莫不中理不然先時後時之患天獨且奈何哉復</span>
<span class='tline' id='l265' data-llen='5674:5697'>　其見天地之心王弼以寂然至无為天地之心淺矣</span>
<span class='tline' id='l266' data-llen='5697:5720'>　天地以生為大徳故積隂于空虚不用之處豈以空</span>
<span class='tline' id='l267' data-llen='5720:5743'>　寂為心乎但隂陽之氣不得使其不運至于傾陽變</span>
<span class='tline' id='l268' data-llen='5743:5770'><a onclick="displayPageImage('KR1a0025', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5770:5793'>　剛豈覆載之所欲坤道纔盈則一陽已動于黄鍾之</span>
<span class='tline' id='l270' data-llen='5793:5816'>　下心之大徳本在是也由是觀之常治而不亂常安</span>
<span class='tline' id='l271' data-llen='5816:5839'>　而不危亦天命聖人本心既否泰相尋之理有不可</span>
<span class='tline' id='l272' data-llen='5839:5862'>　免則制治保邦持盈守成求所以稱天地之心者宜</span>
<span class='tline' id='l273' data-llen='5862:5885'>　如何哉諸儒七日之説不同大要不過隂生于午陽</span>
<span class='tline' id='l274' data-llen='5885:5908'>　生于子陽自午遭剥至于窮上反下其至子七日也</span>
<span class='tline' id='l275' data-llen='5908:5931'>　七日者七月之謂不謂之月而謂之日觧在臨卦侯</span>
<span class='tline' id='l276' data-llen='5931:5954'>　果主是説王弼輩則専以分卦直日為言其說謂坎</span>
<span class='tline' id='l277' data-llen='5954:5981'><a onclick="displayPageImage('KR1a0025', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5981:6004'>　離震兊各主一方餘六十卦凡三百六十爻爻主一</span>
<span class='tline' id='l279' data-llen='6004:6027'>　日為一歲之數既如爻餘五日日為八十分合五日</span>
<span class='tline' id='l280' data-llen='6027:6050'>　以為分四百又四分日之一于四百分外加二十分</span>
<span class='tline' id='l281' data-llen='6050:6073'>　六十卦共取之毎一卦先已得本爻六日又得餘分</span>
<span class='tline' id='l282' data-llen='6073:6096'>　七分盖通得六日七分矣七日者取其成也剥卦陽</span>
<span class='tline' id='l283' data-llen='6096:6119'>　之垂盡在九月末十月純坤用事越七日至復而陽</span>
<span class='tline' id='l284' data-llen='6119:6142'>　生是謂七日蓋本稽覽圗也惟國朝王昭素不以為</span>
<span class='tline' id='l285' data-llen='6142:6165'>　然難之曰若實用六日七分以為坤卦之盡復卦陽</span>
<span class='tline' id='l286' data-llen='6165:6192'><a onclick="displayPageImage('KR1a0025', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6192:6215'>　來則十月之節終一陽當便來不到冬至之日矣此</span>
<span class='tline' id='l288' data-llen='6215:6238'>　論太過蓋爻主一日卦之大體而昭素破碎求之大</span>
<span class='tline' id='l289' data-llen='6238:6261'>　抵隂盡十一月便是陽月不待日至而後始得謂之</span>
<span class='tline' id='l290' data-llen='6261:6284'>　陽也故胡旦謂其未明嵗月積閏之妙又一説不用</span>
<span class='tline' id='l291' data-llen='6284:6307'>　分爻直日止以一隂姤二隂遯三隂否四隂大觀五</span>
<span class='tline' id='l292' data-llen='6307:6330'>　隂剥純隂坤至一陽復所歴七卦故謂之七日其説</span>
<span class='tline' id='l293' data-llen='6330:6353'>　不相礙盖合而論之子午之説皆通故也易之道周</span>
<span class='tline' id='l294' data-llen='6353:6368'>　流變化无乎不在夫豈一端盡</span>
<span class='tline' id='l295' data-llen='6368:6395'><a onclick="displayPageImage('KR1a0025', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6395:6418'>象曰雷在地中復先王以至日閉闗商旅不行后不省</span>
<span class='tline' id='l297' data-llen='6418:6421'>方</span>
<span class='tline' id='l298' data-llen='6421:6444'>　至日之前謂之動復静可也冬日既至則静將復動</span>
<span class='tline' id='l299' data-llen='6444:6467'>　矣動自此生何以閉闗不行商旅而后至于不省方</span>
<span class='tline' id='l300' data-llen='6467:6492'>　耶易𫝊曰陽微而未𤼵也安静養之而後能長先儒</span>
<span class='tline' id='l301' data-llen='6492:6515'>　不知此遂以静復為天地之心是惑乎閉闗不省方</span>
<span class='tline' id='l302' data-llen='6515:6538'>　之義也衆陽間闗險阻自變剥中來其一方復于下</span>
<span class='tline' id='l303' data-llen='6538:6561'>　五隂猶在苟動作之遽不知以順而行則疾氣生矣</span>
<span class='tline' id='l304' data-llen='6561:6588'><a onclick="displayPageImage('KR1a0025', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6588:6611'>　闗所以通商旅所以近利省方所以觀民皆動作洩</span>
<span class='tline' id='l306' data-llen='6611:6634'>　暴陽氣之道少需焉未晚也既言先王又更言后諸</span>
<span class='tline' id='l307' data-llen='6634:6657'>　卦惟此為重複大抵至日閉闗商旅不行在王政當</span>
<span class='tline' id='l308' data-llen='6657:6680'>　爾不省方主人君言也虞翻謂坤闔為閉闗巽為商</span>
<span class='tline' id='l309' data-llen='6680:6703'>　旅為近利市三倍巽伏初故不行非是如此復之初</span>
<span class='tline' id='l310' data-llen='6703:6720'>　九與剥上九相因其互體固有巽也</span>
<span class='tline' id='l311' data-llen='6720:6732'>初九不逺復无祗悔元吉</span>
<span class='tline' id='l312' data-llen='6732:6744'>象曰不逺之復以修身也</span>
<span class='tline' id='l313' data-llen='6744:6771'><a onclick="displayPageImage('KR1a0025', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6771:6794'>　讀上六而知其復之迷則讀初九而知其復之不逺</span>
<span class='tline' id='l315' data-llen='6794:6817'>　矣此爻乃陽之來復有反善之意故取以為修身之</span>
<span class='tline' id='l316' data-llen='6817:6841'>　訓易𫝊曰失而後有復不失則无復矣盖失而未形</span>
<span class='tline' id='l317' data-llen='6841:6864'>　則去失尚逺其復為近失之既形雖能遷善其復逺</span>
<span class='tline' id='l318' data-llen='6864:6887'>　矣上六復于最後所以為迷初九之復與上六相反</span>
<span class='tline' id='l319' data-llen='6887:6910'>　也顔氏之子所以見稱于繋辭歟无祗悔謂无祗于</span>
<span class='tline' id='l320' data-llen='6910:6934'>　悔也无祗于悔則可以元吉易𫝊謂祗為至先儒多</span>
<span class='tline' id='l321' data-llen='6934:6957'>　以祗訓大謂无大悔也无大悔者未免乎小悔安得</span>
<span class='tline' id='l322' data-llen='6957:6984'><a onclick="displayPageImage('KR1a0025', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6984:7007'>　謂之元吉蠱之九三小有悔无大咎用是觀之小有</span>
<span class='tline' id='l324' data-llen='7007:7030'>　悔者但可无大咎而已孰謂復之初九有是哉殆庶</span>
<span class='tline' id='l325' data-llen='7030:7053'>　之賢知㡬之神始可以稱顔子无大悔非知繋辭者</span>
<span class='tline' id='l326' data-llen='7053:7076'>　朱氏叢説曰復道豈可逺乎豈唯不可逺亦不能逺</span>
<span class='tline' id='l327' data-llen='7076:7099'>　此説指七日天行之義則可為其循環之理所必至</span>
<span class='tline' id='l328' data-llen='7099:7122'>　也其在修身則復有逺有近有能有不能无自然必</span>
<span class='tline' id='l329' data-llen='7122:7128'>　復之道</span>
<span class='tline' id='l330' data-llen='7128:7135'>六二休復吉</span>
<span class='tline' id='l331' data-llen='7135:7162'><a onclick="displayPageImage('KR1a0025', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7162:7174'>象曰休復之吉以下仁也</span>
<span class='tline' id='l333' data-llen='7174:7197'>　易傳謂復者復于禮而已復禮則為仁夫二不知初</span>
<span class='tline' id='l334' data-llen='7197:7220'>　之仁則已親而比之是知其仁也仁者宜在髙位吾</span>
<span class='tline' id='l335' data-llen='7220:7243'>　知其仁而以髙自居非所謂親仁此二所以下初也</span>
<span class='tline' id='l336' data-llen='7243:7266'>　然則何以知其下初曰隂知比陽則下之矣仁則能</span>
<span class='tline' id='l337' data-llen='7266:7289'>　庇二既下初得其所依此其所以休也二震體震為</span>
<span class='tline' id='l338' data-llen='7289:7312'>　東方之木仁與休皆寓焉王弼曰得位居中比初之</span>
<span class='tline' id='l339' data-llen='7312:7335'>　上而順附之下仁之謂也既處中位親仁善隣復之</span>
<span class='tline' id='l340' data-llen='7335:7362'><a onclick="displayPageImage('KR1a0025', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7362:7367'>　休也</span>
<span class='tline' id='l342' data-llen='7367:7376'>六三頻復厲无咎</span>
<span class='tline' id='l343' data-llen='7376:7388'>象曰頻復之厲義无咎也</span>
<span class='tline' id='l344' data-llen='7388:7411'>　桑柔之詩曰國歩斯頻註頻急也説文又謂頻水厓</span>
<span class='tline' id='l345' data-llen='7411:7434'>　也頻蹙不前而止大抵歩之頻急則有促迫之狀至</span>
<span class='tline' id='l346' data-llen='7434:7457'>　水厓則前未可進故説文以頻蹙為義而王弼取以</span>
<span class='tline' id='l347' data-llen='7457:7480'>　註六三也顧野王玉篇訓顰字與頻同音憂愁不樂</span>
<span class='tline' id='l348' data-llen='7480:7503'>　之狀易今作頻曰頻復厲无咎引王弼頻蹙字為證</span>
<span class='tline' id='l349' data-llen='7503:7530'><a onclick="displayPageImage('KR1a0025', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7530:7553'>　以卦考之頻謂之急可也謂促迫可也謂憂愁而頻</span>
<span class='tline' id='l351' data-llen='7553:7576'>　非復之義亦非弼元註頻蹙之意也故知野王于顰</span>
<span class='tline' id='l352' data-llen='7576:7599'>　字下引易為非何以言之初以不逺而復二以下仁</span>
<span class='tline' id='l353' data-llen='7599:7622'>　而復皆安行也三以不中之才見初與二皆以先復</span>
<span class='tline' id='l354' data-llen='7622:7645'>　震性感之其行促遽動極而過此之謂頻復即與憂</span>
<span class='tline' id='l355' data-llen='7645:7668'>　顰不同夫頻復宜有過也乃厲而无咎者盖復而失</span>
<span class='tline' id='l356' data-llen='7668:7691'>　中雖近于危要是以復而失與不復而迷者有間矣</span>
<span class='tline' id='l357' data-llen='7691:7699'>六四中行獨復</span>
<span class='tline' id='l358' data-llen='7699:7726'><a onclick="displayPageImage('KR1a0025', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7726:7738'>象曰中行獨復以從道也</span>
<span class='tline' id='l360' data-llen='7738:7761'>　六四應初九一隂一陽適平而无過所謂中行者如</span>
<span class='tline' id='l361' data-llen='7761:7784'>　此四之上下皆无應惟四應初是其為復雖與衆同</span>
<span class='tline' id='l362' data-llen='7784:7807'>　其所以復則與衆異所謂獨復者如此虞翻曰象不</span>
<span class='tline' id='l363' data-llen='7807:7830'>　在二五何得稱中行中謂初震為行也盖諸家不求</span>
<span class='tline' id='l364' data-llen='7830:7853'>　隂陽之説専以四居五隂之中為中行是以起虞翻</span>
<span class='tline' id='l365' data-llen='7853:7873'>　之論象曰以從道也道者亦一隂一陽之謂</span>
<span class='tline' id='l366' data-llen='7873:7881'>六五敦復无悔</span>
<span class='tline' id='l367' data-llen='7881:7908'><a onclick="displayPageImage('KR1a0025', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7908:7921'>象曰敦復无悔中以自考也</span>
<span class='tline' id='l369' data-llen='7921:7944'>　二之下仁四之從道皆因人而復者也五之復以中</span>
<span class='tline' id='l370' data-llen='7944:7967'>　自成非因人也故曰中以自考體坤之厚故曰敦復</span>
<span class='tline' id='l371' data-llen='7967:7990'>　或問初亦未嘗因人孰與五優曰五得大中之道非</span>
<span class='tline' id='l372' data-llen='7990:8013'>　初可望然中而未正其為復足以自厚可无悔而已</span>
<span class='tline' id='l373' data-llen='8013:8036'>　復道貴蚤初乃不逺而復其于修身莫加焉故无祗</span>
<span class='tline' id='l374' data-llen='8036:8059'>　悔而又元吉集傳謂五動為艮成言乎艮故艮有成</span>
<span class='tline' id='l375' data-llen='8059:8080'>　意易傳謂陽復方微而下无應未能致吉亨也</span>
<span class='tline' id='l376' data-llen='8080:8107'><a onclick="displayPageImage('KR1a0025', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8107:8130'>上六迷復凶有災眚用行師終有大敗以其國君凶至</span>
<span class='tline' id='l378' data-llen='8130:8138'>于十年不克征</span>
<span class='tline' id='l379' data-llen='8138:8150'>象曰迷復之凶反君道也</span>
<span class='tline' id='l380' data-llen='8150:8173'>　上六非君位而爻以君道言者盖居上處尊尤以迷</span>
<span class='tline' id='l381' data-llen='8173:8196'>　復為戒况欲行師而征伐乎上動降三成坎坤在上</span>
<span class='tline' id='l382' data-llen='8196:8219'>　而坎見于下地水師之象也正物必先正已方坐後</span>
<span class='tline' id='l383' data-llen='8219:8242'>　復之迷既災且眚而欲行師者蔑有濟矣君天下之</span>
<span class='tline' id='l384' data-llen='8242:8265'>　道赫赫乎日出之光羣目之用所謂俾民不迷者也</span>
<span class='tline' id='l385' data-llen='8265:8292'><a onclick="displayPageImage('KR1a0025', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8292:8315'>　苟迷復而不知善之所在與君道相戾矣故曰反君</span>
<span class='tline' id='l387' data-llen='8315:8338'>　道也子太叔告子展曰楚子不修其政徳而貪昧于</span>
<span class='tline' id='l388' data-llen='8338:8361'>　諸侯在復之頤曰迷復凶楚不㡬十年未能恤諸侯</span>
<span class='tline' id='l389' data-llen='8361:8372'>　也復之頤正謂上六</span>
<span class='tline' id='l390' data-llen='8372:8382'>䷘<span class='krp-note'>震下/乾上</span></span>
<span class='tline' id='l391' data-llen='8382:8400'>无妄元亨利貞其匪正有眚不利有攸往</span>
<span class='tline' id='l392' data-llen='8400:8424'>彖曰无妄剛自外來而為主于内動而健剛中而應大亨</span>
<span class='tline' id='l393' data-llen='8424:8447'>以正天之命也其匪正有眚不利有攸往无妄之往何</span>
<span class='tline' id='l394' data-llen='8447:8474'><a onclick="displayPageImage('KR1a0025', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8474:8485'>之矣天命不祐行矣哉</span>
<span class='tline' id='l396' data-llen='8485:8506'>象曰天下雷行物與无妄先王以茂對時育萬物</span>
<span class='tline' id='l397' data-llen='8506:8514'>初九无妄往吉</span>
<span class='tline' id='l398' data-llen='8514:8525'>象曰无妄之往得志也</span>
<span class='tline' id='l399' data-llen='8525:8540'>六二不耕穫不菑畬則利有攸往</span>
<span class='tline' id='l400' data-llen='8540:8550'>象曰不耕穫未富也</span>
<span class='tline' id='l401' data-llen='8550:8570'>六三无妄之災或繋之牛行人之得邑人之災</span>
<span class='tline' id='l402' data-llen='8570:8582'>象曰行人得牛邑人災也</span>
<span class='tline' id='l403' data-llen='8582:8609'><a onclick="displayPageImage('KR1a0025', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8609:8617'>九四可貞无咎</span>
<span class='tline' id='l405' data-llen='8617:8629'>象曰可貞无咎固有之也</span>
<span class='tline' id='l406' data-llen='8629:8641'>九五无妄之疾勿藥有喜</span>
<span class='tline' id='l407' data-llen='8641:8653'>象曰无妄之藥不可試也</span>
<span class='tline' id='l408' data-llen='8653:8665'>上九无妄行有眚无攸利</span>
<span class='tline' id='l409' data-llen='8665:8677'>象曰无妄之行窮之災也</span>
<span class='tline' id='l410' data-llen='8677:8687'>䷙<span class='krp-note'>乾下/艮上</span></span>
<span class='tline' id='l411' data-llen='8687:8701'>大畜利貞不家食吉利涉大川</span>
<span class='tline' id='l412' data-llen='8701:8728'><a onclick="displayPageImage('KR1a0025', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8728:8751'>彖曰大畜剛健篤實輝光日新其徳剛上而尚賢能止</span>
<span class='tline' id='l414' data-llen='8751:8772'>健大正也不家食吉養賢也利涉大川應乎天也</span>
<span class='tline' id='l415' data-llen='8772:8795'>　畜物必先于畜徳大畜者大畜小也使小皆隂柔微</span>
<span class='tline' id='l416' data-llen='8795:8818'>　弱畜之甚易惟受畜者皆陽剛而健非吾有能畜之</span>
<span class='tline' id='l417' data-llen='8818:8841'>　徳彼肯不家食乎賢者家食而不靡吾之好爵若涉</span>
<span class='tline' id='l418' data-llen='8841:8864'>　大水其蔑有濟矣畜徳利貞其可已乎彖謂剛健篤</span>
<span class='tline' id='l419' data-llen='8864:8887'>　實輝光日新其徳此其所以能畜也乾為剛健剛健</span>
<span class='tline' id='l420' data-llen='8887:8911'>　則不息艮為篤實篤實則不妄合是二者則𤼵而為</span>
<span class='tline' id='l421' data-llen='8911:8938'><a onclick="displayPageImage('KR1a0025', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8938:8961'>　輝光輝光盖剛健篤實之著乎外徳之所由以日新</span>
<span class='tline' id='l423' data-llen='8961:8984'>　者也天下未有新而不故者為其乆而息妄而渝故</span>
<span class='tline' id='l424' data-llen='8984:9007'>　沉冥闇昧日趨敝壊之域剛健篤實則无是矣日新</span>
<span class='tline' id='l425' data-llen='9007:9030'>　其徳然後尚賢而止健尚賢止健大畜之道也有徳</span>
<span class='tline' id='l426' data-llen='9030:9053'>　而在上者吾以尊下之此之謂尚賢有材而方進者</span>
<span class='tline' id='l427' data-llen='9053:9076'>　吾以禄馭之此之謂止健盖賢不尚則人必不盡其</span>
<span class='tline' id='l428' data-llen='9076:9099'>　心健不止則下或不安其分尚賢止健得大正之道</span>
<span class='tline' id='l429' data-llen='9099:9122'>　是以賢不家食相與有為而難濟矣兹非所利乎由</span>
<span class='tline' id='l430' data-llen='9122:9149'><a onclick="displayPageImage('KR1a0025', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9149:9172'>　是觀之畜物者必先于畜徳明矣畜物畜徳舉不外</span>
<span class='tline' id='l432' data-llen='9172:9195'>　乎乾艮之體虞翻謂二五易位家人之體家之象自</span>
<span class='tline' id='l433' data-llen='9195:9218'>　三至上頤之體養之象李鼎祚謂乾為賢人艮為宫</span>
<span class='tline' id='l434' data-llen='9218:9241'>　闕賢人居闕下不家食之象又大壯之九四變為九</span>
<span class='tline' id='l435' data-llen='9241:9264'>　五則為需需之九五變為上九則為大畜九自大壯</span>
<span class='tline' id='l436' data-llen='9264:9287'>　之四再變而至大畜之上五以尊下之尚賢之象需</span>
<span class='tline' id='l437' data-llen='9287:9311'>　具坎離坎則大川之象離則輝光之象易𫝊曰六五</span>
<span class='tline' id='l438' data-llen='9311:9325'>　君也而下應乎乾應乎天也</span>
<span class='tline' id='l439' data-llen='9325:9352'><a onclick="displayPageImage('KR1a0025', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9352:9375'>象曰天在山中大畜君子以多識前言往行以畜其徳</span>
<span class='tline' id='l441' data-llen='9375:9398'>　天在山中大畜盖止健之意不必以跡求也大抵天</span>
<span class='tline' id='l442' data-llen='9398:9421'>　取其行健艮取其静止制行健于静止之内此卦之</span>
<span class='tline' id='l443' data-llen='9421:9444'>　大象也多識前言往行畜徳之道也徳雖得之自内</span>
<span class='tline' id='l444' data-llen='9444:9467'>　然積小至大所以成吾之畜者言行實有資焉言行</span>
<span class='tline' id='l445' data-llen='9467:9490'>　不求之今而必于前往者盖已試而可鑒也雖然前</span>
<span class='tline' id='l446' data-llen='9490:9513'>　往之言行夫豈一端苟无以照之則泛然无所適從</span>
<span class='tline' id='l447' data-llen='9513:9536'>　知言之要知徳之奥如孟子可矣虞翻謂乾為言震</span>
<span class='tline' id='l448' data-llen='9536:9563'><a onclick="displayPageImage('KR1a0025', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9563:9586'>　為行坎為志識震在乾前故識前言往行集傳謂内</span>
<span class='tline' id='l450' data-llen='9586:9595'>　卦兊曰前言也</span>
<span class='tline' id='l451' data-llen='9595:9603'>初九有厲利己</span>
<span class='tline' id='l452' data-llen='9603:9615'>象曰有厲利己不犯災也</span>
<span class='tline' id='l453' data-llen='9615:9638'>　初與四為正應有應在上自宜可進其不可進者以</span>
<span class='tline' id='l454' data-llen='9638:9661'>　上之諸爻方以止畜為事也夫上之畜賢才如富家</span>
<span class='tline' id='l455' data-llen='9661:9684'>　之畜物儲以為用進而受畜賢才所願而曰不可進</span>
<span class='tline' id='l456' data-llen='9684:9707'>　何哉曰仕進之道静而聽之則可勇而干進則犯上</span>
<span class='tline' id='l457' data-llen='9707:9734'><a onclick="displayPageImage('KR1a0025', 'WYG', '006-26a' );" name="006-26a" class="pb">[006-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9734:9757'>　也静而聽之彼畜我焉是信我矣信而受畜道斯可</span>
<span class='tline' id='l459' data-llen='9757:9780'>　行若勇而干進彼未之信是求畜爾求畜于不信宜</span>
<span class='tline' id='l460' data-llen='9780:9803'>　其有厲初以陽剛之性當進動之始苟謂四當應己</span>
<span class='tline' id='l461' data-llen='9803:9826'>　遽往從之彼方得位在上其不信之疑將畧于他人</span>
<span class='tline' id='l462' data-llen='9826:9849'>　而詳于己豈不有厲乎故易戒以利己也己而不往</span>
<span class='tline' id='l463' data-llen='9849:9872'>　應自求之利在其中虞翻謂二變則四體成坎故稱</span>
<span class='tline' id='l464' data-llen='9872:9895'>　災雖然災非必有也犯之則至能已而從利何犯之</span>
<span class='tline' id='l465' data-llen='9895:9899'>　有</span>
<span class='tline' id='l466' data-llen='9899:9926'><a onclick="displayPageImage('KR1a0025', 'WYG', '006-26b' );" name="006-26b" class="pb">[006-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9926:9933'>九二輿説輹</span>
<span class='tline' id='l468' data-llen='9933:9944'>象曰輿説輹中无尤也</span>
<span class='tline' id='l469' data-llen='9944:9967'>　二之未可進義與初同皆以止畜者在其上也然初</span>
<span class='tline' id='l470' data-llen='9967:9990'>　九剛正者也九二剛中者也剛中則載上之徳不同</span>
<span class='tline' id='l471' data-llen='9990:10013'>　初矣故初之已止于不犯災二雖説輹而无尤也盖</span>
<span class='tline' id='l472' data-llen='10013:10036'>　車輹之脱縳之可以復進非車敗也是以无尤若小</span>
<span class='tline' id='l473' data-llen='10036:10059'>　畜之九三則為長隂所止有反目之義是車敗而不</span>
<span class='tline' id='l474' data-llen='10059:10082'>　可復行矣用是觀之大畜之説輹不可與小畜之説</span>
<span class='tline' id='l475' data-llen='10082:10109'><a onclick="displayPageImage('KR1a0025', 'WYG', '006-27a' );" name="006-27a" class="pb">[006-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10109:10132'>　輻通用明矣盧氏謂五居畜盛止不我升説輹以待</span>
<span class='tline' id='l477' data-llen='10132:10155'>　時進退得正故无尤虞翻謂坤為輿盧氏謂乾為輿</span>
<span class='tline' id='l478' data-llen='10155:10178'>　又杜預謂震為車義皆通集傳謂坤為輿震為木輹</span>
<span class='tline' id='l479' data-llen='10178:10194'>　横木也二不動兊毁折之説之象</span>
<span class='tline' id='l480' data-llen='10194:10212'>九三良馬逐利艱貞日閑輿衛利有攸往</span>
<span class='tline' id='l481' data-llen='10212:10224'>象曰利有攸往上合志也</span>
<span class='tline' id='l482' data-llen='10224:10247'>　乾為馬姚信曰逐兩馬走也夫賢有賢之類上九與</span>
<span class='tline' id='l483' data-llen='10247:10270'>　九三類也上已通天之衢君臣道合畜極思變不専</span>
<span class='tline' id='l484' data-llen='10270:10297'><a onclick="displayPageImage('KR1a0025', 'WYG', '006-27b' );" name="006-27b" class="pb">[006-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10297:10320'>　于止三趨而往兩賢相望而起此良馬逐之義也雖</span>
<span class='tline' id='l486' data-llen='10320:10343'>　然知動而已而不知為之戒則險難生乎其中故艱</span>
<span class='tline' id='l487' data-llen='10343:10366'>　貞然後為利艱貞之道宜如何閑輿衛斯可矣輿所</span>
<span class='tline' id='l488' data-llen='10366:10389'>　以行衛所以防其身且行且畏不恃應而輙馳惟如</span>
<span class='tline' id='l489' data-llen='10389:10412'>　是其志方與上合良馬不至有泛駕之失此所以利</span>
<span class='tline' id='l490' data-llen='10412:10435'>　有攸往也是道也不可一日无又况三陽同進初欲</span>
<span class='tline' id='l491' data-llen='10435:10458'>　動而有厲二欲動而説輹艱難險阻三固習之矣今</span>
<span class='tline' id='l492' data-llen='10458:10481'>　又防閑之道惟日不足宜不為剛明之累也以日為</span>
<span class='tline' id='l493' data-llen='10481:10508'><a onclick="displayPageImage('KR1a0025', 'WYG', '006-28a' );" name="006-28a" class="pb">[006-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10508:10531'>　曰而越音者非鄭康成音人實反虞翻謂離為日是</span>
<span class='tline' id='l495' data-llen='10531:10535'>　矣</span>
<span class='tline' id='l496' data-llen='10535:10545'>六四童牛之牿元吉</span>
<span class='tline' id='l497' data-llen='10545:10556'>象曰六四元吉有喜也</span>
<span class='tline' id='l498' data-llen='10556:10579'>　謂四童牛者四有坤之初體故也牛者順物何至牿</span>
<span class='tline' id='l499' data-llen='10579:10602'>　其角為其童也肥牛之子多敗車豈非以其童而善</span>
<span class='tline' id='l500' data-llen='10602:10625'>　觝乎四之下雖皆受畜然畜物之道不可使至于有</span>
<span class='tline' id='l501' data-llen='10625:10648'>　傷初與四為正應初既好進四在畜止之地不示以</span>
<span class='tline' id='l502' data-llen='10648:10675'><a onclick="displayPageImage('KR1a0025', 'WYG', '006-28b' );" name="006-28b" class="pb">[006-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10675:10698'>　堅距之意則下有輕進犯上之失牿而止之盖又恐</span>
<span class='tline' id='l504' data-llen='10698:10721'>　其傷也初既知有厲故已而不進四徐往應之然後</span>
<span class='tline' id='l505' data-llen='10721:10744'>　剛柔皆得其理其進不干其止不廢此大臣事上之</span>
<span class='tline' id='l506' data-llen='10744:10767'>　道四所以元吉而有喜歟侯果謂牿楅也以木為之</span>
<span class='tline' id='l507' data-llen='10767:10790'>　横施于角引封人楅衡注曰楅于角六情喜屬火故</span>
<span class='tline' id='l508' data-llen='10790:10800'>　于六四互離見之</span>
<span class='tline' id='l509' data-llen='10800:10809'>六五豶豕之牙吉</span>
<span class='tline' id='l510' data-llen='10809:10820'>象曰六五之吉有慶也</span>
<span class='tline' id='l511' data-llen='10820:10847'><a onclick="displayPageImage('KR1a0025', 'WYG', '006-29a' );" name="006-29a" class="pb">[006-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='10847:10870'>　豕謂九二九二中正得位而象之以豕何也易據爻</span>
<span class='tline' id='l513' data-llen='10870:10893'>　取義不可一槩六五但以向下畜止邪惡為義而不</span>
<span class='tline' id='l514' data-llen='10893:10916'>　以中正為言也二體卑下性剛躁而犯上五居尊位</span>
<span class='tline' id='l515' data-llen='10916:10939'>　為大畜之主故擇其要害而制之此豶豕牙之意也</span>
<span class='tline' id='l516' data-llen='10939:10962'>　豕之傷物在其牙然牙特其具耳滛躁之性實使之</span>
<span class='tline' id='l517' data-llen='10962:10985'>　也淫躁不去雖羸豕有蹢躅之凶豶其勢則淫躁消</span>
<span class='tline' id='l518' data-llen='10985:11008'>　而牙不能為害矣易傳謂億兆之衆發其邪欲人君</span>
<span class='tline' id='l519' data-llen='11008:11031'>　欲力以制之雖密法嚴刑不能勝也物有摠攝事有</span>
<span class='tline' id='l520' data-llen='11031:11058'><a onclick="displayPageImage('KR1a0025', 'WYG', '006-29b' );" name="006-29b" class="pb">[006-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11058:11081'>　機㑹聖人操其要則不勞而治易以六五之吉為有</span>
<span class='tline' id='l522' data-llen='11081:11104'>　慶者盖人君制畜邪惡有其道此兆民之所賴也非</span>
<span class='tline' id='l523' data-llen='11104:11127'>　特如此大凡私欲不行物乃可制四五皆隂與初二</span>
<span class='tline' id='l524' data-llen='11127:11150'>　相好非絶其私欲殆有不可得而制者故牛取其童</span>
<span class='tline' id='l525' data-llen='11150:11173'>　豕取其豶所以絶其私欲也私欲絶然後在上方能</span>
<span class='tline' id='l526' data-llen='11173:11196'>　制在下者方受制此又易之深意存焉虞翻謂二變</span>
<span class='tline' id='l527' data-llen='11196:11216'>　則成坎故為豕五變則成巽巽為白牙之象</span>
<span class='tline' id='l528' data-llen='11216:11225'>上九何天之衢亨</span>
<span class='tline' id='l529' data-llen='11225:11252'><a onclick="displayPageImage('KR1a0025', 'WYG', '006-30a' );" name="006-30a" class="pb">[006-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='11252:11264'>象曰何天之衢道大行也</span>
<span class='tline' id='l531' data-llen='11264:11287'>　上止下而未許其進下欲進而為上所止畜之道當</span>
<span class='tline' id='l532' data-llen='11287:11310'>　如此然謂之亨則未也至上九則畜極而變矣尚賢</span>
<span class='tline' id='l533' data-llen='11310:11333'>　而不距並進而无疑上下之情交通而无礙何四達</span>
<span class='tline' id='l534' data-llen='11333:11356'>　之如是盖畜道大亨也上九乾也故為天互體震也</span>
<span class='tline' id='l535' data-llen='11356:11379'>　震為大塗故為天衢何所以設辭而啓其義也先儒</span>
<span class='tline' id='l536' data-llen='11379:11395'>　或音賀又取負荷之義于理未允</span>
</p>
<p>
</p>
  </div>
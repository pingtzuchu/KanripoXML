<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0025', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　周易窺餘卷七　　　　宋　鄭剛中　撰</span><br/>
<span class='tline' id='l10' data-llen='209:219'>上經<span class='krp-note'>頤至離/</span></span><br/>
<span class='tline' id='l11' data-llen='219:229'>䷚<span class='krp-note'>震下/艮上</span></span><br/>
<span class='tline' id='l12' data-llen='229:240'>頤貞吉觀頤自求口實</span><br/>
<span class='tline' id='l13' data-llen='240:263'>彖曰頤貞吉飬正則吉也觀頤觀其所養也自求口實</span><br/>
<span class='tline' id='l14' data-llen='263:286'>觀其自養也天地飬萬物聖人養賢以及萬民頤之時</span><br/>
<span class='tline' id='l15' data-llen='286:291'>大矣哉</span><br/>
<span class='tline' id='l16' data-llen='291:317'><a onclick="displayPageImage('KR1a0025', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='317:340'>　頤之道有二所養與自養皆不可不正故貴乎能觀</span><br/>
<span class='tline' id='l18' data-llen='340:363'>　觀者所以察其正不正也觀頤所謂觀其所養自求</span><br/>
<span class='tline' id='l19' data-llen='363:386'>　口實所謂觀其自養養人曰頤自養曰口者頤者養</span><br/>
<span class='tline' id='l20' data-llen='386:409'>　之道口則止乎口體而已震東方也萬物出乎震艮</span><br/>
<span class='tline' id='l21' data-llen='409:432'>　東北萬物之所終始天地所以養物者在此舜命九</span><br/>
<span class='tline' id='l22' data-llen='432:455'>　官政在養民九官咸事其事有震之動舜恭己南面</span><br/>
<span class='tline' id='l23' data-llen='455:478'>　有艮之止聖人所以養民者在此上而天道下而人</span><br/>
<span class='tline' id='l24' data-llen='478:501'>　事内之在己外之在人舉不外乎養而養之道震艮</span><br/>
<span class='tline' id='l25' data-llen='501:527'><a onclick="displayPageImage('KR1a0025', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='527:550'>　二體足以兼之震艮之象求之口頤其上止下動亦</span><br/>
<span class='tline' id='l27' data-llen='550:573'>　具是理可謂大哉或問頤之道内則養己外則養人</span><br/>
<span class='tline' id='l28' data-llen='573:596'>　今于天地止曰養萬物于聖人止曰養賢皆不及其</span><br/>
<span class='tline' id='l29' data-llen='596:619'>　自養者何哉傳曰天地裕于萬物萬物裕于天地則</span><br/>
<span class='tline' id='l30' data-llen='619:642'>　養萬物者乃天地自養之道也又曰民養君以自安</span><br/>
<span class='tline' id='l31' data-llen='642:665'>　則養賢及萬民者乃聖人自養之道也自養養彼頤</span><br/>
<span class='tline' id='l32' data-llen='665:689'>　皆具之獨不可不察其正否爾宋𠂻曰君子割不正</span><br/>
<span class='tline' id='l33' data-llen='689:712'>　不食况非其食乎鄭康成謂二五皆離爻離為目觀</span><br/>
<span class='tline' id='l34' data-llen='712:738'><a onclick="displayPageImage('KR1a0025', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>　象也鼎祚易謂頤本觀卦初六升為六五九五降為</span><br/>
<span class='tline' id='l36' data-llen='761:784'>　初九故觀變為頤此其所以不得不觀也翟元謂天</span><br/>
<span class='tline' id='l37' data-llen='784:808'>　上地初也萬物衆隂也集𫝊謂上九尚賢在五位之</span><br/>
<span class='tline' id='l38' data-llen='808:823'>　上坤衆為民養賢及萬民之象</span><br/>
<span class='tline' id='l39' data-llen='823:841'>象曰山下有雷頤君子以慎言語節飲食</span><br/>
<span class='tline' id='l40' data-llen='841:864'>　言語飲食同見于象者言語雖不取于養而頤者言</span><br/>
<span class='tline' id='l41' data-llen='864:887'>　語飲食之所由也震動為雷雷在山下有過之象過</span><br/>
<span class='tline' id='l42' data-llen='887:910'>　則生患故聖人于以戒焉戒之宜如何止其過而已</span><br/>
<span class='tline' id='l43' data-llen='910:936'><a onclick="displayPageImage('KR1a0025', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='936:950'>　矣曰謹曰節所以止其過也</span><br/>
<span class='tline' id='l45' data-llen='950:963'>初九舍爾靈龜觀我朶頤凶</span><br/>
<span class='tline' id='l46' data-llen='963:976'>象曰觀我朶頤亦不足貴也</span><br/>
<span class='tline' id='l47' data-llen='976:999'>　初九剛明在下如靈龜之潜伏引氣而飽可以无待</span><br/>
<span class='tline' id='l48' data-llen='999:1022'>　于養苟躁動失己舍其自飽之靈懐不足于它人則</span><br/>
<span class='tline' id='l49' data-llen='1022:1045'>　朶頤而觀无足怪者朶動也謂觀彼之食而動其頤</span><br/>
<span class='tline' id='l50' data-llen='1045:1068'>　鼎祚易謂頤垂下下動之象也爻辭假託以指初九</span><br/>
<span class='tline' id='l51' data-llen='1068:1091'>　之失故有舍爾觀我之辨夫有欲炙之色者必人之</span><br/>
<span class='tline' id='l52' data-llen='1091:1117'><a onclick="displayPageImage('KR1a0025', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1117:1141'>　臺𨽻何足貴哉虞翻謂離為龜集𫝊謂自明夷之</span><br/>
<span class='tline' id='l54' data-llen='1141:1165'>　離變故初九有龜象蓋本于翻之説也然五地生介物</span><br/>
<span class='tline' id='l55' data-llen='1165:1188'>　則龜必本于土六龜惟天龜為靈龜則龜必本于乾</span><br/>
<span class='tline' id='l56' data-llen='1188:1211'>　初九震也震本坤一索得乾乃變為震具乾坤之氣</span><br/>
<span class='tline' id='l57' data-llen='1211:1230'>　故初九有靈龜之象不必専用離為説也</span><br/>
<span class='tline' id='l58' data-llen='1230:1243'>六二顛頤拂經于丘頤征凶</span><br/>
<span class='tline' id='l59' data-llen='1243:1255'>象曰六二征凶行失類也</span><br/>
<span class='tline' id='l60' data-llen='1255:1278'>　顛拂謂二之于初上也二以隂柔不自養下比初而</span><br/>
<span class='tline' id='l61' data-llen='1278:1304'><a onclick="displayPageImage('KR1a0025', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1304:1327'>　資之此之謂顛頤初不與為應又趨上而求之此之</span><br/>
<span class='tline' id='l63' data-llen='1327:1350'>　謂拂經丘謂上九言其養之在髙也夫二五相應道</span><br/>
<span class='tline' id='l64' data-llen='1350:1373'>　之經也二比初先既顛頤志上九又從而拂其經卦</span><br/>
<span class='tline' id='l65' data-llen='1373:1396'>　止兩陽而二違其常度如此可謂失其類矣安得不</span><br/>
<span class='tline' id='l66' data-llen='1396:1419'>　凶易傳曰六二中正在它卦多吉而此凶何也曰時</span><br/>
<span class='tline' id='l67' data-llen='1419:1441'>　然也叢説謂訓拂經為違其常者説蓋本于王肅</span><br/>
<span class='tline' id='l68' data-llen='1441:1456'>六三拂頤貞凶十年勿用无攸利</span><br/>
<span class='tline' id='l69' data-llen='1456:1468'>象曰十年勿用道大悖也</span><br/>
<span class='tline' id='l70' data-llen='1468:1494'><a onclick="displayPageImage('KR1a0025', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1494:1517'>　養正者頤之常道也不拂其常則不拂乎頤之正拂</span><br/>
<span class='tline' id='l72' data-llen='1517:1540'>　頤之正冝其凶矣夫聖人所以養賢者欲其及百姓</span><br/>
<span class='tline' id='l73' data-llen='1540:1563'>　也六三所居不正上无所得下无所資拂養正之常</span><br/>
<span class='tline' id='l74' data-llen='1563:1586'>　而動違其吉尚可望其及人乎无以養人何以飬汝</span><br/>
<span class='tline' id='l75' data-llen='1586:1610'>　為故十年棄之勿用集𫝊謂十坤數之極説蓋本于</span><br/>
<span class='tline' id='l76' data-llen='1610:1615'>　虞翻</span><br/>
<span class='tline' id='l77' data-llen='1615:1632'>六四顛頤吉虎視耽耽其欲逐逐无咎</span><br/>
<span class='tline' id='l78' data-llen='1632:1644'>彖曰顛頤之吉上施光也</span><br/>
<span class='tline' id='l79' data-llen='1644:1670'><a onclick="displayPageImage('KR1a0025', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1670:1693'>　六二六四皆顛頤六二顛而拂六四顛而吉何也二</span><br/>
<span class='tline' id='l81' data-llen='1693:1716'>　比初非其應四下初乃其正應故也得正應而下之</span><br/>
<span class='tline' id='l82' data-llen='1716:1739'>　猶在上者能下賢而相與以濟天下之務吉之道也</span><br/>
<span class='tline' id='l83' data-llen='1739:1762'>　下賢得吉天下之務成則養人之功不在其下而在</span><br/>
<span class='tline' id='l84' data-llen='1762:1785'>　其上故曰顛頤之吉上施光也易傳曰六四賴人以</span><br/>
<span class='tline' id='l85' data-llen='1785:1808'>　濟必養其威嚴重其體貌如虎視耽耽然則下不敢</span><br/>
<span class='tline' id='l86' data-llen='1808:1831'>　易矣虎性貪物然使其意不逺而欲之急則有中傷</span><br/>
<span class='tline' id='l87' data-llen='1831:1854'>　之害今視耽耽而有威欲逐逐而不急能盡資物之</span><br/>
<span class='tline' id='l88' data-llen='1854:1880'><a onclick="displayPageImage('KR1a0025', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1880:1904'>　善矣逐逐諸家之説不一子夏𫝊作攸攸荀爽作悠</span><br/>
<span class='tline' id='l90' data-llen='1904:1927'>　悠劉歆作跾逺也説文跾式六反音式六而義以逺</span><br/>
<span class='tline' id='l91' data-llen='1927:1950'>　訓者其説為通蓋緩而不迫若所謂匪棘其欲也馬</span><br/>
<span class='tline' id='l92' data-llen='1950:1973'>　融謂耽耽為虎下視貌亦六四下視初九之意諸家</span><br/>
<span class='tline' id='l93' data-llen='1973:1993'>　虎之取象不一頤之虎當用艮也説在履卦</span><br/>
<span class='tline' id='l94' data-llen='1993:2007'>六五拂經居貞吉不可渉大川</span><br/>
<span class='tline' id='l95' data-llen='2007:2020'>象曰居貞之吉順以從上也</span><br/>
<span class='tline' id='l96' data-llen='2020:2043'>　六二六五皆拂經六二拂而凶六五拂而吉何也曰</span><br/>
<span class='tline' id='l97' data-llen='2043:2069'><a onclick="displayPageImage('KR1a0025', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2069:2092'>　二應五而志上其道拂矣故凶五不自養人使人由</span><br/>
<span class='tline' id='l99' data-llen='2092:2115'>　上九以養于道雖拂而事得所付故吉雖然上九賢</span><br/>
<span class='tline' id='l100' data-llen='2115:2138'>　也能順以從賢然後可以吉不然事失所委加以拂</span><br/>
<span class='tline' id='l101' data-llen='2138:2161'>　經其能吉乎故又欲其居貞若乃以此道而濟大難</span><br/>
<span class='tline' id='l102' data-llen='2161:2184'>　渉大險亦未見其可夫何故剛明不足故也故曰不</span><br/>
<span class='tline' id='l103' data-llen='2184:2207'>　可渉大川夫頤之内卦非无中正之徳而三爻皆凶</span><br/>
<span class='tline' id='l104' data-llen='2207:2230'>　外卦非无過不及之失而三爻皆吉蓋道宜静重而</span><br/>
<span class='tline' id='l105' data-llen='2230:2251'>　戒躁動内卦震也吉凶悔吝生乎動于此可見</span><br/>
<span class='tline' id='l106' data-llen='2251:2277'><a onclick="displayPageImage('KR1a0025', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2277:2289'>上九由頤厲吉利渉大川</span><br/>
<span class='tline' id='l108' data-llen='2289:2301'>象曰由頤厲吉大有慶也</span><br/>
<span class='tline' id='l109' data-llen='2301:2324'>　五養道不足能使其下由上九以養在五亦為貞吉</span><br/>
<span class='tline' id='l110' data-llen='2324:2347'>　彼居上九之任者其可一日安乎宜伊周之憂畏也</span><br/>
<span class='tline' id='l111' data-llen='2347:2370'>　惟居安思危故能濟天下之難此所以厲吉上五變</span><br/>
<span class='tline' id='l112' data-llen='2370:2391'>　而易位成坎大川之象變陽得位大有慶之象</span><br/>
<span class='tline' id='l113' data-llen='2391:2401'>䷛<span class='krp-note'>巽下/兑上</span></span><br/>
<span class='tline' id='l114' data-llen='2401:2412'>大過棟橈利有攸徃亨</span><br/>
<span class='tline' id='l115' data-llen='2412:2438'><a onclick="displayPageImage('KR1a0025', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2438:2461'>彖曰大過大者過也棟橈本末弱也剛過而中巽而説</span><br/>
<span class='tline' id='l117' data-llen='2461:2477'>行利有攸徃乃亨大過之時大矣哉</span><br/>
<span class='tline' id='l118' data-llen='2477:2500'>　王弼謂初為本上為末向秀謂本為善始末是令終</span><br/>
<span class='tline' id='l119' data-llen='2500:2523'>　始終皆弱棟是以橈以此考之本末謂初上也孰為</span><br/>
<span class='tline' id='l120' data-llen='2523:2546'>　棟歟四陽是也謂陽為棟者取其剛强任重初上對</span><br/>
<span class='tline' id='l121' data-llen='2546:2569'>　成其兩端如屋之有極惟本末皆壯則棟隆而屋安</span><br/>
<span class='tline' id='l122' data-llen='2569:2592'>　本末弱則棟橈而屋傾矣夫既以四陽為棟陽橈矣</span><br/>
<span class='tline' id='l123' data-llen='2592:2615'>　何能大過曰易不可一端求也以二隂論本末則四</span><br/>
<span class='tline' id='l124' data-llen='2615:2641'><a onclick="displayPageImage('KR1a0025', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2641:2664'>　陽為棟弱且橈者其時也陽為大隂為小四陽用事</span><br/>
<span class='tline' id='l126' data-llen='2664:2687'>　于二隂之間則大者必過此致大過之由也彼有由</span><br/>
<span class='tline' id='l127' data-llen='2687:2710'>　以致其時此君子有為之日故利有攸徃何則千金</span><br/>
<span class='tline' id='l128' data-llen='2710:2733'>　之子坐不垂堂棟橈屋壊尚安坐而不徃則子産所</span><br/>
<span class='tline' id='l129' data-llen='2733:2757'>　謂僑將壓焉者也徃而後亨此新故之理易𫝊曰立</span><br/>
<span class='tline' id='l130' data-llen='2757:2780'>　天下之大事興不世之大功成絶俗之大徳皆大過</span><br/>
<span class='tline' id='l131' data-llen='2780:2803'>　之事又曰所謂大過者常事之大者爾非有過于理</span><br/>
<span class='tline' id='l132' data-llen='2803:2826'>　也大抵剛過而中巽而説行乃君子有為之道非大</span><br/>
<span class='tline' id='l133' data-llen='2826:2852'><a onclick="displayPageImage('KR1a0025', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2852:2876'>　過人者不能進也虞翻謂巽為長木故稱棟集𫝊謂</span><br/>
<span class='tline' id='l135' data-llen='2876:2899'>　兊者巽之反長木反在上為棟然翻謂大過者大壯</span><br/>
<span class='tline' id='l136' data-llen='2899:2923'>　變也集𫝊之謂自遯之六二變何也蓋遯一變訟再</span><br/>
<span class='tline' id='l137' data-llen='2923:2946'>　變巽三變鼎四變大過皆以六二一爻升而上也大</span><br/>
<span class='tline' id='l138' data-llen='2946:2969'>　壯亦自遯来變以變之次第論之則翻之説為未然</span><br/>
<span class='tline' id='l139' data-llen='2969:2986'>　翻止謂初五相易則大壯為大過也</span><br/>
<span class='tline' id='l140' data-llen='2986:3006'>象曰澤滅木大過君子以獨立不懼遯世无悶</span><br/>
<span class='tline' id='l141' data-llen='3006:3029'>　澤而滅木非理之常所謂過也大過之時可以有為</span><br/>
<span class='tline' id='l142' data-llen='3029:3055'><a onclick="displayPageImage('KR1a0025', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3055:3078'>　而未必皆可濟但利有攸徃而已時乎可救則君子</span><br/>
<span class='tline' id='l144' data-llen='3078:3101'>　出而有為故獨立而不懼時不可為則君子入而自</span><br/>
<span class='tline' id='l145' data-llen='3101:3124'>　守故遯世无悶立而不懼所以勇于義遯而无悶所</span><br/>
<span class='tline' id='l146' data-llen='3124:3140'>　以安于命二者皆非大過人不可</span><br/>
<span class='tline' id='l147' data-llen='3140:3150'>初六藉用白茅无咎</span><br/>
<span class='tline' id='l148' data-llen='3150:3162'>象曰藉用白茅柔在下也</span><br/>
<span class='tline' id='l149' data-llen='3162:3185'>　當有難之時無濟難之才以卑自處不與物争如是</span><br/>
<span class='tline' id='l150' data-llen='3185:3208'>　可以无咎乎曰未也剛者在上勢自不能與之争苟</span><br/>
<span class='tline' id='l151' data-llen='3208:3234'><a onclick="displayPageImage('KR1a0025', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3234:3257'>　謂錯諸地已可而不復致謹則志意不誠汚染可變</span><br/>
<span class='tline' id='l153' data-llen='3257:3280'>　咎由之以致矣故君子寧過于謹謂錯諸地而未可</span><br/>
<span class='tline' id='l154' data-llen='3280:3303'>　又以白茅藉之所謂過于謹也過于謹然後可以行</span><br/>
<span class='tline' id='l155' data-llen='3303:3326'>　于大過之時故孔子謂慎斯術以徃其无所失矣巽</span><br/>
<span class='tline' id='l156' data-llen='3326:3343'>　柔為白茅侯果謂潔誠肅恭而不怠</span><br/>
<span class='tline' id='l157' data-llen='3343:3360'>九二枯楊生稊老夫得其女妻无不利</span><br/>
<span class='tline' id='l158' data-llen='3360:3373'>象曰老夫女妻過以相與也</span><br/>
<span class='tline' id='l159' data-llen='3373:3396'>　剛而不過過而不得其中者皆不可有為于大過之</span><br/>
<span class='tline' id='l160' data-llen='3396:3422'><a onclick="displayPageImage('KR1a0025', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3422:3445'>　時惟九二剛過而中此其所以為濟難之爻夫如九</span><br/>
<span class='tline' id='l162' data-llen='3445:3468'>　三者謂之剛過可也二何過之有曰謂陽勝隂也勝</span><br/>
<span class='tline' id='l163' data-llen='3468:3491'>　隂而不得其中則隂非所樂比尚能成生生之功乎</span><br/>
<span class='tline' id='l164' data-llen='3491:3514'>　九二與初六盖過而相與者故有生稊女妻之象大</span><br/>
<span class='tline' id='l165' data-llen='3514:3537'>　過之難生乎衰弱二能濟之則衰弱復蘇老夫謂二</span><br/>
<span class='tline' id='l166' data-llen='3537:3560'>　二為老者為剛之過乎隂也女妻謂初初為妻者為</span><br/>
<span class='tline' id='l167' data-llen='3560:3583'>　上與二比且己為初隂也老夫女妻猶九二脱衰弱</span><br/>
<span class='tline' id='l168' data-llen='3583:3606'>　之厄復蘇以生育也生稊者生育之効也大過之時</span><br/>
<span class='tline' id='l169' data-llen='3606:3633'><a onclick="displayPageImage('KR1a0025', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3633:3656'>　木嘗為澤所滅既濟其難則滅木復生故虞翻謂兊</span><br/>
<span class='tline' id='l171' data-llen='3656:3675'>　為澤枯楊得澤則復生稊蓋滅木之反也</span><br/>
<span class='tline' id='l172' data-llen='3675:3682'>九三棟橈凶</span><br/>
<span class='tline' id='l173' data-llen='3682:3696'>象曰棟橈之凶不可以有輔也</span><br/>
<span class='tline' id='l174' data-llen='3696:3719'>　剛過而中此濟大過之徳陽過于隂大過于小彊過</span><br/>
<span class='tline' id='l175' data-llen='3719:3742'>　于弱此濟大過之理九三以大過之陽居體之極則</span><br/>
<span class='tline' id='l176' data-llen='3742:3765'>　是剛過而不中矣所與為應者以隂居上體之上而</span><br/>
<span class='tline' id='l177' data-llen='3765:3788'>　以陽出其下則是弱而小者反勝矣如是而可以任</span><br/>
<span class='tline' id='l178' data-llen='3788:3815'><a onclick="displayPageImage('KR1a0025', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3815:3838'>　重乎夫隂本輔陽者也方其以過中之剛違物自任</span><br/>
<span class='tline' id='l180' data-llen='3838:3861'>　則隂不得而輔之及其動不以正物情不與則隂又</span><br/>
<span class='tline' id='l181' data-llen='3861:3884'>　不為之輔卒至敗橈有凶不可輔而止虞翻曰本末</span><br/>
<span class='tline' id='l182' data-llen='3884:3907'>　弱輔之益橈是也棟任重之力尤在其中故橈與隆</span><br/>
<span class='tline' id='l183' data-llen='3907:3917'>　于三四兩爻取義</span><br/>
<span class='tline' id='l184' data-llen='3917:3927'>九四棟隆吉有它吝</span><br/>
<span class='tline' id='l185' data-llen='3927:3940'>象曰棟隆之吉不橈乎下也</span><br/>
<span class='tline' id='l186' data-llen='3940:3963'>　餘隂相濟則可以成功陽可獨无隂乎然九四居近</span><br/>
<span class='tline' id='l187' data-llen='3963:3990'><a onclick="displayPageImage('KR1a0025', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3990:4013'>　君之位濟大過之厄必以絶類為公故不繋志于初</span><br/>
<span class='tline' id='l189' data-llen='4013:4036'>　何以知之曰二與初近而相比則知四之无所繋志</span><br/>
<span class='tline' id='l190' data-llen='4036:4059'>　也又陽不可太亢故降己之陽居隂之位隂陽相濟</span><br/>
<span class='tline' id='l191' data-llen='4059:4082'>　而不橈于下其于事君濟難之道可謂確乎能勝其</span><br/>
<span class='tline' id='l192' data-llen='4082:4105'>　任矣此爻所以取象于棟隆之吉也隆猶言興起而</span><br/>
<span class='tline' id='l193' data-llen='4105:4128'>　不為下所曲折也審如是故有它則吝聖人所以垂</span><br/>
<span class='tline' id='l194' data-llen='4128:4151'>　有它之戒者猶恐其或繋于初也由是觀之隆大厦</span><br/>
<span class='tline' id='l195' data-llen='4151:4174'>　之託者豈无其道乎不然數仞之堂而可以小木支</span><br/>
<span class='tline' id='l196' data-llen='4174:4201'><a onclick="displayPageImage('KR1a0025', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4201:4224'>　耶序卦巽為木為長為髙木之長者莫如棟髙者隆</span><br/>
<span class='tline' id='l198' data-llen='4224:4229'>　之義</span><br/>
<span class='tline' id='l199' data-llen='4229:4247'>九五枯楊生華老婦得其士夫无咎无譽</span><br/>
<span class='tline' id='l200' data-llen='4247:4267'>象曰枯楊生華何可乆也老婦士夫亦可醜也</span><br/>
<span class='tline' id='l201' data-llen='4267:4290'>　甚矣當大過之時成大過之功者不可无人以輔之</span><br/>
<span class='tline' id='l202' data-llen='4290:4313'>　也得所輔則扶衰濟物有生出之功失所輔則枯槁</span><br/>
<span class='tline' id='l203' data-llen='4313:4336'>　浸㣲无生出之實二五兩爻可以備見夫九五中正</span><br/>
<span class='tline' id='l204' data-llen='4336:4359'>　又得尊位非九二所可望也而生出之功反不及者</span><br/>
<span class='tline' id='l205' data-llen='4359:4386'><a onclick="displayPageImage('KR1a0025', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4386:4409'>　蓋初有柔順之隂二在上而下比之我過彼而不為</span><br/>
<span class='tline' id='l207' data-llen='4409:4432'>　彼所過取以為輔故枯楊可以生稊上有窮老之隂</span><br/>
<span class='tline' id='l208' data-llen='4432:4455'>　五在下而上比之彼過我而我无以過彼資以為輔</span><br/>
<span class='tline' id='l209' data-llen='4455:4478'>　雖生華亦不能乆然則剛柔其可以不稱乎雖然女</span><br/>
<span class='tline' id='l210' data-llen='4478:4501'>　得所託則安故女妻雖老夫亦相與而有利婦以生</span><br/>
<span class='tline' id='l211' data-llen='4501:4524'>　育為事老婦无所出雖无咎亦醜矣女妻老婦獨虞</span><br/>
<span class='tline' id='l212' data-llen='4524:4547'>　翻取義不然翻謂巽為婦老婦者初也兊為少女女</span><br/>
<span class='tline' id='l213' data-llen='4547:4570'>　妻者上也五過二使應上故二得女妻二過五使取</span><br/>
<span class='tline' id='l214' data-llen='4570:4597'><a onclick="displayPageImage('KR1a0025', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4597:4620'>　初故五得老婦謂諸卦獨大過之爻得過其應是亦</span><br/>
<span class='tline' id='l216' data-llen='4620:4625'>　一義</span><br/>
<span class='tline' id='l217' data-llen='4625:4636'>上六過渉滅頂凶无咎</span><br/>
<span class='tline' id='l218' data-llen='4636:4648'>象曰過渉之凶不可咎也</span><br/>
<span class='tline' id='l219' data-llen='4648:4671'>　物不可過所謂大過者許其濟難而已矣然聖人猶</span><br/>
<span class='tline' id='l220' data-llen='4671:4694'>　謂剛過而中巽而説行則利有攸徃謂不如是雖徃</span><br/>
<span class='tline' id='l221' data-llen='4694:4717'>　未利也故大過之後受之以坎所以告其陷也上六</span><br/>
<span class='tline' id='l222' data-llen='4717:4740'>　柔而非剛過而不中无濟難之才又冐昩前進而不</span><br/>
<span class='tline' id='l223' data-llen='4740:4767'><a onclick="displayPageImage('KR1a0025', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4767:4790'>　已安得不凶乎詩濟有深渉註謂由膝以上為渉所</span><br/>
<span class='tline' id='l225' data-llen='4790:4813'>　謂深渉也深渉故不止于膝寖可至于滅頂焉雖然</span><br/>
<span class='tline' id='l226' data-llen='4813:4836'>　有志于救物卒以无才不濟者身雖有凶而志不可</span><br/>
<span class='tline' id='l227' data-llen='4836:4859'>　咎故曰无咎聖人垂滅頂之訓所以為過涉之戒著</span><br/>
<span class='tline' id='l228' data-llen='4859:4882'>　无咎之義所以為死義之旌以大壯震之足涉滅木</span><br/>
<span class='tline' id='l229' data-llen='4882:4905'>　兑之水滅頂象集傳謂乾為首上六在首之上頂也</span><br/>
<span class='tline' id='l230' data-llen='4905:4915'>䷜<span class='krp-note'>坎下/坎上</span></span><br/>
<span class='tline' id='l231' data-llen='4915:4927'>習坎有孚維心亨行有尚</span><br/>
<span class='tline' id='l232' data-llen='4927:4954'><a onclick="displayPageImage('KR1a0025', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4954:4977'>彖曰習坎重險也水流而不盈行險而不失其信維心</span><br/>
<span class='tline' id='l234' data-llen='4977:5000'>亨乃以剛中也行有尚徃有功也天險不可升也地險</span><br/>
<span class='tline' id='l235' data-llen='5000:5022'>山川丘陵也王公設險以守其國險之時用大矣哉</span><br/>
<span class='tline' id='l236' data-llen='5022:5045'>　習坎重坎也習如閲習之習謂歴一坎而又至于坎</span><br/>
<span class='tline' id='l237' data-llen='5045:5068'>　如水之流行與其他重卦不同也有坎則有險故彖</span><br/>
<span class='tline' id='l238' data-llen='5068:5091'>　謂習坎重險也水之在險委蛇曲折終出險而不渝</span><br/>
<span class='tline' id='l239' data-llen='5091:5114'>　者為其有孚而心亨也心中也謂二五各得其中也</span><br/>
<span class='tline' id='l240' data-llen='5114:5137'>　水抱一陽于中至信不變方其習險而未出所謂一</span><br/>
<span class='tline' id='l241' data-llen='5137:5164'><a onclick="displayPageImage('KR1a0025', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5164:5187'>　者初未嘗改行則險出而利物矣此有孚維心亨行</span><br/>
<span class='tline' id='l243' data-llen='5187:5210'>　有尚之義也坎固抱一于中然何以知其為心歟曰</span><br/>
<span class='tline' id='l244' data-llen='5210:5233'>　維天下之至精能集天下之至神抱一于中則知心</span><br/>
<span class='tline' id='l245' data-llen='5233:5256'>　之亨矣人之在險惟中泰而心安然後可出苟所存</span><br/>
<span class='tline' id='l246' data-llen='5256:5279'>　于中者膠擾窒礙自困于險則險固未易出故彖又</span><br/>
<span class='tline' id='l247' data-llen='5279:5302'>　申其義曰維心亨乃以剛中也行有尚徃有功也聖</span><br/>
<span class='tline' id='l248' data-llen='5302:5325'>　人告人以處險之道豈不至哉宋人之圍數匝吾夫</span><br/>
<span class='tline' id='l249' data-llen='5325:5348'>　子之遇坎甚矣而弦歌不輟雖子路不知其心况餘</span><br/>
<span class='tline' id='l250' data-llen='5348:5375'><a onclick="displayPageImage('KR1a0025', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5375:5398'>　人乎蓋其有孚者在内也困之彖曰困而不失其所</span><br/>
<span class='tline' id='l252' data-llen='5398:5421'>　亨者亦以坎之一在其中也夫坎之水也而曰流者</span><br/>
<span class='tline' id='l253' data-llen='5421:5444'>　為其重坎也坎䧟之地雖止未嘗不流雖流未之能</span><br/>
<span class='tline' id='l254' data-llen='5444:5467'>　盈惟行險而不失其信爾王弼謂陗險之極故流而</span><br/>
<span class='tline' id='l255' data-llen='5467:5490'>　不能盈也嘗謂險不可犯也而天下不可以无險彖</span><br/>
<span class='tline' id='l256' data-llen='5490:5513'>　之所載備矣天之險不可見其不可升者天之險也</span><br/>
<span class='tline' id='l257' data-llen='5513:5536'>　地之險可見山川丘陵是也天有險所以神其道地</span><br/>
<span class='tline' id='l258' data-llen='5536:5559'>　有險所以保其富二者險之自然者也人心險于山</span><br/>
<span class='tline' id='l259' data-llen='5559:5586'><a onclick="displayPageImage('KR1a0025', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5586:5609'>　川而王公乃總其羣而有之距絶蔽固既无天地自</span><br/>
<span class='tline' id='l261' data-llen='5609:5632'>　然之險則當設險以固其國雖聖人所以保天下者</span><br/>
<span class='tline' id='l262' data-llen='5632:5655'>　自有道至其體天地以建國者其理不可廢也集傳</span><br/>
<span class='tline' id='l263' data-llen='5655:5678'>　謂坎自臨變坎在上天險也震足止於下不可升也</span><br/>
<span class='tline' id='l264' data-llen='5678:5701'>　鼎祚易謂九五王也六三三公也艮為山城坎為水</span><br/>
<span class='tline' id='l265' data-llen='5701:5725'>　王公設險之象易𫝊謂尊卑之辯貴賤之分明等威</span><br/>
<span class='tline' id='l266' data-llen='5725:5744'>　異物采凢所以杜陵僣限上下皆險之用</span><br/>
<span class='tline' id='l267' data-llen='5744:5762'>象曰水洊至習坎君子以常徳行習教事</span><br/>
<span class='tline' id='l268' data-llen='5762:5789'><a onclick="displayPageImage('KR1a0025', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5789:5812'>　坎大象不専謂險䧟槩論水之性矣洊至者相因仍</span><br/>
<span class='tline' id='l270' data-llen='5812:5835'>　而至所謂習也上善若水水善利萬物君子内之成</span><br/>
<span class='tline' id='l271' data-llen='5835:5858'>　徳外之教人皆歸于善而已矣蓋徳行无常也小大</span><br/>
<span class='tline' id='l272' data-llen='5858:5881'>　疾徐雖不同同于善已教事非一也浸漬變革雖不</span><br/>
<span class='tline' id='l273' data-llen='5881:5904'>　同同于善物惟如此洊至則非朝盈夕除之水晝夜</span><br/>
<span class='tline' id='l274' data-llen='5904:5927'>　不舍先後相繼萬折之東必有孚而後己然則善徳</span><br/>
<span class='tline' id='l275' data-llen='5927:5950'>　行者可不常而善教事者可不習乎觀洊水之象當</span><br/>
<span class='tline' id='l276' data-llen='5950:5973'>　自得之矣雖然言徳足矣曰徳行者徳所以制行也</span><br/>
<span class='tline' id='l277' data-llen='5973:6000'><a onclick="displayPageImage('KR1a0025', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6000:6023'>　言教足矣曰教事者事所以行教也盡斯二者亦何</span><br/>
<span class='tline' id='l279' data-llen='6023:6031'>　險之不濟乎</span><br/>
<span class='tline' id='l280' data-llen='6031:6042'>初六習坎入于坎窞凶</span><br/>
<span class='tline' id='l281' data-llen='6042:6054'>象曰習坎入坎失道凶也</span><br/>
<span class='tline' id='l282' data-llen='6054:6077'>　王肅曰窞坎底也説文云坎中更有坎干寳曰江河</span><br/>
<span class='tline' id='l283' data-llen='6077:6100'>　淮濟百川之流行乎地中水之正也及其泛溢而入</span><br/>
<span class='tline' id='l284' data-llen='6100:6123'>　坎窞是水失其道也初以隂居隂且在重坎之下得</span><br/>
<span class='tline' id='l285' data-llen='6123:6146'>　為正乎居險而行不以正者淪于坎底而後已失道</span><br/>
<span class='tline' id='l286' data-llen='6146:6173'><a onclick="displayPageImage('KR1a0025', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6173:6184'>　之凶冝聖人之深戒</span><br/>
<span class='tline' id='l288' data-llen='6184:6194'>九二坎有險求小得</span><br/>
<span class='tline' id='l289' data-llen='6194:6205'>象曰求小得未出中也</span><br/>
<span class='tline' id='l290' data-llen='6205:6228'>　坎之一陽九二是也既有孚心亨矣求何止于小得</span><br/>
<span class='tline' id='l291' data-llen='6228:6251'>　歟曰心亨雖有求于外不同也苟出險而亨則所謂</span><br/>
<span class='tline' id='l292' data-llen='6251:6274'>　得志澤加于民者求何止于小得惟九二身已在坎</span><br/>
<span class='tline' id='l293' data-llen='6274:6297'>　而上復有險俯仰未能出向非剛中之徳已顛沛而</span><br/>
<span class='tline' id='l294' data-llen='6297:6320'>　入窞今以中自信能亨于其心而己欲求援己者則</span><br/>
<span class='tline' id='l295' data-llen='6320:6347'><a onclick="displayPageImage('KR1a0025', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6347:6370'>　六三乗之于上勢未能爭不過與初相近比而六又</span><br/>
<span class='tline' id='l297' data-llen='6370:6390'>　力弱非援溺者求而不失已足矣况大得乎</span><br/>
<span class='tline' id='l298' data-llen='6390:6407'>六三来之坎坎險且枕入于坎窞勿用</span><br/>
<span class='tline' id='l299' data-llen='6407:6419'>象曰来之坎坎終无功也</span><br/>
<span class='tline' id='l300' data-llen='6419:6442'>　六三隂柔不中正其来其之无不與坎遇来謂自彼</span><br/>
<span class='tline' id='l301' data-llen='6442:6465'>　而来之謂自此而徃其来則入于坎中其之則入于</span><br/>
<span class='tline' id='l302' data-llen='6465:6488'>　重坎内外皆險故曰来之坎坎夫坎貴能出而互艮</span><br/>
<span class='tline' id='l303' data-llen='6488:6511'>　止之於上是重險之中復有礙之者故曰險且枕陸</span><br/>
<span class='tline' id='l304' data-llen='6511:6538'><a onclick="displayPageImage('KR1a0025', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6538:6561'>　希聲訓枕為閡謂外閉而礙之非謂艮耶以隂柔之</span><br/>
<span class='tline' id='l306' data-llen='6561:6584'>　資䧟乎重險既无應復有阻之者入于坎窞而後己</span><br/>
<span class='tline' id='l307' data-llen='6584:6599'>　是道也自用與人用之皆无功</span><br/>
<span class='tline' id='l308' data-llen='6599:6616'>六四樽酒簋貳用缶納約自牖終无咎</span><br/>
<span class='tline' id='l309' data-llen='6616:6628'>象曰樽酒簋貳剛柔際也</span><br/>
<span class='tline' id='l310' data-llen='6628:6651'>　納約自牖四自牖納信于五也詩曰西南其户蓋嚮</span><br/>
<span class='tline' id='l311' data-llen='6651:6674'>　明之地人所由以出入者也牖者户傍之忩亦以嚮</span><br/>
<span class='tline' id='l312' data-llen='6674:6697'>　明然比户則其明小矣六四之柔與九五之剛上下</span><br/>
<span class='tline' id='l313' data-llen='6697:6724'><a onclick="displayPageImage('KR1a0025', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6724:6747'>　相際猶大臣之得君也所謂大臣者明明在下孚誠</span><br/>
<span class='tline' id='l315' data-llen='6747:6770'>　相照可不約而信何至自牖而納約乎曰為其在坎</span><br/>
<span class='tline' id='l316' data-llen='6770:6793'>　也艱難之中彼此无應以外猶或有礙以跡則未能</span><br/>
<span class='tline' id='l317' data-llen='6793:6816'>　相通自非簡約隨宜宻啓歸誠之便則多儀尚飾徒</span><br/>
<span class='tline' id='l318' data-llen='6816:6839'>　有區區之心而已樽酒貳之以簋所謂物不足而誠</span><br/>
<span class='tline' id='l319' data-llen='6839:6862'>　有餘者用缶則又有虚而受之之意如是則四之與</span><br/>
<span class='tline' id='l320' data-llen='6862:6885'>　五所以相通者雖未亨而孚誠之相照者已洞然矣</span><br/>
<span class='tline' id='l321' data-llen='6885:6908'>　此蕪蔞亭豆粥南宫遇風雨之爻也逮其出險則君</span><br/>
<span class='tline' id='l322' data-llen='6908:6935'><a onclick="displayPageImage('KR1a0025', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6935:6958'>　臣相與終以无咎矣艮為門闕四居門闕之間牖也</span><br/>
<span class='tline' id='l324' data-llen='6958:6981'>　三四坤艮為手手持坤土所以納信也虞氏謂卦有</span><br/>
<span class='tline' id='l325' data-llen='6981:7004'>　震坎震主祭器故為樽簋坎為酒集傳謂坤為土為</span><br/>
<span class='tline' id='l326' data-llen='7004:7015'>　腹土器而有腹缶也</span><br/>
<span class='tline' id='l327' data-llen='7015:7027'>九五坎不盈祗既平无咎</span><br/>
<span class='tline' id='l328' data-llen='7027:7038'>象曰坎不盈中未大也</span><br/>
<span class='tline' id='l329' data-llen='7038:7061'>　盈科而進者水之性也水進行則无坎矣坎方適平</span><br/>
<span class='tline' id='l330' data-llen='7061:7084'>　則是水猶未盈其科其行尚難九五在坎之中下无</span><br/>
<span class='tline' id='l331' data-llen='7084:7111'><a onclick="displayPageImage('KR1a0025', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7111:7134'>　其應雖承以六四僅有出坎之理然適平而上有盈</span><br/>
<span class='tline' id='l333' data-llen='7134:7157'>　科之限非為其在艮體故耶若是者无咎則可欲大</span><br/>
<span class='tline' id='l334' data-llen='7157:7180'>　則未也故曰祗既平无咎謂適足以致平也集傳曰</span><br/>
<span class='tline' id='l335' data-llen='7180:7203'>　中而未大㡬可以出坎故聖人惜之横渠曰不能勉</span><br/>
<span class='tline' id='l336' data-llen='7203:7219'>　成其功光大其志此所以為可惜</span><br/>
<span class='tline' id='l337' data-llen='7219:7236'>上六係用徽纆寘于叢棘三嵗不得凶</span><br/>
<span class='tline' id='l338' data-llen='7236:7248'>象曰上六失道凶三嵗也</span><br/>
<span class='tline' id='l339' data-llen='7248:7271'>　剛而有道則遇坎能出隂柔而遇坎大抵皆困初六</span><br/>
<span class='tline' id='l340' data-llen='7271:7298'><a onclick="displayPageImage('KR1a0025', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7298:7321'>　六三是也然坎至上六極而將變矣時變人乗之以</span><br/>
<span class='tline' id='l342' data-llen='7321:7344'>　有為雖可轉禍為福苟无剛明之才則冐昧妄動反</span><br/>
<span class='tline' id='l343' data-llen='7344:7367'>　以滋禍上六以隂柔之資當坎極之變又下无彊明</span><br/>
<span class='tline' id='l344' data-llen='7367:7390'>　之助必冐昧而已矣係徽寘棘是以有三嵗之凶古</span><br/>
<span class='tline' id='l345' data-llen='7390:7413'>　覊係之法上罪三年舍中罪二年下罪一年不能改</span><br/>
<span class='tline' id='l346' data-llen='7413:7436'>　而出圜土者殺集傳謂上六動成巽巽為繩徽纆之</span><br/>
<span class='tline' id='l347' data-llen='7436:7459'>　象九家易坎為叢棘為法律寘叢棘之象劉表云上</span><br/>
<span class='tline' id='l348' data-llen='7459:7473'>　三股為徽兩股為纆皆索名</span><br/>
<span class='tline' id='l349' data-llen='7473:7500'><a onclick="displayPageImage('KR1a0025', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7500:7510'>䷝<span class='krp-note'>離下/離上</span></span><br/>
<span class='tline' id='l351' data-llen='7510:7520'>離利貞亨畜牝牛吉</span><br/>
<span class='tline' id='l352' data-llen='7520:7543'>彖曰離麗也日月麗乎天百榖草木麗乎土重明以麗</span><br/>
<span class='tline' id='l353' data-llen='7543:7566'>乎正乃化成天下柔麗乎中正故亨是以畜牝牛吉也</span><br/>
<span class='tline' id='l354' data-llen='7566:7589'>　附麗之麗屬之離者為兩體故附也若一體无間則</span><br/>
<span class='tline' id='l355' data-llen='7589:7612'>　无事于附矣荀爽謂以隂隔陽是也以此附彼資以</span><br/>
<span class='tline' id='l356' data-llen='7612:7635'>　為安惟得所麗然後可託故離之道利貞麗得其正</span><br/>
<span class='tline' id='l357' data-llen='7635:7658'>　雖可以安苟養之不順則所行多忤非善麗者故畜</span><br/>
<span class='tline' id='l358' data-llen='7658:7685'><a onclick="displayPageImage('KR1a0025', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7685:7708'>　牝牛然後吉炎上之性聖人恐其太過故以静順為</span><br/>
<span class='tline' id='l360' data-llen='7708:7731'>　戒雖然得其所麗者如何彖之所言是也日月麗乎</span><br/>
<span class='tline' id='l361' data-llen='7731:7754'>　天百榖草木麗乎土所謂得其所託也麗乎天者以</span><br/>
<span class='tline' id='l362' data-llen='7754:7777'>　象可見麗乎地者以形可考彼成能乎兩間者將孰</span><br/>
<span class='tline' id='l363' data-llen='7777:7800'>　從而麗之曰麗乎正而已重明而麗乎正則猶日月</span><br/>
<span class='tline' id='l364' data-llen='7800:7823'>　之麗乎天百榖草木之麗乎土也上下皆明于離為</span><br/>
<span class='tline' id='l365' data-llen='7823:7846'>　重易傳謂君臣上下皆有明徳則可以化成天下為</span><br/>
<span class='tline' id='l366' data-llen='7846:7869'>　文明之俗也得其所麗而至于化成天下則猶日月</span><br/>
<span class='tline' id='l367' data-llen='7869:7896'><a onclick="displayPageImage('KR1a0025', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7896:7919'>　之不忒百榖草木之皆昌也彖既極言麗正之道又</span><br/>
<span class='tline' id='l369' data-llen='7919:7942'>　推明卦象麗正之爻使人曉然皆知如二五之中正</span><br/>
<span class='tline' id='l370' data-llen='7942:7965'>　則致亨之道盡矣夫離之成卦専用二五蓋坎離對</span><br/>
<span class='tline' id='l371' data-llen='7965:7988'>　體之卦也乾之二五徃之坤為重坎坤之二五徃之</span><br/>
<span class='tline' id='l372' data-llen='7988:8011'>　乾為重離離之二五即坤之二五也乾坤者天地之</span><br/>
<span class='tline' id='l373' data-llen='8011:8034'>　象坎離者日月之象四三二有巽體草木之象集傳</span><br/>
<span class='tline' id='l374' data-llen='8034:8057'>　謂遯初變无妄再變家人三變離无妄有震百榖之</span><br/>
<span class='tline' id='l375' data-llen='8057:8080'>　象九家易離為牝牛夫牝牛之見於離者為有坤土</span><br/>
<span class='tline' id='l376' data-llen='8080:8107'><a onclick="displayPageImage('KR1a0025', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8107:8126'>　不謂離為牛也説者豈惑于卦辭故云耶</span><br/>
<span class='tline' id='l378' data-llen='8126:8143'>象曰明兩作離大人以繼明照于四方</span><br/>
<span class='tline' id='l379' data-llen='8143:8166'>　兩明先儒或以為日月或以為日火皆非也日加日</span><br/>
<span class='tline' id='l380' data-llen='8166:8189'>　焉此明徳有常照臨不忒之義不必専用堯舜禹湯</span><br/>
<span class='tline' id='l381' data-llen='8189:8212'>　文武之相繼者為言也揚子曰赫赫乎日出之光羣</span><br/>
<span class='tline' id='l382' data-llen='8212:8235'>　目之用也渾渾乎聖人之道羣心之用也聖人之道</span><br/>
<span class='tline' id='l383' data-llen='8235:8258'>　如日則光明无窮譬之日旦復旦而已兩作謂其迭</span><br/>
<span class='tline' id='l384' data-llen='8258:8281'>　興爾然易之道周旋皆通易傳曰凡以明相繼皆繼</span><br/>
<span class='tline' id='l385' data-llen='8281:8308'><a onclick="displayPageImage('KR1a0025', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8308:8325'>　明也舉其大者故以世襲繼照言之</span><br/>
<span class='tline' id='l387' data-llen='8325:8336'>初九履錯然敬之无咎</span><br/>
<span class='tline' id='l388' data-llen='8336:8348'>象曰履錯之敬以辟咎也</span><br/>
<span class='tline' id='l389' data-llen='8348:8371'>　柔来文剛為賁坤二五之乾為離離之所以文明也</span><br/>
<span class='tline' id='l390' data-llen='8371:8394'>　二以柔履剛于上初以剛承柔于下二自彼来初自</span><br/>
<span class='tline' id='l391' data-llen='8394:8417'>　此徃其履錯然矣錯然者固相雜而有文亦錯亂而</span><br/>
<span class='tline' id='l392' data-llen='8417:8440'>　生患存乎敬與不敬而已聖人為此訓者蓋以剛陽</span><br/>
<span class='tline' id='l393' data-llen='8440:8463'>　之性趨上而躁動苟不持之以敬其能麗乎麗不得</span><br/>
<span class='tline' id='l394' data-llen='8463:8490'><a onclick="displayPageImage('KR1a0025', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8490:8509'>　所託咎將无所逃履錯之敬所以辟咎也</span><br/>
<span class='tline' id='l396' data-llen='8509:8517'>六二黄離元吉</span><br/>
<span class='tline' id='l397' data-llen='8517:8529'>象曰黄離元吉得中道也</span><br/>
<span class='tline' id='l398' data-llen='8529:8552'>　六二之麗與五同徳麗乎中正者也象之辭止曰得</span><br/>
<span class='tline' id='l399' data-llen='8552:8575'>　中道而不及正者爻之美尤在于中也黄中色也以</span><br/>
<span class='tline' id='l400' data-llen='8575:8598'>　黄離而元吉故知此爻之美尤在于中夫爻之得中</span><br/>
<span class='tline' id='l401' data-llen='8598:8621'>　者多矣獨六二以中色言者以離之二自坤来也雖</span><br/>
<span class='tline' id='l402' data-llen='8621:8644'>　然二與五偕自坤来而五不以黄離言者蓋二以臣</span><br/>
<span class='tline' id='l403' data-llen='8644:8671'><a onclick="displayPageImage('KR1a0025', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8671:8688'>　道在下有黄裳之義此所以稱元吉</span><br/>
<span class='tline' id='l405' data-llen='8688:8707'>九三日昃之離不鼔缶而歌則大耋之嗟凶</span><br/>
<span class='tline' id='l406' data-llen='8707:8719'>象曰日昃之離何可乆也</span><br/>
<span class='tline' id='l407' data-llen='8719:8742'>　王弼曰日昃之離若不委之于人養志无為則至于</span><br/>
<span class='tline' id='l408' data-llen='8742:8765'>　耋老有嗟凶此處壯老之道也易傳曰逹者順其常</span><br/>
<span class='tline' id='l409' data-llen='8765:8788'>　理昧者恒變而有將盡之悲則為大耋之嗟此處生</span><br/>
<span class='tline' id='l410' data-llen='8788:8811'>　死之道也推而廣之儻来不夸適去不損志滿身泰</span><br/>
<span class='tline' id='l411' data-llen='8811:8834'>　之日守常虚己无患失之慮此處盛衰之道也其壯</span><br/>
<span class='tline' id='l412' data-llen='8834:8861'><a onclick="displayPageImage('KR1a0025', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8861:8884'>　其生其盛如日之中至乎六三則昃矣昃雖未至乎</span><br/>
<span class='tline' id='l414' data-llen='8884:8907'>　杳然明之所由以沒而老死衰謝之先見不可乆之</span><br/>
<span class='tline' id='l415' data-llen='8907:8930'>　道也缶之為器以虚受鼓而歌則以虚應能虚己以</span><br/>
<span class='tline' id='l416' data-llen='8930:8953'>　遊世豈大耋之可嗟不然何嗟及矣易于日昃之後</span><br/>
<span class='tline' id='l417' data-llen='8953:8976'>　繼以人事者以明消息之理天人均也離為大腹缶</span><br/>
<span class='tline' id='l418' data-llen='8976:8999'>　之象離自遯来有艮艮為手鼓之象九家易歌者口</span><br/>
<span class='tline' id='l419' data-llen='8999:9006'>　仰兊為口</span><br/>
<span class='tline' id='l420' data-llen='9006:9021'>九四突如其来如焚如死如棄如</span><br/>
<span class='tline' id='l421' data-llen='9021:9048'><a onclick="displayPageImage('KR1a0025', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9048:9061'>象曰突如其来如无所容也</span><br/>
<span class='tline' id='l423' data-llen='9061:9084'>　日沒為去日出為来突如其来如謂前明已盡後明</span><br/>
<span class='tline' id='l424' data-llen='9084:9107'>　遽作也夫重離之體繼照所貴而突如之来乃无所</span><br/>
<span class='tline' id='l425' data-llen='9107:9130'>　容者此止為爻言也九四既不中正又下因九三之</span><br/>
<span class='tline' id='l426' data-llen='9130:9153'>　剛相與炎上乏繼承之美而有陵上之失焚死之禍</span><br/>
<span class='tline' id='l427' data-llen='9153:9176'>　其可免哉焚如謂過盛之勢積為凶熖非能焚物乃</span><br/>
<span class='tline' id='l428' data-llen='9176:9199'>　自焚爾自焚而死蓋得罪于公論者衆所不收宜其</span><br/>
<span class='tline' id='l429' data-llen='9199:9222'>　棄而无所容也集傳謂巽木得火焚如也火王木死</span><br/>
<span class='tline' id='l430' data-llen='9222:9249'><a onclick="displayPageImage('KR1a0025', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9249:9263'>　死如也不反目而視棄如也</span><br/>
<span class='tline' id='l432' data-llen='9263:9275'>六五出涕沱若戚嗟若吉</span><br/>
<span class='tline' id='l433' data-llen='9275:9287'>象曰六五之吉離王公也</span><br/>
<span class='tline' id='l434' data-llen='9287:9310'>　五以文明之徳居尊履正雖體柔无御下之威為四</span><br/>
<span class='tline' id='l435' data-llen='9310:9333'>　所犯其出涕而戚嗟者非憂懼也感激怨憤不知涕</span><br/>
<span class='tline' id='l436' data-llen='9333:9356'>　之滂而聲之嘆也何則五四之君也中正而无失徳</span><br/>
<span class='tline' id='l437' data-llen='9356:9379'>　四以炎上不中正之性敢犯之五所以怨憤不能平</span><br/>
<span class='tline' id='l438' data-llen='9379:9402'>　而衆皆為之助麗于王者謂身居尊位而有助麗于</span><br/>
<span class='tline' id='l439' data-llen='9402:9429'><a onclick="displayPageImage('KR1a0025', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9429:9452'>　公者謂三亦不容而助五此其所以吉歟同人之九</span><br/>
<span class='tline' id='l441' data-llen='9452:9475'>　五亦中直无失三四上行為害五雖終以大師克之</span><br/>
<span class='tline' id='l442' data-llen='9475:9498'>　固甞號咷矣與五之出涕同義集傳謂離目兊澤涕</span><br/>
<span class='tline' id='l443' data-llen='9498:9521'>　也兊口嗟也鄭康成曰自目出曰涕栁宗元曰吾目</span><br/>
<span class='tline' id='l444' data-llen='9521:9526'>　无涕</span><br/>
<span class='tline' id='l445' data-llen='9526:9544'>上九王用出征有嘉折首獲匪其醜无咎</span><br/>
<span class='tline' id='l446' data-llen='9544:9556'>象曰王用出征以正邦也</span><br/>
<span class='tline' id='l447' data-llen='9556:9579'>　以六居五柔也以九居上剛也用柔為文明之治則</span><br/>
<span class='tline' id='l448' data-llen='9579:9606'><a onclick="displayPageImage('KR1a0025', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9606:9629'>　可用之以應强梗則不可夫當麗之極有不吾麗者</span><br/>
<span class='tline' id='l450' data-llen='9629:9652'>　使无以正則何以為邦故王天下者執謙脩徳則用</span><br/>
<span class='tline' id='l451' data-llen='9652:9675'>　柔以自處克敵御變則以上九之剛用之蓋如是而</span><br/>
<span class='tline' id='l452' data-llen='9675:9698'>　後可以正邦也故上九者王用出征之爻也雖然重</span><br/>
<span class='tline' id='l453' data-llen='9698:9721'>　離之體炎上之性以上九為用得无太甚乎故聖人</span><br/>
<span class='tline' id='l454' data-llen='9721:9744'>　止嘉折首而已渠魁既得何問其類哉虞翻謂坤之</span><br/>
<span class='tline' id='l455' data-llen='9744:9755'>　二五来折乾乾為首</span><br/>
</p>
<p><br/>
</p>
  </div>
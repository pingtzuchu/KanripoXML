<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0025', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　周易窺餘卷十　　　　宋　鄭剛中　撰</span>
<span class='tline' id='l10' data-llen='209:219'>下經<span class='krp-note'>損至姤/</span></span>
<span class='tline' id='l11' data-llen='219:229'>䷨<span class='krp-note'>兊下/艮上</span></span>
<span class='tline' id='l12' data-llen='229:252'>損有孚元吉无咎可貞利有攸往曷之用二簋可用享</span>
<span class='tline' id='l13' data-llen='252:275'>彖曰損損下益上其道上行損而有孚元吉无咎可貞</span>
<span class='tline' id='l14' data-llen='275:298'>利有攸往曷之用二簋可用享二簋應有時損剛益柔</span>
<span class='tline' id='l15' data-llen='298:310'>有時損益盈虚與時偕行</span>
<span class='tline' id='l16' data-llen='310:336'><a onclick="displayPageImage('KR1a0025', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='336:359'>　損謂損下盖解之後也㤗之變也蹇難解矣時亦泰</span>
<span class='tline' id='l18' data-llen='359:382'>　矣損下之道于是乎生損下益上而卦以損名盖上</span>
<span class='tline' id='l19' data-llen='382:405'>　雖益而下損則益猶損也聖人所以垂以為戒泰九</span>
<span class='tline' id='l20' data-llen='405:428'>　三往居于上上六下居于三損剛益柔是之謂損夫</span>
<span class='tline' id='l21' data-llen='428:451'>　損不可无也如損三為上乃損有餘而補不足不害</span>
<span class='tline' id='l22' data-llen='451:474'>　其為損故元吉无咎夫何故為其可損而損人皆信</span>
<span class='tline' id='l23' data-llen='474:497'>　之故也可貞利有攸往謂三往居上于理為正所謂</span>
<span class='tline' id='l24' data-llen='497:520'>　其道大行損而有孚人皆信之者也易示此象固足</span>
<span class='tline' id='l25' data-llen='520:546'><a onclick="displayPageImage('KR1a0025', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='546:569'>　以明奉上之義然上或取之不己則至于剥下損始</span>
<span class='tline' id='l27' data-llen='569:593'>　為害故聖人又𤼵明過損之義謂上之取下適用而</span>
<span class='tline' id='l28' data-llen='593:616'>　足何所用而過取之二簋可享矣以用享為訓者享</span>
<span class='tline' id='l29' data-llen='616:639'>　猶不敢過則所以自奉者可知也雖然上知損之不</span>
<span class='tline' id='l30' data-llen='639:662'>　可過則己可矣若剛柔之間不復敢損而至于虧義</span>
<span class='tline' id='l31' data-llen='662:685'>　失禮亦豈聖人之意故彖又為之言曰二簋應有時</span>
<span class='tline' id='l32' data-llen='685:708'>　若時當備物則禮不止乎二簋其損其益惟理所在</span>
<span class='tline' id='l33' data-llen='708:731'>　時者理之宜也損為虛益為實剥之彖曰消息盈虛</span>
<span class='tline' id='l34' data-llen='731:757'><a onclick="displayPageImage('KR1a0025', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='757:780'>　天行也損益之道視時而為盈虛則无不當于理矣</span>
<span class='tline' id='l36' data-llen='780:803'>　聖人于天下後世周旋反復其用心仁矣哉自三至</span>
<span class='tline' id='l37' data-llen='803:826'>　上宗廟之象集傳曰損益二卦皆有簋象坤為腹為</span>
<span class='tline' id='l38' data-llen='826:849'>　方震為足艮為鼻器有腹有足有鼻簋也又曰四時</span>
<span class='tline' id='l39' data-llen='849:872'>　之享春祠夏禴品物少時也簋不可不損秋嘗冬烝</span>
<span class='tline' id='l40' data-llen='872:895'>　品物多時也簋不可不益虞仲翔謂艮為時震為應</span>
<span class='tline' id='l41' data-llen='895:902'>　故應有時</span>
<span class='tline' id='l42' data-llen='902:918'>象曰山下有澤損君子以懲忿窒欲</span>
<span class='tline' id='l43' data-llen='918:944'><a onclick="displayPageImage('KR1a0025', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='944:967'>　君子之損損忿欲而已他无加損也忿欲者血氣之</span>
<span class='tline' id='l45' data-llen='967:990'>　動故戒之在鬬戒之在色皆以血氣為言分二體論</span>
<span class='tline' id='l46' data-llen='990:1013'>　之泰之九三不上則剛陽之性過其傷物必多損九</span>
<span class='tline' id='l47' data-llen='1013:1036'>　三于上而易之以隂者所以懲其過泰之上六不下</span>
<span class='tline' id='l48' data-llen='1036:1059'>　則隂柔之性溢其流蕩必甚降上六于下而制之以</span>
<span class='tline' id='l49' data-llen='1059:1082'>　剛者所以窒其溢也通互體論之震動忿也艮山止</span>
<span class='tline' id='l50' data-llen='1082:1102'>　之是為懲忿兌説欲也坤土塞之是為窒欲</span>
<span class='tline' id='l51' data-llen='1102:1115'>初九已事遄往无咎酌損之</span>
<span class='tline' id='l52' data-llen='1115:1141'><a onclick="displayPageImage('KR1a0025', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1141:1153'>象曰已事遄往尚合志也</span>
<span class='tline' id='l54' data-llen='1153:1176'>　初居下體之下聖人于此爻專明損下益上之義夫</span>
<span class='tline' id='l55' data-llen='1176:1199'>　上之取下豈得已哉事有不足則取之而已故下之</span>
<span class='tline' id='l56' data-llen='1199:1222'>　奉上當以事為度苟上无事于損而先以損應是諂</span>
<span class='tline' id='l57' data-llen='1222:1245'>　上不以正己有事于損而猶不損焉是慢上而弗䖍</span>
<span class='tline' id='l58' data-llen='1245:1268'>　故初九以己事遄往為无咎己事遄往謂上有當損</span>
<span class='tline' id='l59' data-llen='1268:1291'>　者已見于事則速損而往應之不可緩也雖然遄往</span>
<span class='tline' id='l60' data-llen='1291:1314'>　固可以无咎使不能應時酌損則過與不及與己事</span>
<span class='tline' id='l61' data-llen='1314:1340'><a onclick="displayPageImage('KR1a0025', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1340:1363'>　不往何異皆不足以合上之志也故遄往酌損庶幾</span>
<span class='tline' id='l63' data-llen='1363:1386'>　與上合志集傳謂初九兌決往四成離飛鳥决起之</span>
<span class='tline' id='l64' data-llen='1386:1409'>　象遄疾之意己事古本或作祀事夫上之取下有制</span>
<span class='tline' id='l65' data-llen='1409:1432'>　非但祀也止于祀事遄往則餘皆可廢耶故知祀事</span>
<span class='tline' id='l66' data-llen='1432:1438'>　本為非</span>
<span class='tline' id='l67' data-llen='1438:1450'>九二利貞征凶弗損益之</span>
<span class='tline' id='l68' data-llen='1450:1463'>象曰九二利貞中以為志也</span>
<span class='tline' id='l69' data-llen='1463:1486'>　九居二固己非正使其守中而不失正尚可為也過</span>
<span class='tline' id='l70' data-llen='1486:1512'><a onclick="displayPageImage('KR1a0025', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1512:1535'>　而又失其中則凶矣以九居二不為不損又進損焉</span>
<span class='tline' id='l72' data-llen='1535:1558'>　則失中之道也故九二當以中為志何則二應五五</span>
<span class='tline' id='l73' data-llen='1558:1581'>　之所信向者也當損下之時二以損為不得已相與</span>
<span class='tline' id='l74' data-llen='1581:1604'>　守其中道庶乎可行苟上所信向先過損而務進則</span>
<span class='tline' id='l75' data-llen='1604:1627'>　非所以益其上矣寜使在下如初者酌損遄往而吾</span>
<span class='tline' id='l76' data-llen='1627:1650'>　之于五不敢以損為益不損而益之可也不損而益</span>
<span class='tline' id='l77' data-llen='1650:1671'>　是謂弗損益之辭與上九同而意有上下之異</span>
<span class='tline' id='l78' data-llen='1671:1689'>六三三人行則損一人一人行則得其友</span>
<span class='tline' id='l79' data-llen='1689:1715'><a onclick="displayPageImage('KR1a0025', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1715:1726'>象曰一人行三則疑也</span>
<span class='tline' id='l81' data-llen='1726:1749'>　一人謂三也損一人損三以益上也使三陽皆上行</span>
<span class='tline' id='l82' data-llen='1749:1772'>　則羣剛争長孰為上之友惟二陽未動九三以一爻</span>
<span class='tline' id='l83' data-llen='1772:1795'>　獨進然後上六降下而居三升降之間隂陽協濟是</span>
<span class='tline' id='l84' data-llen='1795:1818'>　以相得而為反此損益自然之道天地男女致一之</span>
<span class='tline' id='l85' data-llen='1818:1841'>　義也不然下雖同有益上之心而隂陽竒偶不對彼</span>
<span class='tline' id='l86' data-llen='1841:1864'>　安能无疑乎哉三互體為震震為行故聖人尤以行</span>
<span class='tline' id='l87' data-llen='1864:1887'>　為戒集傳謂三陽並進成巽巽為不果疑也易傳謂</span>
<span class='tline' id='l88' data-llen='1887:1913'><a onclick="displayPageImage('KR1a0025', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1913:1936'>　三陽同行則損三以益上三隂同行則損上而為三</span>
<span class='tline' id='l90' data-llen='1936:1959'>　三人行則損一人也初二二陽四五二隂同徳相比</span>
<span class='tline' id='l91' data-llen='1959:1982'>　三與上應皆兩相與則其志專皆為得其友此其為</span>
<span class='tline' id='l92' data-llen='1982:2005'>　説兼上與三言之也然損以損下上行為義要當以</span>
<span class='tline' id='l93' data-llen='2005:2024'>　三為主三先損而上行則餘亦得其友矣</span>
<span class='tline' id='l94' data-llen='2024:2037'>六四損其疾使遄有喜无咎</span>
<span class='tline' id='l95' data-llen='2037:2048'>象曰損其疾亦可喜也</span>
<span class='tline' id='l96' data-llen='2048:2071'>　初九遄往將以益四也四苟不知所以納之則初必</span>
<span class='tline' id='l97' data-llen='2071:2097'><a onclick="displayPageImage('KR1a0025', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2097:2120'>　失其所望尚安有喜四以止為體偏乎二隂之間而</span>
<span class='tline' id='l99' data-llen='2120:2143'>　不知納其本應豈非疾歟能知其偏而損其疾如人</span>
<span class='tline' id='l100' data-llen='2143:2166'>　知過而改則初有喜矣初之有喜則是我使其有之</span>
<span class='tline' id='l101' data-llen='2166:2189'>　也雖然欲使初有喜又在乎損疾之速若猶豫在心</span>
<span class='tline' id='l102' data-llen='2189:2212'>　遷善不敏則積疢養疴非納下之道惟此遄于去疾</span>
<span class='tline' id='l103' data-llen='2212:2235'>　彼遄于赴上上下相得而後喜可知陽為喜隂為憂</span>
<span class='tline' id='l104' data-llen='2235:2248'>　四動互成重離无隂憂矣</span>
<span class='tline' id='l105' data-llen='2248:2264'>六五或益之十朋之龜弗克違元吉</span>
<span class='tline' id='l106' data-llen='2264:2290'><a onclick="displayPageImage('KR1a0025', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2290:2302'>象曰六五元吉自上祐也</span>
<span class='tline' id='l108' data-llen='2302:2325'>　箕子曰龜筮共違于人不契其情龜筮皆相違之物</span>
<span class='tline' id='l109' data-llen='2325:2348'>　也六五以中正而居尊以虛静而接下此謙損盛德</span>
<span class='tline' id='l110' data-llen='2348:2371'>　之君也故十朋之龜有所不能違崔憬曰雙貝曰朋</span>
<span class='tline' id='l111' data-llen='2371:2394'>　朋以十言則龜加多矣龜靈物知吉凶能先見衆賢</span>
<span class='tline' id='l112' data-llen='2394:2417'>　之比也十朋不違則天下賢智之士无不損己而奉</span>
<span class='tline' id='l113' data-llen='2417:2440'>　上故先之曰或益之或益之者不可主名而皆有以</span>
<span class='tline' id='l114' data-llen='2440:2463'>　益上也吉孰加焉是以元吉君道至是非獲祐于上</span>
<span class='tline' id='l115' data-llen='2463:2489'><a onclick="displayPageImage('KR1a0025', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2489:2512'>　者能之耶上祐謂乾陽在上降休自天地宗廟者也</span>
<span class='tline' id='l117' data-llen='2512:2535'>　侯果謂内柔外剛龜之象此蓋以艮陽兑隂為言也</span>
<span class='tline' id='l118' data-llen='2535:2555'>　集𫝊謂自泰變至損皆有坎離龜之象也</span>
<span class='tline' id='l119' data-llen='2555:2575'>上九弗損益之无咎貞吉利有攸往得臣无家</span>
<span class='tline' id='l120' data-llen='2575:2587'>象曰弗損益之大得志也</span>
<span class='tline' id='l121' data-llen='2587:2610'>　損自初至三皆損己以益上惟九二以不損為益四</span>
<span class='tline' id='l122' data-llen='2610:2633'>　五則自損而受益上九不損而益下何則損至上九</span>
<span class='tline' id='l123' data-llen='2633:2656'>　損道極矣極則當變上九元自九三損而来既己益</span>
<span class='tline' id='l124' data-llen='2656:2682'><a onclick="displayPageImage('KR1a0025', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2682:2705'>　矣及其變則益在其前愈利矣故无咎貞吉利有攸</span>
<span class='tline' id='l126' data-llen='2705:2728'>　往夫上九之益非自益也謂能以剛陽益下也故弗</span>
<span class='tline' id='l127' data-llen='2728:2751'>　損益之辭與九二同而意有上下之異也居上而至</span>
<span class='tline' id='l128' data-llen='2751:2774'>　于益下則在下者孰不損以從上雖使人忘家可也</span>
<span class='tline' id='l129' data-llen='2774:2811'>　此舜得大禹過門<img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/><img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/>弗子之爻乎王肅曰剛陽居</span>
<span class='tline' id='l130' data-llen='2811:2834'>　上羣下共臣故曰得臣得則萬方一軌故曰无家集</span>
<span class='tline' id='l131' data-llen='2834:2857'>　傳謂坤為臣二大夫位為家上反三則六不比于二</span>
<span class='tline' id='l132' data-llen='2857:2865'>　故得臣无家</span>
<span class='tline' id='l133' data-llen='2865:2891'><a onclick="displayPageImage('KR1a0025', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2891:2901'>䷩<span class='krp-note'>震下/巽上</span></span>
<span class='tline' id='l135' data-llen='2901:2912'>益利有攸往利涉大川</span>
<span class='tline' id='l136' data-llen='2912:2935'>彖曰益損上益下民説无疆自上下下其道大光利有</span>
<span class='tline' id='l137' data-llen='2935:2958'>攸往中正有慶利涉大川木道乃行益動而巽日進无</span>
<span class='tline' id='l138' data-llen='2958:2977'>疆天施地生其益无方凡益之道與時偕行</span>
<span class='tline' id='l139' data-llen='2977:3000'>　益者損之反損反則兑反為巽艮反為震曰利有攸</span>
<span class='tline' id='l140' data-llen='3000:3023'>　往何也損反則九二升為九五此所謂利有攸往益</span>
<span class='tline' id='l141' data-llen='3023:3046'>　自否變漸渙而為益曰利涉大川何也否一變漸再</span>
<span class='tline' id='l142' data-llen='3046:3072'><a onclick="displayPageImage('KR1a0025', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3072:3095'>　變渙二體皆有坎此所謂利涉大川易推原益之所</span>
<span class='tline' id='l144' data-llen='3095:3118'>　自来故以利往利涉為卦之本彖又極其義而申言</span>
<span class='tline' id='l145' data-llen='3118:3141'>　于後損乾之九三益坤之上六為損下益上則損乾</span>
<span class='tline' id='l146' data-llen='3141:3164'>　之九四益坤之初六為損上益下明矣且以反對言</span>
<span class='tline' id='l147' data-llen='3164:3187'>　之益之初九即損之上九也故其爻有弗損益之之</span>
<span class='tline' id='l148' data-llen='3187:3210'>　辭剥下則下怨益下則下説以私愛及人則說者少</span>
<span class='tline' id='l149' data-llen='3210:3233'>　以公益下則説者衆損上九為初九此豈一偏之愛</span>
<span class='tline' id='l150' data-llen='3233:3256'>　哉故民説无疆以下奉上則下之道止于上行以上</span>
<span class='tline' id='l151' data-llen='3256:3282'><a onclick="displayPageImage('KR1a0025', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3282:3305'>　下下則謙尊之德卑而不可踰故其道大光中正有</span>
<span class='tline' id='l153' data-llen='3305:3328'>　慶者謂五也五以中正履尊于上二以中正應五于</span>
<span class='tline' id='l154' data-llen='3328:3351'>　下道不出乎中正而君臣上下同得之豈不慶哉以</span>
<span class='tline' id='l155' data-llen='3351:3374'>　五自損往也故彖以此推明攸往之利漸之坎藏于</span>
<span class='tline' id='l156' data-llen='3374:3397'>　三渙之坎藏于二坎水也而巽木皆在其上水能載</span>
<span class='tline' id='l157' data-llen='3397:3420'>　舟而木行于水猶人君下得于民民說以載也故彖</span>
<span class='tline' id='l158' data-llen='3420:3443'>　又以木道行申言涉川之利益動而巽謂二體也動</span>
<span class='tline' id='l159' data-llen='3443:3466'>　不順理則非進徳脩業之道動而巽則日進无疆如</span>
<span class='tline' id='l160' data-llen='3466:3492'><a onclick="displayPageImage('KR1a0025', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3492:3515'>　天地施生之不已天施者上益下之義故地道受而</span>
<span class='tline' id='l162' data-llen='3515:3538'>　生之其益无方雖然所以為損益者其理如此所以</span>
<span class='tline' id='l163' data-llen='3538:3561'>　用損益者又當觀天地之道考盈虛之義因其可而</span>
<span class='tline' id='l164' data-llen='3561:3584'>　為之此之謂與時偕行互體坤也故民説與日進皆</span>
<span class='tline' id='l165' data-llen='3584:3607'>　以无疆為言至天施地生則以无方為言者集傳謂</span>
<span class='tline' id='l166' data-llen='3607:3630'>　坤為方乾變之為无方也曰大光曰日進者漸體有</span>
<span class='tline' id='l167' data-llen='3630:3653'>　離虞仲翔又謂上三相易則震有離故也嗚呼損益</span>
<span class='tline' id='l168' data-llen='3653:3676'>　由泰否也泰否治亂之道也泰而損下泰將為損否</span>
<span class='tline' id='l169' data-llen='3676:3703'><a onclick="displayPageImage('KR1a0025', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3703:3726'>　而益下否將為益又損之為卦上非不益也至其成</span>
<span class='tline' id='l171' data-llen='3726:3749'>　體則損益之為卦上非不損也至其成體則益聖人</span>
<span class='tline' id='l172' data-llen='3749:3758'>　反復之戒仁矣</span>
<span class='tline' id='l173' data-llen='3758:3776'>象曰風雷益君子以見善則遷有過則改</span>
<span class='tline' id='l174' data-llen='3776:3799'>　過謂損之上九九元在泰之三損而予上故上益而</span>
<span class='tline' id='l175' data-llen='3799:3822'>　下損非過歟善謂益之初九九元在否之四損而予</span>
<span class='tline' id='l176' data-llen='3822:3845'>　初故上損而下益非善歟且否之四即泰之三也九</span>
<span class='tline' id='l177' data-llen='3845:3868'>　三知上九損下之過故降四于初反損而為益此遷</span>
<span class='tline' id='l178' data-llen='3868:3895'><a onclick="displayPageImage('KR1a0025', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3895:3918'>　善改過之義善與過常相因知其有過也遷而之善</span>
<span class='tline' id='l180' data-llen='3918:3941'>　則過自改矣懲忿窒欲所以損其惡遷善改過所以</span>
<span class='tline' id='l181' data-llen='3941:3955'>　益其徳二者皆君子所宜觀</span>
<span class='tline' id='l182' data-llen='3955:3968'>初九利用為大作元吉无咎</span>
<span class='tline' id='l183' data-llen='3968:3981'>象曰元吉无咎下不厚事也</span>
<span class='tline' id='l184' data-llen='3981:4004'>　抱可為之才當可為之時可以興事矣苟勞民動衆</span>
<span class='tline' id='l185' data-llen='4004:4027'>　無益于民則大施為所以大擾也何則初九剛明在</span>
<span class='tline' id='l186' data-llen='4027:4050'>　下既有可為之才四居巽而下應之又當可為之時</span>
<span class='tline' id='l187' data-llen='4050:4077'><a onclick="displayPageImage('KR1a0025', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4077:4100'>　所以利于大作大作謂大施為也然謂已可施為而</span>
<span class='tline' id='l189' data-llen='4100:4123'>　不求益下之實徒務興事則益反為損矣故易既言</span>
<span class='tline' id='l190' data-llen='4123:4146'>　大作之利象又為厚事之戒厚事猶言役使之深厚</span>
<span class='tline' id='l191' data-llen='4146:4169'>　也雖然易曰元吉无咎謂非元吉則大作為有咎厚</span>
<span class='tline' id='l192' data-llen='4169:4189'>　事之戒存其中矣初居震動則大作之象也</span>
<span class='tline' id='l193' data-llen='4189:4212'>六二或益之十朋之龜弗克違永貞吉王用享于帝吉</span>
<span class='tline' id='l194' data-llen='4212:4223'>象曰或益之自外來也</span>
<span class='tline' id='l195' data-llen='4223:4246'>　或益之十朋之龜弗克違與損六五辭同而所指者</span>
<span class='tline' id='l196' data-llen='4246:4273'><a onclick="displayPageImage('KR1a0025', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4273:4296'>　異六五或益之下益上謂人臣无不益其君也六二</span>
<span class='tline' id='l198' data-llen='4296:4319'>　或益之上益下謂五之于二毎事益之也夫君之益</span>
<span class='tline' id='l199' data-llen='4319:4342'>　臣猶不一而足彼賢智之士能與二為異乎此十朋</span>
<span class='tline' id='l200' data-llen='4342:4365'>　之龜所以亦弗克違也然則六二何以得此曰中正</span>
<span class='tline' id='l201' data-llen='4365:4388'>　而已矣雖然六二既以中正而得益所謂中正者不</span>
<span class='tline' id='l202' data-llen='4388:4411'>　可替上之所以益我者不可忘也故惟秉志不回享</span>
<span class='tline' id='l203' data-llen='4411:4434'>　上无己則永貞之吉可以長保何則人臣之事君猶</span>
<span class='tline' id='l204' data-llen='4434:4457'>　人君之事天天之眷顧人君者滋至則人君所以報</span>
<span class='tline' id='l205' data-llen='4457:4484'><a onclick="displayPageImage('KR1a0025', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4484:4507'>　天者其可忘王之享帝獲吉用此道也二之享上如</span>
<span class='tline' id='l207' data-llen='4507:4530'>　王享帝則亦吉矣故此爻以王用享帝為訓自五至</span>
<span class='tline' id='l208' data-llen='4530:4553'>　二宗廟之象而坤震艮簋之象在其中六之居二正</span>
<span class='tline' id='l209' data-llen='4553:4576'>　也動則失正故永貞然後吉益之二自損之五來故</span>
<span class='tline' id='l210' data-llen='4576:4594'>　曰王用享于帝言王甞用此道獲吉也</span>
<span class='tline' id='l211' data-llen='4594:4613'>六三益之用凶事无咎有孚中行告公用圭</span>
<span class='tline' id='l212' data-llen='4613:4625'>象曰益用凶事固有之也</span>
<span class='tline' id='l213' data-llen='4625:4648'>　天下之理有常有變凶事事之變非所常行所謂事</span>
<span class='tline' id='l214' data-llen='4648:4675'><a onclick="displayPageImage('KR1a0025', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4675:4698'>　業見乎變者也六三以隂居陽以柔為剛上恃巽順</span>
<span class='tline' id='l216' data-llen='4698:4721'>　之應下居震動之極果于為益此豈常行之道用之</span>
<span class='tline' id='l217' data-llen='4721:4744'>　凶事則无咎爾六三之益雖可用之凶事苟非守之</span>
<span class='tline' id='l218' data-llen='4744:4767'>　以信行之以中則必有專權之失故有孚中行然後</span>
<span class='tline' id='l219' data-llen='4767:4790'>　告公用圭也集傳曰為善專輒拊嫗其民雖益猶有</span>
<span class='tline' id='l220' data-llen='4790:4813'>　咎季路為蒲宰脩溝洫不白于君以簞食壺漿饋民</span>
<span class='tline' id='l221' data-llen='4813:4836'>　夫子止之惡其專也三者公之位濟世任責可以用</span>
<span class='tline' id='l222' data-llen='4836:4859'>　圭然九五在上不告之以用則公猶不敢用也猶之</span>
<span class='tline' id='l223' data-llen='4859:4886'><a onclick="displayPageImage('KR1a0025', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4886:4909'>　開國承家非有大君之命其可乎雖然六三本不當</span>
<span class='tline' id='l225' data-llen='4909:4932'>　有為為則宜有咎惟其用之凶事又能行之以忠信</span>
<span class='tline' id='l226' data-llen='4932:4955'>　可以无咎然濟世任責既非所常行則是非搖之成</span>
<span class='tline' id='l227' data-llen='4955:4978'>　敗惑之鮮克終濟故象又堅其志曰固有之集傳又</span>
<span class='tline' id='l228' data-llen='4978:4999'>　謂乾為玉震東方之卦交乾為圭圭象春生物</span>
<span class='tline' id='l229' data-llen='4999:5014'>六四中行告公從利用為依遷國</span>
<span class='tline' id='l230' data-llen='5014:5025'>象曰告公從以益志也</span>
<span class='tline' id='l231' data-llen='5025:5048'>　告公用圭謂六三中行有益之功故上告之使用圭</span>
<span class='tline' id='l232' data-llen='5048:5075'><a onclick="displayPageImage('KR1a0025', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5075:5098'>　告公從謂六四中行有益之志故上告之以從公謂</span>
<span class='tline' id='l234' data-llen='5098:5121'>　三與四皆近君者也三四不足于中能以中行則何</span>
<span class='tline' id='l235' data-llen='5121:5144'>　施而不可為依遷國四之志也宜為上所聽從夫人</span>
<span class='tline' id='l236' data-llen='5144:5167'>　臣有益人之志而上未從則是上未之信也上未信</span>
<span class='tline' id='l237' data-llen='5167:5190'>　則志雖小不可行况遷國乎故惟上告之以從然後</span>
<span class='tline' id='l238' data-llen='5190:5213'>　利用而有益邑國人所保以為安者也欲遷而之他</span>
<span class='tline' id='l239' data-llen='5213:5236'>　衆志未易允觀之盤庚可見矣四本柔又在巽體必</span>
<span class='tline' id='l240' data-llen='5236:5259'>　下依剛陽之應相與震動而有為如是而後國可遷</span>
<span class='tline' id='l241' data-llen='5259:5286'><a onclick="displayPageImage('KR1a0025', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5286:5309'>　故曰為依遷國遷國非必為盤庚之事凡有益人之</span>
<span class='tline' id='l243' data-llen='5309:5332'>　事欲去危即安而下或樂因循憚改作者皆是也近</span>
<span class='tline' id='l244' data-llen='5332:5355'>　君之臣以巽順承上又下與賢才之士相依而有為</span>
<span class='tline' id='l245' data-llen='5355:5378'>　人君豈不欣然從之耶上從則吾之志得矣此所謂</span>
<span class='tline' id='l246' data-llen='5378:5401'>　益志者也益之巽乃兌之反益之四即損之三反復</span>
<span class='tline' id='l247' data-llen='5401:5422'>　有兌口故皆曰告公坤為國四之初遷國之象</span>
<span class='tline' id='l248' data-llen='5422:5439'>九五有孚惠心勿問元吉有孚惠我徳</span>
<span class='tline' id='l249' data-llen='5439:5458'>象曰有孚惠心勿問之矣惠我徳大得志也</span>
<span class='tline' id='l250' data-llen='5458:5485'><a onclick="displayPageImage('KR1a0025', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5485:5508'>　問而惠者口惠也口惠而實不至人肯以為德乎不</span>
<span class='tline' id='l252' data-llen='5508:5531'>　問而惠者心惠之也惠由于心我雖不言人以為徳</span>
<span class='tline' id='l253' data-llen='5531:5554'>　矣九五是也九五履尊位以中正益下此誠心以為</span>
<span class='tline' id='l254' data-llen='5554:5577'>　益非騰口説以惑人也豈不元吉而有孚哉曰九五</span>
<span class='tline' id='l255' data-llen='5577:5600'>　有孚惠心勿問上以信及乎下也曰有孚惠我徳下</span>
<span class='tline' id='l256' data-llen='5600:5623'>　以信應乎上也此所謂交相信也惠之為益益而有</span>
<span class='tline' id='l257' data-llen='5623:5646'>　順意故其爻見于巽體惠我徳者下知上惠之為徳</span>
<span class='tline' id='l258' data-llen='5646:5669'>　故亦信順以懐其君九五之得志莫加于此矣益之</span>
<span class='tline' id='l259' data-llen='5669:5696'><a onclick="displayPageImage('KR1a0025', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5696:5716'>　巽即損之兌兌口也為問今反兌焉勿問也</span>
<span class='tline' id='l261' data-llen='5716:5731'>上九莫益之或撃之立心勿恒凶</span>
<span class='tline' id='l262' data-llen='5731:5748'>象曰莫益之偏辭也或撃之自外來也</span>
<span class='tline' id='l263' data-llen='5748:5771'>　居益之極用以益人猶庶幾上九居无位之地益雖</span>
<span class='tline' id='l264' data-llen='5771:5794'>　極而无以益人傷之者至矣非特如此益之上九損</span>
<span class='tline' id='l265' data-llen='5794:5817'>　之初九也方其在下損己以益上今其為上不損己</span>
<span class='tline' id='l266' data-llen='5817:5840'>　以益下立心如是豈有恒者哉是以凶故象又曰莫</span>
<span class='tline' id='l267' data-llen='5840:5863'>　益之偏辭也知益已而不知益人其偏甚矣象所以</span>
<span class='tline' id='l268' data-llen='5863:5890'><a onclick="displayPageImage('KR1a0025', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5890:5913'>　推明其義若曰易之辭為上九之偏也巽在上震在</span>
<span class='tline' id='l270' data-llen='5913:5936'>　下反雷風之體故曰勿恒上九无以益下其欲撃之</span>
<span class='tline' id='l271' data-llen='5936:5959'>　者非但六三故曰自外來六三六四皆曰告九五曰</span>
<span class='tline' id='l272' data-llen='5959:5978'>　問上九曰辭盖以諸爻之象反復皆有兌</span>
<span class='tline' id='l273' data-llen='5978:5988'>䷪<span class='krp-note'>乾下/兌上</span></span>
<span class='tline' id='l274' data-llen='5988:6010'>夬揚于王庭孚號有厲告自邑不利即戎利有攸往</span>
<span class='tline' id='l275' data-llen='6010:6033'>彖曰夬決也剛決柔也健而說決而和揚于王庭柔乘</span>
<span class='tline' id='l276' data-llen='6033:6056'>五剛也孚號有厲其危乃光也告自邑不利即戎所尚</span>
<span class='tline' id='l277' data-llen='6056:6083'><a onclick="displayPageImage('KR1a0025', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6083:6097'>乃窮也利有攸往剛長乃終也</span>
<span class='tline' id='l279' data-llen='6097:6120'>　夬決也決者去之易而用力之果也柔不勝剛君子</span>
<span class='tline' id='l280' data-llen='6120:6143'>　不肯與小人並以五剛去一柔其用力豈不果而去</span>
<span class='tline' id='l281' data-llen='6143:6166'>　之豈不甚易孚號王庭指名其罪而一柔去矣雖然</span>
<span class='tline' id='l282' data-llen='6166:6189'>　有而去之不可易也理雖易去而為之不可忽盖去</span>
<span class='tline' id='l283' data-llen='6189:6212'>　惡莫如盡一隂猶存則不可謂之盡又其所處在上</span>
<span class='tline' id='l284' data-llen='6212:6235'>　苟決之不善則蔓或可滋窮或為敵自古志小謀大</span>
<span class='tline' id='l285' data-llen='6235:6258'>　惡未去而禍及其身者不可勝計故孚號誦言亦去</span>
<span class='tline' id='l286' data-llen='6258:6285'><a onclick="displayPageImage('KR1a0025', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6285:6308'>　惡之危道此其所以有厲也健而說決而和合二體</span>
<span class='tline' id='l288' data-llen='6308:6331'>　之材所謂善決之道也一隂未拔號雖已孚君子猶</span>
<span class='tline' id='l289' data-llen='6331:6355'>　履危而行為一隂所間其道未光惟有攸往小人盡然</span>
<span class='tline' id='l290' data-llen='6355:6378'>　後君子之道大光是則孚號而能厲何患之有故彖</span>
<span class='tline' id='l291' data-llen='6378:6401'>　謂孚號有厲其危乃光也告自邑不利即戎者君子</span>
<span class='tline' id='l292' data-llen='6401:6424'>　自治之訓也邑者已所有告自邑則敬戒先自我戎</span>
<span class='tline' id='l293' data-llen='6424:6447'>　者敵之在逺内患未殄不即戎而求亂也不然則窮</span>
<span class='tline' id='l294' data-llen='6447:6470'>　而不利故彖謂告自邑不利即戎所尚乃窮也夬隂</span>
<span class='tline' id='l295' data-llen='6470:6497'><a onclick="displayPageImage('KR1a0025', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6497:6520'>　盡則无事于夬有柔可決則是陽進而未至也五陽</span>
<span class='tline' id='l297' data-llen='6520:6543'>　進而往焉然後夬道終至故彖曰利有攸往剛長乃</span>
<span class='tline' id='l298' data-llen='6543:6566'>　終也兌口舌之象虞仲翔謂夬與剥旁通有艮體艮</span>
<span class='tline' id='l299' data-llen='6566:6589'>　為庭集傳謂上六與九三相應成巽巽風天之號令</span>
<span class='tline' id='l300' data-llen='6589:6599'>　也又成離離為光</span>
<span class='tline' id='l301' data-llen='6599:6619'>象曰澤上于天夬君子以施禄及下居徳則忌</span>
<span class='tline' id='l302' data-llen='6619:6642'>　夬之所以為決者為五陽上進一隂猶在故決而去</span>
<span class='tline' id='l303' data-llen='6642:6665'>　之君子之去小人豈貪位慕禄而然哉如澤上于天</span>
<span class='tline' id='l304' data-llen='6665:6692'><a onclick="displayPageImage('KR1a0025', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6692:6715'>　欲施以及下而已故夬道既成一隂已去則當施禄</span>
<span class='tline' id='l306' data-llen='6715:6738'>　及下謂以利澤與之也何則隂陽未甞偏廢但有上</span>
<span class='tline' id='l307' data-llen='6738:6761'>　下之異爾陽進居上則隂出其下去而不得所養則</span>
<span class='tline' id='l308' data-llen='6761:6784'>　隂不自安此其忌君子之道也君子觀夬之象以徳</span>
<span class='tline' id='l309' data-llen='6784:6807'>　自處不使尅核太至則在我不居其薄在彼不失所</span>
<span class='tline' id='l310' data-llen='6807:6830'>　養小人无得而忌矣則忌當作明忌居謂以德自處</span>
<span class='tline' id='l311' data-llen='6830:6853'>　明謂通達其理易傳依古本作則忌則訓約忌訓禁</span>
<span class='tline' id='l312' data-llen='6853:6876'>　謂約立禁防王弼讀為明忌而其訓義别或謂以徳</span>
<span class='tline' id='l313' data-llen='6876:6903'><a onclick="displayPageImage('KR1a0025', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6903:6926'>　自居則有忌之者其義亦通但諸卦大象之辭未有</span>
<span class='tline' id='l315' data-llen='6926:6938'>　如此立文者故知其非</span>
<span class='tline' id='l316' data-llen='6938:6951'>初九壯于前趾往不勝為咎</span>
<span class='tline' id='l317' data-llen='6951:6961'>象曰不勝而往咎也</span>
<span class='tline' id='l318' data-llen='6961:6984'>　初九在下體之下以行為事趾也與四相應大壯之</span>
<span class='tline' id='l319' data-llen='6984:7007'>　震足也其應在前故曰前趾故大壯之壯于趾夬之</span>
<span class='tline' id='l320' data-llen='7007:7030'>　壯于前趾其義同盖位卑性鋭喜于上進聖人皆用</span>
<span class='tline' id='l321' data-llen='7030:7053'>　為初九之戒欲其謹始也又况夬以決柔而柔尚在</span>
<span class='tline' id='l322' data-llen='7053:7080'><a onclick="displayPageImage('KR1a0025', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7080:7103'>　髙位苟不能量而進慮而動有如不勝則初與四方</span>
<span class='tline' id='l324' data-llen='7103:7124'>　為前趾得无咎乎集傳曰不言凶者隂將盡也</span>
<span class='tline' id='l325' data-llen='7124:7136'>九二惕號莫夜有戎勿恤</span>
<span class='tline' id='l326' data-llen='7136:7148'>象曰有戎勿恤得中道也</span>
<span class='tline' id='l327' data-llen='7148:7171'>　惕懼也號呼也䜛説猶足以震驚師衆小人不自安</span>
<span class='tline' id='l328' data-llen='7171:7194'>　惕而號曰莫夜有戎所以恐衆而幸免也是何足恤</span>
<span class='tline' id='l329' data-llen='7194:7217'>　何則戎以莫夜而来冀以隂邪干正二乃以剛明得</span>
<span class='tline' id='l330' data-llen='7217:7240'>　中之道與五陽並進勢可決而去之尚奚恤且伏莽</span>
<span class='tline' id='l331' data-llen='7240:7267'><a onclick="displayPageImage('KR1a0025', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7267:7290'>　之戎不能興以害陽則欲消之㓂豈能為患然聖人</span>
<span class='tline' id='l333' data-llen='7290:7313'>　謂非九二之得中道則獸攫馬逸之患所未免也觀</span>
<span class='tline' id='l334' data-llen='7313:7336'>　二與初則孚號之厲可見矣四動成坎坎為憂惕之</span>
<span class='tline' id='l335' data-llen='7336:7359'>　象兌口號之象二動則初二三成離離日在坤地之</span>
<span class='tline' id='l336' data-llen='7359:7378'>　中莫夜之象盖夬與剥旁通初二三坤也</span>
<span class='tline' id='l337' data-llen='7378:7401'>九三壯于頄有凶君子夬夬獨行遇雨若濡有愠无咎</span>
<span class='tline' id='l338' data-llen='7401:7413'>象曰君子夬夬終无咎也</span>
<span class='tline' id='l339' data-llen='7413:7436'>　易傳集傳同謂九三爻辭差次當云壯于頄有凶獨</span>
<span class='tline' id='l340' data-llen='7436:7463'><a onclick="displayPageImage('KR1a0025', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7463:7486'>　行遇雨君子夬夬若濡有愠无咎考之于象只依文</span>
<span class='tline' id='l342' data-llen='7486:7509'>　讀之自无礙又王弼以頄為上六非也頄者面之觀</span>
<span class='tline' id='l343' data-llen='7509:7532'>　非隂爻之象大抵九三居内卦之極不以夬為夬故</span>
<span class='tline' id='l344' data-llen='7532:7555'>　有是喻居下卦之極而止以象顴者以其上猶有陽</span>
<span class='tline' id='l345' data-llen='7555:7578'>　也不以夬為夬者為其獨與上應也當羣剛決柔之</span>
<span class='tline' id='l346' data-llen='7578:7601'>　日三與柔通失夬之道又表表然以陽暴著兹其所</span>
<span class='tline' id='l347' data-llen='7601:7624'>　以凶雖然使君子而處此爻其必有道矣夬夬者君</span>
<span class='tline' id='l348' data-llen='7624:7647'>　子處夬之道也君子雖不免與上六親然不敢廢夬</span>
<span class='tline' id='l349' data-llen='7647:7674'><a onclick="displayPageImage('KR1a0025', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7674:7697'>　之事獨行遇雨謂五陽之中惟己與上和所謂不免</span>
<span class='tline' id='l351' data-llen='7697:7720'>　與上六親者也雖與之親苟以濕沬濡我則矜莊之</span>
<span class='tline' id='l352' data-llen='7720:7743'>　嚴足以絶之此所以不廢夬之事者也惟如是則可</span>
<span class='tline' id='l353' data-llen='7743:7766'>　以无咎兹非君子夬夬獨行遇雨若濡有愠无咎之</span>
<span class='tline' id='l354' data-llen='7766:7789'>　義歟聖人為此訓者非謂九三不能然因其偏而以</span>
<span class='tline' id='l355' data-llen='7789:7812'>　君子為訓爾集傳謂兌澤下流遇雨之象頄或音仇</span>
<span class='tline' id='l356' data-llen='7812:7819'>　皆訓面顴</span>
<span class='tline' id='l357' data-llen='7819:7838'>九四臀无膚其行次且牽羊悔亡聞言不信</span>
<span class='tline' id='l358' data-llen='7838:7865'><a onclick="displayPageImage('KR1a0025', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7865:7885'>象曰其行次且位不當也聞言不信聰不明也</span>
<span class='tline' id='l360' data-llen='7885:7908'>　九四爻為陽而其居則隂也謂之隂而其性則陽也</span>
<span class='tline' id='l361' data-llen='7908:7931'>　若是者能果于夬乎當夬而不果于夬故以坐則不</span>
<span class='tline' id='l362' data-llen='7931:7954'>　安以行則不進宜其有悔也坐不安謂三陽上進而</span>
<span class='tline' id='l363' data-llen='7954:7977'>　已礙其路當有傷故曰臀无膚行不進謂居隂違衆</span>
<span class='tline' id='l364' data-llen='7977:8000'>　而剛陽復不能自已故曰其行次且膚者隂柔之物</span>
<span class='tline' id='l365' data-llen='8000:8023'>　故噬嗑與剥其言膚皆在隂爻李鼎祚謂凡卦初為</span>
<span class='tline' id='l366' data-llen='8023:8046'>　趾二為腓三為股四為臀四雖隂位而以陽居之是</span>
<span class='tline' id='l367' data-llen='8046:8073'><a onclick="displayPageImage('KR1a0025', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8073:8096'>　无膚矣次且或作趑趄王肅謂趑趄行止之礙四本</span>
<span class='tline' id='l369' data-llen='8096:8119'>　大壯震之足為其居四故不果于動是趑趄矣雖然</span>
<span class='tline' id='l370' data-llen='8119:8142'>　使能牽羊而進則庶幾悔亡何則羊善觸以羣行三</span>
<span class='tline' id='l371' data-llen='8142:8165'>　陽之象也九四苟能以不安處之勢不果決之行連</span>
<span class='tline' id='l372' data-llen='8165:8188'>　羣陽以進尚可成夬牽羊謂與衆剛相連而往猶小</span>
<span class='tline' id='l373' data-llen='8188:8211'>　畜之言牽復也四本震震為聲方三陽上進之時其</span>
<span class='tline' id='l374' data-llen='8211:8234'>　決柔之聲先聞于四矣惟聞其言而不以為信故忘</span>
<span class='tline' id='l375' data-llen='8234:8257'>　其九而安于四此无他耳聰不明而已矣兌口為言</span>
<span class='tline' id='l376' data-llen='8257:8284'><a onclick="displayPageImage('KR1a0025', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8284:8304'>　四動成坎為耳四次且不動坎毁故聰不明</span>
<span class='tline' id='l378' data-llen='8304:8316'>九五莧陸夬夬中行无咎</span>
<span class='tline' id='l379' data-llen='8316:8328'>象曰中行无咎中未光也</span>
<span class='tline' id='l380' data-llen='8328:8351'>　馬鄭皆以商陸為莧陸惟宋衷謂莧蕢與商陸盖二</span>
<span class='tline' id='l381' data-llen='8351:8374'>　物性皆柔脆可以不勞而夬然圗其易者當思其艱</span>
<span class='tline' id='l382' data-llen='8374:8397'>　故聖人以莧陸示不可忽之戒謂必以夬為夬不以</span>
<span class='tline' id='l383' data-llen='8397:8420'>　易為可忽然後意專于夬而隂可去也夫五陽並進</span>
<span class='tline' id='l384' data-llen='8420:8443'>　同力為夬而夬夬之戒獨見于三五者盖三與六應</span>
<span class='tline' id='l385' data-llen='8443:8470'><a onclick="displayPageImage('KR1a0025', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8470:8493'>　五與六比當決隂之時二爻容有牽私愛泥近習之</span>
<span class='tline' id='l387' data-llen='8493:8516'>　心故雖以九五之尊得中行之道而象猶以為未光</span>
<span class='tline' id='l388' data-llen='8516:8539'>　也荀爽謂陸差堅于莧莧根小陸根大集傳謂大壯</span>
<span class='tline' id='l389' data-llen='8539:8562'>　震為蕃鮮先儒亦有以莧為莞陸為睦而傅曾兌說</span>
<span class='tline' id='l390' data-llen='8562:8569'>　之義迂矣</span>
<span class='tline' id='l391' data-llen='8569:8578'>上六无號終有凶</span>
<span class='tline' id='l392' data-llen='8578:8591'>象曰无號之凶終不可長也</span>
<span class='tline' id='l393' data-llen='8591:8614'>　上六兌口號也虞仲翔則謂上應在三三動體巽巽</span>
<span class='tline' id='l394' data-llen='8614:8641'><a onclick="displayPageImage('KR1a0025', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8641:8664'>　為號王弼曰小人在上君子道長衆所共棄非號咷</span>
<span class='tline' id='l396' data-llen='8664:8687'>　所能延也曰无號猶言悔之莫及諭之使勿號爾易</span>
<span class='tline' id='l397' data-llen='8687:8703'>　欲小人先事蚤悔如此豈不仁哉</span>
<span class='tline' id='l398' data-llen='8703:8713'>䷫<span class='krp-note'>巽下/乾上</span></span>
<span class='tline' id='l399' data-llen='8713:8722'>姤女壯勿用取女</span>
<span class='tline' id='l400' data-llen='8722:8745'>彖曰姤遇也柔遇剛也勿用取女不可與長也天地相</span>
<span class='tline' id='l401' data-llen='8745:8768'>遇品物咸章也剛遇中正天下大行也姤之時義大矣</span>
<span class='tline' id='l402' data-llen='8768:8771'>哉</span>
<span class='tline' id='l403' data-llen='8771:8798'><a onclick="displayPageImage('KR1a0025', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8798:8821'>　隂陽不可偏男女不可无偶而曰勿用取女何也曰</span>
<span class='tline' id='l405' data-llen='8821:8844'>　勿取者謂女壯也不以柔静為徳而反以剛健外向</span>
<span class='tline' id='l406' data-llen='8844:8867'>　此之謂壯女取壯女則陽消矣一隂始生五陽在上</span>
<span class='tline' id='l407' data-llen='8867:8890'>　女固未强而曰壯女者盖一隂生則壯之所由聖人</span>
<span class='tline' id='l408' data-llen='8890:8913'>　之所切戒也合二體論之女位乎内而以剛健出外</span>
<span class='tline' id='l409' data-llen='8913:8936'>　壯之所由也分二體論巽雖一隂實為長女隂向長</span>
<span class='tline' id='l410' data-llen='8936:8959'>　則乾陽向消此不可永乆之道而可與之長處乎方</span>
<span class='tline' id='l411' data-llen='8959:8982'>　隂之未生午猶陽之位也隂生于午則出而與陽遇</span>
<span class='tline' id='l412' data-llen='8982:9009'><a onclick="displayPageImage('KR1a0025', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9009:9032'>　矣故卦名姤又曰柔遇剛也男求女則可女苟出而</span>
<span class='tline' id='l414' data-llen='9032:9055'>　求男不良也遇剛者謂隂出而遇陽勢復滋長此壯</span>
<span class='tline' id='l415' data-llen='9055:9078'>　女所以不可親雖然執此以廢隂陽之義則男女无</span>
<span class='tline' id='l416' data-llen='9078:9101'>　偶生生之道息如之何至于咸章哉故自天地以下</span>
<span class='tline' id='l417' data-llen='9101:9124'>　彖又取姤之時義推明之卦无坤而有天地者以隂</span>
<span class='tline' id='l418' data-llen='9124:9147'>　陽言也天地遇謂兩相遇如天氣下降地氣上騰之</span>
<span class='tline' id='l419' data-llen='9147:9170'>　類是也荀爽謂乾成于巽而舎于離坤出于離與乾</span>
<span class='tline' id='l420' data-llen='9170:9193'>　相遇九家易謂陽起子行至四月六爻成乾巽位在</span>
<span class='tline' id='l421' data-llen='9193:9220'><a onclick="displayPageImage('KR1a0025', 'WYG', '010-24a' );" name="010-24a" class="pb">[010-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9220:9243'>　已故言乾成于巽既成轉舎于離則咸章之道也不</span>
<span class='tline' id='l423' data-llen='9243:9266'>　曰萬物而曰品物者品有竒偶之義故也剛遇中正</span>
<span class='tline' id='l424' data-llen='9266:9289'>　謂二五也諸家多以二五共有中正惟集傳謂九二</span>
<span class='tline' id='l425' data-llen='9289:9312'>　剛中臣也九五剛中而正君也剛中之臣遇中正之</span>
<span class='tline' id='l426' data-llen='9312:9335'>　君有其位有其時君臣相遇亦猶天地之相遇君臣</span>
<span class='tline' id='l427' data-llen='9335:9358'>　相遇則天下盛行猶品物之咸章也推其時義盖亦</span>
<span class='tline' id='l428' data-llen='9358:9363'>　大矣</span>
<span class='tline' id='l429' data-llen='9363:9379'>象曰天下有風姤后以施命誥四方</span>
<span class='tline' id='l430' data-llen='9379:9406'><a onclick="displayPageImage('KR1a0025', 'WYG', '010-24b' );" name="010-24b" class="pb">[010-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9406:9429'>　天下有風鼓動萬物物无不遇此乾巽之象也巽為</span>
<span class='tline' id='l432' data-llen='9429:9452'>　命施命誥四方盖取其周徧也誥本或作詰按大司</span>
<span class='tline' id='l433' data-llen='9452:9475'>　㓂吕刑之詰四方皆謂刑也詰有謹治之意故于刑</span>
<span class='tline' id='l434' data-llen='9475:9492'>　言之姤之象謂巽命也當作誥无疑</span>
<span class='tline' id='l435' data-llen='9492:9512'>初六繋于金柅貞吉有攸往見凶羸豕孚蹢躅</span>
<span class='tline' id='l436' data-llen='9512:9524'>象曰繋于金柅柔道牽也</span>
<span class='tline' id='l437' data-llen='9524:9547'>　羸豕謂一隂也一隂在女則壯在豕則羸者為其積</span>
<span class='tline' id='l438' data-llen='9547:9570'>　微不已將至于著故曰壯為其變陽為隂陽已失實</span>
<span class='tline' id='l439' data-llen='9570:9597'><a onclick="displayPageImage('KR1a0025', 'WYG', '010-25a' );" name="010-25a" class="pb">[010-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9597:9620'>　故曰羸壯女人之所畏羸豕人之所忽繋于金柅所</span>
<span class='tline' id='l441' data-llen='9620:9643'>　以謹其蹢躅之凶而不敢忽也柅織績之器或以為</span>
<span class='tline' id='l442' data-llen='9643:9666'>　止車之物說文曰柅絡絲趺也制柔之道當使牽制</span>
<span class='tline' id='l443' data-llen='9666:9689'>　而有所屬又易之文上以繋下以牽則柅當從說文</span>
<span class='tline' id='l444' data-llen='9689:9712'>　作絡絲趺以乾金為之則其制物加堅重矣柅謂九</span>
<span class='tline' id='l445' data-llen='9712:9735'>　二也或以為九四夫四固初之應也微隂既生自信</span>
<span class='tline' id='l446' data-llen='9735:9758'>　而蹢躅使无以制之往見所應則有攸往而見凶矣</span>
<span class='tline' id='l447' data-llen='9758:9781'>　其為惡不已濟乎聖人直欲于未蹢躅之時牽而制</span>
<span class='tline' id='l448' data-llen='9781:9808'><a onclick="displayPageImage('KR1a0025', 'WYG', '010-25b' );" name="010-25b" class="pb">[010-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9808:9831'>　之非九二其誰堪之四動成離目為見初與四合則</span>
<span class='tline' id='l450' data-llen='9831:9855'>　二亦隨消故集𫝊曰有攸往見凶戒九二也嗚呼聖</span>
<span class='tline' id='l451' data-llen='9855:9878'>　人戒隂之訓至矣一隂不能遏進為二隂則君子當</span>
<span class='tline' id='l452' data-llen='9878:9901'>　遯遯之九三繋遯為疾者惡其遯之不決也又進為</span>
<span class='tline' id='l453' data-llen='9901:9924'>　三隂之否五隂剥則陽消无幾矣故于一隂能不取</span>
<span class='tline' id='l454' data-llen='9924:9947'>　女者大人之事聖人則見幾于一隂未生之前非天</span>
<span class='tline' id='l455' data-llen='9947:9970'>　下之至神不能為此雖然四隂不為不盛而易取為</span>
<span class='tline' id='l456' data-llen='9970:9993'>　大觀之象何哉盖有九五居四隂之上羣隂屏伏猶</span>
<span class='tline' id='l457' data-llen='9993:10020'><a onclick="displayPageImage('KR1a0025', 'WYG', '010-26a' );" name="010-26a" class="pb">[010-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10020:10043'>　人君以剛明中正之徳居尊位而觀天下雖小人亦</span>
<span class='tline' id='l459' data-llen='10043:10066'>　觀感而化故上巽下坤之成卦專為九五非若剥否</span>
<span class='tline' id='l460' data-llen='10066:10103'>　遯姤以隂爻多少為言也蹢躅古文作<img height='20' width='20' alt='&amp;KR2354' title='KR2354' src='https://raw.githubusercontent.com/kanripo/KR-Gaiji/master/images/KR2354.png'/><img height='20' width='20' alt='&amp;KR2355' title='KR2355' src='https://raw.githubusercontent.com/kanripo/KR-Gaiji/master/images/KR2355.png'/>亦不静</span>
<span class='tline' id='l461' data-llen='10103:10108'>　之意</span>
<span class='tline' id='l462' data-llen='10108:10120'>九二包有魚无咎不利賔</span>
<span class='tline' id='l463' data-llen='10120:10132'>象曰包有魚義不及賔也</span>
<span class='tline' id='l464' data-llen='10132:10155'>　包裹也裹而有之與苞同義故虞仲翔引白茅包之</span>
<span class='tline' id='l465' data-llen='10155:10178'>　為證或音庖厨之庖者豈下有及賔之文故惑歟初</span>
<span class='tline' id='l466' data-llen='10178:10205'><a onclick="displayPageImage('KR1a0025', 'WYG', '010-26b' );" name="010-26b" class="pb">[010-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10205:10228'>　六隂柔巽伏有魚之象九二見而説美且于己親比</span>
<span class='tline' id='l468' data-llen='10228:10251'>　雖有之无咎此之謂包有魚然包而有之其有固矣</span>
<span class='tline' id='l469' data-llen='10251:10274'>　豈容分而之它所以不及賔也賔謂九四四固初之</span>
<span class='tline' id='l470' data-llen='10274:10297'>　應然方自外来又二包有之已固義不得分矣二非</span>
<span class='tline' id='l471' data-llen='10297:10320'>　有人之有盖遇道貴一故也然則逺民者可不戒哉</span>
<span class='tline' id='l472' data-llen='10320:10338'>　集傳謂初易四成兑澤巽于澤下魚也</span>
<span class='tline' id='l473' data-llen='10338:10353'>九三臀无膚其行次且厲无大咎</span>
<span class='tline' id='l474' data-llen='10353:10365'>象曰其行次且行未牽也</span>
<span class='tline' id='l475' data-llen='10365:10392'><a onclick="displayPageImage('KR1a0025', 'WYG', '010-27a' );" name="010-27a" class="pb">[010-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10392:10415'>　當遇之時皆欲求遇求遇必于己之所好此九三所</span>
<span class='tline' id='l477' data-llen='10415:10438'>　以亦初之求也然初己為二所有雖其應猶不及况</span>
<span class='tline' id='l478' data-llen='10438:10461'>　三乎三不得所求故以居則不安往又无應故以進</span>
<span class='tline' id='l479' data-llen='10461:10484'>　則不果此所以无膚而次且也居則不安行則次且</span>
<span class='tline' id='l480' data-llen='10484:10507'>　亦危而有咎然不至乎大咎者以三能舍而去之不</span>
<span class='tline' id='l481' data-llen='10507:10530'>　牽于所好也九三性本剛陽在遇之時勢當求合以</span>
<span class='tline' id='l482' data-llen='10530:10553'>　在巽體故次且而不果既求而不遇終去而已矣集</span>
<span class='tline' id='l483' data-llen='10553:10576'>　傳謂姤者夬之反姤之九三即夬之九四故二爻同</span>
<span class='tline' id='l484' data-llen='10576:10603'><a onclick="displayPageImage('KR1a0025', 'WYG', '010-27b' );" name="010-27b" class="pb">[010-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10603:10607'>　象</span>
<span class='tline' id='l486' data-llen='10607:10616'>九四包无魚起凶</span>
<span class='tline' id='l487' data-llen='10616:10627'>象曰无魚之凶逺民也</span>
<span class='tline' id='l488' data-llen='10627:10650'>　九四之民即九二之魚魚者民之象也九四之包无</span>
<span class='tline' id='l489' data-llen='10650:10673'>　魚謂不能包有其民也民心无常四逺之也民逺則</span>
<span class='tline' id='l490' data-llen='10673:10696'>　凶作矣五子之歌曰民可近不可下盤庚之登進厥</span>
<span class='tline' id='l491' data-llen='10696:10719'>　民知此道也后以施命誥四方所以不敢下而逺之</span>
<span class='tline' id='l492' data-llen='10719:10742'>　常欲上之徳意與民通也主在此民在彼不相及矣</span>
<span class='tline' id='l493' data-llen='10742:10769'><a onclick="displayPageImage('KR1a0025', 'WYG', '010-28a' );" name="010-28a" class="pb">[010-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10769:10783'>九五以杞包瓜含章有隕自天</span>
<span class='tline' id='l495' data-llen='10783:10803'>象曰九五含章中正也有隕自天志不舍命也</span>
<span class='tline' id='l496' data-llen='10803:10826'>　自天謂自上九乾為天而在九五之上故也九五任</span>
<span class='tline' id='l497' data-llen='10826:10849'>　賢材以包有其民所以遇下遇民者无所不至又居</span>
<span class='tline' id='l498' data-llen='10849:10872'>　中守正含章而不耀所為如是而天命不祐者未之</span>
<span class='tline' id='l499' data-llen='10872:10895'>　有也有隕自天謂當有休命自天而降故象推明之</span>
<span class='tline' id='l500' data-llen='10895:10918'>　曰有隕自天志不舎命也謂隂為豕則易躁宜有以</span>
<span class='tline' id='l501' data-llen='10918:10941'>　制之謂為魚則易散宜有以聚之謂為瓜則易潰宜</span>
<span class='tline' id='l502' data-llen='10941:10968'><a onclick="displayPageImage('KR1a0025', 'WYG', '010-28b' );" name="010-28b" class="pb">[010-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10968:10991'>　有以堅之以把包瓜謂以堅良之物防其外也夫人</span>
<span class='tline' id='l504' data-llen='10991:11014'>　君違天而不顧則夭之所棄志天而不舎則天豈能</span>
<span class='tline' id='l505' data-llen='11014:11037'>　違有隕之命豈不以其志天而不舍耶必曰有隕者</span>
<span class='tline' id='l506' data-llen='11037:11060'>　巽為命而在下盖自上九降而下也巽木為杞以二</span>
<span class='tline' id='l507' data-llen='11060:11083'>　在陽爻故為材之良干寳曰巽為草木又為田田中</span>
<span class='tline' id='l508' data-llen='11083:11094'>　之果柔而蔓瓜之象</span>
<span class='tline' id='l509' data-llen='11094:11104'>上九姤其角吝无咎</span>
<span class='tline' id='l510' data-llen='11104:11115'>象曰姤其角上窮吝也</span>
<span class='tline' id='l511' data-llen='11115:11142'><a onclick="displayPageImage('KR1a0025', 'WYG', '010-29a' );" name="010-29a" class="pb">[010-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11142:11165'>　角之為物上窮而極遇道至于窮則物莫之與无所</span>
<span class='tline' id='l513' data-llen='11165:11188'>　遇矣故吝雖然莫之與則宜有傷之者而曰无咎者</span>
<span class='tline' id='l514' data-llen='11188:11211'>　盖角于遇雖窮猶可以禦患乾為首位在首之上角</span>
<span class='tline' id='l515' data-llen='11211:11215'>　也</span>
</p>
<p>
</p>
  </div>
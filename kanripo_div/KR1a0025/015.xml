<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0025', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　周易窺餘卷十五　　　　宋　鄭剛中　撰</span><br/>
<span class='tline' id='l10' data-llen='211:223'>下徑<span class='krp-note'>中孚至未濟/</span></span><br/>
<span class='tline' id='l11' data-llen='223:233'>䷼<span class='krp-note'>兌下/巽上</span></span><br/>
<span class='tline' id='l12' data-llen='233:246'>中孚豚魚吉利渉大川利貞</span><br/>
<span class='tline' id='l13' data-llen='246:269'>彖曰中孚柔在内而剛得中説而巽孚乃化邦也豚魚</span><br/>
<span class='tline' id='l14' data-llen='269:292'>吉信及豚魚也利渉大川乗木舟虚也中孚以利貞乃</span><br/>
<span class='tline' id='l15' data-llen='292:298'>應乎天也</span><br/>
<span class='tline' id='l16' data-llen='298:324'><a onclick="displayPageImage('KR1a0025', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='324:341'>象曰澤上有風中孚君子以議獄緩死</span><br/>
<span class='tline' id='l18' data-llen='341:351'>初九虞吉有他不燕</span><br/>
<span class='tline' id='l19' data-llen='351:363'>象曰初九虞吉志未變也</span><br/>
<span class='tline' id='l20' data-llen='363:384'>九二鳴鶴在陰其子和之我有好爵吾與爾靡之</span><br/>
<span class='tline' id='l21' data-llen='384:396'>象曰其子和之中心願也</span><br/>
<span class='tline' id='l22' data-llen='396:410'>六三得敵或鼔或罷或泣或歌</span><br/>
<span class='tline' id='l23' data-llen='410:422'>象曰或鼔或罷位不當也</span><br/>
<span class='tline' id='l24' data-llen='422:434'>六四月幾望馬匹亡无咎</span><br/>
<span class='tline' id='l25' data-llen='434:460'><a onclick="displayPageImage('KR1a0025', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='460:471'>象曰馬匹亡絶類上也</span><br/>
<span class='tline' id='l27' data-llen='471:481'>九五有孚攣如无咎</span><br/>
<span class='tline' id='l28' data-llen='481:493'>象曰有孚攣如位正當也</span><br/>
<span class='tline' id='l29' data-llen='493:504'>上九翰音登于天貞凶</span><br/>
<span class='tline' id='l30' data-llen='504:517'>象曰翰音登于天何可長也</span><br/>
<span class='tline' id='l31' data-llen='517:527'>䷽<span class='krp-note'>艮下/震上</span></span><br/>
<span class='tline' id='l32' data-llen='527:550'>小過亨利貞可小事不可大事飛鳥遺之音不宜上宜</span><br/>
<span class='tline' id='l33' data-llen='550:555'>下大吉</span><br/>
<span class='tline' id='l34' data-llen='555:581'><a onclick="displayPageImage('KR1a0025', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='581:604'>彖曰小過小者過而亨也過以利貞與時行也柔得中</span><br/>
<span class='tline' id='l36' data-llen='604:627'>是以小事吉也剛失位而不中是以不可大事也有飛</span><br/>
<span class='tline' id='l37' data-llen='627:650'>鳥之象焉飛鳥遺之音不宜上宜下大吉上逆而下順</span><br/>
<span class='tline' id='l38' data-llen='650:653'>也</span><br/>
<span class='tline' id='l39' data-llen='653:676'>　小者過謂二五也二五皆陰爻而得位得中是以謂</span><br/>
<span class='tline' id='l40' data-llen='676:699'>　之過也大者宜得位得中而三四皆无所得小者宜</span><br/>
<span class='tline' id='l41' data-llen='699:722'>　不及而二五乃以陰爻居之豈非過耶過不可亨而</span><br/>
<span class='tline' id='l42' data-llen='722:746'>　謂小過亨者葢不過于大而過于小而又以正為利雖</span><br/>
<span class='tline' id='l43' data-llen='746:772'><a onclick="displayPageImage('KR1a0025', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='772:795'>　過可通也故曰小過亨利貞夫惟天下之至剛能任</span><br/>
<span class='tline' id='l45' data-llen='795:818'>　天下之大事小過救偏矯失雖或可亨然以柔濟務</span><br/>
<span class='tline' id='l46' data-llen='818:841'>　施之小事則可故曰可小事不可大事也集傳曰譬</span><br/>
<span class='tline' id='l47' data-llen='841:864'>　如飛鳥泝飛決起而上騰其音安能逺過俄頃而止</span><br/>
<span class='tline' id='l48' data-llen='864:887'>　矣豈非以體小故耶體小者過其常分亟止則可不</span><br/>
<span class='tline' id='l49' data-llen='887:910'>　知過而益趨上焉凶之道也故曰不宜上宜下大吉</span><br/>
<span class='tline' id='l50' data-llen='910:933'>　小過自明夷變初上居四也明夷離為飛鳥震為音</span><br/>
<span class='tline' id='l51' data-llen='933:956'>　艮為止鳥飛音止故遺之音不宜上者謂上二陰乗</span><br/>
<span class='tline' id='l52' data-llen='956:982'><a onclick="displayPageImage('KR1a0025', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='982:1005'>　陽乗陽而上非陰所宜也宜下者謂下二陰順陽順</span><br/>
<span class='tline' id='l54' data-llen='1005:1028'>　陽而恊非上逆之比也又明夷離上互體有坎離鳥</span><br/>
<span class='tline' id='l55' data-llen='1028:1052'>　上飛坎性趨下此順逆之理也宋𠂻謂二陽在内上</span><br/>
<span class='tline' id='l56' data-llen='1052:1075'>　下各陰似飛鳥舒翮之象集傳専用明夷初之四為</span><br/>
<span class='tline' id='l57' data-llen='1075:1099'>　鳥飛之象于叢説詆𠂻為俗學然彖謂有飛鳥之象</span><br/>
<span class='tline' id='l58' data-llen='1099:1123'>　則是卦之體象飛鳥𠂻之言未可全廢也卦自臨來</span><br/>
<span class='tline' id='l59' data-llen='1123:1138'>　明夷之變也或謂自中孚來非</span><br/>
<span class='tline' id='l60' data-llen='1138:1161'>象曰山上有雷小過君子以行過乎恭喪過乎哀用過</span><br/>
<span class='tline' id='l61' data-llen='1161:1187'><a onclick="displayPageImage('KR1a0025', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1187:1191'>乎儉</span><br/>
<span class='tline' id='l63' data-llen='1191:1214'>　雷不在天而在山過也而其過不大聖人制禮以中</span><br/>
<span class='tline' id='l64' data-llen='1214:1237'>　為節君子不得已救時之弊有時乎小過者觀山雷</span><br/>
<span class='tline' id='l65' data-llen='1237:1260'>　之象也行過乎恭喪過乎哀用過乎儉所過者小所</span><br/>
<span class='tline' id='l66' data-llen='1260:1283'>　救者大君子固願為之侯果曰山大雷小山上有雷</span><br/>
<span class='tline' id='l67' data-llen='1283:1306'>　小過于大故曰小過虞氏謂上貴下賤晉上之三故</span><br/>
<span class='tline' id='l68' data-llen='1306:1329'>　行過乎恭離目艮鼻坎為涕洟涕洟出于鼻目故喪</span><br/>
<span class='tline' id='l69' data-llen='1329:1350'>　過乎哀坤為吝嗇艮為止兑為小故用過乎儉</span><br/>
<span class='tline' id='l70' data-llen='1350:1376'><a onclick="displayPageImage('KR1a0025', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1376:1384'>初六飛鳥以凶</span><br/>
<span class='tline' id='l72' data-llen='1384:1397'>象曰飛鳥以凶不可如何也</span><br/>
<span class='tline' id='l73' data-llen='1397:1420'>　君子之過如日月之食以暫而虧以頓而改也小人</span><br/>
<span class='tline' id='l74' data-llen='1420:1443'>　之過如飛鳥然一逝无及矣故曰飛鳥以凶不可如</span><br/>
<span class='tline' id='l75' data-llen='1443:1466'>　何也以凶謂以是而凶也初陰柔小人因已有援不</span><br/>
<span class='tline' id='l76' data-llen='1466:1489'>　顧上逆之道騰起而亟就之迅疾躁易其為過吾末</span><br/>
<span class='tline' id='l77' data-llen='1489:1506'>　如之何也矣集傳謂初之四為飛鳥</span><br/>
<span class='tline' id='l78' data-llen='1506:1525'>六二過其祖遇其妣不及其君遇其臣无咎</span><br/>
<span class='tline' id='l79' data-llen='1525:1551'><a onclick="displayPageImage('KR1a0025', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1551:1564'>象曰不及其君臣不可過也</span><br/>
<span class='tline' id='l81' data-llen='1564:1587'>　六二一爻以閨門言之則妣之位為其以順配祖也</span><br/>
<span class='tline' id='l82' data-llen='1587:1610'>　祖謂初也謂初為祖者初于二為始故也以朝廷言</span><br/>
<span class='tline' id='l83' data-llen='1610:1633'>　之則臣之位為其以順上承也君謂六五也謂六為</span><br/>
<span class='tline' id='l84' data-llen='1633:1656'>　君者五君之位也二雖過其祖然其所遇乃臣之分</span><br/>
<span class='tline' id='l85' data-llen='1656:1678'>　過則僭矣遇者適相當之謂小過如是尚奚咎哉</span><br/>
<span class='tline' id='l86' data-llen='1678:1691'>九三弗過防之從或戕之凶</span><br/>
<span class='tline' id='l87' data-llen='1691:1703'>象曰從或戕之凶如何也</span><br/>
<span class='tline' id='l88' data-llen='1703:1729'><a onclick="displayPageImage('KR1a0025', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1729:1752'>　三以陽用剛過也然而不失正何則陰勝之時六過</span><br/>
<span class='tline' id='l90' data-llen='1752:1775'>　而在上有无陽之心三用剛少過者所以防之也防</span><br/>
<span class='tline' id='l91' data-llen='1775:1798'>　而外之則无患苟為不勝舍己從之失艮止之義則</span><br/>
<span class='tline' id='l92' data-llen='1798:1821'>　陰知其不立從而戕害之矣陽不能防陰而反為所</span><br/>
<span class='tline' id='l93' data-llen='1821:1844'>　戕其為凶固末如之何也雖然戕害之患非謂必有</span><br/>
<span class='tline' id='l94' data-llen='1844:1867'>　在乎三所以自處如何爾故戕以或言鼎祚易謂離</span><br/>
<span class='tline' id='l95' data-llen='1867:1885'>　為戈兵三從離折入坤故從或戕之凶</span><br/>
<span class='tline' id='l96' data-llen='1885:1903'>九四无咎弗過遇之往厲必戒勿用永貞</span><br/>
<span class='tline' id='l97' data-llen='1903:1929'><a onclick="displayPageImage('KR1a0025', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1929:1950'>象曰弗過遇之位不當也往厲必戒終不可長也</span><br/>
<span class='tline' id='l99' data-llen='1950:1973'>　九四以剛履柔六五上六以柔履剛是九四已雖不</span><br/>
<span class='tline' id='l100' data-llen='1973:1996'>　過而過者在其前安得不與之遇哉遇過我者而知</span><br/>
<span class='tline' id='l101' data-llen='1996:2019'>　避之所以无咎苟不知位之不當亦復過之則取危</span><br/>
<span class='tline' id='l102' data-llen='2019:2042'>　之道矣四宜知戒雖然陽大陰小理之常也今小者</span><br/>
<span class='tline' id='l103' data-llen='2042:2065'>　過而大者不得往彼豈長乆之理哉君子從權應時</span><br/>
<span class='tline' id='l104' data-llen='2065:2088'>　不貞固可也九家易曰四以陽居陰所謂行過乎恭</span><br/>
<span class='tline' id='l105' data-llen='2088:2106'>六五宻雲不雨自我西郊公弋取彼在穴</span><br/>
<span class='tline' id='l106' data-llen='2106:2132'><a onclick="displayPageImage('KR1a0025', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2132:2143'>象曰宻雲不雨已上也</span><br/>
<span class='tline' id='l108' data-llen='2143:2166'>　小過宜上不宜下六五已在上矣所以不雨宻雲不</span><br/>
<span class='tline' id='l109' data-llen='2166:2189'>　雨自我西郊與小畜義同皆謂陰盛而不和也小者</span><br/>
<span class='tline' id='l110' data-llen='2189:2212'>　過而得位可謂盛矣故有宻雲不雨之義公弋取彼</span><br/>
<span class='tline' id='l111' data-llen='2212:2235'>　在穴謂五取二也五盛陰又得位可以小事二乃不</span><br/>
<span class='tline' id='l112' data-llen='2235:2258'>　我應可以弋取矣公者盛位弋者小取四本公之位</span><br/>
<span class='tline' id='l113' data-llen='2258:2281'>　今于五言公者所以見其過也取而得之陰雨不足</span><br/>
<span class='tline' id='l114' data-llen='2281:2304'>　以濟亦宻雲而已然則小者之過其能大有為乎鼎</span><br/>
<span class='tline' id='l115' data-llen='2304:2330'><a onclick="displayPageImage('KR1a0025', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2330:2353'>　祚易謂坎為弓彈離為鳥巽繩連鳥艮為手故公弋</span><br/>
<span class='tline' id='l117' data-llen='2353:2376'>　取彼在穴易傳謂二中虚為穴集傳謂坎兑為穴大</span><br/>
<span class='tline' id='l118' data-llen='2376:2399'>　抵二在艮山虚處隠而不出在穴之象也鼎祚易則</span><br/>
<span class='tline' id='l119' data-llen='2399:2422'>　謂其自明夷來安定胡先生謂已上當作已止傳寫</span><br/>
<span class='tline' id='l120' data-llen='2422:2445'>　之誤言陽氣已止于下故不雨也豈有陰盛于上陽</span><br/>
<span class='tline' id='l121' data-llen='2445:2468'>　上而不雨哉葢陽艮止于下所以不雨也是亦一義</span><br/>
<span class='tline' id='l122' data-llen='2468:2485'>上六弗遇過之飛鳥離之凶是謂災眚</span><br/>
<span class='tline' id='l123' data-llen='2485:2496'>象曰弗遇過之已亢也</span><br/>
<span class='tline' id='l124' data-llen='2496:2522'><a onclick="displayPageImage('KR1a0025', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2522:2545'>　初之四已為飛鳥之過又趨動體而極其上離凶之</span><br/>
<span class='tline' id='l126' data-llen='2545:2568'>　道猶之小人過而不已至于太甚抵禍患而後已悔</span><br/>
<span class='tline' id='l127' data-llen='2568:2591'>　无及也何則九四弗自過而六五上六過之故曰弗</span><br/>
<span class='tline' id='l128' data-llen='2591:2614'>　過遇之觀九四則知上六之災乃自取也故曰是謂</span><br/>
<span class='tline' id='l129' data-llen='2614:2637'>　災眚集傳曰上動成離離為飛鳥為目㢲為繩以繩</span><br/>
<span class='tline' id='l130' data-llen='2637:2660'>　為目網罟之象其違理過常猶鳥飛過甚自離于網</span><br/>
<span class='tline' id='l131' data-llen='2660:2671'>　罟故曰飛鳥離之凶</span><br/>
<span class='tline' id='l132' data-llen='2671:2681'>䷾<span class='krp-note'>離下/坎上</span></span><br/>
<span class='tline' id='l133' data-llen='2681:2707'><a onclick="displayPageImage('KR1a0025', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2707:2719'>既濟亨小利貞初吉終亂</span><br/>
<span class='tline' id='l135' data-llen='2719:2742'>彖曰既濟亨小者亨也利貞剛柔正而位當也初吉柔</span><br/>
<span class='tline' id='l136' data-llen='2742:2755'>得中也終止則亂其道窮也</span><br/>
<span class='tline' id='l137' data-llen='2755:2778'>　險難已濟為人上者苟㤗然以髙位自處而不知天</span><br/>
<span class='tline' id='l138' data-llen='2778:2801'>　下有窮困非既濟之道也所貴乎既濟者非獨濟也</span><br/>
<span class='tline' id='l139' data-llen='2801:2824'>　謂能使小大畢亨而已故曰既濟亨小陽為大陰為</span><br/>
<span class='tline' id='l140' data-llen='2824:2847'>　小卦之三陰皆在上三陽皆降一爻此所謂亨小小</span><br/>
<span class='tline' id='l141' data-llen='2847:2870'>　者之亨由大者亨之也既濟非獨濟所謂能使小大</span><br/>
<span class='tline' id='l142' data-llen='2870:2896'><a onclick="displayPageImage('KR1a0025', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2896:2919'>　畢亨者如此二三四五陰陽皆正又上下體各得其</span><br/>
<span class='tline' id='l144' data-llen='2919:2942'>　應此彖所謂剛柔正而位當所謂利貞者也初吉柔</span><br/>
<span class='tline' id='l145' data-llen='2942:2965'>　得中謂二也終亂謂五也濟天下之務者要當以柔</span><br/>
<span class='tline' id='l146' data-llen='2965:2988'>　道為先二以中道用柔居濟之始此漢光武得天下</span><br/>
<span class='tline' id='l147' data-llen='2988:3011'>　之道也既濟矣宴安而不進則亂由之以生故五當</span><br/>
<span class='tline' id='l148' data-llen='3011:3034'>　通其變使不至于極葢唐太宗貞觀之後也夫濟終</span><br/>
<span class='tline' id='l149' data-llen='3034:3057'>　未必皆亂濟終而止則亂矣止謂進徳修業有懈于</span><br/>
<span class='tline' id='l150' data-llen='3057:3080'>　前也以卦考之泰變豐豐變既濟既濟又變為賁葢</span><br/>
<span class='tline' id='l151' data-llen='3080:3106'><a onclick="displayPageImage('KR1a0025', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3106:3129'>　豐之九四升為五上也升至上九則㤗坤變為艮止</span><br/>
<span class='tline' id='l153' data-llen='3129:3152'>　于文飾非守濟之道聖人所以有終止之戒焉鼎祚</span><br/>
<span class='tline' id='l154' data-llen='3152:3175'>　易謂二上之五終止于泰則反成否侯果曰剛得正</span><br/>
<span class='tline' id='l155' data-llen='3175:3195'>　柔得中故初吉終窮易傳所謂濟極則反也</span><br/>
<span class='tline' id='l156' data-llen='3195:3214'>象曰水在火上既濟君子以思患而豫防之</span><br/>
<span class='tline' id='l157' data-llen='3214:3237'>　水上火下二氣升降水火之功成濟物者如之故聖</span><br/>
<span class='tline' id='l158' data-llen='3237:3260'>　人取以為象集傳曰既濟之極水火將反其初故君</span><br/>
<span class='tline' id='l159' data-llen='3260:3283'>　子不可不思慮以豫防其患彖曰終止則亂濟而不</span><br/>
<span class='tline' id='l160' data-llen='3283:3309'><a onclick="displayPageImage('KR1a0025', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3309:3332'>　敢止者是乃豫防之道乎荀爽曰六爻既正必當復</span><br/>
<span class='tline' id='l162' data-llen='3332:3352'>　亂故君子象之思患而豫防之治不忘亂也</span><br/>
<span class='tline' id='l163' data-llen='3352:3364'>初九曳其輪濡其尾无咎</span><br/>
<span class='tline' id='l164' data-llen='3364:3375'>象曰曳其輸義无咎也</span><br/>
<span class='tline' id='l165' data-llen='3375:3398'>　大小畢濟至于上六則以終止為亂既濟之初小者</span><br/>
<span class='tline' id='l166' data-llen='3398:3421'>　猶未亨則宜以躁疾為戒此初九曳輪濡尾所以无</span><br/>
<span class='tline' id='l167' data-llen='3421:3444'>　咎也輪所以行曳之則其行止濟所以免濡濡尾則</span><br/>
<span class='tline' id='l168' data-llen='3444:3467'>　其濟未盡也集傳所謂持重緩進以全其剛而不至</span><br/>
<span class='tline' id='l169' data-llen='3467:3494'><a onclick="displayPageImage('KR1a0025', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3494:3517'>　于極則于既濟之義為得故曰義无咎也坎為輪初</span><br/>
<span class='tline' id='l171' data-llen='3517:3540'>　在後曳之也又三為離之首則初為離之尾前遇坎</span><br/>
<span class='tline' id='l172' data-llen='3540:3564'>　水而不速濟濡其尾也宋𠂻曰離兩陽一陰陰方而</span><br/>
<span class='tline' id='l173' data-llen='3564:3587'>　陽圓輪之象以火入水必敗故曰曳其輪初在後故</span><br/>
<span class='tline' id='l174' data-llen='3587:3604'>　稱尾濡尾曳輸而得有應于義无咎</span><br/>
<span class='tline' id='l175' data-llen='3604:3617'>六二婦喪其茀勿逐七日得</span><br/>
<span class='tline' id='l176' data-llen='3617:3628'>象曰七日得以中道也</span><br/>
<span class='tline' id='l177' data-llen='3628:3651'>　二陰從陽有夫婦之義即當既濟之時五雖其應不</span><br/>
<span class='tline' id='l178' data-llen='3651:3678'><a onclick="displayPageImage('KR1a0025', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3678:3701'>　汲汲于求二也五不求二者既濟之時所當然也二</span><br/>
<span class='tline' id='l180' data-llen='3701:3724'>　不為五所求又三四礙其前如婦人乗車而喪其茀</span><br/>
<span class='tline' id='l181' data-llen='3724:3747'>　失其所蔽不可行矣先儒多以茀為首飾獨鄭康成</span><br/>
<span class='tline' id='l182' data-llen='3747:3770'>　以為車蔽蔽二者五也三四在坎體坎為輪又為盜</span><br/>
<span class='tline' id='l183' data-llen='3770:3793'>　此六二乗車遇盗之象雖然履中守正理不終廢喪</span><br/>
<span class='tline' id='l184' data-llen='3793:3816'>　茀勿逐七日可得也七日謂自二至五往反之數易</span><br/>
<span class='tline' id='l185' data-llen='3816:3830'>　傳謂卦但有六位七則變矣</span><br/>
<span class='tline' id='l186' data-llen='3830:3847'>九三髙宗伐鬼方三年克之小人勿用</span><br/>
<span class='tline' id='l187' data-llen='3847:3874'><a onclick="displayPageImage('KR1a0025', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3874:3884'>象曰三年克之憊也</span><br/>
<span class='tline' id='l189' data-llen='3884:3907'>　鬼方國名以其陰幽而逺故以名國蒼頡篇曰鬼逺</span><br/>
<span class='tline' id='l190' data-llen='3907:3930'>　也髙宗中興之君幽逺之邦有不服伐而取之以見</span><br/>
<span class='tline' id='l191' data-llen='3930:3953'>　既濟之世雖逺亦治也詩曰撻彼殷武奮伐荆楚罙</span><br/>
<span class='tline' id='l192' data-llen='3953:3976'>　入其阻可見髙宗之兵嘗蹈險阻矣三居文明之極</span><br/>
<span class='tline' id='l193' data-llen='3976:3999'>　而上六在坎險之外五與三互體又為離離為戈兵</span><br/>
<span class='tline' id='l194' data-llen='3999:4022'>　故以髙宗伐鬼方為喻雖然既濟可以休息矣而有</span><br/>
<span class='tline' id='l195' data-llen='4022:4045'>　鬼方之伐豈得不憊況三年而後克乎不幸而又用</span><br/>
<span class='tline' id='l196' data-llen='4045:4072'><a onclick="displayPageImage('KR1a0025', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4072:4095'>　小人則勞民動衆患未除而亂将先啟重離之火必</span><br/>
<span class='tline' id='l198' data-llen='4095:4118'>　有自焚之禍故易以用小人為戒也虞氏曰乾為髙</span><br/>
<span class='tline' id='l199' data-llen='4118:4141'>　宗坤為鬼方又坤為年曰三年者葢自四厯三爻至</span><br/>
<span class='tline' id='l200' data-llen='4141:4146'>　上也</span><br/>
<span class='tline' id='l201' data-llen='4146:4157'>六四繻有衣袽終日戒</span><br/>
<span class='tline' id='l202' data-llen='4157:4168'>象曰終日戒有所疑也</span><br/>
<span class='tline' id='l203' data-llen='4168:4191'>　繻或作襦王弼曰繻宜曰濡于義為當夫天下之患</span><br/>
<span class='tline' id='l204' data-llen='4191:4214'>　不生于未濟而常生于既濟葢既濟之後衆不疑于</span><br/>
<span class='tline' id='l205' data-llen='4214:4241'><a onclick="displayPageImage('KR1a0025', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4241:4264'>　有患患是以生濡者患生之漸也六四近君之位載</span><br/>
<span class='tline' id='l207' data-llen='4264:4287'>　上任事當慮患而知戒譬之乗舟者不可以謂无濡</span><br/>
<span class='tline' id='l208' data-llen='4287:4310'>　而忘衣袽也衣袽所以塞舟漏亦不可謂衣袽具遂</span><br/>
<span class='tline' id='l209' data-llen='4310:4333'>　恝然无憂濡水寖至而不知則雖有衣袽不及施矣</span><br/>
<span class='tline' id='l210' data-llen='4333:4356'>　故既欲其濡有衣袽又欲其終日戒也終日戒謂慮</span><br/>
<span class='tline' id='l211' data-llen='4356:4379'>　患之念不忘于頃刻此處既濟之道也四渉坎水集</span><br/>
<span class='tline' id='l212' data-llen='4379:4402'>　傳謂初之四成㢲㢲木在水上舟之象初乾為衣袽</span><br/>
<span class='tline' id='l213' data-llen='4402:4418'>　塞也袽説文作絮廣雅云絮塞也</span><br/>
<span class='tline' id='l214' data-llen='4418:4445'><a onclick="displayPageImage('KR1a0025', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4445:4464'>九五東鄰殺牛不如西鄰之禴祭實受其福</span><br/>
<span class='tline' id='l216' data-llen='4464:4487'>象曰東鄰殺牛不如西鄰之時也實受其福吉大來也</span><br/>
<span class='tline' id='l217' data-llen='4487:4510'>　此爻聖人示人以盈滿之戒東鄰陽也謂九五而殺</span><br/>
<span class='tline' id='l218' data-llen='4510:4533'>　牛西鄰陰也謂六二而禴祭至其受福則五不如二</span><br/>
<span class='tline' id='l219' data-llen='4533:4556'>　者非謂五不足于二謂五已極其盛而二猶未濟也</span><br/>
<span class='tline' id='l220' data-llen='4556:4579'>　五已盛而又為盛禮不可以有加矣二未盛而祭亦</span><br/>
<span class='tline' id='l221' data-llen='4579:4602'>　未豐其于福猶可受焉西鄰之受福葢亨小之時三</span><br/>
<span class='tline' id='l222' data-llen='4602:4625'>　五在其前皆大來之象也五于時已極不可更進有</span><br/>
<span class='tline' id='l223' data-llen='4625:4652'><a onclick="displayPageImage('KR1a0025', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4652:4675'>　虧而已五之于此惟力守中正不至于終亂是乃享</span><br/>
<span class='tline' id='l225' data-llen='4675:4698'>　大福之道也虞翻曰泰震為東兑為西坤為牛震動</span><br/>
<span class='tline' id='l226' data-llen='4698:4721'>　五殺坤故東鄰殺牛在坎多眚為陰所乗故不如西</span><br/>
<span class='tline' id='l227' data-llen='4721:4744'>　鄰之禴祭禴夏祭也離為夏兑動二體離明得正承</span><br/>
<span class='tline' id='l228' data-llen='4744:4759'>　五順三故實受其福吉大來也</span><br/>
<span class='tline' id='l229' data-llen='4759:4767'>上六濡其首厲</span><br/>
<span class='tline' id='l230' data-llen='4767:4779'>象曰濡其首厲何可乆也</span><br/>
<span class='tline' id='l231' data-llen='4779:4802'>　乾為首上六不見其首而見坎體濡其首者也濡其</span><br/>
<span class='tline' id='l232' data-llen='4802:4829'><a onclick="displayPageImage('KR1a0025', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4829:4852'>　首葢渉患之深不自覺知陷溺而不可出之謂也顧</span><br/>
<span class='tline' id='l234' data-llen='4852:4875'>　不殆哉故曰濡其首厲虞氏曰位極乗陽何可久也</span><br/>
<span class='tline' id='l235' data-llen='4875:4898'>　夫既濟二體以水火為象者以水火之位上下相濟</span><br/>
<span class='tline' id='l236' data-llen='4898:4921'>　而成用也然天下之理未有不反者既濟水在上而</span><br/>
<span class='tline' id='l237' data-llen='4921:4944'>　互體三四五為離是水已藏火矣既濟火在下而互</span><br/>
<span class='tline' id='l238' data-llen='4944:4967'>　體二三四為坎是火已藏水矣水火循環上下相易</span><br/>
<span class='tline' id='l239' data-llen='4967:4990'>　此既濟所以為未濟也知道者宜通其變而不敢極</span><br/>
<span class='tline' id='l240' data-llen='4990:5000'>䷿<span class='krp-note'>坎下/離上</span></span><br/>
<span class='tline' id='l241' data-llen='5000:5027'><a onclick="displayPageImage('KR1a0025', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5027:5042'>未濟亨小狐汔濟濡其尾无攸利</span><br/>
<span class='tline' id='l243' data-llen='5042:5065'>彖曰未濟亨柔得中也小狐汔濟未出中也濡其尾无</span><br/>
<span class='tline' id='l244' data-llen='5065:5081'>攸利不續終也雖不當位剛柔應也</span><br/>
<span class='tline' id='l245' data-llen='5081:5104'>　以卦體言之水火不相逮未濟也以位言之六爻皆</span><br/>
<span class='tline' id='l246' data-llen='5104:5127'>　錯未濟也以才言之九居二未濟也以既濟言之二</span><br/>
<span class='tline' id='l247' data-llen='5127:5150'>　居五未濟之所以亨彖所謂柔得中也既曰未濟而</span><br/>
<span class='tline' id='l248' data-llen='5150:5173'>　曰可亨者未濟非謂其才不足以有濟謂其時之未</span><br/>
<span class='tline' id='l249' data-llen='5173:5196'>　可苟處之有道則終于濟而已矣小狐汔濟濡其尾</span><br/>
<span class='tline' id='l250' data-llen='5196:5223'><a onclick="displayPageImage('KR1a0025', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5223:5246'>　无攸利謂二也而初為二之尾以其在後也小狐慮</span><br/>
<span class='tline' id='l252' data-llen='5246:5269'>　患不若老狐之審其渉水雖亦能掲尾然鋭進而无</span><br/>
<span class='tline' id='l253' data-llen='5269:5292'>　終故孟喜謂未濟一歩下其尾是以濡九二居坎中</span><br/>
<span class='tline' id='l254' data-llen='5292:5315'>　未能出初陰柔在後所以為尾者不起矣汔當從鄭</span><br/>
<span class='tline' id='l255' data-llen='5315:5338'>　康成以幾為義謂幾濟而濡也聖人為此戒者葢謂</span><br/>
<span class='tline' id='l256' data-llen='5338:5361'>　剛果不足慮患不審與夫有始无卒者皆未濟之病</span><br/>
<span class='tline' id='l257' data-llen='5361:5384'>　故曰无攸利不續終也易傳引雜卦未濟男之窮也</span><br/>
<span class='tline' id='l258' data-llen='5384:5407'>　謂三陽皆失位也陽不當位使三陰又不應則无復</span><br/>
<span class='tline' id='l259' data-llen='5407:5434'><a onclick="displayPageImage('KR1a0025', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5434:5457'>　濟理與初三五各以柔應内外上下不相違背兹未</span><br/>
<span class='tline' id='l261' data-llen='5457:5480'>　濟之所以終濟也歟虞翻曰尾謂二在坎水中故濡</span><br/>
<span class='tline' id='l262' data-llen='5480:5503'>　其尾荀爽曰柔上居五與陽合同故亨干寳曰坎為</span><br/>
<span class='tline' id='l263' data-llen='5503:5526'>　狐説文曰汔涸也鼎祚曰案剛柔失正故未濟也五</span><br/>
<span class='tline' id='l264' data-llen='5526:5536'>　居中應剛故亨也</span><br/>
<span class='tline' id='l265' data-llen='5536:5554'>象曰火在水上未濟君子以慎辨物居方</span><br/>
<span class='tline' id='l266' data-llen='5554:5577'>　水火之為物易辨也而物性之如水火者難辨也辨</span><br/>
<span class='tline' id='l267' data-llen='5577:5600'>　物居方可為也不知行之以謹與无辨不能居者等</span><br/>
<span class='tline' id='l268' data-llen='5600:5627'><a onclick="displayPageImage('KR1a0025', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5627:5650'>　爾雖然辨其物不蚤則混淆雜處方不可得而居矣</span><br/>
<span class='tline' id='l270' data-llen='5650:5673'>　君子欲使燥濕各居其方故先謹辨其物雖然火在</span><br/>
<span class='tline' id='l271' data-llen='5673:5696'>　上水在下可以謂之居方矣然二物不相逮則求濟</span><br/>
<span class='tline' id='l272' data-llen='5696:5719'>　亦未得惟始辨而終交然後水火之用成其在人也</span><br/>
<span class='tline' id='l273' data-llen='5719:5742'>　君子小人必使各止其所而不相越至于籠絡並用</span><br/>
<span class='tline' id='l274' data-llen='5742:5765'>　聖人固有濟合之道焉此善觀未濟之象者也虞氏</span><br/>
<span class='tline' id='l275' data-llen='5765:5788'>　曰乾陽物也坤陰物艮為居坤為方乾别五以居坤</span><br/>
<span class='tline' id='l276' data-llen='5788:5798'>　二故以辨物居方</span><br/>
<span class='tline' id='l277' data-llen='5798:5825'><a onclick="displayPageImage('KR1a0025', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5825:5833'>初六濡其尾吝</span><br/>
<span class='tline' id='l279' data-llen='5833:5845'>象曰濡其尾亦不知極也</span><br/>
<span class='tline' id='l280' data-llen='5845:5868'>　極謂窮極四者初之應在互坎之中力不足以相援</span><br/>
<span class='tline' id='l281' data-llen='5868:5891'>　初以陰柔已濡之尾趨而就之四不能濟初之窮滋</span><br/>
<span class='tline' id='l282' data-llen='5891:5914'>　甚此葢不知其極者也其不至于凶者在未濟初四</span><br/>
<span class='tline' id='l283' data-llen='5914:5937'>　終應也王弼曰處未濟之初最居險下不可以濟者</span><br/>
<span class='tline' id='l284' data-llen='5937:5960'>　也而欲之其應進則溺身李鼎祚曰四在五後故稱</span><br/>
<span class='tline' id='l285' data-llen='5960:5981'>　尾極中也謂四居坎中以濡其尾是不知極也</span><br/>
<span class='tline' id='l286' data-llen='5981:6008'><a onclick="displayPageImage('KR1a0025', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6008:6017'>九二曳其輪貞吉</span><br/>
<span class='tline' id='l288' data-llen='6017:6030'>象曰九二貞吉中以行正也</span><br/>
<span class='tline' id='l289' data-llen='6030:6053'>　在卦九二中而不正者為其以剛履柔也在未濟則</span><br/>
<span class='tline' id='l290' data-llen='6053:6076'>　六五以柔居尊二進而不已則其剛必過過剛以陵</span><br/>
<span class='tline' id='l291' data-llen='6076:6099'>　柔尤非其正也故聖人示其戒而勉使之曳輪焉輪</span><br/>
<span class='tline' id='l292' data-llen='6099:6122'>　所以行曳其輪則緩進而不陵上此其中以行正之</span><br/>
<span class='tline' id='l293' data-llen='6122:6145'>　道在爻所以貞吉姚信曰坎為曳為輪兩陰夾陽輪</span><br/>
<span class='tline' id='l294' data-llen='6145:6168'>　之象也二應于五而隔于四止而據初故曳其輪處</span><br/>
<span class='tline' id='l295' data-llen='6168:6195'><a onclick="displayPageImage('KR1a0025', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6195:6205'>　中而行故曰貞吉</span><br/>
<span class='tline' id='l297' data-llen='6205:6217'>六三未濟征凶利渉大川</span><br/>
<span class='tline' id='l298' data-llen='6217:6229'>象曰未濟征凶位不當也</span><br/>
<span class='tline' id='l299' data-llen='6229:6252'>　三陰柔不正无出險之才故征凶苟能資人以進雖</span><br/>
<span class='tline' id='l300' data-llen='6252:6275'>　大川可渉也何以知之自五以下互體為重坎大川</span><br/>
<span class='tline' id='l301' data-llen='6275:6298'>　之象三與四近比皆在否卦巽體中㢲為木三能資</span><br/>
<span class='tline' id='l302' data-llen='6298:6321'>　四是猶乗木而渉雖大川可濟矣艱難之時才不足</span><br/>
<span class='tline' id='l303' data-llen='6321:6344'>　于己者宜佩此訓焉先儒多謂三資二惟集傳謂三</span><br/>
<span class='tline' id='l304' data-llen='6344:6371'><a onclick="displayPageImage('KR1a0025', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6371:6376'>　資四</span><br/>
<span class='tline' id='l306' data-llen='6376:6396'>九四貞吉悔亡震用伐鬼方三年有賞于大國</span><br/>
<span class='tline' id='l307' data-llen='6396:6407'>象曰貞吉悔亡志行也</span><br/>
<span class='tline' id='l308' data-llen='6407:6430'>　未濟之九四既濟之九三也故皆以伐鬼方為義于</span><br/>
<span class='tline' id='l309' data-llen='6430:6453'>　九三則曰髙宗伐鬼方九四則曰震用伐鬼方者九</span><br/>
<span class='tline' id='l310' data-llen='6453:6476'>　三居離體之上有髙明之義九四居坎體之中動成</span><br/>
<span class='tline' id='l311' data-llen='6476:6499'>　震故以威震為義兩卦皆克以三年然于既濟則憊</span><br/>
<span class='tline' id='l312' data-llen='6499:6522'>　在未濟則賞者既濟而勤兵于逺勞矣曰憊者所以</span><br/>
<span class='tline' id='l313' data-llen='6522:6549'><a onclick="displayPageImage('KR1a0025', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6549:6572'>　戒之未濟將以求濟負固者非所容也曰賞者所以</span><br/>
<span class='tline' id='l315' data-llen='6572:6595'>　勸之勸于未濟而戒于既濟豈无㫖哉又九四大臣</span><br/>
<span class='tline' id='l316' data-llen='6595:6618'>　之位大臣受賞則濟險之功人君不居諸已而必以</span><br/>
<span class='tline' id='l317' data-llen='6618:6641'>　與下也雖然九居四不當位宜有悔能守貞固以承</span><br/>
<span class='tline' id='l318' data-llen='6641:6664'>　五悔可亡矣虞翻曰動正得位故吉而悔亡矣變之</span><br/>
<span class='tline' id='l319' data-llen='6664:6687'>　震體師坤為鬼方故震用伐鬼方朱震曰二卦言伐</span><br/>
<span class='tline' id='l320' data-llen='6687:6710'>　鬼方者借此以明必濟之義天下之弊固有盤結而</span><br/>
<span class='tline' id='l321' data-llen='6710:6733'>　難去者四凶頑民厯世既久乃能去之故曰貞吉悔</span><br/>
<span class='tline' id='l322' data-llen='6733:6760'><a onclick="displayPageImage('KR1a0025', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6760:6764'>　亡</span><br/>
<span class='tline' id='l324' data-llen='6764:6779'>六五貞吉无悔君子之光有孚吉</span><br/>
<span class='tline' id='l325' data-llen='6779:6791'>象曰君子之光其暉吉也</span><br/>
<span class='tline' id='l326' data-llen='6791:6814'>　以柔居尊宜有悔也而无悔者以其處之正也以柔</span><br/>
<span class='tline' id='l327' data-llen='6814:6837'>　居尊而虚其心以與二所謂處之以正也曰无悔則</span><br/>
<span class='tline' id='l328' data-llen='6837:6860'>　悔不復生與初有悔而悔亡者異矣此之謂貞吉无</span><br/>
<span class='tline' id='l329' data-llen='6860:6883'>　悔文明之主光明外見彼為正應者復以信而近其</span><br/>
<span class='tline' id='l330' data-llen='6883:6906'>　光此之謂有孚相與天下之難有不濟者哉未濟之</span><br/>
<span class='tline' id='l331' data-llen='6906:6933'><a onclick="displayPageImage('KR1a0025', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6933:6956'>　主所以處己所以用人如六五可也光者暉之聚暉</span><br/>
<span class='tline' id='l333' data-llen='6956:6963'>　者光之散</span><br/>
<span class='tline' id='l334' data-llen='6963:6981'>上九有孚于飲酒无咎濡其首有孚失是</span><br/>
<span class='tline' id='l335' data-llen='6981:6994'>象曰飲酒濡首亦不知節也</span><br/>
<span class='tline' id='l336' data-llen='6994:7017'>　九當未濟之極下復有應而不得其位此必有義命</span><br/>
<span class='tline' id='l337' data-llen='7017:7040'>　存乎其間而不得行也故君子樂以俟之飲酒所以</span><br/>
<span class='tline' id='l338' data-llen='7040:7063'>　自樂也能自樂則无剛躁妄動之失所以无咎雖然</span><br/>
<span class='tline' id='l339' data-llen='7063:7086'>　樂固可以待時苟自信于樂一意而不回則沉溺无</span><br/>
<span class='tline' id='l340' data-llen='7086:7113'><a onclick="displayPageImage('KR1a0025', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7113:7136'>　度失此无咎之義矣故聖人著濡首之戒坎為酒鼎</span><br/>
<span class='tline' id='l342' data-llen='7136:7159'>　祚易謂乾為首在酒中失位故濡其首又否艮為節</span><br/>
<span class='tline' id='l343' data-llen='7159:7170'>　飲酒濡首故不知節</span><br/>
</p>
<p><br/>
</p>
  </div>
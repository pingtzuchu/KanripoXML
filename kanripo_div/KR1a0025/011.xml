<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0025', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　周易窺餘卷十一　　　　宋　鄭剛中　撰</span>
<span class='tline' id='l10' data-llen='211:221'>下經<span class='krp-note'>萃至井/</span></span>
<span class='tline' id='l11' data-llen='221:231'>䷬<span class='krp-note'>坤下/兊上</span></span>
<span class='tline' id='l12' data-llen='231:254'>萃亨王假有廟利見大人亨利貞用大牲吉利有攸往</span>
<span class='tline' id='l13' data-llen='254:277'>彖曰萃聚也順以説剛中而應故聚也王假有廟致孝</span>
<span class='tline' id='l14' data-llen='277:300'>享也利見大人亨聚以正也用大牲吉利有攸往順天</span>
<span class='tline' id='l15' data-llen='300:318'>命也觀其所聚而天地萬物之情可見矣</span>
<span class='tline' id='l16' data-llen='318:344'><a onclick="displayPageImage('KR1a0025', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='344:367'>　睽乖也小事猶吉萃聚也亨宜矣萃卦以假有廟為</span>
<span class='tline' id='l18' data-llen='367:390'>　主備物孝享見萃聚之盛所以致此者順説與剛中</span>
<span class='tline' id='l19' data-llen='390:413'>　而已惟能以此道致于假廟故可以盡大人之徳為</span>
<span class='tline' id='l20' data-llen='413:436'>　天下所利見以用牲則吉以有往則利或曰亨利貞</span>
<span class='tline' id='l21' data-llen='436:459'>　利攸往三者皆人君所利而曰為天下所利見何也</span>
<span class='tline' id='l22' data-llen='459:482'>　曰萃聚之時非大人不能治故天下以見大人為利</span>
<span class='tline' id='l23' data-llen='482:505'>　然人利見我則我亨矣非君之利乎宗廟人君致孝</span>
<span class='tline' id='l24' data-llen='505:528'>　之地然時方睽乖則六馬散于朽索之下能至宗廟</span>
<span class='tline' id='l25' data-llen='528:554'><a onclick="displayPageImage('KR1a0025', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='554:577'>　備盛禮乎故曰萃亨王假有廟此一卦之主也聖人</span>
<span class='tline' id='l27' data-llen='577:600'>　又慮天下後世不知所以致此之道故合二體以眀</span>
<span class='tline' id='l28' data-llen='600:623'>　其才坤之順兌之說是也能順以説雖足以羣天下</span>
<span class='tline' id='l29' data-llen='623:646'>　而聚之必有盛徳維持於後然後聚而不散故又取</span>
<span class='tline' id='l30' data-llen='646:669'>　二爻以極其義五之剛二之應是也順説者上下之</span>
<span class='tline' id='l31' data-llen='669:692'>　所同剛中而應者人主大臣之所獨何則上以說順</span>
<span class='tline' id='l32' data-llen='692:715'>　乎下下以説順乎上萃道由之以成此上下之所同</span>
<span class='tline' id='l33' data-llen='715:738'>　也君以剛中而為主臣以柔中應之萃道由之以保</span>
<span class='tline' id='l34' data-llen='738:764'><a onclick="displayPageImage('KR1a0025', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='764:787'>　此人主大臣所獨也惟如是故天下之散者皆可聚</span>
<span class='tline' id='l36' data-llen='787:810'>　而聚者不復散矣所謂聚天下以正者非在是乎此</span>
<span class='tline' id='l37' data-llen='810:833'>　其所以利見也大人謂五也非五之徳出于正天下</span>
<span class='tline' id='l38' data-llen='833:856'>　雖或暫聚不能至于亨正者天命聖人之徳用大牲</span>
<span class='tline' id='l39' data-llen='856:879'>　者天命人君使備禮利有攸往者天命人君使有為</span>
<span class='tline' id='l40' data-llen='879:902'>　其徳正矣苟當用大牲而為二簋之損與夫利有攸</span>
<span class='tline' id='l41' data-llen='902:925'>　往而有不出門庭之失猶非所以順天也故惟利貞</span>
<span class='tline' id='l42' data-llen='925:948'>　利有攸往用大牲然後為之順天命非特如此散必</span>
<span class='tline' id='l43' data-llen='948:974'><a onclick="displayPageImage('KR1a0025', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='974:997'>　有聚聚必有道此天地之所同也天地説以順萬物</span>
<span class='tline' id='l45' data-llen='997:1020'>　萬物說以順天地天以陽剛而正乎上地以陰柔而</span>
<span class='tline' id='l46' data-llen='1020:1043'>　應乎下此天地萬物之所由聚其情状不出乎此故</span>
<span class='tline' id='l47' data-llen='1043:1066'>　曰觀其所聚而天地萬物之情可見矣自四以下宗</span>
<span class='tline' id='l48' data-llen='1066:1089'>　廟之象坤牛大牲之象巽為命天命之象二五相易</span>
<span class='tline' id='l49' data-llen='1089:1112'>　成離見之象小過變為萃鄭康成謂互體有艮巽艮</span>
<span class='tline' id='l50' data-llen='1112:1135'>　為門闕巽為木宫闕之象四本震爻為長子入闕升</span>
<span class='tline' id='l51' data-llen='1135:1144'>　堂祭祖禰之象</span>
<span class='tline' id='l52' data-llen='1144:1170'><a onclick="displayPageImage('KR1a0025', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1170:1188'>象曰澤上于地萃君子以除戎器戒不虞</span>
<span class='tline' id='l54' data-llen='1188:1211'>　除戎噐如費誓敹敽鍜礪之類謂穿綴磨礲之也攻</span>
<span class='tline' id='l55' data-llen='1211:1234'>　取征伐如穿綴磨礲之事或可臨時為之若遇不虞</span>
<span class='tline' id='l56' data-llen='1234:1257'>　則无及矣不虞為非意之所虞度所以不得不戒也</span>
<span class='tline' id='l57' data-llen='1257:1280'>　比萃兩卦皆水與土曰水地則為比曰地澤則為萃</span>
<span class='tline' id='l58' data-llen='1280:1303'>　者盖水與地取其親比澤與地取其鍾聚地以制水</span>
<span class='tline' id='l59' data-llen='1303:1326'>　今也澤上于地則所聚者積久而升矣故物聚則憂</span>
<span class='tline' id='l60' data-llen='1326:1349'>　散衆聚則防亂君子于此宜加謹焉蜀才云除其戎</span>
<span class='tline' id='l61' data-llen='1349:1375'><a onclick="displayPageImage('KR1a0025', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1375:1398'>　器脩行文徳豈知易哉虞謂君子為五大抵萃有艮</span>
<span class='tline' id='l63' data-llen='1398:1421'>　巽互動則有離坎離為戈兵坎為弓巽為繩艮為石</span>
<span class='tline' id='l64' data-llen='1421:1432'>　又為手所以除治也</span>
<span class='tline' id='l65' data-llen='1432:1455'>初六有孚不終乃亂乃萃若號一握為笑勿恤往无咎</span>
<span class='tline' id='l66' data-llen='1455:1467'>象曰乃亂乃萃其志亂也</span>
<span class='tline' id='l67' data-llen='1467:1490'>　順以說則萃有疑焉豈復可聚哉三不正而比四故</span>
<span class='tline' id='l68' data-llen='1490:1513'>　初疑之三于初剛眀之配也无棄背之理初見三而</span>
<span class='tline' id='l69' data-llen='1513:1536'>　有疑爾疑其所親有孚不終也故乃亂乃聚亂謂求</span>
<span class='tline' id='l70' data-llen='1536:1562'><a onclick="displayPageImage('KR1a0025', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1562:1585'>　聚之志紛紏于中盖疑為之病也四既不相棄背見</span>
<span class='tline' id='l72' data-llen='1585:1608'>　初不至必號而来之一聚為樂為初者可以往矣何</span>
<span class='tline' id='l73' data-llen='1608:1631'>　則陽唱陰和初不至而四號之乃其情也真親未笑</span>
<span class='tline' id='l74' data-llen='1631:1654'>　而和四必欲與初一握為笑者盖有疑在前不握聚</span>
<span class='tline' id='l75' data-llen='1654:1677'>　為一則情不通聚則惑亂之志可一笑釋矣初尚可</span>
<span class='tline' id='l76' data-llen='1677:1700'>　以三為恤乎故曰勿恤往无咎互體為艮巽巽為號</span>
<span class='tline' id='l77' data-llen='1700:1712'>　艮手握也兌為說笑也</span>
<span class='tline' id='l78' data-llen='1712:1725'>六二引吉无咎孚乃利用禴</span>
<span class='tline' id='l79' data-llen='1725:1751'><a onclick="displayPageImage('KR1a0025', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1751:1763'>象曰引吉无咎中未變也</span>
<span class='tline' id='l81' data-llen='1763:1786'>　坤之三陰初以疑而不終三以比而小吝所以求聚</span>
<span class='tline' id='l82' data-llen='1786:1809'>　者雖急然于聚道未有得也二以中正處二陰之間</span>
<span class='tline' id='l83' data-llen='1809:1832'>　不疑不比待五引而後聚其求聚雖不急然于聚道</span>
<span class='tline' id='l84' data-llen='1832:1855'>　可信也物聚而有信行乎其間則何為而不可雖用</span>
<span class='tline' id='l85' data-llen='1855:1878'>　禴可享矣何則无故而合者亦无故而離又况二之</span>
<span class='tline' id='l86' data-llen='1878:1901'>　于五位卑應遠非其引之而前則勢踈情阻羅列以</span>
<span class='tline' id='l87' data-llen='1901:1924'>　進猶恐以為簡况用禴乎禴夏祭之名祭之薄也小</span>
<span class='tline' id='l88' data-llen='1924:1950'><a onclick="displayPageImage('KR1a0025', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1950:1973'>　信未孚神所弗福中正而孚則祭雖薄神享之矣猶</span>
<span class='tline' id='l90' data-llen='1973:1996'>　君臣之間誠信既著則聚雖不以文上所納也故曰</span>
<span class='tline' id='l91' data-llen='1996:2019'>　孚乃利用禴以祭為言者盖萃乃用大牲之時二以</span>
<span class='tline' id='l92' data-llen='2019:2042'>　中正用禴猶大牲也二人臣而以祭為言者臣之事</span>
<span class='tline' id='l93' data-llen='2042:2065'>　君如君之事天益之六二曰享于帝者此意也互體</span>
<span class='tline' id='l94' data-llen='2065:2088'>　艮止于内外之中中未變之象先儒謂巽為繩艮為</span>
<span class='tline' id='l95' data-llen='2088:2112'>　手引之象集𫝊謂禴以聲為主五本小過震震為聲</span>
<span class='tline' id='l96' data-llen='2112:2122'>　為長子用禴之象</span>
<span class='tline' id='l97' data-llen='2122:2148'><a onclick="displayPageImage('KR1a0025', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2148:2164'>六三萃如嗟如无攸利往无咎小吝</span>
<span class='tline' id='l99' data-llen='2164:2174'>象曰往无咎上巽也</span>
<span class='tline' id='l100' data-llen='2174:2197'>　六三當萃之時際乎上下體之間可謂萃如矣然欲</span>
<span class='tline' id='l101' data-llen='2197:2220'>　與四聚則四與初應欲與二聚則二與五應進退無</span>
<span class='tline' id='l102' data-llen='2220:2243'>　一利者是以嗟如惟往之上尚可无咎何則上與三</span>
<span class='tline' id='l103' data-llen='2243:2266'>　雖非陰陽之配然上六居巽體無應而孤立是亦求</span>
<span class='tline' id='l104' data-llen='2266:2289'>　聚之時也六三之往何咎哉然近不容于四二逺即</span>
<span class='tline' id='l105' data-llen='2289:2309'>　上而僅合亦吝矣虞仲翔謂巽為號故嗟如</span>
<span class='tline' id='l106' data-llen='2309:2335'><a onclick="displayPageImage('KR1a0025', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2335:2343'>九四大吉无咎</span>
<span class='tline' id='l108' data-llen='2343:2355'>象曰大吉无咎位不當也</span>
<span class='tline' id='l109' data-llen='2355:2378'>　无咎者善補過者也謂凡施為宜有過而善足以補</span>
<span class='tline' id='l110' data-llen='2378:2401'>　之者曰无咎君子抱有為之才无有為之君或无可</span>
<span class='tline' id='l111' data-llen='2401:2424'>　為之時與无其民者苟出而有為皆取㓙之道九四</span>
<span class='tline' id='l112' data-llen='2424:2447'>　上承九五當萃聚之時下三陰承我而求聚在四可</span>
<span class='tline' id='l113' data-llen='2447:2470'>　謂大吉然僅以无咎者位不當也不當者之過用大</span>
<span class='tline' id='l114' data-llen='2470:2493'>　吉補之可以无咎而已君子可不謹所處乎先儒謂</span>
<span class='tline' id='l115' data-llen='2493:2519'><a onclick="displayPageImage('KR1a0025', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2519:2531'>　四動之正則吉而无咎</span>
<span class='tline' id='l117' data-llen='2531:2547'>九五萃有位无咎匪孚元永貞悔亡</span>
<span class='tline' id='l118' data-llen='2547:2558'>象曰萃有位志未光也</span>
<span class='tline' id='l119' data-llen='2558:2581'>　大有人君有大物之卦也不曰有大而曰大有者大</span>
<span class='tline' id='l120' data-llen='2581:2604'>　不可有也位者人君之大寶也无位固不足以聚人</span>
<span class='tline' id='l121' data-llen='2604:2627'>　既得其位則宜忘位以聚天下苟處顯自私以位自</span>
<span class='tline' id='l122' data-llen='2627:2650'>　有則所以處萃之志不光矣道不光則衆不孚衆不</span>
<span class='tline' id='l123' data-llen='2650:2673'>　孚則以其尊位可以无咎而已雖然以仁為主堅守</span>
<span class='tline' id='l124' data-llen='2673:2699'><a onclick="displayPageImage('KR1a0025', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2699:2722'>　正道去其有位之心則悔或可亡也元謂仁也永貞</span>
<span class='tline' id='l126' data-llen='2722:2745'>　者堅守正道之謂也或問何以知九五之有位曰易</span>
<span class='tline' id='l127' data-llen='2745:2768'>　不謂九五果有是也謂居九五而萃有位則其理應</span>
<span class='tline' id='l128' data-llen='2768:2791'>　爾故以元永貞開其進善之心大抵處萃之道尤人</span>
<span class='tline' id='l129' data-llen='2791:2809'>　君所當戒五動有坎離坎為志離為光</span>
<span class='tline' id='l130' data-llen='2809:2819'>上六齎咨涕洟无咎</span>
<span class='tline' id='l131' data-llen='2819:2831'>象曰齎咨涕洟未安上也</span>
<span class='tline' id='l132' data-llen='2831:2854'>　易傳曰君子謹其所處不幸而有危困則泰然不以</span>
<span class='tline' id='l133' data-llen='2854:2880'><a onclick="displayPageImage('KR1a0025', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2880:2903'>　累其心小人居不擇安及其窮迫則顛沛而涕洟足</span>
<span class='tline' id='l135' data-llen='2903:2926'>　以盡上六之情矣盖下非所乗而内復无應此其顛</span>
<span class='tline' id='l136' data-llen='2926:2949'>　沛涕洟之日也雖然萃以聚為事上六雖失所據不</span>
<span class='tline' id='l137' data-llen='2949:2972'>　能自安而衆未加踈斥也故无咎使其當夬决之時</span>
<span class='tline' id='l138' data-llen='2972:2995'>　則及禍矣故夬之上六曰无號謂其雖號而㓙不可</span>
<span class='tline' id='l139' data-llen='2995:3018'>　免矣齎咨者悲怨之聲涕洟者目鼻之液来自小過</span>
<span class='tline' id='l140' data-llen='3018:3031'>　有震為聲兌澤下流為液</span>
<span class='tline' id='l141' data-llen='3031:3041'>䷭<span class='krp-note'>巽下/坤上</span></span>
<span class='tline' id='l142' data-llen='3041:3067'><a onclick="displayPageImage('KR1a0025', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3067:3081'>升元亨用見大人勿恤南征吉</span>
<span class='tline' id='l144' data-llen='3081:3104'>彖曰柔以時升巽而順剛中而應是以大亨用見大人</span>
<span class='tline' id='l145' data-llen='3104:3117'>勿恤有慶也南征吉志行也</span>
<span class='tline' id='l146' data-llen='3117:3140'>　下者坤之位坤而在上則書所謂若升髙必自下也</span>
<span class='tline' id='l147' data-llen='3140:3163'>　下而升者時焉而已矣柔以時升彖謂坤也時雖可</span>
<span class='tline' id='l148' data-llen='3163:3186'>　升苟无用柔之徳則于升道為未至巽而順剛中而</span>
<span class='tline' id='l149' data-llen='3186:3209'>　應此用柔之徳彖故又合二體以言之剛中謂二也</span>
<span class='tline' id='l150' data-llen='3209:3232'>　五以中順之徳應乎上所謂剛中而應也夫剛而能</span>
<span class='tline' id='l151' data-llen='3232:3258'><a onclick="displayPageImage('KR1a0025', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3258:3281'>　中行之以巽而上有應之者用此以升其升不困不</span>
<span class='tline' id='l153' data-llen='3281:3304'>　然决起而飛不過蜩鳩之控地而已其能大亨乎故</span>
<span class='tline' id='l154' data-llen='3304:3327'>　曰巽而順剛中而應是以大亨用見大人勿恤有慶</span>
<span class='tline' id='l155' data-llen='3327:3350'>　也大人謂五也五以中順之徳在上二以剛中之徳</span>
<span class='tline' id='l156' data-llen='3350:3373'>　升而見之志同道合有利澤及人之慶尚奚恤哉易</span>
<span class='tline' id='l157' data-llen='3373:3396'>　傳曰南者人之所嚮也南征謂前進也進而遂其升</span>
<span class='tline' id='l158' data-llen='3396:3419'>　則其志行矣然坤在上无南之象考之春秋傳晉侯</span>
<span class='tline' id='l159' data-llen='3419:3442'>　與楚子戰筮之遇復史曰吉復亦坤在上也而謂利</span>
<span class='tline' id='l160' data-llen='3442:3468'><a onclick="displayPageImage('KR1a0025', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3468:3491'>　于南者杜預謂陽起子南行而推陰也升曰南征吉</span>
<span class='tline' id='l162' data-llen='3491:3514'>　者豈亦南嚮推陰而進可以行其所志乎非特如此</span>
<span class='tline' id='l163' data-llen='3514:3537'>　二之五有離坎互體有震離南方也震為行故南征</span>
<span class='tline' id='l164' data-llen='3537:3560'>　吉離為目故見大人吉坎為憂二之五得位雖憂可</span>
<span class='tline' id='l165' data-llen='3560:3583'>　以勿恤不曰利見大人而曰用見大人者盖用此道</span>
<span class='tline' id='l166' data-llen='3583:3599'>　以升見大人之利也本或作利見</span>
<span class='tline' id='l167' data-llen='3599:3618'>象曰地中生木升君子以順徳積小以髙大</span>
<span class='tline' id='l168' data-llen='3618:3641'>　巽木在山上則曰漸在地中則曰升者山上之木取</span>
<span class='tline' id='l169' data-llen='3641:3668'><a onclick="displayPageImage('KR1a0025', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3668:3691'>　其髙地中之木取其下髙者要其質之所託下者原</span>
<span class='tline' id='l171' data-llen='3691:3714'>　其生之所自二卦所以不同也君子之積徳其猶地</span>
<span class='tline' id='l172' data-llen='3714:3737'>　中之木乎順以髙大而已矣栁宗元載郭橐駝之種</span>
<span class='tline' id='l173' data-llen='3737:3760'>　樹无不活且碩大蚤實以蕃者无他能順木之天以</span>
<span class='tline' id='l174' data-llen='3760:3783'>　致其性焉爾君子之積徳亦能順其天而致其性則</span>
<span class='tline' id='l175' data-llen='3783:3799'>　可與言易矣宋人揠苗非順徳也</span>
<span class='tline' id='l176' data-llen='3799:3807'>初六允升大吉</span>
<span class='tline' id='l177' data-llen='3807:3819'>象曰允升大吉上合志也</span>
<span class='tline' id='l178' data-llen='3819:3846'><a onclick="displayPageImage('KR1a0025', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3846:3869'>　二與三皆以有應而升初雖升而无應其于升若未</span>
<span class='tline' id='l180' data-llen='3869:3892'>　允矣然與二三同在巽體又二之升五将以有為而</span>
<span class='tline' id='l181' data-llen='3892:3915'>　于已為近比附而偕升孰云不允哉允謂舉事中理</span>
<span class='tline' id='l182' data-llen='3915:3938'>　而人信之大禹之賢以成允而致况餘人乎此初所</span>
<span class='tline' id='l183' data-llen='3938:3961'>　以大吉也大抵隨小人以進則不可初之升偕陽爻</span>
<span class='tline' id='l184' data-llen='3961:3984'>　此盖隨君子以進者進而合君子之志兹其所以允</span>
<span class='tline' id='l185' data-llen='3984:4007'>　也集傳謂坤為衆為順二三四兌為口衆口順之允</span>
<span class='tline' id='l186' data-llen='4007:4011'>　也</span>
<span class='tline' id='l187' data-llen='4011:4038'><a onclick="displayPageImage('KR1a0025', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4038:4049'>九二孚乃利用禴无咎</span>
<span class='tline' id='l189' data-llen='4049:4060'>象曰九二之孚有喜也</span>
<span class='tline' id='l190' data-llen='4060:4083'>　應九二者惟六五而六之剛眀比九為不足下将升</span>
<span class='tline' id='l191' data-llen='4083:4106'>　上苟上之剛眀不足則間隙疑貳之所由故二必待</span>
<span class='tline' id='l192' data-llen='4106:4129'>　與五孚而後利用禴禴夏祭之薄者也先誠意而後</span>
<span class='tline' id='l193' data-llen='4129:4152'>　文飾非交相信者用之不格升者萃之反升之二五</span>
<span class='tline' id='l194' data-llen='4152:4175'>　與萃相反爻辭象意反復无異者以眀爻雖變而其</span>
<span class='tline' id='l195' data-llen='4175:4198'>　為君為臣者孚不可改也九二于用禴之後象謂有</span>
<span class='tline' id='l196' data-llen='4198:4225'><a onclick="displayPageImage('KR1a0025', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4225:4248'>　喜萃之六二止曰中未變者盖六二主聚散為言聚</span>
<span class='tline' id='l198' data-llen='4248:4271'>　散者進退也故貴乎不變九二與五孚則施為矣故</span>
<span class='tline' id='l199' data-llen='4271:4294'>　有喜卦无七廟之象而亦曰利用禴者與萃為反對</span>
<span class='tline' id='l200' data-llen='4294:4302'>　象在其中也</span>
<span class='tline' id='l201' data-llen='4302:4309'>九三升虚邑</span>
<span class='tline' id='l202' data-llen='4309:4320'>象曰升虚邑无所疑也</span>
<span class='tline' id='l203' data-llen='4320:4343'>　陽為實陰為虚九三之升上六以實入虚也坤為邑</span>
<span class='tline' id='l204' data-llen='4343:4365'>　故有虚邑之象升虚邑言升之易也抱陽剛而體</span>
<span class='tline' id='l205' data-llen='4365:4392'><a onclick="displayPageImage('KR1a0025', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4392:4415'>　巽順者其升如此邑固有虚而可疑者晉侯伐齊齊</span>
<span class='tline' id='l207' data-llen='4415:4438'>　師已遁叔向猶曰城上有烏邢伯曰有班馬之聲若</span>
<span class='tline' id='l208' data-llen='4438:4461'>　此類雖知其虚而猶有疑也鄭取宋師于嵓以六邑</span>
<span class='tline' id='l209' data-llen='4461:4472'>　為虚其為虚无疑矣</span>
<span class='tline' id='l210' data-llen='4472:4485'>六四王用亨于岐山吉无咎</span>
<span class='tline' id='l211' data-llen='4485:4498'>象曰王用亨于岐山順事也</span>
<span class='tline' id='l212' data-llen='4498:4521'>　玉用亨于西山謂太王用亨于岐山謂文王何以知</span>
<span class='tline' id='l213' data-llen='4521:4544'>　之曰以卦知之也隨以順從為主順從者雖逺不違</span>
<span class='tline' id='l214' data-llen='4544:4571'><a onclick="displayPageImage('KR1a0025', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4571:4594'>　故隨之上六為太王之爻以其隨之者衆也升以進</span>
<span class='tline' id='l216' data-llen='4594:4617'>　越為事進越者視時為可否故升之六四為文王之</span>
<span class='tline' id='l217' data-llen='4617:4640'>　爻以其升而能止也文王下順羣情上順天子時未</span>
<span class='tline' id='l218' data-llen='4640:4663'>　可升則順事而已易傳曰分雖當止而徳則當升道</span>
<span class='tline' id='l219' data-llen='4663:4686'>　則當亨矣盡此道者惟文王乎升而能止謂四以陰</span>
<span class='tline' id='l220' data-llen='4686:4708'>　居柔而在下反萃為升則升之六四在萃為艮體</span>
<span class='tline' id='l221' data-llen='4708:4716'>六五貞吉升階</span>
<span class='tline' id='l222' data-llen='4716:4728'>象曰貞吉升階大得志也</span>
<span class='tline' id='l223' data-llen='4728:4755'><a onclick="displayPageImage('KR1a0025', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4755:4778'>　自初至四由下而升皆臣也升而至五則等級辨矣</span>
<span class='tline' id='l225' data-llen='4778:4801'>　居尊而等級辨雖大得志然不可以不貞故貞吉然</span>
<span class='tline' id='l226' data-llen='4801:4824'>　後可以升階雖然五之貞當如何曰下應陽剛之臣</span>
<span class='tline' id='l227' data-llen='4824:4847'>　與之合志則五貞矣虞仲翔謂巽為髙坤為土震升</span>
<span class='tline' id='l228' data-llen='4847:4870'>　髙升階之象然有萃之艮足以陟坤土升階之象也</span>
<span class='tline' id='l229' data-llen='4870:4882'>上六㝠升利于不息之貞</span>
<span class='tline' id='l230' data-llen='4882:4894'>象曰㝠升在上消不富也</span>
<span class='tline' id='l231' data-llen='4894:4917'>　陽實為富陰虚為貧升至上六陰虚極矣此處困就</span>
<span class='tline' id='l232' data-llen='4917:4944'><a onclick="displayPageImage('KR1a0025', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4944:4967'>　消之道而昧者為之此之謂㝠升為其進而不已也</span>
<span class='tline' id='l234' data-llen='4967:4990'>　苟能以不已之心進進為徳是謂不息之貞昔之㝠</span>
<span class='tline' id='l235' data-llen='4990:5013'>　者将化為日新之盛雖髙眀光大可矣非坤陰所能</span>
<span class='tline' id='l236' data-llen='5013:5036'>　消也然聖人于㝠升之後繼以不息之訓者盖升之</span>
<span class='tline' id='l237' data-llen='5036:5059'>　象本順徳積修之事既為冥升之戒則當勉人以善</span>
<span class='tline' id='l238' data-llen='5059:5075'>　孰謂駑馬十駕上六不足以為之</span>
<span class='tline' id='l239' data-llen='5075:5085'>䷮<span class='krp-note'>坎下/兌上</span></span>
<span class='tline' id='l240' data-llen='5085:5099'>困亨貞大人吉无咎有言不信</span>
<span class='tline' id='l241' data-llen='5099:5126'><a onclick="displayPageImage('KR1a0025', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5126:5149'>彖曰困剛揜也險以說困而不失其所亨其唯君子乎</span>
<span class='tline' id='l243' data-llen='5149:5168'>貞大人吉以剛中也有言不信尚口乃窮也</span>
<span class='tline' id='l244' data-llen='5168:5191'>　易傳謂君子大人通稱對而言之君子通乎大賢小</span>
<span class='tline' id='l245' data-llen='5191:5214'>　賢而大人徳配天地者也故君子之所為大人優為</span>
<span class='tline' id='l246' data-llen='5214:5237'>　之大人之所為君子容有未至者知此則困之彖可</span>
<span class='tline' id='l247' data-llen='5237:5260'>　言矣困有亨之道然非必亨也惟處之有道然後其</span>
<span class='tline' id='l248' data-llen='5260:5283'>　困亨君子大人不幸而處困未有不亨者盖其處之</span>
<span class='tline' id='l249' data-llen='5283:5306'>　有道也大人則又非特亨而已矣剛中而正吉而无</span>
<span class='tline' id='l250' data-llen='5306:5333'><a onclick="displayPageImage('KR1a0025', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5333:5356'>　咎故困亨貞吉以大人為主彖恐天下後世謂困非</span>
<span class='tline' id='l252' data-llen='5356:5379'>　大人不亨憂悲頓挫或有以傷人為善之心故析而</span>
<span class='tline' id='l253' data-llen='5379:5402'>　言之曰困而不失其所亨其唯君子乎貞大人吉以</span>
<span class='tline' id='l254' data-llen='5402:5425'>　剛中也盖言處困貞吉雖以大人為主而不失其所</span>
<span class='tline' id='l255' data-llen='5425:5448'>　亨亦君子之所能也何則君子謂二也大人謂五也</span>
<span class='tline' id='l256' data-llen='5448:5471'>　二揜于二陰之中五揜于一陰之下所謂剛揜也然</span>
<span class='tline' id='l257' data-llen='5471:5494'>　居險而能說是剛雖見揜于陰而樂天安義豈嘗失</span>
<span class='tline' id='l258' data-llen='5494:5517'>　其所乎此君子之所以亨在大人為不足言也五近</span>
<span class='tline' id='l259' data-llen='5517:5544'><a onclick="displayPageImage('KR1a0025', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5544:5567'>　无所據逺无所應而體剛得中不失其正此大人之</span>
<span class='tline' id='l261' data-llen='5567:5591'>　事非君子所及也或問君子之居困无乃不足于貞乎</span>
<span class='tline' id='l262' data-llen='5591:5614'>　曰居困而不失其所已足為君子又能不失其正則</span>
<span class='tline' id='l263' data-llen='5614:5637'>　進而至于大人之徳矣易非不足于君子其辨二五</span>
<span class='tline' id='l264' data-llen='5637:5660'>　者不得不然也人无貴賤智愚其心皆有所亨亨盖</span>
<span class='tline' id='l265' data-llen='5660:5683'>　其所得于心者也窮困迫之未有不失其所亨者是</span>
<span class='tline' id='l266' data-llen='5683:5706'>　以知士无思慮之變則不樂辨士无談説之序則不</span>
<span class='tline' id='l267' data-llen='5706:5729'>　樂錢財不積則貪者憂權勢不尤則夸者悲此皆遇</span>
<span class='tline' id='l268' data-llen='5729:5756'><a onclick="displayPageImage('KR1a0025', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5756:5779'>　困而失其所亨者也君子何以異于人哉心之所亨</span>
<span class='tline' id='l270' data-llen='5779:5802'>　者與人異雖遇困而不失也兌口在上尚口也聖人</span>
<span class='tline' id='l271' data-llen='5802:5825'>　又為有言不信之戒者盖困未至于窮也小人揜之</span>
<span class='tline' id='l272' data-llen='5825:5848'>　心不和平感而為言失于輕躁言无所取信其困也</span>
<span class='tline' id='l273' data-llen='5848:5871'>　始窮矣聖人委曲為處困之教如此虞仲翔謂上變</span>
<span class='tline' id='l274' data-llen='5871:5880'>　口滅尚口乃窮</span>
<span class='tline' id='l275' data-llen='5880:5895'>象曰澤无水困君子以致命遂志</span>
<span class='tline' id='l276' data-llen='5895:5918'>　窮通禍福為命所致而以憂樂隨之者致于命者也</span>
<span class='tline' id='l277' data-llen='5918:5945'><a onclick="displayPageImage('KR1a0025', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5945:5968'>　閲窮通禍福之来而不以憂樂應之者致命者也致</span>
<span class='tline' id='l279' data-llen='5968:5991'>　命則至于无可奈可而後止則吾為善之心豈不遂</span>
<span class='tline' id='l280' data-llen='5991:6014'>　乎澤有水其利物之逺已不如川澤而无水君子獨</span>
<span class='tline' id='l281' data-llen='6014:6026'>　奈何哉致命遂志可也</span>
<span class='tline' id='l282' data-llen='6026:6043'>初六臀困于株木入于幽谷三嵗不覿</span>
<span class='tline' id='l283' data-llen='6043:6055'>象曰入于幽谷幽不明也</span>
<span class='tline' id='l284' data-llen='6055:6078'>　以陰柔之資无能為之才處卑下之地此初之所以</span>
<span class='tline' id='l285' data-llen='6078:6101'>　臀困也初雖困使有以援之尚可安其居為之應者</span>
<span class='tline' id='l286' data-llen='6101:6128'><a onclick="displayPageImage('KR1a0025', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6128:6151'>　方與五共揜于陰无以庇下初往從之又入坎中愈</span>
<span class='tline' id='l288' data-llen='6151:6174'>　昧而不眀此臀困株木于幽谷之象也四互體有巽</span>
<span class='tline' id='l289' data-llen='6174:6197'>　巽木上下皆陰不能敷榮枯株而已困自否来二本</span>
<span class='tline' id='l290' data-llen='6197:6220'>　艮體艮為山變為九二成坎險幽谷盖山險无陽之</span>
<span class='tline' id='l291' data-llen='6220:6243'>　地三嵗不覿盖閲時久而不得與應通也應在離體</span>
<span class='tline' id='l292' data-llen='6243:6266'>　離為目應揜于陰則初无所見不覿也九家易謂兌</span>
<span class='tline' id='l293' data-llen='6266:6276'>　金傷木株木之象</span>
<span class='tline' id='l294' data-llen='6276:6296'>九二困于酒食朱紱方来利用享祀征凶无咎</span>
<span class='tline' id='l295' data-llen='6296:6323'><a onclick="displayPageImage('KR1a0025', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6323:6335'>象曰困于酒食中有慶也</span>
<span class='tline' id='l297' data-llen='6335:6358'>　養賢者五也五方困于劓刖則未有以養賢故二困</span>
<span class='tline' id='l298' data-llen='6358:6381'>　于酒食酒食所以養也然二以剛中之賢不為失所</span>
<span class='tline' id='l299' data-llen='6381:6404'>　養而不亨同徳之君復不失其正終下求之俾得其</span>
<span class='tline' id='l300' data-llen='6404:6427'>　所養故上下誠通无所不格何以知五終下求之朱</span>
<span class='tline' id='l301' data-llen='6427:6450'>　紱方来是也朱紱人君用以飾下亦見股膝行動之</span>
<span class='tline' id='l302' data-llen='6450:6473'>　意利用享祀為其誠通而有格也李鼎祚謂乾為大</span>
<span class='tline' id='l303' data-llen='6473:6496'>　赤朱紱之象翟元曰陽從上来居中得正冨有二陰</span>
<span class='tline' id='l304' data-llen='6496:6523'><a onclick="displayPageImage('KR1a0025', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6523:6546'>　故曰中有慶大抵不待上求妄動干進則失其所謂</span>
<span class='tline' id='l306' data-llen='6546:6563'>　中矣其得㓙尚誰咎哉故聖人戒之</span>
<span class='tline' id='l307' data-llen='6563:6583'>六三困于石據于蒺藜入于其宫不見其妻凶</span>
<span class='tline' id='l308' data-llen='6583:6605'>象曰據于蒺藜乗剛也入于其宫不見其妻不祥也</span>
<span class='tline' id='l309' data-llen='6605:6628'>　堅實不納者莫如石堅銳難藉者莫如蒺藜三以陰</span>
<span class='tline' id='l310' data-llen='6628:6651'>　柔之資處非其位盖不善處困者也當困之時不善</span>
<span class='tline' id='l311' data-llen='6651:6674'>　處故進則見拒而不納故困于石謂不為四所納也</span>
<span class='tline' id='l312' data-llen='6674:6697'>　退則失指而有傷故據于蒺藜謂非二之所肯承也</span>
<span class='tline' id='l313' data-llen='6697:6724'><a onclick="displayPageImage('KR1a0025', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6724:6747'>　是以危辱隨之雖其相親者不可得而見矣處困之</span>
<span class='tline' id='l315' data-llen='6747:6770'>　道可不先正其身哉困自否来三在艮體艮為石在</span>
<span class='tline' id='l316' data-llen='6770:6793'>　坎之上坎為蒺藜集傳謂艮坤為宫坎為夫離為妻</span>
<span class='tline' id='l317' data-llen='6793:6800'>　為目為見</span>
<span class='tline' id='l318' data-llen='6800:6814'>九四來徐徐困于金車吝有終</span>
<span class='tline' id='l319' data-llen='6814:6832'>象曰來徐徐志在下也雖不當位有與也</span>
<span class='tline' id='l320' data-llen='6832:6855'>　困之時所以致困者豈一端而已哉初四之配也四</span>
<span class='tline' id='l321' data-llen='6855:6878'>　往從之于理為正而二能為之阻故亦徐徐而不敢</span>
<span class='tline' id='l322' data-llen='6878:6905'><a onclick="displayPageImage('KR1a0025', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6905:6928'>　前夫二剛也四亦剛也四何畏二奈何二方應五其</span>
<span class='tline' id='l324' data-llen='6928:6951'>　才足以有為四以不正之剛不足以拯人之困躊躇</span>
<span class='tline' id='l325' data-llen='6951:6974'>　其来亦可吝矣雖然困者時也其不可易者天下之</span>
<span class='tline' id='l326' data-llen='6974:6997'>　正理也四之于初雖有疑懼之阻而二本无他初亦</span>
<span class='tline' id='l327' data-llen='6997:7020'>　不變者為其理之所在爾易傳所以譬之寒士之妻</span>
<span class='tline' id='l328' data-llen='7020:7043'>　弱國之臣也集傳謂乾變為金坤為輿金車之象虞</span>
<span class='tline' id='l329' data-llen='7043:7066'>　仲翔謂歴坎困之象大抵二以寛裕載物則有車之</span>
<span class='tline' id='l330' data-llen='7066:7089'>　象大有九二之大車以載是也此取其能載九四故</span>
<span class='tline' id='l331' data-llen='7089:7116'><a onclick="displayPageImage('KR1a0025', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7116:7122'>　曰金車</span>
<span class='tline' id='l333' data-llen='7122:7140'>九五劓刖困于赤紱乃徐有說利用祭祀</span>
<span class='tline' id='l334' data-llen='7140:7163'>象曰劓刖志未得也乃徐有說以中直也利用祭祀受</span>
<span class='tline' id='l335' data-llen='7163:7167'>福也</span>
<span class='tline' id='l336' data-llen='7167:7190'>　消陽者莫如陰剛揜于陰則陽消矣故上劓而下刖</span>
<span class='tline' id='l337' data-llen='7190:7213'>　上劓謂傷于六也下刖謂傷于四也傷于九四而曰</span>
<span class='tline' id='l338' data-llen='7213:7236'>　消于陰者自君言之四亦陰也二者五之應五待以</span>
<span class='tline' id='l339' data-llen='7236:7259'>　有為五既有劓刖之患而二亦佩征凶之戒未之肯</span>
<span class='tline' id='l340' data-llen='7259:7286'><a onclick="displayPageImage('KR1a0025', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7286:7309'>　前五是以有赤紱之困赤紱人臣之飾其股膝行動</span>
<span class='tline' id='l342' data-llen='7309:7332'>　之意與朱紱同困于赤紱則是其臣未肯来應也然</span>
<span class='tline' id='l343' data-llen='7332:7355'>　二五同徳所以濟天下之困者也一旦誠意感格如</span>
<span class='tline' id='l344' data-llen='7355:7378'>　祭祀之通則上下並受其福矣此其為說在于後也</span>
<span class='tline' id='l345' data-llen='7378:7401'>　故乃徐有說不曰中正而曰中直者九五正自可知</span>
<span class='tline' id='l346' data-llen='7401:7424'>　君臣以賢徳相求初雖齟齬而終無不契者亦在理</span>
<span class='tline' id='l347' data-llen='7424:7447'>　為直爾困自否来初二三四宗廟之象故二五兩爻</span>
<span class='tline' id='l348' data-llen='7447:7470'>　有享祭之義艮為鼻震為足虞仲翔謂兌為刑劓刖</span>
<span class='tline' id='l349' data-llen='7470:7497'><a onclick="displayPageImage('KR1a0025', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7497:7502'>　之象</span>
<span class='tline' id='l351' data-llen='7502:7520'>上六困于葛藟于臲卼曰動悔有悔征吉</span>
<span class='tline' id='l352' data-llen='7520:7538'>象曰困于葛藟未當也動悔有悔吉行也</span>
<span class='tline' id='l353' data-llen='7538:7561'>　困有不可動者九二是也故征凶有不得不動者上</span>
<span class='tline' id='l354' data-llen='7561:7584'>　六是也故征吉夫吉凶悔吝生乎動况困之時乎而</span>
<span class='tline' id='l355' data-llen='7584:7607'>　曰不得不動者盖困至上六極矣極則當變與其愚</span>
<span class='tline' id='l356' data-llen='7607:7630'>　不知變求于三徒如葛藟之累乘乎五復蹈臲卼之</span>
<span class='tline' id='l357' data-llen='7630:7653'>　危則无寜舎而去爾故易為上六設辭曰吾動固有</span>
<span class='tline' id='l358' data-llen='7653:7680'><a onclick="displayPageImage('KR1a0025', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7680:7703'>　悔然謂有悔而不動則當變而居悔亦不可免故惟</span>
<span class='tline' id='l360' data-llen='7703:7726'>　征乃吉征吉者以吉而行非坐困而止也六居上不</span>
<span class='tline' id='l361' data-llen='7726:7749'>　安臲卼之地字與秦誓杌隉通虞翻謂巽為草為葛</span>
<span class='tline' id='l362' data-llen='7749:7755'>　藟之象</span>
<span class='tline' id='l363' data-llen='7755:7765'>䷯<span class='krp-note'>巽下/坎上</span></span>
<span class='tline' id='l364' data-llen='7765:7788'>井改邑不改井无䘮无得往來井井汔至亦未繘井羸</span>
<span class='tline' id='l365' data-llen='7788:7793'>其瓶凶</span>
<span class='tline' id='l366' data-llen='7793:7816'>彖曰巽乎水而上水井井養而不窮也改邑不改井乃</span>
<span class='tline' id='l367' data-llen='7816:7843'><a onclick="displayPageImage('KR1a0025', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7843:7866'>以剛中也汔至亦未繘井未有功也羸其瓶是以凶也</span>
<span class='tline' id='l369' data-llen='7866:7889'>　井徳之地也邑可虚而地不可遷故曰改邑不改井</span>
<span class='tline' id='l370' data-llen='7889:7912'>　泉在其下積之不為有餘水上于井散之不為不足</span>
<span class='tline' id='l371' data-llen='7912:7935'>　故曰无䘮无得来而汲者井也汲已而去者亦井也</span>
<span class='tline' id='l372' data-llen='7935:7958'>　故曰往来井井此盖以井眀性所以見養人不窮之</span>
<span class='tline' id='l373' data-llen='7958:7981'>　徳汔幾也繘綆也羸敗也汲井以瓶幾及綆而敗汲</span>
<span class='tline' id='l374' data-llen='7981:8004'>　者既无得井道亦无功故曰汔至亦未繘井羸其瓶</span>
<span class='tline' id='l375' data-llen='8004:8027'>　凶此盖以井眀性示為善不終之戒坎水也而在上</span>
<span class='tline' id='l376' data-llen='8027:8054'><a onclick="displayPageImage('KR1a0025', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8054:8077'>　巽順也而在下盖順水之性而下求之而出之于上</span>
<span class='tline' id='l378' data-llen='8077:8101'>　也鄭康成謂巽木桔橰也桔橰引瓶下入是以木順水</span>
<span class='tline' id='l379' data-llen='8101:8124'>　下求之義故曰巽乎水而上水井言井之道如是也</span>
<span class='tline' id='l380' data-llen='8124:8147'>　以爻求之井自泰来泰之初九上為九五其剛在中</span>
<span class='tline' id='l381' data-llen='8147:8170'>　而成坎坎之性豈隨邑以遷哉荀爽謂陰来居初有</span>
<span class='tline' id='l382' data-llen='8170:8193'>　實也故无䘮五復失位也故无得往来亦謂初五之</span>
<span class='tline' id='l383' data-llen='8193:8216'>　升降凡此皆其見之于爻者也通井之義則養人之</span>
<span class='tline' id='l384' data-llen='8216:8238'>　徳備矣鄭康成謂互體離兌離外堅中虚瓶也兌</span>
<span class='tline' id='l385' data-llen='8238:8265'><a onclick="displayPageImage('KR1a0025', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8265:8288'>　口也荀爽謂巽繩為繘初欲應五為二所拘故羸其</span>
<span class='tline' id='l387' data-llen='8288:8311'>　瓶也虞翻謂坤為邑乾初之五折坤故改邑初為舊</span>
<span class='tline' id='l388' data-llen='8311:8334'>　井四應甃之故不改井集傳謂自四至初成反兌兌</span>
<span class='tline' id='l389' data-llen='8334:8357'>　為口為毁折巽繩反上而毁折之汲水至井口羸其</span>
<span class='tline' id='l390' data-llen='8357:8367'>　瓶瓶口在下覆也</span>
<span class='tline' id='l391' data-llen='8367:8383'>象曰木上有水井君子以勞民勸相</span>
<span class='tline' id='l392' data-llen='8383:8406'>　君子既以井之義自脩復以此道使人修勞民勸相</span>
<span class='tline' id='l393' data-llen='8406:8429'>　所以使人修也勸相之可矣必先之以勞民者盖井</span>
<span class='tline' id='l394' data-llen='8429:8456'><a onclick="displayPageImage('KR1a0025', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8456:8479'>　以坎為體坎勞卦也故井之功成于勞今夫汲之渫</span>
<span class='tline' id='l396' data-llen='8479:8502'>　之上之于木布而散之然後井之功成人之于性深</span>
<span class='tline' id='l397' data-llen='8502:8525'>　之養之䟽瀹而道達之然後人之性善為其憚修為</span>
<span class='tline' id='l398' data-llen='8525:8548'>　習偷惰故不免于勸相自彼視之為勞也勸之所以</span>
<span class='tline' id='l399' data-llen='8548:8571'>　使其嚮善相之所以使其有成雖然自修使人修皆</span>
<span class='tline' id='l400' data-llen='8571:8594'>　井也而易獨以勞民勸相為大象者盖施澤及人井</span>
<span class='tline' id='l401' data-llen='8594:8609'>　之本意先儒勞作力報反非也</span>
<span class='tline' id='l402' data-llen='8609:8621'>初六井泥不食舊井无禽</span>
<span class='tline' id='l403' data-llen='8621:8648'><a onclick="displayPageImage('KR1a0025', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8648:8665'>象曰井泥不食下也舊井无禽時舍也</span>
<span class='tline' id='l405' data-llen='8665:8688'>　井以汲而日新泥而不汲則舊井也舊井猶眢井廢</span>
<span class='tline' id='l406' data-llen='8688:8711'>　塞滓穢禽亦不以之為營窟人賤之物惡之宜為時</span>
<span class='tline' id='l407' data-llen='8711:8734'>　之所棄也初六以奥渫自處乃至是哉干寶曰在井</span>
<span class='tline' id='l408' data-llen='8734:8757'>　之下體土爻故曰泥集傳謂離為飛鳥四不應无禽</span>
<span class='tline' id='l409' data-llen='8757:8761'>　也</span>
<span class='tline' id='l410' data-llen='8761:8772'>九二井谷射鮒甕敝漏</span>
<span class='tline' id='l411' data-llen='8772:8783'>象曰井谷射鮒无與也</span>
<span class='tline' id='l412' data-llen='8783:8810'><a onclick="displayPageImage('KR1a0025', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8810:8833'>　井谷井中旁出之水不能上行止流以注鮒魚而已</span>
<span class='tline' id='l414' data-llen='8833:8856'>　鮒蛙之屬莊周所謂得斗升之水可活蹶泥則沒足</span>
<span class='tline' id='l415' data-llen='8856:8879'>　滅跗者是已初處卑下故以象之射鮒之谷使得善</span>
<span class='tline' id='l416' data-llen='8879:8902'>　器繘而出之猶足以及物甕復敝焉水漏而下洩終</span>
<span class='tline' id='l417' data-llen='8902:8925'>　不能上矣九二无應于上下比于初其義如此尚誰</span>
<span class='tline' id='l418' data-llen='8925:8948'>　與之哉崔憬曰惟得于鮒无益于人盖為是也在初</span>
<span class='tline' id='l419' data-llen='8948:8971'>　時舍在二无與學易君子觀井可知其戒矣集傳謂</span>
<span class='tline' id='l420' data-llen='8971:8994'>　二動坎水注于艮山之間谷也兌巽為魚子夏謂鮒</span>
<span class='tline' id='l421' data-llen='8994:9021'><a onclick="displayPageImage('KR1a0025', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9021:9026'>　蝦蟇</span>
<span class='tline' id='l423' data-llen='9026:9047'>九三井渫不食為我心惻可用汲王眀並受其福</span>
<span class='tline' id='l424' data-llen='9047:9064'>象曰井渫不食行惻也求王眀受福也</span>
<span class='tline' id='l425' data-llen='9064:9087'>　賢士固有潔身脩性而忘世者固有潔身修性而為</span>
<span class='tline' id='l426' data-llen='9087:9110'>　物者九三盖潔身修性而為物者也何以知之九以</span>
<span class='tline' id='l427' data-llen='9110:9133'>　剛眀之才居得其正其在井乃䟽治滓穢湛然可食</span>
<span class='tline' id='l428' data-llen='9133:9156'>　者然井以水上為功而三尤在下體之上是井雖潔</span>
<span class='tline' id='l429' data-llen='9156:9179'>　清而猶未為人所食也井泥不食則不可用汲渫而</span>
<span class='tline' id='l430' data-llen='9179:9206'><a onclick="displayPageImage('KR1a0025', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9206:9229'>　不食必有為之動心者人将引而汲之矣猶之賢士</span>
<span class='tline' id='l432' data-llen='9229:9252'>　抱才勵志雖未為世所知有善類焉如上六者應而</span>
<span class='tline' id='l433' data-llen='9252:9275'>　引之眀王其舍諸必相得有為上下並受其福矣審</span>
<span class='tline' id='l434' data-llen='9275:9298'>　如是則九三可惻之行眀王自應錫之以福而曰求</span>
<span class='tline' id='l435' data-llen='9298:9321'>　王明者豈九三有為之志固亦不能自己歟王謂五</span>
<span class='tline' id='l436' data-llen='9321:9342'>　也互體為離故王眀集傳謂兌口在上不食也</span>
<span class='tline' id='l437' data-llen='9342:9350'>六四井甃无咎</span>
<span class='tline' id='l438' data-llen='9350:9361'>象曰井甃无咎修井也</span>
<span class='tline' id='l439' data-llen='9361:9388'><a onclick="displayPageImage('KR1a0025', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9388:9411'>　渫以去穢甃以防壊井以上為功而坎之性下上則</span>
<span class='tline' id='l441' data-llen='9411:9434'>　井動而勞而四之位静其為井乃巽工甃治之時无</span>
<span class='tline' id='l442' data-llen='9434:9457'>　汲取之象也故曰井甃无咎其甃也非廢井之用将</span>
<span class='tline' id='l443' data-llen='9457:9480'>　以應上及外而已是以无咎字林謂甃井壁也虞仲</span>
<span class='tline' id='l444' data-llen='9480:9503'>　翔謂以瓦甓壘坤為土離火燒土為之孔頴達曰施</span>
<span class='tline' id='l445' data-llen='9503:9515'>　之于人可以脩徳補過</span>
<span class='tline' id='l446' data-llen='9515:9524'>九五井冽寒泉食</span>
<span class='tline' id='l447' data-llen='9524:9535'>象曰寒泉之食中正也</span>
<span class='tline' id='l448' data-llen='9535:9562'><a onclick="displayPageImage('KR1a0025', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9562:9585'>　井泥井谷无食之理井渫有食之理而未為人所食</span>
<span class='tline' id='l450' data-llen='9585:9608'>　六爻可食者九五而已故曰井冽寒泉食九五之食</span>
<span class='tline' id='l451' data-llen='9608:9631'>　為其冽而寒也泉冽而寒以中正也崔憬曰冽清潔</span>
<span class='tline' id='l452' data-llen='9631:9654'>　也泉者井之原泉出而混濁之則不冽不冽則温水</span>
<span class='tline' id='l453' data-llen='9654:9677'>　生天一于方為北坎宫之陽以其在北故寒有陽故</span>
<span class='tline' id='l454' data-llen='9677:9700'>　冽此井之本原猶人之正性未旁出而流散非九五</span>
<span class='tline' id='l455' data-llen='9700:9723'>　之中正不能有是也井冽而寒泉則應物之求可以</span>
<span class='tline' id='l456' data-llen='9723:9746'>　養而不窮矣此人君之徳也先儒謂周七月夏之五</span>
<span class='tline' id='l457' data-llen='9746:9773'><a onclick="displayPageImage('KR1a0025', 'WYG', '011-26a' );" name="011-26a" class="pb">[011-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9773:9797'>　月隂氣在下故集傳謂五月卦陰氣自下而上井寒矣</span>
<span class='tline' id='l459' data-llen='9797:9809'>上六井收勿幕有孚元吉</span>
<span class='tline' id='l460' data-llen='9809:9820'>象曰元吉在上大成也</span>
<span class='tline' id='l461' data-llen='9820:9843'>　上六井道之成也凡物之成皆以收藏為事惟井之</span>
<span class='tline' id='l462' data-llen='9843:9865'>　成以不窮為徳戒在于收雖居可收之時猶宜勿</span>
<span class='tline' id='l463' data-llen='9865:9888'>　幕往来汲者汲已暫止此井收之時也干本幕為羃</span>
<span class='tline' id='l464' data-llen='9888:9912'>　謂以物蒙覆之勿羃則以不收為收𤼵而顯露之隨</span>
<span class='tline' id='l465' data-llen='9912:9935'>　其所取我以應物自信而物亦信于求我以是處收</span>
<span class='tline' id='l466' data-llen='9935:9962'><a onclick="displayPageImage('KR1a0025', 'WYG', '011-26b' );" name="011-26b" class="pb">[011-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9962:9985'>　可以反羸瓶之凶矣兹非有孚元吉之時歟井自泰</span>
<span class='tline' id='l468' data-llen='9985:10008'>　来坎乃坤之全體坤為吝故聖人至井成而戒收作</span>
<span class='tline' id='l469' data-llen='10008:10016'>　去聲讀者非</span>
</p>
<p>
</p>
  </div>
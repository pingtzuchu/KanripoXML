<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0025', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　周易窺餘卷十四　　　宋　鄭剛中　撰</span><br/>
<span class='tline' id='l10' data-llen='210:220'>下經<span class='krp-note'>巽至節/</span></span><br/>
<span class='tline' id='l11' data-llen='220:230'>䷸<span class='krp-note'>巽下/巽上</span></span><br/>
<span class='tline' id='l12' data-llen='230:243'>巽小亨利有攸往利見大人</span><br/>
<span class='tline' id='l13' data-llen='243:266'>彖曰重巽以申命剛巽乎中正而志行柔皆順乎剛是</span><br/>
<span class='tline' id='l14' data-llen='266:279'>以小亨利有攸往利見大人</span><br/>
<span class='tline' id='l15' data-llen='279:302'>　巽三畫以一柔承二剛成卦夫柔之于剛非順无以</span><br/>
<span class='tline' id='l16' data-llen='302:328'><a onclick="displayPageImage('KR1a0025', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:351'>　承剛之于柔非巽无以接剛接于上柔承于下然後</span><br/>
<span class='tline' id='l18' data-llen='351:374'>　陰陽不忤相契相容此巽之所以為順為入在天為</span><br/>
<span class='tline' id='l19' data-llen='374:397'>　風在君為命无所往而不受也重巽則三畫之上加</span><br/>
<span class='tline' id='l20' data-llen='397:420'>　巽焉故為申命之義謂前已有命今復申之所以見</span><br/>
<span class='tline' id='l21' data-llen='420:443'>　丁寧重複上下通行之意九二巽乎中者也重巽則</span><br/>
<span class='tline' id='l22' data-llen='443:466'>　兼五言之故曰巽乎中正而志行初六順乎剛者也</span><br/>
<span class='tline' id='l23' data-llen='466:489'>　重巽則兼四言之故曰柔皆順乎剛上巽下順此致</span><br/>
<span class='tline' id='l24' data-llen='489:512'>　亨之道攸往之利見大人之資也夫以巽而往物孰</span><br/>
<span class='tline' id='l25' data-llen='512:538'><a onclick="displayPageImage('KR1a0025', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='538:561'>　能閡以巽見大人人孰不與而曰小亨者何哉曰天</span><br/>
<span class='tline' id='l27' data-llen='561:584'>　下之理不可以一于巽也風之入物上之行命非順</span><br/>
<span class='tline' id='l28' data-llen='584:607'>　不可至于變化可否剛柔相制固當與時宜之聖人</span><br/>
<span class='tline' id='l29' data-llen='607:630'>　于重巽止許之以小亨者豈无意乎若當親寡之時</span><br/>
<span class='tline' id='l30' data-llen='630:653'>　處孤危之勢非體巽行之未見其可故序卦曰旅而</span><br/>
<span class='tline' id='l31' data-llen='653:676'>　无所容故受之以巽雖然以巽下人雖旅所宜遇君</span><br/>
<span class='tline' id='l32' data-llen='676:699'>　子則利不然不能有所立也故以見大人為利虞氏</span><br/>
<span class='tline' id='l33' data-llen='699:722'>　謂柔得位而順五剛故小亨大人為五離目為見二</span><br/>
<span class='tline' id='l34' data-llen='722:748'><a onclick="displayPageImage('KR1a0025', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:771'>　失位往應五則正故利有攸往陸績曰陰為卦主故</span><br/>
<span class='tline' id='l36' data-llen='771:794'>　小亨王弼注有命乃行也四字王昭素謂當在重巽</span><br/>
<span class='tline' id='l37' data-llen='794:814'>　以申命之下彖或脱文集𫝊謂理或有之</span><br/>
<span class='tline' id='l38' data-llen='814:828'>象曰隨風巽君子以申命行事</span><br/>
<span class='tline' id='l39' data-llen='828:851'>　事之所以不行者因民心之未悟民心之未悟因播</span><br/>
<span class='tline' id='l40' data-llen='851:874'>　告之不修故申命所以行事也盤庚之事止于遷都</span><br/>
<span class='tline' id='l41' data-llen='874:897'>　其告戒載于書者三篇命其可以不申乎隨風盖命</span><br/>
<span class='tline' id='l42' data-llen='897:920'>　令相繼之象荀爽曰巽為號令兩巽相隨故曰申命</span><br/>
<span class='tline' id='l43' data-llen='920:946'><a onclick="displayPageImage('KR1a0025', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='946:957'>初六進退利武人之貞</span><br/>
<span class='tline' id='l45' data-llen='957:974'>象曰進退志疑也利武人之貞志治也</span><br/>
<span class='tline' id='l46' data-llen='974:997'>　履之六三巽之初六皆有武人之稱葢履之下卦兊</span><br/>
<span class='tline' id='l47' data-llen='997:1020'>　也兊與巽反對兊正秋肅殺之氣為武六三不知才</span><br/>
<span class='tline' id='l48' data-llen='1020:1043'>　智之短履剛趨上故有武人為于大君之象反而為</span><br/>
<span class='tline' id='l49' data-llen='1043:1066'>　巽則六三變為初六向之剛躁于履者今皆柔伏而</span><br/>
<span class='tline' id='l50' data-llen='1066:1089'>　巽矣然武人之志終在也武人以剛躁為失柔巽為</span><br/>
<span class='tline' id='l51' data-llen='1089:1112'>　正武人貞則其志治命行之初人懐不果惟若武人</span><br/>
<span class='tline' id='l52' data-llen='1112:1138'><a onclick="displayPageImage('KR1a0025', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1161'>　剛而貞巽而果然後為利此處初六之道也虞氏曰</span><br/>
<span class='tline' id='l54' data-llen='1161:1184'>　巽為進退乾為武初失位利之貞為乾故利武人之</span><br/>
<span class='tline' id='l55' data-llen='1184:1188'>　貞</span><br/>
<span class='tline' id='l56' data-llen='1188:1204'>九二巽在牀下用史巫紛若吉无咎</span><br/>
<span class='tline' id='l57' data-llen='1204:1215'>象曰紛若之吉得中也</span><br/>
<span class='tline' id='l58' data-llen='1215:1238'>　祝史巫覡皆邀福于神者非正道所先也孔子之禱</span><br/>
<span class='tline' id='l59' data-llen='1238:1261'>　豈用史巫哉二以下體居隂已甚巽矣以陽居隂巽</span><br/>
<span class='tline' id='l60' data-llen='1261:1284'>　又甚焉故有牀下之喻牀承體在下之物在牀之下</span><br/>
<span class='tline' id='l61' data-llen='1284:1310'><a onclick="displayPageImage('KR1a0025', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1310:1333'>　則卑甚而失其所安謟媚求福猶紛然用史巫以邀</span><br/>
<span class='tline' id='l63' data-llen='1333:1356'>　神者未必為神所聽此葢聖人為九二巽過之戒也</span><br/>
<span class='tline' id='l64' data-llen='1356:1379'>　雖然巽過宜凶二猶吉而无咎者二雖不正猶中也</span><br/>
<span class='tline' id='l65' data-llen='1379:1402'>　中則能變史巫而吉此又聖人設中正為二之勸也</span><br/>
<span class='tline' id='l66' data-llen='1402:1425'>　說者或以史巫為九二通誠于五考之于易及他經</span><br/>
<span class='tline' id='l67' data-llen='1425:1449'>　凡孚誠之道皆貴簡質未有以史巫為喻者宋𠂻曰</span><br/>
<span class='tline' id='l68' data-llen='1449:1472'>　巽為木二陽在上初隂在下牀之象二无應于上退</span><br/>
<span class='tline' id='l69' data-llen='1472:1495'>　而即初心在于下故曰巽在牀下大抵以過巽喻史</span><br/>
<span class='tline' id='l70' data-llen='1495:1521'><a onclick="displayPageImage('KR1a0025', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1521:1545'>　巫則重巽者紛若之象也𫝊謂二五升降史巫紛若</span><br/>
<span class='tline' id='l72' data-llen='1545:1550'>　之象</span><br/>
<span class='tline' id='l73' data-llen='1550:1557'>九三頻巽吝</span><br/>
<span class='tline' id='l74' data-llen='1557:1568'>象曰頻巽之吝志窮也</span><br/>
<span class='tline' id='l75' data-llen='1568:1591'>　詩桑柔注頻謂急說文曰頻水厓也頻蹙不前而止</span><br/>
<span class='tline' id='l76' data-llen='1591:1614'>　詳見復卦九三以剛過之性本非能巽欲遂其剛則</span><br/>
<span class='tline' id='l77' data-llen='1614:1637'>　上下皆巽勢不容于獨亢既勉為巽上復无應四隂</span><br/>
<span class='tline' id='l78' data-llen='1637:1660'>　乘之進退失其真情是以促廹兹其所以吝也巽至</span><br/>
<span class='tline' id='l79' data-llen='1660:1686'><a onclick="displayPageImage('KR1a0025', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1686:1709'>　于是剛陽之志窮矣荀爽曰乘陽无據為隂所乘號</span><br/>
<span class='tline' id='l81' data-llen='1709:1718'>　令不行故志窮</span><br/>
<span class='tline' id='l82' data-llen='1718:1728'>六四悔亡田獲三品</span><br/>
<span class='tline' id='l83' data-llen='1728:1739'>象曰田獲三品有功也</span><br/>
<span class='tline' id='l84' data-llen='1739:1762'>　田者典事之大非一人所能為衆和志順相與以有</span><br/>
<span class='tline' id='l85' data-llen='1762:1785'>　獲者也六四以隂柔之才承乘皆剛下復无應自宜</span><br/>
<span class='tline' id='l86' data-llen='1785:1808'>　有悔况可興事耶然以隂居下巽乎兩體之間上下</span><br/>
<span class='tline' id='l87' data-llen='1808:1831'>　順之而又不失其正非但悔亡固可資衆力而有獲</span><br/>
<span class='tline' id='l88' data-llen='1831:1857'><a onclick="displayPageImage('KR1a0025', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1857:1880'>　也三品之喻所以見正順之功焉往田而乾豆賔客</span><br/>
<span class='tline' id='l90' data-llen='1880:1904'>　庖厨之品具言所獲之多也翟𤣥曰三品謂下三爻</span><br/>
<span class='tline' id='l91' data-llen='1904:1920'>　也初巽為雞二兊為羊三離為雉</span><br/>
<span class='tline' id='l92' data-llen='1920:1943'>九五貞吉悔亡无不利无初有終先庚三日後庚三日</span><br/>
<span class='tline' id='l93' data-llen='1943:1946'>吉</span><br/>
<span class='tline' id='l94' data-llen='1946:1958'>象曰九五之吉位正中也</span><br/>
<span class='tline' id='l95' data-llen='1958:1981'>　諸卦九五為盡善之爻不應有悔以其在巽恐剛陽</span><br/>
<span class='tline' id='l96' data-llen='1981:2004'>　之性過而有傷故彖先曰巽乎中正而志行至爻則</span><br/>
<span class='tline' id='l97' data-llen='2004:2030'><a onclick="displayPageImage('KR1a0025', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2030:2053'>　又曰貞吉悔亡无不利謂五非中正則有悔矣易傳</span><br/>
<span class='tline' id='l99' data-llen='2053:2076'>　曰非五之不足在巽所當戒也无初有終者亦謂九</span><br/>
<span class='tline' id='l100' data-llen='2076:2099'>　五則巽將究而為躁惟能知申命行權在于委曲守</span><br/>
<span class='tline' id='l101' data-llen='2099:2122'>　中正以入之此其所以有終也先庚三日後庚三日</span><br/>
<span class='tline' id='l102' data-llen='2122:2145'>　此申命之道也巽為命而獨見于五者以五為巽主</span><br/>
<span class='tline' id='l103' data-llen='2145:2168'>　而命令係之也甲者事之首故先甲後甲言于蠱十</span><br/>
<span class='tline' id='l104' data-llen='2168:2191'>　日甲乙為首而甲又居其先也庚者變之首故先庚</span><br/>
<span class='tline' id='l105' data-llen='2191:2214'>　後庚言于巽十日戊己為中過中則更變之所由起</span><br/>
<span class='tline' id='l106' data-llen='2214:2240'><a onclick="displayPageImage('KR1a0025', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2240:2263'>　也命令變更當先後重復之使人知變更之意則人</span><br/>
<span class='tline' id='l108' data-llen='2263:2286'>　樂從問者曰巽為命而已卦何以有先後之象曰為</span><br/>
<span class='tline' id='l109' data-llen='2286:2309'>　其重巽則當繼也又問上之命令固不一卦何以止</span><br/>
<span class='tline' id='l110' data-llen='2309:2332'>　言變更曰雷風相薄則有變也初二相易成離離為</span><br/>
<span class='tline' id='l111' data-llen='2332:2355'>　日自四以上三爻在前故先庚三日四五相易又成</span><br/>
<span class='tline' id='l112' data-llen='2355:2378'>　離自三以下三爻在後故曰後庚三日虞氏曰震巽</span><br/>
<span class='tline' id='l113' data-llen='2378:2401'>　相薄雷風无形當變之震矣巽究為躁卦故无初有</span><br/>
<span class='tline' id='l114' data-llen='2401:2420'>　終王弼于甲庚不能辨止曰皆申命之謂</span><br/>
<span class='tline' id='l115' data-llen='2420:2446'><a onclick="displayPageImage('KR1a0025', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2446:2460'>上九巽在牀下喪其資斧貞凶</span><br/>
<span class='tline' id='l117' data-llen='2460:2479'>象曰巽在牀下上窮也喪其資斧正乎凶也</span><br/>
<span class='tline' id='l118' data-llen='2479:2502'>　九二上九巽牀下同而意各有在二以陽居隂又在</span><br/>
<span class='tline' id='l119' data-llen='2502:2525'>　巽之下體為巽過其失其所安故曰巽在牀下上九</span><br/>
<span class='tline' id='l120' data-llen='2525:2548'>　以陽居陽又在上體之上无過巽之卑然其所以為</span><br/>
<span class='tline' id='l121' data-llen='2548:2571'>　巽者窮矣窮上者必反下反下則失其所安故亦曰</span><br/>
<span class='tline' id='l122' data-llen='2571:2594'>　巽在牀下也資者利之實斧者利之用二者皆安居</span><br/>
<span class='tline' id='l123' data-llen='2594:2617'>　所有故旅之九四則得之上九喪其資斧豈非失其</span><br/>
<span class='tline' id='l124' data-llen='2617:2643'><a onclick="displayPageImage('KR1a0025', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2643:2666'>　所安乎是以貞凶曰正乎凶者言凶之道正由是也</span><br/>
<span class='tline' id='l126' data-llen='2666:2676'>䷹<span class='krp-note'>兊下/兊上</span></span><br/>
<span class='tline' id='l127' data-llen='2676:2682'>兊亨利貞</span><br/>
<span class='tline' id='l128' data-llen='2682:2705'>彖曰兊說也剛中而柔外說以利貞是以順乎天而應</span><br/>
<span class='tline' id='l129' data-llen='2705:2728'>乎人說以先民民忘其勞說以犯難民忘其死說之大</span><br/>
<span class='tline' id='l130' data-llen='2728:2734'>民勸矣哉</span><br/>
<span class='tline' id='l131' data-llen='2734:2757'>　兊說可以致亨也然說而不以正非兊所貴也故兊</span><br/>
<span class='tline' id='l132' data-llen='2757:2780'>　亨利貞二五葢兊之所謂貞也五固正矣二亦得為</span><br/>
<span class='tline' id='l133' data-llen='2780:2806'><a onclick="displayPageImage('KR1a0025', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2806:2829'>　正者以中故正亦以勸其正也兊者巽之反巽之初</span><br/>
<span class='tline' id='l135' data-llen='2829:2852'>　六為兊之上六巽之六四為兊之六三而巽之二五</span><br/>
<span class='tline' id='l136' data-llen='2852:2875'>　雖為兊未嘗失其中也惟兩柔說而出外聖人慮其</span><br/>
<span class='tline' id='l137' data-llen='2875:2898'>　過也故有利貞之戒此剛中柔外說以利貞之道也</span><br/>
<span class='tline' id='l138' data-llen='2898:2921'>　夫天之心即人之心也上能順天而為天所說則人</span><br/>
<span class='tline' id='l139' data-llen='2921:2944'>　之說之也可知矣天之說不可見也其應乎人者是</span><br/>
<span class='tline' id='l140' data-llen='2944:2967'>　也然天之所說豈為其以謟求哉有剛以立已有柔</span><br/>
<span class='tline' id='l141' data-llen='2967:2990'>　以通物内外不失其正而說道行乎其間此天人所</span><br/>
<span class='tline' id='l142' data-llen='2990:3016'><a onclick="displayPageImage('KR1a0025', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3016:3039'>　共與兊之所以順乎天而應乎人也或問不曰順乎</span><br/>
<span class='tline' id='l144' data-llen='3039:3062'>　人而應天者天人一道順與應不可以天人分也舉</span><br/>
<span class='tline' id='l145' data-llen='3062:3085'>　此而彼見矣人君盡兊之義則可以得民之所難何</span><br/>
<span class='tline' id='l146' data-llen='3085:3108'>　則小而服勞大而効死二者皆民之所難民惡憂勞</span><br/>
<span class='tline' id='l147' data-llen='3108:3131'>　我使之忘其勞民惡死亡我使之忘其死非得其所</span><br/>
<span class='tline' id='l148' data-llen='3131:3154'>　難者能致是乎古有行之者湯武是也非獨湯武凡</span><br/>
<span class='tline' id='l149' data-llen='3154:3177'>　以說道順幽明之心而得民所難者義皆如此先民</span><br/>
<span class='tline' id='l150' data-llen='3177:3200'>　與犯難乃在我之事忘勞與忘死皆在彼之心我行</span><br/>
<span class='tline' id='l151' data-llen='3200:3226'><a onclick="displayPageImage('KR1a0025', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3226:3249'>　于上民應于下此兊說之所以為大也鼎祚易謂二</span><br/>
<span class='tline' id='l153' data-llen='3249:3272'>　四變為屯有震坎坎為勞為心兊為說勞而心說忘</span><br/>
<span class='tline' id='l154' data-llen='3272:3295'>　其勞也坎為難震為反生犯難而忘其死也集傳又</span><br/>
<span class='tline' id='l155' data-llen='3295:3318'>　謂乾天也上五天位也坤順也初六之上而說順乎</span><br/>
<span class='tline' id='l156' data-llen='3318:3341'>　天也三四人位也六四九三相易而說應乎人也安</span><br/>
<span class='tline' id='l157' data-llen='3341:3364'>　定胡先生謂澤水之所聚滋息萬物使之得所養而</span><br/>
<span class='tline' id='l158' data-llen='3364:3387'>　說澤聖賢欲感天下之心必以仁義之道恩恵之事</span><br/>
<span class='tline' id='l159' data-llen='3387:3408'>　固不可以言語口舌而為說故說去言而為兊</span><br/>
<span class='tline' id='l160' data-llen='3408:3434'><a onclick="displayPageImage('KR1a0025', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3434:3448'>象曰麗澤兊君子以朋友講習</span><br/>
<span class='tline' id='l162' data-llen='3448:3471'>　麗猶附麗之麗澤附澤故也兩澤則彼此相滋益故</span><br/>
<span class='tline' id='l163' data-llen='3471:3494'>　為朋友講習之象學而時習之不亦說乎取此義也</span><br/>
<span class='tline' id='l164' data-llen='3494:3517'>　鼎祚易謂二陽同類朋友也兊口對講習也易傳曰</span><br/>
<span class='tline' id='l165' data-llen='3517:3536'>　朋友講習固說之大者然當明相益之象</span><br/>
<span class='tline' id='l166' data-llen='3536:3543'>初九和兊吉</span><br/>
<span class='tline' id='l167' data-llen='3543:3555'>象曰和兊之吉行未疑也</span><br/>
<span class='tline' id='l168' data-llen='3555:3578'>　初不應四而與二相親可謂說矣况二乃君子我之</span><br/>
<span class='tline' id='l169' data-llen='3578:3605'><a onclick="displayPageImage('KR1a0025', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3605:3628'>　類也與之親非苟于同和而已矣雖然使上有正應</span><br/>
<span class='tline' id='l171' data-llen='3628:3651'>　而下與近比者親或可疑也无所偶應惟賢是說尚</span><br/>
<span class='tline' id='l172' data-llen='3651:3674'>　何疑哉此其所以吉二以陽在上我以陽在初未嘗</span><br/>
<span class='tline' id='l173' data-llen='3674:3697'>　同也三以柔在外我與二皆以剛在中非和而何鼎</span><br/>
<span class='tline' id='l174' data-llen='3697:3717'>　祚易謂四變應初震為行坎為疑故行未疑</span><br/>
<span class='tline' id='l175' data-llen='3717:3726'>九二孚兊吉悔亡</span><br/>
<span class='tline' id='l176' data-llen='3726:3737'>象曰孚兊之吉信志也</span><br/>
<span class='tline' id='l177' data-llen='3737:3760'>　九二之孚與五孚也五非其應然純卦皆无應兊之</span><br/>
<span class='tline' id='l178' data-llen='3760:3787'><a onclick="displayPageImage('KR1a0025', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3787:3810'>　二五以同徳在應位乆當自孚也兊之時三以隂柔</span><br/>
<span class='tline' id='l180' data-llen='3810:3833'>　比而求說二欲違之不能是安得无悔然二五同以</span><br/>
<span class='tline' id='l181' data-llen='3833:3856'>　剛中柔外而成卦始雖不以隂陽正偶相得及乆也</span><br/>
<span class='tline' id='l182' data-llen='3856:3879'>　誠意感通君臣相說而悔亡矣諸卦二五非應而以</span><br/>
<span class='tline' id='l183' data-llen='3879:3902'>　同徳相求如小畜與困亦然非但純卦也鼎祚易九</span><br/>
<span class='tline' id='l184' data-llen='3902:3925'>　二之孚謂五二動得位應之故孚兊吉悔亡四變坎</span><br/>
<span class='tline' id='l185' data-llen='3925:3942'>　為志故信志大抵二應五其本志也</span><br/>
<span class='tline' id='l186' data-llen='3942:3949'>六三來兊凶</span><br/>
<span class='tline' id='l187' data-llen='3949:3976'><a onclick="displayPageImage('KR1a0025', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3976:3988'>象曰來兊之凶位不當也</span><br/>
<span class='tline' id='l189' data-llen='3988:4011'>　來兊謂不自守來而求說也以爻言之兊以剛中柔</span><br/>
<span class='tline' id='l190' data-llen='4011:4034'>　外為正柔外則柔當外嚮今反内比是求說者也易</span><br/>
<span class='tline' id='l191' data-llen='4034:4057'>　傳曰上下俱陽而獨之内者以同體而隂性下也枉</span><br/>
<span class='tline' id='l192' data-llen='4057:4080'>　已說人不以道凶矣虞氏謂兊從大壯五來居三來</span><br/>
<span class='tline' id='l193' data-llen='4080:4103'>　而失位故來兊凶集傳謂兊巽之反初二三皆自外</span><br/>
<span class='tline' id='l194' data-llen='4103:4107'>　來</span><br/>
<span class='tline' id='l195' data-llen='4107:4119'>九四商兊未寧介疾有喜</span><br/>
<span class='tline' id='l196' data-llen='4119:4146'><a onclick="displayPageImage('KR1a0025', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4146:4157'>象曰九四之喜有慶也</span><br/>
<span class='tline' id='l198' data-llen='4157:4180'>　介與界通盖限際之地也五以陽在上三以隂在下</span><br/>
<span class='tline' id='l199' data-llen='4180:4203'>　九四介乎兩間故謂之介然則何以為疾歟曰四未</span><br/>
<span class='tline' id='l200' data-llen='4203:4226'>　知所從也欲從陽則三隂為可說欲從隂則五陽為</span><br/>
<span class='tline' id='l201' data-llen='4226:4249'>　中正所介病矣擬議所處擇所當說者從之兹其所</span><br/>
<span class='tline' id='l202' data-llen='4249:4272'>　以未寧鄭康成謂商為隠度是也雖然五與三固易</span><br/>
<span class='tline' id='l203' data-llen='4272:4295'>　辨四何至隠度而不寧曰四亦未正是以莫决也及</span><br/>
<span class='tline' id='l204' data-llen='4295:4318'>　絶三承五說之意定然後利澤及物故喜而有慶也</span><br/>
<span class='tline' id='l205' data-llen='4318:4345'><a onclick="displayPageImage('KR1a0025', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4345:4368'>　虞氏謂巽近利市三倍故稱商兊又陽為慶故承五</span><br/>
<span class='tline' id='l207' data-llen='4368:4391'>　有慶集傳謂商賈度利而動故為商度之象用虞說</span><br/>
<span class='tline' id='l208' data-llen='4391:4395'>　也</span><br/>
<span class='tline' id='l209' data-llen='4395:4404'>九五孚于剥有厲</span><br/>
<span class='tline' id='l210' data-llen='4404:4415'>象曰孚于剥位正當也</span><br/>
<span class='tline' id='l211' data-llen='4415:4438'>　兊剛中而柔外柔已在九五之外矣五亦何至有厲</span><br/>
<span class='tline' id='l212' data-llen='4438:4461'>　曰五當與二孚也方二五未交孚之時上六以隂柔</span><br/>
<span class='tline' id='l213' data-llen='4461:4484'>　親比其側四又不正而比三五若又以孚九二者孚</span><br/>
<span class='tline' id='l214' data-llen='4484:4511'><a onclick="displayPageImage('KR1a0025', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4511:4534'>　上六則上下盡為隂所消矣五之道其不免乎中正</span><br/>
<span class='tline' id='l216' data-llen='4534:4557'>　者无如九五易之言此非謂五之不足在兊所當戒</span><br/>
<span class='tline' id='l217' data-llen='4557:4580'>　也盖中正之爻位為正當㡬微之分在于君子小人</span><br/>
<span class='tline' id='l218' data-llen='4580:4603'>　非他爻之比故曰孚于剥位正當也虞氏謂二四變</span><br/>
<span class='tline' id='l219' data-llen='4603:4617'>　體剥象獨集𫝊謂剥為三</span><br/>
<span class='tline' id='l220' data-llen='4617:4623'>上六引兊</span><br/>
<span class='tline' id='l221' data-llen='4623:4634'>象曰上六引兊未光也</span><br/>
<span class='tline' id='l222' data-llen='4634:4657'>　六三居内體可以上行而比于二來而求說者也上</span><br/>
<span class='tline' id='l223' data-llen='4657:4684'><a onclick="displayPageImage('KR1a0025', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4684:4707'>　六居外體之外引而去矣无意與五為說者也同為</span><br/>
<span class='tline' id='l225' data-llen='4707:4730'>　兊之三爻見于異體遂分内外之異豈不相去矣哉</span><br/>
<span class='tline' id='l226' data-llen='4730:4753'>　或問上六之引兊與萃六二之引吉同歟曰不同也</span><br/>
<span class='tline' id='l227' data-llen='4753:4776'>　萃六二在羣隂之中待人君引而後聚是引之也上</span><br/>
<span class='tline' id='l228' data-llen='4776:4799'>　六戒六三之來兊引而去之是自引也雖然兊道以</span><br/>
<span class='tline' id='l229' data-llen='4799:4822'>　說為主上六雖无來兊之賤在兊則未光矣三動離</span><br/>
<span class='tline' id='l230' data-llen='4822:4845'>　毁未光之象虞氏曰无應乘陽動而為巽巽為繩艮</span><br/>
<span class='tline' id='l231' data-llen='4845:4853'>　為手故引兊</span><br/>
<span class='tline' id='l232' data-llen='4853:4880'><a onclick="displayPageImage('KR1a0025', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4880:4890'>䷺<span class='krp-note'>坎下/巽上</span></span><br/>
<span class='tline' id='l234' data-llen='4890:4904'>渙亨王假有廟利涉大川利貞</span><br/>
<span class='tline' id='l235' data-llen='4904:4927'>彖曰渙亨剛來而不窮柔得位乎外而上同王假有廟</span><br/>
<span class='tline' id='l236' data-llen='4927:4943'>王乃在中也利涉大川乘木有功也</span><br/>
<span class='tline' id='l237' data-llen='4943:4966'>　隂陽不通天地不交否閉之所由成否之四陽來居</span><br/>
<span class='tline' id='l238' data-llen='4966:4989'>　九二否之二隂升為六四否閉之所以解何則四陽</span><br/>
<span class='tline' id='l239' data-llen='4989:5012'>　下降而亨于險中二隂上進而承于九五此否閉之</span><br/>
<span class='tline' id='l240' data-llen='5012:5035'>　所以解渙之所以名渙者散也天下之險難者解而</span><br/>
<span class='tline' id='l241' data-llen='5035:5062'><a onclick="displayPageImage('KR1a0025', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5062:5085'>　散之天下之離散者合而聚之此治渙之道二四兩</span><br/>
<span class='tline' id='l243' data-llen='5085:5108'>　爻之功也剛来而不窮彖謂二也柔得位乎外而上</span><br/>
<span class='tline' id='l244' data-llen='5108:5131'>　同彖謂四也合二體而相成此渙之所以亨也險難</span><br/>
<span class='tline' id='l245' data-llen='5131:5154'>　既散人君安集天下之道莫先于假有廟何以言之</span><br/>
<span class='tline' id='l246' data-llen='5154:5177'>　聖人以剛明之資振起于艱難之中逺邇上下皆有</span><br/>
<span class='tline' id='l247' data-llen='5177:5200'>　所託此非昭受上帝祖功而宗徳其何以致故先王</span><br/>
<span class='tline' id='l248' data-llen='5200:5223'>　不敢以濟難之功居諸已必先享帝立廟示天下以</span><br/>
<span class='tline' id='l249' data-llen='5223:5246'>　知所報也此渙亨之後即曰王假有廟也它卦二五</span><br/>
<span class='tline' id='l250' data-llen='5246:5273'><a onclick="displayPageImage('KR1a0025', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5273:5296'>　為君臣之爻在渙則四五者君臣相與有為之爻九</span><br/>
<span class='tline' id='l252' data-llen='5296:5319'>　二則為之主先後治渙之象也何以知其然彖曰王</span><br/>
<span class='tline' id='l253' data-llen='5319:5342'>　假有廟王乃在中也說者謂九在五之象然萃之假</span><br/>
<span class='tline' id='l254' data-llen='5342:5365'>　有廟亦九在五而不言王在中何哉萃言物之聚聚</span><br/>
<span class='tline' id='l255' data-llen='5365:5388'>　物者宜致孝享義惟取此非若渙當險難之時王尤</span><br/>
<span class='tline' id='l256' data-llen='5388:5411'>　天下之所繋故不得不極言其居中得位之象盖内</span><br/>
<span class='tline' id='l257' data-llen='5411:5434'>　卦坎也剛自四來居二隂之間是聖人為天下挺身</span><br/>
<span class='tline' id='l258' data-llen='5434:5457'>　救世先嘗居險難之中矣迨今憂患既平離散已合</span><br/>
<span class='tline' id='l259' data-llen='5457:5484'><a onclick="displayPageImage('KR1a0025', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5484:5507'>　巍然履尊正位而一世歸往常若四體之有心由是</span><br/>
<span class='tline' id='l261' data-llen='5507:5530'>　知王乃在中不専為九五亦兼明九二剛來之説也</span><br/>
<span class='tline' id='l262' data-llen='5530:5553'>　五四三初七廟之象二則王假有廟在中之象也荀</span><br/>
<span class='tline' id='l263' data-llen='5553:5576'>　爽曰陽來居二在坤之中為廟居五上享天帝下立</span><br/>
<span class='tline' id='l264' data-llen='5576:5599'>　宗廟也虞氏曰巽為木坎為水故乘木有功假至也</span><br/>
<span class='tline' id='l265' data-llen='5599:5614'>　讀如格獨梁武音假荀爽訓大</span><br/>
<span class='tline' id='l266' data-llen='5614:5631'>象曰風行水上渙先王以享于帝立廟</span><br/>
<span class='tline' id='l267' data-llen='5631:5654'>　彖謂巽為木者取舟楫濟難之義象謂巽為風者取</span><br/>
<span class='tline' id='l268' data-llen='5654:5681'><a onclick="displayPageImage('KR1a0025', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5681:5704'>　險難渙散之義也享帝立廟于時為先務所謂不敢</span><br/>
<span class='tline' id='l270' data-llen='5704:5727'>　以濟難之功居諸已示天下以知所報者也五四三</span><br/>
<span class='tline' id='l271' data-llen='5727:5750'>　初宗廟之象上九帝之象虞氏謂震為帝艮為廟四</span><br/>
<span class='tline' id='l272' data-llen='5750:5760'>　之二變坤大牲也</span><br/>
<span class='tline' id='l273' data-llen='5760:5769'>初六用拯馬壯吉</span><br/>
<span class='tline' id='l274' data-llen='5769:5779'>象曰初六之吉順也</span><br/>
<span class='tline' id='l275' data-llen='5779:5802'>　治渙者必于其蚤然而初无應也故承陽而資其力</span><br/>
<span class='tline' id='l276' data-llen='5802:5825'>　二以陽剛在上亦旡應也故受初之託援以俱行此</span><br/>
<span class='tline' id='l277' data-llen='5825:5852'><a onclick="displayPageImage('KR1a0025', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5852:5875'>　之謂拯馬謂二陽為馬可以載初之四也以初託二</span><br/>
<span class='tline' id='l279' data-llen='5875:5898'>　以二拯初豈逆理哉各順其情而已盖坎之性不安</span><br/>
<span class='tline' id='l280' data-llen='5898:5921'>　于下順也虞翻曰坎為馬初失正動體大壯得位故</span><br/>
<span class='tline' id='l281' data-llen='5921:5944'>　拯馬壯吉悔亡之矣承二故順也集傳曰五爻皆言</span><br/>
<span class='tline' id='l282' data-llen='5944:5967'>　渙初獨不言易傳曰離散之勢辨之宜早方渙而拯</span><br/>
<span class='tline' id='l283' data-llen='5967:5976'>　之不至于渙也</span><br/>
<span class='tline' id='l284' data-llen='5976:5986'>九二渙奔其机悔亡</span><br/>
<span class='tline' id='l285' data-llen='5986:5997'>象曰渙奔其机得願也</span><br/>
<span class='tline' id='l286' data-llen='5997:6024'><a onclick="displayPageImage('KR1a0025', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6024:6047'>　先儒謂五為机集傳謂四為机机者下慿之物四五</span><br/>
<span class='tline' id='l288' data-llen='6047:6070'>　皆在上二不應慿之為机也机謂初也易傳曰二陽</span><br/>
<span class='tline' id='l289' data-llen='6070:6093'>　同則成濟渙之功矣盖謂二若與五應則止于悔亡</span><br/>
<span class='tline' id='l290' data-llen='6093:6116'>　而已惟二身在坎中外无其應姑即近而奔其所安</span><br/>
<span class='tline' id='l291' data-llen='6116:6139'>　亦足以相資有為也机可以下慿而坎之性以下為</span><br/>
<span class='tline' id='l292' data-llen='6139:6162'>　安其為奔初何疑以陽得隂以水就下得其所願矣</span><br/>
<span class='tline' id='l293' data-llen='6162:6185'>　鼎祚易謂坎為棘為矯揉震為足揉木有足艮肱據</span><br/>
<span class='tline' id='l294' data-llen='6185:6208'>　之慿机之象大抵六爻中有象則卦通取之不必専</span><br/>
<span class='tline' id='l295' data-llen='6208:6235'><a onclick="displayPageImage('KR1a0025', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6235:6242'>　在此爻也</span><br/>
<span class='tline' id='l297' data-llen='6242:6251'>六三渙其躬无悔</span><br/>
<span class='tline' id='l298' data-llen='6251:6262'>象曰渙其躬志在外也</span><br/>
<span class='tline' id='l299' data-llen='6262:6285'>　身通則信止則屈艮之六四艮其身謂止而僅足以</span><br/>
<span class='tline' id='l300' data-llen='6285:6308'>　善其身也故象曰止諸躬渙之六三亦在艮體然漸</span><br/>
<span class='tline' id='l301' data-llen='6308:6331'>　能出坎矣故曰渙其躬雖然六三隂柔无能為又所</span><br/>
<span class='tline' id='l302' data-llen='6331:6354'>　處不正身雖出坎猶止而未通其能拯物之渙乎惟</span><br/>
<span class='tline' id='l303' data-llen='6354:6377'>　外有應而志趨之可以无悔而已與艮之僅足以善</span><br/>
<span class='tline' id='l304' data-llen='6377:6404'><a onclick="displayPageImage('KR1a0025', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6404:6428'>　其身者相類也集𫝊謂坤為身三上相易析坤成巽</span><br/>
<span class='tline' id='l306' data-llen='6428:6439'>　離目下視鞠躬之象</span><br/>
<span class='tline' id='l307' data-llen='6439:6455'>六四渙其羣元吉渙有丘匪夷所思</span><br/>
<span class='tline' id='l308' data-llen='6455:6467'>象曰渙其羣元吉光大也</span><br/>
<span class='tline' id='l309' data-llen='6467:6490'>　六四得位居正承五盖君臣合徳以濟難者六四經</span><br/>
<span class='tline' id='l310' data-llen='6490:6513'>　營之初拔茅引類共致其力不免有君子之羣難既</span><br/>
<span class='tline' id='l311' data-llen='6513:6536'>　濟矣險已逺矣而吾寵位且極此中孚月㡬望馬匹</span><br/>
<span class='tline' id='l312' data-llen='6536:6559'>　亡之時渙其羣誠不可後三隂羣也四自否之六二</span><br/>
<span class='tline' id='l313' data-llen='6559:6586'><a onclick="displayPageImage('KR1a0025', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6586:6609'>　來固已離其羣侣故能獨立于大功之地一心承上</span><br/>
<span class='tline' id='l315' data-llen='6609:6632'>　茲其所以元吉而光大也夫人臣所為如是則其所</span><br/>
<span class='tline' id='l316' data-llen='6632:6655'>　建立必髙大而不可掩渙有丘是也元吉光大言其</span><br/>
<span class='tline' id='l317' data-llen='6655:6678'>　見於徳者渙有丘言其立為事者雖然安不忘危治</span><br/>
<span class='tline' id='l318' data-llen='6678:6701'>　不忘亂思艱圖易理當如是又況出坎未逺之時念</span><br/>
<span class='tline' id='l319' data-llen='6701:6724'>　慮不可一日平也故繼之以匪夷所思夷易也虞翻</span><br/>
<span class='tline' id='l320' data-llen='6724:6747'>　曰位半艮山故稱丘也夷謂震四應在初三變坎為</span><br/>
<span class='tline' id='l321' data-llen='6747:6770'>　思故匪夷所思也光大為三已變成離故四光大也</span><br/>
<span class='tline' id='l322' data-llen='6770:6797'><a onclick="displayPageImage('KR1a0025', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6797:6811'>九五渙汗其大號渙王居无咎</span><br/>
<span class='tline' id='l324' data-llen='6811:6822'>象曰王居无咎正位也</span><br/>
<span class='tline' id='l325' data-llen='6822:6846'>　險艱既平必有新人耳目鼓動天下之政使人咸曰大</span><br/>
<span class='tline' id='l326' data-llen='6846:6870'>　哉王言然後下知服從故九五貴于有大號雖然號于</span><br/>
<span class='tline' id='l327' data-llen='6870:6893'>　民而朝令夕改則人心危疑渙者將復險必也一出</span><br/>
<span class='tline' id='l328' data-llen='6893:6916'>　不反沛然浹于人之肌膚則君之道為盡善故曰渙</span><br/>
<span class='tline' id='l329' data-llen='6916:6939'>　汗其大號王之以正位居中動无過咎者在是也九</span><br/>
<span class='tline' id='l330' data-llen='6939:6962'>　家易曰否卦乾首下處二成坎水汗之象陽稱大故</span><br/>
<span class='tline' id='l331' data-llen='6962:6989'><a onclick="displayPageImage('KR1a0025', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6989:7011'>　大號集傳曰降者成坎坎水浹于上下汗出之象</span><br/>
<span class='tline' id='l333' data-llen='7011:7023'>上九渙其血去逖出无咎</span><br/>
<span class='tline' id='l334' data-llen='7023:7033'>象曰渙其血逺害也</span><br/>
<span class='tline' id='l335' data-llen='7033:7056'>　上九句讀義當依集傳從先儒說謂渙五爻不應惟</span><br/>
<span class='tline' id='l336' data-llen='7056:7079'>　上九應六三三近險見傷上九下應之三上相易上</span><br/>
<span class='tline' id='l337' data-llen='7079:7102'>　復成坎是上與三俱傷故曰渙其血上九能去六三</span><br/>
<span class='tline' id='l338' data-llen='7102:7125'>　逺出乎險之外則逺害故曰去逖出无咎逖逺也去</span><br/>
<span class='tline' id='l339' data-llen='7125:7148'>　而逺之也本或作惕出讀象則知其非惕矣與小畜</span><br/>
<span class='tline' id='l340' data-llen='7148:7175'><a onclick="displayPageImage('KR1a0025', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7175:7185'>　六四文類而意異</span><br/>
<span class='tline' id='l342' data-llen='7185:7195'>䷻<span class='krp-note'>兊下/坎上</span></span><br/>
<span class='tline' id='l343' data-llen='7195:7204'>節亨苦節不可貞</span><br/>
<span class='tline' id='l344' data-llen='7204:7227'>彖曰節亨剛柔分而剛得中苦節不可貞其道窮也說</span><br/>
<span class='tline' id='l345' data-llen='7227:7250'>以行險當位以節中正以通天地節而四時成節以制</span><br/>
<span class='tline' id='l346' data-llen='7250:7259'>度不傷財不害民</span><br/>
<span class='tline' id='l347' data-llen='7259:7282'>　節亨謂三五苦節謂上六說以行險謂二體相濟之</span><br/>
<span class='tline' id='l348' data-llen='7282:7305'>　才中正以通謂九五主節之道二剛不已則陽必偏</span><br/>
<span class='tline' id='l349' data-llen='7305:7332'><a onclick="displayPageImage('KR1a0025', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7332:7355'>　故分泰之六五于下所以節剛二柔不已則隂必偏</span><br/>
<span class='tline' id='l351' data-llen='7355:7378'>　故分泰之九三于上所以節柔故曰節亨彖又曰剛</span><br/>
<span class='tline' id='l352' data-llen='7378:7401'>　柔分而剛得中此盖推原三五致亨之道也上六无</span><br/>
<span class='tline' id='l353' data-llen='7401:7424'>　應居節之極貞固取窮故曰苦節甘之味生于土坤</span><br/>
<span class='tline' id='l354' data-llen='7424:7447'>　土為九五所節則甘變矣然易以上六之義繼三五</span><br/>
<span class='tline' id='l355' data-llen='7447:7470'>　者所以著亨窮之戒也說則行險則止物之情也于</span><br/>
<span class='tline' id='l356' data-llen='7470:7493'>　說能止既止而說節之善者也故曰說以行險此所</span><br/>
<span class='tline' id='l357' data-llen='7493:7516'>　謂相濟之才也无位者不能節節而不以中正者不</span><br/>
<span class='tline' id='l358' data-llen='7516:7543'><a onclick="displayPageImage('KR1a0025', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7543:7566'>　能通以九居五既中且正故曰當位以節中正以通</span><br/>
<span class='tline' id='l360' data-llen='7566:7589'>　此所謂主節之道也天地節而四時成天地用節而</span><br/>
<span class='tline' id='l361' data-llen='7589:7612'>　收覆載之功也節以制度不傷財不害民聖人法天</span><br/>
<span class='tline' id='l362' data-llen='7612:7635'>　地之節以節天下也萬物竝逰于範圍之内其分量</span><br/>
<span class='tline' id='l363' data-llen='7635:7658'>　不得而踰者天地節之也然曷嘗置物于窮哉聖人</span><br/>
<span class='tline' id='l364' data-llen='7658:7681'>　節物如是則儉不傷財然亦不過節而害民矣虞翻</span><br/>
<span class='tline' id='l365' data-llen='7681:7704'>　曰泰三之五天地交也五當位以節中正以通故亨</span><br/>
<span class='tline' id='l366' data-llen='7704:7727'>　虞又謂上應在三三變離火炎上作苦位在火上故</span><br/>
<span class='tline' id='l367' data-llen='7727:7754'><a onclick="displayPageImage('KR1a0025', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7754:7777'>　苦節泰乾天坤地震春兊秋坎冬三動離為夏天地</span><br/>
<span class='tline' id='l369' data-llen='7777:7784'>　四時之象</span><br/>
<span class='tline' id='l370' data-llen='7784:7802'>象曰澤上有水節君子以制數度議徳行</span><br/>
<span class='tline' id='l371' data-llen='7802:7825'>　水在澤中節之象未見也澤上有水過其分量澤吐</span><br/>
<span class='tline' id='l372' data-llen='7825:7848'>　而出之此之謂節或問議徳行先儒謂議人之徳行</span><br/>
<span class='tline' id='l373' data-llen='7848:7871'>　任用皆使得宜或謂存諸中為徳發于外為行議謂</span><br/>
<span class='tline' id='l374' data-llen='7871:7894'>　商度求中節也二說將孰從曰節之道何分于物我</span><br/>
<span class='tline' id='l375' data-llen='7894:7917'>　以此道施諸物其于人之徳行為之程品使下者不</span><br/>
<span class='tline' id='l376' data-llen='7917:7944'><a onclick="displayPageImage('KR1a0025', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7944:7967'>　至于髙而危小者不至于滿而溢以此道施諸已其</span><br/>
<span class='tline' id='l378' data-llen='7967:7990'>　于我之徳行識其分量通則行盈則止皆所以為節</span><br/>
<span class='tline' id='l379' data-llen='7990:8013'>　也雖然君子正已而物正未有不正而能以節人者</span><br/>
<span class='tline' id='l380' data-llen='8013:8036'>　也侯果曰澤以隄防為節虞氏謂艮止為制坤為度</span><br/>
<span class='tline' id='l381' data-llen='8036:8059'>　乾為徳震為行集傳謂兊口為議制數度者坎之象</span><br/>
<span class='tline' id='l382' data-llen='8059:8082'>　也律度量衡皆始于黄鍾冬至之律于辰為子于卦</span><br/>
<span class='tline' id='l383' data-llen='8082:8095'>　為坎九五以中正為節也</span><br/>
<span class='tline' id='l384' data-llen='8095:8105'>初九不出户庭无咎</span><br/>
<span class='tline' id='l385' data-llen='8105:8132'><a onclick="displayPageImage('KR1a0025', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8132:8144'>象曰不出户庭知通塞也</span><br/>
<span class='tline' id='l387' data-llen='8144:8167'>　所貴乎節者知通塞而已初九塞而未通雖户庭之</span><br/>
<span class='tline' id='l388' data-llen='8167:8190'>　近有所不出故得无咎何則初以說進陽剛礙其路</span><br/>
<span class='tline' id='l389' data-llen='8190:8213'>　四雖其應艮止于上其塞甚矣可不知所節乎凡節</span><br/>
<span class='tline' id='l390' data-llen='8213:8236'>　物而制度未備者其于通塞尤所當知不然姦生詐</span><br/>
<span class='tline' id='l391' data-llen='8236:8259'>　起有以害吾之節矣出處語黙一道也故繫辭専取</span><br/>
<span class='tline' id='l392' data-llen='8259:8282'>　此爻為言語謹宻之戒鼎祚易謂坎為通二變坤土</span><br/>
<span class='tline' id='l393' data-llen='8282:8301'>　壅初為塞然得位應四故不出户庭无咎</span><br/>
<span class='tline' id='l394' data-llen='8301:8328'><a onclick="displayPageImage('KR1a0025', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8328:8337'>九二不出門庭凶</span><br/>
<span class='tline' id='l396' data-llen='8337:8350'>象曰不出門庭凶失時極也</span><br/>
<span class='tline' id='l397' data-llen='8350:8373'>　或問初有應可以出二无應宜不出而初乃以不出</span><br/>
<span class='tline' id='l398' data-llen='8373:8396'>　无咎二以不出為凶何哉曰初雖有應剛塞其路又</span><br/>
<span class='tline' id='l399' data-llen='8396:8419'>　在節始宜謹宻也二五雖非隂陽正應而同徳之剛</span><br/>
<span class='tline' id='l400' data-llen='8419:8442'>　可以相濟又三隂不能礙二反藏門庭而不出非所</span><br/>
<span class='tline' id='l401' data-llen='8442:8465'>　謂知節之道者不知節則行止皆不得其當故曰失</span><br/>
<span class='tline' id='l402' data-llen='8465:8488'>　時極謂失時之中也于初言户庭于二言門庭者在</span><br/>
<span class='tline' id='l403' data-llen='8488:8515'><a onclick="displayPageImage('KR1a0025', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8515:8538'>　外曰門在内曰户又門户有隂陽之義初陽竒也故</span><br/>
<span class='tline' id='l405' data-llen='8538:8561'>　言户二陽耦也故言門虞氏曰艮為門庭二失位不</span><br/>
<span class='tline' id='l406' data-llen='8561:8575'>　變出門應五故不出門庭凶</span><br/>
<span class='tline' id='l407' data-llen='8575:8587'>六三不節若則嗟若无咎</span><br/>
<span class='tline' id='l408' data-llen='8587:8599'>象曰不節之嗟又誰咎也</span><br/>
<span class='tline' id='l409' data-llen='8599:8622'>　六三過說而不知節嗟歎發于兊口盖羞惡之心人</span><br/>
<span class='tline' id='l410' data-llen='8622:8645'>　皆有之彼雖脅肩謟笑中當自愧也六三亦自取之</span><br/>
<span class='tline' id='l411' data-llen='8645:8668'>　耳將誰咎乎雖然聖人不終棄人意謂六三不節若</span><br/>
<span class='tline' id='l412' data-llen='8668:8695'><a onclick="displayPageImage('KR1a0025', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8695:8718'>　則至于此苟修禮循義節其過說之失尚可為也集</span><br/>
<span class='tline' id='l414' data-llen='8718:8741'>　傳曰三變而剛剛不失節而上自應尚何憂哉鼎祚</span><br/>
<span class='tline' id='l415' data-llen='8741:8755'>　易謂震為聲音為出故嗟若</span><br/>
<span class='tline' id='l416' data-llen='8755:8762'>六四安節亨</span><br/>
<span class='tline' id='l417' data-llen='8762:8774'>象曰安節之亨承上道也</span><br/>
<span class='tline' id='l418' data-llen='8774:8797'>　人之性以欲敗度則易以禮防情則難故人之于節</span><br/>
<span class='tline' id='l419' data-llen='8797:8820'>　多不能安不安于節則出位任情求分外之得其能</span><br/>
<span class='tline' id='l420' data-llen='8820:8843'>　亨乎六四當位處下安于節者也上承五下應初上</span><br/>
<span class='tline' id='l421' data-llen='8843:8870'><a onclick="displayPageImage('KR1a0025', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8870:8893'>　下有節而安行乎其間可以亨矣夫五節之主也四</span><br/>
<span class='tline' id='l423' data-llen='8893:8916'>　居其下豈咈情制欲以不可為之禮彊勉之哉承主</span><br/>
<span class='tline' id='l424' data-llen='8916:8939'>　之道而已虞氏曰二已變艮止坤安得正承五有應</span><br/>
<span class='tline' id='l425' data-llen='8939:8948'>　于初故安節亨</span><br/>
<span class='tline' id='l426' data-llen='8948:8958'>九五甘節吉往有尚</span><br/>
<span class='tline' id='l427' data-llen='8958:8970'>象曰甘節之吉居位中也</span><br/>
<span class='tline' id='l428' data-llen='8970:8993'>　尚如尚文尚質之尚言為時所好尚也過節則苦人</span><br/>
<span class='tline' id='l429' data-llen='8993:9016'>　所厭也若以中正節之則甘甘固人之所宜无往而</span><br/>
<span class='tline' id='l430' data-llen='9016:9043'><a onclick="displayPageImage('KR1a0025', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9043:9066'>　不尚矣况二乎夫何故居位得中人皆說其節也豐</span><br/>
<span class='tline' id='l432' data-llen='9066:9089'>　之初九曰往有尚葢豐之初與四相須為用故自初</span><br/>
<span class='tline' id='l433' data-llen='9089:9112'>　而往則有尚也又坎之彖曰行有尚先儒謂習坎而</span><br/>
<span class='tline' id='l434' data-llen='9112:9135'>　盡坎之宜則行有尚也大抵往而有尚皆宜于彼而</span><br/>
<span class='tline' id='l435' data-llen='9135:9158'>　利于此也虞氏謂坎為美故甘節然五自泰三升入</span><br/>
<span class='tline' id='l436' data-llen='9158:9181'>　坤土甘之意寓焉集傳曰彖言當位以節中正以通</span><br/>
<span class='tline' id='l437' data-llen='9181:9204'>　爻止言居位中何也彖言九五一爻此言九五九二</span><br/>
<span class='tline' id='l438' data-llen='9204:9210'>　相易也</span><br/>
<span class='tline' id='l439' data-llen='9210:9237'><a onclick="displayPageImage('KR1a0025', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9237:9247'>上六苦節貞凶悔亡</span><br/>
<span class='tline' id='l441' data-llen='9247:9259'>象曰苦節貞凶其道窮也</span><br/>
<span class='tline' id='l442' data-llen='9259:9282'>　先儒謂以苦節正物則凶以斯修身則无妄故得无</span><br/>
<span class='tline' id='l443' data-llen='9282:9305'>　悔其說似未允豈有修身无妄而貞凶者乎上六之</span><br/>
<span class='tline' id='l444' data-llen='9305:9328'>　貞凶悔亡謂執苦節而固守則凶執苦節而能悔則</span><br/>
<span class='tline' id='l445' data-llen='9328:9351'>　凶亡故易傳謂節之悔亡與他卦辭同而義異也虞</span><br/>
<span class='tline' id='l446' data-llen='9351:9374'>　氏謂二三變在兩離上炎上作苦故苦節荀爽曰乘</span><br/>
<span class='tline' id='l447' data-llen='9374:9388'>　陽于上无應于下故其道窮</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0121', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:196'>　易酌卷十二</span>
<span class='tline' id='l10' data-llen='196:216'>　　　　　　　　　　　　　祁州刁包撰</span>
<span class='tline' id='l11' data-llen='216:222'>繫辭下傳</span>
<span class='tline' id='l12' data-llen='222:242'>八卦成列象在其中矣因而重之爻在其中矣</span>
<span class='tline' id='l13' data-llen='242:265'>　此章首言象爻變動而下則統歸之于動動又統歸</span>
<span class='tline' id='l14' data-llen='265:288'>　之于正葢易之為書无非教人以正動也然非聖人</span>
<span class='tline' id='l15' data-llen='288:311'>　之徳得聖人之位不能合徳天地大居正以善天下</span>
<span class='tline' id='l16' data-llen='311:337'><a onclick="displayPageImage('KR1a0121', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='337:360'>　之動也故末以聖人結之本義云成列如乾一兑二</span>
<span class='tline' id='l18' data-llen='360:383'>　離三震四巽五坎六艮七坤八之類語録又云舉横</span>
<span class='tline' id='l19' data-llen='383:406'>　圗以該圓圗也故云之類象謂卦之形體只就六子</span>
<span class='tline' id='l20' data-llen='406:429'>　說訂詁云如說卦所列乾為天又為首又為馬之類</span>
<span class='tline' id='l21' data-llen='429:452'>　是亦有理八卦以三畫言因其三畫而各加三畫于</span>
<span class='tline' id='l22' data-llen='452:475'>　其上則為六畫之卦凡卦六十有四凡爻三百八十</span>
<span class='tline' id='l23' data-llen='475:498'>　有四一爻各具一義也蒙引云八卦成列時只可謂</span>
<span class='tline' id='l24' data-llen='498:521'>　之三畫不可謂之三爻必有六爻後分卦之上下體</span>
<span class='tline' id='l25' data-llen='521:547'><a onclick="displayPageImage('KR1a0121', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='547:562'>　而言纔可言上三爻下三爻也</span>
<span class='tline' id='l27' data-llen='562:584'>剛柔相推變在其中矣繫辭焉而命之動在其中矣</span>
<span class='tline' id='l28' data-llen='584:607'>　以氣言曰隂陽以體言曰剛柔剛柔相推剛推柔柔</span>
<span class='tline' id='l29' data-llen='607:630'>　推剛也蒙引發明徃來交錯之義曰剛推柔則柔來</span>
<span class='tline' id='l30' data-llen='630:653'>　而剛徃柔推剛則剛來而柔徃是作推出之推余意</span>
<span class='tline' id='l31' data-llen='653:676'>　推者推而去也剛推柔則剛來而柔徃柔推剛則柔</span>
<span class='tline' id='l32' data-llen='676:699'>　來而剛徃二義固自不同蒙引本朱子變只就卦爻</span>
<span class='tline' id='l33' data-llen='699:722'>　上說不指卜筮說若作卜筮之變則下文所謂動者</span>
<span class='tline' id='l34' data-llen='722:748'><a onclick="displayPageImage('KR1a0121', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='748:771'>　也誠是聖人于逐卦逐爻之下各繫之辭以命告其</span>
<span class='tline' id='l36' data-llen='771:794'>　吉㐫吉者宜動而趨凶者宜動而避其理具載于此</span>
<span class='tline' id='l37' data-llen='794:817'>　也訂詁與余正合本義則指占者所值當之爻象說</span>
<span class='tline' id='l38' data-llen='817:840'>　如二爻變則占者以上爻為主而此上一爻乃其動</span>
<span class='tline' id='l39' data-llen='840:863'>　者也如五爻變一爻不變則占者又以不變之爻為</span>
<span class='tline' id='l40' data-llen='863:886'>　主而此一不變之爻乃其動者也其說詳見啓蒙不</span>
<span class='tline' id='l41' data-llen='886:892'>　可不知</span>
<span class='tline' id='l42' data-llen='892:904'>吉凶悔吝者生乎動者也</span>
<span class='tline' id='l43' data-llen='904:930'><a onclick="displayPageImage('KR1a0121', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='930:953'>　吉凶悔吝生乎動向來只作事為說言以善惡為吉</span>
<span class='tline' id='l45' data-llen='953:972'>　凶也與訂詁合本義只就卦爻動說為是</span>
<span class='tline' id='l46' data-llen='972:988'>剛柔者立本者也變通者趣時者也</span>
<span class='tline' id='l47' data-llen='988:1011'>　一剛一柔各有定位言九六二體確不可易也故曰</span>
<span class='tline' id='l48' data-llen='1011:1034'>　立本立本者植立其本根也自此而彼或剛變而通</span>
<span class='tline' id='l49' data-llen='1034:1057'>　于柔或柔變而通于剛惟其時而已時宜剛則剛時</span>
<span class='tline' id='l50' data-llen='1057:1080'>　宜柔則柔即孔子聖之時時春秋傳所謂輕重之權</span>
<span class='tline' id='l51' data-llen='1080:1090'>　衡曲直之䋲墨也</span>
<span class='tline' id='l52' data-llen='1090:1116'><a onclick="displayPageImage('KR1a0121', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1116:1125'>吉凶者貞勝者也</span>
<span class='tline' id='l54' data-llen='1125:1148'>　本義以貞為正而常又曰天下之事非吉則凶非凶</span>
<span class='tline' id='l55' data-llen='1148:1171'>　則吉常相勝而不已也此說似未安余向來云吉凶</span>
<span class='tline' id='l56' data-llen='1171:1194'>　倚伏秉正者勝貞者固守其正而不妄動也不妄動</span>
<span class='tline' id='l57' data-llen='1194:1217'>　則吉者永吉凶者獲免于凶故曰貞勝者也近見韓</span>
<span class='tline' id='l58' data-llen='1217:1240'>　註與訂詁俱如此說註云貞者正也一也夫有動則</span>
<span class='tline' id='l59' data-llen='1240:1263'>　未免乎累殉吉則未離乎凶盡㑹通之變而不累于</span>
<span class='tline' id='l60' data-llen='1263:1286'>　吉凶者其惟貞者乎老子云王侯得一以為天下貞</span>
<span class='tline' id='l61' data-llen='1286:1312'><a onclick="displayPageImage('KR1a0121', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1312:1335'>　萬變雖殊可以執一御也此說甚有理不知朱子何</span>
<span class='tline' id='l63' data-llen='1335:1358'>　故置之訂詁云吉凶者悔吝之積也然必正者勝不</span>
<span class='tline' id='l64' data-llen='1358:1381'>　正者負貞者固守以正而不妄動也一部易經皆利</span>
<span class='tline' id='l65' data-llen='1381:1404'>　于正葢以道義配禍福也故為聖人之書惟正則勝</span>
<span class='tline' id='l66' data-llen='1404:1427'>　不論吉凶也術家獨言禍福不配以道義如此而詭</span>
<span class='tline' id='l67' data-llen='1427:1450'>　遇獲禽則曰吉得正而斃則曰凶京房郭璞是也此</span>
<span class='tline' id='l68' data-llen='1450:1465'>　說本引用先儒之言却亦甚當</span>
<span class='tline' id='l69' data-llen='1465:1488'>天地之道貞觀者也日月之道貞明者也天下之動貞</span>
<span class='tline' id='l70' data-llen='1488:1514'><a onclick="displayPageImage('KR1a0121', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1514:1520'>夫一者也</span>
<span class='tline' id='l72' data-llen='1520:1543'>　道者天地日月之正理也天地常守正理故為物不</span>
<span class='tline' id='l73' data-llen='1543:1566'>　貳而為萬古所則效日月常守正理故容光必照而</span>
<span class='tline' id='l74' data-llen='1566:1589'>　為萬古所瞻仰天地日月不外一正而况人乎是故</span>
<span class='tline' id='l75' data-llen='1589:1612'>　天下之動惟有守正一條路罔二以二罔三以三者</span>
<span class='tline' id='l76' data-llen='1612:1626'>　也豈能舎是而别為吉凶哉</span>
<span class='tline' id='l77' data-llen='1626:1644'>夫乾確然示人易矣夫坤隤然示人簡矣</span>
<span class='tline' id='l78' data-llen='1644:1667'>　乾健故確然確然者不可易之謂也不可易則易矣</span>
<span class='tline' id='l79' data-llen='1667:1693'><a onclick="displayPageImage('KR1a0121', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1693:1716'>　坤順故隤然隤然者不自用之謂也不自用則簡矣</span>
<span class='tline' id='l81' data-llen='1716:1732'>爻也者效此者也象也者像此者也</span>
<span class='tline' id='l82' data-llen='1732:1755'>　爻也者效易簡之理以交也象也者像易簡之理以</span>
<span class='tline' id='l83' data-llen='1755:1760'>　示也</span>
<span class='tline' id='l84' data-llen='1760:1783'>爻象動乎内吉凶見乎外功業見乎變聖人之情見乎</span>
<span class='tline' id='l85' data-llen='1783:1786'>辭</span>
<span class='tline' id='l86' data-llen='1786:1809'>　爻象動乎蓍卦之内吉凶見乎蓍卦之外易而簡也</span>
<span class='tline' id='l87' data-llen='1809:1832'>　定天下之吉凶成天下之亹亹者功莫峻焉業莫大</span>
<span class='tline' id='l88' data-llen='1832:1858'><a onclick="displayPageImage('KR1a0121', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1858:1881'>　焉于卦之變通見之聖人憂天下與來世之情勤以</span>
<span class='tline' id='l90' data-llen='1881:1904'>　懇矣周以到矣于卦辭爻辭見之易而簡也以上反</span>
<span class='tline' id='l91' data-llen='1904:1927'>　覆發揮爻象道理歸其功業于聖人下則就聖人而</span>
<span class='tline' id='l92' data-llen='1927:1939'>　指其建功立業之實也</span>
<span class='tline' id='l93' data-llen='1939:1962'>天地之大徳曰生聖人之大寳曰位何以守位曰仁何</span>
<span class='tline' id='l94' data-llen='1962:1979'>以聚人曰財理財正辭禁民為非曰義</span>
<span class='tline' id='l95' data-llen='1979:2002'>　天地以生生為大徳而聖人則之聖人之徳即天地</span>
<span class='tline' id='l96' data-llen='2002:2025'>　之徳也故不復言徳而但言位聖人之在位與否天</span>
<span class='tline' id='l97' data-llen='2025:2051'><a onclick="displayPageImage('KR1a0121', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2051:2074'>　下視以為安危治亂故曰大寳葢聖人不自寳而天</span>
<span class='tline' id='l99' data-llen='2074:2097'>　下寳之也所謂崇髙莫大乎富貴也古本人作仁亦</span>
<span class='tline' id='l100' data-llen='2097:2120'>　是然不如非衆罔與守邦之說為確看上句說位下</span>
<span class='tline' id='l101' data-llen='2120:2143'>　句便說守位之人上句說人下句便說聚人之財上</span>
<span class='tline' id='l102' data-llen='2143:2166'>　句說財下句便由理財而進之聖人之立言有序如</span>
<span class='tline' id='l103' data-llen='2166:2189'>　此財者百貨總名人非財不聚得其心斯得民矣天</span>
<span class='tline' id='l104' data-llen='2189:2212'>　地生財止有此數不在官則在民理財者處置停當</span>
<span class='tline' id='l105' data-llen='2212:2235'>　使官民各得其分而不相侵則百物蕃庶衆多而天</span>
<span class='tline' id='l106' data-llen='2235:2261'><a onclick="displayPageImage('KR1a0121', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2261:2284'>　下得其養矣正辭作辨别是非亦是竊意有名正言</span>
<span class='tline' id='l108' data-llen='2284:2307'>　順而一一歸諸大道之意上自朝廷誥令以迄經生</span>
<span class='tline' id='l109' data-llen='2307:2330'>　之業里巷之歌莫不粹然一出于正則天下得其教</span>
<span class='tline' id='l110' data-llen='2330:2353'>　矣故朱子曰教化便在裏面為非如不忠不孝不睦</span>
<span class='tline' id='l111' data-llen='2353:2376'>　之類禁者以刑罰制馭之而外内使知懼也蒙引既</span>
<span class='tline' id='l112' data-llen='2376:2399'>　疑正辭禁民為非不必俱從理財說而旋又力辨其</span>
<span class='tline' id='l113' data-llen='2399:2422'>　是誤矣義字統承上三者說葢因時致用與民宜之</span>
<span class='tline' id='l114' data-llen='2422:2445'>　也此皆聖人所以生天下而布其大徳者也功業豈</span>
<span class='tline' id='l115' data-llen='2445:2471'><a onclick="displayPageImage('KR1a0121', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2471:2477'>　有量哉</span>
<span class='tline' id='l117' data-llen='2477:2485'>　　右第一章</span>
<span class='tline' id='l118' data-llen='2485:2508'>古者包犧氏之王天下也仰則觀象於天俯則觀法於</span>
<span class='tline' id='l119' data-llen='2508:2531'>地觀鳥獸之文與地之宜近取諸身逺取諸物於是始</span>
<span class='tline' id='l120' data-llen='2531:2548'>作八卦以通神明之徳以類萬物之情</span>
<span class='tline' id='l121' data-llen='2548:2571'>　此章厯舉古帝開天闢地之手未有出易卦之範圍</span>
<span class='tline' id='l122' data-llen='2571:2594'>　者也伏羲因立庖厨教民饌食故曰包羲氏代天御</span>
<span class='tline' id='l123' data-llen='2594:2617'>　極欲作易以前民用仰則觀象于天如日月星辰晝</span>
<span class='tline' id='l124' data-llen='2617:2643'><a onclick="displayPageImage('KR1a0121', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2643:2666'>　夜雷風之類俯則觀法于地如山林川澤之類蒙引</span>
<span class='tline' id='l126' data-llen='2666:2689'>　云法耑指南北髙深不可兼動植為犯下文鳥獸及</span>
<span class='tline' id='l127' data-llen='2689:2712'>　物字誠是以其輕清上浮故曰象以其重濁下結故</span>
<span class='tline' id='l128' data-llen='2712:2735'>　曰法觀羽毛齒革之屬各有文以章身與地之東西</span>
<span class='tline' id='l129' data-llen='2735:2758'>　南北髙下原濕各有所宜此依正文解去本義引王</span>
<span class='tline' id='l130' data-llen='2758:2781'>　昭素之說曰諸本地上多有天字近取諸身如四體</span>
<span class='tline' id='l131' data-llen='2781:2804'>　百骸五性七情之類逺取諸物如飛潛動植大小美</span>
<span class='tline' id='l132' data-llen='2804:2827'>　惡之類俯仰逺近所取不一然不過以騐隂陽消息</span>
<span class='tline' id='l133' data-llen='2827:2853'><a onclick="displayPageImage('KR1a0121', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2853:2876'>　兩端而已此語最盡于是括其理于八卦自下而上</span>
<span class='tline' id='l135' data-llen='2876:2899'>　再倍而三八卦之上各加八卦該盡六十四卦凡知</span>
<span class='tline' id='l136' data-llen='2899:2922'>　覺運動之靈呼吸闔闢之㣲莫不洞徹罔間以通神</span>
<span class='tline' id='l137' data-llen='2922:2945'>　明之徳旡㣲不入也凡紛賾錯雜之態變幻出没之</span>
<span class='tline' id='l138' data-llen='2945:2968'>　狀莫不舉似罔遺以類萬物之情无顯不出也葢自</span>
<span class='tline' id='l139' data-llen='2968:2986'>　六十四卦成而萬世制作不能外焉矣</span>
<span class='tline' id='l140' data-llen='2986:3003'>作結繩而為網罟以佃以漁葢取諸離</span>
<span class='tline' id='l141' data-llen='3003:3026'>　姑舉其大者言之庖犧其開之者也神農黄帝堯舜</span>
<span class='tline' id='l142' data-llen='3026:3052'><a onclick="displayPageImage('KR1a0121', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3052:3075'>　其承之者也民非食不生包犧氏曰彼鳥獸之肉可</span>
<span class='tline' id='l144' data-llen='3075:3098'>　取而食也緝麻以為繩而大者網小者罟獵獸于山</span>
<span class='tline' id='l145' data-llen='3098:3121'>　林以佃也取漁于川澤以漁也葢取諸離云離麗也</span>
<span class='tline' id='l146' data-llen='3121:3144'>　以一隂麗二陽之間如兩目相承而物麗其中也葢</span>
<span class='tline' id='l147' data-llen='3144:3167'>　發語辭朱子及諸家俱作疑辭訂詁云彷彿之辭其</span>
<span class='tline' id='l148' data-llen='3167:3190'>　意正同大抵聖人從一卦中悟出一叚道理遂做成</span>
<span class='tline' id='l149' data-llen='3190:3211'>　天大事來豈是偶合的孔子作大象正是如此</span>
<span class='tline' id='l150' data-llen='3211:3234'>包犧氏没神農氏作斵木為耜揉木為耒耒耨之利以</span>
<span class='tline' id='l151' data-llen='3234:3260'><a onclick="displayPageImage('KR1a0121', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3260:3269'>教天下葢取諸益</span>
<span class='tline' id='l153' data-llen='3269:3292'>　肉食乆必厭厭則食草木之實神農曰盍若粒食之</span>
<span class='tline' id='l154' data-llen='3292:3315'>　為愈也于是制耒耜之器焉耜犂首也以木之鋭者</span>
<span class='tline' id='l155' data-llen='3315:3338'>　為之故利用斵耒犂柄也以木之曲者為之故利用</span>
<span class='tline' id='l156' data-llen='3338:3361'>　揉耒以耕之耨以耘之教民知稼穡之利而八口之</span>
<span class='tline' id='l157' data-llen='3361:3384'>　家无饑而八方之民鼓腹天下之益有大于此者乎</span>
<span class='tline' id='l158' data-llen='3384:3407'>　取其象上下皆木也取其徳上入下動也取其名禆</span>
<span class='tline' id='l159' data-llen='3407:3414'>　益宏多也</span>
<span class='tline' id='l160' data-llen='3414:3440'><a onclick="displayPageImage('KR1a0121', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3440:3463'>日中為市致天下之民聚天下之貨交易而退各得其</span>
<span class='tline' id='l162' data-llen='3463:3471'>所葢取諸噬嗑</span>
<span class='tline' id='l163' data-llen='3471:3494'>　禽魚椒粟民之食也網罟耒耜民之用也諸貨具矣</span>
<span class='tline' id='l164' data-llen='3494:3517'>　然具此者或不能兼乎彼具彼者或不能兼乎此不</span>
<span class='tline' id='l165' data-llen='3517:3540'>　足者无所資有餘者无所庸何利之有焉于是日中</span>
<span class='tline' id='l166' data-llen='3540:3563'>　為市當萬物相見之時而為市市得其所也天下之</span>
<span class='tline' id='l167' data-llen='3563:3586'>　民致之得其所天下之貨聚之得其所交易而退藏</span>
<span class='tline' id='l168' data-llen='3586:3609'>　之得其所以各得其所一句承上文而總結之噬嗑</span>
<span class='tline' id='l169' data-llen='3609:3636'><a onclick="displayPageImage('KR1a0121', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3636:3659'>　以電雷成卦電之明有以助乎雷之震雷之動有以</span>
<span class='tline' id='l171' data-llen='3659:3682'>　助乎電之光有交易之象焉故取其徳則上明下動</span>
<span class='tline' id='l172' data-llen='3682:3705'>　也取其名則噬市嗑合也取其義則物莫之間而頤</span>
<span class='tline' id='l173' data-llen='3705:3712'>　得其養也</span>
<span class='tline' id='l174' data-llen='3712:3735'>神農氏没黄帝堯舜氏作通其變使民不倦神而化之</span>
<span class='tline' id='l175' data-llen='3735:3758'>使民宜之易窮則變變則通通則乆是以自天祐之吉</span>
<span class='tline' id='l176' data-llen='3758:3779'>无不利黄帝堯舜垂衣裳而天下治葢取諸乾坤</span>
<span class='tline' id='l177' data-llen='3779:3802'>　犧農之時知所以養之矣教則未也使无以通變於</span>
<span class='tline' id='l178' data-llen='3802:3829'><a onclick="displayPageImage('KR1a0121', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3829:3852'>　未窮則逸居而无教倦怠之習生矣黄帝堯舜不執</span>
<span class='tline' id='l180' data-llen='3852:3875'>　前此之已然而開後此之未然鼔舞作興所以成天</span>
<span class='tline' id='l181' data-llen='3875:3898'>　下之亹亹也且也過化存神使民日遷善而不知誰</span>
<span class='tline' id='l182' data-llen='3898:3921'>　之為之者故曰宜宜者相安于神化之中也易之理</span>
<span class='tline' id='l183' data-llen='3921:3944'>　于斯可見矣窮則變變者革故鼎新也變則通通者</span>
<span class='tline' id='l184' data-llen='3944:3967'>　窮神知化也不變不通則有行不去時其能乆乎通</span>
<span class='tline' id='l185' data-llen='3967:3990'>　而後无弊旡弊而後能行逺也窮變通乆天之道也</span>
<span class='tline' id='l186' data-llen='3990:4013'>　體天之道荷天之休又何疑焉是以自天祐之吉无</span>
<span class='tline' id='l187' data-llen='4013:4040'><a onclick="displayPageImage('KR1a0121', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4040:4063'>　不利也然其所以窮變通乆者于何知之于其垂衣</span>
<span class='tline' id='l189' data-llen='4063:4086'>　裳而天下治者知之衣元而裳纁衣竒而裳偶所謂</span>
<span class='tline' id='l190' data-llen='4086:4109'>　觀古人之象作㑹宗彛藻火粉米以五彩彰施于五</span>
<span class='tline' id='l191' data-llen='4109:4132'>　色作服者是也文明之象既著而上下之辨截然使</span>
<span class='tline' id='l192' data-llen='4132:4155'>　民知君臣父子尊卑貴賤之分凛凛乎其不可越也</span>
<span class='tline' id='l193' data-llen='4155:4178'>　葢取諸乾坤云取其名則天髙地下天尊地卑也取</span>
<span class='tline' id='l194' data-llen='4178:4201'>　其象則天以雲漢為章地以山川為章也取其徳則</span>
<span class='tline' id='l195' data-llen='4201:4224'>　乾健而不息坤順而无為也蒙引云人但知數聖人</span>
<span class='tline' id='l196' data-llen='4224:4251'><a onclick="displayPageImage('KR1a0121', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4251:4274'>　之垂衣裳而不知垂衣裳所以興禮義也禮義由衣</span>
<span class='tline' id='l198' data-llen='4274:4297'>　裳而興學者當自㑹之甚矣聖人之神化也衣裳之</span>
<span class='tline' id='l199' data-llen='4297:4320'>　化神矣哉至今外國有冠裳之制者便亦畧有禮義</span>
<span class='tline' id='l200' data-llen='4320:4343'>　之風易治之俗上國所以遇之者亦自為一等其餘</span>
<span class='tline' id='l201' data-llen='4343:4366'>　則不然以是觀之益見聖人神化之妙衣裳功用之</span>
<span class='tline' id='l202' data-llen='4366:4377'>　大此理不可不知也</span>
<span class='tline' id='l203' data-llen='4377:4400'>刳木為舟剡木為楫舟楫之利以濟不通致逺以利天</span>
<span class='tline' id='l204' data-llen='4400:4407'>下葢取諸渙</span>
<span class='tline' id='l205' data-llen='4407:4434'><a onclick="displayPageImage('KR1a0121', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4434:4457'>　人文宣著逺邇嚮風矣不有以濟之阻隔何自而通</span>
<span class='tline' id='l207' data-llen='4457:4480'>　乎于是刻木以虚其中而為舟削木以銳其末而為</span>
<span class='tline' id='l208' data-llen='4480:4503'>　楫舟楫通而涉河航海如平地焉致逺以利天下本</span>
<span class='tline' id='l209' data-llen='4503:4526'>　義疑衍竊意有此句文義始完正无逺弗届之意也</span>
<span class='tline' id='l210' data-llen='4526:4549'>　渙以巽坎成卦巽木在坎水之上故取之彖曰利涉</span>
<span class='tline' id='l211' data-llen='4549:4562'>　大川乗木有功即其解也</span>
<span class='tline' id='l212' data-llen='4562:4604'>　<span class='krp-note'>謹按濟不通横渡也致逺長涉也以利天下通/承上文葢合二句而舟楫之利始全何衍之有</span></span>
<span class='tline' id='l213' data-llen='4604:4622'>服牛乗馬引重致逺以利天下葢取諸隨</span>
<span class='tline' id='l214' data-llen='4622:4649'><a onclick="displayPageImage('KR1a0121', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4649:4672'>　舟行而險阻攸頼陸行而䟦涉可虞矣于是分别百</span>
<span class='tline' id='l216' data-llen='4672:4695'>　獸猛而不可制者驅之柔而不可用者畜之其可以</span>
<span class='tline' id='l217' data-llen='4695:4718'>　服而乗之者則牛馬也服者馴擾之意乗者駕御之</span>
<span class='tline' id='l218' data-llen='4718:4741'>　意牛稱其力故曰引重馬稱其徳故曰致逺下馳驅</span>
<span class='tline' id='l219' data-llen='4741:4764'>　而上悅安隨之徳也東西南北惟人是從隨之象也</span>
<span class='tline' id='l220' data-llen='4764:4778'>重門擊柝以待暴客葢取諸豫</span>
<span class='tline' id='l221' data-llen='4778:4801'>　水陸无阻往來自若奸宄不逞之徒因而生心焉重</span>
<span class='tline' id='l222' data-llen='4801:4824'>　門以禦其外則无刼奪之憂擊柝以警其内則无竊</span>
<span class='tline' id='l223' data-llen='4824:4851'><a onclick="displayPageImage('KR1a0121', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4851:4874'>　發之虞暴客所以歛迹也豫則凡事豫則立之豫葢</span>
<span class='tline' id='l225' data-llen='4874:4887'>　杜釁于萌防患于早之意</span>
<span class='tline' id='l226' data-llen='4887:4910'>㫁木為杵掘地為臼臼杵之利萬民以濟葢取諸小過</span>
<span class='tline' id='l227' data-llen='4910:4933'>　㫁木震象也掘地艮象也杵鋭其末而可以舂故曰</span>
<span class='tline' id='l228' data-llen='4933:4956'>　上動臼空其中而足以容故曰下止小過之象也始</span>
<span class='tline' id='l229' data-llen='4956:4979'>　也茹草木之實既而進之以菽粟既而進之以杵臼</span>
<span class='tline' id='l230' data-llen='4979:5002'>　人欲何極日精以細聖人有憂之故以小過見意焉</span>
<span class='tline' id='l231' data-llen='5002:5025'>　然則澤被生民不敢為天下居功而早為天下分過</span>
<span class='tline' id='l232' data-llen='5025:5052'><a onclick="displayPageImage('KR1a0121', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5052:5064'>　聖人之用心固如是也</span>
<span class='tline' id='l234' data-llen='5064:5086'>弦木為弧剡木為矢弧矢之利以威天下葢取諸睽</span>
<span class='tline' id='l235' data-llen='5086:5109'>　能守而不能戰所以待暴客者有遺筭矣故門柝之</span>
<span class='tline' id='l236' data-llen='5109:5132'>　外仍以弧矢待之足食而不足兵所以濟萬民者无</span>
<span class='tline' id='l237' data-llen='5132:5155'>　完䇿矣故杵臼之後復以弧矢濟之國家長技赫赫</span>
<span class='tline' id='l238' data-llen='5155:5178'>　之聲濯濯之靈胥是出焉其徳威之畏乎大同之世</span>
<span class='tline' id='l239' data-llen='5178:5201'>　利用禮樂乖睽之人利用征伐猶天道有春夏不可</span>
<span class='tline' id='l240' data-llen='5201:5208'>　无秋冬也</span>
<span class='tline' id='l241' data-llen='5208:5235'><a onclick="displayPageImage('KR1a0121', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5235:5258'>上古穴居而野處後世聖人易之以宫室上棟下宇以</span>
<span class='tline' id='l243' data-llen='5258:5268'>待風雨葢取諸大壯</span>
<span class='tline' id='l244' data-llen='5268:5291'>　前數者所以衛天下之生者至矣乃上者為巢下者</span>
<span class='tline' id='l245' data-llen='5291:5314'>　為營窟風雨之来能无飄摇濡濕之患乎後世聖人</span>
<span class='tline' id='l246' data-llen='5314:5337'>　易之以宫室髙堂廣厦窮簷茅屋之制興焉有棟以</span>
<span class='tline' id='l247' data-llen='5337:5360'>　承載其上屋脊也有宇以覆冒其下屋䄡也風雨攸</span>
<span class='tline' id='l248' data-llen='5360:5383'>　除取之此而已矣大壯者規模宏濶基圖鞏固之意</span>
<span class='tline' id='l249' data-llen='5383:5406'>　如人之元氣大壯則疾病不能入人之宫室大壯則</span>
<span class='tline' id='l250' data-llen='5406:5433'><a onclick="displayPageImage('KR1a0121', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5433:5445'>　風雨不能侵其義一也</span>
<span class='tline' id='l252' data-llen='5445:5468'>古之塟者厚衣之以薪塟之中野不封不樹喪期无數</span>
<span class='tline' id='l253' data-llen='5468:5484'>後世聖人易之以棺槨葢取諸大過</span>
<span class='tline' id='l254' data-llen='5484:5509'>　養其生而无以送其死遺憾多矣古之𦵏者雖云厚乎</span>
<span class='tline' id='l255' data-llen='5509:5531'>　然被之以薪无衣衾之美葬之中野无窆兆之儀</span>
<span class='tline' id='l256' data-llen='5531:5554'>　不封不樹无望祭之所䘮期无數无躃踊之節聖人</span>
<span class='tline' id='l257' data-llen='5554:5577'>　固以為不及也于是易之以棺槨而封樹之禮䘮期</span>
<span class='tline' id='l258' data-llen='5577:5600'>　之數在其中矣事死如事生棺槨其死者之宫室乎</span>
<span class='tline' id='l259' data-llen='5600:5627'><a onclick="displayPageImage('KR1a0121', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5627:5650'>　昊天罔極之恩難報仁人孝子之心无窮故極致其</span>
<span class='tline' id='l261' data-llen='5650:5668'>　窮而不留餘地以待後人大過之義也</span>
<span class='tline' id='l262' data-llen='5668:5691'>上古結繩而治後世聖人易之以書契百官以治萬民</span>
<span class='tline' id='l263' data-llen='5691:5699'>以察葢取諸夬</span>
<span class='tline' id='l264' data-llen='5699:5722'>　上古民淳俗朴不文而明不約而信故結繩足以為</span>
<span class='tline' id='l265' data-llen='5722:5745'>　治後世風氣日開欺詐日生故聖人易之以書契徐</span>
<span class='tline' id='l266' data-llen='5745:5768'>　氏曰書文字也契合約也言有不能記者書識之事</span>
<span class='tline' id='l267' data-llen='5768:5791'>　有不能信者契騐之取明決之義此百官所以无曠</span>
<span class='tline' id='l268' data-llen='5791:5818'><a onclick="displayPageImage('KR1a0121', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5818:5841'>　職萬民所以无遁情也書稱唐虞稽古建官惟百百</span>
<span class='tline' id='l270' data-llen='5841:5864'>　官所以察萬民者也百官治則萬民察矣夬者君子</span>
<span class='tline' id='l271' data-llen='5864:5887'>　决小人之卦也書契之造正所以决去小人之偽而</span>
<span class='tline' id='l272' data-llen='5887:5910'>　防其欺也前面許多物事末以書契統結之此其所</span>
<span class='tline' id='l273' data-llen='5910:5933'>　以為制治之源也與由十三卦推之古今制作其不</span>
<span class='tline' id='l274' data-llen='5933:5946'>　能踰乎六十四卦也審矣</span>
<span class='tline' id='l275' data-llen='5946:5954'>　　右第二章</span>
<span class='tline' id='l276' data-llen='5954:5967'>是故易者象也象也者像也</span>
<span class='tline' id='l277' data-llen='5967:5994'><a onclick="displayPageImage('KR1a0121', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5994:6017'>　此承上章制器尚象之事而言也聖人作易都是畫</span>
<span class='tline' id='l279' data-llen='6017:6040'>　個模様出來易者象也象也者肖似而形容之像此</span>
<span class='tline' id='l280' data-llen='6040:6045'>　者也</span>
<span class='tline' id='l281' data-llen='6045:6051'>彖者材也</span>
<span class='tline' id='l282' data-llen='6051:6067'>　有象則有材彖者斷象之材者也</span>
<span class='tline' id='l283' data-llen='6067:6079'>爻也者效天下之動者也</span>
<span class='tline' id='l284' data-llen='6079:6096'>　有象則有動爻也者效象之動者也</span>
<span class='tline' id='l285' data-llen='6096:6108'>是故吉凶生而悔吝著也</span>
<span class='tline' id='l286' data-llen='6108:6135'><a onclick="displayPageImage('KR1a0121', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6135:6158'>　材有剛柔動有善惡故象有吉凶吉凶之生悔吝所</span>
<span class='tline' id='l288' data-llen='6158:6181'>　由著也改過則吉吉生而悔著也文過則凶凶生而</span>
<span class='tline' id='l289' data-llen='6181:6204'>　吝著也然則易豈能吉凶人哉吉凶固所自取耳觀</span>
<span class='tline' id='l290' data-llen='6204:6224'>　象玩辭者常以悔而吉不以吝而凶則㡬矣</span>
<span class='tline' id='l291' data-llen='6224:6232'>　　右第三章</span>
<span class='tline' id='l292' data-llen='6232:6242'>陽卦多隂隂卦多陽</span>
<span class='tline' id='l293' data-llen='6242:6265'>　此章専明陽卦隂卦之義以扶陽而抑隂也震坎艮</span>
<span class='tline' id='l294' data-llen='6265:6288'>　陽卦也陽卦宜多陽矣然皆一陽二隂則隂多于陽</span>
<span class='tline' id='l295' data-llen='6288:6315'><a onclick="displayPageImage('KR1a0121', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6315:6338'>　巽離兌隂卦也隂卦宜多隂矣然皆一隂二陽則陽</span>
<span class='tline' id='l297' data-llen='6338:6344'>　多于隂</span>
<span class='tline' id='l298' data-llen='6344:6356'>其故何也陽卦奇隂卦偶</span>
<span class='tline' id='l299' data-llen='6356:6379'>　此何以故陽卦陽一隂二以其得乾卦之奇爻也奇</span>
<span class='tline' id='l300' data-llen='6379:6402'>　為主故多隂隂卦隂一陽二以其得坤卦之偶爻也</span>
<span class='tline' id='l301' data-llen='6402:6420'>　偶為主故多陽奇偶以言乎其主者耳</span>
<span class='tline' id='l302' data-llen='6420:6466'>　<span class='krp-note'>謹按陽卦奇隂卦偶向来多取本義凡陽卦皆五畫/凡隂卦皆四畫之說其實非也何也八卦之設也每</span></span>
<span class='tline' id='l303' data-llen='6466:6512'>　<span class='krp-note'>三畫為一卦故陽畫奇一畫為一爻隂畫偶二畫止/為一爻重而為六十四卦共得三百八十四爻若如</span></span>
<span class='tline' id='l304' data-llen='6512:6539'><a onclick="displayPageImage('KR1a0121', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6539:6585'>　<span class='krp-note'>五畫四畫之說則宜為五百七十六爻矣且下文亦/宜曰一君而四民二君而二民矣烏乎可葢陽卦奇</span></span>
<span class='tline' id='l306' data-llen='6585:6624'>　<span class='krp-note'>者陽卦以奇為上也隂卦偶者隂卦以偶為/主也如此則與下文亦相應矣故更正之</span></span>
<span class='tline' id='l307' data-llen='6624:6647'>其徳行何也陽一君而二民君子之道也隂二君而一</span>
<span class='tline' id='l308' data-llen='6647:6655'>民小人之道也</span>
<span class='tline' id='l309' data-llen='6655:6678'>　有數則有理故又轉而問其徳行陽有陽之徳行隂</span>
<span class='tline' id='l310' data-llen='6678:6701'>　有隂之徳行陽為君君尊也隂為民民卑也一陽為</span>
<span class='tline' id='l311' data-llen='6701:6724'>　主而羣隂附之是以尊制卑則得其所以為徳行矣</span>
<span class='tline' id='l312' data-llen='6724:6747'>　故曰君子之道也一隂為主而羣陽附之是以卑制</span>
<span class='tline' id='l313' data-llen='6747:6774'><a onclick="displayPageImage('KR1a0121', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6774:6797'>　尊則失其所以為徳行矣故曰小人之道也天无二</span>
<span class='tline' id='l315' data-llen='6797:6820'>　日民无二王理固如此豈惟君若民哉以父子言之</span>
<span class='tline' id='l316' data-llen='6820:6843'>　父陽而子隂一父二子則可一子二父則不可以夫</span>
<span class='tline' id='l317' data-llen='6843:6866'>　婦言之夫陽而婦隂一夫二婦則可一婦二夫則不</span>
<span class='tline' id='l318' data-llen='6866:6889'>　可无他陽可以統隂隂不可以統陽故也予葢因是</span>
<span class='tline' id='l319' data-llen='6889:6912'>　而有感焉伯夷叔齊一君而二民也君子之道也范</span>
<span class='tline' id='l320' data-llen='6912:6935'>　質王溥二君而一民也小人之道也低回古今能不</span>
<span class='tline' id='l321' data-llen='6935:6940'>　三嘆</span>
<span class='tline' id='l322' data-llen='6940:6967'><a onclick="displayPageImage('KR1a0121', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6967:6975'>　　右第四章</span>
<span class='tline' id='l324' data-llen='6975:6998'>易曰憧憧往來朋從爾思子曰天下何思何慮天下同</span>
<span class='tline' id='l325' data-llen='6998:7015'>歸而殊途一致而百慮天下何思何慮</span>
<span class='tline' id='l326' data-llen='7015:7038'>　聖賢道理須是活看如慎思之思之弗得弗措也學</span>
<span class='tline' id='l327' data-llen='7038:7061'>　而不思則罔吾嘗終日不食終夜不寢以思君子有</span>
<span class='tline' id='l328' data-llen='7061:7084'>　九思周公思兼三王仰而思之安而后能慮慮而后</span>
<span class='tline' id='l329' data-llen='7084:7107'>　能得思慮如何廢的至此一則曰天下何思何慮再</span>
<span class='tline' id='l330' data-llen='7107:7130'>　則曰天下何思何慮葢承咸九四憧憧往來之思而</span>
<span class='tline' id='l331' data-llen='7130:7157'><a onclick="displayPageImage('KR1a0121', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7157:7180'>　言也思者心之懸想凝注也慮者心之經營籌度也</span>
<span class='tline' id='l333' data-llen='7180:7203'>　或以思屬心慮屬事非是天下只是一个感應一感</span>
<span class='tline' id='l334' data-llen='7203:7226'>　一應都有自然一定之理亦奚以計較安排為哉葢</span>
<span class='tline' id='l335' data-llen='7226:7249'>　理本不異雖千蹊萬徑不害其為同也理本不二雖</span>
<span class='tline' id='l336' data-llen='7249:7272'>　千思萬想不失其為一也不曰殊途而同歸百慮而</span>
<span class='tline' id='l337' data-llen='7272:7295'>　一致必曰同歸而殊途一致而百慮者言塗雖殊原</span>
<span class='tline' id='l338' data-llen='7295:7318'>　是同歸的殊塗慮雖百原是一致的百慮本義云理</span>
<span class='tline' id='l339' data-llen='7318:7341'>　本无二而殊塗百慮莫非自然看他自不倒說自此</span>
<span class='tline' id='l340' data-llen='7341:7368'><a onclick="displayPageImage('KR1a0121', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7368:7391'>　至何以思慮為哉是解繫辭必思而從則所從者亦</span>
<span class='tline' id='l342' data-llen='7391:7414'>　狹矣是解爻辭大抵何思何慮只是个因物付物非</span>
<span class='tline' id='l343' data-llen='7414:7424'>　冥然寂滅之謂也</span>
<span class='tline' id='l344' data-llen='7424:7447'>日往則月來月往則日來日月相推而明生焉寒往則</span>
<span class='tline' id='l345' data-llen='7447:7470'>暑來暑往則寒來寒暑相推而嵗成焉往者屈也來者</span>
<span class='tline' id='l346' data-llen='7470:7482'>信也屈信相感而利生焉</span>
<span class='tline' id='l347' data-llen='7482:7505'>　試看日月往來循環不已日月何思何慮哉而明同</span>
<span class='tline' id='l348' data-llen='7505:7528'>　歸而明一致焉生而不匱也寒暑往來流行不息寒</span>
<span class='tline' id='l349' data-llen='7528:7555'><a onclick="displayPageImage('KR1a0121', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7555:7578'>　暑何思何慮哉而嵗同歸而嵗一致焉成而不虧也</span>
<span class='tline' id='l351' data-llen='7578:7601'>　日往則日屈而月信月往則月屈而日信寒往則寒</span>
<span class='tline' id='l352' data-llen='7601:7624'>　屈而暑信暑往則暑屈而寒信往來屈信何思何慮</span>
<span class='tline' id='l353' data-llen='7624:7646'>　哉而明生嵗成之利同歸一致焉生成而不易也</span>
<span class='tline' id='l354' data-llen='7646:7669'>尺蠖之屈以求信也龍蛇之蟄以存身也精義入神以</span>
<span class='tline' id='l355' data-llen='7669:7682'>致用也利用安身以崇徳也</span>
<span class='tline' id='l356' data-llen='7682:7705'>　試以物理言之尺蠖能屈而後能信屈者信之地也</span>
<span class='tline' id='l357' data-llen='7705:7728'>　龍蛇能蟄而後能存蟄者存身之本也物理屈信相</span>
<span class='tline' id='l358' data-llen='7728:7755'><a onclick="displayPageImage('KR1a0121', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7755:7778'>　感之利如此也試以聖學言之精義者毫芒析理潜</span>
<span class='tline' id='l360' data-llen='7778:7801'>　其心于靈妙不測之天屈而入也乃所以出而致其</span>
<span class='tline' id='l361' data-llen='7801:7824'>　泛應曲當之用其屈也兹其所以為信也與利用者</span>
<span class='tline' id='l362' data-llen='7824:7847'>　張弛合宜置其身于優游自得之天信而出也乃所</span>
<span class='tline' id='l363' data-llen='7847:7870'>　以入而崇其日新月盛之徳其信也兹其所以為屈</span>
<span class='tline' id='l364' data-llen='7870:7893'>　也與聖學屈信相感之利如此也蘓子瞻云精義窮</span>
<span class='tline' id='l365' data-llen='7893:7916'>　理也入神盡性以至于命也窮理盡性以至于命豈</span>
<span class='tline' id='l366' data-llen='7916:7939'>　徒然哉將以致用也此解甚好竊意精義入神屬已</span>
<span class='tline' id='l367' data-llen='7939:7966'><a onclick="displayPageImage('KR1a0121', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7966:7989'>　致用則及人矣横渠所謂事豫吾内求利吾外也利</span>
<span class='tline' id='l369' data-llen='7989:8012'>　用屬人葢利人不利己而後其身乃安也安身崇徳</span>
<span class='tline' id='l370' data-llen='8012:8035'>　則成已矣横渠所謂素利吾外致養吾内也故本義</span>
<span class='tline' id='l371' data-llen='8035:8048'>　云内外交相養互相發也</span>
<span class='tline' id='l372' data-llen='8048:8067'>過此以往未之或知也窮神知化徳之盛也</span>
<span class='tline' id='l373' data-llen='8067:8090'>　過此以往信手拈來頭頭是道有不知其然而然者</span>
<span class='tline' id='l374' data-llen='8090:8113'>　所謂從心所欲不踰矩也窮神知化本義引横渠之</span>
<span class='tline' id='l375' data-llen='8113:8136'>　言曰推行有漸為化合一不測為神无容復贅葢窮</span>
<span class='tline' id='l376' data-llen='8136:8163'><a onclick="displayPageImage('KR1a0121', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8163:8186'>　神即至誠如神知化即知天地之化育所謂與造化</span>
<span class='tline' id='l378' data-llen='8186:8209'>　脗合无間也合精義利用未或知三叚統而歸窮神</span>
<span class='tline' id='l379' data-llen='8209:8232'>　知化合窮神知化統而歸諸徳之盛盛視崇有加崇</span>
<span class='tline' id='l380' data-llen='8232:8255'>　以言乎其積累也盛以言乎其充裕也與日月同明</span>
<span class='tline' id='l381' data-llen='8255:8278'>　與寒暑同運與尺蠖龍蛇同屈信无思而无乎不思</span>
<span class='tline' id='l382' data-llen='8278:8297'>　无慮而无乎不慮又奚以計較安排為哉</span>
<span class='tline' id='l383' data-llen='8297:8320'>易曰困于石據于蒺藜入于其宫不見其妻凶子曰非</span>
<span class='tline' id='l384' data-llen='8320:8343'>所困而困焉名必辱非所據而據焉身必危既辱且危</span>
<span class='tline' id='l385' data-llen='8343:8370'><a onclick="displayPageImage('KR1a0121', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8370:8382'>死期將至妻其可得見邪</span>
<span class='tline' id='l387' data-llen='8382:8405'>　困六三隂柔不中正承九四之剛強有石之象石堅</span>
<span class='tline' id='l388' data-llen='8405:8428'>　不可動者也而乃力勝之非所困而困也故名必辱</span>
<span class='tline' id='l389' data-llen='8428:8451'>　下承九二之剛強有蒺藜之象蒺藜險不可即者也</span>
<span class='tline' id='l390' data-llen='8451:8474'>　而乃身依之非所據而據也故身必危辱且危皆自</span>
<span class='tline' id='l391' data-llen='8474:8497'>　取也自作孽不可活故聖人危言以悚之也或以妻</span>
<span class='tline' id='l392' data-llen='8497:8513'>　為上六言正應終不得應也亦通</span>
<span class='tline' id='l393' data-llen='8513:8536'>易曰公用射隼于髙墉之上獲之无不利子曰隼者禽</span>
<span class='tline' id='l394' data-llen='8536:8563'><a onclick="displayPageImage('KR1a0121', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8563:8586'>也弓矢者器也射之者人也君子藏器于身待時而動</span>
<span class='tline' id='l396' data-llen='8586:8609'>何不利之有動而不括是以出而有獲語成器而動者</span>
<span class='tline' id='l397' data-llen='8609:8612'>也</span>
<span class='tline' id='l398' data-llen='8612:8635'>　有其器而无其人與无器同有其人而无其器與无</span>
<span class='tline' id='l399' data-llen='8635:8658'>　人同有其器有其人矣而又藏器于身自珍也待時</span>
<span class='tline' id='l400' data-llen='8658:8681'>　而動應天也自古舉大事者動多阻礙是以鮮有成</span>
<span class='tline' id='l401' data-llen='8681:8704'>　功成器而動者不然是故解之上六葢如取諸寄矣</span>
<span class='tline' id='l402' data-llen='8704:8727'>子曰小人不恥不仁不畏不義不見利不勸不威不懲</span>
<span class='tline' id='l403' data-llen='8727:8754'><a onclick="displayPageImage('KR1a0121', 'WYG', '012-23a' );" name="012-23a" class="pb">[012-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8754:8777'>小懲而大誡此小人之福也易曰屢校滅趾无咎此之</span>
<span class='tline' id='l405' data-llen='8777:8781'>謂也</span>
<span class='tline' id='l406' data-llen='8781:8804'>　孟子曰人不可以无恥周子曰人之生大不幸无恥</span>
<span class='tline' id='l407' data-llen='8804:8827'>　不恥不仁羞惡之心亡矣必有違天逆理之事不畏</span>
<span class='tline' id='l408' data-llen='8827:8850'>　不義忌憚之意冺矣必有敗名䘮檢之行不見利不</span>
<span class='tline' id='l409' data-llen='8850:8873'>　勸須是要占便宜不威不懲須是要用刑罰小懲之</span>
<span class='tline' id='l410' data-llen='8873:8896'>　使之知恥而知畏則大誡其不仁不義之行將轉禍</span>
<span class='tline' id='l411' data-llen='8896:8919'>　而為福矣周公之辭其懲之乎孔子之辭其勸之乎</span>
<span class='tline' id='l412' data-llen='8919:8946'><a onclick="displayPageImage('KR1a0121', 'WYG', '012-23b' );" name="012-23b" class="pb">[012-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8946:8969'>　玩噬嗑初九之義則知聖人之愛小人也不殊乎其</span>
<span class='tline' id='l414' data-llen='8969:8976'>　愛君子矣</span>
<span class='tline' id='l415' data-llen='8976:8999'>善不積不足以成名惡不積不足以滅身小人以小善</span>
<span class='tline' id='l416' data-llen='8999:9022'>為无益而弗為也以小惡為无傷而弗去也故惡積而</span>
<span class='tline' id='l417' data-llen='9022:9040'>不可掩罪大而不可解易曰何校滅耳凶</span>
<span class='tline' id='l418' data-llen='9040:9063'>　積善者求不愧屋漏足矣曷言乎成名也子曰君子</span>
<span class='tline' id='l419' data-llen='9063:9086'>　去仁惡乎成名又曰君子疾没世而名不稱焉過情</span>
<span class='tline' id='l420' data-llen='9086:9109'>　之名君子所不居也賔實之名君子所不避也善不</span>
<span class='tline' id='l421' data-llen='9109:9136'><a onclick="displayPageImage('KR1a0121', 'WYG', '012-24a' );" name="012-24a" class="pb">[012-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9136:9159'>　積不足以成名焉為一得自矜片長自滿者更進一</span>
<span class='tline' id='l423' data-llen='9159:9182'>　步矣從來積惡者只是縁身起見耳然愛身者實所</span>
<span class='tline' id='l424' data-llen='9182:9205'>　以滅身也說到滅身處彼暱形骸戀性命者能无惶</span>
<span class='tline' id='l425' data-llen='9205:9228'>　懼不寕之意乎以成名誘積善者以滅身惕積惡者</span>
<span class='tline' id='l426' data-llen='9228:9251'>　聖人勸懲之意深矣凡善與惡莫不積㣲成著積小</span>
<span class='tline' id='l427' data-llen='9251:9274'>　成大小人之不積善而積惡也豈其始遂甘居下流</span>
<span class='tline' id='l428' data-llen='9274:9297'>　使天下之惡皆歸乎彼其視小善以為不足以成吾</span>
<span class='tline' id='l429' data-llen='9297:9320'>　名也未免悠忽放過視小惡以為不足以滅吾身也</span>
<span class='tline' id='l430' data-llen='9320:9347'><a onclick="displayPageImage('KR1a0121', 'WYG', '012-24b' );" name="012-24b" class="pb">[012-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9347:9370'>　未免隠忍恕過豈知不為小善便是惡不去小惡便</span>
<span class='tline' id='l432' data-llen='9370:9393'>　是大萌葉不翦遂成尋丈涓滴不塞遂成江河是以</span>
<span class='tline' id='l433' data-llen='9393:9416'>　罪大惡極身罹憲網雖欲改絃易轍其道无由玩噬</span>
<span class='tline' id='l434' data-llen='9416:9435'>　嗑上六之義悔之于終曷若慎之于始哉</span>
<span class='tline' id='l435' data-llen='9435:9458'>子曰危者安其位者也亡者保其存者也亂者有其治</span>
<span class='tline' id='l436' data-llen='9458:9481'>者也是故君子安而不忘危存而不忘亡治而不忘亂</span>
<span class='tline' id='l437' data-llen='9481:9503'>是以身安而國家可保也易曰其亡其亡繫于苞桑</span>
<span class='tline' id='l438' data-llen='9503:9526'>　危也亡也亂也凶之道也安也存也治也吉之道也</span>
<span class='tline' id='l439' data-llen='9526:9553'><a onclick="displayPageImage('KR1a0121', 'WYG', '012-25a' );" name="012-25a" class="pb">[012-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9553:9576'>　至吉却從至凶得來天下事有相反實以相成者此</span>
<span class='tline' id='l441' data-llen='9576:9599'>　類是也君子知危之安其位也敢以安忘危乎知亡</span>
<span class='tline' id='l442' data-llen='9599:9622'>　之保其存也敢以存忘亡乎知亂之有其治也敢以</span>
<span class='tline' id='l443' data-llen='9622:9645'>　治忘亂乎堯舜之咨警湯之慄慄危懼文之翼翼臨</span>
<span class='tline' id='l444' data-llen='9645:9668'>　保武之在在箴銘用是道也安身而保其家國豈倖</span>
<span class='tline' id='l445' data-llen='9668:9687'>　致哉否之九五可謂久安長治之良策矣</span>
<span class='tline' id='l446' data-llen='9687:9710'>子曰徳薄而位尊知小而謀大力小而任重鮮不及矣</span>
<span class='tline' id='l447' data-llen='9710:9730'>易曰鼎折足覆公餗其形渥凶言不勝其任也</span>
<span class='tline' id='l448' data-llen='9730:9757'><a onclick="displayPageImage('KR1a0121', 'WYG', '012-25b' );" name="012-25b" class="pb">[012-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9757:9780'>　徳薄位尊如鄭綮作宰相之類知小謀大如張浚恢</span>
<span class='tline' id='l450' data-llen='9780:9803'>　復中原之類力小任重如趙括將兵四十萬之類福</span>
<span class='tline' id='l451' data-llen='9803:9826'>　過其分用違其才折足覆餗之凶其能免乎玩鼎之</span>
<span class='tline' id='l452' data-llen='9826:9849'>　九四受事者其亦度徳量力幸毋以人國僥倖也哉</span>
<span class='tline' id='l453' data-llen='9849:9872'>子曰知㡬其神乎君子上交不謟下交不瀆其知㡬乎</span>
<span class='tline' id='l454' data-llen='9872:9895'>㡬者動之㣲吉之先見者也君子見㡬而作不俟終日</span>
<span class='tline' id='l455' data-llen='9895:9918'>易曰介于石不終日貞吉介如石焉寕用終日㫁可識</span>
<span class='tline' id='l456' data-llen='9918:9935'>矣君子知㣲知彰知柔知剛萬夫之望</span>
<span class='tline' id='l457' data-llen='9935:9962'><a onclick="displayPageImage('KR1a0121', 'WYG', '012-26a' );" name="012-26a" class="pb">[012-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9962:9985'>　朱子曰恭與謟相近和與瀆相近只争些子便至于</span>
<span class='tline' id='l459' data-llen='9985:10008'>　流也又曰上交易謟下交易瀆知㡬者念頭纔萌動</span>
<span class='tline' id='l460' data-llen='10008:10031'>　便遏絶的去是謹獨意思說的極好至見㡬而作須</span>
<span class='tline' id='l461' data-llen='10031:10054'>　就梅福逢萌一流人說則㡬字便有兩意知㡬之㡬</span>
<span class='tline' id='l462' data-llen='10054:10077'>　是辨析于㡬㣲之間而不過的意思然人情亦在其</span>
<span class='tline' id='l463' data-llen='10077:10100'>　中故先之以上下之交見㡬之㡬是看破人情世故</span>
<span class='tline' id='l464' data-llen='10100:10123'>　的意思而當身亦在其中故繼之以介石之貞君子</span>
<span class='tline' id='l465' data-llen='10123:10146'>　上交不謟下交不瀆其知㡬乎是說守的定由于見</span>
<span class='tline' id='l466' data-llen='10146:10173'><a onclick="displayPageImage('KR1a0121', 'WYG', '012-26b' );" name="012-26b" class="pb">[012-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10173:10196'>　的正介于石不終日貞吉是說見的正由于守的定</span>
<span class='tline' id='l468' data-llen='10196:10219'>　兩者葢交相成也知㡬其神乎即入神窮神之神㡬</span>
<span class='tline' id='l469' data-llen='10219:10242'>　者動之㣲正周子所謂動而未形有无之問者也疏</span>
<span class='tline' id='l470' data-llen='10242:10265'>　云此㡬在吉之先豫前已見故曰吉之先見者也此</span>
<span class='tline' id='l471' data-llen='10265:10288'>　直云吉而不云凶者凡豫前知㡬皆向吉而背凶違</span>
<span class='tline' id='l472' data-llen='10288:10312'>　凶而就吉无復有凶故特云吉也諸本或有凶字者其</span>
<span class='tline' id='l473' data-llen='10312:10335'>　定本則无也此說與余意合本義引漢書吉之之間</span>
<span class='tline' id='l474' data-llen='10335:10358'>　加凶字恐不必見㡬而作不俟終日正吉之先見者</span>
<span class='tline' id='l475' data-llen='10358:10385'><a onclick="displayPageImage('KR1a0121', 'WYG', '012-27a' );" name="012-27a" class="pb">[012-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10385:10408'>　也作則貞貞則吉將安俟乎俟則不免乎謟且瀆矣</span>
<span class='tline' id='l477' data-llen='10408:10431'>　嘗見一等人審時度勢明明曉的不好只是濡忍不</span>
<span class='tline' id='l478' data-llen='10431:10454'>　能斷此夏桂州所以有晴天不肯去只待雨淋頭之</span>
<span class='tline' id='l479' data-llen='10454:10477'>　謡也介于石者不然楊誠齋云石至靜而无欲此語</span>
<span class='tline' id='l480' data-llen='10477:10500'>　極好无欲則私邪无所惑所以見㡬无欲則美好无</span>
<span class='tline' id='l481' data-llen='10500:10523'>　所戀所以見㡬而作又何濡滯淹留之有哉不謟不</span>
<span class='tline' id='l482' data-llen='10523:10546'>　瀆是知㡬受用處介于石却是知㡬的根子此豫六</span>
<span class='tline' id='l483' data-llen='10546:10569'>　二一爻子所以反覆其義而申言以信之也知㣲知</span>
<span class='tline' id='l484' data-llen='10569:10596'><a onclick="displayPageImage('KR1a0121', 'WYG', '012-27b' );" name="012-27b" class="pb">[012-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10596:10619'>　彰知柔知剛伊川作兩件說晦菴作四件說都好余</span>
<span class='tline' id='l486' data-llen='10619:10642'>　意以知㣲為主知㣲即知動之㣲也知㣲故知彰知</span>
<span class='tline' id='l487' data-llen='10642:10665'>　柔知剛无所不知斯如神之哲而天下所儀刑而具</span>
<span class='tline' id='l488' data-llen='10665:10687'>　瞻也故曰萬夫之望首贊知㡬而歸之君子末贊</span>
<span class='tline' id='l489' data-llen='10687:10711'>　君子而歸之知㡬此皆聖人𤼵明爻外之意非僅僅</span>
<span class='tline' id='l490' data-llen='10711:10718'>　作註疏也</span>
<span class='tline' id='l491' data-llen='10718:10741'>子曰顔氏之子其殆庶㡬乎有不善未嘗不知知之未</span>
<span class='tline' id='l492' data-llen='10741:10757'>嘗復行也易曰不逺復无祗悔元吉</span>
<span class='tline' id='l493' data-llen='10757:10784'><a onclick="displayPageImage('KR1a0121', 'WYG', '012-28a' );" name="012-28a" class="pb">[012-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10784:10807'>　本義云殆危也不如作虚字看如殆不可復之殆庶</span>
<span class='tline' id='l495' data-llen='10807:10830'>　㡬近意如本義作近道為是若作知㡬之㡬恐費解</span>
<span class='tline' id='l496' data-llen='10830:10853'>　有不善有已而非禮者也凡在視聴言動之間者皆</span>
<span class='tline' id='l497' data-llen='10853:10876'>　是發即覺覺即止所謂時時見天地之心也是故復</span>
<span class='tline' id='l498' data-llen='10876:10899'>　之初九顔子當之不善不行視聖人之无不善有問</span>
<span class='tline' id='l499' data-llen='10899:10922'>　矣必曰元吉者聖人不貴无過而貴改過也蒙引云</span>
<span class='tline' id='l500' data-llen='10922:10945'>　誠者天之道也无妄之謂也復則不妄矣不逺復之</span>
<span class='tline' id='l501' data-llen='10945:10959'>　謂也猶未達一間也說的好</span>
<span class='tline' id='l502' data-llen='10959:10986'><a onclick="displayPageImage('KR1a0121', 'WYG', '012-28b' );" name="012-28b" class="pb">[012-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10986:11009'>天地絪緼萬物化醇男女構精萬物化生易曰三人行</span>
<span class='tline' id='l504' data-llen='11009:11026'>則損一人一人行則得其友言致一也</span>
<span class='tline' id='l505' data-llen='11026:11049'>　天地一大男女絪緼者氣之交也氣交而其化醲以</span>
<span class='tline' id='l506' data-llen='11049:11072'>　厚萬物化醇也男女一小天地構精者形之交也形</span>
<span class='tline' id='l507' data-llen='11072:11095'>　交而其化繁以衍萬物化生也三人損一則兩一人</span>
<span class='tline' id='l508' data-llen='11095:11118'>　得友則兩張子所謂兩則化也天地男女之象也致</span>
<span class='tline' id='l509' data-llen='11118:11141'>　一猶言専一也絪緼構精之理也一隂一陽之謂道</span>
<span class='tline' id='l510' data-llen='11141:11151'>　又于損六三見之</span>
<span class='tline' id='l511' data-llen='11151:11178'><a onclick="displayPageImage('KR1a0121', 'WYG', '012-29a' );" name="012-29a" class="pb">[012-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11178:11201'>子曰君子安其身而後動易其心而後語定其交而後</span>
<span class='tline' id='l513' data-llen='11201:11224'>求君子修此三者故全也危以動則民不與也懼以語</span>
<span class='tline' id='l514' data-llen='11224:11247'>則民不應也无交而求則民不與也莫之與則傷之者</span>
<span class='tline' id='l515' data-llen='11247:11264'>至矣易曰莫益之或擊之立心勿恒凶</span>
<span class='tline' id='l516' data-llen='11264:11287'>　動者身之表也凡事向妥當處做則不險凡路向平</span>
<span class='tline' id='l517' data-llen='11287:11310'>　穏處走則不蹶動之恒也語者心之聲也其心平易</span>
<span class='tline' id='l518' data-llen='11310:11333'>　則語无詖僻其心顯易則語无晦昧其心和易樂易</span>
<span class='tline' id='l519' data-llen='11333:11356'>　則語无乖忤躁率語之恒也求者交之道也許之以</span>
<span class='tline' id='l520' data-llen='11356:11383'><a onclick="displayPageImage('KR1a0121', 'WYG', '012-29b' );" name="012-29b" class="pb">[012-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11383:11406'>　意氣則豪傑之交定盟之以道義則聖賢之交定交</span>
<span class='tline' id='l522' data-llen='11406:11429'>　之恒也若夫不安而危則傾險之習民將避之其誰</span>
<span class='tline' id='l523' data-llen='11429:11452'>　親我不易而懼則變幻之口民將憎之其誰和我交</span>
<span class='tline' id='l524' data-llen='11452:11475'>　不定而求于人則勢利之行民將拒之其誰許我人</span>
<span class='tline' id='l525' data-llen='11475:11498'>　情不相得則必見尤舟中皆敵國何以禦之益之上</span>
<span class='tline' id='l526' data-llen='11498:11521'>　九可為立心勿恒者之明鑒矣項氏曰上不與黨與</span>
<span class='tline' id='l527' data-llen='11521:11539'>　之與下不與取與之與正宜如此分别</span>
<span class='tline' id='l528' data-llen='11539:11547'>　　右第五章</span>
<span class='tline' id='l529' data-llen='11547:11574'><a onclick="displayPageImage('KR1a0121', 'WYG', '012-30a' );" name="012-30a" class="pb">[012-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='11574:11597'>子曰乾坤其易之門邪乾陽物也坤隂物也隂陽合徳</span>
<span class='tline' id='l531' data-llen='11597:11616'>而剛柔有體以體天地之撰以通神明之徳</span>
<span class='tline' id='l532' data-llen='11616:11639'>　此章言乾坤為易之門而易又民之門所以濟其行</span>
<span class='tline' id='l533' data-llen='11639:11662'>　也朱子云乾坤便是易門只就闔闢說極是竊意乾</span>
<span class='tline' id='l534' data-llen='11662:11685'>　坤之理易由此出學易者由此入故曰門如此說更</span>
<span class='tline' id='l535' data-llen='11685:11708'>　顯乾坤只是隂陽隂陽只是物以其形而下者言也</span>
<span class='tline' id='l536' data-llen='11708:11731'>　若夫以形而上者言之則曰徳隂陽合徳而剛柔形</span>
<span class='tline' id='l537' data-llen='11731:11754'>　見故曰體剛則陽之體柔則隂之體也雷風山澤水</span>
<span class='tline' id='l538' data-llen='11754:11781'><a onclick="displayPageImage('KR1a0121', 'WYG', '012-30b' );" name="012-30b" class="pb">[012-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='11781:11804'>　火造化之迹皆天地之撰也而實易之撰本義曰撰</span>
<span class='tline' id='l540' data-llen='11804:11827'>　事也體者統而備之也動順髙下燥濕造化之性皆</span>
<span class='tline' id='l541' data-llen='11827:11847'>　神明之徳也而實易之徳通者洞而徹之也</span>
<span class='tline' id='l542' data-llen='11847:11867'>其稱名也雜而不越於稽其類其衰世之意邪</span>
<span class='tline' id='l543' data-llen='11867:11890'>　卦之所以得名者雖乾坤六子之變錯綜雜陳而皆</span>
<span class='tline' id='l544' data-llen='11890:11913'>　有秩然不忒之次第詳考世類葢有衰世之意行乎</span>
<span class='tline' id='l545' data-llen='11913:11936'>　其間矣情偽日滋變詐百出其防之也周故其形之</span>
<span class='tline' id='l546' data-llen='11936:11959'>　也盡夫亦不得已焉耳本義云衰世指文王與紂之</span>
<span class='tline' id='l547' data-llen='11959:11986'><a onclick="displayPageImage('KR1a0121', 'WYG', '012-31a' );" name="012-31a" class="pb">[012-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='11986:11990'>　時</span>
<span class='tline' id='l549' data-llen='11990:12013'>夫易彰往而察來而㣲顯闡幽開而當名辨物正言斷</span>
<span class='tline' id='l550' data-llen='12013:12019'>辭則備矣</span>
<span class='tline' id='l551' data-llen='12019:12042'>　聖人上觀千世下觀千世豈有不彰之往不察之來</span>
<span class='tline' id='l552' data-llen='12042:12065'>　哉往者事之已然也如隂陽消息之類易皆著而明</span>
<span class='tline' id='l553' data-llen='12065:12088'>　之來者事之未然也如吉凶悔吝之類易皆前而知</span>
<span class='tline' id='l554' data-llen='12088:12111'>　之上繫曰藏往此曰彰往藏以言乎其藴彰以言乎</span>
<span class='tline' id='l555' data-llen='12111:12134'>　其形也上繫曰知來此曰察來知以言乎其體察以</span>
<span class='tline' id='l556' data-llen='12134:12161'><a onclick="displayPageImage('KR1a0121', 'WYG', '012-31b' );" name="012-31b" class="pb">[012-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='12161:12184'>　言乎其用也其象曉然可見不亦顯乎而必究其源</span>
<span class='tline' id='l558' data-llen='12184:12207'>　本㣲顯也其理杳乎无朕不亦幽乎而必示諸現前</span>
<span class='tline' id='l559' data-llen='12207:12230'>　闡幽也開拓也言推廣其意也本意云而㣲顯恐當</span>
<span class='tline' id='l560' data-llen='12230:12253'>　作㣲顯而極是又云開而之而亦疑有誤信然君臣</span>
<span class='tline' id='l561' data-llen='12253:12276'>　上下之分莫不定其位置當名也禽獸草木之属莫</span>
<span class='tline' id='l562' data-llen='12276:12299'>　不析其意義辨物也是非歸于大道正言也吉凶確</span>
<span class='tline' id='l563' data-llen='12299:12322'>　有定案㫁辭也天下古今事物莫不兼該具舉則備</span>
<span class='tline' id='l564' data-llen='12322:12326'>　矣</span>
<span class='tline' id='l565' data-llen='12326:12353'><a onclick="displayPageImage('KR1a0121', 'WYG', '012-32a' );" name="012-32a" class="pb">[012-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='12353:12376'>其稱名也小其取類也大其㫖逺其辭文其言曲而中</span>
<span class='tline' id='l567' data-llen='12376:12395'>其事肆而隠因貳以濟民行以明失得之報</span>
<span class='tline' id='l568' data-llen='12395:12418'>　或以事名或以物名其稱小配乎天地合乎隂陽其</span>
<span class='tline' id='l569' data-llen='12418:12441'>　取類大寓意无窮其㫖逺立言有章其辭文其言周</span>
<span class='tline' id='l570' data-llen='12441:12464'>　折宛轉而合于中不可以躁心嘗也其事宏博浩大</span>
<span class='tline' id='l571' data-llen='12464:12487'>　而藏于隠不可以淺見窺也民无所據則疑疑則徘</span>
<span class='tline' id='l572' data-llen='12487:12510'>　徊岐路而不能自析其何以行之哉聖人為之指示</span>
<span class='tline' id='l573' data-llen='12510:12533'>　而接引之本其得失以定其吉凶明其報以正其感</span>
<span class='tline' id='l574' data-llen='12533:12560'><a onclick="displayPageImage('KR1a0121', 'WYG', '012-32b' );" name="012-32b" class="pb">[012-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='12560:12583'>　也吴臨川云自夫易以下至此耑論文王彖辭而不</span>
<span class='tline' id='l576' data-llen='12583:12599'>　及爻辭竊意彖辭爻辭合說為是</span>
<span class='tline' id='l577' data-llen='12599:12607'>　　右第六章</span>
<span class='tline' id='l578' data-llen='12607:12626'>易之興也其於中古乎作易者其有憂患乎</span>
<span class='tline' id='l579' data-llen='12626:12649'>　朱子曰三陳九卦初无他意只是偶然看得這幾卦</span>
<span class='tline' id='l580' data-llen='12649:12672'>　有這个道理所以就這裏說去若更添一卦也不妨</span>
<span class='tline' id='l581' data-llen='12672:12695'>　更不說一卦也不妨後世拘于象數之學者以為九</span>
<span class='tline' id='l582' data-llen='12695:12718'>　陽數聖人之舉九卦葢合此數也尤泥而不通觀聖</span>
<span class='tline' id='l583' data-llen='12718:12745'><a onclick="displayPageImage('KR1a0121', 'WYG', '012-33a' );" name="012-33a" class="pb">[012-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='12745:12768'>　人之經正不當如此若以困為處憂患底卦則屯蹇</span>
<span class='tline' id='l585' data-llen='12768:12791'>　非處患而何又曰今之談經者往往有四者之病本</span>
<span class='tline' id='l586' data-llen='12791:12814'>　卑也而亢之使髙本淺也而鑿之使深本近也而推</span>
<span class='tline' id='l587' data-llen='12814:12837'>　之使逺本明也而必至于晦此等議論學經者不可</span>
<span class='tline' id='l588' data-llen='12837:12860'>　不知然據胡雲峯之說推之九卦上下前後對待恰</span>
<span class='tline' id='l589' data-llen='12860:12883'>　好直是一針不雜又似非偶然者宜詳之伏羲之畫</span>
<span class='tline' id='l590' data-llen='12883:12906'>　无文字可考只是占卜之書自文王彖卦辭以反身</span>
<span class='tline' id='l591' data-llen='12906:12929'>　修徳之道而易書始著明而興起故曰易之興也其</span>
<span class='tline' id='l592' data-llen='12929:12956'><a onclick="displayPageImage('KR1a0121', 'WYG', '012-33b' );" name="012-33b" class="pb">[012-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='12956:12979'>　于中古乎子曰仁者不憂孟子曰君子有終身之憂</span>
<span class='tline' id='l594' data-llen='12979:13002'>　无一朝之患此却言作易者其有憂患程子曰用處</span>
<span class='tline' id='l595' data-llen='13002:13025'>　各别是也大抵憂患之心自内出者不可有自外來</span>
<span class='tline' id='l596' data-llen='13025:13048'>　者不能无作易者葢不徒為一身之憂患計而為天</span>
<span class='tline' id='l597' data-llen='13048:13059'>　下來世之憂患計也</span>
<span class='tline' id='l598' data-llen='13059:13082'>是故履徳之基也謙徳之柄也復徳之本也恒徳之固</span>
<span class='tline' id='l599' data-llen='13082:13105'>也損徳之修也益徳之裕也困徳之辨也井徳之地也</span>
<span class='tline' id='l600' data-llen='13105:13112'>巽徳之制也</span>
<span class='tline' id='l601' data-llen='13112:13139'><a onclick="displayPageImage('KR1a0121', 'WYG', '012-34a' );" name="012-34a" class="pb">[012-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='13139:13162'>　訂詁云九卦雖云處憂患其實聖學莫備于此徳者</span>
<span class='tline' id='l603' data-llen='13162:13185'>　行道而有得于身也入道者先從復禮始禮聖人之</span>
<span class='tline' id='l604' data-llen='13185:13208'>　成法卑如地者也人之欲无窮不範之以禮則萬過</span>
<span class='tline' id='l605' data-llen='13208:13231'>　所由叢故履為徳基基者積累之所始如築上下址</span>
<span class='tline' id='l606' data-llen='13231:13254'>　也然心不自下雖勉而由禮弗終也故次之以謙滿</span>
<span class='tline' id='l607' data-llen='13254:13277'>　招損謙受益故為徳之柄柄者以此自持如言以謙</span>
<span class='tline' id='l608' data-llen='13277:13300'>　為把柄也說的甚好蒙引云履所以為徳之基者葢</span>
<span class='tline' id='l609' data-llen='13300:13323'>　人之修徳必以力行實踐為先而所行之際必有箇</span>
<span class='tline' id='l610' data-llen='13323:13350'><a onclick="displayPageImage('KR1a0121', 'WYG', '012-34b' );" name="012-34b" class="pb">[012-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='13350:13373'>　上下尊卑親踈隆殺之禮文以為憑藉依據之地故</span>
<span class='tline' id='l612' data-llen='13373:13396'>　張子教人以禮而入即此意也說的更明切又云繼</span>
<span class='tline' id='l613' data-llen='13396:13419'>　以復禮之本者凡人之修徳必先有以制其外然後</span>
<span class='tline' id='l614' data-llen='13419:13442'>　有以養其中故必先以履與謙謙者修飾把持于其</span>
<span class='tline' id='l615' data-llen='13442:13465'>　外然後善端可得而復于内不然外之不恪内亦隨</span>
<span class='tline' id='l616' data-llen='13465:13488'>　亡矣此論本伊川四箴來可為陸王藥石訂詁云至</span>
<span class='tline' id='l617' data-llen='13488:13511'>　于復而學始有根底還得其本心矣猶不能保其長</span>
<span class='tline' id='l618' data-llen='13511:13534'>　存而不失也故次之以恒恒者守其變而常且乆也</span>
<span class='tline' id='l619' data-llen='13534:13561'><a onclick="displayPageImage('KR1a0121', 'WYG', '012-35a' );" name="012-35a" class="pb">[012-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='13561:13584'>　至于恒而根底乃堅固心始不動矣徳既固矣焉用</span>
<span class='tline' id='l621' data-llen='13584:13607'>　損或以欲牽或以見溷皆蝕吾徳者也不减損則其</span>
<span class='tline' id='l622' data-llen='13607:13630'>　所執為徳者竟非徳矣本无者日損而徳始修治故</span>
<span class='tline' id='l623' data-llen='13630:13653'>　曰損徳之修也徳既修矣然以粹白自足而不務深</span>
<span class='tline' id='l624' data-llen='13653:13676'>　造无乃猶有遺徳遷善改過則本有之道心日長故</span>
<span class='tline' id='l625' data-llen='13676:13699'>　曰益徳之裕也居常履順而懐徳易耳不從困中過</span>
<span class='tline' id='l626' data-llen='13699:13722'>　如金不經鍛鍊不可為鏌鎁木不經椎鑿不可成宫</span>
<span class='tline' id='l627' data-llen='13722:13745'>　室必困而徳始辨焉遭非常之變而所造因以日積</span>
<span class='tline' id='l628' data-llen='13745:13772'><a onclick="displayPageImage('KR1a0121', 'WYG', '012-35b' );" name="012-35b" class="pb">[012-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='13772:13795'>　日徹故曰辨非自他人觀之也此一句乃三陳九卦</span>
<span class='tline' id='l630' data-llen='13795:13818'>　之本㫖說的甚好使處困者讀之躍然蒙引獨本朱</span>
<span class='tline' id='l631' data-llen='13818:13841'>　義困以自騐其力一句作周于徳者邪世不能亂意</span>
<span class='tline' id='l632' data-llen='13841:13864'>　說曰困而亨可以騐吾學力之已至困而不亨可以</span>
<span class='tline' id='l633' data-llen='13864:13887'>　騐吾學力之未至若困窮動他不得則无䘮无得常</span>
<span class='tline' id='l634' data-llen='13887:13910'>　永貞固所謂可以立矣然後能巽順于理而用權以</span>
<span class='tline' id='l635' data-llen='13910:13933'>　制事變也固自有理訂詁之說又異是曰至是而徳</span>
<span class='tline' id='l636' data-llen='13933:13956'>　可以濟天下矣必親為之日亦不足是故居至靜以</span>
<span class='tline' id='l637' data-llen='13956:13983'><a onclick="displayPageImage('KR1a0121', 'WYG', '012-36a' );" name="012-36a" class="pb">[012-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='13983:14006'>　待天下之動若井之在地而往來井井靜而不勞施</span>
<span class='tline' id='l639' data-llen='14006:14029'>　而不匱可也故曰井徳之地也天下之事无窮載籍</span>
<span class='tline' id='l640' data-llen='14029:14053'>　有所不備父師有所不𫝊當機審宜問不容髪非天</span>
<span class='tline' id='l641' data-llen='14053:14076'>　下之最善制者孰能定而非最精心以巽順于理者</span>
<span class='tline' id='l642' data-llen='14076:14099'>　孰能制故以巽為徳之制終焉說的尤有曲折此初</span>
<span class='tline' id='l643' data-llen='14099:14108'>　陳九卦之徳也</span>
<span class='tline' id='l644' data-llen='14108:14131'>履和而至謙尊而光復小而辨于物恒雜而不厭損先</span>
<span class='tline' id='l645' data-llen='14131:14154'>難而後易益長裕而不設困窮而通井居其所而遷巽</span>
<span class='tline' id='l646' data-llen='14154:14181'><a onclick="displayPageImage('KR1a0121', 'WYG', '012-36b' );" name="012-36b" class="pb">[012-36b] <img width="20"  src="/static/img/kanseki-5.png"/></a></span>
<span class='tline' id='l647' data-llen='14181:14186'>稱而隠</span>
<span class='tline' id='l648' data-llen='14186:14209'>　履禮也禮之用和為貴和則疑于平易非其至者然</span>
<span class='tline' id='l649' data-llen='14209:14232'>　皆臻乎天理之極至故曰和而至謙退處而其道則</span>
<span class='tline' id='l650' data-llen='14232:14255'>　尊謙晦處而其道則光敬人者人恒敬之也復一陽</span>
<span class='tline' id='l651' data-llen='14255:14278'>　生于五隂之下其端甚㣲然不為羣隂所淆亂一㸃</span>
<span class='tline' id='l652' data-llen='14278:14301'>　靈光无物不照小而辨于物也閲厯乆極天下之賾</span>
<span class='tline' id='l653' data-llen='14301:14324'>　賾則雜雜則人或厭之恒處雜揉之中而不失其常</span>
<span class='tline' id='l654' data-llen='14324:14347'>　何厭之有私欲淨盡而後天理見然私欲豈能猝除</span>
<span class='tline' id='l655' data-llen='14347:14374'><a onclick="displayPageImage('KR1a0121', 'WYG', '012-37a' );" name="012-37a" class="pb">[012-37a] <img width="20"  src="/static/img/kanseki-5.png"/></a></span>
<span class='tline' id='l656' data-llen='14374:14397'>　勉強艱苦甚矣乆之天理盎溢人欲廓清則易易耳</span>
<span class='tline' id='l657' data-llen='14397:14420'>　以至治人理物莫不皆然充長寛裕即日新月盛之</span>
<span class='tline' id='l658' data-llen='14420:14443'>　意然順其自然如天施地生豈有所安排造作為哉</span>
<span class='tline' id='l659' data-llen='14443:14466'>　故不設困者窮于身不窮于心窮于世不窮于道故</span>
<span class='tline' id='l660' data-llen='14466:14489'>　通改邑不改井居其所也然隨取隨足推陳易新故</span>
<span class='tline' id='l661' data-llen='14489:14512'>　曰遷稱者衡量比擬務期至當宜有形迹之可見矣</span>
<span class='tline' id='l662' data-llen='14512:14535'>　然渾然不露形迹故曰巽稱而隠此次陳九卦之才</span>
<span class='tline' id='l663' data-llen='14535:14539'>　也</span>
<span class='tline' id='l664' data-llen='14539:14566'><a onclick="displayPageImage('KR1a0121', 'WYG', '012-37b' );" name="012-37b" class="pb">[012-37b] <img width="20"  src="/static/img/kanseki-5.png"/></a></span>
<span class='tline' id='l665' data-llen='14566:14589'>履以和行謙以制禮復以自知恒以一徳損以逺害益</span>
<span class='tline' id='l666' data-llen='14589:14606'>以興利困以寡怨井以辨義巽以行權</span>
<span class='tline' id='l667' data-llen='14606:14629'>　履所以行也行合乎禮則无所乖拂故曰以和行此</span>
<span class='tline' id='l668' data-llen='14629:14652'>　就律身言禮所以鳴謙也謙者卑以自牧動中天則</span>
<span class='tline' id='l669' data-llen='14652:14675'>　故曰以制禮復者于人所不知而已所獨知之地自</span>
<span class='tline' id='l670' data-llen='14675:14698'>　見天地之心故曰以自知徳二三則不恒矣恒者内</span>
<span class='tline' id='l671' data-llen='14698:14721'>　外不二始終不二故曰以一徳懲忿窒欲則不至于</span>
<span class='tline' id='l672' data-llen='14721:14744'>　忘親而溺利故逺害改過遷善則必至崇徳而廣業</span>
<span class='tline' id='l673' data-llen='14744:14771'><a onclick="displayPageImage('KR1a0121', 'WYG', '012-38a' );" name="012-38a" class="pb">[012-38a] <img width="20"  src="/static/img/kanseki-5.png"/></a></span>
<span class='tline' id='l674' data-llen='14771:14794'>　故興利蒙引云益則日進于髙明希賢而希聖矣何</span>
<span class='tline' id='l675' data-llen='14794:14817'>　利如之未必是立言之意說的却好困者易于招怨</span>
<span class='tline' id='l676' data-llen='14817:14840'>　惟責已而不責人故怨是用希本義少所怨尤似就</span>
<span class='tline' id='l677' data-llen='14840:14863'>　不怨天不尤人說井以辨義故是是非非皆有以裁</span>
<span class='tline' id='l678' data-llen='14863:14886'>　酌而歸于至當所謂定生慧也巽者優柔婉曲而變</span>
<span class='tline' id='l679' data-llen='14886:14909'>　化生焉可與權矣權者八卦所以成其終聖人所以</span>
<span class='tline' id='l680' data-llen='14909:14932'>　大其用也文王免于羑里其巽以行權乎狄梁公之</span>
<span class='tline' id='l681' data-llen='14932:14955'>　于武后庶㡬近之九以字如大象之以合其徳與才</span>
<span class='tline' id='l682' data-llen='14955:14982'><a onclick="displayPageImage('KR1a0121', 'WYG', '012-38b' );" name="012-38b" class="pb">[012-38b] <img width="20"  src="/static/img/kanseki-5.png"/></a></span>
<span class='tline' id='l683' data-llen='14982:15005'>　而見諸本領也此三陳九卦之用也以處憂患裕如</span>
<span class='tline' id='l684' data-llen='15005:15009'>　已</span>
<span class='tline' id='l685' data-llen='15009:15017'>　　右第七章</span>
<span class='tline' id='l686' data-llen='15017:15040'>易之為書也不可逺為道也屢遷變動不居周流六虚</span>
<span class='tline' id='l687' data-llen='15040:15059'>上下无常剛柔相易不可為典要惟變所適</span>
<span class='tline' id='l688' data-llen='15059:15082'>　此章言易之道與學易之方待其人而後行也易之</span>
<span class='tline' id='l689' data-llen='15082:15105'>　為書也不可逺為道也屢遷二句是主腦自變動不</span>
<span class='tline' id='l690' data-llen='15105:15128'>　居至惟變所適明為道也屢遷一句自其出入以度</span>
<span class='tline' id='l691' data-llen='15128:15155'><a onclick="displayPageImage('KR1a0121', 'WYG', '012-39a' );" name="012-39a" class="pb">[012-39a] <img width="20"  src="/static/img/kanseki-5.png"/></a></span>
<span class='tline' id='l692' data-llen='15155:15178'>　至如臨父母明為書也不可逺一句下則言易雖不</span>
<span class='tline' id='l693' data-llen='15178:15201'>　可為典要學易者則有典常顧其人何如耳不可逺</span>
<span class='tline' id='l694' data-llen='15201:15224'>　焦氏就子臣弟友視聴言動說亦好然不逺也非不</span>
<span class='tline' id='l695' data-llen='15224:15247'>　可逺也尋常日用无非易者不可逺只作須㬰不可</span>
<span class='tline' id='l696' data-llen='15247:15270'>　離之意為是道无定位故曰屢遷變動不居即屢遷</span>
<span class='tline' id='l697' data-llen='15270:15293'>　之意隂陽流行于爻之六位故曰周流六虚不曰六</span>
<span class='tline' id='l698' data-llen='15293:15316'>　位而曰六虚所謂體該本无也上爻倐而在下下爻</span>
<span class='tline' id='l699' data-llen='15316:15339'>　倐而在上上下无常也剛爻易而為柔柔爻易而為</span>
<span class='tline' id='l700' data-llen='15339:15366'><a onclick="displayPageImage('KR1a0121', 'WYG', '012-39b' );" name="012-39b" class="pb">[012-39b] <img width="20"  src="/static/img/kanseki-5.png"/></a></span>
<span class='tline' id='l701' data-llen='15366:15389'>　剛剛柔相易也不執定局子故曰不可為典要惟其</span>
<span class='tline' id='l702' data-llen='15389:15407'>　畫之變而趨之正見其不可為典要也</span>
<span class='tline' id='l703' data-llen='15407:15419'>其出入以度外内使知懼</span>
<span class='tline' id='l704' data-llen='15419:15442'>　然易之用雖變而其體則常有度焉凡出入者必以</span>
<span class='tline' id='l705' data-llen='15442:15465'>　之言進退往來皆當以易為法則也出而在外或在</span>
<span class='tline' id='l706' data-llen='15465:15488'>　官或在旅入而在内或在家或在室皆使知懼焉懼</span>
<span class='tline' id='l707' data-llen='15488:15496'>　其不以度也</span>
<span class='tline' id='l708' data-llen='15496:15513'>又明于憂患與故无有師保如臨父母</span>
<span class='tline' id='l709' data-llen='15513:15540'><a onclick="displayPageImage('KR1a0121', 'WYG', '012-40a' );" name="012-40a" class="pb">[012-40a] <img width="20"  src="/static/img/kanseki-5.png"/></a></span>
<span class='tline' id='l710' data-llen='15540:15563'>　易中凡凶咎危厲等處莫不一一剖破是明于憂患</span>
<span class='tline' id='l711' data-llen='15563:15586'>　也而必言其所以致此之由是明于憂患與故也雖</span>
<span class='tline' id='l712' data-llen='15586:15609'>　无師以教之无保以輔之如臨父母若生我鞠我之</span>
<span class='tline' id='l713' data-llen='15609:15632'>　在前尊而且親匪但師保也愛敬之至懼之至也易</span>
<span class='tline' id='l714' data-llen='15632:15645'>　之書可逺也父母可逺乎</span>
<span class='tline' id='l715' data-llen='15645:15667'>初率其辭而揆其方既有典常茍非其人道不虚行</span>
<span class='tline' id='l716' data-llen='15667:15690'>　其初也率其卦辭爻辭之指率者步步踐履之意揆</span>
<span class='tline' id='l717' data-llen='15690:15713'>　而度其方之所向如震東兌西離南坎北之類揆者</span>
<span class='tline' id='l718' data-llen='15713:15740'><a onclick="displayPageImage('KR1a0121', 'WYG', '012-40b' );" name="012-40b" class="pb">[012-40b] <img width="20"  src="/static/img/kanseki-5.png"/></a></span>
<span class='tline' id='l719' data-llen='15740:15763'>　斤斤稱量之意其既也辭不率而意自達方不揆而</span>
<span class='tline' id='l720' data-llen='15763:15786'>　道自中從心所欲不踰矩矣故曰有典常初字既字</span>
<span class='tline' id='l721' data-llen='15786:15809'>　正須著解茍非神明黙成之人率其辭以度其理而</span>
<span class='tline' id='l722' data-llen='15809:15832'>　見諸行事雖有典常其能自逹于事為之問乎逺其</span>
<span class='tline' id='l723' data-llen='15832:15857'>　書所以逺其道也道不虚行即人能𢎞道非道𢎞人</span>
<span class='tline' id='l724' data-llen='15857:15862'>　之意</span>
<span class='tline' id='l725' data-llen='15862:15870'>　　右第八章</span>
<span class='tline' id='l726' data-llen='15870:15893'>易之為書也原始要終以為質也六爻相雜唯其時物</span>
<span class='tline' id='l727' data-llen='15893:15920'><a onclick="displayPageImage('KR1a0121', 'WYG', '012-41a' );" name="012-41a" class="pb">[012-41a] <img width="20"  src="/static/img/kanseki-5.png"/></a></span>
<span class='tline' id='l728' data-llen='15920:15923'>也</span>
<span class='tline' id='l729' data-llen='15923:15946'>　此章詳明六爻成卦之象使學易者一一尋而味之</span>
<span class='tline' id='l730' data-llen='15946:15969'>　也原始謂初推卦之縁由也要終謂上定卦之指歸</span>
<span class='tline' id='l731' data-llen='15969:15992'>　也合始終而乃成一卦之體故曰以為質也六爻錯</span>
<span class='tline' id='l732' data-llen='15992:16015'>　綜相間故曰雜隨其六位之時以為隂陽二物之變</span>
<span class='tline' id='l733' data-llen='16015:16024'>　聖人何容心哉</span>
<span class='tline' id='l734' data-llen='16024:16045'>其初難知其上易知本末也初辭擬之卒成之終</span>
<span class='tline' id='l735' data-llen='16045:16068'>　初爻本也質未成故難知上爻末也質已定故易知</span>
<span class='tline' id='l736' data-llen='16068:16095'><a onclick="displayPageImage('KR1a0121', 'WYG', '012-41b' );" name="012-41b" class="pb">[012-41b] <img width="20"  src="/static/img/kanseki-5.png"/></a></span>
<span class='tline' id='l737' data-llen='16095:16118'>　初難知其辭尚在擬議之間卒易知始終本末統具</span>
<span class='tline' id='l738' data-llen='16118:16130'>　諸此惟有成其終而已</span>
<span class='tline' id='l739' data-llen='16130:16149'>若夫雜物撰徳辨是與非則非其中爻不備</span>
<span class='tline' id='l740' data-llen='16149:16172'>　中爻謂二三四五中間四爻也四爻之隂陽雜而互</span>
<span class='tline' id='l741' data-llen='16172:16195'>　之又成兩卦如坤坎為師而六五之爻曰長子帥師</span>
<span class='tline' id='l742' data-llen='16195:16218'>　以正應九二而言葢指二至四為震也坤艮為謙而</span>
<span class='tline' id='l743' data-llen='16218:16241'>　初六之爻曰用涉大川葢自二而上則六二九三六</span>
<span class='tline' id='l744' data-llen='16241:16264'>　四為坎也此互體之說見于左傳漢儒多用之朱子</span>
<span class='tline' id='l745' data-llen='16264:16291'><a onclick="displayPageImage('KR1a0121', 'WYG', '012-42a' );" name="012-42a" class="pb">[012-42a] <img width="20"  src="/static/img/kanseki-5.png"/></a></span>
<span class='tline' id='l746' data-llen='16291:16314'>　亦云不可廢物如雷風水火之類徳如健順動止之</span>
<span class='tline' id='l747' data-llen='16314:16337'>　類雜者交互之意撰如撰文之撰謂徳之見于制作</span>
<span class='tline' id='l748' data-llen='16337:16360'>　者也不曰辨吉與凶而曰辨是與非是非固所以吉</span>
<span class='tline' id='l749' data-llen='16360:16383'>　凶也既考正卦之體又詳互卦之體然後卦之辨完</span>
<span class='tline' id='l750' data-llen='16383:16395'>　全周到而无復虧欠矣</span>
<span class='tline' id='l751' data-llen='16395:16418'>噫亦要存亡吉凶則居可知矣知者觀其彖辭則思過</span>
<span class='tline' id='l752' data-llen='16418:16422'>半矣</span>
<span class='tline' id='l753' data-llen='16422:16445'>　噫歎美辭承上文言辨之也備則存亡吉凶瞭然如</span>
<span class='tline' id='l754' data-llen='16445:16472'><a onclick="displayPageImage('KR1a0121', 'WYG', '012-42b' );" name="012-42b" class="pb">[012-42b] <img width="20"  src="/static/img/kanseki-5.png"/></a></span>
<span class='tline' id='l755' data-llen='16472:16495'>　指諸掌矣居可知言不煩經營而安然坐照也卦之</span>
<span class='tline' id='l756' data-llen='16495:16518'>　大用散于六爻卦之全體則統于一卦不必逐爻研</span>
<span class='tline' id='l757' data-llen='16518:16541'>　審但觀文王卦下之辭而已得其十之五六矣此可</span>
<span class='tline' id='l758' data-llen='16541:16549'>　為知者道也</span>
<span class='tline' id='l759' data-llen='16549:16572'>二與四同功而異位其善不同二多譽四多懼近也柔</span>
<span class='tline' id='l760' data-llen='16572:16590'>之為道不利逺者其要无咎其用柔中也</span>
<span class='tline' id='l761' data-llen='16590:16613'>　隂有隂之功二與四同也而逺近之位則異其善不</span>
<span class='tline' id='l762' data-llen='16613:16636'>　同言不同善也二多譽則善四多懼則不善四之多</span>
<span class='tline' id='l763' data-llen='16636:16663'><a onclick="displayPageImage('KR1a0121', 'WYG', '012-43a' );" name="012-43a" class="pb">[012-43a] <img width="20"  src="/static/img/kanseki-5.png"/></a></span>
<span class='tline' id='l764' data-llen='16663:16686'>　懼以其近也二之多譽豈以其逺耶逺則情有不逹</span>
<span class='tline' id='l765' data-llen='16686:16709'>　力有不伸何利之有然柔之道不利逺而二之柔則</span>
<span class='tline' id='l766' data-llen='16709:16730'>　利逺其所以多譽而无咎者則以其用中故耳</span>
<span class='tline' id='l767' data-llen='16730:16753'>三與五同功而異位三多凶五多功貴賤之等也其柔</span>
<span class='tline' id='l768' data-llen='16753:16760'>危其剛勝耶</span>
<span class='tline' id='l769' data-llen='16760:16783'>　陽有陽之功三與五同也而貴賤之位則異三以賤</span>
<span class='tline' id='l770' data-llen='16783:16806'>　而位下體之上則有逼上之嫌故多凶五以貴而位</span>
<span class='tline' id='l771' data-llen='16806:16829'>　上體之中則得居上之體故多功貴賤之差等固如</span>
<span class='tline' id='l772' data-llen='16829:16856'><a onclick="displayPageImage('KR1a0121', 'WYG', '012-43b' );" name="012-43b" class="pb">[012-43b] <img width="20"  src="/static/img/kanseki-5.png"/></a></span>
<span class='tline' id='l773' data-llen='16856:16879'>　是也焦氏云柔危剛勝或指五言或指三言或兼言</span>
<span class='tline' id='l774' data-llen='16879:16902'>　之皆有未通然其說似亦无加于三者竊意聖人言</span>
<span class='tline' id='l775' data-llen='16902:16925'>　語要看得活其即論語其然之其曰其曰耶盖疑而</span>
<span class='tline' id='l776' data-llen='16925:16948'>　嘆其不然使學者㑹于言外也三之所以危而多凶</span>
<span class='tline' id='l777' data-llen='16948:16971'>　者其以柔耶剛故也五之所以勝而多功者其以剛</span>
<span class='tline' id='l778' data-llen='16971:16994'>　耶中故也危不以柔勝不以剛中而已矣貴者中賤</span>
<span class='tline' id='l779' data-llen='16994:17024'>　者不中何<img height='20' width='20' alt='&amp;KR0988' title='KR0988' src='https://raw.githubusercontent.com/kanripo/KR-Gaiji/master/images/KR0988.png'/>乎多凶多功之異耶朱子云此章多不</span>
<span class='tline' id='l780' data-llen='17024:17034'>　可曉且如此解去</span>
<span class='tline' id='l781' data-llen='17034:17061'><a onclick="displayPageImage('KR1a0121', 'WYG', '012-44a' );" name="012-44a" class="pb">[012-44a] <img width="20"  src="/static/img/kanseki-5.png"/></a></span>
<span class='tline' id='l782' data-llen='17061:17069'>　　右第九章</span>
<span class='tline' id='l783' data-llen='17069:17092'>易之為書也廣大悉備有天道焉有人道焉有地道焉</span>
<span class='tline' id='l784' data-llen='17092:17112'>兼三才而兩之故六六者非它也三才之道也</span>
<span class='tline' id='l785' data-llen='17112:17135'>　訂詁云上章析論初上二五三四此章統六爻言之</span>
<span class='tline' id='l786' data-llen='17135:17158'>　而以爻畫之序三分焉亦易書中一義也又云廣大</span>
<span class='tline' id='l787' data-llen='17158:17181'>　者體統渾淪也悉備者條理詳宻也即蒙引統言析</span>
<span class='tline' id='l788' data-llen='17181:17204'>　言之義說的好自三畫言之上一畫為天中一畫為</span>
<span class='tline' id='l789' data-llen='17204:17227'>　人下一畫為地自六畫言之上二畫為天中二畫為</span>
<span class='tline' id='l790' data-llen='17227:17254'><a onclick="displayPageImage('KR1a0121', 'WYG', '012-44b' );" name="012-44b" class="pb">[012-44b] <img width="20"  src="/static/img/kanseki-5.png"/></a></span>
<span class='tline' id='l791' data-llen='17254:17277'>　人下二畫為地三才之道已在三畫内備了聖人又</span>
<span class='tline' id='l792' data-llen='17277:17300'>　重之為六畫是兩三才也然畢竟只是三才之道合</span>
<span class='tline' id='l793' data-llen='17300:17323'>　隂陽而乃成天道合仁義而乃成人道合剛柔而乃</span>
<span class='tline' id='l794' data-llen='17323:17346'>　成地道也說文一手持二秉為兼才者能也天能覆</span>
<span class='tline' id='l795' data-llen='17346:17369'>　地能載人能參天地故曰才以上發明廣大悉備之</span>
<span class='tline' id='l796' data-llen='17369:17374'>　義也</span>
<span class='tline' id='l797' data-llen='17374:17397'>道有變動故曰爻爻有等故曰物物相雜故曰文文不</span>
<span class='tline' id='l798' data-llen='17397:17405'>當故吉凶生焉</span>
<span class='tline' id='l799' data-llen='17405:17432'><a onclick="displayPageImage('KR1a0121', 'WYG', '012-45a' );" name="012-45a" class="pb">[012-45a] <img width="20"  src="/static/img/kanseki-5.png"/></a></span>
<span class='tline' id='l800' data-llen='17432:17455'>　朱子曰道有變動不是指那隂陽老少之說是說卦</span>
<span class='tline' id='l801' data-llen='17455:17478'>　中變動如乾卦六畫初潜二見三惕四躍這个便是</span>
<span class='tline' id='l802' data-llen='17478:17501'>　有變動所以謂之爻爻者交變之義也爻或上或下</span>
<span class='tline' id='l803' data-llen='17501:17524'>　或貴或賤或逺或近各有差等不可亂也故謂之物</span>
<span class='tline' id='l804' data-llen='17524:17547'>　物即隂陽二物也物錯綜成象經緯成章斐然可觀</span>
<span class='tline' id='l805' data-llen='17547:17571'>　故曰文文謂𤣥黄相間也本義云不當謂爻不當位</span>
<span class='tline' id='l806' data-llen='17571:17594'>　非耑指陽居隂位隂居陽位也文當于理雖不當位</span>
<span class='tline' id='l807' data-llen='17594:17617'>　亦吉文不當于理雖當位亦凶所謂文不當者言不</span>
<span class='tline' id='l808' data-llen='17617:17644'><a onclick="displayPageImage('KR1a0121', 'WYG', '012-45b' );" name="012-45b" class="pb">[012-45b] <img width="20"  src="/static/img/kanseki-5.png"/></a></span>
<span class='tline' id='l809' data-llen='17644:17667'>　盡當于理也故有吉有凶惟所趨避何如耳胡雲峯</span>
<span class='tline' id='l810' data-llen='17667:17690'>　云前章始以質言此章末以文言卦必舉始終而成</span>
<span class='tline' id='l811' data-llen='17690:17711'>　體故曰質爻必雜剛柔以為用故曰文說的好</span>
<span class='tline' id='l812' data-llen='17711:17719'>　　右第十章</span>
<span class='tline' id='l813' data-llen='17719:17742'>易之興也其當殷之末世周之盛徳耶當文王與紂之</span>
<span class='tline' id='l814' data-llen='17742:17751'>事耶是故其辭危</span>
<span class='tline' id='l815' data-llen='17751:17774'>　此章原易所由興而以危字括之原學易者所由无</span>
<span class='tline' id='l816' data-llen='17774:17797'>　咎而以懼字括之正聖人傳心要訣也凡事須親經</span>
<span class='tline' id='l817' data-llen='17797:17824'><a onclick="displayPageImage('KR1a0121', 'WYG', '012-46a' );" name="012-46a" class="pb">[012-46a] <img width="20"  src="/static/img/kanseki-5.png"/></a></span>
<span class='tline' id='l818' data-llen='17824:17847'>　歴過纔說的痛切文王之易是已非殷之末世不足</span>
<span class='tline' id='l819' data-llen='17847:17870'>　以見周之盛徳非周之盛徳不可以處殷之末世此</span>
<span class='tline' id='l820' data-llen='17870:17893'>　千載竒遇而當年危心要道則畢寓之易也孔子周</span>
<span class='tline' id='l821' data-llen='17893:17916'>　之臣而殷後也斥紂之名而不諱稱文之號而不抑</span>
<span class='tline' id='l822' data-llen='17916:17939'>　其仁者之好惡而春秋之筆法乎此說本誠齋楊氏</span>
<span class='tline' id='l823' data-llen='17939:17962'>　而進之葢可以當末世則當平世不待言矣可以事</span>
<span class='tline' id='l824' data-llen='17962:17985'>　紂則事人不待言矣文王因已之憂患而思來世之</span>
<span class='tline' id='l825' data-llen='17985:18008'>　憂患其懼之也深故其言之也危或云辭即彖辭爻</span>
<span class='tline' id='l826' data-llen='18008:18035'><a onclick="displayPageImage('KR1a0121', 'WYG', '012-46b' );" name="012-46b" class="pb">[012-46b] <img width="20"  src="/static/img/kanseki-5.png"/></a></span>
<span class='tline' id='l827' data-llen='18035:18058'>　辭皆文王所作若文王止作彖辭則彖辭未見所謂</span>
<span class='tline' id='l828' data-llen='18058:18081'>　危者惟爻辭則多有之謂爻辭非文王所作可乎此</span>
<span class='tline' id='l829' data-llen='18081:18090'>　頗有理姑存之</span>
<span class='tline' id='l830' data-llen='18090:18100'>危者使平易者使傾</span>
<span class='tline' id='l831' data-llen='18100:18123'>　本義云危懼故得平安慢易則必傾覆二語甚精平</span>
<span class='tline' id='l832' data-llen='18123:18146'>　也傾也是孰使之哉危者易者使之也訂詁云使者</span>
<span class='tline' id='l833' data-llen='18146:18169'>　天理之自然若或使之也柴氏所謂殖有禮覆昏暴</span>
<span class='tline' id='l834' data-llen='18169:18184'>　天之道即易之道也都說的好</span>
<span class='tline' id='l835' data-llen='18184:18211'><a onclick="displayPageImage('KR1a0121', 'WYG', '012-47a' );" name="012-47a" class="pb">[012-47a] <img width="20"  src="/static/img/kanseki-5.png"/></a></span>
<span class='tline' id='l836' data-llen='18211:18221'>其道甚大百物不廢</span>
<span class='tline' id='l837' data-llen='18221:18244'>　古今不能外此理故曰其道甚大逺取諸物近取諸</span>
<span class='tline' id='l838' data-llen='18244:18267'>　身凡古今所有之物皆易所有故曰百物不廢向來</span>
<span class='tline' id='l839' data-llen='18267:18291'>　都如此說極是蒙引獨以物為事𦂳承上二句來言</span>
<span class='tline' id='l840' data-llen='18291:18314'>　危必平易必傾凡事不能外此道也訂詁又詳之曰</span>
<span class='tline' id='l841' data-llen='18314:18337'>　近而語黙動静之得失逺而天下國家之興亡靡不</span>
<span class='tline' id='l842' data-llen='18337:18360'>　由此應若景響无能違者如此說尤有理不可不知</span>
<span class='tline' id='l843' data-llen='18360:18366'>懼以終始</span>
<span class='tline' id='l844' data-llen='18366:18393'><a onclick="displayPageImage('KR1a0121', 'WYG', '012-47b' );" name="012-47b" class="pb">[012-47b] <img width="20"  src="/static/img/kanseki-5.png"/></a></span>
<span class='tline' id='l845' data-llen='18393:18416'>　懼其終而猶夫始乾乾惕若之道也危而罔易平而</span>
<span class='tline' id='l846' data-llen='18416:18439'>　如傾若臨深若履薄若蹈虎尾葢未敢瞬息即安也</span>
<span class='tline' id='l847' data-llen='18439:18462'>　所謂因其辭之危而承以心之懼也蒙引云懼易懼</span>
<span class='tline' id='l848' data-llen='18462:18485'>　之也其辭危故為懼以終始使人始終一懼而不敢</span>
<span class='tline' id='l849' data-llen='18485:18498'>　有慢易之心也此說亦好</span>
<span class='tline' id='l850' data-llen='18498:18511'>其要无咎此之謂易之道也</span>
<span class='tline' id='l851' data-llen='18511:18534'>　其要无咎要字朱子兼存二說或作去聲則為要約</span>
<span class='tline' id='l852' data-llen='18534:18557'>　或作平聲則為要歸二說俱通只期无咎不求有譽</span>
<span class='tline' id='l853' data-llen='18557:18584'><a onclick="displayPageImage('KR1a0121', 'WYG', '012-48a' );" name="012-48a" class="pb">[012-48a] <img width="20"  src="/static/img/kanseki-5.png"/></a></span>
<span class='tline' id='l854' data-llen='18584:18607'>　文王之心而易之道也古今極難極苦局子都被聖</span>
<span class='tline' id='l855' data-llen='18607:18630'>　人做過其道俱在後世處憂患而束手莫措者不知</span>
<span class='tline' id='l856' data-llen='18630:18636'>　易故耳</span>
<span class='tline' id='l857' data-llen='18636:18645'>　　右第十一章</span>
<span class='tline' id='l858' data-llen='18645:18668'>夫乾天下之至健也徳行恒易以知險夫坤天下之至</span>
<span class='tline' id='l859' data-llen='18668:18679'>順也徳行恒簡以知阻</span>
<span class='tline' id='l860' data-llen='18679:18702'>　上繫之首章以易簡終下繫之末章以易簡始上繫</span>
<span class='tline' id='l861' data-llen='18702:18725'>　之末章以徳行終下繫之末章以徳行始前後正相</span>
<span class='tline' id='l862' data-llen='18725:18752'><a onclick="displayPageImage('KR1a0121', 'WYG', '012-48b' );" name="012-48b" class="pb">[012-48b] <img width="20"  src="/static/img/kanseki-5.png"/></a></span>
<span class='tline' id='l863' data-llen='18752:18775'>　闗通知險知阻正所謂危且懼也上則反覆乎易之</span>
<span class='tline' id='l864' data-llen='18775:18798'>　情而推之于人下則究極乎人之情而决之于辭知</span>
<span class='tline' id='l865' data-llen='18798:18821'>　人知言一以貫之皆學易之能事也說乾說坤都就</span>
<span class='tline' id='l866' data-llen='18821:18844'>　聖人而有乾坤之徳者說故蒙引云天下至健天下</span>
<span class='tline' id='l867' data-llen='18844:18867'>　至順與天下至聖天下至誠相似本義至健則所行</span>
<span class='tline' id='l868' data-llen='18867:18890'>　无難故易至順則所行不煩故簡二語極確又下轉</span>
<span class='tline' id='l869' data-llen='18890:18913'>　語云然其于事皆有以知其難而不敢易以處之也</span>
<span class='tline' id='l870' data-llen='18913:18936'>　然后補出憂患來健而知險則以自髙臨下擬之順</span>
<span class='tline' id='l871' data-llen='18936:18963'><a onclick="displayPageImage('KR1a0121', 'WYG', '012-49a' );" name="012-49a" class="pb">[012-49a] <img width="20"  src="/static/img/kanseki-5.png"/></a></span>
<span class='tline' id='l872' data-llen='18963:18986'>　而知阻則以自下趨上擬之最為切當又云雖易而</span>
<span class='tline' id='l873' data-llen='18986:19009'>　能知險則不陷于險矣既簡而又知阻則不困于阻</span>
<span class='tline' id='l874' data-llen='19009:19032'>　矣所以能危能懼而无易者之傾也補此一段其義</span>
<span class='tline' id='l875' data-llen='19032:19055'>　始完蒙引又從雖字既字看出朱子用字之精云雖</span>
<span class='tline' id='l876' data-llen='19055:19078'>　易而能知險是轉摺語既簡而又知阻是直承語極</span>
<span class='tline' id='l877' data-llen='19078:19101'>　有深心余意二句一律說亦不妨葢易與簡相反簡</span>
<span class='tline' id='l878' data-llen='19101:19110'>　亦與阻相反也</span>
<span class='tline' id='l879' data-llen='19110:19133'>能說諸心能研諸侯之慮定天下之吉凶成天下之亹</span>
<span class='tline' id='l880' data-llen='19133:19160'><a onclick="displayPageImage('KR1a0121', 'WYG', '012-49b' );" name="012-49b" class="pb">[012-49b] <img width="20"  src="/static/img/kanseki-5.png"/></a></span>
<span class='tline' id='l881' data-llen='19160:19164'>亹者</span>
<span class='tline' id='l882' data-llen='19164:19187'>　知險阻必不向險阻地上走知險阻須籌筭處險阻</span>
<span class='tline' id='l883' data-llen='19187:19210'>　的道理所以能說諸心所謂理與心㑹也所以能研</span>
<span class='tline' id='l884' data-llen='19210:19233'>　諸慮所謂事因慮審也理與心㑹合理便是不合理</span>
<span class='tline' id='l885' data-llen='19233:19256'>　便非判斷出是非來故能定天下之吉凶事因慮審</span>
<span class='tline' id='l886' data-llen='19256:19279'>　凡事研磨到精細處做出許大事業來故能成天下</span>
<span class='tline' id='l887' data-llen='19279:19302'>　之亹亹皆乾坤之徳行也本義四句俱分陽分隂向</span>
<span class='tline' id='l888' data-llen='19302:19325'>　嘗疑之仔細看來固是如云開物是陽成務是隂致</span>
<span class='tline' id='l889' data-llen='19325:19352'><a onclick="displayPageImage('KR1a0121', 'WYG', '012-50a' );" name="012-50a" class="pb">[012-50a] <img width="20"  src="/static/img/kanseki-5.png"/></a></span>
<span class='tline' id='l890' data-llen='19352:19375'>　知是陽力行是隂說諸心定吉凶是開物事屬陽研</span>
<span class='tline' id='l891' data-llen='19375:19398'>　諸慮成亹亹是成務事屬隂就中各有輕清重濁意</span>
<span class='tline' id='l892' data-llen='19398:19421'>　此從周子通書推出亦從張乖崖事之未定者屬陽</span>
<span class='tline' id='l893' data-llen='19421:19438'>　事之已定者屬隂推出說的極精宻</span>
<span class='tline' id='l894' data-llen='19438:19458'>是故變化云為吉事有祥象事知器占事知來</span>
<span class='tline' id='l895' data-llen='19458:19481'>　在天道則為變化在人事則為云為云謂所言也為</span>
<span class='tline' id='l896' data-llen='19481:19504'>　謂所行也吉事有祥即見于變化云為之間也蒙引</span>
<span class='tline' id='l897' data-llen='19504:19527'>　云此祥字不可兼休咎為上有吉字極是又云獨言</span>
<span class='tline' id='l898' data-llen='19527:19554'><a onclick="displayPageImage('KR1a0121', 'WYG', '012-50b' );" name="012-50b" class="pb">[012-50b] <img width="20"  src="/static/img/kanseki-5.png"/></a></span>
<span class='tline' id='l899' data-llen='19554:19577'>　吉事有祥則凶事可知矣意謂以此例彼也訂詁獨</span>
<span class='tline' id='l900' data-llen='19577:19600'>　謂事與吉逢者其先必有祥兆天人相感志一之動</span>
<span class='tline' id='l901' data-llen='19600:19623'>　也聖人作易正以迪人于吉故獨以吉事言之與吉</span>
<span class='tline' id='l902' data-llen='19623:19646'>　之先見同義說的却好象事知器其事理之已定者</span>
<span class='tline' id='l903' data-llen='19646:19669'>　也根變化云為說占事知來其事應之未然者也根</span>
<span class='tline' id='l904' data-llen='19669:19683'>　吉事有祥說本義貼合自是</span>
<span class='tline' id='l905' data-llen='19683:19701'>天地設位聖人成能人謀鬼謀百姓與能</span>
<span class='tline' id='l906' data-llen='19701:19724'>　天位乎上地位乎下徹上徹下之理天地不能以告</span>
<span class='tline' id='l907' data-llen='19724:19751'><a onclick="displayPageImage('KR1a0121', 'WYG', '012-51a' );" name="012-51a" class="pb">[012-51a] <img width="20"  src="/static/img/kanseki-5.png"/></a></span>
<span class='tline' id='l908' data-llen='19751:19774'>　人也聖人作易以成之功奪造化矣明謀之人商畧</span>
<span class='tline' id='l909' data-llen='19774:19797'>　其得失也聖人之察諸人情也幽謀之鬼卜筮其吉</span>
<span class='tline' id='l910' data-llen='19797:19820'>　凶也聖人之合謀天理也知器知來聖人獨擅其能</span>
<span class='tline' id='l911' data-llen='19820:19843'>　矣易既作則雖日用不知之百姓亦得分聖人之能</span>
<span class='tline' id='l912' data-llen='19843:19866'>　以為能故曰與也天地之能聖人成之百姓之能聖</span>
<span class='tline' id='l913' data-llen='19866:19879'>　人與之作易之功大矣哉</span>
<span class='tline' id='l914' data-llen='19879:19901'>八卦以象告爻彖以情言剛柔雜居而吉凶可見矣</span>
<span class='tline' id='l915' data-llen='19901:19924'>　八卦成列象在其中使人嘿㑹于言意之表也此先</span>
<span class='tline' id='l916' data-llen='19924:19951'><a onclick="displayPageImage('KR1a0121', 'WYG', '012-51b' );" name="012-51b" class="pb">[012-51b] <img width="20"  src="/static/img/kanseki-5.png"/></a></span>
<span class='tline' id='l917' data-llen='19951:19974'>　天之易也爻也者效其象而為之辭者也彖也者斷</span>
<span class='tline' id='l918' data-llen='19974:19997'>　其象而為之辭者也象顯而情隐繫之辭焉則情顯</span>
<span class='tline' id='l919' data-llen='19997:20020'>　于象矣從象之正切懇至處言之故曰以情言也此</span>
<span class='tline' id='l920' data-llen='20020:20043'>　後天之易也一卦之中或剛多而柔少或柔多而剛</span>
<span class='tline' id='l921' data-llen='20043:20066'>　少雜居而得失分則吉凶見矣周子云剛善剛惡柔</span>
<span class='tline' id='l922' data-llen='20066:20089'>　亦如之此吉凶所由分也此二句承八卦以象告句</span>
<span class='tline' id='l923' data-llen='20089:20097'>　推而言之也</span>
<span class='tline' id='l924' data-llen='20097:20120'>變動以利言吉凶以情遷是故愛惡相攻而吉凶生逺</span>
<span class='tline' id='l925' data-llen='20120:20147'><a onclick="displayPageImage('KR1a0121', 'WYG', '012-52a' );" name="012-52a" class="pb">[012-52a] <img width="20"  src="/static/img/kanseki-5.png"/></a></span>
<span class='tline' id='l926' data-llen='20147:20170'>近相取而悔吝生情偽相感而利害生凡易之情近而</span>
<span class='tline' id='l927' data-llen='20170:20183'>不相得則凶或害之悔且吝</span>
<span class='tline' id='l928' data-llen='20183:20206'>　易道變動言開物成務之利所以歆之勸之也情即</span>
<span class='tline' id='l929' data-llen='20206:20229'>　下面相攻相取相感之類其情吉則辭遷而吉其情</span>
<span class='tline' id='l930' data-llen='20229:20252'>　凶則辭遷而凶吉凶无定在也此二句承爻彖以情</span>
<span class='tline' id='l931' data-llen='20252:20275'>　言句推而言之也是故以下又就吉凶以情遷句推</span>
<span class='tline' id='l932' data-llen='20275:20298'>　而言之攻非攻伐之攻攻治之攻也愛相攻而吉生</span>
<span class='tline' id='l933' data-llen='20298:20321'>　惡相攻而凶生或逺與逺相取或近與近相取或逺</span>
<span class='tline' id='l934' data-llen='20321:20348'><a onclick="displayPageImage('KR1a0121', 'WYG', '012-52b' );" name="012-52b" class="pb">[012-52b] <img width="20"  src="/static/img/kanseki-5.png"/></a></span>
<span class='tline' id='l935' data-llen='20348:20371'>　與近相取或近與逺相取取之不當而悔吝生情相</span>
<span class='tline' id='l936' data-llen='20371:20394'>　感而利生偽相感而害生此三句概言六爻之情也</span>
<span class='tline' id='l937' data-llen='20394:20417'>　下又以易之情総括之吴氏云不相得謂惡相攻偽</span>
<span class='tline' id='l938' data-llen='20417:20440'>　相感近不相取則愛相攻情相感近相取為相得矣</span>
<span class='tline' id='l939' data-llen='20440:20463'>　不相得則凶害悔吝其相得則吉利悔亡无悔无咎</span>
<span class='tline' id='l940' data-llen='20463:20486'>　矣夫子之已言者三其未言者三総之凡六條然此</span>
<span class='tline' id='l941' data-llen='20486:20509'>　據近之比爻言爾若逺之應爻及主爻亦當各備六</span>
<span class='tline' id='l942' data-llen='20509:20532'>　條総之為十八條矣此說本項氏可謂深得聖人立</span>
<span class='tline' id='l943' data-llen='20532:20559'><a onclick="displayPageImage('KR1a0121', 'WYG', '012-53a' );" name="012-53a" class="pb">[012-53a] <img width="20"  src="/static/img/kanseki-5.png"/></a></span>
<span class='tline' id='l944' data-llen='20559:20582'>　言之㫖學易者欲知易之數不可不知易之理天下</span>
<span class='tline' id='l945' data-llen='20582:20605'>　固无理外之數也欲知易之理不可不知易之情天</span>
<span class='tline' id='l946' data-llen='20605:20628'>　下固无情外之理也此章曲盡易之情所以曲盡易</span>
<span class='tline' id='l947' data-llen='20628:20651'>　之理也知此者豈獨知易哉即人之情與辭當不外</span>
<span class='tline' id='l948' data-llen='20651:20670'>　是故下以六辭明之知其辭則得其情矣</span>
<span class='tline' id='l949' data-llen='20670:20693'>將叛者其辭慚中心疑者其辭枝吉人之辭寡躁人之</span>
<span class='tline' id='l950' data-llen='20693:20711'>辭多誣善之人其辭游失其守者其辭屈</span>
<span class='tline' id='l951' data-llen='20711:20734'>　項氏曰叛非叛逆但背實棄信皆是也有愧于心則</span>
<span class='tline' id='l952' data-llen='20734:20761'><a onclick="displayPageImage('KR1a0121', 'WYG', '012-53b' );" name="012-53b" class="pb">[012-53b] <img width="20"  src="/static/img/kanseki-5.png"/></a></span>
<span class='tline' id='l953' data-llen='20761:20784'>　有愧于言故曰其辭慚中能自信則其言有根據一</span>
<span class='tline' id='l954' data-llen='20784:20807'>　致而同歸也惟恍惚莫定必兩可其說如枝葉之岐</span>
<span class='tline' id='l955' data-llen='20807:20830'>　出然故曰其辭枝吉人安詳慎重之人也非禮勿言</span>
<span class='tline' id='l956' data-llen='20830:20853'>　擬之而後言則其辭自然簡易要約而不煩故曰其</span>
<span class='tline' id='l957' data-llen='20853:20876'>　辭寡躁人輕浮淺露之人也其中无所有而嘵嘵自</span>
<span class='tline' id='l958' data-llen='20876:20899'>　謂有餘其中有所有而刺刺不能少待故曰其辭多</span>
<span class='tline' id='l959' data-llen='20899:20922'>　揚善之言可望而知可述而誌何㳺之有惟志在誣</span>
<span class='tline' id='l960' data-llen='20922:20945'>　陷善類或揚譽其長而隂摘其短或託言在彼而寓</span>
<span class='tline' id='l961' data-llen='20945:20972'><a onclick="displayPageImage('KR1a0121', 'WYG', '012-54a' );" name="012-54a" class="pb">[012-54a] <img width="20"  src="/static/img/kanseki-5.png"/></a></span>
<span class='tline' id='l962' data-llen='20972:20995'>　意在此㳺移而莫可捉摸故曰其辭㳺卓乎有守則</span>
<span class='tline' id='l963' data-llen='20995:21018'>　理直者氣自壯而其辭乃沛然常伸矣失其守者自</span>
<span class='tline' id='l964' data-llen='21018:21041'>　家無所操執是以發于辭者撓屈而不能自伸也故</span>
<span class='tline' id='l965' data-llen='21041:21064'>　曰其辭屈項氏吴王失國辭屈于晋夷之失對辭屈</span>
<span class='tline' id='l966' data-llen='21064:21087'>　于孟子二譬極好因人以考其辭天下无匿辭矣因</span>
<span class='tline' id='l967' data-llen='21087:21110'>　辭以察其情天下无遁情矣此一段又就易之情與</span>
<span class='tline' id='l968' data-llen='21110:21133'>　辭推而言之也諸儒因本義卦爻之辭亦猶是一句</span>
<span class='tline' id='l969' data-llen='21133:21156'>　強取經辭附合之非是蒙引云不可就易上取貼是</span>
<span class='tline' id='l970' data-llen='21156:21183'><a onclick="displayPageImage('KR1a0121', 'WYG', '012-54b' );" name="012-54b" class="pb">[012-54b] <img width="20"  src="/static/img/kanseki-5.png"/></a></span>
<span class='tline' id='l971' data-llen='21183:21187'>　也</span>
<span class='tline' id='l972' data-llen='21187:21196'>　　右第十二章</span>
<span class='tline' id='l973' data-llen='21196:21199'>　</span>
<span class='tline' id='l974' data-llen='21199:21202'>　</span>
<span class='tline' id='l975' data-llen='21202:21205'>　</span>
<span class='tline' id='l976' data-llen='21205:21208'>　</span>
<span class='tline' id='l977' data-llen='21208:21211'>　</span>
<span class='tline' id='l978' data-llen='21211:21219'>　易酌卷十二</span>
</p>
<p>
</p>
  </div>
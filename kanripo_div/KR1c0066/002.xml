<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0066', 'SBCK', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:254'>詩外傳卷第二</span><br/>
<span class='tline' id='l11' data-llen='254:268'>　　　　　　　　　　韓嬰</span><br/>
<span class='tline' id='l12' data-llen='268:287'>楚莊王圍宋有七日之糧曰盡此而不克將</span><br/>
<span class='tline' id='l13' data-llen='287:306'>去而歸於是使司馬子反乗闥而窺宋城宋</span><br/>
<span class='tline' id='l14' data-llen='306:325'>使華元乗闥而應之子反曰子之國何若矣</span><br/>
<span class='tline' id='l15' data-llen='325:344'>華元曰憊矣易子而食之㭊骸而㸑之子反</span><br/>
<span class='tline' id='l16' data-llen='344:363'>曰嘻甚矣憊雖然吾聞圍者之國箝馬而抹</span><br/>
<span class='tline' id='l17' data-llen='363:382'>之使肥者應客今何吾子之情也華元曰吾</span><br/>
<span class='tline' id='l18' data-llen='382:401'>聞君子見人之困則矜之小人見人之困則</span><br/>
<span class='tline' id='l19' data-llen='401:428'><a onclick="displayPageImage('KR1c0066', 'SBCK', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='428:447'>幸之吾望見吾子似於君子是以情也子反</span><br/>
<span class='tline' id='l21' data-llen='447:466'>曰諾子其勉之矣吾軍有七日糧爾揖而去</span><br/>
<span class='tline' id='l22' data-llen='466:485'>子反告莊王莊王曰若何子反曰憊矣易子</span><br/>
<span class='tline' id='l23' data-llen='485:504'>而食之㭊骸而㸑之莊王曰嘻甚矣憊今得</span><br/>
<span class='tline' id='l24' data-llen='504:523'>此而歸爾子反曰不可吾巳告之矣曰軍亦</span><br/>
<span class='tline' id='l25' data-llen='523:542'>有七日糧爾莊王怒曰吾使子視之子曷爲</span><br/>
<span class='tline' id='l26' data-llen='542:561'>而告之子反曰區區之宋猶有不欺之臣何</span><br/>
<span class='tline' id='l27' data-llen='561:580'>以楚國而無乎吾是以告之也莊王曰雖然</span><br/>
<span class='tline' id='l28' data-llen='580:599'>吾子今得此而歸爾子反曰王請處此臣請</span><br/>
<span class='tline' id='l29' data-llen='599:626'><a onclick="displayPageImage('KR1c0066', 'SBCK', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='626:645'>歸耳王曰子去我而歸吾孰與處乎此吾將</span><br/>
<span class='tline' id='l31' data-llen='645:664'>從子而歸遂師而歸君子善其平巳也華元</span><br/>
<span class='tline' id='l32' data-llen='664:683'>以誠告子反得以解圍全二國之命詩云彼</span><br/>
<span class='tline' id='l33' data-llen='683:701'>姝者子何以告之君子善其以誠相告也</span><br/>
<span class='tline' id='l34' data-llen='701:720'>魯監門之女嬰相從績中夜而泣涕其偶曰</span><br/>
<span class='tline' id='l35' data-llen='720:739'>何謂而泣也嬰曰吾聞衛世子不肖所以泣</span><br/>
<span class='tline' id='l36' data-llen='739:758'>也其偶曰衛世子不肖諸侯之憂也子曷爲</span><br/>
<span class='tline' id='l37' data-llen='758:777'>泣也嬰曰吾聞之異乎子之言也昔者宋之</span><br/>
<span class='tline' id='l38' data-llen='777:797'>桓司馬得罪於宋君出於魯其馬佚而𩥇吾</span><br/>
<span class='tline' id='l39' data-llen='797:824'><a onclick="displayPageImage('KR1c0066', 'SBCK', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='824:843'>園而食吾園之葵是歲吾聞園人亡利之半</span><br/>
<span class='tline' id='l41' data-llen='843:862'>越王勾踐起兵而攻吳諸侯畏其威魯徃獻</span><br/>
<span class='tline' id='l42' data-llen='862:881'>女吾姊與焉兄徃視之道畏而死越兵威者</span><br/>
<span class='tline' id='l43' data-llen='881:900'>吳也兄死者我也由是觀之禍與福相反也</span><br/>
<span class='tline' id='l44' data-llen='900:919'>今衛世子甚不肖好兵吾男弟三人能無憂</span><br/>
<span class='tline' id='l45' data-llen='919:937'>乎詩曰大夫跋渉我心則憂是非類與乎</span><br/>
<span class='tline' id='l46' data-llen='937:956'>高子問於孟子曰夫嫁娶者非已所自親也</span><br/>
<span class='tline' id='l47' data-llen='956:975'>衛女何以得編於詩也孟子曰有衛女之志</span><br/>
<span class='tline' id='l48' data-llen='975:994'>則可無衛女之志則怠若伊尹於太甲有伊</span><br/>
<span class='tline' id='l49' data-llen='994:1021'><a onclick="displayPageImage('KR1c0066', 'SBCK', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1021:1040'>尹之志則可無伊尹之志則篡夫道二常之</span><br/>
<span class='tline' id='l51' data-llen='1040:1059'>謂經變之謂權懷其常道而挾其變權乃得</span><br/>
<span class='tline' id='l52' data-llen='1059:1078'>爲賢夫衛女行中孝慮中聖權如之何詩曰</span><br/>
<span class='tline' id='l53' data-llen='1078:1096'>旣不我嘉不能旋反視爾不臧我思不遠</span><br/>
<span class='tline' id='l54' data-llen='1096:1115'>楚莊王聽朝罷晏樊姬下堂而迎之曰何罷</span><br/>
<span class='tline' id='l55' data-llen='1115:1134'>之晏也得無饑倦乎莊王曰今日聽忠賢之</span><br/>
<span class='tline' id='l56' data-llen='1134:1153'>言不知饑倦也樊姬曰王之所謂忠賢者諸</span><br/>
<span class='tline' id='l57' data-llen='1153:1172'>侯之客歟中國之士歟莊王曰則沈令尹也</span><br/>
<span class='tline' id='l58' data-llen='1172:1191'>樊姬掩口而笑王曰姬之所笑何也姬曰妾</span><br/>
<span class='tline' id='l59' data-llen='1191:1218'><a onclick="displayPageImage('KR1c0066', 'SBCK', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1218:1237'>得於王尚湯沐執巾櫛振袵席十有一年矣</span><br/>
<span class='tline' id='l61' data-llen='1237:1256'>然妾未甞不遣人之梁鄭之間求美人而進</span><br/>
<span class='tline' id='l62' data-llen='1256:1275'>之於王也與妾同列者十人賢於妾者二人</span><br/>
<span class='tline' id='l63' data-llen='1275:1294'>妾豈不欲擅王之寵哉不敢私願蔽衆美欲</span><br/>
<span class='tline' id='l64' data-llen='1294:1313'>王之多見則娛今沈令尹相楚數年矣未甞</span><br/>
<span class='tline' id='l65' data-llen='1313:1332'>見進賢而退不肖也又焉得爲忠賢乎莊王</span><br/>
<span class='tline' id='l66' data-llen='1332:1351'>旦朝以樊姬之言告沈令尹令尹避席而進</span><br/>
<span class='tline' id='l67' data-llen='1351:1370'>孫叔敖叔敖治楚三年而楚國霸楚史援筆</span><br/>
<span class='tline' id='l68' data-llen='1370:1389'>而書之於䇿曰楚之霸樊姬之力也詩曰百</span><br/>
<span class='tline' id='l69' data-llen='1389:1416'><a onclick="displayPageImage('KR1c0066', 'SBCK', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1416:1431'>爾所思不如我所之樊姬之謂也</span><br/>
<span class='tline' id='l71' data-llen='1431:1450'>閔子騫始見於夫子有菜色後有芻豢之色</span><br/>
<span class='tline' id='l72' data-llen='1450:1469'>子貢問曰子始有菜色今有芻豢之色何也</span><br/>
<span class='tline' id='l73' data-llen='1469:1488'>閔子曰吾出蒹葭之中入夫子之門夫子内</span><br/>
<span class='tline' id='l74' data-llen='1488:1507'>切瑳以孝外爲之陳王法心竊樂之出見羽</span><br/>
<span class='tline' id='l75' data-llen='1507:1526'>蓋龍旂裘旃相隨心又樂之二者相攻胷中</span><br/>
<span class='tline' id='l76' data-llen='1526:1553'>而不能任是以有菜色也今𬒳夫子之文<img height='20' width='20' alt='&amp;KR0906' title='KR0906' src='https://raw.githubusercontent.com/kanripo/KR-Gaiji/master/images/KR0906.png'/></span><br/>
<span class='tline' id='l77' data-llen='1553:1572'>深又頼二三子切瑳而進之内明於去就之</span><br/>
<span class='tline' id='l78' data-llen='1572:1591'>義出見羽蓋龍旂旃裘相隨視之如壇土矣</span><br/>
<span class='tline' id='l79' data-llen='1591:1618'><a onclick="displayPageImage('KR1c0066', 'SBCK', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1618:1637'>是以有芻豢之色詩曰如切如瑳如琢如磨</span><br/>
<span class='tline' id='l81' data-llen='1637:1656'>傳曰雩而雨者何也曰無何也猶不雩而雨</span><br/>
<span class='tline' id='l82' data-llen='1656:1675'>也星墜木鳴國人皆恐何也是天地之變隂</span><br/>
<span class='tline' id='l83' data-llen='1675:1694'>陽之化物之罕至者也怪之可也畏之非也</span><br/>
<span class='tline' id='l84' data-llen='1694:1713'>夫日月之薄蝕怪星之黨見風雨之不時是</span><br/>
<span class='tline' id='l85' data-llen='1713:1732'>無世而不甞有也上明政平是雖並至無傷</span><br/>
<span class='tline' id='l86' data-llen='1732:1751'>也上闇政險是雖無一無益也夫萬物之有</span><br/>
<span class='tline' id='l87' data-llen='1751:1770'>災人妖最可畏也曰何謂人妖曰枯耕傷稼</span><br/>
<span class='tline' id='l88' data-llen='1770:1789'>枯耘傷歲政險失民田穢稼惡䧽貴民飢道</span><br/>
<span class='tline' id='l89' data-llen='1789:1816'><a onclick="displayPageImage('KR1c0066', 'SBCK', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1816:1835'>有死人冦賊並起上下乖離鄰人相暴對門</span><br/>
<span class='tline' id='l91' data-llen='1835:1854'>相盗禮義不脩牛馬相生六畜作妖臣下殺</span><br/>
<span class='tline' id='l92' data-llen='1854:1873'>上父子相疑是謂人妖是生於亂傳曰天地</span><br/>
<span class='tline' id='l93' data-llen='1873:1892'>之災隱而廢也萬物之怪書不說也無用之</span><br/>
<span class='tline' id='l94' data-llen='1892:1911'>變不急之災棄而不治若夫君臣之義父子</span><br/>
<span class='tline' id='l95' data-llen='1911:1930'>之親男女之别切瑳而不舎也詩曰如切如</span><br/>
<span class='tline' id='l96' data-llen='1930:1937'>瑳如琢如磨</span><br/>
<span class='tline' id='l97' data-llen='1937:1956'>孔子曰口欲味心欲佚教之以仁心欲兵身</span><br/>
<span class='tline' id='l98' data-llen='1956:1975'>惡勞教之以恭好辯論而畏懼教之以勇目</span><br/>
<span class='tline' id='l99' data-llen='1975:2002'><a onclick="displayPageImage('KR1c0066', 'SBCK', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2002:2020'>好色耳好聲教之以義易曰艮其限列其</span><br/>
<span class='tline' id='l101' data-llen='2020:2039'>厲薰心詩曰吁嗟女兮無與士耽皆防邪禁</span><br/>
<span class='tline' id='l102' data-llen='2039:2046'>佚調和心志</span><br/>
<span class='tline' id='l103' data-llen='2046:2065'>高牆豐上激下未必崩也降雨興流潦至則</span><br/>
<span class='tline' id='l104' data-llen='2065:2084'>崩必先矣草木根荄淺未必撅也飄風興暴</span><br/>
<span class='tline' id='l105' data-llen='2084:2103'>雨墜則撅必先矣君子居是邦也不崇仁義</span><br/>
<span class='tline' id='l106' data-llen='2103:2122'>尊賢臣以理萬物未必亡也一旦有非常之</span><br/>
<span class='tline' id='l107' data-llen='2122:2141'>變諸侯交爭人趨車馳迫然禍至乃始憂愁</span><br/>
<span class='tline' id='l108' data-llen='2141:2160'>乾喉焦唇仰天而嘆庶幾乎望其安也不亦</span><br/>
<span class='tline' id='l109' data-llen='2160:2187'><a onclick="displayPageImage('KR1c0066', 'SBCK', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2187:2206'>晚乎孔子曰不愼其前而悔其後嗟乎雖悔</span><br/>
<span class='tline' id='l111' data-llen='2206:2221'>無及矣詩曰掇其泣矣何嗟及矣</span><br/>
<span class='tline' id='l112' data-llen='2221:2240'>曾子曰君子有三言可貫而佩之一曰無内</span><br/>
<span class='tline' id='l113' data-llen='2240:2259'>踈而外親二曰身不善而怨他人三曰患至</span><br/>
<span class='tline' id='l114' data-llen='2259:2278'>而後呼天子貢曰何也曾子曰内踈而外親</span><br/>
<span class='tline' id='l115' data-llen='2278:2297'>不亦反乎身不善而怨他人不亦遠乎患至</span><br/>
<span class='tline' id='l116' data-llen='2297:2316'>而後呼天不亦晚乎詩曰惙其泣矣何嗟及</span><br/>
<span class='tline' id='l117' data-llen='2316:2319'>矣</span><br/>
<span class='tline' id='l118' data-llen='2319:2338'>夫霜雪雨露殺生萬物者也天無事焉猶之</span><br/>
<span class='tline' id='l119' data-llen='2338:2365'><a onclick="displayPageImage('KR1c0066', 'SBCK', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2365:2384'>貴天也執法厭文治官治民者有司也君無</span><br/>
<span class='tline' id='l121' data-llen='2384:2403'>事焉猶之尊君也夫闢土殖榖者后稷也决</span><br/>
<span class='tline' id='l122' data-llen='2403:2422'>江流河者禹也聽獄執中者臯陶也然而聖</span><br/>
<span class='tline' id='l123' data-llen='2422:2441'>后者堯也故有道以御之身雖無能也必使</span><br/>
<span class='tline' id='l124' data-llen='2441:2460'>能者爲巳用也無道以御之彼雖多能猶將</span><br/>
<span class='tline' id='l125' data-llen='2460:2479'>無益於存亡矣詩曰執轡如組兩驂如舞貴</span><br/>
<span class='tline' id='l126' data-llen='2479:2484'>能御也</span><br/>
<span class='tline' id='l127' data-llen='2484:2503'>傳曰孔子云美哉顔無父之御也馬知後有</span><br/>
<span class='tline' id='l128' data-llen='2503:2522'>輿而輕之知上有人而愛之馬親其正而愛</span><br/>
<span class='tline' id='l129' data-llen='2522:2549'><a onclick="displayPageImage('KR1c0066', 'SBCK', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2549:2568'>其事如使馬能言彼將必曰樂哉今日之騶</span><br/>
<span class='tline' id='l131' data-llen='2568:2587'>也至於顔淪少衰矣馬知後有輿而輕之知</span><br/>
<span class='tline' id='l132' data-llen='2587:2606'>上有人而敬之馬親其正而敬其事如使馬</span><br/>
<span class='tline' id='l133' data-llen='2606:2625'>能言彼將必曰騶來其人之使我也至於顔</span><br/>
<span class='tline' id='l134' data-llen='2625:2644'>夷而衰矣馬知後有輿而重之知上有人而</span><br/>
<span class='tline' id='l135' data-llen='2644:2663'>畏之馬親其正而畏其事如使馬能言彼將</span><br/>
<span class='tline' id='l136' data-llen='2663:2682'>必曰騶來騶來女不騶彼將殺女故御馬有</span><br/>
<span class='tline' id='l137' data-llen='2682:2701'>法矣御民有道矣法得則馬和而歡道得則</span><br/>
<span class='tline' id='l138' data-llen='2701:2720'>民安而集詩曰執轡如組兩驂如舞此之謂</span><br/>
<span class='tline' id='l139' data-llen='2720:2747'><a onclick="displayPageImage('KR1c0066', 'SBCK', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2747:2750'>也</span><br/>
<span class='tline' id='l141' data-llen='2750:2769'>顔淵侍坐魯定公于臺東野畢御馬于臺下</span><br/>
<span class='tline' id='l142' data-llen='2769:2788'>定公曰善哉東野畢之御也顔淵曰善則善</span><br/>
<span class='tline' id='l143' data-llen='2788:2807'>矣其馬將佚矣定公不說以告左右曰聞君</span><br/>
<span class='tline' id='l144' data-llen='2807:2826'>子不譖人君子亦譖人乎顔淵退俄而厩人</span><br/>
<span class='tline' id='l145' data-llen='2826:2845'>以東野畢馬佚聞矣定公掲席而起曰趣駕</span><br/>
<span class='tline' id='l146' data-llen='2845:2864'>召顔淵顔淵至定公曰郷寡人曰善哉東野</span><br/>
<span class='tline' id='l147' data-llen='2864:2883'>畢之御也吾子曰善則善矣然則馬將佚矣</span><br/>
<span class='tline' id='l148' data-llen='2883:2902'>不識吾子以何知之顔淵曰臣以政知之昔</span><br/>
<span class='tline' id='l149' data-llen='2902:2929'><a onclick="displayPageImage('KR1c0066', 'SBCK', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2929:2948'>者舜工於使人造父工於使馬舜不窮其民</span><br/>
<span class='tline' id='l151' data-llen='2948:2967'>造父不極其馬是以舜無佚民造父無佚馬</span><br/>
<span class='tline' id='l152' data-llen='2967:2986'>今東野畢之上車執轡衘體正矣周旋歩驟</span><br/>
<span class='tline' id='l153' data-llen='2986:3005'>朝禮畢矣歷險致遠馬力殫矣然猶䇿之不</span><br/>
<span class='tline' id='l154' data-llen='3005:3024'>巳所以知佚也定公曰善可少進顔淵曰獸</span><br/>
<span class='tline' id='l155' data-llen='3024:3043'>窮則齧鳥窮則啄人窮則詐自古及今窮其</span><br/>
<span class='tline' id='l156' data-llen='3043:3062'>下能不危者未之有也詩曰執轡如組兩驂</span><br/>
<span class='tline' id='l157' data-llen='3062:3079'>如舞善御之謂也定公曰寡人之過矣</span><br/>
<span class='tline' id='l158' data-llen='3079:3098'>崔杼弑莊公合士大夫盟盟者皆脫劒而入</span><br/>
<span class='tline' id='l159' data-llen='3098:3125'><a onclick="displayPageImage('KR1c0066', 'SBCK', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3125:3144'>言不疾措血至者死所殺者十餘人次及晏</span><br/>
<span class='tline' id='l161' data-llen='3144:3163'>子奉杯血仰天而嘆曰惡乎崔杼將爲無道</span><br/>
<span class='tline' id='l162' data-llen='3163:3182'>而殺其君於是盟者皆視之崔杼謂晏子曰</span><br/>
<span class='tline' id='l163' data-llen='3182:3201'>子與我吾將與子分國子不與我殺子直兵</span><br/>
<span class='tline' id='l164' data-llen='3201:3220'>將推之曲兵將鈎之吾願子之圖之也晏子</span><br/>
<span class='tline' id='l165' data-llen='3220:3239'>曰留以利而倍其君非仁也刼以刃而失其</span><br/>
<span class='tline' id='l166' data-llen='3239:3258'>志者非勇也詩曰莫莫葛藟延于條枚愷悌</span><br/>
<span class='tline' id='l167' data-llen='3258:3277'>君子求福不回嬰其可回矣直兵推之曲兵</span><br/>
<span class='tline' id='l168' data-llen='3277:3296'>鈎之嬰不之革也崔杼曰舎晏子晏子起而</span><br/>
<span class='tline' id='l169' data-llen='3296:3323'><a onclick="displayPageImage('KR1c0066', 'SBCK', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3323:3342'>出授綏而乗其僕馳晏子撫其手曰麋鹿在</span><br/>
<span class='tline' id='l171' data-llen='3342:3361'>山林其命在庖厨命有所懸安在疾驅安行</span><br/>
<span class='tline' id='l172' data-llen='3361:3380'>成節然後去之詩曰羔裘如濡恂直且侯彼</span><br/>
<span class='tline' id='l173' data-llen='3380:3394'>巳之子舎命不偷晏子之謂也</span><br/>
<span class='tline' id='l174' data-llen='3394:3413'>楚昭王有士曰石奢其爲人也公而好直王</span><br/>
<span class='tline' id='l175' data-llen='3413:3432'>使爲理於是道有殺人者石奢追之則父也</span><br/>
<span class='tline' id='l176' data-llen='3432:3451'>還返於廷曰殺人者臣之父也以父成政非</span><br/>
<span class='tline' id='l177' data-llen='3451:3470'>孝也不行君法非忠也弛罪廢法而伏其辜</span><br/>
<span class='tline' id='l178' data-llen='3470:3489'>臣之所守也遂伏斧鑕曰命在君君曰追而</span><br/>
<span class='tline' id='l179' data-llen='3489:3516'><a onclick="displayPageImage('KR1c0066', 'SBCK', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3516:3535'>不及庸有罪乎子其治事矣石奢曰不然不</span><br/>
<span class='tline' id='l181' data-llen='3535:3554'>私其父非孝也不行君法非忠也以死罪生</span><br/>
<span class='tline' id='l182' data-llen='3554:3573'>不廉也君欲赦之上之惠也臣不能失法下</span><br/>
<span class='tline' id='l183' data-llen='3573:3592'>之義也遂不去鈇鑕刎頸而死乎廷君子聞</span><br/>
<span class='tline' id='l184' data-llen='3592:3611'>之曰貞夫法哉石先生乎孔子曰子爲父隱</span><br/>
<span class='tline' id='l185' data-llen='3611:3630'>父爲子隱直在其中矣詩曰彼巳之子邦之</span><br/>
<span class='tline' id='l186' data-llen='3630:3640'>司直石先生之謂也</span><br/>
<span class='tline' id='l187' data-llen='3640:3659'>外寛而内直自設於隱括之中直巳不直人</span><br/>
<span class='tline' id='l188' data-llen='3659:3678'>善廢而不悒悒蘧伯玉之行也故爲人父者</span><br/>
<span class='tline' id='l189' data-llen='3678:3706'><a onclick="displayPageImage('KR1c0066', 'SBCK', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3706:3725'>則願以爲子爲人子者則願以爲父爲人君</span><br/>
<span class='tline' id='l191' data-llen='3725:3744'>者則願以爲臣爲人臣者則願以爲君名昭</span><br/>
<span class='tline' id='l192' data-llen='3744:3763'>諸侯天下願焉詩曰彼已之子邦之彦兮此</span><br/>
<span class='tline' id='l193' data-llen='3763:3770'>君子之行也</span><br/>
<span class='tline' id='l194' data-llen='3770:3789'>傳曰孔子遭齊程本子於剡之間傾蓋而語</span><br/>
<span class='tline' id='l195' data-llen='3789:3808'>終日有間顧子路曰由束帛十匹以贈先生</span><br/>
<span class='tline' id='l196' data-llen='3808:3827'>子路不對有間又顧曰束帛十匹以贈先生</span><br/>
<span class='tline' id='l197' data-llen='3827:3846'>子路率爾而對曰昔者由也聞之於夫子士</span><br/>
<span class='tline' id='l198' data-llen='3846:3865'>不中道相見女無媒而嫁者君子不行也孔</span><br/>
<span class='tline' id='l199' data-llen='3865:3893'><a onclick="displayPageImage('KR1c0066', 'SBCK', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3893:3912'>子曰夫詩不云乎野有蔓草零露漙兮有美</span><br/>
<span class='tline' id='l201' data-llen='3912:3931'>一人清揚婉兮邂逅相遇適我願兮且夫齊</span><br/>
<span class='tline' id='l202' data-llen='3931:3950'>程本子天下之賢士也吾於是而不贈終身</span><br/>
<span class='tline' id='l203' data-llen='3950:3967'>不之見也大德不踰閑小德出入可也</span><br/>
<span class='tline' id='l204' data-llen='3967:3986'>君子有主善之心而無勝人之色德足以君</span><br/>
<span class='tline' id='l205' data-llen='3986:4005'>天下而無驕肆之容行足以及後世而不以</span><br/>
<span class='tline' id='l206' data-llen='4005:4024'>一言非人之不善故曰君子盛德而卑虚巳</span><br/>
<span class='tline' id='l207' data-llen='4024:4043'>以受人旁行不流應物而不窮雖在下位民</span><br/>
<span class='tline' id='l208' data-llen='4043:4062'>願戴之雖欲無尊得乎哉詩曰彼巳之子美</span><br/>
<span class='tline' id='l209' data-llen='4062:4090'><a onclick="displayPageImage('KR1c0066', 'SBCK', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4090:4102'>如英美如英殊異乎公行</span><br/>
<span class='tline' id='l211' data-llen='4102:4121'>君子易和而難狎也易懼而不可刼也畏患</span><br/>
<span class='tline' id='l212' data-llen='4121:4140'>而不避義死好利而不爲所非交親而不比</span><br/>
<span class='tline' id='l213' data-llen='4140:4159'>言辯而不亂盪盪乎其易不可失也磏乎其</span><br/>
<span class='tline' id='l214' data-llen='4159:4178'>廉而不劌也温乎其仁厚之光大也超乎其</span><br/>
<span class='tline' id='l215' data-llen='4178:4197'>有以殊於世也詩曰美如玉美如玉殊異乎</span><br/>
<span class='tline' id='l216' data-llen='4197:4201'>公族</span><br/>
<span class='tline' id='l217' data-llen='4201:4220'>商容甞執羽籥馮於馬徒欲以伐紂而不能</span><br/>
<span class='tline' id='l218' data-llen='4220:4239'>遂去伏於太行及武王克殷立爲天子欲以</span><br/>
<span class='tline' id='l219' data-llen='4239:4267'><a onclick="displayPageImage('KR1c0066', 'SBCK', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4267:4286'>爲三公商容辭曰吾常馮於馬徒欲以伐紂</span><br/>
<span class='tline' id='l221' data-llen='4286:4305'>而不能愚也不爭而隱無勇也愚且無勇不</span><br/>
<span class='tline' id='l222' data-llen='4305:4324'>足以備乎三公遂固辭不受命君子聞之曰</span><br/>
<span class='tline' id='l223' data-llen='4324:4343'>商容可謂内省而不誣能矣君子哉去素餐</span><br/>
<span class='tline' id='l224' data-llen='4343:4362'>遠矣詩曰彼君子兮不素餐兮商先生之謂</span><br/>
<span class='tline' id='l225' data-llen='4362:4365'>也</span><br/>
<span class='tline' id='l226' data-llen='4365:4384'>晉文侯使李離爲大理過聽殺人自拘於廷</span><br/>
<span class='tline' id='l227' data-llen='4384:4403'>請死於君君曰官有貴賤罰有輕重下吏有</span><br/>
<span class='tline' id='l228' data-llen='4403:4422'>罪非子之罪也李離對曰臣居官爲長不與</span><br/>
<span class='tline' id='l229' data-llen='4422:4450'><a onclick="displayPageImage('KR1c0066', 'SBCK', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4450:4469'>下吏讓位受爵爲多不與下吏分利今過聽</span><br/>
<span class='tline' id='l231' data-llen='4469:4488'>殺人而下吏蒙其死非所聞也不受命君曰</span><br/>
<span class='tline' id='l232' data-llen='4488:4507'>自以爲罪則寡人亦有罪矣李離曰法失則</span><br/>
<span class='tline' id='l233' data-llen='4507:4526'>刑刑失則死君以臣爲能聽微决疑故使臣</span><br/>
<span class='tline' id='l234' data-llen='4526:4545'>爲理今過聽殺人之罪罪當死君曰棄位委</span><br/>
<span class='tline' id='l235' data-llen='4545:4564'>官伏法亡國非所望也趣出無憂寡人之心</span><br/>
<span class='tline' id='l236' data-llen='4564:4583'>李離對曰政亂國危君之憂也軍敗卒亂將</span><br/>
<span class='tline' id='l237' data-llen='4583:4602'>之憂也夫無能以事君闇行以臨官是無功</span><br/>
<span class='tline' id='l238' data-llen='4602:4621'>以食禄也臣不能以虚自誣遂伏劒而死君</span><br/>
<span class='tline' id='l239' data-llen='4621:4649'><a onclick="displayPageImage('KR1c0066', 'SBCK', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4649:4668'>子聞之曰忠矣乎詩曰彼君子兮不素餐兮</span><br/>
<span class='tline' id='l241' data-llen='4668:4676'>李先生之謂也</span><br/>
<span class='tline' id='l242' data-llen='4676:4695'>楚狂接輿躬耕以食其妻之市未返楚王使</span><br/>
<span class='tline' id='l243' data-llen='4695:4714'>使者賫金百鎰造門曰大王使臣奉金百鎰</span><br/>
<span class='tline' id='l244' data-llen='4714:4733'>願請先生治河南接輿笑而不應使者遂不</span><br/>
<span class='tline' id='l245' data-llen='4733:4752'>得辭而去妻從市而來曰先生少而爲義豈</span><br/>
<span class='tline' id='l246' data-llen='4752:4771'>將老而遺之哉門外車軼何其深也接輿曰</span><br/>
<span class='tline' id='l247' data-llen='4771:4790'>今者王使使者賫金百鎰欲使我治河南其</span><br/>
<span class='tline' id='l248' data-llen='4790:4809'>妻曰豈許之乎曰未也妻曰君使不從非忠</span><br/>
<span class='tline' id='l249' data-llen='4809:4837'><a onclick="displayPageImage('KR1c0066', 'SBCK', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4837:4856'>也從之是遺義也不如去之乃夫負釡甑妻</span><br/>
<span class='tline' id='l251' data-llen='4856:4875'>戴經器變易姓字莫知其所之論語曰色斯</span><br/>
<span class='tline' id='l252' data-llen='4875:4894'>舉矣翔而後集接輿之妻是也詩曰逝將去</span><br/>
<span class='tline' id='l253' data-llen='4894:4909'>汝適彼樂土樂土樂土爰得我所</span><br/>
<span class='tline' id='l254' data-llen='4909:4928'>昔者桀爲酒池糟隄縱靡靡之樂而牛飲者</span><br/>
<span class='tline' id='l255' data-llen='4928:4947'>三千羣臣皆相持而歌江水沛兮舟楫敗兮</span><br/>
<span class='tline' id='l256' data-llen='4947:4966'>我王廢兮趣歸於亳亳亦大兮又曰樂兮樂</span><br/>
<span class='tline' id='l257' data-llen='4966:4985'>兮四牡驕兮六轡沃兮去不善兮善何不樂</span><br/>
<span class='tline' id='l258' data-llen='4985:5004'>兮伊尹知大命之將去舉觴造桀曰君王不</span><br/>
<span class='tline' id='l259' data-llen='5004:5032'><a onclick="displayPageImage('KR1c0066', 'SBCK', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5032:5051'>聽臣言大命去矣亡無日矣桀相然而抃盍</span><br/>
<span class='tline' id='l261' data-llen='5051:5070'>然而笑曰子又妖言矣吾有天下猶天之有</span><br/>
<span class='tline' id='l262' data-llen='5070:5089'>日也日有亡乎日亡吾亦亡也於是伊尹接</span><br/>
<span class='tline' id='l263' data-llen='5089:5108'>履而趨遂適於湯湯以爲相可謂適彼樂土</span><br/>
<span class='tline' id='l264' data-llen='5108:5127'>爰得其所矣詩曰逝將去汝適彼樂土樂土</span><br/>
<span class='tline' id='l265' data-llen='5127:5135'>樂土爰得我所</span><br/>
<span class='tline' id='l266' data-llen='5135:5154'>伊尹去夏入殷田饒去魯適燕介子推去晉</span><br/>
<span class='tline' id='l267' data-llen='5154:5173'>入山田饒事魯哀公而不見察田饒謂哀公</span><br/>
<span class='tline' id='l268' data-llen='5173:5192'>曰臣將去君黃鵠舉矣哀公曰何謂也曰君</span><br/>
<span class='tline' id='l269' data-llen='5192:5220'><a onclick="displayPageImage('KR1c0066', 'SBCK', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5220:5239'>獨不見夫雞乎首戴冠者文也足搏距者武</span><br/>
<span class='tline' id='l271' data-llen='5239:5258'>也敵在前敢鬬者勇也得食相告仁也守夜</span><br/>
<span class='tline' id='l272' data-llen='5258:5277'>不失時信也雞有此五德君猶日瀹而食之</span><br/>
<span class='tline' id='l273' data-llen='5277:5296'>者何也則以其所從來者近也夫黃鵠一舉</span><br/>
<span class='tline' id='l274' data-llen='5296:5315'>千里止君園池食君魚鼈啄君黍粱無此五</span><br/>
<span class='tline' id='l275' data-llen='5315:5334'>者君猶貴之以其所從來者遠矣臣將去君</span><br/>
<span class='tline' id='l276' data-llen='5334:5353'>黃鵠舉矣哀公曰止吾將書子言也田饒曰</span><br/>
<span class='tline' id='l277' data-llen='5353:5372'>臣聞食其食者不毁其器隂其樹者不折其</span><br/>
<span class='tline' id='l278' data-llen='5372:5391'>枝有臣不用何書其言遂去之燕燕立以爲</span><br/>
<span class='tline' id='l279' data-llen='5391:5419'><a onclick="displayPageImage('KR1c0066', 'SBCK', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5419:5438'>相三年燕政大平國無盗賊哀公喟然太息</span><br/>
<span class='tline' id='l281' data-llen='5438:5457'>爲之辟寢三月減損上服曰不愼其前而悔</span><br/>
<span class='tline' id='l282' data-llen='5457:5476'>其後何可復得詩云逝將去汝適彼樂國樂</span><br/>
<span class='tline' id='l283' data-llen='5476:5485'>國樂國爰得我直</span><br/>
<span class='tline' id='l284' data-llen='5485:5504'>子賤治單父彈鳴琴身不下堂而單父治巫</span><br/>
<span class='tline' id='l285' data-llen='5504:5523'>馬期以星出以星入日夜不處以身親之而</span><br/>
<span class='tline' id='l286' data-llen='5523:5542'>單父亦治巫馬期問於子賤子賤曰我任人</span><br/>
<span class='tline' id='l287' data-llen='5542:5561'>子任力任人者佚任力者勞人謂子賤則君</span><br/>
<span class='tline' id='l288' data-llen='5561:5580'>子矣佚四肢全耳目平心氣而百官理任其</span><br/>
<span class='tline' id='l289' data-llen='5580:5608'><a onclick="displayPageImage('KR1c0066', 'SBCK', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5608:5627'>數而巳巫馬期則不然乎然事惟勞力教詔</span><br/>
<span class='tline' id='l291' data-llen='5627:5646'>雖治猶未至也詩曰子有衣裳弗曳弗婁子</span><br/>
<span class='tline' id='l292' data-llen='5646:5655'>有車馬弗馳弗驅</span><br/>
<span class='tline' id='l293' data-llen='5655:5674'>子路曰士不能勤苦不能輕死亡不能恬貧</span><br/>
<span class='tline' id='l294' data-llen='5674:5693'>竆而曰我行義吾不信也昔者申包胥立於</span><br/>
<span class='tline' id='l295' data-llen='5693:5712'>秦廷七日七夜哭不絶聲是以存楚不能勤</span><br/>
<span class='tline' id='l296' data-llen='5712:5731'>苦焉得行此比干且死而諌愈忠伯夷叔齊</span><br/>
<span class='tline' id='l297' data-llen='5731:5750'>餓于首陽而志益彰不輕死亡焉能行此曾</span><br/>
<span class='tline' id='l298' data-llen='5750:5769'>子褐衣緼緒未甞完也糲米之食未甞飽也</span><br/>
<span class='tline' id='l299' data-llen='5769:5797'><a onclick="displayPageImage('KR1c0066', 'SBCK', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='5797:5816'>義不合則辭上卿不恬貧竆焉能行此夫士</span><br/>
<span class='tline' id='l301' data-llen='5816:5835'>欲立身行道無顧難易然後能行之欲行義</span><br/>
<span class='tline' id='l302' data-llen='5835:5854'>白名無顧利害然後能行之詩曰彼已之子</span><br/>
<span class='tline' id='l303' data-llen='5854:5873'>碩大且篤良非篤脩身行之君子其孰能與</span><br/>
<span class='tline' id='l304' data-llen='5873:5877'>之哉</span><br/>
<span class='tline' id='l305' data-llen='5877:5896'>子路與巫馬期薪於韞丘之下陳之冨人有</span><br/>
<span class='tline' id='l306' data-llen='5896:5915'>處師氏者脂車百乗觴於韞丘之上子路與</span><br/>
<span class='tline' id='l307' data-llen='5915:5934'>巫馬期曰使子無忘子之所知亦無進子之</span><br/>
<span class='tline' id='l308' data-llen='5934:5953'>所能得此冨終身無復見夫子子爲之乎巫</span><br/>
<span class='tline' id='l309' data-llen='5953:5981'><a onclick="displayPageImage('KR1c0066', 'SBCK', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='5981:6000'>馬期喟然仰天而嘆闟然投鎌於地曰吾甞</span><br/>
<span class='tline' id='l311' data-llen='6000:6019'>聞之夫子勇士不忘喪其元志士仁人不忘</span><br/>
<span class='tline' id='l312' data-llen='6019:6038'>在溝壑子不知予與試予與意者其志與子</span><br/>
<span class='tline' id='l313' data-llen='6038:6057'>路心慙故負薪先歸孔子曰由來何爲偕出</span><br/>
<span class='tline' id='l314' data-llen='6057:6076'>而先返也子路曰向也由與巫馬期薪於韞</span><br/>
<span class='tline' id='l315' data-llen='6076:6095'>丘之下陳之冨人有處師氏者脂車百乗觴</span><br/>
<span class='tline' id='l316' data-llen='6095:6114'>於韞丘之上由謂巫馬期曰使子無忘子之</span><br/>
<span class='tline' id='l317' data-llen='6114:6133'>所知亦無進子之所能得此冨終身無復見</span><br/>
<span class='tline' id='l318' data-llen='6133:6152'>夫子子爲之乎巫馬期喟然仰天而嘆闟然</span><br/>
<span class='tline' id='l319' data-llen='6152:6180'><a onclick="displayPageImage('KR1c0066', 'SBCK', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l320' data-llen='6180:6199'>投鎌於地曰吾甞聞夫子勇士不忘喪其元</span><br/>
<span class='tline' id='l321' data-llen='6199:6218'>志士仁人不忘在溝壑子不知予與試予與</span><br/>
<span class='tline' id='l322' data-llen='6218:6237'>意者其志與由也心慚故先負薪歸孔子援</span><br/>
<span class='tline' id='l323' data-llen='6237:6256'>琴而彈詩曰肅肅鴇羽集于苞栩王事靡盬</span><br/>
<span class='tline' id='l324' data-llen='6256:6275'>不能蓺稷黍父母何怙悠悠蒼天曷其有所</span><br/>
<span class='tline' id='l325' data-llen='6275:6286'>予道不行邪使汝願者</span><br/>
<span class='tline' id='l326' data-llen='6286:6305'>孔子曰士有五有埶尊貴者有家冨厚者有</span><br/>
<span class='tline' id='l327' data-llen='6305:6324'>資勇悍者有心智惠者有貌美好者有埶尊</span><br/>
<span class='tline' id='l328' data-llen='6324:6343'>貴者不以愛民行義理而反以暴敖家冨厚</span><br/>
<span class='tline' id='l329' data-llen='6343:6371'><a onclick="displayPageImage('KR1c0066', 'SBCK', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='6371:6390'>者不以振窮救不足而反以侈靡無度資勇</span><br/>
<span class='tline' id='l331' data-llen='6390:6409'>悍者不以衛上攻戰而反以侵陵私鬬心智</span><br/>
<span class='tline' id='l332' data-llen='6409:6428'>惠者不以端計數而反以事姧飾詐貌美好</span><br/>
<span class='tline' id='l333' data-llen='6428:6447'>者不以綂朝涖民而反以蠱女從欲此五者</span><br/>
<span class='tline' id='l334' data-llen='6447:6466'>所謂士失其美質者也詩曰温其如玉在其</span><br/>
<span class='tline' id='l335' data-llen='6466:6474'>板屋亂我心曲</span><br/>
<span class='tline' id='l336' data-llen='6474:6493'>上之人所遇色爲先聲音次之事行爲後故</span><br/>
<span class='tline' id='l337' data-llen='6493:6512'>望而宜爲人君者容也近而可信者色也發</span><br/>
<span class='tline' id='l338' data-llen='6512:6531'>而安中者言也乆而可觀者行也故君子容</span><br/>
<span class='tline' id='l339' data-llen='6531:6559'><a onclick="displayPageImage('KR1c0066', 'SBCK', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='6559:6578'>色天下儀象而望之不假言而知爲人君者</span><br/>
<span class='tline' id='l341' data-llen='6578:6590'>詩曰顔如渥丹其君也哉</span><br/>
<span class='tline' id='l342' data-llen='6590:6609'>子夏讀詩巳畢夫子問曰爾亦何大於詩矣</span><br/>
<span class='tline' id='l343' data-llen='6609:6628'>子夏對曰詩之於事也昭昭乎若日月之光</span><br/>
<span class='tline' id='l344' data-llen='6628:6647'>明燎燎乎如星辰之錯行上有堯舜之道下</span><br/>
<span class='tline' id='l345' data-llen='6647:6666'>有三王之義弟子不敢忘雖居蓬戸之中彈</span><br/>
<span class='tline' id='l346' data-llen='6666:6685'>琴以詠先王之風有人亦樂之無人亦樂之</span><br/>
<span class='tline' id='l347' data-llen='6685:6704'>亦可發憤忘食矣詩曰衡門之下可以棲遲</span><br/>
<span class='tline' id='l348' data-llen='6704:6723'>泌之洋洋可以樂饑夫子造然變容曰嘻吾</span><br/>
<span class='tline' id='l349' data-llen='6723:6751'><a onclick="displayPageImage('KR1c0066', 'SBCK', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6751:6770'>子始可以言詩巳矣然子以見其表未見其</span><br/>
<span class='tline' id='l351' data-llen='6770:6789'>裏顔淵曰其表巳見其裏又何有哉孔子曰</span><br/>
<span class='tline' id='l352' data-llen='6789:6808'>闚其門不入其中安知其奥藏之所在乎然</span><br/>
<span class='tline' id='l353' data-llen='6808:6827'>藏又非難也丘甞悉心盡志巳入其中前有</span><br/>
<span class='tline' id='l354' data-llen='6827:6846'>髙岸後有深谷泠泠然如此旣立而巳矣不</span><br/>
<span class='tline' id='l355' data-llen='6846:6858'>能見其裏未謂精微者也</span><br/>
<span class='tline' id='l356' data-llen='6858:6877'>傳曰國無道則飄風厲疾暴雨折木隂陽錯</span><br/>
<span class='tline' id='l357' data-llen='6877:6896'>氛夏寒冬温春熱秋榮日月無光星辰錯行</span><br/>
<span class='tline' id='l358' data-llen='6896:6915'>民多疾病國多不祥羣生不壽而五榖不登</span><br/>
<span class='tline' id='l359' data-llen='6915:6943'><a onclick="displayPageImage('KR1c0066', 'SBCK', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l360' data-llen='6943:6962'>當成周之時隂陽調寒暑平羣生遂萬物寧</span><br/>
<span class='tline' id='l361' data-llen='6962:6981'>故曰其風治其樂連其驅馬舒其民依依其</span><br/>
<span class='tline' id='l362' data-llen='6981:7000'>行遲遲其意好好詩曰匪風發兮匪車偈兮</span><br/>
<span class='tline' id='l363' data-llen='7000:7010'>顧瞻周道中心怛兮</span><br/>
<span class='tline' id='l364' data-llen='7010:7029'>夫治氣養心之術血氣剛強則務之以調和</span><br/>
<span class='tline' id='l365' data-llen='7029:7048'>智慮濳深則一之以易諒勇毅強果則輔之</span><br/>
<span class='tline' id='l366' data-llen='7048:7067'>以道術齊給便捷則安之以靜退卑攝貪利</span><br/>
<span class='tline' id='l367' data-llen='7067:7086'>則抗之以高志容衆好散則刼之以師友怠</span><br/>
<span class='tline' id='l368' data-llen='7086:7105'>慢摽棄則慰之以禍災愿婉端慤則合之以</span><br/>
<span class='tline' id='l369' data-llen='7105:7133'><a onclick="displayPageImage('KR1c0066', 'SBCK', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l370' data-llen='7133:7152'>禮樂凡治氣養心之術莫徑由禮莫優得師</span><br/>
<span class='tline' id='l371' data-llen='7152:7171'>莫愼一好好一則博博則精精則神神則化</span><br/>
<span class='tline' id='l372' data-llen='7171:7190'>是以君子務結心乎一也詩曰淑人君子其</span><br/>
<span class='tline' id='l373' data-llen='7190:7203'>儀一兮其儀一兮心如結兮</span><br/>
<span class='tline' id='l374' data-llen='7203:7222'>玉不琢不成器人不學不成行家有千金之</span><br/>
<span class='tline' id='l375' data-llen='7222:7241'>玉不知治猶之貧也良工宰之則冨及子孫</span><br/>
<span class='tline' id='l376' data-llen='7241:7260'>君子謀之則爲國用故動則安百姓議則延</span><br/>
<span class='tline' id='l377' data-llen='7260:7279'>民命詩曰淑人君子正是國人正是國人胡</span><br/>
<span class='tline' id='l378' data-llen='7279:7284'>不萬年</span><br/>
<span class='tline' id='l379' data-llen='7284:7312'><a onclick="displayPageImage('KR1c0066', 'SBCK', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l380' data-llen='7312:7331'>嫁女之家三夜不息燭思相離也取婦之家</span><br/>
<span class='tline' id='l381' data-llen='7331:7350'>三日不舉樂思嗣親也是故昬禮不賀人之</span><br/>
<span class='tline' id='l382' data-llen='7350:7369'>序也三月而廟見稱來婦也厥明見舅姑舅</span><br/>
<span class='tline' id='l383' data-llen='7369:7388'>姑降于西階婦升自阼階授之室也憂思三</span><br/>
<span class='tline' id='l384' data-llen='7388:7407'>日不殺三月孝子之情也故禮者因人情爲</span><br/>
<span class='tline' id='l385' data-llen='7407:7424'>文詩曰親結其縭九十其儀言多儀也</span><br/>
<span class='tline' id='l386' data-llen='7424:7443'>原天命治心術理好惡適情性而治道畢矣</span><br/>
<span class='tline' id='l387' data-llen='7443:7462'>原天命則不惑禍福不惑禍福則動靜脩治</span><br/>
<span class='tline' id='l388' data-llen='7462:7481'>心術則不妄喜怒不妄喜怒則賞罰不阿理</span><br/>
<span class='tline' id='l389' data-llen='7481:7509'><a onclick="displayPageImage('KR1c0066', 'SBCK', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l390' data-llen='7509:7528'>好惡則不貪無用不貪無用則不害物性適</span><br/>
<span class='tline' id='l391' data-llen='7528:7547'>情性則不過欲不過欲則養性知足四者不</span><br/>
<span class='tline' id='l392' data-llen='7547:7566'>求於外不假於人反諸巳而存矣夫人者說</span><br/>
<span class='tline' id='l393' data-llen='7566:7585'>人者也形而爲仁義動而爲法則詩曰伐柯</span><br/>
<span class='tline' id='l394' data-llen='7585:7593'>伐柯其則不遠</span><br/>
<span class='tline' id='l395' data-llen='7593:7601'>詩外傳卷第二</span><br/>
<span class='tline' id='l396' data-llen='7601:7629'><a onclick="displayPageImage('KR1c0066', 'SBCK', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
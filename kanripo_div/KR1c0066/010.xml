<div id="txtcont" class="span9" style="position: relative;">
    <p><br/>
<span class='tline' id='l9' data-llen='220:247'><a onclick="displayPageImage('KR1c0066', 'SBCK', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='247:255'>詩外傳卷第十</span><br/>
<span class='tline' id='l11' data-llen='255:269'>　　　　　　　　　　韓嬰</span><br/>
<span class='tline' id='l12' data-llen='269:288'>齊桓公逐白鹿至麥丘之邦遇人曰何謂者</span><br/>
<span class='tline' id='l13' data-llen='288:307'>也對曰臣麥丘之邦人桓公曰叟年幾何對</span><br/>
<span class='tline' id='l14' data-llen='307:326'>曰臣年八十有三矣桓公曰美哉與之飲曰</span><br/>
<span class='tline' id='l15' data-llen='326:345'>叟盍爲寡人壽也對曰野人不知爲君王之</span><br/>
<span class='tline' id='l16' data-llen='345:364'>壽桓公曰盍以叟之壽祝寡人矣邦人奉觴</span><br/>
<span class='tline' id='l17' data-llen='364:383'>再拜曰使吾君固壽金玉之賤人民是寳桓</span><br/>
<span class='tline' id='l18' data-llen='383:402'>公曰善哉祝乎寡人聞之矣至德不孤善言</span><br/>
<span class='tline' id='l19' data-llen='402:429'><a onclick="displayPageImage('KR1c0066', 'SBCK', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='429:448'>必再叟盍優之邦人奉觴再拜曰使吾君好</span><br/>
<span class='tline' id='l21' data-llen='448:467'>學士而不惡問賢者在側諌者得入桓公曰</span><br/>
<span class='tline' id='l22' data-llen='467:486'>善哉祝乎寡人聞之至德不孤善言必三叟</span><br/>
<span class='tline' id='l23' data-llen='486:505'>盍優之邦人奉觴再拜曰無使羣臣百姓得</span><br/>
<span class='tline' id='l24' data-llen='505:524'>罪於吾君無使吾君得罪於羣臣百姓桓公</span><br/>
<span class='tline' id='l25' data-llen='524:543'>不說曰此言者非夫前二言之祝叟其革之</span><br/>
<span class='tline' id='l26' data-llen='543:562'>矣邦人澘然而涕下曰願君熟思之此一言</span><br/>
<span class='tline' id='l27' data-llen='562:581'>者夫前二言之上也臣聞子得罪於父可因</span><br/>
<span class='tline' id='l28' data-llen='581:600'>姑娣妹謝也父乃赦之臣得罪於君可使左</span><br/>
<span class='tline' id='l29' data-llen='600:627'><a onclick="displayPageImage('KR1c0066', 'SBCK', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='627:646'>右謝也君乃赦之昔者桀得罪於臣也至今</span><br/>
<span class='tline' id='l31' data-llen='646:665'>未有爲謝也桓公曰善哉寡人頼宗廟之福</span><br/>
<span class='tline' id='l32' data-llen='665:684'>社稷之靈使寡人遇叟於此扶而載之自御</span><br/>
<span class='tline' id='l33' data-llen='684:703'>以歸薦之於廟而斷政焉桓公之所以九合</span><br/>
<span class='tline' id='l34' data-llen='703:722'>諸侯一匡天下不以兵車者非獨管仲也亦</span><br/>
<span class='tline' id='l35' data-llen='722:738'>遇之於是詩曰濟濟多士文王以寧</span><br/>
<span class='tline' id='l36' data-llen='738:757'>鮑叔薦管仲曰臣所不如管夷吾者五寛惠</span><br/>
<span class='tline' id='l37' data-llen='757:776'>柔愛臣弗如也忠信可結於百姓臣弗如也</span><br/>
<span class='tline' id='l38' data-llen='776:795'>制禮約法於四方臣弗如也决獄折中臣弗</span><br/>
<span class='tline' id='l39' data-llen='795:822'><a onclick="displayPageImage('KR1c0066', 'SBCK', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='822:841'>如也執枹鼓立於軍門使士卒勇臣弗如也</span><br/>
<span class='tline' id='l41' data-llen='841:853'>詩曰濟濟多士文王以寧</span><br/>
<span class='tline' id='l42' data-llen='853:872'>晉文公重耳亡過曹里鳬湏從因盗重耳資</span><br/>
<span class='tline' id='l43' data-llen='872:891'>而亡重耳無糧餒不能行子推割股肉以食</span><br/>
<span class='tline' id='l44' data-llen='891:910'>重耳然後能行及重耳反國國中多不附重</span><br/>
<span class='tline' id='l45' data-llen='910:929'>耳者於是里鳬須造見曰臣能安晉國文公</span><br/>
<span class='tline' id='l46' data-llen='929:948'>使人應之曰子尚何面目來見寡人欲安晉</span><br/>
<span class='tline' id='l47' data-llen='948:967'>也里鳬須曰君沐邪使者曰否鳬湏曰臣聞</span><br/>
<span class='tline' id='l48' data-llen='967:986'>沐者其心倒心倒者其言悖今君不沐何言</span><br/>
<span class='tline' id='l49' data-llen='986:1013'><a onclick="displayPageImage('KR1c0066', 'SBCK', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1013:1032'>之悖也使者以聞文公見之里鳬須仰首曰</span><br/>
<span class='tline' id='l51' data-llen='1032:1051'>離國乆臣民多過君君反國而民皆自危里</span><br/>
<span class='tline' id='l52' data-llen='1051:1070'>鳬須又襲竭君之資避於深山而君以餒介</span><br/>
<span class='tline' id='l53' data-llen='1070:1089'>子推割股天下莫不聞臣之爲賊亦大矣罪</span><br/>
<span class='tline' id='l54' data-llen='1089:1108'>至十族未足塞責然君誠赦之罪與驂乗遊</span><br/>
<span class='tline' id='l55' data-llen='1108:1127'>於國中百姓見之必知不念舊惡人自安矣</span><br/>
<span class='tline' id='l56' data-llen='1127:1146'>於是文公大恱從其計使驂乗於國中百姓</span><br/>
<span class='tline' id='l57' data-llen='1146:1165'>見之皆曰夫里鳬須且不誅而驂乗吾何懼</span><br/>
<span class='tline' id='l58' data-llen='1165:1184'>也是以晉國大寧故書云文王卑服即康功</span><br/>
<span class='tline' id='l59' data-llen='1184:1211'><a onclick="displayPageImage('KR1c0066', 'SBCK', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1211:1230'>田功若里鳬須罪無赦者也詩曰濟濟多士</span><br/>
<span class='tline' id='l61' data-llen='1230:1236'>文王以寧</span><br/>
<span class='tline' id='l62' data-llen='1236:1255'>傳曰言爲王之不易也大命之至其太宗太</span><br/>
<span class='tline' id='l63' data-llen='1255:1274'>史太祝斯素服執䇿北面而弔乎天子曰大</span><br/>
<span class='tline' id='l64' data-llen='1274:1293'>命旣至矣如之何憂之長也授天子䇿一矣</span><br/>
<span class='tline' id='l65' data-llen='1293:1312'>曰敬享以祭永主天命畏之無疆厥躬無敢</span><br/>
<span class='tline' id='l66' data-llen='1312:1331'>寧授天子䇿二矣曰敬之夙夜伊祝厥躬無</span><br/>
<span class='tline' id='l67' data-llen='1331:1350'>怠萬民望之授天子䇿三矣曰天子南面受</span><br/>
<span class='tline' id='l68' data-llen='1350:1369'>於帝位以治爲憂未以位爲樂也詩曰天難</span><br/>
<span class='tline' id='l69' data-llen='1369:1396'><a onclick="displayPageImage('KR1c0066', 'SBCK', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1396:1404'>忱斯不易惟王</span><br/>
<span class='tline' id='l71' data-llen='1404:1423'>君子温儉以求於仁恭讓以求於禮得之自</span><br/>
<span class='tline' id='l72' data-llen='1423:1442'>是不得自是故君子之於道也猶農夫之耕</span><br/>
<span class='tline' id='l73' data-llen='1442:1461'>雖不獲年之優無以易也大王亶甫有子曰</span><br/>
<span class='tline' id='l74' data-llen='1461:1480'>太伯仲雍季歷歷有子曰昌太伯知大王賢</span><br/>
<span class='tline' id='l75' data-llen='1480:1499'>昌而欲季爲後也太伯去之吳大王將死謂</span><br/>
<span class='tline' id='l76' data-llen='1499:1518'>曰我死汝徃讓兩兄彼即不來汝有義而安</span><br/>
<span class='tline' id='l77' data-llen='1518:1537'>大王薨季之吳告伯仲伯仲從季而歸群臣</span><br/>
<span class='tline' id='l78' data-llen='1537:1556'>欲伯之立季季又讓伯謂仲曰今群臣欲我</span><br/>
<span class='tline' id='l79' data-llen='1556:1583'><a onclick="displayPageImage('KR1c0066', 'SBCK', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1583:1602'>立季季又讓何以處之仲曰刑有所謂矣要</span><br/>
<span class='tline' id='l81' data-llen='1602:1621'>於扶微者可以立季季遂立而養文王文王</span><br/>
<span class='tline' id='l82' data-llen='1621:1640'>果受命而王孔子曰太伯獨見王季獨知伯</span><br/>
<span class='tline' id='l83' data-llen='1640:1659'>見父志季知父心故大王太伯王季可謂見</span><br/>
<span class='tline' id='l84' data-llen='1659:1678'>始知終而能承志矣詩曰自太伯王季惟此</span><br/>
<span class='tline' id='l85' data-llen='1678:1697'>王季因心則友則友其兄則篤其慶載錫之</span><br/>
<span class='tline' id='l86' data-llen='1697:1716'>光受禄無䘮奄有四方此之謂也太伯反呉</span><br/>
<span class='tline' id='l87' data-llen='1716:1731'>吳以爲君至夫差二十八世而滅</span><br/>
<span class='tline' id='l88' data-llen='1731:1750'>齊宣王與魏惠王㑹田於郊魏王曰亦有寳</span><br/>
<span class='tline' id='l89' data-llen='1750:1777'><a onclick="displayPageImage('KR1c0066', 'SBCK', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1777:1796'>乎齊王曰無有魏王曰若寡人之小國也尚</span><br/>
<span class='tline' id='l91' data-llen='1796:1815'>有徑寸之珠照車前後十二乗者十枚奈何</span><br/>
<span class='tline' id='l92' data-llen='1815:1834'>以萬乗之國無寳乎齊王曰寡人之所以爲</span><br/>
<span class='tline' id='l93' data-llen='1834:1853'>寳與王異吾臣有檀子者使之守南城則楚</span><br/>
<span class='tline' id='l94' data-llen='1853:1872'>人不敢爲寇泗水上有十二諸侯皆來朝吾</span><br/>
<span class='tline' id='l95' data-llen='1872:1891'>臣有盼子者使之守髙唐則趙人不敢東漁</span><br/>
<span class='tline' id='l96' data-llen='1891:1910'>於河吾臣有黔夫者使之守徐州則燕人祭</span><br/>
<span class='tline' id='l97' data-llen='1910:1929'>北門趙人祭西門從而歸之者十千餘家吾</span><br/>
<span class='tline' id='l98' data-llen='1929:1948'>臣有種首者使之備盗賊而道不拾遺吾將</span><br/>
<span class='tline' id='l99' data-llen='1948:1975'><a onclick="displayPageImage('KR1c0066', 'SBCK', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='1975:1994'>以照千里之外豈特十二乗哉魏王慙不懌</span><br/>
<span class='tline' id='l101' data-llen='1994:2008'>而去詩曰辭之懌矣民之莫矣</span><br/>
<span class='tline' id='l102' data-llen='2008:2027'>東海有勇士曰菑丘訢以勇猛聞於天下遇</span><br/>
<span class='tline' id='l103' data-llen='2027:2046'>神淵曰飲馬其僕曰飲馬於此者馬必死曰</span><br/>
<span class='tline' id='l104' data-llen='2046:2065'>以訢之言飲之其馬果沈菑丘訢去朝服拔</span><br/>
<span class='tline' id='l105' data-llen='2065:2084'>劒而人三日三夜殺三蛟一龍而出雷神隨</span><br/>
<span class='tline' id='l106' data-llen='2084:2103'>而擊之十日十夜眇其左目要離聞之徃見</span><br/>
<span class='tline' id='l107' data-llen='2103:2122'>之曰訢在乎曰送有䘮者徃見訢於墓曰聞</span><br/>
<span class='tline' id='l108' data-llen='2122:2141'>雷神擊子十日十夜眇子左目夫天怨不全</span><br/>
<span class='tline' id='l109' data-llen='2141:2168'><a onclick="displayPageImage('KR1c0066', 'SBCK', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2168:2187'>日人怨不旋踵至今弗報何也叱而去墓上</span><br/>
<span class='tline' id='l111' data-llen='2187:2206'>振憤者不可勝數要離歸謂門人曰菑丘訢</span><br/>
<span class='tline' id='l112' data-llen='2206:2225'>天下之勇士也今日我辱之人中是其必來</span><br/>
<span class='tline' id='l113' data-llen='2225:2244'>攻我暮無閉門寢無閉戸菑丘訢果夜來拔</span><br/>
<span class='tline' id='l114' data-llen='2244:2263'>劒住要離頸曰子有死罪三辱我以人中死</span><br/>
<span class='tline' id='l115' data-llen='2263:2282'>罪一也暮不閉門死罪二也寢不閉戸死罪</span><br/>
<span class='tline' id='l116' data-llen='2282:2301'>三也要離曰子待我一言來謁不肖一也㧞</span><br/>
<span class='tline' id='l117' data-llen='2301:2320'>劒不刺不肖二也刃先辭後不肖三也能殺</span><br/>
<span class='tline' id='l118' data-llen='2320:2339'>我者是毒藥之死耳菑丘訢引劒而去曰嘻</span><br/>
<span class='tline' id='l119' data-llen='2339:2366'><a onclick="displayPageImage('KR1c0066', 'SBCK', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2366:2385'>所不若者天下惟此子爾傳曰公子目夷以</span><br/>
<span class='tline' id='l121' data-llen='2385:2404'>辭得國今要離以辭得身言不可不文猶若</span><br/>
<span class='tline' id='l122' data-llen='2404:2418'>此乎詩曰辭之懌矣民之莫矣</span><br/>
<span class='tline' id='l123' data-llen='2418:2437'>傳曰齊使使獻鴻於楚鴻渴使者道飲鴻玃</span><br/>
<span class='tline' id='l124' data-llen='2437:2456'>笞潰失使者遂之楚曰齊使臣獻鴻鴻渇道</span><br/>
<span class='tline' id='l125' data-llen='2456:2475'>飲玃笞潰失臣欲亡爲失兩君之使不通欲</span><br/>
<span class='tline' id='l126' data-llen='2475:2494'>抜劒而死人將以吾君賤士貴鴻也玃笞在</span><br/>
<span class='tline' id='l127' data-llen='2494:2513'>此願以汙事楚王賢其言辯其詞因留而賜</span><br/>
<span class='tline' id='l128' data-llen='2513:2532'>之終身以爲上客故使者必矜文辭喻誠信</span><br/>
<span class='tline' id='l129' data-llen='2532:2559'><a onclick="displayPageImage('KR1c0066', 'SBCK', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2559:2578'>明氣志解結申屈然後可使也詩曰辭之懌</span><br/>
<span class='tline' id='l131' data-llen='2578:2581'>矣</span><br/>
<span class='tline' id='l132' data-llen='2581:2600'>扁鵲過虢侯世子暴病而死扁鵲造宫曰吾</span><br/>
<span class='tline' id='l133' data-llen='2600:2619'>聞國中卒有壤土之事得無有急乎曰世子</span><br/>
<span class='tline' id='l134' data-llen='2619:2638'>暴病而死扁鵲曰入言鄭醫秦越人能治之</span><br/>
<span class='tline' id='l135' data-llen='2638:2657'>庶子之好方者出應之曰吾聞上古醫曰弟</span><br/>
<span class='tline' id='l136' data-llen='2657:2676'>父弟父之爲醫也以莞爲席以蒭爲狗北面</span><br/>
<span class='tline' id='l137' data-llen='2676:2695'>而祝之發十言耳諸扶輿而來者皆平復如</span><br/>
<span class='tline' id='l138' data-llen='2695:2714'>故子之方豈能若是乎扁鵲曰不能又曰吾</span><br/>
<span class='tline' id='l139' data-llen='2714:2741'><a onclick="displayPageImage('KR1c0066', 'SBCK', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2741:2760'>聞中古之爲醫者曰踰跗踰跗之爲醫也榒</span><br/>
<span class='tline' id='l141' data-llen='2760:2779'>木爲腦芷草爲軀吹竅定腦死者復生子之</span><br/>
<span class='tline' id='l142' data-llen='2779:2798'>方豈能若是乎扁鵲曰不能中庶子曰茍如</span><br/>
<span class='tline' id='l143' data-llen='2798:2817'>子之方譬如以管窺天以錐刺地所窺者大</span><br/>
<span class='tline' id='l144' data-llen='2817:2836'>所見者小所刺者巨所中者少如子之方豈</span><br/>
<span class='tline' id='l145' data-llen='2836:2855'>足以變童子哉扁鵲曰不然事故有昧投而</span><br/>
<span class='tline' id='l146' data-llen='2855:2874'>中蟁頭掩目而别白黑者夫世子病所謂尸</span><br/>
<span class='tline' id='l147' data-llen='2874:2893'>蹶者以爲不然試入診世子股隂當温耳焦</span><br/>
<span class='tline' id='l148' data-llen='2893:2912'>焦如有啼者聲若此者皆可活也中庶子遂</span><br/>
<span class='tline' id='l149' data-llen='2912:2939'><a onclick="displayPageImage('KR1c0066', 'SBCK', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2939:2959'>入診世子以病報虢侯聞之足跣而𧺫至門</span><br/>
<span class='tline' id='l151' data-llen='2959:2978'>曰先生遠辱幸臨寡人先生幸而治之則糞</span><br/>
<span class='tline' id='l152' data-llen='2978:2997'>土之息得蒙天地載長爲人先生弗治則先</span><br/>
<span class='tline' id='l153' data-llen='2997:3016'>犬馬塡壑矣言未卒而涕泣沾襟扁鵲入砥</span><br/>
<span class='tline' id='l154' data-llen='3016:3035'>鍼礪石取三陽五輸爲先軒之竈八拭之陽</span><br/>
<span class='tline' id='l155' data-llen='3035:3054'>子同藥子明灸陽子游按磨子儀反神子越</span><br/>
<span class='tline' id='l156' data-llen='3054:3073'>扶形於是世子復生天下聞之皆以扁鵲能</span><br/>
<span class='tline' id='l157' data-llen='3073:3092'>起死人也扁鵲曰吾不能起死人直使夫當</span><br/>
<span class='tline' id='l158' data-llen='3092:3111'>生者起死者猶可藥而况生乎悲夫罷君之</span><br/>
<span class='tline' id='l159' data-llen='3111:3138'><a onclick="displayPageImage('KR1c0066', 'SBCK', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3138:3157'>治無可藥而息也詩曰不可救藥言必亡而</span><br/>
<span class='tline' id='l161' data-llen='3157:3161'>巳矣</span><br/>
<span class='tline' id='l162' data-llen='3161:3180'>楚丘先生披蓑帶索徃見孟嘗君孟嘗君曰</span><br/>
<span class='tline' id='l163' data-llen='3180:3199'>先生老矣春秋高矣多遺忘矣何以教文楚</span><br/>
<span class='tline' id='l164' data-llen='3199:3218'>丘先生曰惡君謂我老惡君謂我老意者將</span><br/>
<span class='tline' id='l165' data-llen='3218:3237'>使我投石超距乎追車赴馬乎逐麋鹿搏豹</span><br/>
<span class='tline' id='l166' data-llen='3237:3256'>虎乎吾則死矣何暇老哉將使我深計遠謀</span><br/>
<span class='tline' id='l167' data-llen='3256:3275'>乎定猶豫而决嫌疑乎出正辭而當諸侯乎</span><br/>
<span class='tline' id='l168' data-llen='3275:3294'>吾乃始壯耳何老之有孟嘗君赧然汗出至</span><br/>
<span class='tline' id='l169' data-llen='3294:3321'><a onclick="displayPageImage('KR1c0066', 'SBCK', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3321:3337'>踵曰文過矣文過矣詩曰老夫灌灌</span><br/>
<span class='tline' id='l171' data-llen='3337:3356'>齊景公游於牛山之上而北望齊曰美哉國</span><br/>
<span class='tline' id='l172' data-llen='3356:3375'>乎鬱鬱㤗山使古而無死者則寡人將去此</span><br/>
<span class='tline' id='l173' data-llen='3375:3394'>而何之俯而泣沾襟國子高子曰然臣頼君</span><br/>
<span class='tline' id='l174' data-llen='3394:3413'>之賜䟽食惡肉可得而食也駑馬柴車可得</span><br/>
<span class='tline' id='l175' data-llen='3413:3432'>而乗也且猶不欲死况君乎俯泣晏子曰樂</span><br/>
<span class='tline' id='l176' data-llen='3432:3451'>哉今日嬰之游也見怯君一而䛕臣二使古</span><br/>
<span class='tline' id='l177' data-llen='3451:3471'>而無死者則太公至今猶存吾君方今將𬒳</span><br/>
<span class='tline' id='l178' data-llen='3471:3490'>蓑苙而立乎畎畒之中惟事之恤何暇念死</span><br/>
<span class='tline' id='l179' data-llen='3490:3517'><a onclick="displayPageImage('KR1c0066', 'SBCK', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3517:3532'>乎景公慙而舉觴自罰因罰二臣</span><br/>
<span class='tline' id='l181' data-llen='3532:3551'>秦繆公將田而䘮其馬求三日而得之於莖</span><br/>
<span class='tline' id='l182' data-llen='3551:3570'>山之陽有鄙夫乃相與食之繆公曰此駮馬</span><br/>
<span class='tline' id='l183' data-llen='3570:3589'>之肉不得酒者死繆公乃求酒徧飲之然後</span><br/>
<span class='tline' id='l184' data-llen='3589:3608'>去明年晉師與繆公戰晉之左格右者圍繆</span><br/>
<span class='tline' id='l185' data-llen='3608:3627'>公而擊之甲巳墮者六矣食馬者三百餘人</span><br/>
<span class='tline' id='l186' data-llen='3627:3646'>皆曰吾君仁而愛人不可不死還擊晉之左</span><br/>
<span class='tline' id='l187' data-llen='3646:3655'>格右免繆公之死</span><br/>
<span class='tline' id='l188' data-llen='3655:3674'>傳曰卞莊子好勇母無恙時三戰而三北交</span><br/>
<span class='tline' id='l189' data-llen='3674:3702'><a onclick="displayPageImage('KR1c0066', 'SBCK', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3702:3721'>游非之國君辱之卞莊子受命顔色不變及</span><br/>
<span class='tline' id='l191' data-llen='3721:3740'>母死三年魯興師卞莊子請從至見於將軍</span><br/>
<span class='tline' id='l192' data-llen='3740:3759'>曰前猶與母處是以戰而北也辱吾身今母</span><br/>
<span class='tline' id='l193' data-llen='3759:3778'>没矣請塞責遂走敵而鬬獲甲首而獻之請</span><br/>
<span class='tline' id='l194' data-llen='3778:3797'>以此塞一北又獲甲首而獻之請以此塞再</span><br/>
<span class='tline' id='l195' data-llen='3797:3816'>北將軍止之曰足不止又獲甲首而獻之曰</span><br/>
<span class='tline' id='l196' data-llen='3816:3835'>請以此塞三北將軍止之曰足請爲兄弟卞</span><br/>
<span class='tline' id='l197' data-llen='3835:3854'>莊子曰夫北以養母也今母殁矣吾責塞矣</span><br/>
<span class='tline' id='l198' data-llen='3854:3873'>吾聞之節士不以辱生遂奔敵殺七十人而</span><br/>
<span class='tline' id='l199' data-llen='3873:3901'><a onclick="displayPageImage('KR1c0066', 'SBCK', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3901:3920'>死君子聞之曰三北巳塞責又滅世斷宗士</span><br/>
<span class='tline' id='l201' data-llen='3920:3939'>節小具矣而於孝未終也詩曰靡不有初鮮</span><br/>
<span class='tline' id='l202' data-llen='3939:3944'>克有終</span><br/>
<span class='tline' id='l203' data-llen='3944:3963'>天子有爭臣七人雖無道不失其天下昔殷</span><br/>
<span class='tline' id='l204' data-llen='3963:3982'>王紂殘賊百姓絶逆天道至斮朝渉刳孕婦</span><br/>
<span class='tline' id='l205' data-llen='3982:4001'>脯鬼侯醢梅伯然所以不亡者以其有箕子</span><br/>
<span class='tline' id='l206' data-llen='4001:4020'>比干之故微子去之箕子執囚爲奴比干諌</span><br/>
<span class='tline' id='l207' data-llen='4020:4039'>而死然後周加兵而誅絶之諸侯有爭臣五</span><br/>
<span class='tline' id='l208' data-llen='4039:4058'>人雖無道不失其國吳王夫差爲無道至驅</span><br/>
<span class='tline' id='l209' data-llen='4058:4086'><a onclick="displayPageImage('KR1c0066', 'SBCK', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4086:4105'>一市之民以葬闔閭然所以不亡者有伍子</span><br/>
<span class='tline' id='l211' data-llen='4105:4124'>胥之故也胥以死越王勾踐欲伐之范蠡諌</span><br/>
<span class='tline' id='l212' data-llen='4124:4143'>曰子胥之計䇿尚未忘於吳王之腹心也子</span><br/>
<span class='tline' id='l213' data-llen='4143:4162'>胥死後三年越乃能攻之大夫有爭臣三人</span><br/>
<span class='tline' id='l214' data-llen='4162:4181'>雖無道不失其家季氏爲無道僭天子舞八</span><br/>
<span class='tline' id='l215' data-llen='4181:4200'>佾旅泰山以雍徹孔子曰是可忍也孰不可</span><br/>
<span class='tline' id='l216' data-llen='4200:4219'>忍也然不亡者以冉有季路爲宰臣也故曰</span><br/>
<span class='tline' id='l217' data-llen='4219:4238'>有諤諤爭臣者其國昌有黙黙䛕臣者其國</span><br/>
<span class='tline' id='l218' data-llen='4238:4257'>亡詩曰不明爾德時無背無側爾德不明以</span><br/>
<span class='tline' id='l219' data-llen='4257:4285'><a onclick="displayPageImage('KR1c0066', 'SBCK', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4285:4304'>無陪無卿言大王咨嗟痛殷商無輔弼諫諍</span><br/>
<span class='tline' id='l221' data-llen='4304:4313'>之臣而亡天下矣</span><br/>
<span class='tline' id='l222' data-llen='4313:4332'>齊桓公出遊遇一丈夫裒衣應歩帶著桃殳</span><br/>
<span class='tline' id='l223' data-llen='4332:4351'>桓公怪而問之曰是何名何經所在何篇所</span><br/>
<span class='tline' id='l224' data-llen='4351:4370'>居何以斥逐何以避余丈夫曰是名二桃桃</span><br/>
<span class='tline' id='l225' data-llen='4370:4389'>之爲言亡也夫日日愼桃何患之有故亡國</span><br/>
<span class='tline' id='l226' data-llen='4389:4408'>之社以戒諸侯庻人之戒在於桃殳桓公說</span><br/>
<span class='tline' id='l227' data-llen='4408:4427'>其言與之共載來年正月庶人皆佩詩曰殷</span><br/>
<span class='tline' id='l228' data-llen='4427:4432'>監不遠</span><br/>
<span class='tline' id='l229' data-llen='4432:4460'><a onclick="displayPageImage('KR1c0066', 'SBCK', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4460:4479'>齊桓公置酒令諸侯大夫曰後者飲一經程</span><br/>
<span class='tline' id='l231' data-llen='4479:4498'>管仲後當飲一經程飲其一半而棄其半桓</span><br/>
<span class='tline' id='l232' data-llen='4498:4517'>公曰仲父當飲一經程而棄之何也管仲曰</span><br/>
<span class='tline' id='l233' data-llen='4517:4536'>臣聞之酒入口者舌出舌出者棄身與其棄</span><br/>
<span class='tline' id='l234' data-llen='4536:4554'>身不寧棄酒乎桓公曰善詩曰荒湛于酒</span><br/>
<span class='tline' id='l235' data-llen='4554:4573'>齊景公遣晏子南使楚楚王聞之謂左右曰</span><br/>
<span class='tline' id='l236' data-llen='4573:4592'>齊遣晏子使寡人之國幾至矣左右曰晏子</span><br/>
<span class='tline' id='l237' data-llen='4592:4611'>天下之辯士也與之議國家之務則不如也</span><br/>
<span class='tline' id='l238' data-llen='4611:4630'>與之論徃古之術則不如也王獨可以與晏</span><br/>
<span class='tline' id='l239' data-llen='4630:4658'><a onclick="displayPageImage('KR1c0066', 'SBCK', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4658:4677'>子坐使有司束人過王王問之使言齊人善</span><br/>
<span class='tline' id='l241' data-llen='4677:4696'>盗故束之是宜可以困之王曰善晏子至即</span><br/>
<span class='tline' id='l242' data-llen='4696:4715'>與之坐圖國之急務辨當世之得失再舉再</span><br/>
<span class='tline' id='l243' data-llen='4715:4734'>窮王黙然無以續語居有間束徒以過之王</span><br/>
<span class='tline' id='l244' data-llen='4734:4753'>曰何爲者也有司對曰是齊人善盗束而詣</span><br/>
<span class='tline' id='l245' data-llen='4753:4772'>吏王欣然大咲曰齊乃冠帶之國辯士之化</span><br/>
<span class='tline' id='l246' data-llen='4772:4791'>固善盗乎晏子曰然固取之王不見夫江南</span><br/>
<span class='tline' id='l247' data-llen='4791:4810'>之樹乎名橘樹之江北則化爲枳何則地土</span><br/>
<span class='tline' id='l248' data-llen='4810:4829'>使然爾夫子處齊之時冠帶而立儼有伯夷</span><br/>
<span class='tline' id='l249' data-llen='4829:4857'><a onclick="displayPageImage('KR1c0066', 'SBCK', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4857:4876'>之廉今居楚而善盗意土地之化使然爾王</span><br/>
<span class='tline' id='l251' data-llen='4876:4892'>又何怪乎詩曰無言不讐無德不報</span><br/>
<span class='tline' id='l252' data-llen='4892:4911'>呉延陵季子遊於齊見遺金呼牧者取之牧</span><br/>
<span class='tline' id='l253' data-llen='4911:4930'>者曰子居之髙視之下貌之君子而言之野</span><br/>
<span class='tline' id='l254' data-llen='4930:4949'>也吾有君不君有友不友當暑衣裘君疑取</span><br/>
<span class='tline' id='l255' data-llen='4949:4968'>金者乎延陵子知其爲賢者請問姓字牧者</span><br/>
<span class='tline' id='l256' data-llen='4968:4987'>曰子乃皮相之士也何足語姓字哉遂去延</span><br/>
<span class='tline' id='l257' data-llen='4987:5006'>陵季子立而望之不見乃止孔子曰非禮勿</span><br/>
<span class='tline' id='l258' data-llen='5006:5013'>視非禮勿聽</span><br/>
<span class='tline' id='l259' data-llen='5013:5041'><a onclick="displayPageImage('KR1c0066', 'SBCK', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5041:5060'>顔淵問於孔子曰淵願貧如冨賤如貴無勇</span><br/>
<span class='tline' id='l261' data-llen='5060:5079'>而威與士交通終身無患難亦且可乎孔子</span><br/>
<span class='tline' id='l262' data-llen='5079:5098'>曰善哉回也夫貧而如冨其知足而無欲也</span><br/>
<span class='tline' id='l263' data-llen='5098:5117'>賤而如貴其讓而有禮也無勇而威其恭敬</span><br/>
<span class='tline' id='l264' data-llen='5117:5136'>而不失於人也終身無患難其擇言而出之</span><br/>
<span class='tline' id='l265' data-llen='5136:5158'>也若回者其至乎雖上古聖人亦如此<span class='krp-note'>而/巳</span></span><br/>
<span class='tline' id='l266' data-llen='5158:5177'>齊景公出田十有七日而不反晏子乗而徃</span><br/>
<span class='tline' id='l267' data-llen='5177:5196'>比至衣冠不正景公見而怪之曰夫子何遽</span><br/>
<span class='tline' id='l268' data-llen='5196:5215'>乎得無有急乎晏子對曰然有急國人皆以</span><br/>
<span class='tline' id='l269' data-llen='5215:5243'><a onclick="displayPageImage('KR1c0066', 'SBCK', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5243:5262'>君爲惡民好禽臣聞之魚鼈厭深淵而就乾</span><br/>
<span class='tline' id='l271' data-llen='5262:5281'>淺故得於釣網禽獸厭深山而下於都澤故</span><br/>
<span class='tline' id='l272' data-llen='5281:5300'>得於田獵今君出田十有七日而不反不亦</span><br/>
<span class='tline' id='l273' data-llen='5300:5319'>過乎景公曰不然爲賔客莫應待邪則行人</span><br/>
<span class='tline' id='l274' data-llen='5319:5338'>子牛在爲宗廟而不血食邪則祝人太宰在</span><br/>
<span class='tline' id='l275' data-llen='5338:5357'>爲獄不中邪則大理子幾在爲國家有餘不</span><br/>
<span class='tline' id='l276' data-llen='5357:5376'>足邪則巫賢在寡人有四子猶有四肢也而</span><br/>
<span class='tline' id='l277' data-llen='5376:5395'>得代焉不可患焉晏子曰然人心有四肢而</span><br/>
<span class='tline' id='l278' data-llen='5395:5414'>得代焉則善矣令四肢無心十有七日不死</span><br/>
<span class='tline' id='l279' data-llen='5414:5442'><a onclick="displayPageImage('KR1c0066', 'SBCK', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5442:5461'>乎景公曰善哉言遂援晏子之手與驂乗而</span><br/>
<span class='tline' id='l281' data-llen='5461:5474'>歸若晏子者可謂善諫者矣</span><br/>
<span class='tline' id='l282' data-llen='5474:5493'>楚莊王將興師伐晉告士大夫曰敢諫者死</span><br/>
<span class='tline' id='l283' data-llen='5493:5512'>無赦孫叔敖曰臣聞畏鞭箠之嚴而不敢諌</span><br/>
<span class='tline' id='l284' data-llen='5512:5531'>其父非孝子也懼斧鉞之誅而不敢諌其君</span><br/>
<span class='tline' id='l285' data-llen='5531:5550'>非忠臣也於是遂進諌曰臣園中有榆其上</span><br/>
<span class='tline' id='l286' data-llen='5550:5569'>有蟬蟬方奮翼悲鳴欲飲清露不知螳蜋之</span><br/>
<span class='tline' id='l287' data-llen='5569:5588'>在後曲其頸欲攫而食之也螳蜋方欲食蟬</span><br/>
<span class='tline' id='l288' data-llen='5588:5607'>而不知黃雀在後舉其頸欲啄而食之也黃</span><br/>
<span class='tline' id='l289' data-llen='5607:5635'><a onclick="displayPageImage('KR1c0066', 'SBCK', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5635:5654'>雀方欲食螳蜋不知童挾彈丸在下迎而欲</span><br/>
<span class='tline' id='l291' data-llen='5654:5673'>彈之童子方欲彈黃雀不知前有深坑後有</span><br/>
<span class='tline' id='l292' data-llen='5673:5692'>窟也此皆言前之利而不顧後害者也非獨</span><br/>
<span class='tline' id='l293' data-llen='5692:5711'>昆蟲衆庶若此也人主亦然君今知貪彼之</span><br/>
<span class='tline' id='l294' data-llen='5711:5730'>土而樂其士卒國不怠而晉國以寧孫叔敖</span><br/>
<span class='tline' id='l295' data-llen='5730:5735'>之力也</span><br/>
<span class='tline' id='l296' data-llen='5735:5754'>晉平公之時藏寳之臺燒士大夫聞皆趨車</span><br/>
<span class='tline' id='l297' data-llen='5754:5773'>馳馬救火三日三夜乃勝之公子晏子獨束</span><br/>
<span class='tline' id='l298' data-llen='5773:5792'>帛而賀曰甚善矣平公勃然作色曰珠玉之</span><br/>
<span class='tline' id='l299' data-llen='5792:5820'><a onclick="displayPageImage('KR1c0066', 'SBCK', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='5820:5839'>所藏也國之重寳也而天火之士大夫皆趨</span><br/>
<span class='tline' id='l301' data-llen='5839:5858'>車走馬而救之子獨束帛而賀何也有說則</span><br/>
<span class='tline' id='l302' data-llen='5858:5877'>生無說則死公子晏子曰何敢無說臣聞之</span><br/>
<span class='tline' id='l303' data-llen='5877:5896'>王者藏於天下諸侯藏於百姓商賈藏於篋</span><br/>
<span class='tline' id='l304' data-llen='5896:5915'>匱今百姓之於外短褐不蔽形糟糠不充口</span><br/>
<span class='tline' id='l305' data-llen='5915:5934'>虚而賦歛無巳収太半而藏之臺是以天火</span><br/>
<span class='tline' id='l306' data-llen='5934:5953'>之且臣聞之昔者桀殘賊海内賦歛無度萬</span><br/>
<span class='tline' id='l307' data-llen='5953:5972'>民甚苦是故湯誅之爲天下戮笑今皇天降</span><br/>
<span class='tline' id='l308' data-llen='5972:5991'>災於藏臺是君之福也而不自知變悟亦恐</span><br/>
<span class='tline' id='l309' data-llen='5991:6019'><a onclick="displayPageImage('KR1c0066', 'SBCK', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='6019:6038'>君之爲隣國笑矣公曰善自今巳徃請藏於</span><br/>
<span class='tline' id='l311' data-llen='6038:6054'>百姓之間詩曰稼穡維寳代食維好</span><br/>
<span class='tline' id='l312' data-llen='6054:6073'>魏文侯問里克曰吳之所以亡者何也里克</span><br/>
<span class='tline' id='l313' data-llen='6073:6092'>對曰數戰而數勝文侯曰數勝國之福也其</span><br/>
<span class='tline' id='l314' data-llen='6092:6111'>獨亡何也里克對曰數戰則民疲數勝則主</span><br/>
<span class='tline' id='l315' data-llen='6111:6130'>驕驕則恣恣則極上下俱極吳之亡猶晚矣</span><br/>
<span class='tline' id='l316' data-llen='6130:6149'>此夫差所以自䘮於干遂詩曰天降䘮亂滅</span><br/>
<span class='tline' id='l317' data-llen='6149:6154'>我立王</span><br/>
<span class='tline' id='l318' data-llen='6154:6173'>楚有士曰申鳴治園以養父母孝聞於楚王</span><br/>
<span class='tline' id='l319' data-llen='6173:6201'><a onclick="displayPageImage('KR1c0066', 'SBCK', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l320' data-llen='6201:6220'>召之申鳴辭不徃其父曰王欲用汝何謂辭</span><br/>
<span class='tline' id='l321' data-llen='6220:6239'>之申鳴曰何舎爲子乃爲臣乎其父曰使汝</span><br/>
<span class='tline' id='l322' data-llen='6239:6258'>有禄於國有位於廷汝樂而我不憂矣我欲</span><br/>
<span class='tline' id='l323' data-llen='6258:6277'>汝之仕也申鳴曰諾遂之朝受命楚王以爲</span><br/>
<span class='tline' id='l324' data-llen='6277:6296'>左司馬其年遇白公之亂殺令尹子西司馬</span><br/>
<span class='tline' id='l325' data-llen='6296:6315'>子期申鳴因以兵之衛白公謂石乞曰申鳴</span><br/>
<span class='tline' id='l326' data-llen='6315:6334'>天下勇士也今將兵爲之奈何石乞曰吾聞</span><br/>
<span class='tline' id='l327' data-llen='6334:6353'>申鳴孝也刼其父以兵使人謂申鳴曰子與</span><br/>
<span class='tline' id='l328' data-llen='6353:6372'>我則與子楚國不與我則殺乃父申鳴流涕</span><br/>
<span class='tline' id='l329' data-llen='6372:6400'><a onclick="displayPageImage('KR1c0066', 'SBCK', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='6400:6419'>而應之曰始則父之子今則君之臣巳不得</span><br/>
<span class='tline' id='l331' data-llen='6419:6438'>爲孝子矣安得不爲忠臣乎援桴皷之遂殺</span><br/>
<span class='tline' id='l332' data-llen='6438:6457'>白公其父亦死焉王歸賞之申鳴曰受君之</span><br/>
<span class='tline' id='l333' data-llen='6457:6476'>禄避君之難非忠臣也正君之法以殺其父</span><br/>
<span class='tline' id='l334' data-llen='6476:6495'>又非孝子也行不兩全名不兩立悲夫若此</span><br/>
<span class='tline' id='l335' data-llen='6495:6514'>而生亦何以示天下之士哉遂自刎而死詩</span><br/>
<span class='tline' id='l336' data-llen='6514:6521'>曰進退惟谷</span><br/>
<span class='tline' id='l337' data-llen='6521:6540'>昔者太公望周公旦受封而見太公問周公</span><br/>
<span class='tline' id='l338' data-llen='6540:6559'>何以治魯周公曰尊尊親親太公曰魯從此</span><br/>
<span class='tline' id='l339' data-llen='6559:6587'><a onclick="displayPageImage('KR1c0066', 'SBCK', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='6587:6606'>弱矣周公問太公曰何以治齊太公曰舉賢</span><br/>
<span class='tline' id='l341' data-llen='6606:6625'>賞功周公曰後世必有刼殺之君矣後齊日</span><br/>
<span class='tline' id='l342' data-llen='6625:6644'>以大至於霸二十四世而田氏代之魯日以</span><br/>
<span class='tline' id='l343' data-llen='6644:6663'>削三十四世而亡猶此觀之聖人能知微矣</span><br/>
<span class='tline' id='l344' data-llen='6663:6675'>詩曰惟此聖人瞻言百里</span><br/>
<span class='tline' id='l345' data-llen='6675:6684'>詩外傳卷第十終</span><br/>
<span class='tline' id='l346' data-llen='6684:6712'><a onclick="displayPageImage('KR1c0066', 'SBCK', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
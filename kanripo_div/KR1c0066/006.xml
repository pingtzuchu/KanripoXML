<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0066', 'SBCK', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:254'>詩外傳卷第六</span><br/>
<span class='tline' id='l11' data-llen='254:268'>　　　　　　　　　　韓嬰</span><br/>
<span class='tline' id='l12' data-llen='268:287'>比干諌而死箕子曰知不用而言愚也殺身</span><br/>
<span class='tline' id='l13' data-llen='287:306'>以彰君之惡不忠也二者不可然且爲之不</span><br/>
<span class='tline' id='l14' data-llen='306:325'>祥莫大焉遂解髮佯狂而去君子聞之曰勞</span><br/>
<span class='tline' id='l15' data-llen='325:344'>矣箕子盡其精神竭其忠愛見比干之事免</span><br/>
<span class='tline' id='l16' data-llen='344:362'>其身仁知之至詩曰人亦有言靡哲不愚</span><br/>
<span class='tline' id='l17' data-llen='362:381'>齊桓公見小臣三徃不得見左右曰夫小臣</span><br/>
<span class='tline' id='l18' data-llen='381:400'>國之賤臣也君三徃而不得見其可巳矣桓</span><br/>
<span class='tline' id='l19' data-llen='400:427'><a onclick="displayPageImage('KR1c0066', 'SBCK', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='427:446'>公曰惡是何言也吾聞之布衣之士不欲冨</span><br/>
<span class='tline' id='l21' data-llen='446:465'>貴不輕身於萬乗之君萬乗之君不好仁義</span><br/>
<span class='tline' id='l22' data-llen='465:484'>不輕身於布衣之士縱夫子不欲冨貴可也</span><br/>
<span class='tline' id='l23' data-llen='484:503'>吾不好仁義不可也五徃而得見也天下諸</span><br/>
<span class='tline' id='l24' data-llen='503:522'>侯聞之謂桓公猶下布衣之士而况國君乎</span><br/>
<span class='tline' id='l25' data-llen='522:541'>於是相率而朝靡有不至桓公之所以九合</span><br/>
<span class='tline' id='l26' data-llen='541:560'>諸侯一匡天下者此也詩曰有覺德行四國</span><br/>
<span class='tline' id='l27' data-llen='560:564'>順之</span><br/>
<span class='tline' id='l28' data-llen='564:583'>賞勉罰偷則民不怠兼聽齊明則天下歸之</span><br/>
<span class='tline' id='l29' data-llen='583:610'><a onclick="displayPageImage('KR1c0066', 'SBCK', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='610:629'>然後明其分職考其事業較其官能莫不理</span><br/>
<span class='tline' id='l31' data-llen='629:648'>法則公道逹而私門塞公義立而私事息如</span><br/>
<span class='tline' id='l32' data-llen='648:667'>是則持厚者進而佞謟者止貪戾者退而廉</span><br/>
<span class='tline' id='l33' data-llen='667:686'>節者起周制曰先時者死無赦不及時者死</span><br/>
<span class='tline' id='l34' data-llen='686:705'>無赦人習事而因人之事使如耳目鼻口之</span><br/>
<span class='tline' id='l35' data-llen='705:724'>不可相錯也故曰職分而民不慢次定而序</span><br/>
<span class='tline' id='l36' data-llen='724:743'>不亂兼聽齊明而百事不留如是則群下百</span><br/>
<span class='tline' id='l37' data-llen='743:762'>吏莫不脩巳然後敢安仕成能然後敢受職</span><br/>
<span class='tline' id='l38' data-llen='762:781'>小人易心百姓易俗奸宄之屬莫不反慤夫</span><br/>
<span class='tline' id='l39' data-llen='781:808'><a onclick="displayPageImage('KR1c0066', 'SBCK', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='808:827'>是之爲政教之極則不可加矣詩曰訐謨定</span><br/>
<span class='tline' id='l41' data-llen='827:842'>命遠猶辰告敬愼威儀惟民之則</span><br/>
<span class='tline' id='l42' data-llen='842:861'>子路治蒲三年孔子過之入境而善之曰由</span><br/>
<span class='tline' id='l43' data-llen='861:880'>恭敬以信矣入邑曰善哉由忠信以寛矣至</span><br/>
<span class='tline' id='l44' data-llen='880:899'>庭曰善哉由明察以斷矣子貢執轡而問曰</span><br/>
<span class='tline' id='l45' data-llen='899:918'>夫子未見由而三稱善可得聞乎孔子曰入</span><br/>
<span class='tline' id='l46' data-llen='918:937'>其境田疇草萊甚辟此恭敬以信故民盡力</span><br/>
<span class='tline' id='l47' data-llen='937:956'>入其邑墉屋甚尊樹木甚茂此忠信以寛其</span><br/>
<span class='tline' id='l48' data-llen='956:975'>民不偷其庭甚閑此明察以斷故民不擾也</span><br/>
<span class='tline' id='l49' data-llen='975:1002'><a onclick="displayPageImage('KR1c0066', 'SBCK', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1002:1014'>詩曰夙興夜寐灑掃庭内</span><br/>
<span class='tline' id='l51' data-llen='1014:1033'>古者有命民之有能敬長憐孤取捨好讓居</span><br/>
<span class='tline' id='l52' data-llen='1033:1052'>事力者命於其君然後命得乗飾車駢馬未</span><br/>
<span class='tline' id='l53' data-llen='1052:1071'>得命者不得乗飾車駢馬皆有罰故民雖有</span><br/>
<span class='tline' id='l54' data-llen='1071:1090'>餘財侈物而無禮義功德則無所用故皆興</span><br/>
<span class='tline' id='l55' data-llen='1090:1109'>仁義而賤財利賤財利則不爭不爭則強不</span><br/>
<span class='tline' id='l56' data-llen='1109:1128'>陵弱衆不暴寡是君之所以象典刑而民莫</span><br/>
<span class='tline' id='l57' data-llen='1128:1147'>犯法民莫犯法而亂斯止矣詩曰質爾人民</span><br/>
<span class='tline' id='l58' data-llen='1147:1157'>謹爾侯度用戒不虞</span><br/>
<span class='tline' id='l59' data-llen='1157:1184'><a onclick="displayPageImage('KR1c0066', 'SBCK', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1184:1203'>天下之辯有三至五勝而辭置下辯者别殊</span><br/>
<span class='tline' id='l61' data-llen='1203:1222'>類使不相害序異端使不相悖輸公通意揚</span><br/>
<span class='tline' id='l62' data-llen='1222:1241'>其所謂使人預知焉不務相迷也是以辯者</span><br/>
<span class='tline' id='l63' data-llen='1241:1260'>不失所守不勝者得其所求故辯可觀也夫</span><br/>
<span class='tline' id='l64' data-llen='1260:1279'>繁文以相假飾辭以相悖數譬以相移外人</span><br/>
<span class='tline' id='l65' data-llen='1279:1298'>之身使不得反其意則論便然後害生也夫</span><br/>
<span class='tline' id='l66' data-llen='1298:1317'>不䟽其指而弗知謂之隱外意外身謂之諱</span><br/>
<span class='tline' id='l67' data-llen='1317:1336'>幾廉倚跌謂之移指縁謬辭謂之茍四者所</span><br/>
<span class='tline' id='l68' data-llen='1336:1355'>不爲也故理可同睹也夫隱諱移茍爭言競</span><br/>
<span class='tline' id='l69' data-llen='1355:1382'><a onclick="displayPageImage('KR1c0066', 'SBCK', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1382:1401'>爲而後息不能無害其爲君子也故君子不</span><br/>
<span class='tline' id='l71' data-llen='1401:1420'>爲也論語曰君子於其言無所茍而巳矣詩</span><br/>
<span class='tline' id='l72' data-llen='1420:1431'>曰無易由言無曰茍矣</span><br/>
<span class='tline' id='l73' data-llen='1431:1450'>吾語子夫服人之心髙上尊貴不以驕人聰</span><br/>
<span class='tline' id='l74' data-llen='1450:1469'>明聖知不以幽人勇猛強武不以侵人齊給</span><br/>
<span class='tline' id='l75' data-llen='1469:1488'>便捷不以欺誣人不能則學不知則問雖知</span><br/>
<span class='tline' id='l76' data-llen='1488:1507'>必讓然後爲知遇君則修臣下之義出郷則</span><br/>
<span class='tline' id='l77' data-llen='1507:1526'>脩長㓜之義遇長老則修弟子之義遇等夷</span><br/>
<span class='tline' id='l78' data-llen='1526:1545'>則修朋友之義遇少而賤者則修告道寛裕</span><br/>
<span class='tline' id='l79' data-llen='1545:1572'><a onclick="displayPageImage('KR1c0066', 'SBCK', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1572:1591'>之義故無不愛也無不敬也無與人爭也矌</span><br/>
<span class='tline' id='l81' data-llen='1591:1610'>然而天地苞萬物也如是則老者安之少者</span><br/>
<span class='tline' id='l82' data-llen='1610:1629'>懷之朋友信之詩曰惠干朋友庶民小子子</span><br/>
<span class='tline' id='l83' data-llen='1629:1639'>孫繩繩萬民靡不承</span><br/>
<span class='tline' id='l84' data-llen='1639:1658'>仁者必敬其人敬其人有道遇賢者則愛親</span><br/>
<span class='tline' id='l85' data-llen='1658:1677'>而敬之遇不肖者則畏踈而敬之其敬一也</span><br/>
<span class='tline' id='l86' data-llen='1677:1696'>其情二也若夫忠信端慤而不害傷則無接</span><br/>
<span class='tline' id='l87' data-llen='1696:1715'>而不然是仁之質也仁以爲質義以爲理開</span><br/>
<span class='tline' id='l88' data-llen='1715:1734'>口無不可以爲人法式者詩曰不僣不賊鮮</span><br/>
<span class='tline' id='l89' data-llen='1734:1761'><a onclick="displayPageImage('KR1c0066', 'SBCK', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1761:1766'>不爲則</span><br/>
<span class='tline' id='l91' data-llen='1766:1785'>子曰不學而好思雖知不廣矣學而慢其身</span><br/>
<span class='tline' id='l92' data-llen='1785:1804'>雖學不尊矣不以誠立雖立不乆矣誠未著</span><br/>
<span class='tline' id='l93' data-llen='1804:1823'>而好言雖言不信矣美材也而不聞君子之</span><br/>
<span class='tline' id='l94' data-llen='1823:1842'>道隱小物以害大物者災必及身矣詩曰其</span><br/>
<span class='tline' id='l95' data-llen='1842:1851'>何能淑載胥及溺</span><br/>
<span class='tline' id='l96' data-llen='1851:1870'>民勞思佚治暴思仁刑危思安國亂思天詩</span><br/>
<span class='tline' id='l97' data-llen='1870:1881'>曰靡有旅力以念穹蒼</span><br/>
<span class='tline' id='l98' data-llen='1881:1900'>問者曰古之謂知道者曰先生何也猶言先</span><br/>
<span class='tline' id='l99' data-llen='1900:1927'><a onclick="displayPageImage('KR1c0066', 'SBCK', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='1927:1946'>醒也不聞道術之人則冥於得失不知亂之</span><br/>
<span class='tline' id='l101' data-llen='1946:1965'>所由眊眊乎其猶醉也故世主有先生者有</span><br/>
<span class='tline' id='l102' data-llen='1965:1984'>後生者有不生者昔者楚莊王謀事而居有</span><br/>
<span class='tline' id='l103' data-llen='1984:2003'>憂色申公巫臣問曰王何爲有憂也莊王曰</span><br/>
<span class='tline' id='l104' data-llen='2003:2022'>吾聞諸侯之德能自取師者王能自取友者</span><br/>
<span class='tline' id='l105' data-llen='2022:2041'>霸而與居不若其身者亡以寡人之不肖也</span><br/>
<span class='tline' id='l106' data-llen='2041:2060'>諸大夫之論莫有及於寡人是以憂也莊王</span><br/>
<span class='tline' id='l107' data-llen='2060:2079'>之德冝君人威服諸侯日猶恐懼思索賢佐</span><br/>
<span class='tline' id='l108' data-llen='2079:2098'>此其先生者也昔者宋昭公出亡謂其御曰</span><br/>
<span class='tline' id='l109' data-llen='2098:2125'><a onclick="displayPageImage('KR1c0066', 'SBCK', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2125:2145'>吾知其所以亡矣御者曰何哉昭公曰吾𬒳</span><br/>
<span class='tline' id='l111' data-llen='2145:2164'>服而立侍御者數十人無不曰吾君麗者也</span><br/>
<span class='tline' id='l112' data-llen='2164:2183'>吾發言動事朝臣數百人無不曰吾君聖者</span><br/>
<span class='tline' id='l113' data-llen='2183:2202'>也吾外内不見吾過失是以亡也於是改操</span><br/>
<span class='tline' id='l114' data-llen='2202:2221'>易行安義行道不出二年而美聞於宋宋人</span><br/>
<span class='tline' id='l115' data-llen='2221:2240'>迎而復之謚爲昭此其後生者也昔郭君出</span><br/>
<span class='tline' id='l116' data-llen='2240:2259'>郭謂其御者曰吾渴欲飲御者進淸酒曰吾</span><br/>
<span class='tline' id='l117' data-llen='2259:2278'>飢欲食御者進乾脯梁糗曰何備也御者曰</span><br/>
<span class='tline' id='l118' data-llen='2278:2297'>臣儲之曰奚儲之御者曰爲君之出亡而道</span><br/>
<span class='tline' id='l119' data-llen='2297:2324'><a onclick="displayPageImage('KR1c0066', 'SBCK', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2324:2343'>飢渴也曰子知吾旦亡乎御者曰然曰何不</span><br/>
<span class='tline' id='l121' data-llen='2343:2362'>以諌也御者曰君喜道䛕而惡至言臣欲進</span><br/>
<span class='tline' id='l122' data-llen='2362:2381'>諌恐先郭亡是以不諌也郭君作色而怒曰</span><br/>
<span class='tline' id='l123' data-llen='2381:2400'>吾所以亡者誠何哉御轉其辭曰君之所以</span><br/>
<span class='tline' id='l124' data-llen='2400:2419'>亡者太賢曰夫賢者所以不爲存而亡者何</span><br/>
<span class='tline' id='l125' data-llen='2419:2438'>也御曰天下無賢而獨賢是以亡也伏軾而</span><br/>
<span class='tline' id='l126' data-llen='2438:2457'>嘆曰嗟乎失賢人者如此乎於是身倦力解</span><br/>
<span class='tline' id='l127' data-llen='2457:2476'>枕御膝而卧御自易以備踈行而去身死中</span><br/>
<span class='tline' id='l128' data-llen='2476:2495'>野爲虎狼所食此其不生者故先生者當年</span><br/>
<span class='tline' id='l129' data-llen='2495:2522'><a onclick="displayPageImage('KR1c0066', 'SBCK', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2522:2541'>霸楚莊王是也後生者三年而復宋昭公是</span><br/>
<span class='tline' id='l131' data-llen='2541:2560'>也不生者死中野爲虎狼所食郭君是也有</span><br/>
<span class='tline' id='l132' data-llen='2560:2579'>先生者後生者有不生者詩曰聽言則對誦</span><br/>
<span class='tline' id='l133' data-llen='2579:2584'>言如醉</span><br/>
<span class='tline' id='l134' data-llen='2584:2603'>田常弑簡公乃盟于國人曰不盟者死及家</span><br/>
<span class='tline' id='l135' data-llen='2603:2622'>石他曰古之事君者死其君之事舎君以全</span><br/>
<span class='tline' id='l136' data-llen='2622:2641'>親非忠也捨親以死君之事非孝也他則不</span><br/>
<span class='tline' id='l137' data-llen='2641:2660'>能然不盟是殺吾親也從人而盟是背吾君</span><br/>
<span class='tline' id='l138' data-llen='2660:2679'>也嗚呼生亂世不得正行刼乎暴人不得全</span><br/>
<span class='tline' id='l139' data-llen='2679:2706'><a onclick="displayPageImage('KR1c0066', 'SBCK', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2706:2725'>義悲夫乃進盟以免父母退伏劒以死其君</span><br/>
<span class='tline' id='l141' data-llen='2725:2744'>聞之者曰君子哉安之命矣詩曰人亦有言</span><br/>
<span class='tline' id='l142' data-llen='2744:2756'>進退惟谷石先生之謂也</span><br/>
<span class='tline' id='l143' data-llen='2756:2775'>易曰困于石據于蒺蔾入于其宫不見其妻</span><br/>
<span class='tline' id='l144' data-llen='2775:2794'>凶此言困而不見據賢人者也昔者秦繆公</span><br/>
<span class='tline' id='l145' data-llen='2794:2813'>困於殽疾據五羖大夫蹇叔公孫友而小霸</span><br/>
<span class='tline' id='l146' data-llen='2813:2832'>晉文困於驪氏疾據咎犯趙衰介子推而遂</span><br/>
<span class='tline' id='l147' data-llen='2832:2851'>爲君越王勾踐困於會稽疾據范蠡大夫種</span><br/>
<span class='tline' id='l148' data-llen='2851:2870'>而霸南國齊桓公困於長勺疾據管仲寗戚</span><br/>
<span class='tline' id='l149' data-llen='2870:2897'><a onclick="displayPageImage('KR1c0066', 'SBCK', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2897:2916'>隰朋而匡天下此皆困而知疾據賢人者也</span><br/>
<span class='tline' id='l151' data-llen='2916:2935'>夫困而不知疾據賢人而不亡者未甞有之</span><br/>
<span class='tline' id='l152' data-llen='2935:2957'>也詩曰人之云亡邦國殄瘁無善人之<span class='krp-note'>謂/也</span></span><br/>
<span class='tline' id='l153' data-llen='2957:2976'>孟子說齊宣王而不說淳于髠侍孟子曰今</span><br/>
<span class='tline' id='l154' data-llen='2976:2995'>日說公之君公之君不說意者其未知善之</span><br/>
<span class='tline' id='l155' data-llen='2995:3014'>爲善乎淳于髠曰夫子亦誠無善耳昔者瓠</span><br/>
<span class='tline' id='l156' data-llen='3014:3033'>巴鼓瑟而濳魚出聽伯牙鼓琴而六馬仰秼</span><br/>
<span class='tline' id='l157' data-llen='3033:3052'>魚馬猶知善之爲善而况君人者也孟子曰</span><br/>
<span class='tline' id='l158' data-llen='3052:3071'>夫電雷之起也破竹折木震驚天下而不能</span><br/>
<span class='tline' id='l159' data-llen='3071:3098'><a onclick="displayPageImage('KR1c0066', 'SBCK', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3098:3117'>使聾者卒有聞日月之明徧照天下而不能</span><br/>
<span class='tline' id='l161' data-llen='3117:3136'>使盲者卒有見今公之君若此也淳于髠曰</span><br/>
<span class='tline' id='l162' data-llen='3136:3156'>不然昔者揖封生高商齊人好歌𣏌梁之妻</span><br/>
<span class='tline' id='l163' data-llen='3156:3175'>悲哭而人稱詠夫聲無細而不聞行無隱而</span><br/>
<span class='tline' id='l164' data-llen='3175:3194'>不形夫子茍賢居魯而魯國之削何也孟子</span><br/>
<span class='tline' id='l165' data-llen='3194:3213'>曰不用賢削何有也吞舟之魚不居潜澤度</span><br/>
<span class='tline' id='l166' data-llen='3213:3232'>量之士不居汙世夫蓻冬至必彫吾亦時矣</span><br/>
<span class='tline' id='l167' data-llen='3232:3250'>詩曰不自我先不自我後非遭彫世者歟</span><br/>
<span class='tline' id='l168' data-llen='3250:3269'>孔子曰可與言終日而不倦者其惟學乎其</span><br/>
<span class='tline' id='l169' data-llen='3269:3296'><a onclick="displayPageImage('KR1c0066', 'SBCK', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3296:3315'>身體不足觀也勇力不足憚也族姓不足稱</span><br/>
<span class='tline' id='l171' data-llen='3315:3334'>也宗祖不足道也而可以聞於四方而昭於</span><br/>
<span class='tline' id='l172' data-llen='3334:3353'>諸侯者其惟學乎詩曰不愆不忘率由舊章</span><br/>
<span class='tline' id='l173' data-llen='3353:3360'>夫學之謂也</span><br/>
<span class='tline' id='l174' data-llen='3360:3379'>子曰不知命無以爲君子言天之所生皆有</span><br/>
<span class='tline' id='l175' data-llen='3379:3398'>仁義禮智順善之心不知天之所以命生則</span><br/>
<span class='tline' id='l176' data-llen='3398:3417'>無仁義禮智順善之心無仁義禮智順善之</span><br/>
<span class='tline' id='l177' data-llen='3417:3436'>心謂之小人故曰不知命無以爲君子小雅</span><br/>
<span class='tline' id='l178' data-llen='3436:3455'>曰天保定爾亦孔之固言天之所以仁義禮</span><br/>
<span class='tline' id='l179' data-llen='3455:3482'><a onclick="displayPageImage('KR1c0066', 'SBCK', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3482:3501'>智保定人之甚固也大雅曰天生蒸民有物</span><br/>
<span class='tline' id='l181' data-llen='3501:3520'>有則民之秉彛好是懿德言民之秉德以則</span><br/>
<span class='tline' id='l182' data-llen='3520:3537'>天也不知所以則天又焉得爲君子乎</span><br/>
<span class='tline' id='l183' data-llen='3537:3556'>王者必立牧方二人使闚遠牧衆也遠方之</span><br/>
<span class='tline' id='l184' data-llen='3556:3575'>民有飢寒而不得衣食有獄訟而不平其冤</span><br/>
<span class='tline' id='l185' data-llen='3575:3594'>失賢而不舉者入告乎天子天子於其君之</span><br/>
<span class='tline' id='l186' data-llen='3594:3613'>朝也揖而進之曰噫朕之政教有不得爾者</span><br/>
<span class='tline' id='l187' data-llen='3613:3632'>邪何如乃有飢寒而不得衣食有獄訟而不</span><br/>
<span class='tline' id='l188' data-llen='3632:3651'>平其冤失賢而不舉然後其君退而與其卿</span><br/>
<span class='tline' id='l189' data-llen='3651:3679'><a onclick="displayPageImage('KR1c0066', 'SBCK', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3679:3698'>大夫謀之遠方之民聞之皆曰誠天子也夫</span><br/>
<span class='tline' id='l191' data-llen='3698:3717'>我居之僻見我之近也我居之幽見我之明</span><br/>
<span class='tline' id='l192' data-llen='3717:3736'>也可欺乎哉故牧者所以開四目通四聰也</span><br/>
<span class='tline' id='l193' data-llen='3736:3753'>詩曰邦國若否仲山甫明之此之謂也</span><br/>
<span class='tline' id='l194' data-llen='3753:3772'>楚莊王伐鄭鄭伯肉袒左把茅旌右執鸞刀</span><br/>
<span class='tline' id='l195' data-llen='3772:3791'>以進言於莊王曰寡人無良邊陲之臣以干</span><br/>
<span class='tline' id='l196' data-llen='3791:3810'>大褐使大國之君沛焉遠辱至此莊王曰君</span><br/>
<span class='tline' id='l197' data-llen='3810:3829'>子不令臣交易爲言是以使寡人得見君之</span><br/>
<span class='tline' id='l198' data-llen='3829:3848'>玉靣也而微至乎此莊王受節左右麾楚軍</span><br/>
<span class='tline' id='l199' data-llen='3848:3876'><a onclick="displayPageImage('KR1c0066', 'SBCK', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3876:3895'>退舍七里將軍子重進諌曰夫南郢之與鄭</span><br/>
<span class='tline' id='l201' data-llen='3895:3914'>相去數千里大夫死者數人廝役者數百人</span><br/>
<span class='tline' id='l202' data-llen='3914:3933'>今克而弗有無乃失民臣之力乎莊王曰吾</span><br/>
<span class='tline' id='l203' data-llen='3933:3952'>聞古者杆不穿皮不蠧不出於四方以是君</span><br/>
<span class='tline' id='l204' data-llen='3952:3971'>子之重禮而賤財也要其人不要其土人告</span><br/>
<span class='tline' id='l205' data-llen='3971:3990'>以從而不舎不祥也吾以不祥立乎天下災</span><br/>
<span class='tline' id='l206' data-llen='3990:4009'>及吾身何取之有旣晉之救鄭者至曰請戰</span><br/>
<span class='tline' id='l207' data-llen='4009:4028'>莊王許之將軍子重進諌曰晉強國也道近</span><br/>
<span class='tline' id='l208' data-llen='4028:4047'>兵銳楚師奄罷君其勿許莊王曰不可強者</span><br/>
<span class='tline' id='l209' data-llen='4047:4075'><a onclick="displayPageImage('KR1c0066', 'SBCK', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4075:4094'>我避之弱者我威之是寡人無以立乎天下</span><br/>
<span class='tline' id='l211' data-llen='4094:4113'>也乃遂還師以逆晉寇莊王援桴而皷之晉</span><br/>
<span class='tline' id='l212' data-llen='4113:4132'>師大敗士卒奔者爭舟而指可掬也莊王曰</span><br/>
<span class='tline' id='l213' data-llen='4132:4151'>噫吾兩君不相好百姓何罪乃退楚師以佚</span><br/>
<span class='tline' id='l214' data-llen='4151:4165'>晉寇詩曰柔亦不茹剛亦不吐</span><br/>
<span class='tline' id='l215' data-llen='4165:4184'>君子崇人之德揚人之美非道䛕也正言直</span><br/>
<span class='tline' id='l216' data-llen='4184:4203'>行指人之過非毁疵也詘柔順從剛強猛毅</span><br/>
<span class='tline' id='l217' data-llen='4203:4222'>與物周流道德不外詩曰柔亦不茹剛亦不</span><br/>
<span class='tline' id='l218' data-llen='4222:4233'>吐不侮矜寡不畏強禦</span><br/>
<span class='tline' id='l219' data-llen='4233:4261'><a onclick="displayPageImage('KR1c0066', 'SBCK', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4261:4280'>衛靈公晝寢而起志氣益衰使人馳召勇士</span><br/>
<span class='tline' id='l221' data-llen='4280:4299'>公孫悁道遭行人卜商卜商曰何驅之疾也</span><br/>
<span class='tline' id='l222' data-llen='4299:4318'>對曰公晝寢而起使我召勇士公孫悁子夏</span><br/>
<span class='tline' id='l223' data-llen='4318:4337'>曰微悁而勇若悁者可乎御者曰可子夏曰</span><br/>
<span class='tline' id='l224' data-llen='4337:4356'>載我而反至君曰使子召勇士何爲召儒使</span><br/>
<span class='tline' id='l225' data-llen='4356:4375'>者曰行人曰微悁而勇若悁者可乎臣曰可</span><br/>
<span class='tline' id='l226' data-llen='4375:4394'>即載與來君曰諾延先生上趣召公孫悁至</span><br/>
<span class='tline' id='l227' data-llen='4394:4413'>入門杖劒疾呼曰商下我存若頭子夏顧咄</span><br/>
<span class='tline' id='l228' data-llen='4413:4432'>之曰咄内劒吾將與若言勇於是君令内劒</span><br/>
<span class='tline' id='l229' data-llen='4432:4460'><a onclick="displayPageImage('KR1c0066', 'SBCK', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4460:4479'>而上子夏曰來吾嘗與子從君而西見趙簡</span><br/>
<span class='tline' id='l231' data-llen='4479:4498'>子簡子披髮杖矛而見我君我從十三行之</span><br/>
<span class='tline' id='l232' data-llen='4498:4517'>後趨而進曰諸侯相見不冝不朝服不朝服</span><br/>
<span class='tline' id='l233' data-llen='4517:4536'>行人卜商將以頸血濺君之服矣使反朝服</span><br/>
<span class='tline' id='l234' data-llen='4536:4555'>而見吾君子耶我耶悁曰子也子夏曰子之</span><br/>
<span class='tline' id='l235' data-llen='4555:4574'>勇不若我一矣又與子從君而東至阿遭齊</span><br/>
<span class='tline' id='l236' data-llen='4574:4593'>君重鞇而坐吾君單鞇而坐我從十三行之</span><br/>
<span class='tline' id='l237' data-llen='4593:4612'>後趨而進曰禮諸侯相見不冝相臨以庻揄</span><br/>
<span class='tline' id='l238' data-llen='4612:4631'>其一鞇而去之者子耶我耶悁曰子也子夏</span><br/>
<span class='tline' id='l239' data-llen='4631:4659'><a onclick="displayPageImage('KR1c0066', 'SBCK', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4659:4678'>曰子之勇不若我二矣又與子從君於囿中</span><br/>
<span class='tline' id='l241' data-llen='4678:4697'>於是兩寇肩逐我君抜矛下格而還子耶我</span><br/>
<span class='tline' id='l242' data-llen='4697:4716'>耶悁曰子也子夏曰子之勇不若我三矣所</span><br/>
<span class='tline' id='l243' data-llen='4716:4735'>貴爲士者上攝萬乗下不敢敖乎匹夫外立</span><br/>
<span class='tline' id='l244' data-llen='4735:4754'>節矜而敵不侵擾内禁殘害而君不危殆是</span><br/>
<span class='tline' id='l245' data-llen='4754:4773'>士之所長君子之所致貴也若夫以長掩短</span><br/>
<span class='tline' id='l246' data-llen='4773:4792'>以衆暴寡凌轢無罪之民而成威於閭巷之</span><br/>
<span class='tline' id='l247' data-llen='4792:4811'>間者是士之甚毒而君子之所致惡也衆之</span><br/>
<span class='tline' id='l248' data-llen='4811:4830'>所誅鋤也詩曰人而無儀不死何爲夫何以</span><br/>
<span class='tline' id='l249' data-llen='4830:4858'><a onclick="displayPageImage('KR1c0066', 'SBCK', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4858:4877'>論勇於人主之前哉於是靈公避席抑手曰</span><br/>
<span class='tline' id='l251' data-llen='4877:4896'>寡人雖不敏請從先生之勇詩曰不侮矜寡</span><br/>
<span class='tline' id='l252' data-llen='4896:4906'>不畏強禦卜先生也</span><br/>
<span class='tline' id='l253' data-llen='4906:4925'>孔子行簡子將殺陽虎孔子似之帶甲以圍</span><br/>
<span class='tline' id='l254' data-llen='4925:4944'>孔子舎子路愠怒奮㦸將下孔子止之曰由</span><br/>
<span class='tline' id='l255' data-llen='4944:4964'>何仁義之寡𥙿也夫詩書之不習禮樂之不</span><br/>
<span class='tline' id='l256' data-llen='4964:4983'>講是丘之罪也若吾非陽虎而以我爲陽虎</span><br/>
<span class='tline' id='l257' data-llen='4983:5002'>則非丘之罪也命也我歌子和若子路歌孔</span><br/>
<span class='tline' id='l258' data-llen='5002:5021'>子和之三終而圍罷詩曰來游來歌以陳盛</span><br/>
<span class='tline' id='l259' data-llen='5021:5049'><a onclick="displayPageImage('KR1c0066', 'SBCK', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5049:5058'>德之和而無爲也</span><br/>
<span class='tline' id='l261' data-llen='5058:5077'>詩曰愷悌君子民之父母君子爲民父母何</span><br/>
<span class='tline' id='l262' data-llen='5077:5096'>如曰君子者貌恭而行肆身儉而施博故不</span><br/>
<span class='tline' id='l263' data-llen='5096:5115'>肖者不能逮也殖盡於巳而區略於人故可</span><br/>
<span class='tline' id='l264' data-llen='5115:5134'>盡身而事也篤愛而不奪厚施而不伐見人</span><br/>
<span class='tline' id='l265' data-llen='5134:5153'>有善欣然樂之見人不善惕然掩之有其過</span><br/>
<span class='tline' id='l266' data-llen='5153:5172'>而兼包之授衣以最授食以多法下易由事</span><br/>
<span class='tline' id='l267' data-llen='5172:5191'>寡易爲是以中立而爲人父母也築城而居</span><br/>
<span class='tline' id='l268' data-llen='5191:5210'>之别田而養之立學以教之使人知親尊親</span><br/>
<span class='tline' id='l269' data-llen='5210:5238'><a onclick="displayPageImage('KR1c0066', 'SBCK', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5238:5257'>尊故父服斬縗三年爲君亦服斬縗三年爲</span><br/>
<span class='tline' id='l271' data-llen='5257:5265'>民父母之謂也</span><br/>
<span class='tline' id='l272' data-llen='5265:5284'>事強暴之國難使強暴之國事我易事之以</span><br/>
<span class='tline' id='l273' data-llen='5284:5303'>貨寳則寳單而交不結約契盟誓則約定而</span><br/>
<span class='tline' id='l274' data-llen='5303:5322'>反無日割國之強乗以賂之則割定而欲無</span><br/>
<span class='tline' id='l275' data-llen='5322:5341'>厭事之彌順其侵之愈甚必致寳單國舉而</span><br/>
<span class='tline' id='l276' data-llen='5341:5360'>後巳雖左堯右舜未有能以此道免者也故</span><br/>
<span class='tline' id='l277' data-llen='5360:5379'>非有聖人之道持以巧敏拜請畏事之則不</span><br/>
<span class='tline' id='l278' data-llen='5379:5398'>足以持國安身矣故明君不道也必修禮以</span><br/>
<span class='tline' id='l279' data-llen='5398:5426'><a onclick="displayPageImage('KR1c0066', 'SBCK', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5426:5445'>齊朝正法以齊官平政以齊下然後禮義節</span><br/>
<span class='tline' id='l281' data-llen='5445:5464'>奏齊乎朝法則度量正乎官忠信愛利平乎</span><br/>
<span class='tline' id='l282' data-llen='5464:5483'>下行一不義殺一無罪而得天下不爲也故</span><br/>
<span class='tline' id='l283' data-llen='5483:5502'>近者競親而遠者願至上下一心三軍同力</span><br/>
<span class='tline' id='l284' data-llen='5502:5521'>名聲足以薰炙之威強足以一齊之則拱揖</span><br/>
<span class='tline' id='l285' data-llen='5521:5540'>指麾而強暴之國莫不趨使如赤子歸慈母</span><br/>
<span class='tline' id='l286' data-llen='5540:5559'>者何也仁形義立教誠愛深故詩曰王猷允</span><br/>
<span class='tline' id='l287' data-llen='5559:5566'>塞徐方旣來</span><br/>
<span class='tline' id='l288' data-llen='5566:5585'>勇士一呼而三軍皆避士之誠也昔者楚熊</span><br/>
<span class='tline' id='l289' data-llen='5585:5613'><a onclick="displayPageImage('KR1c0066', 'SBCK', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5613:5632'>渠子夜行寢石以爲伏虎彎弓而射之没金</span><br/>
<span class='tline' id='l291' data-llen='5632:5651'>飲羽下視知其爲石石爲之開而况人乎夫</span><br/>
<span class='tline' id='l292' data-llen='5651:5670'>倡而不和動而不僨中心有不全者矣夫不</span><br/>
<span class='tline' id='l293' data-llen='5670:5689'>降席而匡天下者求之已也孔子曰其身正</span><br/>
<span class='tline' id='l294' data-llen='5689:5708'>不令而行其身不正雖令不從先王之所以</span><br/>
<span class='tline' id='l295' data-llen='5708:5727'>拱揖指麾而四海來賔者誠德之至也色以</span><br/>
<span class='tline' id='l296' data-llen='5727:5743'>形于外也詩曰王猷允塞徐方旣來</span><br/>
<span class='tline' id='l297' data-llen='5743:5762'>昔者趙簡子薨而未葬而中牟畔之葬五日</span><br/>
<span class='tline' id='l298' data-llen='5762:5781'>襄子興師而次之圍未匝而城自壞者十丈</span><br/>
<span class='tline' id='l299' data-llen='5781:5809'><a onclick="displayPageImage('KR1c0066', 'SBCK', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='5809:5828'>襄子擊金而退之軍吏諌曰君誅中牟之罪</span><br/>
<span class='tline' id='l301' data-llen='5828:5847'>而城自壞者是天助之也君曷爲而退之襄</span><br/>
<span class='tline' id='l302' data-llen='5847:5866'>子曰吾聞之於叔向曰君子不乗人於利不</span><br/>
<span class='tline' id='l303' data-llen='5866:5885'>厄人於險使其城然後攻之中牟聞其義而</span><br/>
<span class='tline' id='l304' data-llen='5885:5904'>請降曰善哉襄子之謂也詩曰王猷允塞徐</span><br/>
<span class='tline' id='l305' data-llen='5904:5909'>方旣來</span><br/>
<span class='tline' id='l306' data-llen='5909:5928'>威有三術有道德之威者有暴察之威者有</span><br/>
<span class='tline' id='l307' data-llen='5928:5947'>狂妄之威者此三威不可不審察也何謂道</span><br/>
<span class='tline' id='l308' data-llen='5947:5966'>德之威曰禮樂則修分義則明舉措則時愛</span><br/>
<span class='tline' id='l309' data-llen='5966:5994'><a onclick="displayPageImage('KR1c0066', 'SBCK', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='5994:6013'>利則刑如是則百姓貴之如帝王親之如父</span><br/>
<span class='tline' id='l311' data-llen='6013:6032'>母畏之如神明故賞不用而民勸罰不加而</span><br/>
<span class='tline' id='l312' data-llen='6032:6051'>威行是道德之威也何謂暴察之威曰禮樂</span><br/>
<span class='tline' id='l313' data-llen='6051:6070'>則不修分義則不明舉措則不時愛利則不</span><br/>
<span class='tline' id='l314' data-llen='6070:6089'>刑然而其禁非也暴其誅不服也繁審其刑</span><br/>
<span class='tline' id='l315' data-llen='6089:6108'>罰而信其誅殺猛而必闇如雷擊之如墻壓</span><br/>
<span class='tline' id='l316' data-llen='6108:6127'>之百姓刼則致畏怠則傲上執拘則聚遠聞</span><br/>
<span class='tline' id='l317' data-llen='6127:6146'>則散非刼之以刑勢振之以誅殺則無以有</span><br/>
<span class='tline' id='l318' data-llen='6146:6165'>其下是暴察之威也何謂狂妄之威曰無愛</span><br/>
<span class='tline' id='l319' data-llen='6165:6193'><a onclick="displayPageImage('KR1c0066', 'SBCK', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l320' data-llen='6193:6212'>人之心無利人之事而日爲亂人之道百姓</span><br/>
<span class='tline' id='l321' data-llen='6212:6231'>讙譁則從而放執於刑灼不和人心悖逆天</span><br/>
<span class='tline' id='l322' data-llen='6231:6250'>理是以水旱爲之不時年榖以之不升百姓</span><br/>
<span class='tline' id='l323' data-llen='6250:6269'>上困於暴亂之患而下竆衣食之用愁哀而</span><br/>
<span class='tline' id='l324' data-llen='6269:6288'>無所告訴比周憤潰以離上傾覆滅亡可立</span><br/>
<span class='tline' id='l325' data-llen='6288:6307'>而待是狂妄之威也夫道德之威成乎衆強</span><br/>
<span class='tline' id='l326' data-llen='6307:6326'>暴察之威成乎危弱狂妄之威成乎滅亡故</span><br/>
<span class='tline' id='l327' data-llen='6326:6345'>威名同而吉凶之効遠矣故不可不審察也</span><br/>
<span class='tline' id='l328' data-llen='6345:6364'>詩曰昊天疾威天篤降喪瘨我飢饉民卒流</span><br/>
<span class='tline' id='l329' data-llen='6364:6392'><a onclick="displayPageImage('KR1c0066', 'SBCK', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l330' data-llen='6392:6395'>亡</span><br/>
<span class='tline' id='l331' data-llen='6395:6414'>晉平公游於河而樂曰安得賢士與之樂此</span><br/>
<span class='tline' id='l332' data-llen='6414:6433'>也船人盍胥跪而對曰主君亦不好士耳夫</span><br/>
<span class='tline' id='l333' data-llen='6433:6452'>珠出於江海玉出於崑山無足而至者猶主</span><br/>
<span class='tline' id='l334' data-llen='6452:6471'>君之好也士有足而不至者蓋主君無好士</span><br/>
<span class='tline' id='l335' data-llen='6471:6490'>之意耳無患乎無士也平公曰吾食客門左</span><br/>
<span class='tline' id='l336' data-llen='6490:6509'>千人門右千人朝食不足夕收市賦暮食不</span><br/>
<span class='tline' id='l337' data-llen='6509:6528'>足朝収市賦吾可謂不好士乎盍胥對曰夫</span><br/>
<span class='tline' id='l338' data-llen='6528:6547'>鴻鵠一舉千里所恃者六翮爾背上之毛腹</span><br/>
<span class='tline' id='l339' data-llen='6547:6575'><a onclick="displayPageImage('KR1c0066', 'SBCK', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='6575:6594'>下之毳益一把飛不爲加高損一把飛不爲</span><br/>
<span class='tline' id='l341' data-llen='6594:6613'>加下今君之食客門左門右各千人亦有六</span><br/>
<span class='tline' id='l342' data-llen='6613:6632'>翮在其中矣將皆背上之毛腹下之毳耶詩</span><br/>
<span class='tline' id='l343' data-llen='6632:6643'>曰謀夫孔多是用不集</span><br/>
<span class='tline' id='l344' data-llen='6643:6651'>詩外傳卷第六</span><br/>
</p>
<p><br/>
</p>
  </div>
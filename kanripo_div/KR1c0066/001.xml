<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0066', 'SBCK', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:254'>詩外傳卷第一</span><br/>
<span class='tline' id='l11' data-llen='254:268'>　　　　　　　　　　韓嬰</span><br/>
<span class='tline' id='l12' data-llen='268:287'>曾子仕於莒得粟三秉方是之時曾子重其</span><br/>
<span class='tline' id='l13' data-llen='287:306'>禄而輕其身親没之後齊迎以相楚迎以令</span><br/>
<span class='tline' id='l14' data-llen='306:325'>尹晉迎以上卿方是之時曾子重其身而輕</span><br/>
<span class='tline' id='l15' data-llen='325:344'>其禄懷其寳而迷其國者不可與語仁窘其</span><br/>
<span class='tline' id='l16' data-llen='344:363'>身而約其親者不可與語孝任重道遠者不</span><br/>
<span class='tline' id='l17' data-llen='363:382'>擇地而息家貧親老者不擇官而仕故君子</span><br/>
<span class='tline' id='l18' data-llen='382:401'>橋褐趨時當務爲急傳云不逢時而仕任事</span><br/>
<span class='tline' id='l19' data-llen='401:428'><a onclick="displayPageImage('KR1c0066', 'SBCK', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='428:447'>而敦其慮爲之使而不入其謀貧焉故也詩</span><br/>
<span class='tline' id='l21' data-llen='447:458'>曰夙夜在公實命不同</span><br/>
<span class='tline' id='l22' data-llen='458:477'>傳曰夫行露之人許嫁矣然而未徃也見一</span><br/>
<span class='tline' id='l23' data-llen='477:496'>物不具一禮不備守節貞理守死不徃君子</span><br/>
<span class='tline' id='l24' data-llen='496:515'>以爲得婦道之宜故舉而傳之揚而歌之以</span><br/>
<span class='tline' id='l25' data-llen='515:534'>絶無道之求防汙道之行乎詩曰雖速我訟</span><br/>
<span class='tline' id='l26' data-llen='534:540'>亦不爾從</span><br/>
<span class='tline' id='l27' data-llen='540:559'>孔子南遊適楚至於阿谷之隧有處子佩瑱</span><br/>
<span class='tline' id='l28' data-llen='559:578'>而浣者孔子曰彼婦人其可與言矣乎抽觴</span><br/>
<span class='tline' id='l29' data-llen='578:605'><a onclick="displayPageImage('KR1c0066', 'SBCK', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='605:624'>以授子貢曰善爲之辭以觀其語子貢曰吾</span><br/>
<span class='tline' id='l31' data-llen='624:643'>北鄙之人也將南之楚逢天之暑思心潭潭</span><br/>
<span class='tline' id='l32' data-llen='643:662'>願乞一飲以表我心婦人對曰阿谷之隧隱</span><br/>
<span class='tline' id='l33' data-llen='662:681'>曲之汜其水載清載濁流而趨海欲飲則飲</span><br/>
<span class='tline' id='l34' data-llen='681:700'>何問婦人乎受子貢觴迎流而挹之奐然而</span><br/>
<span class='tline' id='l35' data-llen='700:719'>棄之促流而挹之奐然而溢之坐置之沙上</span><br/>
<span class='tline' id='l36' data-llen='719:738'>曰禮固不親授子貢以告孔子曰丘知之矣</span><br/>
<span class='tline' id='l37' data-llen='738:757'>抽琴去其軫以授子貢曰善爲之辭以觀其</span><br/>
<span class='tline' id='l38' data-llen='757:776'>語子貢曰嚮子之言穆如清風不悖我語和</span><br/>
<span class='tline' id='l39' data-llen='776:803'><a onclick="displayPageImage('KR1c0066', 'SBCK', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='803:822'>暢我心於此有琴而無軫願借子以調其音</span><br/>
<span class='tline' id='l41' data-llen='822:841'>婦人對曰吾野鄙之人也僻陋而無心五音</span><br/>
<span class='tline' id='l42' data-llen='841:860'>不知安能調琴子貢以告孔子曰丘知之矣</span><br/>
<span class='tline' id='l43' data-llen='860:885'>抽絺[絺-巾+ㄙ]五兩以授子貢曰善爲之辭以觀其</span><br/>
<span class='tline' id='l44' data-llen='885:904'>語子貢曰吾北鄙之人也將南之楚於此有</span><br/>
<span class='tline' id='l45' data-llen='904:929'>絺[絺-巾+ㄙ]五兩吾不敢以當子身敢置之水浦婦</span><br/>
<span class='tline' id='l46' data-llen='929:948'>人對曰客之行差遲乖人分其資財棄之野</span><br/>
<span class='tline' id='l47' data-llen='948:967'>鄙吾年甚少何敢受子子不早去今竊有狂</span><br/>
<span class='tline' id='l48' data-llen='967:986'>夫守之者矣詩曰南有喬木不可休思漢有</span><br/>
<span class='tline' id='l49' data-llen='986:1013'><a onclick="displayPageImage('KR1c0066', 'SBCK', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1013:1025'>遊女不可求思此之謂也</span><br/>
<span class='tline' id='l51' data-llen='1025:1044'>哀公問孔子曰有智壽乎孔子曰然人有三</span><br/>
<span class='tline' id='l52' data-llen='1044:1063'>死而非命也者自取之也居處不理飮食不</span><br/>
<span class='tline' id='l53' data-llen='1063:1082'>節勞過者病共殺之居下而好干上嗜慾無</span><br/>
<span class='tline' id='l54' data-llen='1082:1101'>厭求索不止者刑共殺之少以敵衆弱以侮</span><br/>
<span class='tline' id='l55' data-llen='1101:1120'>強忿不量力者兵共殺之故有三死而非命</span><br/>
<span class='tline' id='l56' data-llen='1120:1137'>者自取之也詩云人而無儀不死何爲</span><br/>
<span class='tline' id='l57' data-llen='1137:1156'>傳曰在天者莫明乎日月在地者莫明於水</span><br/>
<span class='tline' id='l58' data-llen='1156:1175'>火在人者莫明乎禮義故日月不髙則所照</span><br/>
<span class='tline' id='l59' data-llen='1175:1202'><a onclick="displayPageImage('KR1c0066', 'SBCK', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1202:1221'>不遠水火不積則光炎不博禮義不加乎國</span><br/>
<span class='tline' id='l61' data-llen='1221:1240'>家則功名不白故人之命在天國之命在禮</span><br/>
<span class='tline' id='l62' data-llen='1240:1259'>君人者降禮尊賢而王重法愛民而霸好利</span><br/>
<span class='tline' id='l63' data-llen='1259:1278'>多詐而危權謀傾覆而亡詩曰人而無禮胡</span><br/>
<span class='tline' id='l64' data-llen='1278:1283'>不遄死</span><br/>
<span class='tline' id='l65' data-llen='1283:1302'>君子有辯善之度以治氣養性則身後彭祖</span><br/>
<span class='tline' id='l66' data-llen='1302:1321'>修身自強則名配堯禹宜於時則逹厄於竆</span><br/>
<span class='tline' id='l67' data-llen='1321:1340'>則處信禮者也凡用心之術由禮則理逹不</span><br/>
<span class='tline' id='l68' data-llen='1340:1359'>由禮則悖亂飲食衣服動靜居處由禮則知</span><br/>
<span class='tline' id='l69' data-llen='1359:1386'><a onclick="displayPageImage('KR1c0066', 'SBCK', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1386:1405'>節不由禮則墊䧟生疾容貌態度進退移歩</span><br/>
<span class='tline' id='l71' data-llen='1405:1424'>由禮則夷國政無禮則不行王事無禮則不</span><br/>
<span class='tline' id='l72' data-llen='1424:1443'>成國無禮則不寧王無禮則死亡無日矣詩</span><br/>
<span class='tline' id='l73' data-llen='1443:1454'>曰人而無禮胡不遄死</span><br/>
<span class='tline' id='l74' data-llen='1454:1473'>傳曰不仁之至忽其親不忠之至倍其君不</span><br/>
<span class='tline' id='l75' data-llen='1473:1492'>信之至欺其友此三者聖王之所殺而不赦</span><br/>
<span class='tline' id='l76' data-llen='1492:1505'>也詩曰人而無禮不死何爲</span><br/>
<span class='tline' id='l77' data-llen='1505:1524'>王子比干殺身以成其忠柳下惠殺身以成</span><br/>
<span class='tline' id='l78' data-llen='1524:1543'>其信伯夷叔齊殺身以成其廉此三子者皆</span><br/>
<span class='tline' id='l79' data-llen='1543:1570'><a onclick="displayPageImage('KR1c0066', 'SBCK', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1570:1589'>天下之通士也豈不愛其身哉爲夫義之不</span><br/>
<span class='tline' id='l81' data-llen='1589:1608'>立名之不顯則士耻之故殺身以遂其行由</span><br/>
<span class='tline' id='l82' data-llen='1608:1627'>是觀之卑賤貧竆非士之耻也天下舉忠而</span><br/>
<span class='tline' id='l83' data-llen='1627:1646'>士不與焉舉信而士不與焉舉廉而士不與</span><br/>
<span class='tline' id='l84' data-llen='1646:1665'>焉三者存乎身名傳於世與日月並而息天</span><br/>
<span class='tline' id='l85' data-llen='1665:1684'>不能殺地不能生當桀紂之世不之能汚也</span><br/>
<span class='tline' id='l86' data-llen='1684:1703'>然則非惡生而樂死也惡富貴好貧賤也由</span><br/>
<span class='tline' id='l87' data-llen='1703:1722'>其理尊貴及巳而仕也不辭也孔子曰富而</span><br/>
<span class='tline' id='l88' data-llen='1722:1741'>可求雖執鞭之士吾亦爲之故阨竆而不憫</span><br/>
<span class='tline' id='l89' data-llen='1741:1768'><a onclick="displayPageImage('KR1c0066', 'SBCK', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1768:1787'>勞辱而不茍然後能有致也詩曰我心匪石</span><br/>
<span class='tline' id='l91' data-llen='1787:1805'>不可轉也我心匪席不可卷也此之謂也</span><br/>
<span class='tline' id='l92' data-llen='1805:1824'>原憲居魯環堵之室茨以蒿萊蓬戶甕牖桷</span><br/>
<span class='tline' id='l93' data-llen='1824:1843'>桑而無樞上漏下濕匡坐而絃歌子貢乗肥</span><br/>
<span class='tline' id='l94' data-llen='1843:1862'>馬衣輕裘中紺而表素軒不容巷而徃見之</span><br/>
<span class='tline' id='l95' data-llen='1862:1881'>原憲楮冠黎杖而應門正冠則纓絶振襟則</span><br/>
<span class='tline' id='l96' data-llen='1881:1900'>肘見納履則踵决子貢曰嘻先生何病也原</span><br/>
<span class='tline' id='l97' data-llen='1900:1919'>憲仰而應之曰憲聞之無財之謂貧學而不</span><br/>
<span class='tline' id='l98' data-llen='1919:1938'>能行之謂病憲貧也非病也若夫希世而行</span><br/>
<span class='tline' id='l99' data-llen='1938:1965'><a onclick="displayPageImage('KR1c0066', 'SBCK', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='1965:1984'>比周而友學以爲人教以爲巳仁義之匿車</span><br/>
<span class='tline' id='l101' data-llen='1984:2003'>馬之飾衣裘之麗憲不忍爲之也子貢逡巡</span><br/>
<span class='tline' id='l102' data-llen='2003:2022'>靣有慙色不辭而去原憲乃徐歩曵杖歌商</span><br/>
<span class='tline' id='l103' data-llen='2022:2041'>頌而反聲淪於天地如出金石天子不得而</span><br/>
<span class='tline' id='l104' data-llen='2041:2060'>臣也諸侯不得而友也故養身者忘家養志</span><br/>
<span class='tline' id='l105' data-llen='2060:2079'>者忘身身且不愛孰能忝之詩曰我心匪石</span><br/>
<span class='tline' id='l106' data-llen='2079:2093'>不可轉也我心匪席不可卷也</span><br/>
<span class='tline' id='l107' data-llen='2093:2112'>傳曰所謂士者雖不能盡備乎道術必有由</span><br/>
<span class='tline' id='l108' data-llen='2112:2131'>也雖不能盡乎美著必有處也言不務多務</span><br/>
<span class='tline' id='l109' data-llen='2131:2158'><a onclick="displayPageImage('KR1c0066', 'SBCK', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2158:2177'>審所行而巳行旣巳尊之言旣巳由之若肌</span><br/>
<span class='tline' id='l111' data-llen='2177:2196'>膚性命之不可易也詩曰我心匪石不可轉</span><br/>
<span class='tline' id='l112' data-llen='2196:2207'>也我心匪席不可卷也</span><br/>
<span class='tline' id='l113' data-llen='2207:2226'>傳曰君子㓗其身而同者合焉善其音而類</span><br/>
<span class='tline' id='l114' data-llen='2226:2245'>者應焉馬鳴而馬應之牛鳴而牛應之非知</span><br/>
<span class='tline' id='l115' data-llen='2245:2264'>也其勢然也故新沐者必彈冠新浴者必振</span><br/>
<span class='tline' id='l116' data-llen='2264:2283'>衣莫能以巳之皭皭容人之混汚然詩曰我</span><br/>
<span class='tline' id='l117' data-llen='2283:2292'>心匪鑑不可以茹</span><br/>
<span class='tline' id='l118' data-llen='2292:2311'>荆伐陳陳西門壞因其降民使脩之孔子過</span><br/>
<span class='tline' id='l119' data-llen='2311:2338'><a onclick="displayPageImage('KR1c0066', 'SBCK', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2338:2357'>而不式子貢執轡而問曰禮過三人則下二</span><br/>
<span class='tline' id='l121' data-llen='2357:2376'>人則式今陳之脩門者衆矣夫子不爲式何</span><br/>
<span class='tline' id='l122' data-llen='2376:2395'>也孔子曰國亡而弗知不智也知而不爭非</span><br/>
<span class='tline' id='l123' data-llen='2395:2414'>忠也亡而不死非勇也脩門者雖衆不能行</span><br/>
<span class='tline' id='l124' data-llen='2414:2433'>一於此吾故弗式也詩曰憂心悄悄愠于群</span><br/>
<span class='tline' id='l125' data-llen='2433:2444'>小小人成群何足禮哉</span><br/>
<span class='tline' id='l126' data-llen='2444:2463'>傳曰喜名者必多怨好與者必多辱唯滅跡</span><br/>
<span class='tline' id='l127' data-llen='2463:2482'>於人能隨天地自然爲能勝理而無愛名名</span><br/>
<span class='tline' id='l128' data-llen='2482:2501'>興則道不用道行則人無位矣夫利爲害本</span><br/>
<span class='tline' id='l129' data-llen='2501:2528'><a onclick="displayPageImage('KR1c0066', 'SBCK', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2528:2547'>而福爲禍先唯不求利者爲無害不求福者</span><br/>
<span class='tline' id='l131' data-llen='2547:2562'>爲無禍詩曰不忮不求何用不臧</span><br/>
<span class='tline' id='l132' data-llen='2562:2581'>傳曰聰者自聞明者自見聦明則仁愛著而</span><br/>
<span class='tline' id='l133' data-llen='2581:2600'>廉耻分矣故非道而行之雖勞不至非其有</span><br/>
<span class='tline' id='l134' data-llen='2600:2619'>而求之雖強不得故智者不爲非其事廉者</span><br/>
<span class='tline' id='l135' data-llen='2619:2638'>不求非其有是以害遠而名彰也詩云不忮</span><br/>
<span class='tline' id='l136' data-llen='2638:2646'>不求何用不臧</span><br/>
<span class='tline' id='l137' data-llen='2646:2665'>傳曰安命養性者不待積委而冨名號傳乎</span><br/>
<span class='tline' id='l138' data-llen='2665:2684'>世者不待勢位而顯德義暢乎中而無外求</span><br/>
<span class='tline' id='l139' data-llen='2684:2711'><a onclick="displayPageImage('KR1c0066', 'SBCK', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2711:2730'>也信哉賢者之不以天下爲名利者也詩曰</span><br/>
<span class='tline' id='l141' data-llen='2730:2740'>不忮不求何用不臧</span><br/>
<span class='tline' id='l142' data-llen='2740:2759'>古者天子左五鐘將出則撞黃鐘而右五鐘</span><br/>
<span class='tline' id='l143' data-llen='2759:2778'>皆應之馬鳴中律駕者有文御者有數立則</span><br/>
<span class='tline' id='l144' data-llen='2778:2797'>磬折拱則抱鼓行歩中規折旋中矩然後太</span><br/>
<span class='tline' id='l145' data-llen='2797:2816'>師奏升車之樂告出也入則撞㽔賔以治容</span><br/>
<span class='tline' id='l146' data-llen='2816:2835'>貌容貌得則顔色齊顔色齊則肌膚安㽔賔</span><br/>
<span class='tline' id='l147' data-llen='2835:2854'>有聲鵠震馬鳴及倮介之蟲無不延頸以聽</span><br/>
<span class='tline' id='l148' data-llen='2854:2873'>在内者皆玉色在外者皆金聲然後少師奏</span><br/>
<span class='tline' id='l149' data-llen='2873:2900'><a onclick="displayPageImage('KR1c0066', 'SBCK', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2900:2919'>升堂之樂即席告入也此言音樂相和物類</span><br/>
<span class='tline' id='l151' data-llen='2919:2938'>相感同聲相應之義也詩云鐘鼓樂之此之</span><br/>
<span class='tline' id='l152' data-llen='2938:2942'>謂也</span><br/>
<span class='tline' id='l153' data-llen='2942:2961'>枯魚衘索幾何不蠧二親之壽忽如過隙樹</span><br/>
<span class='tline' id='l154' data-llen='2961:2980'>木欲茂霜露不凋使賢士欲成其名二親不</span><br/>
<span class='tline' id='l155' data-llen='2980:2999'>待家貧親老不擇官而仕詩曰雖則如燬父</span><br/>
<span class='tline' id='l156' data-llen='2999:3008'>母孔邇此之謂也</span><br/>
<span class='tline' id='l157' data-llen='3008:3027'>孔子曰君子有三憂弗知可無憂與知而不</span><br/>
<span class='tline' id='l158' data-llen='3027:3046'>學可無憂與學而不行可無憂與詩曰未見</span><br/>
<span class='tline' id='l159' data-llen='3046:3073'><a onclick="displayPageImage('KR1c0066', 'SBCK', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3073:3081'>君子憂心惙惙</span><br/>
<span class='tline' id='l161' data-llen='3081:3100'>魯公甫文伯死其母不哭也季孫聞之曰公</span><br/>
<span class='tline' id='l162' data-llen='3100:3119'>甫文伯之母貞女也子死不哭必有方矣使</span><br/>
<span class='tline' id='l163' data-llen='3119:3138'>人問焉對曰昔是子也吾使之事仲尼仲尼</span><br/>
<span class='tline' id='l164' data-llen='3138:3157'>去魯送之不出魯郊贈之不與家珎病不見</span><br/>
<span class='tline' id='l165' data-llen='3157:3176'>士之視者死不見士之流淚者死之日宫女</span><br/>
<span class='tline' id='l166' data-llen='3176:3195'>縗絰而從者十人此不足於士而有餘於婦</span><br/>
<span class='tline' id='l167' data-llen='3195:3214'>人也吾是以不哭也詩曰乃如之人兮德音</span><br/>
<span class='tline' id='l168' data-llen='3214:3218'>無良</span><br/>
<span class='tline' id='l169' data-llen='3218:3245'><a onclick="displayPageImage('KR1c0066', 'SBCK', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3245:3264'>傳曰天地有合則生氣有精矣隂陽消息則</span><br/>
<span class='tline' id='l171' data-llen='3264:3283'>變化有時矣時得則治時失則亂故人生而</span><br/>
<span class='tline' id='l172' data-llen='3283:3302'>不具者五目無見不能食不能行不能言不</span><br/>
<span class='tline' id='l173' data-llen='3302:3321'>能施化三月微的而後能見七月而生齒而</span><br/>
<span class='tline' id='l174' data-llen='3321:3340'>後能食朞年髑就而後能行三年腦合而後</span><br/>
<span class='tline' id='l175' data-llen='3340:3359'>能言十六精通而後能施化隂陽相反隂以</span><br/>
<span class='tline' id='l176' data-llen='3359:3378'>陽變陽以隂變故男八月生齒八歲而齠齒</span><br/>
<span class='tline' id='l177' data-llen='3378:3397'>十六而精化小通女七月生齒七歲而齓齒</span><br/>
<span class='tline' id='l178' data-llen='3397:3416'>十四而精化小通是故陽以隂變隂以陽變</span><br/>
<span class='tline' id='l179' data-llen='3416:3443'><a onclick="displayPageImage('KR1c0066', 'SBCK', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3443:3462'>故不肖者精化始具而生氣感動觸情縱欲</span><br/>
<span class='tline' id='l181' data-llen='3462:3481'>反施化是以年壽亟夭而性不長也詩曰乃</span><br/>
<span class='tline' id='l182' data-llen='3481:3500'>如之人兮懷婚姻也太無信也不知命也賢</span><br/>
<span class='tline' id='l183' data-llen='3500:3519'>者不然精氣闐溢而後傷時不可過也不見</span><br/>
<span class='tline' id='l184' data-llen='3519:3538'>道端乃陳情欲以歌道義詩曰靜女其姝俟</span><br/>
<span class='tline' id='l185' data-llen='3538:3557'>我乎城隅愛而不見搔首踟蹰瞻彼日月悠</span><br/>
<span class='tline' id='l186' data-llen='3557:3576'>悠我思道之云遠曷云能來急時辭也是故</span><br/>
<span class='tline' id='l187' data-llen='3576:3583'>稱之日月也</span><br/>
<span class='tline' id='l188' data-llen='3583:3602'>楚白公之難有仕之善者辭其母將死君其</span><br/>
<span class='tline' id='l189' data-llen='3602:3630'><a onclick="displayPageImage('KR1c0066', 'SBCK', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3630:3649'>母曰棄母而死君可乎曰聞事君者内其禄</span><br/>
<span class='tline' id='l191' data-llen='3649:3668'>而外其身今之所以養母者君之禄也請徃</span><br/>
<span class='tline' id='l192' data-llen='3668:3687'>死之比至朝三廢車中其僕曰子懼何不反</span><br/>
<span class='tline' id='l193' data-llen='3687:3706'>也曰懼吾私也死君吾公也吾聞君子不以</span><br/>
<span class='tline' id='l194' data-llen='3706:3725'>私害公遂死之君子聞之曰好義哉必濟矣</span><br/>
<span class='tline' id='l195' data-llen='3725:3740'>夫詩云深則厲淺則掲此之謂也</span><br/>
<span class='tline' id='l196' data-llen='3740:3759'>晉靈公之時宋人殺昭公趙宣子請師於靈</span><br/>
<span class='tline' id='l197' data-llen='3759:3778'>公而救之靈公曰非晉國之急也宣子曰不</span><br/>
<span class='tline' id='l198' data-llen='3778:3797'>然夫大者天地其次君臣所以爲順也今殺</span><br/>
<span class='tline' id='l199' data-llen='3797:3825'><a onclick="displayPageImage('KR1c0066', 'SBCK', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3825:3844'>其君所以反天地逆人道也天必加災焉晉</span><br/>
<span class='tline' id='l201' data-llen='3844:3863'>爲盟主而不救天罰懼及矣詩云凡民有䘮</span><br/>
<span class='tline' id='l202' data-llen='3863:3882'>匍匐救之而况國君乎於是靈公乃與師而</span><br/>
<span class='tline' id='l203' data-llen='3882:3901'>從之宋人聞之儼然感說而晉國日昌何則</span><br/>
<span class='tline' id='l204' data-llen='3901:3920'>以其誅逆存順詩曰凡民有䘮匍匐救之趙</span><br/>
<span class='tline' id='l205' data-llen='3920:3927'>宣子之謂也</span><br/>
<span class='tline' id='l206' data-llen='3927:3946'>傳曰水濁則魚喁令苛則民亂城峭則崩岸</span><br/>
<span class='tline' id='l207' data-llen='3946:3965'>峭則陂故吳起削刑而車裂商鞅峻法而支</span><br/>
<span class='tline' id='l208' data-llen='3965:3984'>解治國者譬若乎張琴然大絃急則小絃絶</span><br/>
<span class='tline' id='l209' data-llen='3984:4012'><a onclick="displayPageImage('KR1c0066', 'SBCK', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4012:4031'>矣故急轡衘者非千里之御也有聲之聲不</span><br/>
<span class='tline' id='l211' data-llen='4031:4050'>過百里無聲之聲延及四海故禄過其功者</span><br/>
<span class='tline' id='l212' data-llen='4050:4069'>削名過其實者損情行合名禍福不虚至矣</span><br/>
<span class='tline' id='l213' data-llen='4069:4088'>詩云何其處也必有與也何其乆也必有以</span><br/>
<span class='tline' id='l214' data-llen='4088:4107'>也故惟其無爲能長生乆視而無累於物矣</span><br/>
<span class='tline' id='l215' data-llen='4107:4126'>傳曰衣服容貌者所以說目也應對言語者</span><br/>
<span class='tline' id='l216' data-llen='4126:4145'>所以說耳也好惡去就者所以說心也故君</span><br/>
<span class='tline' id='l217' data-llen='4145:4164'>子衣服中容貌得則民之目恱矣言語遜應</span><br/>
<span class='tline' id='l218' data-llen='4164:4183'>對給則民之耳恱矣就仁去不仁則民之心</span><br/>
<span class='tline' id='l219' data-llen='4183:4211'><a onclick="displayPageImage('KR1c0066', 'SBCK', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4211:4230'>恱矣三者存乎身雖不在位謂之素行故中</span><br/>
<span class='tline' id='l221' data-llen='4230:4249'>心存善而日新之則獨居而樂德充而形詩</span><br/>
<span class='tline' id='l222' data-llen='4249:4268'>曰何其處也必有與也何其乆也必有以也</span><br/>
<span class='tline' id='l223' data-llen='4268:4287'>仁道有四磏爲下有聖仁者有智仁者有德</span><br/>
<span class='tline' id='l224' data-llen='4287:4306'>仁者有磏仁者上知天能用其時下知地能</span><br/>
<span class='tline' id='l225' data-llen='4306:4325'>用其財中知人能安樂之是聖仁者也上亦</span><br/>
<span class='tline' id='l226' data-llen='4325:4344'>知天能用其時下知地能用其財中知人能</span><br/>
<span class='tline' id='l227' data-llen='4344:4363'>使人肆之是智仁也寛而容衆百姓信之道</span><br/>
<span class='tline' id='l228' data-llen='4363:4382'>所以至弗辱以時是德仁者也廉㓗直方疾</span><br/>
<span class='tline' id='l229' data-llen='4382:4410'><a onclick="displayPageImage('KR1c0066', 'SBCK', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4410:4429'>亂不治惡邪不匡雖居郷里若坐塗炭命入</span><br/>
<span class='tline' id='l231' data-llen='4429:4448'>朝廷如赴湯火非其民不使非其食弗甞疾</span><br/>
<span class='tline' id='l232' data-llen='4448:4467'>亂世而輕死弗顧弟兄以法度之比於不詳</span><br/>
<span class='tline' id='l233' data-llen='4467:4486'>是磏仁者也傳曰山銳則不高水徑則不深</span><br/>
<span class='tline' id='l234' data-llen='4486:4505'>仁磏則其德不厚志與天地擬者其人不祥</span><br/>
<span class='tline' id='l235' data-llen='4505:4524'>是伯夷叔齊卞隨介子推原憲鮑焦袁旌目</span><br/>
<span class='tline' id='l236' data-llen='4524:4543'>申徒狄之行也其所受天命之度適至是而</span><br/>
<span class='tline' id='l237' data-llen='4543:4562'>亡弗能改也雖枯槁弗捨也詩云亦巳焉哉</span><br/>
<span class='tline' id='l238' data-llen='4562:4581'>天實爲之謂之何哉磏仁雖下然聖人不廢</span><br/>
<span class='tline' id='l239' data-llen='4581:4609'><a onclick="displayPageImage('KR1c0066', 'SBCK', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4609:4622'>者匡民隱括有在是中者也</span><br/>
<span class='tline' id='l241' data-llen='4622:4641'>申徒狄非其世將自投於河崔嘉聞而止之</span><br/>
<span class='tline' id='l242' data-llen='4641:4660'>曰吾聞聖人仁士之於天地之間也民之父</span><br/>
<span class='tline' id='l243' data-llen='4660:4679'>母也今爲儒雅之故不救溺人可乎申徒狄</span><br/>
<span class='tline' id='l244' data-llen='4679:4698'>曰不然桀殺關龍逢紂殺王子比干而亡天</span><br/>
<span class='tline' id='l245' data-llen='4698:4717'>下吳殺子胥陳殺泄冶而滅其國故亡國殘</span><br/>
<span class='tline' id='l246' data-llen='4717:4736'>家非無聖智也不用故也遂抱石而沉於河</span><br/>
<span class='tline' id='l247' data-llen='4736:4755'>君子聞之曰廉矣如仁歟則吾未之見也詩</span><br/>
<span class='tline' id='l248' data-llen='4755:4766'>曰天實爲之謂之何哉</span><br/>
<span class='tline' id='l249' data-llen='4766:4794'><a onclick="displayPageImage('KR1c0066', 'SBCK', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4794:4814'>鮑焦衣弊膚見挈畚持𬞞遇子貢於道子貢</span><br/>
<span class='tline' id='l251' data-llen='4814:4833'>曰吾子何以至於此也鮑焦曰天下之遺德</span><br/>
<span class='tline' id='l252' data-llen='4833:4852'>教者衆矣吾何以不至於此也吾聞之世不</span><br/>
<span class='tline' id='l253' data-llen='4852:4871'>巳知而行之不巳者爽行也上不巳用而干</span><br/>
<span class='tline' id='l254' data-llen='4871:4890'>之不止者是毁廉也行爽毁廉然且弗舎惑</span><br/>
<span class='tline' id='l255' data-llen='4890:4909'>於利者也子貢曰吾聞之非其世者不生其</span><br/>
<span class='tline' id='l256' data-llen='4909:4929'>利汙其君者不履其土非其世而持其𬞞詩</span><br/>
<span class='tline' id='l257' data-llen='4929:4948'>曰溥天之下莫非王土此誰有之哉鮑焦曰</span><br/>
<span class='tline' id='l258' data-llen='4948:4967'>於戯吾聞賢者重進而輕退廉者易愧而輕</span><br/>
<span class='tline' id='l259' data-llen='4967:4995'><a onclick="displayPageImage('KR1c0066', 'SBCK', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4995:5015'>死於是棄其𬞞而立槁於洛水之上君子聞</span><br/>
<span class='tline' id='l261' data-llen='5015:5034'>之曰廉夫剛哉夫山銳則不高水徑則不深</span><br/>
<span class='tline' id='l262' data-llen='5034:5053'>行磏者德不厚志與天地擬者其爲人不祥</span><br/>
<span class='tline' id='l263' data-llen='5053:5072'>鮑焦可謂不祥矣其節度淺深適至於是矣</span><br/>
<span class='tline' id='l264' data-llen='5072:5088'>詩云亦巳焉哉天實爲之謂之何哉</span><br/>
<span class='tline' id='l265' data-llen='5088:5107'>昔者周道之盛邵伯在朝有司請營邵以居</span><br/>
<span class='tline' id='l266' data-llen='5107:5126'>邵伯曰嗟以吾一身而勞百姓此非吾先君</span><br/>
<span class='tline' id='l267' data-llen='5126:5145'>文王之志也於是出而就蒸庶於阡陌隴畒</span><br/>
<span class='tline' id='l268' data-llen='5145:5164'>之間而聽斷焉邵伯暴處遠野廬於樹下百</span><br/>
<span class='tline' id='l269' data-llen='5164:5192'><a onclick="displayPageImage('KR1c0066', 'SBCK', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5192:5211'>姓大恱耕桑者倍力以勸於是歲大稔民給</span><br/>
<span class='tline' id='l271' data-llen='5211:5230'>家足其後在位者驕奢不恤元元稅賦䌓數</span><br/>
<span class='tline' id='l272' data-llen='5230:5249'>百姓困乏耕桑失時於是詩人見召伯之所</span><br/>
<span class='tline' id='l273' data-llen='5249:5268'>休息樹下美而歌之詩曰蔽茀甘棠勿剪勿</span><br/>
<span class='tline' id='l274' data-llen='5268:5279'>伐召伯所茇此之謂也</span><br/>
<span class='tline' id='l275' data-llen='5279:5287'>詩外傳卷第一</span><br/>
<span class='tline' id='l276' data-llen='5287:5315'><a onclick="displayPageImage('KR1c0066', 'SBCK', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
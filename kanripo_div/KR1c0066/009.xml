<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0066', 'SBCK', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:254'>詩外傳卷第九</span><br/>
<span class='tline' id='l11' data-llen='254:268'>　　　　　　　　　　韓嬰</span><br/>
<span class='tline' id='l12' data-llen='268:287'>孟子少時誦其母方織孟輟然中止乃復進</span><br/>
<span class='tline' id='l13' data-llen='287:306'>其母知其諠也呼而問之曰何爲中止對曰</span><br/>
<span class='tline' id='l14' data-llen='306:325'>有所失復得其母引刀裂其織以此誡之自</span><br/>
<span class='tline' id='l15' data-llen='325:344'>是之後孟子不復諠矣孟子少時東家殺豚</span><br/>
<span class='tline' id='l16' data-llen='344:363'>孟子問其母曰東家殺豚何爲母曰欲啖汝</span><br/>
<span class='tline' id='l17' data-llen='363:382'>其母自悔而言曰吾懷姙是子席不止不坐</span><br/>
<span class='tline' id='l18' data-llen='382:401'>割不正不食胎教之也今適有知而欺之是</span><br/>
<span class='tline' id='l19' data-llen='401:428'><a onclick="displayPageImage('KR1c0066', 'SBCK', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l20' data-llen='428:447'>教之不信也乃買東家豚肉以食之明不欺</span><br/>
<span class='tline' id='l21' data-llen='447:469'>也詩曰冝爾子孫繩繩兮言賢母使子<span class='krp-note'>賢/也</span></span><br/>
<span class='tline' id='l22' data-llen='469:488'>田子爲相三年歸休得金百鎰奉其母母曰</span><br/>
<span class='tline' id='l23' data-llen='488:507'>子安得此金對曰所受俸禄也母曰爲相三</span><br/>
<span class='tline' id='l24' data-llen='507:526'>年不食乎治官如此非吾所欲也孝子之事</span><br/>
<span class='tline' id='l25' data-llen='526:545'>親也盡力致誠不義之物不入於館爲人子</span><br/>
<span class='tline' id='l26' data-llen='545:564'>不可不孝也子其去之田子愧慙走出造朝</span><br/>
<span class='tline' id='l27' data-llen='564:583'>還金退請就獄王賢其母說其義即舎田子</span><br/>
<span class='tline' id='l28' data-llen='583:602'>罪令復爲相以金賜其母詩曰冝爾子孫繩</span><br/>
<span class='tline' id='l29' data-llen='602:629'><a onclick="displayPageImage('KR1c0066', 'SBCK', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l30' data-llen='629:633'>繩兮</span><br/>
<span class='tline' id='l31' data-llen='633:652'>孔子行聞哭聲甚悲孔子曰驅驅前有賢者</span><br/>
<span class='tline' id='l32' data-llen='652:672'>至則臯魚也𬒳褐擁鎌哭於道傍孔子辟車</span><br/>
<span class='tline' id='l33' data-llen='672:691'>與之言曰子非有喪何哭之悲也臯魚曰吾</span><br/>
<span class='tline' id='l34' data-llen='691:710'>失之三矣少而學游諸侯以後吾親失之一</span><br/>
<span class='tline' id='l35' data-llen='710:729'>也高尚吾志間吾事君失之二也與友厚而</span><br/>
<span class='tline' id='l36' data-llen='729:748'>小絶之失之三矣樹欲靜而風不止子欲養</span><br/>
<span class='tline' id='l37' data-llen='748:767'>而親不待也徃而不可得見者親也吾請從</span><br/>
<span class='tline' id='l38' data-llen='767:786'>此辭矣立槁而死孔子曰弟子誡之足以識</span><br/>
<span class='tline' id='l39' data-llen='786:813'><a onclick="displayPageImage('KR1c0066', 'SBCK', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='813:832'>矣於是門人辭歸而養親者十有三人子路</span><br/>
<span class='tline' id='l41' data-llen='832:851'>曰有人於斯夙興夜寐手足胼胝而面目黧</span><br/>
<span class='tline' id='l42' data-llen='851:870'>黒樹藝五榖以事其親而無孝子之名者何</span><br/>
<span class='tline' id='l43' data-llen='870:889'>也孔子曰吾意者身未敬邪色不順邪辭不</span><br/>
<span class='tline' id='l44' data-llen='889:908'>遜邪古人有言曰衣歟食歟曾不爾即子勞</span><br/>
<span class='tline' id='l45' data-llen='908:927'>以事其親無此三者何爲無孝之名意者所</span><br/>
<span class='tline' id='l46' data-llen='927:946'>友非仁人邪坐語汝雖有國士之力不能自</span><br/>
<span class='tline' id='l47' data-llen='946:965'>舉其身非無力也勢不便也是以君子入則</span><br/>
<span class='tline' id='l48' data-llen='965:984'>篤孝出則友賢何爲其無孝子之名詩曰父</span><br/>
<span class='tline' id='l49' data-llen='984:1011'><a onclick="displayPageImage('KR1c0066', 'SBCK', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1011:1016'>母孔邇</span><br/>
<span class='tline' id='l51' data-llen='1016:1035'>伯牙鼓琴鍾子期聽之方鼓琴志在山鍾子</span><br/>
<span class='tline' id='l52' data-llen='1035:1054'>期曰善哉鼓琴巍巍乎如太山志在流水鍾</span><br/>
<span class='tline' id='l53' data-llen='1054:1073'>子期曰善哉鼓琴洋洋乎若江河鍾子期死</span><br/>
<span class='tline' id='l54' data-llen='1073:1092'>伯牙擗琴絶絃終身不復鼓琴以爲世無足</span><br/>
<span class='tline' id='l55' data-llen='1092:1111'>與鼓琴也非獨琴如此賢者亦有之茍非其</span><br/>
<span class='tline' id='l56' data-llen='1111:1125'>時則賢者將奚由得遂其功哉</span><br/>
<span class='tline' id='l57' data-llen='1125:1144'>秦攻魏破之少子亡而不得令魏國曰有得</span><br/>
<span class='tline' id='l58' data-llen='1144:1163'>公子者賜金千斤匿者罪至十族公子乳母</span><br/>
<span class='tline' id='l59' data-llen='1163:1190'><a onclick="displayPageImage('KR1c0066', 'SBCK', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1190:1209'>與俱亡人謂乳母曰得公子者賞甚重乳母</span><br/>
<span class='tline' id='l61' data-llen='1209:1228'>當知公子處而言之乳母應之曰我不知其</span><br/>
<span class='tline' id='l62' data-llen='1228:1247'>處雖知之死則死不可以言也爲人養子不</span><br/>
<span class='tline' id='l63' data-llen='1247:1266'>能隱而言之是畔上畏死吾聞忠不畔上勇</span><br/>
<span class='tline' id='l64' data-llen='1266:1285'>不畏死凡養人子者生之非務殺之也豈可</span><br/>
<span class='tline' id='l65' data-llen='1285:1304'>見利畏誅之故廢義而行詐哉吾不能生而</span><br/>
<span class='tline' id='l66' data-llen='1304:1323'>使公子獨死矣遂與公子俱逃澤中秦軍見</span><br/>
<span class='tline' id='l67' data-llen='1323:1342'>而射之乳母以身蔽之著十二矢遂不令中</span><br/>
<span class='tline' id='l68' data-llen='1342:1361'>公子秦王聞之饗以太牢且爵其兄爲大夫</span><br/>
<span class='tline' id='l69' data-llen='1361:1388'><a onclick="displayPageImage('KR1c0066', 'SBCK', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1388:1400'>詩曰我心匪石不可轉也</span><br/>
<span class='tline' id='l71' data-llen='1400:1419'>子路曰人善我我亦善之人不善我我不善</span><br/>
<span class='tline' id='l72' data-llen='1419:1438'>之子貢曰人善我我亦善之人不善我我則</span><br/>
<span class='tline' id='l73' data-llen='1438:1457'>引之進退而巳耳顔回曰人善我我亦善之</span><br/>
<span class='tline' id='l74' data-llen='1457:1476'>人不善我我亦善之三子所持各異問於夫</span><br/>
<span class='tline' id='l75' data-llen='1476:1495'>子夫子曰由之所持蠻貊之言也賜之所言</span><br/>
<span class='tline' id='l76' data-llen='1495:1514'>朋友之言也回之所言親屬之言也詩曰人</span><br/>
<span class='tline' id='l77' data-llen='1514:1523'>之無良我以爲兄</span><br/>
<span class='tline' id='l78' data-llen='1523:1542'>齊景公縱酒醉而解衣冠鼓琴以自樂顧左</span><br/>
<span class='tline' id='l79' data-llen='1542:1569'><a onclick="displayPageImage('KR1c0066', 'SBCK', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1569:1588'>右曰仁人亦樂此乎左右曰仁人耳目猶人</span><br/>
<span class='tline' id='l81' data-llen='1588:1607'>何爲不樂乎景公曰駕車以迎晏子晏子聞</span><br/>
<span class='tline' id='l82' data-llen='1607:1626'>之朝服而至景公曰今者寡人此樂願與大</span><br/>
<span class='tline' id='l83' data-llen='1626:1645'>夫同之晏子曰君言過矣自齊國五尺巳上</span><br/>
<span class='tline' id='l84' data-llen='1645:1664'>力皆能勝嬰與君所以不敢者畏禮也故自</span><br/>
<span class='tline' id='l85' data-llen='1664:1683'>天子無禮則無以守社稷諸侯無禮則無以</span><br/>
<span class='tline' id='l86' data-llen='1683:1702'>守其國爲人上無禮則無以使其下爲人下</span><br/>
<span class='tline' id='l87' data-llen='1702:1721'>無禮則無以事其上大夫無禮則無以治其</span><br/>
<span class='tline' id='l88' data-llen='1721:1740'>家兄弟無禮則不同居人而無禮不若遄死</span><br/>
<span class='tline' id='l89' data-llen='1740:1767'><a onclick="displayPageImage('KR1c0066', 'SBCK', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1767:1786'>景公色媿離席而謝曰寡人不仁無良左右</span><br/>
<span class='tline' id='l91' data-llen='1786:1806'>淫湎寡人以至於此請殺左右以𥙷其過晏</span><br/>
<span class='tline' id='l92' data-llen='1806:1825'>子曰左右無過君好禮則有禮者至無禮者</span><br/>
<span class='tline' id='l93' data-llen='1825:1844'>去君惡禮則無禮者至有禮者去左右何罪</span><br/>
<span class='tline' id='l94' data-llen='1844:1863'>乎景公曰善哉乃更衣而坐觴酒三行晏子</span><br/>
<span class='tline' id='l95' data-llen='1863:1881'>辭去景公拜送詩曰人而無禮胡不遄死</span><br/>
<span class='tline' id='l96' data-llen='1881:1900'>傳曰堂衣若扣孔子之門曰丘在乎丘在乎</span><br/>
<span class='tline' id='l97' data-llen='1900:1919'>子貢應之曰君子尊賢而容衆嘉善而矜不</span><br/>
<span class='tline' id='l98' data-llen='1919:1938'>能親内及外己所不欲勿施於人子何言吾</span><br/>
<span class='tline' id='l99' data-llen='1938:1965'><a onclick="displayPageImage('KR1c0066', 'SBCK', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='1965:1984'>師之名焉堂衣若曰子何年少言之絞子貢</span><br/>
<span class='tline' id='l101' data-llen='1984:2003'>曰大車不絞則不成其任琴瑟不絞則不成</span><br/>
<span class='tline' id='l102' data-llen='2003:2022'>其音子之言絞是以絞之也堂衣若曰吾始</span><br/>
<span class='tline' id='l103' data-llen='2022:2041'>以鴻之力今徒翼耳子貢曰非鴻之力安能</span><br/>
<span class='tline' id='l104' data-llen='2041:2056'>舉其翼詩曰如切如磋如琢如磨</span><br/>
<span class='tline' id='l105' data-llen='2056:2075'>齊景公出弋昭華之池顔鄧聚主鳥而亡之</span><br/>
<span class='tline' id='l106' data-llen='2075:2094'>景公怒而欲殺之晏子曰夫鄧聚有死罪四</span><br/>
<span class='tline' id='l107' data-llen='2094:2113'>請數而誅之景公曰諾晏子曰鄧聚爲吾君</span><br/>
<span class='tline' id='l108' data-llen='2113:2132'>主鳥而亡之是罪一也使吾君以鳥之故而</span><br/>
<span class='tline' id='l109' data-llen='2132:2159'><a onclick="displayPageImage('KR1c0066', 'SBCK', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2159:2178'>殺人是罪二也使四國諸侯聞之以吾君重</span><br/>
<span class='tline' id='l111' data-llen='2178:2197'>鳥而輕士是罪三也天子聞之必將貶絀吾</span><br/>
<span class='tline' id='l112' data-llen='2197:2216'>君危其社稷絶其宗廟是罪四也此四罪者</span><br/>
<span class='tline' id='l113' data-llen='2216:2235'>故當殺無赦臣請加誅焉景公曰止此亦吾</span><br/>
<span class='tline' id='l114' data-llen='2235:2257'>過矣願夫子爲寡人敬謝焉詩曰邦之<span class='krp-note'>司/直</span></span><br/>
<span class='tline' id='l115' data-llen='2257:2276'>魏文侯問於解狐曰寡人將立西河之守誰</span><br/>
<span class='tline' id='l116' data-llen='2276:2295'>可用者解狐對曰荆伯柳者賢人殆可文侯</span><br/>
<span class='tline' id='l117' data-llen='2295:2314'>將以荆伯柳爲西河守荆伯柳問左右誰言</span><br/>
<span class='tline' id='l118' data-llen='2314:2333'>我於吾君左右皆曰解狐荆伯柳徃見解狐</span><br/>
<span class='tline' id='l119' data-llen='2333:2360'><a onclick="displayPageImage('KR1c0066', 'SBCK', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2360:2379'>而謝之曰子乃寛臣之過也言於君謹再拜</span><br/>
<span class='tline' id='l121' data-llen='2379:2398'>謝解狐曰言子者公也怨子者吾私也公事</span><br/>
<span class='tline' id='l122' data-llen='2398:2417'>巳行怨子如故張弓射之走十歩而没可謂</span><br/>
<span class='tline' id='l123' data-llen='2417:2427'>勇矣詩曰邦之司直</span><br/>
<span class='tline' id='l124' data-llen='2427:2446'>楚有善相人者所言無遺美聞於國中莊王</span><br/>
<span class='tline' id='l125' data-llen='2446:2465'>召見而問焉對曰臣非能相人也能相人之</span><br/>
<span class='tline' id='l126' data-llen='2465:2484'>友者也觀布衣者其友皆孝悌篤謹畏令如</span><br/>
<span class='tline' id='l127' data-llen='2484:2503'>此者家必日益而身日安此所謂吉人者也</span><br/>
<span class='tline' id='l128' data-llen='2503:2522'>觀事君者其友皆誠信有行好善如此者措</span><br/>
<span class='tline' id='l129' data-llen='2522:2549'><a onclick="displayPageImage('KR1c0066', 'SBCK', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2549:2568'>事日益官職日進此所謂吉臣者也人主朝</span><br/>
<span class='tline' id='l131' data-llen='2568:2587'>臣多賢左右多忠主有失敗皆交爭正諌如</span><br/>
<span class='tline' id='l132' data-llen='2587:2606'>此者國日安主日尊名聲日顯此所謂吉主</span><br/>
<span class='tline' id='l133' data-llen='2606:2625'>者也臣非能相人也觀友者也王曰善其所</span><br/>
<span class='tline' id='l134' data-llen='2625:2644'>以任賢使能而霸天下者始遇之於是也詩</span><br/>
<span class='tline' id='l135' data-llen='2644:2655'>曰彼巳之子邦之彦兮</span><br/>
<span class='tline' id='l136' data-llen='2655:2674'>孔子出遊少源之野有婦人中澤而哭其音</span><br/>
<span class='tline' id='l137' data-llen='2674:2693'>甚哀孔子使弟子問焉曰夫人何哭之哀婦</span><br/>
<span class='tline' id='l138' data-llen='2693:2712'>人曰郷者刈蓍薪亡吾蓍簪吾是以哀也弟</span><br/>
<span class='tline' id='l139' data-llen='2712:2739'><a onclick="displayPageImage('KR1c0066', 'SBCK', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2739:2758'>子曰刈蓍薪而亡蓍簪有何悲焉婦人曰非</span><br/>
<span class='tline' id='l141' data-llen='2758:2769'>傷亡簪也蓋不忘故也</span><br/>
<span class='tline' id='l142' data-llen='2769:2788'>傳曰君子之聞道入之於耳藏之於心察之</span><br/>
<span class='tline' id='l143' data-llen='2788:2807'>以仁守之以信行之以義出之以遜故人無</span><br/>
<span class='tline' id='l144' data-llen='2807:2826'>不虚心而聽也小人之聞道入之於耳出之</span><br/>
<span class='tline' id='l145' data-llen='2826:2845'>於口苟言而巳譬如飽食而嘔之其不惟肌</span><br/>
<span class='tline' id='l146' data-llen='2845:2862'>膚無益而於志亦戾矣詩曰胡能有定</span><br/>
<span class='tline' id='l147' data-llen='2862:2881'>孔子與子貢子路顔淵游於戎山之上孔子</span><br/>
<span class='tline' id='l148' data-llen='2881:2900'>喟然嘆曰二三子各言爾志予將覽焉由爾</span><br/>
<span class='tline' id='l149' data-llen='2900:2927'><a onclick="displayPageImage('KR1c0066', 'SBCK', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2927:2946'>何如對曰得白羽如月赤羽如朱擊鐘皷者</span><br/>
<span class='tline' id='l151' data-llen='2946:2965'>上聞於天下槊於地使將而攻之惟由爲能</span><br/>
<span class='tline' id='l152' data-llen='2965:2984'>孔子曰勇士哉賜爾何如對曰得素衣縞冠</span><br/>
<span class='tline' id='l153' data-llen='2984:3003'>使於兩國之間不持尺寸之兵升斗之糧使</span><br/>
<span class='tline' id='l154' data-llen='3003:3022'>兩國相親如弟兄孔子曰辯士哉回爾何如</span><br/>
<span class='tline' id='l155' data-llen='3022:3041'>對曰鮑魚不與蘭茝同笥而藏桀紂不與堯</span><br/>
<span class='tline' id='l156' data-llen='3041:3060'>舜同時而治二子巳言回何言哉孔子曰回</span><br/>
<span class='tline' id='l157' data-llen='3060:3079'>有鄙之心顔淵曰願得明王聖主爲之相使</span><br/>
<span class='tline' id='l158' data-llen='3079:3098'>城郭不治溝池不鑿隂陽和調家給人足鑄</span><br/>
<span class='tline' id='l159' data-llen='3098:3125'><a onclick="displayPageImage('KR1c0066', 'SBCK', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l160' data-llen='3125:3144'>庫兵以爲農器孔子曰大士哉由來區區汝</span><br/>
<span class='tline' id='l161' data-llen='3144:3163'>何攻賜來便便汝何使願得之冠爲子宰焉</span><br/>
<span class='tline' id='l162' data-llen='3163:3182'>賢士不以耻食不以辱得老子曰名與身孰</span><br/>
<span class='tline' id='l163' data-llen='3182:3201'>親身與貨孰多得與亡孰病是故甚愛必大</span><br/>
<span class='tline' id='l164' data-llen='3201:3220'>費多藏必厚亡知足不辱知止不殆可以長</span><br/>
<span class='tline' id='l165' data-llen='3220:3239'>乆大成若缺其用不敝大盈若冲其用不窮</span><br/>
<span class='tline' id='l166' data-llen='3239:3258'>大直若詘大辯若訥大巧若拙其用不屈罪</span><br/>
<span class='tline' id='l167' data-llen='3258:3277'>莫大於多欲禍莫大於不知足故知足之足</span><br/>
<span class='tline' id='l168' data-llen='3277:3282'>常足矣</span><br/>
<span class='tline' id='l169' data-llen='3282:3309'><a onclick="displayPageImage('KR1c0066', 'SBCK', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3309:3328'>孟子妻獨居踞孟子入戸視之白其母曰婦</span><br/>
<span class='tline' id='l171' data-llen='3328:3347'>無禮請去之母曰何也曰踞其母曰何知之</span><br/>
<span class='tline' id='l172' data-llen='3347:3366'>孟子曰我親見之母曰乃汝無禮也非婦無</span><br/>
<span class='tline' id='l173' data-llen='3366:3385'>禮禮不云乎將入門將上堂聲必揚將入戸</span><br/>
<span class='tline' id='l174' data-llen='3385:3404'>視必下不掩人不備也今汝徃燕私之處入</span><br/>
<span class='tline' id='l175' data-llen='3404:3423'>戶不有聲令人踞而視之是汝之無禮也非</span><br/>
<span class='tline' id='l176' data-llen='3423:3442'>婦無禮也於是孟子自責不敢去婦詩曰采</span><br/>
<span class='tline' id='l177' data-llen='3442:3451'>葑采菲無以下體</span><br/>
<span class='tline' id='l178' data-llen='3451:3470'>孔子出衛之東門逆姑布子卿曰二三子引</span><br/>
<span class='tline' id='l179' data-llen='3470:3497'><a onclick="displayPageImage('KR1c0066', 'SBCK', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='3497:3516'>車避有人將來必相我者也志之姑布子卿</span><br/>
<span class='tline' id='l181' data-llen='3516:3535'>亦曰二三子引車避有聖人將來孔子下歩</span><br/>
<span class='tline' id='l182' data-llen='3535:3554'>姑布子卿迎而視之五十歩從而望之五十</span><br/>
<span class='tline' id='l183' data-llen='3554:3573'>歩顧子貢曰是何爲者也子貢曰賜之師也</span><br/>
<span class='tline' id='l184' data-llen='3573:3592'>所謂魯孔丘也姑布子卿曰是魯孔丘歟吾</span><br/>
<span class='tline' id='l185' data-llen='3592:3611'>固聞之子貢曰賜之師何如姑布子卿曰得</span><br/>
<span class='tline' id='l186' data-llen='3611:3630'>堯之顙舜之目禹之頸臯陶之喙從前視之</span><br/>
<span class='tline' id='l187' data-llen='3630:3649'>盎盎乎似有王者從後視之高肩弱脊此惟</span><br/>
<span class='tline' id='l188' data-llen='3649:3668'>不及四聖者也子貢吁然姑布子卿曰子何</span><br/>
<span class='tline' id='l189' data-llen='3668:3696'><a onclick="displayPageImage('KR1c0066', 'SBCK', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='3696:3715'>患焉汙面而不惡葭喙而不藉遠而望之羸</span><br/>
<span class='tline' id='l191' data-llen='3715:3734'>乎若喪家之狗子何患焉子何患焉子貢以</span><br/>
<span class='tline' id='l192' data-llen='3734:3753'>告孔子孔子無所辭獨辭䘮家之狗耳曰丘</span><br/>
<span class='tline' id='l193' data-llen='3753:3772'>何敢乎子貢曰汙面而不惡葭喙而不藉賜</span><br/>
<span class='tline' id='l194' data-llen='3772:3791'>以知之矣不知䘮家狗何足辭也子曰賜汝</span><br/>
<span class='tline' id='l195' data-llen='3791:3810'>獨不見夫䘮家之狗歟旣歛而椁布器而祭</span><br/>
<span class='tline' id='l196' data-llen='3810:3829'>顧望無人意欲施之上無明王下無賢士方</span><br/>
<span class='tline' id='l197' data-llen='3829:3848'>伯王道衰政教失強陵弱衆暴寡百姓縱心</span><br/>
<span class='tline' id='l198' data-llen='3848:3867'>莫之綱紀是人固以丘爲欲當之者也丘何</span><br/>
<span class='tline' id='l199' data-llen='3867:3895'><a onclick="displayPageImage('KR1c0066', 'SBCK', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='3895:3899'>敢乎</span><br/>
<span class='tline' id='l201' data-llen='3899:3918'>脩身不可不愼也嗜慾侈則行虧讒毁行則</span><br/>
<span class='tline' id='l202' data-llen='3918:3937'>害成患生於忿怒禍起於纎微汙辱難湔灑</span><br/>
<span class='tline' id='l203' data-llen='3937:3956'>敗失不復追不深念遠慮後悔何益徼幸者</span><br/>
<span class='tline' id='l204' data-llen='3956:3975'>伐性之斧也嗜慾者逐禍之馬也謾誕者趨</span><br/>
<span class='tline' id='l205' data-llen='3975:3994'>禍之路也毁於人者困竆之舎也是故君子</span><br/>
<span class='tline' id='l206' data-llen='3994:4013'>不徼幸節嗜慾務忠信無毀於一人則名聲</span><br/>
<span class='tline' id='l207' data-llen='4013:4035'>尚尊稱爲君子矣詩曰何其處兮必有<span class='krp-note'>與/也</span></span><br/>
<span class='tline' id='l208' data-llen='4035:4054'>君子之居也綏如安裘晏如覆杅天下有道</span><br/>
<span class='tline' id='l209' data-llen='4054:4082'><a onclick="displayPageImage('KR1c0066', 'SBCK', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4082:4101'>則諸侯畏之天下無道則庶人易之非獨今</span><br/>
<span class='tline' id='l211' data-llen='4101:4120'>日自古亦然昔者范蠡行遊與齊屠地居奄</span><br/>
<span class='tline' id='l212' data-llen='4120:4139'>忽龍變仁義沈浮湯湯慨慨天地同憂故君</span><br/>
<span class='tline' id='l213' data-llen='4139:4161'>子居之安得自若詩曰心之憂矣其誰<span class='krp-note'>知/之</span></span><br/>
<span class='tline' id='l214' data-llen='4161:4180'>田子方之魏魏太子從車百乗而迎之郊太</span><br/>
<span class='tline' id='l215' data-llen='4180:4199'>子再拜謁田子方田子方不下車太子不說</span><br/>
<span class='tline' id='l216' data-llen='4199:4218'>曰敢問何如則可以驕人矣田子方曰吾聞</span><br/>
<span class='tline' id='l217' data-llen='4218:4237'>以天下驕人而亡者有矣由此觀之則貧賤</span><br/>
<span class='tline' id='l218' data-llen='4237:4256'>可以驕人矣夫志不得則授履而適秦楚耳</span><br/>
<span class='tline' id='l219' data-llen='4256:4284'><a onclick="displayPageImage('KR1c0066', 'SBCK', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4284:4303'>安徃而不得貧賤乎於是太子再拜而後退</span><br/>
<span class='tline' id='l221' data-llen='4303:4312'>田子方遂不下車</span><br/>
<span class='tline' id='l222' data-llen='4312:4331'>戴晉生弊衣冠而徃見梁王梁王曰前日寡</span><br/>
<span class='tline' id='l223' data-llen='4331:4350'>人以上大夫之禄要先生先生不留今過寡</span><br/>
<span class='tline' id='l224' data-llen='4350:4369'>人邪戴晉生欣然而笑仰而永嘆曰嗟乎由</span><br/>
<span class='tline' id='l225' data-llen='4369:4388'>此觀之君曾不足與遊也君不見大澤中雉</span><br/>
<span class='tline' id='l226' data-llen='4388:4407'>乎五歩一噣終日乃飽羽毛恱澤光照於日</span><br/>
<span class='tline' id='l227' data-llen='4407:4426'>月奮翼爭鳴聲響於陵澤者何彼樂其志也</span><br/>
<span class='tline' id='l228' data-llen='4426:4445'>授置之囷倉中常噣梁粟不旦時而飽然猶</span><br/>
<span class='tline' id='l229' data-llen='4445:4473'><a onclick="displayPageImage('KR1c0066', 'SBCK', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4473:4492'>羽毛憔悴志氣益下低頭不鳴夫食豈不善</span><br/>
<span class='tline' id='l231' data-llen='4492:4511'>哉彼不得其志故也今臣不遠千里而從君</span><br/>
<span class='tline' id='l232' data-llen='4511:4530'>遊者豈食不足竊慕君之道耳臣始以君爲</span><br/>
<span class='tline' id='l233' data-llen='4530:4549'>好士天下無雙乃今見君不好士明矣辭而</span><br/>
<span class='tline' id='l234' data-llen='4549:4556'>去終不復徃</span><br/>
<span class='tline' id='l235' data-llen='4556:4575'>楚莊王使使賫金百斤聘北郭先生先生曰</span><br/>
<span class='tline' id='l236' data-llen='4575:4594'>臣有箕箒之使願入計之即謂婦人曰楚欲</span><br/>
<span class='tline' id='l237' data-llen='4594:4613'>以我爲相今日相即結駟列騎食方丈於前</span><br/>
<span class='tline' id='l238' data-llen='4613:4632'>如何婦人曰夫子以織屨爲食食粥毚履無</span><br/>
<span class='tline' id='l239' data-llen='4632:4660'><a onclick="displayPageImage('KR1c0066', 'SBCK', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='4660:4679'>怵惕之憂者何哉與物無治也今如結駟列</span><br/>
<span class='tline' id='l241' data-llen='4679:4698'>騎所安不過容膝食方丈於前所甘不過一</span><br/>
<span class='tline' id='l242' data-llen='4698:4717'>肉以容膝之安一肉之味而殉楚國之憂其</span><br/>
<span class='tline' id='l243' data-llen='4717:4736'>可乎於是遂不應聘與婦去之詩曰彼美淑</span><br/>
<span class='tline' id='l244' data-llen='4736:4743'>姬可與晤言</span><br/>
<span class='tline' id='l245' data-llen='4743:4762'>傳曰昔戎將由余使秦秦繆公問以得失之</span><br/>
<span class='tline' id='l246' data-llen='4762:4781'>要對曰古有國者未甞不以恭儉也失國者</span><br/>
<span class='tline' id='l247' data-llen='4781:4800'>未甞不以驕奢也由余因論五帝三王之所</span><br/>
<span class='tline' id='l248' data-llen='4800:4819'>以衰及至布衣之所以亡繆公然之於是告</span><br/>
<span class='tline' id='l249' data-llen='4819:4847'><a onclick="displayPageImage('KR1c0066', 'SBCK', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4847:4866'>内史王繆曰隣國有聖人敵國之憂也由余</span><br/>
<span class='tline' id='l251' data-llen='4866:4885'>聖人也將奈之何王繆曰夫戎王居僻陋之</span><br/>
<span class='tline' id='l252' data-llen='4885:4904'>地未甞見中國之聲色也君其遺之女樂以</span><br/>
<span class='tline' id='l253' data-llen='4904:4923'>媱其志亂其政其臣下必踈因爲由余請緩</span><br/>
<span class='tline' id='l254' data-llen='4923:4942'>期使其君臣有間然後可圖繆公曰善乃使</span><br/>
<span class='tline' id='l255' data-llen='4942:4961'>王繆以女樂二列遺戎王爲由余請期戎王</span><br/>
<span class='tline' id='l256' data-llen='4961:4980'>大恱許之於是張酒聽樂日夜不休終歲媱</span><br/>
<span class='tline' id='l257' data-llen='4980:4999'>縱卒馬多死由余歸數諌不聽去之秦秦公</span><br/>
<span class='tline' id='l258' data-llen='4999:5016'>子迎拜之上卿遂并國十二辟地千里</span><br/>
<span class='tline' id='l259' data-llen='5016:5044'><a onclick="displayPageImage('KR1c0066', 'SBCK', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5044:5063'>子夏過曾子曾子曰入食子夏曰不爲公費</span><br/>
<span class='tline' id='l261' data-llen='5063:5082'>乎曾子曰君子有三費飲食不在其中君子</span><br/>
<span class='tline' id='l262' data-llen='5082:5101'>有三樂鐘磬琴瑟不在其中子夏曰敢問三</span><br/>
<span class='tline' id='l263' data-llen='5101:5120'>樂曾子曰有親可畏有君可事有子可遺此</span><br/>
<span class='tline' id='l264' data-llen='5120:5139'>一樂也有親可諌有君可去有子可怒此二</span><br/>
<span class='tline' id='l265' data-llen='5139:5158'>樂也有君可喻有友可助此三樂也子夏曰</span><br/>
<span class='tline' id='l266' data-llen='5158:5177'>敢問三費曾子曰少而學長而忘此一費也</span><br/>
<span class='tline' id='l267' data-llen='5177:5196'>事君有功而輕負之此二費也乆交友而中</span><br/>
<span class='tline' id='l268' data-llen='5196:5215'>絶之此三費也子夏曰善哉謹身事一言愈</span><br/>
<span class='tline' id='l269' data-llen='5215:5243'><a onclick="displayPageImage('KR1c0066', 'SBCK', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5243:5262'>於終身之誦而事一士愈於治萬民之功夫</span><br/>
<span class='tline' id='l271' data-llen='5262:5281'>人不可以不知也吾甞蓾焉吾田朞歲不收</span><br/>
<span class='tline' id='l272' data-llen='5281:5300'>土莫不然何况於人乎與人以實雖踈必密</span><br/>
<span class='tline' id='l273' data-llen='5300:5319'>與人以虚雖戚必踈夫實之與實如膠如漆</span><br/>
<span class='tline' id='l274' data-llen='5319:5338'>虚之與虚如薄冰之見晝日君子可不留意</span><br/>
<span class='tline' id='l275' data-llen='5338:5351'>哉詩曰神之聽之終和且平</span><br/>
<span class='tline' id='l276' data-llen='5351:5370'>晏子之妻使人布衣紵表田無宇譏之曰出</span><br/>
<span class='tline' id='l277' data-llen='5370:5389'>於室何爲者也晏子曰家臣也田無宇曰位</span><br/>
<span class='tline' id='l278' data-llen='5389:5408'>爲中卿食田七十萬何用是人爲畜之晏子</span><br/>
<span class='tline' id='l279' data-llen='5408:5436'><a onclick="displayPageImage('KR1c0066', 'SBCK', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5436:5455'>曰棄老取少謂之瞽貴而忘賤謂之亂見色</span><br/>
<span class='tline' id='l281' data-llen='5455:5471'>而說謂之逆吾豈以逆亂瞽之道哉</span><br/>
<span class='tline' id='l282' data-llen='5471:5490'>夫鳯凰之初起也翾翾十歩之雀喔咿而笑</span><br/>
<span class='tline' id='l283' data-llen='5490:5509'>之及其升於高一詘一信展而雲間藩木之</span><br/>
<span class='tline' id='l284' data-llen='5509:5528'>雀超然自知不及遠矣士褐衣緼著未甞完</span><br/>
<span class='tline' id='l285' data-llen='5528:5547'>也糲藿之食未嘗飽也世俗之士即以爲羞</span><br/>
<span class='tline' id='l286' data-llen='5547:5566'>耳及其出則安百議用則延民命世俗之士</span><br/>
<span class='tline' id='l287' data-llen='5566:5585'>超然自知不及遠矣詩曰正是國人胡不萬</span><br/>
<span class='tline' id='l288' data-llen='5585:5588'>年</span><br/>
<span class='tline' id='l289' data-llen='5588:5616'><a onclick="displayPageImage('KR1c0066', 'SBCK', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l290' data-llen='5616:5635'>齊王厚送女欲妻屠牛吐屠牛吐辭以疾其</span><br/>
<span class='tline' id='l291' data-llen='5635:5654'>友曰子終死腥臭之肆而巳乎何爲辭之吐</span><br/>
<span class='tline' id='l292' data-llen='5654:5673'>應之曰其女醜其友曰子何以知之吐曰以</span><br/>
<span class='tline' id='l293' data-llen='5673:5692'>吾屠知之其友曰何謂也吐曰吾肉善而去</span><br/>
<span class='tline' id='l294' data-llen='5692:5711'>若少耳吾肉不善雖以吾附益之尚猶賈不</span><br/>
<span class='tline' id='l295' data-llen='5711:5730'>售今厚送子子醜故耳其友後見之果醜傳</span><br/>
<span class='tline' id='l296' data-llen='5730:5741'>曰目如擗杏齒如編貝</span><br/>
<span class='tline' id='l297' data-llen='5741:5760'>傳曰孔子過康子子張子夏從孔子入坐二</span><br/>
<span class='tline' id='l298' data-llen='5760:5779'>子相與論終日不决子夏辭氣甚隘顔色甚</span><br/>
<span class='tline' id='l299' data-llen='5779:5807'><a onclick="displayPageImage('KR1c0066', 'SBCK', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='5807:5826'>變子張曰子亦聞夫子之議論邪徐言誾誾</span><br/>
<span class='tline' id='l301' data-llen='5826:5845'>威儀翼翼後言先黙得之推讓巍巍乎蕩蕩</span><br/>
<span class='tline' id='l302' data-llen='5845:5864'>乎道有歸矣小人之論也專意自是言人之</span><br/>
<span class='tline' id='l303' data-llen='5864:5883'>非瞋目搤腕疾言噴噴口沸目赤一幸得勝</span><br/>
<span class='tline' id='l304' data-llen='5883:5902'>疾笑嗌嗌威儀固陋辭氣鄙俗是以君子賤</span><br/>
<span class='tline' id='l305' data-llen='5902:5906'>之也</span><br/>
<span class='tline' id='l306' data-llen='5906:5914'>詩外傳卷第九</span><br/>
</p>
<p><br/>
</p>
  </div>
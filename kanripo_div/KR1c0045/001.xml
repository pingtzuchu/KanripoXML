<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0045', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:201'>御纂詩義折中卷一</span><br/>
<span class='tline' id='l10' data-llen='201:207'>　國風一</span><br/>
<span class='tline' id='l11' data-llen='207:230'>　　朱子曰國者諸侯所封之域風者民俗歌謠之詩</span><br/>
<span class='tline' id='l12' data-llen='230:253'>　　也謂之風者以其被上之化以有言而其言又足</span><br/>
<span class='tline' id='l13' data-llen='253:276'>　　以感人如物因風之動以有聲而其聲又足以動</span><br/>
<span class='tline' id='l14' data-llen='276:282'>　　物也</span><br/>
<span class='tline' id='l15' data-llen='282:290'>　周南一之一</span><br/>
<span class='tline' id='l16' data-llen='290:316'><a onclick="displayPageImage('KR1c0045', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='316:339'>　　周國名在雍州岐山之陽太王始居之傳至文王</span><br/>
<span class='tline' id='l18' data-llen='339:362'>　　徙都於豐武王克商徙都於鎬成王嗣立周公相</span><br/>
<span class='tline' id='l19' data-llen='362:385'>　　之乃采文王之世風化所及之詩被之管絃以為</span><br/>
<span class='tline' id='l20' data-llen='385:404'>　　樂歌謂之周南者言其化自周而南也</span><br/>
<span class='tline' id='l21' data-llen='404:422'>關關雎鳩在河之洲窈窕淑女君子好逑</span><br/>
<span class='tline' id='l22' data-llen='422:445'>　興也關關雌雄相應之和聲雎鳩鳥之有别者也窈</span><br/>
<span class='tline' id='l23' data-llen='445:468'>　窕幽閑之意淑善逑配也凡興必有所取雎鳩雌雄</span><br/>
<span class='tline' id='l24' data-llen='468:491'>　河洲宛在與淑女君子深閨靜好神相似也窈窕狀</span><br/>
<span class='tline' id='l25' data-llen='491:517'><a onclick="displayPageImage('KR1c0045', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='517:540'>　其德也心斂則致幽性定則神閑匡衡曰情欲之感</span><br/>
<span class='tline' id='l27' data-llen='540:563'>　無介乎儀容燕私之意不形於動靜是也好逑勸好</span><br/>
<span class='tline' id='l28' data-llen='563:586'>　德也家齊由於女貞女貞本乎男正男好色則女修</span><br/>
<span class='tline' id='l29' data-llen='586:609'>　容男好德則女敬事故為君子者必眞知窈窕淑女</span><br/>
<span class='tline' id='l30' data-llen='609:628'>　乃為好逑斯好惡明取舍定而風化行也</span><br/>
<span class='tline' id='l31' data-llen='628:646'>參差荇菜左右流之窈窕淑女寤寐求之</span><br/>
<span class='tline' id='l32' data-llen='646:669'>　興也參差不齊之貌荇菜柔潔似女德也流之沿流</span><br/>
<span class='tline' id='l33' data-llen='669:692'>　以求之也男之求女如君之求士其訪之也博其擇</span><br/>
<span class='tline' id='l34' data-llen='692:718'><a onclick="displayPageImage('KR1c0045', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='718:741'>　之也精其好之也誠其禮之也備故左右流之無定</span><br/>
<span class='tline' id='l36' data-llen='741:754'>　方也寤寐求之無已時也</span><br/>
<span class='tline' id='l37' data-llen='754:772'>求之不得寤寐思服悠哉悠哉輾轉反側</span><br/>
<span class='tline' id='l38' data-llen='772:795'>　賦也服事悠長也輾轉反側卧不安席之意言君子</span><br/>
<span class='tline' id='l39' data-llen='795:818'>　於淑女求之不得則思其服淑女所服之事所以佐</span><br/>
<span class='tline' id='l40' data-llen='818:841'>　君子理隂教有不得而必不可者故思之甚長而卧</span><br/>
<span class='tline' id='l41' data-llen='841:864'>　不能安也男女之際情欲易生寤寐輾轉而好是懿</span><br/>
<span class='tline' id='l42' data-llen='864:879'>　德不渉於邪所謂哀而不傷也</span><br/>
<span class='tline' id='l43' data-llen='879:905'><a onclick="displayPageImage('KR1c0045', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='905:923'>參差荇菜左右采之窈窕淑女琴瑟友之</span><br/>
<span class='tline' id='l45' data-llen='923:946'>　興也采擇而取之也友之取其德也琴瑟房中之樂</span><br/>
<span class='tline' id='l46' data-llen='946:969'>　也言君子既得淑女則取其德而友之有善相勸有</span><br/>
<span class='tline' id='l47' data-llen='969:989'>　過相規如琴瑟之在御剛柔調劑以成聲也</span><br/>
<span class='tline' id='l48' data-llen='989:1007'>參差荇菜左右芼之窈窕淑女鐘鼔樂之</span><br/>
<span class='tline' id='l49' data-llen='1007:1030'>　興也芼熟而用之也樂之用其徳也鐘鼓堂下之樂</span><br/>
<span class='tline' id='l50' data-llen='1030:1053'>　也言君子既友淑女則用其徳而樂之明章婦順以</span><br/>
<span class='tline' id='l51' data-llen='1053:1076'>　化其下内和家理外和國治如鐘鼓之在庭元音宣</span><br/>
<span class='tline' id='l52' data-llen='1076:1102'><a onclick="displayPageImage('KR1c0045', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1102:1110'>　暢以逺聞也</span><br/>
<span class='tline' id='l54' data-llen='1110:1121'>　　關雎五章章四句</span><br/>
<span class='tline' id='l55' data-llen='1121:1144'>　　　關雎文王之本也天下之本在國國之本在家</span><br/>
<span class='tline' id='l56' data-llen='1144:1167'>　　　家之本在身格物致知正心誠意皆所以修身</span><br/>
<span class='tline' id='l57' data-llen='1167:1190'>　　　也窈窕好逑惟取其徳則貞淫辨而好惡之源</span><br/>
<span class='tline' id='l58' data-llen='1190:1213'>　　　清格致之要道也寤寐思服不慕其色則理欲</span><br/>
<span class='tline' id='l59' data-llen='1213:1236'>　　　嚴而幽獨之幾謹誠正之實功也琴瑟友之衽</span><br/>
<span class='tline' id='l60' data-llen='1236:1259'>　　　席之上徳業相資而天命常行此修身以齊其</span><br/>
<span class='tline' id='l61' data-llen='1259:1285'><a onclick="displayPageImage('KR1c0045', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1285:1308'>　　　家也鐘鼓樂之化起宫闈逹於朝廟有以奉神</span><br/>
<span class='tline' id='l63' data-llen='1308:1331'>　　　靈之統而理萬物之宜此齊家以治其國而天</span><br/>
<span class='tline' id='l64' data-llen='1331:1354'>　　　下可平也事不越夫婦之際而天徳王道之始</span><br/>
<span class='tline' id='l65' data-llen='1354:1377'>　　　終備焉故用之閨門用之鄉黨用之邦國自天</span><br/>
<span class='tline' id='l66' data-llen='1377:1396'>　　　子至於庻人不可一日而不為此也</span><br/>
<span class='tline' id='l67' data-llen='1396:1419'>葛之覃兮施于中谷維葉萋萋黄鳥于飛集于灌木其</span><br/>
<span class='tline' id='l68' data-llen='1419:1424'>鳴喈喈</span><br/>
<span class='tline' id='l69' data-llen='1424:1447'>　賦也覃長施延萋萋盛也黄鳥鸝也黄鸝夏鳴采葛</span><br/>
<span class='tline' id='l70' data-llen='1447:1473'><a onclick="displayPageImage('KR1c0045', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1473:1496'>　之候也后妃在宫中聞黄鳥而思采葛言彼谷中之</span><br/>
<span class='tline' id='l72' data-llen='1496:1519'>　葛葉想萋萋而盛矣此灌木之黄鳥已喈喈而鳴矣</span><br/>
<span class='tline' id='l73' data-llen='1519:1542'>　蓋勤於其職不敢暇逸故聞聲而儆心欲及時以趨</span><br/>
<span class='tline' id='l74' data-llen='1542:1547'>　事也</span><br/>
<span class='tline' id='l75' data-llen='1547:1570'>葛之覃兮施于中谷維葉莫莫是刈是濩為絺為綌服</span><br/>
<span class='tline' id='l76' data-llen='1570:1575'>之無斁</span><br/>
<span class='tline' id='l77' data-llen='1575:1598'>　賦也莫莫宻也刈割濩煮也精曰絺粗曰綌斁厭也</span><br/>
<span class='tline' id='l78' data-llen='1598:1621'>　后妃至谷中見葛已成於是割之煮之治為絺綌而</span><br/>
<span class='tline' id='l79' data-llen='1621:1647'><a onclick="displayPageImage('KR1c0045', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1647:1670'>　服之不厭焉朱子曰親執其勞而知其為之不易是</span><br/>
<span class='tline' id='l81' data-llen='1670:1693'>　也凡人躬稼穡則不敢厭䟽食身紡績則不敢厭布</span><br/>
<span class='tline' id='l82' data-llen='1693:1716'>　衣故王親耕后親蠶真知農夫工女之艱難而後深</span><br/>
<span class='tline' id='l83' data-llen='1716:1727'>　樽節愛養之至意也</span><br/>
<span class='tline' id='l84' data-llen='1727:1750'>言告師氏言告言歸薄汚我私薄澣我衣害澣害否歸</span><br/>
<span class='tline' id='l85' data-llen='1750:1755'>寧父母</span><br/>
<span class='tline' id='l86' data-llen='1755:1778'>　賦也師氏女師薄語辭汚澣皆洗也燕服曰私禮服</span><br/>
<span class='tline' id='l87' data-llen='1778:1801'>　曰衣害何寧安也言告師氏后妃告女師也言告言</span><br/>
<span class='tline' id='l88' data-llen='1801:1827'><a onclick="displayPageImage('KR1c0045', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1827:1850'>　歸使女師告文王也汚私澣衣潔且儉也衣不皆澣</span><br/>
<span class='tline' id='l90' data-llen='1850:1873'>　儉得中也歸寧父母者婦功既成為時已久恐父母</span><br/>
<span class='tline' id='l91' data-llen='1873:1889'>　之思已而心不安故歸而安之也</span><br/>
<span class='tline' id='l92' data-llen='1889:1900'>　　葛覃三章章六句</span><br/>
<span class='tline' id='l93' data-llen='1900:1923'>　　　詩序曰葛覃后妃之本也朱子曰己貴而能勤</span><br/>
<span class='tline' id='l94' data-llen='1923:1946'>　　　己富而能儉己長而敬不弛於師傅己嫁而孝</span><br/>
<span class='tline' id='l95' data-llen='1946:1969'>　　　不衰於父母是也至於事皆禀命無敢自專閨</span><br/>
<span class='tline' id='l96' data-llen='1969:1992'>　　　門之内師保通言乃窈窕有别之實録而官禮</span><br/>
<span class='tline' id='l97' data-llen='1992:2018'><a onclick="displayPageImage('KR1c0045', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2018:2041'>　　　之明備已肇其端矣此文王太姒所以造周也</span><br/>
<span class='tline' id='l99' data-llen='2041:2059'>采采卷耳不盈頃筐嗟我懷人寘彼周行</span><br/>
<span class='tline' id='l100' data-llen='2059:2082'>　比而賦也卷耳苓耳也卷耳可以佐食比賢人可以</span><br/>
<span class='tline' id='l101' data-llen='2082:2105'>　養民也采而不盈比求而難得也我后妃自謂也懷</span><br/>
<span class='tline' id='l102' data-llen='2105:2128'>　人謂文王也周行猶言王路左傳云寘彼周行能官</span><br/>
<span class='tline' id='l103' data-llen='2128:2151'>　人也王及公侯伯子男采衛大夫各居其列所謂周</span><br/>
<span class='tline' id='l104' data-llen='2151:2174'>　行也紂囚文王於羑里后妃思之言賢才甚少求之</span><br/>
<span class='tline' id='l105' data-llen='2174:2197'>　難得如我所懷之人當置之列位使得馳驅王路不</span><br/>
<span class='tline' id='l106' data-llen='2197:2223'><a onclick="displayPageImage('KR1c0045', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2223:2231'>　可拘幽之也</span><br/>
<span class='tline' id='l108' data-llen='2231:2252'>陟彼崔嵬我馬虺隤我姑酌彼金罍維以不永懷</span><br/>
<span class='tline' id='l109' data-llen='2252:2275'>　比而賦也陟升也虺隤馬疲之貌金罍酒器也陟彼</span><br/>
<span class='tline' id='l110' data-llen='2275:2298'>　崔嵬言路難也我馬虺隤喻民困也世路方艱民力</span><br/>
<span class='tline' id='l111' data-llen='2298:2321'>　已困天下之憂莫大於是故永懷之雖酌酒而不能</span><br/>
<span class='tline' id='l112' data-llen='2321:2326'>　解也</span><br/>
<span class='tline' id='l113' data-llen='2326:2347'>陟彼高岡我馬元黃我姑酌彼兕觥維以不永傷</span><br/>
<span class='tline' id='l114' data-llen='2347:2370'>　比而賦也元黃病也元馬病則黄矣疲之甚而至於</span><br/>
<span class='tline' id='l115' data-llen='2370:2396'><a onclick="displayPageImage('KR1c0045', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2396:2409'>　病故懐之甚而至於傷也</span><br/>
<span class='tline' id='l117' data-llen='2409:2427'>陟彼砠矣我馬瘏矣我僕痡矣云何吁矣</span><br/>
<span class='tline' id='l118' data-llen='2427:2450'>　比而賦也石山戴土曰砠瘏痡皆病也朱子曰吁當</span><br/>
<span class='tline' id='l119' data-llen='2450:2473'>　作盱張目逺望也僕所以牧馬也馬瘏則民病僕痡</span><br/>
<span class='tline' id='l120' data-llen='2473:2496'>　則官亦病矣是民力已困而無人寛恤也民生已殘</span><br/>
<span class='tline' id='l121' data-llen='2496:2519'>　而無人撫綏也時事如此無可如何惟有置懐人於</span><br/>
<span class='tline' id='l122' data-llen='2519:2542'>　周行庶可轉危為安焉故盱之望之也望紂之求賢</span><br/>
<span class='tline' id='l123' data-llen='2542:2552'>　審官以用文王也</span><br/>
<span class='tline' id='l124' data-llen='2552:2578'><a onclick="displayPageImage('KR1c0045', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2578:2589'>　　卷耳四章章四句</span><br/>
<span class='tline' id='l126' data-llen='2589:2612'>　　　詩序曰卷耳后妃之志也治世在于養民養民</span><br/>
<span class='tline' id='l127' data-llen='2612:2635'>　　　在於審官布羣賢於庻位則民可養矣躋大賢</span><br/>
<span class='tline' id='l128' data-llen='2635:2658'>　　　於顯秩則官可審矣此古今之通義而當文王</span><br/>
<span class='tline' id='l129' data-llen='2658:2681'>　　　與紂之時尤甚蓋紂之毒痡四海非用文王不</span><br/>
<span class='tline' id='l130' data-llen='2681:2704'>　　　能救也觀父母孔邇之詩魴魚之頳尾文王能</span><br/>
<span class='tline' id='l131' data-llen='2704:2727'>　　　撫循之王室之如燬文王能奠安之然則虺隤</span><br/>
<span class='tline' id='l132' data-llen='2727:2750'>　　　元黄之時宜置文王於周行信有徴矣其所盱</span><br/>
<span class='tline' id='l133' data-llen='2750:2776'><a onclick="displayPageImage('KR1c0045', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2776:2799'>　　　望不虛也値人倫之變而永懐永傷者社稷生</span><br/>
<span class='tline' id='l135' data-llen='2799:2817'>　　　民之至計此所以為后妃之志也</span><br/>
<span class='tline' id='l136' data-llen='2817:2835'>南有樛木葛藟纍之樂只君子福履綏之</span><br/>
<span class='tline' id='l137' data-llen='2835:2858'>　比而賦也木下曲曰樛藟葛屬纍繫也君子謂文王</span><br/>
<span class='tline' id='l138' data-llen='2858:2881'>　也履祿綏安也樛木下曲而葛藟繫之以比后妃逮</span><br/>
<span class='tline' id='l139' data-llen='2881:2904'>　下而衆妾附之也后妃有逮下之徳而衆妾依附又</span><br/>
<span class='tline' id='l140' data-llen='2904:2927'>　能率衆妾以樂其君子故衆妾頌祝之願文王與后</span><br/>
<span class='tline' id='l141' data-llen='2927:2938'>　妃皆受天之福祿也</span><br/>
<span class='tline' id='l142' data-llen='2938:2964'><a onclick="displayPageImage('KR1c0045', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2964:2982'>南有樛木葛藟荒之樂只君子福履將之</span><br/>
<span class='tline' id='l144' data-llen='2982:3005'>　比而賦也草與苖雜曰荒后妃不自有其崇高故衆</span><br/>
<span class='tline' id='l145' data-llen='3005:3028'>　妾亦自忘其卑下並育而不相害也將助也思若或</span><br/>
<span class='tline' id='l146' data-llen='3028:3047'>　啟之行若或翼之助其徳不止安其身也</span><br/>
<span class='tline' id='l147' data-llen='3047:3065'>南有樛木葛藟縈之樂只君子福履成之</span><br/>
<span class='tline' id='l148' data-llen='3065:3088'>　比而賦也縈繞也衆妾之愛戴后妃纏綿固結而不</span><br/>
<span class='tline' id='l149' data-llen='3088:3111'>　可解矣成全也諸福之物可致之祥莫不備至凡所</span><br/>
<span class='tline' id='l150' data-llen='3111:3134'>　將者皆底於成也嘉樂之詩曰保佑命之自天申之</span><br/>
<span class='tline' id='l151' data-llen='3134:3160'><a onclick="displayPageImage('KR1c0045', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3160:3183'>　綏之保之將之佑之成之則命之而申之矣逮下之</span><br/>
<span class='tline' id='l153' data-llen='3183:3197'>　徳日深故頌祝之詞遞進也</span><br/>
<span class='tline' id='l154' data-llen='3197:3208'>　　樛木三章章四句</span><br/>
<span class='tline' id='l155' data-llen='3208:3231'>　　　詩序曰樛木后妃逮下也女徳無極婦怨無終</span><br/>
<span class='tline' id='l156' data-llen='3231:3254'>　　　故暌次家人以二女同居而志不同行也不同</span><br/>
<span class='tline' id='l157' data-llen='3254:3277'>　　　必爭寵爭寵必妬忌妬忌必讒傷故妾之於嫡</span><br/>
<span class='tline' id='l158' data-llen='3277:3300'>　　　多怨之也不然則畏之也獨后妃之於衆妾不</span><br/>
<span class='tline' id='l159' data-llen='3300:3323'>　　　妬而使其可樂衆妾樂之而歸美君子蓋關雎</span><br/>
<span class='tline' id='l160' data-llen='3323:3349'><a onclick="displayPageImage('KR1c0045', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3349:3372'>　　　之化深矣鐘鼓樂之文王樂后妃也樛木逮下</span><br/>
<span class='tline' id='l162' data-llen='3372:3395'>　　　后妃推文王之樂以樂衆妾也福履綏成衆妾</span><br/>
<span class='tline' id='l163' data-llen='3395:3418'>　　　感后妃之樂而愈以樂文王也成周之世太和</span><br/>
<span class='tline' id='l164' data-llen='3418:3441'>　　　洋溢皆本諸此故關雎之後必有樛木而後有</span><br/>
<span class='tline' id='l165' data-llen='3441:3459'>　　　螽斯以此為修身齊家之極則也</span><br/>
<span class='tline' id='l166' data-llen='3459:3474'>螽斯羽詵詵兮宜爾子孫振振兮</span><br/>
<span class='tline' id='l167' data-llen='3474:3497'>　比也螽斯蝗屬喜羣飛一生九十九子詵詵和也振</span><br/>
<span class='tline' id='l168' data-llen='3497:3520'>　振壯也后妃不妬而多男故詩人以螽斯比之言其</span><br/>
<span class='tline' id='l169' data-llen='3520:3547'><a onclick="displayPageImage('KR1c0045', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3547:3570'>　羣飛詵詵而和宜其子孫振振而壯也蓋妻不妬則</span><br/>
<span class='tline' id='l171' data-llen='3570:3593'>　妾媵和妾媵和則心神暢而氣血調所生之子必壯</span><br/>
<span class='tline' id='l172' data-llen='3593:3606'>　矣此理之自然故曰宜也</span><br/>
<span class='tline' id='l173' data-llen='3606:3621'>螽斯羽薨薨兮宜爾子孫繩繩兮</span><br/>
<span class='tline' id='l174' data-llen='3621:3644'>　比也薨薨羣飛聲繩繩不絶貌妻不妬而妾媵和則</span><br/>
<span class='tline' id='l175' data-llen='3644:3661'>　樂羣處而進御均所生之子必多矣</span><br/>
<span class='tline' id='l176' data-llen='3661:3676'>螽斯羽揖揖兮宜爾子孫蟄蟄兮</span><br/>
<span class='tline' id='l177' data-llen='3676:3699'>　比也揖揖讓也羣飛而相下如人之揖讓也蟄蟄聚</span><br/>
<span class='tline' id='l178' data-llen='3699:3726'><a onclick="displayPageImage('KR1c0045', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3726:3749'>　也雍睦而聚處如蟲之盤蟄也妻妾欲其和尤欲其</span><br/>
<span class='tline' id='l180' data-llen='3749:3772'>　讓和而不讓則狎而起爭故必以讓節和之流斯妻</span><br/>
<span class='tline' id='l181' data-llen='3772:3795'>　妾常保其羣處而子孫皆盤聚而不散矣此亦理之</span><br/>
<span class='tline' id='l182' data-llen='3795:3804'>　自然故曰宜也</span><br/>
<span class='tline' id='l183' data-llen='3804:3815'>　　螽斯三章章四句</span><br/>
<span class='tline' id='l184' data-llen='3815:3838'>　　　螽斯子孫盛也凡家道之成始於夫婦中於父</span><br/>
<span class='tline' id='l185' data-llen='3838:3861'>　　　子終於兄弟是故有文王而後有關雎夫刑妻</span><br/>
<span class='tline' id='l186' data-llen='3861:3884'>　　　也有關雎而後有樛木妻容妾也有樛木而後</span><br/>
<span class='tline' id='l187' data-llen='3884:3911'><a onclick="displayPageImage('KR1c0045', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3911:3934'>　　　有螽斯妾宜子也子患其不壯又患其不多壯</span><br/>
<span class='tline' id='l189' data-llen='3934:3957'>　　　且多矣又患其不睦而至於不聚也振振繩繩</span><br/>
<span class='tline' id='l190' data-llen='3957:3980'>　　　而終於蟄蟄則是子孫皆能孝於親也且推孝</span><br/>
<span class='tline' id='l191' data-llen='3980:4003'>　　　親之心以友於兄弟也一庭之内夫和妻柔父</span><br/>
<span class='tline' id='l192' data-llen='4003:4026'>　　　慈子孝兄友弟恭則禮樂成於家而仁讓興於</span><br/>
<span class='tline' id='l193' data-llen='4026:4049'>　　　國矣此修齊治平之節次非此不可推而行也</span><br/>
<span class='tline' id='l194' data-llen='4049:4072'>　　　故曰人而不為周南召南其猶正牆面而立也</span><br/>
<span class='tline' id='l195' data-llen='4072:4078'>　　　與</span><br/>
<span class='tline' id='l196' data-llen='4078:4105'><a onclick="displayPageImage('KR1c0045', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4105:4123'>桃之夭夭灼灼其華之子于歸宜其室家</span><br/>
<span class='tline' id='l198' data-llen='4123:4146'>　興也夭夭少好貌婦人謂嫁曰歸宜者和順之至彼</span><br/>
<span class='tline' id='l199' data-llen='4146:4169'>　此相得而相安也室謂夫婦所居家謂一門之内文</span><br/>
<span class='tline' id='l200' data-llen='4169:4192'>　王后妃之化自家而及於國由男而及於女國中之</span><br/>
<span class='tline' id='l201' data-llen='4192:4215'>　女皆有和順之徳故詩人見其于歸而歎美之也宜</span><br/>
<span class='tline' id='l202' data-llen='4215:4238'>　其室家者宜其室以及於家也善相夫子琴瑟靜好</span><br/>
<span class='tline' id='l203' data-llen='4238:4261'>　由是而孝於舅姑由是而睦於兄弟一家之内恩明</span><br/>
<span class='tline' id='l204' data-llen='4261:4277'>　誼美如夭桃之華灼灼而鮮明也</span><br/>
<span class='tline' id='l205' data-llen='4277:4304'><a onclick="displayPageImage('KR1c0045', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4304:4322'>桃之夭夭有蕡其實之子于歸宜其家室</span><br/>
<span class='tline' id='l207' data-llen='4322:4345'>　興也蕡實盛貌宜其室家謂一室所有之家也父母</span><br/>
<span class='tline' id='l208' data-llen='4345:4368'>　兄弟是也宜其家室謂一家所有之室也弟婦子婦</span><br/>
<span class='tline' id='l209' data-llen='4368:4391'>　是也淑愼之徳一家化之弟婦子婦皆能相夫而各</span><br/>
<span class='tline' id='l210' data-llen='4391:4408'>　宜其室如夭桃之實蕡然而圓碩也</span><br/>
<span class='tline' id='l211' data-llen='4408:4426'>桃之夭夭其葉蓁蓁之子于歸宜其家人</span><br/>
<span class='tline' id='l212' data-llen='4426:4449'>　興也蓁蓁葉盛貌宜其家人者盡宜一家之人也長</span><br/>
<span class='tline' id='l213' data-llen='4449:4470'>　幼卑尊各得其所如夭桃之葉蓁蓁而齊茂也</span><br/>
<span class='tline' id='l214' data-llen='4470:4497'><a onclick="displayPageImage('KR1c0045', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4497:4508'>　　桃夭三章章四句</span><br/>
<span class='tline' id='l216' data-llen='4508:4531'>　　　桃夭化行於國也所謂治國在齊其家者治國</span><br/>
<span class='tline' id='l217' data-llen='4531:4554'>　　　之道無他使國人皆齊其家而已欲一國之人</span><br/>
<span class='tline' id='l218' data-llen='4554:4577'>　　　皆能齊家必一國之女皆能宜室此非政令之</span><br/>
<span class='tline' id='l219' data-llen='4577:4600'>　　　所致也天子懋肅雍之徳后妃昭窈窕之儀積</span><br/>
<span class='tline' id='l220' data-llen='4600:4623'>　　　為風俗而通於氣化人秉清淑之姿户成禮讓</span><br/>
<span class='tline' id='l221' data-llen='4623:4646'>　　　之習然後少女于歸皆能淑愼也語其功化之</span><br/>
<span class='tline' id='l222' data-llen='4646:4669'>　　　盛至於一國之人各齊其家原其起化之由不</span><br/>
<span class='tline' id='l223' data-llen='4669:4696'><a onclick="displayPageImage('KR1c0045', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4696:4719'>　　　過一家之内自修其身知逺之近知風之自道</span><br/>
<span class='tline' id='l225' data-llen='4719:4733'>　　　豈逺乎哉術豈多乎哉</span><br/>
<span class='tline' id='l226' data-llen='4733:4751'>肅肅兔罝椓之丁丁赳赳武夫公侯干城</span><br/>
<span class='tline' id='l227' data-llen='4751:4774'>　賦也肅肅整飭貌罝罟也結繩為罟易於棼亂而肅</span><br/>
<span class='tline' id='l228' data-llen='4774:4797'>　肅整飭執事有敬也丁丁椓杙聲用力有節也赳赳</span><br/>
<span class='tline' id='l229' data-llen='4797:4821'>　武貌干城所以扞衛也化行俗美賢才衆多野人兔</span><br/>
<span class='tline' id='l230' data-llen='4821:4844'>　罝皆能整飭故詩人美之以為此雖赳赳之武夫而</span><br/>
<span class='tline' id='l231' data-llen='4844:4867'>　敬而有節則勇而不亂可以折衝禦侮而為公侯之</span><br/>
<span class='tline' id='l232' data-llen='4867:4894'><a onclick="displayPageImage('KR1c0045', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4894:4900'>　扞衛矣</span><br/>
<span class='tline' id='l234' data-llen='4900:4918'>肅肅兔罝施于中逵赳赳武夫公侯好仇</span><br/>
<span class='tline' id='l235' data-llen='4918:4941'>　賦也九達之衢曰逵中逵衝㑹之所也仇匹也肅肅</span><br/>
<span class='tline' id='l236' data-llen='4941:4964'>　兔罝而施于中逵則是敬以集事握其樞要而物不</span><br/>
<span class='tline' id='l237' data-llen='4964:4984'>　得遁故可與共圖國政而為公侯之善匹也</span><br/>
<span class='tline' id='l238' data-llen='4984:5002'>肅肅兔罝施于中林赳赳武夫公侯腹心</span><br/>
<span class='tline' id='l239' data-llen='5002:5025'>　賦也中林邃宻之所也肅肅兔罝而施于中林則是</span><br/>
<span class='tline' id='l240' data-llen='5025:5048'>　敬以揆幾智深勇沉而人不能知故可以出謀發慮</span><br/>
<span class='tline' id='l241' data-llen='5048:5075'><a onclick="displayPageImage('KR1c0045', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5075:5098'>　而為公侯之腹心也昔郤缺耨其妻餉之夫妻相敬</span><br/>
<span class='tline' id='l243' data-llen='5098:5121'>　如賓胥臣曰敬徳之輿也能敬必有徳文公舉以為</span><br/>
<span class='tline' id='l244' data-llen='5121:5144'>　大夫而果稱職然則野人之肅肅可為好仇腹心有</span><br/>
<span class='tline' id='l245' data-llen='5144:5149'>　徴矣</span><br/>
<span class='tline' id='l246' data-llen='5149:5160'>　　兔罝三章章四句</span><br/>
<span class='tline' id='l247' data-llen='5160:5183'>　　　兔罝人材衆多也上之化民也深於命民之效</span><br/>
<span class='tline' id='l248' data-llen='5183:5206'>　　　上也㨗於令君敬徳於上則民敬事於下故后</span><br/>
<span class='tline' id='l249' data-llen='5206:5229'>　　　妃窈窕而采蘋之季女能齊文王穆穆而兔罝</span><br/>
<span class='tline' id='l250' data-llen='5229:5256'><a onclick="displayPageImage('KR1c0045', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5256:5279'>　　　之野人能肅齊與肅者敬之謂也至於能敬則</span><br/>
<span class='tline' id='l252' data-llen='5279:5302'>　　　無所施而不可矣仕與學無二理文與武非兩</span><br/>
<span class='tline' id='l253' data-llen='5302:5325'>　　　途敬身而克勤小物即敬官而能辦大事草野</span><br/>
<span class='tline' id='l254' data-llen='5325:5348'>　　　之夫皆朝宁之佐也無事而莊以涖衆即臨事</span><br/>
<span class='tline' id='l255' data-llen='5348:5371'>　　　而懼以成謀六官之長皆六軍之將也故觀兔</span><br/>
<span class='tline' id='l256' data-llen='5371:5394'>　　　罝之肅肅而干城好仇腹心皆可預卜矣三代</span><br/>
<span class='tline' id='l257' data-llen='5394:5417'>　　　以上聖道明而人材出以此也思齊之詩曰不</span><br/>
<span class='tline' id='l258' data-llen='5417:5440'>　　　顯亦臨無射亦保敬之至也聖道明也肆成人</span><br/>
<span class='tline' id='l259' data-llen='5440:5467'><a onclick="displayPageImage('KR1c0045', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5467:5490'>　　　有徳小子有造則人材出也古之人所以譽髦</span><br/>
<span class='tline' id='l261' data-llen='5490:5508'>　　　斯士者無他焉無斁其敬而已矣</span><br/>
<span class='tline' id='l262' data-llen='5508:5526'>采采芣苢薄言采之采采芣苢薄言有之</span><br/>
<span class='tline' id='l263' data-llen='5526:5549'>　賦也芣苢車前也宜子故婦人采之朱子曰化行俗</span><br/>
<span class='tline' id='l264' data-llen='5549:5572'>　美家室和平婦人無事相與采此也黃佐曰門庭之</span><br/>
<span class='tline' id='l265' data-llen='5572:5595'>　内幸無係累機杼之外尚有餘閒是也采之始求之</span><br/>
<span class='tline' id='l266' data-llen='5595:5618'>　也薄言采者聊試為之無成見也有之始得之也薄</span><br/>
<span class='tline' id='l267' data-llen='5618:5632'>　言有者偶然遇之無喜心也</span><br/>
<span class='tline' id='l268' data-llen='5632:5659'><a onclick="displayPageImage('KR1c0045', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5659:5677'>采采芣苢薄言掇之采采芣苢薄言捋之</span><br/>
<span class='tline' id='l270' data-llen='5677:5700'>　賦也掇拾其穗也薄言掇者相與拾之而不爭也捋</span><br/>
<span class='tline' id='l271' data-llen='5700:5719'>　取其子也薄言捋者徐而取之而不競也</span><br/>
<span class='tline' id='l272' data-llen='5719:5737'>采采芣苢薄言袺之采采芣苢薄言襭之</span><br/>
<span class='tline' id='l273' data-llen='5737:5760'>　賦也祮貯於衽也薄言袺者掬不能容姑貯於衽非</span><br/>
<span class='tline' id='l274' data-llen='5760:5783'>　貪得也襭扱於帶也薄言襭者將欲擕歸故扱於帶</span><br/>
<span class='tline' id='l275' data-llen='5783:5790'>　非矜持也</span><br/>
<span class='tline' id='l276' data-llen='5790:5801'>　　芣苢三章章四句</span><br/>
<span class='tline' id='l277' data-llen='5801:5828'><a onclick="displayPageImage('KR1c0045', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5828:5851'>　　　芣苢室家和平也觀其婦子閒而無事比隣耦</span><br/>
<span class='tline' id='l279' data-llen='5851:5874'>　　　而無猜多寡随其所得作止任其自然所謂皥</span><br/>
<span class='tline' id='l280' data-llen='5874:5897'>　　　皥而不知為之者歟是故桃夭之女子能宜猶</span><br/>
<span class='tline' id='l281' data-llen='5897:5920'>　　　有和之心也芣苢則忘其和矣無心而相與矣</span><br/>
<span class='tline' id='l282' data-llen='5920:5943'>　　　兔罝之野人能肅猶有敬之迹也芣苢則忘其</span><br/>
<span class='tline' id='l283' data-llen='5943:5966'>　　　敬矣無事而天遊矣治至於無事化至於無心</span><br/>
<span class='tline' id='l284' data-llen='5966:5989'>　　　此曠古所希有而無奇也仍本於人君之敬而</span><br/>
<span class='tline' id='l285' data-llen='5989:6012'>　　　已中庸詳言之矣相在爾室尚不愧于屋漏君</span><br/>
<span class='tline' id='l286' data-llen='6012:6039'><a onclick="displayPageImage('KR1c0045', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6039:6062'>　　　之敬也奏假無言時靡有爭民之和也篤恭而</span><br/>
<span class='tline' id='l288' data-llen='6062:6085'>　　　天下平則君不顯其敬而民亦不顯其和矣是</span><br/>
<span class='tline' id='l289' data-llen='6085:6108'>　　　故君徳至於無聲無臭則民風極於不識不知</span><br/>
<span class='tline' id='l290' data-llen='6108:6132'>　　　此謹幾愼獨之實功𥘉非倖邀天眷而致此也</span><br/>
<span class='tline' id='l291' data-llen='6132:6155'>南有喬木不可休息漢有游女不可求思漢之廣矣不</span><br/>
<span class='tline' id='l292' data-llen='6155:6168'>可泳思江之永矣不可方思</span><br/>
<span class='tline' id='l293' data-llen='6168:6191'>　興而比也竦直無枝曰喬思語辭也渉水曰泳並舟</span><br/>
<span class='tline' id='l294' data-llen='6191:6214'>　曰方木喬則寡隂而不可休矣女貞則無欲而不可</span><br/>
<span class='tline' id='l295' data-llen='6214:6241'><a onclick="displayPageImage('KR1c0045', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6241:6264'>　求矣漢廣江永極形之也貞則神遠如漢之廣無徑</span><br/>
<span class='tline' id='l297' data-llen='6264:6287'>　可縁也貞則守純如江之永無間可乗也朱子曰文</span><br/>
<span class='tline' id='l298' data-llen='6287:6310'>　王之化及於江漢之間而有以變其淫亂之俗其出</span><br/>
<span class='tline' id='l299' data-llen='6310:6333'>　游之女人望見之而知其端莊靜一非復前日之可</span><br/>
<span class='tline' id='l300' data-llen='6333:6355'>　求矣故以喬木起興江漢為比而反復詠歎之也</span><br/>
<span class='tline' id='l301' data-llen='6355:6378'>翹翹錯薪言刈其楚之子于歸言秣其馬漢之廣矣不</span><br/>
<span class='tline' id='l302' data-llen='6378:6391'>可泳思江之永矣不可方思</span><br/>
<span class='tline' id='l303' data-llen='6391:6414'>　興而比也翹翹高也錯節也楚荆屬秣飼也薪錯不</span><br/>
<span class='tline' id='l304' data-llen='6414:6441'><a onclick="displayPageImage('KR1c0045', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6441:6464'>　可伐言刈其楚而已女貞不可求言秣其馬而已然</span><br/>
<span class='tline' id='l306' data-llen='6464:6487'>　既不可求則于歸無期矣故重言江漢之廣永歎其</span><br/>
<span class='tline' id='l307' data-llen='6487:6510'>　馬亦不可秣也朱子曰以錯薪起興而欲秣其馬則</span><br/>
<span class='tline' id='l308' data-llen='6510:6532'>　悦之至以江漢為比而歎其終不可求則敬之深</span><br/>
<span class='tline' id='l309' data-llen='6532:6555'>翹翹錯薪言刈其蔞之子于歸言秣其駒漢之廣矣不</span><br/>
<span class='tline' id='l310' data-llen='6555:6568'>可泳思江之永矣不可方思</span><br/>
<span class='tline' id='l311' data-llen='6568:6591'>　興而比也蔞蒿也蒿又小於楚矣駒又小於馬矣重</span><br/>
<span class='tline' id='l312' data-llen='6591:6614'>　言漢廣江永者歎其駒亦不可秣也蓋恱之愈至而</span><br/>
<span class='tline' id='l313' data-llen='6614:6641'><a onclick="displayPageImage('KR1c0045', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6641:6649'>　敬之愈深也</span><br/>
<span class='tline' id='l315' data-llen='6649:6660'>　　漢廣三章章八句</span><br/>
<span class='tline' id='l316' data-llen='6660:6683'>　　　詩序曰漢廣徳化所及也后妃修德文王好德</span><br/>
<span class='tline' id='l317' data-llen='6683:6706'>　　　其下化之自近及逺故江漢之間民風丕變出</span><br/>
<span class='tline' id='l318' data-llen='6706:6729'>　　　㳺之女皆能修徳觀其致高而神逺非窈窕之</span><br/>
<span class='tline' id='l319' data-llen='6729:6752'>　　　狀乎行道之人皆知好徳觀其恱至而敬深則</span><br/>
<span class='tline' id='l320' data-llen='6752:6775'>　　　與寤寐求之相似矣夫徳存於己人不能見而</span><br/>
<span class='tline' id='l321' data-llen='6775:6798'>　　　化之所及無逺弗届者此非有術以致之也人</span><br/>
<span class='tline' id='l322' data-llen='6798:6825'><a onclick="displayPageImage('KR1c0045', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6825:6848'>　　　性之善一也性一則情孚情孚則神通故深宫</span><br/>
<span class='tline' id='l324' data-llen='6848:6871'>　　　自毖其宥宻而草野羣移其性情起化者不言</span><br/>
<span class='tline' id='l325' data-llen='6871:6895'>　　　𬒳化者亦不知矣君子是以知明德之果可以</span><br/>
<span class='tline' id='l326' data-llen='6895:6903'>　　　新民也</span><br/>
<span class='tline' id='l327' data-llen='6903:6921'>遵彼汝墳伐其條枚未見君子惄如調飢</span><br/>
<span class='tline' id='l328' data-llen='6921:6944'>　賦也遵循也汝水名墳防也枝曰條幹曰枚惄飢意</span><br/>
<span class='tline' id='l329' data-llen='6944:6967'>　調一作輖重也朱子曰婦人喜其君子行役而歸因</span><br/>
<span class='tline' id='l330' data-llen='6967:6987'>　記其未歸之時思望之情如此而追賦之也</span><br/>
<span class='tline' id='l331' data-llen='6987:7014'><a onclick="displayPageImage('KR1c0045', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7014:7032'>遵彼汝墳伐其條肄旣見君子不我遐棄</span><br/>
<span class='tline' id='l333' data-llen='7032:7055'>　賦也斬而復生曰肄遐逺也朱子曰伐其枚而又伐</span><br/>
<span class='tline' id='l334' data-llen='7055:7078'>　其肄則踰年矣至是乃見其君子之歸而喜其不逺</span><br/>
<span class='tline' id='l335' data-llen='7078:7084'>　棄我也</span><br/>
<span class='tline' id='l336' data-llen='7084:7102'>魴魚赬尾王室如燬雖則如燬父母孔邇</span><br/>
<span class='tline' id='l337' data-llen='7102:7125'>　比而賦也魴魚名赬赤也魚勞則尾赤王謂紂燬焚</span><br/>
<span class='tline' id='l338' data-llen='7125:7148'>　也父母謂文王孔甚邇安也文王之化行於江漢而</span><br/>
<span class='tline' id='l339' data-llen='7148:7171'>　又及於汝所謂三分有二也漢廣之好徳近於關雎</span><br/>
<span class='tline' id='l340' data-llen='7171:7198'><a onclick="displayPageImage('KR1c0045', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7198:7221'>　汝墳之伐薪葛覃之遺風乎乃心王室則與卷耳同</span><br/>
<span class='tline' id='l342' data-llen='7221:7244'>　矣朱子曰文王三分天下有其二而率商之叛國以</span><br/>
<span class='tline' id='l343' data-llen='7244:7267'>　事紂故汝墳之人猶以文王之命供紂之役其家人</span><br/>
<span class='tline' id='l344' data-llen='7267:7290'>　見其勤苦而勞之曰汝之勞既如此而王室之政方</span><br/>
<span class='tline' id='l345' data-llen='7290:7313'>　酷烈而未已雖其酷烈未已而文王之德如父母然</span><br/>
<span class='tline' id='l346' data-llen='7313:7336'>　望之甚近亦可以忘其勞矣此序所謂婦人能憫其</span><br/>
<span class='tline' id='l347' data-llen='7336:7359'>　君子猶勉之以正者蓋曰雖其離别之久思念之深</span><br/>
<span class='tline' id='l348' data-llen='7359:7382'>　而所以相告語者猶有尊君親上之心而無狎昵之</span><br/>
<span class='tline' id='l349' data-llen='7382:7409'><a onclick="displayPageImage('KR1c0045', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7409:7427'>　私則其徳澤之深風化之美皆可見矣</span><br/>
<span class='tline' id='l351' data-llen='7427:7438'>　　汝墳三章章四句</span><br/>
<span class='tline' id='l352' data-llen='7438:7461'>　　　詩序曰汝墳道化行也道莫大於五倫而君臣</span><br/>
<span class='tline' id='l353' data-llen='7461:7484'>　　　父子為尤重父雖不慈子不可以不孝君雖不</span><br/>
<span class='tline' id='l354' data-llen='7484:7507'>　　　仁臣不可以不忠故紂至暴虐文王事之不敢</span><br/>
<span class='tline' id='l355' data-llen='7507:7530'>　　　叛也不惟不叛而已且使天下之叛者皆服於</span><br/>
<span class='tline' id='l356' data-llen='7530:7553'>　　　己而已復率之以事紂故終文王之世天下皆</span><br/>
<span class='tline' id='l357' data-llen='7553:7576'>　　　供紂之役而且忘紂之暴是文王以事君之道</span><br/>
<span class='tline' id='l358' data-llen='7576:7603'><a onclick="displayPageImage('KR1c0045', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7603:7626'>　　　化天下而天下化之故曰道化行也虞舜克諧</span><br/>
<span class='tline' id='l360' data-llen='7626:7649'>　　　瞽瞍遂無頑嚚之愆文王服事商紂並有怙冐</span><br/>
<span class='tline' id='l361' data-llen='7649:7672'>　　　之仁必如此而後天下化必如此而後天下之</span><br/>
<span class='tline' id='l362' data-llen='7672:7684'>　　　為君臣父子者定</span><br/>
<span class='tline' id='l363' data-llen='7684:7697'>麟之趾振振公子于嗟麟兮</span><br/>
<span class='tline' id='l364' data-llen='7697:7720'>　興也麟瑞獸也王者至仁則麟出趾足也麟之足不</span><br/>
<span class='tline' id='l365' data-llen='7720:7743'>　踐生草不履生蟲振振仁厚之貌朱子曰麟性仁厚</span><br/>
<span class='tline' id='l366' data-llen='7743:7766'>　故其趾亦仁厚文王后妃仁厚故其子亦仁厚而又</span><br/>
<span class='tline' id='l367' data-llen='7766:7793'><a onclick="displayPageImage('KR1c0045', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7793:7816'>　嗟歎之言是乃麟也何必麕身牛尾而馬蹄然後為</span><br/>
<span class='tline' id='l369' data-llen='7816:7824'>　王者之瑞哉</span><br/>
<span class='tline' id='l370' data-llen='7824:7837'>麟之定振振公姓于嗟麟兮</span><br/>
<span class='tline' id='l371' data-llen='7837:7860'>　興也定額也麟之額不以抵物公姓公孫也公孫皆</span><br/>
<span class='tline' id='l372' data-llen='7860:7875'>　麟者公子能以仁厚教其子也</span><br/>
<span class='tline' id='l373' data-llen='7875:7888'>麟之角振振公族于嗟麟兮</span><br/>
<span class='tline' id='l374' data-llen='7888:7911'>　興也麟一角其端有肉不以觸也公孫之子以王父</span><br/>
<span class='tline' id='l375' data-llen='7911:7934'>　字為氏因以為族故曰公族公族皆麟者公孫能以</span><br/>
<span class='tline' id='l376' data-llen='7934:7961'><a onclick="displayPageImage('KR1c0045', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7961:7984'>　仁厚世其家也趾骨在下一身之本故以興子定皮</span><br/>
<span class='tline' id='l378' data-llen='7984:8007'>　膚也在趾之巔近於末矣故以興孫角又在皮膚之</span><br/>
<span class='tline' id='l379' data-llen='8007:8030'>　外矣故以興族譬之於木趾猶根定猶枝角猶葉也</span><br/>
<span class='tline' id='l380' data-llen='8030:8042'>　　麟之趾三章章三句</span><br/>
<span class='tline' id='l381' data-llen='8042:8065'>　　　詩序曰麟之趾關雎之應也天地之道元而已</span><br/>
<span class='tline' id='l382' data-llen='8065:8088'>　　　矣元者仁也太和也關雎之樂和之至也太和</span><br/>
<span class='tline' id='l383' data-llen='8088:8111'>　　　所聚元仁發育故子孫宗族莫不仁厚而瑞應</span><br/>
<span class='tline' id='l384' data-llen='8111:8134'>　　　至矣又言子孫宗族之皆麟者固以歎其仁厚</span><br/>
<span class='tline' id='l385' data-llen='8134:8161'><a onclick="displayPageImage('KR1c0045', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8161:8184'>　　　之徳與麟同符抑以見物瑞不如人瑞欲人君</span><br/>
<span class='tline' id='l387' data-llen='8184:8207'>　　　勉為仁厚之實而勿徒侈言符應則頌也而諷</span><br/>
<span class='tline' id='l388' data-llen='8207:8216'>　　　規寓焉矣</span><br/>
<span class='tline' id='l389' data-llen='8216:8237'>　　周南之國十一篇三十四章一百五十九句</span><br/>
<span class='tline' id='l390' data-llen='8237:8260'>　　　周南修齊治平之譜也天下之道莫先於父子</span><br/>
<span class='tline' id='l391' data-llen='8260:8283'>　　　兄弟故大學始教惟孝弟慈行之於身則身修</span><br/>
<span class='tline' id='l392' data-llen='8283:8306'>　　　施之於家則家齊以此成教於國以此絜矩於</span><br/>
<span class='tline' id='l393' data-llen='8306:8329'>　　　天下而其事皆始於夫婦夫婦和而後能養父</span><br/>
<span class='tline' id='l394' data-llen='8329:8356'><a onclick="displayPageImage('KR1c0045', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8356:8379'>　　　母育子孫睦兄弟故父子兄弟足法必先以之</span><br/>
<span class='tline' id='l396' data-llen='8379:8402'>　　　子宜家也周南之詩與大學同關雎葛覃造端</span><br/>
<span class='tline' id='l397' data-llen='8402:8425'>　　　乎夫婦也螽斯麟趾則及於父子兄弟矣桃夭</span><br/>
<span class='tline' id='l398' data-llen='8425:8448'>　　　兔罝教成於國也漢廣汝墳則及於天下矣是</span><br/>
<span class='tline' id='l399' data-llen='8448:8471'>　　　故卜世三十卜年七百福祚之長未有如周者</span><br/>
<span class='tline' id='l400' data-llen='8471:8494'>　　　也太和翔洽樂備禮明治化之隆未有如周者</span><br/>
<span class='tline' id='l401' data-llen='8494:8517'>　　　也而究其致此之由則惟起化於閨門而端本</span><br/>
<span class='tline' id='l402' data-llen='8517:8540'>　　　於孝弟大學言其理周南指其事孔子曰我欲</span><br/>
<span class='tline' id='l403' data-llen='8540:8567'><a onclick="displayPageImage('KR1c0045', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8567:8590'>　　　託之空言不如見之行事之深切著明也故詩</span><br/>
<span class='tline' id='l405' data-llen='8590:8609'>　　　教與春秋同歸學者不可不盡心焉</span><br/>
<span class='tline' id='l406' data-llen='8609:8612'>　</span><br/>
<span class='tline' id='l407' data-llen='8612:8615'>　</span><br/>
<span class='tline' id='l408' data-llen='8615:8618'>　</span><br/>
<span class='tline' id='l409' data-llen='8618:8621'>　</span><br/>
<span class='tline' id='l410' data-llen='8621:8624'>　</span><br/>
<span class='tline' id='l411' data-llen='8624:8627'>　</span><br/>
<span class='tline' id='l412' data-llen='8627:8654'><a onclick="displayPageImage('KR1c0045', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8654:8657'>　</span><br/>
<span class='tline' id='l414' data-llen='8657:8660'>　</span><br/>
<span class='tline' id='l415' data-llen='8660:8663'>　</span><br/>
<span class='tline' id='l416' data-llen='8663:8666'>　</span><br/>
<span class='tline' id='l417' data-llen='8666:8669'>　</span><br/>
<span class='tline' id='l418' data-llen='8669:8672'>　</span><br/>
<span class='tline' id='l419' data-llen='8672:8675'>　</span><br/>
<span class='tline' id='l420' data-llen='8675:8685'>御纂詩義折中卷一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0045', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:201'>御纂詩義折中卷二</span><br/>
<span class='tline' id='l10' data-llen='201:209'>　召南一之二</span><br/>
<span class='tline' id='l11' data-llen='209:232'>　　召地名召公奭之采邑也文王之時周公爲政於</span><br/>
<span class='tline' id='l12' data-llen='232:255'>　　國中召公宣布於諸侯而南國皆從化焉其自文</span><br/>
<span class='tline' id='l13' data-llen='255:278'>　　王之國而被於諸侯者則謂之周南其因方伯所</span><br/>
<span class='tline' id='l14' data-llen='278:294'>　　布而及於四方者則謂之召南</span><br/>
<span class='tline' id='l15' data-llen='294:312'>維鵲有巢維鳩居之之子于歸百兩御之</span><br/>
<span class='tline' id='l16' data-llen='312:338'><a onclick="displayPageImage('KR1c0045', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>　興也鵲鳩皆鳥名鳩性拙每居鵲之成巢如男有室</span><br/>
<span class='tline' id='l18' data-llen='361:384'>　而女居之也南國被文王之化諸侯能謹夫婦之禮</span><br/>
<span class='tline' id='l19' data-llen='384:407'>　故大昏成而詩人美之以鳩起興取其拙而安也婦</span><br/>
<span class='tline' id='l20' data-llen='407:430'>　無外事酒食是議安於拙而順以從夫徳之盛也故</span><br/>
<span class='tline' id='l21' data-llen='430:453'>　關雎取其有别鵲巢取其無為取有别者所以防荒</span><br/>
<span class='tline' id='l22' data-llen='453:476'>　淫之漸取無為者所以杜預政之原也御迎也百兩</span><br/>
<span class='tline' id='l23' data-llen='476:499'>　御之君親迎也韓奕之詩曰韓侯迎止于蹶之里百</span><br/>
<span class='tline' id='l24' data-llen='499:511'>　兩彭彭八鸞鏘鏘是也</span><br/>
<span class='tline' id='l25' data-llen='511:537'><a onclick="displayPageImage('KR1c0045', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='537:555'>維鵲有巢維鳩方之之子于歸百兩將之</span><br/>
<span class='tline' id='l27' data-llen='555:578'>　興也方據也能為家主進於居矣將送也百兩將之</span><br/>
<span class='tline' id='l28' data-llen='578:602'>　上卿送也𫝊曰凡公女嫁於敵國姊妹則上卿送之</span><br/>
<span class='tline' id='l29' data-llen='602:623'>　公子則下卿送之於大國雖公子亦上卿送之</span><br/>
<span class='tline' id='l30' data-llen='623:641'>維鵲有巢維鳩盈之之子于歸百兩成之</span><br/>
<span class='tline' id='l31' data-llen='641:664'>　興也盈之娣姪衆也韓奕之詩曰諸娣從之祁祁如</span><br/>
<span class='tline' id='l32' data-llen='664:687'>　雲韓侯顧之爛其盈門是也成之婚禮成也百兩迎</span><br/>
<span class='tline' id='l33' data-llen='687:710'>　送以成之者敬其事也記曰敬愼重正而後親之也</span><br/>
<span class='tline' id='l34' data-llen='710:736'><a onclick="displayPageImage('KR1c0045', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='736:754'>　朱子曰此詩之意猶周南之有關雎也</span><br/>
<span class='tline' id='l36' data-llen='754:765'>　　鵲巢三章章四句</span><br/>
<span class='tline' id='l37' data-llen='765:788'>　　　鵲巢重大昏也關雎之化行於南國女能修徳</span><br/>
<span class='tline' id='l38' data-llen='788:811'>　　　男知好徳故夫人專靜純一而國君備物盛禮</span><br/>
<span class='tline' id='l39' data-llen='811:834'>　　　以求之是文王以修齊之道化天下而諸侯皆</span><br/>
<span class='tline' id='l40' data-llen='834:857'>　　　修身以齊其家也諸侯修齊以教其國則四國</span><br/>
<span class='tline' id='l41' data-llen='857:880'>　　　之人各修其身各齊其家而比戸可封矣君子</span><br/>
<span class='tline' id='l42' data-llen='880:902'>　　　之道造端乎夫婦及其至也察乎天地信夫</span><br/>
<span class='tline' id='l43' data-llen='902:928'><a onclick="displayPageImage('KR1c0045', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='928:946'>于以采蘩于沼于沚于以用之公侯之事</span><br/>
<span class='tline' id='l45' data-llen='946:969'>　賦也蘩白蒿也生於初春可以為葅于沼于沚者沼</span><br/>
<span class='tline' id='l46' data-llen='969:992'>　沚之旁蘩先生且就潔也事祭也冠以公侯者夫人</span><br/>
<span class='tline' id='l47' data-llen='992:1015'>　助公侯以承祭無敢自専也朱子曰此猶周南之有</span><br/>
<span class='tline' id='l48' data-llen='1015:1021'>　葛覃也</span><br/>
<span class='tline' id='l49' data-llen='1021:1039'>于以采蘩于澗之中于以用之公侯之宮</span><br/>
<span class='tline' id='l50' data-llen='1039:1062'>　賦也澗中澗之曲也宮廟也澗中則更潔矣廟中則</span><br/>
<span class='tline' id='l51' data-llen='1062:1068'>　更嚴矣</span><br/>
<span class='tline' id='l52' data-llen='1068:1094'><a onclick="displayPageImage('KR1c0045', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1094:1112'>被之僮僮夙夜在公被之祁祁薄言還歸</span><br/>
<span class='tline' id='l54' data-llen='1112:1135'>　賦也被髲髢所謂次也夫人祭服副此言被者非祭</span><br/>
<span class='tline' id='l55' data-llen='1135:1158'>　時也夙夜在公謂先祭視饎㸑薄言還歸謂既祭歸</span><br/>
<span class='tline' id='l56' data-llen='1158:1181'>　燕寢故服次也僮僮竦直貌祁祁安妥貌不知其人</span><br/>
<span class='tline' id='l57' data-llen='1181:1204'>　視其被被之僮僮其人竦直可知也是未祭而敬先</span><br/>
<span class='tline' id='l58' data-llen='1204:1227'>　積也被之祁祁其人安妥可知也是既祭而敬猶留</span><br/>
<span class='tline' id='l59' data-llen='1227:1250'>　也未祭而積之既祭而留之則當祭之時其敬可想</span><br/>
<span class='tline' id='l60' data-llen='1250:1254'>　矣</span><br/>
<span class='tline' id='l61' data-llen='1254:1280'><a onclick="displayPageImage('KR1c0045', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1280:1291'>　　采蘩三章章四句</span><br/>
<span class='tline' id='l63' data-llen='1291:1314'>　　　詩序曰采蘩夫人不失職也夫人與君共為社</span><br/>
<span class='tline' id='l64' data-llen='1314:1337'>　　　稷宗廟主是以承祭為職也祭主於敬沼沚采</span><br/>
<span class='tline' id='l65' data-llen='1337:1360'>　　　蘩敬其物也僮僮祁祁敬其儀也國君敬事天</span><br/>
<span class='tline' id='l66' data-llen='1360:1383'>　　　祖夫人敬事國君與之合敬以事宗廟是國君</span><br/>
<span class='tline' id='l67' data-llen='1383:1406'>　　　與夫人皆敬以供職也君與夫人各敬其職則</span><br/>
<span class='tline' id='l68' data-llen='1406:1429'>　　　國人莫不敬事此其所以格神人而和上下也</span><br/>
<span class='tline' id='l69' data-llen='1429:1452'>喓喓草蟲趯趯阜螽未見君子憂心忡忡亦旣見止亦</span><br/>
<span class='tline' id='l70' data-llen='1452:1478'><a onclick="displayPageImage('KR1c0045', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1478:1487'>旣覯止我心則降</span><br/>
<span class='tline' id='l72' data-llen='1487:1510'>　賦也喓喓鳴聲草蟲蝗屬趯趯躍貌阜螽蠜也忡忡</span><br/>
<span class='tline' id='l73' data-llen='1510:1533'>　動也降下也南國大夫行役於外其妻思之謂蟲鳴</span><br/>
<span class='tline' id='l74' data-llen='1533:1556'>　螽躍時已秋矣而君子未歸故憂心忡動也相見曰</span><br/>
<span class='tline' id='l75' data-llen='1556:1579'>　覯見止我見君子也覯止君子亦見我也我不見君</span><br/>
<span class='tline' id='l76' data-llen='1579:1602'>　子而心動因知君子不見我而亦心動故冀其相見</span><br/>
<span class='tline' id='l77' data-llen='1602:1625'>　而君子之心降則我心亦降也以君子之心為心乃</span><br/>
<span class='tline' id='l78' data-llen='1625:1647'>　所以為思之至也朱子曰此猶周南之有卷耳也</span><br/>
<span class='tline' id='l79' data-llen='1647:1673'><a onclick="displayPageImage('KR1c0045', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1673:1696'>陟彼南山言采其蕨未見君子憂心惙惙亦旣見止亦</span><br/>
<span class='tline' id='l81' data-llen='1696:1705'>旣覯止我心則說</span><br/>
<span class='tline' id='l82' data-llen='1705:1728'>　賦也蕨菜名暮春生惙惙鬱結也説喜意秋相思而</span><br/>
<span class='tline' id='l83' data-llen='1728:1750'>　春猶未至故憂心至於鬱結冀其相見而舒暢也</span><br/>
<span class='tline' id='l84' data-llen='1750:1773'>陟彼南山言采其薇未見君子我心傷悲亦旣見止亦</span><br/>
<span class='tline' id='l85' data-llen='1773:1782'>旣覯止我心則夷</span><br/>
<span class='tline' id='l86' data-llen='1782:1806'>　賦也薇似蕨而差大𥘉夏生夷平也由春至夏時更</span><br/>
<span class='tline' id='l87' data-llen='1806:1828'>　乆矣故憂之甚而至於傷悲冀其相見而心平也</span><br/>
<span class='tline' id='l88' data-llen='1828:1854'><a onclick="displayPageImage('KR1c0045', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1854:1865'>　　草蟲三章章七句</span><br/>
<span class='tline' id='l90' data-llen='1865:1888'>　　　詩序曰草蟲大夫妻以禮自防也夫婦之際離</span><br/>
<span class='tline' id='l91' data-llen='1888:1911'>　　　則憂合則喜人情也但恐其過中而失正遂至</span><br/>
<span class='tline' id='l92' data-llen='1911:1934'>　　　於害徳而傷生草蟲之詩情得中矣忡忡憂動</span><br/>
<span class='tline' id='l93' data-llen='1934:1957'>　　　惙惙憂深傷悲則更深矣降憂方釋說喜方生</span><br/>
<span class='tline' id='l94' data-llen='1957:1980'>　　　夷則憂喜俱平矣其憂也有漸其喜也有節以</span><br/>
<span class='tline' id='l95' data-llen='1980:2003'>　　　禮防心而歸於和平者也心平則情雖動而性</span><br/>
<span class='tline' id='l96' data-llen='2003:2020'>　　　靜萬物各靜其性王道之成也</span><br/>
<span class='tline' id='l97' data-llen='2020:2046'><a onclick="displayPageImage('KR1c0045', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2046:2064'>于以采蘋南澗之濱于以采藻于彼行潦</span><br/>
<span class='tline' id='l99' data-llen='2064:2087'>　賦也蘋藻皆水草濱涯也行潦道旁之水采蘋采藻</span><br/>
<span class='tline' id='l100' data-llen='2087:2104'>　薦有常品也于澗于潦采有常處也</span><br/>
<span class='tline' id='l101' data-llen='2104:2122'>于以盛之維筐及筥于以湘之維錡及釜</span><br/>
<span class='tline' id='l102' data-llen='2122:2145'>　賦也盛貯也方曰筐圓曰筥湘烹也有足曰錡無足</span><br/>
<span class='tline' id='l103' data-llen='2145:2168'>　曰釜盛之湘之作事有序也筐筥錡釜用物有别也</span><br/>
<span class='tline' id='l104' data-llen='2168:2186'>于以奠之宗室牖下誰其尸之有齊季女</span><br/>
<span class='tline' id='l105' data-llen='2186:2209'>　賦也奠置也宗室大宗之廟牖下奥也尸主齊敬季</span><br/>
<span class='tline' id='l106' data-llen='2209:2235'><a onclick="displayPageImage('KR1c0045', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2235:2258'>　少也昏義曰古者婦人先嫁三月祖廟未毁敎於公</span><br/>
<span class='tline' id='l108' data-llen='2258:2281'>　宮祖廟旣毁教於宗室教成祭之牲用魚芼以蘋藻</span><br/>
<span class='tline' id='l109' data-llen='2281:2304'>　此詩季女主祭湘蘋藻而奠於宗室其為教成之祭</span><br/>
<span class='tline' id='l110' data-llen='2304:2325'>　無疑也朱子曰少而能敬化之所從來者逺矣</span><br/>
<span class='tline' id='l111' data-llen='2325:2336'>　　采蘋三章章四句</span><br/>
<span class='tline' id='l112' data-llen='2336:2359'>　　　采蘋理陰教也女子十年不出姆教婉娩聼從</span><br/>
<span class='tline' id='l113' data-llen='2359:2382'>　　　觀於祭祀納酒漿籩豆葅醢敎助祭也教成而</span><br/>
<span class='tline' id='l114' data-llen='2382:2405'>　　　奠敎主祭也葛覃之詩勤儉孝敬采蘋有焉采</span><br/>
<span class='tline' id='l115' data-llen='2405:2431'><a onclick="displayPageImage('KR1c0045', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2431:2454'>　　　盛湘奠事必躬親所以敎勤也蘋蘩荇藻不求</span><br/>
<span class='tline' id='l117' data-llen='2454:2477'>　　　備物所以敎儉也奠於宗廟所以教孝也齊以</span><br/>
<span class='tline' id='l118' data-llen='2477:2500'>　　　尸之所以敎敬也后妃以此自為即以此教人</span><br/>
<span class='tline' id='l119' data-llen='2500:2523'>　　　所由于歸之女皆能宜家也故曰天子聼男教</span><br/>
<span class='tline' id='l120' data-llen='2523:2540'>　　　后聼婦順教順成俗國家理治</span><br/>
<span class='tline' id='l121' data-llen='2540:2554'>蔽芾甘棠勿翦勿伐召伯所茇</span><br/>
<span class='tline' id='l122' data-llen='2554:2577'>　賦也蔽芾盛貌甘棠杜梨翦去也伐戕其幹也伯方</span><br/>
<span class='tline' id='l123' data-llen='2577:2600'>　伯茇草舎也朱子曰召伯循行南國以布文王之化</span><br/>
<span class='tline' id='l124' data-llen='2600:2626'><a onclick="displayPageImage('KR1c0045', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2626:2649'>　或舍棠樹之下其後人思其徳故愛其樹而不忍傷</span><br/>
<span class='tline' id='l126' data-llen='2649:2653'>　也</span><br/>
<span class='tline' id='l127' data-llen='2653:2667'>蔽芾甘棠勿翦勿敗召伯所憩</span><br/>
<span class='tline' id='l128' data-llen='2667:2690'>　賦也敗殘其枝也憩休息也憩則暫於茇矣勿敗則</span><br/>
<span class='tline' id='l129' data-llen='2690:2699'>　非特勿伐而已</span><br/>
<span class='tline' id='l130' data-llen='2699:2713'>蔽芾甘棠勿翦勿拜召伯所說</span><br/>
<span class='tline' id='l131' data-llen='2713:2736'>　賦也拜屈其條也說與稅同停車也税則暫於憩矣</span><br/>
<span class='tline' id='l132' data-llen='2736:2759'>　勿拜則非特勿敗而已止於樹者愈暫而愛其樹者</span><br/>
<span class='tline' id='l133' data-llen='2759:2785'><a onclick="displayPageImage('KR1c0045', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2785:2802'>　愈深以見人之思之愈久而愈甚也</span><br/>
<span class='tline' id='l135' data-llen='2802:2813'>　　甘棠三章章三句</span><br/>
<span class='tline' id='l136' data-llen='2813:2836'>　　　詩序曰甘棠美召伯也善政民畏之善教民愛</span><br/>
<span class='tline' id='l137' data-llen='2836:2859'>　　　之召伯之教明於南國其民愛而思之思其人</span><br/>
<span class='tline' id='l138' data-llen='2859:2882'>　　　而不得見見其樹如見其人焉故保䕶之無已</span><br/>
<span class='tline' id='l139' data-llen='2882:2905'>　　　也君子是以知周祚之延與燕之後亡也甘棠</span><br/>
<span class='tline' id='l140' data-llen='2905:2928'>　　　且不忍伐而况其君乎况其子孫乎是故祖宗</span><br/>
<span class='tline' id='l141' data-llen='2928:2951'>　　　行一寛大之政即貽子孫數世之福朝廷用一</span><br/>
<span class='tline' id='l142' data-llen='2951:2977'><a onclick="displayPageImage('KR1c0045', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2977:3000'>　　　仁厚之臣即培宗社靈長之慶人之所以自為</span><br/>
<span class='tline' id='l144' data-llen='3000:3020'>　　　與夫為天下而用人者可以知所擇矣</span><br/>
<span class='tline' id='l145' data-llen='3020:3034'>厭浥行露豈不夙夜謂行多露</span><br/>
<span class='tline' id='l146' data-llen='3034:3057'>　比也厭浥濕意行道夙早也以道露之濕衣比淫暴</span><br/>
<span class='tline' id='l147' data-llen='3057:3080'>　之汙人也召伯聼男女之訟而女子賦此詩以見志</span><br/>
<span class='tline' id='l148' data-llen='3080:3103'>　言道露沾濡豈不欲行但早夜以行則其露更多是</span><br/>
<span class='tline' id='l149' data-llen='3103:3126'>　以畏而不敢斯言也固嘗謂之於先矣非後悔也此</span><br/>
<span class='tline' id='l150' data-llen='3126:3149'>　必男有穢行女恐玷汙故强求而未有成言箋云媒</span><br/>
<span class='tline' id='l151' data-llen='3149:3175'><a onclick="displayPageImage('KR1c0045', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3175:3185'>　妁之言不和是也</span><br/>
<span class='tline' id='l153' data-llen='3185:3208'>誰謂雀無角何以穿我屋誰謂女無家何以速我獄雖</span><br/>
<span class='tline' id='l154' data-llen='3208:3217'>速我獄室家不足</span><br/>
<span class='tline' id='l155' data-llen='3217:3240'>　比也家謂求為室家之禮也速召致也事有似而實</span><br/>
<span class='tline' id='l156' data-llen='3240:3263'>　非雀無角而何以穿屋汝無家而何以速獄然汝雖</span><br/>
<span class='tline' id='l157' data-llen='3263:3286'>　速獄而實無家猶雀雖穿屋而實無角也無家者非</span><br/>
<span class='tline' id='l158' data-llen='3286:3309'>　無家也言未成而强為禮是非禮之禮不足為禮也</span><br/>
<span class='tline' id='l159' data-llen='3309:3332'>　昔徐吾氏之女欲適子南而公孫黑强委禽焉此所</span><br/>
<span class='tline' id='l160' data-llen='3332:3358'><a onclick="displayPageImage('KR1c0045', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3358:3368'>　謂室家不足者也</span><br/>
<span class='tline' id='l162' data-llen='3368:3391'>誰謂䑕無牙何以穿我墉誰謂女無家何以速我訟雖</span><br/>
<span class='tline' id='l163' data-llen='3391:3400'>速我訟亦不女從</span><br/>
<span class='tline' id='l164' data-llen='3400:3423'>　比也牙牡齒也雀實無角䑕有齒而非牡則疑似更</span><br/>
<span class='tline' id='l165' data-llen='3423:3446'>　難辨矣室家不足猶辨之也亦不女從則不辨而之</span><br/>
<span class='tline' id='l166' data-llen='3446:3469'>　死靡他矣女之貞烈固不可犯而召伯能辨曲直於</span><br/>
<span class='tline' id='l167' data-llen='3469:3492'>　疑似之間全貞女之節而不為强暴所汚此所以南</span><br/>
<span class='tline' id='l168' data-llen='3492:3504'>　國之人有甘棠之愛歟</span><br/>
<span class='tline' id='l169' data-llen='3504:3531'><a onclick="displayPageImage('KR1c0045', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3531:3548'>　　行露三章一章三句二章章六句</span><br/>
<span class='tline' id='l171' data-llen='3548:3571'>　　　詩序曰行露召伯聼訟也凡訟之興皆起於無</span><br/>
<span class='tline' id='l172' data-llen='3571:3594'>　　　情無情而能興訟者設為疑似之情也聼婚姻</span><br/>
<span class='tline' id='l173' data-llen='3594:3617'>　　　以媒聘然亦有媒雖遣而未和聘雖行而强委</span><br/>
<span class='tline' id='l174' data-llen='3617:3640'>　　　如此詩所云者一或不察則强暴得志而善良</span><br/>
<span class='tline' id='l175' data-llen='3640:3663'>　　　䝉寃下拂人性而上干天和非小失也故易有</span><br/>
<span class='tline' id='l176' data-llen='3663:3686'>　　　噬嗑詩存行露教聼訟也聖人之憂天下來世</span><br/>
<span class='tline' id='l177' data-llen='3686:3694'>　　　其至矣</span><br/>
<span class='tline' id='l178' data-llen='3694:3721'><a onclick="displayPageImage('KR1c0045', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3721:3739'>羔羊之皮素絲五紽退食自公委蛇委蛇</span><br/>
<span class='tline' id='l180' data-llen='3739:3762'>　賦也羔裘大夫之朝服紽兩皮相接之處素絲為組</span><br/>
<span class='tline' id='l181' data-llen='3762:3785'>　以英之三英高起故曰紽也委蛇自得之貌朱子曰</span><br/>
<span class='tline' id='l182' data-llen='3785:3808'>　南國化文王之政在位皆節儉正直故詩人美其衣</span><br/>
<span class='tline' id='l183' data-llen='3808:3822'>　服有常而從容自得如此也</span><br/>
<span class='tline' id='l184' data-llen='3822:3840'>羔羊之革素絲五緎委蛇委蛇自公退食</span><br/>
<span class='tline' id='l185' data-llen='3840:3863'>　賦也革毛敝而革見也緎界也紽敝而界見也覆言</span><br/>
<span class='tline' id='l186' data-llen='3863:3886'>　自公退食者意在於退食也退食而委蛇家無事也</span><br/>
<span class='tline' id='l187' data-llen='3886:3913'><a onclick="displayPageImage('KR1c0045', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3913:3933'>　節儉則不殖貨正直則不營私故家無事也</span><br/>
<span class='tline' id='l189' data-llen='3933:3951'>羔羊之縫素絲五總委蛇委蛇退食自公</span><br/>
<span class='tline' id='l190' data-llen='3951:3974'>　賦也縫線綴之也革敝而縫見也合兩為一曰總緎</span><br/>
<span class='tline' id='l191' data-llen='3974:3997'>　敝而總見也重言退食自公者意在於自公也自公</span><br/>
<span class='tline' id='l192' data-llen='3997:4020'>　而委蛇國無事也節儉則無求而民自靜正直則理</span><br/>
<span class='tline' id='l193' data-llen='4020:4033'>　順而行自簡故國無事也</span><br/>
<span class='tline' id='l194' data-llen='4033:4044'>　　羔羊三章章四句</span><br/>
<span class='tline' id='l195' data-llen='4044:4067'>　　　詩序曰羔羊大夫節儉正直也裘敝不易節儉</span><br/>
<span class='tline' id='l196' data-llen='4067:4094'><a onclick="displayPageImage('KR1c0045', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4094:4117'>　　　可知也人常自得正直可知也君子是以知周</span><br/>
<span class='tline' id='l198' data-llen='4117:4140'>　　　治之隆也芣苢和平室家無事也羔羊従容朝</span><br/>
<span class='tline' id='l199' data-llen='4140:4163'>　　　廷亦無事也夫其無事者非不事也君心清則</span><br/>
<span class='tline' id='l200' data-llen='4163:4186'>　　　臣節儉君心明則臣正直事之可已者無所不</span><br/>
<span class='tline' id='l201' data-llen='4186:4209'>　　　已其不可已者亦順應而無容私焉日事事而</span><br/>
<span class='tline' id='l202' data-llen='4209:4232'>　　　行所無事故不見有事也或多事而事廢或省</span><br/>
<span class='tline' id='l203' data-llen='4232:4250'>　　　事而事理為治者可以審所尚矣</span><br/>
<span class='tline' id='l204' data-llen='4250:4273'>殷其靁在南山之陽何斯違斯莫敢或遑振振君子歸</span><br/>
<span class='tline' id='l205' data-llen='4273:4300'><a onclick="displayPageImage('KR1c0045', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4300:4305'>哉歸哉</span><br/>
<span class='tline' id='l207' data-llen='4305:4328'>　比而賦也殷盛也陽奮為雷喻仁聲也南山終南也</span><br/>
<span class='tline' id='l208' data-llen='4328:4351'>　豐鎬在南山之北江漢在南山之南南國北望先見</span><br/>
<span class='tline' id='l209' data-llen='4351:4374'>　山陽故首言南山之陽也何斯之斯指其人也違斯</span><br/>
<span class='tline' id='l210' data-llen='4374:4397'>　之斯指其地也言仁心仁聞在山之陽而斯人乃違</span><br/>
<span class='tline' id='l211' data-llen='4397:4420'>　此地而逺供紂役至於莫敢或暇非計也然既已仕</span><br/>
<span class='tline' id='l212' data-llen='4420:4443'>　之則無去道矣振振信厚也信則不敢有二心厚則</span><br/>
<span class='tline' id='l213' data-llen='4443:4466'>　不敢有怨意故望其歸而不敢必其歸蓋以信厚之</span><br/>
<span class='tline' id='l214' data-llen='4466:4493'><a onclick="displayPageImage('KR1c0045', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4493:4514'>　道勉其君子欲其不憚勤勞以終君臣之義也</span><br/>
<span class='tline' id='l216' data-llen='4514:4537'>殷其靁在南山之側何斯違斯莫敢遑息振振君子歸</span><br/>
<span class='tline' id='l217' data-llen='4537:4542'>哉歸哉</span><br/>
<span class='tline' id='l218' data-llen='4542:4565'>　比而賦也自陽而北則山之東西故繼言側也莫敢</span><br/>
<span class='tline' id='l219' data-llen='4565:4583'>　遑息無寧時也前役甫畢後役又來也</span><br/>
<span class='tline' id='l220' data-llen='4583:4606'>殷其靁在南山之下何斯違斯莫或遑處振振君子歸</span><br/>
<span class='tline' id='l221' data-llen='4606:4611'>哉歸哉</span><br/>
<span class='tline' id='l222' data-llen='4611:4634'>　比而賦也自側而北則山之陰故終言下也指其地</span><br/>
<span class='tline' id='l223' data-llen='4634:4661'><a onclick="displayPageImage('KR1c0045', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4661:4684'>　者愈切矣莫或遑處無定所也此役未完彼役又興</span><br/>
<span class='tline' id='l225' data-llen='4684:4707'>　也供其役者愈勞矣如是而終不敢必其歸乃所以</span><br/>
<span class='tline' id='l226' data-llen='4707:4714'>　為信厚也</span><br/>
<span class='tline' id='l227' data-llen='4714:4726'>　　殷其靁三章章六句</span><br/>
<span class='tline' id='l228' data-llen='4726:4749'>　　　詩序曰殷其靁勸以義也君臣之義有二分未</span><br/>
<span class='tline' id='l229' data-llen='4749:4772'>　　　定則以擇主而事為義貪祿而危其身非智也</span><br/>
<span class='tline' id='l230' data-llen='4772:4795'>　　　分已定則以終主之事為義臨難而易其節非</span><br/>
<span class='tline' id='l231' data-llen='4795:4818'>　　　仁也紂雖無道共主也旣已仕之則君臣之分</span><br/>
<span class='tline' id='l232' data-llen='4818:4845'><a onclick="displayPageImage('KR1c0045', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4845:4868'>　　　定矣故明知文王之仁將必勃興而終勸其供</span><br/>
<span class='tline' id='l234' data-llen='4868:4891'>　　　紂之役不可遽歸此固其君子之信厚能刑于</span><br/>
<span class='tline' id='l235' data-llen='4891:4914'>　　　其妻抑文王服事之誠有以深入於人心故婦</span><br/>
<span class='tline' id='l236' data-llen='4914:4937'>　　　人女子皆明於大義如此也故曰周之徳其可</span><br/>
<span class='tline' id='l237' data-llen='4937:4948'>　　　謂至徳也已矣</span><br/>
<span class='tline' id='l238' data-llen='4948:4965'>摽有梅其實七兮求我庶士迨其吉兮</span><br/>
<span class='tline' id='l239' data-llen='4965:4988'>　興也摽取也其實七取其三也庶士衆賢也吉賓興</span><br/>
<span class='tline' id='l240' data-llen='4988:5011'>　之期也言摽所有之梅摽其三而留其七是擇其先</span><br/>
<span class='tline' id='l241' data-llen='5011:5038'><a onclick="displayPageImage('KR1c0045', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5038:5061'>　熟者而早取之焉人君求我國之庶士亦當迨賓興</span><br/>
<span class='tline' id='l243' data-llen='5061:5076'>　之吉期擇其尤者而早取之也</span><br/>
<span class='tline' id='l244' data-llen='5076:5093'>摽有梅其實三兮求我庶士迨其今兮</span><br/>
<span class='tline' id='l245' data-llen='5093:5116'>　興也其實三摽其七也言摽所有之梅摽其七而留</span><br/>
<span class='tline' id='l246' data-llen='5116:5139'>　其三是趂其大熟之時而多取之焉人君求我國之</span><br/>
<span class='tline' id='l247' data-llen='5139:5162'>　庶士亦當及今之時廣其途以多取之不必待吉也</span><br/>
<span class='tline' id='l248' data-llen='5162:5179'>摽有梅頃筐墍之求我庶士迨其謂之</span><br/>
<span class='tline' id='l249' data-llen='5179:5202'>　興也墍貯也頃筐墍之則樹無梅矣是盡取之也人</span><br/>
<span class='tline' id='l250' data-llen='5202:5229'><a onclick="displayPageImage('KR1c0045', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5229:5252'>　君求我國之庶士亦當及今之時而有以謂之謂之</span><br/>
<span class='tline' id='l252' data-llen='5252:5275'>　者通其言也使天下之士皆得盡言以通於上則嘉</span><br/>
<span class='tline' id='l253' data-llen='5275:5295'>　言罔伏而野無遺賢矣此盡取庶士之道也</span><br/>
<span class='tline' id='l254' data-llen='5295:5307'>　　摽有梅三章章四句</span><br/>
<span class='tline' id='l255' data-llen='5307:5330'>　　　摽有梅求賢也立國之道首在得人文王蹶興</span><br/>
<span class='tline' id='l256' data-llen='5330:5353'>　　　䟽附後先有力焉故曰濟濟多士文王以寜人</span><br/>
<span class='tline' id='l257' data-llen='5353:5376'>　　　但知其逸於得人而不知其勞於求賢如此也</span><br/>
<span class='tline' id='l258' data-llen='5376:5399'>　　　古今取士之制異名而不異實三年貢舉迨其</span><br/>
<span class='tline' id='l259' data-llen='5399:5426'><a onclick="displayPageImage('KR1c0045', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5426:5449'>　　　吉也不時錄用迨其今也制藝試䇿迨其謂也</span><br/>
<span class='tline' id='l261' data-llen='5449:5472'>　　　然而或不得士者其求之異也古之時士不求</span><br/>
<span class='tline' id='l262' data-llen='5472:5495'>　　　君而君求士詢事以乞言即因言以考績故臧</span><br/>
<span class='tline' id='l263' data-llen='5495:5518'>　　　否可以立辨三代以後君不求士而士求君競</span><br/>
<span class='tline' id='l264' data-llen='5518:5541'>　　　為空言以干進上之人亦第取其言之工而不</span><br/>
<span class='tline' id='l265' data-llen='5541:5561'>　　　因言以試其功宜其㧞十而不得五也</span><br/>
<span class='tline' id='l266' data-llen='5561:5583'>嘒彼小星三五在東肅肅宵征夙夜在公實命不同</span><br/>
<span class='tline' id='l267' data-llen='5583:5606'>　興也嘒微明也肅肅敬貌宵征夜行也命爵也箋云</span><br/>
<span class='tline' id='l268' data-llen='5606:5633'><a onclick="displayPageImage('KR1c0045', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5633:5656'>　禮命之數不同是也凡進御於君者見星而徃見星</span><br/>
<span class='tline' id='l270' data-llen='5656:5679'>　而還故因所見以起興言微明之小星或三或五而</span><br/>
<span class='tline' id='l271' data-llen='5679:5702'>　在東是初昏時也當此時而肅肅以行者以今夜明</span><br/>
<span class='tline' id='l272' data-llen='5702:5725'>　早有在公之職役故也夙夜在公亦云勞矣而不辭</span><br/>
<span class='tline' id='l273' data-llen='5725:5748'>　其勞者以嫡貴妾賤命數不同故盡其職而不敢懈</span><br/>
<span class='tline' id='l274' data-llen='5748:5752'>　也</span><br/>
<span class='tline' id='l275' data-llen='5752:5774'>嘒彼小星維參與昴肅肅宵征抱衾與裯實命不猶</span><br/>
<span class='tline' id='l276' data-llen='5774:5797'>　興也初昏則星在東者先見將旦則星在西者猶留</span><br/>
<span class='tline' id='l277' data-llen='5797:5824'><a onclick="displayPageImage('KR1c0045', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5824:5847'>　故言參昴西方之宿也參昴不小而以為小者將旦</span><br/>
<span class='tline' id='l279' data-llen='5847:5870'>　則衆星皆没惟參昴在而光亦微也衾被裯褥猶相</span><br/>
<span class='tline' id='l280' data-llen='5870:5893'>　效也言將旦之時肅肅以行者以在公之役為君抱</span><br/>
<span class='tline' id='l281' data-llen='5893:5916'>　衾裯而安置之今事畢故還也抱衾與裯役亦賤矣</span><br/>
<span class='tline' id='l282' data-llen='5916:5939'>　而不嫌其賤者命旣不同不可相效故安於其分而</span><br/>
<span class='tline' id='l283' data-llen='5939:5946'>　不敢越也</span><br/>
<span class='tline' id='l284' data-llen='5946:5957'>　　小星二章章五句</span><br/>
<span class='tline' id='l285' data-llen='5957:5980'>　　　小星妾循禮也周禮典命其數有九夫人視諸</span><br/>
<span class='tline' id='l286' data-llen='5980:6007'><a onclick="displayPageImage('KR1c0045', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6007:6030'>　　　侯之命數娣媵以下貴賤之等視其國之卿大</span><br/>
<span class='tline' id='l288' data-llen='6030:6053'>　　　夫士故命各不同也天下之患莫大乎賤者不</span><br/>
<span class='tline' id='l289' data-llen='6053:6076'>　　　安其分視貴者而欲效之於是乎臣僭君而妾</span><br/>
<span class='tline' id='l290' data-llen='6076:6099'>　　　匹嫡家國之亂生矣先王制禮以定之使貴賤</span><br/>
<span class='tline' id='l291' data-llen='6099:6122'>　　　之等命數不同禮秩亦異而不可相效則上下</span><br/>
<span class='tline' id='l292' data-llen='6122:6145'>　　　辨而民志定矣小星之媵妾以命數不同之故</span><br/>
<span class='tline' id='l293' data-llen='6145:6168'>　　　安其分而盡其職君子是以知禮之不可以已</span><br/>
<span class='tline' id='l294' data-llen='6168:6174'>　　　也</span><br/>
<span class='tline' id='l295' data-llen='6174:6201'><a onclick="displayPageImage('KR1c0045', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6201:6219'>江有汜之子歸不我以不我以其後也悔</span><br/>
<span class='tline' id='l297' data-llen='6219:6242'>　興也水决復入曰汜以用也江漢之間有嫡不與媵</span><br/>
<span class='tline' id='l298' data-llen='6242:6265'>　俱歸者其媵思之言江水有汜而之子之歸乃不我</span><br/>
<span class='tline' id='l299' data-llen='6265:6288'>　用雖不我用或其後也悔而迎我則我將如汜之復</span><br/>
<span class='tline' id='l300' data-llen='6288:6299'>　入於江乎蓋望之也</span><br/>
<span class='tline' id='l301' data-llen='6299:6317'>江有渚之子歸不我與不我與其後也處</span><br/>
<span class='tline' id='l302' data-llen='6317:6340'>　興也水岐成洲曰渚與偕也言江水有渚而之子之</span><br/>
<span class='tline' id='l303' data-llen='6340:6363'>　歸乃不我偕既不我偕而其後也又安處而不來迎</span><br/>
<span class='tline' id='l304' data-llen='6363:6390'><a onclick="displayPageImage('KR1c0045', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6390:6408'>　我則將如渚之不復入江乎蓋疑之也</span><br/>
<span class='tline' id='l306' data-llen='6408:6426'>江有沱之子歸不我過不我過其嘯也歌</span><br/>
<span class='tline' id='l307' data-llen='6426:6449'>　興也沱江之别流者過存問也嘯歎聲言江水有沱</span><br/>
<span class='tline' id='l308' data-llen='6449:6472'>　而之子之歸并不使人過而問我旣不問我是終不</span><br/>
<span class='tline' id='l309' data-llen='6472:6495'>　悔矣我雖思之亦屬無益其變嘯歎為咏歌如沱之</span><br/>
<span class='tline' id='l310' data-llen='6495:6508'>　不復望入江矣蓋安之也</span><br/>
<span class='tline' id='l311' data-llen='6508:6520'>　　江有汜三章章五句</span><br/>
<span class='tline' id='l312' data-llen='6520:6543'>　　　詩序曰江有汜美媵也思而不怨困而能亨此</span><br/>
<span class='tline' id='l313' data-llen='6543:6570'><a onclick="displayPageImage('KR1c0045', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6570:6593'>　　　士君子之所難而女子能之陳氏曰小星之夫</span><br/>
<span class='tline' id='l315' data-llen='6593:6616'>　　　人惠及媵妾而媵妾盡其心江沱之夫人惠不</span><br/>
<span class='tline' id='l316' data-llen='6616:6639'>　　　及媵妾而媵妾不怨蓋父雖不慈子不可以不</span><br/>
<span class='tline' id='l317' data-llen='6639:6652'>　　　孝各盡其道而已矣</span><br/>
<span class='tline' id='l318' data-llen='6652:6670'>野有死麕白茅包之有女懐春吉士誘之</span><br/>
<span class='tline' id='l319' data-llen='6670:6694'>　賦也麕獐也茅包麕者𫝊云同田之獲而分其肉也</span><br/>
<span class='tline' id='l320' data-llen='6694:6717'>　懐思也女之懐春猶士之悲秋因時興思也吉士求</span><br/>
<span class='tline' id='l321' data-llen='6717:6740'>　婚之男也誘導也比隣之人同徃田獵分麕肉而以</span><br/>
<span class='tline' id='l322' data-llen='6740:6767'><a onclick="displayPageImage('KR1c0045', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6767:6790'>　茅包之適遇懐春之女而同田之士遂欲無媒妁而</span><br/>
<span class='tline' id='l324' data-llen='6790:6808'>　自往誘之蓋急於求婚而不暇為禮也</span><br/>
<span class='tline' id='l325' data-llen='6808:6833'>林有樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>野有死鹿白茅純束有女如玉</span><br/>
<span class='tline' id='l326' data-llen='6833:6863'>　賦也樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>小木也純束重包之也此同田之人明女</span><br/>
<span class='tline' id='l327' data-llen='6863:6893'>　之不可誘也言樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>死鹿物本輕微而猶以白茅純</span><br/>
<span class='tline' id='l328' data-llen='6893:6916'>　束不使汙壞况此所有之女觀其徳容堅貞潔白有</span><br/>
<span class='tline' id='l329' data-llen='6916:6936'>　如美玉豈可不加愛䕶而反以非禮誘之乎</span><br/>
<span class='tline' id='l330' data-llen='6936:6953'>舒而脫脫兮無感我帨兮無使尨也吠</span><br/>
<span class='tline' id='l331' data-llen='6953:6980'><a onclick="displayPageImage('KR1c0045', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6980:7003'>　賦也舒徐也脫脫遲緩貌感動帨佩巾也箋云奔走</span><br/>
<span class='tline' id='l333' data-llen='7003:7027'>　失節則佩感也尨犬也𫝊云非禮相陵則犬吠也此</span><br/>
<span class='tline' id='l334' data-llen='7027:7050'>　同田之人勸士勿往誘也言女徳如玉不可輕犯當</span><br/>
<span class='tline' id='l335' data-llen='7050:7073'>　徐思而緩圗之勿疾走以動我佩巾恐其失儀也勿</span><br/>
<span class='tline' id='l336' data-llen='7073:7096'>　突徃而驚彼尨犬恐其生事也蓋所以保女之貞淑</span><br/>
<span class='tline' id='l337' data-llen='7096:7111'>　而止士之邪妄其相為也深矣</span><br/>
<span class='tline' id='l338' data-llen='7111:7130'>　　野有死麕三章二章章四句一章三句</span><br/>
<span class='tline' id='l339' data-llen='7130:7153'>　　　詩序曰野有死麕惡無禮也同田之人惡吉士</span><br/>
<span class='tline' id='l340' data-llen='7153:7180'><a onclick="displayPageImage('KR1c0045', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7180:7203'>　　　之無禮而止之也古者鄉田同井出入相友守</span><br/>
<span class='tline' id='l342' data-llen='7203:7226'>　　　望相助有善相勸有過相規是故比閭族黨無</span><br/>
<span class='tline' id='l343' data-llen='7226:7249'>　　　非勸善之人也耕耘樵獵無非規過之地也設</span><br/>
<span class='tline' id='l344' data-llen='7249:7272'>　　　有不檢之士偶動非禮之思則前後左右之人</span><br/>
<span class='tline' id='l345' data-llen='7272:7295'>　　　皆得惡而止之使不䧟於罪戾此三代聖王所</span><br/>
<span class='tline' id='l346' data-llen='7295:7318'>　　　由教成於上俗羙於下刑措不用而比戸可封</span><br/>
<span class='tline' id='l347' data-llen='7318:7328'>　　　也嗚呼盛矣</span><br/>
<span class='tline' id='l348' data-llen='7328:7346'>何彼穠矣唐棣之華曷不肅雝王姬之車</span><br/>
<span class='tline' id='l349' data-llen='7346:7373'><a onclick="displayPageImage('KR1c0045', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7373:7396'>　興也穠盛也唐棣郁李也肅敬雝和也王姬下嫁而</span><br/>
<span class='tline' id='l351' data-llen='7396:7419'>　能和敬以執婦道故詩人美之言何其穠盛乎則唐</span><br/>
<span class='tline' id='l352' data-llen='7419:7442'>　棣之華也豈不肅雝乎則王姬之車也其車如此其</span><br/>
<span class='tline' id='l353' data-llen='7442:7449'>　人可知矣</span><br/>
<span class='tline' id='l354' data-llen='7449:7467'>何彼穠矣華如桃李平王之孫齊侯之子</span><br/>
<span class='tline' id='l355' data-llen='7467:7490'>　興也平王文王也國語太子晉曰自后稷之始基靖</span><br/>
<span class='tline' id='l356' data-llen='7490:7513'>　民十五王而文始平之是文王之為平王猶武王之</span><br/>
<span class='tline' id='l357' data-llen='7513:7536'>　為寧王當時有此稱也齊侯丁公伋也邑姜與伋為</span><br/>
<span class='tline' id='l358' data-llen='7536:7563'><a onclick="displayPageImage('KR1c0045', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7563:7586'>　兄弟故王姬歸其子也以桃李二華興男女二人者</span><br/>
<span class='tline' id='l360' data-llen='7586:7609'>　未成婚之詞也未成婚則尊王故以平王之孫先齊</span><br/>
<span class='tline' id='l361' data-llen='7609:7620'>　侯之子君臣之義也</span><br/>
<span class='tline' id='l362' data-llen='7620:7638'>其釣維何維絲伊緡齊侯之子平王之孫</span><br/>
<span class='tline' id='l363' data-llen='7638:7661'>　興也緡綸也以絲為綸旣成婚之詞也朱子曰絲合</span><br/>
<span class='tline' id='l364' data-llen='7661:7684'>　而為綸猶男女之合而為婚也旣成婚則尊夫故以</span><br/>
<span class='tline' id='l365' data-llen='7684:7701'>　齊侯之子先平王之孫夫婦之禮也</span><br/>
<span class='tline' id='l366' data-llen='7701:7714'>　　何彼穠矣三章章四句</span><br/>
<span class='tline' id='l367' data-llen='7714:7741'><a onclick="displayPageImage('KR1c0045', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7741:7764'>　　　詩序曰何彼穠矣美王姬也國立於君臣家始</span><br/>
<span class='tline' id='l369' data-llen='7764:7787'>　　　於夫婦婦挾富貴之勢以驕其夫而慢其舅姑</span><br/>
<span class='tline' id='l370' data-llen='7787:7810'>　　　則家不可齊矣故雖以天子之女下嫁諸侯亦</span><br/>
<span class='tline' id='l371' data-llen='7810:7833'>　　　必使之肅雝以執婦道然後諸侯卿大夫之女</span><br/>
<span class='tline' id='l372' data-llen='7833:7856'>　　　皆不敢以勢驕人而士庶人之家夫倡婦隨不</span><br/>
<span class='tline' id='l373' data-llen='7856:7879'>　　　令而自行矣此成周之盛事而夫子存之爲後</span><br/>
<span class='tline' id='l374' data-llen='7879:7887'>　　　世法也</span><br/>
<span class='tline' id='l375' data-llen='7887:7902'>彼茁者葭壹發五豝于嗟乎騶虞</span><br/>
<span class='tline' id='l376' data-llen='7902:7929'><a onclick="displayPageImage('KR1c0045', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7929:7952'>　賦也茁生出壯盛之貌葭蘆也壹發四矢也獸二歲</span><br/>
<span class='tline' id='l378' data-llen='7952:7976'>　曰豝五豝田禮也𫝊曰虞人翼五豝以待公之發是</span><br/>
<span class='tline' id='l379' data-llen='7976:7999'>　也騶虞瑞獸不食生物者也南國諸侯被文王之化</span><br/>
<span class='tline' id='l380' data-llen='7999:8022'>　皆能仁民而愛物故風雨時叙庶類蕃殖春田之時</span><br/>
<span class='tline' id='l381' data-llen='8022:8045'>　葭蘆茁茂五豝具焉而國君不忍盡殺矢止壹發故</span><br/>
<span class='tline' id='l382' data-llen='8045:8068'>　詩人歎之以為此仁厚之君不戕物命是即所謂騶</span><br/>
<span class='tline' id='l383' data-llen='8068:8085'>　虞矣猶麟趾之詩歎公子之即麟也</span><br/>
<span class='tline' id='l384' data-llen='8085:8100'>彼茁者蓬壹發五豵于嗟乎騶虞</span><br/>
<span class='tline' id='l385' data-llen='8100:8127'><a onclick="displayPageImage('KR1c0045', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8127:8150'>　賦也蓬蒿類獸一歲曰豵七月之詩曰言私其豵獸</span><br/>
<span class='tline' id='l387' data-llen='8150:8173'>　之小者也蓬細於葭而亦皆茁壯則所生者更盛矣</span><br/>
<span class='tline' id='l388' data-llen='8173:8192'>　豵小於豝而亦止壹發則所殺者更少矣</span><br/>
<span class='tline' id='l389' data-llen='8192:8203'>　　騶虞二章章三句</span><br/>
<span class='tline' id='l390' data-llen='8203:8226'>　　　詩序曰騶虞鵲巢之應也南國被文王后妃之</span><br/>
<span class='tline' id='l391' data-llen='8226:8249'>　　　化諸侯刑于寡妻而夫人専靜純一以盡其職</span><br/>
<span class='tline' id='l392' data-llen='8249:8272'>　　　至於大夫之妻宗室之女皆能守禮是以教化</span><br/>
<span class='tline' id='l393' data-llen='8272:8295'>　　　成而風俗美陰陽和而庶類蕃有騶虞之瑞焉</span><br/>
<span class='tline' id='l394' data-llen='8295:8322'><a onclick="displayPageImage('KR1c0045', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8322:8345'>　　　推其所由皆本於修身以齊家故曰鵲巢之應</span><br/>
<span class='tline' id='l396' data-llen='8345:8351'>　　　也</span><br/>
<span class='tline' id='l397' data-llen='8351:8369'>　　召南十四篇四十章一百七十七句</span><br/>
<span class='tline' id='l398' data-llen='8369:8392'>　　　召南化成天下也鵲巢采蘩草蟲言夫人大夫</span><br/>
<span class='tline' id='l399' data-llen='8392:8415'>　　　妻之徳修身齊家之功也甘棠以下方伯布化</span><br/>
<span class='tline' id='l400' data-llen='8415:8438'>　　　則國治而天下平矣騶虞化成有如麟趾大旨</span><br/>
<span class='tline' id='l401' data-llen='8438:8461'>　　　與周南同而亦有異焉者周南多言仁心召南</span><br/>
<span class='tline' id='l402' data-llen='8461:8484'>　　　兼言仁政甘棠溥旬宣之績行露昭庶獄之愼</span><br/>
<span class='tline' id='l403' data-llen='8484:8511'><a onclick="displayPageImage('KR1c0045', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8511:8534'>　　　摽梅詳取士之規小星定宮闈之禮野麕厚閭</span><br/>
<span class='tline' id='l405' data-llen='8534:8557'>　　　井之俗騶虞著蒐狩之制大經大法莫不具在</span><br/>
<span class='tline' id='l406' data-llen='8557:8580'>　　　所謂以睢麟之意行周官之法度也抑王道本</span><br/>
<span class='tline' id='l407' data-llen='8580:8603'>　　　於夭徳修身在於正心故二南之言心徳者宜</span><br/>
<span class='tline' id='l408' data-llen='8603:8626'>　　　致意焉周南之詩多率性而主和而葛覃之尊</span><br/>
<span class='tline' id='l409' data-llen='8626:8649'>　　　師兎罝之勤事未嘗不濟以敬也召南之詩多</span><br/>
<span class='tline' id='l410' data-llen='8649:8672'>　　　率教而主敬而羔羊之從容江汜之溫厚未嘗</span><br/>
<span class='tline' id='l411' data-llen='8672:8695'>　　　不歸於和也至於王姬肅雝則兼有敬和之美</span><br/>
<span class='tline' id='l412' data-llen='8695:8722'><a onclick="displayPageImage('KR1c0045', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8722:8745'>　　　焉夫和仁也治化所由成也而必先以敬者非</span><br/>
<span class='tline' id='l414' data-llen='8745:8768'>　　　敬無以為和也萬物理而後和萬事序而後和</span><br/>
<span class='tline' id='l415' data-llen='8768:8791'>　　　故中庸之功極於位育而始於戒懼主敬以致</span><br/>
<span class='tline' id='l416' data-llen='8791:8814'>　　　和也天徳王道在於謹獨為周南召南者可以</span><br/>
<span class='tline' id='l417' data-llen='8814:8824'>　　　知所從入矣</span><br/>
<span class='tline' id='l418' data-llen='8824:8827'>　</span><br/>
<span class='tline' id='l419' data-llen='8827:8830'>　</span><br/>
<span class='tline' id='l420' data-llen='8830:8840'>御纂詩義折中卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0045', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:201'>御纂詩義折中卷八</span><br/>
<span class='tline' id='l10' data-llen='201:210'>　陳風一之十二</span><br/>
<span class='tline' id='l11' data-llen='210:233'>　　陳國名在禹貢豫州之域帝舜之後閼父為周陶</span><br/>
<span class='tline' id='l12' data-llen='233:256'>　　正武王以元女大姬妻其子滿而封於陳與黃帝</span><br/>
<span class='tline' id='l13' data-llen='256:268'>　　帝堯之後共為三恪</span><br/>
<span class='tline' id='l14' data-llen='268:287'>子之湯兮宛丘之上兮洵有情兮而無望兮</span><br/>
<span class='tline' id='l15' data-llen='287:310'>　賦也湯與蕩同宛丘地名洵信也望人所瞻仰也陳</span><br/>
<span class='tline' id='l16' data-llen='310:336'><a onclick="displayPageImage('KR1c0045', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='336:359'>　國無政在位者皆遊蕩於宛丘之上國人譏之以為</span><br/>
<span class='tline' id='l18' data-llen='359:379'>　雖有情致而無威望也毛𫝊曰子大夫也</span><br/>
<span class='tline' id='l19' data-llen='379:397'>坎其擊鼓宛丘之下無冬無夏値其鷺羽</span><br/>
<span class='tline' id='l20' data-llen='397:420'>　賦也坎鼓聲値植也鷺鳥名其羽可以為翳舞者之</span><br/>
<span class='tline' id='l21' data-llen='420:426'>　所持也</span><br/>
<span class='tline' id='l22' data-llen='426:444'>坎其擊缶宛丘之道無冬無夏値其鷺翿</span><br/>
<span class='tline' id='l23' data-llen='444:467'>　賦也缶瓦器可以節樂翿翳也徐常吉曰古者春秋</span><br/>
<span class='tline' id='l24' data-llen='467:490'>　敎以禮樂冬夏教以詩書今冬夏値其羽翿則無時</span><br/>
<span class='tline' id='l25' data-llen='490:516'><a onclick="displayPageImage('KR1c0045', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='516:530'>　而不舞矣此書所謂恒舞也</span><br/>
<span class='tline' id='l27' data-llen='530:541'>　　宛丘三章章四句</span><br/>
<span class='tline' id='l28' data-llen='541:564'>　　　宛丘陳人刺其上也昔胡公之封於陳也武王</span><br/>
<span class='tline' id='l29' data-llen='564:587'>　　　妻以元女大姬大姬好巫覡之事相沿成俗故</span><br/>
<span class='tline' id='l30' data-llen='587:610'>　　　在位者多敖遊而恒舞夫其遊而舞也亦有託</span><br/>
<span class='tline' id='l31' data-llen='610:633'>　　　而云然以為有情也且謂情之所鍾不妨越禮</span><br/>
<span class='tline' id='l32' data-llen='633:656'>　　　而不知無威儀之節則不足以定命無荘涖之</span><br/>
<span class='tline' id='l33' data-llen='656:679'>　　　容則不足以觀民有情無望非小失也古今才</span><br/>
<span class='tline' id='l34' data-llen='679:705'><a onclick="displayPageImage('KR1c0045', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='705:728'>　　　士有文而無行其病皆在於此讀宛丘之詩其</span><br/>
<span class='tline' id='l36' data-llen='728:740'>　　　亦可以自儆也夫</span><br/>
<span class='tline' id='l37' data-llen='740:758'>東門之枌宛丘之栩子仲之子婆娑其下</span><br/>
<span class='tline' id='l38' data-llen='758:781'>　賦也枌白榆也栩樹名子仲氏也子仲之子貴族之</span><br/>
<span class='tline' id='l39' data-llen='781:804'>　子也鄭康成曰之子男子也婆娑舞貌何楷曰或舞</span><br/>
<span class='tline' id='l40' data-llen='804:827'>　於東門之枌下或舞於宛丘之栩下明其非一時非</span><br/>
<span class='tline' id='l41' data-llen='827:833'>　一處也</span><br/>
<span class='tline' id='l42' data-llen='833:851'>穀旦于差南方之原不績其麻市也婆娑</span><br/>
<span class='tline' id='l43' data-llen='851:877'><a onclick="displayPageImage('KR1c0045', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='877:900'>　賦也穀善也穀旦良辰也差擇也高平曰原范祖禹</span><br/>
<span class='tline' id='l45' data-llen='900:923'>　曰民於善日則擇高明之地而荒樂焉是也不績其</span><br/>
<span class='tline' id='l46' data-llen='923:944'>　麻廢女工也市易也彼此交易而舞故曰市也</span><br/>
<span class='tline' id='l47' data-llen='944:962'>穀旦于逝越以鬷邁視爾如荍貽我握椒</span><br/>
<span class='tline' id='l48' data-llen='962:985'>　賦也逝往越於鬷衆邁行也言穀旦往遊不暇擇地</span><br/>
<span class='tline' id='l49' data-llen='985:1008'>　但視人衆之處而行焉則遊愈勤而志愈荒矣荍荆</span><br/>
<span class='tline' id='l50' data-llen='1008:1031'>　葵也椒芬芳之物也越以衆邁男女會矣於是男悦</span><br/>
<span class='tline' id='l51' data-llen='1031:1054'>　女曰視爾之貌如荍華然女遂貽以一握之椒而通</span><br/>
<span class='tline' id='l52' data-llen='1054:1080'><a onclick="displayPageImage('KR1c0045', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1080:1103'>　情好也此與鄭之采蘭贈芍同俗故詩人叙其事而</span><br/>
<span class='tline' id='l54' data-llen='1103:1109'>　醜之也</span><br/>
<span class='tline' id='l55' data-llen='1109:1122'>　　東門之枌三章章四句</span><br/>
<span class='tline' id='l56' data-llen='1122:1145'>　　　詩序曰東門之枌疾亂也疾其嬉遊而至於淫</span><br/>
<span class='tline' id='l57' data-llen='1145:1169'>　　　亂也昔先王之敎民也君子勤禮小人盡力𫝊</span><br/>
<span class='tline' id='l58' data-llen='1169:1192'>　　　曰民生在勤勤則不匱又曰民勞則思思則善</span><br/>
<span class='tline' id='l59' data-llen='1192:1215'>　　　心生逸則淫淫則忘善忘善則惡心生今陳之</span><br/>
<span class='tline' id='l60' data-llen='1215:1238'>　　　俗恒舞酣歌在民上者無冬夏而値其鷺羽其</span><br/>
<span class='tline' id='l61' data-llen='1238:1264'><a onclick="displayPageImage('KR1c0045', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1264:1287'>　　　下化之越鬷邁而市也婆娑則是上不勤禮而</span><br/>
<span class='tline' id='l63' data-llen='1287:1310'>　　　下不盡力也有男不耕孰授之食有女不績孰</span><br/>
<span class='tline' id='l64' data-llen='1310:1333'>　　　授之衣女遊而冶必至誨淫男惰而貧或至為</span><br/>
<span class='tline' id='l65' data-llen='1333:1356'>　　　盗是不勤致匱忘善而惡心生也立國如此何</span><br/>
<span class='tline' id='l66' data-llen='1356:1374'>　　　以長世君子是以知陳之先亡也</span><br/>
<span class='tline' id='l67' data-llen='1374:1392'>衡門之下可以棲遲泌之洋洋可以樂飢</span><br/>
<span class='tline' id='l68' data-llen='1392:1415'>　賦也衡門橫木以為門也棲遲止息也泌水名洋洋</span><br/>
<span class='tline' id='l69' data-llen='1415:1438'>　流動之貌朱子曰此隱居自樂而無求者之詞言衡</span><br/>
<span class='tline' id='l70' data-llen='1438:1464'><a onclick="displayPageImage('KR1c0045', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1464:1487'>　門雖淺陋而亦可以遊息泌水雖不可飽然亦可以</span><br/>
<span class='tline' id='l72' data-llen='1487:1496'>　玩樂而忘飢也</span><br/>
<span class='tline' id='l73' data-llen='1496:1514'>豈其食魚必河之魴豈其取妻必齊之姜</span><br/>
<span class='tline' id='l74' data-llen='1514:1537'>　賦也姜齊姓飲食男女人之大欲存焉故以食魚取</span><br/>
<span class='tline' id='l75' data-llen='1537:1545'>　妻概其餘也</span><br/>
<span class='tline' id='l76' data-llen='1545:1563'>豈其食魚必河之鯉豈其取妻必宋之子</span><br/>
<span class='tline' id='l77' data-llen='1563:1586'>　賦也子宋姓豈其必者有亦不却無亦不求志有在</span><br/>
<span class='tline' id='l78' data-llen='1586:1596'>　而不暇及乎此也</span><br/>
<span class='tline' id='l79' data-llen='1596:1622'><a onclick="displayPageImage('KR1c0045', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1622:1633'>　　衡門三章章四句</span><br/>
<span class='tline' id='l81' data-llen='1633:1656'>　　　衡門守道也人之有欲也皆期其必得必欲得</span><br/>
<span class='tline' id='l82' data-llen='1656:1679'>　　　而不得於是乎目前之境皆以為不可不知境</span><br/>
<span class='tline' id='l83' data-llen='1679:1702'>　　　不同而道同得其所以處之之道則境無不可</span><br/>
<span class='tline' id='l84' data-llen='1702:1725'>　　　而道外之物皆可以不必是故衡門泌水人所</span><br/>
<span class='tline' id='l85' data-llen='1725:1748'>　　　難安而心以為可則可矣道固無不在也魴鯉</span><br/>
<span class='tline' id='l86' data-llen='1748:1771'>　　　姜子人之所欲而心以為不必則果不必矣於</span><br/>
<span class='tline' id='l87' data-llen='1771:1794'>　　　道無加損也此則所謂素位而行不願乎外者</span><br/>
<span class='tline' id='l88' data-llen='1794:1820'><a onclick="displayPageImage('KR1c0045', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1820:1837'>　　　與可以無入而不得矣君子哉</span><br/>
<span class='tline' id='l90' data-llen='1837:1855'>東門之池可以漚麻彼美淑姬可與晤歌</span><br/>
<span class='tline' id='l91' data-llen='1855:1878'>　興也漚漸漬也鄭康成曰於池中柔麻使可緝績以</span><br/>
<span class='tline' id='l92' data-llen='1878:1901'>　作衣服興賢女能柔順君子成其德教也晤猶對也</span><br/>
<span class='tline' id='l93' data-llen='1901:1921'>　言淑姬賢女君子宜與晤對詠歌相切化也</span><br/>
<span class='tline' id='l94' data-llen='1921:1939'>東門之池可以漚紵彼美淑姬可與晤語</span><br/>
<span class='tline' id='l95' data-llen='1939:1962'>　興也紵麻屬答述曰語晤語者迭為問對相辨論也</span><br/>
<span class='tline' id='l96' data-llen='1962:1980'>東門之池可以漚菅彼美淑姬可與晤言</span><br/>
<span class='tline' id='l97' data-llen='1980:2006'><a onclick="displayPageImage('KR1c0045', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2006:2029'>　興也菅草名可以為索自述曰言晤言者各陳已意</span><br/>
<span class='tline' id='l99' data-llen='2029:2036'>　互証明也</span><br/>
<span class='tline' id='l100' data-llen='2036:2049'>　　東門之池三章章四句</span><br/>
<span class='tline' id='l101' data-llen='2049:2072'>　　　東門之池思賢妃也人君之德以養而成非一</span><br/>
<span class='tline' id='l102' data-llen='2072:2095'>　　　日之積也陳之為國舊矣太姬之初已有巫風</span><br/>
<span class='tline' id='l103' data-llen='2095:2118'>　　　繼世之君必有恒舞於宫酣歌於室者以為非</span><br/>
<span class='tline' id='l104' data-llen='2118:2141'>　　　此無可與娯也諍臣直言謂宜不邇聲色則格</span><br/>
<span class='tline' id='l105' data-llen='2141:2164'>　　　而不入矣詩人思有以易之以為誠得賢媛相</span><br/>
<span class='tline' id='l106' data-llen='2164:2190'><a onclick="displayPageImage('KR1c0045', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2190:2213'>　　　晤與歌與言如池水之漚麻漸漬而不覺久而</span><br/>
<span class='tline' id='l108' data-llen='2213:2236'>　　　化焉則自知巫覡之紛若不如淑姬之幽閒庶</span><br/>
<span class='tline' id='l109' data-llen='2236:2259'>　　　幾以琴瑟之靜好易羽翿之婆娑矣然而豈易</span><br/>
<span class='tline' id='l110' data-llen='2259:2280'>　　　得哉此關雎之君子所由寤寐思淑女也</span><br/>
<span class='tline' id='l111' data-llen='2280:2298'>東門之楊其葉牂牂昏以為期明星煌煌</span><br/>
<span class='tline' id='l112' data-llen='2298:2321'>　賦也牂牂盛貌煌煌大明也此與人有約而不信也</span><br/>
<span class='tline' id='l113' data-llen='2321:2344'>　東門之楊所約之地也昏以為期所約之時也如期</span><br/>
<span class='tline' id='l114' data-llen='2344:2365'>　俟之至於明星已出而不來是失信而爽約也</span><br/>
<span class='tline' id='l115' data-llen='2365:2391'><a onclick="displayPageImage('KR1c0045', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2391:2409'>東門之楊其葉肺肺昏以為期明星晢晢</span><br/>
<span class='tline' id='l117' data-llen='2409:2430'>　賦也肺肺密貌晢晢小明也將曉則星光微矣</span><br/>
<span class='tline' id='l118' data-llen='2430:2443'>　　東門之楊二章章四句</span><br/>
<span class='tline' id='l119' data-llen='2443:2466'>　　　東門之楊刺無信也人之生也信義為大以義</span><br/>
<span class='tline' id='l120' data-llen='2466:2489'>　　　相約加之以信久要不忘所以為成人也世之</span><br/>
<span class='tline' id='l121' data-llen='2489:2512'>　　　衰也人棄信而忍於作偽離騷云曰黄昏以為</span><br/>
<span class='tline' id='l122' data-llen='2512:2535'>　　　期兮羗中道而改路亦猶是矣人情反覆可勝</span><br/>
<span class='tline' id='l123' data-llen='2535:2558'>　　　歎哉故君子之與人約也必審其所約之事必</span><br/>
<span class='tline' id='l124' data-llen='2558:2584'><a onclick="displayPageImage('KR1c0045', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2584:2607'>　　　擇其與約之人思其終也思其復也思其反也</span><br/>
<span class='tline' id='l126' data-llen='2607:2616'>　　　誠愼之也</span><br/>
<span class='tline' id='l127' data-llen='2616:2639'>墓門有棘斧以斯之夫也不良國人知之知而不已誰</span><br/>
<span class='tline' id='l128' data-llen='2639:2644'>昔然矣</span><br/>
<span class='tline' id='l129' data-llen='2644:2667'>　比也棘惡木斯析也夫謂陳佗也已去也誰昔猶疇</span><br/>
<span class='tline' id='l130' data-llen='2667:2690'>　昔也陳佗欲俟桓公之卒而作亂是墓門之棘也墓</span><br/>
<span class='tline' id='l131' data-llen='2690:2713'>　門有棘則宜斧以斯之乃佗之陰謀國人皆知而卒</span><br/>
<span class='tline' id='l132' data-llen='2713:2736'>　不能去盖自疇昔已然非一日之積矣追咎桓公也</span><br/>
<span class='tline' id='l133' data-llen='2736:2762'><a onclick="displayPageImage('KR1c0045', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2762:2785'>墓門有梅有鴞萃止夫也不良歌以訊之訊予不顧顚</span><br/>
<span class='tline' id='l135' data-llen='2785:2790'>倒思予</span><br/>
<span class='tline' id='l136' data-llen='2790:2813'>　比也梅美木鴞惡鳥訊告也蘇轍曰墓門有梅而鴞</span><br/>
<span class='tline' id='l137' data-llen='2813:2836'>　集之梅雖美將得全乎以比桓公雖有太子免以為</span><br/>
<span class='tline' id='l138' data-llen='2836:2859'>　後而佗在焉欲其無危不可得也歌以訊之告桓公</span><br/>
<span class='tline' id='l139' data-llen='2859:2882'>　也告之而不顧至於顛倒而後思予則已晚矣其後</span><br/>
<span class='tline' id='l140' data-llen='2882:2901'>　佗果殺免也則詩人之先見為不可及矣</span><br/>
<span class='tline' id='l141' data-llen='2901:2912'>　　墓門二章章六句</span><br/>
<span class='tline' id='l142' data-llen='2912:2938'><a onclick="displayPageImage('KR1c0045', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2938:2961'>　　　詩序曰墓門刺陳佗也左傳隱公七年陳五父</span><br/>
<span class='tline' id='l144' data-llen='2961:2984'>　　　如鄭涖盟㰱如忘洩伯曰五父必不免不頼盟</span><br/>
<span class='tline' id='l145' data-llen='2984:3007'>　　　矣是佗之不良國人知之鄰國亦知之而陳侯</span><br/>
<span class='tline' id='l146' data-llen='3007:3030'>　　　不知不明也知而不已不斷也不明不斷何以</span><br/>
<span class='tline' id='l147' data-llen='3030:3053'>　　　定亂是故歌以訊之望其明也斧以斯之望其</span><br/>
<span class='tline' id='l148' data-llen='3053:3060'>　　　斷也</span><br/>
<span class='tline' id='l149' data-llen='3060:3078'>防有鵲巢卭有㫖苕誰侜予美心焉忉忉</span><br/>
<span class='tline' id='l150' data-llen='3078:3101'>　比也防堤也卭丘也㫖美也苕草名好生下隰侜誑</span><br/>
<span class='tline' id='l151' data-llen='3101:3127'><a onclick="displayPageImage('KR1c0045', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3127:3150'>　也忉忉憂也鵲巢於大樹防以止水安有鵲巢苕生</span><br/>
<span class='tline' id='l153' data-llen='3150:3173'>　於下濕卭乃高丘焉有旨苕今皆謂有之以比讒人</span><br/>
<span class='tline' id='l154' data-llen='3173:3196'>　駕為無實之詞以欺人所謂侜也誰如此以侜予心</span><br/>
<span class='tline' id='l155' data-llen='3196:3209'>　之所美使我忉忉憂之也</span><br/>
<span class='tline' id='l156' data-llen='3209:3227'>中唐有甓卭有旨鷊誰侜予美心焉惕惕</span><br/>
<span class='tline' id='l157' data-llen='3227:3250'>　比也唐廟中路名甓瓴甋也俗謂之磚鷊小草雜色</span><br/>
<span class='tline' id='l158' data-llen='3250:3273'>　如綬惕惕懼也上章言以無為有此言似乎有之而</span><br/>
<span class='tline' id='l159' data-llen='3273:3296'>　實羅織其事也歐陽修曰中唐有甓非一甓也以積</span><br/>
<span class='tline' id='l160' data-llen='3296:3322'><a onclick="displayPageImage('KR1c0045', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3322:3345'>　累而成路㫖鷊綬草雜衆色以成文猶多言交織以</span><br/>
<span class='tline' id='l162' data-llen='3345:3365'>　成惑是也其侜更巧故憂之甚而至於懼也</span><br/>
<span class='tline' id='l163' data-llen='3365:3378'>　　防有鵲巢二章章四句</span><br/>
<span class='tline' id='l164' data-llen='3378:3401'>　　　詩序曰防有鵲巢憂讒賊也夫讒賊亦多術矣</span><br/>
<span class='tline' id='l165' data-llen='3401:3424'>　　　防巢卭苕本無其事而妄謂有之所謂譸張為</span><br/>
<span class='tline' id='l166' data-llen='3424:3447'>　　　幻也唐甓卭鷊集衆小事而遂張大之所謂萋</span><br/>
<span class='tline' id='l167' data-llen='3447:3470'>　　　菲成錦也家國之際讒言一興變故百出誠可</span><br/>
<span class='tline' id='l168' data-llen='3470:3493'>　　　畏也書曰無稽之言勿聽謂人之多言茍非確</span><br/>
<span class='tline' id='l169' data-llen='3493:3520'><a onclick="displayPageImage('KR1c0045', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3520:3539'>　　　有証據概斷之以勿聽則讒賊止矣</span><br/>
<span class='tline' id='l171' data-llen='3539:3557'>月出皎兮佼人僚兮舒窈糾兮勞心悄兮</span><br/>
<span class='tline' id='l172' data-llen='3557:3580'>　賦也皎眀也佼羙也佼人謂夏姬也僚好貌舒夏徴</span><br/>
<span class='tline' id='l173' data-llen='3580:3604'>　舒也古人二名間有截用一字者如晉重耳𫝊謂之</span><br/>
<span class='tline' id='l174' data-llen='3604:3628'>　重樂王鮒𫝊謂之鮒仲孫何忌經謂之忌是也陳靈</span><br/>
<span class='tline' id='l175' data-llen='3628:3651'>　公與孔寕儀行父淫於夏氏夏姬之子徴舒恥之故</span><br/>
<span class='tline' id='l176' data-llen='3651:3674'>　弑靈公此詩言當月出之時靈公悦夏姬之佼好而</span><br/>
<span class='tline' id='l177' data-llen='3674:3697'>　其子徴舒幽窈糾結勢必為亂故中心憂勞又悄然</span><br/>
<span class='tline' id='l178' data-llen='3697:3724'><a onclick="displayPageImage('KR1c0045', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3724:3732'>　而不敢言也</span><br/>
<span class='tline' id='l180' data-llen='3732:3750'>月出皓兮佼人懰兮舒懮受兮勞心慅兮</span><br/>
<span class='tline' id='l181' data-llen='3750:3773'>　賦也皓月光白也懰羙而清也懮受憂思而忍受也</span><br/>
<span class='tline' id='l182' data-llen='3773:3794'>　慅煩亂也悄然不言而中心煩亂不知所為也</span><br/>
<span class='tline' id='l183' data-llen='3794:3812'>月出照兮佼人燎兮舒夭紹兮勞心慘兮</span><br/>
<span class='tline' id='l184' data-llen='3812:3835'>　賦也照月光照人面也燎人面亦有光也夭矯變紹</span><br/>
<span class='tline' id='l185' data-llen='3835:3860'>　糾𦂳慘哀痛也言其憂思而忍受者今夭變而糾𦂳</span><br/>
<span class='tline' id='l186' data-llen='3860:3883'>　則禍發甚速故煩亂者至於哀痛知靈公之必不免</span><br/>
<span class='tline' id='l187' data-llen='3883:3910'><a onclick="displayPageImage('KR1c0045', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3910:3914'>　也</span><br/>
<span class='tline' id='l189' data-llen='3914:3925'>　　月出三章章四句</span><br/>
<span class='tline' id='l190' data-llen='3925:3948'>　　　月出憂靈公也淫之為禍烈矣淫人之女如其</span><br/>
<span class='tline' id='l191' data-llen='3948:3971'>　　　父何淫人之妻如其夫何淫人之母如其子何</span><br/>
<span class='tline' id='l192' data-llen='3971:3994'>　　　當其月皎人僚色授魂予之時而環伺而欲刄</span><br/>
<span class='tline' id='l193' data-llen='3994:4017'>　　　之者已不可勝計矣聖人錄月出使淫亂之人</span><br/>
<span class='tline' id='l194' data-llen='4017:4040'>　　　知懽愛愈甚則禍機愈烈庶幾有畏而中止非</span><br/>
<span class='tline' id='l195' data-llen='4040:4054'>　　　徒播靈公之惡於衆也</span><br/>
<span class='tline' id='l196' data-llen='4054:4081'><a onclick="displayPageImage('KR1c0045', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4081:4098'>胡為乎株林從夏南匪適株林從夏南</span><br/>
<span class='tline' id='l198' data-llen='4098:4121'>　賦也株林夏氏之邑也夏南徴舒之字也朱子曰靈</span><br/>
<span class='tline' id='l199' data-llen='4121:4144'>　公淫於夏氏朝夕而往其民相與語曰君胡為乎株</span><br/>
<span class='tline' id='l200' data-llen='4144:4167'>　林乎曰從夏南耳然則非適株林也特以從夏南故</span><br/>
<span class='tline' id='l201' data-llen='4167:4190'>　耳盖淫乎夏姬不可言也故以從其子言之詩人之</span><br/>
<span class='tline' id='l202' data-llen='4190:4197'>　忠厚如此</span><br/>
<span class='tline' id='l203' data-llen='4197:4215'>駕我乘馬說于株野乘我乘駒朝食于株</span><br/>
<span class='tline' id='l204' data-llen='4215:4238'>　賦也說舍也馬六尺以下曰駒說于株野者暮來而</span><br/>
<span class='tline' id='l205' data-llen='4238:4265'><a onclick="displayPageImage('KR1c0045', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4265:4288'>　不返也朝食于株者未暮而即來也駕馬乘駒往來</span><br/>
<span class='tline' id='l207' data-llen='4288:4311'>　不息朝朝暮暮流連不已何為也哉則不必問而可</span><br/>
<span class='tline' id='l208' data-llen='4311:4316'>　知矣</span><br/>
<span class='tline' id='l209' data-llen='4316:4327'>　　株林二章章四句</span><br/>
<span class='tline' id='l210' data-llen='4327:4350'>　　　詩序曰株林刺靈公也朱善曰衛之亂至牆茨</span><br/>
<span class='tline' id='l211' data-llen='4350:4373'>　　　而極於是有狄入衛之禍陳之亂至株林而極</span><br/>
<span class='tline' id='l212' data-llen='4373:4396'>　　　於是有楚入陳之禍然則狄非能入衛也宣姜</span><br/>
<span class='tline' id='l213' data-llen='4396:4419'>　　　實召之也楚非能入陳也夏姬實召之也此所</span><br/>
<span class='tline' id='l214' data-llen='4419:4446'><a onclick="displayPageImage('KR1c0045', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4446:4468'>　　　謂女戎也比事以觀可以為淫亂者之戒矣</span><br/>
<span class='tline' id='l216' data-llen='4468:4491'>彼澤之陂有蒲與荷有美一人傷如之何寤寐無為涕</span><br/>
<span class='tline' id='l217' data-llen='4491:4496'>泗滂沱</span><br/>
<span class='tline' id='l218' data-llen='4496:4519'>　興也陂澤障也荷芙蕖之葉也美人賢人也澤陂之</span><br/>
<span class='tline' id='l219' data-llen='4519:4542'>　草兼有蒲荷以興國中之美止有一人也夫有美一</span><br/>
<span class='tline' id='l220' data-llen='4542:4565'>　人可謂少矣又棄而不用則其傷心當如何哉無可</span><br/>
<span class='tline' id='l221' data-llen='4565:4588'>　如何故寤寐無為但見其涕泗滂沱而已此如賈誼</span><br/>
<span class='tline' id='l222' data-llen='4588:4603'>　之痛哭流涕實有所不容已也</span><br/>
<span class='tline' id='l223' data-llen='4603:4630'><a onclick="displayPageImage('KR1c0045', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4630:4653'>彼澤之陂有蒲與蕳有美一人碩大且卷寤寐無為中</span><br/>
<span class='tline' id='l225' data-llen='4653:4658'>心悁悁</span><br/>
<span class='tline' id='l226' data-llen='4658:4681'>　興也蕳蘭也碩大壯盛也卷眷戀之意言忠君也碩</span><br/>
<span class='tline' id='l227' data-llen='4681:4704'>　大而且忠君授之以事宜無不肯為者乃寤寐無為</span><br/>
<span class='tline' id='l228' data-llen='4704:4722'>　但見其中心悁悁而已悁悁猶拳拳也</span><br/>
<span class='tline' id='l229' data-llen='4722:4745'>彼澤之陂有蒲䓿菑有美一人碩犬且儼寤寐無為輾</span><br/>
<span class='tline' id='l230' data-llen='4745:4750'>轉伏枕</span><br/>
<span class='tline' id='l231' data-llen='4750:4773'>　興也䓿蓞芙蕖之花也儼矜莊之意言敬事也碩大</span><br/>
<span class='tline' id='l232' data-llen='4773:4800'><a onclick="displayPageImage('KR1c0045', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4800:4823'>　而且敬事授之以事宜無不能為者乃寤寐無為但</span><br/>
<span class='tline' id='l234' data-llen='4823:4846'>　見其輾轉伏枕而已涕泗滂沱急欲為也悁悁不忘</span><br/>
<span class='tline' id='l235' data-llen='4846:4863'>　為也伏枕則無志於為矣傷之至也</span><br/>
<span class='tline' id='l236' data-llen='4863:4874'>　　澤陂三章章六句</span><br/>
<span class='tline' id='l237' data-llen='4874:4897'>　　　澤陂傷時也靈公淫荒泄冶諫而殺之諫臣被</span><br/>
<span class='tline' id='l238' data-llen='4897:4920'>　　　殺則忠臣束手傷心涕泣而末如之何故寤寐</span><br/>
<span class='tline' id='l239' data-llen='4920:4943'>　　　無為也夫天下之事天下之人為之也或有事</span><br/>
<span class='tline' id='l240' data-llen='4943:4966'>　　　而無為之之人或有人而不得為其事如此詩</span><br/>
<span class='tline' id='l241' data-llen='4966:4993'><a onclick="displayPageImage('KR1c0045', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4993:5016'>　　　之美人碩大卷儼才足有為且急欲為事至於</span><br/>
<span class='tline' id='l243' data-llen='5016:5039'>　　　流涕而事卒不可為乃至無為而伏枕所謂雖</span><br/>
<span class='tline' id='l244' data-llen='5039:5062'>　　　有善者亦無如之何也故變風終於陳靈天下</span><br/>
<span class='tline' id='l245' data-llen='5062:5074'>　　　之亂至此而極矣</span><br/>
<span class='tline' id='l246' data-llen='5074:5092'>　　陳風十篇二十六章一百一十四句</span><br/>
<span class='tline' id='l247' data-llen='5092:5101'>　檜風一之十三</span><br/>
<span class='tline' id='l248' data-llen='5101:5124'>　　檜國名在豫州外方滎波之間周武王封祝融之</span><br/>
<span class='tline' id='l249' data-llen='5124:5140'>　　後於此鄭武公滅之而遷國焉</span><br/>
<span class='tline' id='l250' data-llen='5140:5167'><a onclick="displayPageImage('KR1c0045', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5167:5185'>羔裘逍遥狐裘以朝豈不爾思勞心忉忉</span><br/>
<span class='tline' id='l252' data-llen='5185:5208'>　賦也逍遥閒適也此君子去國而思其君也言羔裘</span><br/>
<span class='tline' id='l253' data-llen='5208:5231'>　以燕居狐裘以視朝衣服容止宛然在目豈能不爾</span><br/>
<span class='tline' id='l254' data-llen='5231:5254'>　思乎所以决於去者以朝無善政故我心忉忉而不</span><br/>
<span class='tline' id='l255' data-llen='5254:5273'>　能安也毛傳曰國無政令使我心勞是也</span><br/>
<span class='tline' id='l256' data-llen='5273:5291'>羔裘翺翔狐裘在堂豈不爾思我心憂傷</span><br/>
<span class='tline' id='l257' data-llen='5291:5314'>　賦也翺翔遊行也堂路寢也人君日出視朝退適路</span><br/>
<span class='tline' id='l258' data-llen='5314:5337'>　寢以聽大夫所治之政在堂者但在而已無所設施</span><br/>
<span class='tline' id='l259' data-llen='5337:5364'><a onclick="displayPageImage('KR1c0045', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5364:5373'>　故我心憂傷也</span><br/>
<span class='tline' id='l261' data-llen='5373:5391'>羔裘如膏日出有曜豈不爾思中心是悼</span><br/>
<span class='tline' id='l262' data-llen='5391:5414'>　賦也如膏潤澤而明也有曜照之有光也但華其衣</span><br/>
<span class='tline' id='l263' data-llen='5414:5437'>　服而不勤於政治故君之服愈美而我之心愈悼也</span><br/>
<span class='tline' id='l264' data-llen='5437:5448'>　　羔裘三章章四句</span><br/>
<span class='tline' id='l265' data-llen='5448:5471'>　　　詩序曰羔裘大夫以道去其君也夫華其衣服</span><br/>
<span class='tline' id='l266' data-llen='5471:5494'>　　　逍遥翺翔皆細故也而君子去之者以道揆之</span><br/>
<span class='tline' id='l267' data-llen='5494:5517'>　　　也好華麗則日即於奢喜燕居則日習於怠奢</span><br/>
<span class='tline' id='l268' data-llen='5517:5544'><a onclick="displayPageImage('KR1c0045', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5544:5567'>　　　者敝政之首而怠者積惡之原君子覩微而知</span><br/>
<span class='tline' id='l270' data-llen='5567:5590'>　　　著故決然去之也去之而猶思之不忘君之恩</span><br/>
<span class='tline' id='l271' data-llen='5590:5613'>　　　也思之而以去之故告之猶冀君之悟也故曰</span><br/>
<span class='tline' id='l272' data-llen='5613:5624'>　　　以道去其君也</span><br/>
<span class='tline' id='l273' data-llen='5624:5641'>庶見素冠兮棘人欒欒兮勞心慱慱兮</span><br/>
<span class='tline' id='l274' data-llen='5641:5664'>　賦也庶幸也縞冠素紕旣祥之冠也棘瘠也季本曰</span><br/>
<span class='tline' id='l275' data-llen='5664:5687'>　棘葉少而枝瘦故謂居喪骨立者為棘人也欒變毁</span><br/>
<span class='tline' id='l276' data-llen='5687:5710'>　瘠之貌輔廣曰素冠欒欒情與服稱也慱慱憂勞之</span><br/>
<span class='tline' id='l277' data-llen='5710:5737'><a onclick="displayPageImage('KR1c0045', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5737:5760'>　貌世衰禮廢不行三年之喪故祥以後之衣冠不復</span><br/>
<span class='tline' id='l279' data-llen='5760:5783'>　見矣賢者遭喪欲復古禮而獨行無助思得一素冠</span><br/>
<span class='tline' id='l280' data-llen='5783:5805'>　欒欒之棘人與為同志而不可見故勞心慱慱也</span><br/>
<span class='tline' id='l281' data-llen='5805:5823'>庶見素衣兮我心傷悲兮聊與子同歸兮</span><br/>
<span class='tline' id='l282' data-llen='5823:5846'>　賦也素冠則素衣矣思而不見故傷悲也欲與同歸</span><br/>
<span class='tline' id='l283' data-llen='5846:5854'>　愛慕之詞也</span><br/>
<span class='tline' id='l284' data-llen='5854:5872'>庶見素韠兮我心藴結兮聊與子如一兮</span><br/>
<span class='tline' id='l285' data-llen='5872:5895'>　賦也韠䕶膝朱子曰韠從裳色素衣素裳則素韠矣</span><br/>
<span class='tline' id='l286' data-llen='5895:5922'><a onclick="displayPageImage('KR1c0045', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5922:5941'>　藴結思之不觧也與子如一甚於同歸矣</span><br/>
<span class='tline' id='l288' data-llen='5941:5952'>　　素冠三章章三句</span><br/>
<span class='tline' id='l289' data-llen='5952:5975'>　　　詩序曰素冠刺不能三年也夫三年之喪天下</span><br/>
<span class='tline' id='l290' data-llen='5975:5998'>　　　之通喪也賢者俯而就不肖者跂而及檜國之</span><br/>
<span class='tline' id='l291' data-llen='5998:6021'>　　　俗不行此禮久矣舉國不行而莫以為非一人</span><br/>
<span class='tline' id='l292' data-llen='6021:6044'>　　　行之而反以為怪賢者思一同志之人而不得</span><br/>
<span class='tline' id='l293' data-llen='6044:6068'>　　　故憂之也勞心博𫝊非虚語也凡人之心根性</span><br/>
<span class='tline' id='l294' data-llen='6068:6091'>　　　而動父母之愛天性也性之所動心不容已故</span><br/>
<span class='tline' id='l295' data-llen='6091:6118'><a onclick="displayPageImage('KR1c0045', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6118:6141'>　　　未見而傷悲藴結其心實有所不安也旣見而</span><br/>
<span class='tline' id='l297' data-llen='6141:6164'>　　　同歸如一以為必如是而心乃盡也先王制禮</span><br/>
<span class='tline' id='l298' data-llen='6164:6182'>　　　亦因是心而已豈强民而為之哉</span><br/>
<span class='tline' id='l299' data-llen='6182:6201'>隰有萇楚猗儺其枝夭之沃沃樂子之無知</span><br/>
<span class='tline' id='l300' data-llen='6201:6224'>　賦也萇楚羊桃也猗儺柔美也夭少好貌沃沃光澤</span><br/>
<span class='tline' id='l301' data-llen='6224:6247'>　貌子指萇楚也朱子曰政煩賦重人不堪其苦歎其</span><br/>
<span class='tline' id='l302' data-llen='6247:6261'>　不如草木之無知而無憂也</span><br/>
<span class='tline' id='l303' data-llen='6261:6280'>隰有萇楚猗儺其華夭之沃沃樂子之無家</span><br/>
<span class='tline' id='l304' data-llen='6280:6307'><a onclick="displayPageImage('KR1c0045', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6307:6322'>　賦也樂無家者苦有家之累也</span><br/>
<span class='tline' id='l306' data-llen='6322:6341'>隰有萇楚猗儺其實夭之沃沃樂子之無室</span><br/>
<span class='tline' id='l307' data-llen='6341:6364'>　賦也一門之内曰家夫婦所居為室樂無室者併不</span><br/>
<span class='tline' id='l308' data-llen='6364:6372'>　能養其妻也</span><br/>
<span class='tline' id='l309' data-llen='6372:6385'>　　隰有萇楚三章章四句</span><br/>
<span class='tline' id='l310' data-llen='6385:6408'>　　　隰有萇楚民不樂生也夫人懷五常之性為萬</span><br/>
<span class='tline' id='l311' data-llen='6408:6431'>　　　物之靈誰甘於㝠然無知者且有心知則必有</span><br/>
<span class='tline' id='l312' data-llen='6431:6454'>　　　情欲聞以未有室家為苦矣未聞以無室家為</span><br/>
<span class='tline' id='l313' data-llen='6454:6481'><a onclick="displayPageImage('KR1c0045', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6481:6504'>　　　樂也萇楚之民樂無室家困之至矣言其樂深</span><br/>
<span class='tline' id='l315' data-llen='6504:6527'>　　　於訴其悲也其所以致此者豈無故哉故君子</span><br/>
<span class='tline' id='l316' data-llen='6527:6550'>　　　聞安樂之音思仁政之所以造福聽哀苦之言</span><br/>
<span class='tline' id='l317' data-llen='6550:6573'>　　　思虐政之所以斂怨則為法為戒之心油然而</span><br/>
<span class='tline' id='l318' data-llen='6573:6580'>　　　興矣</span><br/>
<span class='tline' id='l319' data-llen='6580:6598'>匪風發兮匪車偈兮顧瞻周道中心怛兮</span><br/>
<span class='tline' id='l320' data-llen='6598:6621'>　賦也發揚起貌偈疾驅貌鄭康成曰周道周之政令</span><br/>
<span class='tline' id='l321' data-llen='6621:6644'>　也怛驚動也朱子曰言常時風發而車偈則中心怛</span><br/>
<span class='tline' id='l322' data-llen='6644:6671'><a onclick="displayPageImage('KR1c0045', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6671:6694'>　然今非風發也非車偈也特顧瞻周道思念王室故</span><br/>
<span class='tline' id='l324' data-llen='6694:6704'>　中心為之怛然耳</span><br/>
<span class='tline' id='l325' data-llen='6704:6722'>匪風飄兮匪車嘌兮顧瞻周道中心弔兮</span><br/>
<span class='tline' id='l326' data-llen='6722:6745'>　賦也飄回旋也嘌漂摇不安之貌弔悲悼也有傷今</span><br/>
<span class='tline' id='l327' data-llen='6745:6753'>　思古之意矣</span><br/>
<span class='tline' id='l328' data-llen='6753:6771'>誰能亨魚漑之釡鬵誰將西歸懷之好音</span><br/>
<span class='tline' id='l329' data-llen='6771:6794'>　興也亨烹同漑滌也鬵釡屬西歸歸於西周也朱子</span><br/>
<span class='tline' id='l330' data-llen='6794:6817'>　曰誰能亨魚乎有則我願為之漑其釡鬵誰將西歸</span><br/>
<span class='tline' id='l331' data-llen='6817:6844'><a onclick="displayPageImage('KR1c0045', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6844:6867'>　乎有則我願慰之以好音以見思之之甚但有西歸</span><br/>
<span class='tline' id='l333' data-llen='6867:6879'>　之人即思有以厚之也</span><br/>
<span class='tline' id='l334' data-llen='6879:6890'>　　匪風三章章四句</span><br/>
<span class='tline' id='l335' data-llen='6890:6913'>　　　匪風思西周也鄭桓公寄孥於虢檜之間武公</span><br/>
<span class='tline' id='l336' data-llen='6913:6936'>　　　繼桓公為平王司徒乃得虢檜之地而徙封焉</span><br/>
<span class='tline' id='l337' data-llen='6936:6959'>　　　是東遷之初虢檜猶在也檜之君子覩平王之</span><br/>
<span class='tline' id='l338' data-llen='6959:6982'>　　　政令非復文武之舊是以中心怛弔而思西歸</span><br/>
<span class='tline' id='l339' data-llen='6982:7005'>　　　也夫其思西歸者非直為河山之固也盖為惠</span><br/>
<span class='tline' id='l340' data-llen='7005:7032'><a onclick="displayPageImage('KR1c0045', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7032:7055'>　　　鮮懷保西周之所以撫其民者東周不復見矣</span><br/>
<span class='tline' id='l342' data-llen='7055:7078'>　　　禮樂征伐西周之所以經其世者東周不復存</span><br/>
<span class='tline' id='l343' data-llen='7078:7101'>　　　矣故慨然興懷欲以文武之道治之也已不能</span><br/>
<span class='tline' id='l344' data-llen='7101:7124'>　　　歸而思能歸之人則其所懷之好音必天下之</span><br/>
<span class='tline' id='l345' data-llen='7124:7142'>　　　至計而惜乎當日未有聞之者也</span><br/>
<span class='tline' id='l346' data-llen='7142:7157'>　　檜風四篇十二章四十五句</span><br/>
<span class='tline' id='l347' data-llen='7157:7160'>　</span><br/>
<span class='tline' id='l348' data-llen='7160:7170'>御纂詩義折中卷八</span><br/>
</p>
<p><br/>
</p>
  </div>
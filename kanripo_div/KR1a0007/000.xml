<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1a0007', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:198'>　御製重刻十三經序</span><br/>
<span class='tline' id='l9' data-llen='198:222'>　班固氏曰六學者王教之典籍先聖所以明天道正人</span><br/>
<span class='tline' id='l10' data-llen='222:247'>　倫致至治之成法也漢代以来儒者𫝊授或言五經或</span><br/>
<span class='tline' id='l11' data-llen='247:272'>　言七經暨唐分三禮三𫝊則稱九經已又益孝經論語</span><br/>
<span class='tline' id='l12' data-llen='272:296'>　爾雅刻石國子學宋儒復進孟子前眀因之而十三經</span><br/>
<span class='tline' id='l13' data-llen='296:320'>　之名始立自宋易漢唐石刻之舊五經始有板本及明</span><br/>
<span class='tline' id='l14' data-llen='320:346'>　南北監板行而箋疏𫝊義臚列具備學士家有其書𫝊</span><br/>
<span class='tline' id='l15' data-llen='346:370'>　習彌廣顧訓詁繁則踳駁互見卷帙重則豕亥易訛或</span><br/>
<span class='tline' id='l16' data-llen='370:396'><a onclick="displayPageImage('KR1a0007', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='396:420'>　意晦於一言之舛或理乖於一字之謬校讎踈略疑悮</span><br/>
<span class='tline' id='l18' data-llen='420:435'>　滋多承學之士無所取正我朝</span><br/>
<span class='tline' id='l19' data-llen='435:445'>列祖相承右文稽古</span><br/>
<span class='tline' id='l20' data-llen='445:469'>皇祖聖祖仁皇帝研精至道尊崇聖學五經具有成書頒</span><br/>
<span class='tline' id='l21' data-llen='469:493'>　布海内朕披覽十三經注疏念其嵗月經乆梨棗日就</span><br/>
<span class='tline' id='l22' data-llen='493:518'>　漫漶爰勅詞臣重加校正其於經文悮字以及𫝊注箋</span><br/>
<span class='tline' id='l23' data-llen='518:542'>　疏之未協者叅互以求其是各為考證附於卷後不紊</span><br/>
<span class='tline' id='l24' data-llen='542:566'>　舊觀刋成善本匪徒備金匱石室之藏而已書曰學於</span><br/>
<span class='tline' id='l25' data-llen='566:592'><a onclick="displayPageImage('KR1a0007', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='592:617'>古訓乃有𫉬𫝊曰經籍者聖哲之能事其教有適其用</span><br/>
<span class='tline' id='l27' data-llen='617:640'>無窮朕咨采勅㡬實無審定之暇亦無鑒古之識而惟</span><br/>
<span class='tline' id='l28' data-llen='640:663'>是緝熙遜志日就月將則有志焉而不敢不勉繼自今</span><br/>
<span class='tline' id='l29' data-llen='663:686'>津逮既正於以窮道徳之閫奥嘉與海内學者篤志研</span><br/>
<span class='tline' id='l30' data-llen='686:709'>經敦崇實學庶㡬經義眀而儒術正儒術正而人才昌</span><br/>
<span class='tline' id='l31' data-llen='709:728'>恢先王之道以贊治化而宏逺猷有厚望焉</span><br/>
<span class='tline' id='l32' data-llen='728:738'>乾隆十二年二月朔</span><br/>
<span class='tline' id='l34' data-llen='762:788'><a onclick="displayPageImage('KR1a0007', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='788:796'>御製伏日讀易</span><br/>
<span class='tline' id='l36' data-llen='796:819'>百舌已無聲三庚適初伏清晝如小年韋編静可讀風</span><br/>
<span class='tline' id='l37' data-llen='819:842'>来蟬度響雨過花增馥物物注易簡奚待玩九六迴憶</span><br/>
<span class='tline' id='l38' data-llen='842:853'>陽生時觀𧰼得来復</span><br/>
<span class='tline' id='l40' data-llen='882:908'><a onclick="displayPageImage('KR1a0007', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l41' data-llen='908:921'>御製讀周易枯楊生稊辨詁</span><br/>
<span class='tline' id='l42' data-llen='921:944'>易大過之九二曰枯楊生稊王弼注云楊之秀也孔頴</span><br/>
<span class='tline' id='l43' data-llen='944:967'>達謂枯槁之楊更生少壯之稊取象顯而易見陸徳明</span><br/>
<span class='tline' id='l44' data-llen='967:990'>經典釋文從之考夏小正云正月栁稊稊也者發孚也</span><br/>
<span class='tline' id='l45' data-llen='990:1013'>戴徳自釋其文確然可信足與弼注相發明且微獨王</span><br/>
<span class='tline' id='l46' data-llen='1013:1036'>孔之說為然也唐以前諸儒講易者莫不然即鄭康成</span><br/>
<span class='tline' id='l47' data-llen='1036:1059'>書作荑而解為木更生虞翻詁作穉而解為楊葉未舒</span><br/>
<span class='tline' id='l48' data-llen='1059:1082'>辭雖小異義實不相逺也惟朱子本義以稊為梯且訓</span><br/>
<span class='tline' id='l49' data-llen='1082:1108'><a onclick="displayPageImage('KR1a0007', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1108:1132'>為根謂榮於下者其說本之程𫝊而程子則舉劉琨勸</span><br/>
<span class='tline' id='l51' data-llen='1132:1155'>進表發繁花於枯荑為證夫琨信筆為文無與易理然</span><br/>
<span class='tline' id='l52' data-llen='1155:1178'>亦未明言根義而荑之訓又為草琨所謂枯荑安知非</span><br/>
<span class='tline' id='l53' data-llen='1178:1201'>在彼而不在此其不足據審矣程朱之意不過以卦體</span><br/>
<span class='tline' id='l54' data-llen='1201:1224'>二爻初隂在下遂以為下生根梯而於五爻老隂在上</span><br/>
<span class='tline' id='l55' data-llen='1224:1247'>則以為上生華秀夫以二之比初為老夫得女妻五之</span><br/>
<span class='tline' id='l56' data-llen='1247:1270'>比六為老婦得士夫可也若拘上下爻之象以根梯華</span><br/>
<span class='tline' id='l57' data-llen='1270:1293'>秀分上下而言則不可朱子不又云乎榮於下則生于</span><br/>
<span class='tline' id='l58' data-llen='1293:1319'><a onclick="displayPageImage('KR1a0007', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1319:1342'>上既曰生于上非秀而何矧植物之性其生莫不由根</span><br/>
<span class='tline' id='l60' data-llen='1342:1365'>而幹而枝而芽蘖若舍稊秀而専言梯且訓為根則所</span><br/>
<span class='tline' id='l61' data-llen='1365:1389'>云生於上者曷所指乎攷之朱震河上易𫝊曰二變而</span><br/>
<span class='tline' id='l62' data-llen='1389:1412'>與初二成艮巽木在土下根也枯楊有根則其穉秀出</span><br/>
<span class='tline' id='l63' data-llen='1412:1435'>稊穉出楊之秀也震未嘗不兼言根而引而至於稊則</span><br/>
<span class='tline' id='l64' data-llen='1435:1458'>較程朱之說為賅舉矣間嘗綜爻之辭而覆按之生稊</span><br/>
<span class='tline' id='l65' data-llen='1458:1481'>必當以弼注為正葢陽雖過而濟以隂故能成生發之</span><br/>
<span class='tline' id='l66' data-llen='1481:1504'>功譬枯楊之生稊始孚秀而具生生不已之象猶老夫</span><br/>
<span class='tline' id='l67' data-llen='1504:1530'><a onclick="displayPageImage('KR1a0007', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1530:1553'>得女妻之過以相與也故旡不利也五爻生華直當作</span><br/>
<span class='tline' id='l69' data-llen='1553:1576'>華絮解陸佃埤雅云栁華一名絮是其義矣盖楊而至</span><br/>
<span class='tline' id='l70' data-llen='1576:1599'>於華絮其生意已過自此以往將就衰落故不可乆也</span><br/>
<span class='tline' id='l71' data-llen='1599:1622'>亦猶老婦得士夫之可醜也則以象辭釋爻辭其義自</span><br/>
<span class='tline' id='l72' data-llen='1622:1645'>合即以卦體證爻象亦無弗合又何必泥程朱之曲解</span><br/>
<span class='tline' id='l73' data-llen='1645:1668'>為梯乎但稊之為字雖今時所行大戴禮亦從木然詁</span><br/>
<span class='tline' id='l74' data-llen='1668:1691'>解無異義或出刋寫之譌而張參五經文字則列稊于</span><br/>
<span class='tline' id='l75' data-llen='1691:1714'>禾部唐國子學石經本漢鴻都之遺最為近古而木旁</span><br/>
<span class='tline' id='l76' data-llen='1714:1740'><a onclick="displayPageImage('KR1a0007', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1740:1763'>之梯則說文廣韻並訓木階與發榮義無渉亦不可以</span><br/>
<span class='tline' id='l78' data-llen='1763:1767'>不正</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0007', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:212'>　周易正義　　　　　　易𩔖</span>
<span class='tline' id='l10' data-llen='212:218'>　　提要</span>
<span class='tline' id='l11' data-llen='218:244'>　　　　<span class='krp-note'>臣/</span>等謹案周易正義十卷魏王弼晉韓康伯</span>
<span class='tline' id='l12' data-llen='244:267'>　　　　註唐孔穎達疏易本卜筮之書故末派寢流</span>
<span class='tline' id='l13' data-llen='267:290'>　　　　於䜟緯王弼乘其極敝而攻之遂能排棄漢</span>
<span class='tline' id='l14' data-llen='290:313'>　　　　儒自標新學然隋書經籍志載晉揚州刺史</span>
<span class='tline' id='l15' data-llen='313:336'>　　　　顧夷等有周易難王輔嗣易一卷冊府元龜</span>
<span class='tline' id='l16' data-llen='336:362'><a onclick="displayPageImage('KR1a0007', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='362:392'>　　　　又載顧悦之<span class='krp-note'>案悦之即/顧夷之字</span>難王弼易義四十餘</span>
<span class='tline' id='l18' data-llen='392:415'>　　　　條京口閔康之又申王難顧是在當日已有</span>
<span class='tline' id='l19' data-llen='415:438'>　　　　異同王儉顔延年以後此揚比抑互詰不休</span>
<span class='tline' id='l20' data-llen='438:461'>　　　　至頴達等奉詔作疏始専崇王註而衆説皆</span>
<span class='tline' id='l21' data-llen='461:485'>　　　　廢故隋志易𩔖稱鄭學寢微今殆絶矣蓋長</span>
<span class='tline' id='l22' data-llen='485:508'>　　　　孫無忌等作志之時在正義既行之後也今</span>
<span class='tline' id='l23' data-llen='508:531'>　　　　觀其書如復彖七日來復王偶用六日七分</span>
<span class='tline' id='l24' data-llen='531:554'>　　　　之説則推明鄭義之善乾九二利見大人王</span>
<span class='tline' id='l25' data-llen='554:580'><a onclick="displayPageImage('KR1a0007', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='580:604'>　　　　不用利見九五之説則駁詰鄭義之非於見龍</span>
<span class='tline' id='l27' data-llen='604:627'>　　　　在田時舍也則曰經但云時舍註曰必以時</span>
<span class='tline' id='l28' data-llen='627:650'>　　　　之通舍者則輔嗣以通解舍舍是通義也而</span>
<span class='tline' id='l29' data-llen='650:673'>　　　　不疏舍之何以訓通於天元而地黄則曰恐</span>
<span class='tline' id='l30' data-llen='673:696'>　　　　莊氏之言非王本意今所不取而不言莊説</span>
<span class='tline' id='l31' data-llen='696:720'>　　　　之何以未允如斯之𩔖皆顯然偏袒至説卦</span>
<span class='tline' id='l32' data-llen='720:744'>　　　　𫝊之分隂分陽韓註二四為隂三五為陽則</span>
<span class='tline' id='l33' data-llen='744:767'>　　　　曰輔嗣以為初上無隂陽定位此註用王之</span>
<span class='tline' id='l34' data-llen='767:793'><a onclick="displayPageImage('KR1a0007', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='793:816'>　　　　説帝出乎震韓氏無註則曰益卦六二王用</span>
<span class='tline' id='l36' data-llen='816:839'>　　　　亨於帝吉輔嗣註曰帝者生物之主興益之</span>
<span class='tline' id='l37' data-llen='839:862'>　　　　宗出震而齊巽者也則輔嗣之意以此帝為</span>
<span class='tline' id='l38' data-llen='862:885'>　　　　天帝也是雖弼所未註者亦委曲旁引以就</span>
<span class='tline' id='l39' data-llen='885:908'>　　　　之然疏家之體主於詮解註文不欲有所出</span>
<span class='tline' id='l40' data-llen='908:931'>　　　　入故皇侃禮疏或乖鄭義穎達至斥為狐不</span>
<span class='tline' id='l41' data-llen='931:954'>　　　　首邱葉不歸根其墨守専門固通例然也至</span>
<span class='tline' id='l42' data-llen='954:977'>　　　　於詮釋文句多用空言不能如諸經正義根</span>
<span class='tline' id='l43' data-llen='977:1003'><a onclick="displayPageImage('KR1a0007', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1003:1026'>　　　　據典籍源委粲然則由王註掃棄舊文無古</span>
<span class='tline' id='l45' data-llen='1026:1049'>　　　　義之可引亦非考證之疏矣此書初名易贊</span>
<span class='tline' id='l46' data-llen='1049:1072'>　　　　後詔改正義然卷端又題曰兼義未喻其故</span>
<span class='tline' id='l47' data-llen='1072:1095'>　　　　序稱十四卷唐志作十八卷書録解題作十</span>
<span class='tline' id='l48' data-llen='1095:1118'>　　　　三卷此本十卷乃與王韓註本同殆後人從</span>
<span class='tline' id='l49' data-llen='1118:1140'>　　　　註本合併歟乾隆四十一年十月恭校上</span>
<span class='tline' id='l50' data-llen='1140:1172'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l51' data-llen='1172:1198'>　　　　　　　　總　校　官　<span class='krp-note'>臣/</span>　陸　費　墀</span>
</p>
<p>
</p>
  </div>
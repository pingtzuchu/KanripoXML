<div id="txtcont" class="span9" style="position: relative;">
    <p><br/>
<span class='tline' id='l7' data-llen='162:188'><a onclick="displayPageImage('KR1a0007', 'WYG', '038-1a' );" name="038-1a" class="pb">[038-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='188:196'>欽定四庫全書</span><br/>
<span class='tline' id='l9' data-llen='196:204'>　周易略例序</span><br/>
<span class='tline' id='l10' data-llen='204:224'>　　唐　四　　門　助　教　郉　璹　撰</span><br/>
<span class='tline' id='l11' data-llen='224:247'>　原夫兩儀未位神用藏於視聼一氣化矣至賾隱乎</span><br/>
<span class='tline' id='l12' data-llen='247:270'>　名言於是河龍負圖犧皇畫卦仰觀俯察遠物近身</span><br/>
<span class='tline' id='l13' data-llen='270:293'>　八象窮天地之情六位備剛柔之體言大道之妙有</span><br/>
<span class='tline' id='l14' data-llen='293:316'>　一陰一陽論聖人之範圍顯仁藏用實三元之胎祖</span><br/>
<span class='tline' id='l15' data-llen='316:339'>　鼓舞財成爲萬有之蓍龜知來藏往是以孔丘三絕</span><br/>
<span class='tline' id='l16' data-llen='339:365'><a onclick="displayPageImage('KR1a0007', 'WYG', '038-1b' );" name="038-1b" class="pb">[038-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='365:388'>　未臻樞奥劉安九師尚迷宗旨臣舞象之年鼓篋鱣</span><br/>
<span class='tline' id='l18' data-llen='388:411'>　序漁獵墳典偏習周易研窮耽玩無舎寸陰是知卦</span><br/>
<span class='tline' id='l19' data-llen='411:434'>　之紀綱周文王之言畧矣象之吉凶魯仲尼之論備</span><br/>
<span class='tline' id='l20' data-llen='434:457'>　矣至如王輔嗣略例大則總一部之指歸小則明六</span><br/>
<span class='tline' id='l21' data-llen='457:480'>　爻之得失承乘逆順之理應變情僞之端用有行藏</span><br/>
<span class='tline' id='l22' data-llen='480:503'>　辭有險易觀之者可以經緯天地探測鬼神匡濟邦</span><br/>
<span class='tline' id='l23' data-llen='503:526'>　家推辟咎悔雖人非上聖亦近代一賢臣謹依其文</span><br/>
<span class='tline' id='l24' data-llen='526:550'>　輒爲注觧雖不足敷𢎞易道庶幾有裨於敎義亦猶</span><br/>
<span class='tline' id='l25' data-llen='550:576'><a onclick="displayPageImage('KR1a0007', 'WYG', '038-2a' );" name="038-2a" class="pb">[038-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　螢燐增輝於太陽涓流助深於巨壑臣之志也敢不</span><br/>
<span class='tline' id='l27' data-llen='599:604'>　上聞</span><br/>
</p>
<p><br/>
</p>
  </div>
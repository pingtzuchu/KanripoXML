<div id="txtcont" class="span9" style="position: relative;">
    <p><br/>
<span class='tline' id='l7' data-llen='166:192'><a onclick="displayPageImage('KR1a0007', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='192:208'>御製讀易繋辭上𫝊第五章書義</span><br/>
<span class='tline' id='l9' data-llen='208:231'>此章與中庸首章相表裏子思或有承乎是章之義乎</span><br/>
<span class='tline' id='l10' data-llen='231:254'>盖一隂一陽之謂道繼之者善成之者性即所謂天命</span><br/>
<span class='tline' id='l11' data-llen='254:277'>之謂性也仁者見之謂之仁知者見之謂之知即所謂</span><br/>
<span class='tline' id='l12' data-llen='277:300'>率性之謂道也百姓日用而不知故君子之道鮮矣即</span><br/>
<span class='tline' id='l13' data-llen='300:323'>所謂修道之謂教也至於顯諸仁藏諸用鼓萬物而不</span><br/>
<span class='tline' id='l14' data-llen='323:346'>與聖人同憂註疏家皆作一句讀余則以為鼓萬物而</span><br/>
<span class='tline' id='l15' data-llen='346:369'>不與應作一句而與應作去聲如舜禹有天下而不與</span><br/>
<span class='tline' id='l16' data-llen='369:395'><a onclick="displayPageImage('KR1a0007', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='395:418'>之與盖所謂不居而已耳不居則不知不知則無為無</span><br/>
<span class='tline' id='l18' data-llen='418:441'>為則無心設以上聲讀而貫下文是視天地與聖人有</span><br/>
<span class='tline' id='l19' data-llen='441:464'>間然且有心矣夫大易一乾坤乾坤一隂陽隂陽一天</span><br/>
<span class='tline' id='l20' data-llen='464:487'>地天地一易簡春生夏長天地之顯諸仁也秋收冬藏</span><br/>
<span class='tline' id='l21' data-llen='487:510'>天地之藏諸用也而天地實不居其功此即天地之無</span><br/>
<span class='tline' id='l22' data-llen='510:533'>心也若夫聖人輔相左右是有心也有心則不能無為</span><br/>
<span class='tline' id='l23' data-llen='533:556'>不能無為則不能不代天地同憂矣咨政之暇與諸皇</span><br/>
<span class='tline' id='l24' data-llen='556:579'>子及數儒臣示及此並命各抒其見以論之皆以為不</span><br/>
<span class='tline' id='l25' data-llen='579:605'><a onclick="displayPageImage('KR1a0007', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='605:628'>出所示故不復繁文闡論而直陳其義如此然予亦未</span><br/>
<span class='tline' id='l27' data-llen='628:649'>肯遂信以為韙爰簡筆書之以俟後之深於易者</span><br/>
</p>
<p><br/>
</p>
  </div>
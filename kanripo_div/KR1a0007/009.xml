<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1a0007', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:200'>　周易正義序</span><br/>
<span class='tline' id='l10' data-llen='200:225'>　　　唐國子祭酒上䕶軍曲阜縣開國子孔穎達奉勅撰</span><br/>
<span class='tline' id='l11' data-llen='225:248'>　　夫易者象也爻者效也聖人有以仰觀俯察象天</span><br/>
<span class='tline' id='l12' data-llen='248:271'>　　地而育羣品雲行雨施效四時以生萬物若用之</span><br/>
<span class='tline' id='l13' data-llen='271:294'>　　以順則兩儀序而百物和若行之以逆則六位傾</span><br/>
<span class='tline' id='l14' data-llen='294:317'>　　而五行亂故王者動必則天地之道不使一物失</span><br/>
<span class='tline' id='l15' data-llen='317:340'>　　其性行必協隂陽之宜不使一物受其害故能彌</span><br/>
<span class='tline' id='l16' data-llen='340:366'><a onclick="displayPageImage('KR1a0007', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　　綸宇宙酬酢神眀宗社所以无窮風聲所以不朽</span><br/>
<span class='tline' id='l18' data-llen='389:413'>　　非夫道極𤣥妙孰能與於此乎斯乃乾坤之大造</span><br/>
<span class='tline' id='l19' data-llen='413:436'>　　生靈之所益也若夫龍出於河則八卦宣其象麟</span><br/>
<span class='tline' id='l20' data-llen='436:459'>　　傷於澤則十翼彰其用業資九聖時歴三古及秦</span><br/>
<span class='tline' id='l21' data-llen='459:483'>　　亡金鏡未墜斯文漢理珠囊重興儒雅其𫝊易者</span><br/>
<span class='tline' id='l22' data-llen='483:506'>　　西都則有丁孟京田東都則有荀劉馬鄭大體更</span><br/>
<span class='tline' id='l23' data-llen='506:529'>　　相祖述非有絶倫唯魏世王輔嗣之注獨冠古今</span><br/>
<span class='tline' id='l24' data-llen='529:553'>　　所以江左諸儒竝𫝊其學河北學者罕能及之其</span><br/>
<span class='tline' id='l25' data-llen='553:579'><a onclick="displayPageImage('KR1a0007', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:603'>　　江南義疏十有餘家皆辭尚虚𤣥義多浮誕原夫</span><br/>
<span class='tline' id='l27' data-llen='603:628'>　　易理難窮雖復𤣥之又𤣥至於垂範作則便是有</span><br/>
<span class='tline' id='l28' data-llen='628:651'>　　而教有若論住内住外之空就能就所之説斯乃</span><br/>
<span class='tline' id='l29' data-llen='651:674'>　　義渉於釋氏非為教於孔門也既背其本又違於</span><br/>
<span class='tline' id='l30' data-llen='674:697'>　　注至若復卦云七日來復竝解云七日當為七月</span><br/>
<span class='tline' id='l31' data-llen='697:720'>　　謂陽氣從五月建午而消至十一月建子始復所</span><br/>
<span class='tline' id='l32' data-llen='720:743'>　　歴七辰故云七月今案輔嗣注云陽氣始剝盡至</span><br/>
<span class='tline' id='l33' data-llen='743:766'>　　來復時凡七日則是陽氣剥盡之後凡經七日始</span><br/>
<span class='tline' id='l34' data-llen='766:792'><a onclick="displayPageImage('KR1a0007', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='792:815'>　　復但陽氣雖建午始消至建戌之月陽氣猶在何</span><br/>
<span class='tline' id='l36' data-llen='815:838'>　　得稱七月來復故鄭康成引易緯之説建戌之月</span><br/>
<span class='tline' id='l37' data-llen='838:861'>　　以陽氣既盡建亥之月純隂用事至建子之月陽</span><br/>
<span class='tline' id='l38' data-llen='861:884'>　　氣始生隔此純隂一卦卦主六日七分舉其成數</span><br/>
<span class='tline' id='l39' data-llen='884:907'>　　言之而云七日來復仲尼之緯分明輔嗣之注若</span><br/>
<span class='tline' id='l40' data-llen='907:930'>　　此康成之説遺跡可尋輔嗣注之於前諸儒背之</span><br/>
<span class='tline' id='l41' data-llen='930:953'>　　於後考其義理其可通乎又蠱卦云先甲三日後</span><br/>
<span class='tline' id='l42' data-llen='953:976'>　　甲三日輔嗣注云甲者創制之令又若漢世之時</span><br/>
<span class='tline' id='l43' data-llen='976:1002'><a onclick="displayPageImage('KR1a0007', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1002:1025'>　　甲令乙令也輔嗣又云令洽乃誅故後之三日又</span><br/>
<span class='tline' id='l45' data-llen='1025:1048'>　　巽卦云先庚三日後庚三日輔嗣注云申命令謂</span><br/>
<span class='tline' id='l46' data-llen='1048:1071'>　　之庚輔嗣又云甲庚皆申命之謂也諸儒同於鄭</span><br/>
<span class='tline' id='l47' data-llen='1071:1094'>　　氏之説以為甲者宣令之日先之三日而用辛也</span><br/>
<span class='tline' id='l48' data-llen='1094:1117'>　　欲取改新之義後之三日而用丁也取其丁寧之</span><br/>
<span class='tline' id='l49' data-llen='1117:1140'>　　義王氏注意本不如此而又不顧其注妄作異端</span><br/>
<span class='tline' id='l50' data-llen='1140:1163'>　　今既奉勅刪定攷察其事必以仲尼為宗義理可</span><br/>
<span class='tline' id='l51' data-llen='1163:1186'>　　詮先以輔嗣為本去其華而取其實欲使信而有</span><br/>
<span class='tline' id='l52' data-llen='1186:1212'><a onclick="displayPageImage('KR1a0007', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1212:1235'>　　徴其文簡其理約寡而制衆變而能通仍恐鄙才</span><br/>
<span class='tline' id='l54' data-llen='1235:1258'>　　短見意未周盡謹與朝散大夫行大學博士臣馬</span><br/>
<span class='tline' id='l55' data-llen='1258:1281'>　　嘉運守大學助教臣趙乾叶等對共參議詳其可</span><br/>
<span class='tline' id='l56' data-llen='1281:1304'>　　否至十六年又奉勅與前修疏人及給事郎守四</span><br/>
<span class='tline' id='l57' data-llen='1304:1328'>　　門博士上騎都尉臣蘇徳融等對勅使趙𢎞智覆</span><br/>
<span class='tline' id='l58' data-llen='1328:1351'>　　更詳審為之正義凡十有四卷庶望上禆聖道下</span><br/>
<span class='tline' id='l59' data-llen='1351:1368'>　　益將來故序其大略附之卷首爾</span><br/>
<span class='tline' id='l60' data-llen='1368:1376'>　周易正義序</span><br/>
</p>
<p><br/>
</p>
  </div>
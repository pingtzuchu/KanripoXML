<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0091', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:220'>　朱子禮纂　　　　　　禮類六<span class='krp-note'>雜禮書之屬/</span></span><br/>
<span class='tline' id='l10' data-llen='220:226'>　　提要</span><br/>
<span class='tline' id='l11' data-llen='226:245'>　　　　<span class='krp-note'>臣/</span>等謹案朱子禮纂五卷</span><br/>
<span class='tline' id='l12' data-llen='245:268'>　　　國朝李光地撰是書於朱子儀禮經傳通解及</span><br/>
<span class='tline' id='l13' data-llen='268:291'>　　　　家禮二書外凡説禮之條散見於文集語類</span><br/>
<span class='tline' id='l14' data-llen='291:314'>　　　　者分類纂集分為五目曰總論曰冠昏曰喪</span><br/>
<span class='tline' id='l15' data-llen='314:337'>　　　　曰祭曰雜儀縷析條分具有統貫雖採輯不</span><br/>
<span class='tline' id='l16' data-llen='337:363'><a onclick="displayPageImage('KR1d0091', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　無遺闕若文集有答潘恭叔書論編儀禮禮</span><br/>
<span class='tline' id='l18' data-llen='386:409'>　　　　記章句答王子合書論居喪家祭又有周禮</span><br/>
<span class='tline' id='l19' data-llen='409:432'>　　　　三徳説樂記動靜説書程子禘説後等篇此</span><br/>
<span class='tline' id='l20' data-llen='432:455'>　　　　書皆不見録又與吳晦叔書論太廟當南向</span><br/>
<span class='tline' id='l21' data-llen='455:478'>　　　　太祖當東向雖與此書所録答王子合書大</span><br/>
<span class='tline' id='l22' data-llen='478:501'>　　　　義相似然答晦叔書更為詳盡今乃刪詳而</span><br/>
<span class='tline' id='l23' data-llen='501:524'>　　　　存略又集載鄂州社壇記前列羅鄂州所定</span><br/>
<span class='tline' id='l24' data-llen='524:547'>　　　　壇壝制度及社稷向位朱子必以其深合典</span><br/>
<span class='tline' id='l25' data-llen='547:573'><a onclick="displayPageImage('KR1d0091', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　禮故詳述之以補禮文之闕而此書乃盡刪</span><br/>
<span class='tline' id='l27' data-llen='596:619'>　　　　前篇但存某按以下云云亦失朱子備載之</span><br/>
<span class='tline' id='l28' data-llen='619:642'>　　　　意然朱子説禮之言參差散見猝不能得其</span><br/>
<span class='tline' id='l29' data-llen='642:665'>　　　　端緒光地類聚而區分之使秩然有理於學</span><br/>
<span class='tline' id='l30' data-llen='665:688'>　　　　禮者亦為有功矣乾隆四十三年九月恭校</span><br/>
<span class='tline' id='l31' data-llen='688:695'>　　　　上</span><br/>
<span class='tline' id='l32' data-llen='695:727'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l33' data-llen='727:753'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
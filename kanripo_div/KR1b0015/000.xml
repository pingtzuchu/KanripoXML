<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0015', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:196'>欽定四庫全書　　　　　經部二</span><br/>
<span class='tline' id='l9' data-llen='196:212'>　五誥解　　　　　　　　書類</span><br/>
<span class='tline' id='l10' data-llen='212:218'>　　提要</span><br/>
<span class='tline' id='l11' data-llen='218:244'>　　　　<span class='krp-note'>臣/</span>等謹案五誥解四卷宋楊簡撰簡有慈湖</span><br/>
<span class='tline' id='l12' data-llen='244:268'>　　　　易𫝊已著録昔韓愈稱周誥殷盤佶屈聱牙</span><br/>
<span class='tline' id='l13' data-llen='268:291'>　　　　宋儒如吕祖謙書説亦先釋周誥而後及虞</span><br/>
<span class='tline' id='l14' data-llen='291:314'>　　　　夏商書葢先通其難通者則其餘易於究尋</span><br/>
<span class='tline' id='l15' data-llen='314:337'>　　　　簡作是書惟解康誥以下五篇亦是意也簡</span><br/>
<span class='tline' id='l16' data-llen='337:363'><a onclick="displayPageImage('KR1b0015', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　受學於陸九淵如舉新民保赤之政推本於</span><br/>
<span class='tline' id='l18' data-llen='386:409'>　　　　心學又當字説盛行之後喜穿鑿字義為新</span><br/>
<span class='tline' id='l19' data-llen='409:432'>　　　　竒之論措辭亦迂曲委重未能暢所欲言然</span><br/>
<span class='tline' id='l20' data-llen='432:455'>　　　　如康誥言恵不恵懋不懋則歸重於君身服</span><br/>
<span class='tline' id='l21' data-llen='455:479'>　　　　念旬時則疑孔𫝊三月為過乆酒誥厥心疾</span><br/>
<span class='tline' id='l22' data-llen='479:502'>　　　　狠指民心而言召誥顧畏于民碞謂民愚而</span><br/>
<span class='tline' id='l23' data-llen='502:525'>　　　　神可畏如碞險洛誥公無困哉謂困有倦勤</span><br/>
<span class='tline' id='l24' data-llen='525:548'>　　　　之意皆能駁正舊文自抒心得至如先卜黎</span><br/>
<span class='tline' id='l25' data-llen='548:574'><a onclick="displayPageImage('KR1b0015', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　水用鄭康成顧彪之説封康叔時未營洛邑</span><br/>
<span class='tline' id='l27' data-llen='597:621'>　　　　用蘇氏書𫝊之説復子明辟之訓詁圻父薄</span><br/>
<span class='tline' id='l28' data-llen='621:644'>　　　　違之句讀用王氏書義之説又能兼綜羣言</span><br/>
<span class='tline' id='l29' data-llen='644:668'>　　　　不専主一家之學矣此書世乆失𫝊文淵閣</span><br/>
<span class='tline' id='l30' data-llen='668:691'>　　　　書目作一冊焦竑經籍志作一卷朱彛尊經</span><br/>
<span class='tline' id='l31' data-llen='691:714'>　　　　義考以為未見今從永樂大典各韻中按條</span><br/>
<span class='tline' id='l32' data-llen='714:737'>　　　　薈萃惟闕梓材一篇餘皆章句完善謹依經</span><br/>
<span class='tline' id='l33' data-llen='737:760'>　　　　文前後釐為四卷乾隆四十六年九月恭校</span><br/>
<span class='tline' id='l34' data-llen='760:786'><a onclick="displayPageImage('KR1b0015', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='786:793'>　　　　上</span><br/>
<span class='tline' id='l36' data-llen='793:825'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l37' data-llen='825:851'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
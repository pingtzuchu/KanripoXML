<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0015', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　五誥解卷二　　　　　　　宋　楊簡　撰</span><br/>
<span class='tline' id='l10' data-llen='209:213'>酒誥</span><br/>
<span class='tline' id='l11' data-llen='213:224'>王若曰明大命于妹邦</span><br/>
<span class='tline' id='l12' data-llen='224:247'>　妹邦紂所都今因餘民所居使康叔昭天之大命也</span><br/>
<span class='tline' id='l13' data-llen='247:257'>　無失徳則為昭明</span><br/>
<span class='tline' id='l14' data-llen='257:280'>乃穆考文王肇國在西土厥誥毖庶邦庶士越少正御</span><br/>
<span class='tline' id='l15' data-llen='280:289'>事朝夕曰祀兹酒</span><br/>
<span class='tline' id='l16' data-llen='289:315'><a onclick="displayPageImage('KR1b0015', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='315:338'>　毖者致謹戒慮庶邦謂鄰國諸侯心悅誠服而聽命</span><br/>
<span class='tline' id='l18' data-llen='338:361'>　者文王告諭戒愼之及于庶士越及也少正其次者</span><br/>
<span class='tline' id='l19' data-llen='361:380'>　御事其下者朝夕諄諄告曰惟祀乃用酒</span><br/>
<span class='tline' id='l20' data-llen='380:392'>惟天降命肇我民惟元祀</span><br/>
<span class='tline' id='l21' data-llen='392:408'>　古始惟大祀用酒小祀猶不用酒</span><br/>
<span class='tline' id='l22' data-llen='408:431'>天降威我民用大亂喪德亦罔非酒惟行越小大邦用</span><br/>
<span class='tline' id='l23' data-llen='431:454'>喪亦罔非酒惟辜文王誥敎小子有正有事無彞酒越</span><br/>
<span class='tline' id='l24' data-llen='454:465'>庶國飲惟祀德將無醉</span><br/>
<span class='tline' id='l25' data-llen='465:491'><a onclick="displayPageImage('KR1b0015', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='491:514'>　老成蒙被文王徳化自不酣酒惟後生小子亦有正</span><br/>
<span class='tline' id='l27' data-llen='514:537'>　長有御事每告戒之使無常飲酒及屬後之庶國咸</span><br/>
<span class='tline' id='l28' data-llen='537:555'>　戒以惟祀乃飲雖祀飲必以徳將無醉</span><br/>
<span class='tline' id='l29' data-llen='555:578'>惟曰我民迪小子惟土物愛厥心臧聰聽祖考之彝訓</span><br/>
<span class='tline' id='l30' data-llen='578:588'>越小大德小子惟一</span><br/>
<span class='tline' id='l31' data-llen='588:611'>　文王惟曰我民但施行於後生小子意謂老成已無</span><br/>
<span class='tline' id='l32' data-llen='611:634'>　慮惟小子尚可慮惟教小子使藝黍稷惟土物愛則</span><br/>
<span class='tline' id='l33' data-llen='634:657'>　其心善矣臧善也今農民大體朴質此其騐也使小</span><br/>
<span class='tline' id='l34' data-llen='657:683'><a onclick="displayPageImage('KR1b0015', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='683:706'>　子聰聽祖考之彝訓及凡小德大德必當使之存一</span><br/>
<span class='tline' id='l36' data-llen='706:729'>　無得二三文王能使後生小子皆純一不可二三此</span><br/>
<span class='tline' id='l37' data-llen='729:752'>　一徳雖大而徳不容有二不純一於善則變為惡矣</span><br/>
<span class='tline' id='l38' data-llen='752:775'>妹土嗣爾股肱純其藝黍稷奔走事厥考厥長肇牽車</span><br/>
<span class='tline' id='l39' data-llen='775:797'>牛遠服賈用孝養厥父母厥父母慶自洗腆致用酒</span><br/>
<span class='tline' id='l40' data-llen='797:820'>　康叔及羣臣善心固純一妹土之人亦當嗣繼爾股</span><br/>
<span class='tline' id='l41' data-llen='820:843'>　肱羣臣之純善種藝黍稷奔走事父兄農事畢乃始</span><br/>
<span class='tline' id='l42' data-llen='843:866'>　牽牛服賈以孝養父母父母有慶事則躬自洗潔腆</span><br/>
<span class='tline' id='l43' data-llen='866:892'><a onclick="displayPageImage('KR1b0015', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='892:900'>　厚用酒以養</span><br/>
<span class='tline' id='l45' data-llen='900:923'>庶士有正越庶伯君子其爾典聽朕敎爾大克羞耇惟</span><br/>
<span class='tline' id='l46' data-llen='923:944'>君爾乃飲食醉飽丕惟曰爾克永觀省作稽中德</span><br/>
<span class='tline' id='l47' data-llen='944:967'>　因誥康叔而庶士之正長與大夫之庶伯長在焉因</span><br/>
<span class='tline' id='l48' data-llen='967:990'>　顧而言曰爾則常聼朕教矣羞耇養老也爾謂康叔</span><br/>
<span class='tline' id='l49' data-llen='990:1013'>　養先者君之職也養老則宜使之飲食醉飽是惟養</span><br/>
<span class='tline' id='l50' data-llen='1013:1036'>　老用酒明其餘則不可也我大思惟曰惟爾能永永</span><br/>
<span class='tline' id='l51' data-llen='1036:1059'>　觀省於己也作行也稽考也中徳修身治國惟本中</span><br/>
<span class='tline' id='l52' data-llen='1059:1085'><a onclick="displayPageImage('KR1b0015', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1085:1109'>　徳堯舜三王惟𫝊中徳何謂中徳人心自善自正自</span><br/>
<span class='tline' id='l54' data-llen='1109:1132'>　明自神惟起意則差則偏則倚則失中平平庸庸惟</span><br/>
<span class='tline' id='l55' data-llen='1132:1155'>　無動乎意則無不中由此而行曰作慮其或昏而差</span><br/>
<span class='tline' id='l56' data-llen='1155:1178'>　不覺起意生過故常考察之曰稽康叔有中徳則禮</span><br/>
<span class='tline' id='l57' data-llen='1178:1201'>　樂刑政庶務咸熈中即一即彜即忱即丕則即宅心</span><br/>
<span class='tline' id='l58' data-llen='1201:1207'>　即天道</span><br/>
<span class='tline' id='l59' data-llen='1207:1230'>爾尚克羞饋祀爾乃自介用逸兹乃允惟王正事之臣</span><br/>
<span class='tline' id='l60' data-llen='1230:1253'>　因前言祀兹酒此併明孝祀孔子曰所重民食喪祭</span><br/>
<span class='tline' id='l61' data-llen='1253:1279'><a onclick="displayPageImage('KR1b0015', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1279:1302'>　祭禮發於孝孝心無所不通即中德可以感人善心</span><br/>
<span class='tline' id='l63' data-llen='1302:1317'>兹亦惟天若元德永不忘在王家</span><br/>
<span class='tline' id='l64' data-llen='1317:1340'>　能從上所訓則有元德天必順若在王家亦永不忘</span><br/>
<span class='tline' id='l65' data-llen='1340:1355'>　爾德也元徳即中德之純全者</span><br/>
<span class='tline' id='l66' data-llen='1355:1378'>王曰封我西土棐徂邦君御事小子尚克用文王敎不</span><br/>
<span class='tline' id='l67' data-llen='1378:1393'>腆于酒故我至于今克受殷之命</span><br/>
<span class='tline' id='l68' data-llen='1393:1416'>　棐輔也徂徃也腆厚也西土之鄰國服從者為輔棐</span><br/>
<span class='tline' id='l69' data-llen='1416:1439'>　之邦我西土徃昔輔棐邦君下至於御事小子尚克</span><br/>
<span class='tline' id='l70' data-llen='1439:1465'><a onclick="displayPageImage('KR1b0015', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1465:1488'>　遵用文王教不厚酒故我至於今克受殷命其本原</span><br/>
<span class='tline' id='l72' data-llen='1488:1511'>　因不腆于酒也道二是與非而已矣常情而觀腆酒</span><br/>
<span class='tline' id='l73' data-llen='1511:1534'>　似無大害然自古惟祀乃用酒列聖維持無敢寛縱</span><br/>
<span class='tline' id='l74' data-llen='1534:1557'>　者以能昏人為滛為縱皆酒發之能不腆酒則不昏</span><br/>
<span class='tline' id='l75' data-llen='1557:1580'>　不縱不滛而為善為正為治萬善隨之故克受天命</span><br/>
<span class='tline' id='l76' data-llen='1580:1603'>王曰封我聞惟曰在昔殷先哲王迪畏天顯小民經徳</span><br/>
<span class='tline' id='l77' data-llen='1603:1626'>秉哲自成湯咸至于帝乙成王畏相惟御事厥棐有恭</span><br/>
<span class='tline' id='l78' data-llen='1626:1640'>不敢自暇自逸矧曰其敢崇飲</span><br/>
<span class='tline' id='l79' data-llen='1640:1666'><a onclick="displayPageImage('KR1b0015', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1666:1689'>　天顯福善禍滛甚明然天視自我民視天聽自我民</span><br/>
<span class='tline' id='l81' data-llen='1689:1712'>　聽民之所欲天必從之民之所惡天必棄之故殷哲</span><br/>
<span class='tline' id='l82' data-llen='1712:1735'>　先王畏之也迪者行其所畏也非空言而不行故曰</span><br/>
<span class='tline' id='l83' data-llen='1735:1758'>　迪畏經謂絲之經直而無二經之一言說出徳性甚</span><br/>
<span class='tline' id='l84' data-llen='1758:1781'>　明哲明也明者人心所自有惟多昏故為非僻今能</span><br/>
<span class='tline' id='l85' data-llen='1781:1804'>　秉執明哲常明不昏則徳性常明哲即徳即天即合</span><br/>
<span class='tline' id='l86' data-llen='1804:1827'>　小民之心咸皆也自湯至帝乙皆成王道皆畏輔相</span><br/>
<span class='tline' id='l87' data-llen='1827:1850'>　大臣置咸字于中者古文之常惟哲王乃畏相畏相</span><br/>
<span class='tline' id='l88' data-llen='1850:1876'><a onclick="displayPageImage('KR1b0015', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1876:1899'>　即文王之敬忌即經德秉哲雖御事凡輔棐小臣皆</span><br/>
<span class='tline' id='l90' data-llen='1899:1913'>　恭敬不敢自暇逸矧敢崇飲</span><br/>
<span class='tline' id='l91' data-llen='1913:1936'>越在外服侯甸男衛邦伯越在内服百僚庶尹惟亞惟</span><br/>
<span class='tline' id='l92' data-llen='1936:1959'>服宗工越百姓里居罔敢湎于酒不惟不敢亦不暇惟</span><br/>
<span class='tline' id='l93' data-llen='1959:1971'>助成王德顯越尹人祗辟</span><br/>
<span class='tline' id='l94' data-llen='1971:1994'>　前言御事厥棐小官故此又言百僚庶尹宗工尊官</span><br/>
<span class='tline' id='l95' data-llen='1994:2017'>　老成有徳餘亞次皆所服從宗工必不腆于酒皆助</span><br/>
<span class='tline' id='l96' data-llen='2017:2040'>　成王徳至於顯著及尹人皆祗敬法辟前已言庶尹</span><br/>
<span class='tline' id='l97' data-llen='2040:2066'><a onclick="displayPageImage('KR1b0015', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2066:2089'>　而此又言尹人者總宗工而言也言百姓里居者與</span><br/>
<span class='tline' id='l99' data-llen='2089:2104'>　尹人皆祗法也餘亞次可知也</span><br/>
<span class='tline' id='l100' data-llen='2104:2127'>我聞亦惟曰在今後嗣王酣身厥命罔顯于民祗保越</span><br/>
<span class='tline' id='l101' data-llen='2127:2150'>怨不易誕惟厥縱淫泆于非彞用燕喪威儀民罔不衋</span><br/>
<span class='tline' id='l102' data-llen='2150:2173'>傷心惟荒腆于酒不惟自息乃逸厥心疾狠不克畏死</span><br/>
<span class='tline' id='l103' data-llen='2173:2196'>辜在商邑越殷國滅無罹弗惟徳馨香祀登聞于天誕</span><br/>
<span class='tline' id='l104' data-llen='2196:2219'>惟民怨庶羣自酒腥聞在上故天降喪于殷罔愛于殷</span><br/>
<span class='tline' id='l105' data-llen='2219:2231'>惟逸天非虐惟民自速辜</span><br/>
<span class='tline' id='l106' data-llen='2231:2257'><a onclick="displayPageImage('KR1b0015', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2257:2280'>　上文既言殷先哲王之罔敢崇飲及臣工之罔敢湎</span><br/>
<span class='tline' id='l108' data-llen='2280:2303'>　于酒此又引紂之以酒亡國為康叔明其大戒也嗣</span><br/>
<span class='tline' id='l109' data-llen='2303:2326'>　王謂紂也謂之今後嗣王者紂雖亡而其事若在目</span><br/>
<span class='tline' id='l110' data-llen='2326:2349'>　前也紂以沉湎為樂則終身于酣飲而已其所施之</span><br/>
<span class='tline' id='l111' data-llen='2349:2372'>　命令亦如醉語囈語罔能以明顯之德及於民也保</span><br/>
<span class='tline' id='l112' data-llen='2372:2395'>　者守而不遷之意紂以罔顯之命施于民保守于心</span><br/>
<span class='tline' id='l113' data-llen='2395:2418'>　下民皆怨咨而紂猶不知改易也誕大也紂以剛愎</span><br/>
<span class='tline' id='l114' data-llen='2418:2441'>　之性大縱其淫泆恣為亂常之事習而安焉喪其威</span><br/>
<span class='tline' id='l115' data-llen='2441:2467'><a onclick="displayPageImage('KR1b0015', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2467:2490'>　儀所謂望之不似人君也紂之所以至此者以不知</span><br/>
<span class='tline' id='l117' data-llen='2490:2513'>　明命也明命即道心失其道心則無所不至矣其端</span><br/>
<span class='tline' id='l118' data-llen='2513:2536'>　甚微可不戒哉民見紂之荒腆于酒也其心衋傷怨</span><br/>
<span class='tline' id='l119' data-llen='2536:2559'>　之至而傷心也其所以傷心者以其荒腆不息惟圖</span><br/>
<span class='tline' id='l120' data-llen='2559:2582'>　自暇逸也推其疾狠之心不畏亡國死喪之戚實見</span><br/>
<span class='tline' id='l121' data-llen='2582:2605'>　商王有罪雖滅亡而無所憂也上言商邑下言殷國</span><br/>
<span class='tline' id='l122' data-llen='2605:2628'>　互文見意言有罪在商邑之王其究乃喪其國也夫</span><br/>
<span class='tline' id='l123' data-llen='2628:2651'>　國之所以能乆長者以馨香之徳上聞也今下民疾</span><br/>
<span class='tline' id='l124' data-llen='2651:2677'><a onclick="displayPageImage('KR1b0015', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2677:2700'>　怨之聲羣以荒酒之罪聞于上天使天欲不降喪其</span><br/>
<span class='tline' id='l126' data-llen='2700:2723'>　何愛于殷而任其荒逸乎又言天非虐待于殷民心</span><br/>
<span class='tline' id='l127' data-llen='2723:2743'>　既去自速其辜也天視自我民視觀兹益信</span><br/>
<span class='tline' id='l128' data-llen='2743:2766'>王曰封予不惟若兹多誥古人有言曰人無於水監當</span><br/>
<span class='tline' id='l129' data-llen='2766:2771'>於民監</span><br/>
<span class='tline' id='l130' data-llen='2771:2794'>　不惟若兹多誥言上文所述殷先哲王後嗣王之事</span><br/>
<span class='tline' id='l131' data-llen='2794:2817'>　非徒述其成事以垂訓誨而已欲康叔實體于身念</span><br/>
<span class='tline' id='l132' data-llen='2817:2840'>　念不忘也水監以别状貎不若監于民以占向背夫</span><br/>
<span class='tline' id='l133' data-llen='2840:2866'><a onclick="displayPageImage('KR1b0015', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2866:2889'>　民心疾狠願殷國之滅亡而天之降喪曽無所顧愛</span><br/>
<span class='tline' id='l135' data-llen='2889:2912'>　則民情當監宜古人之垂戒也監字有照視意鑑字</span><br/>
<span class='tline' id='l136' data-llen='2912:2935'>　亦從監古人比心如鑑則可以察物無遺當於民監</span><br/>
<span class='tline' id='l137' data-llen='2935:2955'>　言此心無私曲無偏執惟以下民為監視也</span><br/>
<span class='tline' id='l138' data-llen='2955:2972'>今惟殷墜厥命我其可不大監撫于時</span><br/>
<span class='tline' id='l139' data-llen='2972:2995'>　今殷既墜命果如民言則我其可不大監于民以撫</span><br/>
<span class='tline' id='l140' data-llen='2995:3011'>　于時時是也此也意指今天下也</span><br/>
<span class='tline' id='l141' data-llen='3011:3022'>予惟曰汝劼毖殷獻臣</span><br/>
<span class='tline' id='l142' data-llen='3022:3048'><a onclick="displayPageImage('KR1b0015', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3048:3071'>　劼有用力之意毖致謹當竭力謹慮戒諭殷之賢獻</span><br/>
<span class='tline' id='l144' data-llen='3071:3094'>　之臣殷獻臣湏當收用而漸染紂化其勢恐不能全</span><br/>
<span class='tline' id='l145' data-llen='3094:3105'>　免于酒故必劼毖之</span><br/>
<span class='tline' id='l146' data-llen='3105:3128'>侯甸男衛矧太史友内史友越獻臣百宗工矧惟爾事</span><br/>
<span class='tline' id='l147' data-llen='3128:3151'>服休服采矧惟若疇圻父薄違農父若保宏父定辟矧</span><br/>
<span class='tline' id='l148' data-llen='3151:3174'>汝剛制于酒厥或誥曰羣飲汝勿佚盡執拘以歸于周</span><br/>
<span class='tline' id='l149' data-llen='3174:3197'>予其殺又惟殷之迪諸臣惟工乃湎于酒勿庸殺之姑</span><br/>
<span class='tline' id='l150' data-llen='3197:3202'>惟敎之</span><br/>
<span class='tline' id='l151' data-llen='3202:3228'><a onclick="displayPageImage('KR1b0015', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3228:3251'>　侯甸男衛鄰國交際至於殷獻臣及鄰國邦交尚宜</span><br/>
<span class='tline' id='l153' data-llen='3251:3274'>　劼毖況于本國之太史内史君之所友及賢獻之臣</span><br/>
<span class='tline' id='l154' data-llen='3274:3297'>　百宗工侯國之尊官皆近君之臣士民儀表其可不</span><br/>
<span class='tline' id='l155' data-llen='3297:3320'>　劼毖乎又況爾御事或服休美之事或服采而多事</span><br/>
<span class='tline' id='l156' data-llen='3320:3343'>　皆有官君子其可不劼毖乎又況於爾之朋儔圻父</span><br/>
<span class='tline' id='l157' data-llen='3343:3366'>　司馬征伐違道農父司徒順若保民宏父司空審定</span><br/>
<span class='tline' id='l158' data-llen='3366:3389'>　法辟皆所以治人者可不求自治而或不劼毖乎汝</span><br/>
<span class='tline' id='l159' data-llen='3389:3412'>　既剛制於酒厥或告曰有羣飲汝勿致其逃佚盡拘</span><br/>
<span class='tline' id='l160' data-llen='3412:3438'><a onclick="displayPageImage('KR1b0015', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3438:3461'>　執以歸于周予其殺以其間有大臣故歸周歟又有</span><br/>
<span class='tline' id='l162' data-llen='3461:3484'>　習殷之舊惟殷之行迪行也此殷諸臣非大官或湎</span><br/>
<span class='tline' id='l163' data-llen='3484:3507'>　於酒則勿殺之姑教之若前言殷獻臣収用者則不</span><br/>
<span class='tline' id='l164' data-llen='3507:3513'>　在此例</span><br/>
<span class='tline' id='l165' data-llen='3513:3536'>有斯明享乃不用我教辭惟我一人弗恤弗蠲乃事時</span><br/>
<span class='tline' id='l166' data-llen='3536:3541'>同于殺</span><br/>
<span class='tline' id='l167' data-llen='3541:3564'>　周公所以誅管蔡者用此義也立君為民不可用私</span><br/>
<span class='tline' id='l168' data-llen='3564:3568'>　情</span><br/>
<span class='tline' id='l169' data-llen='3568:3595'><a onclick="displayPageImage('KR1b0015', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3595:3613'>王曰封汝典聽朕毖勿辯乃司民湎于酒</span><br/>
<span class='tline' id='l171' data-llen='3613:3636'>　毖謂致謹之教也辯即徧音勿容司民之官皆湎于</span><br/>
<span class='tline' id='l172' data-llen='3636:3653'>　酒康叔遵誥必不至司民徧湎于酒</span><br/>
<span class='tline' id='l173' data-llen='3653:3671'>梓材<span class='krp-note'>案梓材篇解永/樂大典原闕</span></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0015', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　五誥解卷四　　　　　　　宋　楊簡　撰</span><br/>
<span class='tline' id='l10' data-llen='209:213'>洛誥</span><br/>
<span class='tline' id='l11' data-llen='213:227'>周公拜手稽首曰朕復子明辟</span><br/>
<span class='tline' id='l12' data-llen='227:250'>　復即孟子有復於王者之復周禮宰夫待諸臣之復</span><br/>
<span class='tline' id='l13' data-llen='250:273'>　大僕掌諸侯之逆復復謂奏事也辟君也明辟稱成</span><br/>
<span class='tline' id='l14' data-llen='273:281'>　王尊敬之辭</span><br/>
<span class='tline' id='l15' data-llen='281:305'>王如弗敢及天基命定命予乃𦙍保大相東土其基作</span><br/>
<span class='tline' id='l16' data-llen='305:331'><a onclick="displayPageImage('KR1b0015', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:336'>民明辟</span><br/>
<span class='tline' id='l18' data-llen='336:359'>　初議遷都成王如弗敢遽然蓋幼沖之年其質又謙</span><br/>
<span class='tline' id='l19' data-llen='359:382'>　柔也周公於是繼承贊輔大相東土王自此基始作</span><br/>
<span class='tline' id='l20' data-llen='382:405'>　民明辟矣成王初親政即天初命定都即定命也人</span><br/>
<span class='tline' id='l21' data-llen='405:428'>　事所成即天命王如弗敢及天基命之時而遂定其</span><br/>
<span class='tline' id='l22' data-llen='428:439'>　命有疑貳未敢之意</span><br/>
<span class='tline' id='l23' data-llen='439:450'>予惟乙卯朝至于洛師</span><br/>
<span class='tline' id='l24' data-llen='450:473'>　即召誥乙卯周公朝至于洛時召公已命庶殷攻位</span><br/>
<span class='tline' id='l25' data-llen='473:499'><a onclick="displayPageImage('KR1b0015', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='499:507'>　有衆故曰師</span><br/>
<span class='tline' id='l27' data-llen='507:530'>我卜河朔黎水我乃卜澗水東瀍水西惟洛食我又卜</span><br/>
<span class='tline' id='l28' data-llen='530:546'>瀍水東亦惟洛食伻來以圖及獻卜</span><br/>
<span class='tline' id='l29' data-llen='546:569'>　召誥序曰成王在豐欲宅洛邑使召公先相宅則知</span><br/>
<span class='tline' id='l30' data-llen='569:592'>　是已卜河朔黎水不吉矣此篇方稱我卜河朔黎水</span><br/>
<span class='tline' id='l31' data-llen='592:615'>　乃叙及已前事召誥曰太保朝至于洛卜宅厥既得</span><br/>
<span class='tline' id='l32' data-llen='615:638'>　卜則經營乃以庶殷攻位于洛汭則已卜澗瀍之間</span><br/>
<span class='tline' id='l33' data-llen='638:661'>　洛水之北矣而此乃曰我乃卜澗水東瀍水西惟洛</span><br/>
<span class='tline' id='l34' data-llen='661:687'><a onclick="displayPageImage('KR1b0015', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='687:710'>　食者亦叔前事也周公使召公往卜亦可言我也孔</span><br/>
<span class='tline' id='l36' data-llen='710:733'>　安國曰我使人卜河北黎水不吉又卜澗瀍之間孔</span><br/>
<span class='tline' id='l37' data-llen='733:756'>　意亦謂使召公爾鄭康成謂殷民懷土憚遷故先卜</span><br/>
<span class='tline' id='l38' data-llen='756:779'>　河朔黎水不吉乃卜洛顧氏亦用其說按史記武王</span><br/>
<span class='tline' id='l39' data-llen='779:802'>　初定洛邑而洛誥周公先卜河朔黎水者公未敢遽</span><br/>
<span class='tline' id='l40' data-llen='802:825'>　違殷民懷土之情歟孔安國謂卜必先墨畫龜然後</span><br/>
<span class='tline' id='l41' data-llen='825:848'>　灼之兆順食墨又卜瀍水東將定下都遷殷頑民遣</span><br/>
<span class='tline' id='l42' data-llen='848:871'>　使以所卜地圖及獻所卜吉兆來告成王簡據洛誥</span><br/>
<span class='tline' id='l43' data-llen='871:897'><a onclick="displayPageImage('KR1b0015', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='897:920'>　之文則又卜瀍水東其召公併卜歟或周公至洛而</span><br/>
<span class='tline' id='l45' data-llen='920:943'>　併卜歟或周公至洛而始卜歟然皆本于周公之命</span><br/>
<span class='tline' id='l46' data-llen='943:966'>　也伻使也書序云成王欲宅洛邑使召公先相宅作</span><br/>
<span class='tline' id='l47' data-llen='966:989'>　召誥召公既相宅周公往營成周使來告卜作洛誥</span><br/>
<span class='tline' id='l48' data-llen='989:1012'>　成周既成遷殷頑民周公以王命誥作多士觀書序</span><br/>
<span class='tline' id='l49' data-llen='1012:1035'>　及書未見王城成周之為二左氏乃有王城成周之</span><br/>
<span class='tline' id='l50' data-llen='1035:1058'>　殊孔子作經必不如左氏之數更其辭以為文而已</span><br/>
<span class='tline' id='l51' data-llen='1058:1081'>　蓋周初瀍水東西皆曰成周至春秋時始分瀍西之</span><br/>
<span class='tline' id='l52' data-llen='1081:1107'><a onclick="displayPageImage('KR1b0015', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1107:1130'>　城曰王城瀍東之城曰成周孔子因魯史而書昭公</span><br/>
<span class='tline' id='l54' data-llen='1130:1153'>　三十二年敬王使富辛與石張如晉請城成周曰昔</span><br/>
<span class='tline' id='l55' data-llen='1153:1176'>　成王合諸侯城成周以為東都然則瀍水之東成王</span><br/>
<span class='tline' id='l56' data-llen='1176:1199'>　周公之時已城之矣杜預云子朝之亂其餘黨多在</span><br/>
<span class='tline' id='l57' data-llen='1199:1222'>　王城敬王畏之徙都成周周紀或為東周說韓王曰</span><br/>
<span class='tline' id='l58' data-llen='1222:1237'>　西周故天子之國多名噐重寳</span><br/>
<span class='tline' id='l59' data-llen='1237:1260'>王拜手稽首曰公不敢不敬天之休來相宅其作周匹</span><br/>
<span class='tline' id='l60' data-llen='1260:1283'>休公既定宅伻來來視予卜休恒吉我二人共貞公其</span><br/>
<span class='tline' id='l61' data-llen='1283:1309'><a onclick="displayPageImage('KR1b0015', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1309:1326'>以予萬億年敬天之休拜手稽首誨言</span><br/>
<span class='tline' id='l63' data-llen='1326:1349'>　周公雖歸政而成王尊敬不替曰匹休又曰我二人</span><br/>
<span class='tline' id='l64' data-llen='1349:1372'>　共貞亦相與有成之意也休美也恒乆也可長乆故</span><br/>
<span class='tline' id='l65' data-llen='1372:1382'>　吉王請公誨以言</span><br/>
<span class='tline' id='l66' data-llen='1382:1405'>周公曰王肇稱殷禮祀于新邑咸秩無文予齊百工伻</span><br/>
<span class='tline' id='l67' data-llen='1405:1428'>從王于周予惟曰庶有事今王即命曰記功宗以功作</span><br/>
<span class='tline' id='l68' data-llen='1428:1451'>元祀惟命曰汝受命篤弼丕視功載乃汝其悉自敎工</span><br/>
<span class='tline' id='l69' data-llen='1451:1474'>孺子其朋孺子其朋其往無若火始燄燄厥攸灼敘弗</span><br/>
<span class='tline' id='l70' data-llen='1474:1500'><a onclick="displayPageImage('KR1b0015', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1500:1504'>其絶</span><br/>
<span class='tline' id='l72' data-llen='1504:1527'>　公曰王始舉盛禮祀于新邑其舊文所無者亦皆秩</span><br/>
<span class='tline' id='l73' data-llen='1527:1550'>　而祀之肇始也稱舉也殷盛也予整齊百工使從王</span><br/>
<span class='tline' id='l74' data-llen='1550:1573'>　于周予惟曰庶有施行之事意其必善而今王即百</span><br/>
<span class='tline' id='l75' data-llen='1573:1596'>　工而命曰當記功于宗廟以功作元祀意謂功徳積</span><br/>
<span class='tline' id='l76' data-llen='1596:1619'>　累其大者得列于元祀盤庚曰爾祖其從與享之謂</span><br/>
<span class='tline' id='l77' data-llen='1619:1642'>　配享也又命曰汝受命篤志弼我其意嚮篤厚如此</span><br/>
<span class='tline' id='l78' data-llen='1642:1665'>　今我大閲視爾記功載籍而所記者乃悉汝所自教</span><br/>
<span class='tline' id='l79' data-llen='1665:1691'><a onclick="displayPageImage('KR1b0015', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1691:1714'>　之官皆汝私人受教於汝者非我所齊百工也於是</span><br/>
<span class='tline' id='l81' data-llen='1714:1737'>　周公乃訓責成王曰孺子其有朋黨乎孺子惟與爾</span><br/>
<span class='tline' id='l82' data-llen='1737:1760'>　朋徃乎無若火始燄燄其所灼已有次叙而弗能止</span><br/>
<span class='tline' id='l83' data-llen='1760:1783'>　絶乎其朋雖未至於姦惡而與周公異趣矣此放逸</span><br/>
<span class='tline' id='l84' data-llen='1783:1792'>　之漸不可長也</span><br/>
<span class='tline' id='l85' data-llen='1792:1815'>厥若彞及撫事如予惟以在周工徃新邑伻嚮即有僚</span><br/>
<span class='tline' id='l86' data-llen='1815:1829'>明作有功惇大成裕汝永有辭</span><br/>
<span class='tline' id='l87' data-llen='1829:1852'>　彞平常也其平常無事時及臨事時皆當如我在周</span><br/>
<span class='tline' id='l88' data-llen='1852:1878'><a onclick="displayPageImage('KR1b0015', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1878:1901'>　時百工也蓋此百工皆齊周公所精擇不可棄也今</span><br/>
<span class='tline' id='l90' data-llen='1901:1924'>　徃新邑使嚮有官僚者即就用之明察其有功而作</span><br/>
<span class='tline' id='l91' data-llen='1924:1947'>　之作進用也宜惇厚寛大以成寛裕之徳蓋慮成王</span><br/>
<span class='tline' id='l92' data-llen='1947:1970'>　不知周公所齊百工之善而輕苛責之故教王寛厚</span><br/>
<span class='tline' id='l93' data-llen='1970:1979'>　有容則永有譽</span><br/>
<span class='tline' id='l94' data-llen='1979:2002'>公曰已汝惟沖子惟終汝其敬識百辟享亦識其有不</span><br/>
<span class='tline' id='l95' data-llen='2002:2025'>享享多儀儀不及物惟曰不享惟不役志于享凡民惟</span><br/>
<span class='tline' id='l96' data-llen='2025:2035'>曰不享惟事其爽侮</span><br/>
<span class='tline' id='l97' data-llen='2035:2061'><a onclick="displayPageImage('KR1b0015', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2061:2084'>　周公知成王未明曉知其必為百辟諸侯所惑羣臣</span><br/>
<span class='tline' id='l99' data-llen='2084:2107'>　多周公所擇而諸侯皆仍其舊雖文王武王徳化丕</span><br/>
<span class='tline' id='l100' data-llen='2107:2130'>　變而滅國五十知不可訓誨者亦多罪不至於滅者</span><br/>
<span class='tline' id='l101' data-llen='2130:2153'>　亦未皆誠心於善故有享上多儀而誠不及物者易</span><br/>
<span class='tline' id='l102' data-llen='2153:2176'>　曰言有物謂誠實也儀不及於誠謂之實不享上可</span><br/>
<span class='tline' id='l103' data-llen='2176:2199'>　也以其不用心志于享心不享上儀雖享上凡民皆</span><br/>
<span class='tline' id='l104' data-llen='2199:2222'>　曰不享此等不誠之人明明是相侮是謂爽侮周公</span><br/>
<span class='tline' id='l105' data-llen='2222:2245'>　善形容小人情狀謂此等人惟専事爽侮今俗謂之</span><br/>
<span class='tline' id='l106' data-llen='2245:2271'><a onclick="displayPageImage('KR1b0015', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2271:2294'>　對面相侮弄蓋邪正之分率於誠不誠見之凡民皆</span><br/>
<span class='tline' id='l108' data-llen='2294:2304'>　知豈王者而不知</span><br/>
<span class='tline' id='l109' data-llen='2304:2327'>乃惟孺子頒朕不暇聽朕敎汝于棐民彝汝乃是不蘉</span><br/>
<span class='tline' id='l110' data-llen='2327:2350'>乃時惟不永哉篤敘乃正父罔不若予不敢廢乃命汝</span><br/>
<span class='tline' id='l111' data-llen='2350:2369'>徃敬哉兹予其明農哉彼裕我民無遠用戾</span><br/>
<span class='tline' id='l112' data-llen='2369:2392'>　孺子惟頒賜朕不暇聽朕教汝輔民彝性之道汝乃</span><br/>
<span class='tline' id='l113' data-llen='2392:2415'>　若是不明是不永哉言天命必不永也輔民彝之道</span><br/>
<span class='tline' id='l114' data-llen='2415:2438'>　公與成王講之熟矣君天下者厥職輔民彝性而已</span><br/>
<span class='tline' id='l115' data-llen='2438:2464'><a onclick="displayPageImage('KR1b0015', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2464:2487'>　無他事也歸政以來必申明素教而成王復有未明</span><br/>
<span class='tline' id='l117' data-llen='2487:2510'>　故又言民有常性本善惟上之人左右之使善者知</span><br/>
<span class='tline' id='l118' data-llen='2510:2533'>　所勸惡者知所懲而已今成王所記功乃自教之官</span><br/>
<span class='tline' id='l119' data-llen='2533:2556'>　雖非姦惡然非周公所齊百工周公所用者成王所</span><br/>
<span class='tline' id='l120' data-llen='2556:2579'>　不記則善者亦無所勸姦惡有可進之萌則民之常</span><br/>
<span class='tline' id='l121' data-llen='2579:2602'>　性將亂矣王者當輔之今反亂之正父正人之老成</span><br/>
<span class='tline' id='l122' data-llen='2602:2625'>　者故司馬曰圻父司徒曰農父司空曰宏父亦明老</span><br/>
<span class='tline' id='l123' data-llen='2625:2648'>　成周公所用多老成汝宜篤意叙用之凡正父無不</span><br/>
<span class='tline' id='l124' data-llen='2648:2674'><a onclick="displayPageImage('KR1b0015', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2674:2697'>　順予也若順也言與周公同道正父亦不敢廢汝命</span><br/>
<span class='tline' id='l126' data-llen='2697:2720'>　乃汝也君命臣行義也正父必遵義恐成王有疑畏</span><br/>
<span class='tline' id='l127' data-llen='2720:2743'>　正父或不從命故周公云汝徃新邑敬哉兹予其辨</span><br/>
<span class='tline' id='l128' data-llen='2743:2766'>　明篤切哉農厚也篤厚也即洪範農用八政之農彼</span><br/>
<span class='tline' id='l129' data-llen='2766:2785'>　正父能寛裕我民汝無遠之而與之乖戾</span><br/>
<span class='tline' id='l130' data-llen='2785:2808'>王若曰公明保予沖子公稱丕顯徳以予小子揚文武</span><br/>
<span class='tline' id='l131' data-llen='2808:2831'>烈奉答天命和恒四方民居師惇宗將禮稱秩元祀咸</span><br/>
<span class='tline' id='l132' data-llen='2831:2854'>秩無文惟公徳明光于上下勤施于四方旁作穆穆迓</span><br/>
<span class='tline' id='l133' data-llen='2854:2880'><a onclick="displayPageImage('KR1b0015', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2880:2903'>衡不迷文武勤敎予沖子夙夜毖祀王曰公功棐迪篤</span><br/>
<span class='tline' id='l135' data-llen='2903:2909'>罔不若時</span><br/>
<span class='tline' id='l136' data-llen='2909:2932'>　若順也自殷周以來開端多用王若曰足以明順道</span><br/>
<span class='tline' id='l137' data-llen='2932:2955'>　而亦有别於更端特異其辭之義後言退即辟于周</span><br/>
<span class='tline' id='l138' data-llen='2955:2978'>　則知成王方至洛邑而言故更端曰公明保予沖子</span><br/>
<span class='tline' id='l139' data-llen='2978:3001'>　謂公保䕶我教誨明白故曰明保公所稱說者大顯</span><br/>
<span class='tline' id='l140' data-llen='3001:3024'>　徳也以用也見於施行也以予小子順文武之徳而</span><br/>
<span class='tline' id='l141' data-llen='3024:3047'>　揚其烈以此奉答天命恒乆乆和四方民故能使衆</span><br/>
<span class='tline' id='l142' data-llen='3047:3073'><a onclick="displayPageImage('KR1b0015', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3073:3096'>　心安定師衆也居者止而不去也衆心不離也惇厚</span><br/>
<span class='tline' id='l144' data-llen='3096:3119'>　宗廟及禮將及也稱舉元祀有秩序不亂雖舊典無</span><br/>
<span class='tline' id='l145' data-llen='3119:3142'>　文於義當祀者咸次叙祀之惟公徳明光于上下蓋</span><br/>
<span class='tline' id='l146' data-llen='3142:3165'>　習聞公素講而用其言自古諸賢習聞徳有明光之</span><br/>
<span class='tline' id='l147' data-llen='3165:3188'>　説而不知實有明光者此明徳之光惟可自覺誠自</span><br/>
<span class='tline' id='l148' data-llen='3188:3211'>　信如日月如水鑑無所思為而光明畢照然則奚止</span><br/>
<span class='tline' id='l149' data-llen='3211:3234'>　至于上下亦臨照四方也衡平也迓迎也言將平也</span><br/>
<span class='tline' id='l150' data-llen='3234:3257'>　予沖子惟夙夜致謹祭祀毖致謹也其餘皆公之所</span><br/>
<span class='tline' id='l151' data-llen='3257:3283'><a onclick="displayPageImage('KR1b0015', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3283:3306'>　為公之功也此一節惟深感謝周公之功徳教誨良</span><br/>
<span class='tline' id='l153' data-llen='3306:3329'>　乆又曰公之功在乎棐輔我迪行篤切無不若是時</span><br/>
<span class='tline' id='l154' data-llen='3329:3352'>　是也兹周公責切篤至成王心服言公素教無不如</span><br/>
<span class='tline' id='l155' data-llen='3352:3356'>　此</span><br/>
<span class='tline' id='l156' data-llen='3356:3379'>王曰公予小子其退即辟于周命公後四方迪亂未定</span><br/>
<span class='tline' id='l157' data-llen='3379:3402'>于宗禮亦未克敉公功迪將其後監我士師工誕保文</span><br/>
<span class='tline' id='l158' data-llen='3402:3411'>武受民亂爲四輔</span><br/>
<span class='tline' id='l159' data-llen='3411:3434'>　命公後者為周公立後謂封伯禽於魯也言予小子</span><br/>
<span class='tline' id='l160' data-llen='3434:3460'><a onclick="displayPageImage('KR1b0015', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3460:3483'>　徃洛邑即當行封建之禮蓋以公之去留為重也四</span><br/>
<span class='tline' id='l162' data-llen='3483:3506'>　方雖已迪治其亂而周之宗禮不定則無以垂法後</span><br/>
<span class='tline' id='l163' data-llen='3506:3529'>　世恐公之大功亦未能敉寧也公惟以典禮為治垂</span><br/>
<span class='tline' id='l164' data-llen='3529:3552'>　于後世以為士衆建功者之監則可大保我文武治</span><br/>
<span class='tline' id='l165' data-llen='3552:3575'>　民之輔佐矣四輔舊說為四維之輔惟周公足以當</span><br/>
<span class='tline' id='l166' data-llen='3575:3598'>　之周公作官禮史不詳其何時以書考之當在洛邑</span><br/>
<span class='tline' id='l167' data-llen='3598:3606'>　告成之後也</span><br/>
<span class='tline' id='l168' data-llen='3606:3629'>王曰公定予徃己公功肅將祗歡公無困哉我惟無斁</span><br/>
<span class='tline' id='l169' data-llen='3629:3656'><a onclick="displayPageImage('KR1b0015', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3656:3670'>其康事公勿替刑四方其世享</span><br/>
<span class='tline' id='l171' data-llen='3670:3693'>　王既留公以定禮又言公能成其前功則執事皆知</span><br/>
<span class='tline' id='l172' data-llen='3693:3716'>　祗歡而相與以有成也言祗歡而先以肅將言涖事</span><br/>
<span class='tline' id='l173' data-llen='3716:3739'>　以敬舍敬無以集事也公無困哉漢書作公無困我</span><br/>
<span class='tline' id='l174' data-llen='3739:3762'>　言公母以我而告困也困者倦勤于事之意成王所</span><br/>
<span class='tline' id='l175' data-llen='3762:3785'>　以受周公忠誨者祗在無斁周公所以儀型四方者</span><br/>
<span class='tline' id='l176' data-llen='3785:3808'>　止在弗替蓋成王能知周公之心體備于身君以無</span><br/>
<span class='tline' id='l177' data-llen='3808:3831'>　斁為本下有弗替之功是君臣之極盛也其世享承</span><br/>
<span class='tline' id='l178' data-llen='3831:3858'><a onclick="displayPageImage('KR1b0015', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3858:3867'>　上命公後而言</span><br/>
<span class='tline' id='l180' data-llen='3867:3890'>周公拜手稽首曰王命予來承保乃文祖受命民越乃</span><br/>
<span class='tline' id='l181' data-llen='3890:3914'>光烈考武王𢎞朕恭孺子來相宅其大惇典殷獻民亂</span><br/>
<span class='tline' id='l182' data-llen='3914:3925'>爲四方新辟作周恭先</span><br/>
<span class='tline' id='l183' data-llen='3925:3948'>　周公既承王命因上述祖考之徳祈王開基于後世</span><br/>
<span class='tline' id='l184' data-llen='3948:3971'>　也民為文王受命之民惡可不思惠保乎武王末受</span><br/>
<span class='tline' id='l185' data-llen='3971:3994'>　命其所以貽于後王者以能充夫我恭敬之心以保</span><br/>
<span class='tline' id='l186' data-llen='3994:4017'>　民為輔相也王今相宅既定將考定典禮撫殷遺民</span><br/>
<span class='tline' id='l187' data-llen='4017:4044'><a onclick="displayPageImage('KR1b0015', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4044:4067'>　為四方新主矣其所以承先業裕後昆者不外乎恭</span><br/>
<span class='tline' id='l189' data-llen='4067:4090'>　蓋堯舜所以為後世帝王之法者惟以恭為本故周</span><br/>
<span class='tline' id='l190' data-llen='4090:4098'>　公屢以為言</span><br/>
<span class='tline' id='l191' data-llen='4098:4121'>曰其自時中乂萬邦咸休惟王有成績予旦以多子越</span><br/>
<span class='tline' id='l192' data-llen='4121:4137'>御事篤前人成烈答其師作周孚先</span><br/>
<span class='tline' id='l193' data-llen='4137:4160'>　周公良乆而再言故書曰自是居土中而乂治多子</span><br/>
<span class='tline' id='l194' data-llen='4160:4183'>　謂周公比肩在朝諸賢及小官御事因前人已成之</span><br/>
<span class='tline' id='l195' data-llen='4183:4206'>　烈而篤守之以此答其衆師衆也篤者篤守前人之</span><br/>
<span class='tline' id='l196' data-llen='4206:4233'><a onclick="displayPageImage('KR1b0015', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4233:4256'>　徳故能守其成烈而不失也惟篤其徳故以之答其</span><br/>
<span class='tline' id='l198' data-llen='4256:4279'>　衆心所望為周孚信之先因前者成王疑周公故此</span><br/>
<span class='tline' id='l199' data-llen='4279:4302'>　言孚以黙感成王之心王今信矣及孚先助明公心</span><br/>
<span class='tline' id='l200' data-llen='4302:4309'>　以堅王心</span><br/>
<span class='tline' id='l201' data-llen='4309:4328'>考朕昭子刑乃單文祖徳伻來毖殷乃命寧</span><br/>
<span class='tline' id='l202' data-llen='4328:4351'>　刑法也單盡也觀朕所以昭示子之法乃盡文祖徳</span><br/>
<span class='tline' id='l203' data-llen='4351:4374'>　使王來新邑致謹于殷地殷民則天命寧矣毖致謹</span><br/>
<span class='tline' id='l204' data-llen='4374:4388'>　也即禹克艱臯陶兢兢之意</span><br/>
<span class='tline' id='l205' data-llen='4388:4415'><a onclick="displayPageImage('KR1b0015', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4415:4438'>予以秬鬯二卣曰明禋拜手稽首休享予不敢宿則禋</span><br/>
<span class='tline' id='l207' data-llen='4438:4445'>于文王武王</span><br/>
<span class='tline' id='l208' data-llen='4445:4468'>　周禮有鬰鬯有秬鬯秬黒黍黒黍為鬯酒秬鬯不和</span><br/>
<span class='tline' id='l209' data-llen='4468:4491'>　鬰金者卣中尊不用鬰鬯周公以臣禮降等歟惟以</span><br/>
<span class='tline' id='l210' data-llen='4491:4514'>　精明禋祀不在牲物上言篤前人成烈又曰單文祖</span><br/>
<span class='tline' id='l211' data-llen='4514:4537'>　徳繼言此明禋于文王武王又曰不敢宿又曰休享</span><br/>
<span class='tline' id='l212' data-llen='4537:4560'>　言致其善享即前言告成王之善善善無二孔子曰</span><br/>
<span class='tline' id='l213' data-llen='4560:4583'>　孝弟之至通於神明光于四海無所不通周公明禋</span><br/>
<span class='tline' id='l214' data-llen='4583:4610'><a onclick="displayPageImage('KR1b0015', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4610:4633'>　文武用堅明訓凡祀必先齋今公不敢宿亦敬也聖</span><br/>
<span class='tline' id='l216' data-llen='4633:4656'>　人心常精一雖不齋如齋他人則不可繼言惠篤叙</span><br/>
<span class='tline' id='l217' data-llen='4656:4674'>　無有遘自疾則知禋文武實堅明訓㫖</span><br/>
<span class='tline' id='l218' data-llen='4674:4697'>惠篤敘無有遘自疾萬年厭于乃徳殷乃引考王伻殷</span><br/>
<span class='tline' id='l219' data-llen='4697:4711'>乃承敘萬年其永觀朕子懷徳</span><br/>
<span class='tline' id='l220' data-llen='4711:4734'>　公告王當惠順篤志凡百有叙而無亂無自搆成其</span><br/>
<span class='tline' id='l221' data-llen='4734:4757'>　疾也使萬年厭足于汝徳言洪徳備足流澤萬年則</span><br/>
<span class='tline' id='l222' data-llen='4757:4780'>　此新邑之殷乃長乆有成引長也考成也王當使殷</span><br/>
<span class='tline' id='l223' data-llen='4780:4807'><a onclick="displayPageImage('KR1b0015', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4807:4830'>　之臣民奉承有叙不亂至于萬年朕子謂伯禽常與</span><br/>
<span class='tline' id='l225' data-llen='4830:4853'>　成王同處故公因及之意謂公老矣不復永懷王徳</span><br/>
<span class='tline' id='l226' data-llen='4853:4863'>　惟朕子永懷王徳</span><br/>
<span class='tline' id='l227' data-llen='4863:4886'>戊辰王在新邑烝祭歲文王騂牛一武王騂牛一王命</span><br/>
<span class='tline' id='l228' data-llen='4886:4909'>作册逸祝册惟告周公其後王賔殺禋咸格王入太室</span><br/>
<span class='tline' id='l229' data-llen='4909:4932'>祼王命周公後作册逸誥在十有二月惟周公誕保文</span><br/>
<span class='tline' id='l230' data-llen='4932:4940'>武受命惟七年</span><br/>
<span class='tline' id='l231' data-llen='4940:4964'>　春秋魯文公十三年公羊𫝊曰周公拜乎前魯公拜</span><br/>
<span class='tline' id='l232' data-llen='4964:4991'><a onclick="displayPageImage('KR1b0015', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4991:5014'>　乎後曰生以養周公死以為周公主禮祭必有賓祭</span><br/>
<span class='tline' id='l234' data-llen='5014:5037'>　禮君牽牲周禮冢宰賛王牲事意者賓其周公乎自</span><br/>
<span class='tline' id='l235' data-llen='5037:5060'>　王賓殺禋至逸告正祭行事也咸格謂凡與祭者畢</span><br/>
<span class='tline' id='l236' data-llen='5060:5078'>　至也孔安國曰自戊辰以下史所終述</span><br/>
</p>
<p><br/>
</p>
  </div>
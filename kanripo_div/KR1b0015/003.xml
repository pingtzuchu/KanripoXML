<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0015', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　五誥解卷三　　　　　　　宋　楊簡　撰</span><br/>
<span class='tline' id='l10' data-llen='209:213'>召誥</span><br/>
<span class='tline' id='l11' data-llen='213:236'>惟二月既望越六日乙未王朝歩自周則至于豐惟太</span><br/>
<span class='tline' id='l12' data-llen='236:259'>保先周公相宅越若來三月惟丙午朏越三日戊申太</span><br/>
<span class='tline' id='l13' data-llen='259:282'>保朝至于洛卜宅厥既得卜則經營越三日庚戌太保</span><br/>
<span class='tline' id='l14' data-llen='282:305'>乃以庶殷攻位于洛汭越五日甲寅位成若翼日乙卯</span><br/>
<span class='tline' id='l15' data-llen='305:328'>周公朝至于洛則達觀于新邑營越三日丁巳用牲于</span><br/>
<span class='tline' id='l16' data-llen='328:354'><a onclick="displayPageImage('KR1b0015', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:359'>郊牛二</span><br/>
<span class='tline' id='l18' data-llen='359:377'>　郊特牲后稷配天不用羊豕祀天無雜</span><br/>
<span class='tline' id='l19' data-llen='377:395'>越翼日戊午乃社于新邑牛一羊一豕一</span><br/>
<span class='tline' id='l20' data-llen='395:418'>　祭法厲山氏之有天下也其子曰農能殖百穀夏之</span><br/>
<span class='tline' id='l21' data-llen='418:441'>　衰也周棄繼之故祀以為稷共工氏之霸九有也其</span><br/>
<span class='tline' id='l22' data-llen='441:464'>　子曰后土能平九州故祀以為社郊特牲云社稷太</span><br/>
<span class='tline' id='l23' data-llen='464:487'>　牢孔安國云社稷共牢而王制云天子社稷各一牛</span><br/>
<span class='tline' id='l24' data-llen='487:510'>　而此社于新邑牛一羊一豕一先儒謂祭社必及稷</span><br/>
<span class='tline' id='l25' data-llen='510:536'><a onclick="displayPageImage('KR1b0015', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='536:559'>　荀子曰社祭社稷祭稷王制雖漢儒所成當亦有所</span><br/>
<span class='tline' id='l27' data-llen='559:572'>　據依豈古昔自有異禮歟</span><br/>
<span class='tline' id='l28' data-llen='572:595'>越七日甲子周公乃朝用書命庶殷侯甸男邦伯厥既</span><br/>
<span class='tline' id='l29' data-llen='595:618'>命殷庶庶殷丕作太保乃以庶邦冢君出取幣乃復入</span><br/>
<span class='tline' id='l30' data-llen='618:641'>錫周公曰拜手稽首旅王若公誥告庶殷越自乃御事</span><br/>
<span class='tline' id='l31' data-llen='641:664'>嗚呼皇天上帝改厥元子兹大國殷之命惟王受命無</span><br/>
<span class='tline' id='l32' data-llen='664:682'>彊惟休亦無彊惟恤嗚呼曷其奈何弗敬</span><br/>
<span class='tline' id='l33' data-llen='682:705'>　冢君即邦伯言冢君則諸侯不皆用幣禮從長伯耳</span><br/>
<span class='tline' id='l34' data-llen='705:731'><a onclick="displayPageImage('KR1b0015', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='731:754'>　禮不主於貨錫周公者以公攝政也曰拜手稽首旅</span><br/>
<span class='tline' id='l36' data-llen='754:777'>　王若公東坡云旅如庭實旅百之旅孔安國云召公</span><br/>
<span class='tline' id='l37' data-llen='777:800'>　指戒成王而以衆殷諸侯自乃御事為辭謙也周禮</span><br/>
<span class='tline' id='l38' data-llen='800:830'>　太祝辨九<img height='20' width='20' alt='&amp;KR0596' title='KR0596' src='https://raw.githubusercontent.com/kanripo/KR-Gaiji/master/images/KR0596.png'/>注云空首即拜手頭至手稽首頭至地</span><br/>
<span class='tline' id='l39' data-llen='830:853'>　又有頓首頭叩地簡思頓首有至意稽有乆義若拜</span><br/>
<span class='tline' id='l40' data-llen='853:876'>　手不至地於心未盡敬頓首至地稽首至地乆也越</span><br/>
<span class='tline' id='l41' data-llen='876:899'>　及也自御事而上包言公卿大夫矣元子謂天子指</span><br/>
<span class='tline' id='l42' data-llen='899:922'>　紂也敬之一言實為治道之大堯舜曰欽哉禹曰克</span><br/>
<span class='tline' id='l43' data-llen='922:948'><a onclick="displayPageImage('KR1b0015', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='948:971'>　艱湯則慄慄文王則翼翼武王則夙夜祇懼周公曰</span><br/>
<span class='tline' id='l45' data-llen='971:994'>　無逸臯陶曰兢兢業業益曰儆戒無虞伊尹曰欽厥</span><br/>
<span class='tline' id='l46' data-llen='994:1017'>　止又曰其難其慎召公與周公熟講治道惟此一言</span><br/>
<span class='tline' id='l47' data-llen='1017:1040'>　而已矣人心即道心惟放逸則失之以敬治道心為</span><br/>
<span class='tline' id='l48' data-llen='1040:1046'>　治之大</span><br/>
<span class='tline' id='l49' data-llen='1046:1069'>天既遐終大邦殷之命兹殷多先哲王在天越厥後王</span><br/>
<span class='tline' id='l50' data-llen='1069:1077'>後民兹服厥命</span><br/>
<span class='tline' id='l51' data-llen='1077:1100'>　殷先哲王及厥後王後民皆服天命無違皆言不為</span><br/>
<span class='tline' id='l52' data-llen='1100:1126'><a onclick="displayPageImage('KR1b0015', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1126:1135'>　無道故不違天</span><br/>
<span class='tline' id='l54' data-llen='1135:1143'>厥終智藏瘝在</span><br/>
<span class='tline' id='l55' data-llen='1143:1166'>　賢知者隱藏瘝病者在位謂之瘝者今俗言人有不</span><br/>
<span class='tline' id='l56' data-llen='1166:1174'>　善曰有病痛</span><br/>
<span class='tline' id='l57' data-llen='1174:1194'>夫知保抱攜持厥婦子以哀籲天徂厥亡出執</span><br/>
<span class='tline' id='l58' data-llen='1194:1217'>　夫意謂皆也夫人皆知保抱攜持其婦子哀痛呼天</span><br/>
<span class='tline' id='l59' data-llen='1217:1232'>　其徂往亡逃而出境者則執之</span><br/>
<span class='tline' id='l60' data-llen='1232:1253'>嗚呼天亦哀于四方民其眷命用懋王其疾敬德</span><br/>
<span class='tline' id='l61' data-llen='1253:1279'><a onclick="displayPageImage('KR1b0015', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1279:1302'>　用懋謂太王王季文王武王懋即敬德周公行即歸</span><br/>
<span class='tline' id='l63' data-llen='1302:1314'>　政故召公勉成王敬徳</span><br/>
<span class='tline' id='l64' data-llen='1314:1337'>相古先民有夏天迪從子保面稽天若今時既墜厥命</span><br/>
<span class='tline' id='l65' data-llen='1337:1360'>今相有殷天迪格保面稽天若今時既墜厥命今沖子</span><br/>
<span class='tline' id='l66' data-llen='1360:1383'>嗣則無遺壽耇曰其稽我古人之德矧曰其有能稽謀</span><br/>
<span class='tline' id='l67' data-llen='1383:1387'>自天</span><br/>
<span class='tline' id='l68' data-llen='1387:1410'>　迪行也行則通不行則阻礙而不通天行從順如愛</span><br/>
<span class='tline' id='l69' data-llen='1410:1433'>　其子而保安之也夏殷哲王面觀天象思所以順若</span><br/>
<span class='tline' id='l70' data-llen='1433:1459'><a onclick="displayPageImage('KR1b0015', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1459:1482'>　之天因乎人人君順天故天所子曰天子格至也來</span><br/>
<span class='tline' id='l72' data-llen='1482:1505'>　也行之使無屯蹇又來保安之天迪格保即從子保</span><br/>
<span class='tline' id='l73' data-llen='1505:1528'>　更易其辭爾其義同也旣用老成人又稽古人之徳</span><br/>
<span class='tline' id='l74' data-llen='1528:1551'>　况曰其有能稽諸天蓋言思謀順天則法天道而行</span><br/>
<span class='tline' id='l75' data-llen='1551:1566'>　則不識不知純誠清明大矣哉</span><br/>
<span class='tline' id='l76' data-llen='1566:1589'>嗚呼有王雖小元子哉其丕能諴于小民今休王不敢</span><br/>
<span class='tline' id='l77' data-llen='1589:1612'>後用顧畏于民碞王來紹上帝自服于土中旦曰其作</span><br/>
<span class='tline' id='l78' data-llen='1612:1635'>大邑其自時配皇天毖祀于上下其自時中乂王厥有</span><br/>
<span class='tline' id='l79' data-llen='1635:1661'><a onclick="displayPageImage('KR1b0015', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1661:1684'>成命治民今休王先服殷御事比介于我有周御事節</span><br/>
<span class='tline' id='l81' data-llen='1684:1700'>性惟日其邁王敬作所不可不敬徳</span><br/>
<span class='tline' id='l82' data-llen='1700:1723'>　諴者言足以咸感小民本乎誠德也民信之今善矣</span><br/>
<span class='tline' id='l83' data-llen='1723:1746'>　王不敢後者不敢怠惰勤於徳也用顧畏于民碞者</span><br/>
<span class='tline' id='l84' data-llen='1746:1769'>　民愚而神撫我則后虐我則讎可畏如碞險王能畏</span><br/>
<span class='tline' id='l85' data-llen='1769:1792'>　之也服者有所自也今邑於洛洛居地之中王今來</span><br/>
<span class='tline' id='l86' data-llen='1792:1815'>　土中服行徳政自此紹承上帝矣又引周公言為証</span><br/>
<span class='tline' id='l87' data-llen='1815:1838'>　天道無他正而已矣孔子曰人者天地之心人不放</span><br/>
<span class='tline' id='l88' data-llen='1838:1864'><a onclick="displayPageImage('KR1b0015', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1864:1887'>　逸無作好無作惡則可以配天毖者致謹也上下包</span><br/>
<span class='tline' id='l90' data-llen='1887:1910'>　天神地示羣神人鬼孔子曰所重民食喪祭祭禮觀</span><br/>
<span class='tline' id='l91' data-llen='1910:1933'>　人之敬孝敬孝者即道心故治務重祭也時是也自</span><br/>
<span class='tline' id='l92' data-llen='1933:1956'>　是居中乂治天命於是成王治民合于善矣御事亦</span><br/>
<span class='tline' id='l93' data-llen='1956:1979'>　羣臣通稱王先服殷御事之心近能介助于我有周</span><br/>
<span class='tline' id='l94' data-llen='1979:2002'>　御事聽命服勞矣比近也邁往也往近也亦行也意</span><br/>
<span class='tline' id='l95' data-llen='2002:2013'>　謂殷士尚爾况王乎</span><br/>
<span class='tline' id='l96' data-llen='2013:2036'>我不可不監于有夏亦不可不監于有殷我不敢知曰</span><br/>
<span class='tline' id='l97' data-llen='2036:2062'><a onclick="displayPageImage('KR1b0015', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2062:2085'>有夏服天命惟有歴年我不敢知曰不其延惟不敬厥</span><br/>
<span class='tline' id='l99' data-llen='2085:2108'>徳乃早墜厥命我不敢知曰有殷受天命惟有歴年我</span><br/>
<span class='tline' id='l100' data-llen='2108:2131'>不敢知曰不其延惟不敬厥徳乃早墜厥命今王嗣受</span><br/>
<span class='tline' id='l101' data-llen='2131:2154'>厥命我亦惟兹二國命嗣若功王乃初服嗚呼若生子</span><br/>
<span class='tline' id='l102' data-llen='2154:2166'>罔不在厥初生自貽哲命</span><br/>
<span class='tline' id='l103' data-llen='2166:2189'>　四不敢知言其可畏之甚恐懼之辭也今王嗣受命</span><br/>
<span class='tline' id='l104' data-llen='2189:2212'>　當嗣其功功者正也道也若辭也凡人事所成皆曰</span><br/>
<span class='tline' id='l105' data-llen='2212:2231'>　天命天命明哲皆人自修致之故曰自貽</span><br/>
<span class='tline' id='l106' data-llen='2231:2257'><a onclick="displayPageImage('KR1b0015', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2257:2280'>今天其命哲命吉凶命歴年知今我初服宅新邑肆惟</span><br/>
<span class='tline' id='l108' data-llen='2280:2296'>王其疾敬徳王其徳之用祈天永命</span><br/>
<span class='tline' id='l109' data-llen='2296:2319'>　今天知我初親政事命哲命吉凶命歴年皆自此始</span><br/>
<span class='tline' id='l110' data-llen='2319:2342'>　也肆故也故王當疾敬徳王用徳則天命永乆祈天</span><br/>
<span class='tline' id='l111' data-llen='2342:2351'>　永命只在敬徳</span><br/>
<span class='tline' id='l112' data-llen='2351:2374'>其惟王勿以小民淫用非彝亦敢殄戮用乂民若有功</span><br/>
<span class='tline' id='l113' data-llen='2374:2397'>其惟王位在徳元小民乃惟刑用于天下越王顯上下</span><br/>
<span class='tline' id='l114' data-llen='2397:2420'>勤恤其曰我受天命丕若有夏歴年式勿替有殷歴年</span><br/>
<span class='tline' id='l115' data-llen='2420:2446'><a onclick="displayPageImage('KR1b0015', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2446:2457'>欲王以小民受天永命</span><br/>
<span class='tline' id='l117' data-llen='2457:2480'>　彝常也滛逸而過也王勿以小民過作失常之罪遂</span><br/>
<span class='tline' id='l118' data-llen='2480:2503'>　敢於殄戮用此嚴刑治民也召公恐成王心中或作</span><br/>
<span class='tline' id='l119' data-llen='2503:2526'>　此見故言及此以防其未然天立君以司牧斯民王</span><br/>
<span class='tline' id='l120' data-llen='2526:2549'>　視之宜如子不得已用刑豈敢作怒舜御衆以寛罪</span><br/>
<span class='tline' id='l121' data-llen='2549:2572'>　疑惟輕孔子曰不教而殺謂之虐曽子曰上失其道</span><br/>
<span class='tline' id='l122' data-llen='2572:2595'>　民散乆矣周世世修徳徳化流行而嗣王勤修徳教</span><br/>
<span class='tline' id='l123' data-llen='2595:2618'>　亦不可後若欲有功惟在王居徳之元元者徳之至</span><br/>
<span class='tline' id='l124' data-llen='2618:2644'><a onclick="displayPageImage('KR1b0015', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2644:2667'>　徳之大必配天斯為徳元王在徳元則天下之民乃</span><br/>
<span class='tline' id='l126' data-llen='2667:2690'>　則象而儀刑之也越及也及王徳譽彰顯凡上下君</span><br/>
<span class='tline' id='l127' data-llen='2690:2713'>　臣皆當謹而無怠恤民而無暴我受天命當如有夏</span><br/>
<span class='tline' id='l128' data-llen='2713:2736'>　歴年之數又勿替有殷歴年之數式又也更也仲虺</span><br/>
<span class='tline' id='l129' data-llen='2736:2759'>　之誥云式商受命盤庚云式敷民徳君奭云我式克</span><br/>
<span class='tline' id='l130' data-llen='2759:2782'>　至于今日休多方云天惟式教我用休畢命云式化</span><br/>
<span class='tline' id='l131' data-llen='2782:2805'>　厥訓立政云式敬爾由獄又曰兹式有愼其義皆又</span><br/>
<span class='tline' id='l132' data-llen='2805:2828'>　也更也車有較有式車之前上一橫木曰較下一横</span><br/>
<span class='tline' id='l133' data-llen='2828:2854'><a onclick="displayPageImage('KR1b0015', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2854:2877'>　木曰式平時手撫較致敬則手至式式第二橫木故</span><br/>
<span class='tline' id='l135' data-llen='2877:2900'>　有再義即又也更也天視自我民視天聽自我民聽</span><br/>
<span class='tline' id='l136' data-llen='2900:2918'>　天永命因于小民小民離則天命去矣</span><br/>
<span class='tline' id='l137' data-llen='2918:2941'>拜手稽首曰予小臣敢以王之讎民百君子越友民保</span><br/>
<span class='tline' id='l138' data-llen='2941:2949'>受王威命明徳</span><br/>
<span class='tline' id='l139' data-llen='2949:2972'>　召公言讎民欲王之恐懼大誥黜殷威命也王非從</span><br/>
<span class='tline' id='l140' data-llen='2972:2995'>　威實用明徳王黜殷而亂定即天命保受王威命明</span><br/>
<span class='tline' id='l141' data-llen='2995:3018'>　徳在民臣爾羣臣勤恤小民民臣協順則永保無違</span><br/>
<span class='tline' id='l142' data-llen='3018:3044'><a onclick="displayPageImage('KR1b0015', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3044:3067'>王末有成命王亦顯我非敢勤惟恭奉幣用供王能祈</span><br/>
<span class='tline' id='l144' data-llen='3067:3072'>天永命</span><br/>
<span class='tline' id='l145' data-llen='3072:3095'>　明德不失則王終有成命成者無虧也王徳譽亦顯</span><br/>
<span class='tline' id='l146' data-llen='3095:3118'>　我非敢勤極其謙卑也因奉幣供王賛王能祈天永</span><br/>
<span class='tline' id='l147' data-llen='3118:3141'>　命上既稱王則繼言祈天永命即謂主也公稱王能</span><br/>
<span class='tline' id='l148' data-llen='3141:3153'>　祈天永命即所以勉王</span><br/>
</p>
<p><br/>
</p>
  </div>
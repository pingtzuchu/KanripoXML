<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0037', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　楊氏易傳卷十四</span><br/>
<span class='tline' id='l10' data-llen='200:220'>　　　　　　　　　　　　宋　楊簡　撰</span><br/>
<span class='tline' id='l11' data-llen='220:247'>䷩<span class='krp-note'>震下/巽上</span>益利有攸往利涉大川彖曰益損上益下民</span><br/>
<span class='tline' id='l12' data-llen='247:270'>説无彊自上下下其道大光利有攸往中正有慶利涉</span><br/>
<span class='tline' id='l13' data-llen='270:293'>大川木道乃行益動而巽日進无彊天施地生其益无</span><br/>
<span class='tline' id='l14' data-llen='293:304'>方凡益之道與時偕行</span><br/>
<span class='tline' id='l15' data-llen='304:327'>　觀卦之象損上之陽以益下是謂損上益下損上益</span><br/>
<span class='tline' id='l16' data-llen='327:353'><a onclick="displayPageImage('KR1a0037', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:376'>　下自然民説无彊矣是謂自上下下以貴而下賤以</span><br/>
<span class='tline' id='l18' data-llen='376:399'>　君而下賢自然其道大光矣卦象如此豈不利有攸</span><br/>
<span class='tline' id='l19' data-llen='399:422'>　往雖濟大險亦利也故曰利涉大川彖又推明利有</span><br/>
<span class='tline' id='l20' data-llen='422:445'>　攸往之道曰惟中正故有慶也彼行乎私意者惟豐</span><br/>
<span class='tline' id='l21' data-llen='445:468'>　巳而巳安能損上而益下自矜自大而巳安能自上</span><br/>
<span class='tline' id='l22' data-llen='468:491'>　而下下損上益下自上下下非中正者不能惟中正</span><br/>
<span class='tline' id='l23' data-llen='491:514'>　故凡有攸往則利其言損上益下自上下下不過一</span><br/>
<span class='tline' id='l24' data-llen='514:537'>　二事爾孔子以中正言之則無所不通得中正之道</span><br/>
<span class='tline' id='l25' data-llen='537:563'><a onclick="displayPageImage('KR1a0037', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='563:586'>　則不獨行於益下下下而已凡中而不倚正而不邪</span><br/>
<span class='tline' id='l27' data-llen='586:609'>　之事皆行之無所不利涉大川者非木不可兹言木</span><br/>
<span class='tline' id='l28' data-llen='609:632'>　道非有他説言乎濟險得其道云爾道即中正之道</span><br/>
<span class='tline' id='l29' data-llen='632:655'>　非有二道是道也在天曰天道在地曰地道在人曰</span><br/>
<span class='tline' id='l30' data-llen='655:678'>　人道言乎其不倚則曰中道言乎其無邪則曰正道</span><br/>
<span class='tline' id='l31' data-llen='678:701'>　言其自上下下則為大光之道言乎涉大川則曰木</span><br/>
<span class='tline' id='l32' data-llen='701:724'>　道於此卦又言凡益之道未至於一貫之不足以為</span><br/>
<span class='tline' id='l33' data-llen='724:747'>　道得其道則行失其道則敗動而巽不忤於物則日</span><br/>
<span class='tline' id='l34' data-llen='747:773'><a onclick="displayPageImage('KR1a0037', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='773:796'>　進无疆其益无窮此人之得其道故致益也天施焉</span><br/>
<span class='tline' id='l36' data-llen='796:819'>　地生焉其益无方廣大无際此天地之得其道故致</span><br/>
<span class='tline' id='l37' data-llen='819:842'>　益也動巽不忤動巽不忤而已不必復求其説復求</span><br/>
<span class='tline' id='l38' data-llen='842:865'>　其説則失動巽之道天施地生天施地生而已不必</span><br/>
<span class='tline' id='l39' data-llen='865:888'>　復索其義復索其義則失施生之道凡益之道不可</span><br/>
<span class='tline' id='l40' data-llen='888:911'>　勝言與時偕行隨事而應不可預料而不可有所倚</span><br/>
<span class='tline' id='l41' data-llen='911:934'>　不可入於邪則同是謂中正萬世不易之道人心即</span><br/>
<span class='tline' id='l42' data-llen='934:957'>　道故曰道心道心无體因物有遷遷則有所倚有所</span><br/>
<span class='tline' id='l43' data-llen='957:983'><a onclick="displayPageImage('KR1a0037', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='983:1006'>　倚則入於邪不動於意本無所倚本無邪偏何思何</span><br/>
<span class='tline' id='l45' data-llen='1006:1029'>　慮自至自中自神自明自無所不通人之所以動而</span><br/>
<span class='tline' id='l46' data-llen='1029:1052'>　巽者此也何思何慮天之所以施者此也何思何慮</span><br/>
<span class='tline' id='l47' data-llen='1052:1075'>　地之所以生者此也何思何慮唯無思故無所不明</span><br/>
<span class='tline' id='l48' data-llen='1075:1098'>　唯無為故無所不應凡易之道皆此道也皆大易之</span><br/>
<span class='tline' id='l49' data-llen='1098:1103'>　道也</span><br/>
<span class='tline' id='l50' data-llen='1103:1121'>象曰風雷益君子以見善則遷有過則改</span><br/>
<span class='tline' id='l51' data-llen='1121:1144'>　凡善即遷當如風雷之疾有過則改當如風雷之疾</span><br/>
<span class='tline' id='l52' data-llen='1144:1170'><a onclick="displayPageImage('KR1a0037', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1170:1193'>　如此則獲益人誰無好善之心往往多自謂己不能</span><br/>
<span class='tline' id='l54' data-llen='1193:1216'>　為而止人誰無改過之心往往多自以難改而止凡</span><br/>
<span class='tline' id='l55' data-llen='1216:1239'>　此二患皆始於意意本於我道心无彊何者為我清</span><br/>
<span class='tline' id='l56' data-llen='1239:1262'>　明在躬中虛無物何者為我雖有神用變化云為其</span><br/>
<span class='tline' id='l57' data-llen='1262:1285'>　實無體知我之本無體則聲色甘芳之美毁譽榮辱</span><br/>
<span class='tline' id='l58' data-llen='1285:1308'>　之變死生之大變如太虛中之雲氣亦如氷鑑中之</span><br/>
<span class='tline' id='l59' data-llen='1308:1331'>　萬象如四時之變化其本體無所加損何善之難遷</span><br/>
<span class='tline' id='l60' data-llen='1331:1354'>　何過之難改舜聞一善言見一善行若決江河沛然</span><br/>
<span class='tline' id='l61' data-llen='1354:1380'><a onclick="displayPageImage('KR1a0037', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1380:1403'>　莫之能禦者以舜之胷中洞然一無所有故無所阻</span><br/>
<span class='tline' id='l63' data-llen='1403:1408'>　滯也</span><br/>
<span class='tline' id='l64' data-llen='1408:1431'>初九利用為大作元吉无咎象曰元吉无咎下不厚事</span><br/>
<span class='tline' id='l65' data-llen='1431:1434'>也</span><br/>
<span class='tline' id='l66' data-llen='1434:1457'>　此卦損上之一陽而益下則初九一爻為一卦得益</span><br/>
<span class='tline' id='l67' data-llen='1457:1480'>　之最矧六四在上而應之上下隂陽之情和故初九</span><br/>
<span class='tline' id='l68' data-llen='1480:1503'>　利用為大作益利之事然必元吉而後无咎元者道</span><br/>
<span class='tline' id='l69' data-llen='1503:1526'>　之異名以道致吉謂之元吉亦曰大吉元大也必元</span><br/>
<span class='tline' id='l70' data-llen='1526:1552'><a onclick="displayPageImage('KR1a0037', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1552:1575'>　吉而後无咎者下不宜厚事乎厚事猶大有為也非</span><br/>
<span class='tline' id='l72' data-llen='1575:1598'>　居下之道也惟上之人任而用之知而信之則可元</span><br/>
<span class='tline' id='l73' data-llen='1598:1607'>　吉不然則不可</span><br/>
<span class='tline' id='l74' data-llen='1607:1630'>六二或益之十朋之龜弗克違永貞吉王用享于帝吉</span><br/>
<span class='tline' id='l75' data-llen='1630:1641'>象曰或益之自外來也</span><br/>
<span class='tline' id='l76' data-llen='1641:1664'>　此卦下卦獲上之益而六二居下卦之中得中正之</span><br/>
<span class='tline' id='l77' data-llen='1664:1687'>　道者必大得人心大得天地鬼神之心以天地神人</span><br/>
<span class='tline' id='l78' data-llen='1687:1710'>　同此一中正也宜其同歸焉已詳著於損六五之爻</span><br/>
<span class='tline' id='l79' data-llen='1710:1736'><a onclick="displayPageImage('KR1a0037', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1736:1759'>　而六二臣道也臣下而獲盛益慮其失正也又慮其</span><br/>
<span class='tline' id='l81' data-llen='1759:1782'>　不能久是故永貞則吉者伊尹周公則永貞矣若王</span><br/>
<span class='tline' id='l82' data-llen='1782:1805'>　者用此中正之道克享上帝之心則無所患慮其吉</span><br/>
<span class='tline' id='l83' data-llen='1805:1828'>　也無疑象曰或益之自外來也亦猶損六五之或益</span><br/>
<span class='tline' id='l84' data-llen='1828:1851'>　之自上祐也皆言乎本無求益之意而益自至也曰</span><br/>
<span class='tline' id='l85' data-llen='1851:1874'>　自外來言乎非中心之所期自外而至也苟動乎意</span><br/>
<span class='tline' id='l86' data-llen='1874:1886'>　即失乎道安能致大益</span><br/>
<span class='tline' id='l87' data-llen='1886:1909'>六三益之用凶事无咎有孚中行告公用圭象曰益用</span><br/>
<span class='tline' id='l88' data-llen='1909:1935'><a onclick="displayPageImage('KR1a0037', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1935:1943'>凶事固有之也</span><br/>
<span class='tline' id='l90' data-llen='1943:1966'>　初言下不厚二言永貞懼其獲上之益而戒之也初</span><br/>
<span class='tline' id='l91' data-llen='1966:1989'>　居下二得中猶諄諄恐其大過而失人臣之正也而</span><br/>
<span class='tline' id='l92' data-llen='1989:2012'>　況於六三之過中乎然既有所以致益惟用之於凶</span><br/>
<span class='tline' id='l93' data-llen='2012:2035'>　事施之於禍難之中則竭忠盡力雖不免過常亦无</span><br/>
<span class='tline' id='l94' data-llen='2035:2058'>　咎也雖則云然亦必在我者有忠信誠確之心人咸</span><br/>
<span class='tline' id='l95' data-llen='2058:2081'>　孚之又中行而無偏無黨告於上九之公用圭以通</span><br/>
<span class='tline' id='l96' data-llen='2081:2096'>　誠象曰益用凶事固有此道也</span><br/>
<span class='tline' id='l97' data-llen='2096:2122'><a onclick="displayPageImage('KR1a0037', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2122:2145'>六四中行告公從利用為依遷國象曰告公從以益志</span><br/>
<span class='tline' id='l99' data-llen='2145:2148'>也</span><br/>
<span class='tline' id='l100' data-llen='2148:2171'>　諸卦惟二五言中餘爻皆不言中惟復之六四與益</span><br/>
<span class='tline' id='l101' data-llen='2171:2194'>　之六三六四言中聖人葢欲以此發明中道無所不</span><br/>
<span class='tline' id='l102' data-llen='2194:2217'>　在無所不通人心皆有之顧人不行耳此不曰行中</span><br/>
<span class='tline' id='l103' data-llen='2217:2240'>　而曰中行益以明中道人心之所自有非在彼而我</span><br/>
<span class='tline' id='l104' data-llen='2240:2263'>　行之也舉此三爻言中則他卦他爻皆可以言中謂</span><br/>
<span class='tline' id='l105' data-llen='2263:2286'>　天下萬世人心有一之非中者是誣天下萬世也惟</span><br/>
<span class='tline' id='l106' data-llen='2286:2312'><a onclick="displayPageImage('KR1a0037', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2312:2335'>　中行故告公而公從六三告公以上九有公象至此</span><br/>
<span class='tline' id='l108' data-llen='2335:2358'>　爻則以何為公象四初應而為公則公不在下然則</span><br/>
<span class='tline' id='l109' data-llen='2358:2381'>　九五在上既親比而隂陽有相得之象則九五為公</span><br/>
<span class='tline' id='l110' data-llen='2381:2404'>　也事變之不可執一論率類此況五之爻亦非止言</span><br/>
<span class='tline' id='l111' data-llen='2404:2427'>　大君公亦一國之君亦有霸王之象言公則所包者</span><br/>
<span class='tline' id='l112' data-llen='2427:2450'>　廣屯之五小畜之五大臣之象遯之五嘉遁明夷之</span><br/>
<span class='tline' id='l113' data-llen='2450:2473'>　五為箕子之明夷旅之五皆昭然非君象小過之五</span><br/>
<span class='tline' id='l114' data-llen='2473:2496'>　亦言公同人之五噬嗑之五賁之五復無妄之五大</span><br/>
<span class='tline' id='l115' data-llen='2496:2522'><a onclick="displayPageImage('KR1a0037', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2522:2545'>　過習坎咸恒大壯夬艮漸歸妹既濟之五皆泛言不</span><br/>
<span class='tline' id='l117' data-llen='2545:2568'>　明著君象公亦有公而不私之義使其不公則難於</span><br/>
<span class='tline' id='l118' data-llen='2568:2591'>　告矣利用為依遷國者六四體柔不能自有所為依</span><br/>
<span class='tline' id='l119' data-llen='2591:2614'>　公以遷國爾益卦本以九四下而為初九初六上而</span><br/>
<span class='tline' id='l120' data-llen='2614:2637'>　為六四有遷徙之象遷國所以益民也以益民之志</span><br/>
<span class='tline' id='l121' data-llen='2637:2657'>　告公故公從也益民之志非私也故公從也</span><br/>
<span class='tline' id='l122' data-llen='2657:2680'>九五有孚恵心勿問元吉有孚恵我徳象曰有孚恵心</span><br/>
<span class='tline' id='l123' data-llen='2680:2693'>勿問之矣恵我徳大得志也</span><br/>
<span class='tline' id='l124' data-llen='2693:2719'><a onclick="displayPageImage('KR1a0037', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2719:2742'>　人君欲施益於民不必求諸物不必求諸外求諸已</span><br/>
<span class='tline' id='l126' data-llen='2742:2765'>　求諸心是矣何謂心人皆有心人心皆善皆正自神</span><br/>
<span class='tline' id='l127' data-llen='2765:2788'>　自明惟因物有遷遷則意動則昏昏則亂如雲翳日</span><br/>
<span class='tline' id='l128' data-llen='2788:2811'>　如塵積鑑其本善本正本神本明者未始磨滅也今</span><br/>
<span class='tline' id='l129' data-llen='2811:2834'>　誠能不因物而遷意不為動則正善神明之心乃治</span><br/>
<span class='tline' id='l130' data-llen='2834:2857'>　安之本根未有君心善正神明而民不被其恵者亦</span><br/>
<span class='tline' id='l131' data-llen='2857:2880'>　未有君心不正不善不明而民被其恵者苟惟以財</span><br/>
<span class='tline' id='l132' data-llen='2880:2903'>　恵民則財有限恵有限雖被小恵不免濫刑不免虐</span><br/>
<span class='tline' id='l133' data-llen='2903:2929'><a onclick="displayPageImage('KR1a0037', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2929:2952'>　政設被恵於今日必不及於他日夫惟國之庶政皆</span><br/>
<span class='tline' id='l135' data-llen='2952:2975'>　自君心出君心一正則庶政咸正而民不被其恵者</span><br/>
<span class='tline' id='l136' data-llen='2975:2998'>　乎其有不正則庶政即隨以亂姦邪得志善良無所</span><br/>
<span class='tline' id='l137' data-llen='2998:3021'>　告民被其禍有不可勝言者是矣故君心者民恵之</span><br/>
<span class='tline' id='l138' data-llen='3021:3044'>　大本惟聖哲之主能用此以恵民苟非聖哲皆不能</span><br/>
<span class='tline' id='l139' data-llen='3044:3067'>　求諸此孚信也有能求諸心誠信而無偽則不必復</span><br/>
<span class='tline' id='l140' data-llen='3067:3090'>　問其如何必獲元吉必信其民之恵我徳恵我徳之</span><br/>
<span class='tline' id='l141' data-llen='3090:3113'>　恵也言民心被我徳之恵斷可信也聖言所以諄諄</span><br/>
<span class='tline' id='l142' data-llen='3113:3139'><a onclick="displayPageImage('KR1a0037', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3139:3162'>　者恐人心多疑疑心必不能恵民故云云也若夫聖</span><br/>
<span class='tline' id='l144' data-llen='3162:3185'>　哲之君則深知己心之本正深知民心亦皆本正惟</span><br/>
<span class='tline' id='l145' data-llen='3185:3208'>　無以感之有以感之於上則同然之機其應如響書</span><br/>
<span class='tline' id='l146' data-llen='3208:3231'>　若有恒性克綏厥猷惟后此人主之本職也今民恵</span><br/>
<span class='tline' id='l147' data-llen='3231:3254'>　我徳則順其性綏其猷人主之本職不曠矣聖哲之</span><br/>
<span class='tline' id='l148' data-llen='3254:3267'>　本志得矣故曰大得志也</span><br/>
<span class='tline' id='l149' data-llen='3267:3290'>上九莫益之或擊之立心勿恒凶象曰莫益之偏辭也</span><br/>
<span class='tline' id='l150' data-llen='3290:3299'>或擊之自外來也</span><br/>
<span class='tline' id='l151' data-llen='3299:3325'><a onclick="displayPageImage('KR1a0037', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3325:3348'>　孔子曰莫之與則傷之至矣則莫益之者言無有益</span><br/>
<span class='tline' id='l153' data-llen='3348:3371'>　之者當從孟氏本曰偏辭也言乎人心皆疾之莫有</span><br/>
<span class='tline' id='l154' data-llen='3371:3394'>　益之者周偏之辭也謂衆人之辭也若從陸本作偏</span><br/>
<span class='tline' id='l155' data-llen='3394:3416'>　則義説迂曲非孔子之㫖也立心勿恒㓙明此爻</span><br/>
<span class='tline' id='l156' data-llen='3416:3439'>　心之不善宜即改易切勿恒久其象凶象皆不與之</span><br/>
<span class='tline' id='l157' data-llen='3439:3462'>　莫之與則或擊之矣自外來言非所料而自至也孟</span><br/>
<span class='tline' id='l158' data-llen='3462:3485'>　子曰不仁者可與言哉安其危而利其災樂其所以</span><br/>
<span class='tline' id='l159' data-llen='3485:3508'>　亡者不仁而可與言則何亡國敗家之有然卜筮則</span><br/>
<span class='tline' id='l160' data-llen='3508:3534'><a onclick="displayPageImage('KR1a0037', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3534:3557'>　求諸神筮而得此爻庶乎畏明神而或改也彼立心</span><br/>
<span class='tline' id='l162' data-llen='3557:3580'>　之不仁不可以枚數或慢天或虐民或悖亂其天倫</span><br/>
<span class='tline' id='l163' data-llen='3580:3603'>　或窮兵或棄賢或棄政言之莫窮而或者因孔子他</span><br/>
<span class='tline' id='l164' data-llen='3603:3626'>　日有所感而言曰君子安其身而後動易其心而後</span><br/>
<span class='tline' id='l165' data-llen='3626:3649'>　語定其交而後求君子修此三者故全也危以動則</span><br/>
<span class='tline' id='l166' data-llen='3649:3672'>　民不與也懼以語則民不應也無交而求則民不與</span><br/>
<span class='tline' id='l167' data-llen='3672:3695'>　也莫之與則傷之者至矣易曰莫益之或擊之立心</span><br/>
<span class='tline' id='l168' data-llen='3695:3718'>　勿恒凶遂止以此三事釋此一爻殊失孔子本㫖夫</span><br/>
<span class='tline' id='l169' data-llen='3718:3745'><a onclick="displayPageImage('KR1a0037', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3745:3764'>　此三失甚微也尚不免於凶而況於他乎</span><br/>
<span class='tline' id='l171' data-llen='3764:3791'>䷪<span class='krp-note'>乾下/兊上</span>夬揚於王庭孚號有厲告自邑不利即戎利</span><br/>
<span class='tline' id='l172' data-llen='3791:3814'>有攸往彖曰夬决也剛决柔也健而説决而和揚於王</span><br/>
<span class='tline' id='l173' data-llen='3814:3837'>庭柔乗五剛也孚號有厲其危乃光也告自邑不利即</span><br/>
<span class='tline' id='l174' data-llen='3837:3854'>戎所尚乃窮也利有攸往剛長乃終也</span><br/>
<span class='tline' id='l175' data-llen='3854:3877'>　夬决也以五陽而决一隂以衆君子而决一小人也</span><br/>
<span class='tline' id='l176' data-llen='3877:3900'>　故曰剛决柔也下卦乾健上卦兌説雖則健而説雖</span><br/>
<span class='tline' id='l177' data-llen='3900:3923'>　決而和未嘗怒也未嘗私也怒則私矣覆載之間皆</span><br/>
<span class='tline' id='l178' data-llen='3923:3950'><a onclick="displayPageImage('KR1a0037', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3950:3973'>　吾之赤子彼昏而為小人良可念也小人不可居上</span><br/>
<span class='tline' id='l180' data-llen='3973:3996'>　天道也決而去之何私怒之有動於怒則我巳為小</span><br/>
<span class='tline' id='l181' data-llen='3996:4019'>　人矣已當在所去之類安能去人是故健而説決而</span><br/>
<span class='tline' id='l182' data-llen='4019:4042'>　和卦出此象以教君子也揚于王庭以一小人勢將</span><br/>
<span class='tline' id='l183' data-llen='4042:4065'>　去而反居上乗五剛衆君子殊為抑逆輿情之所大</span><br/>
<span class='tline' id='l184' data-llen='4065:4088'>　不平也得時得勢得理故可揚于王庭也不然則不</span><br/>
<span class='tline' id='l185' data-llen='4088:4111'>　可也此雖當揚庭而決去而亦不可不相與誠心警</span><br/>
<span class='tline' id='l186' data-llen='4111:4134'>　戒以危厲也號警戒也故曰其危乃光也以得時得</span><br/>
<span class='tline' id='l187' data-llen='4134:4161'><a onclick="displayPageImage('KR1a0037', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4161:4184'>　勢之衆君子而去一巳衰之小人亦何至於危也而</span><br/>
<span class='tline' id='l189' data-llen='4184:4207'>　事不可忍不可不戒能自危厲乃為君子之光也告</span><br/>
<span class='tline' id='l190' data-llen='4207:4230'>　自邑者謂特警號其巳類爾邑者巳之象其詳釋己</span><br/>
<span class='tline' id='l191' data-llen='4230:4253'>　見謙上六爻不利即戎言不可以兵戎也即戎則縱</span><br/>
<span class='tline' id='l192' data-llen='4253:4276'>　矣甚矣尚者縱甚而不謙下之謂也即戎得以為尚</span><br/>
<span class='tline' id='l193' data-llen='4276:4299'>　也乃以取窮也天道虧盈而益謙人道惡盈而好謙</span><br/>
<span class='tline' id='l194' data-llen='4299:4322'>　孚號有厲告自邑則利有攸往則可以決小人也曰</span><br/>
<span class='tline' id='l195' data-llen='4322:4345'>　剛長乃終者言小人未盡去則當決則當往有所決</span><br/>
<span class='tline' id='l196' data-llen='4345:4372'><a onclick="displayPageImage('KR1a0037', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4372:4395'>　至小人巳去而剛道己長則終止不可復有所往也</span><br/>
<span class='tline' id='l198' data-llen='4395:4418'>　如其為已甚窮治小人不巳則反取禍矣故曰乃終</span><br/>
<span class='tline' id='l199' data-llen='4418:4424'>　終止也</span><br/>
<span class='tline' id='l200' data-llen='4424:4444'>象曰澤上於天夬君子以施禄及下居徳則忌</span><br/>
<span class='tline' id='l201' data-llen='4444:4467'>　澤上於天則夬決而下及萬物一柔巳決羣剛成功</span><br/>
<span class='tline' id='l202' data-llen='4467:4490'>　君子則施禄及下以報其功君自以為己徳而自居</span><br/>
<span class='tline' id='l203' data-llen='4490:4504'>　之則為忌嫉非君子之道也</span><br/>
<span class='tline' id='l204' data-llen='4504:4525'>初九壯於前趾徃不勝為咎象曰不勝而往咎也</span><br/>
<span class='tline' id='l205' data-llen='4525:4552'><a onclick="displayPageImage('KR1a0037', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4552:4575'>　初九位下徳弱乃不自度奮然而欲行夬決之事是</span><br/>
<span class='tline' id='l207' data-llen='4575:4598'>　為壯於前趾趾在下而小之物往必不勝其任矣故</span><br/>
<span class='tline' id='l208' data-llen='4598:4612'>　為咎不勝其任而冒往故咎</span><br/>
<span class='tline' id='l209' data-llen='4612:4634'>九二惕號莫夜有戎勿恤象曰有戎勿恤得中道也</span><br/>
<span class='tline' id='l210' data-llen='4634:4657'>　惕懼警號雖莫夜不懈則雖有兵戎勿用憂恤何以</span><br/>
<span class='tline' id='l211' data-llen='4657:4680'>　知九二之能惕號莫夜以九二得中道而知之也既</span><br/>
<span class='tline' id='l212' data-llen='4680:4703'>　得中道必不縱逸必明明則必知所警慎聖賢之道</span><br/>
<span class='tline' id='l213' data-llen='4703:4726'>　中而已矣何所往而不通卦言孚號又言惕號易筮</span><br/>
<span class='tline' id='l214' data-llen='4726:4753'><a onclick="displayPageImage('KR1a0037', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4753:4767'>　其急於爻故爻辭尤不可廢</span><br/>
<span class='tline' id='l216' data-llen='4767:4790'>九三壯於頄有凶君子夬夬獨行遇雨若濡有愠无咎</span><br/>
<span class='tline' id='l217' data-llen='4790:4802'>象曰君子夬夬終无咎也</span><br/>
<span class='tline' id='l218' data-llen='4802:4825'>　頄面之觀也壯於頄悻悻之怒見諸觀也用壯如此</span><br/>
<span class='tline' id='l219' data-llen='4825:4848'>　君子中之小人也淺者之決大率類此遵道而行何</span><br/>
<span class='tline' id='l220' data-llen='4848:4871'>　怒之有動於怒怒而見有凶言君子道長小人巳衰</span><br/>
<span class='tline' id='l221' data-llen='4871:4894'>　之時雖未必至於凶而有凶之道焉君子雖夬夬大</span><br/>
<span class='tline' id='l222' data-llen='4894:4917'>　義不可易而斷不動於意故獨行遇雨隂陽和而後</span><br/>
<span class='tline' id='l223' data-llen='4917:4944'><a onclick="displayPageImage('KR1a0037', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4944:4967'>　雨雨有和之象其和亦未嘗作意和之而君子之道</span><br/>
<span class='tline' id='l225' data-llen='4967:4990'>　心自是健而説決而和故曰遇雨也若濡而實不濡</span><br/>
<span class='tline' id='l226' data-llen='4990:5013'>　彼徒見若濡之迹必有見愠者而君子之心忠信無</span><br/>
<span class='tline' id='l227' data-llen='5013:5036'>　私夬夬之義亦未嘗變人所深信故終无尤咎彼不</span><br/>
<span class='tline' id='l228' data-llen='5036:5059'>　知道者以為君子既夬夬安能與之和既和安能夬</span><br/>
<span class='tline' id='l229' data-llen='5059:5082'>　夬不知道心如天地寂然無思無為而有風雨有雷</span><br/>
<span class='tline' id='l230' data-llen='5082:5093'>　霆有霜雪變化無私</span><br/>
<span class='tline' id='l231' data-llen='5093:5116'>九四臀无膚其行次且牽羊悔亡聞言不信象曰其行</span><br/>
<span class='tline' id='l232' data-llen='5116:5143'><a onclick="displayPageImage('KR1a0037', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5143:5159'>次且位不當也聞言不信聰不明也</span><br/>
<span class='tline' id='l234' data-llen='5159:5182'>　九四乃君子中之小人九剛四柔外雖剛而中實柔</span><br/>
<span class='tline' id='l235' data-llen='5182:5205'>　邪居羣剛之中不與俱決故為在下之剛者所傷故</span><br/>
<span class='tline' id='l236' data-llen='5205:5228'>　臀無膚勢不得不與之俱而其行次且若能如羊以</span><br/>
<span class='tline' id='l237' data-llen='5228:5251'>　羣進相牽以往則可悔亡然雖聞是言往往不信何</span><br/>
<span class='tline' id='l238' data-llen='5251:5274'>　以知其不信以九四不知道其心與小人同故不可</span><br/>
<span class='tline' id='l239' data-llen='5274:5297'>　告語也位不當也者言九四所處之位亦已髙矣況</span><br/>
<span class='tline' id='l240' data-llen='5297:5320'>　在乎衆君子之間不當如是也聞言不信聰不明也</span><br/>
<span class='tline' id='l241' data-llen='5320:5347'><a onclick="displayPageImage('KR1a0037', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5347:5366'>　使其聰明則曉是非榮辱吉凶安得不信</span><br/>
<span class='tline' id='l243' data-llen='5366:5388'>九五莧陸夬夬中行无咎象曰中行无咎中未光也</span><br/>
<span class='tline' id='l244' data-llen='5388:5411'>　君子之勢至於九五亦已盛矣一隂之勢已去特其</span><br/>
<span class='tline' id='l245' data-llen='5411:5441'>　體猶存爾柔<img height='20' width='20' alt='&amp;KR3575' title='KR3575' src='https://raw.githubusercontent.com/kanripo/KR-Gaiji/master/images/KR3575.png'/>如莧而又在陸陸人所行踐其莧之</span><br/>
<span class='tline' id='l246' data-llen='5441:5464'>　不可復存昭昭矣如必施夬夬之決葢過之矣故聖</span><br/>
<span class='tline' id='l247' data-llen='5464:5487'>　人教之曰中行无咎中未光者謂夫莧陸夬夬之人</span><br/>
<span class='tline' id='l248' data-llen='5487:5510'>　雖勉而為中行非本性之大中未為光明也惟實得</span><br/>
<span class='tline' id='l249' data-llen='5510:5533'>　道者為光明他卦惟二五為中今乃未光以有莧陸</span><br/>
<span class='tline' id='l250' data-llen='5533:5560'><a onclick="displayPageImage('KR1a0037', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5560:5569'>　夬夬之象故也</span><br/>
<span class='tline' id='l252' data-llen='5569:5589'>上六无號終有凶象曰无號之凶終不可長也</span><br/>
<span class='tline' id='l253' data-llen='5589:5612'>　夬之去六柔已決去剛道己長然不可不敬戒苟忽</span><br/>
<span class='tline' id='l254' data-llen='5612:5635'>　焉不敬不戒不警號則亦終有凶雖未必凶遂至而</span><br/>
<span class='tline' id='l255' data-llen='5635:5657'>　既不警戚則放逸逸則既失道矣失道者終於凶</span><br/>
<span class='tline' id='l256' data-llen='5657:5684'>䷫<span class='krp-note'>巽下/乾上</span>姤女壯勿用取女彖曰姤遇也柔遇剛也勿</span><br/>
<span class='tline' id='l257' data-llen='5684:5707'>用取女不可與長也天地相遇品物咸章也剛遇中正</span><br/>
<span class='tline' id='l258' data-llen='5707:5721'>天下大行也姤之時義大矣哉</span><br/>
<span class='tline' id='l259' data-llen='5721:5748'><a onclick="displayPageImage('KR1a0037', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5748:5771'>　一陽之生曰復一隂之生曰姤姤者内非隂之本位</span><br/>
<span class='tline' id='l261' data-llen='5771:5794'>　故不言復惟取剛柔相遇之義曰柔遇剛者明柔為</span><br/>
<span class='tline' id='l262' data-llen='5794:5817'>　主也一隂雖微而其勢則自内而長陽剛雖盛而有</span><br/>
<span class='tline' id='l263' data-llen='5817:5840'>　寖消之勢故此卦有女壯之象女之壯者不可取也</span><br/>
<span class='tline' id='l264' data-llen='5840:5863'>　其物雖和其後必乖壯則漸不可制故曰不可與長</span><br/>
<span class='tline' id='l265' data-llen='5863:5886'>　也女壯之足以敗國亡家往古可監也小人之柔邪</span><br/>
<span class='tline' id='l266' data-llen='5886:5909'>　諛媚猶女壯也其足以敗國亡家亦猶是也人不善</span><br/>
<span class='tline' id='l267' data-llen='5909:5932'>　之心寖而長其端甚微其流寖廣此則敗國亡家之</span><br/>
<span class='tline' id='l268' data-llen='5932:5959'><a onclick="displayPageImage('KR1a0037', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5959:5982'>　本尤不可不戒也爝火之微即可燎原涓涓之流或</span><br/>
<span class='tline' id='l270' data-llen='5982:6005'>　可滔天是故禹曰克艱臯陶兢兢業業皆此道也是</span><br/>
<span class='tline' id='l271' data-llen='6005:6028'>　卦非善也而聖人發揮之曰天地亦相遇也而品物</span><br/>
<span class='tline' id='l272' data-llen='6028:6051'>　咸章剛遇中正亦遇也而天下大行顧人未知大遇</span><br/>
<span class='tline' id='l273' data-llen='6051:6074'>　之之道爾男女之相遇天地之大義也人惟不明斯</span><br/>
<span class='tline' id='l274' data-llen='6074:6097'>　義故有女禍是卦二五皆剛而中正體之剛者既足</span><br/>
<span class='tline' id='l275' data-llen='6097:6120'>　以興事造業而又中正焉則豈不可以大亨於天下</span><br/>
<span class='tline' id='l276' data-llen='6120:6143'>　遇之為言若出於二遇之為義實出於一故曰天地</span><br/>
<span class='tline' id='l277' data-llen='6143:6170'><a onclick="displayPageImage('KR1a0037', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6170:6194'>　之道其為物不二則其生物不測人心自善自中自正</span><br/>
<span class='tline' id='l279' data-llen='6194:6218'>　自剛健如玉自白自瑩自温潤而非二玉也如金自黄</span><br/>
<span class='tline' id='l280' data-llen='6218:6242'>　自剛自明而非二金也人惟因物以遷意動而昏如雲</span><br/>
<span class='tline' id='l281' data-llen='6242:6266'>　翳日如塵積鑑故紛紛擾擾曰二曰三十百千萬斷斷</span><br/>
<span class='tline' id='l282' data-llen='6266:6291'>　殊列一日覺之心本無體清明如日月變化如四時衆徳</span><br/>
<span class='tline' id='l283' data-llen='6291:6315'>　自備百年自有未始不善思慮不作一無所倚彊名曰</span><br/>
<span class='tline' id='l284' data-llen='6315:6339'>　中本心如此自無邪僻彊名曰正是其清明無體之妙</span><br/>
<span class='tline' id='l285' data-llen='6339:6363'>　非血氣也非物也有物有氣血則可得而屈息非物非</span><br/>
<span class='tline' id='l286' data-llen='6363:6390'><a onclick="displayPageImage('KR1a0037', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6390:6414'>　氣血則不可得而屈息因其不可得而屈不可得而息</span><br/>
<span class='tline' id='l288' data-llen='6414:6439'>　故彊名曰剛健此人之心也即天地之道也一也故天地</span><br/>
<span class='tline' id='l289' data-llen='6439:6463'>　可得而範圍萬物可得而曲成姤之時義大矣哉於人</span><br/>
<span class='tline' id='l290' data-llen='6463:6487'>　相遇之時男女相遇之時天地相遇之時萬物相遇之</span><br/>
<span class='tline' id='l291' data-llen='6487:6511'>　時有義焉人所不知也大矣哉即其所不知即大矣哉</span><br/>
<span class='tline' id='l292' data-llen='6511:6535'>　之妙也聖人於此惟曰大而止亦不得而贅其辭故孔</span><br/>
<span class='tline' id='l293' data-llen='6535:6559'>　子曰吾有知乎哉無知也又曰天有四時春秋冬夏風</span><br/>
<span class='tline' id='l294' data-llen='6559:6583'>　雨霜露無非教也聖人竭誠啟告盡於此矣學者於此</span><br/>
<span class='tline' id='l295' data-llen='6583:6610'><a onclick="displayPageImage('KR1a0037', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6610:6633'>　往往又謂於此當復有不容言之妙吁是又以意求</span><br/>
<span class='tline' id='l297' data-llen='6633:6656'>　之姤之時義非意也即此學者之妄意即姤之時義</span><br/>
<span class='tline' id='l298' data-llen='6656:6679'>　即六十四卦之義即天地之義往往人不知惟不知</span><br/>
<span class='tline' id='l299' data-llen='6679:6694'>　故妄故曰知則不知不知則知</span><br/>
<span class='tline' id='l300' data-llen='6694:6710'>象曰天下有風姤后以施命誥四方</span><br/>
<span class='tline' id='l301' data-llen='6710:6733'>　后不親往四方也惟施命以誥之而四方咸周焉即</span><br/>
<span class='tline' id='l302' data-llen='6733:6756'>　風之無形而廣被萬物也愚者以為有二明者以為</span><br/>
<span class='tline' id='l303' data-llen='6756:6778'>　實一何止與風為一其與天地萬物未始不一也</span><br/>
<span class='tline' id='l304' data-llen='6778:6805'><a onclick="displayPageImage('KR1a0037', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6805:6828'>初六繫於金柅貞吉有攸往見凶羸豕乎蹢躅象曰繫</span><br/>
<span class='tline' id='l306' data-llen='6828:6837'>於金柅柔道牽也</span><br/>
<span class='tline' id='l307' data-llen='6837:6860'>　柅王作柅子夏作鑈蒼頡篇柅作栮許氏説文曰吕</span><br/>
<span class='tline' id='l308' data-llen='6860:6883'>　氏字林曰檷系跌也字或作鉺女指反葢絡系之器</span><br/>
<span class='tline' id='l309' data-llen='6883:6906'>　也隂為小人雖在下而有浸長之勢不可不制惟君</span><br/>
<span class='tline' id='l310' data-llen='6906:6929'>　子乃能制之金柅君子之象君子之制小人不以剛</span><br/>
<span class='tline' id='l311' data-llen='6929:6952'>　暴惟以隂道奉制之亦以初六在下尚微弱不必以</span><br/>
<span class='tline' id='l312' data-llen='6952:6975'>　剛制也君子之制小人亦非私意惟以貞正之道而</span><br/>
<span class='tline' id='l313' data-llen='6975:7002'><a onclick="displayPageImage('KR1a0037', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7002:7025'>　已矣苟不出於正而有譎術則既失道矣安能制之</span><br/>
<span class='tline' id='l315' data-llen='7025:7048'>　天下惟有道者能行能濟不於其微弱易制之時制</span><br/>
<span class='tline' id='l316' data-llen='7048:7071'>　之而有所往則見凶矣豕雖羸他日必蹢躅孚信也</span><br/>
<span class='tline' id='l317' data-llen='7071:7080'>　言可信可必也</span><br/>
<span class='tline' id='l318' data-llen='7080:7102'>九二包有魚无咎不利賔象曰包有魚義不及賔也</span><br/>
<span class='tline' id='l319' data-llen='7102:7125'>　姤之時惟其所遇不必逺應隂者陽之所欲魚隂類</span><br/>
<span class='tline' id='l320' data-llen='7125:7148'>　魚亦人之所欲九二得初六而有之雖非正應惟在</span><br/>
<span class='tline' id='l321' data-llen='7148:7171'>　姤時以遇為主遇則親焉故无咎在常時則為不正</span><br/>
<span class='tline' id='l322' data-llen='7171:7198'><a onclick="displayPageImage('KR1a0037', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7198:7221'>　難乎免咎今既包有之自然他人不得而復有之故</span><br/>
<span class='tline' id='l324' data-llen='7221:7244'>　曰不利賔此理義之自然勢之所必至也故曰義不</span><br/>
<span class='tline' id='l325' data-llen='7244:7267'>　及賔也得民心而有之民為文王武王所有則紂不</span><br/>
<span class='tline' id='l326' data-llen='7267:7290'>　得而有之矣得小國而有之鄭在晉則不在楚在楚</span><br/>
<span class='tline' id='l327' data-llen='7290:7313'>　則不在晉矣得賢才而有之齊有管夷吾則他國不</span><br/>
<span class='tline' id='l328' data-llen='7313:7333'>　得而有之士㑹入晉則秦不得而復有之矣</span><br/>
<span class='tline' id='l329' data-llen='7333:7356'>九三臀无膚其行次且厲无大咎象曰其行次且行未</span><br/>
<span class='tline' id='l330' data-llen='7356:7360'>牽也</span><br/>
<span class='tline' id='l331' data-llen='7360:7387'><a onclick="displayPageImage('KR1a0037', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7387:7410'>　初六一隂為衆陽所應九二既包而有之勢不及其</span><br/>
<span class='tline' id='l333' data-llen='7410:7433'>　他而九三乃有爭取之意故為九二所傷臀无膚有</span><br/>
<span class='tline' id='l334' data-llen='7433:7456'>　所傷也其行次且意猶未已豈不危厲然无大咎者</span><br/>
<span class='tline' id='l335' data-llen='7456:7479'>　何也以其行未至於牽於初而不行也故有小咎无</span><br/>
<span class='tline' id='l336' data-llen='7479:7502'>　大咎苟復行則二終不巳獲咎大矣楚雖欲鄭而晉</span><br/>
<span class='tline' id='l337' data-llen='7502:7524'>　既有之楚雖不樂而終於巳矣楚所以无大咎也</span><br/>
<span class='tline' id='l338' data-llen='7524:7542'>九四包无魚起凶象曰无魚之凶逺民也</span><br/>
<span class='tline' id='l339' data-llen='7542:7565'>　初本與四為應今以四逺之故近為九二所有則九</span><br/>
<span class='tline' id='l340' data-llen='7565:7592'><a onclick="displayPageImage('KR1a0037', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7592:7615'>　四包无魚本我所有而歸之他焉人心畔離矣故起</span><br/>
<span class='tline' id='l342' data-llen='7615:7638'>　則凶謂動則凶民可近不可逺其義於是著凡易一</span><br/>
<span class='tline' id='l343' data-llen='7638:7661'>　爻該義甚多此惟以逺民為言者明其義之著者也</span><br/>
<span class='tline' id='l344' data-llen='7661:7684'>九五以把包瓜含章有隕自天象曰九五含章中正也</span><br/>
<span class='tline' id='l345' data-llen='7684:7695'>有隕自天志不舍命也</span><br/>
<span class='tline' id='l346' data-llen='7695:7718'>　把者美材也九二之象瓜者隂柔在下之物初六之</span><br/>
<span class='tline' id='l347' data-llen='7718:7741'>　象九五中正在上不自用其章而用九二之賢以杞</span><br/>
<span class='tline' id='l348' data-llen='7741:7764'>　葉包瓜以柔道制小人九五已盡中正之道而有隕</span><br/>
<span class='tline' id='l349' data-llen='7764:7791'><a onclick="displayPageImage('KR1a0037', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7791:7814'>　墜乃自天也非人之所為也非人之所致也人道已</span><br/>
<span class='tline' id='l351' data-llen='7814:7837'>　盡巳無毫髮之愧而後可以言命也大王巳盡中正</span><br/>
<span class='tline' id='l352' data-llen='7837:7860'>　之道而不免狄人之難天也文王巳盡中正之道而</span><br/>
<span class='tline' id='l353' data-llen='7860:7883'>　有羑里之難天也大王文王何與焉故曰志不舍命</span><br/>
<span class='tline' id='l354' data-llen='7883:7887'>　也</span><br/>
<span class='tline' id='l355' data-llen='7887:7906'>上九姤其角吝无咎象曰姤其角上窮吝也</span><br/>
<span class='tline' id='l356' data-llen='7906:7929'>　上九剛而上窮有角之象失其所以與人姤遇者如</span><br/>
<span class='tline' id='l357' data-llen='7929:7952'>　角然剛固之過枯槁而不和洽吝道也狷者之疵為</span><br/>
<span class='tline' id='l358' data-llen='7952:7979'><a onclick="displayPageImage('KR1a0037', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7979:8002'>　吝然嚴勁剛介異乎輕肆放逸者矣故无咎象曰上</span><br/>
<span class='tline' id='l360' data-llen='8002:8025'>　窮者言其窮而小通也泄柳閉門而不納段干木踰</span><br/>
<span class='tline' id='l361' data-llen='8025:8048'>　垣而避之是謂姤其角孔子見南子欲從佛盻公山</span><br/>
<span class='tline' id='l362' data-llen='8048:8058'>　之召變通之道也</span><br/>
<span class='tline' id='l363' data-llen='8058:8061'>　</span><br/>
<span class='tline' id='l364' data-llen='8061:8064'>　</span><br/>
<span class='tline' id='l365' data-llen='8064:8067'>　</span><br/>
<span class='tline' id='l366' data-llen='8067:8077'>　楊氏易傳卷十四</span><br/>
</p>
<p><br/>
</p>
  </div>
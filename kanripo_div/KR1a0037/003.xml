<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0037', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　楊氏易傳卷三</span>
<span class='tline' id='l10' data-llen='198:219'>　　　　　　　　　　　　　宋　楊簡　撰</span>
<span class='tline' id='l11' data-llen='219:246'>䷂<span class='krp-note'>震下/坎上</span>屯元亨利貞勿用有攸往利建侯彖曰屯剛</span>
<span class='tline' id='l12' data-llen='246:269'>柔始交而難生動乎險中大亨貞雷雨之動滿盈天造</span>
<span class='tline' id='l13' data-llen='269:279'>草昧宜建侯而不寜</span>
<span class='tline' id='l14' data-llen='279:302'>　首乾次坤反對之序也其又次之屯者何也六十四</span>
<span class='tline' id='l15' data-llen='302:325'>　卦錯而置之如連山如歸藏無不可者今就周易之</span>
<span class='tline' id='l16' data-llen='325:351'><a onclick="displayPageImage('KR1a0037', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='351:374'>　序而言之則剛柔始交而尚屯此其義也又曰有天</span>
<span class='tline' id='l18' data-llen='374:397'>　地然後萬物生焉盈天地之間者惟萬物故受之以</span>
<span class='tline' id='l19' data-llen='397:420'>　屯屯者盈也此又其義也無不可者固執其一者不</span>
<span class='tline' id='l20' data-llen='420:443'>　足以與論夫易之道孔子曰五行四時十二月還相</span>
<span class='tline' id='l21' data-llen='443:466'>　爲本也言其時時皆本也五聲六律十二管還相爲</span>
<span class='tline' id='l22' data-llen='466:489'>　宫也言其律律皆宫也孟子習聞左右皆原之說而</span>
<span class='tline' id='l23' data-llen='489:512'>　贅曰逢其原則求原於彼以逢爲言猶未達孔子之</span>
<span class='tline' id='l24' data-llen='512:535'>　旨猶未達三易之㫖也屯者易之屯也乾坤不必專</span>
<span class='tline' id='l25' data-llen='535:561'><a onclick="displayPageImage('KR1a0037', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='561:584'>　言小乾坤不必專言先屯䝉不必專言後既濟未濟</span>
<span class='tline' id='l27' data-llen='584:607'>　即乾坤也分本與末者陋學者爲啓愚昏或推本而</span>
<span class='tline' id='l28' data-llen='607:630'>　言聖言之變化也剛者乾陽也柔者坤隂也震者隂</span>
<span class='tline' id='l29' data-llen='630:653'>　陽剛柔之始交其象甚著也坎爲險險爲難下震上</span>
<span class='tline' id='l30' data-llen='653:676'>　坎其始交而未通有屯難焉又震爲動動乎險中猶</span>
<span class='tline' id='l31' data-llen='676:699'>　屯塞而未通六畫之中斯象著見孔子於是發之於</span>
<span class='tline' id='l32' data-llen='699:722'>　彖辭嗚呼此易之道也此易之屯也昧者徒見其爲</span>
<span class='tline' id='l33' data-llen='722:745'>　屯難而已不知其爲易之道也則何以讀屯之卦元</span>
<span class='tline' id='l34' data-llen='745:771'><a onclick="displayPageImage('KR1a0037', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='771:794'>　亨利貞與乾等也心思之始屯之元也心思之始非</span>
<span class='tline' id='l36' data-llen='794:817'>　思也子曰天下何思何慮謂此也不復諄諄於此故</span>
<span class='tline' id='l37' data-llen='817:840'>　不言也妙哉屯元以此處屯則屯通非亨乎以此處</span>
<span class='tline' id='l38' data-llen='840:863'>　屯則無不利非利乎斯元斯亨斯利有不貞乎四言</span>
<span class='tline' id='l39' data-llen='863:886'>　之可也三言之曰大亨貞亦可也元爲始爲大爲善</span>
<span class='tline' id='l40' data-llen='886:909'>　爲仁通而言之曰亨利貞皆可也震雷坎雨交動而</span>
<span class='tline' id='l41' data-llen='909:932'>　滿盈大亨貞之時也大亨非推本始之言也夫言豈</span>
<span class='tline' id='l42' data-llen='932:955'>　一端而已乾坤已詳言之此則畧焉或者此心之偶</span>
<span class='tline' id='l43' data-llen='955:981'><a onclick="displayPageImage('KR1a0037', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='981:1004'>　昏不能明照屯時之未可遽往而攸焉益屯之道也</span>
<span class='tline' id='l45' data-llen='1004:1027'>　聖人作易爲未明者作也故戒之曰勿用有攸往建</span>
<span class='tline' id='l46' data-llen='1027:1050'>　侯是矣夫事之所以不濟物情之所以不通者未得</span>
<span class='tline' id='l47' data-llen='1050:1073'>　其人以理之也得賢人而建爲侯何事不濟何屯不</span>
<span class='tline' id='l48' data-llen='1073:1096'>　亨苟惟徒理其事不任其賢棄本從末失其道矣理</span>
<span class='tline' id='l49' data-llen='1096:1119'>　屯如理絲固自有其緒建侯其理之緒也不得其緒</span>
<span class='tline' id='l50' data-llen='1119:1142'>　徒擾益亂不寧者不遑康寧也堯舜之世君臣相戒</span>
<span class='tline' id='l51' data-llen='1142:1165'>　猶諄諄曰克艱曰儆戒曰無怠無荒曰兢兢業業而</span>
<span class='tline' id='l52' data-llen='1165:1191'><a onclick="displayPageImage('KR1a0037', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1191:1214'>　况於屯之時乎此乃孔子發卦辭之所未言其言天</span>
<span class='tline' id='l54' data-llen='1214:1237'>　造草昧似言天繼言宜建侯而不寧似言人合而言</span>
<span class='tline' id='l55' data-llen='1237:1260'>　之亦猶乾言首出庶物萬國咸寧坤言安正之吉應</span>
<span class='tline' id='l56' data-llen='1260:1283'>　地無疆皆所以明天人之一體三才之一體草言未</span>
<span class='tline' id='l57' data-llen='1283:1306'>　齊昧言未明人情居屯往往動心墮於人爲其造於</span>
<span class='tline' id='l58' data-llen='1306:1329'>　天則無思無爲而自通天下之故此元亨利貞之道</span>
<span class='tline' id='l59' data-llen='1329:1352'>　此易之道雖不寧兢兢業業而不動乎意如天地四</span>
<span class='tline' id='l60' data-llen='1352:1365'>　時之變化如日月之光照</span>
<span class='tline' id='l61' data-llen='1365:1391'><a onclick="displayPageImage('KR1a0037', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1391:1403'>象曰雲雷屯君子以經綸</span>
<span class='tline' id='l63' data-llen='1403:1426'>　雲方布於上雷方作於下故有屯滯之象君子之濟</span>
<span class='tline' id='l64' data-llen='1426:1449'>　屯也有道焉經而綸之舒徐而理之不理之不可急</span>
<span class='tline' id='l65' data-llen='1449:1472'>　亦不可曰經綸正理屯之道也是道也即雲雷之道</span>
<span class='tline' id='l66' data-llen='1472:1495'>　其有毫髮未與雲雷爲一者終未能盡經綸之妙也</span>
<span class='tline' id='l67' data-llen='1495:1518'>　終未盡乎易之道也然則何以能與雲雷爲一雲雷</span>
<span class='tline' id='l68' data-llen='1518:1541'>　君子自是一體三才一體大傳曰範圍天地中庸曰</span>
<span class='tline' id='l69' data-llen='1541:1564'>　聖人之道發育萬物人心無體至善至神至明至廣</span>
<span class='tline' id='l70' data-llen='1564:1590'><a onclick="displayPageImage('KR1a0037', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1590:1613'>　大其曰範圍天地發育萬物非聖人獨有之而衆人</span>
<span class='tline' id='l72' data-llen='1613:1630'>　無之也聖人先覺我心之所同然耳</span>
<span class='tline' id='l73' data-llen='1630:1653'>初九盤桓利居貞利建侯象曰雖盤桓志行正也以貴</span>
<span class='tline' id='l74' data-llen='1653:1661'>下賤大得民也</span>
<span class='tline' id='l75' data-llen='1661:1684'>　初九有盤桓不進之象昧者盤桓往往怠忽初九陽</span>
<span class='tline' id='l76' data-llen='1684:1707'>　明非昧者故其志未嘗不正苟惟不正取禍之道也</span>
<span class='tline' id='l77' data-llen='1707:1730'>　何以濟屯居貞者言止可靜而居正未可動而行正</span>
<span class='tline' id='l78' data-llen='1730:1753'>　象曰志行正者明特志可行正而事未可行正也事</span>
<span class='tline' id='l79' data-llen='1753:1779'><a onclick="displayPageImage('KR1a0037', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1779:1802'>　雖未可遽行而亦利建侯焉恐人謂一切不可行故</span>
<span class='tline' id='l81' data-llen='1802:1825'>　曰利建侯卦爻辭重復者於此不可已也陽爲貴隂</span>
<span class='tline' id='l82' data-llen='1825:1848'>　爲賤初九居羣隂之下有以貴下賤之象以貴下賤</span>
<span class='tline' id='l83' data-llen='1848:1871'>　大得民心屯之初雖未可遽有所爲而建侯之外又</span>
<span class='tline' id='l84' data-llen='1871:1891'>　利於以貴下賤孔子於是發文辭之所未言</span>
<span class='tline' id='l85' data-llen='1891:1914'>六二屯如邅如乗馬班如匪㓂婚媾女子貞不字十年</span>
<span class='tline' id='l86' data-llen='1914:1934'>乃字象曰六二之難乗剛也十年乃字反常也</span>
<span class='tline' id='l87' data-llen='1934:1957'>　諸爻皆屯惟六二屯而屯者乗初九之剛也乗馬班</span>
<span class='tline' id='l88' data-llen='1957:1983'><a onclick="displayPageImage('KR1a0037', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1983:2006'>　如而不進不得行也隂陽之物往往多合初二相比</span>
<span class='tline' id='l90' data-llen='2006:2029'>　初有求二之想而六二守正視爲初㓂不與冦爲婚</span>
<span class='tline' id='l91' data-llen='2029:2052'>　媾雖九五之正應屯塞未合終不與㓂而失正如子</span>
<span class='tline' id='l92' data-llen='2052:2075'>　女終守貞節不肯妄從人自育雖十年之乆不變焉</span>
<span class='tline' id='l93' data-llen='2075:2098'>　然天下無終屯之理數之極必變屯之極必通故曰</span>
<span class='tline' id='l94' data-llen='2098:2121'>　十年乃字言其終得九五正應合也反常者女子二</span>
<span class='tline' id='l95' data-llen='2121:2144'>　十而嫁常也無更待十年之理今也有難義當反常</span>
<span class='tline' id='l96' data-llen='2144:2167'>　慮或者執二十之常禮惑六二之貞心故孔子明反</span>
<span class='tline' id='l97' data-llen='2167:2193'><a onclick="displayPageImage('KR1a0037', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2193:2216'>　常之義以破後人之疑聖人立言垂訓凢以解人心</span>
<span class='tline' id='l99' data-llen='2216:2239'>　之惑爾人心無惑則易道自在人心千變萬化無可</span>
<span class='tline' id='l100' data-llen='2239:2262'>　言者易書取象初無定論初九本爻自善自六二觀</span>
<span class='tline' id='l101' data-llen='2262:2271'>　之則初有冦象</span>
<span class='tline' id='l102' data-llen='2271:2294'>六三即鹿无虞惟入於林中君子幾不如舎往吝象曰</span>
<span class='tline' id='l103' data-llen='2294:2312'>即鹿无虞以從禽也君子舎之往吝窮也</span>
<span class='tline' id='l104' data-llen='2312:2335'>　大抵初與四爲應二與五爲應三與上爲應何爲乎</span>
<span class='tline' id='l105' data-llen='2335:2358'>　相應也重卦故也初八卦而已卦三畫而已及其重</span>
<span class='tline' id='l106' data-llen='2358:2384'><a onclick="displayPageImage('KR1a0037', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2384:2407'>　之則上卦之四即下卦之初也上卦之五即下卦之</span>
<span class='tline' id='l108' data-llen='2407:2430'>　二也上卦之上即下卦之上也惟類同故有應之象</span>
<span class='tline' id='l109' data-llen='2430:2453'>　然一隂一陽則相應兩隂不相應兩陽不相應此六</span>
<span class='tline' id='l110' data-llen='2453:2476'>　三與上六兩隂也故無相應之象而有即鹿無虞之</span>
<span class='tline' id='l111' data-llen='2476:2499'>　象古者山澤有虞得虞人則可以即禽今即鹿而無</span>
<span class='tline' id='l112' data-llen='2499:2523'>　虞則惟入於林中而已不能𫉬禽也君子於此不如</span>
<span class='tline' id='l113' data-llen='2523:2546'>　舎之而不即不舎而往致吝之道也不得鹿而已未</span>
<span class='tline' id='l114' data-llen='2546:2569'>　爲㐫也故止於吝無虞則心知其難矣而漫往有不</span>
<span class='tline' id='l115' data-llen='2569:2595'><a onclick="displayPageImage('KR1a0037', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2595:2618'>　改過之吝象曰以從禽者夫無虞而即鹿者心在乎</span>
<span class='tline' id='l117' data-llen='2618:2641'>　禽爲禽所蔽雖無虞猶漫往不省其不可也動於利</span>
<span class='tline' id='l118' data-llen='2641:2664'>　祿不由道而漫往求者如之君子則舎之往則吝則</span>
<span class='tline' id='l119' data-llen='2664:2687'>　窮也將以求通反得窮焉所以破人心之惑也三爲</span>
<span class='tline' id='l120' data-llen='2687:2710'>　陽動又不中有動必失道之象毛義夫云謾從言無</span>
<span class='tline' id='l121' data-llen='2710:2723'>　去音欺謾從水汗謾謾然</span>
<span class='tline' id='l122' data-llen='2723:2746'>六四乗馬班如求婚媾往吉无不利象曰求而往明也</span>
<span class='tline' id='l123' data-llen='2746:2769'>　乗馬班如如班列然不行屯之象也曰往言六四不</span>
<span class='tline' id='l124' data-llen='2769:2795'><a onclick="displayPageImage('KR1a0037', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2795:2818'>　可不决於此而先往焉夫初九之求我爲婚媾也然</span>
<span class='tline' id='l126' data-llen='2818:2841'>　後往則吉無不利矣俟求而後往者惟明者能之人</span>
<span class='tline' id='l127' data-llen='2841:2864'>　心之急於婚媾者多不待求而先往故孔子於此賛</span>
<span class='tline' id='l128' data-llen='2864:2887'>　言求而往之爲明所以誘掖人之良心使之自貴而</span>
<span class='tline' id='l129' data-llen='2887:2908'>　無輕動也以六居四皆隂有至靜不先動之象</span>
<span class='tline' id='l130' data-llen='2908:2930'>九五屯其膏小貞吉大貞㐫象曰屯其膏施未光也</span>
<span class='tline' id='l131' data-llen='2930:2953'>　九五而屯爲屯其膏之象焉膏澤欲其博大不欲其</span>
<span class='tline' id='l132' data-llen='2953:2976'>　屯嗇若其居位卑小者行之如有司出納之吝則義</span>
<span class='tline' id='l133' data-llen='2976:3002'><a onclick="displayPageImage('KR1a0037', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3002:3025'>　當屯吝故正故吉若大人者行之如人君之施澤而</span>
<span class='tline' id='l135' data-llen='3025:3048'>　乃屯焉雖其事出於正猶爲㐫也謂如今時頒賜軍</span>
<span class='tline' id='l136' data-llen='3048:3071'>　賞從厚無功而厚賞甚無謂也若減削之不爲不正</span>
<span class='tline' id='l137' data-llen='3071:3094'>　然不可行也行之必㐫若此類是謂大者雖貞亦㐫</span>
<span class='tline' id='l138' data-llen='3094:3117'>　大者之施不可不光不光不足以盡大者之道故曰</span>
<span class='tline' id='l139' data-llen='3117:3140'>　施未光也夫天下事理惟其稱而已矣當大而小與</span>
<span class='tline' id='l140' data-llen='3140:3149'>　當小而大皆非</span>
<span class='tline' id='l141' data-llen='3149:3171'>上六乗馬班如泣血漣如象曰泣血漣如何可長也</span>
<span class='tline' id='l142' data-llen='3171:3197'><a onclick="displayPageImage('KR1a0037', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3197:3220'>　上六重隂不中爲屯之極有隂闇失道之象故至於</span>
<span class='tline' id='l144' data-llen='3220:3243'>　泣血漣如天下有不可處之事易窮則變變則通自</span>
<span class='tline' id='l145' data-llen='3243:3266'>　有道焉豈可憂愁無聊頼如此其甚顔子居陋巷而</span>
<span class='tline' id='l146' data-llen='3266:3289'>　樂孔子遭厄而絃歌不輟亦終於脱難如文王之囚</span>
<span class='tline' id='l147' data-llen='3289:3312'>　於羑理文王亦豈無聊至於此極哉雖不幸而至於</span>
<span class='tline' id='l148' data-llen='3312:3335'>　死痛裂慘極亦氣血之變化爾亦何至於泣血漣如</span>
<span class='tline' id='l149' data-llen='3335:3358'>　彼昏者因物有遷執物深固故至此也何可長者言</span>
<span class='tline' id='l150' data-llen='3358:3381'>　何可長如此也非告語之所可及惟深憫之亦覬其</span>
<span class='tline' id='l151' data-llen='3381:3407'><a onclick="displayPageImage('KR1a0037', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3407:3418'>　變也變則庶乎通矣</span>
<span class='tline' id='l153' data-llen='3418:3445'>䷃<span class='krp-note'>坎下/艮上</span>蒙亨匪我求童蒙童蒙求我初筮告再三凟</span>
<span class='tline' id='l154' data-llen='3445:3468'>凟則不告利貞彖曰蒙山下有險險而止蒙蒙亨以亨</span>
<span class='tline' id='l155' data-llen='3468:3491'>行時中也匪我求童蒙童蒙求我志應也初筮告以剛</span>
<span class='tline' id='l156' data-llen='3491:3512'>中也再三凟凟則不告凟蒙也蒙以養正聖功也</span>
<span class='tline' id='l157' data-llen='3512:3535'>　艮為山為止坎為險此卦上艮下坎是謂上下有險</span>
<span class='tline' id='l158' data-llen='3535:3558'>　因險而止不知所之是謂蒙孰知夫山非山險非險</span>
<span class='tline' id='l159' data-llen='3558:3581'>　何阻之有何蒙之有所謂不蒙者非能髙舉遐遯不</span>
<span class='tline' id='l160' data-llen='3581:3607'><a onclick="displayPageImage('KR1a0037', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3607:3630'>　寄天地之間離處事物之外也明者知其無非道蒙</span>
<span class='tline' id='l162' data-llen='3630:3653'>　者見其無非物無非蔽物非蔽我我自蔽物爾孔子</span>
<span class='tline' id='l163' data-llen='3653:3676'>　曰無聲之樂日聞四方達於此則不蒙矣又曰天有</span>
<span class='tline' id='l164' data-llen='3676:3699'>　四時春秋冬夏風雨霜露無非教也達於此則不蒙</span>
<span class='tline' id='l165' data-llen='3699:3722'>　矣又曰哀樂相生正明目視之不可得而見也傾耳</span>
<span class='tline' id='l166' data-llen='3722:3745'>　而聴之不可得而聞也夫哀樂必有聲必有狀而孔</span>
<span class='tline' id='l167' data-llen='3745:3768'>　子曰不可見不可聞何也達於此則不蒙矣何必此</span>
<span class='tline' id='l168' data-llen='3768:3791'>　雖近之事親事長忠信孝弟視聴言動起居飲食達</span>
<span class='tline' id='l169' data-llen='3791:3818'><a onclick="displayPageImage('KR1a0037', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3818:3841'>　於此則不蒙矣忠信孝弟若至易曉也起居飲食若</span>
<span class='tline' id='l171' data-llen='3841:3864'>　無可言者而必曰達乎此則不蒙者盖人之知此者</span>
<span class='tline' id='l172' data-llen='3864:3887'>　寡矣終年説是説非說晝說夜而其實不然者往往</span>
<span class='tline' id='l173' data-llen='3887:3910'>　所至而是然則何以謂之不蒙孔子曰二三子以我</span>
<span class='tline' id='l174' data-llen='3910:3935'>　爲𨼆乎吾無𨼆乎爾吾無行而不與二三子者是丘</span>
<span class='tline' id='l175' data-llen='3935:3958'>　也孔子如此明白以示矣信此者謂之不蒙而尚謂</span>
<span class='tline' id='l176' data-llen='3958:3981'>　孔子不明告者是之謂蒙盖亨則行無不通通是亨</span>
<span class='tline' id='l177' data-llen='3981:4004'>　不可以言論不可以意推不可加一毫不可損一毫</span>
<span class='tline' id='l178' data-llen='4004:4031'><a onclick="displayPageImage('KR1a0037', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4031:4054'>　無所倚無所黨平平蕩蕩不學而能不慮而知動容</span>
<span class='tline' id='l180' data-llen='4054:4077'>　周旋喜怒心思變化云爲不可度思是謂時中無時</span>
<span class='tline' id='l181' data-llen='4077:4100'>　而不中中不可能自神自明自信自覺不可以語人</span>
<span class='tline' id='l182' data-llen='4100:4123'>　非不可以與人言之不盡語之莫知明者深念蒙者</span>
<span class='tline' id='l183' data-llen='4123:4146'>　之性至善至靈至神特不自覺自信致此蔽塞甚念</span>
<span class='tline' id='l184' data-llen='4146:4169'>　啓告之也然亦不敢無故而彊告之必待蒙者求我</span>
<span class='tline' id='l185' data-llen='4169:4192'>　而後告者欲其志應也志不相向雖明告之不聽童</span>
<span class='tline' id='l186' data-llen='4192:4215'>　有順聽之象筮者如卜筮然竭精盡誠而聽而況於</span>
<span class='tline' id='l187' data-llen='4215:4242'><a onclick="displayPageImage('KR1a0037', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4242:4265'>　初乎如此而求於我者則當告之盖以初筮之心剛</span>
<span class='tline' id='l189' data-llen='4265:4288'>　堅中誠誠確無他澄然不動無偏無畔是剛中之心</span>
<span class='tline' id='l190' data-llen='4288:4311'>　即道心也特未明爾易於啟發故當告一告即發則</span>
<span class='tline' id='l191' data-llen='4311:4334'>　善告而不問發之再三其機已失其意已亂違道逺</span>
<span class='tline' id='l192' data-llen='4334:4357'>　矣非剛中之心也煩凟而已故不當告若又告之是</span>
<span class='tline' id='l193' data-llen='4357:4380'>　又告者反凟蒙者益亂益昏無濟也其曰利貞何也</span>
<span class='tline' id='l194' data-llen='4380:4403'>　至哉聖言所以啟佑萬世何其妙也盖曰蒙無所利</span>
<span class='tline' id='l195' data-llen='4403:4426'>　獨利於貞貞正也正者夫人之所知初不髙逺初不</span>
<span class='tline' id='l196' data-llen='4426:4453'><a onclick="displayPageImage('KR1a0037', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4453:4476'>　幽深事親而已事長而已忠信與物而已視聽言動</span>
<span class='tline' id='l198' data-llen='4476:4499'>　而已人不自覺雖習聞其說習學其事終未足以盡</span>
<span class='tline' id='l199' data-llen='4499:4522'>　正之實者非説之可解非意之所習不習不知變化</span>
<span class='tline' id='l200' data-llen='4522:4545'>　云爲不習不知之謂蒙以不習不知養之是謂作聖</span>
<span class='tline' id='l201' data-llen='4545:4568'>　人功蒙不言元非不可以言元也聖言偶不及之爾</span>
<span class='tline' id='l202' data-llen='4568:4583'>　蒙即元也餘卦皆通通乎一也</span>
<span class='tline' id='l203' data-llen='4583:4599'>象曰山下出泉蒙君子以果行育德</span>
<span class='tline' id='l204' data-llen='4599:4622'>　蒙有昏蒙之義有無思無慮養正之義有蒙稚之義</span>
<span class='tline' id='l205' data-llen='4622:4649'><a onclick="displayPageImage('KR1a0037', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4649:4672'>　上艮下坎出泉之象於是發蒙微使達之德性之所</span>
<span class='tline' id='l207' data-llen='4672:4695'>　自有不假復求順而達之無不善者有行實焉則德</span>
<span class='tline' id='l208' data-llen='4695:4718'>　性得所養矣果者實之謂是謂行得是謂德行行虧</span>
<span class='tline' id='l209' data-llen='4718:4741'>　則亦能使德昏德性無體本無所動本不磨滅如夜</span>
<span class='tline' id='l210' data-llen='4741:4764'>　光之珠泥沙混之失其明矣如水然不混濁之則水</span>
<span class='tline' id='l211' data-llen='4764:4787'>　性不失矣順本正之性而達是謂果行果所以育德</span>
<span class='tline' id='l212' data-llen='4787:4810'>初六發蒙利用刑人用説桎梏以往吝象曰利用刑人</span>
<span class='tline' id='l213' data-llen='4810:4816'>以正法也</span>
<span class='tline' id='l214' data-llen='4816:4843'><a onclick="displayPageImage('KR1a0037', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4843:4866'>　發蒙之初即宜刑人以脱其桎梏在足曰桎在手曰</span>
<span class='tline' id='l216' data-llen='4866:4889'>　梏人之昏蒙自囚自束意狀切類之盖亦自無如之</span>
<span class='tline' id='l217' data-llen='4889:4912'>　何矣儻不於發蒙之始痛掃除之則厥後桎梏愈固</span>
<span class='tline' id='l218' data-llen='4912:4935'>　不復能改故曰以往吝有不改過之意象曰以正法</span>
<span class='tline' id='l219' data-llen='4935:4958'>　也者以用也用正法以刑之也有正法而後知人之</span>
<span class='tline' id='l220' data-llen='4958:4981'>　不善而刑之如我無正法我猶未免於桎梏安能脱</span>
<span class='tline' id='l221' data-llen='4981:5004'>　人之桎梏天下之以桎梏爲美而好之者多矣使皆</span>
<span class='tline' id='l222' data-llen='5004:5027'>　知桎梏之爲桎梏則亦豈肯自囚自束則舉天下皆</span>
<span class='tline' id='l223' data-llen='5027:5054'><a onclick="displayPageImage('KR1a0037', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5054:5077'>　不蒙矣皆聰明睿智矣惟其不知故蒙故誤認非爲</span>
<span class='tline' id='l225' data-llen='5077:5100'>　是誤認惡爲美自處桎梏之中惟明者深知人之性</span>
<span class='tline' id='l226' data-llen='5100:5123'>　本善本明因何以蔽因何而蒙蔽在某處病在某處</span>
<span class='tline' id='l227' data-llen='5123:5146'>　因其蔽處病所而刑之則桎梏可脱是謂以正法刑</span>
<span class='tline' id='l228' data-llen='5146:5169'>　人每歎以邪法刑人益人之桎梏者多矣爲人上者</span>
<span class='tline' id='l229' data-llen='5169:5192'>　以不正之法刑人而欲人之正爲人師者以不正之</span>
<span class='tline' id='l230' data-llen='5192:5215'>　法教人而欲人之明是謂以其昏昏使人昭昭盖有</span>
<span class='tline' id='l231' data-llen='5215:5238'>　人心自正而反阻之遏之人心不正而反進之導之</span>
<span class='tline' id='l232' data-llen='5238:5265'><a onclick="displayPageImage('KR1a0037', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5265:5288'>　自三代衰正法不行以蒙治蒙以亂治亂往往而是</span>
<span class='tline' id='l234' data-llen='5288:5302'>　所賴人有常性終不磨滅也</span>
<span class='tline' id='l235' data-llen='5302:5324'>九二包蒙吉納婦吉子克家象曰子克家剛柔接也</span>
<span class='tline' id='l236' data-llen='5324:5347'>　九二陽明六五隂蒙以下發上體爲不順而九二居</span>
<span class='tline' id='l237' data-llen='5347:5370'>　下卦之中中道也有得道之象焉則能包蒙者也包</span>
<span class='tline' id='l238' data-llen='5370:5393'>　藏其用不露其迹如孟子之事君順而啟之如此者</span>
<span class='tline' id='l239' data-llen='5393:5416'>　吉若直攻君之蒙後世稱忠古道無取納婦者所以</span>
<span class='tline' id='l240' data-llen='5416:5439'>　詳明包蒙順協之意如納婦焉則吉婦蒙子明故子</span>
<span class='tline' id='l241' data-llen='5439:5466'><a onclick="displayPageImage('KR1a0037', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5466:5489'>　克家父子分雖嚴而不爲甚嚴又情親故子可以克</span>
<span class='tline' id='l243' data-llen='5489:5512'>　家象曰剛柔接者言乎必情親至協則可不然則亦</span>
<span class='tline' id='l244' data-llen='5512:5535'>　難也凢下明上蒙者必其情如父子之親亦皆有信</span>
<span class='tline' id='l245' data-llen='5535:5546'>　其父子之誠而後可</span>
<span class='tline' id='l246' data-llen='5546:5569'>六三勿用取女見金夫不有躬無攸利象曰勿用取女</span>
<span class='tline' id='l247' data-llen='5569:5575'>行不順也</span>
<span class='tline' id='l248' data-llen='5575:5598'>　金夫九二之象女六三之象以六居三三爲陽動又</span>
<span class='tline' id='l249' data-llen='5598:5621'>　不中不中爲失道之象三與二非正應而坎水就下</span>
<span class='tline' id='l250' data-llen='5621:5648'><a onclick="displayPageImage('KR1a0037', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5648:5671'>　故有見金夫不有躬之象以隂求陽以昏求明其心</span>
<span class='tline' id='l252' data-llen='5671:5694'>　雖求親於我而失其道焉我不可受夫天下惟有此</span>
<span class='tline' id='l253' data-llen='5694:5717'>　道而已矣得則吉失則㓙得則利失則害彼以蒙求</span>
<span class='tline' id='l254' data-llen='5717:5740'>　則其事雖善而其間有以非道而來君子猶不可受</span>
<span class='tline' id='l255' data-llen='5740:5763'>　故不曰以蒙求而取以女求夫不有躬之義盖謂以</span>
<span class='tline' id='l256' data-llen='5763:5786'>　蒙求明則正以女求夫則不正孟子不答滕更其求</span>
<span class='tline' id='l257' data-llen='5786:5808'>　不以其道也象曰行不順也凡以罪其不順而已</span>
<span class='tline' id='l258' data-llen='5808:5825'>六四困蒙吝象曰困蒙之吝獨逺實也</span>
<span class='tline' id='l259' data-llen='5825:5852'><a onclick="displayPageImage('KR1a0037', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5852:5875'>　六隂四又隂蒙闇之甚自以爲是不應乎陽明故爲</span>
<span class='tline' id='l261' data-llen='5875:5898'>　困蒙爲吝夫蒙闇者之自安於蒙不以蒙爲美也惟</span>
<span class='tline' id='l262' data-llen='5898:5921'>　以蔽焉安於所好溺於所嗜自以所好嗜者爲實不</span>
<span class='tline' id='l263' data-llen='5921:5944'>　知其不實也何謂實惟道爲實萬物皆變惟道不變</span>
<span class='tline' id='l264' data-llen='5944:5967'>　禍福毁譽靡定然則惟道爲實明者得道四逺乎二</span>
<span class='tline' id='l265' data-llen='5967:5990'>　逺乎實也聖人憫之故云諸隂皆應陽獨四不應故</span>
<span class='tline' id='l266' data-llen='5990:5995'>　曰獨</span>
<span class='tline' id='l267' data-llen='5995:6012'>六五童蒙吉象曰童蒙之吉順以巽也</span>
<span class='tline' id='l268' data-llen='6012:6039'><a onclick="displayPageImage('KR1a0037', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6039:6062'>　六五雖隂而未明而能應九二陽明之至柔順而聽</span>
<span class='tline' id='l270' data-llen='6062:6070'>　如童然故吉</span>
<span class='tline' id='l271' data-llen='6070:6093'>上九擊蒙不利爲冦利禦冦象曰利用禦冦上下順也</span>
<span class='tline' id='l272' data-llen='6093:6116'>　昏蒙之甚至於此極則惟有擊而已矣夫不得已而</span>
<span class='tline' id='l273' data-llen='6116:6139'>　至於擊則豈動於私意而治之大過哉擊者擊其蒙</span>
<span class='tline' id='l274' data-llen='6139:6162'>　而已矣彼爲蒙爲㓂悖道大甚則治之亦不得不甚</span>
<span class='tline' id='l275' data-llen='6162:6185'>　然治之雖甚不過禦其爲㓂者而已去其悖道之心</span>
<span class='tline' id='l276' data-llen='6185:6208'>　而已苟因其擊蒙因其禦㓂而擊之又至於大甚而</span>
<span class='tline' id='l277' data-llen='6208:6235'><a onclick="displayPageImage('KR1a0037', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6235:6258'>　我反失乎道是擊之者又爲㓂也故戒之曰不利爲</span>
<span class='tline' id='l279' data-llen='6258:6281'>　㓂利禦㓂自其昏蒙之極悖道之甚我不得已以道</span>
<span class='tline' id='l280' data-llen='6281:6304'>　擊之則不過私上下當靡然順服不唯輿論咸順而</span>
<span class='tline' id='l281' data-llen='6304:6325'>　蒙者當亦順聽而心服夫由道而行其效如此</span>
<span class='tline' id='l282' data-llen='6325:6328'>　</span>
<span class='tline' id='l283' data-llen='6328:6331'>　</span>
<span class='tline' id='l284' data-llen='6331:6334'>　</span>
<span class='tline' id='l285' data-llen='6334:6337'>　</span>
<span class='tline' id='l286' data-llen='6337:6364'><a onclick="displayPageImage('KR1a0037', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6364:6367'>　</span>
<span class='tline' id='l288' data-llen='6367:6370'>　</span>
<span class='tline' id='l289' data-llen='6370:6373'>　</span>
<span class='tline' id='l290' data-llen='6373:6376'>　</span>
<span class='tline' id='l291' data-llen='6376:6379'>　</span>
<span class='tline' id='l292' data-llen='6379:6382'>　</span>
<span class='tline' id='l293' data-llen='6382:6385'>　</span>
<span class='tline' id='l294' data-llen='6385:6394'>　楊氏易傳卷三</span>
</p>
<p>
</p>
  </div>
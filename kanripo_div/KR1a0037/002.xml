<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0037', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　楊氏易傳卷二</span><br/>
<span class='tline' id='l10' data-llen='198:219'>　　　　　　　　　　　　　宋　楊簡　撰</span><br/>
<span class='tline' id='l11' data-llen='219:246'>䷁<span class='krp-note'>坤下/坤上</span>坤元亨利牝馬之貞君子有攸往先迷後得</span><br/>
<span class='tline' id='l12' data-llen='246:269'>主利西南得朋東北喪朋安貞吉彖曰至哉坤元萬物</span><br/>
<span class='tline' id='l13' data-llen='269:293'>資生乃順承天坤厚載物徳合无疆含𢎞光大品物咸</span><br/>
<span class='tline' id='l14' data-llen='293:316'>亨牝馬地類行地无疆柔順利貞君子攸行先迷失道</span><br/>
<span class='tline' id='l15' data-llen='316:339'>後順得常西南得朋乃與類行東北喪朋乃終有慶安</span><br/>
<span class='tline' id='l16' data-llen='339:365'><a onclick="displayPageImage('KR1a0037', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='365:374'>貞之吉應地无疆</span><br/>
<span class='tline' id='l18' data-llen='374:397'>　乾坤之道一也分隂陽而言之則乾為天為君為父</span><br/>
<span class='tline' id='l19' data-llen='397:420'>　為夫坤為地為臣為母為妻傳曰明此以南面堯之</span><br/>
<span class='tline' id='l20' data-llen='420:443'>　所以為君也明此以北面舜之所以為臣也天地一</span><br/>
<span class='tline' id='l21' data-llen='443:466'>　氣乾坤一道推本而言謂之元即乾元也而有至哉</span><br/>
<span class='tline' id='l22' data-llen='466:489'>　大哉之異稱者姑以此著君臣夫婦之辨其實一也</span><br/>
<span class='tline' id='l23' data-llen='489:512'>　坤畫即乾畫之兩者耳未見其為異也所謂乾之一</span><br/>
<span class='tline' id='l24' data-llen='512:535'>　畫亦非乾果有此象象也者象也姑以象夫易道混</span><br/>
<span class='tline' id='l25' data-llen='535:561'><a onclick="displayPageImage('KR1a0037', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='561:584'>　淪一貫之妙而已所謂乾者如此所謂坤者亦如此</span><br/>
<span class='tline' id='l27' data-llen='584:607'>　至哉者極至之稱乾亦可以言至坤亦可以言大彖</span><br/>
<span class='tline' id='l28' data-llen='607:631'>　曰含𢎞光大六二直方大用六永貞以大終也中庸</span><br/>
<span class='tline' id='l29' data-llen='631:654'>　曰天地之道其爲物不二萬物自何而生雖曰因地</span><br/>
<span class='tline' id='l30' data-llen='654:677'>　而生未芽未甲物安在哉是謂元物生於地旣於地</span><br/>
<span class='tline' id='l31' data-llen='677:701'>　矣地形在下其𫝑承天乃順承天乃者有所因之辭</span><br/>
<span class='tline' id='l32' data-llen='701:724'>　乾坤雖一天體至大無所不統故乾彖曰乃統天地</span><br/>
<span class='tline' id='l33' data-llen='724:748'>　在天中𫝑卑而承天因其卑而承天故彖曰乃順承</span><br/>
<span class='tline' id='l34' data-llen='748:774'><a onclick="displayPageImage('KR1a0037', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:797'>　天於以明乾坤之道一因形發用是謂並行而不相</span><br/>
<span class='tline' id='l36' data-llen='797:820'>　悖坤厚載物地厚載物也惟坤以道言地以形言其</span><br/>
<span class='tline' id='l37' data-llen='820:843'>　實一也道即形形即道無疆之形即無疆之德惟坤</span><br/>
<span class='tline' id='l38' data-llen='843:866'>　以德言地以形言人言有二易道則一故曰德合無</span><br/>
<span class='tline' id='l39' data-llen='866:889'>　疆地廣無疆萬物化生妙不可言孔子曰地載神氣</span><br/>
<span class='tline' id='l40' data-llen='889:912'>　神氣風霆流行庶物露生無非教也孔子以此教學</span><br/>
<span class='tline' id='l41' data-llen='912:935'>　者故其言精易之彖辭孔子以教筮者故其言顯因</span><br/>
<span class='tline' id='l42' data-llen='935:958'>　人心以爲二故合之教亦多術矣易本占筮之書古</span><br/>
<span class='tline' id='l43' data-llen='958:984'><a onclick="displayPageImage('KR1a0037', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='984:1007'>　神聖之設教知空言難以告人因民生之所利用因</span><br/>
<span class='tline' id='l45' data-llen='1007:1030'>　致其教因以發神明之德因以通萬物之情書曰水</span><br/>
<span class='tline' id='l46' data-llen='1030:1053'>　火金木土糓惟脩正德利用厚生惟和是謂六府三</span><br/>
<span class='tline' id='l47' data-llen='1053:1076'>　事所謂利用卽范金合土刳木剡木之類所謂厚生</span><br/>
<span class='tline' id='l48' data-llen='1076:1099'>　即水火糓足以養生之類凢皆生民之所日用聖人</span><br/>
<span class='tline' id='l49' data-llen='1099:1122'>　因其日用而致正德之教使五十者衣帛七十者食</span><br/>
<span class='tline' id='l50' data-llen='1122:1145'>　肉之類皆因厚生而教以正德器有常制不苟不侈</span><br/>
<span class='tline' id='l51' data-llen='1145:1168'>　之類皆因利用而教以正德至於易筮而教以正德</span><br/>
<span class='tline' id='l52' data-llen='1168:1194'><a onclick="displayPageImage('KR1a0037', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1194:1217'>　五帝三王所以教化之速者因民生日用教之也周</span><br/>
<span class='tline' id='l54' data-llen='1217:1240'>　衰此教墮矣而况於秦漢而下乎坤元無所不含藏</span><br/>
<span class='tline' id='l55' data-llen='1240:1264'>　豈不甚𢎞萬化廣生光言其如日月之光凢光雖及</span><br/>
<span class='tline' id='l56' data-llen='1264:1287'>　物而無所思爲此言坤德以明人心一貫之妙易多</span><br/>
<span class='tline' id='l57' data-llen='1287:1310'>　言光曰輝光曰不習無不利地道光也曰光亨曰光</span><br/>
<span class='tline' id='l58' data-llen='1310:1333'>　明皆所以明道品物咸亨無非妙者林林皆妙職職</span><br/>
<span class='tline' id='l59' data-llen='1333:1356'>　皆元牝馬地類行地無疆牝則乖矣雖強必疆臣道</span><br/>
<span class='tline' id='l60' data-llen='1356:1379'>　妻道順正而行柔順而貞其利無疆柔而不貞爲囘</span><br/>
<span class='tline' id='l61' data-llen='1379:1405'><a onclick="displayPageImage('KR1a0037', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1405:1428'>　爲邪爲諛爲懦君子不行君先臣後夫先妻後當後</span><br/>
<span class='tline' id='l63' data-llen='1428:1451'>　而先爲迷迷爲失道君爲臣之主夫爲妻之主後而</span><br/>
<span class='tline' id='l64' data-llen='1451:1474'>　得主利莫大焉君臣之分夫婦之序是爲天秩是爲</span><br/>
<span class='tline' id='l65' data-llen='1474:1497'>　天常坤後爲順是爲得常得常則利失常則害是常</span><br/>
<span class='tline' id='l66' data-llen='1497:1520'>　非粗是常即道萬世攸行西南得朋乃與類行巽離</span><br/>
<span class='tline' id='l67' data-llen='1520:1543'>　坤兊皆隂卦也是爲隂類東北之卦乾坎艮震皆陽</span><br/>
<span class='tline' id='l68' data-llen='1543:1566'>　類也故曰喪朋女舎其隂類而從夫之陽臣舎其私</span><br/>
<span class='tline' id='l69' data-llen='1566:1589'>　朋而從君之陽雖失其朋乃終有慶安正則吉失正</span><br/>
<span class='tline' id='l70' data-llen='1589:1615'><a onclick="displayPageImage('KR1a0037', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1615:1638'>　則㐫無非道者正則爲利爲吉邪則爲㐫得此道則</span><br/>
<span class='tline' id='l72' data-llen='1638:1661'>　安則正正而不安於道猶失禹曰安汝止人之本心</span><br/>
<span class='tline' id='l73' data-llen='1661:1684'>　是謂道心本正正無實體以不動名動斯不安必至</span><br/>
<span class='tline' id='l74' data-llen='1684:1707'>　失正妻不安正必凶臣不安正必㓙地之所以博厚</span><br/>
<span class='tline' id='l75' data-llen='1707:1730'>　無疆者以其安正也寂然不動非安乎不動而順非</span><br/>
<span class='tline' id='l76' data-llen='1730:1753'>　正乎惟其安正是以無疆即其無疆知其安正大扺</span><br/>
<span class='tline' id='l77' data-llen='1753:1776'>　道之正者自然廣大自然無疆故曰安貞之吉應地</span><br/>
<span class='tline' id='l78' data-llen='1776:1799'>　無疆人之安貞即地之安貞地之無疆即人之無疆</span><br/>
<span class='tline' id='l79' data-llen='1799:1825'><a onclick="displayPageImage('KR1a0037', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1825:1848'>　三才之名之形不同三才之道之實同人之自視其</span><br/>
<span class='tline' id='l81' data-llen='1848:1871'>　安正未能與地爲一者猶未可以言安正也自視未</span><br/>
<span class='tline' id='l82' data-llen='1871:1894'>　能與地之無疆相應爲一者亦未可以言安正也安</span><br/>
<span class='tline' id='l83' data-llen='1894:1917'>　貞之吉似言人應地無疆似言地而聖人合而言之</span><br/>
<span class='tline' id='l84' data-llen='1917:1940'>　正以明三才之一致亦猶乾彖言首出庶物萬國咸</span><br/>
<span class='tline' id='l85' data-llen='1940:1977'>　寧也<span class='krp-note'>樓尚書曰牝馬最貞旣從牝矣他牝欲/犯之輙蹄齧不可近盖得之牧者云</span></span><br/>
<span class='tline' id='l86' data-llen='1977:1992'>象曰地𫝑坤君子以厚德載物</span><br/>
<span class='tline' id='l87' data-llen='1992:2018'>　地𫝑在下其𫝑卑順故曰地𫝑坤君子以德博厚無</span><br/>
<span class='tline' id='l88' data-llen='2018:2044'><a onclick="displayPageImage('KR1a0037', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2044:2067'>　疆無所不載爲物所動者不足以言載物不足以言</span><br/>
<span class='tline' id='l90' data-llen='2067:2090'>　厚德君子之載物非作意勉強以順承之也非作意</span><br/>
<span class='tline' id='l91' data-llen='2090:2113'>　勉強爲是不動也君子中虛心實無疆無疆則何所</span><br/>
<span class='tline' id='l92' data-llen='2113:2136'>　不容何所不載彼爲物所動者妄立已私妄守塊然</span><br/>
<span class='tline' id='l93' data-llen='2136:2160'>　之意是塊然者與物為伍既已與物為伍矣則安得不</span><br/>
<span class='tline' id='l94' data-llen='2160:2183'>　動無以順適吾意則動有以拂亂吾意則動恐懾疑</span><br/>
<span class='tline' id='l95' data-llen='2183:2206'>　惑膠擾阻鬰千態萬狀且將爲物所載矣尚安得而</span><br/>
<span class='tline' id='l96' data-llen='2206:2229'>　載物乎君子之厚德即坤之厚德有毫髮之異者終</span><br/>
<span class='tline' id='l97' data-llen='2229:2255'><a onclick="displayPageImage('KR1a0037', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2255:2264'>　不足以言厚德</span><br/>
<span class='tline' id='l99' data-llen='2264:2293'>初六履霜堅氷至象曰履霜堅氷<span class='krp-note'>或曰衍此/堅氷字</span>隂始凝也</span><br/>
<span class='tline' id='l100' data-llen='2293:2303'>馴致其道至堅氷也</span><br/>
<span class='tline' id='l101' data-llen='2303:2326'>　陽爲君子隂爲小人陽爲善隂爲惡惡之始萌戒不</span><br/>
<span class='tline' id='l102' data-llen='2326:2349'>　可長㳙㳙不塞將成江河纎纎不伐將尋斧柯禹曰</span><br/>
<span class='tline' id='l103' data-llen='2349:2372'>　安汝止安止則不動則不萌矣臯陶曰兢兢業業一</span><br/>
<span class='tline' id='l104' data-llen='2372:2395'>　日二日萬幾幾微也念慮之始也或者謂萬幾萬物</span><br/>
<span class='tline' id='l105' data-llen='2395:2418'>　後世多事尚不至於一二日而有萬事而况於唐虞</span><br/>
<span class='tline' id='l106' data-llen='2418:2444'><a onclick="displayPageImage('KR1a0037', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2444:2467'>　之際乎念慮則有之矣兢兢業業是爲篤敬幾有善</span><br/>
<span class='tline' id='l108' data-llen='2467:2490'>　惡敬則幾善不敬則幾惡智者於履霜而知堅氷之</span><br/>
<span class='tline' id='l109' data-llen='2490:2513'>　將至故兢業愚者則曰未必至此故卒罹其禍君子</span><br/>
<span class='tline' id='l110' data-llen='2513:2524'>　以此治已以此治人</span><br/>
<span class='tline' id='l111' data-llen='2524:2547'>六二直方大不習无不利象曰六二之動直以方也不</span><br/>
<span class='tline' id='l112' data-llen='2547:2557'>習无不利地道光也</span><br/>
<span class='tline' id='l113' data-llen='2557:2580'>　直者直而已不曲而已不必求之遠也方者如物之</span><br/>
<span class='tline' id='l114' data-llen='2580:2603'>　方不可轉移而已不必求之逺也曰直曰方皆所以</span><br/>
<span class='tline' id='l115' data-llen='2603:2629'><a onclick="displayPageImage('KR1a0037', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2629:2652'>　形容道心之言非有二理也此道甚大故曰直方太</span><br/>
<span class='tline' id='l117' data-llen='2652:2675'>　此道乃人心之所自有不假脩習而得人之本心惟</span><br/>
<span class='tline' id='l118' data-llen='2675:2698'>　有虛名初無實體自神自明自中自正自直自方自</span><br/>
<span class='tline' id='l119' data-llen='2698:2721'>　廣自大變化云爲隨處皆妙象辭以動爲言者惟動</span><br/>
<span class='tline' id='l120' data-llen='2721:2744'>　乃騐其實彼學者獨居凈處爲得靜止之味者未足</span><br/>
<span class='tline' id='l121' data-llen='2744:2767'>　以驗得道之實也於應酬交錯而自得其妙焉斯足</span><br/>
<span class='tline' id='l122' data-llen='2767:2790'>　以驗其實於應酬萬變而未嘗不直不方者斯爲得</span><br/>
<span class='tline' id='l123' data-llen='2790:2813'>　坤之道矣然則此豈循習之所能到雖然道則然矣</span><br/>
<span class='tline' id='l124' data-llen='2813:2839'><a onclick="displayPageImage('KR1a0037', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2839:2862'>　不至於得至動之妙固不足以言得道矣而有學焉</span><br/>
<span class='tline' id='l126' data-llen='2862:2885'>　道雖已明動雖已妙雖已著不習之實而猶有故習</span><br/>
<span class='tline' id='l127' data-llen='2885:2908'>　未克頓釋故孔子十五志學至三十方立至四十不</span><br/>
<span class='tline' id='l128' data-llen='2908:2931'>　惑五十方知天命六十方耳順尚須學習習者習此</span><br/>
<span class='tline' id='l129' data-llen='2931:2954'>　不習之道也習未精純雖善未備精而忘習斯無不</span><br/>
<span class='tline' id='l130' data-llen='2954:2977'>　利至於此則地道在我矣神用發光如四時之錯行</span><br/>
<span class='tline' id='l131' data-llen='2977:3000'>　如日月之代明無思無爲變化皆妙地道之光如此</span><br/>
<span class='tline' id='l132' data-llen='3000:3023'>　人道之光如此六二正居下卦之中於是發明坤道</span><br/>
<span class='tline' id='l133' data-llen='3023:3049'><a onclick="displayPageImage('KR1a0037', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3049:3054'>　之正</span><br/>
<span class='tline' id='l135' data-llen='3054:3077'>六三含章可貞或從王事无成有終象曰含章可貞以</span><br/>
<span class='tline' id='l136' data-llen='3077:3090'>時發也或從王事知光大也</span><br/>
<span class='tline' id='l137' data-llen='3090:3113'>　三爲陽陽有章之象六爲隂隂有含藏之象爻著此</span><br/>
<span class='tline' id='l138' data-llen='3113:3136'>　象聖人於是發此義臣之盡言於君含章疑其非道</span><br/>
<span class='tline' id='l139' data-llen='3136:3159'>　然臣不可以自用用之者君爾用臣之言取臣之章</span><br/>
<span class='tline' id='l140' data-llen='3159:3182'>　皆自其君匪由乎臣是故臣道當盡其終不當專其</span><br/>
<span class='tline' id='l141' data-llen='3182:3205'>　事君不可輔則當去可輔則當順事雖有忠臣懐不</span><br/>
<span class='tline' id='l142' data-llen='3205:3231'><a onclick="displayPageImage('KR1a0037', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3231:3254'>　能自己之心至於專成犯禮非易之道也道心中虛</span><br/>
<span class='tline' id='l144' data-llen='3254:3277'>　無體無我無適無莫惟義之從不能含章而喜於出</span><br/>
<span class='tline' id='l145' data-llen='3277:3300'>　己之長者己私實作之也道心不如是也或者徃徃</span><br/>
<span class='tline' id='l146' data-llen='3300:3323'>　疑含章非正故聖人教之曰可貞貞正也可者通上</span><br/>
<span class='tline' id='l147' data-llen='3323:3346'>　下之辭含章而盡道即正矣其有未盡者故以可爲</span><br/>
<span class='tline' id='l148' data-llen='3346:3369'>　言此立言之法也含章亦非專於含藏時可發則發</span><br/>
<span class='tline' id='l149' data-llen='3369:3392'>　未可發則含藏無意無必無我或之爲言無必之辭</span><br/>
<span class='tline' id='l150' data-llen='3392:3415'>　也無成無終亦不可也無成有終臣之道也天始地</span><br/>
<span class='tline' id='l151' data-llen='3415:3441'><a onclick="displayPageImage('KR1a0037', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3441:3464'>　終君始臣終道之常也彼己私之不能忘好自以爲</span><br/>
<span class='tline' id='l153' data-llen='3464:3487'>　功自以爲能往往以或從無成爲懾懾卑小故聖人</span><br/>
<span class='tline' id='l154' data-llen='3487:3510'>　正之曰此乃所以爲智光大也聖人所以明易之道</span><br/>
<span class='tline' id='l155' data-llen='3510:3534'>　也聖人每言光曰堯光宅天下曰文王耿光周公光於</span><br/>
<span class='tline' id='l156' data-llen='3534:3557'>　上下易曰光大曰光明曰輝光曰君子之光皆所以</span><br/>
<span class='tline' id='l157' data-llen='3557:3580'>　明乎道心不作乎意無思無爲而萬理自昭也苟失</span><br/>
<span class='tline' id='l158' data-llen='3580:3592'>　乎此動乎意必昏必差</span><br/>
<span class='tline' id='l159' data-llen='3592:3612'>六四括囊无咎无譽象曰括囊旡咎慎不害也</span><br/>
<span class='tline' id='l160' data-llen='3612:3638'><a onclick="displayPageImage('KR1a0037', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3638:3661'>　含章已爲人情之所難矣而况於括嚢乎括嚢則謹</span><br/>
<span class='tline' id='l162' data-llen='3661:3684'>　括而不發其中未能無己私者往往多不括雖知所</span><br/>
<span class='tline' id='l163' data-llen='3684:3707'>　括往往不謹己私中潜時一突發易道不如此道心</span><br/>
<span class='tline' id='l164' data-llen='3707:3730'>　清明無體無我發則發括則括何適何莫時不可發</span><br/>
<span class='tline' id='l165' data-llen='3730:3753'>　而必欲其取咎也必括則不發不發則無譽此事理</span><br/>
<span class='tline' id='l166' data-llen='3753:3776'>　之常彼未能無私意者往往耻於名譽之不聞此意</span><br/>
<span class='tline' id='l167' data-llen='3776:3799'>　一動又不能括故聖人又教之曰無譽言乎自無譽</span><br/>
<span class='tline' id='l168' data-llen='3799:3822'>　也聖人諄諄凢以消人之私意使之從道使之免禍</span><br/>
<span class='tline' id='l169' data-llen='3822:3849'><a onclick="displayPageImage('KR1a0037', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3849:3872'>　爾人之私意殊難克故教之曰慎不害也上無陽明</span><br/>
<span class='tline' id='l171' data-llen='3872:3894'>　之君以六居四隂而又隂又無應括嚢之象著矣</span><br/>
<span class='tline' id='l172' data-llen='3894:3912'>六五黄裳元吉象曰黄裳元吉文在中也</span><br/>
<span class='tline' id='l173' data-llen='3912:3935'>　黄中央之土色故取以明中衣上裳下故取裳以明</span><br/>
<span class='tline' id='l174' data-llen='3935:3958'>　下五上卦之中有中象六隂體坤體有下象中者道</span><br/>
<span class='tline' id='l175' data-llen='3958:3981'>　之異名無偏無倚非道而何堯舜禹之相傳惟曰執</span><br/>
<span class='tline' id='l176' data-llen='3981:4004'>　中明此以南面堯之所以爲君也明此以北面舜禹</span><br/>
<span class='tline' id='l177' data-llen='4004:4027'>　伊周之所以爲臣也伊尹周公知終而終守臣位道</span><br/>
<span class='tline' id='l178' data-llen='4027:4054'><a onclick="displayPageImage('KR1a0037', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4054:4077'>　在臣位也君上臣下下者臣位也臣體也能黄則能</span><br/>
<span class='tline' id='l180' data-llen='4077:4100'>　裳矣能中則能下矣既得中道心安臣位然必曰黄</span><br/>
<span class='tline' id='l181' data-llen='4100:4123'>　曰裳者合此二字以明道爲詳也其吉大矣大不足</span><br/>
<span class='tline' id='l182' data-llen='4123:4146'>　以盡之爲其得道焉故曰元吉五在他卦有君象在</span><br/>
<span class='tline' id='l183' data-llen='4146:4169'>　六四則視五爲非陽明之君而此六五自發大臣之</span><br/>
<span class='tline' id='l184' data-llen='4169:4192'>　義易之爲書也屢遷取象非一不可執固象曰文在</span><br/>
<span class='tline' id='l185' data-llen='4192:4215'>　中也者於以明君子之黄裳非作於外者由中而發</span><br/>
<span class='tline' id='l186' data-llen='4215:4238'>　動靜云爲自得中道自安臣體皆中心之所爲無毫</span><br/>
<span class='tline' id='l187' data-llen='4238:4265'><a onclick="displayPageImage('KR1a0037', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4265:4288'>　髮疆勉飾外之意言文在中而不在外文者自然而</span><br/>
<span class='tline' id='l189' data-llen='4288:4311'>　生文非可以作而就也巧言令色足恭作也非文也</span><br/>
<span class='tline' id='l190' data-llen='4311:4334'>　曾子與子貢俱入廏修容子貢先入閽者曰已告矣</span><br/>
<span class='tline' id='l191' data-llen='4334:4357'>　及曾子入卿大夫皆避位公降一等而揖之曾子之</span><br/>
<span class='tline' id='l192' data-llen='4357:4380'>　文自中而子貢之文自外也雖極其恭敬之意而亦</span><br/>
<span class='tline' id='l193' data-llen='4380:4403'>　外而非中也此非訓詁之所能觧也非思爲之所能</span><br/>
<span class='tline' id='l194' data-llen='4403:4423'>　及也聖人能啓其端爾其昏其明在學者也</span><br/>
<span class='tline' id='l195' data-llen='4423:4446'>上六龍戰於野其血𤣥黄象曰龍戰于野其道窮也</span><br/>
<span class='tline' id='l196' data-llen='4446:4473'><a onclick="displayPageImage('KR1a0037', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4473:4497'>　文言曰隂疑於陽必戰爲其嫌於無陽也故稱龍焉猶</span><br/>
<span class='tline' id='l198' data-llen='4497:4522'>　未離其類也故稱血焉夫𤣥黄者天地之雜也天𤣥</span><br/>
<span class='tline' id='l199' data-llen='4522:4546'>　而地黄葢謂隂而至於上六極其𫝑盖舉天下純終</span><br/>
<span class='tline' id='l200' data-llen='4546:4569'>　爲隂幾於不復有陽矣然陽雖甚微名分則貴人心</span><br/>
<span class='tline' id='l201' data-llen='4569:4592'>　所不可磨㓕者猶在也爲隂者致疑於陽慮其有變</span><br/>
<span class='tline' id='l202' data-llen='4592:4615'>　故戰當是時人知有上六而已復知有陽哉聖人嫌</span><br/>
<span class='tline' id='l203' data-llen='4615:4638'>　惡其無陽也故特稱龍以著其猶有龍在以明其猶</span><br/>
<span class='tline' id='l204' data-llen='4638:4661'>　有君在人心終不忘其君不可侮也血隂物也又稱</span><br/>
<span class='tline' id='l205' data-llen='4661:4688'><a onclick="displayPageImage('KR1a0037', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4688:4712'>　血以明上六猶未離於臣類天色𤣥地色黄曰天曰</span><br/>
<span class='tline' id='l207' data-llen='4712:4737'>　𤣥亦嫌於無陽故稱天稱𤣥明其猶有陽也曰野曰</span><br/>
<span class='tline' id='l208' data-llen='4737:4760'>　地曰黄亦以明未離其類故稱野曰血兼著陽隂之</span><br/>
<span class='tline' id='l209' data-llen='4760:4783'>　俱傷不獨陽傷也凢此數義已明已著故文言不復</span><br/>
<span class='tline' id='l210' data-llen='4783:4806'>　贅釋聖人爲此皆所以折天下無君之心所以明天</span><br/>
<span class='tline' id='l211' data-llen='4806:4829'>　下之大道君君臣臣道之正也龍戰之禍道之窮也</span><br/>
<span class='tline' id='l212' data-llen='4829:4846'>用六利求貞象曰用六永貞以大終也</span><br/>
<span class='tline' id='l213' data-llen='4846:4869'>　坤之用六即乾之用九是道也在乾則用九在坤則</span><br/>
<span class='tline' id='l214' data-llen='4869:4896'><a onclick="displayPageImage('KR1a0037', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4896:4919'>　用六一也居九而爲九所用不能用九故至於亢居</span><br/>
<span class='tline' id='l216' data-llen='4919:4942'>　六而爲六所用不能用六故至於戰然則易之道豈</span><br/>
<span class='tline' id='l217' data-llen='4942:4965'>　可一日不明於天下哉道心無體何物驗之爲臣之</span><br/>
<span class='tline' id='l218' data-llen='4965:4988'>　失道者必至於失正貞正也知爲正者有矣未必能</span><br/>
<span class='tline' id='l219' data-llen='4988:5011'>　永於貞也不永於正亦失道也能貞能永是爲得道</span><br/>
<span class='tline' id='l220' data-llen='5011:5034'>　道心無體清明永貞微生己私即失之矣得道則利</span><br/>
<span class='tline' id='l221' data-llen='5034:5057'>　失道則害是道也大矣坤雖位利貞之道以大終也</span><br/>
<span class='tline' id='l222' data-llen='5057:5079'>　止以乾道爲天不知坤道之即乾者不足以與此</span><br/>
<span class='tline' id='l223' data-llen='5079:5106'><a onclick="displayPageImage('KR1a0037', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5106:5129'>文言曰坤至柔而動也剛至靜而德方後得主而有常</span><br/>
<span class='tline' id='l225' data-llen='5129:5147'>含萬物而化光坤道其順乎承天而時行</span><br/>
<span class='tline' id='l226' data-llen='5147:5170'>　坤之爲言乃道之至順之名非乾自有乾之道坤自</span><br/>
<span class='tline' id='l227' data-llen='5170:5193'>　有坤之道非六十四卦各自有其道也一道而殊名</span><br/>
<span class='tline' id='l228' data-llen='5193:5216'>　故六十四卦卦卦皆妙卦卦皆易惟其該易之道故</span><br/>
<span class='tline' id='l229' data-llen='5216:5239'>　有柔有剛不偏於一隅至靜而無所爲而其德方而</span><br/>
<span class='tline' id='l230' data-llen='5239:5262'>　不可轉易也有時乎動動而莫禦其剛可驗厚重疑</span><br/>
<span class='tline' id='l231' data-llen='5262:5285'>　止不可轉移其方可驗曉愚喻昏始止此証亦猶謙</span><br/>
<span class='tline' id='l232' data-llen='5285:5312'><a onclick="displayPageImage('KR1a0037', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5312:5335'>　彖曰天道虧盈而益謙地道變盈而流謙智者通達</span><br/>
<span class='tline' id='l234' data-llen='5335:5358'>　乾坤一道雖於坤曰剛健中正純粹精也亦無不可</span><br/>
<span class='tline' id='l235' data-llen='5358:5381'>　何必指事爲驗乾坤之道爲臣爲妻不得此至柔動</span><br/>
<span class='tline' id='l236' data-llen='5381:5404'>　剛至靜德方之道則爲臣不盡忠爲妻不盡正道心</span><br/>
<span class='tline' id='l237' data-llen='5404:5427'>　無體無體可執非至柔乎立己私焉則不柔矣有體</span><br/>
<span class='tline' id='l238' data-llen='5427:5450'>　之柔柔則不剛無體之剛剛不可屈義不可奪非動</span><br/>
<span class='tline' id='l239' data-llen='5450:5473'>　剛乎有體之靜未爲至靜暫靜復動無體之靜斯爲</span><br/>
<span class='tline' id='l240' data-llen='5473:5496'>　至靜真不動矣有體之方亦可揺動無體之方不可</span><br/>
<span class='tline' id='l241' data-llen='5496:5523'><a onclick="displayPageImage('KR1a0037', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5523:5546'>　揺也眞爲方矣道心無體隨體而著後得主而有常</span><br/>
<span class='tline' id='l243' data-llen='5546:5569'>　含萬物而化光坤道其順乎承天而時行如四時之</span><br/>
<span class='tline' id='l244' data-llen='5569:5592'>　錯行如日月之代明萬物未生乃含藏於坤道之中</span><br/>
<span class='tline' id='l245' data-llen='5592:5615'>　萬物既生非離於坤也萬物乃坤之化物者坤之物</span><br/>
<span class='tline' id='l246' data-llen='5615:5638'>　萬者坤之萬也坤之順即乾之健坤之承天即乾之</span><br/>
<span class='tline' id='l247' data-llen='5638:5661'>　統天坤之生物於春長物於夏成物於秋藏物於冬</span><br/>
<span class='tline' id='l248' data-llen='5661:5684'>　時行也即乾之生物之長物之成物之藏物之時行</span><br/>
<span class='tline' id='l249' data-llen='5684:5707'>　也名殊形殊隂陽之氣殊而實一也惟其實一故陽</span><br/>
<span class='tline' id='l250' data-llen='5707:5734'><a onclick="displayPageImage('KR1a0037', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5734:5757'>　氣發於地而雪霜降於天故曰天地之道其爲物不</span><br/>
<span class='tline' id='l252' data-llen='5757:5780'>　二故其生物不測又曰道並行而不相悖譬猶人之</span><br/>
<span class='tline' id='l253' data-llen='5780:5803'>　目視耳聽手執足行心思而一人也苟惟不知一不</span><br/>
<span class='tline' id='l254' data-llen='5803:5814'>　惟不知乾亦不知坤</span><br/>
<span class='tline' id='l255' data-llen='5814:5837'>積善之家必有餘慶積不善之家必有餘殃臣弑其君</span><br/>
<span class='tline' id='l256' data-llen='5837:5860'>子弑其父非一朝一夕之故其所由來者漸矣由辨之</span><br/>
<span class='tline' id='l257' data-llen='5860:5877'>不早辨也易曰履霜堅氷至葢言順也</span><br/>
<span class='tline' id='l258' data-llen='5877:5900'>　人性至善無不善者孩提之童無不知愛其親及其</span><br/>
<span class='tline' id='l259' data-llen='5900:5927'><a onclick="displayPageImage('KR1a0037', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5927:5950'>　長也無不知敬其兄乍見孺子將入於井皆有怵惕</span><br/>
<span class='tline' id='l261' data-llen='5950:5974'>　惻𨼆之心其見賓客孰不舉手致敬人性之善於此</span><br/>
<span class='tline' id='l262' data-llen='5974:5997'>　著驗然而亦有所謂天惡者何也其端甚微始於一</span><br/>
<span class='tline' id='l263' data-llen='5997:6020'>　念之作爾禹曰安汝止惟幾惟康臯陶曰一日二日</span><br/>
<span class='tline' id='l264' data-llen='6020:6043'>　萬幾幾者動之微心動之始也心實無體常安常止</span><br/>
<span class='tline' id='l265' data-llen='6043:6066'>　安止而動其幾必康不安止而動其幾不詳不安止</span><br/>
<span class='tline' id='l266' data-llen='6066:6089'>　之動如水撓濁不復清明爲昏爲擾順流而下遂至</span><br/>
<span class='tline' id='l267' data-llen='6089:6112'>　於惡積而不可掩罪大而不可解然則安得不辨之</span><br/>
<span class='tline' id='l268' data-llen='6112:6139'><a onclick="displayPageImage('KR1a0037', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6139:6162'>　於早早者未動之初也未動則自清自明自安自止</span><br/>
<span class='tline' id='l270' data-llen='6162:6185'>　無體而發光至虛而用神臯陶之所謂兢兢業業孔</span><br/>
<span class='tline' id='l271' data-llen='6185:6208'>　子之所以發憤忘食顔子之所謂好學皆所以蒙養</span><br/>
<span class='tline' id='l272' data-llen='6208:6231'>　保䕶乎此而非思慮之所及也其次則不逺復又次</span><br/>
<span class='tline' id='l273' data-llen='6231:6254'>　則牽復亦危矣頻復大危亦聖賢之所誡不克頻復</span><br/>
<span class='tline' id='l274' data-llen='6254:6265'>　代日而放堅氷至矣</span><br/>
<span class='tline' id='l275' data-llen='6265:6288'>直其正也方其義也君子敬以直内義以方外敬義立</span><br/>
<span class='tline' id='l276' data-llen='6288:6309'>而德不孤直方大不習无不利則不疑其所行也</span><br/>
<span class='tline' id='l277' data-llen='6309:6336'><a onclick="displayPageImage('KR1a0037', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6336:6359'>　爻辭曰直本無虧欠聖人慮學者直心以往率意而</span><br/>
<span class='tline' id='l279' data-llen='6359:6382'>　行爲無忌憚之中庸故曰直其正也則不入於邪非</span><br/>
<span class='tline' id='l280' data-llen='6382:6405'>　直之外又有正也爻辭曰方本無虧欠聖人慮學者</span><br/>
<span class='tline' id='l281' data-llen='6405:6428'>　直方不合宜故曰方其義也明方非執方而合宜非</span><br/>
<span class='tline' id='l282' data-llen='6428:6451'>　執方之外又有義也直方正義皆發明此道之異名</span><br/>
<span class='tline' id='l283' data-llen='6451:6474'>　非有四者也聖人又慮學者雖欲直而未能直故教</span><br/>
<span class='tline' id='l284' data-llen='6474:6497'>　之以敬敬則心不放逸自直矣直者本心未始不直</span><br/>
<span class='tline' id='l285' data-llen='6497:6520'>　未始或曲惟起意故曲爾曰内曰外姑隨庸衆常情</span><br/>
<span class='tline' id='l286' data-llen='6520:6547'><a onclick="displayPageImage('KR1a0037', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6547:6570'>　言之方非直之外復有所謂方也直心之發與外物</span><br/>
<span class='tline' id='l288' data-llen='6570:6593'>　接應酬交錯其直不改故曰方也直心而達於外不</span><br/>
<span class='tline' id='l289' data-llen='6593:6616'>　爲事物所轉移應酬交錯變化云爲無非義者故曰</span><br/>
<span class='tline' id='l290' data-llen='6616:6639'>　義以方外學者固有道心清明既直内矣及乎應物</span><br/>
<span class='tline' id='l291' data-llen='6639:6662'>　不無轉移此猶爲德之未全故文言深明乎方外之</span><br/>
<span class='tline' id='l292' data-llen='6662:6685'>　義義者處事之名敬義立内外應酬交錯如四時之</span><br/>
<span class='tline' id='l293' data-llen='6685:6708'>　錯行如日月之代明斯爲盛德故曰德不孤直方大</span><br/>
<span class='tline' id='l294' data-llen='6708:6731'>　雖然義不可奪足以明方而義又有隨宜中節之理</span><br/>
<span class='tline' id='l295' data-llen='6731:6758'><a onclick="displayPageImage('KR1a0037', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6758:6781'>　此孔子所以發揮前言之所未盡伯夷栁下惠皆能</span><br/>
<span class='tline' id='l297' data-llen='6781:6804'>　直内方外矣能敬能義矣而於義之中節猶有未盡</span><br/>
<span class='tline' id='l298' data-llen='6804:6827'>　猶未爲盛德也猶未足以盡大人之至也此直此方</span><br/>
<span class='tline' id='l299' data-llen='6827:6850'>　此敬此義非由外鑠我也皆我之所固有不習而能</span><br/>
<span class='tline' id='l300' data-llen='6850:6873'>　不慮而知習而能慮而知者所行必疑阻終不通達</span><br/>
<span class='tline' id='l301' data-llen='6873:6896'>　所行不疑者如天地之變化雷霆交作風雨散施天</span><br/>
<span class='tline' id='l302' data-llen='6896:6919'>　地何疑之有吾亦何疑之有六通四闢變化皆妙疑</span><br/>
<span class='tline' id='l303' data-llen='6919:6942'>　起於意有意則有疑無意則無疑無疑之妙非言語</span><br/>
<span class='tline' id='l304' data-llen='6942:6969'><a onclick="displayPageImage('KR1a0037', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6969:6992'>　之所及非心思之所到或者不察往往以爲窮髙極</span><br/>
<span class='tline' id='l306' data-llen='6992:7015'>　妙不可俄而至此不自知不自信者之所見不知聖</span><br/>
<span class='tline' id='l307' data-llen='7015:7038'>　人未嘗彊人之所無也聖言千萬皆以明人心之所</span><br/>
<span class='tline' id='l308' data-llen='7038:7044'>　自有也</span><br/>
<span class='tline' id='l309' data-llen='7044:7067'>隂雖有美含之以從王事弗敢成也地道也妻道也臣</span><br/>
<span class='tline' id='l310' data-llen='7067:7080'>道也地道无成而代有終也</span><br/>
<span class='tline' id='l311' data-llen='7080:7103'>　無成而代有終地道之常也事理甚明而有不安於</span><br/>
<span class='tline' id='l312' data-llen='7103:7126'>　此越位犯分者己私主之於中也大道甚明私意亂</span><br/>
<span class='tline' id='l313' data-llen='7126:7153'><a onclick="displayPageImage('KR1a0037', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7153:7157'>　之</span><br/>
<span class='tline' id='l315' data-llen='7157:7181'>天地變化草木蕃天地閉賢人𨼆易曰括嚢无咎无譽</span><br/>
<span class='tline' id='l316' data-llen='7181:7187'>盖言謹也</span><br/>
<span class='tline' id='l317' data-llen='7187:7210'>　天地一氣也一數也一道也言時泰通草木蕃蕪賢</span><br/>
<span class='tline' id='l318' data-llen='7210:7234'>　人在位及時否塞饑饉薦臻草木衰減賢人在𨼆括</span><br/>
<span class='tline' id='l319' data-llen='7234:7257'>　嚢不發凢此皆大易之變不可以爲此事且姑避禍</span><br/>
<span class='tline' id='l320' data-llen='7257:7280'>　耳非易之道也事即道避禍即道其曰謹云者亦道</span><br/>
<span class='tline' id='l321' data-llen='7280:7298'>　孔子曰誰能出不由户何莫由斯道也</span><br/>
<span class='tline' id='l322' data-llen='7298:7325'><a onclick="displayPageImage('KR1a0037', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7325:7348'>君子黄中通理正位居體美在其中而暢於四支發於</span><br/>
<span class='tline' id='l324' data-llen='7348:7356'>事業美之至也</span><br/>
<span class='tline' id='l325' data-llen='7356:7379'>　中以釋黄之義也慮斯義未明故又曰通理下者臣</span><br/>
<span class='tline' id='l326' data-llen='7379:7402'>　之正位下者臣之體正位居體皆所以釋裳惟其通</span><br/>
<span class='tline' id='l327' data-llen='7402:7425'>　理故能居體非通理自通理居體自居體也道心一</span><br/>
<span class='tline' id='l328' data-llen='7425:7448'>　而已矣道心无體姑立虛名曰美曰中亦皆虛名微</span><br/>
<span class='tline' id='l329' data-llen='7448:7471'>　起意則意有倚倚則偏非黄中矣微起意則意已動</span><br/>
<span class='tline' id='l330' data-llen='7471:7494'>　己在外非其中矣中心无他惟誠惟實非意自中自</span><br/>
<span class='tline' id='l331' data-llen='7494:7521'><a onclick="displayPageImage('KR1a0037', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7521:7544'>　正自卑自恭自有粹然温然之容暢於四支發於事</span><br/>
<span class='tline' id='l333' data-llen='7544:7567'>　業自有黄裳之實矣夫然後爲美之至也作意則僞</span><br/>
<span class='tline' id='l334' data-llen='7567:7590'>　是故古之論禮者曰著誠去僞卑恭不出於中誠者</span><br/>
<span class='tline' id='l335' data-llen='7590:7601'>　終不足以致吉免咎</span><br/>
<span class='tline' id='l336' data-llen='7601:7624'>隂疑於陽必戰爲其嫌於无陽也故稱龍焉猶未離其</span><br/>
<span class='tline' id='l337' data-llen='7624:7648'>類也故稱血焉夫𤣥黄者天地之雜也天𤣥而地黄</span><br/>
<span class='tline' id='l338' data-llen='7648:7663'>　坤文言畧者前已詳餘可通也</span><br/>
<span class='tline' id='l339' data-llen='7663:7666'>　</span><br/>
<span class='tline' id='l340' data-llen='7666:7693'><a onclick="displayPageImage('KR1a0037', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7693:7696'>　</span><br/>
<span class='tline' id='l342' data-llen='7696:7699'>　</span><br/>
<span class='tline' id='l343' data-llen='7699:7702'>　</span><br/>
<span class='tline' id='l344' data-llen='7702:7705'>　</span><br/>
<span class='tline' id='l345' data-llen='7705:7708'>　</span><br/>
<span class='tline' id='l346' data-llen='7708:7711'>　</span><br/>
<span class='tline' id='l347' data-llen='7711:7714'>　</span><br/>
<span class='tline' id='l348' data-llen='7714:7723'>　楊氏易傳卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0037', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　楊氏易傳卷十五</span>
<span class='tline' id='l10' data-llen='200:220'>　　　　　　　　　　　　宋　楊簡　撰</span>
<span class='tline' id='l11' data-llen='220:247'>䷬<span class='krp-note'>坤下/兊上</span>萃亨王假有廟利見大人亨利貞用大牲吉</span>
<span class='tline' id='l12' data-llen='247:270'>利有攸往彖曰萃聚也順以説剛中而應故聚也王假</span>
<span class='tline' id='l13' data-llen='270:293'>有廟致孝享也利見大人亨聚以正也用大牲吉利有</span>
<span class='tline' id='l14' data-llen='293:315'>攸往順天命也觀其所聚而天地萬物之情可見矣</span>
<span class='tline' id='l15' data-llen='315:338'>　順以説剛中而應何以能聚也順説剛中而應者道</span>
<span class='tline' id='l16' data-llen='338:364'><a onclick="displayPageImage('KR1a0037', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='364:387'>　也具見於卦象坤順而無拂兊説而能和九五之剛</span>
<span class='tline' id='l18' data-llen='387:410'>　足以有立中而無所倚人心咸應備此衆徳故也此</span>
<span class='tline' id='l19' data-llen='410:433'>　衆徳皆非自外至也道心之所自有道心無蔽則無</span>
<span class='tline' id='l20' data-llen='433:456'>　虧焉則自全有蔽焉則有虧則不全或盡失之其有</span>
<span class='tline' id='l21' data-llen='456:479'>　不順則生於意之支支則違其有不説則生於意之</span>
<span class='tline' id='l22' data-llen='479:502'>　固固則不和其有不剛則生於意之懾懾則弱其有</span>
<span class='tline' id='l23' data-llen='502:525'>　不中則生於意之有所倚倚則偏其有不應則生於</span>
<span class='tline' id='l24' data-llen='525:548'>　意之猶有未善猶有意有我也不然則何以不應人</span>
<span class='tline' id='l25' data-llen='548:574'><a onclick="displayPageImage('KR1a0037', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='574:597'>　心即道故曰道心道心無體無我如日月如天地其</span>
<span class='tline' id='l27' data-llen='597:620'>　變化如四時意不作則無蔽之者無窒之者洞然混</span>
<span class='tline' id='l28' data-llen='620:643'>　然自順自説自無所懾而剛自無所倚而中人心自</span>
<span class='tline' id='l29' data-llen='643:666'>　無所不應曰順曰説曰剛曰中曰應皆所以形容道</span>
<span class='tline' id='l30' data-llen='666:689'>　心之言而非有二也假大也王大其廟之道教孝享</span>
<span class='tline' id='l31' data-llen='689:712'>　也此萃聚之道也人心之所以乖離者君不君臣不</span>
<span class='tline' id='l32' data-llen='712:735'>　臣父不父子不子也有廟父父子子之道也愛敬之</span>
<span class='tline' id='l33' data-llen='735:758'>　心生而達之天下則無所不愛敬也不敢侮鰥寡不</span>
<span class='tline' id='l34' data-llen='758:784'><a onclick="displayPageImage('KR1a0037', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='784:807'>　敢遺小國之臣尊賢敬民皆由愛敬之心以生況以</span>
<span class='tline' id='l36' data-llen='807:830'>　愛感愛以敬感敬上以孝慈之心動於上則下以孝</span>
<span class='tline' id='l37' data-llen='830:853'>　慈之心應於下人皆有忠孝之心惟其無以感之感</span>
<span class='tline' id='l38' data-llen='853:876'>　斯應應則忠孝達於天下忠孝一心也一道也萃聚</span>
<span class='tline' id='l39' data-llen='876:899'>　之道也利見大人亨利貞聚以正也惟大人為正人</span>
<span class='tline' id='l40' data-llen='899:922'>　心之所同然者道也孝也忠也正也皆道之異名也</span>
<span class='tline' id='l41' data-llen='922:945'>　御之以道則人心皆應皆聚御不以道則人心皆離</span>
<span class='tline' id='l42' data-llen='945:968'>　皆散萃聚之時民物甚大則當用大牲隨時也故曰</span>
<span class='tline' id='l43' data-llen='968:994'><a onclick="displayPageImage('KR1a0037', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='994:1017'>　順天命也盛大天之所命也不可以為己之為也既</span>
<span class='tline' id='l45' data-llen='1017:1040'>　見大人既貞正既亨而利既萃盛大則有攸往當無</span>
<span class='tline' id='l46' data-llen='1040:1063'>　不利亦天命之往也人則順之也觀其所聚聚必以</span>
<span class='tline' id='l47' data-llen='1063:1086'>　正聚必以道天地之氣所以和而聚者此也萬物之</span>
<span class='tline' id='l48' data-llen='1086:1109'>　所以生而聚者此也凡人心物情之所以萃聚皆此</span>
<span class='tline' id='l49' data-llen='1109:1132'>　也咸卦言之矣恒亦言之矣通乎此則無所不通矣</span>
<span class='tline' id='l50' data-llen='1132:1155'>　通天下一而已矣即他卦時義時用大矣哉之道也</span>
<span class='tline' id='l51' data-llen='1155:1172'>　即六十四卦三百八十四爻之道也</span>
<span class='tline' id='l52' data-llen='1172:1198'><a onclick="displayPageImage('KR1a0037', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1198:1216'>象曰澤上於地萃君子以除戎器戒不虞</span>
<span class='tline' id='l54' data-llen='1216:1239'>　澤之所以能瀦水而髙上於地者以有坊也民之所</span>
<span class='tline' id='l55' data-llen='1239:1262'>　以得安居焉而聚者不可無武備之防也除治戎器</span>
<span class='tline' id='l56' data-llen='1262:1276'>　戒備不虞皆大易之大道也</span>
<span class='tline' id='l57' data-llen='1276:1299'>初六有孚不終乃亂乃萃若號一握為笑勿恤往无咎</span>
<span class='tline' id='l58' data-llen='1299:1311'>象曰乃亂乃萃其志亂也</span>
<span class='tline' id='l59' data-llen='1311:1334'>　初六柔而不堅弱而不固有初而無終有有孚不終</span>
<span class='tline' id='l60' data-llen='1334:1357'>　之象有孚不終乃亂乃萃矣言亂其萃聚之道九四</span>
<span class='tline' id='l61' data-llen='1357:1383'><a onclick="displayPageImage('KR1a0037', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1383:1406'>　正應不見相違之象而初六孚信自不固似號而悲</span>
<span class='tline' id='l63' data-llen='1406:1429'>　矣又一握為笑言號笑雜而為一也於是教之以勿</span>
<span class='tline' id='l64' data-llen='1429:1452'>　憂卹四之不應而遂往則无咎象曰其志亂也以號</span>
<span class='tline' id='l65' data-llen='1452:1460'>　笑雜而知之</span>
<span class='tline' id='l66' data-llen='1460:1483'>六二引吉无咎孚乃利用禴象曰引吉无咎中未變也</span>
<span class='tline' id='l67' data-llen='1483:1506'>　六二正得臣位故正言事君之道君子未嘗不欲仕</span>
<span class='tline' id='l68' data-llen='1506:1529'>　也乂必待上之求之而後可進不見引而遽進則言</span>
<span class='tline' id='l69' data-llen='1529:1552'>　將不聴道不可行故必引之而後吉无咎不然則人</span>
<span class='tline' id='l70' data-llen='1552:1578'><a onclick="displayPageImage('KR1a0037', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1578:1601'>　將議我之冐進矣禴者祭之薄誠則至也必俟上之</span>
<span class='tline' id='l72' data-llen='1601:1624'>　見孚而後臣可以竭誠而達于上不然則未可易達</span>
<span class='tline' id='l73' data-llen='1624:1647'>　也象曰中未變者中謂六二之中心也六二中正不</span>
<span class='tline' id='l74' data-llen='1647:1670'>　遷於物不以進退窮達變其中心也中正則無己私</span>
<span class='tline' id='l75' data-llen='1670:1693'>　無己私則安得而變故曰中未變也坤六五文在中</span>
<span class='tline' id='l76' data-llen='1693:1702'>　也亦中内之中</span>
<span class='tline' id='l77' data-llen='1702:1725'>六三萃如嗟如无攸利往无咎小吝象曰往无咎上巽</span>
<span class='tline' id='l78' data-llen='1725:1728'>也</span>
<span class='tline' id='l79' data-llen='1728:1754'><a onclick="displayPageImage('KR1a0037', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1754:1777'>　萃如六三之本志嗟如以上六之不應故無攸利雖</span>
<span class='tline' id='l81' data-llen='1777:1800'>　無攸利然往亦無怨咎有小吝吝者不足之詞象曰</span>
<span class='tline' id='l82' data-llen='1800:1823'>　上巽者言上六柔巽雖不應而亦不至於相忤也人</span>
<span class='tline' id='l83' data-llen='1823:1833'>　情事理有如此者</span>
<span class='tline' id='l84' data-llen='1833:1851'>九四大吉无咎象曰大吉无咎位不當也</span>
<span class='tline' id='l85' data-llen='1851:1874'>　九四居近君之位而羣隂承之羣心萃之非所宜也</span>
<span class='tline' id='l86' data-llen='1874:1897'>　必大吉而後无咎大吉難以備言已盡其道得君之</span>
<span class='tline' id='l87' data-llen='1897:1920'>　心無失無害斯無咎矣所以必大吉而後無咎者以</span>
<span class='tline' id='l88' data-llen='1920:1946'><a onclick="displayPageImage('KR1a0037', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1946:1969'>　九四所處之地難也不當者不安之意人心不歸君</span>
<span class='tline' id='l90' data-llen='1969:1986'>　而歸臣故不安也伊尹周公之事也</span>
<span class='tline' id='l91' data-llen='1986:2009'>九五萃有位无咎匪孚元永貞悔亡象曰萃有位志未</span>
<span class='tline' id='l92' data-llen='2009:2013'>光也</span>
<span class='tline' id='l93' data-llen='2013:2036'>　九五之萃民雖咸君之然有位而已雖人無怨咎而</span>
<span class='tline' id='l94' data-llen='2036:2059'>　匪孚信之也元永貞則悔亡矣元者道之異名貞正</span>
<span class='tline' id='l95' data-llen='2059:2082'>　也正而不永其正非元曰元是矣又曰永貞者慮人</span>
<span class='tline' id='l96' data-llen='2082:2105'>　守正之不永故又以明之也象曰志未光也于己見</span>
<span class='tline' id='l97' data-llen='2105:2131'><a onclick="displayPageImage('KR1a0037', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2131:2154'>　其徳之不光大故徒有其位未得人心人心在四而</span>
<span class='tline' id='l99' data-llen='2154:2165'>　不在五見之於卦象</span>
<span class='tline' id='l100' data-llen='2165:2185'>上六齎咨涕洟无咎象曰齎咨涕洟未安上也</span>
<span class='tline' id='l101' data-llen='2185:2208'>　位之上者宜以賢明居之今上六乃以隂柔而居上</span>
<span class='tline' id='l102' data-llen='2208:2231'>　非其道也非其道故人心不應不聚六與三兩隂無</span>
<span class='tline' id='l103' data-llen='2231:2254'>　相應之象然上六非傲亢者柔巽之極故有齎咨涕</span>
<span class='tline' id='l104' data-llen='2254:2277'>　洟之象故無咎象曰未安上也言其不自安於上位</span>
<span class='tline' id='l105' data-llen='2277:2286'>　也故齎咨涕洟</span>
<span class='tline' id='l106' data-llen='2286:2312'><a onclick="displayPageImage('KR1a0037', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2312:2339'>䷭<span class='krp-note'>巽下/坤上</span>升元亨用見大人勿恤南征吉彖曰柔以時</span>
<span class='tline' id='l108' data-llen='2339:2362'>升巽而順剛中而應是以大亨用見大人勿恤有慶也</span>
<span class='tline' id='l109' data-llen='2362:2370'>南征吉志行也</span>
<span class='tline' id='l110' data-llen='2370:2393'>　上坤下巽木從地中而升故有升象然而柔升於上</span>
<span class='tline' id='l111' data-llen='2393:2416'>　柔非能升者得時故升爾其所以元亨者何由而致</span>
<span class='tline' id='l112' data-llen='2416:2439'>　之也巽而不忤順而無違剛而不懾屈中而無偏倚</span>
<span class='tline' id='l113' data-llen='2439:2462'>　人心咸應合此五者是以大亨元大也道之見於升</span>
<span class='tline' id='l114' data-llen='2462:2485'>　者有此五者之名名雖五而實一也道心無我中虚</span>
<span class='tline' id='l115' data-llen='2485:2511'><a onclick="displayPageImage('KR1a0037', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2511:2534'>　無體自然於物無忤自然於理無違無我無體則安</span>
<span class='tline' id='l117' data-llen='2534:2557'>　得而懾屈何思何慮則安有所偏倚無毫髮之私無</span>
<span class='tline' id='l118' data-llen='2557:2580'>　一之不善則自然感應矣是以大亨大人者道之所</span>
<span class='tline' id='l119' data-llen='2580:2603'>　在也是故用見大人見大人則亨矣勿庸憂卹也道</span>
<span class='tline' id='l120' data-llen='2603:2626'>　之所在亨利隨之見大人則有慶澤之所及者廣也</span>
<span class='tline' id='l121' data-llen='2626:2649'>　不見大人則道何由而行南者離明之方征往也就</span>
<span class='tline' id='l122' data-llen='2649:2672'>　明則吉慮人妄有所依而非明哲實非大人故又曰</span>
<span class='tline' id='l123' data-llen='2672:2695'>　南征則吉不然則亦未保其吉也所往就者果明則</span>
<span class='tline' id='l124' data-llen='2695:2721'><a onclick="displayPageImage('KR1a0037', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2721:2728'>　志斯行矣</span>
<span class='tline' id='l126' data-llen='2728:2747'>象曰地中生木升君子以順徳積小以髙大</span>
<span class='tline' id='l127' data-llen='2747:2770'>　孔子曰據於徳徳得也實得於道也非言語之所及</span>
<span class='tline' id='l128' data-llen='2770:2793'>　非思慮之所通故中庸曰苟不至徳至道不凝焉夫</span>
<span class='tline' id='l129' data-llen='2793:2816'>　道一而已矣豈有道徳之異哉人心有昏之間故聖</span>
<span class='tline' id='l130' data-llen='2816:2839'>　賢立言辨析其所以異自古昔以來崇道者紛紛而</span>
<span class='tline' id='l131' data-llen='2839:2862'>　得道者千無一萬無一學者以思慮之所到為道以</span>
<span class='tline' id='l132' data-llen='2862:2885'>　言語之所及為道則安能無所不通變化無窮哉據</span>
<span class='tline' id='l133' data-llen='2885:2911'><a onclick="displayPageImage('KR1a0037', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2911:2934'>　之為言非若有若無惚恍之間也實有而實可據也</span>
<span class='tline' id='l135' data-llen='2934:2957'>　惟其未嘗思而思也未嘗為而為也蒙以養正養此</span>
<span class='tline' id='l136' data-llen='2957:2980'>　也順是而養之自漸至於髙大不可揠苗也揠苗者</span>
<span class='tline' id='l137' data-llen='2980:3003'>　是無妄之疾而施藥也愈益其疾戾惟蒙可以養之</span>
<span class='tline' id='l138' data-llen='3003:3026'>　蒙者文王之不識不知也孔子之無知也善養徳者</span>
<span class='tline' id='l139' data-llen='3026:3049'>　莫善於此道雖洞明質有故習故習難於頓釋也順</span>
<span class='tline' id='l140' data-llen='3049:3072'>　而養之意態不作則本徳自明自神自無不善自髙</span>
<span class='tline' id='l141' data-llen='3072:3095'>　大矣本無髙因人之卑陋而名其不卑陋者之為髙</span>
<span class='tline' id='l142' data-llen='3095:3121'><a onclick="displayPageImage('KR1a0037', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3121:3144'>　本無大因人之小狹而名其不小狹者之為大曰順</span>
<span class='tline' id='l144' data-llen='3144:3167'>　曰積皆設為之辭自得自信者自知之彼未有徳者</span>
<span class='tline' id='l145' data-llen='3167:3185'>　往往徇名失義徇名失實是謂章句儒</span>
<span class='tline' id='l146' data-llen='3185:3203'>初六允升大吉象曰允升大吉上合志也</span>
<span class='tline' id='l147' data-llen='3203:3226'>　初在下不可以遽升必待在上信之而後可升允者</span>
<span class='tline' id='l148' data-llen='3226:3236'>　信之至也故大吉</span>
<span class='tline' id='l149' data-llen='3236:3256'>九二孚乃利用禴无咎象曰九二之孚有喜也</span>
<span class='tline' id='l150' data-llen='3256:3279'>　是爻與初六允升之義亦同與萃二之辭又同何聖</span>
<span class='tline' id='l151' data-llen='3279:3305'><a onclick="displayPageImage('KR1a0037', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3305:3328'>　人重復致意若此斯義臣下之所急人之躁於進者</span>
<span class='tline' id='l153' data-llen='3328:3351'>　多故聖人復發其象以不待上之見爭而冐進已説</span>
<span class='tline' id='l154' data-llen='3351:3374'>　者往往而是故象曰有喜也明夫九二之能待上之</span>
<span class='tline' id='l155' data-llen='3374:3397'>　見孚乃用禴殊為難得可喜也知其不能待者多也</span>
<span class='tline' id='l156' data-llen='3397:3420'>　禴通誠於上也禴祭物薄而誠至待孚而用禴者易</span>
<span class='tline' id='l157' data-llen='3420:3439'>　之道也不待見孚而冒進者失易之道也</span>
<span class='tline' id='l158' data-llen='3439:3455'>九三升虛邑象曰升虚邑无所疑也</span>
<span class='tline' id='l159' data-llen='3455:3478'>　凡卦之竒盡在前多有阻遏之象今九三之前盡耦</span>
<span class='tline' id='l160' data-llen='3478:3504'><a onclick="displayPageImage('KR1a0037', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3504:3527'>　晝無所阻遏故有升虚邑之象又曰無所疑也凡升</span>
<span class='tline' id='l162' data-llen='3527:3542'>　而一無所疑阻者謂之升虛邑</span>
<span class='tline' id='l163' data-llen='3542:3565'>六四王用亨于岐山吉无咎象曰王用亨于岐山順事</span>
<span class='tline' id='l164' data-llen='3565:3568'>也</span>
<span class='tline' id='l165' data-llen='3568:3591'>　此文王之象也或謂周公作爻辭者於是知其指文</span>
<span class='tline' id='l166' data-llen='3591:3614'>　王也文王之位㡬於五矣三分天下其二已歸心矣</span>
<span class='tline' id='l167' data-llen='3614:3636'>　而文王就順事之徳六與四皆隂有柔順之象也</span>
<span class='tline' id='l168' data-llen='3636:3654'>六五貞吉升階象曰貞吉升階大得志也</span>
<span class='tline' id='l169' data-llen='3654:3681'><a onclick="displayPageImage('KR1a0037', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3681:3704'>　六五之升貞正斯吉貞正之吉如升階然升階以禮</span>
<span class='tline' id='l171' data-llen='3704:3727'>　而升也舜禹是也其有不幸而為湯武之權豈聖人</span>
<span class='tline' id='l172' data-llen='3727:3750'>　之本志哉大不得已也故湯使伊尹五就桀覲其或</span>
<span class='tline' id='l173' data-llen='3750:3773'>　可轉也卒不可轉天命伐之不得已而奉天故聖人</span>
<span class='tline' id='l174' data-llen='3773:3796'>　如舜禹之以禮而升而後為大得志大得志者出民</span>
<span class='tline' id='l175' data-llen='3796:3817'>　於塗炭之中以斯道而覺之此心天地之心也</span>
<span class='tline' id='l176' data-llen='3817:3839'>上六㝠升利于不息之貞象曰㝠升在上消不富也</span>
<span class='tline' id='l177' data-llen='3839:3862'>　㝠升者亦不知其所以然而升也貪進不已者冐昧</span>
<span class='tline' id='l178' data-llen='3862:3889'><a onclick="displayPageImage('KR1a0037', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3889:3912'>　而升則大禍也何利之有所利者獨利於不息之貞</span>
<span class='tline' id='l180' data-llen='3912:3935'>　㝠升正道不息悠久蒙以養正乃作聖之功孔子既</span>
<span class='tline' id='l181' data-llen='3935:3958'>　曰發憤忘食可謂不息矣而又曰吾有知乎哉無知</span>
<span class='tline' id='l182' data-llen='3958:3981'>　也然則孔子之不息未嘗有知知則動於思慮動於</span>
<span class='tline' id='l183' data-llen='3981:4004'>　思慮則息矣非進徳也又曰忠信所以進徳也忠信</span>
<span class='tline' id='l184' data-llen='4004:4027'>　非思慮如斯而已矣如斯而已何思何慮心慮一作</span>
<span class='tline' id='l185' data-llen='4027:4050'>　即有穿鑿即失忠信文王不識不知順帝之則者㝠</span>
<span class='tline' id='l186' data-llen='4050:4073'>　升之貞也顔子三月不違者㝠升之貞也其餘月至</span>
<span class='tline' id='l187' data-llen='4073:4100'><a onclick="displayPageImage('KR1a0037', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4100:4125'>　者一月之𡨕升也日至者一日之𡨕升也自一日一</span>
<span class='tline' id='l189' data-llen='4125:4148'>　月三月之外不能無違者意微動故也未精未熟故</span>
<span class='tline' id='l190' data-llen='4148:4171'>　也熟則意不復作如孔子之皜皜矣象曰消不富者</span>
<span class='tline' id='l191' data-llen='4171:4194'>　消則虛不富者不實也不實而虛者非意之也人心</span>
<span class='tline' id='l192' data-llen='4194:4217'>　無體無體則何所有未始不虛也意動故不虚此虚</span>
<span class='tline' id='l193' data-llen='4217:4240'>　明無體本無進退因故習積久故蒙養以漸消其習</span>
<span class='tline' id='l194' data-llen='4240:4263'>　氣其間有惰者故以不惰者為不息非思亦非為有</span>
<span class='tline' id='l195' data-llen='4263:4286'>　思有為皆息皆惰孔子止以顔子為好學餘月至日</span>
<span class='tline' id='l196' data-llen='4286:4313'><a onclick="displayPageImage('KR1a0037', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4313:4336'>　至者亦不與罪其惰也故曰知及之仁不能守之雖</span>
<span class='tline' id='l198' data-llen='4336:4350'>　得之必失之不息之貞仁也</span>
<span class='tline' id='l199' data-llen='4350:4377'>䷮<span class='krp-note'>坎下/兊上</span>困亨貞大人吉无咎有言不信彖曰困剛揜</span>
<span class='tline' id='l200' data-llen='4377:4400'>也險以説困而不失其所亨其惟君子乎貞大人吉以</span>
<span class='tline' id='l201' data-llen='4400:4414'>剛中也有言不信尚口乃窮也</span>
<span class='tline' id='l202' data-llen='4414:4437'>　此卦剛盡為柔所揜故為困坎險兊説雖在險中而</span>
<span class='tline' id='l203' data-llen='4437:4460'>　不失其所説樂是困而不失其所亨惟君子則然葢</span>
<span class='tline' id='l204' data-llen='4460:4483'>　君子不以氣血為己以氣血為己則勞其筋骨饑其</span>
<span class='tline' id='l205' data-llen='4483:4510'><a onclick="displayPageImage('KR1a0037', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4510:4533'>　體膚處其賤辱則己勞己饑己賤辱也安得説樂而</span>
<span class='tline' id='l207' data-llen='4533:4556'>　亨乎惟君子不以氣血為己道心無體變化云為神</span>
<span class='tline' id='l208' data-llen='4556:4579'>　用無方無明不息其樂何窮不以貴富而加不以賤</span>
<span class='tline' id='l209' data-llen='4579:4602'>　貧而損宜其不以困而失其所亨也然而至於貞正</span>
<span class='tline' id='l210' data-llen='4602:4625'>　則為大人乃吉無咎謂夫於困揜之中而能不失其</span>
<span class='tline' id='l211' data-llen='4625:4648'>　貞正者又非君子之所能君子徳未備道未全大人</span>
<span class='tline' id='l212' data-llen='4648:4671'>　則道全徳備睿知燭微如日月之代明神聖應變如</span>
<span class='tline' id='l213' data-llen='4671:4694'>　四時錯行從容委蛇乎羊腸九曲之間而每發中的</span>
<span class='tline' id='l214' data-llen='4694:4721'><a onclick="displayPageImage('KR1a0037', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4721:4744'>　故雖困而不失其正子路之死子羔之去可以為君</span>
<span class='tline' id='l216' data-llen='4744:4767'>　子不可以為大人之貞孔子則不然雖見南子背蒲</span>
<span class='tline' id='l217' data-llen='4767:4790'>　適衞欲從公山佛肹未嘗失正也子路剛矣而未中</span>
<span class='tline' id='l218' data-llen='4790:4813'>　中者不作於意一無所倚如大虛然虚則明明則不</span>
<span class='tline' id='l219' data-llen='4813:4836'>　輔子以拒父矣剛中之徳惟大人有之人皆有之昏</span>
<span class='tline' id='l220' data-llen='4836:4859'>　而蔽之賢者昏明雜之惟純明為聖人聖人即大人</span>
<span class='tline' id='l221' data-llen='4859:4882'>　子路子羔未能免天下後世之議故不謂無咎困之</span>
<span class='tline' id='l222' data-llen='4882:4905'>　時安可有言有言必不信言而見信則不困矣故曰</span>
<span class='tline' id='l223' data-llen='4905:4932'><a onclick="displayPageImage('KR1a0037', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4932:4954'>　尚口以正有言者之罪使君子知所忌而不敢也</span>
<span class='tline' id='l225' data-llen='4954:4969'>象曰澤无水困君子以致命遂志</span>
<span class='tline' id='l226' data-llen='4969:4992'>　上兊下坎是水在澤之下澤中無水也澤而無水其</span>
<span class='tline' id='l227' data-llen='4992:5015'>　困槁之象可見君子以為困者命也天也安之不敢</span>
<span class='tline' id='l228' data-llen='5015:5038'>　復有所為惟自遂其志志非氣血非形體形體氣血</span>
<span class='tline' id='l229' data-llen='5038:5061'>　可困也志孰得而困之哉故彖曰不失其所亨習坎</span>
<span class='tline' id='l230' data-llen='5061:5072'>　曰維心亨此之謂也</span>
<span class='tline' id='l231' data-llen='5072:5095'>初六臀困于株木入于幽谷三嵗不覿象曰入于幽谷</span>
<span class='tline' id='l232' data-llen='5095:5122'><a onclick="displayPageImage('KR1a0037', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5122:5128'>幽不明也</span>
<span class='tline' id='l234' data-llen='5128:5151'>　株木九四之象木能庇下困之時九四不足以庇其</span>
<span class='tline' id='l235' data-llen='5151:5174'>　初初六困而不能興故曰臀困于株木坎險之下耦</span>
<span class='tline' id='l236' data-llen='5174:5197'>　畫虛闕有入于幽谷之象三嵗無所見覿見也幽不</span>
<span class='tline' id='l237' data-llen='5197:5220'>　明也此爻可謂甚矣而不言凶者何也困雖君子大</span>
<span class='tline' id='l238' data-llen='5220:5234'>　人不能免而吉凶則在人也</span>
<span class='tline' id='l239' data-llen='5234:5257'>九二困于酒食朱紱方來利用亨祀征凶无咎象曰困</span>
<span class='tline' id='l240' data-llen='5257:5266'>于酒食中有慶也</span>
<span class='tline' id='l241' data-llen='5266:5293'><a onclick="displayPageImage('KR1a0037', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5293:5316'>　困于酒食困于禄也困則未見用於君故無禄也紱</span>
<span class='tline' id='l243' data-llen='5316:5339'>　蔽膝之物朱者南方文明之正色而含其君之象含</span>
<span class='tline' id='l244' data-llen='5339:5362'>　則為朱發則為赤九五中正陽明之君必求九二中</span>
<span class='tline' id='l245' data-llen='5362:5385'>　正陽明之臣朱紱方來言九五行且來于二九二利</span>
<span class='tline' id='l246' data-llen='5385:5408'>　用享祀竭誠以事之祀尊上謂之享祀祭其下曰祭</span>
<span class='tline' id='l247' data-llen='5408:5431'>　祀雖通稱而因享以致其别則明九五之祭祀為祭</span>
<span class='tline' id='l248' data-llen='5431:5454'>　下然不待朱紱之來而遽征往焉則將為小人所困</span>
<span class='tline' id='l249' data-llen='5454:5477'>　故凶其無咎者以二五君臣皆賢心相知故無咎尤</span>
<span class='tline' id='l250' data-llen='5477:5504'><a onclick="displayPageImage('KR1a0037', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5504:5527'>　而衆亦信之惟隂邪小人則揜之也象曰中有慶者</span>
<span class='tline' id='l252' data-llen='5527:5550'>　謂九得中道而致慶使九二不賢則九五必不求之</span>
<span class='tline' id='l253' data-llen='5550:5573'>六三困于石據于蒺藜入于其宫不見其妻凶象曰據</span>
<span class='tline' id='l254' data-llen='5573:5592'>于蒺藜乗剛也入于其宫不見其妻不祥也</span>
<span class='tline' id='l255' data-llen='5592:5615'>　九四阻其前如石九二剛而在下如蒺藜故乘剛也</span>
<span class='tline' id='l256' data-llen='5615:5638'>　上下俱困及反而入于其宫又上六不應是不見其</span>
<span class='tline' id='l257' data-llen='5638:5661'>　妻故凶其所以不祥至此者何也自取之也六三不</span>
<span class='tline' id='l258' data-llen='5661:5684'>　中中者道之異名不中失道也失道致凶自取之也</span>
<span class='tline' id='l259' data-llen='5684:5711'><a onclick="displayPageImage('KR1a0037', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5711:5723'>　君子所以自反求諸已</span>
<span class='tline' id='l261' data-llen='5723:5746'>九四來徐徐困于金車吝有終象曰來徐徐志在下也</span>
<span class='tline' id='l262' data-llen='5746:5755'>雖不當位有與也</span>
<span class='tline' id='l263' data-llen='5755:5778'>　九四之正應在初而九二在下堅剛阻之以九二初</span>
<span class='tline' id='l264' data-llen='5778:5801'>　六比近隂陽有相得之象初為二所有則九四不得</span>
<span class='tline' id='l265' data-llen='5801:5824'>　而應而困矣故曰困于金車吝然四與初正應也九</span>
<span class='tline' id='l266' data-llen='5824:5847'>　二雖金車終不能奪正故四終與初六為應故曰有</span>
<span class='tline' id='l267' data-llen='5847:5870'>　終來者志在於初也初下也徐徐困于金車也象惟</span>
<span class='tline' id='l268' data-llen='5870:5897'><a onclick="displayPageImage('KR1a0037', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5897:5920'>　曰來徐徐志在下者舉其畧也九四雖未甚得位然</span>
<span class='tline' id='l270' data-llen='5920:5933'>　有初六之相與不至甚困</span>
<span class='tline' id='l271' data-llen='5933:5956'>九五劓刖困於赤紱乃徐有説利用祭祀象曰劓刖志</span>
<span class='tline' id='l272' data-llen='5956:5976'>未得也乃徐有説以中直也利用祭祀受福也</span>
<span class='tline' id='l273' data-llen='5976:5999'>　劓刑其鼻是上為隂所困也刖刑其足是乘剛而困</span>
<span class='tline' id='l274' data-llen='5999:6022'>　于四也為君而遭困如此其志未為得也言必有失</span>
<span class='tline' id='l275' data-llen='6022:6045'>　赤紱臣有為而色舒發九之象也朱色含赤色發紱</span>
<span class='tline' id='l276' data-llen='6045:6068'>　者蔽膝之物有行之象謂九二不應故曰困于赤紱</span>
<span class='tline' id='l277' data-llen='6068:6095'><a onclick="displayPageImage('KR1a0037', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6095:6118'>　然九五志求九二中正之臣其理中直中直者終得</span>
<span class='tline' id='l279' data-llen='6118:6141'>　之故徐徐而有喜説既得九二中正之臣則當竭誠</span>
<span class='tline' id='l280' data-llen='6141:6164'>　相與祭祀用誠也九二曰享享上也則知九五之祭</span>
<span class='tline' id='l281' data-llen='6164:6187'>　祭下也上下相與以誠致福之道也夫二五皆中而</span>
<span class='tline' id='l282' data-llen='6187:6210'>　二則微困而全美五乃劓刖而又曰志未得者何也</span>
<span class='tline' id='l283' data-llen='6210:6233'>　臣則義有所制不得自為也君則一無所制一無所</span>
<span class='tline' id='l284' data-llen='6233:6256'>　制罹困焉者是必有以致之也然九五居中又非無</span>
<span class='tline' id='l285' data-llen='6256:6279'>　道之象故曰志未得也明其用心必有失又曰中直</span>
<span class='tline' id='l286' data-llen='6279:6306'><a onclick="displayPageImage('KR1a0037', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6306:6316'>　而已不曰中正也</span>
<span class='tline' id='l288' data-llen='6316:6339'>上六困于葛藟于臲卼曰動悔有悔征吉象曰困于葛</span>
<span class='tline' id='l289' data-llen='6339:6352'>藟未當也動悔有悔吉行也</span>
<span class='tline' id='l290' data-llen='6352:6375'>　上六前無阻宜往以脱困而柔懦疑滯不能決葛藟</span>
<span class='tline' id='l291' data-llen='6375:6398'>　滋蔓柔弱盤旋實似之又乗剛故有臲卼不安之象</span>
<span class='tline' id='l292' data-llen='6398:6421'>　聖人教之曰苟疑慮而曰動懼悔則果有悔矣若不</span>
<span class='tline' id='l293' data-llen='6421:6444'>　復疑慮而遂征則吉征往也夫其疑慮將以求當也</span>
<span class='tline' id='l294' data-llen='6444:6466'>　而於此疑慮之過則未當也吉行也者在乎行也</span>
<span class='tline' id='l295' data-llen='6466:6493'><a onclick="displayPageImage('KR1a0037', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6493:6496'>　</span>
<span class='tline' id='l297' data-llen='6496:6499'>　</span>
<span class='tline' id='l298' data-llen='6499:6502'>　</span>
<span class='tline' id='l299' data-llen='6502:6505'>　</span>
<span class='tline' id='l300' data-llen='6505:6508'>　</span>
<span class='tline' id='l301' data-llen='6508:6511'>　</span>
<span class='tline' id='l302' data-llen='6511:6514'>　</span>
<span class='tline' id='l303' data-llen='6514:6517'>　</span>
<span class='tline' id='l304' data-llen='6517:6544'><a onclick="displayPageImage('KR1a0037', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6544:6547'>　</span>
<span class='tline' id='l306' data-llen='6547:6550'>　</span>
<span class='tline' id='l307' data-llen='6550:6553'>　</span>
<span class='tline' id='l308' data-llen='6553:6556'>　</span>
<span class='tline' id='l309' data-llen='6556:6559'>　</span>
<span class='tline' id='l310' data-llen='6559:6562'>　</span>
<span class='tline' id='l311' data-llen='6562:6565'>　</span>
<span class='tline' id='l312' data-llen='6565:6575'>　楊氏易傳卷十五</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0037', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　楊氏易傳卷十三</span><br/>
<span class='tline' id='l10' data-llen='200:221'>　　　　　　　　　　　　　宋　楊簡　撰</span><br/>
<span class='tline' id='l11' data-llen='221:248'>䷥<span class='krp-note'>兊下/離上</span>睽小事吉彖曰睽火動而上澤動而下二女</span><br/>
<span class='tline' id='l12' data-llen='248:271'>同居其志不同行説而麗乎明柔進而上行得中而應</span><br/>
<span class='tline' id='l13' data-llen='271:294'>乎剛是以小事吉天地睽而其事同也男女暌而其志</span><br/>
<span class='tline' id='l14' data-llen='294:313'>通也萬物睽而其事類也睽之時用大矣哉</span><br/>
<span class='tline' id='l15' data-llen='313:336'>　離火自炎上兊澤自流下暌之象曰離為中女兊為</span><br/>
<span class='tline' id='l16' data-llen='336:362'><a onclick="displayPageImage('KR1a0037', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　少女二女同居其志不同行女子有行各從其天此</span><br/>
<span class='tline' id='l18' data-llen='385:408'>　亦睽之象也然卦象之中亦有小事吉之義兊説也</span><br/>
<span class='tline' id='l19' data-llen='408:431'>　離麗也明也和説而不忤乎物而乂附麗乎明哲之</span><br/>
<span class='tline' id='l20' data-llen='431:454'>　人六五乂有柔進而上行之象上行亦得其勢矣五</span><br/>
<span class='tline' id='l21' data-llen='454:477'>　又得中道乂應乎九二之剛備此數者而止可以小</span><br/>
<span class='tline' id='l22' data-llen='477:500'>　事獲吉者以在睽之時故也以其質柔故也睽之吉</span><br/>
<span class='tline' id='l23' data-llen='500:523'>　其事甚小睽之時用其道甚大何也天髙地下睽矣</span><br/>
<span class='tline' id='l24' data-llen='523:546'>　其造化之事則同也男陽女隂睽矣而夫婦之至通</span><br/>
<span class='tline' id='l25' data-llen='546:572'><a onclick="displayPageImage('KR1a0037', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>　和而不睽也萬物不勝其睽異矣而其事則類也萬</span><br/>
<span class='tline' id='l27' data-llen='595:618'>　物雖多不出乎八卦之屬雖鳥獸草木昆蟲之微各</span><br/>
<span class='tline' id='l28' data-llen='618:641'>　從其類八卦又不出隂陽之二類隂陽又不出易道</span><br/>
<span class='tline' id='l29' data-llen='641:664'>　之一類曰同曰通曰類姑以曉天下之瞶瞶者昏昏</span><br/>
<span class='tline' id='l30' data-llen='664:687'>　不可遽盡告之盡告之將駭而不信聖言將不行於</span><br/>
<span class='tline' id='l31' data-llen='687:710'>　世而況筮者多逐逐滔滔之徒乎聖人亦非不盡心</span><br/>
<span class='tline' id='l32' data-llen='710:733'>　告之告之有序云爾類則通通則同同則一者非合</span><br/>
<span class='tline' id='l33' data-llen='733:756'>　而為一也未始不一也人心無體無體則無際無際</span><br/>
<span class='tline' id='l34' data-llen='756:782'><a onclick="displayPageImage('KR1a0037', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:805'>　則天地在其中人物生其中鬼神行其中萬化萬變</span><br/>
<span class='tline' id='l36' data-llen='805:828'>　皆在其中然則何往而不一乎如人之耳目口鼻四</span><br/>
<span class='tline' id='l37' data-llen='828:851'>　肢雖不同而一人也根幹枝葉華實雖不同而一木</span><br/>
<span class='tline' id='l38' data-llen='851:874'>　也源流瀦派洑激雖不同而一水也人唯意動而遷</span><br/>
<span class='tline' id='l39' data-llen='874:897'>　自昏自亂自紛紛而不昏者自不睹其為異也終日</span><br/>
<span class='tline' id='l40' data-llen='897:920'>　應酬交錯如四時之錯行雖未嘗無喜怒哀樂如雷</span><br/>
<span class='tline' id='l41' data-llen='920:943'>　霆風雨露霜之變化也易傳曰變化云為至言也故</span><br/>
<span class='tline' id='l42' data-llen='943:966'>　曰睽之時用大矣哉用者運用通達之稱乾之所以</span><br/>
<span class='tline' id='l43' data-llen='966:992'><a onclick="displayPageImage('KR1a0037', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='992:1015'>　用九者此也坤之所以用六者此也三百八十四爻</span><br/>
<span class='tline' id='l45' data-llen='1015:1038'>　之九六皆此用也此用不可以心而思也不可以力</span><br/>
<span class='tline' id='l46' data-llen='1038:1061'>　而為也不可以目而見也不可以耳而聞也故孔子</span><br/>
<span class='tline' id='l47' data-llen='1061:1084'>　告子夏曰哀樂相生是故明目而視之不可得而見</span><br/>
<span class='tline' id='l48' data-llen='1084:1099'>　也傾耳而聴之不可得而聞也</span><br/>
<span class='tline' id='l49' data-llen='1099:1114'>象曰上火下澤睽君子以同而異</span><br/>
<span class='tline' id='l50' data-llen='1114:1137'>　彖已言其同此又言其異言同可也言異亦可也故</span><br/>
<span class='tline' id='l51' data-llen='1137:1160'>　曰以同而異以同而異雖異實同也君君臣臣父父</span><br/>
<span class='tline' id='l52' data-llen='1160:1186'><a onclick="displayPageImage('KR1a0037', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1186:1209'>　子子兄兄弟弟夫夫婦婦異也道心之中固自有如</span><br/>
<span class='tline' id='l54' data-llen='1209:1232'>　此之異用而非異知微知彰知柔知剛可以仕則仕</span><br/>
<span class='tline' id='l55' data-llen='1232:1255'>　可以止則止可久則久可速則速道心之中固自有</span><br/>
<span class='tline' id='l56' data-llen='1255:1278'>　如此之異用而非異也孔子曰天下何思何慮無思</span><br/>
<span class='tline' id='l57' data-llen='1278:1287'>　無慮是謂道心</span><br/>
<span class='tline' id='l58' data-llen='1287:1310'>初九悔亡喪馬勿逐自復見惡人无咎象曰見惡人以</span><br/>
<span class='tline' id='l59' data-llen='1310:1315'>辟咎也</span><br/>
<span class='tline' id='l60' data-llen='1315:1338'>　由天命而行之自無不利人自起心妄見妄疑妄作</span><br/>
<span class='tline' id='l61' data-llen='1338:1364'><a onclick="displayPageImage('KR1a0037', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1364:1387'>　妄止而人心益昏天道益逺而人禍至夫人失其御</span><br/>
<span class='tline' id='l63' data-llen='1387:1410'>　故喪其馬逐則馬逸愈不可追勿逐自復九天之道</span><br/>
<span class='tline' id='l64' data-llen='1410:1433'>　然天下之喪馬而能不逐者寡矣得失累其心疑不</span><br/>
<span class='tline' id='l65' data-llen='1433:1456'>　逐則不復後悔無及故多逐聖人直告之曰悔亡言</span><br/>
<span class='tline' id='l66' data-llen='1456:1479'>　他日不至於有悔也喪馬勿逐當自復也人有乖暌</span><br/>
<span class='tline' id='l67' data-llen='1479:1502'>　之時遇惡人惟見之則免咎不見則有咎是又以美</span><br/>
<span class='tline' id='l68' data-llen='1502:1525'>　惡累其心疑其不可見而止故亦直告之曰悔亡見</span><br/>
<span class='tline' id='l69' data-llen='1525:1548'>　惡人无咎象曰以辟咎也言止於辟咎則可苟有利</span><br/>
<span class='tline' id='l70' data-llen='1548:1574'><a onclick="displayPageImage('KR1a0037', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1574:1597'>　心焉則不可孔子無利心故見季康子康子不悦孔</span><br/>
<span class='tline' id='l72' data-llen='1597:1620'>　子又見之而不失其聖苟以利心行之人人視己如</span><br/>
<span class='tline' id='l73' data-llen='1620:1643'>　見肺肝獲罪于天無所禱也初與四兩陽不應有喪</span><br/>
<span class='tline' id='l74' data-llen='1643:1649'>　馬之象</span><br/>
<span class='tline' id='l75' data-llen='1649:1669'>九二遇主于巷无咎象曰遇主于巷未失道也</span><br/>
<span class='tline' id='l76' data-llen='1669:1692'>　九二與六五應遇主也暌乖之時致曲以事者于巷</span><br/>
<span class='tline' id='l77' data-llen='1692:1715'>　也孔子因南子以見衞君无咎也未為失道也由道</span><br/>
<span class='tline' id='l78' data-llen='1715:1738'>　心行之無非道者乃天地之變化也苟動於意欲則</span><br/>
<span class='tline' id='l79' data-llen='1738:1764'><a onclick="displayPageImage('KR1a0037', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1764:1777'>　為人心為利心為失道矣</span><br/>
<span class='tline' id='l81' data-llen='1777:1800'>六三見輿曳其牛掣其人天且劓无初有終象曰見輿</span><br/>
<span class='tline' id='l82' data-llen='1800:1814'>曳位不當也无初有終遇剛也</span><br/>
<span class='tline' id='l83' data-llen='1814:1837'>　六三與上九正應欲往從之而九四阻其前故見輿</span><br/>
<span class='tline' id='l84' data-llen='1837:1860'>　曳其牛掣以牛駕車牛掣則輿曳而不得進矣不特</span><br/>
<span class='tline' id='l85' data-llen='1860:1883'>　為阻而已而九四之陽與初九皆陽既不相應而近</span><br/>
<span class='tline' id='l86' data-llen='1883:1906'>　比六三之隂陽欲得隂而六三正應乎上九不從乎</span><br/>
<span class='tline' id='l87' data-llen='1906:1929'>　四四陽剛居上且傷之矣四臨三上有天之象三見</span><br/>
<span class='tline' id='l88' data-llen='1929:1955'><a onclick="displayPageImage('KR1a0037', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1955:1978'>　傷不得上通于上九有鼻之象劓刑其鼻鼻者上通</span><br/>
<span class='tline' id='l90' data-llen='1978:2001'>　之物此其所以為睽也然邪不可以滅正睽極必通</span><br/>
<span class='tline' id='l91' data-llen='2001:2024'>　故曰無初有終象曰位不當者言六三所處之地不</span><br/>
<span class='tline' id='l92' data-llen='2024:2047'>　當既居乎剛暴之間宜其阻傷也曰遇剛者終遇上</span><br/>
<span class='tline' id='l93' data-llen='2047:2054'>　九之剛也</span><br/>
<span class='tline' id='l94' data-llen='2054:2077'>九四睽孤遇元夫交孚厲无咎象曰交孚无咎志行也</span><br/>
<span class='tline' id='l95' data-llen='2077:2100'>　四與初皆陽兩陽無相應之象故暌孤然初九陽明</span><br/>
<span class='tline' id='l96' data-llen='2100:2123'>　有元夫之象其睽也未相知也一日相知其心則交</span><br/>
<span class='tline' id='l97' data-llen='2123:2149'><a onclick="displayPageImage('KR1a0037', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2149:2172'>　孚矣雖居睽乖危厲之時亦无咎賢者之志所以寡</span><br/>
<span class='tline' id='l99' data-llen='2172:2195'>　合獨立非絶物也己志乎道無同志焉故也無同志</span><br/>
<span class='tline' id='l100' data-llen='2195:2218'>　則豈能以獨行今得元夫交孚則道可行於天下矣</span><br/>
<span class='tline' id='l101' data-llen='2218:2226'>　故曰志行也</span><br/>
<span class='tline' id='l102' data-llen='2226:2249'>六五悔亡厥宗噬膚往何咎象曰厥宗噬膚往有慶也</span><br/>
<span class='tline' id='l103' data-llen='2249:2272'>　悔亡之義已見初九爻嘗觀人心固有彼己之情俱</span><br/>
<span class='tline' id='l104' data-llen='2272:2295'>　無他意徒以因事起疑因疑生睽遂至失人失賢失</span><br/>
<span class='tline' id='l105' data-llen='2295:2318'>　天下之大利睽疑之情六五有焉二五本正應徒因</span><br/>
<span class='tline' id='l106' data-llen='2318:2344'><a onclick="displayPageImage('KR1a0037', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2344:2367'>　九二六三有相比之象故六五疑九二之失正而不</span><br/>
<span class='tline' id='l108' data-llen='2367:2390'>　往遂成乖睽故聖人之悔亡不必疑其有悔宗指九</span><br/>
<span class='tline' id='l109' data-llen='2390:2413'>　二膚柔脆六三象之九二中正噬六三而不從不正</span><br/>
<span class='tline' id='l110' data-llen='2413:2436'>　五若從九二何咎之有六五之君能用九二之賢則</span><br/>
<span class='tline' id='l111' data-llen='2436:2459'>　澤被天下民咸賴其慶矣君當求賢而後賢從之故</span><br/>
<span class='tline' id='l112' data-llen='2459:2467'>　六五當先往</span><br/>
<span class='tline' id='l113' data-llen='2467:2490'>上九睽孤見豕負塗載鬼一車先張之弧後説之弧匪</span><br/>
<span class='tline' id='l114' data-llen='2490:2510'>寇婚媾往遇雨則吉象曰遇雨之吉羣疑亡也</span><br/>
<span class='tline' id='l115' data-llen='2510:2536'><a onclick="displayPageImage('KR1a0037', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2536:2559'>　上九睽疑之極不可告語本與六三正應相從以六</span><br/>
<span class='tline' id='l117' data-llen='2559:2582'>　三居二陽之間隂陽有相得之象見豕首趨下疑其</span><br/>
<span class='tline' id='l118' data-llen='2582:2605'>　下比於九二又見豕負塗疑其上比於九四鬼無形</span><br/>
<span class='tline' id='l119' data-llen='2605:2628'>　安可載見其載鬼一車明其疑疑結以無為有六三</span><br/>
<span class='tline' id='l120' data-llen='2628:2651'>　與上九本正應初疑故張弧欲射之而六三正應乎</span><br/>
<span class='tline' id='l121' data-llen='2651:2674'>　上其誠終著睽極亦通故後説弧而不射六三乃不</span><br/>
<span class='tline' id='l122' data-llen='2674:2697'>　與寇為婚媾不與二四親比能守乎正上九若往從</span><br/>
<span class='tline' id='l123' data-llen='2697:2720'>　六三之正和而雨則吉隂陽和則雨至至則羣疑亡</span><br/>
<span class='tline' id='l124' data-llen='2720:2746'><a onclick="displayPageImage('KR1a0037', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2746:2769'>　矣明乎天下人事本自昭明本自無事徒以不明因</span><br/>
<span class='tline' id='l126' data-llen='2769:2792'>　迹起疑因疑積意遂至於此極百疑釋則本自無事</span><br/>
<span class='tline' id='l127' data-llen='2792:2799'>　初無可言</span><br/>
<span class='tline' id='l128' data-llen='2799:2826'>䷙<span class='krp-note'>艮下/坎上</span>蹇利西南不利東北利見大人貞吉彖曰蹇</span><br/>
<span class='tline' id='l129' data-llen='2826:2849'>難也險在前也見險而能止知矣哉蹇利西南往得中</span><br/>
<span class='tline' id='l130' data-llen='2849:2872'>也不利東北其道窮也利見大人往有功也當位貞吉</span><br/>
<span class='tline' id='l131' data-llen='2872:2885'>以正邦也蹇之時用大矣哉</span><br/>
<span class='tline' id='l132' data-llen='2885:2908'>　此卦上坎下艮坎正北艮則東北之卦為蹇則坎艮</span><br/>
<span class='tline' id='l133' data-llen='2908:2934'><a onclick="displayPageImage('KR1a0037', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2934:2957'>　不蹇者其西南乎是故卦利西南不利東北利見大</span><br/>
<span class='tline' id='l135' data-llen='2957:2980'>　人大人有大徳而在位之稱也平蹇之難其惟大人</span><br/>
<span class='tline' id='l136' data-llen='2980:3003'>　乎見大人則可以得位可以正邦矣故曰貞吉夫見</span><br/>
<span class='tline' id='l137' data-llen='3003:3026'>　險而止凡衆之所知也何能之有何知之有而彖曰</span><br/>
<span class='tline' id='l138' data-llen='3026:3049'>　能止知矣哉何也智者初無竒智鈎深而索微也不</span><br/>
<span class='tline' id='l139' data-llen='3049:3072'>　昏而已矣凡衆之心即聖智之心衆人因物有遷意</span><br/>
<span class='tline' id='l140' data-llen='3072:3095'>　動而昏動於利而昏動於害而昏愈動愈昏則雖有</span><br/>
<span class='tline' id='l141' data-llen='3095:3118'>　險而莫之見安其危而利其災而聖智則不然意未</span><br/>
<span class='tline' id='l142' data-llen='3118:3144'><a onclick="displayPageImage('KR1a0037', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3144:3167'>　嘗動故事未嘗昏衆人於是有愚之名智者於是有</span><br/>
<span class='tline' id='l144' data-llen='3167:3190'>　智之名非智者之特明乃衆人之昏爾孔子因東南</span><br/>
<span class='tline' id='l145' data-llen='3190:3213'>　西北之象而發其義曰自春之始於東而中於西南</span><br/>
<span class='tline' id='l146' data-llen='3213:3236'>　窮於東北則西南有中之象東北有窮之象惟道為</span><br/>
<span class='tline' id='l147' data-llen='3236:3259'>　中失道則窮無意無必無固無我則中作好作惡有</span><br/>
<span class='tline' id='l148' data-llen='3259:3282'>　意必固我則窮有意必固我則有所倚則有所偏非</span><br/>
<span class='tline' id='l149' data-llen='3282:3305'>　中無意必固我則無所倚則無所偏故名之曰中微</span><br/>
<span class='tline' id='l150' data-llen='3305:3328'>　起意焉即昏即不中則不能見險而止則蹇而愈蹇</span><br/>
<span class='tline' id='l151' data-llen='3328:3354'><a onclick="displayPageImage('KR1a0037', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3354:3377'>　則窮蹇之時用其詳釋己見於暌前諸卦六十四卦</span><br/>
<span class='tline' id='l153' data-llen='3377:3400'>　也坎暌蹇皆非善吉之卦凡衆於此往往得於險難</span><br/>
<span class='tline' id='l154' data-llen='3400:3423'>　勤於憂思汨於事情安知為至大之道哉故聖人特</span><br/>
<span class='tline' id='l155' data-llen='3423:3446'>　明之使天下後世知如坎如暌如蹇之類無非大易</span><br/>
<span class='tline' id='l156' data-llen='3446:3469'>　之妙不可以為險難憂思事情也不特此凡曰時曰</span><br/>
<span class='tline' id='l157' data-llen='3469:3492'>　時義與其餘不言之卦皆一也皆大也皆易之妙也</span><br/>
<span class='tline' id='l158' data-llen='3492:3508'>象曰山上有水蹇君子以反身修徳</span><br/>
<span class='tline' id='l159' data-llen='3508:3531'>　山上有水蹇象甚明君子遇蹇難則反諸身懼己徳</span><br/>
<span class='tline' id='l160' data-llen='3531:3557'><a onclick="displayPageImage('KR1a0037', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3557:3580'>　之未善也懼己徳之有缺也懼己徳之猶有違而致</span><br/>
<span class='tline' id='l162' data-llen='3580:3603'>　此也未善也有闕也猶有違也則修焉不敢怨天也</span><br/>
<span class='tline' id='l163' data-llen='3603:3624'>　不敢尤人也卦解及彖未發此義故於此發之</span><br/>
<span class='tline' id='l164' data-llen='3624:3641'>初六往蹇來譽象曰往蹇來譽宜待也</span><br/>
<span class='tline' id='l165' data-llen='3641:3664'>　坎險在上故以逺險為善往則陷於險來則獲譽葢</span><br/>
<span class='tline' id='l166' data-llen='3664:3687'>　往者見利而往來者不動於利而來故譽往蹇來譽</span><br/>
<span class='tline' id='l167' data-llen='3687:3694'>　則宜待也</span><br/>
<span class='tline' id='l168' data-llen='3694:3716'>初二王臣蹇蹇匪躬之故象曰王臣蹇蹇終无尤也</span><br/>
<span class='tline' id='l169' data-llen='3716:3743'><a onclick="displayPageImage('KR1a0037', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3743:3766'>　六二應乎九五之君見入乎蹇難之中雖蹇之又蹇</span><br/>
<span class='tline' id='l171' data-llen='3766:3789'>　終不退縮匪躬之故也為君也苟徒為其身而蹇蹇</span><br/>
<span class='tline' id='l172' data-llen='3789:3805'>　則没於利也安能免夫人之尤議</span><br/>
<span class='tline' id='l173' data-llen='3805:3823'>九三往蹇來反象曰往蹇來反内喜之也</span><br/>
<span class='tline' id='l174' data-llen='3823:3846'>　往則入坎險中來則反是九三居下卦之上二隂之</span><br/>
<span class='tline' id='l175' data-llen='3846:3865'>　所喜也陽隂有相得之象二隂順承于下</span><br/>
<span class='tline' id='l176' data-llen='3865:3883'>六四往蹇來連象曰往蹇來連當位實也</span><br/>
<span class='tline' id='l177' data-llen='3883:3906'>　六四居二陽之間皆阻蹇不通故往則蹇來亦連禍</span><br/>
<span class='tline' id='l178' data-llen='3906:3933'><a onclick="displayPageImage('KR1a0037', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3933:3956'>　往來皆不可則當不動自實也實有安正不動搖之</span><br/>
<span class='tline' id='l180' data-llen='3956:3960'>　義</span><br/>
<span class='tline' id='l181' data-llen='3960:3978'>九五大蹇朋來象曰大蹇朋來以中節也</span><br/>
<span class='tline' id='l182' data-llen='3978:4001'>　九五正居坎險大蹇之中朋來當蹇難輻凑而來其</span><br/>
<span class='tline' id='l183' data-llen='4001:4024'>　事衆多也象曰以中節者言蹇難雖多而九五得中</span><br/>
<span class='tline' id='l184' data-llen='4024:4047'>　道一以中節之節者制之節之正之治之也中者道</span><br/>
<span class='tline' id='l185' data-llen='4047:4070'>　之異名無意無必無固無我則無所倚無所偏無所</span><br/>
<span class='tline' id='l186' data-llen='4070:4093'>　黨自然無所不通是之謂中雖居大蹇明至之中如</span><br/>
<span class='tline' id='l187' data-llen='4093:4120'><a onclick="displayPageImage('KR1a0037', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4120:4141'>　鑑照物應酬交錯靡不適宜自足以節制之矣</span><br/>
<span class='tline' id='l189' data-llen='4141:4164'>上六往蹇來碩吉利見大人象曰往蹇來碩志在内也</span><br/>
<span class='tline' id='l190' data-llen='4164:4174'>利見大人以從貴也</span><br/>
<span class='tline' id='l191' data-llen='4174:4197'>　天下之事變無窮不可以一定論此卦在上初與三</span><br/>
<span class='tline' id='l192' data-llen='4197:4220'>　四皆言往蹇則上爻宜往言而此爻之辭來吉者何</span><br/>
<span class='tline' id='l193' data-llen='4220:4243'>　也天下之事變無窮不可以定論今内有九五中正</span><br/>
<span class='tline' id='l194' data-llen='4243:4266'>　之君則當來内從中正之君以成濟蹇之功而碩大</span><br/>
<span class='tline' id='l195' data-llen='4266:4289'>　也上六亦有應九三之象此則不然從九五之大人</span><br/>
<span class='tline' id='l196' data-llen='4289:4316'><a onclick="displayPageImage('KR1a0037', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4316:4326'>　耳故象特言從貴</span><br/>
<span class='tline' id='l198' data-llen='4326:4353'>䷧<span class='krp-note'>坎下/震上</span>解利西南无所往其來復吉有攸往夙吉彖</span><br/>
<span class='tline' id='l199' data-llen='4353:4376'>曰解險以動動而免乎險解解利西南往得衆也其來</span><br/>
<span class='tline' id='l200' data-llen='4376:4399'>復吉乃得中也有攸往夙吉往有功也天地解而雷雨</span><br/>
<span class='tline' id='l201' data-llen='4399:4419'>作雷雨作而百果草木皆甲折解之時大矣哉</span><br/>
<span class='tline' id='l202' data-llen='4419:4442'>　解者蹇之反蹇阻於險因險而動動而免乎險辭蹇</span><br/>
<span class='tline' id='l203' data-llen='4442:4465'>　難解矣聖人作易因筮設教因人情引之而歸諸道</span><br/>
<span class='tline' id='l204' data-llen='4465:4488'>　明則為聖人幽則為鬼神其道一也因人之蹇難思</span><br/>
<span class='tline' id='l205' data-llen='4488:4515'><a onclick="displayPageImage('KR1a0037', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4515:4538'>　以避難有東西南北之意因卦之象而發之蹇卦以</span><br/>
<span class='tline' id='l207' data-llen='4538:4561'>　東北而蹇則知反之者西南西南則免乎險而解矣</span><br/>
<span class='tline' id='l208' data-llen='4561:4584'>　故解利西南西南之卦為坤坤為衆故有得衆之象</span><br/>
<span class='tline' id='l209' data-llen='4584:4607'>　夫衆人易得也必得道焉乃得其衆心苟不得衆不</span><br/>
<span class='tline' id='l210' data-llen='4607:4630'>　利也因象發義啟人心於正天之道鬼神之道也既</span><br/>
<span class='tline' id='l211' data-llen='4630:4653'>　解矣既利矣既得衆矣剛可以已矣不當復有所往</span><br/>
<span class='tline' id='l212' data-llen='4653:4676'>　來復其常則吉夫天下惟有此道而已矣由之則利</span><br/>
<span class='tline' id='l213' data-llen='4676:4699'>　反之則害有險則思所以濟險往而濟險道當如是</span><br/>
<span class='tline' id='l214' data-llen='4699:4726'><a onclick="displayPageImage('KR1a0037', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4726:4749'>　也及乎險難之解則已亡矣若又紛紛不已則是起</span><br/>
<span class='tline' id='l216' data-llen='4749:4772'>　私意而為擾道不當如是也故復平常則合乎中道</span><br/>
<span class='tline' id='l217' data-llen='4772:4795'>　故曰乃得中也中者道之異名今不復而又動是其</span><br/>
<span class='tline' id='l218' data-llen='4795:4818'>　意必有在有所在則偏倚乎意之所在若無適無莫</span><br/>
<span class='tline' id='l219' data-llen='4818:4841'>　者不然此易多吉中之㫖也苟有故往夙則吉夙早</span><br/>
<span class='tline' id='l220' data-llen='4841:4864'>　也方解之初解功未成則往而解之則有功也已解</span><br/>
<span class='tline' id='l221' data-llen='4864:4887'>　則無俟乎復往也不當往而往恐不止於無功將反</span><br/>
<span class='tline' id='l222' data-llen='4887:4910'>　生禍天地之解則雷雨變作百果草木皆甲拆所謂</span><br/>
<span class='tline' id='l223' data-llen='4910:4937'><a onclick="displayPageImage('KR1a0037', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4937:4960'>　解之時如斯而已初無義之可求而贊之曰大矣哉</span><br/>
<span class='tline' id='l225' data-llen='4960:4983'>　何也頤象已言之矣三才内外何物非此大何事非</span><br/>
<span class='tline' id='l226' data-llen='4983:5006'>　此大何理非此大何時非此大有義可言亦此大無</span><br/>
<span class='tline' id='l227' data-llen='5006:5029'>　義可言亦此大學者惟知義理之為大則不惟不知</span><br/>
<span class='tline' id='l228' data-llen='5029:5052'>　義理易之言時義者非可以心思盡也不聞文王之</span><br/>
<span class='tline' id='l229' data-llen='5052:5075'>　詩乎不識不知是為帝則又不聞孔子之言乎吾有</span><br/>
<span class='tline' id='l230' data-llen='5075:5098'>　知乎哉無知也又曰天下何思何慮又曰天有四時</span><br/>
<span class='tline' id='l231' data-llen='5098:5121'>　春秋冬夏風雨霜露無非教也春秋冬夏何義之可</span><br/>
<span class='tline' id='l232' data-llen='5121:5148'><a onclick="displayPageImage('KR1a0037', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5148:5171'>　索風雨霜露何理之可言是道也天以此運地以此</span><br/>
<span class='tline' id='l234' data-llen='5171:5194'>　順雨雷以此作百果草木以此甲拆人以此言以此</span><br/>
<span class='tline' id='l235' data-llen='5194:5217'>　動以此視以此聴以此事父事君以此修身治國平</span><br/>
<span class='tline' id='l236' data-llen='5217:5240'>　天下故禹曰安汝止苟微動其意慮則失其止矣故</span><br/>
<span class='tline' id='l237' data-llen='5240:5263'>　孔子每每止絶學者之固每每止絶學者之我學者</span><br/>
<span class='tline' id='l238' data-llen='5263:5282'>　唯數動於意必固我故不省大矣哉之妙</span><br/>
<span class='tline' id='l239' data-llen='5282:5297'>象曰雷雨作解君子以赦過宥罪</span><br/>
<span class='tline' id='l240' data-llen='5297:5320'>　其在天地則雷雨作而萬物皆和解其在君子則赦</span><br/>
<span class='tline' id='l241' data-llen='5320:5347'><a onclick="displayPageImage('KR1a0037', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5347:5370'>　人之過誤而宥罪之疑者小者可宥者不必言取象</span><br/>
<span class='tline' id='l243' data-llen='5370:5393'>　于以明三才一道也書曰刑故無小罪雖小苟故為</span><br/>
<span class='tline' id='l244' data-llen='5393:5416'>　之必刑無赦也苟如漢以末之大赦不問故不故一</span><br/>
<span class='tline' id='l245' data-llen='5416:5439'>　切赦之則凶暴得志良善無所安存於是本善良者</span><br/>
<span class='tline' id='l246' data-llen='5439:5462'>　亦勉而為好暴覬以禦暴也此豈治安之道哉豈天</span><br/>
<span class='tline' id='l247' data-llen='5462:5469'>　地之道哉</span><br/>
<span class='tline' id='l248' data-llen='5469:5485'>六二无咎象曰剛柔之際義无咎也</span><br/>
<span class='tline' id='l249' data-llen='5485:5508'>　初六與九四正應一隂一陽交際和應故其象為无</span><br/>
<span class='tline' id='l250' data-llen='5508:5535'><a onclick="displayPageImage('KR1a0037', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5535:5539'>　咎</span><br/>
<span class='tline' id='l252' data-llen='5539:5562'>九二田獲三狐得黄矢貞吉象曰九二貞吉得中道也</span><br/>
<span class='tline' id='l253' data-llen='5562:5585'>　狐多疑非疑阻則非解矣今田獲三狐則一無所疑</span><br/>
<span class='tline' id='l254' data-llen='5585:5608'>　無所疑則得黄中通理葢謂意起則必有所倚則為</span><br/>
<span class='tline' id='l255' data-llen='5608:5631'>　有所偏不可以言中一無所用其意則無所倚名曰</span><br/>
<span class='tline' id='l256' data-llen='5631:5654'>　中土居中色黄故黄者中之象矢之為物直直亦道</span><br/>
<span class='tline' id='l257' data-llen='5654:5677'>　之異名人之所以違道者以其不直也直心而往不</span><br/>
<span class='tline' id='l258' data-llen='5677:5700'>　支不離無非道者人心即道故曰道心坤爻曰直方</span><br/>
<span class='tline' id='l259' data-llen='5700:5727'><a onclick="displayPageImage('KR1a0037', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5727:5750'>　大不習無不利不動乎意直心即道曰黄曰矢皆所</span><br/>
<span class='tline' id='l261' data-llen='5750:5773'>　以發揮此道而已貞正也貞亦道之異名正者無邪</span><br/>
<span class='tline' id='l262' data-llen='5773:5796'>　之謂人之得道變化皆妙懼其寖而入於無忌憚之</span><br/>
<span class='tline' id='l263' data-llen='5796:5819'>　中庸也故又曰貞曰中曰直曰正而得道之全者無</span><br/>
<span class='tline' id='l264' data-llen='5819:5842'>　所失矣故吉象曰得中道也此爻明學者之疑蔽至</span><br/>
<span class='tline' id='l265' data-llen='5842:5865'>　切至的而學者能通其解千無一萬無一以孔子大</span><br/>
<span class='tline' id='l266' data-llen='5865:5888'>　聖其啟迪學者不為不至三千之徒不為不多賢唯</span><br/>
<span class='tline' id='l267' data-llen='5888:5911'>　顔子唯月至日至之徒為不疑為自信爾自子夏子</span><br/>
<span class='tline' id='l268' data-llen='5911:5938'><a onclick="displayPageImage('KR1a0037', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5938:5961'>　張子游以有若似聖人惟曽子不可其言曰江漢以</span><br/>
<span class='tline' id='l270' data-llen='5961:5984'>　濯之秋陽以暴之皜皜乎不可尚已此豈口語心思</span><br/>
<span class='tline' id='l271' data-llen='5984:6007'>　之所及哉曽子雖如此言羣子安知其解孔子曰二</span><br/>
<span class='tline' id='l272' data-llen='6007:6030'>　三子以我為隠乎吾無隠乎爾吾無行而不與二三</span><br/>
<span class='tline' id='l273' data-llen='6030:6049'>　子者是丘也是惟孔子無疑羣弟子皆疑</span><br/>
<span class='tline' id='l274' data-llen='6049:6072'>六三負且乗致寇至貞吝象曰負且乗亦可醜也自我</span><br/>
<span class='tline' id='l275' data-llen='6072:6080'>致戎又誰咎也</span><br/>
<span class='tline' id='l276' data-llen='6080:6103'>　蹇難未解之時則小人道長今既解矣小人道消而</span><br/>
<span class='tline' id='l277' data-llen='6103:6130'><a onclick="displayPageImage('KR1a0037', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6130:6153'>　猶乗君子之器則盜斯奪之矣邦有道而猶居君子</span><br/>
<span class='tline' id='l279' data-llen='6153:6176'>　之位禍將至矣小人雖勉勉於貞正僅可免禍亦吝</span><br/>
<span class='tline' id='l280' data-llen='6176:6199'>　吝小疪有歉歉可羞之意孔子曰作易者其知盜乎</span><br/>
<span class='tline' id='l281' data-llen='6199:6222'>　易曰負且乘致寇至負也者小人之事也乗也者君</span><br/>
<span class='tline' id='l282' data-llen='6222:6245'>　子之器也小人而乗君子之器盜斯奪之矣上慢下</span><br/>
<span class='tline' id='l283' data-llen='6245:6268'>　暴盜斯伐之矣慢蔵誨盜冶容誨淫易曰負且乗致</span><br/>
<span class='tline' id='l284' data-llen='6268:6277'>　寇至盜之招也</span><br/>
<span class='tline' id='l285' data-llen='6277:6297'>九四解而栂朋至斯孚象曰解而栂未當位也</span><br/>
<span class='tline' id='l286' data-llen='6297:6324'><a onclick="displayPageImage('KR1a0037', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6324:6347'>　栂微而在下初六之象九四之所解者初六而已惟</span><br/>
<span class='tline' id='l288' data-llen='6347:6370'>　其朋類至則始孚應而有所解未能無所不解其解</span><br/>
<span class='tline' id='l289' data-llen='6370:6393'>　也狹以其不當位也人臣之分不可博大人臣之有</span><br/>
<span class='tline' id='l290' data-llen='6393:6408'>　大功者皆君之命不敢自為也</span><br/>
<span class='tline' id='l291' data-llen='6408:6431'>六五君子維有解吉有孚于小人象曰君子有解小人</span><br/>
<span class='tline' id='l292' data-llen='6431:6435'>退也</span><br/>
<span class='tline' id='l293' data-llen='6435:6458'>　君子得位無所不解異乎九四之解栂矣君子之解</span><br/>
<span class='tline' id='l294' data-llen='6458:6481'>　有孚驗于小人小人退則為有解小人不退則亦安</span><br/>
<span class='tline' id='l295' data-llen='6481:6508'><a onclick="displayPageImage('KR1a0037', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6508:6531'>　能無不解孚信也有孚可信驗之謂也夫惟正為能</span><br/>
<span class='tline' id='l297' data-llen='6531:6554'>　解惟公為能解有道者為能解小人反是為不正為</span><br/>
<span class='tline' id='l298' data-llen='6554:6569'>　私小人不退則安能無所不解</span><br/>
<span class='tline' id='l299' data-llen='6569:6592'>上六公用射隼于高墉之上獲之无不利象曰公用射</span><br/>
<span class='tline' id='l300' data-llen='6592:6599'>隼以解悖也</span><br/>
<span class='tline' id='l301' data-llen='6599:6622'>　隼者貪財之物小人似之解之時至於上六極矣無</span><br/>
<span class='tline' id='l302' data-llen='6622:6645'>　所不解矣而貪殘之小人猶據髙位而不退悖之甚</span><br/>
<span class='tline' id='l303' data-llen='6645:6668'>　者也矧公尊爵得時得勢以大公而去甚悖之小人</span><br/>
<span class='tline' id='l304' data-llen='6668:6695'><a onclick="displayPageImage('KR1a0037', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6695:6718'>　何不利之有象曰以解悖者明有悖當解而解之未</span><br/>
<span class='tline' id='l306' data-llen='6718:6741'>　嘗置毫髮私意於其間也置己意焉即私即非公孔</span><br/>
<span class='tline' id='l307' data-llen='6741:6764'>　子他日又從而推廣其義曰隼者禽也弓矢者器也</span><br/>
<span class='tline' id='l308' data-llen='6764:6787'>　射之者人也君子蔵器於身待時而動何不利之有</span><br/>
<span class='tline' id='l309' data-llen='6787:6810'>　動而不括是以出而有獲語成器而動者也上六解</span><br/>
<span class='tline' id='l310' data-llen='6810:6833'>　之極小人皆退而貪殘小人猶據髙位不退聴而去</span><br/>
<span class='tline' id='l311' data-llen='6833:6856'>　又為公此雖有其時苟無徳器則亦不能有為且括</span><br/>
<span class='tline' id='l312' data-llen='6856:6879'>　矣語成器而後可動器未成猶未可動而況於非器</span><br/>
<span class='tline' id='l313' data-llen='6879:6906'><a onclick="displayPageImage('KR1a0037', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6906:6929'>　乎此器以忠信為質發於禮則生文立於義則成方</span><br/>
<span class='tline' id='l315' data-llen='6929:6952'>　其中常安常止故禹曰安汝止苟起毫髮意必固我</span><br/>
<span class='tline' id='l316' data-llen='6952:6975'>　則蔽則敗孔子絶意必固我之四者有此器矣又當</span><br/>
<span class='tline' id='l317' data-llen='6975:6998'>　養成是故君子求諸已世固有志之君子有志於國</span><br/>
<span class='tline' id='l318' data-llen='6998:7021'>　有志於民雖得時得位其功業亦未為光明碩大者</span><br/>
<span class='tline' id='l319' data-llen='7021:7039'>　其器小而未大也大而未成猶有所虧</span><br/>
<span class='tline' id='l320' data-llen='7039:7066'>䷨<span class='krp-note'>兊下/艮上</span>損有孚元吉无咎可貞利有攸往曷之用二</span><br/>
<span class='tline' id='l321' data-llen='7066:7089'>簋可用亨彖曰損損下益上其道上行損而有孚元吉</span><br/>
<span class='tline' id='l322' data-llen='7089:7116'><a onclick="displayPageImage('KR1a0037', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7116:7139'>无咎可貞利有攸往曷之用二簋可用亨二簋應有時</span><br/>
<span class='tline' id='l324' data-llen='7139:7155'>損剛益柔有時損益盈虛與時偕行</span><br/>
<span class='tline' id='l325' data-llen='7155:7178'>　此卦之象損下之剛而益上之柔是為上九之畫損</span><br/>
<span class='tline' id='l326' data-llen='7178:7201'>　下而益上其道上行也夫民為邦本為民上者損上</span><br/>
<span class='tline' id='l327' data-llen='7201:7224'>　而益下則順今乃損下而益上雖其有不得已而取</span><br/>
<span class='tline' id='l328' data-llen='7224:7247'>　於民或粟米之征或布縷之征或力役之征必本之</span><br/>
<span class='tline' id='l329' data-llen='7247:7270'>　大公民咸孚信之元大也仁也道之異名也不特民</span><br/>
<span class='tline' id='l330' data-llen='7270:7293'>　信其公又行之也有道而獲大吉雖下民信之雖有</span><br/>
<span class='tline' id='l331' data-llen='7293:7320'><a onclick="displayPageImage('KR1a0037', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7320:7343'>　道雖大吉而或者猶得而譏咎之者亦未可以為貞</span><br/>
<span class='tline' id='l333' data-llen='7343:7366'>　正必也民信之又有道而大吉又或者無得而咎之</span><br/>
<span class='tline' id='l334' data-llen='7366:7389'>　而後可以有攸往而利也不得已取之於民則何以</span><br/>
<span class='tline' id='l335' data-llen='7389:7412'>　用之曷何也當極其儉約雖二簋亦可用享享禮之</span><br/>
<span class='tline' id='l336' data-llen='7412:7435'>　至大至重也而猶可以用二簋二簋儉之至也則其</span><br/>
<span class='tline' id='l337' data-llen='7435:7458'>　他可知矣苟取於民而輕用之則民心自此離畔矣</span><br/>
<span class='tline' id='l338' data-llen='7458:7481'>　此聖哲之所灼見而昏庸之主以為無害以為未必</span><br/>
<span class='tline' id='l339' data-llen='7481:7504'>　至是也國之大事在祀於祀而極其儉亦豈得已於</span><br/>
<span class='tline' id='l340' data-llen='7504:7531'><a onclick="displayPageImage('KR1a0037', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7531:7554'>　取民財而輕用之不可也於斯時極其儉爾非其常</span><br/>
<span class='tline' id='l342' data-llen='7554:7577'>　也故曰二簋應有時剛者未易損也損剛益柔亦有</span><br/>
<span class='tline' id='l343' data-llen='7577:7600'>　時爾於時不得已而損之則剛者無憾大抵損己則</span><br/>
<span class='tline' id='l344' data-llen='7600:7623'>　順損人則難故以損下益上之卦謂之損損上益下</span><br/>
<span class='tline' id='l345' data-llen='7623:7646'>　之卦謂之益不特取民財凡天下曰君之及此言也</span><br/>
<span class='tline' id='l346' data-llen='7646:7669'>　百姓之恵此弗損而益之者至於公謂冕而親迎為</span><br/>
<span class='tline' id='l347' data-llen='7669:7692'>　已重則不敢從之矣虎會為趙簡子荷㦸而不推車</span><br/>
<span class='tline' id='l348' data-llen='7692:7715'>　亦以弗損者益之也是貞也亦不必執之而過也執</span><br/>
<span class='tline' id='l349' data-llen='7715:7742'><a onclick="displayPageImage('KR1a0037', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7742:7765'>　之而過則失道矣九二利貞葢中以為志也中則無</span><br/>
<span class='tline' id='l351' data-llen='7765:7788'>　作好無作惡無偏無黨虎會荷㦸而不推車正矣至</span><br/>
<span class='tline' id='l352' data-llen='7788:7810'>　於行歌則又過之不中矣九二下卦之中有中象</span><br/>
<span class='tline' id='l353' data-llen='7810:7826'>象曰山下有澤損君子以懲忿窒欲</span><br/>
<span class='tline' id='l354' data-llen='7826:7849'>　山上有澤其山日損人有忿欲其徳日損知忿欲之</span><br/>
<span class='tline' id='l355' data-llen='7849:7872'>　害己則知懲之窒之矣學者好讀書而不懲忿窒欲</span><br/>
<span class='tline' id='l356' data-llen='7872:7895'>　猶不讀也喜窮究義理而不懲忿窒欲不成義理也</span><br/>
<span class='tline' id='l357' data-llen='7895:7918'>　雖已得道而不懲忿窒欲是謂智及之仁不能守之</span><br/>
<span class='tline' id='l358' data-llen='7918:7945'><a onclick="displayPageImage('KR1a0037', 'WYG', '013-20b' );" name="013-20b" class="pb">[013-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7945:7955'>　雖得之必失之也</span><br/>
<span class='tline' id='l360' data-llen='7955:7978'>初九巳事遄往无咎酌損之象曰己事遄往尚合志也</span><br/>
<span class='tline' id='l361' data-llen='7978:8001'>　損之時方上損下光武之不用功臣之時之類是也</span><br/>
<span class='tline' id='l362' data-llen='8001:8024'>　是故巳事則當遄往遄速也臣功成身退況方損下</span><br/>
<span class='tline' id='l363' data-llen='8024:8047'>　豈宜少留所以合上之志也然亦不必激而過之酌</span><br/>
<span class='tline' id='l364' data-llen='8047:8070'>　事情而損之足矣大抵天下事不可加損毫髮損益</span><br/>
<span class='tline' id='l365' data-llen='8070:8093'>　盈虛一惟其時微置己意則乖酌損之言所以去其</span><br/>
<span class='tline' id='l366' data-llen='8093:8116'>　己意去其激過使不失中使不失宜也初爻在下有</span><br/>
<span class='tline' id='l367' data-llen='8116:8143'><a onclick="displayPageImage('KR1a0037', 'WYG', '013-21a' );" name="013-21a" class="pb">[013-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8143:8156'>　退而居下之象故曰遄往</span><br/>
<span class='tline' id='l369' data-llen='8156:8179'>九二利貞征凶弗損益之象曰九二利貞中以為志也</span><br/>
<span class='tline' id='l370' data-llen='8179:8202'>　人臣之損利於貞正損己而不正則為奸為邪征者</span><br/>
<span class='tline' id='l371' data-llen='8202:8225'>　前進也前進而過之則失真矣故凶必無損於道者</span><br/>
<span class='tline' id='l372' data-llen='8225:8248'>　用以益乎上則可以益矣昔者魯哀公問人道誰為</span><br/>
<span class='tline' id='l373' data-llen='8248:8271'>　大孔子愀然作色而對何柔何剛何動何靜何實何</span><br/>
<span class='tline' id='l374' data-llen='8271:8294'>　虚微起意焉則有所倚倚則偏則昏昏謂之疾損其</span><br/>
<span class='tline' id='l375' data-llen='8294:8317'>　疾使遄速有喜則無咎疾不可久久則成疾將不可</span><br/>
<span class='tline' id='l376' data-llen='8317:8344'><a onclick="displayPageImage('KR1a0037', 'WYG', '013-21b' );" name="013-21b" class="pb">[013-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8344:8355'>　治矣是故以速為貴</span><br/>
<span class='tline' id='l378' data-llen='8355:8378'>六三三人行則損一人一人行則得其友象曰一人行</span><br/>
<span class='tline' id='l379' data-llen='8378:8384'>三則疑也</span><br/>
<span class='tline' id='l380' data-llen='8384:8407'>　内卦本三陽於外卦之上此爻有此象故曰三人行</span><br/>
<span class='tline' id='l381' data-llen='8407:8430'>　則損一人夫二人同行則無疑二則疑此人情之常</span><br/>
<span class='tline' id='l382' data-llen='8430:8453'>　凡事畧同正當此爻之象筮而得此筮爻必有此事</span><br/>
<span class='tline' id='l383' data-llen='8453:8476'>　他日孔子曰天地絪緼萬物化醇男女搆精萬物化</span><br/>
<span class='tline' id='l384' data-llen='8476:8499'>　生易曰三人行則損一人一人行則得其友言致一</span><br/>
<span class='tline' id='l385' data-llen='8499:8526'><a onclick="displayPageImage('KR1a0037', 'WYG', '013-22a' );" name="013-22a" class="pb">[013-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8526:8549'>　也孔子欲明致一之道故引此為證聖人循循善誘</span><br/>
<span class='tline' id='l387' data-llen='8549:8572'>　人苟能於此達致一之妙則知易曰觀其所感而天</span><br/>
<span class='tline' id='l388' data-llen='8572:8595'>　地萬物之情可見矣則知萬物一致三才一致一以</span><br/>
<span class='tline' id='l389' data-llen='8595:8605'>　貫之无所不一矣</span><br/>
<span class='tline' id='l390' data-llen='8605:8627'>六四損其疾使遄有喜无咎象曰損其疾亦可喜也</span><br/>
<span class='tline' id='l391' data-llen='8627:8650'>　偏於陽為疾偏於隂為疾六四之疾偏於隂也隂為</span><br/>
<span class='tline' id='l392' data-llen='8650:8673'>　柔陽為剛隂為靜為虛陽為動為實道心无體何隂</span><br/>
<span class='tline' id='l393' data-llen='8673:8696'>　何陽何之或損或益或盈或虚事變无窮與時偕而</span><br/>
<span class='tline' id='l394' data-llen='8696:8723'><a onclick="displayPageImage('KR1a0037', 'WYG', '013-22b' );" name="013-22b" class="pb">[013-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8723:8746'>　已君子無敢置己意於其間也微致己意焉則失道</span><br/>
<span class='tline' id='l396' data-llen='8746:8769'>六五或益之十朋之龜弗克違元吉象曰六五元吉自</span><br/>
<span class='tline' id='l397' data-llen='8769:8774'>上祐也</span><br/>
<span class='tline' id='l398' data-llen='8774:8797'>　損卦之象其道上行損下卦益上卦上卦之獲大益</span><br/>
<span class='tline' id='l399' data-llen='8797:8820'>　者其唯六五乎六五中正之君也天下唯有此中正</span><br/>
<span class='tline' id='l400' data-llen='8820:8843'>　之道而已矣得之者吉失之者凶得之者人心歸之</span><br/>
<span class='tline' id='l401' data-llen='8843:8866'>　失之者人心去之得之者天祐之鬼神祐之失之者</span><br/>
<span class='tline' id='l402' data-llen='8866:8889'>　天災之鬼神禍之或者不一之辭益之者不一也人</span><br/>
<span class='tline' id='l403' data-llen='8889:8916'><a onclick="displayPageImage('KR1a0037', 'WYG', '013-23a' );" name="013-23a" class="pb">[013-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8916:8939'>　心歸之也十朋之龜皆從而弗違天與鬼神祐之也</span><br/>
<span class='tline' id='l405' data-llen='8939:8962'>　此非六五之所求也鬼神自祐之也使六五動乎意</span><br/>
<span class='tline' id='l406' data-llen='8962:8985'>　則係乎意有所倚則偏矣非中正之道也中正有名</span><br/>
<span class='tline' id='l407' data-llen='8985:9008'>　而无體故六五一无所為而自或益之十朋之龜自</span><br/>
<span class='tline' id='l408' data-llen='9008:9031'>　弗違自元吉自上祐也文王不識不知順帝之則禹</span><br/>
<span class='tline' id='l409' data-llen='9031:9050'>　安止安止者寂然无所動也故龜筮協從</span><br/>
<span class='tline' id='l410' data-llen='9050:9073'>上九弗損益之无咎貞吉利有攸往得臣无家象曰弗</span><br/>
<span class='tline' id='l411' data-llen='9073:9082'>損益之大得志也</span><br/>
<span class='tline' id='l412' data-llen='9082:9109'><a onclick="displayPageImage('KR1a0037', 'WYG', '013-23b' );" name="013-23b" class="pb">[013-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9109:9132'>　上九損之極過乎中故教之以弗損也又使益己乃</span><br/>
<span class='tline' id='l414' data-llen='9132:9155'>　合中道夫既弗損又益之疑人心之不歸而有怨咎</span><br/>
<span class='tline' id='l415' data-llen='9155:9178'>　聖人正之曰无咎此乃所以為貞正也有吉焉苟如</span><br/>
<span class='tline' id='l416' data-llen='9178:9201'>　此而往无不利也得人臣之心至於有國而无家夫</span><br/>
<span class='tline' id='l417' data-llen='9201:9224'>　能致臣心至於國爾忘家可謂得臣心之深矣而今</span><br/>
<span class='tline' id='l418' data-llen='9224:9247'>　也乃以弗損益之而得之者何也大抵人能損己而</span><br/>
<span class='tline' id='l419' data-llen='9247:9270'>　益人己得人心至於居極止之位而損己之極則尤</span><br/>
<span class='tline' id='l420' data-llen='9270:9293'>　得人心今雖弗損巳而又益之乃合中道此爻之辭</span><br/>
<span class='tline' id='l421' data-llen='9293:9320'><a onclick="displayPageImage('KR1a0037', 'WYG', '013-24a' );" name="013-24a" class="pb">[013-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9320:9343'>　皆所以抑其大過而有道之象曰弗損益之大得志</span><br/>
<span class='tline' id='l423' data-llen='9343:9366'>　也心志中正始為得也始為大得也如不失乎本心</span><br/>
<span class='tline' id='l424' data-llen='9366:9381'>　之大全也非世俗所謂得志也</span><br/>
<span class='tline' id='l425' data-llen='9381:9384'>　</span><br/>
<span class='tline' id='l426' data-llen='9384:9387'>　</span><br/>
<span class='tline' id='l427' data-llen='9387:9390'>　</span><br/>
<span class='tline' id='l428' data-llen='9390:9393'>　</span><br/>
<span class='tline' id='l429' data-llen='9393:9396'>　</span><br/>
<span class='tline' id='l430' data-llen='9396:9423'><a onclick="displayPageImage('KR1a0037', 'WYG', '013-24b' );" name="013-24b" class="pb">[013-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9423:9426'>　</span><br/>
<span class='tline' id='l432' data-llen='9426:9429'>　</span><br/>
<span class='tline' id='l433' data-llen='9429:9432'>　</span><br/>
<span class='tline' id='l434' data-llen='9432:9435'>　</span><br/>
<span class='tline' id='l435' data-llen='9435:9438'>　</span><br/>
<span class='tline' id='l436' data-llen='9438:9441'>　</span><br/>
<span class='tline' id='l437' data-llen='9441:9444'>　</span><br/>
<span class='tline' id='l438' data-llen='9444:9454'>　楊氏易傳卷十三</span><br/>
</p>
<p><br/>
</p>
  </div>
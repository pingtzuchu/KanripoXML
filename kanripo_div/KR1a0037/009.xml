<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0037', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　楊氏易傳卷九</span><br/>
<span class='tline' id='l10' data-llen='198:218'>　　　　　　　　　　　　宋　楊簡　撰</span><br/>
<span class='tline' id='l11' data-llen='218:246'>䷕<span class='krp-note'>離下/艮上</span>賁亨小利有攸往彖曰賁亨柔來而文剛故亨</span><br/>
<span class='tline' id='l12' data-llen='246:269'>分剛上而文柔故小利有攸往天文也文明以止人文</span><br/>
<span class='tline' id='l13' data-llen='269:289'>也觀乎天文以察時變觀乎人文以化成天下</span><br/>
<span class='tline' id='l14' data-llen='289:312'>　先儒以為此卦本下乾上坤坤之上爻來為六二而</span><br/>
<span class='tline' id='l15' data-llen='312:335'>　文乾分乾之中爻上為上九而文坤靜觀六畫誠有</span><br/>
<span class='tline' id='l16' data-llen='335:361'><a onclick="displayPageImage('KR1a0037', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　斯象偏剛偏柔不可獨用必資相濟相賁以成章舜</span><br/>
<span class='tline' id='l18' data-llen='384:407'>　命禹征有苗剛德也伯益贊禹而班師以柔文之也</span><br/>
<span class='tline' id='l19' data-llen='407:430'>　成王質之柔者也周公以大聖輔之剛上文柔也本</span><br/>
<span class='tline' id='l20' data-llen='430:453'>　質剛大柔來文之則亨其功大本質大故也本質陰</span><br/>
<span class='tline' id='l21' data-llen='453:476'>　柔柔雖剛往文之僅小利有攸往而已本質小故也</span><br/>
<span class='tline' id='l22' data-llen='476:499'>　舜之得益禹周公之遇成王非人之所得為也天也</span><br/>
<span class='tline' id='l23' data-llen='499:522'>　其君臣相遇剛柔相遭相之功業大小皆天然之文</span><br/>
<span class='tline' id='l24' data-llen='522:545'>　非人之所能為也至於文明以止一定不易之文則</span><br/>
<span class='tline' id='l25' data-llen='545:571'><a onclick="displayPageImage('KR1a0037', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　人文也人倫是也尊有常尊卑有常卑禮有常序其</span><br/>
<span class='tline' id='l27' data-llen='594:617'>　文甚明而萬古不易夫君臣剛柔之所遇時變之形</span><br/>
<span class='tline' id='l28' data-llen='617:640'>　不可不觀而察之也人文人心之所自有自善自正</span><br/>
<span class='tline' id='l29' data-llen='640:663'>　順而導之左之右之使無失其所有而自化自成矣</span><br/>
<span class='tline' id='l30' data-llen='663:686'>　人文如此天文如彼其事不同而文則一也六十四</span><br/>
<span class='tline' id='l31' data-llen='686:709'>　卦其事不同道則一也學者至此卦往往不能不浸</span><br/>
<span class='tline' id='l32' data-llen='709:732'>　而轉於事惟覩其事不省其道大傳曰百姓日用而</span><br/>
<span class='tline' id='l33' data-llen='732:747'>　不知不可為不知之百姓告也</span><br/>
<span class='tline' id='l34' data-llen='747:773'><a onclick="displayPageImage('KR1a0037', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='773:792'>象曰山下有火賁君子以明庶政无敢折獄</span><br/>
<span class='tline' id='l36' data-llen='792:815'>　山者生育之所其下有火焉而明殊無用刑之象賁</span><br/>
<span class='tline' id='l37' data-llen='815:838'>　文也文柔德也君子知民之未化不在乎民也在我</span><br/>
<span class='tline' id='l38' data-llen='838:861'>　而已在庶政而已不在乎刑也在養之而已未有庶</span><br/>
<span class='tline' id='l39' data-llen='861:884'>　政咸得其道而民不化者刑獄武德也武文之反也</span><br/>
<span class='tline' id='l40' data-llen='884:907'>　使其折獄為本務無不得已之意焉則刑益繁民亦</span><br/>
<span class='tline' id='l41' data-llen='907:926'>　亂失本末之叙故也秦漢而下罕明斯㫖</span><br/>
<span class='tline' id='l42' data-llen='926:947'>初九賁其趾舍車而徒象曰舍車而徒義弗乗也</span><br/>
<span class='tline' id='l43' data-llen='947:973'><a onclick="displayPageImage('KR1a0037', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='973:996'>　初九在下義不乗車君子以義為榮不以車為榮義</span><br/>
<span class='tline' id='l45' data-llen='996:1019'>　在於徒其榮在徒義在於趾其賁在趾人達此者寡</span><br/>
<span class='tline' id='l46' data-llen='1019:1030'>　矣故聖人於是發之</span><br/>
<span class='tline' id='l47' data-llen='1030:1046'>六二賁其須象曰賁其須與上興也</span><br/>
<span class='tline' id='l48' data-llen='1046:1069'>　六二柔不能自立依剛而立亦猶須不能自興從頥</span><br/>
<span class='tline' id='l49' data-llen='1069:1092'>　而興九三一陽在上有頥之象六二耦而附于下有</span><br/>
<span class='tline' id='l50' data-llen='1092:1115'>　須之象六二離體自知也明故能依九三而成賁其</span><br/>
<span class='tline' id='l51' data-llen='1115:1138'>　有不度德不量力妄欲以弱才獨任有覆餗之凶矣</span><br/>
<span class='tline' id='l52' data-llen='1138:1164'><a onclick="displayPageImage('KR1a0037', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1164:1180'>　六二雖無吉亦免凶自知之明也</span><br/>
<span class='tline' id='l54' data-llen='1180:1202'>九三賁如濡如永貞吉象曰水貞之吉終莫之陵也</span><br/>
<span class='tline' id='l55' data-llen='1202:1225'>　賁卦雖以剛柔相濟為賁而柔以得剛為美剛以比</span><br/>
<span class='tline' id='l56' data-llen='1225:1248'>　柔為醜卦分剛上而文柔臣之事君不得已也比肩</span><br/>
<span class='tline' id='l57' data-llen='1248:1271'>　而居非所善也而九三居二陰之間乃有小人濡染</span><br/>
<span class='tline' id='l58' data-llen='1271:1294'>　君子之象天下之變固有不得已居乎小人之間而</span><br/>
<span class='tline' id='l59' data-llen='1294:1317'>　不失其體若為小人所濡而實不濡也賁如濡如此</span><br/>
<span class='tline' id='l60' data-llen='1317:1340'>　君子與小人相處之道孔子見南子子路不悦者以</span><br/>
<span class='tline' id='l61' data-llen='1340:1366'><a onclick="displayPageImage('KR1a0037', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1366:1389'>　其有濡如之跡也而孔子未嘗失其正焉其正又未</span><br/>
<span class='tline' id='l63' data-llen='1389:1412'>　嘗不久他人之居乎小人之間者未必能正正又未</span><br/>
<span class='tline' id='l64' data-llen='1412:1435'>　必能久正之不永者利欲動之而不固也正之不永</span><br/>
<span class='tline' id='l65' data-llen='1435:1458'>　者作意為之故有時乎衰也惟道心昭明道心無我</span><br/>
<span class='tline' id='l66' data-llen='1458:1481'>　道心非意有意則有盛衰無意則無盛衰也終始無</span><br/>
<span class='tline' id='l67' data-llen='1481:1504'>　二也故小人終莫能陵我也為其所動而害吾之德</span><br/>
<span class='tline' id='l68' data-llen='1504:1527'>　雖謂之陵可也此聖人教君子之言當如是嚴也九</span><br/>
<span class='tline' id='l69' data-llen='1527:1550'>　三與上九皆陽無相應之象故有與上下陰相濡之</span><br/>
<span class='tline' id='l70' data-llen='1550:1576'><a onclick="displayPageImage('KR1a0037', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1576:1580'>　象</span><br/>
<span class='tline' id='l72' data-llen='1580:1603'>六四賁如皤如白馬翰如匪冦婚媾象曰六四當位疑</span><br/>
<span class='tline' id='l73' data-llen='1603:1614'>也匪冦婚媾終无尤也</span><br/>
<span class='tline' id='l74' data-llen='1614:1637'>　六四與初九正應而下比九三陰陽相比疑有相與</span><br/>
<span class='tline' id='l75' data-llen='1637:1660'>　之情故曰當位疑也而六四正應於初應於初不比</span><br/>
<span class='tline' id='l76' data-llen='1660:1683'>　於三矣三之於四非正德也四之於初乃正應也正</span><br/>
<span class='tline' id='l77' data-llen='1683:1706'>　者君子之道不正者小人之道故以三為冦皤白也</span><br/>
<span class='tline' id='l78' data-llen='1706:1729'>　六四賁如皤如言其潔白不為小人所染汚也如白</span><br/>
<span class='tline' id='l79' data-llen='1729:1755'><a onclick="displayPageImage('KR1a0037', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1755:1778'>　馬之釀往應乎初九之陽志專應乎正一無駁雜斷</span><br/>
<span class='tline' id='l81' data-llen='1778:1801'>　不與九三之冦為婚媾不與九三之冦為婚媾則人</span><br/>
<span class='tline' id='l82' data-llen='1801:1813'>　雖始疑之終不尤之也</span><br/>
<span class='tline' id='l83' data-llen='1813:1836'>六五賁于丘園束帛戔戔吝終吉象曰六五之吉有喜</span><br/>
<span class='tline' id='l84' data-llen='1836:1839'>也</span><br/>
<span class='tline' id='l85' data-llen='1839:1862'>　半山曰丘六五居艮中爻艮為山有丘園之象六五</span><br/>
<span class='tline' id='l86' data-llen='1862:1885'>　以丘園為賁賁飾之世六五能反本善矣束帛戔戔</span><br/>
<span class='tline' id='l87' data-llen='1885:1908'>　然儉陋雖於賁之時為吝嗇而終於吉象曰有喜者</span><br/>
<span class='tline' id='l88' data-llen='1908:1934'><a onclick="displayPageImage('KR1a0037', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1934:1957'>　言六五之所為雖人情之所不快而實可喜也六五</span><br/>
<span class='tline' id='l90' data-llen='1957:1971'>　有丘園之象故有戔戔之象</span><br/>
<span class='tline' id='l91' data-llen='1971:1989'>上九白賁无咎象曰白賁无咎上得志也</span><br/>
<span class='tline' id='l92' data-llen='1989:2012'>　賁飾至如此極矣上九超然於一卦之外乃艮止其</span><br/>
<span class='tline' id='l93' data-llen='2012:2035'>　賁一以白為賁焉一用質實疑人情之所不悦聖人</span><br/>
<span class='tline' id='l94' data-llen='2035:2058'>　於是示之曰無咎尤也人心不至於不悦忠誠相與</span><br/>
<span class='tline' id='l95' data-llen='2058:2081'>　人必不咎象曰上得志者人心本善本純誠而不雜</span><br/>
<span class='tline' id='l96' data-llen='2081:2104'>　禮文之興人心未必不流而入於偽故禮貴乎去偽</span><br/>
<span class='tline' id='l97' data-llen='2104:2130'><a onclick="displayPageImage('KR1a0037', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2130:2153'>　又曰防民之偽今也白賁則一由中心行之無毫髮</span><br/>
<span class='tline' id='l99' data-llen='2153:2176'>　致飾之偽故曰上得志也正人心之本然也周文之</span><br/>
<span class='tline' id='l100' data-llen='2176:2194'>　敝繼周者當用忠質亦人心之所厭也</span><br/>
<span class='tline' id='l101' data-llen='2194:2222'>䷖<span class='krp-note'>坤下/艮上</span>剥不利有攸往彖曰剥剥也柔變剛也不利有</span><br/>
<span class='tline' id='l102' data-llen='2222:2245'>攸往小人長也順而止之觀象也君子尚消息盈虛天</span><br/>
<span class='tline' id='l103' data-llen='2245:2249'>行也</span><br/>
<span class='tline' id='l104' data-llen='2249:2272'>　以五陰剥一陽柔變剛也柔象小人剛象君子不利</span><br/>
<span class='tline' id='l105' data-llen='2272:2295'>　有攸往者小人之道長日盛君子不利有所往也順</span><br/>
<span class='tline' id='l106' data-llen='2295:2321'><a onclick="displayPageImage('KR1a0037', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2321:2344'>　而止之卦有此象坤順艮止觀象可知也小人既盛</span><br/>
<span class='tline' id='l108' data-llen='2344:2367'>　不可遽止順而止之可也小人既極其盛盛極則衰</span><br/>
<span class='tline' id='l109' data-llen='2367:2390'>　亦有可以順止之理然不可心也一觀天消息盈虛</span><br/>
<span class='tline' id='l110' data-llen='2390:2413'>　之勢如何小人果有消虛之勢則順而止之如其未</span><br/>
<span class='tline' id='l111' data-llen='2413:2436'>　消未虛是以天行之未可聖人所以繼言於後者深</span><br/>
<span class='tline' id='l112' data-llen='2436:2459'>　知順止之象不可必也君子亦何敢置已意於其間</span><br/>
<span class='tline' id='l113' data-llen='2459:2482'>　哉窮則獨善其身達則兼善天下退退作止無非天</span><br/>
<span class='tline' id='l114' data-llen='2482:2501'>　之所行也有毫髮未與天為一君子恥之</span><br/>
<span class='tline' id='l115' data-llen='2501:2527'><a onclick="displayPageImage('KR1a0037', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2527:2542'>象曰山附于地剥上以厚下安宅</span><br/>
<span class='tline' id='l117' data-llen='2542:2565'>　剥之義悉具於卦畫之中而人不知省聖人於是發</span><br/>
<span class='tline' id='l118' data-llen='2565:2588'>　之剥之為卦小人剥君子也而艮山附於坤地乃有</span><br/>
<span class='tline' id='l119' data-llen='2588:2611'>　厚下安宅之象何也剥之禍生於用小人剥不必厚</span><br/>
<span class='tline' id='l120' data-llen='2611:2634'>　下小人不剥下則無所便其私欲今欲救剥之禍當</span><br/>
<span class='tline' id='l121' data-llen='2634:2657'>　用君子之道厚下君子之道也君子小人率相反民</span><br/>
<span class='tline' id='l122' data-llen='2657:2680'>　惟邦本本固邦寧剥其下則人心離人心離則誰與</span><br/>
<span class='tline' id='l123' data-llen='2680:2703'>　守邦取禍之道也豈不甚危厚下則民戴其上上之</span><br/>
<span class='tline' id='l124' data-llen='2703:2729'><a onclick="displayPageImage('KR1a0037', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2729:2749'>　安宅如山之附於地其安固若此必無剥禍</span><br/>
<span class='tline' id='l126' data-llen='2749:2772'>初六剥牀以足蔑貞凶象曰剥牀以足以滅下也六二</span><br/>
<span class='tline' id='l127' data-llen='2772:2791'>剥牀以辨蔑貞凶象曰剥牀以辨未有與也</span><br/>
<span class='tline' id='l128' data-llen='2791:2814'>　足最居下辨者上下之際曰辨取象乎牀者牀人所</span><br/>
<span class='tline' id='l129' data-llen='2814:2837'>　安處今曰剥牀庶居上者知所懼也蔑無也貞正也</span><br/>
<span class='tline' id='l130' data-llen='2837:2860'>　小人剥牀無能正之則凶六爻惟初與二曰蔑貞凶</span><br/>
<span class='tline' id='l131' data-llen='2860:2883'>　言初與二小人之勢未甚壯尚可正之也過此則雖</span><br/>
<span class='tline' id='l132' data-llen='2883:2906'>　欲正之亦無及矣禍成矣初象曰以滅下也明小人</span><br/>
<span class='tline' id='l133' data-llen='2906:2932'><a onclick="displayPageImage('KR1a0037', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2932:2955'>　必剥下剥下所以奉上之私欲也二象曰未有與也</span><br/>
<span class='tline' id='l135' data-llen='2955:2974'>　言未有陽為之應未有君子與之正救也</span><br/>
<span class='tline' id='l136' data-llen='2974:2992'>六三剥之无咎象曰剥之无咎失上下也</span><br/>
<span class='tline' id='l137' data-llen='2992:3015'>　六三在羣陰之中獨與上九一陽應此小人稍識邪</span><br/>
<span class='tline' id='l138' data-llen='3015:3038'>　正不與君子相違獨為剥之無咎象言其與上下衆</span><br/>
<span class='tline' id='l139' data-llen='3038:3046'>　小人相失也</span><br/>
<span class='tline' id='l140' data-llen='3046:3069'>六四剥牀以膚凶象曰剥牀以膚切近災也六五貫魚</span><br/>
<span class='tline' id='l141' data-llen='3069:3088'>以宮人寵无不利象曰以宮人寵終无尤也</span><br/>
<span class='tline' id='l142' data-llen='3088:3114'><a onclick="displayPageImage('KR1a0037', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3114:3137'>　魚陰類宮人亦陰類皆小人之象貫魚以柔制之也</span><br/>
<span class='tline' id='l144' data-llen='3137:3160'>　以宮人寵寵愛之如宮人也皆順而止之道制小人</span><br/>
<span class='tline' id='l145' data-llen='3160:3183'>　良難恐其不利也如貫魚如寵宮人則無不利矣故</span><br/>
<span class='tline' id='l146' data-llen='3183:3196'>　象曰終無尤也無怨咎也</span><br/>
<span class='tline' id='l147' data-llen='3196:3219'>上九碩果不食君子得輿小人剥廬象曰君子得輿民</span><br/>
<span class='tline' id='l148' data-llen='3219:3233'>所載也小人剥廬終不可用也</span><br/>
<span class='tline' id='l149' data-llen='3233:3256'>　陽實有碩果之象碩本也陽為大君子為大陽極衰</span><br/>
<span class='tline' id='l150' data-llen='3256:3279'>　而復生陰陽無偏絶之理故碩果不食復於下生當</span><br/>
<span class='tline' id='l151' data-llen='3279:3305'><a onclick="displayPageImage('KR1a0037', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3305:3328'>　是時小人盛極勢衰君子衰極勢將復故曰君子得</span><br/>
<span class='tline' id='l153' data-llen='3328:3351'>　輿小人剥廬君子本為人心所敬况今將復民咸載</span><br/>
<span class='tline' id='l154' data-llen='3351:3374'>　之矣小人為人心所賤况今勢衰如剥斯廬終不可</span><br/>
<span class='tline' id='l155' data-llen='3374:3384'>　用無庇身之所矣</span><br/>
<span class='tline' id='l156' data-llen='3384:3412'>䷗<span class='krp-note'>震下/坤上</span>復亨出入无疾朋來无咎反復其道七日來復</span><br/>
<span class='tline' id='l157' data-llen='3412:3435'>利有攸往彖曰復亨剛反動而以順行是以出入无疾</span><br/>
<span class='tline' id='l158' data-llen='3435:3458'>朋來无咎反復其道七日來復天行也利有攸往剛長</span><br/>
<span class='tline' id='l159' data-llen='3458:3469'>也復其見天地之心乎</span><br/>
<span class='tline' id='l160' data-llen='3469:3495'><a onclick="displayPageImage('KR1a0037', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3495:3518'>　復陽復也君子復也陽復則萬物發生君子復則治</span><br/>
<span class='tline' id='l162' data-llen='3518:3541'>　康是謂亨剥柔變剛小人剥君子也復剛反君子反</span><br/>
<span class='tline' id='l163' data-llen='3541:3564'>　復於内也言變惡其亂也言反喜其復也謂君子本</span><br/>
<span class='tline' id='l164' data-llen='3564:3587'>　當在内今復其所也喜君子惡小人萬古人心如此</span><br/>
<span class='tline' id='l165' data-llen='3587:3610'>　也人心即易之道也君子雖為人心之所喜雖已反</span><br/>
<span class='tline' id='l166' data-llen='3610:3633'>　復於内苟動而不以順行即失人心即轉而為小人</span><br/>
<span class='tline' id='l167' data-llen='3633:3656'>　矣安能出入無疾朋來無咎夫天下惟有道而已順</span><br/>
<span class='tline' id='l168' data-llen='3656:3679'>　之則善逆之則害一日違之則有一日之害一事違</span><br/>
<span class='tline' id='l169' data-llen='3679:3706'><a onclick="displayPageImage('KR1a0037', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3706:3729'>　之則有一事之害一念違之則有一念之害是故君</span><br/>
<span class='tline' id='l171' data-llen='3729:3752'>　子反復動必以順行而後出入一無疾害雖朋類咸</span><br/>
<span class='tline' id='l172' data-llen='3752:3775'>　來亦無咎消息盈虛咸有其勢一陽雖微其勢則長</span><br/>
<span class='tline' id='l173' data-llen='3775:3798'>　五陰雖衆其勢則消而况於君子之朋來乎而况於</span><br/>
<span class='tline' id='l174' data-llen='3798:3821'>　以順行乎必無咎尤反復其道七日來復天行也反</span><br/>
<span class='tline' id='l175' data-llen='3821:3844'>　復有數焉自姤之一陰生遯二陰否三陰觀四陰剥</span><br/>
<span class='tline' id='l176' data-llen='3844:3867'>　五陰坤六陰至於復是為七陽言日陰言月故臨言</span><br/>
<span class='tline' id='l177' data-llen='3867:3890'>　八月亦以易道欲君子之早復故近其期曰七日然</span><br/>
<span class='tline' id='l178' data-llen='3890:3917'><a onclick="displayPageImage('KR1a0037', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3917:3940'>　消息盈虛之勢七之數雖天道不能違而况於人乎</span><br/>
<span class='tline' id='l180' data-llen='3940:3963'>　天人之道一也異乎天無以為人人心即天道人自</span><br/>
<span class='tline' id='l181' data-llen='3963:3986'>　不明意起欲興人心始昏始與天異意消欲泯本清</span><br/>
<span class='tline' id='l182' data-llen='3986:4009'>　本明云為變化動者天之動也靜者天之靜也反復</span><br/>
<span class='tline' id='l183' data-llen='4009:4032'>　天之反復也如是則全體天道寂然而感通無干時</span><br/>
<span class='tline' id='l184' data-llen='4032:4055'>　之禍無作意之咎既復矣則利有攸往矣剛長君子</span><br/>
<span class='tline' id='l185' data-llen='4055:4078'>　之道長故君子利有攸往此非君子之私意也亦天</span><br/>
<span class='tline' id='l186' data-llen='4078:4101'>　道也復其見天地之心乎三才之間何物非天地之</span><br/>
<span class='tline' id='l187' data-llen='4101:4128'><a onclick="displayPageImage('KR1a0037', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4128:4151'>　心何事非天地之心何理非天地之心明者無俟乎</span><br/>
<span class='tline' id='l189' data-llen='4151:4174'>　言不明而欲啓之必從其易明之所而啓之萬物芒</span><br/>
<span class='tline' id='l190' data-llen='4174:4197'>　芒萬物循循難於辯明陽窮上剥盡矣而忽反下而</span><br/>
<span class='tline' id='l191' data-llen='4197:4220'>　復生其來無階其本無根然則天地之心豈不昭然</span><br/>
<span class='tline' id='l192' data-llen='4220:4243'>　可見乎天地之心即道即易之道即人即人之心即</span><br/>
<span class='tline' id='l193' data-llen='4243:4266'>　天地即萬物即萬事即萬理言之不盡究之不窮視</span><br/>
<span class='tline' id='l194' data-llen='4266:4289'>　聴言動仁義禮智變化云為何始何終一思既往再</span><br/>
<span class='tline' id='l195' data-llen='4289:4312'>　思復生思自何而來思歸於何處莫究其所莫知其</span><br/>
<span class='tline' id='l196' data-llen='4312:4339'><a onclick="displayPageImage('KR1a0037', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4339:4362'>　自非天地之心乎非道心乎萬物萬事萬理一乎三</span><br/>
<span class='tline' id='l198' data-llen='4362:4385'>　乎此尚不可以一名而可以二名乎通乎此則變化</span><br/>
<span class='tline' id='l199' data-llen='4385:4408'>　萬殊皆此妙也喜怒哀樂天地之雷霆風雨霜雪也</span><br/>
<span class='tline' id='l200' data-llen='4408:4431'>　應酬交錯四時之錯行日月之代明也孔子曰哀樂</span><br/>
<span class='tline' id='l201' data-llen='4431:4454'>　相生明目而視之不可得而見也傾耳而聴之不可</span><br/>
<span class='tline' id='l202' data-llen='4454:4474'>　得而聞也於戱至哉何往而非天地之心也</span><br/>
<span class='tline' id='l203' data-llen='4474:4497'>象曰雷在地中復先王以至日閉關商旅不行后不省</span><br/>
<span class='tline' id='l204' data-llen='4497:4500'>方</span><br/>
<span class='tline' id='l205' data-llen='4500:4527'><a onclick="displayPageImage('KR1a0037', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4527:4550'>　三才一氣三才一體是故人與天地不可相違腹臟</span><br/>
<span class='tline' id='l207' data-llen='4550:4573'>　作疾則首足四體皆為之不安為其皆一人之身也</span><br/>
<span class='tline' id='l208' data-llen='4573:4596'>　人事與天地乖戾感觸上下為災為害亦以三才一</span><br/>
<span class='tline' id='l209' data-llen='4596:4619'>　體故也雷在地中靜人事亦當靜亦以明人與天地</span><br/>
<span class='tline' id='l210' data-llen='4619:4642'>　一致舜禹十有一月朔巡狩往往於至日則不行耳</span><br/>
<span class='tline' id='l211' data-llen='4642:4653'>　其前其後无不可者</span><br/>
<span class='tline' id='l212' data-llen='4653:4675'>初九不逺復无祗悔元吉象曰不逺之復以修身也</span><br/>
<span class='tline' id='l213' data-llen='4675:4698'>　意起為過不繼為復不繼者不再起也是謂不逺復</span><br/>
<span class='tline' id='l214' data-llen='4698:4725'><a onclick="displayPageImage('KR1a0037', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4725:4748'>　意起不已繼繼益滋後雖能復不可謂不逺復不逺</span><br/>
<span class='tline' id='l216' data-llen='4748:4771'>　之復孔子獨與顏子謂其有不善未嘗不知知之未</span><br/>
<span class='tline' id='l217' data-llen='4771:4795'>　嘗復行者繼之之謂意起即覺其過覺即泯然如虛之</span><br/>
<span class='tline' id='l218' data-llen='4795:4818'>　水泯然無際如氣消空不可致詰人心自善自神自</span><br/>
<span class='tline' id='l219' data-llen='4818:4841'>　明自無汚穢事親自孝事兄自弟事君自忠賓主自</span><br/>
<span class='tline' id='l220' data-llen='4841:4864'>　敬應酬交錯如四時之錯行如日月之代明如氷鑑</span><br/>
<span class='tline' id='l221' data-llen='4864:4887'>　中之萬象意微起焉即成過矣顏子清明微過即覺</span><br/>
<span class='tline' id='l222' data-llen='4887:4910'>　覺即泯然無際如初神明如初是謂不逺復微動於</span><br/>
<span class='tline' id='l223' data-llen='4910:4937'><a onclick="displayPageImage('KR1a0037', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4937:4960'>　意而即復不發於言行則不入於悔戾祗適也某嘗</span><br/>
<span class='tline' id='l225' data-llen='4960:4983'>　自覺意初起如雲氣初生上未知其為何意而已泯</span><br/>
<span class='tline' id='l226' data-llen='4983:5006'>　然復矣某何者猶爾而况於顏子乎若交又起而往</span><br/>
<span class='tline' id='l227' data-llen='5006:5029'>　則入於悔矣元始也復於意未動之始也是元即乾</span><br/>
<span class='tline' id='l228' data-llen='5029:5052'>　元即坤元元不可思元不可度姑謂之始又謂之大</span><br/>
<span class='tline' id='l229' data-llen='5052:5075'>　又謂之道心又謂之天地之心其曰元吉吉孰大焉</span><br/>
<span class='tline' id='l230' data-llen='5075:5093'>　象曰以脩身也明乎脩身當如此而脩</span><br/>
<span class='tline' id='l231' data-llen='5093:5110'>六二休復吉象曰休復之吉以下仁也</span><br/>
<span class='tline' id='l232' data-llen='5110:5137'><a onclick="displayPageImage('KR1a0037', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5137:5160'>　休者美之之辭六二親賢樂善虛心以下初九之仁</span><br/>
<span class='tline' id='l234' data-llen='5160:5183'>　世俗衆人往往以為卑辱而聖賢則灼知其為休美</span><br/>
<span class='tline' id='l235' data-llen='5183:5206'>　也故曰休復吉所以破俗情之蔽彰六二之美助好</span><br/>
<span class='tline' id='l236' data-llen='5206:5229'>　善之心夫人親小人則不善之心日熾親仁賢則復</span><br/>
<span class='tline' id='l237' data-llen='5229:5249'>　于道矣象曰下仁所以明爻辭之未著者也</span><br/>
<span class='tline' id='l238' data-llen='5249:5268'>六三頻復厲无咎象曰頻復之厲義无咎也</span><br/>
<span class='tline' id='l239' data-llen='5268:5291'>　六陰三陽動善惡雜有頻復之象頻復亦危厲矣其</span><br/>
<span class='tline' id='l240' data-llen='5291:5313'>　有不復則入乎惡豈不甚危既復則無過故無咎</span><br/>
<span class='tline' id='l241' data-llen='5313:5340'><a onclick="displayPageImage('KR1a0037', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5340:5363'>六四中行獨復象曰中行獨復以從道也六五敦復无</span><br/>
<span class='tline' id='l243' data-llen='5363:5377'>悔象曰敦復无悔中以自考也</span><br/>
<span class='tline' id='l244' data-llen='5377:5400'>　益六三六四皆曰中以三爻四爻居一卦之中故亦</span><br/>
<span class='tline' id='l245' data-llen='5400:5423'>　有中行之象此六四之中行獨復與六五之中以自</span><br/>
<span class='tline' id='l246' data-llen='5423:5446'>　考略相似而不同既曰中行則由道而行矣中者道</span><br/>
<span class='tline' id='l247' data-llen='5446:5469'>　之異名而猶以復為言猶以從道為言何也孔子發</span><br/>
<span class='tline' id='l248' data-llen='5469:5492'>　憤忘食者此也顏子好學者此也得道而不能行則</span><br/>
<span class='tline' id='l249' data-llen='5492:5515'>　意不能動過未能寡何以成德是中行之復也何思</span><br/>
<span class='tline' id='l250' data-llen='5515:5542'><a onclick="displayPageImage('KR1a0037', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5542:5565'>　何慮變化云為渾焉一焉猶我而已是我無體是我</span><br/>
<span class='tline' id='l252' data-llen='5565:5588'>　無方是我無思是我無為無為而行是謂中行無倚</span><br/>
<span class='tline' id='l253' data-llen='5588:5611'>　無畔是謂獨復是謂從道是謂蒙以養正作聖之功</span><br/>
<span class='tline' id='l254' data-llen='5611:5634'>　也至於六五敦復無悔敦不動也不動而復象曰以</span><br/>
<span class='tline' id='l255' data-llen='5634:5657'>　自考者考成也中以自成無俟乎行而自成也敦復</span><br/>
<span class='tline' id='l256' data-llen='5657:5680'>　雖自卦而有復名而實無復之可言蓋曰復敦復敦</span><br/>
<span class='tline' id='l257' data-llen='5680:5703'>　不動之復異乎諸爻之所以為復矣進乎天矣聖功</span><br/>
<span class='tline' id='l258' data-llen='5703:5710'>　等級有此</span><br/>
<span class='tline' id='l259' data-llen='5710:5737'><a onclick="displayPageImage('KR1a0037', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5737:5760'>上六迷復凶有災眚用行師終有大敗以其國君凶至</span><br/>
<span class='tline' id='l261' data-llen='5760:5778'>於十年不克征象曰迷復之凶反君道也</span><br/>
<span class='tline' id='l262' data-llen='5778:5801'>　既不能不逺復又不休復又無頻復放而不反至如</span><br/>
<span class='tline' id='l263' data-llen='5801:5825'>　此極迷復之道不止於凶又有災眚災𤯝天譴也如</span><br/>
<span class='tline' id='l264' data-llen='5825:5848'>　此而言已包括矣而經言行師國君者復舉此二大</span><br/>
<span class='tline' id='l265' data-llen='5848:5871'>　事而言以應筮者之問所告切的庶幾警懼而改也</span><br/>
<span class='tline' id='l266' data-llen='5871:5894'>　十年不克征亦㫁㫁不可之辭使知懼也夫族師者</span><br/>
<span class='tline' id='l267' data-llen='5894:5917'>　一族之所師黨正者一黨之所正州長者其賢足以</span><br/>
<span class='tline' id='l268' data-llen='5917:5944'><a onclick="displayPageImage('KR1a0037', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5944:5967'>　長一州之人也國君則其德足以居一國之上也天</span><br/>
<span class='tline' id='l270' data-llen='5967:5990'>　下之君則其德足以居天下之上今迷復是反乎君</span><br/>
<span class='tline' id='l271' data-llen='5990:5995'>　道也</span><br/>
<span class='tline' id='l272' data-llen='5995:6024'>䷘<span class='krp-note'>震下/乾上</span>无妄元亨利貞其匪正有𤯝不利有攸往彖曰</span><br/>
<span class='tline' id='l273' data-llen='6024:6047'>无妄剛自外來而為主於内動而健剛中而應大亨以</span><br/>
<span class='tline' id='l274' data-llen='6047:6071'>正天之命也其匪正有𤯝不利有攸征无妄之往何之</span><br/>
<span class='tline' id='l275' data-llen='6071:6081'>矣天命不祐行矣哉</span><br/>
<span class='tline' id='l276' data-llen='6081:6104'>　復則不妄矣未復則物為主復則我為主道心無外</span><br/>
<span class='tline' id='l277' data-llen='6104:6131'><a onclick="displayPageImage('KR1a0037', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6131:6154'>　内外心即内心惟人之昏不省乎内惟流乎外是故</span><br/>
<span class='tline' id='l279' data-llen='6154:6177'>　姑設内外之辭目之於色人惟見色不知視者耳之</span><br/>
<span class='tline' id='l280' data-llen='6177:6200'>　於聲人惟聞聲不知聞者心思之於為事人惟覩萬</span><br/>
<span class='tline' id='l281' data-llen='6200:6223'>　事不知心思之所從起視者即聴者聴者即心思之</span><br/>
<span class='tline' id='l282' data-llen='6223:6246'>　所從起起莫知其所從用莫知其所終覺則復而為</span><br/>
<span class='tline' id='l283' data-llen='6246:6269'>　主於内不覺則放而為客於外此心有至剛不可磨</span><br/>
<span class='tline' id='l284' data-llen='6269:6292'>　滅之妙昏猶金之混於沙泥明猶金之出於泥沙内</span><br/>
<span class='tline' id='l285' data-llen='6292:6315'>　非外内復者自知知無所思變化云為動而健不隨</span><br/>
<span class='tline' id='l286' data-llen='6315:6342'><a onclick="displayPageImage('KR1a0037', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6342:6365'>　氣以衰剛無所屈中無所偏姑名剛中豈思豈為虛</span><br/>
<span class='tline' id='l288' data-llen='6365:6388'>　明而應羣心自隨大亨以正天命在斯與物亨通而</span><br/>
<span class='tline' id='l289' data-llen='6388:6411'>　失其正是小人之中庸其所以至於無忌憚者蓋由</span><br/>
<span class='tline' id='l290' data-llen='6411:6434'>　於斯故有眚元始也元大也始難於言惟曰大亨足</span><br/>
<span class='tline' id='l291' data-llen='6434:6457'>　以明矣下之至動足以發揮無妄之至神徒靜猶妄</span><br/>
<span class='tline' id='l292' data-llen='6457:6480'>　至動無妄愈動愈神是謂無妄之貞孔子從心所欲</span><br/>
<span class='tline' id='l293' data-llen='6480:6503'>　而不踰矩大亨以正也不言所利利在其中不利有</span><br/>
<span class='tline' id='l294' data-llen='6503:6526'>　攸往禹曰安汝止是也言其本止而不動意動則往</span><br/>
<span class='tline' id='l295' data-llen='6526:6553'><a onclick="displayPageImage('KR1a0037', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6553:6576'>　矣往則為妄矣動則離無妄而之妄矣故曰無妄之</span><br/>
<span class='tline' id='l297' data-llen='6576:6599'>　往何之矣離無妄而之妄離天命而之人欲天不佑</span><br/>
<span class='tline' id='l298' data-llen='6599:6615'>　也何以能行非天不佑自取之也</span><br/>
<span class='tline' id='l299' data-llen='6615:6636'>象曰天下雷行物與无妄先王以茂對時育萬物</span><br/>
<span class='tline' id='l300' data-llen='6636:6659'>　與猶皆也天下雷行萬物皆無妄聖人於是指無妄</span><br/>
<span class='tline' id='l301' data-llen='6659:6682'>　以示人庶人心之或省也何以明是時萬物之皆無</span><br/>
<span class='tline' id='l302' data-llen='6682:6705'>　妄無妄本無可言本無可思雷動物生無妄可言而</span><br/>
<span class='tline' id='l303' data-llen='6705:6728'>　不可知不識不知帝則在斯非謂性此時無妄他時</span><br/>
<span class='tline' id='l304' data-llen='6728:6755'><a onclick="displayPageImage('KR1a0037', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6755:6778'>　則妄也因其動生之機發而易明也省則物我一矣</span><br/>
<span class='tline' id='l306' data-llen='6778:6801'>　先王對時茂育萬物禁其傷害仲春毋竭川澤毋焚</span><br/>
<span class='tline' id='l307' data-llen='6801:6824'>　山林季春置果罔畢弋無門毋伐桑柘孟夏毋伐大</span><br/>
<span class='tline' id='l308' data-llen='6824:6845'>　樹季夏虞人行木毋有斬伐皆所以順天道也</span><br/>
<span class='tline' id='l309' data-llen='6845:6862'>初九无妄往吉象曰无妄之往得志也</span><br/>
<span class='tline' id='l310' data-llen='6862:6885'>　此無妄之往異乎彖辭之云彖辭謂舍無妄而他往</span><br/>
<span class='tline' id='l311' data-llen='6885:6908'>　也此謂以無妄而往也乃真心而往也彖所言無妄</span><br/>
<span class='tline' id='l312' data-llen='6908:6931'>　之往動於意而離是謂失其道心道心者人之本心</span><br/>
<span class='tline' id='l313' data-llen='6931:6958'><a onclick="displayPageImage('KR1a0037', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6958:6981'>　也真心非放逸之心也雖動而未嘗離也正吾心之</span><br/>
<span class='tline' id='l315' data-llen='6981:6991'>　本也故曰得志也</span><br/>
<span class='tline' id='l316' data-llen='6991:7014'>六二不耕穫不菑畬則利有攸往象曰不耕穫未富也</span><br/>
<span class='tline' id='l317' data-llen='7014:7037'>　必耕而後可穫斷無不耕而穫之理田一嵗曰菑三</span><br/>
<span class='tline' id='l318' data-llen='7037:7060'>　嵗曰畬斷無不菑而畬之理然而此爻曰不耕穫不</span><br/>
<span class='tline' id='l319' data-llen='7060:7083'>　菑畬則利有攸往者其義何也為之而成作之而得</span><br/>
<span class='tline' id='l320' data-llen='7083:7106'>　者皆萬世横目之所知也不為而自成不作而自得</span><br/>
<span class='tline' id='l321' data-llen='7106:7129'>　者無妄之妙也六二至陰至靜而得中有得其道之</span><br/>
<span class='tline' id='l322' data-llen='7129:7156'><a onclick="displayPageImage('KR1a0037', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7156:7179'>　象聖人於是發揮其妙蓋不思而知不為而為者無</span><br/>
<span class='tline' id='l324' data-llen='7179:7202'>　妄之妙也道心至靈至神至明變化云為如冰鑑之</span><br/>
<span class='tline' id='l325' data-llen='7202:7225'>　照物如四時之錯行如日月之代明孔子不逆詐不</span><br/>
<span class='tline' id='l326' data-llen='7225:7248'>　億不信而抑亦先覺其詐不信色勃如屏氣似不息</span><br/>
<span class='tline' id='l327' data-llen='7248:7271'>　終年應酬終日不食終夜不寢而思而又曰吾無知</span><br/>
<span class='tline' id='l328' data-llen='7271:7294'>　也此非訓詁之所解也非告語之所及也又曰哀樂</span><br/>
<span class='tline' id='l329' data-llen='7294:7317'>　相生明目而視不可得而見也傾耳而聴不可得而</span><br/>
<span class='tline' id='l330' data-llen='7317:7340'>　聞也夫哀樂皆可見也皆可聞也而曰不見曰不聞</span><br/>
<span class='tline' id='l331' data-llen='7340:7367'><a onclick="displayPageImage('KR1a0037', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7367:7390'>　萬古之所莫解也而智者之所黙識也禹曰安汝止</span><br/>
<span class='tline' id='l333' data-llen='7390:7413'>　人心自有寂然不動之妙惟不安而好動故昏故夫</span><br/>
<span class='tline' id='l334' data-llen='7413:7436'>　禹之所謂止非無喜怒無思為也終日思為而未嘗</span><br/>
<span class='tline' id='l335' data-llen='7436:7459'>　動也雖有喜有怒而未嘗動也如此則不妄如此則</span><br/>
<span class='tline' id='l336' data-llen='7459:7482'>　利有攸往往者以無妄而往也不然則往皆放逸也</span><br/>
<span class='tline' id='l337' data-llen='7482:7505'>　何利之有未富之者中虛無實之謂因不耕穫而發</span><br/>
<span class='tline' id='l338' data-llen='7505:7528'>　此義孔子與門弟子言每每戒其意戒其必戒其固</span><br/>
<span class='tline' id='l339' data-llen='7528:7545'>　戒其我皆所以攻其害道者使虛也</span><br/>
<span class='tline' id='l340' data-llen='7545:7572'><a onclick="displayPageImage('KR1a0037', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7572:7595'>六三无妄之災或繫之牛行人之得邑人之災象曰行</span><br/>
<span class='tline' id='l342' data-llen='7595:7604'>人得牛邑人災也</span><br/>
<span class='tline' id='l343' data-llen='7604:7627'>　六三無妄之爻非為邪者以未能不作意不能不立</span><br/>
<span class='tline' id='l344' data-llen='7627:7650'>　於我故謂之災人性本善本神本明作意則昏立我</span><br/>
<span class='tline' id='l345' data-llen='7650:7673'>　則窒意作我立如雲翳空如塵積鑑所謂本無妄者</span><br/>
<span class='tline' id='l346' data-llen='7673:7696'>　災矣災非其本心之所欲也志在於善反罹其災志</span><br/>
<span class='tline' id='l347' data-llen='7696:7719'>　在於得反有所失心在於靜得靜則失動矣心在於</span><br/>
<span class='tline' id='l348' data-llen='7719:7742'>　一得一則失二失三四失十百千萬矣心在於萬則</span><br/>
<span class='tline' id='l349' data-llen='7742:7769'><a onclick="displayPageImage('KR1a0037', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7769:7792'>　得萬得萬又失一心在於同則得同得同則失異矣</span><br/>
<span class='tline' id='l351' data-llen='7792:7815'>　心在於異則得異得異則失同矣心在於實則得實</span><br/>
<span class='tline' id='l352' data-llen='7815:7838'>　得實則失虛心在於虛則得虛得虛則失實心在於</span><br/>
<span class='tline' id='l353' data-llen='7838:7861'>　中則得中得中則失四方心在於四方則得四方得</span><br/>
<span class='tline' id='l354' data-llen='7861:7884'>　四方則失中心在於知則得其知得其知則失其不</span><br/>
<span class='tline' id='l355' data-llen='7884:7907'>　知心在於不知則得其不知得其不知則失其知大</span><br/>
<span class='tline' id='l356' data-llen='7907:7930'>　抵有得則有失無得則無失無得則得無得得無得</span><br/>
<span class='tline' id='l357' data-llen='7930:7953'>　則又失有得矣有得非麤無得非精愈深愈窮無深</span><br/>
<span class='tline' id='l358' data-llen='7953:7980'><a onclick="displayPageImage('KR1a0037', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7980:8003'>　無窮唯自覺者四闢不通變化無窮是為大中莫究</span><br/>
<span class='tline' id='l360' data-llen='8003:8026'>　厥始無窮厥終無得尚不足以言之而况於有得乎</span><br/>
<span class='tline' id='l361' data-llen='8026:8049'>　故取或繫之牛為象行人之得邑人之災象又曰行</span><br/>
<span class='tline' id='l362' data-llen='8049:8072'>　人得牛邑人災也有得則有失其㫖益明六陰靜三</span><br/>
<span class='tline' id='l363' data-llen='8072:8083'>　復陽動有意我之象</span><br/>
<span class='tline' id='l364' data-llen='8083:8101'>九四可貞无咎象曰可貞无咎固有之也</span><br/>
<span class='tline' id='l365' data-llen='8101:8124'>　九陽動四陰靜三與四皆非中道六三雖靜而不能</span><br/>
<span class='tline' id='l366' data-llen='8124:8147'>　不動九四則自動而之靜去妄而學無妄自聖人觀</span><br/>
<span class='tline' id='l367' data-llen='8147:8174'><a onclick="displayPageImage('KR1a0037', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8174:8197'>　之九四未免於習未覺其本未可以為大正然寖釋</span><br/>
<span class='tline' id='l369' data-llen='8197:8220'>　其意寖消其蔽有損而無加有寡而無多意蔽消則</span><br/>
<span class='tline' id='l370' data-llen='8220:8243'>　性自明意蔽大消則性自大明雲氣去盡則日月自</span><br/>
<span class='tline' id='l371' data-llen='8243:8266'>　昭夫明德人所自有學者惟自昭其明德而己覺則</span><br/>
<span class='tline' id='l372' data-llen='8266:8289'>　明不覺則固難乎其明然九雖未覺未中唯漸釋意</span><br/>
<span class='tline' id='l373' data-llen='8289:8312'>　蔽意蔽盡釋則本明自昭是或一道也故曰可貞言</span><br/>
<span class='tline' id='l374' data-llen='8312:8335'>　亦可以正也雖未盡正而寖改過矣故無咎象曰固</span><br/>
<span class='tline' id='l375' data-llen='8335:8358'>　有之也言固有此道也孔子曰君子以人治人改而</span><br/>
<span class='tline' id='l376' data-llen='8358:8385'><a onclick="displayPageImage('KR1a0037', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8385:8408'>　止正謂此也人謂蔽以人為治人為人為盡改則止</span><br/>
<span class='tline' id='l378' data-llen='8408:8431'>　不必復求也意蔽盡去則本德自明九四可貞之道</span><br/>
<span class='tline' id='l379' data-llen='8431:8454'>　也學道者亦不心專主一説有忽覺而明者有漸釋</span><br/>
<span class='tline' id='l380' data-llen='8454:8477'>　漸明者明則一也孔子思而漸釋其意蔽明道心亦</span><br/>
<span class='tline' id='l381' data-llen='8477:8500'>　自明故與門弟子語每每正絶其意曰毋意曰毋必</span><br/>
<span class='tline' id='l382' data-llen='8500:8523'>　曰毋固曰毋我知夫意蔽盡去過盡改則人人皆與</span><br/>
<span class='tline' id='l383' data-llen='8523:8546'>　聖人同也人人之德性未始不明也固有此道也中</span><br/>
<span class='tline' id='l384' data-llen='8546:8559'>　庸曰其次致曲曲能有誠</span><br/>
<span class='tline' id='l385' data-llen='8559:8586'><a onclick="displayPageImage('KR1a0037', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8586:8608'>九五无妄之疾勿藥有喜象曰无妄之藥不可試也</span><br/>
<span class='tline' id='l387' data-llen='8608:8631'>　五為中中為道九五得道者也然有疾焉意或微動</span><br/>
<span class='tline' id='l388' data-llen='8631:8654'>　而過差此疾既小不藥自愈如加藥焉其病滋甚故</span><br/>
<span class='tline' id='l389' data-llen='8654:8677'>　象曰不可試也此爻唯己得道者知之未得道者不</span><br/>
<span class='tline' id='l390' data-llen='8677:8700'>　知此何等義理也有病而勿藥有過而不改殆不可</span><br/>
<span class='tline' id='l391' data-llen='8700:8723'>　解也昔者孔子遇舊館人之喪入而哭之哀出使子</span><br/>
<span class='tline' id='l392' data-llen='8723:8746'>　貢脱驂而賻之子貢曰於門人之喪未有所脱驂脱</span><br/>
<span class='tline' id='l393' data-llen='8746:8769'>　驂於舊館無乃已重乎孔子曰予嚮者遇于一哀而</span><br/>
<span class='tline' id='l394' data-llen='8769:8796'><a onclick="displayPageImage('KR1a0037', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8796:8819'>　出涕予惡夫涕之無從也小子行之夫孔子之過于</span><br/>
<span class='tline' id='l396' data-llen='8819:8842'>　哀此不可掩者也然此無妄之疾也孔子不加藥焉</span><br/>
<span class='tline' id='l397' data-llen='8842:8865'>　子貢不知也此四時寒暑之變微有過差者也易傳</span><br/>
<span class='tline' id='l398' data-llen='8865:8888'>　曰變化云為云為乃變化非心思之可度也非訓詁</span><br/>
<span class='tline' id='l399' data-llen='8888:8911'>　之可解也孔子曰吾衰也久矣吾不復夢見周公蓋</span><br/>
<span class='tline' id='l400' data-llen='8911:8934'>　孔子不夢周公也久矣不知其幾年矣孔子一不之</span><br/>
<span class='tline' id='l401' data-llen='8934:8957'>　省則孔子無思無慮數年而始覺其覺矣亦非動又</span><br/>
<span class='tline' id='l402' data-llen='8957:8980'>　曰不知老之將至又曰吾有知乎哉無知也此蒙以</span><br/>
<span class='tline' id='l403' data-llen='8980:9007'><a onclick="displayPageImage('KR1a0037', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9007:9030'>　養正作聖之功也加藥則不蒙矣則有知矣有知則</span><br/>
<span class='tline' id='l405' data-llen='9030:9053'>　不一貫矣則妄矣此爻辭不為聖人而作為已得道</span><br/>
<span class='tline' id='l406' data-llen='9053:9076'>　而未新純者作大休無妄起意於善是謂無妄之疾</span><br/>
<span class='tline' id='l407' data-llen='9076:9099'>　若又治此疾則於意上生意疾中加疾此疾自妙非</span><br/>
<span class='tline' id='l408' data-llen='9099:9122'>　大非小惟道心大明者始知此未至於大明者終疑</span><br/>
<span class='tline' id='l409' data-llen='9122:9144'>上九无妄行有眚无攸利象曰无妄之行窮之災也</span><br/>
<span class='tline' id='l410' data-llen='9144:9167'>　無妄至於此至矣盡矣亦無過之可言矣而賢者於</span><br/>
<span class='tline' id='l411' data-llen='9167:9190'>　此或尚疑己德之未盛復有所行則意復起則有眚</span><br/>
<span class='tline' id='l412' data-llen='9190:9217'><a onclick="displayPageImage('KR1a0037', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9217:9240'>　眚者災之小則失蒙養之功矣將以為利適以為害</span><br/>
<span class='tline' id='l414' data-llen='9240:9263'>　將以為進反以為退無妄之藥尚不可試而况於無</span><br/>
<span class='tline' id='l415' data-llen='9263:9286'>　故而欲行乎行則有眚又况於行而窮之乎窮之則</span><br/>
<span class='tline' id='l416' data-llen='9286:9309'>　災矣此學道其終之微蔽故於上爻言之孔子曰吾</span><br/>
<span class='tline' id='l417' data-llen='9309:9332'>　無知也無知則不行矣又曰不知老之將至老至猶</span><br/>
<span class='tline' id='l418' data-llen='9332:9355'>　不知而况於行乎孔子唯如此故能至於耳順從心</span><br/>
<span class='tline' id='l419' data-llen='9355:9378'>　所欲之妙此爻唯己得道而蒙以養正之功未成者</span><br/>
<span class='tline' id='l420' data-llen='9378:9385'>　當達斯義</span><br/>
<span class='tline' id='l421' data-llen='9385:9412'><a onclick="displayPageImage('KR1a0037', 'WYG', '009-24a' );" name="009-24a" class="pb">[009-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9412:9415'>　</span><br/>
<span class='tline' id='l423' data-llen='9415:9418'>　</span><br/>
<span class='tline' id='l424' data-llen='9418:9421'>　</span><br/>
<span class='tline' id='l425' data-llen='9421:9424'>　</span><br/>
<span class='tline' id='l426' data-llen='9424:9427'>　</span><br/>
<span class='tline' id='l427' data-llen='9427:9430'>　</span><br/>
<span class='tline' id='l428' data-llen='9430:9433'>　</span><br/>
<span class='tline' id='l429' data-llen='9433:9436'>　</span><br/>
<span class='tline' id='l430' data-llen='9436:9463'><a onclick="displayPageImage('KR1a0037', 'WYG', '009-24b' );" name="009-24b" class="pb">[009-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9463:9466'>　</span><br/>
<span class='tline' id='l432' data-llen='9466:9469'>　</span><br/>
<span class='tline' id='l433' data-llen='9469:9472'>　</span><br/>
<span class='tline' id='l434' data-llen='9472:9475'>　</span><br/>
<span class='tline' id='l435' data-llen='9475:9478'>　</span><br/>
<span class='tline' id='l436' data-llen='9478:9481'>　</span><br/>
<span class='tline' id='l437' data-llen='9481:9484'>　</span><br/>
<span class='tline' id='l438' data-llen='9484:9493'>　楊氏易傳卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0037', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　楊氏易傳卷十六</span><br/>
<span class='tline' id='l10' data-llen='200:220'>　　　　　　　　　　　　宋　楊簡　撰</span><br/>
<span class='tline' id='l11' data-llen='220:247'>䷯<span class='krp-note'>巽下/坎上</span>井改邑不改井无喪无得往來井井汔至亦</span><br/>
<span class='tline' id='l12' data-llen='247:270'>未繘井羸其瓶凶彖曰巽乎水而上水井井養而不窮</span><br/>
<span class='tline' id='l13' data-llen='270:293'>也改邑不改井乃以剛中也汔至亦未繘井未有功也</span><br/>
<span class='tline' id='l14' data-llen='293:302'>羸其瓶是以凶也</span><br/>
<span class='tline' id='l15' data-llen='302:325'>　上坎水下巽有巽乎水而上水井之象井贍養潤澤</span><br/>
<span class='tline' id='l16' data-llen='325:351'><a onclick="displayPageImage('KR1a0037', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:374'>　之功無窮而實寂然不動邑可改何為乎莫之改也</span><br/>
<span class='tline' id='l18' data-llen='374:397'>　人心即道故曰道心道心無體變化云為養物恵民</span><br/>
<span class='tline' id='l19' data-llen='397:420'>　而心未嘗動無喪無得或往或來巽水而上而所謂</span><br/>
<span class='tline' id='l20' data-llen='420:443'>　井者如故也應酬無窮而所謂無體者則一也微泉</span><br/>
<span class='tline' id='l21' data-llen='443:466'>　汔至未淵未深亦未繘井未有及物之功學未通達</span><br/>
<span class='tline' id='l22' data-llen='466:489'>　是為汔至小有知省雖異乎昏蒙而猶蔽猶阻通達</span><br/>
<span class='tline' id='l23' data-llen='489:512'>　未淵澄養己尚不足難乎及物苟强以及物則有羸</span><br/>
<span class='tline' id='l24' data-llen='512:535'>　瓶之凶適足取敗葢人雖皆有道心而自知者寡自</span><br/>
<span class='tline' id='l25' data-llen='535:561'><a onclick="displayPageImage('KR1a0037', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='561:584'>　知則自信自信則自善目正自神自明自無所不適</span><br/>
<span class='tline' id='l27' data-llen='584:607'>　此非告語之所及自知而已矣人惟自見其過失之</span><br/>
<span class='tline' id='l28' data-llen='607:630'>　多而自莫之改也故不信本心之本善本正本神本</span><br/>
<span class='tline' id='l29' data-llen='630:653'>　明不知夫患生于妄意之興意興則昏則亂一日覺</span><br/>
<span class='tline' id='l30' data-llen='653:676'>　之則吾未始或動未始有改未始不備衆徳神用四</span><br/>
<span class='tline' id='l31' data-llen='676:699'>　發如風雨之散潤如日月之代明如四時之錯行也</span><br/>
<span class='tline' id='l32' data-llen='699:710'>　不可度思矧可射思</span><br/>
<span class='tline' id='l33' data-llen='710:726'>象曰木上有水井君子以勞民勸相</span><br/>
<span class='tline' id='l34' data-llen='726:752'><a onclick="displayPageImage('KR1a0037', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:775'>　井至於及物則有功水本在下今木上有之為出而</span><br/>
<span class='tline' id='l36' data-llen='775:798'>　及物之象卦辭既言繘井巽而上大象又言木上有</span><br/>
<span class='tline' id='l37' data-llen='798:821'>　水皆所以明及物之功何也疑其重復為贅深惟聖</span><br/>
<span class='tline' id='l38' data-llen='821:844'>　人設教厥有大㫖學道之士往往索盡精微極之於</span><br/>
<span class='tline' id='l39' data-llen='844:867'>　寂然不動又雖欲靜未必果靜雖欲不動未必果不</span><br/>
<span class='tline' id='l40' data-llen='867:890'>　動此萬古學道之通患不知夫道非動靜之可言尤</span><br/>
<span class='tline' id='l41' data-llen='890:913'>　非溺於沈寂者之可得道心神明通達無方變化無</span><br/>
<span class='tline' id='l42' data-llen='913:936'>　窮而亦未嘗或動如水鑑中之萬象是謂天下之至</span><br/>
<span class='tline' id='l43' data-llen='936:962'><a onclick="displayPageImage('KR1a0037', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>　動天下之至動即天下之至賾不得乎變化之妙者</span><br/>
<span class='tline' id='l45' data-llen='985:1008'>　非實得道者也故聖人屢言及物之功其㫖在此君</span><br/>
<span class='tline' id='l46' data-llen='1008:1031'>　子勞民所以安養之也又勸之交相為養養物之功</span><br/>
<span class='tline' id='l47' data-llen='1031:1054'>　於是乎無窮君子之勸相非後世之空言觀周官比</span><br/>
<span class='tline' id='l48' data-llen='1054:1077'>　閭鄰里之治如家人子弟則君子之勸相實有勸相</span><br/>
<span class='tline' id='l49' data-llen='1077:1082'>　之功</span><br/>
<span class='tline' id='l50' data-llen='1082:1105'>初六井泥不食舊井无禽象曰井泥不食下也舊井无</span><br/>
<span class='tline' id='l51' data-llen='1105:1111'>禽時舍也</span><br/>
<span class='tline' id='l52' data-llen='1111:1137'><a onclick="displayPageImage('KR1a0037', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1137:1160'>　初與四兩隂不相應有不食無禽之象井泥不食汙</span><br/>
<span class='tline' id='l54' data-llen='1160:1183'>　下故也己徳不清明致人不食此當求諸已至於舊</span><br/>
<span class='tline' id='l55' data-llen='1183:1206'>　則非汙下乃時舍之廢之禽尤去之而況人乎此則</span><br/>
<span class='tline' id='l56' data-llen='1206:1215'>　在時而不在我</span><br/>
<span class='tline' id='l57' data-llen='1215:1235'>九二井谷射鮒甕敝漏象曰井谷射鮒无與也</span><br/>
<span class='tline' id='l58' data-llen='1235:1258'>　九二中正非泥者而九五不應君不用之則二之所</span><br/>
<span class='tline' id='l59' data-llen='1258:1281'>　及者惟鮒而已鮒魚之至小者初六象之甕敝漏汲</span><br/>
<span class='tline' id='l60' data-llen='1281:1303'>　者之過非井之罪故曰無與也言無應不見用也</span><br/>
<span class='tline' id='l61' data-llen='1303:1329'><a onclick="displayPageImage('KR1a0037', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1329:1352'>九二井渫不食為我心惻可用汲王明並受其福象曰</span><br/>
<span class='tline' id='l63' data-llen='1352:1367'>井渫不食行惻也求王明受福也</span><br/>
<span class='tline' id='l64' data-llen='1367:1390'>　井上出則及物有功諸爻凡在下者皆有不食不及</span><br/>
<span class='tline' id='l65' data-llen='1390:1413'>　物之象九三則陽剛有為有力能渫治其内者也雖</span><br/>
<span class='tline' id='l66' data-llen='1413:1436'>　渫治而亦不見食為我心惻者以九三不中非有道</span><br/>
<span class='tline' id='l67' data-llen='1436:1459'>　者徒彊力於善此類多有憂世太過怠於為人之意</span><br/>
<span class='tline' id='l68' data-llen='1459:1482'>　以此反為人所棄而不食然此亦吉士亦可汲有明</span><br/>
<span class='tline' id='l69' data-llen='1482:1505'>　王作並受其福言亦不棄也亦可用也求之為言亦</span><br/>
<span class='tline' id='l70' data-llen='1505:1531'><a onclick="displayPageImage('KR1a0037', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1531:1548'>　以明九三之過惻也求也其狀可見</span><br/>
<span class='tline' id='l72' data-llen='1548:1565'>六四井甃无咎象曰井甃无咎脩井也</span><br/>
<span class='tline' id='l73' data-llen='1565:1588'>　三與四皆不中皆非有道者然三動四靜故三為渫</span><br/>
<span class='tline' id='l74' data-llen='1588:1611'>　四為甃甃雖未免乎脩比之渫則稍靜矣惟靜故不</span><br/>
<span class='tline' id='l75' data-llen='1611:1620'>　行惻不求王明</span><br/>
<span class='tline' id='l76' data-llen='1620:1638'>九五井洌寒泉食象曰寒泉之食中正也</span><br/>
<span class='tline' id='l77' data-llen='1638:1661'>　寒泉洌然無喪無得寂然不動也食者及物也中正</span><br/>
<span class='tline' id='l78' data-llen='1661:1684'>　之道自不動自有及物之功非索之外者人心之所</span><br/>
<span class='tline' id='l79' data-llen='1684:1710'><a onclick="displayPageImage('KR1a0037', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1710:1716'>　自有也</span><br/>
<span class='tline' id='l81' data-llen='1716:1737'>上六井收勿幕有孚元吉象曰元吉在上大成也</span><br/>
<span class='tline' id='l82' data-llen='1737:1760'>　收者斂蔵之義井卦之上其及物之功盛矣人以為</span><br/>
<span class='tline' id='l83' data-llen='1760:1783'>　散出也聖人特反而言之曰收所以明道也知散與</span><br/>
<span class='tline' id='l84' data-llen='1783:1806'>　收之無二則得其道矣又慮其或止於靜也故又曰</span><br/>
<span class='tline' id='l85' data-llen='1806:1829'>　勿幕勿幕所以大開及物之功用明井道之大成也</span><br/>
<span class='tline' id='l86' data-llen='1829:1852'>　收與勿幕言似異而實同似二而實一孔子又以有</span><br/>
<span class='tline' id='l87' data-llen='1852:1875'>　孚明此道有孚者誠實也孔子又嘗言忠信為大道</span><br/>
<span class='tline' id='l88' data-llen='1875:1901'><a onclick="displayPageImage('KR1a0037', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1901:1924'>　又曰主忠信又曰信以成之直心誠實何思何慮思</span><br/>
<span class='tline' id='l90' data-llen='1924:1947'>　慮微起則支則離全體誠實自無放逸自不流自不</span><br/>
<span class='tline' id='l91' data-llen='1947:1970'>　陷於靜止自及物而無窮如天地之變化如四時之</span><br/>
<span class='tline' id='l92' data-llen='1970:1993'>　錯行施生之功無窮而非思非為是謂元吉夫井之</span><br/>
<span class='tline' id='l93' data-llen='1993:2016'>　上爻及其物之功而乃元吉焉非大成孰能與此寒</span><br/>
<span class='tline' id='l94' data-llen='2016:2039'>　泉之食君子也元吉在上聖人也故九五止於吉上</span><br/>
<span class='tline' id='l95' data-llen='2039:2046'>　六元吉也</span><br/>
<span class='tline' id='l96' data-llen='2046:2073'>䷰<span class='krp-note'>離下/兊上</span>革己日乃孚元亨利貞悔亡彖曰革水火相</span><br/>
<span class='tline' id='l97' data-llen='2073:2099'><a onclick="displayPageImage('KR1a0037', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2099:2122'>息二女同居其志不相得曰革己日乃孚革而信之文</span><br/>
<span class='tline' id='l99' data-llen='2122:2145'>明以説大亨以正革而當其悔乃亡天地革而四時成</span><br/>
<span class='tline' id='l100' data-llen='2145:2164'>湯武革命順乎天而應乎人革之時大矣哉</span><br/>
<span class='tline' id='l101' data-llen='2164:2187'>　兊澤之水與離火相息滅革之象也離為中女兊為</span><br/>
<span class='tline' id='l102' data-llen='2187:2210'>　少女二女同居志不相得女謂嫁曰歸則二女同居</span><br/>
<span class='tline' id='l103' data-llen='2210:2233'>　其志終不相得亦革之象也天下之相革皆生於志</span><br/>
<span class='tline' id='l104' data-llen='2233:2256'>　之不同湯桀之志不同故革武王紂之志不同故革</span><br/>
<span class='tline' id='l105' data-llen='2256:2279'>　凡變革人情之所難革已乃信之盤庚之未遷人言</span><br/>
<span class='tline' id='l106' data-llen='2279:2305'><a onclick="displayPageImage('KR1a0037', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2305:2328'>　聒聒已遷則人始信之矣文明則事咸宜而説則人</span><br/>
<span class='tline' id='l108' data-llen='2328:2351'>　咸和而心服下離明上兊説易象昭然大亨而不失</span><br/>
<span class='tline' id='l109' data-llen='2351:2374'>　正者有㡬事變之大往往不無差夫惟得易之道者</span><br/>
<span class='tline' id='l110' data-llen='2374:2397'>　動靜一致雖大亨而常正變革難於無悔所革得當</span><br/>
<span class='tline' id='l111' data-llen='2397:2420'>　其悔乃亡天地變革故四時成湯武革命即天地之</span><br/>
<span class='tline' id='l112' data-llen='2420:2443'>　變革故順天應人彼不知道者當革之時駭於事變</span><br/>
<span class='tline' id='l113' data-llen='2443:2466'>　不然則遷於事情安知至大之道哉於變革之時不</span><br/>
<span class='tline' id='l114' data-llen='2466:2489'>　與天地相似則失所謂變革之道不得聖人大矣哉</span><br/>
<span class='tline' id='l115' data-llen='2489:2515'><a onclick="displayPageImage('KR1a0037', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2515:2538'>　之㫖也三才一體動靜一體人情事變一體事變無</span><br/>
<span class='tline' id='l117' data-llen='2538:2561'>　窮即四時之變通匪異匪同是謂道心是謂大易之</span><br/>
<span class='tline' id='l118' data-llen='2561:2582'>　道是謂元亨利貞亦謂之神謂之道謂之大中</span><br/>
<span class='tline' id='l119' data-llen='2582:2598'>象曰澤中有火革君子以治厯明時</span><br/>
<span class='tline' id='l120' data-llen='2598:2621'>　孫季和云澤中非有火之地今也有火之變也髙岸</span><br/>
<span class='tline' id='l121' data-llen='2621:2644'>　為谷為陵物變有如此者季和之説深當某心澤中</span><br/>
<span class='tline' id='l122' data-llen='2644:2667'>　而有火其變也不知其㡬年矣厯之差亦積累百年</span><br/>
<span class='tline' id='l123' data-llen='2667:2690'>　而後差志言黄帝巡日推策則已有厯矣而顓帝又</span><br/>
<span class='tline' id='l124' data-llen='2690:2716'><a onclick="displayPageImage('KR1a0037', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2716:2739'>　有厯焉後又有夏厯商厯周厯魯厯漢興張蒼言顓</span><br/>
<span class='tline' id='l126' data-llen='2739:2762'>　帝厯此於六厯疎闊最為微近遂用其厯以九百四</span><br/>
<span class='tline' id='l127' data-llen='2762:2785'>　十分為日法以四百九十九為朔餘武帝時以顓帝</span><br/>
<span class='tline' id='l128' data-llen='2785:2808'>　厯後天造大初厯以八十一分為日法以四十三為</span><br/>
<span class='tline' id='l129' data-llen='2808:2831'>　朔餘而後天有甚於顓帝厯後為四分厯後亦差諸</span><br/>
<span class='tline' id='l130' data-llen='2831:2854'>　厯莫精於唐之大衍厯大衍以三千四十分為日法</span><br/>
<span class='tline' id='l131' data-llen='2854:2877'>　以一千六百一十三為朔餘而厥後復有後天之失</span><br/>
<span class='tline' id='l132' data-llen='2877:2900'>　諸厯迭為改造實寫大衍厯之分其差如故葢徒示</span><br/>
<span class='tline' id='l133' data-llen='2900:2926'><a onclick="displayPageImage('KR1a0037', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2926:2949'>　更厯之狀而實用大衍之法自開元至熙寧三百五</span><br/>
<span class='tline' id='l135' data-llen='2949:2972'>　十年後天半月餘而諸厯未有能改者紹興統元厯</span><br/>
<span class='tline' id='l136' data-llen='2972:2995'>　雖以萬二百分為日法以五千四百一十二為朔餘</span><br/>
<span class='tline' id='l137' data-llen='2995:3018'>　其實亦寫大衍之分諸厯家雖知其當減朔餘而無</span><br/>
<span class='tline' id='l138' data-llen='3018:3041'>　法可減曩者清晨忽悟可減之法以百分折之其損</span><br/>
<span class='tline' id='l139' data-llen='3041:3064'>　其益無不如志天道不可窮盡可窮盡者非天道故</span><br/>
<span class='tline' id='l140' data-llen='3064:3087'>　厯當數以求合其中而天道終非法數之所能盡此</span><br/>
<span class='tline' id='l141' data-llen='3087:3108'>　天人之分而皆易之道也謂天人有二道亦非</span><br/>
<span class='tline' id='l142' data-llen='3108:3134'><a onclick="displayPageImage('KR1a0037', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3134:3156'>初九鞏用黄牛之革象曰鞏用黄牛不可以有為也</span><br/>
<span class='tline' id='l144' data-llen='3156:3179'>　初位居下義從乎上不當有所變革故曰鞏用黄牛</span><br/>
<span class='tline' id='l145' data-llen='3179:3202'>　之革黄中也牛順物也此革固不變之義中道柔順</span><br/>
<span class='tline' id='l146' data-llen='3202:3225'>　鞏固堅守不變此居下之道斷不可易者故曰不可</span><br/>
<span class='tline' id='l147' data-llen='3225:3248'>　以有為也人心好動使之動則易使之靜則難不可</span><br/>
<span class='tline' id='l148' data-llen='3248:3271'>　為云者所以成之止其放逸之意也初九中象而辭</span><br/>
<span class='tline' id='l149' data-llen='3271:3285'>　曰黄者明中道人皆有之也</span><br/>
<span class='tline' id='l150' data-llen='3285:3308'>六二已日乃革之征吉无咎象曰已日革之行有嘉也</span><br/>
<span class='tline' id='l151' data-llen='3308:3334'><a onclick="displayPageImage('KR1a0037', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3334:3357'>　六二臣道體柔靜非首革者如堯以薦舜於天堯崩</span><br/>
<span class='tline' id='l153' data-llen='3357:3380'>　三年之喪畢舜猶避堯之子於南河之南及天下諸</span><br/>
<span class='tline' id='l154' data-llen='3380:3403'>　侯朝覲訟獄者不之堯之子而之舜舜不得已乃踐</span><br/>
<span class='tline' id='l155' data-llen='3403:3426'>　天子位是謂已日乃革之征吉无咎所行如此豈不</span><br/>
<span class='tline' id='l156' data-llen='3426:3432'>　可嘉尚</span><br/>
<span class='tline' id='l157' data-llen='3432:3455'>九三征凶貞厲革言三就有孚象曰革言三就乂何之</span><br/>
<span class='tline' id='l158' data-llen='3455:3458'>矣</span><br/>
<span class='tline' id='l159' data-llen='3458:3481'>　此爻辭有宜安不宜動之象九與三俱陽有陽動之</span><br/>
<span class='tline' id='l160' data-llen='3481:3507'><a onclick="displayPageImage('KR1a0037', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3507:3530'>　象夫天下事惟迫而後動不得已而後應豈可遽欲</span><br/>
<span class='tline' id='l162' data-llen='3530:3553'>　有所往乎故凶雖以貞正行之亦危厲九三純陽有</span><br/>
<span class='tline' id='l163' data-llen='3553:3576'>　正實之象三有三就之象可革之言三就於我民以</span><br/>
<span class='tline' id='l164' data-llen='3576:3593'>　孚信心服何必更往此當安以待之</span><br/>
<span class='tline' id='l165' data-llen='3593:3613'>九四悔亡有孚改命吉象曰改命之吉信志也</span><br/>
<span class='tline' id='l166' data-llen='3613:3636'>　君臣相信之深雖改命何害而人臣往往難之爻辭</span><br/>
<span class='tline' id='l167' data-llen='3636:3659'>　於是釋之曰悔亡有孚而改命吉也勿謂懼其有悔</span><br/>
<span class='tline' id='l168' data-llen='3659:3682'>　而不改也言不至於悔也信者心相信也未至於心</span><br/>
<span class='tline' id='l169' data-llen='3682:3709'><a onclick="displayPageImage('KR1a0037', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3709:3730'>　相信則不可也四五皆陽實有誠信相孚之象</span><br/>
<span class='tline' id='l171' data-llen='3730:3752'>九五大人虎變未占有孚象曰大人虎變其文炳也</span><br/>
<span class='tline' id='l172' data-llen='3752:3775'>　大人之有所變革豈淺智之士所能識哉大人之心</span><br/>
<span class='tline' id='l173' data-llen='3775:3798'>　天地之心也行一不義殺一不辜而得天下不為也</span><br/>
<span class='tline' id='l174' data-llen='3798:3821'>　使大人有一㸃利心焉安能致民心之信如此未占</span><br/>
<span class='tline' id='l175' data-llen='3821:3844'>　有孚信在事先此非權術而致之也大人之心天地</span><br/>
<span class='tline' id='l176' data-llen='3844:3867'>　也其心即道故曰道心由心而變無非道者其變如</span><br/>
<span class='tline' id='l177' data-llen='3867:3890'>　虎其文炳然虎之生文天也自爾也大人之變天也</span><br/>
<span class='tline' id='l178' data-llen='3890:3917'><a onclick="displayPageImage('KR1a0037', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3917:3940'>　亦自爾也未嘗置一㸃己意於其間也其發如風雲</span><br/>
<span class='tline' id='l180' data-llen='3940:3963'>　其威如雷霆未至於此未可謂大人也未可謂虎變</span><br/>
<span class='tline' id='l181' data-llen='3963:3967'>　也</span><br/>
<span class='tline' id='l182' data-llen='3967:3990'>上六君子豹變小人革面征凶居貞吉象曰君子豹變</span><br/>
<span class='tline' id='l183' data-llen='3990:4005'>其文蔚也小人革面順以從君也</span><br/>
<span class='tline' id='l184' data-llen='4005:4028'>　君子之變不逮乎大人故曰豹變小人革面面雖順</span><br/>
<span class='tline' id='l185' data-llen='4028:4051'>　從其中未必服也異乎未占有孚矣此不可强而有</span><br/>
<span class='tline' id='l186' data-llen='4051:4074'>　加也往而求加焉則强其所不及將有所傷反致凶</span><br/>
<span class='tline' id='l187' data-llen='4074:4101'><a onclick="displayPageImage('KR1a0037', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4101:4124'>　矣唯當居貞而無失其吉其文蔚然亦由中而發非</span><br/>
<span class='tline' id='l189' data-llen='4124:4147'>　勉强之可成虎則其文炳豹則其文蔚皆由中發不</span><br/>
<span class='tline' id='l190' data-llen='4147:4170'>　可求諸外不可强而取各有分量不可强而通也上</span><br/>
<span class='tline' id='l191' data-llen='4170:4188'>　六體柔而非大中故有不逮聖人之象</span><br/>
<span class='tline' id='l192' data-llen='4188:4215'>䷱<span class='krp-note'>巽下/離上</span>鼎元吉亨彖曰鼎象也以木巽火亨飪也聖</span><br/>
<span class='tline' id='l193' data-llen='4215:4238'>人亨以享上帝而大亨以養聖賢巽而耳目聰明柔進</span><br/>
<span class='tline' id='l194' data-llen='4238:4253'>而上行得中而應乎剛是以元亨</span><br/>
<span class='tline' id='l195' data-llen='4253:4276'>　鼎之卦有鉉有耳有腹有足儼然有鼎之象下巽木</span><br/>
<span class='tline' id='l196' data-llen='4276:4303'><a onclick="displayPageImage('KR1a0037', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4303:4326'>　上離火亨飪甚明聖人亨於鼎以享上帝大亨以養</span><br/>
<span class='tline' id='l198' data-llen='4326:4349'>　聖賢享帝止曰亨而養聖賢曰大亨者上帝則一而</span><br/>
<span class='tline' id='l199' data-llen='4349:4372'>　羣臣衆也斯義坦然而學者往往又外求其指謂此</span><br/>
<span class='tline' id='l200' data-llen='4372:4395'>　乃取象當復有義也意此大易之道所以至易至簡</span><br/>
<span class='tline' id='l201' data-llen='4395:4418'>　而人輒惑之者率類是也其曰鼎象者以卦象有儼</span><br/>
<span class='tline' id='l202' data-llen='4418:4441'>　然之形也繼曰以木巽火亨飪矣又曰亨以享帝又</span><br/>
<span class='tline' id='l203' data-llen='4441:4464'>　曰大享以養聖賢矣又何疑而疑其復有他指也若</span><br/>
<span class='tline' id='l204' data-llen='4464:4487'>　曰亨飪之事粗淺不足道疑非大易之道則是求道</span><br/>
<span class='tline' id='l205' data-llen='4487:4514'><a onclick="displayPageImage('KR1a0037', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4514:4537'>　于事物之外索理於日用之外孔子何以曰一以貫</span><br/>
<span class='tline' id='l207' data-llen='4537:4560'>　之易大傳何以曰百姓日用而不知乾象何以曰品</span><br/>
<span class='tline' id='l208' data-llen='4560:4583'>　物流行孔子何以又曰庶物露生无非教也道在邇</span><br/>
<span class='tline' id='l209' data-llen='4583:4606'>　而求諸逺大易之妙不離目前而妄疑其有他腹耳</span><br/>
<span class='tline' id='l210' data-llen='4606:4629'>　足鉉自賾自妙不必於腹耳足鉉之外求義以木巽</span><br/>
<span class='tline' id='l211' data-llen='4629:4652'>　火自賾自妙不必於以木巽火之外索理亨以亨帝</span><br/>
<span class='tline' id='l212' data-llen='4652:4675'>　不可度思大亨養聖賢矧可射思不聞孔子之言哀</span><br/>
<span class='tline' id='l213' data-llen='4675:4698'>　樂乎哀樂豈不可見而孔子以為明目而視不可得</span><br/>
<span class='tline' id='l214' data-llen='4698:4725'><a onclick="displayPageImage('KR1a0037', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4725:4748'>　而見也哀樂豈不可聞而孔子以為傾耳而聴不可</span><br/>
<span class='tline' id='l216' data-llen='4748:4771'>　得而聞也易大傳又曰微顯闡幽豈謂顯者特微之</span><br/>
<span class='tline' id='l217' data-llen='4771:4794'>　而幽者特闡之故顯即微幽即闡顯微幽闡皆名也</span><br/>
<span class='tline' id='l218' data-llen='4794:4817'>　吾未覩其為二也惟不知道而後求道於事物之外</span><br/>
<span class='tline' id='l219' data-llen='4817:4840'>　道與事物皆名吾未覩其為二也名即實實即名孔</span><br/>
<span class='tline' id='l220' data-llen='4840:4863'>　子曰天下何思何慮思慮人以為不可无者而孔子</span><br/>
<span class='tline' id='l221' data-llen='4863:4886'>　以為无庸焉惟思慮動而後始昏始分裂始亂義也</span><br/>
<span class='tline' id='l222' data-llen='4886:4909'>　始不可告語矣學者斷不可索義於亨飪之外自巽</span><br/>
<span class='tline' id='l223' data-llen='4909:4936'><a onclick="displayPageImage('KR1a0037', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4936:4959'>　而耳目聰明而下則為義矣義即事物事物即義巽</span><br/>
<span class='tline' id='l225' data-llen='4959:4982'>　而不忤於物耳目聰不蔽於物六五柔上行而得位</span><br/>
<span class='tline' id='l226' data-llen='4982:5005'>　得中道而一无倚應乎剛而得剛之中是義必見於</span><br/>
<span class='tline' id='l227' data-llen='5005:5028'>　卦象之中元吉之道也亨之道也不巽則招禍不聰</span><br/>
<span class='tline' id='l228' data-llen='5028:5051'>　明惑於聲色亂於是非不得位則雖備徳何由而亨</span><br/>
<span class='tline' id='l229' data-llen='5051:5074'>　中者道也坤文言曰黄中通理通理所以明中之義</span><br/>
<span class='tline' id='l230' data-llen='5074:5097'>　中本虛名特无所倚之名道心人所自有有所倚則</span><br/>
<span class='tline' id='l231' data-llen='5097:5120'>　失之有所倚則偏黨為私為過徒柔不足以亨應乎</span><br/>
<span class='tline' id='l232' data-llen='5120:5147'><a onclick="displayPageImage('KR1a0037', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5147:5170'>　剛剛徳為助則亨矣體本柔雖應乎剛亦不可以大</span><br/>
<span class='tline' id='l234' data-llen='5170:5193'>　亨故曰元亨元者道之異名此所以元吉以道致吉</span><br/>
<span class='tline' id='l235' data-llen='5193:5204'>　言亨則吉在其中矣</span><br/>
<span class='tline' id='l236' data-llen='5204:5220'>象曰木上有火鼎君子以正位凝命</span><br/>
<span class='tline' id='l237' data-llen='5220:5243'>　革物者莫若鼎木上有火鼎革物矣湯武革命天實</span><br/>
<span class='tline' id='l238' data-llen='5243:5266'>　命之命既在位不可得而辭天命君子正位則君子</span><br/>
<span class='tline' id='l239' data-llen='5266:5289'>　惡得不正位惟天命不可恃順乎天則其命凝不順</span><br/>
<span class='tline' id='l240' data-llen='5289:5312'>　乎天則其命又將去之不可得而凝矣是故君子不</span><br/>
<span class='tline' id='l241' data-llen='5312:5339'><a onclick="displayPageImage('KR1a0037', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5339:5362'>　敢有一念之忘乎天兢兢業業無敢放逸無敢置人</span><br/>
<span class='tline' id='l243' data-llen='5362:5385'>　欲於其間一惟天道故能凝命書曰宅天命又曰及</span><br/>
<span class='tline' id='l244' data-llen='5385:5408'>　天基命定命又曰祈天永命觀鼎亦有正位凝命之</span><br/>
<span class='tline' id='l245' data-llen='5408:5412'>　象</span><br/>
<span class='tline' id='l246' data-llen='5412:5435'>初六鼎顛趾利出否得妾以其子无咎象曰鼎顛趾未</span><br/>
<span class='tline' id='l247' data-llen='5435:5446'>悖也利出否以從貴也</span><br/>
<span class='tline' id='l248' data-llen='5446:5469'>　方鼎之初未亨飪也則顛趾而出否焉何害得妾猶</span><br/>
<span class='tline' id='l249' data-llen='5469:5492'>　顛趾也而以子焉從其貴也何咎天下之事其權有</span><br/>
<span class='tline' id='l250' data-llen='5492:5519'><a onclick="displayPageImage('KR1a0037', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5519:5535'>　如此類可以通也初有鼎趾之象</span><br/>
<span class='tline' id='l252' data-llen='5535:5558'>九二鼎有實我仇有疾不我能即吉象曰鼎有實慎所</span><br/>
<span class='tline' id='l253' data-llen='5558:5570'>之也我仇有疾終无尤也</span><br/>
<span class='tline' id='l254' data-llen='5570:5593'>　九竒畫而在中鼎有實也鼎中有實難於遷動慎所</span><br/>
<span class='tline' id='l255' data-llen='5593:5616'>　之也已委質事君已任其事不可二也不可遷也我</span><br/>
<span class='tline' id='l256' data-llen='5616:5639'>　仇有疾不我能疾則吉仇非我之所欲也使彼即我</span><br/>
<span class='tline' id='l257' data-llen='5639:5661'>　而我違之彼將尤我彼有疾而自不至則无尤也</span><br/>
<span class='tline' id='l258' data-llen='5661:5684'>九三鼎耳革其行塞雉膏不食方雨虧悔終吉象曰鼎</span><br/>
<span class='tline' id='l259' data-llen='5684:5711'><a onclick="displayPageImage('KR1a0037', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5711:5719'>耳革失其義也</span><br/>
<span class='tline' id='l261' data-llen='5719:5742'>　三居下卦之上亦有耳象而不虛中以受鉉其義革</span><br/>
<span class='tline' id='l262' data-llen='5742:5765'>　矣革者失耳之義也失耳之義无他其行塞固而不</span><br/>
<span class='tline' id='l263' data-llen='5765:5788'>　通故雖有雉膏之美不見食焉段干木踰垣而避之</span><br/>
<span class='tline' id='l264' data-llen='5788:5811'>　泄柳閉門而不納可謂不虛中而受鉉固塞而不通</span><br/>
<span class='tline' id='l265' data-llen='5811:5834'>　者三剛實而不虛不應乎上九有不食之象然賢者</span><br/>
<span class='tline' id='l266' data-llen='5834:5857'>　人之所慕終當有遇方雨言今未雨後當有際遇之</span><br/>
<span class='tline' id='l267' data-llen='5857:5880'>　理但有不足之悔爾故曰虧悔言三雖善而固塞有</span><br/>
<span class='tline' id='l268' data-llen='5880:5907'><a onclick="displayPageImage('KR1a0037', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5907:5917'>　此未全然終於吉</span><br/>
<span class='tline' id='l270' data-llen='5917:5940'>九四鼎折足覆公餗其形渥凶象曰履公餗信如何也</span><br/>
<span class='tline' id='l271' data-llen='5940:5963'>　九雖陽壯四實隂柔居大臣之位是許國以大臣之</span><br/>
<span class='tline' id='l272' data-llen='5963:5986'>　事業也而實則不稱折足覆餗失許國之信矣孔子</span><br/>
<span class='tline' id='l273' data-llen='5986:6009'>　曰徳薄而位尊知小而謀大力少而任重鮮不及矣</span><br/>
<span class='tline' id='l274' data-llen='6009:6032'>　易曰鼎折足履公餗其形渥凶言不勝其任也九四</span><br/>
<span class='tline' id='l275' data-llen='6032:6055'>　下應初六隂小之趾有折足覆餗之象其形渥備言</span><br/>
<span class='tline' id='l276' data-llen='6055:6062'>　折趾之狀</span><br/>
<span class='tline' id='l277' data-llen='6062:6089'><a onclick="displayPageImage('KR1a0037', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6089:6110'>六五鼎黄耳金鉉利貞象曰鼎黄耳中以為實也</span><br/>
<span class='tline' id='l279' data-llen='6110:6133'>　六五正當耳象而得中故曰黄耳黄中也黄中通理</span><br/>
<span class='tline' id='l280' data-llen='6133:6156'>　則中者道之異名也夫天下惟有此道而已矣得此</span><br/>
<span class='tline' id='l281' data-llen='6156:6179'>　道則無所不通無所不利失此道則無所能通無所</span><br/>
<span class='tline' id='l282' data-llen='6179:6202'>　能利六五得中矣何患不能舉鼎哉故又曰金鉉金</span><br/>
<span class='tline' id='l283' data-llen='6202:6225'>　鉉則力足以舉之不必以九二為鉉象辭未嘗及九</span><br/>
<span class='tline' id='l284' data-llen='6225:6248'>　二也得道者雖無所不通而無所不通者其間或至</span><br/>
<span class='tline' id='l285' data-llen='6248:6271'>　失正則猶非道之全故曰利貞貞正也曰中正于以</span><br/>
<span class='tline' id='l286' data-llen='6271:6298'><a onclick="displayPageImage('KR1a0037', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6298:6321'>　驗得道之全然中正非二道人心即道道無我中虛</span><br/>
<span class='tline' id='l288' data-llen='6321:6344'>　無所倚無所倚故有中之名自然出於正故有貞之</span><br/>
<span class='tline' id='l289' data-llen='6344:6367'>　名故象止言中以為實不復言正于以明中正之非</span><br/>
<span class='tline' id='l290' data-llen='6367:6390'>　二也夫天下至實而不可易者中而已矣中乃虚名</span><br/>
<span class='tline' id='l291' data-llen='6390:6413'>　亦無體狀或謂之正或謂之道或謂之易或謂之神</span><br/>
<span class='tline' id='l292' data-llen='6413:6436'>　或謂之天一也舉三才萬物萬事萬理皆此而已矣</span><br/>
<span class='tline' id='l293' data-llen='6436:6450'>　安得而易之其實為至一也</span><br/>
<span class='tline' id='l294' data-llen='6450:6472'>上九鼎玉鉉大吉无不利象曰玉鉉在上剛柔節也</span><br/>
<span class='tline' id='l295' data-llen='6472:6499'><a onclick="displayPageImage('KR1a0037', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6499:6522'>　上九正當鉉象玉者温潤之物玉鉉則剛柔節而和</span><br/>
<span class='tline' id='l297' data-llen='6522:6545'>　九為剛上爻當六為柔夫天下事偏剛不可偏柔亦</span><br/>
<span class='tline' id='l298' data-llen='6545:6568'>　不可剛柔和則中中則事無不舉矣故大吉無不利</span><br/>
<span class='tline' id='l299' data-llen='6568:6591'>　此義與六五同此爻則因玉鉉而發義夫道一而已</span><br/>
<span class='tline' id='l300' data-llen='6591:6614'>　矣六十四卦皆此道三百八十四爻皆此道何獨六</span><br/>
<span class='tline' id='l301' data-llen='6614:6619'>　五哉</span><br/>
<span class='tline' id='l302' data-llen='6619:6646'>䷲<span class='krp-note'>震下/震上</span>震亨震來虩虩笑言啞啞震驚百里不喪匕</span><br/>
<span class='tline' id='l303' data-llen='6646:6669'>鬯彖曰震亨震來虩虩恐致福也笑言啞啞後有則也</span><br/>
<span class='tline' id='l304' data-llen='6669:6696'><a onclick="displayPageImage('KR1a0037', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6696:6719'>震驚百里驚逺而懼邇也出可以守宗廟社稷以為祭</span><br/>
<span class='tline' id='l306' data-llen='6719:6723'>主也</span><br/>
<span class='tline' id='l307' data-llen='6723:6746'>　震有動義亦有恐懼義他卦之有震者曰動惟此重</span><br/>
<span class='tline' id='l308' data-llen='6746:6769'>　震之卦言震懼亦猶離於他卦言明於本卦言麗易</span><br/>
<span class='tline' id='l309' data-llen='6769:6792'>　書固欲備衆義曰動曰恐懼皆震也皆易之道也方</span><br/>
<span class='tline' id='l310' data-llen='6792:6815'>　震懼之時非亨也而有亨之道焉慢易則放肆震懼</span><br/>
<span class='tline' id='l311' data-llen='6815:6838'>　則牧斂故曰震來虩虩恐之狀也放肆致禍恐懼致</span><br/>
<span class='tline' id='l312' data-llen='6838:6861'>　福笑言啞啞後來致福有凖則之可驗也堯舜之言</span><br/>
<span class='tline' id='l313' data-llen='6861:6888'><a onclick="displayPageImage('KR1a0037', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6888:6911'>　多咨憂禹曰克艱益曰儆戒臯陶曰兢兢卒之堯有</span><br/>
<span class='tline' id='l315' data-llen='6911:6934'>　乃神武之徳舜四罪而天下咸服禹㑹諸侯執玉帛</span><br/>
<span class='tline' id='l316' data-llen='6934:6957'>　者萬國道徳之威又何止於震驚百里而已百里姑</span><br/>
<span class='tline' id='l317' data-llen='6957:6980'>　因震雷之象明主器長子之道故止言百里至於出</span><br/>
<span class='tline' id='l318' data-llen='6980:7003'>　可以守宗廟社稷以為祭主不喪匕鬯則其體又大</span><br/>
<span class='tline' id='l319' data-llen='7003:7026'>　矣體有大小聴威則一或者以猛厲為威是襲亡秦</span><br/>
<span class='tline' id='l320' data-llen='7026:7049'>　之故轍安能不喪匕鬯匕以登鼎實鬯以通神明祭</span><br/>
<span class='tline' id='l321' data-llen='7049:7066'>　之始禮也長子主鼎器故言匕為宜</span><br/>
<span class='tline' id='l322' data-llen='7066:7093'><a onclick="displayPageImage('KR1a0037', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7093:7107'>象曰洊雷震君子以恐懼修省</span><br/>
<span class='tline' id='l324' data-llen='7107:7130'>　卦辭已言恐懼之道此復言之者人心多忽易能恐</span><br/>
<span class='tline' id='l325' data-llen='7130:7153'>　懼修省者寡故諄諄誨之也然學惟知恐懼脩省學</span><br/>
<span class='tline' id='l326' data-llen='7153:7176'>　者之事爾易道精微廣大往往不於是乎在持是見</span><br/>
<span class='tline' id='l327' data-llen='7176:7199'>　者不惟不知易道亦不識恐懼修省何以明之天下</span><br/>
<span class='tline' id='l328' data-llen='7199:7222'>　無二道悟恐懼脩省即何思何慮之妙則無所不通</span><br/>
<span class='tline' id='l329' data-llen='7222:7226'>　矣</span><br/>
<span class='tline' id='l330' data-llen='7226:7249'>初九震來虩虩後笑言啞啞吉象曰震來虩虩恐致福</span><br/>
<span class='tline' id='l331' data-llen='7249:7276'><a onclick="displayPageImage('KR1a0037', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7276:7287'>也笑言啞啞後有則也</span><br/>
<span class='tline' id='l333' data-llen='7287:7310'>　卦辭已詳言之矣此復用其辭何也人之知所懼者</span><br/>
<span class='tline' id='l334' data-llen='7310:7333'>　幾何人哉雖堯舜之聖而後咨憂禹臯陶益言於唐</span><br/>
<span class='tline' id='l335' data-llen='7333:7356'>　虞之時而猶曰克艱曰兢兢曰儆戒然則惟聖智而</span><br/>
<span class='tline' id='l336' data-llen='7356:7379'>　後知所懼者誠鮮其人矣孔子曰人皆曰予知驅而</span><br/>
<span class='tline' id='l337' data-llen='7379:7402'>　納諸罟擭陷穽之中而莫之知辟也然則知所懼者</span><br/>
<span class='tline' id='l338' data-llen='7402:7425'>　誠鮮其人矣此聖人所以復用卦辭於此爻覬人之</span><br/>
<span class='tline' id='l339' data-llen='7425:7441'>　少省也況筮者於爻辭啟告為切</span><br/>
<span class='tline' id='l340' data-llen='7441:7468'><a onclick="displayPageImage('KR1a0037', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7468:7491'>六二震來厲億喪貝躋於九陵勿逐七日得象曰震來</span><br/>
<span class='tline' id='l342' data-llen='7491:7497'>厲乗剛也</span><br/>
<span class='tline' id='l343' data-llen='7497:7520'>　六二來則過初九之剛億而安焉則亦以乗初九之</span><br/>
<span class='tline' id='l344' data-llen='7520:7543'>　剛而不可安處故億喪貝往而躋于九陵九陵六五</span><br/>
<span class='tline' id='l345' data-llen='7543:7566'>　之象也雖今未應不可為得至於歴六爻七日一卦</span><br/>
<span class='tline' id='l346' data-llen='7566:7589'>　變則時當得矣勿用逐也避難曲折有如此者昔大</span><br/>
<span class='tline' id='l347' data-llen='7589:7612'>　王既不可禦狄不可安處去而邑于岐山之下而他</span><br/>
<span class='tline' id='l348' data-llen='7612:7622'>　日興周焉此象也</span><br/>
<span class='tline' id='l349' data-llen='7622:7649'><a onclick="displayPageImage('KR1a0037', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7649:7669'>六三震蘇蘇震行无眚象曰震蘇蘇位不當也</span><br/>
<span class='tline' id='l351' data-llen='7669:7692'>　震蘇蘇恐懼失則精神潰喪之狀聖賢未嘗不恐懼</span><br/>
<span class='tline' id='l352' data-llen='7692:7715'>　而亦未嘗蘇蘇蘇蘇之懼非道也三居下卦之上位</span><br/>
<span class='tline' id='l353' data-llen='7715:7738'>　亦髙矣而蘇蘇然處此位者不當爾也孔子曰古之</span><br/>
<span class='tline' id='l354' data-llen='7738:7761'>　有天下者必聖人則公侯當大賢大夫士當次賢居</span><br/>
<span class='tline' id='l355' data-llen='7761:7784'>　三公之位者必賢不當有此蘇蘇也故曰位不當也</span><br/>
<span class='tline' id='l356' data-llen='7784:7799'>　若震恐而行不居此位則無眚</span><br/>
<span class='tline' id='l357' data-llen='7799:7814'>九四震遂泥象曰震遂泥未光也</span><br/>
<span class='tline' id='l358' data-llen='7814:7841'><a onclick="displayPageImage('KR1a0037', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7841:7864'>　震恐而遂至於沈泥雖稍異於蘇蘇而不得其道則</span><br/>
<span class='tline' id='l360' data-llen='7864:7887'>　均九四頗剛强而四隂柔似剛而終於懾懦陷於二</span><br/>
<span class='tline' id='l361' data-llen='7887:7910'>　隂之中遂有泥象震之遂泥者不可謂光若孔子臨</span><br/>
<span class='tline' id='l362' data-llen='7910:7933'>　事而懼如日月之光雖有照用而無所思為心不動</span><br/>
<span class='tline' id='l363' data-llen='7933:7956'>　此惟道心内明者自覺自信光之一言所以明道也</span><br/>
<span class='tline' id='l364' data-llen='7956:7979'>六五震往來厲億无喪有事象曰震往來厲危行也其</span><br/>
<span class='tline' id='l365' data-llen='7979:7988'>事在中大无喪也</span><br/>
<span class='tline' id='l366' data-llen='7988:8011'>　二五之乗剛同而二不可億五則宜億者直君位得</span><br/>
<span class='tline' id='l367' data-llen='8011:8038'><a onclick="displayPageImage('KR1a0037', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8038:8061'>　中又六與五剛柔全徳無乗剛之畏故異乎六二故</span><br/>
<span class='tline' id='l369' data-llen='8061:8084'>　六五有億安之象因億安之象明中道之義不明避</span><br/>
<span class='tline' id='l370' data-llen='8084:8107'>　難之義夫人心未始不中惟因物有遷意有所倚有</span><br/>
<span class='tline' id='l371' data-llen='8107:8130'>　所倚則不可謂中意在於此則倚於此意在於彼則</span><br/>
<span class='tline' id='l372' data-llen='8130:8153'>　倚於彼意在於此則來意在於彼則往意慮紛紛若</span><br/>
<span class='tline' id='l373' data-llen='8153:8176'>　此故昏亂故偏黨而人之道心始失而事大喪矣故</span><br/>
<span class='tline' id='l374' data-llen='8176:8199'>　此以往來為危厲但安焉則吾心自無所倚自無喪</span><br/>
<span class='tline' id='l375' data-llen='8199:8222'>　有事象曰震往來厲危行也行則危矣微動則意有</span><br/>
<span class='tline' id='l376' data-llen='8222:8249'><a onclick="displayPageImage('KR1a0037', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8249:8272'>　所倚而失中矣六五之事自在乎中但勿他求勿動</span><br/>
<span class='tline' id='l378' data-llen='8272:8295'>　意堯安安禹安止豈有在乎中道之中而尚有所喪</span><br/>
<span class='tline' id='l379' data-llen='8295:8318'>　也哉曰大無喪斷斷之辭也舉天地之間皆此亨也</span><br/>
<span class='tline' id='l380' data-llen='8318:8341'>　天下無二也此惟能安者自信自知其憧憧往來者</span><br/>
<span class='tline' id='l381' data-llen='8341:8354'>　雖提耳而誨之如水投石</span><br/>
<span class='tline' id='l382' data-llen='8354:8377'>上六震索索視矍矍征凶震不于其躬于其隣无咎婚</span><br/>
<span class='tline' id='l383' data-llen='8377:8399'>媾有言象曰震索索中未得也雖凶无咎畏鄰戒也</span><br/>
<span class='tline' id='l384' data-llen='8399:8422'>　索索矍矍驚懼之甚懼而至於驚則亂矣如此而往</span><br/>
<span class='tline' id='l385' data-llen='8422:8449'><a onclick="displayPageImage('KR1a0037', 'WYG', '016-22a' );" name="016-22a" class="pb">[016-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8449:8472'>　安得不凶然上六之懼因鄰而懼不以躬而懼九四</span><br/>
<span class='tline' id='l387' data-llen='8472:8495'>　迫於六五故有于鄰之象未至於上六故有不於其</span><br/>
<span class='tline' id='l388' data-llen='8495:8518'>　躬之象畏鄰而戒則為无咎若難及躬而始懼又驚</span><br/>
<span class='tline' id='l389' data-llen='8518:8541'>　喪失道則凶之道也上六雖以畏鄰戒而无咎而索</span><br/>
<span class='tline' id='l390' data-llen='8541:8564'>　索者必未得中道矣違道者必有所失六三婚媾也</span><br/>
<span class='tline' id='l391' data-llen='8564:8580'>　而不應而有言此亦見上六失道</span><br/>
<span class='tline' id='l392' data-llen='8580:8583'>　</span><br/>
<span class='tline' id='l393' data-llen='8583:8586'>　</span><br/>
<span class='tline' id='l394' data-llen='8586:8613'><a onclick="displayPageImage('KR1a0037', 'WYG', '016-22b' );" name="016-22b" class="pb">[016-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8613:8616'>　</span><br/>
<span class='tline' id='l396' data-llen='8616:8619'>　</span><br/>
<span class='tline' id='l397' data-llen='8619:8622'>　</span><br/>
<span class='tline' id='l398' data-llen='8622:8625'>　</span><br/>
<span class='tline' id='l399' data-llen='8625:8628'>　</span><br/>
<span class='tline' id='l400' data-llen='8628:8631'>　</span><br/>
<span class='tline' id='l401' data-llen='8631:8634'>　</span><br/>
<span class='tline' id='l402' data-llen='8634:8644'>　楊氏易傳卷十六</span><br/>
</p>
<p><br/>
</p>
  </div>
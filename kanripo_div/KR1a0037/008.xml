<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0037', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　楊氏易傳卷八</span><br/>
<span class='tline' id='l10' data-llen='198:219'>　　　　　　　　　　　　　宋　楊簡　撰</span><br/>
<span class='tline' id='l11' data-llen='219:247'>䷒<span class='krp-note'>兌下/坤上</span>臨元亨利貞至于八月有凶彖曰臨剛浸而長</span><br/>
<span class='tline' id='l12' data-llen='247:270'>説而順剛中而應大亨以正大之道也至于八月有凶</span><br/>
<span class='tline' id='l13' data-llen='270:276'>消不久也</span><br/>
<span class='tline' id='l14' data-llen='276:299'>　二剛浸而長君子之道長岀而臨小人其與人未嘗</span><br/>
<span class='tline' id='l15' data-llen='299:322'>　不和恱也未嘗不柔順也雖說而順而剛德之不可</span><br/>
<span class='tline' id='l16' data-llen='322:348'><a onclick="displayPageImage('KR1a0037', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='348:371'>　移易者自若也一無所偏一無所倚未嘗不中也應</span><br/>
<span class='tline' id='l18' data-llen='371:394'>　云者又以明人心之無不應也人心之差千狀萬態</span><br/>
<span class='tline' id='l19' data-llen='394:417'>　自以為己之道長其與人弗克和悦者有之能和悦</span><br/>
<span class='tline' id='l20' data-llen='417:440'>　矣而不能不拂逆者有之説矣順矣未必有剛德剛</span><br/>
<span class='tline' id='l21' data-llen='440:463'>　矣又未必中説順剛中其德備矣而人情亦有未應</span><br/>
<span class='tline' id='l22' data-llen='463:486'>　者此必其智有所不燭明有所不及故設施亦有未</span><br/>
<span class='tline' id='l23' data-llen='486:509'>　盡中乎人情易道萬變誠非學者所能遽盡孔子必</span><br/>
<span class='tline' id='l24' data-llen='509:532'>　曰五十而後學易則知變易之道非大聖大智道立</span><br/>
<span class='tline' id='l25' data-llen='532:558'><a onclick="displayPageImage('KR1a0037', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:581'>　德備者終有所未盡然而説也順也剛也中也應也</span><br/>
<span class='tline' id='l27' data-llen='581:604'>　非既學説又學順又學剛又學中與應也行有不得</span><br/>
<span class='tline' id='l28' data-llen='604:627'>　者皆反求諸已己者心也心者五德之一也聖人設</span><br/>
<span class='tline' id='l29' data-llen='627:650'>　教合五者以明道心之全道心之見其可言者有五</span><br/>
<span class='tline' id='l30' data-llen='650:673'>　使闕焉者知己德之未備知此道之未全其道一也</span><br/>
<span class='tline' id='l31' data-llen='673:696'>　曰白曰瑩曰温潤皆所以明一玊曰黃曰剛曰從革</span><br/>
<span class='tline' id='l32' data-llen='696:719'>　皆所以明一金曰説曰順曰剛曰中曰應皆所以名</span><br/>
<span class='tline' id='l33' data-llen='719:742'>　一道元大也元亨利貞彖釋之曰大亨以正天之道</span><br/>
<span class='tline' id='l34' data-llen='742:768'><a onclick="displayPageImage('KR1a0037', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>　也非貶於乾也乾彖以元統之文言又四之後又一</span><br/>
<span class='tline' id='l36' data-llen='791:814'>　之又不曰元而止曰乾亦猶此曰大而不曰元曰以</span><br/>
<span class='tline' id='l37' data-llen='814:837'>　而不曰利一也無不通也物物皆元事事皆元念念</span><br/>
<span class='tline' id='l38' data-llen='837:860'>　皆元大亨非元乎以正非元乎夫道一而已矣或一</span><br/>
<span class='tline' id='l39' data-llen='860:883'>　言之或兩言之或三四言之或易而言之皆是物也</span><br/>
<span class='tline' id='l40' data-llen='883:906'>　惟民生厚因物有遷應酬交錯與物亨通往往失正</span><br/>
<span class='tline' id='l41' data-llen='906:929'>　而况於大亨乎大亨而不失其正者非人之所為也</span><br/>
<span class='tline' id='l42' data-llen='929:952'>　天道也大亨人亨也正人正也而曰天之道者明其</span><br/>
<span class='tline' id='l43' data-llen='952:978'><a onclick="displayPageImage('KR1a0037', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='978:1001'>　不加人為不流入於人心至動至變無思無為是謂</span><br/>
<span class='tline' id='l45' data-llen='1001:1024'>　天性之妙是謂天之道也是謂道心道心人人所自</span><br/>
<span class='tline' id='l46' data-llen='1024:1047'>　有人之本心即道自是至動至變自是無思無為自</span><br/>
<span class='tline' id='l47' data-llen='1047:1070'>　大亨而不失正而人自知自信者寡果自知自信則</span><br/>
<span class='tline' id='l48' data-llen='1070:1093'>　易道在我矣果不失其全則於臨自説自順自剛自</span><br/>
<span class='tline' id='l49' data-llen='1093:1116'>　中自應矣説順剛中而應之道即大亨以正之道故</span><br/>
<span class='tline' id='l50' data-llen='1116:1139'>　聖人通而言之孔子如四時之錯行如日月之代明</span><br/>
<span class='tline' id='l51' data-llen='1139:1162'>　五十而學易七十而從心所欲不踰矩是大亨以正</span><br/>
<span class='tline' id='l52' data-llen='1162:1188'><a onclick="displayPageImage('KR1a0037', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1188:1211'>　之妙此誠非學者窮思竭慮之所能到門弟子蓋力</span><br/>
<span class='tline' id='l54' data-llen='1211:1234'>　索之而不獲力為之而不至孔子嘗歎曰莫我知也</span><br/>
<span class='tline' id='l55' data-llen='1234:1257'>　夫又曰知我者其天乎夫是之謂天之道也至乎八</span><br/>
<span class='tline' id='l56' data-llen='1257:1280'>　月有凶指二陰長之月也臨二陽長遯二陰長相反</span><br/>
<span class='tline' id='l57' data-llen='1280:1303'>　也凡一卦之變歴數七故復曰七日來復今臨曰八</span><br/>
<span class='tline' id='l58' data-llen='1303:1326'>　月者自一陽之始而計之復臨泰大壯夬乾姤遯是</span><br/>
<span class='tline' id='l59' data-llen='1326:1349'>　為八也陰言月陽言日陽為君子人心欲其速至故</span><br/>
<span class='tline' id='l60' data-llen='1349:1372'>　特促其期曰七日陰為小人人心惡之故遲之曰八</span><br/>
<span class='tline' id='l61' data-llen='1372:1398'><a onclick="displayPageImage('KR1a0037', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1398:1421'>　月人心亦易之道也二陰長小人之道長君子於是</span><br/>
<span class='tline' id='l63' data-llen='1421:1444'>　遯故曰有凶凶者者明其處之盡道容有無凶之理</span><br/>
<span class='tline' id='l64' data-llen='1444:1467'>　君子之道終於消不可玩忽也不久者所以警之懼</span><br/>
<span class='tline' id='l65' data-llen='1467:1490'>　之使君子毋忽毋玩也蓋人情慢忽以為未遽至此</span><br/>
<span class='tline' id='l66' data-llen='1490:1513'>　者必至此也泰艱貞亦可免咎休否包桑致戒皆以</span><br/>
<span class='tline' id='l67' data-llen='1513:1536'>　明警之足以持盈守成蓋消息盈虛陰陽之氣數也</span><br/>
<span class='tline' id='l68' data-llen='1536:1559'>　警戒持守道也陰陽生乎道故道可以轉陰陽之氣</span><br/>
<span class='tline' id='l69' data-llen='1559:1582'>　數特以人之盡道者寡而消息盈虛之數鮮有能易</span><br/>
<span class='tline' id='l70' data-llen='1582:1608'><a onclick="displayPageImage('KR1a0037', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1608:1631'>　之者孔子曰聖人在上日不食今厯家謂日月之食</span><br/>
<span class='tline' id='l72' data-llen='1631:1654'>　乃數之不可易者而孔子云然厯家所算亦不能盡</span><br/>
<span class='tline' id='l73' data-llen='1654:1677'>　驗于以知氣數亦有以人道修明而潛彌其災者此</span><br/>
<span class='tline' id='l74' data-llen='1677:1700'>　易道變化無窮之妙陰陽變化無一日不自道心而</span><br/>
<span class='tline' id='l75' data-llen='1700:1723'>　生者善言足以退熒惑孝婦可以旱東海三才之機</span><br/>
<span class='tline' id='l76' data-llen='1723:1730'>　一而已矣</span><br/>
<span class='tline' id='l77' data-llen='1730:1751'>象曰澤上有地臨君子以教思无窮容保民无疆</span><br/>
<span class='tline' id='l78' data-llen='1751:1774'>　卦已發君子臨小人之義象又發君臨民之義皆臨</span><br/>
<span class='tline' id='l79' data-llen='1774:1800'><a onclick="displayPageImage('KR1a0037', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1800:1823'>　也澤上有地則地臨澤有君臨民之象又有容保之</span><br/>
<span class='tline' id='l81' data-llen='1823:1846'>　象又有深逺無窮無疆之象象義著明書云民有恒</span><br/>
<span class='tline' id='l82' data-llen='1846:1869'>　性克綏厥猷惟后君人者之職如斯而已故施教則</span><br/>
<span class='tline' id='l83' data-llen='1869:1892'>　思其無窮不可苟也居上當寛寛以容之亦非縱之</span><br/>
<span class='tline' id='l84' data-llen='1892:1915'>　所以保之非徒保其生保其常性思極於無疆教可</span><br/>
<span class='tline' id='l85' data-llen='1915:1938'>　以行於今不可以行於後非無窮也知其利不知其</span><br/>
<span class='tline' id='l86' data-llen='1938:1961'>　害不可也帝堯曰勞之來之匡之直之輔之翼之使</span><br/>
<span class='tline' id='l87' data-llen='1961:1984'>　自得之又從而振德之其間曲折萬狀誠非苟簡率</span><br/>
<span class='tline' id='l88' data-llen='1984:2010'><a onclick="displayPageImage('KR1a0037', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2010:2033'>　畧之所能盡既制產使之給足又設庠序學校既以</span><br/>
<span class='tline' id='l90' data-llen='2033:2056'>　禮教之又以樂教之禮又防其偽樂又防其淫又政</span><br/>
<span class='tline' id='l91' data-llen='2056:2079'>　以行其教以防其患刑以輔其教以禁其非精慮逺</span><br/>
<span class='tline' id='l92' data-llen='2079:2102'>　念彌縫周盡皆所以順民之常性而左右之容保之</span><br/>
<span class='tline' id='l93' data-llen='2102:2125'>　一舜何為乎堲讒説殄行也説之似高而實不正行</span><br/>
<span class='tline' id='l94' data-llen='2125:2148'>　之詭異而殄絶不中誠足以惑衆亂常天道正而已</span><br/>
<span class='tline' id='l95' data-llen='2148:2171'>　矣天地以此建立日月以此照臨萬物以此生成君</span><br/>
<span class='tline' id='l96' data-llen='2171:2194'>　以此尊臣以此卑父以此慈子以此孝夫婦以此别</span><br/>
<span class='tline' id='l97' data-llen='2194:2220'><a onclick="displayPageImage('KR1a0037', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2220:2243'>　長幼以此序朋友以此信其有異學邪説或作意而</span><br/>
<span class='tline' id='l99' data-llen='2243:2266'>　支之或不及而縱之苟以為是而安之千岐萬轍人</span><br/>
<span class='tline' id='l100' data-llen='2266:2289'>　之意無窮其有差亦無窮故舜命龍作納言夙夜出</span><br/>
<span class='tline' id='l101' data-llen='2289:2312'>　納又命禹出納五言女聴深知人心易差差則失正</span><br/>
<span class='tline' id='l102' data-llen='2312:2335'>　則為亂為姦其禍不可勝窮故命官使之納五方之</span><br/>
<span class='tline' id='l103' data-llen='2335:2358'>　言又出言以正救之也周衰雜説蜂起為權利為鄉</span><br/>
<span class='tline' id='l104' data-llen='2358:2381'>　原為刑名為任俠比周之亂也井田壞學校廢教養</span><br/>
<span class='tline' id='l105' data-llen='2381:2397'>　之具亡民無所容保不勝大亂矣</span><br/>
<span class='tline' id='l106' data-llen='2397:2423'><a onclick="displayPageImage('KR1a0037', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2423:2446'>初九咸臨貞吉象曰咸臨貞吉志行正也九二咸臨吉</span><br/>
<span class='tline' id='l108' data-llen='2446:2463'>无不利象曰咸臨吉无不利未順命也</span><br/>
<span class='tline' id='l109' data-llen='2463:2486'>　卦辭言君子臨小人大象言君臨民六爻又發凡上</span><br/>
<span class='tline' id='l110' data-llen='2486:2509'>　下彼此相臨之義咸感也初與二位皆在下皆以其</span><br/>
<span class='tline' id='l111' data-llen='2509:2532'>　德足以感人而臨之初曰貞吉象又曰志行正也言</span><br/>
<span class='tline' id='l112' data-llen='2532:2555'>　乎所以感臨者本乎志之行正而已非有他也然初</span><br/>
<span class='tline' id='l113' data-llen='2555:2578'>　之德不及九二之中故象止曰志行正行正正矣而</span><br/>
<span class='tline' id='l114' data-llen='2578:2601'>　未至乎九二之得中道也大抵易諸爻多以二五為</span><br/>
<span class='tline' id='l115' data-llen='2601:2627'><a onclick="displayPageImage('KR1a0037', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2627:2650'>　得道所以得道者以其中正也中正雖皆道之異名</span><br/>
<span class='tline' id='l117' data-llen='2650:2673'>　而天下亦有正士而未得乎道者唯得中為得道堯</span><br/>
<span class='tline' id='l118' data-llen='2673:2696'>　授舜舜授禹惟曰執中故九二之咸臨吉無不利異</span><br/>
<span class='tline' id='l119' data-llen='2696:2719'>　乎初之貞吉矣君臣感應相得之深亦足以大有為</span><br/>
<span class='tline' id='l120' data-llen='2719:2742'>　矣象曰未順命者君臣一德一心咸感之至亦有未</span><br/>
<span class='tline' id='l121' data-llen='2742:2765'>　順君命弼違補過者矣此唯盛德之士而又得聖哲</span><br/>
<span class='tline' id='l122' data-llen='2765:2773'>　之君而後可</span><br/>
<span class='tline' id='l123' data-llen='2773:2796'>六三甘臨无攸利既憂之无咎象曰甘臨位不當也既</span><br/>
<span class='tline' id='l124' data-llen='2796:2822'><a onclick="displayPageImage('KR1a0037', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2822:2830'>憂之咎不長也</span><br/>
<span class='tline' id='l126' data-llen='2830:2853'>　兌為説兌之成卦在三不如初與二之以德感人唯</span><br/>
<span class='tline' id='l127' data-llen='2853:2876'>　以甘說臨人小人之以甘説臨人者多矣人心終不</span><br/>
<span class='tline' id='l128' data-llen='2876:2899'>　服終無所利而以六居三陰陽雜焉有不安之象不</span><br/>
<span class='tline' id='l129' data-llen='2899:2922'>　安則憂憂則改矣故無咎六三下之上位稍高矣而</span><br/>
<span class='tline' id='l130' data-llen='2922:2945'>　臨人以甘不以德殊不當也人自為咎人心違也既</span><br/>
<span class='tline' id='l131' data-llen='2945:2957'>　憂之則咎無亦不長矣</span><br/>
<span class='tline' id='l132' data-llen='2957:2974'>六四至臨无咎象曰至臨无咎位當也</span><br/>
<span class='tline' id='l133' data-llen='2974:3000'><a onclick="displayPageImage('KR1a0037', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3000:3023'>　四不得中又無陽明之德而亦不至於為六三之甘</span><br/>
<span class='tline' id='l135' data-llen='3023:3046'>　臨天下故多此等人物既至四之位其位則臨乎下</span><br/>
<span class='tline' id='l136' data-llen='3046:3069'>　無過尤之可指故人亦不咎之故曰至臨无咎言其</span><br/>
<span class='tline' id='l137' data-llen='3069:3092'>　至此位而臨無尤之者象曰位當也者言其位當臨</span><br/>
<span class='tline' id='l138' data-llen='3092:3115'>　人也止言其位則知其德不足稱也雖不足稱而過</span><br/>
<span class='tline' id='l139' data-llen='3115:3122'>　尤亦不著</span><br/>
<span class='tline' id='l140' data-llen='3122:3144'>六五知臨大君之宜吉象曰大君之宜行中之謂也</span><br/>
<span class='tline' id='l141' data-llen='3144:3167'>　堯命舜曰執中舜命禹曰執中禹以是傳之湯湯以</span><br/>
<span class='tline' id='l142' data-llen='3167:3193'><a onclick="displayPageImage('KR1a0037', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3193:3216'>　是傳之文武孔子曰中庸之為德也其至矣乎又曰</span><br/>
<span class='tline' id='l144' data-llen='3216:3239'>　賢者過之知者過之夫以賢者知者猶不得之則今</span><br/>
<span class='tline' id='l145' data-llen='3239:3262'>　六五之得中豈不為大智矣乎其不為大君之至乎</span><br/>
<span class='tline' id='l146' data-llen='3262:3285'>　孔子曰古之有天下者必聖人則大君宜得大中以</span><br/>
<span class='tline' id='l147' data-llen='3285:3308'>　臨天下夫大君所以臨民之具四而已禮以敎民之</span><br/>
<span class='tline' id='l148' data-llen='3308:3331'>　中樂以教民之和和中之發也刑以協民于中政以</span><br/>
<span class='tline' id='l149' data-llen='3331:3354'>　正民正猶中也人君之職若民之性綏民之猷而已</span><br/>
<span class='tline' id='l150' data-llen='3354:3377'>　自古聖王未嘗不以道化斯民秦漢而下不復知有</span><br/>
<span class='tline' id='l151' data-llen='3377:3403'><a onclick="displayPageImage('KR1a0037', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3403:3426'>　此事矣而况於得其道乎三代而上君臣雖知有此</span><br/>
<span class='tline' id='l153' data-llen='3426:3449'>　道而實得之者誠鮮矣商惟湯周惟文王武王自武</span><br/>
<span class='tline' id='l154' data-llen='3449:3472'>　王以下不得而與焉然則得中道者不為知乎以是</span><br/>
<span class='tline' id='l155' data-llen='3472:3495'>　臨民不為知臨乎象曰行中之謂者禮樂刑政之行</span><br/>
<span class='tline' id='l156' data-llen='3495:3518'>　也得中而未能行於天下者容或有之帝堯匡之直</span><br/>
<span class='tline' id='l157' data-llen='3518:3541'>　之輔之翼之使自得之又從而振德之堯之行中如</span><br/>
<span class='tline' id='l158' data-llen='3541:3564'>　此其精也其具則禮樂刑政四者也不能行則無以</span><br/>
<span class='tline' id='l159' data-llen='3564:3569'>　臨民</span><br/>
<span class='tline' id='l160' data-llen='3569:3595'><a onclick="displayPageImage('KR1a0037', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3595:3614'>上六敦臨吉无咎象曰敦臨之吉志在内也</span><br/>
<span class='tline' id='l162' data-llen='3614:3637'>　敦有厚義又有不動意厚則不動矣書曰惟氏生厚</span><br/>
<span class='tline' id='l163' data-llen='3637:3660'>　因物有遷厚則善厚則不薄薄則失其厚善之本性</span><br/>
<span class='tline' id='l164' data-llen='3660:3683'>　則遂物以遷動矣中庸曰大德敦化小德川流則敦</span><br/>
<span class='tline' id='l165' data-llen='3683:3706'>　有不動之義於是可驗俗以堆阜之類謂之墪亦見</span><br/>
<span class='tline' id='l166' data-llen='3706:3729'>　其不動見其厚今不失其本性雖臨民應物泛然有</span><br/>
<span class='tline' id='l167' data-llen='3729:3752'>　為而其心未嘗遷動是謂敦臨故吉無咎象曰志在</span><br/>
<span class='tline' id='l168' data-llen='3752:3775'>　内也者以人多逐外故聖人反而言之爾然言不盡</span><br/>
<span class='tline' id='l169' data-llen='3775:3802'><a onclick="displayPageImage('KR1a0037', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3802:3825'>　意聖人非謂畱其志於内也有畱猶未為内也有内</span><br/>
<span class='tline' id='l171' data-llen='3825:3848'>　與外猶非内也孔子曰清明在躬非實有所在也此</span><br/>
<span class='tline' id='l172' data-llen='3848:3871'>　道不可以意度不可以言盡惟應變接物如四時之</span><br/>
<span class='tline' id='l173' data-llen='3871:3894'>　錯行如日月之代明者自知之此即九二之咸臨即</span><br/>
<span class='tline' id='l174' data-llen='3894:3917'>　六五之智臨而必異其辭者隨爻發揮上居一卦之</span><br/>
<span class='tline' id='l175' data-llen='3917:3940'>　表有不墮於事物之象上與六皆陰又有至靜之象</span><br/>
<span class='tline' id='l176' data-llen='3940:3956'>　故發敦臨之義非天下有二道也</span><br/>
<span class='tline' id='l177' data-llen='3956:3984'>䷓<span class='krp-note'>坤下/巽上</span>觀盥而不薦有孚顒若彖曰大觀在上順而巽</span><br/>
<span class='tline' id='l178' data-llen='3984:4011'><a onclick="displayPageImage('KR1a0037', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4011:4034'>中正以觀天下觀盥而不薦有孚顒若下觀而化也觀</span><br/>
<span class='tline' id='l180' data-llen='4034:4057'>天之神道而四時不忒聖人以神道設教而天下服矣</span><br/>
<span class='tline' id='l181' data-llen='4057:4080'>　二陽在上為下觀為下所觀謂之觀夫王者大觀之</span><br/>
<span class='tline' id='l182' data-llen='4080:4103'>　道豈小者之所能闚哉其道甚大何以明此道順而</span><br/>
<span class='tline' id='l183' data-llen='4103:4126'>　不拂巽而不忤中而無所偏倚正而不入邪以此觀</span><br/>
<span class='tline' id='l184' data-llen='4126:4149'>　天下故天下瞻之仰之自東自西自南自北無思不</span><br/>
<span class='tline' id='l185' data-llen='4149:4172'>　服人心不可彊而服也不可以巧而得也舉天下四</span><br/>
<span class='tline' id='l186' data-llen='4172:4195'>　海之内同此心也此心即道不失此心不以己私窒</span><br/>
<span class='tline' id='l187' data-llen='4195:4222'><a onclick="displayPageImage('KR1a0037', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4222:4245'>　之則此心無體無我清明純粹夫有己私則弗克順</span><br/>
<span class='tline' id='l189' data-llen='4245:4268'>　巽今無己私矣如春如和氣其順其巽乃其自然有</span><br/>
<span class='tline' id='l190' data-llen='4268:4291'>　己私則作好作惡必有所倚有所偏偏則不中則縱</span><br/>
<span class='tline' id='l191' data-llen='4291:4314'>　於欲入於非僻邪則不正今無己私則好惡不作自</span><br/>
<span class='tline' id='l192' data-llen='4314:4337'>　無徧倚自中私慾不縱自不入於邪自正曰順曰巽</span><br/>
<span class='tline' id='l193' data-llen='4337:4360'>　曰中曰正皆所以發明道心非為巽又為順為中為</span><br/>
<span class='tline' id='l194' data-llen='4360:4383'>　正也聖人不失此道心而天下同然之心如響之應</span><br/>
<span class='tline' id='l195' data-llen='4383:4406'>　聲如影之隨形矣夫是之謂大觀盥者盥手為潔祭</span><br/>
<span class='tline' id='l196' data-llen='4406:4433'><a onclick="displayPageImage('KR1a0037', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4433:4456'>　之初也未有所薦也觀之為道如斯而已盥潔之時</span><br/>
<span class='tline' id='l198' data-llen='4456:4479'>　其心何如非言之可道非意之可度姑名之曰誠而</span><br/>
<span class='tline' id='l199' data-llen='4479:4502'>　其心中初無此一語有誠之意已不誠矣已不實直</span><br/>
<span class='tline' id='l200' data-llen='4502:4525'>　矣已動矣已偽矣非誠也惟曰如盥之時不必曰薦</span><br/>
<span class='tline' id='l201' data-llen='4525:4548'>　薦獻則意或動不足以明此㫖惟曰盥則賢愚皆知</span><br/>
<span class='tline' id='l202' data-llen='4548:4571'>　其純誠不可以意度言喻矣聖人之設教也切矣的</span><br/>
<span class='tline' id='l203' data-llen='4571:4594'>　矣盥而不薦則下民自觀感而孚化矣顒若服信之</span><br/>
<span class='tline' id='l204' data-llen='4594:4617'>　狀也誠信如神無他竒功而感應者此豈不甚神此</span><br/>
<span class='tline' id='l205' data-llen='4617:4644'><a onclick="displayPageImage('KR1a0037', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4644:4667'>　道即天之道天道至神唯其神故四時之行無差忒</span><br/>
<span class='tline' id='l207' data-llen='4667:4690'>　聖人即天道亦神道無二神二道故設教而天下自</span><br/>
<span class='tline' id='l208' data-llen='4690:4713'>　服禮樂刑政皆聖人設教之具可得而畧言也聖人</span><br/>
<span class='tline' id='l209' data-llen='4713:4736'>　為是父子君臣夫婦長幼朋友之禮所以因人慈愛</span><br/>
<span class='tline' id='l210' data-llen='4736:4759'>　恭敬之心而順以導之無敢小拂焉無敢過焉一循</span><br/>
<span class='tline' id='l211' data-llen='4759:4782'>　夫大中之性而左右之使不失其所自有爾而人之</span><br/>
<span class='tline' id='l212' data-llen='4782:4805'>　由之㝠符黙契自化自得自不知也非以神道設教</span><br/>
<span class='tline' id='l213' data-llen='4805:4828'>　乎聖人又因夫人心之不能樂樂者道心之神用也</span><br/>
<span class='tline' id='l214' data-llen='4828:4855'><a onclick="displayPageImage('KR1a0037', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4855:4878'>　人惟不自明故昏故邪故致於淫於是作為金石絲</span><br/>
<span class='tline' id='l216' data-llen='4878:4901'>　竹匏土革木以六律六呂和平中正之音黙感乎人</span><br/>
<span class='tline' id='l217' data-llen='4901:4924'>　之中正之心自不知所以然而自化也非以神道設</span><br/>
<span class='tline' id='l218' data-llen='4924:4948'>　教乎比有長閭有胥族有師黨有正書其孝弟睦婣書</span><br/>
<span class='tline' id='l219' data-llen='4948:4971'>　其德行道藝以發其本有之道心糾其過惡刑罰其</span><br/>
<span class='tline' id='l220' data-llen='4971:4994'>　罪尤又有以約其放逸之私欲復其本有之道心夫</span><br/>
<span class='tline' id='l221' data-llen='4994:5017'>　惟其所無也故彊之而莫從而道心也者人之所有</span><br/>
<span class='tline' id='l222' data-llen='5017:5040'>　今既有以發之又約而歸之則復其本有感其同然</span><br/>
<span class='tline' id='l223' data-llen='5040:5067'><a onclick="displayPageImage('KR1a0037', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5067:5083'>　之機殆又捷於影響矣非神道乎</span><br/>
<span class='tline' id='l225' data-llen='5083:5101'>象曰風行地上觀先王以省方觀民設教</span><br/>
<span class='tline' id='l226' data-llen='5101:5124'>　風行地上有無所不周徧之象聖人於是發省方觀</span><br/>
<span class='tline' id='l227' data-llen='5124:5147'>　民設教之義觀亦有觀之義或言為觀於天下或言</span><br/>
<span class='tline' id='l228' data-llen='5147:5170'>　上觀於下民天下之義無所不通而况於觀乎心通</span><br/>
<span class='tline' id='l229' data-llen='5170:5193'>　内外之士於此乎何疑彼章句訓詁之士往往窒泥</span><br/>
<span class='tline' id='l230' data-llen='5193:5216'>　夫易之為道本明變易設教之畧前已言之而省方</span><br/>
<span class='tline' id='l231' data-llen='5216:5239'>　觀民之道又為急務省方巡狩也古者天子巡狩諸</span><br/>
<span class='tline' id='l232' data-llen='5239:5266'><a onclick="displayPageImage('KR1a0037', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5266:5289'>　侯命太師陳詩以觀民風命市納價以觀民之所好</span><br/>
<span class='tline' id='l234' data-llen='5289:5312'>　惡志淫好僻命典禮考時月定日同律禮樂制度衣</span><br/>
<span class='tline' id='l235' data-llen='5312:5335'>　服正之其非巡狩之嵗則有納言之官以納民言又</span><br/>
<span class='tline' id='l236' data-llen='5335:5358'>　出命以正救之又有訓方氏誦四方之傳道嵗則布</span><br/>
<span class='tline' id='l237' data-llen='5358:5381'>　而訓四方以觀新物舜堲讒說殄行自以為是而非</span><br/>
<span class='tline' id='l238' data-llen='5381:5404'>　亂德賊道周衰之世鄉原任俠刑名縱橫異端邪說</span><br/>
<span class='tline' id='l239' data-llen='5404:5427'>　紛紛擾擾致禍於無窮者失省方觀民之教也先王</span><br/>
<span class='tline' id='l240' data-llen='5427:5450'>　隨方設教不主一説皆所以左右斯民使無失其常</span><br/>
<span class='tline' id='l241' data-llen='5450:5477'><a onclick="displayPageImage('KR1a0037', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5477:5497'>　性一之于道德也此又神道設教之詳者也</span><br/>
<span class='tline' id='l243' data-llen='5497:5520'>初六童觀小人无咎君子吝象曰初六童觀小人道也</span><br/>
<span class='tline' id='l244' data-llen='5520:5543'>　初陰居下不應乎陽有童觀之象童幼何知小人童</span><br/>
<span class='tline' id='l245' data-llen='5543:5566'>　觀則不為姦雄禍毒不深故無咎君子而無知則無</span><br/>
<span class='tline' id='l246' data-llen='5566:5589'>　以治國平天下無以啓佑後學故吝吝有鄙君子之</span><br/>
<span class='tline' id='l247' data-llen='5589:5608'>　意其在小人則乃為得宜故曰小人道也</span><br/>
<span class='tline' id='l248' data-llen='5608:5627'>六二闚觀利女貞象曰闚觀女貞亦可醜也</span><br/>
<span class='tline' id='l249' data-llen='5627:5650'>　闚觀小有所知雖異乎初六之童觀亦可醜也施之</span><br/>
<span class='tline' id='l250' data-llen='5650:5677'><a onclick="displayPageImage('KR1a0037', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5677:5700'>　於女子而貞則務小不敢自大從父而已嫁則從天</span><br/>
<span class='tline' id='l252' data-llen='5700:5723'>　而已故於女為合道者夫士而闚觀亦可醜也士而</span><br/>
<span class='tline' id='l253' data-llen='5723:5746'>　闚觀者多矣孔子曰君子不可小知而可大受也小</span><br/>
<span class='tline' id='l254' data-llen='5746:5769'>　人不可大受而可小知也自孔門大受者猶難其人</span><br/>
<span class='tline' id='l255' data-llen='5769:5792'>　自顏子三月不違而下則有月至而下則有日至而</span><br/>
<span class='tline' id='l256' data-llen='5792:5815'>　已子夏雖好論精微而孔子戒之曰女勿為小人儒</span><br/>
<span class='tline' id='l257' data-llen='5815:5838'>　及孔子沒果與子張子游以有若似聖人欲以所事</span><br/>
<span class='tline' id='l258' data-llen='5838:5861'>　孔子事之彊曽子曽子獨不可獨曽子可以免闚觀</span><br/>
<span class='tline' id='l259' data-llen='5861:5888'><a onclick="displayPageImage('KR1a0037', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5888:5911'>　之醜爾月至日至謂閔子冉伯牛仲弓曽子之徒爾</span><br/>
<span class='tline' id='l261' data-llen='5911:5934'>　孔子之徒於子游子夏子張所以啓誨之者至詳矣</span><br/>
<span class='tline' id='l262' data-llen='5934:5957'>　尚不躋之大道然則此道非告語之所及非心思之</span><br/>
<span class='tline' id='l263' data-llen='5957:5980'>　可到孔子曰二三子以我為隱乎吾無隱乎爾吾無</span><br/>
<span class='tline' id='l264' data-llen='5980:6003'>　行而不與二三子者是丘也又曰天有四時春秋冬</span><br/>
<span class='tline' id='l265' data-llen='6003:6026'>　夏風雨霜露無非教也地載神氣神氣風霆風霆流</span><br/>
<span class='tline' id='l266' data-llen='6026:6049'>　形庶物露生無非教也此道至動而實未嘗動孔子</span><br/>
<span class='tline' id='l267' data-llen='6049:6072'>　曰知者動明惟知道者得中之妙六二重陰非能知</span><br/>
<span class='tline' id='l268' data-llen='6072:6099'><a onclick="displayPageImage('KR1a0037', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6099:6115'>　動中之妙者故為闚觀為不知道</span><br/>
<span class='tline' id='l270' data-llen='6115:6135'>六三觀我生進退象曰觀我生進退未失道也</span><br/>
<span class='tline' id='l271' data-llen='6135:6158'>　六三居下卦之極將升上卦進退之際也君子之進</span><br/>
<span class='tline' id='l272' data-llen='6158:6181'>　非曰榮利也行吾之道以澤斯民而已當先自觀我</span><br/>
<span class='tline' id='l273' data-llen='6181:6205'>　生我生者我日用之所為也觀我之日用果善邪則進</span><br/>
<span class='tline' id='l274' data-llen='6205:6228'>　其未善未可以進也則退夫其自觀未善而退因以</span><br/>
<span class='tline' id='l275' data-llen='6228:6251'>　未盡乎道也而聖人許之曰未失道也未失道也一</span><br/>
<span class='tline' id='l276' data-llen='6251:6274'>　語乃繼退而生文古者立言之常也㫖不因乎進也</span><br/>
<span class='tline' id='l277' data-llen='6274:6301'><a onclick="displayPageImage('KR1a0037', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6301:6323'>六四觀國之光利用賓于王象曰觀國之光尚賓也</span><br/>
<span class='tline' id='l279' data-llen='6323:6346'>　六三有退之象則六四有進之象矣六四之進乃觀</span><br/>
<span class='tline' id='l280' data-llen='6346:6369'>　國之光輝而進九五賢明中正在上上九亦陽明國</span><br/>
<span class='tline' id='l281' data-llen='6369:6392'>　多聖賢有道之禮樂刑政無作惡作好不動乎私意</span><br/>
<span class='tline' id='l282' data-llen='6392:6415'>　如日月之光無思無為而及物自廣必如此而為有</span><br/>
<span class='tline' id='l283' data-llen='6415:6438'>　道賢人斯敢進故利用賓于王坤卦曰不習無不利</span><br/>
<span class='tline' id='l284' data-llen='6438:6461'>　地道光也大畜輝光艮其道光明需光亨履光明未</span><br/>
<span class='tline' id='l285' data-llen='6461:6484'>　濟君子之光皆明安正不動而見於云為之妙象曰</span><br/>
<span class='tline' id='l286' data-llen='6484:6511'><a onclick="displayPageImage('KR1a0037', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6511:6534'>　尚賓也者明其國貴尚賓賢可以進也明其禮賢國</span><br/>
<span class='tline' id='l288' data-llen='6534:6557'>　有道必尊賢禮士又以明士不可苟賤必有禮賓之</span><br/>
<span class='tline' id='l289' data-llen='6557:6580'>　道而後可進若自苟賤則何以行其道重已所以重</span><br/>
<span class='tline' id='l290' data-llen='6580:6585'>　道也</span><br/>
<span class='tline' id='l291' data-llen='6585:6604'>九五觀我生君子无咎象曰觀我生觀民也</span><br/>
<span class='tline' id='l292' data-llen='6604:6627'>　五君位故言君道天下之治亂在己而已故觀我生</span><br/>
<span class='tline' id='l293' data-llen='6627:6650'>　惟君子則無咎象曰觀民者人患不自知聖人於是</span><br/>
<span class='tline' id='l294' data-llen='6650:6673'>　教之欲觀我生則觀民而已民治則我是民亂則我</span><br/>
<span class='tline' id='l295' data-llen='6673:6700'><a onclick="displayPageImage('KR1a0037', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6700:6723'>　非民樂則已正民憂則已邪凡我之是非邪正一觀</span><br/>
<span class='tline' id='l297' data-llen='6723:6730'>　諸民足矣</span><br/>
<span class='tline' id='l298' data-llen='6730:6750'>上九觀其生君子无咎象曰觀其生志未平也</span><br/>
<span class='tline' id='l299' data-llen='6750:6773'>　蘇子曰觀其生謂下民觀人主之崇高富貴居人之</span><br/>
<span class='tline' id='l300' data-llen='6773:6796'>　上難哉人主高處士民之上萬衆咸仰而觀其生必</span><br/>
<span class='tline' id='l301' data-llen='6796:6819'>　君子而後無咎象曰志未平者明乎上九苟未能免</span><br/>
<span class='tline' id='l302' data-llen='6819:6842'>　萬目之聳觀則猶未能以化定民未能以德化民民</span><br/>
<span class='tline' id='l303' data-llen='6842:6865'>　志猶未平也孔子詳言聖人藏身之道惟以禮而已</span><br/>
<span class='tline' id='l304' data-llen='6865:6892'><a onclick="displayPageImage('KR1a0037', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6892:6915'>　矣自王而公公而侯侯而伯伯而子男皆有等自君</span><br/>
<span class='tline' id='l306' data-llen='6915:6938'>　而卿卿而大夫大夫而士士而民皆有等車服有等</span><br/>
<span class='tline' id='l307' data-llen='6938:6961'>　宮室有等皆禮也尊者安尊卑者安卑貴者安於貴</span><br/>
<span class='tline' id='l308' data-llen='6961:6984'>　之禮而不過賤者安於賤之禮而無不足之意上下</span><br/>
<span class='tline' id='l309' data-llen='6984:7007'>　皆安行於禮義道德之中如萬物之於天地何觀之</span><br/>
<span class='tline' id='l310' data-llen='7007:7030'>　有何未平之有周衰漸廢其禮上失其所以藏身者</span><br/>
<span class='tline' id='l311' data-llen='7030:7053'>　故漸亡秦頓廢其禮上頓失其所以藏身者故頓亡</span><br/>
<span class='tline' id='l312' data-llen='7053:7076'>　漢高縱觀秦皇帝曰嗟乎大丈夫當如此矣秦使民</span><br/>
<span class='tline' id='l313' data-llen='7076:7103'><a onclick="displayPageImage('KR1a0037', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7103:7121'>　觀其生至於此又其止於未平大亂矣</span><br/>
<span class='tline' id='l315' data-llen='7121:7149'>䷔<span class='krp-note'>震下/離上</span>噬嗑亨利用獄彖曰頤中有物曰噬嗑噬嗑而</span><br/>
<span class='tline' id='l316' data-llen='7149:7172'>亨剛柔分動而明雷電合而章柔得中而上行雖不當</span><br/>
<span class='tline' id='l317' data-llen='7172:7179'>位利用獄也</span><br/>
<span class='tline' id='l318' data-llen='7179:7202'>　頥卦初上皆竒而中爻四耦宛然有頥之象此卦又</span><br/>
<span class='tline' id='l319' data-llen='7202:7225'>　九四為竒是為頥中之物噬此物則嗑矣惟有物故</span><br/>
<span class='tline' id='l320' data-llen='7225:7248'>　噬噬而物亡而嗑則事濟矣非亨乎噬者除間之道</span><br/>
<span class='tline' id='l321' data-llen='7248:7271'>　也君子在上有小人間之則除之國已治有巨姦間</span><br/>
<span class='tline' id='l322' data-llen='7271:7298'><a onclick="displayPageImage('KR1a0037', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7298:7321'>　之則除之四方已服已和同有不軌不服之國則除</span><br/>
<span class='tline' id='l324' data-llen='7321:7344'>　之凡國之五刑所以治奸暴奸暴亦梗政者亦除間</span><br/>
<span class='tline' id='l325' data-llen='7344:7367'>　也至哉噬嗑之道乎三剛三柔分而平不偏於剛亦</span><br/>
<span class='tline' id='l326' data-llen='7367:7390'>　不偏於柔動而明如雷之動如電之明噬嗑之時明</span><br/>
<span class='tline' id='l327' data-llen='7390:7413'>　動合而成章章言其有理不紊亂也夫用威除間之</span><br/>
<span class='tline' id='l328' data-llen='7413:7436'>　際人情多失之偏多有所不察今也除間之時剛柔</span><br/>
<span class='tline' id='l329' data-llen='7436:7459'>　明動合而成章不偏不亂豈心思人力之所及哉無</span><br/>
<span class='tline' id='l330' data-llen='7459:7482'>　思無為感而遂通如雷電之合作變化之神中節之</span><br/>
<span class='tline' id='l331' data-llen='7482:7509'><a onclick="displayPageImage('KR1a0037', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7509:7532'>　妙不可度思矧可射思此大易之道也至於六五柔</span><br/>
<span class='tline' id='l333' data-llen='7532:7555'>　得中而上行上行則得位又得中道於除間之時而</span><br/>
<span class='tline' id='l334' data-llen='7555:7578'>　用柔順雖才不當位然利於獄也刑獄之道本於仁</span><br/>
<span class='tline' id='l335' data-llen='7578:7601'>　柔罪疑惟輕寧失不經聖王之所哀矜若夫除小人</span><br/>
<span class='tline' id='l336' data-llen='7601:7624'>　除巨奸則才之柔者非所利也易道適變各有攸當</span><br/>
<span class='tline' id='l337' data-llen='7624:7639'>象曰雷電噬嗑先王以明罰勑法</span><br/>
<span class='tline' id='l338' data-llen='7639:7662'>　雷威電明噬嗑之正象先王又致其仁厚之意罰罪</span><br/>
<span class='tline' id='l339' data-llen='7662:7685'>　之輕者謹而明之無一之或差則民知其不可欺而</span><br/>
<span class='tline' id='l340' data-llen='7685:7712'><a onclick="displayPageImage('KR1a0037', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7712:7735'>　不敢犯矣法書亦平時勑正之或垂之象魏或讀之</span><br/>
<span class='tline' id='l342' data-llen='7735:7758'>　於閭又讀之於族又讀之於黨於州皆所以勑戒之</span><br/>
<span class='tline' id='l343' data-llen='7758:7765'>　欲其無犯</span><br/>
<span class='tline' id='l344' data-llen='7765:7784'>初九屨校滅趾无咎象曰屨校滅趾不行也</span><br/>
<span class='tline' id='l345' data-llen='7784:7807'>　屨如校焉遂滅其趾屨趾所以行也今校之滅之則</span><br/>
<span class='tline' id='l346' data-llen='7807:7827'>　不行矣禁之於初也則其惡不行亦無咎矣</span><br/>
<span class='tline' id='l347' data-llen='7827:7846'>六二噬膚滅鼻无咎象曰噬膚滅鼻乘剛也</span><br/>
<span class='tline' id='l348' data-llen='7846:7869'>　噬膚言其易也亦言為間者長惡尚淺故噬之易也</span><br/>
<span class='tline' id='l349' data-llen='7869:7896'><a onclick="displayPageImage('KR1a0037', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7896:7919'>　鼻上通之象也滅之使其惡不得滋長而上通也為</span><br/>
<span class='tline' id='l351' data-llen='7919:7942'>　間者必剛六二乗初九之剛以剛為間義當噬也六</span><br/>
<span class='tline' id='l352' data-llen='7942:7965'>　二至柔也初九剛以梗政二之噬之何以如噬膚之</span><br/>
<span class='tline' id='l353' data-llen='7965:7988'>　易也彼梗吾政者義之所不容也矧其惡尚淺而易</span><br/>
<span class='tline' id='l354' data-llen='7988:8011'>　制也矧六二得位又以中正之道臨之也此其所以</span><br/>
<span class='tline' id='l355' data-llen='8011:8034'>　噬之易也噬膚滅鼻人疑其致怨咎聖人正之曰無</span><br/>
<span class='tline' id='l356' data-llen='8034:8056'>　咎也彼為間而遭噬者往往心服而况於他人乎</span><br/>
<span class='tline' id='l357' data-llen='8056:8079'>六三噬腊肉遇毒小吝无咎象曰遇毒位不當也九四</span><br/>
<span class='tline' id='l358' data-llen='8079:8106'><a onclick="displayPageImage('KR1a0037', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8106:8129'>噬乾胏得金矢利艱貞吉象曰利艱貞吉未光也六五</span><br/>
<span class='tline' id='l360' data-llen='8129:8150'>噬乾肉得黃金貞厲无咎象曰貞厲无咎得當也</span><br/>
<span class='tline' id='l361' data-llen='8150:8173'>　噬莫易於噬膚莫難於乾脯次腊肉次乾肉小物之</span><br/>
<span class='tline' id='l362' data-llen='8173:8196'>　乾者曰腊此蓋以彼間之淺深與己德大小為難易</span><br/>
<span class='tline' id='l363' data-llen='8196:8219'>　二除間於膚淺三漸深故為次難四又深尤難至五</span><br/>
<span class='tline' id='l364' data-llen='8219:8242'>　當益深益難而曰噬乾肉止為次難者以其有黃中</span><br/>
<span class='tline' id='l365' data-llen='8242:8265'>　金剛貞正之盛德又以尊位行之無毫髮之失也故</span><br/>
<span class='tline' id='l366' data-llen='8265:8288'>　曰得當也故雖厲而無咎夫彼為間三噬而除之當</span><br/>
<span class='tline' id='l367' data-llen='8288:8315'><a onclick="displayPageImage('KR1a0037', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8315:8338'>　也而反遇毒者三無德焉不當位也無德者雖行之</span><br/>
<span class='tline' id='l369' data-llen='8338:8361'>　以正猶難濟雖然三非間者彼為間而三除之於義</span><br/>
<span class='tline' id='l370' data-llen='8361:8384'>　為正雖有小吝終於無咎至於四則間益深益大故</span><br/>
<span class='tline' id='l371' data-llen='8384:8407'>　曰噬乾脯或作胏子夏作脯子夏在孔門當從其本</span><br/>
<span class='tline' id='l372' data-llen='8407:8430'>　文五剛失直不如黃金中剛之善矣故利於艱貞則</span><br/>
<span class='tline' id='l373' data-llen='8430:8453'>　吉象曰未光言九四之猶未盡乎道也易諸卦爻唯</span><br/>
<span class='tline' id='l374' data-llen='8453:8476'>　曰艱貞不曰艱中者貞可以勉而至中不可勉而能</span><br/>
<span class='tline' id='l375' data-llen='8476:8499'>　六五之黃中非九四之所能勉而至也故曰中庸之</span><br/>
<span class='tline' id='l376' data-llen='8499:8526'><a onclick="displayPageImage('KR1a0037', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8526:8540'>　為德也其至矣乎民鮮久矣</span><br/>
<span class='tline' id='l378' data-llen='8540:8559'>上九何校滅耳凶象曰何校滅耳聰不明也</span><br/>
<span class='tline' id='l379' data-llen='8559:8582'>　此為間者為惡至於上則極矣初九始于足上九登</span><br/>
<span class='tline' id='l380' data-llen='8582:8605'>　於首矣今獄具亦有首足之校聖人於是猶發揮其</span><br/>
<span class='tline' id='l381' data-llen='8605:8628'>　本始曰本於昏而已矣聰不明者昏之謂也人心本</span><br/>
<span class='tline' id='l382' data-llen='8628:8651'>　善因昏而失言其非無良性也昏故也小人省此庶</span><br/>
<span class='tline' id='l383' data-llen='8651:8658'>　乎其廖矣</span><br/>
<span class='tline' id='l384' data-llen='8658:8667'>　楊氏易傳卷八</span><br/>
</p>
<p><br/>
</p>
  </div>
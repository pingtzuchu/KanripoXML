<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0037', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　楊氏易傳卷十一</span>
<span class='tline' id='l10' data-llen='200:220'>　　　　　　　　　　　　宋　楊簡　撰</span>
<span class='tline' id='l11' data-llen='220:247'>䷞<span class='krp-note'>艮下/兑上</span>咸亨利貞取女吉彖曰咸感也柔上而剛下</span>
<span class='tline' id='l12' data-llen='247:270'>二氣感應以相與止而説男下女是以亨利貞取女吉</span>
<span class='tline' id='l13' data-llen='270:293'>也天地感而萬物化生聖人感人心而天下和平觀其</span>
<span class='tline' id='l14' data-llen='293:307'>所感而天地萬物之情可見矣</span>
<span class='tline' id='l15' data-llen='307:330'>　觀卦之象上六之柔有自下而升之象九三之剛有</span>
<span class='tline' id='l16' data-llen='330:356'><a onclick="displayPageImage('KR1a0037', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='356:379'>　自上而下之象是謂柔上而剛下剛柔隂陽二氣感</span>
<span class='tline' id='l18' data-llen='379:402'>　應以相與艮止兊説説出艮止者其咸之道歟亨利</span>
<span class='tline' id='l19' data-llen='402:425'>　貞歟變化之神歟夫既以感應相與而説矣而曰止</span>
<span class='tline' id='l20' data-llen='425:448'>　者何也豈始説而終止邪今曰止而説言乎止而不</span>
<span class='tline' id='l21' data-llen='448:471'>　動而又説爾非止與説離而為二止與説合而為一</span>
<span class='tline' id='l22' data-llen='471:494'>　也如水鑑中之萬象水常止而萬象自動也如天地</span>
<span class='tline' id='l23' data-llen='494:517'>　之相感而未嘗不寂然也大哉止説之道乎人心皆</span>
<span class='tline' id='l24' data-llen='517:540'>　有此妙而自不省不信者何止百人而九十九也歸</span>
<span class='tline' id='l25' data-llen='540:566'><a onclick="displayPageImage('KR1a0037', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='566:589'>　妹也歸妹天地之大義也艮少男居下兊少女居上</span>
<span class='tline' id='l27' data-llen='589:612'>　男下女之正禮也言乎其禮則男下女言乎其義則</span>
<span class='tline' id='l28' data-llen='612:635'>　止而説一也皆正也如此娶則吉不然則不吉小不</span>
<span class='tline' id='l29' data-llen='635:658'>　然則小不吉大不然則大不吉舜鼓琴二女果若固</span>
<span class='tline' id='l30' data-llen='658:681'>　有之止而説也貞也吉也天地之感也天地感而萬</span>
<span class='tline' id='l31' data-llen='681:704'>　物化生聖人感人心而天下和平一也男女之相感</span>
<span class='tline' id='l32' data-llen='704:727'>　即君民之相感感應之機神不可測雖感應而遂通</span>
<span class='tline' id='l33' data-llen='727:750'>　自寂然而不動省此機者則止而説則能感人心而</span>
<span class='tline' id='l34' data-llen='750:776'><a onclick="displayPageImage('KR1a0037', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='776:799'>　天下和平志有之聖人先得我心之所同然者爾人</span>
<span class='tline' id='l36' data-llen='799:822'>　心自善自神自明惟昏故亂一日感之則固有之機</span>
<span class='tline' id='l37' data-llen='822:845'>　忽發黙感黙應自和自平矣何獨人心舉天下萬物</span>
<span class='tline' id='l38' data-llen='845:868'>　之情皆然何獨萬物天地亦然惟此感應之妙變化</span>
<span class='tline' id='l39' data-llen='868:891'>　之神知天地萬物之情則知己之情而大易之道在</span>
<span class='tline' id='l40' data-llen='891:914'>　我矣目之所以視者此也耳之所以聴者此也口之</span>
<span class='tline' id='l41' data-llen='914:937'>　所以言者此也心之所以思者此也不知其所自來</span>
<span class='tline' id='l42' data-llen='937:960'>　也不知其所從往也雖視聴言動之神無體也此其</span>
<span class='tline' id='l43' data-llen='960:986'><a onclick="displayPageImage('KR1a0037', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='986:1009'>　神也雖聖人不能自知也而況於他人乎不識不知</span>
<span class='tline' id='l45' data-llen='1009:1032'>　者文王也曰吾有知乎哉無知也者孔子也三才一</span>
<span class='tline' id='l46' data-llen='1032:1048'>　也古今一也動静一也晝夜一也</span>
<span class='tline' id='l47' data-llen='1048:1063'>象曰山上有澤咸君子以虛受人</span>
<span class='tline' id='l48' data-llen='1063:1086'>　澤甚卑山則甚髙今山上而有澤焉氣之所感也氣</span>
<span class='tline' id='l49' data-llen='1086:1109'>　虛故通人惟虛故能受植已私焉窒其中則安能受</span>
<span class='tline' id='l50' data-llen='1109:1132'>　人心自虛自無體自廣大無限量意動而窒始好已</span>
<span class='tline' id='l51' data-llen='1132:1155'>　勝始恥於從人之言而不受而愚而闇而亂矣君子</span>
<span class='tline' id='l52' data-llen='1155:1181'><a onclick="displayPageImage('KR1a0037', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1181:1204'>　以虛受人非本窒而强虛也不失其本虛爾因愚衆</span>
<span class='tline' id='l54' data-llen='1204:1215'>　之窒故言君子之虛</span>
<span class='tline' id='l55' data-llen='1215:1231'>初六咸其拇象曰咸其拇志在外也</span>
<span class='tline' id='l56' data-llen='1231:1254'>　咸爻取一身為象初六最下有拇之象其拇感動者</span>
<span class='tline' id='l57' data-llen='1254:1270'>　志在外也其動也微故不及吉凶</span>
<span class='tline' id='l58' data-llen='1270:1290'>六二咸其腓凶居吉象曰雖凶居吉順不害也</span>
<span class='tline' id='l59' data-llen='1290:1313'>　自拇少升而上則腓人之行其腓先動止者道也動</span>
<span class='tline' id='l60' data-llen='1313:1336'>　非道也道心虛靜感而斯應迫而後起及其意動而</span>
<span class='tline' id='l61' data-llen='1336:1362'><a onclick="displayPageImage('KR1a0037', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1362:1385'>　逸則不待感迫而先動如腓矣然艮體止亦有居之</span>
<span class='tline' id='l63' data-llen='1385:1403'>　象知動之非能居則轉凶為吉居止也</span>
<span class='tline' id='l64' data-llen='1403:1426'>九三咸其股執其隨往吝象曰咸其股亦不處也志在</span>
<span class='tline' id='l65' data-llen='1426:1434'>隨人所執下也</span>
<span class='tline' id='l66' data-llen='1434:1457'>　自腓而上其為股乎股雖不至如腓之先動而亦非</span>
<span class='tline' id='l67' data-llen='1457:1480'>　靜止者故曰亦不處也處止也股専於隨人而動故</span>
<span class='tline' id='l68' data-llen='1480:1503'>　曰執其隨執此而往良可羞吝夫咸感之道雖戒躁</span>
<span class='tline' id='l69' data-llen='1503:1526'>　動務去已私感而斯應然亦志於隨者志在隨人則</span>
<span class='tline' id='l70' data-llen='1526:1552'><a onclick="displayPageImage('KR1a0037', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1552:1575'>　全無主本失道從人所執下矣堯舜之舍己從人非</span>
<span class='tline' id='l72' data-llen='1575:1598'>　隨人也舍己從人者其中虛明志在隨人者窒闇而</span>
<span class='tline' id='l73' data-llen='1598:1603'>　已矣</span>
<span class='tline' id='l74' data-llen='1603:1626'>九四貞吉悔亡憧憧往來朋從爾思象曰貞吉悔亡未</span>
<span class='tline' id='l75' data-llen='1626:1639'>感害也憧憧往來未光大也</span>
<span class='tline' id='l76' data-llen='1639:1662'>　初拇二腓三股五脢上輔頰舌九四居中正當心象</span>
<span class='tline' id='l77' data-llen='1662:1685'>　爻辭亦言心之所為而不明曰心者何也心非氣血</span>
<span class='tline' id='l78' data-llen='1685:1708'>　非形體惟有虛明而亦執以為己私若一物然故聖</span>
<span class='tline' id='l79' data-llen='1708:1734'><a onclick="displayPageImage('KR1a0037', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1734:1757'>　人去心之名庶乎己私之釋而虚之神著矣九陽明</span>
<span class='tline' id='l81' data-llen='1757:1780'>　有貞正之象而四又隂闇明未純一意不能不動未</span>
<span class='tline' id='l82' data-llen='1780:1803'>　能無悔而陽明貞正其悔終亡象曰未感害者意雖</span>
<span class='tline' id='l83' data-llen='1803:1826'>　動而未發於言行未達於外故未感害夫能勉而貞</span>
<span class='tline' id='l84' data-llen='1826:1849'>　正雖可悔亡苟於貞正之中意念擾擾憧憧往來則</span>
<span class='tline' id='l85' data-llen='1849:1872'>　隨其所思而朋從之雖貞正亦未光大也言念念動</span>
<span class='tline' id='l86' data-llen='1872:1895'>　朋從之多不可勝紀或意謂若是者為仁乂謂若是</span>
<span class='tline' id='l87' data-llen='1895:1918'>　者為義又謂若是者為禮又謂若是者為樂於仁義</span>
<span class='tline' id='l88' data-llen='1918:1944'><a onclick="displayPageImage('KR1a0037', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1944:1967'>　禮樂之中又各曲折支分之意度不可勝紀於是雖</span>
<span class='tline' id='l90' data-llen='1967:1990'>　有得乎一以貫之之説又亦不免乎意意以若是者</span>
<span class='tline' id='l91' data-llen='1990:2013'>　為一若是者非一或以為靜或以為動或以為無或</span>
<span class='tline' id='l92' data-llen='2013:2036'>　以為有或以為合或以為分或以為此或以為彼意</span>
<span class='tline' id='l93' data-llen='2036:2059'>　慮紛然不可勝紀苟為正而若是亦未光大矣光大</span>
<span class='tline' id='l94' data-llen='2059:2082'>　之貞不勞外索不假思慮孔子曰吾有知乎哉無知</span>
<span class='tline' id='l95' data-llen='2082:2105'>　也又每毎止絶學者之四病母意母必毋固毋我又</span>
<span class='tline' id='l96' data-llen='2105:2128'>　曰心之精神是謂聖孟子亦曰仁人心也舜知此心</span>
<span class='tline' id='l97' data-llen='2128:2154'><a onclick="displayPageImage('KR1a0037', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2154:2177'>　之即道故曰道心直心為道意動則差愛親敬親此</span>
<span class='tline' id='l99' data-llen='2177:2200'>　心誠然而非意也先意承志晨省昏定冬温夏凊出</span>
<span class='tline' id='l100' data-llen='2200:2223'>　告反面此心誠然而非意也事君事長此心誠然而</span>
<span class='tline' id='l101' data-llen='2223:2246'>　非意也忠信篤敬此心誠然而非意也應物臨事此</span>
<span class='tline' id='l102' data-llen='2246:2269'>　心誠然而非意也如氷鑑中之萬象如四時之錯行</span>
<span class='tline' id='l103' data-llen='2269:2292'>　如日月之代明其積焉而不苑並行而不繆深而通</span>
<span class='tline' id='l104' data-llen='2292:2313'>　茂而有間是謂變化云為不識不知一以貫之</span>
<span class='tline' id='l105' data-llen='2313:2330'>九五咸其脢无悔象曰咸其脢志末也</span>
<span class='tline' id='l106' data-llen='2330:2356'><a onclick="displayPageImage('KR1a0037', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2356:2379'>　心之上口之下曰脢脢者無思慮無營為之所雖感</span>
<span class='tline' id='l108' data-llen='2379:2402'>　而無應雖靜而無用雖無悔而非大道故曰志末也</span>
<span class='tline' id='l109' data-llen='2402:2425'>　末為言卑之也何謂大道孝悌忠敬交錯泛應喜怒</span>
<span class='tline' id='l110' data-llen='2425:2446'>　哀樂云為思度如四時之錯行如日月之代明</span>
<span class='tline' id='l111' data-llen='2446:2466'>上六咸其輔頰舌象曰咸其輔頰舌滕口説也</span>
<span class='tline' id='l112' data-llen='2466:2489'>　上體之上惟輔頰舌有咸感之象輔頰之中有舌為</span>
<span class='tline' id='l113' data-llen='2489:2508'>　言感人以言不由乎中勝口説也鄙之也</span>
<span class='tline' id='l114' data-llen='2508:2535'>䷟<span class='krp-note'>巽下/震上</span>恒亨无咎利貞利有攸往彖曰恒久也剛上</span>
<span class='tline' id='l115' data-llen='2535:2561'><a onclick="displayPageImage('KR1a0037', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2561:2584'>而柔下雷風相與巽而動剛柔皆應恒恒亨无咎利貞</span>
<span class='tline' id='l117' data-llen='2584:2607'>久於其道也天地之道恒久而不己也利有攸往終則</span>
<span class='tline' id='l118' data-llen='2607:2630'>有始也日月得天而能久照四時變化而能久成聖人</span>
<span class='tline' id='l119' data-llen='2630:2653'>久於其道而天下化成觀其所恒而天地萬物之情可</span>
<span class='tline' id='l120' data-llen='2653:2657'>見矣</span>
<span class='tline' id='l121' data-llen='2657:2680'>　觀卦之象九四之剛有自下而上之象初六之柔有</span>
<span class='tline' id='l122' data-llen='2680:2703'>　自上而下之象又震長男而在上巽長女而在下剛</span>
<span class='tline' id='l123' data-llen='2703:2726'>　上而柔下得體之正得理之常然上下之情不相與</span>
<span class='tline' id='l124' data-llen='2726:2752'><a onclick="displayPageImage('KR1a0037', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2752:2775'>　則不和不和亦不能恒雷動風作率常相與巽而動</span>
<span class='tline' id='l126' data-llen='2775:2798'>　不忤六爻剛柔皆相應如此則可恒矣久者必亨通</span>
<span class='tline' id='l127' data-llen='2798:2821'>　雖亨通又必無咎而後可其未免於為人所尤咎猶</span>
<span class='tline' id='l128' data-llen='2821:2844'>　為未可也亨通無咎矣而未正者容或正之葢不拂</span>
<span class='tline' id='l129' data-llen='2844:2867'>　乎人情者亦亨亦無咎而未貞正誦王莽功徳者滿</span>
<span class='tline' id='l130' data-llen='2867:2890'>　天下而莽非貞正必亨無咎利貞而後為道而後為</span>
<span class='tline' id='l131' data-llen='2890:2913'>　久於道也天地之道恒久不已必如天地之久而後</span>
<span class='tline' id='l132' data-llen='2913:2936'>　始全乎恒久之道三才未始不一也惟人因物有遷</span>
<span class='tline' id='l133' data-llen='2936:2962'><a onclick="displayPageImage('KR1a0037', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2962:2985'>　意動而昏而後裂而為三也不遷不昏則未始不一</span>
<span class='tline' id='l135' data-llen='2985:3008'>　人心之神不可測也不可知也無體也莫知其鄉也</span>
<span class='tline' id='l136' data-llen='3008:3031'>　三才一體豈不實然恒亨無咎利貞則利有所往而</span>
<span class='tline' id='l137' data-llen='3031:3054'>　無所不通無所終窮矣終則有始無窮之道也此事</span>
<span class='tline' id='l138' data-llen='3054:3077'>　雖終後事復始如日月之代明如四時之相推循環</span>
<span class='tline' id='l139' data-llen='3077:3100'>　無端而莫知已極也日月得天而能久照初無深義</span>
<span class='tline' id='l140' data-llen='3100:3123'>　之可求也四時變化而能久成亦無深義之可索也</span>
<span class='tline' id='l141' data-llen='3123:3146'>　得天麗乎天也變化寒暑温凉之變化也久照者久</span>
<span class='tline' id='l142' data-llen='3146:3172'><a onclick="displayPageImage('KR1a0037', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3172:3195'>　照也久成者久成也日月即四時四時即聖人一也</span>
<span class='tline' id='l144' data-llen='3195:3218'>　是道也至人久焉賢人亦久而未盡于久未盡乎久</span>
<span class='tline' id='l145' data-llen='3218:3241'>　則未精一未精一則其化也淺惟聖人久於其道全</span>
<span class='tline' id='l146' data-llen='3241:3264'>　體為道全心為道即日月四時四時即天地即天下</span>
<span class='tline' id='l147' data-llen='3264:3287'>　之心聖人運天下同然之機于上而天下黙應黙化</span>
<span class='tline' id='l148' data-llen='3287:3310'>　黙成矣豈人力之所能為哉故曰神化觀其所恒所</span>
<span class='tline' id='l149' data-llen='3310:3333'>　恒即所感知所恒即所感則天地萬物之情昭然矣</span>
<span class='tline' id='l150' data-llen='3333:3356'>　苟以為所感自有所感之情所恒自有所恒之情則</span>
<span class='tline' id='l151' data-llen='3356:3382'><a onclick="displayPageImage('KR1a0037', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3382:3405'>　不惟不知恒亦不知感今飄風不終朝驟雨不終日</span>
<span class='tline' id='l153' data-llen='3405:3428'>　此其不恒者皆形也其風之自其雨之自不可知也</span>
<span class='tline' id='l154' data-llen='3428:3451'>　不可知者未始不恒也其音聲則不恒其動作則不</span>
<span class='tline' id='l155' data-llen='3451:3474'>　恒其聲音之自動作之自不可知也不可知者未始</span>
<span class='tline' id='l156' data-llen='3474:3497'>　不恒也知其自未始不恒則知其發其變化亦未始</span>
<span class='tline' id='l157' data-llen='3497:3520'>　不恒無所不通無所不恒曰恒曰咸皆其虚名曰易</span>
<span class='tline' id='l158' data-llen='3520:3543'>　曰道亦其虚名天地萬物之情如此六十四卦三百</span>
<span class='tline' id='l159' data-llen='3543:3554'>　八十四爻之情如此</span>
<span class='tline' id='l160' data-llen='3554:3580'><a onclick="displayPageImage('KR1a0037', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3580:3594'>象曰雷風恒君子以立不易方</span>
<span class='tline' id='l162' data-llen='3594:3617'>　雷風天下之至動疑不可以言恒而恒卦有此象此</span>
<span class='tline' id='l163' data-llen='3617:3640'>　人情之所甚疑而君子以為未始或動也此非訓詁</span>
<span class='tline' id='l164' data-llen='3640:3663'>　之所解非心思之所及也孔子曰哀樂相生即風雷</span>
<span class='tline' id='l165' data-llen='3663:3686'>　之至也而繼之曰正明目而視之不可得而見也傾</span>
<span class='tline' id='l166' data-llen='3686:3709'>　耳而聴之不可得而聞也夫哀樂不可見不可聞其</span>
<span class='tline' id='l167' data-llen='3709:3732'>　謂之未始或動其孰曰不可未始或動非不易方也</span>
<span class='tline' id='l168' data-llen='3732:3755'>　此之謂立此之謂君子此之謂雷風此之謂不可以</span>
<span class='tline' id='l169' data-llen='3755:3782'><a onclick="displayPageImage('KR1a0037', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3782:3788'>　動靜論</span>
<span class='tline' id='l171' data-llen='3788:3809'>初六浚恒貞凶无攸利象曰浚恒之凶始求深也</span>
<span class='tline' id='l172' data-llen='3809:3832'>　天下萬物皆有其序不由其序而遽求之深皆不可</span>
<span class='tline' id='l173' data-llen='3832:3855'>　也其於事則其進鋭者其退速其於人情則相與未</span>
<span class='tline' id='l174' data-llen='3855:3878'>　久相知未深而遽求之深則彼將不堪將莫之應浚</span>
<span class='tline' id='l175' data-llen='3878:3901'>　深也遽求深入雖貞正亦凶始求深入多由貞正之</span>
<span class='tline' id='l176' data-llen='3901:3924'>　人執正義而為之急也易之道不如此惟時惟變不</span>
<span class='tline' id='l177' data-llen='3924:3947'>　主一説天下之大用也用小道者雖正猶凶猶無所</span>
<span class='tline' id='l178' data-llen='3947:3974'><a onclick="displayPageImage('KR1a0037', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3974:3994'>　利故孔子止絶人之意必固我其為害道也</span>
<span class='tline' id='l180' data-llen='3994:4010'>九二悔亡象曰九二悔亡能久中也</span>
<span class='tline' id='l181' data-llen='4010:4033'>　九二以陽明之臣事隂柔之君陽非臣道之恒有悔</span>
<span class='tline' id='l182' data-llen='4033:4056'>　之道今也能久於中故悔亡其在進徳九陽二隂駁</span>
<span class='tline' id='l183' data-llen='4056:4079'>　雜未純一有悔能久於道其悔終亡顔子有不善未</span>
<span class='tline' id='l184' data-llen='4079:4102'>　嘗不知知之未嘗復行既有不善豈能無悔然能久</span>
<span class='tline' id='l185' data-llen='4102:4125'>　於其道至于三月不違仁則悔亡矣過三月雖不無</span>
<span class='tline' id='l186' data-llen='4125:4140'>　違違則不無悔而益久當益亡</span>
<span class='tline' id='l187' data-llen='4140:4167'><a onclick="displayPageImage('KR1a0037', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4167:4190'>九三不恒其徳或承之羞貞吝象曰不恒其徳无所容</span>
<span class='tline' id='l189' data-llen='4190:4193'>也</span>
<span class='tline' id='l190' data-llen='4193:4216'>　九三不得中道而陽性多動不能恒久之人尚不可</span>
<span class='tline' id='l191' data-llen='4216:4239'>　以作巫醫則何往而不承之羞雖中於貞正既不恒</span>
<span class='tline' id='l192' data-llen='4239:4262'>　矣亦吝孔子曰人之所助者信也不恒不信無所容</span>
<span class='tline' id='l193' data-llen='4262:4270'>　於天地之間</span>
<span class='tline' id='l194' data-llen='4270:4287'>九四田无禽象曰久非其位安得禽也</span>
<span class='tline' id='l195' data-llen='4287:4310'>　四隂位也今以九居之非其位也非其位者非其所</span>
<span class='tline' id='l196' data-llen='4310:4337'><a onclick="displayPageImage('KR1a0037', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4337:4360'>　也非其所謂久非其道也既非其道雖久之安能得</span>
<span class='tline' id='l198' data-llen='4360:4376'>　禽言無功也言其徒久而無成也</span>
<span class='tline' id='l199' data-llen='4376:4399'>六五恒其徳貞婦人吉夫子凶象曰婦人貞吉從一而</span>
<span class='tline' id='l200' data-llen='4399:4411'>終也夫子制義從婦凶也</span>
<span class='tline' id='l201' data-llen='4411:4434'>　六五亦得中道且得靜正六有柔靜之象而専應九</span>
<span class='tline' id='l202' data-llen='4434:4457'>　二天下固有靜正之徳而未剛大者如六五之恒其</span>
<span class='tline' id='l203' data-llen='4457:4480'>　徳貞是也故婦則吉以婦人之道從一而終也至於</span>
<span class='tline' id='l204' data-llen='4480:4503'>　夫子則當制義當有剛健無所不通之徳而専靜柔</span>
<span class='tline' id='l205' data-llen='4503:4530'><a onclick="displayPageImage('KR1a0037', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4530:4553'>　從則為凶也道心中虛何剛何柔虛名泛應無所不</span>
<span class='tline' id='l207' data-llen='4553:4576'>　通而知剛知柔之徳隨時而著初不用毫髮之思慮</span>
<span class='tline' id='l208' data-llen='4576:4599'>　氣質之拘者養徳未成弱質未成六五之恒其徳貞</span>
<span class='tline' id='l209' data-llen='4599:4622'>　是也惟養徳之成者氣質盡化而為天徳故無所不</span>
<span class='tline' id='l210' data-llen='4622:4645'>　通無强無懾剛健柔順之徳無非變化之神此聖人</span>
<span class='tline' id='l211' data-llen='4645:4651'>　之道也</span>
<span class='tline' id='l212' data-llen='4651:4668'>上六振恒凶象曰振恒在上大无功也</span>
<span class='tline' id='l213' data-llen='4668:4691'>　振振動也震卦之上有振象夫初六始而遽求浚恒</span>
<span class='tline' id='l214' data-llen='4691:4718'><a onclick="displayPageImage('KR1a0037', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4718:4741'>　則不可今至於其終而猶震動其恒未純未一則大</span>
<span class='tline' id='l216' data-llen='4741:4764'>　無功也凶凶道也學者於此而進徳未純一殆未至</span>
<span class='tline' id='l217' data-llen='4764:4787'>　於凶故悠悠不學也孔子獨於顔子稱好學者此萬</span>
<span class='tline' id='l218' data-llen='4787:4810'>　古之通患孔子聖人而發憤忘食者何為也懼其至</span>
<span class='tline' id='l219' data-llen='4810:4833'>　如此也故自十五志學三十而立四十而不惑五十</span>
<span class='tline' id='l220' data-llen='4833:4856'>　知天命六十耳順七十從心所欲不踰矩而其功大</span>
<span class='tline' id='l221' data-llen='4856:4873'>　成也得道則吉失道則凶甚可畏也</span>
<span class='tline' id='l222' data-llen='4873:4900'>䷠<span class='krp-note'>艮下/乾上</span>遯亨小利貞彖曰遯亨遯而亨也剛當位而</span>
<span class='tline' id='l223' data-llen='4900:4927'><a onclick="displayPageImage('KR1a0037', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4927:4948'>應與時行也小利貞浸而長也遯之時義大矣哉</span>
<span class='tline' id='l225' data-llen='4948:4971'>　陽為君子四陽雖多勢則外往也隂為小人二隂雖</span>
<span class='tline' id='l226' data-llen='4971:4994'>　寡勢則内來也是故君子當遯遯則亨通之道不遯</span>
<span class='tline' id='l227' data-llen='4994:5017'>　則與小人爭取禍之道也然剛當位君子猶居位人</span>
<span class='tline' id='l228' data-llen='5017:5040'>　心猶應與時偕行隨宜而施亦可也曰小利貞則亦</span>
<span class='tline' id='l229' data-llen='5040:5063'>　不大利於貞正之道矣以小人浸長乗時得勢不可</span>
<span class='tline' id='l230' data-llen='5063:5086'>　制也方是小人浸長君徳可知姦狀百出亂政日滋</span>
<span class='tline' id='l231' data-llen='5086:5109'>　君子方遯事情擾擾處此往往不無動於意隨於事</span>
<span class='tline' id='l232' data-llen='5109:5136'><a onclick="displayPageImage('KR1a0037', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5136:5159'>　而往聖人於是乃曰遯之時義大矣哉謂夫此時之</span>
<span class='tline' id='l234' data-llen='5159:5182'>　義至大也至大者極其不可形容之辭也孔子曰哀</span>
<span class='tline' id='l235' data-llen='5182:5205'>　樂相生是故正明目而視之不可得而見傾耳而聴</span>
<span class='tline' id='l236' data-llen='5205:5228'>　之不可得而聞夫哀樂相生人皆以為可見可聞也</span>
<span class='tline' id='l237' data-llen='5228:5251'>　孔子曰不可見不可聞則小人浸長君子好遯雖擾</span>
<span class='tline' id='l238' data-llen='5251:5274'>　擾萬狀孰謂其可見可聞乎此非訓詁之所解也非</span>
<span class='tline' id='l239' data-llen='5274:5297'>　思慮之所及也惟心通内明者自知之惟可曰大矣</span>
<span class='tline' id='l240' data-llen='5297:5320'>　哉而不可復加之言也某自弱冠左右讀孔子一貫</span>
<span class='tline' id='l241' data-llen='5320:5347'><a onclick="displayPageImage('KR1a0037', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5347:5370'>　之語堯舜執中之誨常疑先聖啟告之未為詳明及</span>
<span class='tline' id='l243' data-llen='5370:5393'>　微覺後始知前聖之言及此已詳矣復加焉則非矣</span>
<span class='tline' id='l244' data-llen='5393:5416'>　則思慮之所及爾訓詁之所言耳非大矣哉之道也</span>
<span class='tline' id='l245' data-llen='5416:5435'>象曰天下有山遯君子以逺小人不惡而嚴</span>
<span class='tline' id='l246' data-llen='5435:5458'>　君子如天小人如山君子未嘗惡之也而自逺自嚴</span>
<span class='tline' id='l247' data-llen='5458:5481'>　此易之道也此非君子以權術待小人也人心無我</span>
<span class='tline' id='l248' data-llen='5481:5504'>　無體自神自明由中心而達自無適而不當寂然不</span>
<span class='tline' id='l249' data-llen='5504:5527'>　動無為而自不惡自嚴自逺也使後世之君子皆同</span>
<span class='tline' id='l250' data-llen='5527:5554'><a onclick="displayPageImage('KR1a0037', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5554:5577'>　此道則於小人何怨此逺遯小人之一義爾非謂遯</span>
<span class='tline' id='l252' data-llen='5577:5586'>　卦之義盡於此</span>
<span class='tline' id='l253' data-llen='5586:5609'>初六遯尾厲勿用有攸往象曰遯尾之厲不往何災也</span>
<span class='tline' id='l254' data-llen='5609:5632'>　尾居其後言乎遯之遲也初爻而曰遲者初係内卦</span>
<span class='tline' id='l255' data-llen='5632:5655'>　二隂為小人居内勢浸長初居小人之中而未遯為</span>
<span class='tline' id='l256' data-llen='5655:5678'>　遁之尾遁諸爻以逺於隂為善故初為遯尾為危厲</span>
<span class='tline' id='l257' data-llen='5678:5701'>　戒之勿用有攸往者此往謂進葢内卦惟二為中而</span>
<span class='tline' id='l258' data-llen='5701:5724'>　猶居下位故尚徳言往進孔子為乗田委吏之時必</span>
<span class='tline' id='l259' data-llen='5724:5751'><a onclick="displayPageImage('KR1a0037', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5751:5761'>　無出位干時之災</span>
<span class='tline' id='l261' data-llen='5761:5784'>六二執之用黄牛之革莫之勝説象曰執用黄牛固志</span>
<span class='tline' id='l262' data-llen='5784:5787'>也</span>
<span class='tline' id='l263' data-llen='5787:5810'>　黄中也牛柔順之物革堅固之物二居中有道之象</span>
<span class='tline' id='l264' data-llen='5810:5833'>　六與二皆隂有柔順之象二正在内卦之中正與小</span>
<span class='tline' id='l265' data-llen='5833:5856'>　人並處非遁者故爻辭不言遯柳下惠當之居人之</span>
<span class='tline' id='l266' data-llen='5856:5879'>　朝而隠人稱其和是為柔順而不以三公易其介是</span>
<span class='tline' id='l267' data-llen='5879:5902'>　故有堅貞不可移奪之徳不偏於和矣是為中是為</span>
<span class='tline' id='l268' data-llen='5902:5929'><a onclick="displayPageImage('KR1a0037', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5929:5952'>　黄牛之革莫之勝説言其堅貞不移之至不可勝言</span>
<span class='tline' id='l270' data-llen='5952:5975'>　然自古以來安得人人皆如柳下惠徳性自然無勞</span>
<span class='tline' id='l271' data-llen='5975:5998'>　固執者近朱者赤近墨者黑利勢易以動人而況於</span>
<span class='tline' id='l272' data-llen='5998:6021'>　日處其中則固志難久執之之堅誠不可不謹也意</span>
<span class='tline' id='l273' data-llen='6021:6034'>　念一動即化而為小人矣</span>
<span class='tline' id='l274' data-llen='6034:6057'>九三係遯有疾厲畜臣妾吉象曰係遯之厲有疾憊也</span>
<span class='tline' id='l275' data-llen='6057:6068'>畜臣妾吉不可大事也</span>
<span class='tline' id='l276' data-llen='6068:6091'>　三與二比九陽與六二之隂相得而九三陽為君子</span>
<span class='tline' id='l277' data-llen='6091:6118'><a onclick="displayPageImage('KR1a0037', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6118:6141'>　雖知義所當遯而尚不忘利禄有戀係之意故曰係</span>
<span class='tline' id='l279' data-llen='6141:6164'>　遯初六雖遯之遲居後而無隂陽相得戀係於小人</span>
<span class='tline' id='l280' data-llen='6164:6187'>　之象故初止於厲而九三有疾厲明其己得自有患</span>
<span class='tline' id='l281' data-llen='6187:6210'>　疾象又曰有疾憊也言其憊弱無剛毅之徳不能决</span>
<span class='tline' id='l282' data-llen='6210:6233'>　去也其曰畜臣妾吉臣妾賤者畜養於人者戀而不</span>
<span class='tline' id='l283' data-llen='6233:6256'>　思去則為忠愛其主則為吉也此至賤之義不可施</span>
<span class='tline' id='l284' data-llen='6256:6264'>　之於大事也</span>
<span class='tline' id='l285' data-llen='6264:6286'>九四好遯君子吉小人否象曰君子好遯小人否也</span>
<span class='tline' id='l286' data-llen='6286:6313'><a onclick="displayPageImage('KR1a0037', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6313:6336'>　四已入外卦有好遯之象然君子則好遯而吉若小</span>
<span class='tline' id='l288' data-llen='6336:6359'>　人則不然也謂小人則不能遁也九四與初六相應</span>
<span class='tline' id='l289' data-llen='6359:6382'>　此一小人不能遁之象大凡人情之乖違者皆當遁</span>
<span class='tline' id='l290' data-llen='6382:6405'>　避小人與小人乖違亦當遁小人溺於利故不能遯</span>
<span class='tline' id='l291' data-llen='6405:6423'>九五嘉遯貞吉象曰嘉遯貞吉以正志也</span>
<span class='tline' id='l292' data-llen='6423:6446'>　九五為遁之嘉者何謂嘉九五剛當位而應非早遯</span>
<span class='tline' id='l293' data-llen='6446:6469'>　者小人之勢雖己得位而浸長位猶在下猶須命而</span>
<span class='tline' id='l294' data-llen='6469:6492'>　應九五雖欲遁而義猶未可去猶可隨時而行彖既</span>
<span class='tline' id='l295' data-llen='6492:6519'><a onclick="displayPageImage('KR1a0037', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6519:6542'>　言之而此爻又發其象者筮於爻為急急此事變之</span>
<span class='tline' id='l297' data-llen='6542:6565'>　大者故不得以重復而廢也又貞吉之義彖所未言</span>
<span class='tline' id='l298' data-llen='6565:6588'>　故并發之自古大臣知小人之勢長己位莫安隂相</span>
<span class='tline' id='l299' data-llen='6588:6611'>　結納永固其位其志不正者多矣斯義詎可不特省</span>
<span class='tline' id='l300' data-llen='6611:6631'>上九肥遯无不利象曰肥遁无不利無所疑也</span>
<span class='tline' id='l301' data-llen='6631:6654'>　肥遁若為一卦之善色斯舉矣其遯最早與小人一</span>
<span class='tline' id='l302' data-llen='6654:6677'>　無相涉之迹不與二隂相應也故無所不利象曰無</span>
<span class='tline' id='l303' data-llen='6677:6700'>　有疑者無可疑之迹也無與小人相涉可疑之迹也</span>
<span class='tline' id='l304' data-llen='6700:6727'><a onclick="displayPageImage('KR1a0037', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6727:6730'>　</span>
<span class='tline' id='l306' data-llen='6730:6733'>　</span>
<span class='tline' id='l307' data-llen='6733:6736'>　</span>
<span class='tline' id='l308' data-llen='6736:6739'>　</span>
<span class='tline' id='l309' data-llen='6739:6742'>　</span>
<span class='tline' id='l310' data-llen='6742:6745'>　</span>
<span class='tline' id='l311' data-llen='6745:6748'>　</span>
<span class='tline' id='l312' data-llen='6748:6758'>　楊氏易傳卷十一</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0037', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　楊氏易傳卷十二</span>
<span class='tline' id='l10' data-llen='200:220'>　　　　　　　　　　　　宋　楊簡　撰</span>
<span class='tline' id='l11' data-llen='220:247'>䷡<span class='krp-note'>乾下/震上</span>大壯利貞彖曰大壯大者壯也剛以動故壯</span>
<span class='tline' id='l12' data-llen='247:267'>大壯利貞大者正也正大而天地之情可見矣</span>
<span class='tline' id='l13' data-llen='267:290'>　陽為大隂為小君子為大小人為小大壯在天地則</span>
<span class='tline' id='l14' data-llen='290:313'>　為四陽之長陽氣甚壯在國則為君子以類進其勢</span>
<span class='tline' id='l15' data-llen='313:336'>　盛壯在徳則為得大道剛健變化孔子三十而立之</span>
<span class='tline' id='l16' data-llen='336:362'><a onclick="displayPageImage('KR1a0037', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='362:385'>　後有不可搖奪之壯也天下之柔者不能壯惟剛故</span>
<span class='tline' id='l18' data-llen='385:408'>　壯雖剛而不動亦無由見其壯下卦乾剛上卦震動</span>
<span class='tline' id='l19' data-llen='408:431'>　天然義見故曰剛以動故壯其在徳也亦然能柔不</span>
<span class='tline' id='l20' data-llen='431:454'>　能剛非大徳也道心無體神用無方不可得而屈不</span>
<span class='tline' id='l21' data-llen='454:477'>　可得而窮於是名之曰剛應酬交錯變化云為名之</span>
<span class='tline' id='l22' data-llen='477:500'>　曰動因其動而知其不可屈不可窮故又曰壯是三</span>
<span class='tline' id='l23' data-llen='500:523'>　者名殊實同其曰利貞者利於正也剛壯而不出於</span>
<span class='tline' id='l24' data-llen='523:546'>　正非道徳之剛壯乃氣勢之剛壯忤人傷物取禍之</span>
<span class='tline' id='l25' data-llen='546:572'><a onclick="displayPageImage('KR1a0037', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='572:595'>　道也君子之道雖長雖盛壯苟其行有不正則小人</span>
<span class='tline' id='l27' data-llen='595:618'>　得以候其隙執其短君子反受害徳雖大而不出於</span>
<span class='tline' id='l28' data-llen='618:641'>　正縱心於規矩之外世所謂道家者流間有之而人</span>
<span class='tline' id='l29' data-llen='641:664'>　心不服孔子謂悖徳悖禮雖得之君子所不貴世所</span>
<span class='tline' id='l30' data-llen='664:687'>　鄙賤非大壯非大正孔子大正故當世尊信壯孰甚</span>
<span class='tline' id='l31' data-llen='687:710'>　焉聖人於是又闡明正大之道大與正初非二物皆</span>
<span class='tline' id='l32' data-llen='710:733'>　道之虛名道之異名人自有二道無二道心無二人</span>
<span class='tline' id='l33' data-llen='733:756'>　心有二正大之道即易之道即天地之道即萬物之</span>
<span class='tline' id='l34' data-llen='756:782'><a onclick="displayPageImage('KR1a0037', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='782:805'>　道此止曰天地之情不曰萬物之情以萬物之情有</span>
<span class='tline' id='l36' data-llen='805:828'>　不正故不言也非天地萬物之道果有異也立言垂</span>
<span class='tline' id='l37' data-llen='828:849'>　教之法當如是也内心明通者不於此而疑也</span>
<span class='tline' id='l38' data-llen='849:866'>象曰雷在天上大壯君子以非禮弗履</span>
<span class='tline' id='l39' data-llen='866:889'>　君子體壯以自勝為强故非禮弗履正將以行禮也</span>
<span class='tline' id='l40' data-llen='889:912'>　如古所稱日莫人倦齊莊整齊而不敢解惰此衆人</span>
<span class='tline' id='l41' data-llen='912:935'>　之所難而君子行之故所貴於勇敢者貴其敢行禮</span>
<span class='tline' id='l42' data-llen='935:958'>　義也斯言則正矣殆非聖人之言也禮者人心之所</span>
<span class='tline' id='l43' data-llen='958:984'><a onclick="displayPageImage('KR1a0037', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='984:1007'>　自有不可言敢行也周禮云以五禮防萬民之偽記</span>
<span class='tline' id='l45' data-llen='1007:1030'>　云著誠去偽禮之經也敢行之云乃為偽也易曰君</span>
<span class='tline' id='l46' data-llen='1030:1053'>　子自强乃自强也非强於外也或疑君子取象必與</span>
<span class='tline' id='l47' data-llen='1053:1076'>　象同是不然雲上於天需君子以飲食宴樂天與水</span>
<span class='tline' id='l48' data-llen='1076:1099'>　違行訟君子以作事謀始亦未嘗與象齊同矧天人</span>
<span class='tline' id='l49' data-llen='1099:1111'>　一道不必執取象之説</span>
<span class='tline' id='l50' data-llen='1111:1131'>初九壯于趾征凶有孚象曰壯于趾其孚窮也</span>
<span class='tline' id='l51' data-llen='1131:1154'>　初居下有趾之象九有壯之象陽實又有孚之象方</span>
<span class='tline' id='l52' data-llen='1154:1180'><a onclick="displayPageImage('KR1a0037', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1180:1203'>　在下未宜壯也而遽於為决意前往征往也其凶也</span>
<span class='tline' id='l54' data-llen='1203:1226'>　宜然此等人必巧黠圓變之士葢愚貭拙貞之人其</span>
<span class='tline' id='l55' data-llen='1226:1249'>　忠信可守而果决妄發孚以致凶是為孚信之窮故</span>
<span class='tline' id='l56' data-llen='1249:1258'>　象曰其孚窮也</span>
<span class='tline' id='l57' data-llen='1258:1273'>九二貞吉象曰九二貞吉以中也</span>
<span class='tline' id='l58' data-llen='1273:1296'>　用其壯故九二不言壯唯言貞貞正也由正道而行</span>
<span class='tline' id='l59' data-llen='1296:1319'>　爾不置毫髮已私焉故吉象曰以中也者明其不作</span>
<span class='tline' id='l60' data-llen='1319:1342'>　意一無所借斯見所謂正道也中正非二道二柔而</span>
<span class='tline' id='l61' data-llen='1342:1368'><a onclick="displayPageImage('KR1a0037', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1368:1388'>　中有不用壯之象君子勢雖壯而不用其壯</span>
<span class='tline' id='l63' data-llen='1388:1411'>九三小人用壯君子用罔貞厲羝羊觸藩羸其角象曰</span>
<span class='tline' id='l64' data-llen='1411:1421'>小人用壯君子罔也</span>
<span class='tline' id='l65' data-llen='1421:1444'>　九三雖益進勢雖益壯君子之心未嘗以為意焉唯</span>
<span class='tline' id='l66' data-llen='1444:1467'>　小人則自嘉已勢之壯而益肆益壯是謂小人用壯</span>
<span class='tline' id='l67' data-llen='1467:1490'>　君子用罔罔無也無則不必言用對小人用壯為言</span>
<span class='tline' id='l68' data-llen='1490:1513'>　故言君子用罔言君子之所用異乎小人之用也君</span>
<span class='tline' id='l69' data-llen='1513:1536'>　子則用無故象曰小人用壯君子罔也不復言用矣</span>
<span class='tline' id='l70' data-llen='1536:1562'><a onclick="displayPageImage('KR1a0037', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1562:1585'>　如其用壯雖貞正亦厲如羝羊觸藩必羸其角未有</span>
<span class='tline' id='l72' data-llen='1585:1608'>　用狠力而能濟者九四竒畫横截其前觸藩羸角之</span>
<span class='tline' id='l73' data-llen='1608:1631'>　象以九居三陽又乾體之極又過有小人用壯之象</span>
<span class='tline' id='l74' data-llen='1631:1654'>九四貞吉悔亡藩决不羸壯于大輿之輹象曰藩决不</span>
<span class='tline' id='l75' data-llen='1654:1660'>羸尚往也</span>
<span class='tline' id='l76' data-llen='1660:1683'>　四未得中九陽用壯本有悔而四隂以柔居之用壯</span>
<span class='tline' id='l77' data-llen='1683:1706'>　不過非行其私者也故為貞正而吉故悔亡唯其如</span>
<span class='tline' id='l78' data-llen='1706:1729'>　是故能藩决而不羸大車而壯其輹益可通而無阻</span>
<span class='tline' id='l79' data-llen='1729:1755'><a onclick="displayPageImage('KR1a0037', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1755:1778'>　九三用壯其害如彼九四濟以柔其吉如此不特不</span>
<span class='tline' id='l81' data-llen='1778:1801'>　羸而已尚可以復往而進也六五居前耦而虚有藩</span>
<span class='tline' id='l82' data-llen='1801:1807'>　决之象</span>
<span class='tline' id='l83' data-llen='1807:1827'>六五喪羊于易无悔象曰喪羊于易位不當也</span>
<span class='tline' id='l84' data-llen='1827:1850'>　陽壯有羊狠之象勢壯用壯人情之常使物用壯殊</span>
<span class='tline' id='l85' data-llen='1850:1873'>　為難也今六柔順五得中道喪羊之壯甚易然者道</span>
<span class='tline' id='l86' data-llen='1873:1896'>　心中虚無體無我壯無從而生也不勞遏抑而自無</span>
<span class='tline' id='l87' data-llen='1896:1919'>　壯之可用也故最為無悔位不當者亡樂道亡勢虚</span>
<span class='tline' id='l88' data-llen='1919:1945'><a onclick="displayPageImage('KR1a0037', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1945:1968'>　中無我雖居是位如不居是位也不以己當之也有</span>
<span class='tline' id='l90' data-llen='1968:1991'>　其我則當其往當其位則居其勢居其勢則用其壯</span>
<span class='tline' id='l91' data-llen='1991:2014'>　矣安能喪羊于易哉大抵二五之中似有得道之象</span>
<span class='tline' id='l92' data-llen='2014:2033'>　此爻貞得其道者以喪羊于易而知之也</span>
<span class='tline' id='l93' data-llen='2033:2056'>上六羝羊觸藩不能退不能遂无攸利艱則吉象曰不</span>
<span class='tline' id='l94' data-llen='2056:2073'>能退不能遂不詳也艱則吉咎不長也</span>
<span class='tline' id='l95' data-llen='2073:2096'>　上六雖隂而居卦之極壯之極震之極亦有羝羊觸</span>
<span class='tline' id='l96' data-llen='2096:2119'>　藩之象虛氣壯往則不能退用壯者必不濟故不能</span>
<span class='tline' id='l97' data-llen='2119:2145'><a onclick="displayPageImage('KR1a0037', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2145:2168'>　遂進退無所利然能克難則吉六柔體有艱象其曰</span>
<span class='tline' id='l99' data-llen='2168:2191'>　不詳者極壯極震極矣故不審詳也觸藩之患在他</span>
<span class='tline' id='l100' data-llen='2191:2214'>　卦則凶在大壯則得時得勢故止於咎厲咎者衆非</span>
<span class='tline' id='l101' data-llen='2214:2233'>　咎艱則不用其壯矣故轉咎為吉不長矣</span>
<span class='tline' id='l102' data-llen='2233:2260'>䷢<span class='krp-note'>坤下/離上</span>晉康侯用錫馬蕃庶晝日三接彖曰晉進也</span>
<span class='tline' id='l103' data-llen='2260:2283'>明出地上順而麗乎大明柔進而上行是以康侯用錫</span>
<span class='tline' id='l104' data-llen='2283:2293'>馬蕃庶晝日三接也</span>
<span class='tline' id='l105' data-llen='2293:2316'>　孔子曰天下有道則見無道則隠唯安康之世可進</span>
<span class='tline' id='l106' data-llen='2316:2342'><a onclick="displayPageImage('KR1a0037', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2342:2365'>　故曰康侯古諸侯皆仕於王朝商紂之時文王以西</span>
<span class='tline' id='l108' data-llen='2365:2388'>　伯與九侯鄂侯同為商朝之三公崇侯虎亦同朝周</span>
<span class='tline' id='l109' data-llen='2388:2411'>　亦多用諸侯輔政離出地上言乎人臣知己徳之不</span>
<span class='tline' id='l110' data-llen='2411:2434'>　可不自明也己徳明而後可以進而輔其君也己徳</span>
<span class='tline' id='l111' data-llen='2434:2457'>　不明則不能自治何以啟其君何以治國何以治天</span>
<span class='tline' id='l112' data-llen='2457:2480'>　下明而未順其明尚蔽曰明曰順皆所以明晉之道</span>
<span class='tline' id='l113' data-llen='2480:2503'>　矣明矣順矣而有麗非大明之君則亦難於進以明</span>
<span class='tline' id='l114' data-llen='2503:2526'>　順之臣而又麗乎大明之君故柔進而上行上行者</span>
<span class='tline' id='l115' data-llen='2526:2552'><a onclick="displayPageImage('KR1a0037', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2552:2575'>　其道行也道行乎君也故康侯用此晉卦卦象之義</span>
<span class='tline' id='l117' data-llen='2575:2598'>　而能致錫馬蕃庶晝日三接蒙君眷禮也馬應有柔</span>
<span class='tline' id='l118' data-llen='2598:2611'>　順之象晝日有大明之象</span>
<span class='tline' id='l119' data-llen='2611:2627'>象曰明出地上晉君子以自昭明徳</span>
<span class='tline' id='l120' data-llen='2627:2650'>　人皆有明徳而自知者鮮自知者已鮮而能自昭而</span>
<span class='tline' id='l121' data-llen='2650:2673'>　求無蔽者又鮮何謂自知人心自神自明自廣大自</span>
<span class='tline' id='l122' data-llen='2673:2696'>　無所不通唯因物有遷意動而昏孔子所以每毎止</span>
<span class='tline' id='l123' data-llen='2696:2719'>　絶學者之意他日門弟子總而記之曰子絶四母意</span>
<span class='tline' id='l124' data-llen='2719:2745'><a onclick="displayPageImage('KR1a0037', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2745:2768'>　毋必毋固毋我皆意之類皆意之别名孔子每每止</span>
<span class='tline' id='l126' data-llen='2768:2790'>　絶學者四事門弟子不勝其紀故總而記于此此</span>
<span class='tline' id='l127' data-llen='2790:2813'>　萬古學者之通患箕子亦曰無有作好遵王之道無</span>
<span class='tline' id='l128' data-llen='2813:2836'>　有作惡遵王之路孔子又曰天下何思何慮意象不</span>
<span class='tline' id='l129' data-llen='2836:2859'>　作而本神本明之性自無恙矣變化云為自如四時</span>
<span class='tline' id='l130' data-llen='2859:2882'>　之錯行如日月之代明矣孔子又曰主忠信忠信者</span>
<span class='tline' id='l131' data-llen='2882:2905'>　不詐偽而已矣不詐不偽實直無他何意之有何思</span>
<span class='tline' id='l132' data-llen='2905:2928'>　慮之有純然本明何假求索六通四闢何假計度是</span>
<span class='tline' id='l133' data-llen='2928:2954'><a onclick="displayPageImage('KR1a0037', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2954:2977'>　謂自知是謂知及之此雖能自明而未保其常明雖</span>
<span class='tline' id='l135' data-llen='2977:3000'>　變化云為無所不通而與物交擾其間不能無動未</span>
<span class='tline' id='l136' data-llen='3000:3023'>　盡仁者寂然不動之至是猶有或蔽而不明之瑕亦</span>
<span class='tline' id='l137' data-llen='3023:3046'>　未可謂能全其明故亦未可謂自昭之道唯既明而</span>
<span class='tline' id='l138' data-llen='3046:3069'>　常明則進於三月不違久全乎輝光日新之本徳矣</span>
<span class='tline' id='l139' data-llen='3069:3092'>初六晉如摧如貞吉罔孚裕无咎象曰晉如摧如獨行</span>
<span class='tline' id='l140' data-llen='3092:3103'>正也裕无咎未受命也</span>
<span class='tline' id='l141' data-llen='3103:3126'>　初六與九四為正應故晉如而九四離性炎上不應</span>
<span class='tline' id='l142' data-llen='3126:3152'><a onclick="displayPageImage('KR1a0037', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3152:3175'>　乎初故又有摧如之象言其見摧抑也一進一退皆</span>
<span class='tline' id='l144' data-llen='3175:3198'>　其外物不足為意但自行其正則吉故曰獨行正也</span>
<span class='tline' id='l145' data-llen='3198:3221'>　雖不見孚信而初六未受命無官守無言責甚寛裕</span>
<span class='tline' id='l146' data-llen='3221:3244'>　也故無咎尤如己受命有官守有言責則一不見信</span>
<span class='tline' id='l147' data-llen='3244:3267'>　即不得其職即當去信不得其職而不去是戀固利</span>
<span class='tline' id='l148' data-llen='3267:3285'>　禄公論所不容難乎免於人之咎議矣</span>
<span class='tline' id='l149' data-llen='3285:3308'>六二晉如愁如貞吉受兹介福于其王母象曰受兹介</span>
<span class='tline' id='l150' data-llen='3308:3315'>福以中正也</span>
<span class='tline' id='l151' data-llen='3315:3341'><a onclick="displayPageImage('KR1a0037', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3341:3364'>　六二已進而得位矣故曰晉如而六五不應故愁如</span>
<span class='tline' id='l153' data-llen='3364:3387'>　知六五之不應者二隂有不相應之象一隂一陽有</span>
<span class='tline' id='l154' data-llen='3387:3410'>　相應之象然而六二得中正之道中正者無不獲吉</span>
<span class='tline' id='l155' data-llen='3410:3433'>　故受大福于其王母介大也六五隂而尊又離體而</span>
<span class='tline' id='l156' data-llen='3433:3456'>　明有王母錫福之象祖母曰王母王者之母亦曰王</span>
<span class='tline' id='l157' data-llen='3456:3479'>　母大抵王母者婦人居尊之名古聖作爻辭所以備</span>
<span class='tline' id='l158' data-llen='3479:3490'>　天下之事變故及此</span>
<span class='tline' id='l159' data-llen='3490:3507'>六三衆允悔亡象曰衆允之志上行也</span>
<span class='tline' id='l160' data-llen='3507:3533'><a onclick="displayPageImage('KR1a0037', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3533:3556'>　人臣事君竭力至於過中似不能無悔者三有過中</span>
<span class='tline' id='l162' data-llen='3556:3579'>　之象而坤為衆羣承耦比有衆允之象衆咸信之故</span>
<span class='tline' id='l163' data-llen='3579:3594'>　悔亡上九正應有志上行之象</span>
<span class='tline' id='l164' data-llen='3594:3614'>九四晉如鼫鼠貞厲象曰鼫鼠貞厲位不當也</span>
<span class='tline' id='l165' data-llen='3614:3637'>　鼫鼠陸徳明云五技鼠也本草螻蛄一名鼫鼠許憤</span>
<span class='tline' id='l166' data-llen='3637:3660'>　説文云鼫五技䑕能飛不能過屋能縁不能窮木能</span>
<span class='tline' id='l167' data-llen='3660:3683'>　游不能渡谷能穴不能掩身能走不能先人荀于曰</span>
<span class='tline' id='l168' data-llen='3683:3706'>　鼫鼠五技而窮楊倞所註本説文吾鄉樓尚書亦注</span>
<span class='tline' id='l169' data-llen='3706:3733'><a onclick="displayPageImage('KR1a0037', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3733:3756'>　説文曰異乎詩之碩鼠九陽有進象四隂也有不終</span>
<span class='tline' id='l171' data-llen='3756:3779'>　進之象居大臣之位欲有所為以輔國安民者多矣</span>
<span class='tline' id='l172' data-llen='3779:3802'>　而終於不能有所為而姑止者亦多固如鼫鼠夫其</span>
<span class='tline' id='l173' data-llen='3802:3825'>　才智不足以當天下之重任則不可以居大臣之位</span>
<span class='tline' id='l174' data-llen='3825:3848'>　大臣者當以道事君使天下之民無一不被堯舜之</span>
<span class='tline' id='l175' data-llen='3848:3871'>　澤乃稱其職今也欲為而不能欲進而不得以其所</span>
<span class='tline' id='l176' data-llen='3871:3894'>　居之位不當如是也故象曰位不當也若是者雖貞</span>
<span class='tline' id='l177' data-llen='3894:3917'>　正而非好邪然亦危厲於本職有闕禍將及之矣有</span>
<span class='tline' id='l178' data-llen='3917:3944'><a onclick="displayPageImage('KR1a0037', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3944:3952'>　危亂之道也</span>
<span class='tline' id='l180' data-llen='3952:3975'>六五悔亡失得勿恤往吉无不利象曰失得勿恤往有</span>
<span class='tline' id='l181' data-llen='3975:3979'>慶也</span>
<span class='tline' id='l182' data-llen='3979:4002'>　六有懦柔之象五有動靜之象五陽也人君隂柔而</span>
<span class='tline' id='l183' data-llen='4002:4025'>　懦有悔之道而終於能進而有為故悔亡夫柔懦而</span>
<span class='tline' id='l184' data-llen='4025:4048'>　欲其所為必多疑二憂慮故勉而進之曰失得勿恤</span>
<span class='tline' id='l185' data-llen='4048:4071'>　言不必以失得為憂也恤憂也但往吉無不利亦誘</span>
<span class='tline' id='l186' data-llen='4071:4094'>　進之言也夫其所為其間曲折萬狀其得其失不可</span>
<span class='tline' id='l187' data-llen='4094:4121'><a onclick="displayPageImage('KR1a0037', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4121:4144'>　必也而遽使之勿憂必曰往吉無不利者何也易占</span>
<span class='tline' id='l189' data-llen='4144:4167'>　筮之書也聖人因以通之使歸於道卦六十四爻三</span>
<span class='tline' id='l190' data-llen='4167:4190'>　百八十四因事變情理之不同故隨宜以啟告之一</span>
<span class='tline' id='l191' data-llen='4190:4213'>　爻之辭豈能周盡曲折萬變之理詩云一人有慶兆</span>
<span class='tline' id='l192' data-llen='4213:4236'>　民賴之易凡言有慶有喜喜小慶大君之所及者大</span>
<span class='tline' id='l193' data-llen='4236:4240'>　也</span>
<span class='tline' id='l194' data-llen='4240:4263'>上九晉其角維用伐邑厲吉无咎貞吝象曰維用伐邑</span>
<span class='tline' id='l195' data-llen='4263:4269'>道未光也</span>
<span class='tline' id='l196' data-llen='4269:4296'><a onclick="displayPageImage('KR1a0037', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4296:4319'>　角者上窮之象天下事不可窮也上窮不已維可用</span>
<span class='tline' id='l198' data-llen='4319:4342'>　於改過伐邑自攻治其已也自攻治己過則窮治不</span>
<span class='tline' id='l199' data-llen='4342:4365'>　解為吉雖攻己太急亦恐亂而不堪然大體則吉雖</span>
<span class='tline' id='l200' data-llen='4365:4388'>　為貞正亦異乎蒙之養正矣故吝吝者小疪象言維</span>
<span class='tline' id='l201' data-llen='4388:4410'>　用伐邑自治己之外皆不可用則其道亦未光大</span>
<span class='tline' id='l202' data-llen='4410:4437'>䷣<span class='krp-note'>離下/坤上</span>明夷利艱貞彖曰明入地中明夷内文明而</span>
<span class='tline' id='l203' data-llen='4437:4460'>外柔順以蒙大難文王以之利艱貞晦其明也内難而</span>
<span class='tline' id='l204' data-llen='4460:4470'>能正其志箕子以之</span>
<span class='tline' id='l205' data-llen='4470:4497'><a onclick="displayPageImage('KR1a0037', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4497:4520'>　夷傷也明徳見傷夷之卦也上坤下離明入地中是</span>
<span class='tline' id='l207' data-llen='4520:4543'>　為明夷内雖文明外則柔順以蒙大難文王以之知</span>
<span class='tline' id='l208' data-llen='4543:4566'>　文王之蒙難而已不知即大易之道也明夷之時利</span>
<span class='tline' id='l209' data-llen='4566:4589'>　於克艱而不失貞正悔其明謹而不敢發也惟尚乎</span>
<span class='tline' id='l210' data-llen='4589:4612'>　艱不言乎退義有未可去者居乎内難之中其志常</span>
<span class='tline' id='l211' data-llen='4612:4635'>　正箕子以之人知箕子居難而已不知即大易之道</span>
<span class='tline' id='l212' data-llen='4635:4639'>　也</span>
<span class='tline' id='l213' data-llen='4639:4658'>象曰明入地中明夷君子以莅衆用晦而明</span>
<span class='tline' id='l214' data-llen='4658:4685'><a onclick="displayPageImage('KR1a0037', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4685:4708'>　莅衆之道當隠晦己徳詢謀從衆唯其中不失其明</span>
<span class='tline' id='l216' data-llen='4708:4731'>　是非賢否不可亂莅衆之道也非明夷之道也而聖</span>
<span class='tline' id='l217' data-llen='4731:4754'>　人乃云者所以明不一之義也明入地中亦有用晦</span>
<span class='tline' id='l218' data-llen='4754:4775'>　而明之義也其義不同其為大易之道無二也</span>
<span class='tline' id='l219' data-llen='4775:4798'>初九明夷于飛垂其翼君子于行三日不食有攸往主</span>
<span class='tline' id='l220' data-llen='4798:4813'>人有言象曰君子于行義不食也</span>
<span class='tline' id='l221' data-llen='4813:4836'>　明徳見傷引而去也垂其翼隠其去迹使不見其飛</span>
<span class='tline' id='l222' data-llen='4836:4859'>　也居内難之中而遽去不可速也三日不食義當速</span>
<span class='tline' id='l223' data-llen='4859:4886'><a onclick="displayPageImage('KR1a0037', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4886:4909'>　也故曰義不食也君子初未嘗置己意於其間苟彰</span>
<span class='tline' id='l225' data-llen='4909:4932'>　彰然著其引去之迹是謂有攸往是謂不垂其翼主</span>
<span class='tline' id='l226' data-llen='4932:4940'>　人將有言矣</span>
<span class='tline' id='l227' data-llen='4940:4963'>六二明夷夷于左股用拯馬壯吉象曰六二之吉順以</span>
<span class='tline' id='l228' data-llen='4963:4967'>則也</span>
<span class='tline' id='l229' data-llen='4967:4990'>　夷于左股言傷不至甚左不如右力尚全右股可以</span>
<span class='tline' id='l230' data-llen='4990:5013'>　行也居内難之中引去宜速左股既傷用拯壯馬以</span>
<span class='tline' id='l231' data-llen='5013:5036'>　佐其速則吉六二之所以雖傷而不甚不失其吉者</span>
<span class='tline' id='l232' data-llen='5036:5063'><a onclick="displayPageImage('KR1a0037', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5063:5086'>　順以則也不失其道也凡二五多有得道之象道心</span>
<span class='tline' id='l234' data-llen='5086:5109'>　行乎患難之中其行其止其久其速自不失其則自</span>
<span class='tline' id='l235' data-llen='5109:5117'>　柔順而不忤</span>
<span class='tline' id='l236' data-llen='5117:5140'>九三明夷于南狩得其大首不可疾貞象曰南狩之志</span>
<span class='tline' id='l237' data-llen='5140:5146'>乃大得也</span>
<span class='tline' id='l238' data-llen='5146:5169'>　大抵内卦之極多有變明徳之見夷傷今乃變而南</span>
<span class='tline' id='l239' data-llen='5169:5192'>　狩南者亨通之地離南方之卦得其大首湯武之得</span>
<span class='tline' id='l240' data-llen='5192:5215'>　桀紂也舊染汗俗不可疾貞故周之治商頑民知其</span>
<span class='tline' id='l241' data-llen='5215:5242'><a onclick="displayPageImage('KR1a0037', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5242:5265'>　深染不可速化寛以教之歴三紀而始變象曰南狩</span>
<span class='tline' id='l243' data-llen='5265:5288'>　之志乃大得者不在乎位也在乎道也道可以大行</span>
<span class='tline' id='l244' data-llen='5288:5308'>　於天下矣此聖人之志也此聖人之大得也</span>
<span class='tline' id='l245' data-llen='5308:5331'>六四入于左腹獲明夷之心于出門庭象曰入于左腹</span>
<span class='tline' id='l246' data-llen='5331:5337'>獲心意也</span>
<span class='tline' id='l247' data-llen='5337:5360'>　坤為腹四隂邪不中正有入左腹之象九三竒畫為</span>
<span class='tline' id='l248' data-llen='5360:5383'>　阻有門庭之象明徳遭夷傷而退至四已出門庭而</span>
<span class='tline' id='l249' data-llen='5383:5406'>　在外卦矣夫其傷明徳者小人也而小人之徒如六</span>
<span class='tline' id='l250' data-llen='5406:5433'><a onclick="displayPageImage('KR1a0037', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5433:5456'>　四者乃致其巧乃深入明夷之左腹深得其心彼明</span>
<span class='tline' id='l252' data-llen='5456:5479'>　徳者多醇正往往雖已遭出逐未悟其奸往往多墮</span>
<span class='tline' id='l253' data-llen='5479:5498'>　其計中而不知曰獲心意言其入之巧也</span>
<span class='tline' id='l254' data-llen='5498:5520'>六五箕子之明夷利貞象曰箕子之貞明不可息也</span>
<span class='tline' id='l255' data-llen='5520:5543'>　箕子居大臣之位故有六五之象箕子不死又不去</span>
<span class='tline' id='l256' data-llen='5543:5566'>　居難而不失其貞居難而失其貞者畏難故曰明不</span>
<span class='tline' id='l257' data-llen='5566:5580'>　可息也一息則入於不正矣</span>
<span class='tline' id='l258' data-llen='5580:5603'>上六不明晦初登于天後入于地象曰初登于天照四</span>
<span class='tline' id='l259' data-llen='5603:5630'><a onclick="displayPageImage('KR1a0037', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5630:5641'>國也後入于地失則也</span>
<span class='tline' id='l261' data-llen='5641:5664'>　上六坤卦之極有後入于地之象故聖人發此義初</span>
<span class='tline' id='l262' data-llen='5664:5687'>　明後晦亦明夷之變類之也惟聖罔念作狂禹戒舜</span>
<span class='tline' id='l263' data-llen='5687:5710'>　以無若丹朱傲舜告禹以惟精惟一益曰儆戒無虞</span>
<span class='tline' id='l264' data-llen='5710:5733'>　又曰無怠無荒凡是深知聖狂之分其端甚微禹告</span>
<span class='tline' id='l265' data-llen='5733:5756'>　舜曰安汝止舜告禹曰惟精惟一此心常安則常無</span>
<span class='tline' id='l266' data-llen='5756:5779'>　所不照一不安于止微動其意則如雲氣忽與日月</span>
<span class='tline' id='l267' data-llen='5779:5795'>　昏晦古人所以兢兢業業者以此</span>
<span class='tline' id='l268' data-llen='5795:5822'><a onclick="displayPageImage('KR1a0037', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5822:5849'>䷤<span class='krp-note'>離下/巽上</span>家人利女貞彖曰家人女正位乎内男正位</span>
<span class='tline' id='l270' data-llen='5849:5872'>乎外男女正天地之大義也家人有嚴君焉父母之謂</span>
<span class='tline' id='l271' data-llen='5872:5895'>也父父子子兄兄弟弟夫夫婦婦而家道正正家而天</span>
<span class='tline' id='l272' data-llen='5895:5900'>下定矣</span>
<span class='tline' id='l273' data-llen='5900:5923'>　卦辭唯言利女貞深明家道之亂多由女禍此萬世</span>
<span class='tline' id='l274' data-llen='5923:5946'>　之通患治家者不可不念不可不謹謹之之道莫尚</span>
<span class='tline' id='l275' data-llen='5946:5969'>　乎禮女正位乎内男正位乎外女不可遊庭出必擁</span>
<span class='tline' id='l276' data-llen='5969:5992'>　面牝雞無晨牝雞之晨惟家之索男女之正天地之</span>
<span class='tline' id='l277' data-llen='5992:6019'><a onclick="displayPageImage('KR1a0037', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6019:6042'>　大義也男陽為天女隂為地斯義豈不昭然而或者</span>
<span class='tline' id='l279' data-llen='6042:6065'>　歉然自以為不足以與此者邪僻之習錮之也人心</span>
<span class='tline' id='l280' data-llen='6065:6088'>　即天地之心晦昧者以思慮為己之心故紛紛擾擾</span>
<span class='tline' id='l281' data-llen='6088:6111'>　如雲翳日如塵積鑑孔子曰天下何思何慮箕子曰</span>
<span class='tline' id='l282' data-llen='6111:6134'>　無有作好無有作惡好惡思慮不作而本心無體清</span>
<span class='tline' id='l283' data-llen='6134:6157'>　明在躬其謂男女正為天地之大義亦何愧父母一</span>
<span class='tline' id='l284' data-llen='6157:6180'>　家之君也父父子子兄兄弟弟夫夫婦婦而家道正</span>
<span class='tline' id='l285' data-llen='6180:6203'>　正家而天下定矣其家之不正而欲求天下之正是</span>
<span class='tline' id='l286' data-llen='6203:6230'><a onclick="displayPageImage('KR1a0037', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6230:6249'>　無源而欲求流也無根本而欲求枝葉也</span>
<span class='tline' id='l288' data-llen='6249:6269'>象曰風自火出家人君子以言有物而行有恒</span>
<span class='tline' id='l289' data-llen='6269:6292'>　風自火出風化自言行出言行又自心出言有物非</span>
<span class='tline' id='l290' data-llen='6292:6315'>　無實之言行有常非設飾之行誠心善道則言自有</span>
<span class='tline' id='l291' data-llen='6315:6338'>　物行自有恒誠心之足以化人初不在諄諄告語切</span>
<span class='tline' id='l292' data-llen='6338:6361'>　切檢防其家之長上敬恭者其子弟必不多傲其長</span>
<span class='tline' id='l293' data-llen='6361:6384'>　上寛厚者其子弟必不多急長上儒雅子弟亦儒雅</span>
<span class='tline' id='l294' data-llen='6384:6407'>　長上武勇子弟亦武勇以至字畫相似氣貌畧同神</span>
<span class='tline' id='l295' data-llen='6407:6434'><a onclick="displayPageImage('KR1a0037', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6434:6448'>　化心傳誠有不令而行之玅</span>
<span class='tline' id='l297' data-llen='6448:6466'>初九閑有家悔亡象曰閑有家志未變也</span>
<span class='tline' id='l298' data-llen='6466:6489'>　治家之道當防閑其初及其心志未變而閑之以禮</span>
<span class='tline' id='l299' data-llen='6489:6512'>　使邪僻之意無由而興而悔可亡矣不曰無悔而曰</span>
<span class='tline' id='l300' data-llen='6512:6535'>　悔亡者以治家之難難乎無悔故止曰悔亡以帝堯</span>
<span class='tline' id='l301' data-llen='6535:6558'>　大聖而不能免丹朱之朋淫以周公之大聖而不能</span>
<span class='tline' id='l302' data-llen='6558:6575'>　免管蔡之興辭然則難乎言無悔矣</span>
<span class='tline' id='l303' data-llen='6575:6597'>六二无攸遂在中饋貞吉象曰六二之吉順以巽也</span>
<span class='tline' id='l304' data-llen='6597:6624'><a onclick="displayPageImage('KR1a0037', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6624:6647'>　六二居内卦之中妻道也妻道不可遂事未嫁從父</span>
<span class='tline' id='l306' data-llen='6647:6670'>　已嫁從夫禮也妻道惟在中治飲食之事耳故曰在</span>
<span class='tline' id='l307' data-llen='6670:6693'>　中饋妻道雖柔順不可失正非一於柔從而不問邪</span>
<span class='tline' id='l308' data-llen='6693:6716'>　正也故曰貞吉順以巽者妻道之正也為夫則制義</span>
<span class='tline' id='l309' data-llen='6716:6726'>　為妻則順正一也</span>
<span class='tline' id='l310' data-llen='6726:6749'>九三家人嗃嗃悔厲吉婦子嘻嘻終吝象曰家人嗃嗃</span>
<span class='tline' id='l311' data-llen='6749:6762'>未失也婦子嘻嘻失家節也</span>
<span class='tline' id='l312' data-llen='6762:6785'>　嗃嗃過於嚴也故有悔亦危厲然終吉若婦子嘻嘻</span>
<span class='tline' id='l313' data-llen='6785:6812'><a onclick="displayPageImage('KR1a0037', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6812:6835'>　然不肅敬則終吝悔生於大過吝生於不足九三重</span>
<span class='tline' id='l315' data-llen='6835:6846'>　剛過中有過嚴之象</span>
<span class='tline' id='l316' data-llen='6846:6864'>六四富家大吉象曰富家大吉順在位也</span>
<span class='tline' id='l317' data-llen='6864:6887'>　六與四皆隂柔而又巽體柔順之至也順則和和則</span>
<span class='tline' id='l318' data-llen='6887:6910'>　富諺云十人十心無財市針十人一心有財市金此</span>
<span class='tline' id='l319' data-llen='6910:6932'>　語屢驗書曰徳惟一動罔不吉徳二三動罔不凶</span>
<span class='tline' id='l320' data-llen='6932:6953'>九五王假有家勿恤吉象曰王假有家交相愛也</span>
<span class='tline' id='l321' data-llen='6953:6976'>　假大也王者大有其家之道以天下為一家者也或</span>
<span class='tline' id='l322' data-llen='6976:7003'><a onclick="displayPageImage('KR1a0037', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7003:7026'>　者往往憂慮一人之智力安能撫愛天下如一家雖</span>
<span class='tline' id='l324' data-llen='7026:7049'>　竭庫胡能周之於是不敢作此念不能盡假大之道</span>
<span class='tline' id='l325' data-llen='7049:7072'>　故聖人釋之曰勿憂恤也假大之道自吉孔子又從</span>
<span class='tline' id='l326' data-llen='7072:7095'>　而詳釋之曰交相愛也惟君民交相愛之心如一家</span>
<span class='tline' id='l327' data-llen='7095:7118'>　爾言其心也不言其人人衣而食如家人也書曰不</span>
<span class='tline' id='l328' data-llen='7118:7140'>　自滿假詩曰假以溢我又曰假哉皇考皆取大義</span>
<span class='tline' id='l329' data-llen='7140:7161'>上九有孚威如終吉象曰威如之吉反身之謂也</span>
<span class='tline' id='l330' data-llen='7161:7184'>　九三重剛故有過嚴之象上當六位非重剛也況居</span>
<span class='tline' id='l331' data-llen='7184:7211'><a onclick="displayPageImage('KR1a0037', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7211:7234'>　巽故上九之剛唯有威如之象雖不用威而如威者</span>
<span class='tline' id='l333' data-llen='7234:7257'>　徳威也徳威無他唯誠心於善而已矣善心誠實人</span>
<span class='tline' id='l334' data-llen='7257:7280'>　自信服孚信也家道難乎其齊以嘻嘻為吝故以威</span>
<span class='tline' id='l335' data-llen='7280:7303'>　如為吉夫不用威而如威其初未見其齊一信服之</span>
<span class='tline' id='l336' data-llen='7303:7326'>　效久斯見矣故曰終吉威如之道非用威於外反身</span>
<span class='tline' id='l337' data-llen='7326:7335'>　修徳人自信服</span>
<span class='tline' id='l338' data-llen='7335:7338'>　</span>
<span class='tline' id='l339' data-llen='7338:7341'>　</span>
<span class='tline' id='l340' data-llen='7341:7368'><a onclick="displayPageImage('KR1a0037', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7368:7371'>　</span>
<span class='tline' id='l342' data-llen='7371:7374'>　</span>
<span class='tline' id='l343' data-llen='7374:7377'>　</span>
<span class='tline' id='l344' data-llen='7377:7380'>　</span>
<span class='tline' id='l345' data-llen='7380:7383'>　</span>
<span class='tline' id='l346' data-llen='7383:7386'>　</span>
<span class='tline' id='l347' data-llen='7386:7389'>　</span>
<span class='tline' id='l348' data-llen='7389:7399'>　楊氏易傳卷十二</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0037', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　楊氏易傳卷五</span>
<span class='tline' id='l10' data-llen='198:218'>　　　　　　　　　　　　宋　楊簡　撰</span>
<span class='tline' id='l11' data-llen='218:245'>䷇<span class='krp-note'>坤下/坎上</span>比吉原筮元永貞无咎不寧方來後夫凶彖</span>
<span class='tline' id='l12' data-llen='245:268'>曰比吉也比輔也下順從也原筮元永貞无咎以則中</span>
<span class='tline' id='l13' data-llen='268:286'>也不寧方來上下應也後夫凶其道窮也</span>
<span class='tline' id='l14' data-llen='286:309'>　比即吉何以知比之即吉也比輔也人相比輔何為</span>
<span class='tline' id='l15' data-llen='309:332'>　乎不吉下情順從何為乎不吉比道常謹其初原初</span>
<span class='tline' id='l16' data-llen='332:358'><a onclick="displayPageImage('KR1a0037', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='358:381'>　也筮者精誠而求之其初竭誠而求元善永正之主</span>
<span class='tline' id='l18' data-llen='381:404'>　而比之則他日必無怨咎不正而求不可親也未有</span>
<span class='tline' id='l19' data-llen='404:427'>　不正而禍不及之者元永貞之徳剛中之徳也剛足</span>
<span class='tline' id='l20' data-llen='427:450'>　以立物莫之遷中無所偏靜正不動非元善乎元大</span>
<span class='tline' id='l21' data-llen='450:473'>　也非大乎中正如此非貞乎夫惟以人欲為正故莫</span>
<span class='tline' id='l22' data-llen='473:496'>　能永兹正也非作於入欲靜正無我物莫遷動有不</span>
<span class='tline' id='l23' data-llen='496:519'>　永乎有元永正之徳則不寧者皆以方來自東自西</span>
<span class='tline' id='l24' data-llen='519:542'>　自南自北無不咸來其獨後而不服者凶矣神之所</span>
<span class='tline' id='l25' data-llen='542:568'><a onclick="displayPageImage('KR1a0037', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='568:591'>　共惡彼有道而我不服之是違道也衆咸服乎彼而</span>
<span class='tline' id='l27' data-llen='591:611'>　我獨不服是違衆也違衆反道是謂之道窮</span>
<span class='tline' id='l28' data-llen='611:629'>象曰地上有水比先王以建萬國親諸侯</span>
<span class='tline' id='l29' data-llen='629:652'>　水由地中行則各得其所水在地上則散漫無統先</span>
<span class='tline' id='l30' data-llen='652:675'>　王雖聖智不能以一人兼治四海之民故必屬而理</span>
<span class='tline' id='l31' data-llen='675:698'>　之萬國於是乎建是王者親比諸侯侯各親比其民</span>
<span class='tline' id='l32' data-llen='698:721'>　民各附其所統屬矣後世之郡縣亦古之萬國惟不</span>
<span class='tline' id='l33' data-llen='721:744'>　擇賢久任故治苟且民失其安風俗益壊藩籬不固</span>
<span class='tline' id='l34' data-llen='744:770'><a onclick="displayPageImage('KR1a0037', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='770:793'>　遵易道而行無一夫不被堯舜之澤矣自占先已建</span>
<span class='tline' id='l36' data-llen='793:802'>　萬國故稱先王</span>
<span class='tline' id='l37' data-llen='802:825'>初六有孚比之无咎有孚盈缶終來有他吉象曰比之</span>
<span class='tline' id='l38' data-llen='825:833'>初六有他吉也</span>
<span class='tline' id='l39' data-llen='833:856'>　天下萬事惟初心為正相比之道亦然人心未始不</span>
<span class='tline' id='l40' data-llen='856:879'>　正人心未始不忠信則此忠信之心未始不眀貞其</span>
<span class='tline' id='l41' data-llen='879:902'>　初發自然忠信忠信謂之有孚即此初心孚信而比</span>
<span class='tline' id='l42' data-llen='902:925'>　之自無不眀必無咎苟不自其初心轉而遷之委曲</span>
<span class='tline' id='l43' data-llen='925:951'><a onclick="displayPageImage('KR1a0037', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='951:974'>　不直則不忠不信以此比人安能免咎怨尤信矣有</span>
<span class='tline' id='l45' data-llen='974:997'>　孚比之無咎此言其大畧也有能即此初心之孚純</span>
<span class='tline' id='l46' data-llen='997:1020'>　一無間無少虧闕如盈缶然則不止於無咎而已終</span>
<span class='tline' id='l47' data-llen='1020:1043'>　來有他吉雖不可預定其為何吉而其必致吉也昭</span>
<span class='tline' id='l48' data-llen='1043:1066'>　昭矣即初可以占終即本可以知末道在邇即此未</span>
<span class='tline' id='l49' data-llen='1066:1089'>　起意象之初正而無失雖聖人之道無能外此其吉</span>
<span class='tline' id='l50' data-llen='1089:1112'>　可勝言哉象曰比之初六有他吉也惟初有之失其</span>
<span class='tline' id='l51' data-llen='1112:1118'>　初則否</span>
<span class='tline' id='l52' data-llen='1118:1144'><a onclick="displayPageImage('KR1a0037', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1144:1164'>六二比之自内貞吉象曰比之自内不自失也</span>
<span class='tline' id='l54' data-llen='1164:1187'>　人情多比近而違逺近未必正不可以其近而加親</span>
<span class='tline' id='l55' data-llen='1187:1210'>　正雖在逺不可以其逺而不親孔子曰愛衆而親仁</span>
<span class='tline' id='l56' data-llen='1210:1233'>　所親比者不可不於正六比近皆隂邪不可與比二</span>
<span class='tline' id='l57' data-llen='1233:1256'>　居中中正之人也中正之人不與隂邪合近舍隂邪</span>
<span class='tline' id='l58' data-llen='1256:1279'>　内心自上親於九五自比於貞正故吉人心自眀逐</span>
<span class='tline' id='l59' data-llen='1279:1302'>　外則昏乾曰自强謙曰自牧復曰自知頥曰自養晉</span>
<span class='tline' id='l60' data-llen='1302:1325'>　曰自昭眀徳比曰不自失皆所以眀人心之自靈自</span>
<span class='tline' id='l61' data-llen='1325:1351'><a onclick="displayPageImage('KR1a0037', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1351:1374'>　眀也二居内卦之中故有内象上卦亦曰外卦下卦</span>
<span class='tline' id='l63' data-llen='1374:1381'>　亦曰内卦</span>
<span class='tline' id='l64' data-llen='1381:1399'>六三比之匪人象曰比之匪人不亦傷乎</span>
<span class='tline' id='l65' data-llen='1399:1422'>　六三所比上下皆隂隂為小人陽為君子故有比之</span>
<span class='tline' id='l66' data-llen='1422:1445'>　匪人之象象曰比之匪人不亦傷乎豈有親比非其</span>
<span class='tline' id='l67' data-llen='1445:1468'>　人而不及於禍者乎親正人必吉親匪人必凶此萬</span>
<span class='tline' id='l68' data-llen='1468:1489'>　古不易之道象辭要其終而言之知其必傷也</span>
<span class='tline' id='l69' data-llen='1489:1508'>六四外比之貞吉象曰外比其賢以從上也</span>
<span class='tline' id='l70' data-llen='1508:1534'><a onclick="displayPageImage('KR1a0037', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1534:1557'>　四與初同類今不應乎初而外比乎九五之賢貞也</span>
<span class='tline' id='l72' data-llen='1557:1580'>　故吉夫天下之道惟其正而已矣由乎正者吉失乎</span>
<span class='tline' id='l73' data-llen='1580:1603'>　正者凶舍其私黨從乎公正易之道也上眀其惟九</span>
<span class='tline' id='l74' data-llen='1603:1612'>　五也五居四上</span>
<span class='tline' id='l75' data-llen='1612:1635'>九五顯比王用三驅失前禽邑人不誡吉象曰顯比之</span>
<span class='tline' id='l76' data-llen='1635:1658'>吉位正中也舍逆取順失前禽也邑人不誠上使中也</span>
<span class='tline' id='l77' data-llen='1658:1681'>　人羣處於天地之間勢不容不相比彼此之相比上</span>
<span class='tline' id='l78' data-llen='1681:1704'>　下之相比皆為有道焉九五為比主顯著相比之道</span>
<span class='tline' id='l79' data-llen='1704:1730'><a onclick="displayPageImage('KR1a0037', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1730:1753'>　如何而顯之也君臣也父子也長幼也夫婦也朋友</span>
<span class='tline' id='l81' data-llen='1753:1776'>　之交也此其大倫也而其顯比之道不可勝窮不可</span>
<span class='tline' id='l82' data-llen='1776:1799'>　勝言一言以蔽之曰中正而已矣凡中正之道皆相</span>
<span class='tline' id='l83' data-llen='1799:1822'>　比之道也有一不於中正人心即離即失其心而九</span>
<span class='tline' id='l84' data-llen='1822:1845'>　五又得尊位以行之此其所以能顯比也王用三面</span>
<span class='tline' id='l85' data-llen='1845:1868'>　驅禽闕其一面順我者取之逆我者舍之前禽雖失</span>
<span class='tline' id='l86' data-llen='1868:1891'>　不彊取也止於三驅不敢强人之必我從也中正之</span>
<span class='tline' id='l87' data-llen='1891:1914'>　道固人心之所同其有姦宄頗僻不比於我亦不彊</span>
<span class='tline' id='l88' data-llen='1914:1940'><a onclick="displayPageImage('KR1a0037', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1940:1963'>　亦中正之道也禹征有苖因伯益至諴感神之言而</span>
<span class='tline' id='l90' data-llen='1963:1986'>　遽班師失前禽也卒之七旬有苖格者中正之道自</span>
<span class='tline' id='l91' data-llen='1986:2009'>　足以感之也致邑人初不待諄諄誡諭而自化於中</span>
<span class='tline' id='l92' data-llen='2009:2032'>　正之道者上之人行中正之道自能使邑人中正也</span>
<span class='tline' id='l93' data-llen='2032:2055'>　中即正上已言中正此省文也中與正皆道之異名</span>
<span class='tline' id='l94' data-llen='2055:2076'>　言中亦可言正亦可并言中正亦可隨宜而言</span>
<span class='tline' id='l95' data-llen='2076:2095'>上六比之无首凶象曰比之无首无所終也</span>
<span class='tline' id='l96' data-llen='2095:2118'>　由初而比之其比也誠比不於其初及終而始求比</span>
<span class='tline' id='l97' data-llen='2118:2144'><a onclick="displayPageImage('KR1a0037', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2144:2167'>　不忠不信人所不與凶之道也首初也有始則有終</span>
<span class='tline' id='l99' data-llen='2167:2190'>　無始何以能終故曰無所終也卦已言後夫凶彖又</span>
<span class='tline' id='l100' data-llen='2190:2213'>　眀之此又言之者比之無首實人道之大禍占筮觀</span>
<span class='tline' id='l101' data-llen='2213:2227'>　六爻之變故上六復發此義</span>
<span class='tline' id='l102' data-llen='2227:2254'>䷈<span class='krp-note'>乾下/㢲上</span>小畜亨宻雲不雨自我西郊彖曰小畜柔得</span>
<span class='tline' id='l103' data-llen='2254:2277'>位而上下應之曰小畜健而㢲剛中而志行乃亨宻雲</span>
<span class='tline' id='l104' data-llen='2277:2292'>不雨尚往也自我西郊施未行也</span>
<span class='tline' id='l105' data-llen='2292:2315'>　畜有包畜之義昔者齊景公問於晏子晏子正言而</span>
<span class='tline' id='l106' data-llen='2315:2341'><a onclick="displayPageImage('KR1a0037', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2341:2364'>　忠告之至㢲順也景公大悅召大師作君臣相悅之</span>
<span class='tline' id='l108' data-llen='2364:2387'>　樂其詩曰畜君何尤則知畜有包畜之義爾經傳亦</span>
<span class='tline' id='l109' data-llen='2387:2410'>　多此義易有大畜小畜陽為大隂為小今小畜之卦</span>
<span class='tline' id='l110' data-llen='2410:2433'>　六四以柔得近君之位而上下諸陽皆應之是以小</span>
<span class='tline' id='l111' data-llen='2433:2456'>　畜火以臣畜君故曰小畜小畜之卦有亨之道焉何</span>
<span class='tline' id='l112' data-llen='2456:2479'>　以知其能亨也下乾上巽有健而㢲之象二五皆剛</span>
<span class='tline' id='l113' data-llen='2479:2502'>　中四得位而上下皆應故志行故有剛中志行之象</span>
<span class='tline' id='l114' data-llen='2502:2525'>　惟健㢲剛中而又志行故能亨也不健則不能有為</span>
<span class='tline' id='l115' data-llen='2525:2551'><a onclick="displayPageImage('KR1a0037', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2551:2574'>　不㢲則犯難以行剛以眀其有實徳實徳至剛而未</span>
<span class='tline' id='l117' data-llen='2574:2597'>　嘗動中亦眀其實徳實徳無偏無倚曰健曰㢲曰剛</span>
<span class='tline' id='l118' data-llen='2597:2620'>　曰中皆道徳之殊名非果有四者之殊體也猶曰白</span>
<span class='tline' id='l119' data-llen='2620:2643'>　曰瑩曰温潤皆言一玉曰黄曰堅曰聲皆言一金合</span>
<span class='tline' id='l120' data-llen='2643:2666'>　健㢲剛中之四言而小畜之道始眀而後小可以畜</span>
<span class='tline' id='l121' data-llen='2666:2689'>　大臣可以畜君而又必得位而志行而後能亨古者</span>
<span class='tline' id='l122' data-llen='2689:2712'>　固有雖備聖人之徳而不得位雖得位而君臣之間</span>
<span class='tline' id='l123' data-llen='2712:2735'>　未深相知則志亦難行如伊尹之於太甲其始不可</span>
<span class='tline' id='l124' data-llen='2735:2761'><a onclick="displayPageImage('KR1a0037', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2761:2784'>　謂之亨及太甲飜然而悟誠然改過則伊尹之志於</span>
<span class='tline' id='l126' data-llen='2784:2807'>　是方行故為亨天未大雷電以風成王未執書以泣</span>
<span class='tline' id='l127' data-llen='2807:2830'>　則周公之志終不可謂之行終不可謂小畜之亨夫</span>
<span class='tline' id='l128' data-llen='2830:2853'>　隂陽之氣相包畜絪緼和暢而為雨今宻雲不雨是</span>
<span class='tline' id='l129' data-llen='2853:2876'>　畜猶未通曰尚往也者往猶去也猶過去也言其未</span>
<span class='tline' id='l130' data-llen='2876:2899'>　通也宻雲不雨而徒自在乎西郊西隂方臣之象也</span>
<span class='tline' id='l131' data-llen='2899:2915'>　隂陽未通和禾雨則澤未施於下</span>
<span class='tline' id='l132' data-llen='2915:2931'>象曰風行天上小畜君子以懿文徳</span>
<span class='tline' id='l133' data-llen='2931:2957'><a onclick="displayPageImage('KR1a0037', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2957:2980'>　天可謂尊高矣而風行其上者風無形而至柔也剛</span>
<span class='tline' id='l135' data-llen='2980:3003'>　為大柔為小天下之以小畜大者惟以柔徳文為柔</span>
<span class='tline' id='l136' data-llen='3003:3026'>　徳武為剛徳懿者尤其盡善盡美之稱柔勝剛弱勝</span>
<span class='tline' id='l137' data-llen='3026:3049'>　强而况於用柔徳而又盡善盡美乎此易道之見於</span>
<span class='tline' id='l138' data-llen='3049:3057'>　小畜者然也</span>
<span class='tline' id='l139' data-llen='3057:3077'>初九復自道何其咎吉象曰復自道其義吉也</span>
<span class='tline' id='l140' data-llen='3077:3100'>　人之本心即道故曰道心孔子曰心之精神是謂聖</span>
<span class='tline' id='l141' data-llen='3100:3123'>　孟子曰仁人心也某年三十有二而省此心之即道</span>
<span class='tline' id='l142' data-llen='3123:3149'><a onclick="displayPageImage('KR1a0037', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3149:3172'>　至此爻益驗大人以道事君於其初也而復之是於</span>
<span class='tline' id='l144' data-llen='3172:3195'>　思慮未作之初而安也禹曰安汝止人之本心自神</span>
<span class='tline' id='l145' data-llen='3195:3218'>　自眀自不動自即道故曰復自道此雖有復之名初</span>
<span class='tline' id='l146' data-llen='3218:3241'>　無復之實是謂不復之復復卦謂之敦復不動之復</span>
<span class='tline' id='l147' data-llen='3241:3264'>　也如此則何咎之有又有吉焉象吉矣何患吉之不</span>
<span class='tline' id='l148' data-llen='3264:3275'>　至此甚言此義之善</span>
<span class='tline' id='l149' data-llen='3275:3293'>九二牽復吉象曰牽復在中亦不自失也</span>
<span class='tline' id='l150' data-llen='3293:3316'>　不能復君於初至於過失已形牽而復之不可謂自</span>
<span class='tline' id='l151' data-llen='3316:3342'><a onclick="displayPageImage('KR1a0037', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3342:3365'>　道矣牽有難復之象然已復矣亦吉象牽復在中亦</span>
<span class='tline' id='l153' data-llen='3365:3381'>　不自失也不獨君臣凡小畜大同</span>
<span class='tline' id='l154' data-llen='3381:3403'>九三輿說輻夫妻反目象曰夫妻反目不能正室也</span>
<span class='tline' id='l155' data-llen='3403:3426'>　大畜九二輿說輻者特不行耳未害也此說輻則車</span>
<span class='tline' id='l156' data-llen='3426:3449'>　壊矣復之不於其初次又不能牽復至於過失益深</span>
<span class='tline' id='l157' data-llen='3449:3472'>　而力諫上不能堪為乖為離是夫妻反目不復能正</span>
<span class='tline' id='l158' data-llen='3472:3477'>　室矣</span>
<span class='tline' id='l159' data-llen='3477:3499'>六四有孚血去惕出无咎象曰有孚惕出上合志也</span>
<span class='tline' id='l160' data-llen='3499:3525'><a onclick="displayPageImage('KR1a0037', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3525:3548'>　六四至柔又㢲體畜君而柔㢲故君臣相信而和無</span>
<span class='tline' id='l162' data-llen='3548:3571'>　傷無惕無咎隂陽自有相得之象六四九五志合心</span>
<span class='tline' id='l163' data-llen='3571:3594'>　同六四畜之得其道也夫人臣進言於君所以至於</span>
<span class='tline' id='l164' data-llen='3594:3617'>　乖忤者往往由臣未能無私或好名好已勝不與上</span>
<span class='tline' id='l165' data-llen='3617:3640'>　合志故乖忤也書云爾有嘉謀嘉猷則入告爾后於</span>
<span class='tline' id='l166' data-llen='3640:3663'>　内爾乃順之於外曰斯謀斯猷惟我后之徳臣畜君</span>
<span class='tline' id='l167' data-llen='3663:3684'>　如此何乖忤之有象曰上合志也者㫖哉言乎</span>
<span class='tline' id='l168' data-llen='3684:3706'>九五有孚攣如富以其鄰象曰有孚攣如不獨富也</span>
<span class='tline' id='l169' data-llen='3706:3733'><a onclick="displayPageImage('KR1a0037', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3733:3756'>　此爻九五乃人臣居大臣之位知六四之賢與之同</span>
<span class='tline' id='l171' data-llen='3756:3779'>　心協力以畜其君者故曰有孚攣如大臣居權勢靡</span>
<span class='tline' id='l172' data-llen='3779:3802'>　好爵與四共天位食天禄以事其上是猶富而能用</span>
<span class='tline' id='l173' data-llen='3802:3818'>　其鄰者以能推財於鄰不獨富也</span>
<span class='tline' id='l174' data-llen='3818:3841'>上九既雨既處尚徳載婦貞厲月幾望君子征凶象曰</span>
<span class='tline' id='l175' data-llen='3841:3859'>既雨既處徳積載也君子征凶有所疑也</span>
<span class='tline' id='l176' data-llen='3859:3882'>　上九居卦之終有畜而終通之象通則和而成雨既</span>
<span class='tline' id='l177' data-llen='3882:3905'>　通既和則當止處不可更進唯尚以徳承載其上臣</span>
<span class='tline' id='l178' data-llen='3905:3932'><a onclick="displayPageImage('KR1a0037', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3932:3955'>　有畜君之道婦無畜夫之禮以婦畜夫雖正亦厲牝</span>
<span class='tline' id='l180' data-llen='3955:3978'>　雞之晨終焉家索終不順恐生别禍故曰厲以小畜</span>
<span class='tline' id='l181' data-llen='3978:4001'>　大至於上九如月幾望隂氣之盛復加則凶雖以君</span>
<span class='tline' id='l182' data-llen='4001:4024'>　子而征亦凶征者往也象曰徳積載者眀畜通之後</span>
<span class='tline' id='l183' data-llen='4024:4047'>　雖不可復至其畜尚以徳承載其上而徳載不可以</span>
<span class='tline' id='l184' data-llen='4047:4070'>　少怠平居事至是人臣以道事君復君於道之時當</span>
<span class='tline' id='l185' data-llen='4070:4093'>　積累致徳不可已也人臣唯平居不能以道事君故</span>
<span class='tline' id='l186' data-llen='4093:4116'>　至於牽復說輻反目也又曰君子征凶有所疑也者</span>
<span class='tline' id='l187' data-llen='4116:4143'><a onclick="displayPageImage('KR1a0037', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4143:4166'>　既畜而通矣而又往致其畜則犯矣非其道也有所</span>
<span class='tline' id='l189' data-llen='4166:4189'>　疑疑其不順也坤上六曰隂疑於陽亦此疑也凶道</span>
<span class='tline' id='l190' data-llen='4189:4193'>　也</span>
<span class='tline' id='l191' data-llen='4193:4220'>䷉<span class='krp-note'>兌下/乾上</span>履虎尾不咥人亨彖曰履柔履剛也說而應</span>
<span class='tline' id='l192' data-llen='4220:4243'>乎乾是以履虎尾不咥人亨剛中正履帝位而不疚光</span>
<span class='tline' id='l193' data-llen='4243:4247'>眀也</span>
<span class='tline' id='l194' data-llen='4247:4270'>　履之為言行也人行乎世得其道則無往不利失其</span>
<span class='tline' id='l195' data-llen='4270:4293'>　道則無往而利得其道則履虎尾不咥人也不得其</span>
<span class='tline' id='l196' data-llen='4293:4320'><a onclick="displayPageImage('KR1a0037', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4320:4343'>　道雖履平地猶傷其足履之道何道也柔而已世之</span>
<span class='tline' id='l198' data-llen='4343:4366'>　言柔者多矣而能柔者寡何為乎寡也有己私焉立</span>
<span class='tline' id='l199' data-llen='4366:4389'>　我於中不能柔也雖知柔為善而行之及物觸之己</span>
<span class='tline' id='l200' data-llen='4389:4412'>　私突發柔變而為剛矣夫天下之難制者唯剛而柔</span>
<span class='tline' id='l201' data-llen='4412:4435'>　履之唯得道者為能柔也以一卦觀之則六三以一</span>
<span class='tline' id='l202' data-llen='4435:4458'>　隂柔而五陽咸應柔履剛之象也以上下卦觀之兌</span>
<span class='tline' id='l203' data-llen='4458:4481'>　說而應上之乾剛履虎尾不咥人象也和說亦柔道</span>
<span class='tline' id='l204' data-llen='4481:4504'>　也履乾剛而不見咥傷亦可謂妙矣可謂亨矣乃一</span>
<span class='tline' id='l205' data-llen='4504:4531'><a onclick="displayPageImage('KR1a0037', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4531:4554'>　本乎和柔柔勝剛弱勝强天下莫柔弱於水而反堅</span>
<span class='tline' id='l207' data-llen='4554:4577'>　强者莫之能先又莫柔乎風風無形而發大屋折大</span>
<span class='tline' id='l208' data-llen='4577:4600'>　木柔之卒勝其剛如此熟觀天下萬事唯柔為勝若</span>
<span class='tline' id='l209' data-llen='4600:4623'>　夫用剛則必中而無所偏倚必正而不入於邪又復</span>
<span class='tline' id='l210' data-llen='4623:4646'>　帝位君體則為宜斯能無疚病唯光眀者乃能之光</span>
<span class='tline' id='l211' data-llen='4646:4669'>　眀者内心光明是為道心是為聰眀睿智然則用剛</span>
<span class='tline' id='l212' data-llen='4669:4692'>　之難如此雖然夫道一而已矣道心無體本無剛柔</span>
<span class='tline' id='l213' data-llen='4692:4715'>　即此本有無體之心而行之而旁觀者自曰柔曰剛</span>
<span class='tline' id='l214' data-llen='4715:4742'><a onclick="displayPageImage('KR1a0037', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4742:4765'>　是謂不識不知順帝之則無體無方神不可測剛柔</span>
<span class='tline' id='l216' data-llen='4765:4788'>　異名其道則一得其一者自無不宜如日月之光無</span>
<span class='tline' id='l217' data-llen='4788:4811'>　所思為而萬物畢照道心光眀不動乎意知柔知剛</span>
<span class='tline' id='l218' data-llen='4811:4834'>　舜光天之下文王耿光於上下易曰光大曰眀曰輝</span>
<span class='tline' id='l219' data-llen='4834:4857'>　光曰君子之光詩曰昭眀有融皆所以發眀大道此</span>
<span class='tline' id='l220' data-llen='4857:4879'>　唯道心内眀者自覺自信未覺者必疑通者自知</span>
<span class='tline' id='l221' data-llen='4879:4897'>象曰上天下澤履君子以辨上下定民志</span>
<span class='tline' id='l222' data-llen='4897:4920'>　人之行皆欲前進其能靜退者有幾聖人於是發上</span>
<span class='tline' id='l223' data-llen='4920:4947'><a onclick="displayPageImage('KR1a0037', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4947:4970'>　天下澤之象發辨上下定民志之道上下有章貴賤</span>
<span class='tline' id='l225' data-llen='4970:4993'>　有等天秩之叙也致其辨焉使上者安於上下者安</span>
<span class='tline' id='l226' data-llen='4993:5016'>　於下則民志定矣彼老氏謂禮為忠信之薄亂之首</span>
<span class='tline' id='l227' data-llen='5016:5039'>　則安能治天下國家老氏窺本見根不覩枝葉不見</span>
<span class='tline' id='l228' data-llen='5039:5062'>　宗廟之美百官之富習乎道家之學未學乎易者也</span>
<span class='tline' id='l229' data-llen='5062:5085'>　孔子大聖猶曰五十而後學易可以無大過易道之</span>
<span class='tline' id='l230' data-llen='5085:5108'>　未易遽學如此葢天下之變化無窮情偽萬状而欲</span>
<span class='tline' id='l231' data-llen='5108:5131'>　動中機㑹變化云為無非典禮誠非一於清虛淨寂</span>
<span class='tline' id='l232' data-llen='5131:5158'><a onclick="displayPageImage('KR1a0037', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5158:5181'>　者之所能盡識也樓尚書曰地在下矣澤又下於地</span>
<span class='tline' id='l234' data-llen='5181:5194'>　故天下之最下者莫如澤</span>
<span class='tline' id='l235' data-llen='5194:5213'>初九素履往无咎象曰素履之往獨行願也</span>
<span class='tline' id='l236' data-llen='5213:5236'>　素履貧賤之所履也以素履往由貧賤而行不願乎</span>
<span class='tline' id='l237' data-llen='5236:5259'>　其外故曰獨行願也此得乎易之道也人心即大易</span>
<span class='tline' id='l238' data-llen='5259:5282'>　之道自神自眀私欲蔽之始昏始亂獨行願者自行</span>
<span class='tline' id='l239' data-llen='5282:5305'>　其心也孔子曰心之精神是謂聖深眀此心之即道</span>
<span class='tline' id='l240' data-llen='5305:5328'>　也眀此心者自寂然自變化自無外慕素有質義有</span>
<span class='tline' id='l241' data-llen='5328:5355'><a onclick="displayPageImage('KR1a0037', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5355:5378'>　本義人無生而貴者則其本初固在下也固未有華</span>
<span class='tline' id='l243' data-llen='5378:5383'>　飾也</span>
<span class='tline' id='l244' data-llen='5383:5406'>九二履道坦坦幽人貞吉象曰幽人貞吉中不自亂也</span>
<span class='tline' id='l245' data-llen='5406:5429'>　九二居中為道於是乎眀履道人行乎世道甚坦坦</span>
<span class='tline' id='l246' data-llen='5429:5452'>　無疑無阻而人自亂者因物有遷作好作惡自昏自</span>
<span class='tline' id='l247' data-llen='5452:5475'>　亂胷中擾擾矣豈能幽哉幽人貞吉幽人之心無以</span>
<span class='tline' id='l248' data-llen='5475:5498'>　異於擾擾者之心心自無體自清眀自寂然不動視</span>
<span class='tline' id='l249' data-llen='5498:5521'>　聼言動心思皆其變化彼昏者自不眀自擾擾自為</span>
<span class='tline' id='l250' data-llen='5521:5548'><a onclick="displayPageImage('KR1a0037', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5548:5571'>　繆亂爾幽人不昏故中不自亂不自亂由已非外取</span>
<span class='tline' id='l252' data-llen='5571:5594'>　其道也其曰貞者正也正者道之異名又足以眀非</span>
<span class='tline' id='l253' data-llen='5594:5617'>　小人無忌憚之中庸也彼無忌憚之中庸晉人近之</span>
<span class='tline' id='l254' data-llen='5617:5640'>　矣晉人不能自眀貞正之㫖故入於無忌憚孔子七</span>
<span class='tline' id='l255' data-llen='5640:5657'>　十而從心所欲不踰矩幽人之貞也</span>
<span class='tline' id='l256' data-llen='5657:5681'>六三𦕈能視跛能履履虎尾咥人凶武人為于大君象</span>
<span class='tline' id='l257' data-llen='5681:5705'>曰𦕈能視不足以有眀也跛能履不足以與行也咥人</span>
<span class='tline' id='l258' data-llen='5705:5722'>之凶位不當也武人為于大君志剛也</span>
<span class='tline' id='l259' data-llen='5722:5749'><a onclick="displayPageImage('KR1a0037', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5749:5772'>　六三以隂闇小弱之資而居下卦之上才徳不足以</span>
<span class='tline' id='l261' data-llen='5772:5796'>　當位而强有為焉是𦕈而視實不足以有眀跛而履</span>
<span class='tline' id='l262' data-llen='5796:5819'>　實不足以有行不量力妄進如此是履虎尾其致咥</span>
<span class='tline' id='l263' data-llen='5819:5842'>　人之凶也可必雖然使武人用此以為于大君則不</span>
<span class='tline' id='l264' data-llen='5842:5865'>　為凶何則戰陣必勇已質雖不堪奮而進乃合正道</span>
<span class='tline' id='l265' data-llen='5865:5888'>　大君天子也征伐當自天子出武人用之則正他人</span>
<span class='tline' id='l266' data-llen='5888:5901'>　用之則非是謂變易之道</span>
<span class='tline' id='l267' data-llen='5901:5921'>九四履虎尾愬愬終吉象曰愬愬終吉志行也</span>
<span class='tline' id='l268' data-llen='5921:5948'><a onclick="displayPageImage('KR1a0037', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5948:5971'>　九四居近君之位而體剛焉履虎尾之象也而四有</span>
<span class='tline' id='l270' data-llen='5971:5994'>　柔之象也有能懼愬愬之象故終吉愬愬非志也終</span>
<span class='tline' id='l271' data-llen='5994:6017'>　吉則志行矣大扺天下之理欲者不得不欲者得六</span>
<span class='tline' id='l272' data-llen='6017:6040'>　三欲志行故不得志行九四志不行故終於志行六</span>
<span class='tline' id='l273' data-llen='6040:6062'>　三柔而好剛九四剛而能柔此吉凶之所以相反</span>
<span class='tline' id='l274' data-llen='6062:6080'>九五夬履貞厲象曰夬履貞厲位正當也</span>
<span class='tline' id='l275' data-llen='6080:6103'>　君體雖剛而有用剛之道乾曰用九言其必有以用</span>
<span class='tline' id='l276' data-llen='6103:6126'>　夫九不可為九所用用九用剛也徒以居崇高之位</span>
<span class='tline' id='l277' data-llen='6126:6153'><a onclick="displayPageImage('KR1a0037', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6153:6176'>　為勢位所轉移謂天下莫已若與奪自我威福自我</span>
<span class='tline' id='l279' data-llen='6176:6199'>　自用自専以夬决為履雖不失正危厲也以堯舜大</span>
<span class='tline' id='l280' data-llen='6199:6222'>　聖而舍已從人以神禹而拜昌言苟胸中未能洞然</span>
<span class='tline' id='l281' data-llen='6222:6245'>　無我必偏必蔽而况於夬决為履乎此無他以位為</span>
<span class='tline' id='l282' data-llen='6245:6268'>　已之位正當其位故不虛也豈中正光眀之道邪黄</span>
<span class='tline' id='l283' data-llen='6268:6291'>　屋非堯心舜視棄天下如敝屣禹有天下而不與豈</span>
<span class='tline' id='l284' data-llen='6291:6299'>　以位為已有</span>
<span class='tline' id='l285' data-llen='6299:6321'>上九視履考祥其旋元吉象曰元吉在上大有慶也</span>
<span class='tline' id='l286' data-llen='6321:6348'><a onclick="displayPageImage('KR1a0037', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6348:6371'>　上九爻凶吉未定故聖人發其義曰視其所履而考</span>
<span class='tline' id='l288' data-llen='6371:6394'>　吉凶之祥則其能旋反者獲元吉上九應六三亦有</span>
<span class='tline' id='l289' data-llen='6394:6417'>　旋反之象但乾體居上未必果能旋反何謂旋人心</span>
<span class='tline' id='l290' data-llen='6417:6440'>　遂遂乎外惟能旋者則復此心矣豈不大哉孔子曰</span>
<span class='tline' id='l291' data-llen='6440:6463'>　心之精神是謂聖孟子曰仁人心也某自弱冠而閴</span>
<span class='tline' id='l292' data-llen='6463:6486'>　先訓啓道徳之端自是靜思力索者十餘年至三十</span>
<span class='tline' id='l293' data-llen='6486:6509'>　有二而聞象山先生之言忽省此心之清明神用變</span>
<span class='tline' id='l294' data-llen='6509:6532'>　化不可度思始信此心之即道深念人多外馳不一</span>
<span class='tline' id='l295' data-llen='6532:6559'><a onclick="displayPageImage('KR1a0037', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6559:6582'>　反觀一反觀忽識此心即道在我矣象曰元吉在上</span>
<span class='tline' id='l297' data-llen='6582:6605'>　有大慶者葢謂上者履之極盛居卦之外擾擾萬物</span>
<span class='tline' id='l298' data-llen='6605:6628'>　不勝其多今也能於極上擾擾之中而自得旋反之</span>
<span class='tline' id='l299' data-llen='6628:6651'>　妙舜禹有天下勞勤萬物而曰不與焉者在上而旋</span>
<span class='tline' id='l300' data-llen='6651:6674'>　也孔子十五志學三十而立四十而不惑五十而知</span>
<span class='tline' id='l301' data-llen='6674:6697'>　天命而曰吾有知乎哉無知也是在上而旋也是旋</span>
<span class='tline' id='l302' data-llen='6697:6720'>　非心思之所及非上行之可到非進退之可言如四</span>
<span class='tline' id='l303' data-llen='6720:6743'>　時之錯行如日月之代眀豈小者之道哉故象曰元</span>
<span class='tline' id='l304' data-llen='6743:6770'><a onclick="displayPageImage('KR1a0037', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6770:6780'>　吉在上大有慶也</span>
<span class='tline' id='l306' data-llen='6780:6783'>　</span>
<span class='tline' id='l307' data-llen='6783:6786'>　</span>
<span class='tline' id='l308' data-llen='6786:6789'>　</span>
<span class='tline' id='l309' data-llen='6789:6792'>　</span>
<span class='tline' id='l310' data-llen='6792:6795'>　</span>
<span class='tline' id='l311' data-llen='6795:6798'>　</span>
<span class='tline' id='l312' data-llen='6798:6807'>　楊氏易傳卷五</span>
</p>
<p>
</p>
  </div>
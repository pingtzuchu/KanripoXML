<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0029', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　詩傳旁通卷十五　　　　元　梁益　撰</span><br/>
<span class='tline' id='l10' data-llen='210:215'>　　叙</span><br/>
<span class='tline' id='l11' data-llen='215:238'>　恭惟先正大儒文公朱子後宋淳熙四年丁酉冬十</span><br/>
<span class='tline' id='l12' data-llen='238:261'>　月詩集傳成自以為無復遺恨且曰後世若有揚子</span><br/>
<span class='tline' id='l13' data-llen='261:284'>　雲必好之矣南塘趙公汝談於晦庵諸書尤服詩傳</span><br/>
<span class='tline' id='l14' data-llen='284:307'>　號稱簡明斯言信允末學梁益伏讀朱傳昧焉多所</span><br/>
<span class='tline' id='l15' data-llen='307:330'>　未解如見堯於羮見堯於墻猶曰聖人之耦之類罔</span><br/>
<span class='tline' id='l16' data-llen='330:356'><a onclick="displayPageImage('KR1c0029', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>　知攸出問之老師宿儒間有補助得之耳聞目見輒</span><br/>
<span class='tline' id='l18' data-llen='379:405'>　自筆録久之浸繁用纂成帙倣緱山杜文玉<span class='krp-note'>瑛/</span>語孟</span><br/>
<span class='tline' id='l19' data-llen='405:428'>　旁通之例目之曰詩傳旁通僣踰之罪諒無所逃妄</span><br/>
<span class='tline' id='l20' data-llen='428:451'>　誕之譏亦未能免髙明過人者薄此何以為初學如</span><br/>
<span class='tline' id='l21' data-llen='451:474'>　益者或可資檢閲自視其中未能通者尚多倘未溘</span><br/>
<span class='tline' id='l22' data-llen='474:497'>　先朝露行當續而補之君子或憫其膚淺有肯相成</span><br/>
<span class='tline' id='l23' data-llen='497:520'>　誠所願幸惟是竊伏紬繹朱子傳詩之㫖大節目大</span><br/>
<span class='tline' id='l24' data-llen='520:543'>　議論多於序說見之愚益未能發明其詳今姑纂輯</span><br/>
<span class='tline' id='l25' data-llen='543:569'><a onclick="displayPageImage('KR1c0029', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='569:574'>　其略</span><br/>
<span class='tline' id='l27' data-llen='574:597'>　辨詩序之作引後漢書儒林傳以為衛宏作毛詩序</span><br/>
<span class='tline' id='l28' data-llen='597:620'>　今傳于世則序乃宏作明矣按漢書初謝曼卿善毛</span><br/>
<span class='tline' id='l29' data-llen='620:643'>　詩乃為其訓宏從曼卿受學因作毛詩序善得風雅</span><br/>
<span class='tline' id='l30' data-llen='643:661'>　之㫖朱子序乃宏作之言葢實其說也</span><br/>
<span class='tline' id='l31' data-llen='661:684'>　小序先自合為一編後乃各引以超冠篇端今復并</span><br/>
<span class='tline' id='l32' data-llen='684:707'>　為一編綴於經後以還其舊因以論其得失此朱子</span><br/>
<span class='tline' id='l33' data-llen='707:730'>　去序言詩之本意也去序言詩雪山王氏質夾漈鄭</span><br/>
<span class='tline' id='l34' data-llen='730:756'><a onclick="displayPageImage('KR1c0029', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:770'>　氏樵已有其法朱子葢取之</span><br/>
<span class='tline' id='l36' data-llen='770:793'>　謹按詩之一經有傳有箋有䟽䟽一名正義出于毛</span><br/>
<span class='tline' id='l37' data-llen='793:817'>　萇氏者謂之傳出于鄭𤣥氏者謂之箋傳之為言訓</span><br/>
<span class='tline' id='l38' data-llen='817:840'>　也訓釋其書也凡書非正經者謂之傳箋之為言薦</span><br/>
<span class='tline' id='l39' data-llen='840:863'>　也主于薦成毛傳之意也毛萇趙人為河間太守為</span><br/>
<span class='tline' id='l40' data-llen='863:887'>　北海相所訓傳者曰毛詩流傳北海鄭𤣥字康成北</span><br/>
<span class='tline' id='l41' data-llen='887:910'>　海人取毛氏詁訓所不盡及異同者箋之當時學者</span><br/>
<span class='tline' id='l42' data-llen='910:933'>　尊信康成故毛傳得鄭箋而盛行自康成之後魏王</span><br/>
<span class='tline' id='l43' data-llen='933:959'><a onclick="displayPageImage('KR1c0029', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='959:982'>　肅字子雍有毛詩註有毛詩義駁司空王基毛詩駁</span><br/>
<span class='tline' id='l45' data-llen='982:1005'>　太子文學劉楨字公幹毛詩義問吴陸璣字元恪草</span><br/>
<span class='tline' id='l46' data-llen='1005:1028'>　木鳥獸魚蟲䟽晉孫毓毛詩異同評梁武帝毛詩大</span><br/>
<span class='tline' id='l47' data-llen='1028:1051'>　義梁桂州刺史崔靈恩毛詩集註舒援沈重劉瓛張</span><br/>
<span class='tline' id='l48' data-llen='1051:1074'>　氏隋祕書學士魯世達等之毛詩義䟽至唐孔穎達</span><br/>
<span class='tline' id='l49' data-llen='1074:1097'>　氏取毛傳鄭箋而䟽之謂之正義詩之制度名物於</span><br/>
<span class='tline' id='l50' data-llen='1097:1120'>　是大備然其訓説皆不敢背乎小序未有舎序而自</span><br/>
<span class='tline' id='l51' data-llen='1120:1143'>　為之說者惟宋歐陽公王荆公諸先生出卓然有見</span><br/>
<span class='tline' id='l52' data-llen='1143:1169'><a onclick="displayPageImage('KR1c0029', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1169:1192'>　髙視千古之上舎序舎傳而研究經㫖理明義精犂</span><br/>
<span class='tline' id='l54' data-llen='1192:1215'>　然允當如唐之啖助趙匡陸淳舎傳言春秋非尋常</span><br/>
<span class='tline' id='l55' data-llen='1215:1238'>　識見所及夾漈鄭樵氏漁仲之言曰風土之音曰風</span><br/>
<span class='tline' id='l56' data-llen='1238:1261'>　朝廷之音曰雅宗廟之音曰頌且為作詩辨妄六卷</span><br/>
<span class='tline' id='l57' data-llen='1261:1284'>　詩經之㫖大明迨晦庵朱子而大定矣益謂去古未</span><br/>
<span class='tline' id='l58' data-llen='1284:1307'>　逺有古書可攷莫若漢儒之毛氏傳鄭氏箋制度述</span><br/>
<span class='tline' id='l59' data-llen='1307:1330'>　作物性名件莫若唐孔氏之䟽義讀此經者所當徧</span><br/>
<span class='tline' id='l60' data-llen='1330:1340'>　知而不可偏觀也</span><br/>
<span class='tline' id='l61' data-llen='1340:1366'><a onclick="displayPageImage('KR1c0029', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1366:1389'>　詩之音則後魏太常劉芳有毛詩音證梁徐邈等有</span><br/>
<span class='tline' id='l63' data-llen='1389:1412'>　毛詩音後徐氏音亡而陸德明之音所引多本於徐</span><br/>
<span class='tline' id='l64' data-llen='1412:1432'>　氏德明名元朗以字行德明吴人故多吴音</span><br/>
<span class='tline' id='l65' data-llen='1432:1455'>　孔穎達唐書孔穎達字仲達兾州人歐陽文忠公集</span><br/>
<span class='tline' id='l66' data-llen='1455:1478'>　古録䟦尾云孔穎達碑于志寧撰傳云字仲達碑云</span><br/>
<span class='tline' id='l67' data-llen='1478:1501'>　字仲逺穎達撰毛詩正義　繚戾碎破繚音了戾力</span><br/>
<span class='tline' id='l68' data-llen='1501:1514'>　結切繚戾乖戾不順之貌</span><br/>
<span class='tline' id='l69' data-llen='1514:1537'>　周南闗雎　后妃文王未嘗稱王太姒亦未嘗稱后</span><br/>
<span class='tline' id='l70' data-llen='1537:1563'><a onclick="displayPageImage('KR1c0029', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1563:1586'>　序乃後人所作不害為追稱之辭　身脩故國家天</span><br/>
<span class='tline' id='l72' data-llen='1586:1609'>　下治取南豐曾氏說曾氏名鞏字子固南豐人諡文</span><br/>
<span class='tline' id='l73' data-llen='1609:1632'>　定南渡後改諡文清　有闗雎麟趾之意然後可以</span><br/>
<span class='tline' id='l74' data-llen='1632:1655'>　行周官之法度此程伯子明道先生之語闗雎麟趾</span><br/>
<span class='tline' id='l75' data-llen='1655:1678'>　仁厚之意周官法度周公六典太平之書　闗雎為</span><br/>
<span class='tline' id='l76' data-llen='1678:1701'>　二南正風之首文王盛時之詩也論語曰闗雎之亂</span><br/>
<span class='tline' id='l77' data-llen='1701:1724'>　洋洋乎盈耳哉亂謂卒章也正考甫校商之名頌十</span><br/>
<span class='tline' id='l78' data-llen='1724:1747'>　二篇於周太師以那為首其輯之亂曰自古在昔先</span><br/>
<span class='tline' id='l79' data-llen='1747:1773'><a onclick="displayPageImage('KR1c0029', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1773:1796'>　民有作温恭朝夕執事有恪韋昭曰輯成也凡作篇</span><br/>
<span class='tline' id='l81' data-llen='1796:1819'>　章義既成撮其大要以為亂辭詩者歌也所以節舞</span><br/>
<span class='tline' id='l82' data-llen='1819:1842'>　者也如今三節舞矣曲終乃更變章亂節故謂之亂</span><br/>
<span class='tline' id='l83' data-llen='1842:1865'>　也史記曰闗雎之亂以為風始鹿鳴為小雅始文王</span><br/>
<span class='tline' id='l84' data-llen='1865:1888'>　為大雅始清廟為頌始大序所謂是謂四始詩之至</span><br/>
<span class='tline' id='l85' data-llen='1888:1911'>　也為毛氏之學者宗之而齊后蒼為齊詩魯申公為</span><br/>
<span class='tline' id='l86' data-llen='1911:1934'>　魯詩燕韓嬰為韓詩此三家者皆以闗雎為康王政</span><br/>
<span class='tline' id='l87' data-llen='1934:1957'>　衰之刺詩故有本諸祍席而闗雎作之說揚雄謂周</span><br/>
<span class='tline' id='l88' data-llen='1957:1983'><a onclick="displayPageImage('KR1c0029', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1983:2006'>　康之時闗雎作習治也習治則傷始亂也杜欽傳曰</span><br/>
<span class='tline' id='l90' data-llen='2006:2029'>　佩玉宴鳴闗雎嘆之臣瓚曰此魯詩說也後漢明帝</span><br/>
<span class='tline' id='l91' data-llen='2029:2052'>　詔曰昔應門失守闗雎刺世薛漢韓詩章句曰今内</span><br/>
<span class='tline' id='l92' data-llen='2052:2075'>　傾于色故詠闗雎記淑女以刺時魯韓之說大抵皆</span><br/>
<span class='tline' id='l93' data-llen='2075:2098'>　然或者以序有哀而不傷之文疑其容有此理朱子</span><br/>
<span class='tline' id='l94' data-llen='2098:2121'>　斥之而以儀禮正之是以儀禮鄉樂鄉飲酒之樂房</span><br/>
<span class='tline' id='l95' data-llen='2121:2144'>　中之樂后夫人房中諷誦以事其君子之樂　漢廣</span><br/>
<span class='tline' id='l96' data-llen='2144:2167'>　　蘇氏例取首句而去其下文蘇氏謂眉山二蘇東</span><br/>
<span class='tline' id='l97' data-llen='2167:2193'><a onclick="displayPageImage('KR1c0029', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2193:2216'>　坡穎濵兄弟兄軾子瞻文忠公弟轍子由文定公蘇</span><br/>
<span class='tline' id='l99' data-llen='2216:2239'>　黄門有詩傳東坡有說蘇傳之例如云漢廣德廣所</span><br/>
<span class='tline' id='l100' data-llen='2239:2262'>　及也例取序之首句宋朝有丘鑄者著周詩集解亦</span><br/>
<span class='tline' id='l101' data-llen='2262:2285'>　取小序首一句以為子夏作下文則削之因附見于</span><br/>
<span class='tline' id='l102' data-llen='2285:2289'>　此</span><br/>
<span class='tline' id='l103' data-llen='2289:2312'>　召南鵲巢　諸侯䝉化成德其道亦始於家人即周</span><br/>
<span class='tline' id='l104' data-llen='2312:2335'>　南闗雎身脩而國家治之意　何彼穠矣　車乘厭</span><br/>
<span class='tline' id='l105' data-llen='2335:2358'>　翟勒面繢緫服則䄖翟翟車貝面組總有握按周禮</span><br/>
<span class='tline' id='l106' data-llen='2358:2384'><a onclick="displayPageImage('KR1c0029', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2384:2407'>　春官巾車掌王后五路重翟厭翟安車翟車輦車凡</span><br/>
<span class='tline' id='l108' data-llen='2407:2430'>　五重翟后從王祭祀所乘之車厭翟后從王賔饗諸</span><br/>
<span class='tline' id='l109' data-llen='2430:2453'>　侯所乘之車婦人車皆坐乘有容蓋容謂幢容葢謂</span><br/>
<span class='tline' id='l110' data-llen='2453:2476'>　蔽葢幢容即衛風氓詩之帷裳蔽蓋即衞風碩人之</span><br/>
<span class='tline' id='l111' data-llen='2476:2499'>　翟茀翟音狄雉也字亦狄皆訓為雉凡雉具五色者</span><br/>
<span class='tline' id='l112' data-llen='2499:2522'>　謂之翟禹貢羽畎夏翟爾雅伊雒而南素質五色皆</span><br/>
<span class='tline' id='l113' data-llen='2522:2545'>　備曰翬江淮而南青質五色皆備曰繇繇音遥鄭康</span><br/>
<span class='tline' id='l114' data-llen='2545:2568'>　成周禮内司服註作摇周禮禮記或作揄或作榆並</span><br/>
<span class='tline' id='l115' data-llen='2568:2594'><a onclick="displayPageImage('KR1c0029', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2594:2617'>　音遥而訓雉與翟狄訓雉義同重平聲直龍切重翟</span><br/>
<span class='tline' id='l117' data-llen='2617:2640'>　謂重翟雉之羽厭入聲於涉切厭翟謂次其羽使相</span><br/>
<span class='tline' id='l118' data-llen='2640:2663'>　廹厭翟勒回繢總者厭次翟羽使相迫蹙以為車之</span><br/>
<span class='tline' id='l119' data-llen='2663:2686'>　蔽茀又以如玉龍勒之韋為馬之當面飾謂之勒面</span><br/>
<span class='tline' id='l120' data-llen='2686:2709'>　皮之熟者為韋馬之當面飾者為錫錫音洋飾在馬</span><br/>
<span class='tline' id='l121' data-llen='2709:2732'>　額亦謂之當盧重翟有錫厭翟次于重翟故云勒面</span><br/>
<span class='tline' id='l122' data-llen='2732:2755'>　繢畫文也總以繒為之著于馬勒直兩耳與兩鑣馬</span><br/>
<span class='tline' id='l123' data-llen='2755:2778'>　䘖外鐵為鑣亦謂之扇汗亦謂之排沬以畫繒為總</span><br/>
<span class='tline' id='l124' data-llen='2778:2804'><a onclick="displayPageImage('KR1c0029', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2804:2827'>　故云繢總著直略切五路之四曰翟車則王后乘以</span><br/>
<span class='tline' id='l126' data-llen='2827:2850'>　出喪之車也巾車云翟車貝面組總有握鄭氏註云</span><br/>
<span class='tline' id='l127' data-llen='2850:2873'>　翟車不重不厭以翟飾車之側爾貝面貝飾勒之當</span><br/>
<span class='tline' id='l128' data-llen='2873:2897'>　面也有握則無葢矣如今軿車是也軿薄經切今謂鄭</span><br/>
<span class='tline' id='l129' data-llen='2897:2920'>　氏東漢時也有握之握馬融作帷幄之幄　服則䄖</span><br/>
<span class='tline' id='l130' data-llen='2920:2943'>　翟周禮天官内司服掌王后之六服禕衣揄狄闕狄</span><br/>
<span class='tline' id='l131' data-llen='2943:2966'>　鞠衣展衣縁衣狄翟同禕音揮禕衣畫翬雉揄音摇</span><br/>
<span class='tline' id='l132' data-llen='2966:2989'>　揄翟畫摇雉闕翟刻而不畫展與檀同音戰縁與禄</span><br/>
<span class='tline' id='l133' data-llen='2989:3015'><a onclick="displayPageImage('KR1c0029', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3015:3038'>　同音彖后從王祭先王則服禕衣從祭先公則服揄</span><br/>
<span class='tline' id='l135' data-llen='3038:3061'>　翟從祭羣小祀則服闕翟三者皆王后之祭服刻繒</span><br/>
<span class='tline' id='l136' data-llen='3061:3084'>　為翟之形或畫或不畫綴於衣以為文章也禕衣為</span><br/>
<span class='tline' id='l137' data-llen='3084:3107'>　盛揄翟次之重翟為上厭翟次之厭翟之車揄翟之</span><br/>
<span class='tline' id='l138' data-llen='3107:3130'>　服此其為下王后一等而為雖則王姬亦下嫁于諸</span><br/>
<span class='tline' id='l139' data-llen='3130:3153'>　侯之車服也　騶虞　汲冢周書王會篇云騶虞白</span><br/>
<span class='tline' id='l140' data-llen='3153:3176'>　虎黑文西方之獸歐陽公詩本義引賈太傅之說騶</span><br/>
<span class='tline' id='l141' data-llen='3176:3199'>　為文王之囿固未可据然虞為司獸不為無理書傳</span><br/>
<span class='tline' id='l142' data-llen='3199:3225'><a onclick="displayPageImage('KR1c0029', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3225:3248'>　言虞多為掌山澤之官伯益作虞逺自舜世周禮分</span><br/>
<span class='tline' id='l144' data-llen='3248:3271'>　為虞衡屬之夏官司馬至如今時京師有仁虞監取</span><br/>
<span class='tline' id='l145' data-llen='3271:3294'>　正詩序之義而掌畋獵之事焉陳鵬舉少南氏引禮</span><br/>
<span class='tline' id='l146' data-llen='3294:3317'>　記騶虞為節樂官備按周禮夏官射人王以六耦射</span><br/>
<span class='tline' id='l147' data-llen='3317:3340'>　三侯樂以騶虞九節鄭司農衆謂析羽九重鄭康成</span><br/>
<span class='tline' id='l148' data-llen='3340:3364'>　𤣥謂奏樂以為射節之羞康成說是禮記射義天子</span><br/>
<span class='tline' id='l149' data-llen='3364:3387'>　以騶虞為節騶虞者樂官備也謂歌騶虞之詩以為</span><br/>
<span class='tline' id='l150' data-llen='3387:3410'>　射之節度古者射必四矢歌用四節如騶虞九節則</span><br/>
<span class='tline' id='l151' data-llen='3410:3436'><a onclick="displayPageImage('KR1c0029', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3436:3459'>　先歌五節以聽後歌四節以射歌一節則發一矢必</span><br/>
<span class='tline' id='l153' data-llen='3459:3482'>　發乘矢而後卒矢射齊風猗嗟之四矢反兮大雅行</span><br/>
<span class='tline' id='l154' data-llen='3482:3505'>　韋之既挾四鍭是也騶亦官名騶官虞官皆有人故</span><br/>
<span class='tline' id='l155' data-llen='3505:3522'>　云官備射義又曰天子以備官為節</span><br/>
<span class='tline' id='l156' data-llen='3522:3545'>　邶　頃公賂王請命　衞康叔之後武王同母弟康</span><br/>
<span class='tline' id='l157' data-llen='3545:3568'>　叔名封受封之國傳康伯考伯嗣伯康伯靖伯貞伯</span><br/>
<span class='tline' id='l158' data-llen='3568:3591'>　頃侯凡八君頃侯者貞伯之子也厚賂周夷王夷王</span><br/>
<span class='tline' id='l159' data-llen='3591:3614'>　命衞為侯康音㨗頃侯子釐侯釐亦作僖釐侯太子</span><br/>
<span class='tline' id='l160' data-llen='3614:3640'><a onclick="displayPageImage('KR1c0029', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3640:3663'>　共伯餘餘蚤死弟共伯和立是為衞武公　温柔敦</span><br/>
<span class='tline' id='l162' data-llen='3663:3686'>　厚之教　禮記經解篇孔子曰入其國其教可知也</span><br/>
<span class='tline' id='l163' data-llen='3686:3709'>　温柔敦厚詩教也故詩之失愚温柔敦厚而不愚則</span><br/>
<span class='tline' id='l164' data-llen='3709:3732'>　深於詩者也益聞諸説者云温柔而敦厚姿質淳厚</span><br/>
<span class='tline' id='l165' data-llen='3732:3755'>　之人也淳厚者未必深察情偽故有愚之失　莊姜</span><br/>
<span class='tline' id='l166' data-llen='3755:3778'>　戴媯　衞莊公名揚娶齊女曰莊姜無子陳女厲媯</span><br/>
<span class='tline' id='l167' data-llen='3778:3801'>　之娣戴媯生子完是為桓公齊女姜姓陳女媯姓婦</span><br/>
<span class='tline' id='l168' data-llen='3801:3824'>　人從夫諡故因莊公而為莊姜厲與戴亦皆諡　桓</span><br/>
<span class='tline' id='l169' data-llen='3824:3851'><a onclick="displayPageImage('KR1c0029', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3851:3874'>　公州吁　嬖妾之子州吁弑桓公完而自立石碏之</span><br/>
<span class='tline' id='l171' data-llen='3874:3897'>　子厚與州吁游從州吁朝陳將使陳侯請于天王石</span><br/>
<span class='tline' id='l172' data-llen='3897:3921'>　碏使告于陳曰衞國𥚹小老夫耄矣無能為也此二</span><br/>
<span class='tline' id='l173' data-llen='3921:3944'>　人者實弑寡君敢即圗之陳人執之而請涖于衞遂</span><br/>
<span class='tline' id='l174' data-llen='3944:3967'>　殺州吁石厚衞人立桓公之弟晉是為宣公左氏曰</span><br/>
<span class='tline' id='l175' data-llen='3967:3990'>　石碏純臣也惡州吁而厚與焉大義滅親其是之謂</span><br/>
<span class='tline' id='l176' data-llen='3990:4013'>　乎簒弑之賊必討不宥入春秋之初石碏其知大義</span><br/>
<span class='tline' id='l177' data-llen='4013:4036'>　矣孔子之春秋為誅亂賊而作是故春秋成而亂臣</span><br/>
<span class='tline' id='l178' data-llen='4036:4063'><a onclick="displayPageImage('KR1c0029', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4063:4086'>　賊子懼　奪黎氏地　赤狄潞氏奪黎氏地見春秋</span><br/>
<span class='tline' id='l180' data-llen='4086:4109'>　宣公十五年左氏言潞子嬰兒之夫人晉景公之姊</span><br/>
<span class='tline' id='l181' data-llen='4109:4136'>　酆舒為政而殺之晉伐狄數<span class='krp-note'>上/音</span>狄五罪奪黎氏地亦</span><br/>
<span class='tline' id='l182' data-llen='4136:4159'>　其一晉殺酆舒略狄土立黎侯而還　衛宣公　上</span><br/>
<span class='tline' id='l183' data-llen='4159:4182'>　淫曰烝衞宣公上淫于庶母夷姜而生急子急亦作</span><br/>
<span class='tline' id='l184' data-llen='4182:4209'>　伋為<span class='krp-note'>去/音</span>伋娶齊女而自取之是為宣姜生夀及朔宣</span><br/>
<span class='tline' id='l185' data-llen='4209:4232'>　姜寵而夷姜縊及新臺二子乘舟之詩作風大變矣</span><br/>
<span class='tline' id='l186' data-llen='4232:4255'>　二南正家之本身脩故國家可治變而至於如是人</span><br/>
<span class='tline' id='l187' data-llen='4255:4282'><a onclick="displayPageImage('KR1c0029', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4282:4293'>　道或幾乎滅息悲夫</span><br/>
<span class='tline' id='l189' data-llen='4293:4316'>　鄘　譙　譙讓質責譙才笑切與誚同以言辭相責</span><br/>
<span class='tline' id='l190' data-llen='4316:4339'>　也　中聲　荀卿子曰詩者中聲之所止也註云詩</span><br/>
<span class='tline' id='l191' data-llen='4339:4362'>　謂樂章所以節音主乎中而止不使流淫春秋傳曰</span><br/>
<span class='tline' id='l192' data-llen='4362:4377'>　中聲以降五降之後不復殫矣</span><br/>
<span class='tline' id='l193' data-llen='4377:4400'>　衞　從王伐鄭　春秋桓公五年蔡人衞人陳人從</span><br/>
<span class='tline' id='l194' data-llen='4400:4423'>　王伐鄭王周天子桓王也天子之兵有征無戰鄭祝</span><br/>
<span class='tline' id='l195' data-llen='4423:4455'>　𥅆射王中肩鄭莊公使祭<span class='krp-note'>音/債</span>足勞<span class='krp-note'>去/音</span>王且問左右敢</span><br/>
<span class='tline' id='l196' data-llen='4455:4482'><a onclick="displayPageImage('KR1c0029', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4482:4505'>　抗王師恭而無禮鄭莊之罪有不容誅寔為厲階之</span><br/>
<span class='tline' id='l198' data-llen='4505:4528'>　首人紀殆絶重可悲夫經書蔡人衞人陳人從王正</span><br/>
<span class='tline' id='l199' data-llen='4528:4551'>　君臣名分之辭也　十曰多昬　周禮地官大司徒</span><br/>
<span class='tline' id='l200' data-llen='4551:4574'>　以荒政十有二聚萬民一曰散利二曰薄征三曰緩</span><br/>
<span class='tline' id='l201' data-llen='4574:4597'>　刑四曰弛力五曰舎禁六曰去幾七曰眚禮八曰殺</span><br/>
<span class='tline' id='l202' data-llen='4597:4620'>　哀九曰蕃樂十曰多昬十有一曰索鬼神十有二曰</span><br/>
<span class='tline' id='l203' data-llen='4620:4643'>　除盗賊散利謂貸種食弛力謂息淫役舎禁謂公無</span><br/>
<span class='tline' id='l204' data-llen='4643:4667'>　禁利去幾謂闗市不譏𤯝禮謂殺吉禮殺哀謂省㐫</span><br/>
<span class='tline' id='l205' data-llen='4667:4694'><a onclick="displayPageImage('KR1c0029', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4694:4717'>　禮蕃樂謂閉藏樂器而不作多昏謂不備禮而取婚</span><br/>
<span class='tline' id='l207' data-llen='4717:4740'>　者多也按㐫荒之嵗每言多婚葢欲使之相依為命</span><br/>
<span class='tline' id='l208' data-llen='4740:4744'>　耳</span><br/>
<span class='tline' id='l209' data-llen='4744:4767'>　王　王周天王　平王名宜臼幽王宫湼之子桓王</span><br/>
<span class='tline' id='l210' data-llen='4767:4790'>　名林平王之孫莊王名佗桓王之子皆東遷後之主</span><br/>
<span class='tline' id='l211' data-llen='4790:4812'>　鄭父子司徒　鄭桓公名友周厲王胡之子宣王</span><br/>
<span class='tline' id='l212' data-llen='4812:4835'>　静之母弟為幽王司徒其子武公名掘突為平王司</span><br/>
<span class='tline' id='l213' data-llen='4835:4859'>　徒　莆田鄭氏　鄭漁仲名樵其居夾漈水自號夾漈</span><br/>
<span class='tline' id='l214' data-llen='4859:4886'><a onclick="displayPageImage('KR1c0029', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4886:4909'>　道德髙邵學博而雅大儒也宋髙宗時人　公子素</span><br/>
<span class='tline' id='l216' data-llen='4909:4932'>　　孔穎達曰文公㨗厲公子春秋閔公二年冬十二</span><br/>
<span class='tline' id='l217' data-llen='4932:4955'>　月狄入衞鄭棄其師衞在河北鄭在河南恐其渡河</span><br/>
<span class='tline' id='l218' data-llen='4955:4978'>　侵鄭故使髙克將兵于河上禦之公子素作詩以刺</span><br/>
<span class='tline' id='l219' data-llen='4978:5001'>　之　子皮子産　鄭穆公七子謂之七穆公子喜字</span><br/>
<span class='tline' id='l220' data-llen='5001:5024'>　子罕七穆之一也子罕之子子展子展之子子皮以</span><br/>
<span class='tline' id='l221' data-llen='5024:5047'>　王父之字為罕氏公子發字子國亦七穆之一也子</span><br/>
<span class='tline' id='l222' data-llen='5047:5070'>　國之子子産子産之子國參以王父字為國氏子皮</span><br/>
<span class='tline' id='l223' data-llen='5070:5097'><a onclick="displayPageImage('KR1c0029', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5097:5120'>　子産鄭大夫之賢者　帥師　帥師之帥作入聲讀</span><br/>
<span class='tline' id='l225' data-llen='5120:5143'>　入聲者如字將帥之帥圈去聲　公子五争鄭昭公</span><br/>
<span class='tline' id='l226' data-llen='5143:5166'>　名忽鄭厲公名突孔穎達曰魯桓十一年祭仲立突</span><br/>
<span class='tline' id='l227' data-llen='5166:5189'>　而忽奔衞一争也十五年突使祭仲壻雍糾殺祭仲</span><br/>
<span class='tline' id='l228' data-llen='5189:5212'>　仲知之殺雍糾突出奔蔡忽復歸鄭二争也十七年</span><br/>
<span class='tline' id='l229' data-llen='5212:5235'>　髙渠彌殺忽而立公子亹三争也十八年齊人殺子</span><br/>
<span class='tline' id='l230' data-llen='5235:5258'>　亹髙渠彌祭仲逆子儀于陳而立之四争也魯莊十</span><br/>
<span class='tline' id='l231' data-llen='5258:5274'>　四年傳瑕殺子儀而納突五争也</span><br/>
<span class='tline' id='l232' data-llen='5274:5301'><a onclick="displayPageImage('KR1c0029', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5301:5324'>　講師　漢儒尚専門之學各講授其師之說故有講</span><br/>
<span class='tline' id='l234' data-llen='5324:5347'>　師之名人各異師師各異說經之本㫖反因之而亡</span><br/>
<span class='tline' id='l235' data-llen='5347:5370'>　吕伯恭氏所謂從而附益之此講詩講經之弊也然</span><br/>
<span class='tline' id='l236' data-llen='5370:5393'>　亦有互相發明者不可一槩而論故近世李性學先</span><br/>
<span class='tline' id='l237' data-llen='5393:5416'>　輩有繼序之說大序小序之下以經生講師所述者</span><br/>
<span class='tline' id='l238' data-llen='5416:5439'>　為繼序性學著詩統一編有自序詩統有曰詩者聖</span><br/>
<span class='tline' id='l239' data-llen='5439:5462'>　人傳心之正印而五經之靈樞也士欲學道必自詩</span><br/>
<span class='tline' id='l240' data-llen='5462:5485'>　入經燬于秦惟詩以詠免漢裂而四魯固齊陋韓厖</span><br/>
<span class='tline' id='l241' data-llen='5485:5512'><a onclick="displayPageImage('KR1c0029', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5512:5535'>　惟毛以爾雅傳又曰至隋而王文中氏始窺其門至</span><br/>
<span class='tline' id='l243' data-llen='5535:5558'>　宋而歐陽氏蘇氏始撤其藩覩其堂室明道氏伊川</span><br/>
<span class='tline' id='l244' data-llen='5558:5581'>　氏横渠氏發其蔀啟其鑰詩之真隠而復豁紫陽氏</span><br/>
<span class='tline' id='l245' data-llen='5581:5604'>　觿其結解其紛而詩之靈明公大中正純粹之天乃</span><br/>
<span class='tline' id='l246' data-llen='5604:5627'>　昭昭　李先輩之自序此其大畧然詩統每篇之首</span><br/>
<span class='tline' id='l247' data-llen='5627:5650'>　各有小序葢雪山王氏夾漈鄭氏子朱子之外言詩</span><br/>
<span class='tline' id='l248' data-llen='5650:5666'>　者率以序言非愚益所敢妄議也</span><br/>
<span class='tline' id='l249' data-llen='5666:5689'>　唐　不謂之晉而謂之唐初不為此　叔虞封唐侯</span><br/>
<span class='tline' id='l250' data-llen='5689:5716'><a onclick="displayPageImage('KR1c0029', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5716:5739'>　其子燮以晉水所出改為晉晉之為國葢以水得名</span><br/>
<span class='tline' id='l252' data-llen='5739:5762'>　　晉武公　史記晉世家晉侯緡立二十八年曲沃</span><br/>
<span class='tline' id='l253' data-llen='5762:5785'>　武公伐晉滅之盡以其寶器賂周僖王春秋左傳王</span><br/>
<span class='tline' id='l254' data-llen='5785:5808'>　使虢公命曲沃伯以一軍立為晉侯實魯莊公之十</span><br/>
<span class='tline' id='l255' data-llen='5808:5831'>　六年也武公弑君簒國大逆不道乃王法之所必誅</span><br/>
<span class='tline' id='l256' data-llen='5831:5854'>　而不赦者朱子自附於春秋之義以正人心以誅亂</span><br/>
<span class='tline' id='l257' data-llen='5854:5877'>　賊於小序深辨之辭嚴義正武公之罪暴不可揜愚</span><br/>
<span class='tline' id='l258' data-llen='5877:5900'>　所謂大節目者於是乎在矣其後六卿分晉併歸于</span><br/>
<span class='tline' id='l259' data-llen='5900:5927'><a onclick="displayPageImage('KR1c0029', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5927:5950'>　三而威烈王命魏斯韓䖍趙籍為諸侯簒奪强僣之</span><br/>
<span class='tline' id='l261' data-llen='5950:5973'>　臣天誅不加而寵秩命之王綱於是而自紊政柄以</span><br/>
<span class='tline' id='l262' data-llen='5973:5996'>　是而下移正人紀立人極者不可復言矣嗚呼悲夫</span><br/>
<span class='tline' id='l263' data-llen='5996:6011'>　　晉獻公　名佹諸武公之子</span><br/>
<span class='tline' id='l264' data-llen='6011:6034'>　秦　非子事周孝王養馬於汧渭之間孝王封為附</span><br/>
<span class='tline' id='l265' data-llen='6034:6057'>　庸而邑之秦此嬴氏有國之始也非子封秦造父封</span><br/>
<span class='tline' id='l266' data-llen='6057:6080'>　趙因附見羅長源趙氏國姓紀原之說羅長源泌曰</span><br/>
<span class='tline' id='l267' data-llen='6080:6103'>　氏族之興所繇來逺矣自一姓以上推而至于有國</span><br/>
<span class='tline' id='l268' data-llen='6103:6130'><a onclick="displayPageImage('KR1c0029', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6130:6153'>　有家者均不可不原其所自來也太史公作堯舜本</span><br/>
<span class='tline' id='l270' data-llen='6153:6176'>　紀謂其源皆出於黄帝後世目為良史唐史臣作世</span><br/>
<span class='tline' id='l271' data-llen='6176:6199'>　系表先宗室而後宰相後世指為全書恭惟國家列</span><br/>
<span class='tline' id='l272' data-llen='6199:6222'>　聖相承太祖太宗以英睿定大業真宗仁宗以忠厚</span><br/>
<span class='tline' id='l273' data-llen='6222:6245'>　守成憲髙宗孝宗以謨斷成中興之功而趙氏得姓</span><br/>
<span class='tline' id='l274' data-llen='6245:6268'>　之因厯諸儒討論猶莫之核議者徒見史記所載程</span><br/>
<span class='tline' id='l275' data-llen='6268:6291'>　嬰杵臼之事遂以為趙氏得姓之始於此而不知其</span><br/>
<span class='tline' id='l276' data-llen='6291:6314'>　不止此徒見左氏所記趙朔趙武之事遂以為趙氏</span><br/>
<span class='tline' id='l277' data-llen='6314:6341'><a onclick="displayPageImage('KR1c0029', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6341:6364'>　得姓或繇於是而不知其不止是徒見史傳所謂造</span><br/>
<span class='tline' id='l279' data-llen='6364:6387'>　父以徐方功封於趙城為趙氏及張說氏族對以韓</span><br/>
<span class='tline' id='l280' data-llen='6387:6410'>　陳魯衞許鄭若魏與趙氏並無遂又以為趙氏得姓</span><br/>
<span class='tline' id='l281' data-llen='6410:6433'>　以國而不知其亦不止於國也嗟乎處劉漢之朝而</span><br/>
<span class='tline' id='l282' data-llen='6433:6456'>　不知劉氏之為堯後居李唐之世而不知李氏之為</span><br/>
<span class='tline' id='l283' data-llen='6456:6479'>　少昊裔者考訂有所未到趙氏得姓之繇例推援為</span><br/>
<span class='tline' id='l284' data-llen='6479:6502'>　造父之後抑不知夏氏之季已有諱梁字者見於正</span><br/>
<span class='tline' id='l285' data-llen='6502:6525'>　史則趙氏得姓其不止于造父也明矣商氏之初有</span><br/>
<span class='tline' id='l286' data-llen='6525:6552'><a onclick="displayPageImage('KR1c0029', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6552:6575'>　諱隠字者官為牧師則趙氏得姓其不止于造父也</span><br/>
<span class='tline' id='l288' data-llen='6575:6598'>　審矣百家諜風俗傳易緯書氏族譜俱言張王李趙</span><br/>
<span class='tline' id='l289' data-llen='6598:6621'>　皆黄帝之所賜姓抑又知趙氏得姓其不止于造父</span><br/>
<span class='tline' id='l290' data-llen='6621:6644'>　也亦較然矣按此于詩傳雖無所繫宋氏有國其姓</span><br/>
<span class='tline' id='l291' data-llen='6644:6667'>　亦當知故通之　穆康　秦穆公名任好康公名罃</span><br/>
<span class='tline' id='l292' data-llen='6667:6690'>　陳　陳佗以亂賊被討見書于春秋　魯隠公六年</span><br/>
<span class='tline' id='l293' data-llen='6690:6713'>　傳書五父五父陳公子佗也父音甫桓公五年陳侯</span><br/>
<span class='tline' id='l294' data-llen='6713:6736'>　鮑卒陳亂文公子佗殺子免而代之免音問六年蔡</span><br/>
<span class='tline' id='l295' data-llen='6736:6763'><a onclick="displayPageImage('KR1c0029', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6763:6786'>　人殺陳佗魯莊公二十二年傳云陳厲公蔡出也故</span><br/>
<span class='tline' id='l297' data-llen='6786:6809'>　蔡人殺五父而立之桓公名鮑厲公名躍史記以佗</span><br/>
<span class='tline' id='l298' data-llen='6809:6832'>　為陳厲公躍為陳利公陳杞世家云桓公鮑卒桓公</span><br/>
<span class='tline' id='l299' data-llen='6832:6855'>　弟佗其母蔡女故蔡人為佗殺五父及桓公太子免</span><br/>
<span class='tline' id='l300' data-llen='6855:6866'>　而立佗與春秋傳異</span><br/>
<span class='tline' id='l301' data-llen='6866:6888'>　曹　昭公名班僖公名夷子共公名襄昭公之子</span><br/>
<span class='tline' id='l302' data-llen='6888:6910'>　豳　金縢　金縢之匱藏卜書之匱以金縢緘之</span><br/>
<span class='tline' id='l303' data-llen='6910:6933'>　奄　奄商奄二國名商奄之君附紂子禄父周公踐</span><br/>
<span class='tline' id='l304' data-llen='6933:6960'><a onclick="displayPageImage('KR1c0029', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6960:6980'>　祚伐之又有魯奄之奄然與禄父所封相逺</span><br/>
<span class='tline' id='l306' data-llen='6980:7003'>　謹按周南召南邶鄘衛王鄭齊魏唐秦陳鄶曹豳十</span><br/>
<span class='tline' id='l307' data-llen='7003:7026'>　五國地周南則河南洛陽之境其地屬汴梁河南省</span><br/>
<span class='tline' id='l308' data-llen='7026:7049'>　周天子之王城陳鄭檜之三國皆河南省地召南則</span><br/>
<span class='tline' id='l309' data-llen='7049:7072'>　上接京兆陜西省境江漢則河南及武昌湖廣省境</span><br/>
<span class='tline' id='l310' data-llen='7072:7096'>　也其邶鄘衛曹皆在河北唐在河東則上𨽻中書都</span><br/>
<span class='tline' id='l311' data-llen='7096:7120'>　省齊魯山東之地亦𨽻都省豳秦則陜西省之地也</span><br/>
<span class='tline' id='l312' data-llen='7120:7143'>　玁狁之境則和林城嶺北省之地西戎則甘州甘肅</span><br/>
<span class='tline' id='l313' data-llen='7143:7170'><a onclick="displayPageImage('KR1c0029', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7170:7193'>　省之地東海則髙麗鎮東省之地醫無閭山則懿州</span><br/>
<span class='tline' id='l315' data-llen='7193:7216'>　遼陽省之地江之發源則成都四川省之地荆楚羣</span><br/>
<span class='tline' id='l316' data-llen='7216:7239'>　舒則湖廣河南及隆興江西省之地太伯適吳則杭</span><br/>
<span class='tline' id='l317' data-llen='7239:7262'>　州浙江省之地也中慶雲南省漢以前不與中國通</span><br/>
<span class='tline' id='l318' data-llen='7262:7286'>　其地蓋西南夷耳以九州言之直𨽻都省河北東魯</span><br/>
<span class='tline' id='l319' data-llen='7286:7309'>　皆冀州兖州之地齊為青州之地河南省之地為徐</span><br/>
<span class='tline' id='l320' data-llen='7309:7332'>　為荆為豫湖廣江西江浙之地為揚陜西之地為梁</span><br/>
<span class='tline' id='l321' data-llen='7332:7355'>　為雍河東則并州之地遼陽則營州之地開平大興</span><br/>
<span class='tline' id='l322' data-llen='7355:7382'><a onclick="displayPageImage('KR1c0029', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7382:7405'>　和林省則幽州之地甘肅雲南時皆荒逺髙麗箕子</span><br/>
<span class='tline' id='l324' data-llen='7405:7428'>　朝鮮之域與遼陽壤地相接然此亦槩言之地形如</span><br/>
<span class='tline' id='l325' data-llen='7428:7451'>　犬牙相入故不截然整齊也以星土言之大梁之次</span><br/>
<span class='tline' id='l326' data-llen='7451:7475'>　州曰冀夀星之次州曰兖𤣥枵之次州曰青降婁之</span><br/>
<span class='tline' id='l327' data-llen='7475:7498'>　次州曰徐星紀之次州曰揚鶉尾之次州曰荆大火</span><br/>
<span class='tline' id='l328' data-llen='7498:7521'>　之次州曰豫實沈之次州曰益益州與梁州同分野</span><br/>
<span class='tline' id='l329' data-llen='7521:7544'>　沈音審或云與沉同鶉首之次州曰雍析木之次州</span><br/>
<span class='tline' id='l330' data-llen='7544:7567'>　曰幽娵訾之次州曰并以分野之星言九州者如此</span><br/>
<span class='tline' id='l331' data-llen='7567:7594'><a onclick="displayPageImage('KR1c0029', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7594:7617'>　詩之十五國風之地古九州内之地也而其地形皆</span><br/>
<span class='tline' id='l333' data-llen='7617:7640'>　陿隘今自都省行省所轄各道各路郡縣處所有古</span><br/>
<span class='tline' id='l334' data-llen='7640:7663'>　所未有之幅員不可與十五國同論然以輿地形勢</span><br/>
<span class='tline' id='l335' data-llen='7663:7686'>　觀之今天下即古天下今山川即古山川但有通未</span><br/>
<span class='tline' id='l336' data-llen='7686:7707'>　通闢未闢之分初無古今之異愚因以贅兹說</span><br/>
<span class='tline' id='l337' data-llen='7707:7730'>　小雅　鹿鳴　賔　序詩者言羣臣嘉賔忠臣嘉賔</span><br/>
<span class='tline' id='l338' data-llen='7730:7753'>　必君為主臣為賔孔穎達引燕禮客為賔宰夫為主</span><br/>
<span class='tline' id='l339' data-llen='7753:7776'>　之說又云君設酒肴羣臣皆在君為主羣臣為賔當</span><br/>
<span class='tline' id='l340' data-llen='7776:7803'><a onclick="displayPageImage('KR1c0029', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7803:7826'>　以後說為是　棠棣　國語春秋傳皆左丘明作謂</span><br/>
<span class='tline' id='l342' data-llen='7826:7849'>　國語為春秋外傳丘明姓左名丘明與論語左丘明</span><br/>
<span class='tline' id='l343' data-llen='7849:7871'>　不同　富辰畿内諸侯為王朝卿士富其采邑也</span><br/>
<span class='tline' id='l344' data-llen='7871:7894'>　周文公即公旦召穆公名虎宣王時人　天保　與</span><br/>
<span class='tline' id='l345' data-llen='7894:7916'>　鹿鳴相似蓋謂序得詩意但未盡其用耳　南陔</span><br/>
<span class='tline' id='l346' data-llen='7916:7939'>　笙詩　笙中吹其詩故有聲無辭如俗中以簫笛吹</span><br/>
<span class='tline' id='l347' data-llen='7939:7962'>　歌曲得一曲之譜則此曲之類皆此聲不必求其歌</span><br/>
<span class='tline' id='l348' data-llen='7962:7985'>　曲之辭　六月　鄭譜　鄭康成詩譜分别時世必</span><br/>
<span class='tline' id='l349' data-llen='7985:8012'><a onclick="displayPageImage('KR1c0029', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8012:8035'>　以某詩為當某王之世　此下不出詩篇名　世本</span><br/>
<span class='tline' id='l351' data-llen='8035:8058'>　　世本紀氏族譜系之類宋𠂻為之註釋　譙周</span><br/>
<span class='tline' id='l352' data-llen='8058:8081'>　周蜀漢人　脫簡　古者以韋編汗青之竹為簡用</span><br/>
<span class='tline' id='l353' data-llen='8081:8104'>　以寫書嵗久而所編之韋皮斷爛故有錯簡脫簡之</span><br/>
<span class='tline' id='l354' data-llen='8104:8127'>　謬誤　漢魏樂府　漢武帝云歡樂極兮哀情多少</span><br/>
<span class='tline' id='l355' data-llen='8127:8150'>　壯幾時兮奈老何魏武帝云對酒當歌人生幾何譬</span><br/>
<span class='tline' id='l356' data-llen='8150:8160'>　如朝露去日苦多</span><br/>
<span class='tline' id='l357' data-llen='8160:8183'>　大雅　文王　歐陽文忠公論曰書泰誓十有一年</span><br/>
<span class='tline' id='l358' data-llen='8183:8210'><a onclick="displayPageImage('KR1c0029', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8210:8233'>　說者因以謂自文王受命九年及武王居喪二年并</span><br/>
<span class='tline' id='l360' data-llen='8233:8256'>　數之爾是以西伯聽虞苪之訟謂之受命以為元年</span><br/>
<span class='tline' id='l361' data-llen='8256:8279'>　此妄說也古者人君即位必稱元年常事耳不以為</span><br/>
<span class='tline' id='l362' data-llen='8279:8302'>　重也後世曲學之士說春秋始以改元為重事然則</span><br/>
<span class='tline' id='l363' data-llen='8302:8325'>　果常事歟固不足道也果重事歟西伯即位已改元</span><br/>
<span class='tline' id='l364' data-llen='8325:8348'>　矣中間不宜改元而又改元至武王即位宜改元而</span><br/>
<span class='tline' id='l365' data-llen='8348:8371'>　反不改元乃上冒先君之元年并其居喪稱十一年</span><br/>
<span class='tline' id='l366' data-llen='8371:8394'>　及其滅商而得天下其事大於聽訟逺矣又不改元</span><br/>
<span class='tline' id='l367' data-llen='8394:8421'><a onclick="displayPageImage('KR1c0029', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8421:8444'>　由是言之謂西伯以受命之年為元年者妄說也後</span><br/>
<span class='tline' id='l369' data-llen='8444:8467'>　之學者知西伯生不稱王而中間不再改元則詩書</span><br/>
<span class='tline' id='l370' data-llen='8467:8490'>　所載文武之事粲然明白而不誣矣　東坡蘇文忠</span><br/>
<span class='tline' id='l371' data-llen='8490:8513'>　公曰昔漢髙祖擊滅項籍統一四海諸侯大臣相率</span><br/>
<span class='tline' id='l372' data-llen='8513:8536'>　而帝之終且辭以不德惟彼陳勝吴廣乃囂囂乎急</span><br/>
<span class='tline' id='l373' data-llen='8536:8559'>　於自王而謂文王亦且為之耶武王伐商師渡孟津</span><br/>
<span class='tline' id='l374' data-llen='8559:8582'>　會于牧野其所以稱君之命命于諸侯者蓋猶曰文</span><br/>
<span class='tline' id='l375' data-llen='8582:8605'>　考而已至於武成既以柴望告天百工奔走受命于</span><br/>
<span class='tline' id='l376' data-llen='8605:8632'><a onclick="displayPageImage('KR1c0029', 'WYG', '015-21b' );" name="015-21b" class="pb">[015-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8632:8655'>　周而後稱曰我文考文王克成厥勲由是觀之則是</span><br/>
<span class='tline' id='l378' data-llen='8655:8677'>　武王不敢一日妄尊其先君而况于文王自王乎</span><br/>
<span class='tline' id='l379' data-llen='8677:8700'>　廣平游氏定夫曰武王於泰誓三篇稱文王為文考</span><br/>
<span class='tline' id='l380' data-llen='8700:8723'>　至武成而柴望然後稱文考為文王游氏又曰禮記</span><br/>
<span class='tline' id='l381' data-llen='8723:8746'>　大傳載牧野之文追王太王亶父王季厯文王昌亦</span><br/>
<span class='tline' id='l382' data-llen='8746:8769'>　據武成之書以明追王之意出於武王也世之說者</span><br/>
<span class='tline' id='l383' data-llen='8769:8792'>　因中庸無追王文王之文遂以為文王自稱王豈未</span><br/>
<span class='tline' id='l384' data-llen='8792:8815'>　嘗攷泰誓武成之書乎君臣之分猶天尊地卑紂未</span><br/>
<span class='tline' id='l385' data-llen='8815:8842'><a onclick="displayPageImage('KR1c0029', 'WYG', '015-22a' );" name="015-22a" class="pb">[015-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8842:8865'>　可去而文王稱王是二天子也當六國之時辛垣衍</span><br/>
<span class='tline' id='l387' data-llen='8865:8888'>　欲帝秦魯仲連以片言折之不敢復出口蓋名分之</span><br/>
<span class='tline' id='l388' data-llen='8888:8911'>　嚴如此曾謂至德如文王者反盜虛名而拂天理乎</span><br/>
<span class='tline' id='l389' data-llen='8911:8934'>　　赤雀丹書此䜟緯之說不足取信如云有火自上</span><br/>
<span class='tline' id='l390' data-llen='8934:8957'>　復于下至于王屋流為烏其色赤之類是也漢儒解</span><br/>
<span class='tline' id='l391' data-llen='8957:8980'>　經多惑讖緯既已近誣而靈臺一詩乃追述文王之</span><br/>
<span class='tline' id='l392' data-llen='8980:8995'>　事遂以為天子之制其誣甚矣</span><br/>
<span class='tline' id='l393' data-llen='8995:9018'>　周頌北郊集議　宋元祐八年禮部尚書蘇軾言古</span><br/>
<span class='tline' id='l394' data-llen='9018:9045'><a onclick="displayPageImage('KR1c0029', 'WYG', '015-22b' );" name="015-22b" class="pb">[015-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9045:9068'>　者合祭天地以為祀上帝則并祭地祗厯舉漢魏及</span><br/>
<span class='tline' id='l396' data-llen='9068:9091'>　唐合祭之說其弟轍亦同其議諸家皆言南郊圓丘</span><br/>
<span class='tline' id='l397' data-llen='9091:9114'>　冬至祭天北郊方丘夏至祭地此蘇氏北郊集議之</span><br/>
<span class='tline' id='l398' data-llen='9114:9132'>　説也詩序未終姑綴于此者望來者云</span><br/>
<span class='tline' id='l399' data-llen='9132:9135'>　</span><br/>
<span class='tline' id='l400' data-llen='9135:9138'>　</span><br/>
<span class='tline' id='l401' data-llen='9138:9141'>　</span><br/>
<span class='tline' id='l402' data-llen='9141:9151'>　詩傳旁通卷十五</span><br/>
</p>
<p><br/>
</p>
  </div>
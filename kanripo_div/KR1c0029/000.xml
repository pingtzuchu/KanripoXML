<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0029', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:198'>欽定四庫全書　　　　　　經部三</span><br/>
<span class='tline' id='l9' data-llen='198:215'>　詩傳旁通　　　　　　　　詩類</span><br/>
<span class='tline' id='l10' data-llen='215:221'>　　提要</span><br/>
<span class='tline' id='l11' data-llen='221:249'>　　　　<span class='krp-note'>臣/</span>等謹案詩傳旁通十五卷元梁益撰益字友直</span><br/>
<span class='tline' id='l12' data-llen='249:275'>　　　　號庸齋江隂人自署三山者以其先福州人也嘗舉</span><br/>
<span class='tline' id='l13' data-llen='275:300'>　　　　江浙鄉試不及仕宦教授鄉里以終事蹟附載元</span><br/>
<span class='tline' id='l14' data-llen='300:323'>　　　　史儒學傳陸文圭傳内朱子詩傳詳於作詩</span><br/>
<span class='tline' id='l15' data-llen='323:346'>　　　　之意而名物訓詁僅舉大凡蓋是書仿孔賈</span><br/>
<span class='tline' id='l16' data-llen='346:372'><a onclick="displayPageImage('KR1c0029', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='372:395'>　　　　註䟽證明註文之例凡集傳所引故實一一</span><br/>
<span class='tline' id='l18' data-llen='395:418'>　　　　引據出處辨柝源委因杜文瑛先有語孟旁</span><br/>
<span class='tline' id='l19' data-llen='418:441'>　　　　通體例相似故亦以旁通為名其中如聖人</span><br/>
<span class='tline' id='l20' data-llen='441:464'>　　　　之耦則引西漢書劉歆論董仲舒語見堯於</span><br/>
<span class='tline' id='l21' data-llen='464:487'>　　　　羹見舜於牆則引後漢書李固傳以明出典</span><br/>
<span class='tline' id='l22' data-llen='487:510'>　　　　或朱子所未詳者亦旁引諸說以補之如五</span><br/>
<span class='tline' id='l23' data-llen='510:533'>　　　　緎五總引陸佃之語三單引鄭箋羡卒孔疏</span><br/>
<span class='tline' id='l24' data-llen='533:556'>　　　　副丁之類亦間有與朱子之說稍異者如頃</span><br/>
<span class='tline' id='l25' data-llen='556:582'><a onclick="displayPageImage('KR1c0029', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:605'>　　　　筐塈之集傳音許器切大雅民之攸暨集傳</span><br/>
<span class='tline' id='l27' data-llen='605:628'>　　　　音許既切者從陸徳明經典釋文益則引禮</span><br/>
<span class='tline' id='l28' data-llen='628:651'>　　　　部韻謂許既切者在未韻音餼注云取也許</span><br/>
<span class='tline' id='l29' data-llen='651:674'>　　　　器切者在至韻音洎作巨至切朱子之音與</span><br/>
<span class='tline' id='l30' data-llen='674:697'>　　　　禮部韻不同云云是是非非絶不堅持門户</span><br/>
<span class='tline' id='l31' data-llen='697:720'>　　　　視胡炳文等之攀附髙名言言附合相去逺</span><br/>
<span class='tline' id='l32' data-llen='720:743'>　　　　矣卷首為類目末一卷則其叙説内一條論</span><br/>
<span class='tline' id='l33' data-llen='743:766'>　　　　秦造父封趙因録羅泌國姓紀原之文自謂</span><br/>
<span class='tline' id='l34' data-llen='766:792'><a onclick="displayPageImage('KR1c0029', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='792:815'>　　　　此於詩傳雖無所繫而宋氏有國其姓亦當</span><br/>
<span class='tline' id='l36' data-llen='815:838'>　　　　知故通之則冗贅之文汗漫無理可已而不</span><br/>
<span class='tline' id='l37' data-llen='838:861'>　　　　已者也前有至正四年太平路總管府推官</span><br/>
<span class='tline' id='l38' data-llen='861:884'>　　　　濱州翟思忠序明朱睦㮮授經圖遂以詩傳</span><br/>
<span class='tline' id='l39' data-llen='884:907'>　　　　旁通為思忠作殊為踈舛今從朱彛尊經義</span><br/>
<span class='tline' id='l40' data-llen='907:938'>　　　　考所辨<span class='krp-note'>案彛尊所引乃/陸元輔之言</span>附訂正馬乾隆四十</span><br/>
<span class='tline' id='l41' data-llen='938:951'>　　　　三年五月恭校上</span><br/>
<span class='tline' id='l42' data-llen='951:983'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l43' data-llen='983:1009'><a onclick="displayPageImage('KR1c0029', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1009:1034'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l46' data-llen='1054:1080'><a onclick="displayPageImage('KR1c0029', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='1080:1088'>詩傳旁通原序</span><br/>
<span class='tline' id='l48' data-llen='1088:1111'>夫詩六經中之一經也三百篇一言以蔽之曰思無邪</span><br/>
<span class='tline' id='l49' data-llen='1111:1134'>六義以該之曰風賦比興雅頌蓋其言之羙惡勸焉懲</span><br/>
<span class='tline' id='l50' data-llen='1134:1157'>焉使人各正其性情也自聖人刪之後分而為四曰齊</span><br/>
<span class='tline' id='l51' data-llen='1157:1180'>曰魯曰韓曰毛校之三氏獨毛與經合學者多宗之故</span><br/>
<span class='tline' id='l52' data-llen='1180:1203'>曰毛詩由漢而唐諸大名儒有傳有箋有䟽有註異焉</span><br/>
<span class='tline' id='l53' data-llen='1203:1226'>同焉各成一家至于有宋文公朱先生為之集傳闡聖</span><br/>
<span class='tline' id='l54' data-llen='1226:1249'>人之微言指學者之㨗徑上以正國風下以明人倫豈</span><br/>
<span class='tline' id='l55' data-llen='1249:1275'><a onclick="displayPageImage('KR1c0029', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l56' data-llen='1275:1298'>但塲屋之資而已哉三山梁先生友直號庸齋搰搰於</span><br/>
<span class='tline' id='l57' data-llen='1298:1321'>此昧必欲聞懵必欲解參諸先正問之老宿遇有所得</span><br/>
<span class='tline' id='l58' data-llen='1321:1344'>手纂成帙曰詩傳旁通旁通者引用羣經兼輯諸説不</span><br/>
<span class='tline' id='l59' data-llen='1344:1367'>泥不僻如易之六爻發揮旁通周流該貫也用功懋矣</span><br/>
<span class='tline' id='l60' data-llen='1367:1390'>淑人多矣嗚呼先生可謂温柔敦厚深於詩之教者與</span><br/>
<span class='tline' id='l61' data-llen='1390:1413'>至正四年秋九月十三日承直郎太平路摠管府推官</span><br/>
<span class='tline' id='l62' data-llen='1413:1428'>致仕𤣥隠居士濵州翟思忠序</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0009', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　周易口訣義卷一　　　　唐　史徵　撰</span><br/>
<span class='tline' id='l10' data-llen='210:222'>上經一<span class='krp-note'>乾至小畜/</span></span><br/>
<span class='tline' id='l11' data-llen='222:245'>　周易傳為上經第一者先儒云易有三名夏曰連山</span><br/>
<span class='tline' id='l12' data-llen='245:268'>　殷曰歸藏周曰周易康成云連山者象山之出雲歸</span><br/>
<span class='tline' id='l13' data-llen='268:291'>　藏者莫不歸藏于其中周易者言易道周普無所不</span><br/>
<span class='tline' id='l14' data-llen='291:314'>　備竊謂易者是文王所演因代為名故稱周也易取</span><br/>
<span class='tline' id='l15' data-llen='314:337'>　變通為義上經者三十卦象陽取其三之竒數也經</span><br/>
<span class='tline' id='l16' data-llen='337:363'><a onclick="displayPageImage('KR1a0009', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　猶徑也謂聖人亦以易道敎人可以踐履濟涉徑路</span><br/>
<span class='tline' id='l18' data-llen='386:409'>　無所不通也卦者挂也謂懸挂物象吉凶之理顯焉</span><br/>
<span class='tline' id='l19' data-llen='409:423'>　傳者傳也如孔氏傳之類也</span><br/>
<span class='tline' id='l20' data-llen='423:433'>䷀<span class='krp-note'>乾下/乾上</span></span><br/>
<span class='tline' id='l21' data-llen='433:440'>乾元亨利貞</span><br/>
<span class='tline' id='l22' data-llen='440:448'>初九?龍勿用</span><br/>
<span class='tline' id='l23' data-llen='448:460'>九二見龍在田利見大人</span><br/>
<span class='tline' id='l24' data-llen='460:476'>九三君子終日乾乾夕惕若厲无咎</span><br/>
<span class='tline' id='l25' data-llen='476:502'><a onclick="displayPageImage('KR1a0009', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='502:512'>九四或躍在淵无咎</span><br/>
<span class='tline' id='l27' data-llen='512:524'>九五飛龍在天利見大人</span><br/>
<span class='tline' id='l28' data-llen='524:532'>上九亢龍有悔</span><br/>
<span class='tline' id='l29' data-llen='532:542'>用九見羣龍无首吉</span><br/>
<span class='tline' id='l30' data-llen='542:565'>彖曰大哉乾元萬物資始乃統天雲行雨施品物流形</span><br/>
<span class='tline' id='l31' data-llen='565:588'>大明終始六位時成時乘六龍以御天乾道變化各正</span><br/>
<span class='tline' id='l32' data-llen='588:607'>性命保合太和乃利貞首出庶物萬國咸寧</span><br/>
<span class='tline' id='l33' data-llen='607:621'>象曰天行健君子以自强不息</span><br/>
<span class='tline' id='l34' data-llen='621:647'><a onclick="displayPageImage('KR1a0009', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='647:657'>潛龍勿用陽在下也</span><br/>
<span class='tline' id='l36' data-llen='657:667'>見龍在田徳施普也</span><br/>
<span class='tline' id='l37' data-llen='667:677'>終日乾乾反復道也</span><br/>
<span class='tline' id='l38' data-llen='677:687'>或躍在淵進无咎也</span><br/>
<span class='tline' id='l39' data-llen='687:697'>飛龍在天大人造也</span><br/>
<span class='tline' id='l40' data-llen='697:708'>亢龍有悔盈不可乆也</span><br/>
<span class='tline' id='l41' data-llen='708:719'>用九天徳不可為首也</span><br/>
<span class='tline' id='l42' data-llen='719:742'>　乾元亨利貞者乾天也天是體名乾是用名謂天體</span><br/>
<span class='tline' id='l43' data-llen='742:768'><a onclick="displayPageImage('KR1a0009', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='768:791'>　凝寂非人所法故聖人欲使人法天之用不法天之</span><br/>
<span class='tline' id='l45' data-llen='791:814'>　體故名之曰乾而不名之曰天也若元亨利貞此四</span><br/>
<span class='tline' id='l46' data-llen='814:837'>　者亦是天之四徳也天以四時之氣春生秋殺冬寒</span><br/>
<span class='tline' id='l47' data-llen='837:860'>　夏暑有此四時之義故名為天也周氏云元始也於</span><br/>
<span class='tline' id='l48' data-llen='860:883'>　時配春言萬物始生得其元始之序發育長養亨通</span><br/>
<span class='tline' id='l49' data-llen='883:906'>　也於時配夏夏以通暢合其嘉美之道利者義也於</span><br/>
<span class='tline' id='l50' data-llen='906:929'>　時配秋秋以成實得其利物之宜貞者正也於時配</span><br/>
<span class='tline' id='l51' data-llen='929:952'>　冬冬以物之終納幹正之道若以五行言之元木也</span><br/>
<span class='tline' id='l52' data-llen='952:978'><a onclick="displayPageImage('KR1a0009', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='978:1001'>　亨火也利金也貞水也土則資運四事故不言之若</span><br/>
<span class='tline' id='l54' data-llen='1001:1024'>　以人事則元為仁亨為禮利為義貞為信不言智者</span><br/>
<span class='tline' id='l55' data-llen='1024:1047'>　謂此四事因智而用故乾鑿度云水土二行兼智兼</span><br/>
<span class='tline' id='l56' data-llen='1047:1070'>　信是也初九?龍勿用者潛隠也龍者變化之物喻</span><br/>
<span class='tline' id='l57' data-llen='1070:1093'>　天之陽氣初九建子之月陽氣始動於地中既未萌</span><br/>
<span class='tline' id='l58' data-llen='1093:1116'>　芽猶是潛伏比聖人有龍徳時未可行惟宜潛藏韜</span><br/>
<span class='tline' id='l59' data-llen='1116:1139'>　光遁世故言勿用九二見龍在田利見大人此當建</span><br/>
<span class='tline' id='l60' data-llen='1139:1162'>　丑之月陽氣發見文明顯著故言在田也利見大人</span><br/>
<span class='tline' id='l61' data-llen='1162:1188'><a onclick="displayPageImage('KR1a0009', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1188:1211'>　者此以人事明之猶似聖人道徳漸顯為天下衆庶</span><br/>
<span class='tline' id='l63' data-llen='1211:1234'>　之所利見若夫子敎于洙泗人虚往實歸見者皆利</span><br/>
<span class='tline' id='l64' data-llen='1234:1257'>　故稱大人九三君子終日乾乾夕惕者厲无咎者若</span><br/>
<span class='tline' id='l65' data-llen='1257:1280'>　如也厲危也既居下卦之上不可驕盈入上卦之下</span><br/>
<span class='tline' id='l66' data-llen='1280:1303'>　心懷猶豫故曰終日乾乾從晝至夕常懷憂惕若有</span><br/>
<span class='tline' id='l67' data-llen='1303:1326'>　危厲如此戒懼乃得无咎先儒云若文王反國大釐</span><br/>
<span class='tline' id='l68' data-llen='1326:1349'>　政之日九四或躍在淵无咎或疑躍跳也陽氣漸盛</span><br/>
<span class='tline' id='l69' data-llen='1349:1372'>　猶龍躍在乎淵如聖人位漸尊髙欲進王位心懷疑</span><br/>
<span class='tline' id='l70' data-llen='1372:1398'><a onclick="displayPageImage('KR1a0009', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1398:1421'>　慮未敢果決相時而動故得无咎若武王觀兵孟津</span><br/>
<span class='tline' id='l72' data-llen='1421:1444'>　候時而進合經常道故无咎九五飛龍在天利見大</span><br/>
<span class='tline' id='l73' data-llen='1444:1467'>　人如聖人有聖徳而登盛位為天下衆庶利見故云</span><br/>
<span class='tline' id='l74' data-llen='1467:1490'>　利見大人夫龍之為物在地則行在淵則躍在天則</span><br/>
<span class='tline' id='l75' data-llen='1490:1513'>　飛上九亢龍有悔亢極也驕也以陽氣盛極喻之聖</span><br/>
<span class='tline' id='l76' data-llen='1513:1536'>　人久處君位不能謙和自守而為驕亢故致悔恨先</span><br/>
<span class='tline' id='l77' data-llen='1536:1559'>　儒云但九五之位亦有大聖而居者亦有非大聖而</span><br/>
<span class='tline' id='l78' data-llen='1559:1582'>　居者非大聖而居者不能免其憂悔猶如堯之末年</span><br/>
<span class='tline' id='l79' data-llen='1582:1608'><a onclick="displayPageImage('KR1a0009', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1608:1631'>　四凶在朝是以有悔用九見羣龍无首吉者用總也</span><br/>
<span class='tline' id='l81' data-llen='1631:1654'>　此九陽之徳也謂聖人用此九陽之徳不可驕盈為</span><br/>
<span class='tline' id='l82' data-llen='1654:1677'>　物頭首更在謙柔卑退降情接下如此乃吉故曰无</span><br/>
<span class='tline' id='l83' data-llen='1677:1700'>　首吉也象曰天行健君子以自强不息行者運動之</span><br/>
<span class='tline' id='l84' data-llen='1700:1723'>　稱健者强壯之名所以乾稱健者以其運行不息无</span><br/>
<span class='tline' id='l85' data-llen='1723:1746'>　時虧退故宋衷云晝夜不懈以健詳其名餘卦各當</span><br/>
<span class='tline' id='l86' data-llen='1746:1769'>　名不假於詳也君子以自强不息者凡言君子聖賢</span><br/>
<span class='tline' id='l87' data-llen='1769:1792'>　之通呼故堯舜一日萬幾文王日昃不暇食仲尼終</span><br/>
<span class='tline' id='l88' data-llen='1792:1818'><a onclick="displayPageImage('KR1a0009', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1818:1841'>　夜不寢顔子欲罷不能自已盖是修徳乾乾无時休</span><br/>
<span class='tline' id='l90' data-llen='1841:1846'>　息也</span><br/>
<span class='tline' id='l91' data-llen='1846:1856'>䷁<span class='krp-note'>坤下/坤上</span></span><br/>
<span class='tline' id='l92' data-llen='1856:1879'>坤元亨利牝馬之貞君子有攸往先迷後得主利西南</span><br/>
<span class='tline' id='l93' data-llen='1879:1890'>得朋東北喪朋安貞吉</span><br/>
<span class='tline' id='l94' data-llen='1890:1913'>彖曰至哉坤元萬物資生乃順承天坤厚載物徳合无</span><br/>
<span class='tline' id='l95' data-llen='1913:1937'>疆含𢎞光大品物咸亨牝馬地類行地无疆柔順利貞</span><br/>
<span class='tline' id='l96' data-llen='1937:1960'>君子攸行先迷失道後順得常西南得朋乃與類行東</span><br/>
<span class='tline' id='l97' data-llen='1960:1986'><a onclick="displayPageImage('KR1a0009', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1986:2003'>北喪朋乃終有慶安貞之吉應地无疆</span><br/>
<span class='tline' id='l99' data-llen='2003:2017'>象曰地勢坤君子以厚徳載物</span><br/>
<span class='tline' id='l100' data-llen='2017:2026'>初六履霜堅氷至</span><br/>
<span class='tline' id='l101' data-llen='2026:2046'>象曰履霜堅氷隂始凝也馴致其道至堅氷也</span><br/>
<span class='tline' id='l102' data-llen='2046:2058'>六二直方大不習无不利</span><br/>
<span class='tline' id='l103' data-llen='2058:2079'>象曰六二之動直以方也不習无不利地道光也</span><br/>
<span class='tline' id='l104' data-llen='2079:2095'>六三含章可貞或従王事无成有終</span><br/>
<span class='tline' id='l105' data-llen='2095:2115'>象曰含章可貞以時發也或従王事知光大也</span><br/>
<span class='tline' id='l106' data-llen='2115:2141'><a onclick="displayPageImage('KR1a0009', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2141:2151'>六四括嚢无咎无譽</span><br/>
<span class='tline' id='l108' data-llen='2151:2163'>象曰括嚢无咎慎不害也</span><br/>
<span class='tline' id='l109' data-llen='2163:2171'>六五黄裳元吉</span><br/>
<span class='tline' id='l110' data-llen='2171:2183'>象曰黄裳元吉文在中也</span><br/>
<span class='tline' id='l111' data-llen='2183:2196'>上六龍戰于野其血𤣥黄</span><br/>
<span class='tline' id='l112' data-llen='2196:2208'>象曰龍戰于野其道窮也</span><br/>
<span class='tline' id='l113' data-llen='2208:2215'>用六利永貞</span><br/>
<span class='tline' id='l114' data-llen='2215:2227'>象曰用六永貞以大終也</span><br/>
<span class='tline' id='l115' data-llen='2227:2253'><a onclick="displayPageImage('KR1a0009', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2253:2276'>　坤元亨利牝馬之貞坤地也順也地之為體能生始</span><br/>
<span class='tline' id='l117' data-llen='2276:2299'>　萬物各得亨通故有元亨也利牝馬之貞者地體必</span><br/>
<span class='tline' id='l118' data-llen='2299:2322'>　以柔順而為其正故借牝馬而為其貞牝馬是柔順</span><br/>
<span class='tline' id='l119' data-llen='2322:2345'>　之物所以將馬為喻馬行地能窮其邊疆是明地有</span><br/>
<span class='tline' id='l120' data-llen='2345:2368'>　廣之徳故先儒云在天為龍在地為馬君子有攸往</span><br/>
<span class='tline' id='l121' data-llen='2368:2391'>　者明君子但以柔順為徳又復行其貞正故利有所</span><br/>
<span class='tline' id='l122' data-llen='2391:2414'>　往也先迷後得主利者夫隂之為道不可首倡居先</span><br/>
<span class='tline' id='l123' data-llen='2414:2437'>　若在陽氣之先則不能發生滋育必待陽而為首所</span><br/>
<span class='tline' id='l124' data-llen='2437:2463'><a onclick="displayPageImage('KR1a0009', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2463:2486'>　以後得主利也猶如臣子處君之朝順事主終在家</span><br/>
<span class='tline' id='l126' data-llen='2486:2509'>　為迷得主為利也西南得朋者西南坤位是隂也今</span><br/>
<span class='tline' id='l127' data-llen='2509:2532'>　以隂就隂是得朋也東北喪朋安貞吉者東北艮位</span><br/>
<span class='tline' id='l128' data-llen='2532:2555'>　為陽也西南隂類往雖得朋必无所利若能喪失朋</span><br/>
<span class='tline' id='l129' data-llen='2555:2578'>　而就陽則獲安静貞正之吉以人事明之猶人臣離</span><br/>
<span class='tline' id='l130' data-llen='2578:2601'>　其黨入君之朝女子舎其家入夫之室是也象曰地</span><br/>
<span class='tline' id='l131' data-llen='2601:2624'>　勢坤君子以厚徳載物者天圓地方是形不順也其</span><br/>
<span class='tline' id='l132' data-llen='2624:2647'>　勢承順天道之常故曰地勢坤也君子當須以容厚</span><br/>
<span class='tline' id='l133' data-llen='2647:2673'><a onclick="displayPageImage('KR1a0009', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2673:2696'>　為徳包載萬物象地之道廣育也初六履霜堅氷至</span><br/>
<span class='tline' id='l135' data-llen='2696:2719'>　者初六隂氣之微要假積漸以成其功故引履霜以</span><br/>
<span class='tline' id='l136' data-llen='2719:2742'>　為其喻且五月一隂爻始生九月五隂始為霜降至</span><br/>
<span class='tline' id='l137' data-llen='2742:2765'>　于十一月乃至堅氷此明禍福之由積乆乃顯所以</span><br/>
<span class='tline' id='l138' data-llen='2765:2788'>　防萌杜漸慎終於始故文言云臣弑其君子弑其父</span><br/>
<span class='tline' id='l139' data-llen='2788:2811'>　猶辨之不早辨也六二直方大不習无不利六二居</span><br/>
<span class='tline' id='l140' data-llen='2811:2834'>　中得位盡地之美故有三徳直方大生物不邪直也</span><br/>
<span class='tline' id='l141' data-llen='2834:2857'>　地體安厚方也无所不載大也既有斯徳盡地之善</span><br/>
<span class='tline' id='l142' data-llen='2857:2883'><a onclick="displayPageImage('KR1a0009', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2883:2906'>　故不假積習而无不利施之於人為臣忠為子孝與</span><br/>
<span class='tline' id='l144' data-llen='2906:2929'>　朋友信故也六三含章可貞或従王事无成有終者</span><br/>
<span class='tline' id='l145' data-llen='2929:2952'>　六三既居上位有造為陽之事者含章美之徳待時</span><br/>
<span class='tline' id='l146' data-llen='2952:2975'>　而發可以得貞之吉既居臣體不可先倡或従王事</span><br/>
<span class='tline' id='l147' data-llen='2975:2998'>　者言其不敢自專也无成有終者不敢居事之先主</span><br/>
<span class='tline' id='l148' data-llen='2998:3021'>　成於物惟順君命而成其終六四括囊无咎无譽者</span><br/>
<span class='tline' id='l149' data-llen='3021:3044'>　括結也囊所以盛物喻人心藏智也既是隂位不可</span><br/>
<span class='tline' id='l150' data-llen='3044:3067'>　顯發亦猶不遇其時閉而不用也故曰括囊也戒慎</span><br/>
<span class='tline' id='l151' data-llen='3067:3093'><a onclick="displayPageImage('KR1a0009', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3093:3116'>　自守不與物忤故曰无咎也徳既不施无聲譽之美</span><br/>
<span class='tline' id='l153' data-llen='3116:3139'>　故曰无譽也六五黄裳元吉者五是貴位六以隂居</span><br/>
<span class='tline' id='l154' data-llen='3139:3162'>　之是臣道極貴者也黄是中之色也裳是下之飾也</span><br/>
<span class='tline' id='l155' data-llen='3162:3185'>　上衣比君下裳法臣六五既是臣體不可比衣故云</span><br/>
<span class='tline' id='l156' data-llen='3185:3208'>　黄裳以表臣道黄中之美也以文徳居中盡臣之善</span><br/>
<span class='tline' id='l157' data-llen='3208:3232'>　故獲大吉也上六龍戰于野其血𤣥黄者上六隂極</span><br/>
<span class='tline' id='l158' data-llen='3232:3255'>　似陽故稱龍也隂既强盛則侵於陽故與陽氣之龍</span><br/>
<span class='tline' id='l159' data-llen='3255:3279'>　交戰也戰于卦外故曰野也隂陽俱傷故有𤣥黄之</span><br/>
<span class='tline' id='l160' data-llen='3279:3305'><a onclick="displayPageImage('KR1a0009', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3305:3329'>　色也陽色𤣥隂色黄也用六利永貞者用總此六爻</span><br/>
<span class='tline' id='l162' data-llen='3329:3352'>　之義也坤體柔順不可用之剛暴故須永長貞正則</span><br/>
<span class='tline' id='l163' data-llen='3352:3371'>　能廣大而終也乾吉在无首坤利在永貞</span><br/>
<span class='tline' id='l164' data-llen='3371:3381'>䷂<span class='krp-note'>震下/坎上</span></span><br/>
<span class='tline' id='l165' data-llen='3381:3396'>屯元亨利貞勿用有攸往利建侯</span><br/>
<span class='tline' id='l166' data-llen='3396:3419'>彖曰屯剛柔始交而難生動乎險中大亨貞雷雨之動</span><br/>
<span class='tline' id='l167' data-llen='3419:3433'>滿盈天造草昧宜建侯而不寧</span><br/>
<span class='tline' id='l168' data-llen='3433:3445'>象曰雲雷屯君子以經綸</span><br/>
<span class='tline' id='l169' data-llen='3445:3472'><a onclick="displayPageImage('KR1a0009', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3472:3484'>初九磐桓利居貞利建侯</span><br/>
<span class='tline' id='l171' data-llen='3484:3503'>象曰雖盤桓志行正也以貴下賤大得民也</span><br/>
<span class='tline' id='l172' data-llen='3503:3526'>六二屯如邅如乘馬班如匪冦婚媾女子貞不字十年</span><br/>
<span class='tline' id='l173' data-llen='3526:3530'>乃字</span><br/>
<span class='tline' id='l174' data-llen='3530:3548'>象曰六二之難乘剛也十年乃字反常也</span><br/>
<span class='tline' id='l175' data-llen='3548:3569'>六三即鹿无虞惟入于林中君子㡬不如舍往吝</span><br/>
<span class='tline' id='l176' data-llen='3569:3589'>象曰即鹿无虞以従禽也君子舍之往吝窮也</span><br/>
<span class='tline' id='l177' data-llen='3589:3605'>六四乘馬班如求婚媾往吉无不利</span><br/>
<span class='tline' id='l178' data-llen='3605:3632'><a onclick="displayPageImage('KR1a0009', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3632:3641'>象曰求而往明也</span><br/>
<span class='tline' id='l180' data-llen='3641:3654'>九五屯其膏小貞吉大貞凶</span><br/>
<span class='tline' id='l181' data-llen='3654:3665'>象曰屯其膏施未光也</span><br/>
<span class='tline' id='l182' data-llen='3665:3677'>上六乗馬班如泣血漣如</span><br/>
<span class='tline' id='l183' data-llen='3677:3689'>象曰泣血漣如何可長也</span><br/>
<span class='tline' id='l184' data-llen='3689:3712'>　屯元亨利貞者屯難也盈也天地造始剛柔始交動</span><br/>
<span class='tline' id='l185' data-llen='3712:3735'>　則難生故曰難也元大也以天地始交為難由難始</span><br/>
<span class='tline' id='l186' data-llen='3735:3758'>　大通也故曰元亨因此大通而乃以行貞正故曰利</span><br/>
<span class='tline' id='l187' data-llen='3758:3785'><a onclick="displayPageImage('KR1a0009', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3785:3808'>　貞也勿用有攸往者攸所也當屯難之時小人道長</span><br/>
<span class='tline' id='l189' data-llen='3808:3831'>　君子道消若有所往即為小人侵害故勿用有所往</span><br/>
<span class='tline' id='l190' data-llen='3831:3854'>　也利建侯者處屯難之時弱求於强民思其主之時</span><br/>
<span class='tline' id='l191' data-llen='3854:3877'>　故利建君侯以為民主詩云百姓盈盈匪君子而不</span><br/>
<span class='tline' id='l192' data-llen='3877:3900'>　寧是也象曰雲雷屯君子以經綸者李氏云雲隂也</span><br/>
<span class='tline' id='l193' data-llen='3900:3923'>　雷陽也隂陽二氣相激薄而未通感情不相得故難</span><br/>
<span class='tline' id='l194' data-llen='3923:3946'>　生也君子處屯難之時不得安然无事經營綸理以</span><br/>
<span class='tline' id='l195' data-llen='3946:3969'>　輔屯難也初九磐桓利居貞利建侯者磐桓是進退</span><br/>
<span class='tline' id='l196' data-llen='3969:3996'><a onclick="displayPageImage('KR1a0009', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3996:4019'>　不安之貌也初九以剛陽之徳處羣隂之下即是用</span><br/>
<span class='tline' id='l198' data-llen='4019:4042'>　謙為體以貴下賤者也時未可通磐桓不安但以守</span><br/>
<span class='tline' id='l199' data-llen='4042:4065'>　正而不失其居故曰利居貞也處難之時以謙得衆</span><br/>
<span class='tline' id='l200' data-llen='4065:4088'>　民思其君之時故利封建君侯以為民主也六二屯</span><br/>
<span class='tline' id='l201' data-llen='4088:4111'>　如邅如乗馬班如匪冦婚媾女子貞不字十年乃字</span><br/>
<span class='tline' id='l202' data-llen='4111:4134'>　者邅囘也字愛也處屯難之時强者陵弱六二是九</span><br/>
<span class='tline' id='l203' data-llen='4134:4157'>　五之匹時逢險難與初相近情不相得被初為難不</span><br/>
<span class='tline' id='l204' data-llen='4157:4180'>　獲前進故邅回也乘馬班如者班旋不進貌也二既</span><br/>
<span class='tline' id='l205' data-llen='4180:4207'><a onclick="displayPageImage('KR1a0009', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4207:4230'>　去五既逺但乘馬班旋而不敢前進女子貞不字者</span><br/>
<span class='tline' id='l207' data-llen='4230:4253'>　二是五之匹故執貞奉五而不受初之字愛也十年</span><br/>
<span class='tline' id='l208' data-llen='4253:4276'>　反常難道乃通故受五之所愛矣易之為書曲暢義</span><br/>
<span class='tline' id='l209' data-llen='4276:4299'>　理反明人事所言女子不字亦猶忠臣遇難上下暌</span><br/>
<span class='tline' id='l210' data-llen='4299:4322'>　違守節不違其如蘇武困于單于後乃歸漢也六三</span><br/>
<span class='tline' id='l211' data-llen='4322:4345'>　即鹿无虞惟入于林中君子㡬不如舍往吝者即就</span><br/>
<span class='tline' id='l212' data-llen='4345:4368'>　也虞是掌山澤之官也六三處屯難之時隂先求陽</span><br/>
<span class='tline' id='l213' data-llen='4368:4391'>　弱者求强而六三既无正應往依於五五又有應在</span><br/>
<span class='tline' id='l214' data-llen='4391:4418'><a onclick="displayPageImage('KR1a0009', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4418:4441'>　二而六三若往就五五所不納猶如獵鹿要假虞官</span><br/>
<span class='tline' id='l216' data-llen='4441:4464'>　揆度山川知鹿所在既无虞人徒入于林終不獲鹿</span><br/>
<span class='tline' id='l217' data-llen='4464:4487'>　故君子見此不如棄舎若强就之徒勞而已終至悔</span><br/>
<span class='tline' id='l218' data-llen='4487:4510'>　吝故略例云見情者獲直往即違是也六四乘馬班</span><br/>
<span class='tline' id='l219' data-llen='4510:4533'>　如求婚媾往吉无不利者六四意就初九見二與初</span><br/>
<span class='tline' id='l220' data-llen='4533:4556'>　相近疑二與初相合心懷嫌疑故乗馬班旋而不敢</span><br/>
<span class='tline' id='l221' data-llen='4556:4579'>　進今六二不従於初而六四見其情狀可以就往初</span><br/>
<span class='tline' id='l222' data-llen='4579:4602'>　九必獲媾合是以往獲吉而无不利言兩情相得也</span><br/>
<span class='tline' id='l223' data-llen='4602:4629'><a onclick="displayPageImage('KR1a0009', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4629:4652'>　九五屯其膏小貞吉大貞凶者九五既處尊位當屯</span><br/>
<span class='tline' id='l225' data-llen='4652:4675'>　難之時固宜拯弱救衰濟民危難而乃獨應於二即</span><br/>
<span class='tline' id='l226' data-llen='4675:4700'>　是用心𥚹狹所濟不廣處難以斯乃非大人𢎞博之</span><br/>
<span class='tline' id='l227' data-llen='4700:4723'>　道即是小貞吉大貞凶也膏喻恩澤施惠之義上六</span><br/>
<span class='tline' id='l228' data-llen='4723:4746'>　乘馬班如泣血漣如者居隂柔之質而无應援處難</span><br/>
<span class='tline' id='l229' data-llen='4746:4769'>　之時不能自濟雖復乗馬之班旋而无所適故泣血</span><br/>
<span class='tline' id='l230' data-llen='4769:4789'>　沲嗟滅亡在近説文云漣如泣垂下之貌也</span><br/>
<span class='tline' id='l231' data-llen='4789:4799'>䷃<span class='krp-note'>坎下/艮上</span></span><br/>
<span class='tline' id='l232' data-llen='4799:4826'><a onclick="displayPageImage('KR1a0009', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4826:4849'>蒙亨匪我求童蒙童蒙求我初筮告再三瀆瀆則不告</span><br/>
<span class='tline' id='l234' data-llen='4849:4853'>利貞</span><br/>
<span class='tline' id='l235' data-llen='4853:4876'>彖曰蒙山下有險險而止蒙蒙亨以亨行時中也匪我</span><br/>
<span class='tline' id='l236' data-llen='4876:4899'>求童蒙童蒙求我志應也初筮告以剛中也再三瀆瀆</span><br/>
<span class='tline' id='l237' data-llen='4899:4914'>則不告瀆蒙也蒙以養正聖功也</span><br/>
<span class='tline' id='l238' data-llen='4914:4930'>象曰山下出泉蒙君子以果行育徳</span><br/>
<span class='tline' id='l239' data-llen='4930:4947'>初六發蒙利用刑人用説桎梏以往吝</span><br/>
<span class='tline' id='l240' data-llen='4947:4959'>象曰利用刑人以正法也</span><br/>
<span class='tline' id='l241' data-llen='4959:4986'><a onclick="displayPageImage('KR1a0009', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4986:4999'>九二包蒙吉納婦吉子克家</span><br/>
<span class='tline' id='l243' data-llen='4999:5010'>象曰子克家剛柔接也</span><br/>
<span class='tline' id='l244' data-llen='5010:5027'>六三勿用取女見金夫不有躬无攸利</span><br/>
<span class='tline' id='l245' data-llen='5027:5039'>象曰勿用取女行不順也</span><br/>
<span class='tline' id='l246' data-llen='5039:5046'>六四困蒙吝</span><br/>
<span class='tline' id='l247' data-llen='5046:5058'>象曰困蒙之吝獨逺實也</span><br/>
<span class='tline' id='l248' data-llen='5058:5065'>六五童蒙吉</span><br/>
<span class='tline' id='l249' data-llen='5065:5077'>象曰童蒙之吉順以巽也</span><br/>
<span class='tline' id='l250' data-llen='5077:5104'><a onclick="displayPageImage('KR1a0009', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5104:5117'>上九擊蒙不利為㓂利禦冠</span><br/>
<span class='tline' id='l252' data-llen='5117:5129'>象曰利用禦㓂上下順也</span><br/>
<span class='tline' id='l253' data-llen='5129:5152'>　蒙亨者蒙者童稚之名暗昧之義處童蒙之時所願</span><br/>
<span class='tline' id='l254' data-llen='5152:5175'>　獲通故曰蒙亨匪我求童蒙童蒙求我者匪非也童</span><br/>
<span class='tline' id='l255' data-llen='5175:5198'>　蒙者謂五也我謂二也五處童蒙之時當求九二之</span><br/>
<span class='tline' id='l256' data-llen='5198:5221'>　明師也再三瀆瀆則不告者瀆亂也蒙昧之人心多</span><br/>
<span class='tline' id='l257' data-llen='5221:5244'>　疑惑若明師與之決蒙須一理而説使其曉悟若其</span><br/>
<span class='tline' id='l258' data-llen='5244:5267'>　廣説引諭至於繁多即蒙者瀆亂亂即還同不告利</span><br/>
<span class='tline' id='l259' data-llen='5267:5294'><a onclick="displayPageImage('KR1a0009', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5294:5317'>　貞者蒙而未曉心須養正乃通至聖之功也象曰山</span><br/>
<span class='tline' id='l261' data-llen='5317:5340'>　下出泉蒙君子以果行育徳者王氏云山下出泉未</span><br/>
<span class='tline' id='l262' data-llen='5340:5363'>　知所適蒙之象也君子處是時而未獲通當須果決</span><br/>
<span class='tline' id='l263' data-llen='5363:5385'>　為行育養已徳徳立道成可以適蒙之險初六發</span><br/>
<span class='tline' id='l264' data-llen='5385:5407'>　蒙利用刑人用説桎梏以往吝者初六雖是暗昧</span><br/>
<span class='tline' id='l265' data-llen='5407:5430'>　而與九二相近即是親比明師以去蒙暗蒙既顯發</span><br/>
<span class='tline' id='l266' data-llen='5430:5453'>　即心无凝滯乃能利用刑罰罪人又能脱去罪人桎</span><br/>
<span class='tline' id='l267' data-llen='5453:5476'>　梏之象言其明於法律舉事合宜凡刑罰之道不可</span><br/>
<span class='tline' id='l268' data-llen='5476:5503'><a onclick="displayPageImage('KR1a0009', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5503:5526'>　常行鞭扑不可弛之家刑罰不可弛之國若用刑不</span><br/>
<span class='tline' id='l270' data-llen='5526:5549'>　已民所不堪即有悔吝之道故曰以往吝爾雅云杻</span><br/>
<span class='tline' id='l271' data-llen='5549:5572'>　謂之桎械謂之梏也九二包蒙吉納婦吉子克家者</span><br/>
<span class='tline' id='l272' data-llen='5572:5595'>　凡言婦者配已成徳九二剛陽之徳而居中羣隂悉</span><br/>
<span class='tline' id='l273' data-llen='5595:5619'>　來物來歸已而能納之故曰包蒙吉也心既𢎞通不</span><br/>
<span class='tline' id='l274' data-llen='5619:5642'>　拒於物即配徳者歸焉故曰納婦吉也剛而處中納</span><br/>
<span class='tline' id='l275' data-llen='5642:5665'>　此匹配是能幹濟家事施之子孫而能克荷家事故</span><br/>
<span class='tline' id='l276' data-llen='5665:5688'>　曰子克家也六三勿用取女見金夫不有躬无攸利</span><br/>
<span class='tline' id='l277' data-llen='5688:5715'><a onclick="displayPageImage('KR1a0009', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5715:5738'>　者蒙之為體隂先求陽弱先求强六三是隂柔即是</span><br/>
<span class='tline' id='l279' data-llen='5738:5761'>　先求上九者也喻之人事是女先求於男也女以婉</span><br/>
<span class='tline' id='l280' data-llen='5761:5784'>　順為徳待禮而行今既先求於男故不可取也見金</span><br/>
<span class='tline' id='l281' data-llen='5784:5807'>　夫不有躬无攸利者金剛也上九剛夫而乃往就之</span><br/>
<span class='tline' id='l282' data-llen='5807:5830'>　是无閨閣之徳故不可取之而无所利也六四困蒙</span><br/>
<span class='tline' id='l283' data-llen='5830:5853'>　吝者既不近明師无人顯發其暗深可鄙也六五童</span><br/>
<span class='tline' id='l284' data-llen='5853:5876'>　蒙吉者柔而處尊不自任察但委付於二不勞已之</span><br/>
<span class='tline' id='l285' data-llen='5876:5899'>　聰明猶如童稚之人自可獲吉如成王委用周公之</span><br/>
<span class='tline' id='l286' data-llen='5899:5926'><a onclick="displayPageImage('KR1a0009', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5926:5949'>　義上九擊蒙不利為冦利禦冦者上九陽明之徳處</span><br/>
<span class='tline' id='l288' data-llen='5949:5972'>　衆隂之上能于衆隂擊去蒙暗故曰擊蒙也衆隂親</span><br/>
<span class='tline' id='l289' data-llen='5972:5995'>　託皆願求安能為羣隂去除冦難則荷戴彌深若因</span><br/>
<span class='tline' id='l290' data-llen='5995:6018'>　人之隙便生苟且而以取之則衆隂叛矣故云不利</span><br/>
<span class='tline' id='l291' data-llen='6018:6029'>　為冦而利用禦冦也</span><br/>
<span class='tline' id='l292' data-llen='6029:6039'>䷄<span class='krp-note'>乾下/坎上</span></span><br/>
<span class='tline' id='l293' data-llen='6039:6052'>需有孚光亨貞吉利涉大川</span><br/>
<span class='tline' id='l294' data-llen='6052:6075'>彖曰需須也險在前也剛健而不䧟其義不困窮矣需</span><br/>
<span class='tline' id='l295' data-llen='6075:6102'><a onclick="displayPageImage('KR1a0009', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6102:6125'>有孚光亨貞吉位乎天位以正中也利涉大川往有功</span><br/>
<span class='tline' id='l297' data-llen='6125:6128'>也</span><br/>
<span class='tline' id='l298' data-llen='6128:6144'>象曰雲上于天需君子以飲食宴樂</span><br/>
<span class='tline' id='l299' data-llen='6144:6156'>初九需于郊利用恒无咎</span><br/>
<span class='tline' id='l300' data-llen='6156:6177'>象曰需于郊不犯難行也利用恒无咎未失常也</span><br/>
<span class='tline' id='l301' data-llen='6177:6189'>九二需于沙小有言終吉</span><br/>
<span class='tline' id='l302' data-llen='6189:6208'>象曰需于沙衍在中也雖小有言以吉終也</span><br/>
<span class='tline' id='l303' data-llen='6208:6218'>九三雷于泥致宼至</span><br/>
<span class='tline' id='l304' data-llen='6218:6245'><a onclick="displayPageImage('KR1a0009', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6245:6265'>象曰需于泥災在外也自我致宼敬慎不敗也</span><br/>
<span class='tline' id='l306' data-llen='6265:6275'>六四需于血出自穴</span><br/>
<span class='tline' id='l307' data-llen='6275:6286'>象曰需于血順以聴也</span><br/>
<span class='tline' id='l308' data-llen='6286:6296'>九五需于酒食貞吉</span><br/>
<span class='tline' id='l309' data-llen='6296:6308'>象曰酒食貞吉以中正也</span><br/>
<span class='tline' id='l310' data-llen='6308:6327'>上六入于穴有不速之客三人來敬之終吉</span><br/>
<span class='tline' id='l311' data-llen='6327:6348'>象曰不速之客來敬之終吉雖不當位未大失也</span><br/>
<span class='tline' id='l312' data-llen='6348:6371'>　需有孚光亨貞吉者需待也乾健獲進坎險在前畏</span><br/>
<span class='tline' id='l313' data-llen='6371:6398'><a onclick="displayPageImage('KR1a0009', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6398:6421'>　而不進故稱待也凡人待物必須有信信既立矣即</span><br/>
<span class='tline' id='l315' data-llen='6421:6444'>　道徳亨通于正獲吉故曰光亨貞吉也利涉大川者</span><br/>
<span class='tline' id='l316' data-llen='6444:6467'>　以信待物又以乾之剛健不患于險故可濟涉大川</span><br/>
<span class='tline' id='l317' data-llen='6467:6490'>　不憂沉溺也象曰雲上于天需君子以飲食宴樂者</span><br/>
<span class='tline' id='l318' data-llen='6490:6513'>　坎為雲也乾天也雲上于天待時降雨是需待之象</span><br/>
<span class='tline' id='l319' data-llen='6513:6536'>　也君子當其時待養而成故王氏云童蒙已發盛徳</span><br/>
<span class='tline' id='l320' data-llen='6536:6559'>　光亨飲食宴樂其在茲乎初九需于郊利用恒无咎</span><br/>
<span class='tline' id='l321' data-llen='6559:6582'>　者爾雅云邑外謂之郊也初九去難既逺雖不應于</span><br/>
<span class='tline' id='l322' data-llen='6582:6609'><a onclick="displayPageImage('KR1a0009', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6609:6632'>　㡬速但可以處于郊境之外待時而已也利用恒无</span><br/>
<span class='tline' id='l324' data-llen='6632:6655'>　咎者既不逼于險難其所營為不失恒道故不䧟于</span><br/>
<span class='tline' id='l325' data-llen='6655:6678'>　咎也九二需于沙小有言終吉沙謂水之旁去難漸</span><br/>
<span class='tline' id='l326' data-llen='6678:6701'>　近既近于難不能不有責讓之言以其剛健寛而處</span><br/>
<span class='tline' id='l327' data-llen='6701:6724'>　中待時而進雖有責讓之言終保吉矣故曰小有言</span><br/>
<span class='tline' id='l328' data-llen='6724:6747'>　終吉也九三需于泥致冦至者九三已逼于難故稱</span><br/>
<span class='tline' id='l329' data-llen='6747:6770'>　泥泥謂險難也致冦至者招也既逼險難即是招致</span><br/>
<span class='tline' id='l330' data-llen='6770:6793'>　冦害以相侵敵然而不為遽進猶有待焉故不為困</span><br/>
<span class='tline' id='l331' data-llen='6793:6820'><a onclick="displayPageImage('KR1a0009', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6820:6843'>　憊六四需于血出自穴者血是隂陽相傷也六四以</span><br/>
<span class='tline' id='l333' data-llen='6843:6866'>　隂柔之質當剛健之路乾剛既進必見侵傷故曰需</span><br/>
<span class='tline' id='l334' data-llen='6866:6889'>　于血陽既强盛而前進力不能敵故以出于窟穴而</span><br/>
<span class='tline' id='l335' data-llen='6889:6912'>　避之故曰出自穴也九五需于酒食貞吉者人之所</span><br/>
<span class='tline' id='l336' data-llen='6912:6935'>　須以求貴位身既處于尊位而為天下所歸即何更</span><br/>
<span class='tline' id='l337' data-llen='6935:6958'>　望求焉但施酒食暢其中情而已故曰需于酒食也</span><br/>
<span class='tline' id='l338' data-llen='6958:6981'>　然至飲食過莭患所生焉故紂作靡靡之樂天下為</span><br/>
<span class='tline' id='l339' data-llen='6981:7004'>　之離叛必須飲食以宜而不失貞正之道可以獲吉</span><br/>
<span class='tline' id='l340' data-llen='7004:7031'><a onclick="displayPageImage('KR1a0009', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7031:7054'>　故曰貞吉也上六入于穴有不速之客三人來敬之</span><br/>
<span class='tline' id='l342' data-llen='7054:7077'>　終吉者上六需難既終不須出穴安于舊位故曰入</span><br/>
<span class='tline' id='l343' data-llen='7077:7100'>　于穴也速召也三人謂乾三陽也言難道既終三陽</span><br/>
<span class='tline' id='l344' data-llen='7100:7123'>　務進不待上六召喚而自來矣故曰有不速之客三</span><br/>
<span class='tline' id='l345' data-llen='7123:7146'>　人來也陽貴隂賤而上六既是隂柔又居无位之地</span><br/>
<span class='tline' id='l346' data-llen='7146:7168'>　三陽若來必須恭敬之而終獲吉故曰敬之終吉</span><br/>
<span class='tline' id='l347' data-llen='7168:7178'>䷅<span class='krp-note'>坎下/乾上</span></span><br/>
<span class='tline' id='l348' data-llen='7178:7198'>訟有孚窒惕中吉終凶利見大人不利涉大川</span><br/>
<span class='tline' id='l349' data-llen='7198:7225'><a onclick="displayPageImage('KR1a0009', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7225:7248'>彖曰訟上剛下險險而健訟訟有孚窒惕中吉剛來而</span><br/>
<span class='tline' id='l351' data-llen='7248:7271'>得中也終凶訟不可成也利見大人尚中正也不利涉</span><br/>
<span class='tline' id='l352' data-llen='7271:7279'>大川入于淵也</span><br/>
<span class='tline' id='l353' data-llen='7279:7296'>象曰天與水違行訟君子以作事謀始</span><br/>
<span class='tline' id='l354' data-llen='7296:7309'>初六不永所事小有言終吉</span><br/>
<span class='tline' id='l355' data-llen='7309:7330'>象曰不永所事訟不可長也雖小有言其辯明也</span><br/>
<span class='tline' id='l356' data-llen='7330:7348'>九二不克訟歸而逋其邑人三百户无眚</span><br/>
<span class='tline' id='l357' data-llen='7348:7367'>象曰不克訟歸逋竄也自下訟上患至掇也</span><br/>
<span class='tline' id='l358' data-llen='7367:7394'><a onclick="displayPageImage('KR1a0009', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7394:7411'>六三食舊徳貞厲終吉或従王事无成</span><br/>
<span class='tline' id='l360' data-llen='7411:7422'>象曰食舊徳從上吉也</span><br/>
<span class='tline' id='l361' data-llen='7422:7436'>九四不克訟復即命渝安貞吉</span><br/>
<span class='tline' id='l362' data-llen='7436:7449'>象曰復即命渝安貞不失也</span><br/>
<span class='tline' id='l363' data-llen='7449:7456'>九五訟元吉</span><br/>
<span class='tline' id='l364' data-llen='7456:7467'>象曰訟元吉以中正也</span><br/>
<span class='tline' id='l365' data-llen='7467:7481'>上九或錫之鞶帶終朝三禠之</span><br/>
<span class='tline' id='l366' data-llen='7481:7494'>象曰以訟受服亦不足敬也</span><br/>
<span class='tline' id='l367' data-llen='7494:7521'><a onclick="displayPageImage('KR1a0009', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7521:7544'>　訟有孚窒惕中吉終凶者訟者喧競之名乖爭之義</span><br/>
<span class='tline' id='l369' data-llen='7544:7567'>　窒塞也惕懼也凡為訟之體必須信實被人止塞若</span><br/>
<span class='tline' id='l370' data-llen='7567:7590'>　能因此而懷惕懼於中途而止即獲吉也若終竟相</span><br/>
<span class='tline' id='l371' data-llen='7590:7613'>　訟雖暫獲勝而終必有凶故曰終凶也利見大人者</span><br/>
<span class='tline' id='l372' data-llen='7613:7636'>　大人能斷枉直不失情理也不利涉大川者爭訟之</span><br/>
<span class='tline' id='l373' data-llen='7636:7659'>　時人心乖異涉難濟川必見謀害故周氏云與相爭</span><br/>
<span class='tline' id='l374' data-llen='7659:7682'>　必被襲謀當見墜於深淵也象曰天與水違行訟君</span><br/>
<span class='tline' id='l375' data-llen='7682:7705'>　子以作事謀始者天自西轉水乃東流二體相違故</span><br/>
<span class='tline' id='l376' data-llen='7705:7732'><a onclick="displayPageImage('KR1a0009', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7732:7755'>　是訟也君子興為必須謀慮其始若初始分明不相</span><br/>
<span class='tline' id='l378' data-llen='7755:7778'>　忤犯訟無由生也初六不永所事小有言終吉者爭</span><br/>
<span class='tline' id='l379' data-llen='7778:7801'>　訟之體剛先犯弱初六既是隂柔不敢先訟九四九</span><br/>
<span class='tline' id='l380' data-llen='7801:7824'>　四先訟者也往就辯答道理分明不被稽留故不永</span><br/>
<span class='tline' id='l381' data-llen='7824:7847'>　所事謂不永長為爭訟之事也九二不克訟歸而逋</span><br/>
<span class='tline' id='l382' data-llen='7847:7870'>　其邑人三百户无眚者克勝也逋逃也九二體剛居</span><br/>
<span class='tline' id='l383' data-llen='7870:7893'>　隂好為爭訟之事乃與九五相爭也以下訟上以臣</span><br/>
<span class='tline' id='l384' data-llen='7893:7916'>　訟君勢不可敵爭訟如何得勝故不克訟也然訟既</span><br/>
<span class='tline' id='l385' data-llen='7916:7943'><a onclick="displayPageImage('KR1a0009', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7943:7966'>　不勝禍患必至懼罪及身遂將逃竄竄歸小邑可免</span><br/>
<span class='tline' id='l387' data-llen='7966:7989'>　災也若其邑大人强君疑不息必被誅罰故曰三百</span><br/>
<span class='tline' id='l388' data-llen='7989:8012'>　户乃无眚也六三食舊徳貞厲終吉或従王事无成</span><br/>
<span class='tline' id='l389' data-llen='8012:8035'>　者六三體柔弱順従上九不敢有違所有舊日之恩</span><br/>
<span class='tline' id='l390' data-llen='8035:8058'>　徳而不被黜奪故曰食舊徳也然處兩剛之間情不</span><br/>
<span class='tline' id='l391' data-llen='8058:8081'>　相得以貞自危故曰貞厲也體柔奉上不敢為先但</span><br/>
<span class='tline' id='l392' data-llen='8081:8104'>　須従上九之王事不敢先成故曰或従王事无成也</span><br/>
<span class='tline' id='l393' data-llen='8104:8127'>　九四不克訟復即命渝安貞吉者克勝也即就也復</span><br/>
<span class='tline' id='l394' data-llen='8127:8154'><a onclick="displayPageImage('KR1a0009', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8154:8177'>　反也渝變也四體剛而訟初六初對答道理分明四</span><br/>
<span class='tline' id='l396' data-llen='8177:8200'>　既不勝於初六故曰不克訟也若因此不勝而能反</span><br/>
<span class='tline' id='l397' data-llen='8200:8223'>　就初六悔過自新即獲安貞之吉故曰安貞吉也九</span><br/>
<span class='tline' id='l398' data-llen='8223:8246'>　五訟元吉者餘皆不當尊位悉是爭訟之人九五體</span><br/>
<span class='tline' id='l399' data-llen='8246:8269'>　尊履正即是斷訟之主剛即无所滯溺中即心无偏</span><br/>
<span class='tline' id='l400' data-llen='8269:8292'>　曲處位以斯故獲大吉故曰訟元吉也上九或錫之</span><br/>
<span class='tline' id='l401' data-llen='8292:8315'>　鞶帶終朝三褫之者以剛處上是訟而得勝乃受鞶</span><br/>
<span class='tline' id='l402' data-llen='8315:8338'>　帶之錫然則不義而富於我如浮雲以訟受榮如何</span><br/>
<span class='tline' id='l403' data-llen='8338:8365'><a onclick="displayPageImage('KR1a0009', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8365:8389'>　可保故終一朝間三被褫脫不足敬也因訟至錫非徳</span><br/>
<span class='tline' id='l405' data-llen='8389:8412'>　而受故不足敬旦至食時為朝馬云鞶帶大帶衣也</span><br/>
<span class='tline' id='l406' data-llen='8412:8422'>䷆<span class='krp-note'>坎下/坤上</span></span><br/>
<span class='tline' id='l407' data-llen='8422:8431'>師貞丈人吉无咎</span><br/>
<span class='tline' id='l408' data-llen='8431:8454'>彖曰師衆也貞正也能以衆正可以王矣剛中而應行</span><br/>
<span class='tline' id='l409' data-llen='8454:8473'>險而順以此毒天下而民從之吉又何咎矣</span><br/>
<span class='tline' id='l410' data-llen='8473:8489'>象曰地中有水師君子以容民畜衆</span><br/>
<span class='tline' id='l411' data-llen='8489:8500'>初六師出以律否臧凶</span><br/>
<span class='tline' id='l412' data-llen='8500:8527'><a onclick="displayPageImage('KR1a0009', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8527:8539'>象曰師出以律失律凶也</span><br/>
<span class='tline' id='l414' data-llen='8539:8553'>九二在師中吉无咎王三錫命</span><br/>
<span class='tline' id='l415' data-llen='8553:8573'>象曰在師中吉承天寵也王三錫命懷萬邦也</span><br/>
<span class='tline' id='l416' data-llen='8573:8582'>六三師或輿尸凶</span><br/>
<span class='tline' id='l417' data-llen='8582:8594'>象曰師或輿尸大无功也</span><br/>
<span class='tline' id='l418' data-llen='8594:8603'>六四師左次无咎</span><br/>
<span class='tline' id='l419' data-llen='8603:8615'>象曰左次无咎未失常也</span><br/>
<span class='tline' id='l420' data-llen='8615:8637'>六五田有禽利執言无咎長子帥師弟子輿尸貞凶</span><br/>
<span class='tline' id='l421' data-llen='8637:8664'><a onclick="displayPageImage('KR1a0009', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8664:8684'>象曰長子帥師以中行也弟子輿尸使不當也</span><br/>
<span class='tline' id='l423' data-llen='8684:8700'>上六大君有命開國承家小人勿用</span><br/>
<span class='tline' id='l424' data-llen='8700:8720'>象曰大君有命以正功也小人勿用必亂邦也</span><br/>
<span class='tline' id='l425' data-llen='8720:8743'>　師貞丈人吉无咎者師者衆也軍旅之名法長之義</span><br/>
<span class='tline' id='l426' data-llen='8743:8766'>　故陸績云師為衆首法長而行是也以師為正故曰</span><br/>
<span class='tline' id='l427' data-llen='8766:8789'>　師貞丈人吉无咎者丈人謂嚴毅徳長之人可以監</span><br/>
<span class='tline' id='l428' data-llen='8789:8812'>　臨於衆故曰丈人也夫興師征伐必須有功勞即无</span><br/>
<span class='tline' id='l429' data-llen='8812:8835'>　罪咎故曰吉无咎也象曰地中有水師君子以容民</span><br/>
<span class='tline' id='l430' data-llen='8835:8862'><a onclick="displayPageImage('KR1a0009', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8862:8885'>　畜衆者緣地能包水亦猶為師之主容納於民也君</span><br/>
<span class='tline' id='l432' data-llen='8885:8908'>　子為衆之長當含小過不尚絶嚴容納民人畜聚於</span><br/>
<span class='tline' id='l433' data-llen='8908:8931'>　衆也初六師出以律否臧凶者律法也否破敗也臧</span><br/>
<span class='tline' id='l434' data-llen='8931:8954'>　有功也初六為師之首必須齊整師旅而不失法律</span><br/>
<span class='tline' id='l435' data-llen='8954:8977'>　者也若其失律違法雖見獲功徒勞而已故否之與</span><br/>
<span class='tline' id='l436' data-llen='8977:9000'>　臧皆見凶也九二在師中吉无咎王三錫命者九二</span><br/>
<span class='tline' id='l437' data-llen='9000:9023'>　以剛徳處中為君委任故曰在師中也既為君所任</span><br/>
<span class='tline' id='l438' data-llen='9023:9046'>　任大役重必須有功无功即凶故曰吉无咎也吉者</span><br/>
<span class='tline' id='l439' data-llen='9046:9073'><a onclick="displayPageImage('KR1a0009', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9073:9096'>　有功之辭也王三錫命者以其能招萬邦而有功故</span><br/>
<span class='tline' id='l441' data-llen='9096:9119'>　君王三度錫賜其命六三師或輿尸凶者六三體質</span><br/>
<span class='tline' id='l442' data-llen='9119:9142'>　柔弱而復乘剛又无應援若使之行師必見喪敗故</span><br/>
<span class='tline' id='l443' data-llen='9142:9165'>　曰輿尸而歸凶也六四師左次无咎者以隂得位而</span><br/>
<span class='tline' id='l444' data-llen='9165:9188'>　无其應无應即不可征伐也得位則可以自處也夫</span><br/>
<span class='tline' id='l445' data-llen='9188:9211'>　為帥衆而處必須量其便宜取其右背山陵前左水</span><br/>
<span class='tline' id='l446' data-llen='9211:9234'>　澤而次止之則无咎也又云左是偏將處之右是上</span><br/>
<span class='tline' id='l447' data-llen='9234:9257'>　將有主死之權也六五田有禽利執言无咎長子帥</span><br/>
<span class='tline' id='l448' data-llen='9257:9284'><a onclick="displayPageImage('KR1a0009', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9284:9307'>　師弟子輿尸貞凶者以柔處尊不先威猛只是物來</span><br/>
<span class='tline' id='l450' data-llen='9307:9330'>　先犯者也猶如田之苗稼為禽所犯故用執之言語</span><br/>
<span class='tline' id='l451' data-llen='9330:9353'>　問其情誅亦无咎故曰田有禽利執言无咎六五體</span><br/>
<span class='tline' id='l452' data-llen='9353:9376'>　既柔弱不可自行攻伐故任用長子帥領師衆也若</span><br/>
<span class='tline' id='l453' data-llen='9376:9399'>　任之弟子則致輿尸之凶故莊氏云長子謂九二徳</span><br/>
<span class='tline' id='l454' data-llen='9399:9422'>　長於人也弟子謂六三徳劣於物也上六大君有命</span><br/>
<span class='tline' id='l455' data-llen='9422:9445'>　開國承家小人勿用者上六處師之極即是有功之</span><br/>
<span class='tline' id='l456' data-llen='9445:9468'>　人既有功勞即天子錫之爵命矣若其功大開國為</span><br/>
<span class='tline' id='l457' data-llen='9468:9495'><a onclick="displayPageImage('KR1a0009', 'WYG', '001-26a' );" name="001-26a" class="pb">[001-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9495:9518'>　諸侯若其功小使之承家為卿大夫也若山入有功</span><br/>
<span class='tline' id='l459' data-llen='9518:9541'>　但錫之金帛不可任之以位故勿用小人必亂邦也</span><br/>
<span class='tline' id='l460' data-llen='9541:9564'>　大君為天子亦喻大人有天命用之開國小人无命</span><br/>
<span class='tline' id='l461' data-llen='9564:9571'>　止於為盗</span><br/>
<span class='tline' id='l462' data-llen='9571:9581'>䷇<span class='krp-note'>坤下/坎上</span></span><br/>
<span class='tline' id='l463' data-llen='9581:9599'>比吉原筮元永貞无咎不寧方來後夫凶</span><br/>
<span class='tline' id='l464' data-llen='9599:9622'>彖曰比吉也比輔也下順従也原筮元永貞无咎以剛</span><br/>
<span class='tline' id='l465' data-llen='9622:9641'>中也不寧方來上下應也後夫凶其道窮也</span><br/>
<span class='tline' id='l466' data-llen='9641:9668'><a onclick="displayPageImage('KR1a0009', 'WYG', '001-26b' );" name="001-26b" class="pb">[001-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9668:9686'>象曰地上有水比先王以建萬國親諸侯</span><br/>
<span class='tline' id='l468' data-llen='9686:9705'>初六有孚比之无咎有孚盈缶終來有他吉</span><br/>
<span class='tline' id='l469' data-llen='9705:9717'>象曰比之初六有他吉也</span><br/>
<span class='tline' id='l470' data-llen='9717:9727'>六二比之自内貞吉</span><br/>
<span class='tline' id='l471' data-llen='9727:9739'>象曰比之自内不自失也</span><br/>
<span class='tline' id='l472' data-llen='9739:9747'>六三比之匪人</span><br/>
<span class='tline' id='l473' data-llen='9747:9759'>象曰比之匪人不亦傷乎</span><br/>
<span class='tline' id='l474' data-llen='9759:9768'>六四外比之貞吉</span><br/>
<span class='tline' id='l475' data-llen='9768:9795'><a onclick="displayPageImage('KR1a0009', 'WYG', '001-27a' );" name="001-27a" class="pb">[001-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9795:9807'>象曰外比于賢以從上也</span><br/>
<span class='tline' id='l477' data-llen='9807:9825'>九五顯比王用三驅失前禽邑人不誡吉</span><br/>
<span class='tline' id='l478' data-llen='9825:9848'>象曰顯比之吉位正中也舍逆取順失前禽也邑人不</span><br/>
<span class='tline' id='l479' data-llen='9848:9855'>誡上使中也</span><br/>
<span class='tline' id='l480' data-llen='9855:9864'>上六比之无首凶</span><br/>
<span class='tline' id='l481' data-llen='9864:9876'>象曰比之无首无所終也</span><br/>
<span class='tline' id='l482' data-llen='9876:9899'>　比吉原筮元永貞无咎者比是親比之義與人親比</span><br/>
<span class='tline' id='l483' data-llen='9899:9922'>　自然獲吉故曰比吉也與人親比必須尋其根源筮</span><br/>
<span class='tline' id='l484' data-llen='9922:9949'><a onclick="displayPageImage('KR1a0009', 'WYG', '001-27b' );" name="001-27b" class="pb">[001-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9949:9972'>　是問也審其情原方得大永貞是貞正之人與之親</span><br/>
<span class='tline' id='l486' data-llen='9972:9995'>　比乃得无咎若遇姦邪之人則不能保其親比之道</span><br/>
<span class='tline' id='l487' data-llen='9995:10018'>　不寧方來者比是寜樂之時亦猶人君有徳不寧之</span><br/>
<span class='tline' id='l488' data-llen='10018:10041'>　方悉來歸化焉後夫凶者比道宜速若處後而來被</span><br/>
<span class='tline' id='l489' data-llen='10041:10064'>　人疎隔所以凶也象曰地上有水比先王以建萬國</span><br/>
<span class='tline' id='l490' data-llen='10064:10087'>　親諸侯者子夏傳云地得水而柔水得地而流是也</span><br/>
<span class='tline' id='l491' data-llen='10087:10110'>　先王以建萬國親諸侯者萬方各據境域謂王者封</span><br/>
<span class='tline' id='l492' data-llen='10110:10133'>　建有功之臣也親諸侯謂爵賞及親友令助君之化</span><br/>
<span class='tline' id='l493' data-llen='10133:10160'><a onclick="displayPageImage('KR1a0009', 'WYG', '001-28a' );" name="001-28a" class="pb">[001-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10160:10183'>　也初六有孚比之无咎有孚盈缶終來有他吉者處</span><br/>
<span class='tline' id='l495' data-llen='10183:10206'>　比之初唯須以信待物先須以信始得免咎故曰有</span><br/>
<span class='tline' id='l496' data-llen='10206:10229'>　孚比之无咎初六既无偏應來者皆與相親著信立</span><br/>
<span class='tline' id='l497' data-llen='10229:10252'>　誠盈溢于質素之噐心无偏黨應者非一故有他人</span><br/>
<span class='tline' id='l498' data-llen='10252:10275'>　而來終亦不相拒故有他吉六二比之自内貞吉者</span><br/>
<span class='tline' id='l499' data-llen='10275:10298'>　專應于五不能更比他人劣于初六故得當家内正</span><br/>
<span class='tline' id='l500' data-llen='10298:10321'>　之吉也六三比之匪人者匪非也處比之時雖近二</span><br/>
<span class='tline' id='l501' data-llen='10321:10344'>　四情不相得二四柔謟非已所親故曰匪人謂非已</span><br/>
<span class='tline' id='l502' data-llen='10344:10371'><a onclick="displayPageImage('KR1a0009', 'WYG', '001-28b' );" name="001-28b" class="pb">[001-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10371:10394'>　親比之人也六四外比之貞吉者本應在初初既逺</span><br/>
<span class='tline' id='l504' data-llen='10394:10417'>　即親于所近九五有徳行可以親比之故稱貞吉也</span><br/>
<span class='tline' id='l505' data-llen='10417:10440'>　九五顯比王用三驅失前禽邑人不誡吉者處比之</span><br/>
<span class='tline' id='l506' data-llen='10440:10463'>　時居得尊位固當心无偏黨來者比親而乃獨應于</span><br/>
<span class='tline' id='l507' data-llen='10463:10487'>　二顯明親比之道是用心𥚹拘故曰顯比也夫不能</span><br/>
<span class='tline' id='l508' data-llen='10487:10510'>　普及于物而乃親于二亦如王用三驅田獵相似凡</span><br/>
<span class='tline' id='l509' data-llen='10510:10533'>　三驅之禮受來惡去故逆來趣已者捨之背己而走</span><br/>
<span class='tline' id='l510' data-llen='10533:10556'>　者射之故失前禽也然有中正之徳不妄加之征伐</span><br/>
<span class='tline' id='l511' data-llen='10556:10583'><a onclick="displayPageImage('KR1a0009', 'WYG', '001-29a' );" name="001-29a" class="pb">[001-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='10583:10606'>　所有背叛必須攻討以其當邑之人不須防誡而得</span><br/>
<span class='tline' id='l513' data-llen='10606:10630'>　吉矣獨親邑人心不𢎞通非君上之道可以為君上</span><br/>
<span class='tline' id='l514' data-llen='10630:10653'>　之使故云上使中也上六比之无首凶者處比之終</span><br/>
<span class='tline' id='l515' data-llen='10653:10676'>　最在于外衆皆先至而相親比已獨在後違衆叛義</span><br/>
<span class='tline' id='l516' data-llen='10676:10699'>　所以凶也若禹會諸侯於塗山防風氏後至禹乃戮</span><br/>
<span class='tline' id='l517' data-llen='10699:10707'>　之此之謂也</span><br/>
<span class='tline' id='l518' data-llen='10707:10717'>䷈<span class='krp-note'>乾下/巽上</span></span><br/>
<span class='tline' id='l519' data-llen='10717:10730'>小畜亨密雲不雨自我西郊</span><br/>
<span class='tline' id='l520' data-llen='10730:10757'><a onclick="displayPageImage('KR1a0009', 'WYG', '001-29b' );" name="001-29b" class="pb">[001-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='10757:10780'>彖曰小畜柔得位而上下應之曰小畜健而巽剛中而</span><br/>
<span class='tline' id='l522' data-llen='10780:10801'>志行乃亨密雲不雨尚往也自我西郊施未行也</span><br/>
<span class='tline' id='l523' data-llen='10801:10817'>象曰風行天上小畜君子以懿文徳</span><br/>
<span class='tline' id='l524' data-llen='10817:10828'>初九復自道何其咎吉</span><br/>
<span class='tline' id='l525' data-llen='10828:10839'>象曰復自道其義吉也</span><br/>
<span class='tline' id='l526' data-llen='10839:10846'>九二牽復吉</span><br/>
<span class='tline' id='l527' data-llen='10846:10859'>象曰牽復在中亦不自失也</span><br/>
<span class='tline' id='l528' data-llen='10859:10870'>九三輿説輻夫妻反目</span><br/>
<span class='tline' id='l529' data-llen='10870:10897'><a onclick="displayPageImage('KR1a0009', 'WYG', '001-30a' );" name="001-30a" class="pb">[001-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='10897:10910'>象曰夫妻反目不能正室也</span><br/>
<span class='tline' id='l531' data-llen='10910:10922'>六四有孚血去惕出无咎</span><br/>
<span class='tline' id='l532' data-llen='10922:10934'>象曰有孚惕出上合志也</span><br/>
<span class='tline' id='l533' data-llen='10934:10946'>九五有孚攣如富以其鄰</span><br/>
<span class='tline' id='l534' data-llen='10946:10958'>象曰有孚攣如不獨富也</span><br/>
<span class='tline' id='l535' data-llen='10958:10979'>上九既雨既處尚徳載婦貞厲月㡬望君子征凶</span><br/>
<span class='tline' id='l536' data-llen='10979:10999'>象曰既雨既處徳積載也君子征凶有所疑也</span><br/>
<span class='tline' id='l537' data-llen='10999:11022'>　小畜亨者畜謂止積制遏之名乾陽上進巽體柔順</span><br/>
<span class='tline' id='l538' data-llen='11022:11049'><a onclick="displayPageImage('KR1a0009', 'WYG', '001-30b' );" name="001-30b" class="pb">[001-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11049:11072'>　陽氣上升隂不能固所畜微劣故曰小畜以陽氣得</span><br/>
<span class='tline' id='l540' data-llen='11072:11095'>　通故曰亨也密雲不雨自我西郊者隂既微劣不能</span><br/>
<span class='tline' id='l541' data-llen='11095:11118'>　止畜于陽陽氣上通雖復至盛密雲而不能施降于</span><br/>
<span class='tline' id='l542' data-llen='11118:11141'>　雨但止在西邑之郊而已亦喻徳薄位尊不能廣其</span><br/>
<span class='tline' id='l543' data-llen='11141:11164'>　恩惠所化止于一隅也象曰風行天上小畜者風諭</span><br/>
<span class='tline' id='l544' data-llen='11164:11187'>　恩敎之義風既行于天上即是敎化不及于下故云</span><br/>
<span class='tline' id='l545' data-llen='11187:11210'>　小畜象也君子以懿文徳者懿美也化既不行可以</span><br/>
<span class='tline' id='l546' data-llen='11210:11233'>　修美文徳之行待時乃施也初九復自道何其咎吉</span><br/>
<span class='tline' id='l547' data-llen='11233:11260'><a onclick="displayPageImage('KR1a0009', 'WYG', '001-31a' );" name="001-31a" class="pb">[001-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='11260:11284'>　者復反也處畜之初畜道未盛往之于四无所見閡猶</span><br/>
<span class='tline' id='l549' data-llen='11284:11307'>　似反歸之家何慮咎害所以吉矣九二牽復吉牽挽</span><br/>
<span class='tline' id='l550' data-llen='11307:11330'>　相連也畜道未極猶可牽挽而進反復就五可以吉</span><br/>
<span class='tline' id='l551' data-llen='11330:11353'>　也九三輿説輻夫妻反目者夫小畜之道先通後畜</span><br/>
<span class='tline' id='l552' data-llen='11353:11377'>　至于九三畜道已成不可前進故輿敗輻破難可以行</span><br/>
<span class='tline' id='l553' data-llen='11377:11400'>　故輿説輻也三是陽卦之極上是隂卦之極隂而制</span><br/>
<span class='tline' id='l554' data-llen='11400:11423'>　陽亦猶女之制夫室家不正反目相視故曰夫妻反</span><br/>
<span class='tline' id='l555' data-llen='11423:11446'>　目也六四有孚血去惕出无咎者孚信也惕懼也血</span><br/>
<span class='tline' id='l556' data-llen='11446:11473'><a onclick="displayPageImage('KR1a0009', 'WYG', '001-31b' );" name="001-31b" class="pb">[001-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='11473:11496'>　傷也九三前進四塞其路必被侵傷故稱血也畏三</span><br/>
<span class='tline' id='l558' data-llen='11496:11519'>　侵害故惕懼也然則上九處物之極而惡于三乃得</span><br/>
<span class='tline' id='l559' data-llen='11519:11542'>　安其位不被侵傷遂得血去而畏懼總除也九五有</span><br/>
<span class='tline' id='l560' data-llen='11542:11565'>　孚攣如富以其鄰者二欲上升而五不相拒也二牽</span><br/>
<span class='tline' id='l561' data-llen='11565:11588'>　于五五又攣二合信同體牽攣而行故曰有孚攣如</span><br/>
<span class='tline' id='l562' data-llen='11588:11611'>　也五處尊位富貴昌盛不獨已有而與于隣隣謂二</span><br/>
<span class='tline' id='l563' data-llen='11611:11634'>　也上九既雨既處尚徳載婦貞厲月㡬望君子征凶</span><br/>
<span class='tline' id='l564' data-llen='11634:11657'>　者上九雖是陽爻而統屬隂卦以上九隂極而致九</span><br/>
<span class='tline' id='l565' data-llen='11657:11684'><a onclick="displayPageImage('KR1a0009', 'WYG', '001-32a' );" name="001-32a" class="pb">[001-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='11684:11707'>　三之陽陽不得通故既雨也不被陽侵而安其位既</span><br/>
<span class='tline' id='l567' data-llen='11707:11730'>　處也以隂制陽是婦制其夫臣制其君正之危也故</span><br/>
<span class='tline' id='l568' data-llen='11730:11753'>　曰婦貞厲處隂卦之極積久方顯其猶人之積尚道</span><br/>
<span class='tline' id='l569' data-llen='11753:11776'>　徳可以運載于下故曰尚徳載也隂之盛極如月近</span><br/>
<span class='tline' id='l570' data-llen='11776:11799'>　望以敵日也故曰月㡬望也處盛極之地不可以盈</span><br/>
<span class='tline' id='l571' data-llen='11799:11822'>　盈而求進必見侵傷故君子之行亦凶故曰君子征</span><br/>
<span class='tline' id='l572' data-llen='11822:11827'>　凶也</span><br/>
<span class='tline' id='l573' data-llen='11827:11830'>　</span><br/>
<span class='tline' id='l574' data-llen='11830:11857'><a onclick="displayPageImage('KR1a0009', 'WYG', '001-32b' );" name="001-32b" class="pb">[001-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='11857:11860'>　</span><br/>
<span class='tline' id='l576' data-llen='11860:11863'>　</span><br/>
<span class='tline' id='l577' data-llen='11863:11866'>　</span><br/>
<span class='tline' id='l578' data-llen='11866:11869'>　</span><br/>
<span class='tline' id='l579' data-llen='11869:11872'>　</span><br/>
<span class='tline' id='l580' data-llen='11872:11875'>　</span><br/>
<span class='tline' id='l581' data-llen='11875:11878'>　</span><br/>
<span class='tline' id='l582' data-llen='11878:11888'>　周易口訣義卷一</span><br/>
</p>
<p><br/>
</p>
  </div>
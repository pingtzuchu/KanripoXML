<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0009', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:197'>欽定四庫全書　　　　經部一</span>
<span class='tline' id='l9' data-llen='197:212'>　提要　　　　　　　　易類</span>
<span class='tline' id='l10' data-llen='212:223'>　　周易口訣義六卷</span>
<span class='tline' id='l11' data-llen='223:249'>　　　　<span class='krp-note'>臣/</span>等謹案周易口訣義六卷唐史徴撰崇文</span>
<span class='tline' id='l12' data-llen='249:272'>　　　　總目曰河南史徴不詳何代人晁公武讀書</span>
<span class='tline' id='l13' data-llen='272:295'>　　　　志曰田氏以為魏鄭公撰誤陳振孫曰三朝</span>
<span class='tline' id='l14' data-llen='295:318'>　　　　史志有其書非唐則五代人避諱作證字宋</span>
<span class='tline' id='l15' data-llen='318:341'>　　　　史藝文志又作史文徽盖以徽徴二字相近</span>
<span class='tline' id='l16' data-llen='341:367'><a onclick="displayPageImage('KR1a0009', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='367:390'>　　　　而訛别本作史之徴則又以之文二字相近</span>
<span class='tline' id='l18' data-llen='390:413'>　　　　而訛耳今定為史徴從永樂大典定為唐人</span>
<span class='tline' id='l19' data-llen='413:436'>　　　　從朱彛尊經義考也永樂大典載徴自序云</span>
<span class='tline' id='l20' data-llen='436:459'>　　　　但舉宏機纂其樞要先以王注為宗後約孔</span>
<span class='tline' id='l21' data-llen='459:482'>　　　　疏為理故崇文總目及晁氏讀書志皆以為</span>
<span class='tline' id='l22' data-llen='482:505'>　　　　直抄注疏以便講習考之實不盡然如乾彖</span>
<span class='tline' id='l23' data-llen='505:527'>　　　　引周氏説大象引宋衷説屯彖引李氏説</span>
<span class='tline' id='l24' data-llen='527:551'>　　　　訟彖引周氏説師彖引陸績説六五引莊氏説</span>
<span class='tline' id='l25' data-llen='551:577'><a onclick="displayPageImage('KR1a0009', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='577:601'>　　　　謙六五引張氏說觀大象引鄭衆說賁大象引</span>
<span class='tline' id='l27' data-llen='601:625'>　　　　王廙說頥大象引荀爽說坎大象引莊氏說上</span>
<span class='tline' id='l28' data-llen='625:650'>　　　　六引虞氏說咸大象引何妥說萃彖引周𢎞正</span>
<span class='tline' id='l29' data-llen='650:674'>　　　　說升彖引禇氏說井大象引何妥說革彖引宋</span>
<span class='tline' id='l30' data-llen='674:698'>　　　　衷說鼎彖引何妥說震九四引鄭衆說漸彖引</span>
<span class='tline' id='l31' data-llen='698:723'>　　　　褚氏說大象引侯果說困大象引周𢎞正說兊</span>
<span class='tline' id='l32' data-llen='723:747'>　　　　大象引鄭衆說漸九五引陸績說諸家原書今</span>
<span class='tline' id='l33' data-llen='747:770'>　　　　併亡佚惟孔疏及李鼎祚周易集解間存其</span>
<span class='tline' id='l34' data-llen='770:796'><a onclick="displayPageImage('KR1a0009', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='796:819'>　　　　說是書所引則多出二家所載之外又如賁</span>
<span class='tline' id='l36' data-llen='819:842'>　　　　大象所引王氏說頥大象所引荀爽說雖屬</span>
<span class='tline' id='l37' data-llen='842:865'>　　　　集解所有而其文互異坎上六虞翻說則集</span>
<span class='tline' id='l38' data-llen='865:888'>　　　　解刪削過畧此所載獨詳葢唐去六朝未逺</span>
<span class='tline' id='l39' data-llen='888:911'>　　　　隋志所載諸家之書猶有存者故徴得以旁</span>
<span class='tline' id='l40' data-llen='911:934'>　　　　蒐博引今閱年數百舊籍多亡則遺文緒論</span>
<span class='tline' id='l41' data-llen='934:957'>　　　　無一非吉光片羽矣近時恵棟作九經古義</span>
<span class='tline' id='l42' data-llen='957:980'>　　　　余蕭客葺古經解鈎沈於唐以前經義卑辭</span>
<span class='tline' id='l43' data-llen='980:1006'><a onclick="displayPageImage('KR1a0009', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1006:1029'>　　　　隻字搜采至詳而此書所載均未之及信為</span>
<span class='tline' id='l45' data-llen='1029:1053'>　　　　難得之秘本雖其文義間涉拙滯𫝊寫亦不</span>
<span class='tline' id='l46' data-llen='1053:1077'>　　　　免訛脫而唐以前解易之書子夏𫝊既屬偽</span>
<span class='tline' id='l47' data-llen='1077:1100'>　　　　撰王應麟所輯鄭康成註姚士粦所輯陸績</span>
<span class='tline' id='l48' data-llen='1100:1123'>　　　　干寳二家註亦非完書其實存於今者京房</span>
<span class='tline' id='l49' data-llen='1123:1146'>　　　　王弼孔頴達李鼎祚四家及此書而五耳固</span>
<span class='tline' id='l50' data-llen='1146:1169'>　　　　好古者所宜寳重也自序作六卷諸家書目</span>
<span class='tline' id='l51' data-llen='1169:1192'>　　　　並同今僅闕豫随无妄大壯晉睽蹇解中孚</span>
<span class='tline' id='l52' data-llen='1192:1218'><a onclick="displayPageImage('KR1a0009', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1218:1241'>　　　　八卦所佚無多仍編為六卷存其舊焉乾隆</span>
<span class='tline' id='l54' data-llen='1241:1256'>　　　　四十三年二月恭校上</span>
<span class='tline' id='l55' data-llen='1256:1288'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l56' data-llen='1288:1313'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l58' data-llen='1333:1359'><a onclick="displayPageImage('KR1a0009', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l59' data-llen='1359:1363'>原序</span>
<span class='tline' id='l60' data-llen='1363:1386'>乾象既分蒼牙應運三才闡位八卦昭彰故能道濟不</span>
<span class='tline' id='l61' data-llen='1386:1410'>通人用無極自茲已降祖述多家田何𫝊于丁寛京房</span>
<span class='tline' id='l62' data-llen='1410:1433'>得之焦貢遂使異聞競起蹖駮紛多深乖述作之由全</span>
<span class='tline' id='l63' data-llen='1433:1456'>誤聖人之見若使廣求文句博引證騐浮誕日興華偽</span>
<span class='tline' id='l64' data-llen='1456:1479'>滋蔓誠謂周鼠終虧于鄭璞魚目以混于隨珠今則但</span>
<span class='tline' id='l65' data-llen='1479:1502'>舉宏機纂其樞要先以王注為宗後約孔疏為理至于</span>
<span class='tline' id='l66' data-llen='1502:1525'>卦繇六位並備而釋之彖以詳略闕而不叙大抵舉其</span>
<span class='tline' id='l67' data-llen='1525:1551'><a onclick="displayPageImage('KR1a0009', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l68' data-llen='1551:1574'>六卷分為上下兩經直以口訣為名義決要為旨或經</span>
<span class='tline' id='l69' data-llen='1574:1597'>象未顯輒提緯以證文傳疏未明將考名以銷義遂使</span>
<span class='tline' id='l70' data-llen='1597:1620'>疑祛理悟還希述作之功學寡難周恥騰波于翰海云</span>
<span class='tline' id='l71' data-llen='1620:1623'>爾</span>
</p>
<p>
</p>
  </div>
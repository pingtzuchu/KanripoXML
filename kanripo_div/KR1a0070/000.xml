<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0070', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部一</span><br/>
<span class='tline' id='l9' data-llen='198:213'>　周易啓蒙翼傳　　　　易類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案周易啟蒙翼傳四卷元胡一桂撰</span><br/>
<span class='tline' id='l12' data-llen='245:268'>　　　　一桂之父方平嘗作易學啓蒙通釋一桂更</span><br/>
<span class='tline' id='l13' data-llen='268:291'>　　　　推闡而辨明之故曰翼傳自序稱去朱子纔</span><br/>
<span class='tline' id='l14' data-llen='291:314'>　　　　百餘年而承學漸失如圖書已釐正矣復仍</span><br/>
<span class='tline' id='l15' data-llen='314:337'>　　　　劉牧之謬者有之卜筮之數灼如丹青矣復</span><br/>
<span class='tline' id='l16' data-llen='337:363'><a onclick="displayPageImage('KR1a0070', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　祖尚元㫖者又有之因于本義附録纂疏外</span><br/>
<span class='tline' id='l18' data-llen='386:410'>　　　　復輯為是書一曰舉要以𤼵明變占之義二</span><br/>
<span class='tline' id='l19' data-llen='410:433'>　　　　曰明筮以考史傳卜筮卦占之法三曰辨疑</span><br/>
<span class='tline' id='l20' data-llen='433:457'>　　　　以辨河圖洛書之同異皆𤼵明朱子説者也</span><br/>
<span class='tline' id='l21' data-llen='457:480'>　　　　外篇一卷則易緯候諸書以及京房飛候焦</span><br/>
<span class='tline' id='l22' data-llen='480:503'>　　　　贛易林揚雄太元司馬光潛虚以至邵子皇</span><br/>
<span class='tline' id='l23' data-llen='503:526'>　　　　極經世諸法亦附録其槩以其皆易之支流</span><br/>
<span class='tline' id='l24' data-llen='526:549'>　　　　故别之曰外大致與其父之書互相出入而</span><br/>
<span class='tline' id='l25' data-llen='549:575'><a onclick="displayPageImage('KR1a0070', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　　　　方平主於明本㫖一桂主於辨異學故體例</span><br/>
<span class='tline' id='l27' data-llen='598:619'>　　　　各殊焉乾隆四十六年十二月恭校上</span><br/>
<span class='tline' id='l28' data-llen='619:651'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l29' data-llen='651:676'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l31' data-llen='696:722'><a onclick="displayPageImage('KR1a0070', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='722:732'>周易啓蒙翼傳原序</span><br/>
<span class='tline' id='l33' data-llen='732:755'>朱子于易有本義有啓蒙其書則古經其訓解則主卜</span><br/>
<span class='tline' id='l34' data-llen='755:779'>筮所以𤼵明四聖人作經之初㫖至于專論卦畫蓍䇿</span><br/>
<span class='tline' id='l35' data-llen='779:802'>則本圖書以首之考變占以終之所以開啟蒙昧而為</span><br/>
<span class='tline' id='l36' data-llen='802:825'>讀本義之階梯大抵皆易經之傳也先君子懼愚不敏</span><br/>
<span class='tline' id='l37' data-llen='825:848'>既為啟蒙通釋以誨之愚不量淺陋復為本義附録纂</span><br/>
<span class='tline' id='l38' data-llen='848:873'>疏以承先志今重加増纂之餘又成翼𫝊四篇者誠以去</span><br/>
<span class='tline' id='l39' data-llen='873:896'>朱子纔百餘年而承學浸失其真如圗書已釐正矣復</span><br/>
<span class='tline' id='l40' data-llen='896:922'><a onclick="displayPageImage('KR1a0070', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l41' data-llen='922:945'>仍劉牧之謬者有之本義已復古矣復循王弼之亂者</span><br/>
<span class='tline' id='l42' data-llen='945:970'>有之卜筮之教炳如丹青矣復祖尚𤣥㫖者又有之若是</span><br/>
<span class='tline' id='l43' data-llen='970:993'>者詎容于得已也哉故日月圗書之象數明天地自然</span><br/>
<span class='tline' id='l44' data-llen='993:1016'>之易彰矣卦爻十翼之經傳分羲文周孔之易辨矣夏</span><br/>
<span class='tline' id='l45' data-llen='1016:1039'>商周之易雖殊而所主同于卜筮古易之變復雖艱而</span><br/>
<span class='tline' id='l46' data-llen='1039:1062'>今終不可逾于古傳授傳注雖紛紛不一而專主理義</span><br/>
<span class='tline' id='l47' data-llen='1062:1086'>曷若卜筮上推理義之為實夫然後舉要以𤼵其義而</span><br/>
<span class='tline' id='l48' data-llen='1086:1109'>辭變象占尤所當講明筮以稽其法而左傳諸書皆所</span><br/>
<span class='tline' id='l49' data-llen='1109:1135'><a onclick="displayPageImage('KR1a0070', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1135:1158'>當備辨疑以審其是而河圗洛書當務為急凡此者固</span><br/>
<span class='tline' id='l51' data-llen='1158:1181'>將以羽翼朱子之易由朱子之易以參透夫羲文周孔</span><br/>
<span class='tline' id='l52' data-llen='1181:1205'>之易也若夫易緯焦京𤣥虛以至經世皇極内篇等作</span><br/>
<span class='tline' id='l53' data-llen='1205:1228'>自邵子專用先天卦外餘皆易之支流餘裔茍知其槩</span><br/>
<span class='tline' id='l54' data-llen='1228:1251'>則其列諸外篇固宜而朱子之易卓然不可及者又可</span><br/>
<span class='tline' id='l55' data-llen='1251:1274'>見矣抑又有說朱子嘗曰易只是卜筮之書本非以設</span><br/>
<span class='tline' id='l56' data-llen='1274:1297'>教然今凡讀一卦一爻便如筮斯得觀象玩辭觀變玩</span><br/>
<span class='tline' id='l57' data-llen='1297:1320'>占而又求其理之所以然者施之身心家國天下皆有</span><br/>
<span class='tline' id='l58' data-llen='1320:1346'><a onclick="displayPageImage('KR1a0070', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1346:1369'>所用方為善讀是故于乾坤當識君臣父母之分於咸</span><br/>
<span class='tline' id='l60' data-llen='1369:1392'>恒當識夫婦之别於震坎艮巽離兌當識長幼之序於</span><br/>
<span class='tline' id='l61' data-llen='1392:1415'>麗澤兌當識朋友之講習以至謹言語節飲食當有得</span><br/>
<span class='tline' id='l62' data-llen='1415:1438'>於頤懲忿窒慾遷善改過當有得于損益不諂不瀆以</span><br/>
<span class='tline' id='l63' data-llen='1438:1461'>謹上下之交安其身而後動易其心而後語定其交而</span><br/>
<span class='tline' id='l64' data-llen='1461:1484'>後求以為全身之道當有得于大傳即此而推隨讀而</span><br/>
<span class='tline' id='l65' data-llen='1484:1507'>受用焉是則君平依孝依忠之微意也雖日端䇿而筮</span><br/>
<span class='tline' id='l66' data-llen='1507:1522'>其根底所在亦何以尚此請申之</span><br/>
</p>
<p><br/>
</p>
  </div>
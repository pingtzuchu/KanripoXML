<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0039', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　尚書疑義　　　　　　　書類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案尚書疑義六卷明馬明衡撰明衡</span><br/>
<span class='tline' id='l12' data-llen='245:268'>　　　　字子萃莆田人正徳丁丑進士官至監察御</span><br/>
<span class='tline' id='l13' data-llen='268:291'>　　　　史事迹附見明史朱淛傳是編成於嘉靖壬</span><br/>
<span class='tline' id='l14' data-llen='291:314'>　　　　寅前有自序云凡於所明而無疑者從蔡氏</span><br/>
<span class='tline' id='l15' data-llen='314:337'>　　　　其有所疑於心而不敢苟從者輙録為篇書</span><br/>
<span class='tline' id='l16' data-llen='337:363'><a onclick="displayPageImage('KR1b0039', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　中如六宗從祭法輯五瑞謂是朝覲之常非</span><br/>
<span class='tline' id='l18' data-llen='386:409'>　　　　為更新立異治梁及岐謂為蔡傳勝孔氏洪</span><br/>
<span class='tline' id='l19' data-llen='409:432'>　　　　範日月之行取沈括之説於金縢頗有疑辭</span><br/>
<span class='tline' id='l20' data-llen='432:455'>　　　　皆能叅酌衆説不主一家非有心與蔡氏立</span><br/>
<span class='tline' id='l21' data-llen='455:478'>　　　　異者惟三江必欲連震澤而於所其無逸之</span><br/>
<span class='tline' id='l22' data-llen='478:501'>　　　　所字亦不從蔡傳則未免意見之偏又往往</span><br/>
<span class='tline' id='l23' data-llen='501:524'>　　　　䦨入時事亦稍失解經體例葢不免醇駁互</span><br/>
<span class='tline' id='l24' data-llen='524:547'>　　　　存然明人經解冗濫居多明衡是編尚能研</span><br/>
<span class='tline' id='l25' data-llen='547:573'><a onclick="displayPageImage('KR1b0039', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　究於古義固不以瑕掩瑜也史稱閩中學者</span><br/>
<span class='tline' id='l27' data-llen='596:619'>　　　　率以蔡清為宗至明衡獨受業於王守仁閩</span><br/>
<span class='tline' id='l28' data-llen='619:642'>　　　　中有王氏學自明衡始考明衡當嘉靖三年</span><br/>
<span class='tline' id='l29' data-llen='642:665'>　　　　世宗尊所生而薄所後於興國太后誕節詔</span><br/>
<span class='tline' id='l30' data-llen='665:688'>　　　　命婦入賀於慈夀皇太后誕辰乃詔免朝時</span><br/>
<span class='tline' id='l31' data-llen='688:711'>　　　　盈庭附和新局而明衡惓惓故君與朱淛力</span><br/>
<span class='tline' id='l32' data-llen='711:734'>　　　　爭皆構禍幾殆坐是終身廢棄可謂不愧於</span><br/>
<span class='tline' id='l33' data-llen='734:757'>　　　　經術更不必以門户之見論是書之醇疵矣</span><br/>
<span class='tline' id='l34' data-llen='757:783'><a onclick="displayPageImage('KR1b0039', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:800'>　　　　乾隆四十六年十月恭校上</span><br/>
<span class='tline' id='l36' data-llen='800:832'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l37' data-llen='832:858'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l39' data-llen='878:904'><a onclick="displayPageImage('KR1b0039', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='904:912'>尚書疑義原序</span><br/>
<span class='tline' id='l41' data-llen='912:935'>尚書載二帝三王之績歴世自唐虞訖于成周上下千</span><br/>
<span class='tline' id='l42' data-llen='935:958'>有餘年聖人不可作矣由今可以見其行事之實者獨</span><br/>
<span class='tline' id='l43' data-llen='958:981'>頼是書焉耳先儒謂書以道政事夫書言政事固矣要</span><br/>
<span class='tline' id='l44' data-llen='981:1004'>其至而言之豈道政事而已哉古者聖人窮而在下則</span><br/>
<span class='tline' id='l45' data-llen='1004:1027'>以其道立言訓後世如吾夫子之所述是也逹而在上</span><br/>
<span class='tline' id='l46' data-llen='1027:1050'>則以其道立政淑當時如二帝三王是也立政者其常</span><br/>
<span class='tline' id='l47' data-llen='1050:1073'>也立言者其變也故二帝三王之書皆聖人逹而在上</span><br/>
<span class='tline' id='l48' data-llen='1073:1099'><a onclick="displayPageImage('KR1b0039', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1099:1122'>見於行事之實與孔孟之言一揆古今斯道之貞元㑹</span><br/>
<span class='tline' id='l50' data-llen='1122:1145'>焉然世有升降之不同事亦推移之遂異同一其任也</span><br/>
<span class='tline' id='l51' data-llen='1145:1168'>而趨舍判焉同一其聖也而作用殊焉兼之記載或淆</span><br/>
<span class='tline' id='l52' data-llen='1168:1191'>沿習失真故自後世觀聖人之事必得聖人之心不得</span><br/>
<span class='tline' id='l53' data-llen='1191:1214'>聖人之心而徒於跡焉求之是猶盲者觀天地日月風</span><br/>
<span class='tline' id='l54' data-llen='1214:1238'>雷之變不眩惑而失常者未之有也夫事者𫝑之所趨</span><br/>
<span class='tline' id='l55' data-llen='1238:1262'>而至焉者也心者理之所極而安焉者也𫝑之所趨而</span><br/>
<span class='tline' id='l56' data-llen='1262:1285'>至則有萬其無窮理之所極而安則至一而不變由其</span><br/>
<span class='tline' id='l57' data-llen='1285:1311'><a onclick="displayPageImage('KR1b0039', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1311:1334'>不變以逹其無窮然後可以得聖人之心觀聖人之事</span><br/>
<span class='tline' id='l59' data-llen='1334:1357'>而聖人之道始克有於我矣自漢以來孔安國始為之</span><br/>
<span class='tline' id='l60' data-llen='1357:1380'>傳唐頴逹復疏其義用意雖勤其於大道概未有聞宋</span><br/>
<span class='tline' id='l61' data-llen='1380:1403'>蔡氏仲黙承文公之訓義理大有發明嘉惠學者甚溥</span><br/>
<span class='tline' id='l62' data-llen='1403:1426'>然以愚之懵也從而求之謂其悉可以得聖人之心而</span><br/>
<span class='tline' id='l63' data-llen='1426:1449'>逹聖人之道則不敢以自詭也故凡於所明而無疑者</span><br/>
<span class='tline' id='l64' data-llen='1449:1472'>從蔡氏其所有疑於心而不敢苟從者輙録為篇以求</span><br/>
<span class='tline' id='l65' data-llen='1472:1495'>是正凡若干言嗚呼聖人之行事非細故也萬古至大</span><br/>
<span class='tline' id='l66' data-llen='1495:1521'><a onclick="displayPageImage('KR1b0039', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l67' data-llen='1521:1544'>之公案余何人哉謂足以辨之顧先儒或未有論者余</span><br/>
<span class='tline' id='l68' data-llen='1544:1567'>特發其疑以引其端將來君子其無以為妄與僭而不</span><br/>
<span class='tline' id='l69' data-llen='1567:1590'>之正則余今日之心誠為幸矣嘉靖壬寅十有一月朔</span><br/>
<span class='tline' id='l70' data-llen='1590:1599'>後學馬明衡敬題</span><br/>
</p>
<p><br/>
</p>
  </div>
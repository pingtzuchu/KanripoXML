<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0039', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　尚書疑義巻二</span><br/>
<span class='tline' id='l10' data-llen='198:218'>　　　　　　　　　　　明　馬明衡　撰</span><br/>
<span class='tline' id='l11' data-llen='218:223'>　夏書</span><br/>
<span class='tline' id='l12' data-llen='223:229'>　　禹貢</span><br/>
<span class='tline' id='l13' data-llen='229:252'>禹貢一書是紀禹治水制貢賦之事當堯之前豈無貢</span><br/>
<span class='tline' id='l14' data-llen='252:275'>　賦之法至禹乃制之耶蓋洪水為災増損不一禹之</span><br/>
<span class='tline' id='l15' data-llen='275:298'>　治水將天下整頓一畨然大畧亦必皆因其舊灋而</span><br/>
<span class='tline' id='l16' data-llen='298:324'><a onclick="displayPageImage('KR1b0039', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='324:340'>　折中之耳非禹一自創為新灋也</span><br/>
<span class='tline' id='l18' data-llen='340:363'>隨山刋木奠髙山大川是一篇之綱領當浩浩懷山襄</span><br/>
<span class='tline' id='l19' data-llen='363:386'>　陵之時山不得為峙川不得為流而九州茫茫亦莫</span><br/>
<span class='tline' id='l20' data-llen='386:409'>　之辨治水之後若下文導山導水則山川各若其性</span><br/>
<span class='tline' id='l21' data-llen='409:432'>　而九州疆界亦因以辨所謂奠也然必隨山刋木者</span><br/>
<span class='tline' id='l22' data-llen='432:455'>　想上古之時民居宫室不至若是之繁斧斤稀少又</span><br/>
<span class='tline' id='l23' data-llen='455:478'>　經水患林木蓊薉擁遏水道水窒不行故必隨其水</span><br/>
<span class='tline' id='l24' data-llen='478:501'>　所經之山刋除其木然後水道通流不至於泛濫矣</span><br/>
<span class='tline' id='l25' data-llen='501:527'><a onclick="displayPageImage('KR1b0039', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='527:550'>　孟子所謂益烈山澤而焚之益佐禹即刋木之事也</span><br/>
<span class='tline' id='l27' data-llen='550:573'>或疑古今同此天地同此山川何獨堯舜之世乃有洪</span><br/>
<span class='tline' id='l28' data-llen='573:596'>　水之災堯舜以前不可得而知矣即堯舜以後亦不</span><br/>
<span class='tline' id='l29' data-llen='596:619'>　聞有懷山襄陵之事何耶曰政有亦不可曉處或所</span><br/>
<span class='tline' id='l30' data-llen='619:642'>　謂懷山襄陵所謂滔天亦大畧言之耳只是壞民種</span><br/>
<span class='tline' id='l31' data-llen='642:666'>　作民乃艱食聖人憂民之深惟恐一物不得其所豈忍</span><br/>
<span class='tline' id='l32' data-llen='666:689'>　視於艱食故汲汲思治朝夕不遑安而言之特切耳</span><br/>
<span class='tline' id='l33' data-llen='689:712'>　至其水患或亦如後世之河決當龍門未鑿之時河</span><br/>
<span class='tline' id='l34' data-llen='712:738'><a onclick="displayPageImage('KR1b0039', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>　自積石北行不知亦如今南轉自龍門而過只是石</span><br/>
<span class='tline' id='l36' data-llen='761:785'>　峽𦂳窄故禹鑿使開濶令水不擁遏耶抑或自禹以</span><br/>
<span class='tline' id='l37' data-llen='785:808'>　前河從北去山後入海至堯舜禹時始徙來出龍門</span><br/>
<span class='tline' id='l38' data-llen='808:831'>　亦未可知也但自後世觀之河之徙凡㡬變至今則</span><br/>
<span class='tline' id='l39' data-llen='831:854'>　由淮以入海一淮水獨受黄河之流則其變益遠矣</span><br/>
<span class='tline' id='l40' data-llen='854:877'>　以皇極經世之説推之今與禹同是午㑹歴世方六</span><br/>
<span class='tline' id='l41' data-llen='877:900'>　七千年則禹已前當有寅夘辰巳四㑹其歴世又何</span><br/>
<span class='tline' id='l42' data-llen='900:923'>　其遠耶然則水道之改易又安必其無耶若果如此</span><br/>
<span class='tline' id='l43' data-llen='923:949'><a onclick="displayPageImage('KR1b0039', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='949:972'>　則當夫龍門未闢奔悍四出為患何可勝言河水既</span><br/>
<span class='tline' id='l45' data-llen='972:995'>　新來則其他水道為河所衝决皆失其舊是以一槩</span><br/>
<span class='tline' id='l46' data-llen='995:1018'>　泛濫禹既脩治則併他水皆治之使各若其性然意</span><br/>
<span class='tline' id='l47' data-llen='1018:1041'>　惟治河用功為多也若如文公謂洪荒之世生民害</span><br/>
<span class='tline' id='l48' data-llen='1041:1064'>　多聖人迭興漸次除治至此尚未盡平則是以開闢</span><br/>
<span class='tline' id='l49' data-llen='1064:1081'>　以來如此意竊有疑姑録以俟正云</span><br/>
<span class='tline' id='l50' data-llen='1081:1104'>朱子謂禹貢記地里治水曲折多不能曉如説始于壺</span><br/>
<span class='tline' id='l51' data-llen='1104:1127'>　口龍門不敢深信蓋謂當自下流始自下流則當自</span><br/>
<span class='tline' id='l52' data-llen='1127:1153'><a onclick="displayPageImage('KR1b0039', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1153:1176'>　碣石九河始此意固是然余竊以為自下流始者此</span><br/>
<span class='tline' id='l54' data-llen='1176:1199'>　治水之大勢然上流亦有壅遏之甚者則亦必先達</span><br/>
<span class='tline' id='l55' data-llen='1199:1222'>　之此治水之權宜也况冀州帝都所在吕梁河之所</span><br/>
<span class='tline' id='l56' data-llen='1222:1245'>　急安得不先治之凡後世觀古人之事只當見其大</span><br/>
<span class='tline' id='l57' data-llen='1245:1266'>　綱至於因時從宜則去古益遠不可執一論也</span><br/>
<span class='tline' id='l58' data-llen='1266:1289'>冀州梁岐註家以為雍州之梁岐蔡氏以為即吕梁狐</span><br/>
<span class='tline' id='l59' data-llen='1289:1312'>　岐之山皆冀州山也方以帝都為急故先治冀州然</span><br/>
<span class='tline' id='l60' data-llen='1312:1335'>　大勢當自下流始不應即往雍州則蔡説為得大抵</span><br/>
<span class='tline' id='l61' data-llen='1335:1361'><a onclick="displayPageImage('KR1b0039', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1361:1384'>　觀禹貢在得其大體奠髙山大川此大體也欲奠其</span><br/>
<span class='tline' id='l63' data-llen='1384:1407'>　山川則必知天下山之始止知天下大川之源流然</span><br/>
<span class='tline' id='l64' data-llen='1407:1430'>　後順其性而治之乃能各止其所而無不定矣今天</span><br/>
<span class='tline' id='l65' data-llen='1430:1453'>　下山川大畧論之有三條南海與江夾一條是為南</span><br/>
<span class='tline' id='l66' data-llen='1453:1476'>　條山也江與河夾一條是為中條山也河北自為一</span><br/>
<span class='tline' id='l67' data-llen='1476:1499'>　條是為北條山也江河水最大夾來山最長其中若</span><br/>
<span class='tline' id='l68' data-llen='1499:1522'>　濟若淮若漢若渭水皆短是其中山之分支處支既</span><br/>
<span class='tline' id='l69' data-llen='1522:1545'>　大故其水亦不小然則濟雖貫河自致于海其實是</span><br/>
<span class='tline' id='l70' data-llen='1545:1571'><a onclick="displayPageImage('KR1b0039', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1571:1594'>　河北山之分支至河而盡也漢沔滄浪則中條向南</span><br/>
<span class='tline' id='l72' data-llen='1594:1617'>　之分支至大别而盡故其水亦至大别而入江也淮</span><br/>
<span class='tline' id='l73' data-llen='1617:1640'>　亦是中條南邊分支蓋分自桐柏山故其水出是山</span><br/>
<span class='tline' id='l74' data-llen='1640:1663'>　至海而盡故其水亦入海也瀍澗洛皆入于伊伊入</span><br/>
<span class='tline' id='l75' data-llen='1663:1686'>　于河是中條向北之分支至河而盡故其水亦入河</span><br/>
<span class='tline' id='l76' data-llen='1686:1709'>　也至若渭水則亦是中條向北之分支至河而盡故</span><br/>
<span class='tline' id='l77' data-llen='1709:1732'>　其水入河若涇沮漆則又是其間小分支至渭而盡</span><br/>
<span class='tline' id='l78' data-llen='1732:1755'>　故其水入渭耳若北條之山皆自北敵地面來其水</span><br/>
<span class='tline' id='l79' data-llen='1755:1781'><a onclick="displayPageImage('KR1b0039', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1781:1804'>　不可得而詳然河之北更有混同江是河與混同江</span><br/>
<span class='tline' id='l81' data-llen='1804:1827'>　夾一條而混同江之北自為一條則亦是有四條矣</span><br/>
<span class='tline' id='l82' data-llen='1827:1850'>　凡此皆是大綱處聖人固未嘗如後世之論風水以</span><br/>
<span class='tline' id='l83' data-llen='1850:1873'>　求山脉然亦未有不知山之來歴而能治水者故於</span><br/>
<span class='tline' id='l84' data-llen='1873:1896'>　此等去處先要識得自然知有下手緩急自然因時</span><br/>
<span class='tline' id='l85' data-llen='1896:1919'>　制宜自中機㑹不必册中尋求一字之間以擬其數</span><br/>
<span class='tline' id='l86' data-llen='1919:1942'>　千百年施工之次第是亦難矣故余謂山名古今不</span><br/>
<span class='tline' id='l87' data-llen='1942:1965'>　同歴世考究已勤知其所可知而闕其所可疑可也</span><br/>
<span class='tline' id='l88' data-llen='1965:1991'><a onclick="displayPageImage('KR1b0039', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1991:2014'>夾石碣石入于河碣石之地古今論説已多然皆求之</span><br/>
<span class='tline' id='l90' data-llen='2014:2037'>　不得蔡氏祖酈道元韋昭諸儒之説以為今海中有</span><br/>
<span class='tline' id='l91' data-llen='2037:2060'>　山而多碣石者尚去岸五百里遂以九河之地淪入</span><br/>
<span class='tline' id='l92' data-llen='2060:2083'>　于海愚竊疑之夫以古今山川少有變動或不能無</span><br/>
<span class='tline' id='l93' data-llen='2083:2106'>　然豈有五百里之地俱淪入于海之理今因求碣石</span><br/>
<span class='tline' id='l94' data-llen='2106:2129'>　九河而不得遂以桑田變海之説通之是不若姑闕</span><br/>
<span class='tline' id='l95' data-llen='2129:2152'>　其疑之為愈也蓋黄河自周定王以來日漸徙而東</span><br/>
<span class='tline' id='l96' data-llen='2152:2175'>　南已非禹之故道則其初分為支流與貫入于河者</span><br/>
<span class='tline' id='l97' data-llen='2175:2201'><a onclick="displayPageImage('KR1b0039', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2201:2224'>　悉皆易位矣又豈有遺跡獨存至今耶夫九河者以</span><br/>
<span class='tline' id='l99' data-llen='2224:2247'>　北播為九河之義推之則是黄河末梢之支流也既</span><br/>
<span class='tline' id='l100' data-llen='2247:2271'>　為末梢支流想亦不甚浩大漫𣺌然以大河之分故</span><br/>
<span class='tline' id='l101' data-llen='2271:2294'>　名為九耳黄河既改支流必枯變為平地理所必有</span><br/>
<span class='tline' id='l102' data-llen='2294:2317'>　今不信枯河之能為平地而獨信五百里平地之能</span><br/>
<span class='tline' id='l103' data-llen='2317:2340'>　為滄海是不信其變之小而信其變之大不信其理</span><br/>
<span class='tline' id='l104' data-llen='2340:2363'>　之所有而信其理之所無也此愚所以不能無疑也</span><br/>
<span class='tline' id='l105' data-llen='2363:2386'>　夫行海者有山可見則望山為準無山可見則望星</span><br/>
<span class='tline' id='l106' data-llen='2386:2412'><a onclick="displayPageImage('KR1b0039', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2412:2435'>　為凖意碣石是河之入海自海達河所望以為凖者</span><br/>
<span class='tline' id='l108' data-llen='2435:2458'>　是固無妨於五百里之遠豈必逼近肱腋之下然後</span><br/>
<span class='tline' id='l109' data-llen='2458:2481'>　謂之右轉屈之間耶若是則入海中之山固可謂之</span><br/>
<span class='tline' id='l110' data-llen='2481:2504'>　竭石矣然下文導山至于碣石入于海則似碣石又</span><br/>
<span class='tline' id='l111' data-llen='2504:2527'>　在近岸之山是又有不可曉者豈禹之碣石尚在近</span><br/>
<span class='tline' id='l112' data-llen='2527:2550'>　岸古今名稱不同後人求之不得遂以海中之山當</span><br/>
<span class='tline' id='l113' data-llen='2550:2573'>　之耶抑或所謂至于者亦只望以為凖以誌其入海</span><br/>
<span class='tline' id='l114' data-llen='2573:2596'>　之處耶然九河自漢以來求之甚詳雖不能悉得其</span><br/>
<span class='tline' id='l115' data-llen='2596:2622'><a onclick="displayPageImage('KR1b0039', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2622:2645'>　處當亦得其二三其湮為平地者不可得而知而必</span><br/>
<span class='tline' id='l117' data-llen='2645:2668'>　亦求以足九河之數是則惑矣若其流為他河者則</span><br/>
<span class='tline' id='l118' data-llen='2668:2691'>　猶存其舊名或易為他名者漢得其三唐得其六宋</span><br/>
<span class='tline' id='l119' data-llen='2691:2714'>　歐陽氏得其一雖未必盡然要亦有的是者今不必</span><br/>
<span class='tline' id='l120' data-llen='2714:2737'>　通得其九若但真得其一亦可以證九河之非湮没</span><br/>
<span class='tline' id='l121' data-llen='2737:2760'>　于海矣若此等類在理之大體固當缺之今亦録之</span><br/>
<span class='tline' id='l122' data-llen='2760:2767'>　以俟知者</span><br/>
<span class='tline' id='l123' data-llen='2767:2790'>夾右碣石註疏以為循碣石之右鄭氏云山西曰右如</span><br/>
<span class='tline' id='l124' data-llen='2790:2816'><a onclick="displayPageImage('KR1b0039', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2816:2825'>　此説亦覺穩帖</span><br/>
<span class='tline' id='l126' data-llen='2825:2848'>朱文公謂冀都是天地中間好風水蓋以山脉自北而</span><br/>
<span class='tline' id='l127' data-llen='2848:2871'>　來前面三河環繞今觀冀都大勢固好然黄河既徙</span><br/>
<span class='tline' id='l128' data-llen='2871:2894'>　而南入淮則環繞之情亦異於昔矣若論天下之中</span><br/>
<span class='tline' id='l129' data-llen='2894:2914'>　當以豫州為正而形勢之雄固則猶在闗中</span><br/>
<span class='tline' id='l130' data-llen='2914:2937'>九河意鑿殺河勢者蓋河至末梢衆水所凑而又大陸</span><br/>
<span class='tline' id='l131' data-llen='2937:2960'>　四平無名山以為之限若不以分疏數道而行必是</span><br/>
<span class='tline' id='l132' data-llen='2960:2983'>　衝决無常為民之害故云北播為九河播者亦是人</span><br/>
<span class='tline' id='l133' data-llen='2983:3009'><a onclick="displayPageImage('KR1b0039', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3009:3032'>　力分疏之義也同為逆河者至海則不患其衝决矣</span><br/>
<span class='tline' id='l135' data-llen='3032:3055'>　既是人力所鑿則非若天地生成者古今長存而不</span><br/>
<span class='tline' id='l136' data-llen='3055:3078'>　變也况大河既徙則此等之河必致湮塞千萬世而</span><br/>
<span class='tline' id='l137' data-llen='3078:3101'>　下必欲求其一定之跡而必足九者之數其亦未達</span><br/>
<span class='tline' id='l138' data-llen='3101:3109'>　於道之儒乎</span><br/>
<span class='tline' id='l139' data-llen='3109:3132'>徐州浮于淮泗逹于河以淮逹泗泗逹濟濟逹河也酈</span><br/>
<span class='tline' id='l140' data-llen='3132:3155'>　道元謂禹塞淫水於滎陽下引河東南以通淮泗濟</span><br/>
<span class='tline' id='l141' data-llen='3155:3179'>　水分河東南流則是自禹時已分一𣲖與淮泗通矣</span><br/>
<span class='tline' id='l142' data-llen='3179:3205'><a onclick="displayPageImage('KR1b0039', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3205:3228'>三江其説多不同今恐只作松江分流者為是蓋震澤</span><br/>
<span class='tline' id='l144' data-llen='3228:3251'>　之底定由三江之既入也三江不由正道而入于海</span><br/>
<span class='tline' id='l145' data-llen='3251:3274'>　則其漫流泛溢震澤何以能定耶况味其文灋如彭</span><br/>
<span class='tline' id='l146' data-llen='3274:3297'>　蠡既豬則陽鳥攸居大野既豬則東原底平也是皆</span><br/>
<span class='tline' id='l147' data-llen='3297:3320'>　不可説太遠以岷山之江為中江嶓冡之江為北江</span><br/>
<span class='tline' id='l148' data-llen='3320:3337'>　豫章之江為南江則與震澤何干耶</span><br/>
<span class='tline' id='l149' data-llen='3337:3360'>有貢有篚又有包者皆貢也但其物有可以直貢者有</span><br/>
<span class='tline' id='l150' data-llen='3360:3383'>　可以篚貢者有可以包貢者又必其地之所有則貢</span><br/>
<span class='tline' id='l151' data-llen='3383:3409'><a onclick="displayPageImage('KR1b0039', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3409:3432'>　非其地之産則不貢故梁雍不言篚自揚荊之外不</span><br/>
<span class='tline' id='l153' data-llen='3432:3438'>　言包也</span><br/>
<span class='tline' id='l154' data-llen='3438:3461'>滎波既豬鄭康成謂滎今塞為平地在禹之時政必不</span><br/>
<span class='tline' id='l155' data-llen='3461:3484'>　然蓋禹之治水不過順其天地自然之性而已大段</span><br/>
<span class='tline' id='l156' data-llen='3484:3507'>　地之峙者為山平者為原水之流者為川豬者為澤</span><br/>
<span class='tline' id='l157' data-llen='3507:3530'>　禹則山還其峙原還其平川還其流澤還其豬而已</span><br/>
<span class='tline' id='l158' data-llen='3530:3553'>　今觀九州所敘不出四者此禹貢之大綱領也故曰</span><br/>
<span class='tline' id='l159' data-llen='3553:3576'>　四隩既宅九山刋旅九川滌源九澤既陂若夲是澤</span><br/>
<span class='tline' id='l160' data-llen='3576:3602'><a onclick="displayPageImage('KR1b0039', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3602:3618'>　塞為平地豈禹所謂順水之性哉</span><br/>
<span class='tline' id='l162' data-llen='3618:3641'>導山之説先儒論之不一或以味别地脉為疑愚意世</span><br/>
<span class='tline' id='l163' data-llen='3641:3664'>　論地脉者為求葬地逆天理規福利與聖人萬物一</span><br/>
<span class='tline' id='l164' data-llen='3664:3687'>　體之意不同若味别則尤無謂然治水不求地脉如</span><br/>
<span class='tline' id='l165' data-llen='3687:3710'>　何治得夫兩山夾一水兩水夾一山此理之不可易</span><br/>
<span class='tline' id='l166' data-llen='3710:3733'>　者故水必因山而比山必隨水而行今觀導山之意</span><br/>
<span class='tline' id='l167' data-llen='3733:3756'>　禹之所謂行其所無事者正在於此蓋皆因山川自</span><br/>
<span class='tline' id='l168' data-llen='3756:3779'>　然之勢而為之導耳當洪水浩浩懷山襄陵之時山</span><br/>
<span class='tline' id='l169' data-llen='3779:3806'><a onclick="displayPageImage('KR1b0039', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3806:3829'>　脉實不可知鑿於智者不求山脉之自然自作聰明</span><br/>
<span class='tline' id='l171' data-llen='3829:3852'>　隨意開鑿人力所施幾何此處雖鑿得低彼處又髙</span><br/>
<span class='tline' id='l172' data-llen='3852:3875'>　水終流不去於是或決此水合彼水或妄為堤防以</span><br/>
<span class='tline' id='l173' data-llen='3875:3898'>　障塞容受不得依舊泛溢是皆不得山水大情之所</span><br/>
<span class='tline' id='l174' data-llen='3898:3921'>　致也鯀之九載績用弗成未必不由於此禹之胸中</span><br/>
<span class='tline' id='l175' data-llen='3921:3944'>　先洞見天地自然之脉絡而必求山川自然之勢以</span><br/>
<span class='tline' id='l176' data-llen='3944:3967'>　治之髙者還其為髙低者還其為低流者還其為流</span><br/>
<span class='tline' id='l177' data-llen='3967:3990'>　止者還其為止禹未嘗自作聰明而有所矯揉也故</span><br/>
<span class='tline' id='l178' data-llen='3990:4017'><a onclick="displayPageImage('KR1b0039', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4017:4040'>　夫偶有阻塞水窒不行或林木以為之障或土石以</span><br/>
<span class='tline' id='l180' data-llen='4040:4063'>　為之梗而其自然之勢固在也故隨山隨水去其阻</span><br/>
<span class='tline' id='l181' data-llen='4063:4086'>　塞而自然之勢自見水安得不通流耶然其所導之</span><br/>
<span class='tline' id='l182' data-llen='4086:4109'>　山皆舉沿河一帶不專在脊脉上經行蓋大脊雖如</span><br/>
<span class='tline' id='l183' data-llen='4109:4132'>　是而行自大脊上分至河又有小支支間又有小水</span><br/>
<span class='tline' id='l184' data-llen='4132:4155'>　也故所在沿河一帶之山而其大脊即在矣導山導</span><br/>
<span class='tline' id='l185' data-llen='4155:4178'>　水亦是一齊事非先導山畢而後導水决無是理但</span><br/>
<span class='tline' id='l186' data-llen='4178:4201'>　形諸文字不得不分山水而各自為導也且亦以見</span><br/>
<span class='tline' id='l187' data-llen='4201:4228'><a onclick="displayPageImage('KR1b0039', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4228:4238'>　山止水之源流也</span><br/>
<span class='tline' id='l189' data-llen='4238:4261'>岍岐荆山在河之東實為河以南之山壺口雷首大岳</span><br/>
<span class='tline' id='l190' data-llen='4261:4284'>　底柱析城王屋大行恒山則皆是逾河以北之山也</span><br/>
<span class='tline' id='l191' data-llen='4284:4307'>　禹之治水固隨其山脉之自然然亦必河之所經或</span><br/>
<span class='tline' id='l192' data-llen='4307:4330'>　其山之水入于河者則隨而導之若其山至此而盡</span><br/>
<span class='tline' id='l193' data-llen='4330:4353'>　曠為平野而餘支又往他處非大河所經而其支之</span><br/>
<span class='tline' id='l194' data-llen='4353:4376'>　水不入河者亦不之及今觀至于荆山乃逾于河則</span><br/>
<span class='tline' id='l195' data-llen='4376:4399'>　是岍岐一帶至荆山而盡而河北壺口以下諸山皆</span><br/>
<span class='tline' id='l196' data-llen='4399:4426'><a onclick="displayPageImage('KR1b0039', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4426:4449'>　自北地生來如蔡氏傳註之説而其龍門石峽逼窄</span><br/>
<span class='tline' id='l198' data-llen='4449:4472'>　則是兩邊山脚相至交牙今山間兩山之脚交牙生</span><br/>
<span class='tline' id='l199' data-llen='4472:4495'>　石者往往有之如是則岍岐荆山自為一條而逾河</span><br/>
<span class='tline' id='l200' data-llen='4495:4518'>　壺口雷首諸山又自為一條也蔡氏謂一支為壺口</span><br/>
<span class='tline' id='l201' data-llen='4518:4541'>　大岳一支南出為析城王屋而又西折以為雷首又</span><br/>
<span class='tline' id='l202' data-llen='4541:4564'>　一支為大行一支為恒山其間各隔泌潞諸川其説</span><br/>
<span class='tline' id='l203' data-llen='4564:4588'>　固是然總而言之皆河北一大𣲖同榦異枝也但禹</span><br/>
<span class='tline' id='l204' data-llen='4588:4611'>　所施工在於沿河一帶故只舉沿河一帶之山以至</span><br/>
<span class='tline' id='l205' data-llen='4611:4638'><a onclick="displayPageImage('KR1b0039', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4638:4661'>　于海不在大脊上言也此以河界斷言之然山脉之</span><br/>
<span class='tline' id='l207' data-llen='4661:4684'>　生亦不可知所謂石骨過山河者往往而有之又安</span><br/>
<span class='tline' id='l208' data-llen='4684:4707'>　知非荆山之脉連接壺口而河流穿破其間耶此皆</span><br/>
<span class='tline' id='l209' data-llen='4707:4730'>　不可得而詳也而荆山之脉至此而盡則河北諸山</span><br/>
<span class='tline' id='l210' data-llen='4730:4753'>　後面當有分脊處當如蔡氏之説脊以西之水西流</span><br/>
<span class='tline' id='l211' data-llen='4753:4776'>　入龍門西河之上流脊以東之水東流而為桑乾幽</span><br/>
<span class='tline' id='l212' data-llen='4776:4799'>　冀以入于海矣是兩水夾一山也然如李復之説禹</span><br/>
<span class='tline' id='l213' data-llen='4799:4822'>　鑿龍門起於唐張仁愿所築東受降城之東自北而</span><br/>
<span class='tline' id='l214' data-llen='4822:4849'><a onclick="displayPageImage('KR1b0039', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4849:4872'>　南至同州安國嶺而盡兩岸石壁峭立大河盤束於</span><br/>
<span class='tline' id='l216' data-llen='4872:4895'>　石峽間千數百里不應山脚交牙如是之遠則又疑</span><br/>
<span class='tline' id='l217' data-llen='4895:4918'>　為石脉相連而為大河穿破又疑為大禹以前河從</span><br/>
<span class='tline' id='l218' data-llen='4918:4941'>　東北道而此為新徙亦未可知也凡此皆難以證據</span><br/>
<span class='tline' id='l219' data-llen='4941:4964'>　姑以意度理㑹用偹一説以俟參訂云岍岐荆山大</span><br/>
<span class='tline' id='l220' data-llen='4964:4987'>　槩在渭之西北河之東南是渭與河夾出一支也蔡</span><br/>
<span class='tline' id='l221' data-llen='4987:5006'>　氏通以岍岐荆山為大河北境之山非是</span><br/>
<span class='tline' id='l222' data-llen='5006:5029'>西傾朱圉鳥鼠至于太華熊耳外方桐栢至于陪尾此</span><br/>
<span class='tline' id='l223' data-llen='5029:5056'><a onclick="displayPageImage('KR1b0039', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5056:5079'>　河南江漢之北一條大山河與江漢兩水夾一山也</span><br/>
<span class='tline' id='l225' data-llen='5079:5102'>　河之南又有渭渭源短漢源亦短惟江河源長故總</span><br/>
<span class='tline' id='l226' data-llen='5102:5125'>　其大綱則以江對河而夾之洛水伊水瀍澗之水皆</span><br/>
<span class='tline' id='l227' data-llen='5125:5149'>　是大華一條邐迤而東其山麓分𣲖而中夾小水也</span><br/>
<span class='tline' id='l228' data-llen='5149:5172'>　又邐迤而東南至桐栢又分淮南淮北一條正起為</span><br/>
<span class='tline' id='l229' data-llen='5172:5195'>　泰山而分出汶水北流入濟沂泗南流入淮皆是江</span><br/>
<span class='tline' id='l230' data-llen='5195:5219'>　河中條一大支末稍分𣲖處若論山脉盡處此中條</span><br/>
<span class='tline' id='l231' data-llen='5219:5242'>　當盡於太山而北止於陪尾者以治水所經止於此</span><br/>
<span class='tline' id='l232' data-llen='5242:5269'><a onclick="displayPageImage('KR1b0039', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5269:5273'>　也</span><br/>
<span class='tline' id='l234' data-llen='5273:5296'>導嶓冡至于荆山内方至于大别此為江北漢南之山</span><br/>
<span class='tline' id='l235' data-llen='5296:5319'>　一條短支蓋南是江北是漢兩水夾一山至大别而</span><br/>
<span class='tline' id='l236' data-llen='5319:5342'>　盡也其山之原當與終南太華同榦異枝疑皆是西</span><br/>
<span class='tline' id='l237' data-llen='5342:5365'>　傾朱圉而分也何以知之蓋終南大華以南山麓之</span><br/>
<span class='tline' id='l238' data-llen='5365:5388'>　水入漢沔嶓冡荆山以北山麓之水亦入漢沔漢沔</span><br/>
<span class='tline' id='l239' data-llen='5388:5411'>　之源出於嶓冡山則山亦於是而分也此是河以南</span><br/>
<span class='tline' id='l240' data-llen='5411:5434'>　江以北中條一大支分為二支也蔡氏通以為江漢</span><br/>
<span class='tline' id='l241' data-llen='5434:5461'><a onclick="displayPageImage('KR1b0039', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5461:5484'>　北境之山恐未是謂江之北則可謂漢之北則不可</span><br/>
<span class='tline' id='l243' data-llen='5484:5507'>　但地圖荆山内方在漢南大别則漢北此必是誤當</span><br/>
<span class='tline' id='l244' data-llen='5507:5531'>　再考史記正義云大别山今沙州在漢上漢水經其左</span><br/>
<span class='tline' id='l245' data-llen='5531:5554'>　若在漢北則不得云經其左矣又左傳吳與楚戰濟</span><br/>
<span class='tline' id='l246' data-llen='5554:5576'>　漢而陳自小别至于大别則大别亦當在漢南矣</span><br/>
<span class='tline' id='l247' data-llen='5576:5599'>岷山之陽至于衡山過九江至于敷淺原此是南條江</span><br/>
<span class='tline' id='l248' data-llen='5599:5622'>　以南之山江與南邊海兩水夾一山也其間分支擘</span><br/>
<span class='tline' id='l249' data-llen='5622:5646'>　𣲖甚多而又有小水出於其間衡山與敷淺原雖如</span><br/>
<span class='tline' id='l250' data-llen='5646:5673'><a onclick="displayPageImage('KR1b0039', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5673:5696'>　蔡氏之説然總而言之同榦異枝也蔡氏以此為南</span><br/>
<span class='tline' id='l252' data-llen='5696:5709'>　條江漢北境之山者非是</span><br/>
<span class='tline' id='l253' data-llen='5709:5732'>弱水西流黒水入南海西流則亦南海矣大抵山自西</span><br/>
<span class='tline' id='l254' data-llen='5732:5755'>　北生來為中國諸山積石西傾岷山皆自西畨裏面</span><br/>
<span class='tline' id='l255' data-llen='5755:5778'>　而分是皆同榦異枝也河源之所始河南北之山所</span><br/>
<span class='tline' id='l256' data-llen='5778:5801'>　由分也而江源之所始江南北之山所由分也其未</span><br/>
<span class='tline' id='l257' data-llen='5801:5824'>　分時則皆共一岡脊而已蔡氏所謂岡脊以東北之</span><br/>
<span class='tline' id='l258' data-llen='5824:5847'>　水既入于河漢岷江其岡脊西南之水則皆入于南</span><br/>
<span class='tline' id='l259' data-llen='5847:5874'><a onclick="displayPageImage('KR1b0039', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5874:5897'>　海此最為得之然則弱水黒水皆未分岷山榦上向</span><br/>
<span class='tline' id='l261' data-llen='5897:5920'>　南山麓之水也此其水想不甚為中國害但禹既治</span><br/>
<span class='tline' id='l262' data-llen='5920:5943'>　水將天下經理一畨弱水黒水皆九州封域所至故</span><br/>
<span class='tline' id='l263' data-llen='5943:5966'>　亦書之朱子所謂只是分遣官屬去理或相視其地</span><br/>
<span class='tline' id='l264' data-llen='5966:5989'>　歸來具規條以復由是言之九州山水截然整齊者</span><br/>
<span class='tline' id='l265' data-llen='5989:6002'>　亦記載文字不得不然耳</span><br/>
<span class='tline' id='l266' data-llen='6002:6025'>按元史世祖至元十七年遣使窮河源招討使都實受</span><br/>
<span class='tline' id='l267' data-llen='6025:6048'>　命行四閲月始至其地大抵言河出吐蕃朶甘斯西</span><br/>
<span class='tline' id='l268' data-llen='6048:6075'><a onclick="displayPageImage('KR1b0039', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6075:6098'>　鄙有泉百餘泓方可七八十里沮洳散渙不可逼視</span><br/>
<span class='tline' id='l270' data-llen='6098:6121'>　登高望之如列星然名鄂端諾爾即華言星宿海也</span><br/>
<span class='tline' id='l271' data-llen='6121:6144'>　羣流奔輳近五七里匯為二巨澤名鄂楞諾爾自西</span><br/>
<span class='tline' id='l272' data-llen='6144:6168'>　而東連屬成川號齊必勒河又合伊爾齊呼蘭伊拉齊</span><br/>
<span class='tline' id='l273' data-llen='6168:6191'>　三河其流寖大始名黄河又岐為八九股行二十日</span><br/>
<span class='tline' id='l274' data-llen='6191:6215'>　至大雪山名騰格哩哈達即崑崙也由崑崙南至庫濟</span><br/>
<span class='tline' id='l275' data-llen='6215:6238'>　及克特二地始相屬又經哈喇伯勒齊爾之地合細</span><br/>
<span class='tline' id='l276' data-llen='6238:6262'>　黄河及克埒穆爾齊二水北行復折而西流過崑崙北</span><br/>
<span class='tline' id='l277' data-llen='6262:6289'><a onclick="displayPageImage('KR1b0039', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6289:6312'>　又轉而東北行約二十餘日至積石始入中國約自</span><br/>
<span class='tline' id='l279' data-llen='6312:6335'>　河發源至中國計及萬里云由是觀之世言黄河發</span><br/>
<span class='tline' id='l280' data-llen='6335:6358'>　源崑崙非也蓋宋以前不能及遠至元來諸國皆屬</span><br/>
<span class='tline' id='l281' data-llen='6358:6381'>　使節始通所窮當得其實自河源二十日至崑崙自</span><br/>
<span class='tline' id='l282' data-llen='6381:6404'>　崑崙二十日方至積石是崑崙亦黄河所經之山然</span><br/>
<span class='tline' id='l283' data-llen='6404:6427'>　其經行之遠衆流合湊其源非一不知紀極然云由</span><br/>
<span class='tline' id='l284' data-llen='6427:6450'>　崑崙南復折而西流過崑崙北又轉而東北則是崑</span><br/>
<span class='tline' id='l285' data-llen='6450:6474'>　崙者亦河北之山而西傾岷山又非崑崙之𣲖矣世</span><br/>
<span class='tline' id='l286' data-llen='6474:6501'><a onclick="displayPageImage('KR1b0039', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6501:6524'>　言中國之山皆生自崑崙者又不然矣然此皆荒遠</span><br/>
<span class='tline' id='l288' data-llen='6524:6533'>　難窮畧之可也</span><br/>
<span class='tline' id='l289' data-llen='6533:6556'>導河積石至于龍門自南行轉而東自東行轉而北以</span><br/>
<span class='tline' id='l290' data-llen='6556:6579'>　入于海則是禹時河自北入海未嘗東南流也然徐</span><br/>
<span class='tline' id='l291' data-llen='6579:6602'>　州之貢浮于淮泗達于河則淮泗與河通矣水道既</span><br/>
<span class='tline' id='l292' data-llen='6602:6625'>　通河安得不因之而東南注乎蔡氏引許慎之説謂</span><br/>
<span class='tline' id='l293' data-llen='6625:6648'>　汳水受陳留浚儀隂溝至蒙為灉水東入于泗又謂</span><br/>
<span class='tline' id='l294' data-llen='6648:6671'>　泗受泲水東入淮蓋以灉水自河出而泲亦可以通</span><br/>
<span class='tline' id='l295' data-llen='6671:6698'><a onclick="displayPageImage('KR1b0039', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6698:6721'>　河故浮于淮泗可以達于河如是則自禹之時河已</span><br/>
<span class='tline' id='l297' data-llen='6721:6744'>　分入淮矣而導河之文又畧無所見分入淮之意何</span><br/>
<span class='tline' id='l298' data-llen='6744:6767'>　耶豈灉與泲水雖可以達於河然地有髙下河未嘗</span><br/>
<span class='tline' id='l299' data-llen='6767:6790'>　因之東南流耶所謂入于河溢為滎者猶是濟水而</span><br/>
<span class='tline' id='l300' data-llen='6790:6813'>　未嘗以為河之支流也酈道元復謂禹塞淫水於滎</span><br/>
<span class='tline' id='l301' data-llen='6813:6836'>　陽下引河東南以通淮泗濟水分河東南流亦不知</span><br/>
<span class='tline' id='l302' data-llen='6836:6859'>　其何所考也方氏囬謂建紹後黄河決入鉅野溢于</span><br/>
<span class='tline' id='l303' data-llen='6859:6882'>　泗以入于淮者謂之南清河由汶合濟至滄州以入</span><br/>
<span class='tline' id='l304' data-llen='6882:6909'><a onclick="displayPageImage('KR1b0039', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6909:6932'>　于海者謂之北清河是時淮僅受河之半金之亡也</span><br/>
<span class='tline' id='l306' data-llen='6932:6955'>　河自開封北衛州决而入渦河以入淮一淮獨受大</span><br/>
<span class='tline' id='l307' data-llen='6955:6972'>　黄河之全以輸之海此則今之河也</span><br/>
<span class='tline' id='l308' data-llen='6972:6995'>東匯澤為彭蠡文公之辨不一而足以為彭蠡之澤無</span><br/>
<span class='tline' id='l309' data-llen='6995:7018'>　所仰於江漢之滙而後成其説甚長文公仕官南康</span><br/>
<span class='tline' id='l310' data-llen='7018:7041'>　軍身所經歴之地自是實事但愚竊詳之中江北江</span><br/>
<span class='tline' id='l311' data-llen='7041:7064'>　之説則有難通若東滙澤為彭蠡亦自無害何可遂</span><br/>
<span class='tline' id='l312' data-llen='7064:7087'>　以為衍語耶蓋文公於東字滙字為字看得太重故</span><br/>
<span class='tline' id='l313' data-llen='7087:7114'><a onclick="displayPageImage('KR1b0039', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7114:7137'>　以其言滙為彭蠡若必仰於江漢而後成者為不通</span><br/>
<span class='tline' id='l315' data-llen='7137:7160'>　也其論説之富排闢之嚴至於如此若今平平讀之</span><br/>
<span class='tline' id='l316' data-llen='7160:7183'>　則若云再過東去滙彭蠡之澤以入于海亦未嘗有</span><br/>
<span class='tline' id='l317' data-llen='7183:7206'>　不通也漢雖江北然視彭蠡則為西彭蠡雖江南然</span><br/>
<span class='tline' id='l318' data-llen='7206:7229'>　視漢則誠為東耳相去七百餘里而云東滙是豈有</span><br/>
<span class='tline' id='l319' data-llen='7229:7252'>　不通耶夫漢去彭蠡雖遠而彭蠡之澤誠不可謂自</span><br/>
<span class='tline' id='l320' data-llen='7252:7275'>　漢而㑹者然已云南入于江則其滙者江之水也且</span><br/>
<span class='tline' id='l321' data-llen='7275:7298'>　番陽合諸州之水雖衆然較之大江之水所從合而</span><br/>
<span class='tline' id='l322' data-llen='7298:7325'><a onclick="displayPageImage('KR1b0039', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7325:7348'>　凑積者其大小盛衰氣勢相去遠甚江水大則亦必</span><br/>
<span class='tline' id='l324' data-llen='7348:7371'>　入彭蠡及其大江入海勢迅則彭蠡之水始出而與</span><br/>
<span class='tline' id='l325' data-llen='7371:7394'>　江水同趨于海矣然則所謂滙者又何嘗有不通耶</span><br/>
<span class='tline' id='l326' data-llen='7394:7417'>　又凡所謂澤者以水之鍾而得名也澤之所由鍾者</span><br/>
<span class='tline' id='l327' data-llen='7417:7440'>　必有資於闗欄壅遏而後成也今彭蠡之水雖不仰</span><br/>
<span class='tline' id='l328' data-llen='7440:7463'>　於大江然非有大江之水闗欄壅遏於外則必亦直</span><br/>
<span class='tline' id='l329' data-llen='7463:7486'>　出决迅而去安能回顧汪洋灌注瀰漫以成數十百</span><br/>
<span class='tline' id='l330' data-llen='7486:7509'>　里之巨浸乎是亦未嘗不仰於大江而其所謂為者</span><br/>
<span class='tline' id='l331' data-llen='7509:7536'><a onclick="displayPageImage('KR1b0039', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7536:7559'>　又無有不通者矣或曰文公固云湖口横渡之處但</span><br/>
<span class='tline' id='l333' data-llen='7559:7582'>　見舟北為大江之濁流舟南為彭蠡之清漲則是江</span><br/>
<span class='tline' id='l334' data-llen='7582:7605'>　水固未嘗入湖也予曰此特以一時所見而言之耳</span><br/>
<span class='tline' id='l335' data-llen='7605:7628'>　夫水之相入相㑹當看水勢之大小為盛衰若今南</span><br/>
<span class='tline' id='l336' data-llen='7628:7651'>　方溪海相㑹若溪大海小則溪囓海鹹水不能入雖</span><br/>
<span class='tline' id='l337' data-llen='7651:7674'>　潮汐擁上而溪流自囬環而為江若溪小海大則海</span><br/>
<span class='tline' id='l338' data-llen='7674:7697'>　吞溪而溪水皆變為鹹水矣此必然之勢也今大江</span><br/>
<span class='tline' id='l339' data-llen='7697:7720'>　之與彭蠡其大小之勢不待智者而知顧大江東去</span><br/>
<span class='tline' id='l340' data-llen='7720:7747'><a onclick="displayPageImage('KR1b0039', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7747:7770'>　直流為平緩而彭蠡南來横衝為迅急緩急之勢江</span><br/>
<span class='tline' id='l342' data-llen='7770:7793'>　水讓焉濁流清漲固有時而分也然雨旱各以其方</span><br/>
<span class='tline' id='l343' data-llen='7793:7816'>　或彭蠡所仰於諸州者雨旱不時又烏能與大江敵</span><br/>
<span class='tline' id='l344' data-llen='7816:7839'>　乎况冬月水涸彭蠡之漲抑何所資乎由是言之則</span><br/>
<span class='tline' id='l345' data-llen='7839:7862'>　大江入彭蠡者十七而彭蠡入大江者十三也濁流</span><br/>
<span class='tline' id='l346' data-llen='7862:7885'>　清漲何足以限之耶且經所謂東滙東為中江北江</span><br/>
<span class='tline' id='l347' data-llen='7885:7908'>　者亦只言自西之東耳而何嘗於入江之後又特分</span><br/>
<span class='tline' id='l348' data-llen='7908:7931'>　别一半為漢水一半為江水一先一後而入彭蠡而</span><br/>
<span class='tline' id='l349' data-llen='7931:7958'><a onclick="displayPageImage('KR1b0039', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7958:7981'>　其出也又一為北江一為中江以入海耶是雖甚愚</span><br/>
<span class='tline' id='l351' data-llen='7981:8004'>　者不為是見而謂聖經有是耶是皆牽泥文義之過</span><br/>
<span class='tline' id='l352' data-llen='8004:8027'>　也惟中江北江之説今誠無之不知禹時水道入海</span><br/>
<span class='tline' id='l353' data-llen='8027:8050'>　竟何如哉或中北字必有闕誤今亦不敢强為之説</span><br/>
<span class='tline' id='l354' data-llen='8050:8054'>　也</span><br/>
<span class='tline' id='l355' data-llen='8054:8077'>文公云荆陽地偏水急不待疏鑿當時只是分遣官屬</span><br/>
<span class='tline' id='l356' data-llen='8077:8100'>　去未嘗親往以此致誤但禹㑹諸侯於㑹稽則已渡</span><br/>
<span class='tline' id='l357' data-llen='8100:8123'>　江而南矣中江北江之説是豈有不知耶此又是不</span><br/>
<span class='tline' id='l358' data-llen='8123:8150'><a onclick="displayPageImage('KR1b0039', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8150:8156'>　可曉處</span><br/>
<span class='tline' id='l360' data-llen='8156:8179'>禹之五服只五千里周倍之為萬里而漢亦約以萬里</span><br/>
<span class='tline' id='l361' data-llen='8179:8202'>　先儒皆疑禹服之狹而周漢地廣愚竊以為周之九</span><br/>
<span class='tline' id='l362' data-llen='8202:8225'>　畿自蠻服而下已是五服之外周朝覲之制止於五</span><br/>
<span class='tline' id='l363' data-llen='8225:8248'>　服所謂六年五服一朝是也九州之制止於蠻服而</span><br/>
<span class='tline' id='l364' data-llen='8248:8271'>　文教之行亦止於蠻服所謂六服羣辟罔不承徳是</span><br/>
<span class='tline' id='l365' data-llen='8271:8294'>　也若夷鎮藩三服總號蕃國大行人所謂九州之外</span><br/>
<span class='tline' id='l366' data-llen='8294:8317'>　謂之藩國世壹見是也大段周之制以五服為正所</span><br/>
<span class='tline' id='l367' data-llen='8317:8344'><a onclick="displayPageImage('KR1b0039', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8344:8367'>　謂蠻者縻也亦是縻之而已又王制西不盡流沙南</span><br/>
<span class='tline' id='l369' data-llen='8367:8391'>　不盡衡山東不盡東海北不盡恒山是周之九畿雖逺</span><br/>
<span class='tline' id='l370' data-llen='8391:8414'>　而其疆理之地亦與禹服相同禹之五服雖近而其</span><br/>
<span class='tline' id='l371' data-llen='8414:8437'>　東漸西被聲教所及亦與周不異蓋聖人君理天下</span><br/>
<span class='tline' id='l372' data-llen='8437:8460'>　務在安民不在廣土聖人之心未嘗以天下為己私</span><br/>
<span class='tline' id='l373' data-llen='8460:8483'>　有而欲富天下也兢兢業業惟恐不足以稱作民父</span><br/>
<span class='tline' id='l374' data-llen='8483:8506'>　母之責而天下之民不得其所故已之所治者既安</span><br/>
<span class='tline' id='l375' data-llen='8506:8529'>　而其聲教之覃敷遠者亦自然向化如天之賦物各</span><br/>
<span class='tline' id='l376' data-llen='8529:8556'><a onclick="displayPageImage('KR1b0039', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8556:8579'>　止其所斯已矣曷嘗欲使荒遠之地皆為吾有而富</span><br/>
<span class='tline' id='l378' data-llen='8579:8602'>　天下哉堯舜三王皆是心也後世秦皇漢武始以拓</span><br/>
<span class='tline' id='l379' data-llen='8602:8625'>　土開疆為事而其心與聖人公私頓異蓋不可同年</span><br/>
<span class='tline' id='l380' data-llen='8625:8648'>　而語也卒使兵革不休疲民以逞所得不足補其所</span><br/>
<span class='tline' id='l381' data-llen='8648:8671'>　失秦遂以亡漢亦虚耗亦何益哉而蔡氏以周與漢</span><br/>
<span class='tline' id='l382' data-llen='8671:8694'>　皆盡其地之所至而疆畫之竊恐未然我朝近歲用</span><br/>
<span class='tline' id='l383' data-llen='8694:8718'>　言者欲征交趾郡縣其他好事者奮勇争先而殊無折</span><br/>
<span class='tline' id='l384' data-llen='8718:8741'>　衝之具止之者宴安自便又不聞其有安民之圖愚</span><br/>
<span class='tline' id='l385' data-llen='8741:8768'><a onclick="displayPageImage('KR1b0039', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8768:8791'>　以此説示諸人皆笑以為迂濶此無他學廢不明皆</span><br/>
<span class='tline' id='l387' data-llen='8791:8814'>　不能得聖人之心故也嗚乎心之公私毫釐千里今</span><br/>
<span class='tline' id='l388' data-llen='8814:8837'>　人誰復辨之卒而耗費一畨竟亦無補然則謀國者</span><br/>
<span class='tline' id='l389' data-llen='8837:8857'>　舍堯舜其君之心亦何以事君而治天下哉</span><br/>
<span class='tline' id='l390' data-llen='8857:8863'>　　甘誓</span><br/>
<span class='tline' id='l391' data-llen='8863:8886'>觀甘誓之言可以見啓能敬承繼禹之道矣説者以為</span><br/>
<span class='tline' id='l392' data-llen='8886:8909'>　啓雖承禹傳道之後而干戈行陣之事亦曽從學家</span><br/>
<span class='tline' id='l393' data-llen='8909:8932'>　素講明來又以為禹固不以天下為無事而不訓以</span><br/>
<span class='tline' id='l394' data-llen='8932:8959'><a onclick="displayPageImage('KR1b0039', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8959:8982'>　兵啓亦不以天下為無事而不習於兵此皆不知本</span><br/>
<span class='tline' id='l396' data-llen='8982:9005'>　原之論也倡平居習兵之説為害不小聖人豈如是</span><br/>
<span class='tline' id='l397' data-llen='9005:9028'>　哉蓋聖人之治天下固自有體觀周禮大司馬春蒐</span><br/>
<span class='tline' id='l398' data-llen='9028:9051'>　夏苗秋獮冬狩之法皆非無事習兵而習兵之法未</span><br/>
<span class='tline' id='l399' data-llen='9051:9074'>　嘗不在此有國之大體也啓既能敬承繼禹之道大</span><br/>
<span class='tline' id='l400' data-llen='9074:9097'>　體豈有不知豈待拳拳於家庭而專以講習兵革為</span><br/>
<span class='tline' id='l401' data-llen='9097:9116'>　事哉此説愚懼其失而貽害也故為論之</span><br/>
<span class='tline' id='l402' data-llen='9116:9139'>三正蔡依馬説子丑寅三正故以為夏前三正迭用今</span><br/>
<span class='tline' id='l403' data-llen='9139:9166'><a onclick="displayPageImage('KR1b0039', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9166:9189'>　詳五行三正皆是切於民事者而有扈全不著意且</span><br/>
<span class='tline' id='l405' data-llen='9189:9212'>　有牋害民無所措手足故征之如是則三正只依孔</span><br/>
<span class='tline' id='l406' data-llen='9212:9235'>　註作天地人之正道亦是皆金木水火土民生之所</span><br/>
<span class='tline' id='l407' data-llen='9235:9253'>　急天地人之正道則民不可一日離也</span><br/>
<span class='tline' id='l408' data-llen='9253:9261'>　　五子之歌</span><br/>
<span class='tline' id='l409' data-llen='9261:9268'>　　𦙍征</span><br/>
<span class='tline' id='l410' data-llen='9268:9292'>甘誓五子之歌𦙍征夫子録之者啓能纉承父道大康</span><br/>
<span class='tline' id='l411' data-llen='9292:9315'>　雖尸位猶頼有厥弟少康之賢蓋以見聖人之業幸</span><br/>
<span class='tline' id='l412' data-llen='9315:9342'><a onclick="displayPageImage('KR1b0039', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9342:9365'>　有所托而諸人者亦能不墜厥緒為世道生民之幸</span><br/>
<span class='tline' id='l414' data-llen='9365:9388'>　為萬世人君之大監也聖人之意淵矣然少康能復</span><br/>
<span class='tline' id='l415' data-llen='9388:9411'>　禹之績季杼亦能戡定寒氏之亂意當時告戒辭命</span><br/>
<span class='tline' id='l416' data-llen='9411:9434'>　當必有可録者而今不復見安知非在百篇之中而</span><br/>
<span class='tline' id='l417' data-llen='9434:9440'>　亡之耶</span><br/>
<span class='tline' id='l418' data-llen='9440:9443'>　</span><br/>
<span class='tline' id='l419' data-llen='9443:9446'>　</span><br/>
<span class='tline' id='l420' data-llen='9446:9455'>　尚書疑義卷二</span><br/>
</p>
<p><br/>
</p>
  </div>
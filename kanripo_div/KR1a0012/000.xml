<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0012', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:211'>　周易口義　　　　　　易類</span>
<span class='tline' id='l10' data-llen='211:217'>　　提要</span>
<span class='tline' id='l11' data-llen='217:243'>　　　　<span class='krp-note'>臣/</span>等謹案周易口義十二卷宋倪天隠述其</span>
<span class='tline' id='l12' data-llen='243:266'>　　　　師胡瑗之説也瑗字翼之泰州如皋人用范</span>
<span class='tline' id='l13' data-llen='266:289'>　　　　仲淹薦由布衣拜校書郎厯太學博士致仕</span>
<span class='tline' id='l14' data-llen='289:312'>　　　　歸事迹具宋史本傳天隠始末未詳葉祖洽</span>
<span class='tline' id='l15' data-llen='312:335'>　　　　作陳襄行狀稱襄有二妹一適進士倪天隠</span>
<span class='tline' id='l16' data-llen='335:361'><a onclick="displayPageImage('KR1a0012', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　殆即其人董□嚴陵集載其桐廬縣令題名</span>
<span class='tline' id='l18' data-llen='384:407'>　　　　碑記一篇意其嘗官睦州也其説易以義理</span>
<span class='tline' id='l19' data-llen='407:430'>　　　　為宗邵伯温聞見前録記程子與謝湜書言</span>
<span class='tline' id='l20' data-llen='430:453'>　　　　讀易當先觀王弼胡瑗王安石三家三原劉</span>
<span class='tline' id='l21' data-llen='453:476'>　　　　紹攽周易詳説曰朱子謂程子之學源於周</span>
<span class='tline' id='l22' data-llen='476:499'>　　　　子然考之易傳無一語及太極於觀卦彖辭</span>
<span class='tline' id='l23' data-llen='499:522'>　　　　云予聞之胡翼之先生居上為天下之表儀</span>
<span class='tline' id='l24' data-llen='522:545'>　　　　於大畜上九云予聞之胡先生曰天之衢亨</span>
<span class='tline' id='l25' data-llen='545:571'><a onclick="displayPageImage('KR1a0012', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:594'>　　　　誤加何字於夬九三云安定胡公移其文曰</span>
<span class='tline' id='l27' data-llen='594:617'>　　　　牡于頄有凶獨行遇雨若濡有愠君子夬夬</span>
<span class='tline' id='l28' data-llen='617:640'>　　　　无咎於漸上九云安定胡公以陸為逵考伊</span>
<span class='tline' id='l29' data-llen='640:663'>　　　　川年譜稱皇祐中㳺太學海陵胡翼之先生</span>
<span class='tline' id='l30' data-llen='663:686'>　　　　方主敎導得先生所試大驚即延見處以學</span>
<span class='tline' id='l31' data-llen='686:709'>　　　　職意其時必從而受業焉世知其從事濂溪</span>
<span class='tline' id='l32' data-llen='709:732'>　　　　不知其講易多本於翼之也其説為前人所</span>
<span class='tline' id='l33' data-llen='732:756'>　　　　未及今核以程𫝊良然朱子語類亦稱胡安</span>
<span class='tline' id='l34' data-llen='756:782'><a onclick="displayPageImage('KR1a0012', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='782:805'>　　　　定易分曉正當則是書在宋時固以義理説</span>
<span class='tline' id='l36' data-llen='805:828'>　　　　易之宗也宋志載瑗易解十卷周易口義十</span>
<span class='tline' id='l37' data-llen='828:851'>　　　　卷朱彝尊經義考引李振裕之説云瑗講授</span>
<span class='tline' id='l38' data-llen='851:874'>　　　　之餘欲著述而未逮其門人倪天隠述之以</span>
<span class='tline' id='l39' data-llen='874:897'>　　　　非其師手著故名曰口義後世或稱口義或</span>
<span class='tline' id='l40' data-llen='897:920'>　　　　稱易解實無二書其説雖古無明文今考晁</span>
<span class='tline' id='l41' data-llen='920:943'>　　　　公武讀書志亦云胡安定易傳盖門人倪天</span>
<span class='tline' id='l42' data-llen='943:966'>　　　　隠所纂非其自著故序首稱先生曰其説與</span>
<span class='tline' id='l43' data-llen='966:992'><a onclick="displayPageImage('KR1a0012', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='992:1015'>　　　　口義合而列於易傳條下亦不另出口義一</span>
<span class='tline' id='l45' data-llen='1015:1038'>　　　　條然則易解口義確為一書宋志誤分為二</span>
<span class='tline' id='l46' data-llen='1038:1057'>　　　　明矣乾隆四十三年三月恭校上</span>
<span class='tline' id='l47' data-llen='1057:1089'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l48' data-llen='1089:1114'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l50' data-llen='1134:1160'><a onclick="displayPageImage('KR1a0012', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l51' data-llen='1160:1168'>周易口義發題</span>
<span class='tline' id='l52' data-llen='1168:1191'>先生曰夫易者伏羲文王周公孔子所以垂萬世之大</span>
<span class='tline' id='l53' data-llen='1191:1214'>法三才變易之書也自伏羲仰觀天文俯察地理始畫</span>
<span class='tline' id='l54' data-llen='1214:1237'>八卦故爻有九六以盡隂陽之數位有三畫以盡三才</span>
<span class='tline' id='l55' data-llen='1237:1260'>之道寫天地雷風水火山澤之象以盡天下之用明健</span>
<span class='tline' id='l56' data-llen='1260:1283'>順動入止說陷明之體以盡天下之理然而伏羲之時</span>
<span class='tline' id='l57' data-llen='1283:1306'>世質民淳巧偽未興詐端未作故雖三畫亦可以盡吉</span>
<span class='tline' id='l58' data-llen='1306:1329'>凶之變自神農至堯舜莫不取法八卦之象以為大治</span>
<span class='tline' id='l59' data-llen='1329:1355'><a onclick="displayPageImage('KR1a0012', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l60' data-llen='1355:1378'>之本歴夏㳂商以及桀紂之世民欲叢生姦偽萬狀禮</span>
<span class='tline' id='l61' data-llen='1378:1401'>隳樂缺天下紛然故三爻不能盡萬物之消長究人心</span>
<span class='tline' id='l62' data-llen='1401:1424'>之情偽文王有大聖之才罹於憂患觀紂之世小人在</span>
<span class='tline' id='l63' data-llen='1424:1447'>位詐偽日熾思周身之防達憂患之情通天人之淵藴</span>
<span class='tline' id='l64' data-llen='1447:1470'>明人事之始終遂重卦為六十四重爻為三百八十四</span>
<span class='tline' id='l65' data-llen='1470:1493'>又於逐卦之下為之彖辭故天地通變之道萬物情偽</span>
<span class='tline' id='l66' data-llen='1493:1516'>之理一備於此然謂之易者按乾鑿度云易一名而含</span>
<span class='tline' id='l67' data-llen='1516:1539'>三義簡易也不易也變易也故穎達作疏洎崔覲劉正</span>
<span class='tline' id='l68' data-llen='1539:1565'><a onclick="displayPageImage('KR1a0012', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l69' data-llen='1565:1588'>簡皆取其說然謂不易簡易者於聖人之經繆妄殆甚</span>
<span class='tline' id='l70' data-llen='1588:1611'>且仲尼曰名不正則言不順言不順則事不成是言凡</span>
<span class='tline' id='l71' data-llen='1611:1634'>興作之事先須正名名正則事方可成況聖人作易為</span>
<span class='tline' id='l72' data-llen='1634:1657'>萬世之大法豈復有二三之義乎按掦子曰隂不極則</span>
<span class='tline' id='l73' data-llen='1657:1680'>陽不生亂不極則徳不形又繫辭曰易窮則變變則通</span>
<span class='tline' id='l74' data-llen='1680:1703'>通則乆又云生生之謂易是大易之作專取變易之義</span>
<span class='tline' id='l75' data-llen='1703:1726'>盖變易之道天人之理也以天道言之則隂陽變易而</span>
<span class='tline' id='l76' data-llen='1726:1749'>成萬物寒暑變易而成四時日月變易而成晝夜以人</span>
<span class='tline' id='l77' data-llen='1749:1775'><a onclick="displayPageImage('KR1a0012', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l78' data-llen='1775:1798'>事言之則得失變易而成吉凶情偽變易而成利害君</span>
<span class='tline' id='l79' data-llen='1798:1821'>子小人變易而成治亂故天之變易則歸乎生成而自</span>
<span class='tline' id='l80' data-llen='1821:1844'>為常道若人事變易則固在上位者裁制之如何耳何</span>
<span class='tline' id='l81' data-llen='1844:1867'>則在位之人苟知其君子小人相易而為治亂則當常</span>
<span class='tline' id='l82' data-llen='1867:1890'>進用君子而擯斥小人則天下常治而无亂矣知其情</span>
<span class='tline' id='l83' data-llen='1890:1913'>偽相易而成利害當純用情實而黜去詐偽則所為常</span>
<span class='tline' id='l84' data-llen='1913:1936'>利而无害矣知其得失相易而成吉凶當就事之得而</span>
<span class='tline' id='l85' data-llen='1936:1959'>去事之失則其行事常吉而无凶矣是皆人事變易不</span>
<span class='tline' id='l86' data-llen='1959:1985'><a onclick="displayPageImage('KR1a0012', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l87' data-llen='1985:2008'>可不慎也故大易之作專取變易之義謂之周易者自</span>
<span class='tline' id='l88' data-llen='2008:2031'>伏羲畫卦文王重之又從而為之彖辭至周公又為之</span>
<span class='tline' id='l89' data-llen='2031:2054'>爻辭仲尼又十翼之數聖相繼其道大備于周故曰周</span>
<span class='tline' id='l90' data-llen='2054:2078'>易謂之上經下經者自乾坤至坎離三十卦謂之上經自</span>
<span class='tline' id='l91' data-llen='2078:2102'>咸恒至未濟三十四卦謂之下經然則所以分上下二經</span>
<span class='tline' id='l92' data-llen='2102:2125'>者以簡帙重大故分之也乾坤者天地之象坎離者日</span>
<span class='tline' id='l93' data-llen='2125:2148'>月之象故取以為上經咸恒者夫婦之義既濟未濟人</span>
<span class='tline' id='l94' data-llen='2148:2171'>倫終始之道故取以為下經先儒亦常謂不分之即无</span>
<span class='tline' id='l95' data-llen='2171:2197'><a onclick="displayPageImage('KR1a0012', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l96' data-llen='2197:2220'>損于義分之亦无害其實但以簡帙重大而分之也乾</span>
<span class='tline' id='l97' data-llen='2220:2243'>傳者乾卦名也傳傳也言傳述聖人之法以示萬世也</span>
</p>
<p>
</p>
  </div>
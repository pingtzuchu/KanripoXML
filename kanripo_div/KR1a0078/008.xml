<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0078', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:203'>　周易本義通釋卷八</span>
<span class='tline' id='l10' data-llen='203:224'>　　　　　　　　　　　　元　胡炳文　撰</span>
<span class='tline' id='l11' data-llen='224:231'>　說卦𫝊</span>
<span class='tline' id='l12' data-llen='231:249'>昔者聖人之作易也幽賛於神明而生蓍</span>
<span class='tline' id='l13' data-llen='249:273'>　幽賛神明猶言賛化育龜筴𫝊曰天下和平王道得</span>
<span class='tline' id='l14' data-llen='273:287'>　而蓍莖長丈其叢生滿百莖</span>
<span class='tline' id='l15' data-llen='287:296'>參天兩地而倚數</span>
<span class='tline' id='l16' data-llen='296:322'><a onclick="displayPageImage('KR1a0078', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='322:345'>　天圎地方圎者一而圍三三各一竒故參天而為三</span>
<span class='tline' id='l18' data-llen='345:368'>　方者一而圍四四合二耦故兩地而為二數皆倚此</span>
<span class='tline' id='l19' data-llen='368:391'>　而起故揲蓍三變之末其餘三竒則三三而九三耦</span>
<span class='tline' id='l20' data-llen='391:413'>　則三二而六兩二一三則為七兩三一二則為八</span>
<span class='tline' id='l21' data-llen='413:436'>觀變於陰陽而立卦發揮於剛柔而生爻和順於道德</span>
<span class='tline' id='l22' data-llen='436:450'>而理於義窮理盡性以至於命</span>
<span class='tline' id='l23' data-llen='450:473'>　和順從容无所乖逆統言之也理謂隨事得其條理</span>
<span class='tline' id='l24' data-llen='473:496'>　析言之也窮天下之理盡人物之性而合於天道此</span>
<span class='tline' id='l25' data-llen='496:522'><a onclick="displayPageImage('KR1a0078', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='522:545'>　聖人作易之極功也　通曰蓍本自神明聖人幽賛</span>
<span class='tline' id='l27' data-llen='545:568'>　之而已天圎地方之象自其一二之數聖人不過參</span>
<span class='tline' id='l28' data-llen='568:591'>　之兩之而已其為數也自有陰陽之變其為變也自</span>
<span class='tline' id='l29' data-llen='591:614'>　成剛柔之爻聖人不過觀其變而發揮之爾於蓍卦</span>
<span class='tline' id='l30' data-llen='614:637'>　之德則和順之而一无所逆於六爻之義則條理之</span>
<span class='tline' id='l31' data-llen='637:660'>　而各有其序窮天地之理盡人物之性聖人作易之</span>
<span class='tline' id='l32' data-llen='660:683'>　功至是與天命為一矣天命自然而然聖人之易亦</span>
<span class='tline' id='l33' data-llen='683:695'>　非心思智慮之所為也</span>
<span class='tline' id='l34' data-llen='695:721'><a onclick="displayPageImage('KR1a0078', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='721:729'>　　右第一章</span>
<span class='tline' id='l36' data-llen='729:752'>昔者聖人之作易也將以順性命之理是以立天之道</span>
<span class='tline' id='l37' data-llen='752:775'>曰陰與陽立地之道曰柔與剛立人之道曰仁與義兼</span>
<span class='tline' id='l38' data-llen='775:798'>三才而兩之故易六畫而成卦分陰分陽迭用柔剛故</span>
<span class='tline' id='l39' data-llen='798:806'>易六位而成章</span>
<span class='tline' id='l40' data-llen='806:829'>　兼三才而兩之緫言六畫又細分之則陰陽之位間</span>
<span class='tline' id='l41' data-llen='829:852'>　雜而成文章也　通曰上章和順於道德統言之也</span>
<span class='tline' id='l42' data-llen='852:875'>　理於義析言之也此章六畫而成卦統言之也分陰</span>
<span class='tline' id='l43' data-llen='875:901'><a onclick="displayPageImage('KR1a0078', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='901:920'>　分陽迭用柔剛六位而成章又析言之也</span>
<span class='tline' id='l45' data-llen='920:928'>　　右第二章</span>
<span class='tline' id='l46' data-llen='928:951'>天地定位山澤通氣雷風相薄水火不相射八卦相錯</span>
<span class='tline' id='l47' data-llen='951:974'>　邵子曰此伏羲八卦之位乾南坤北離東坎西兊居</span>
<span class='tline' id='l48' data-llen='974:997'>　東南震居東北巽居西南艮居西北於是八卦相交</span>
<span class='tline' id='l49' data-llen='997:1020'>　而成六十四卦所謂先天之學也　通曰八卦錯而</span>
<span class='tline' id='l50' data-llen='1020:1039'>　為六十四卦其位亦然觀之圎圗可見矣</span>
<span class='tline' id='l51' data-llen='1039:1055'>數徃者順知來者逆是故易逆數也</span>
<span class='tline' id='l52' data-llen='1055:1081'><a onclick="displayPageImage('KR1a0078', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1081:1104'>　起震而歴離兊以至於乾數已生之卦也自巽而歴</span>
<span class='tline' id='l54' data-llen='1104:1127'>　坎艮以至於坤推未生之卦也易之生卦則以乾兊</span>
<span class='tline' id='l55' data-llen='1127:1150'>　離震巽坎艮坤為次故皆逆數也　通曰諸儒訓釋</span>
<span class='tline' id='l56' data-llen='1150:1173'>　此皆謂已往而易見為順未來而前知為逆易主於</span>
<span class='tline' id='l57' data-llen='1173:1196'>　前民用故曰易逆數也惟本義依邵子以數往者順</span>
<span class='tline' id='l58' data-llen='1196:1219'>　一段為指圎圗而言卦氣之所以行易逆數一段為</span>
<span class='tline' id='l59' data-llen='1219:1242'>　指横圗而言卦畫之所以生非本義發邵子之藴則</span>
<span class='tline' id='l60' data-llen='1242:1265'>　學者孰知此所謂先天之學㦲此本義之功所以為</span>
<span class='tline' id='l61' data-llen='1265:1291'><a onclick="displayPageImage('KR1a0078', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1291:1296'>　大也</span>
<span class='tline' id='l63' data-llen='1296:1304'>　　右第三章</span>
<span class='tline' id='l64' data-llen='1304:1327'>雷以動之風以散之雨以潤之日以晅之艮以止之兊</span>
<span class='tline' id='l65' data-llen='1327:1340'>以說之乾以君之坤以藏之</span>
<span class='tline' id='l66' data-llen='1340:1363'>　此卦位相對與上章同　通曰自動至晅物之出機</span>
<span class='tline' id='l67' data-llen='1363:1386'>　自止至藏物之入機出无於有氣之行也故以象言</span>
<span class='tline' id='l68' data-llen='1386:1401'>　入有於无質之具也故以卦言</span>
<span class='tline' id='l69' data-llen='1401:1409'>　　右第四章</span>
<span class='tline' id='l70' data-llen='1409:1435'><a onclick="displayPageImage('KR1a0078', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1435:1458'>　　　通曰此章卦位相對與上章同特上章先之以</span>
<span class='tline' id='l72' data-llen='1458:1474'>　　　乾坤此章則終之以乾坤也</span>
<span class='tline' id='l73' data-llen='1474:1497'>帝出乎震齊乎巽相見乎離致役乎坤說言乎兊戰乎</span>
<span class='tline' id='l74' data-llen='1497:1507'>乾勞乎坎成言乎艮</span>
<span class='tline' id='l75' data-llen='1507:1530'>　帝者天之主宰邵子曰此卦位乃文王所定所謂後</span>
<span class='tline' id='l76' data-llen='1530:1553'>　天之學也　通曰自出震以至成言乎艮萬物生成</span>
<span class='tline' id='l77' data-llen='1553:1576'>　之序也然孰生孰成之必有為之主宰者故謂之帝</span>
<span class='tline' id='l78' data-llen='1576:1599'>萬物出乎震震東方也齊乎巽巽東南也齊也者言萬</span>
<span class='tline' id='l79' data-llen='1599:1625'><a onclick="displayPageImage('KR1a0078', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1625:1648'>物之潔齊也離也者明也萬物皆相見南方之卦也聖</span>
<span class='tline' id='l81' data-llen='1648:1671'>人南面而聽天下嚮明而治盖取諸此也坤也者地也</span>
<span class='tline' id='l82' data-llen='1671:1694'>萬物皆致養焉故曰致役乎坤兊正秋也萬物之所説</span>
<span class='tline' id='l83' data-llen='1694:1717'>也故曰說言乎兊戰乎乾乾西北之卦也言陰陽相薄</span>
<span class='tline' id='l84' data-llen='1717:1740'>也坎者水也正北方之卦也勞卦也萬物之所歸也故</span>
<span class='tline' id='l85' data-llen='1740:1763'>曰勞乎坎艮東北之卦也萬物之所成終而所成始也</span>
<span class='tline' id='l86' data-llen='1763:1771'>故曰成言乎艮</span>
<span class='tline' id='l87' data-llen='1771:1794'>　上言帝此言萬物之隨帝以出入也　通曰離明以</span>
<span class='tline' id='l88' data-llen='1794:1820'><a onclick="displayPageImage('KR1a0078', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1820:1843'>　德言八卦之德可推坤地坎水以象言八卦之象可</span>
<span class='tline' id='l90' data-llen='1843:1866'>　推坎秋以時言八卦之時可推以互見也坤於方獨</span>
<span class='tline' id='l91' data-llen='1866:1889'>　不言西南坤土之用不止於西南也盖春屬木夏屬</span>
<span class='tline' id='l92' data-llen='1889:1912'>　火夏而秋火克金者也火金之交有坤土焉則火生</span>
<span class='tline' id='l93' data-llen='1912:1935'>　土土生金克者又順以相生秋屬金冬屬水冬而春</span>
<span class='tline' id='l94' data-llen='1935:1958'>　水生木者也水木之交有艮土焉木克土土克水生</span>
<span class='tline' id='l95' data-llen='1958:1981'>　者又逆以相克土金順以相生所以為秋之克木土</span>
<span class='tline' id='l96' data-llen='1981:2004'>　逆以相克所以為春之生生生克克變化无窮孰主</span>
<span class='tline' id='l97' data-llen='2004:2030'><a onclick="displayPageImage('KR1a0078', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2030:2039'>　宰之曰帝是也</span>
<span class='tline' id='l99' data-llen='2039:2047'>　　右第五章</span>
<span class='tline' id='l100' data-llen='2047:2064'>　　　此章所推卦位之說多未詳者</span>
<span class='tline' id='l101' data-llen='2064:2087'>神也者妙萬物而為言者也動萬物者莫疾乎雷撓萬</span>
<span class='tline' id='l102' data-llen='2087:2110'>物者莫疾乎風燥萬物者莫熯乎火説萬物者莫說乎</span>
<span class='tline' id='l103' data-llen='2110:2133'>澤潤萬物者莫潤乎水終萬物始萬物者莫盛乎艮故</span>
<span class='tline' id='l104' data-llen='2133:2156'>水火相逮雷風不相悖山澤通氣然後能變化既成萬</span>
<span class='tline' id='l105' data-llen='2156:2160'>物也</span>
<span class='tline' id='l106' data-llen='2160:2186'><a onclick="displayPageImage('KR1a0078', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2186:2210'>　此去乾坤而専言六子以見神之所為然其位序亦用</span>
<span class='tline' id='l108' data-llen='2210:2233'>　上章之說未詳其義　通曰以上第三章第四章言</span>
<span class='tline' id='l109' data-llen='2233:2256'>　先天第五章言後天此第六章則由後天而推先天</span>
<span class='tline' id='l110' data-llen='2256:2279'>　者也去乾坤而専言六子以見神之所為言神則乾</span>
<span class='tline' id='l111' data-llen='2279:2302'>　坤在其中矣雷之所以動風之所以撓以至艮之所</span>
<span class='tline' id='l112' data-llen='2302:2325'>　以終所以始皆神之所為也然後天之所以變化者</span>
<span class='tline' id='l113' data-llen='2325:2348'>　實由先天而來先天水火相逮以次陰陽之交合後</span>
<span class='tline' id='l114' data-llen='2348:2371'>　天雷動風撓以次五行之變化惟其交合之妙如此</span>
<span class='tline' id='l115' data-llen='2371:2397'><a onclick="displayPageImage('KR1a0078', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2397:2409'>　然後變化之妙亦如此</span>
<span class='tline' id='l117' data-llen='2409:2417'>　　右第六章</span>
<span class='tline' id='l118' data-llen='2417:2440'>乾健也坤順也震動也巽入也坎陷也離麗也艮止也</span>
<span class='tline' id='l119' data-llen='2440:2445'>兊說也</span>
<span class='tline' id='l120' data-llen='2445:2468'>　此言八卦之性情　通曰夫子欲於下文言八卦之</span>
<span class='tline' id='l121' data-llen='2468:2492'>　象故先言其性情如此象者其似性情者其真彖𫝊</span>
<span class='tline' id='l122' data-llen='2492:2515'>　於巽不言入而直言巽坎不言陷而言險離罕言麗</span>
<span class='tline' id='l123' data-llen='2515:2527'>　而言明則又得其真矣</span>
<span class='tline' id='l124' data-llen='2527:2553'><a onclick="displayPageImage('KR1a0078', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2553:2561'>　　右第七章</span>
<span class='tline' id='l126' data-llen='2561:2584'>乾為馬坤為牛震為龍巽為雞坎為豕離為雉艮為狗</span>
<span class='tline' id='l127' data-llen='2584:2589'>兊為羊</span>
<span class='tline' id='l128' data-llen='2589:2612'>　逺取諸物如此　通曰周公以乾為龍而夫子以為</span>
<span class='tline' id='l129' data-llen='2612:2635'>　馬文王以坤為牝馬而夫子以為牛以見象之不必</span>
<span class='tline' id='l130' data-llen='2635:2658'>　泥也如此學易者必以坤為牛或以一體取或以一</span>
<span class='tline' id='l131' data-llen='2658:2681'>　爻取或以互變體爻取至不可取則又取離之牝牛</span>
<span class='tline' id='l132' data-llen='2681:2704'>　其鑿甚矣要之天地間萬物无非易也又豈特此八</span>
<span class='tline' id='l133' data-llen='2704:2730'><a onclick="displayPageImage('KR1a0078', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2730:2742'>　物哉觸類而長之可也</span>
<span class='tline' id='l135' data-llen='2742:2750'>　　右第八章</span>
<span class='tline' id='l136' data-llen='2750:2773'>乾為首坤為腹震為足巽為股坎為耳離為目艮為手</span>
<span class='tline' id='l137' data-llen='2773:2778'>兊為口</span>
<span class='tline' id='l138' data-llen='2778:2801'>　近取諸身如此　通曰八卦近取諸身如此要之一</span>
<span class='tline' id='l139' data-llen='2801:2820'>　身之中无非易也又豈特此八者為然㦲</span>
<span class='tline' id='l140' data-llen='2820:2828'>　　右第九章</span>
<span class='tline' id='l141' data-llen='2828:2851'>乾天也故稱乎父坤地也故稱乎母震一索而得男故</span>
<span class='tline' id='l142' data-llen='2851:2877'><a onclick="displayPageImage('KR1a0078', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2877:2900'>謂之長男巽一索而得女故謂之長女坎再索而得男</span>
<span class='tline' id='l144' data-llen='2900:2923'>故謂之中男離再索而得女故謂之中女艮三索而得</span>
<span class='tline' id='l145' data-llen='2923:2942'>男故謂之少男兊三索而得女故謂之少女</span>
<span class='tline' id='l146' data-llen='2942:2965'>　索求也謂揲蓍以求爻也男女指卦中一陰一陽之</span>
<span class='tline' id='l147' data-llen='2965:2988'>　爻而言　通曰此章本義乃朱子未改正之筆要當</span>
<span class='tline' id='l148' data-llen='2988:3011'>　以語録說為正若専言揲蓍求卦則无復此卦序矣</span>
<span class='tline' id='l149' data-llen='3011:3034'>　要之卦畫已成之後方見有父母男女之象非卦之</span>
<span class='tline' id='l150' data-llen='3034:3049'>　初畫時即有此象也讀者詳之</span>
<span class='tline' id='l151' data-llen='3049:3075'><a onclick="displayPageImage('KR1a0078', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3075:3083'>　　右第十章</span>
<span class='tline' id='l153' data-llen='3083:3106'>乾為天為圜為君為父為玉為金為寒為冰為大赤為</span>
<span class='tline' id='l154' data-llen='3106:3122'>良馬為老馬為瘠馬為駁馬為木果</span>
<span class='tline' id='l155' data-llen='3122:3152'>　荀九家此下有為龍為直為衣為言<span class='krp-note'>荀爽有集九/家易解十卷</span></span>
<span class='tline' id='l156' data-llen='3152:3175'>坤為地為母為布為釡為吝嗇為均為子母牛為大輿</span>
<span class='tline' id='l157' data-llen='3175:3189'>為文為衆為柄其於地也為黒</span>
<span class='tline' id='l158' data-llen='3189:3212'>　荀九家有為牝為迷為方為囊為裳為黄為帛為漿</span>
<span class='tline' id='l159' data-llen='3212:3236'>震為雷為龍為𤣥黄為旉為大塗為長子為決躁為蒼</span>
<span class='tline' id='l160' data-llen='3236:3262'><a onclick="displayPageImage('KR1a0078', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3262:3285'>筤竹為萑葦其於馬也為善鳴為馵足為作足為的顙</span>
<span class='tline' id='l162' data-llen='3285:3301'>其於稼也為反生其究為健為蕃鮮</span>
<span class='tline' id='l163' data-llen='3301:3314'>　荀九家有為玉為鵠為鼓</span>
<span class='tline' id='l164' data-llen='3314:3337'>巽為木為風為長女為繩直為工為白為長為髙為進</span>
<span class='tline' id='l165' data-llen='3337:3360'>退為不果為臭其於人也為寡髮為廣顙為多白眼為</span>
<span class='tline' id='l166' data-llen='3360:3372'>近利市三倍其究為躁卦</span>
<span class='tline' id='l167' data-llen='3372:3383'>　荀九家有為楊為鸛</span>
<span class='tline' id='l168' data-llen='3383:3406'>坎為水為溝瀆為隠伏為矯輮為弓輪其於人也為加</span>
<span class='tline' id='l169' data-llen='3406:3433'><a onclick="displayPageImage('KR1a0078', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3433:3456'>憂為心病為耳痛為血卦為赤其於馬也為美瘠為亟</span>
<span class='tline' id='l171' data-llen='3456:3479'>心為下首為薄蹄為曵其於輿也為多眚為通為月為</span>
<span class='tline' id='l172' data-llen='3479:3490'>盜其於木也為堅多心</span>
<span class='tline' id='l173' data-llen='3490:3513'>　荀九家有為宫為律為可為棟為叢棘為狐為蒺藜</span>
<span class='tline' id='l174' data-llen='3513:3519'>　為桎梏</span>
<span class='tline' id='l175' data-llen='3519:3542'>離為火為日為電為中女為甲胄為戈兵其於人也為</span>
<span class='tline' id='l176' data-llen='3542:3565'>大腹為乾卦為鼈為蟹為臝為蚌為龜其於木也為科</span>
<span class='tline' id='l177' data-llen='3565:3569'>上槁</span>
<span class='tline' id='l178' data-llen='3569:3596'><a onclick="displayPageImage('KR1a0078', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3596:3606'>　荀九家有為牝牛</span>
<span class='tline' id='l180' data-llen='3606:3629'>艮為山為徑路為小石為門闕為果蓏為閽寺為指為</span>
<span class='tline' id='l181' data-llen='3629:3647'>狗為鼠為黔喙之屬其於木也為堅多節</span>
<span class='tline' id='l182' data-llen='3647:3660'>　荀九家有為鼻為虎為狐</span>
<span class='tline' id='l183' data-llen='3660:3683'>兊為澤為少女為巫為口舌為毁折為附決其於地也</span>
<span class='tline' id='l184' data-llen='3683:3692'>為剛鹵為妾為羊</span>
<span class='tline' id='l185' data-llen='3692:3704'>　荀九家有為常為輔頰</span>
<span class='tline' id='l186' data-llen='3704:3713'>　　右第十一章</span>
<span class='tline' id='l187' data-llen='3713:3740'><a onclick="displayPageImage('KR1a0078', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3740:3763'>　　　此章廣八卦之象其間多不可曉者求之於經</span>
<span class='tline' id='l189' data-llen='3763:3786'>　　　亦不盡合也　通曰此章廣八卦之象凡百十</span>
<span class='tline' id='l190' data-llen='3786:3809'>　　　有二本義以為多有不可曉盖有當解者有不</span>
<span class='tline' id='l191' data-llen='3809:3832'>　　　必强解者其中有相對取象者如乾為天坤為</span>
<span class='tline' id='l192' data-llen='3832:3855'>　　　地之類是也上文乾為馬此則為良馬老馬瘠</span>
<span class='tline' id='l193' data-llen='3855:3878'>　　　馬駁馬良取其德老取其知瘠取其骨駁取其</span>
<span class='tline' id='l194' data-llen='3878:3901'>　　　力皆取其健也上文坤為牛此則為子母牛取</span>
<span class='tline' id='l195' data-llen='3901:3924'>　　　其生生有繼兼取其順也乾為木果結於上而</span>
<span class='tline' id='l196' data-llen='3924:3951'><a onclick="displayPageImage('KR1a0078', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3951:3974'>　　　圎坤為大輿載於下而方震為決躁巽為進退</span>
<span class='tline' id='l198' data-llen='3974:3997'>　　　為不果剛柔之性也震巽獨以其究言剛柔之</span>
<span class='tline' id='l199' data-llen='3997:4020'>　　　始也坎内陽外陰水與月則内明外暗離内陰</span>
<span class='tline' id='l200' data-llen='4020:4043'>　　　外陽火與日則内暗外明坎中實故於人為加</span>
<span class='tline' id='l201' data-llen='4043:4066'>　　　憂為心病為耳痛離中虚故於人為大腹艮為</span>
<span class='tline' id='l202' data-llen='4066:4089'>　　　閽寺為指陽之止也兊為巫為口舌陰之說也</span>
<span class='tline' id='l203' data-llen='4089:4112'>　　　有相反取象者震為大塗反而艮則為徑路大</span>
<span class='tline' id='l204' data-llen='4112:4135'>　　　塗陽闢乎陰无險阻也徑路陽阻而下陰不能</span>
<span class='tline' id='l205' data-llen='4135:4162'><a onclick="displayPageImage('KR1a0078', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4162:4185'>　　　闢也巽為長為髙反而兊則為毁折長且髙者</span>
<span class='tline' id='l207' data-llen='4185:4208'>　　　陽之上達毁而折者陰之上窮也有相因取象</span>
<span class='tline' id='l208' data-llen='4208:4231'>　　　者乾為馬震得乾初之陽故於馬為善鳴馵足</span>
<span class='tline' id='l209' data-llen='4231:4254'>　　　作足的顙震陽下而陰上也坎得乾中爻之陽</span>
<span class='tline' id='l210' data-llen='4254:4277'>　　　故於馬為美瘠亟心下首薄蹄曵坎陽中而陰</span>
<span class='tline' id='l211' data-llen='4277:4300'>　　　外也善鳴似乾馬之良美瘠似乾馬之瘠也作</span>
<span class='tline' id='l212' data-llen='4300:4323'>　　　足者陽下而强薄蹄者陰下而弱也坤為大輿</span>
<span class='tline' id='l213' data-llen='4323:4346'>　　　坎為輿為多眚坤中虛而力能載坎中滿而下</span>
<span class='tline' id='l214' data-llen='4346:4373'><a onclick="displayPageImage('KR1a0078', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4373:4396'>　　　无力也巽為木幹陽而根陰也坎中陽故於木</span>
<span class='tline' id='l216' data-llen='4396:4419'>　　　為堅多心艮上陽故於木為堅多節離中陰而</span>
<span class='tline' id='l217' data-llen='4419:4442'>　　　虛故於木為科上槁震為敷乾為木果震之一</span>
<span class='tline' id='l218' data-llen='4442:4465'>　　　陽花之敷乾之三陽果之結乾為木果艮為果</span>
<span class='tline' id='l219' data-llen='4465:4488'>　　　蓏果陽在上果蓏陽上而陰下也有一卦之中</span>
<span class='tline' id='l220' data-llen='4488:4511'>　　　自相因取象者坎為隠伏因而為盜巽為繩直</span>
<span class='tline' id='l221' data-llen='4511:4534'>　　　因而為工艮為門闕因而為閽寺兊為口舌因</span>
<span class='tline' id='l222' data-llen='4534:4557'>　　　而為巫有不言而互見者乾為君以見坤之為</span>
<span class='tline' id='l223' data-llen='4557:4584'><a onclick="displayPageImage('KR1a0078', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4584:4607'>　　　臣乾為圜以見坤之為方吝嗇者陰之翕也以</span>
<span class='tline' id='l225' data-llen='4607:4630'>　　　見陽之闢均者地之平也以見天之髙為文者</span>
<span class='tline' id='l226' data-llen='4630:4653'>　　　物生於地雜而可見也知其始於天者不可見</span>
<span class='tline' id='l227' data-llen='4653:4676'>　　　矣為柄者有形之可執也乾之氣不可執矣離</span>
<span class='tline' id='l228' data-llen='4676:4699'>　　　為乾卦以見坎之為涇坎為血卦以見離之為</span>
<span class='tline' id='l229' data-llen='4699:4725'>　　　氣巽為臭以見震之為聲<span class='krp-note'>闕/</span>　　　　巽離兊</span>
<span class='tline' id='l230' data-llen='4725:4748'>　　　三女震為長子而坎艮不言者尊嫡也於陽之</span>
<span class='tline' id='l231' data-llen='4748:4771'>　　　長者尊之也兊少女為妾而巽離不言者少女</span>
<span class='tline' id='l232' data-llen='4771:4798'><a onclick="displayPageImage('KR1a0078', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4798:4821'>　　　從姊為娣於陰之少者卑之也乾為馬震坎得</span>
<span class='tline' id='l234' data-llen='4821:4844'>　　　乾之陽皆言馬而艮不言者艮止也止之性非</span>
<span class='tline' id='l235' data-llen='4844:4859'>　　　馬也他可以觸類而通矣</span>
<span class='tline' id='l236' data-llen='4859:4862'>　</span>
<span class='tline' id='l237' data-llen='4862:4865'>　</span>
<span class='tline' id='l238' data-llen='4865:4868'>　</span>
<span class='tline' id='l239' data-llen='4868:4871'>　</span>
<span class='tline' id='l240' data-llen='4871:4882'>　周易本義通釋卷八</span>
</p>
<p>
</p>
  </div>
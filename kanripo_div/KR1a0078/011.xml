<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0078', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:204'>　周易本義通釋卷十一</span>
<span class='tline' id='l10' data-llen='204:224'>　　　　　　　　　　　元　胡炳文　撰</span>
<span class='tline' id='l11' data-llen='224:231'>　彖上𫝊</span>
<span class='tline' id='l12' data-llen='231:255'>　　彖即文王所繫之辭𫝊者孔子所以釋經之辭也</span>
<span class='tline' id='l13' data-llen='255:267'>　　後凡言𫝊者倣此</span>
<span class='tline' id='l14' data-llen='267:280'>大哉乾元萬物資始乃統天</span>
<span class='tline' id='l15' data-llen='280:303'>　此専以天道明乾義又析元亨利貞為四德以發明</span>
<span class='tline' id='l16' data-llen='303:329'><a onclick="displayPageImage('KR1a0078', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='329:352'>　之而此一節首釋元義也大哉歎辭元大也始也乾</span>
<span class='tline' id='l18' data-llen='352:375'>　元天德之大始故萬物之生皆資之以為始也又為</span>
<span class='tline' id='l19' data-llen='375:394'>　四德之首而貫乎天德之始終故曰統天</span>
<span class='tline' id='l20' data-llen='394:404'>雲行雨施品物流形</span>
<span class='tline' id='l21' data-llen='404:413'>　此釋乾之亨也</span>
<span class='tline' id='l22' data-llen='413:430'>大明終始六位時成時乗六龍以御天</span>
<span class='tline' id='l23' data-llen='430:453'>　始即元也終謂貞也不終則旡始不貞則无以為元</span>
<span class='tline' id='l24' data-llen='453:476'>　也此言聖人大明乾道之終始則見卦之六位各以</span>
<span class='tline' id='l25' data-llen='476:502'><a onclick="displayPageImage('KR1a0078', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='502:524'>　時成而乗此六陽以行天道是乃聖人之元亨也</span>
<span class='tline' id='l27' data-llen='524:547'>　通曰天有十二時陰陽各司其半以成四時故爻位</span>
<span class='tline' id='l28' data-llen='547:570'>　亦以六而成一爻有一爻之位則各有一爻之時六</span>
<span class='tline' id='l29' data-llen='570:593'>　位時成泛指易六虛言時乗六龍専指乾六畫言三</span>
<span class='tline' id='l30' data-llen='593:616'>　百八十四爻只是一時字故夫子首於乾彖發之坤</span>
<span class='tline' id='l31' data-llen='616:635'>　止說行乾兼說知行太明是知御天是行</span>
<span class='tline' id='l32' data-llen='635:652'>乾道變化各正性命保合太和乃利貞</span>
<span class='tline' id='l33' data-llen='652:675'>　變者化之漸化者變之成物所受為性天所賦為命</span>
<span class='tline' id='l34' data-llen='675:701'><a onclick="displayPageImage('KR1a0078', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='701:724'>　太和陰陽㑹合沖和之氣也各正者得於有生之初</span>
<span class='tline' id='l36' data-llen='724:747'>　保合者全於已生之後此言乾道變化旡所不利而</span>
<span class='tline' id='l37' data-llen='747:770'>　萬物各得其性命以自全以釋利貞之義也　通曰</span>
<span class='tline' id='l38' data-llen='770:793'>　以二氣之分言則變者萬物之出機元亨是也化者</span>
<span class='tline' id='l39' data-llen='793:816'>　萬物之入機利貞是也以一氣之運言則變者其漸</span>
<span class='tline' id='l40' data-llen='816:839'>　化者其成先言品物流形後言各正性命物有此形</span>
<span class='tline' id='l41' data-llen='839:862'>　即有此性皆天所命也謂之各正則命之稟也乃性</span>
<span class='tline' id='l42' data-llen='862:885'>　之所以一定而不易謂之保合則性之存也又命之</span>
<span class='tline' id='l43' data-llen='885:911'><a onclick="displayPageImage('KR1a0078', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='911:934'>　所以流行而不已盖太和者陰陽㑹合沖和之氣而</span>
<span class='tline' id='l45' data-llen='934:956'>　乾元資始之理固在其中矣以漸而變是之謂和</span>
<span class='tline' id='l46' data-llen='956:966'>首出庶物萬國咸寧</span>
<span class='tline' id='l47' data-llen='966:989'>　聖人在上髙出於物猶乾道之變化也萬國各得其</span>
<span class='tline' id='l48' data-llen='989:1012'>　所而咸寧猶萬物之各正性命而保合太和也此言</span>
<span class='tline' id='l49' data-llen='1012:1035'>　聖人之利貞也盖嘗統而論之元者物之始生亨者</span>
<span class='tline' id='l50' data-llen='1035:1058'>　物之暢茂利則向於實也貞則實之成也實之既成</span>
<span class='tline' id='l51' data-llen='1058:1081'>　則其根蔕脫落可復種而生矣此四德之所以循環</span>
<span class='tline' id='l52' data-llen='1081:1107'><a onclick="displayPageImage('KR1a0078', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1107:1130'>　而旡端也然而四者之間生氣流行初无閒斷此元</span>
<span class='tline' id='l54' data-llen='1130:1153'>　之所以包四德而統天也其以聖人而言則孔子之</span>
<span class='tline' id='l55' data-llen='1153:1176'>　意盖以此卦為聖人得天位行天道而致太平之占</span>
<span class='tline' id='l56' data-llen='1176:1199'>　也雖其文義有非文王之書者然讀者各以其意求</span>
<span class='tline' id='l57' data-llen='1199:1222'>　之則並行而不悖也坤卦倣此　通曰文王本從卜</span>
<span class='tline' id='l58' data-llen='1222:1245'>　筮上說夫子則從義理上說故曰大曰始以賛乾之</span>
<span class='tline' id='l59' data-llen='1245:1268'>　元曰終曰始以見乾貞下起元其釋元亨而曰終始</span>
<span class='tline' id='l60' data-llen='1268:1291'>　者終貞也不貞无以為元此四德之所以循環而无</span>
<span class='tline' id='l61' data-llen='1291:1317'><a onclick="displayPageImage('KR1a0078', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1317:1340'>　窮也其釋利貞又曰首出首元也非元无以為貞此</span>
<span class='tline' id='l63' data-llen='1340:1363'>　又元之所以包四德而統天也其在聖人則得天位</span>
<span class='tline' id='l64' data-llen='1363:1386'>　行天道而致太平之占盖乗六龍是得天位御天是</span>
<span class='tline' id='l65' data-llen='1386:1410'>　行天道萬國咸寧是致太平也彖𫝊主義理亦曷嘗</span>
<span class='tline' id='l66' data-llen='1410:1420'>　不可推之卜筮㦲</span>
<span class='tline' id='l67' data-llen='1420:1434'>至哉坤元萬物資生乃順承天</span>
<span class='tline' id='l68' data-llen='1434:1457'>　此以地道明坤之義而首言元也至極也比大義差</span>
<span class='tline' id='l69' data-llen='1457:1479'>　緩始者氣之始生者形之始順承天施地之道也</span>
<span class='tline' id='l70' data-llen='1479:1505'><a onclick="displayPageImage('KR1a0078', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1505:1524'>坤厚載物德合无疆含𢎞光大品物咸亨</span>
<span class='tline' id='l72' data-llen='1524:1538'>　言亨也德合无疆謂配乾也</span>
<span class='tline' id='l73' data-llen='1538:1556'>牝馬地類行地无疆柔順利貞君子攸行</span>
<span class='tline' id='l74' data-llen='1556:1579'>　言利貞也馬乾之象而以為地類者牡陰物而馬又</span>
<span class='tline' id='l75' data-llen='1579:1602'>　行地之物也行地无疆則順而健矣柔順利貞坤之</span>
<span class='tline' id='l76' data-llen='1602:1625'>　德也君子攸行人之所行如坤之德也所行如是則</span>
<span class='tline' id='l77' data-llen='1625:1636'>　其占如下文所云也</span>
<span class='tline' id='l78' data-llen='1636:1659'>先迷失道後順得常西南得朋乃與類行東北喪朋乃</span>
<span class='tline' id='l79' data-llen='1659:1685'><a onclick="displayPageImage('KR1a0078', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1685:1690'>終有慶</span>
<span class='tline' id='l81' data-llen='1690:1713'>　陽大陰小陽得兼陰陰不得兼陽故坤之德常減於</span>
<span class='tline' id='l82' data-llen='1713:1735'>　乾之半也東北雖喪朋然反之西南則終有慶矣</span>
<span class='tline' id='l83' data-llen='1735:1745'>安貞之吉應地无疆</span>
<span class='tline' id='l84' data-llen='1745:1756'>　安而且貞地之德也</span>
<span class='tline' id='l85' data-llen='1756:1766'>屯剛柔始交而難生</span>
<span class='tline' id='l86' data-llen='1766:1784'>　以二體釋卦名義始交謂震難生謂坎</span>
<span class='tline' id='l87' data-llen='1784:1793'>動乎險中大亨貞</span>
<span class='tline' id='l88' data-llen='1793:1819'><a onclick="displayPageImage('KR1a0078', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1819:1842'>　以二體之德釋卦辭動震之為也險坎之地也自此</span>
<span class='tline' id='l90' data-llen='1842:1858'>　以下釋元亨利貞乃用文王本意</span>
<span class='tline' id='l91' data-llen='1858:1876'>雷雨之動滿盈天造草昩宜建侯而不寧</span>
<span class='tline' id='l92' data-llen='1876:1899'>　以二體之象釋卦辭雷震象雨坎象天造猶言天運</span>
<span class='tline' id='l93' data-llen='1899:1923'>　草雜亂昩晦㝠也陰陽交而雷雨作雜亂晦𠖇塞乎</span>
<span class='tline' id='l94' data-llen='1923:1946'>　兩間天下未定名分未明宜立君以統治而未可遽</span>
<span class='tline' id='l95' data-llen='1946:1969'>　謂安寧之時也不取初九爻義者取義多端姑舉其</span>
<span class='tline' id='l96' data-llen='1969:1993'>　一也　通曰彖𫝊自屯以下例分作兩節釋卦名是</span>
<span class='tline' id='l97' data-llen='1993:2019'><a onclick="displayPageImage('KR1a0078', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2019:2042'>　一節釋卦辭是一節或卦辭有未盡者從而推廣之</span>
<span class='tline' id='l99' data-llen='2042:2065'>　如乾坤文言是也本義但分卦體卦象卦德卦變而</span>
<span class='tline' id='l100' data-llen='2065:2088'>　彖之㫖盡矣惟屯曰二體之象又曰二體之德見卦</span>
<span class='tline' id='l101' data-llen='2088:2102'>　象卦德又因卦體而見之也</span>
<span class='tline' id='l102' data-llen='2102:2113'>蒙山下有險險而止蒙</span>
<span class='tline' id='l103' data-llen='2113:2136'>　以卦象卦德釋卦名有兩義　通曰卦象分上下艮</span>
<span class='tline' id='l104' data-llen='2136:2159'>　山下有坎水之險是一義卦德分内外内險己不能</span>
<span class='tline' id='l105' data-llen='2159:2172'>　安外止又不能進是一義</span>
<span class='tline' id='l106' data-llen='2172:2198'><a onclick="displayPageImage('KR1a0078', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2198:2221'>蒙亨以亨行時中也匪我求童蒙童蒙求我志應也初</span>
<span class='tline' id='l108' data-llen='2221:2244'>筮告以剛中也再三瀆瀆則不告瀆蒙也蒙以養正聖</span>
<span class='tline' id='l109' data-llen='2244:2248'>功也</span>
<span class='tline' id='l110' data-llen='2248:2271'>　以卦體釋卦辭也九二以可亨之道發人之蒙而又</span>
<span class='tline' id='l111' data-llen='2271:2294'>　得其時之中謂如下文所指之事皆以亨行而當其</span>
<span class='tline' id='l112' data-llen='2294:2317'>　可也志應者二剛明五柔暗故二不求五而五求二</span>
<span class='tline' id='l113' data-llen='2317:2340'>　其志自相應也以剛中者以剛而中故能告而有節</span>
<span class='tline' id='l114' data-llen='2340:2363'>　也瀆筮者二三則問者固瀆而告者亦瀆矣蒙以養</span>
<span class='tline' id='l115' data-llen='2363:2389'><a onclick="displayPageImage('KR1a0078', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2389:2413'>　正乃作聖之功所以釋利貞之義也　通曰程𫝊云</span>
<span class='tline' id='l117' data-llen='2413:2436'>　亨道即時中也本義謂九二以可亨之道發人之蒙</span>
<span class='tline' id='l118' data-llen='2436:2459'>　而又得其時之中盖蒙豈无可亨之道但恐亨之不</span>
<span class='tline' id='l119' data-llen='2459:2482'>　得乎時之中爾本義謂如下文所指之事盖謂五之</span>
<span class='tline' id='l120' data-llen='2482:2505'>　志未與初應而遽欲亨之非時中也再三瀆而亦告</span>
<span class='tline' id='l121' data-llen='2505:2527'>　之非時中也蒙宜養正過此而後養之非時中也</span>
<span class='tline' id='l122' data-llen='2527:2547'>需須也險在前也剛健而不陷其義不困窮矣</span>
<span class='tline' id='l123' data-llen='2547:2558'>　此以卦德釋卦名義</span>
<span class='tline' id='l124' data-llen='2558:2584'><a onclick="displayPageImage('KR1a0078', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2584:2607'>需有孚光亨貞吉位乎天位以正中也利渉大川徃有</span>
<span class='tline' id='l126' data-llen='2607:2611'>功也</span>
<span class='tline' id='l127' data-llen='2611:2634'>　以卦體及兩象釋卦辭　通曰凡五皆天位也屯不</span>
<span class='tline' id='l128' data-llen='2634:2645'>　足言特於需發其義</span>
<span class='tline' id='l129' data-llen='2645:2656'>訟上剛下險險而健訟</span>
<span class='tline' id='l130' data-llen='2656:2679'>　以卦德釋卦名義　通曰上下以分言本不當訟上</span>
<span class='tline' id='l131' data-llen='2679:2702'>　剛以勢陵下也下險其情始不可測矣以一人言内</span>
<span class='tline' id='l132' data-llen='2702:2719'>　險而外健以二人言己險而彼健也</span>
<span class='tline' id='l133' data-llen='2719:2745'><a onclick="displayPageImage('KR1a0078', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2745:2768'>訟有孚窒惕中吉剛來而得中也終凶訟不可成也利</span>
<span class='tline' id='l135' data-llen='2768:2786'>見大人尚中正也不利渉大川入于淵也</span>
<span class='tline' id='l136' data-llen='2786:2799'>　以卦變卦體卦象釋卦辭</span>
<span class='tline' id='l137' data-llen='2799:2815'>師衆也貞正也能以衆正可以王矣</span>
<span class='tline' id='l138' data-llen='2815:2838'>　此以卦體釋師貞之義以謂能左右之也一陽在下</span>
<span class='tline' id='l139' data-llen='2838:2861'>　之中而五陰皆為所以也能以衆正則王者之師矣</span>
<span class='tline' id='l140' data-llen='2861:2884'>　　通曰本義提出一以字依春秋書法謂能左右之</span>
<span class='tline' id='l141' data-llen='2884:2907'>　也一陽而五陰皆為所以閫外之事將得専制之也</span>
<span class='tline' id='l142' data-llen='2907:2933'><a onclick="displayPageImage('KR1a0078', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2933:2956'>　然以之歸於正則為王者之師以之微有不正則為</span>
<span class='tline' id='l144' data-llen='2956:2963'>　霸者之術</span>
<span class='tline' id='l145' data-llen='2963:2986'>剛中而應行險而順以此毒天下而民從之吉又何咎</span>
<span class='tline' id='l146' data-llen='2986:2989'>矣</span>
<span class='tline' id='l147' data-llen='2989:3012'>　又以卦體卦德釋丈人吉无咎之義剛中謂九二應</span>
<span class='tline' id='l148' data-llen='3012:3035'>　謂六五應之行險謂行危道順謂順人心此非有老</span>
<span class='tline' id='l149' data-llen='3035:3058'>　成之德者不能也毒害也師旅之興不无害於天下</span>
<span class='tline' id='l150' data-llen='3058:3081'>　然而以其有是才德是以民恱而從之也　通曰剛</span>
<span class='tline' id='l151' data-llen='3081:3107'><a onclick="displayPageImage('KR1a0078', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3107:3131'>　中而應彖𫝊凡五見或五應二或二應五本義於他</span>
<span class='tline' id='l153' data-llen='3131:3154'>　卦不明言之而師獨曰剛中謂九二應謂六五應之</span>
<span class='tline' id='l154' data-llen='3154:3177'>　以在師之時五之信任乎二尤不可不専也毒之一</span>
<span class='tline' id='l155' data-llen='3177:3200'>　字見得王者之師不得已而用之如毒藥之攻病非</span>
<span class='tline' id='l156' data-llen='3200:3216'>　有沈痾堅癥不輕用也其指深矣</span>
<span class='tline' id='l157' data-llen='3216:3221'>比吉也</span>
<span class='tline' id='l158' data-llen='3221:3230'>　此三字疑衍文</span>
<span class='tline' id='l159' data-llen='3230:3239'>比輔也下順從也</span>
<span class='tline' id='l160' data-llen='3239:3265'><a onclick="displayPageImage('KR1a0078', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3265:3276'>　此以卦體釋卦名義</span>
<span class='tline' id='l162' data-llen='3276:3299'>原筮元永貞无咎以剛中也不寧方來上下應也後夫</span>
<span class='tline' id='l163' data-llen='3299:3306'>凶其道窮也</span>
<span class='tline' id='l164' data-llen='3306:3329'>　亦以卦體釋卦辭剛中謂五上下謂五陰　通曰凡</span>
<span class='tline' id='l165' data-llen='3329:3352'>　應字多謂剛柔兩爻相應此則為上下五陰應乎五</span>
<span class='tline' id='l166' data-llen='3352:3375'>　之剛又一例也師比皆一陽五陰師之應獨重謂五</span>
<span class='tline' id='l167' data-llen='3375:3398'>　應二將之任専也比之應則謂上下應五君之分嚴</span>
<span class='tline' id='l168' data-llen='3398:3421'>　也其曰上下應者五隂皆當應也曰其道窮者上以</span>
<span class='tline' id='l169' data-llen='3421:3448'><a onclick="displayPageImage('KR1a0078', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3448:3471'>　一陰獨不能應也易窮則變乾上九窮之災坤比上</span>
<span class='tline' id='l171' data-llen='3471:3485'>　六皆曰其道窮皆不知變者</span>
<span class='tline' id='l172' data-llen='3485:3500'>小畜柔得位而上下應之曰小畜</span>
<span class='tline' id='l173' data-llen='3500:3522'>　以卦體釋卦名義柔得位指六居四上下謂五陽</span>
<span class='tline' id='l174' data-llen='3522:3534'>健而巽剛中而志行乃亨</span>
<span class='tline' id='l175' data-llen='3534:3549'>　以卦德卦體而言陽猶可亨也</span>
<span class='tline' id='l176' data-llen='3549:3566'>密雲不雨尚往也自我西郊施未行也</span>
<span class='tline' id='l177' data-llen='3566:3589'>　尚往言畜之未極其氣猶上進也　通曰曰剛中而</span>
<span class='tline' id='l178' data-llen='3589:3616'><a onclick="displayPageImage('KR1a0078', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3616:3639'>　志行曰施未行兩行字相應陽被畜而志猶可行陰</span>
<span class='tline' id='l180' data-llen='3639:3662'>　雖得位而施未可行本義兩猶字専為陽言亦扶陽</span>
<span class='tline' id='l181' data-llen='3662:3670'>　抑陰之意也</span>
<span class='tline' id='l182' data-llen='3670:3677'>履柔履剛也</span>
<span class='tline' id='l183' data-llen='3677:3700'>　以二體釋卦名義　通曰本義謂二體見得是以兊</span>
<span class='tline' id='l184' data-llen='3700:3721'>　體之柔履乾體之剛非指六三以柔而履剛也</span>
<span class='tline' id='l185' data-llen='3721:3737'>說而應乎乾是以履虎尾不咥人亨</span>
<span class='tline' id='l186' data-llen='3737:3760'>　以卦德釋彖辭　通曰說而應乎乾亦是以下體之</span>
<span class='tline' id='l187' data-llen='3760:3787'><a onclick="displayPageImage('KR1a0078', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3787:3810'>　兊應上體之乾若蒙曰志應師曰剛中而應是剛柔</span>
<span class='tline' id='l189' data-llen='3810:3833'>　兩爻自相應比小畜上下應是一爻為主而衆爻應</span>
<span class='tline' id='l190' data-llen='3833:3837'>　之</span>
<span class='tline' id='l191' data-llen='3837:3851'>剛中正履帝位而不疚光明也</span>
<span class='tline' id='l192' data-llen='3851:3874'>　又以卦體明之指九五也　通曰釋彖已畢又於此</span>
<span class='tline' id='l193' data-llen='3874:3897'>　専指九五以推廣其義猶乾坤文言也履者小畜之</span>
<span class='tline' id='l194' data-llen='3897:3920'>　反小畜曰柔得位此則曰剛中正履帝位而不疚言</span>
<span class='tline' id='l195' data-llen='3920:3928'>　外之意可見</span>
<span class='tline' id='l196' data-llen='3928:3955'><a onclick="displayPageImage('KR1a0078', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3955:3978'>泰小徃大來吉亨則是天地交而萬物通也上下交而</span>
<span class='tline' id='l198' data-llen='3978:4001'>其志同也内陽而外陰内健而外順内君子而外小人</span>
<span class='tline' id='l199' data-llen='4001:4012'>君子道長小人道消也</span>
<span class='tline' id='l200' data-llen='4012:4034'>否之匪人不利君子貞大往小來則是天地不交而</span>
<span class='tline' id='l201' data-llen='4034:4057'>萬物不通也上下不交而天下无邦也内陰而外陽内</span>
<span class='tline' id='l202' data-llen='4057:4079'>柔而外剛内小人而外君子小人道長君子道消也</span>
<span class='tline' id='l203' data-llen='4079:4095'>同人柔得位得中而應乎乾曰同人</span>
<span class='tline' id='l204' data-llen='4095:4113'>　以卦體釋卦名義柔謂六二乾謂九五</span>
<span class='tline' id='l205' data-llen='4113:4140'><a onclick="displayPageImage('KR1a0078', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4140:4145'>同人曰</span>
<span class='tline' id='l207' data-llen='4145:4150'>　衍文</span>
<span class='tline' id='l208' data-llen='4150:4173'>同人于野亨利渉大川乾行也文明以健中正而應君</span>
<span class='tline' id='l209' data-llen='4173:4188'>子正也唯君子為能通天下之志</span>
<span class='tline' id='l210' data-llen='4188:4211'>　以卦德卦體釋卦辭通天下之志乃為大同不然則</span>
<span class='tline' id='l211' data-llen='4211:4234'>　是私情之合而已何以致亨而利渉㦲　通曰必通</span>
<span class='tline' id='l212' data-llen='4234:4255'>　天下之志乃為大同然非明與健不能大同也</span>
<span class='tline' id='l213' data-llen='4255:4273'>大有柔得尊位大中而上下應之曰大有</span>
<span class='tline' id='l214' data-llen='4273:4300'><a onclick="displayPageImage('KR1a0078', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4300:4323'>　以卦體釋卦名義柔謂六五上下謂五陽　通曰同</span>
<span class='tline' id='l216' data-llen='4323:4346'>　人以六居二則曰柔得位得中大有以六居五則曰</span>
<span class='tline' id='l217' data-llen='4346:4361'>　柔得尊位大中上下之分嚴矣</span>
<span class='tline' id='l218' data-llen='4361:4380'>其德剛健而文明應乎天而時行是以元亨</span>
<span class='tline' id='l219' data-llen='4380:4403'>　以卦德卦體釋卦辭應天指六五也　通曰文明以</span>
<span class='tline' id='l220' data-llen='4403:4426'>　健自明而誠之事剛健而文明自誠而明之事又若</span>
<span class='tline' id='l221' data-llen='4426:4435'>　有聖賢之等焉</span>
<span class='tline' id='l222' data-llen='4435:4452'>謙亨天道下濟而光明地道卑而上行</span>
<span class='tline' id='l223' data-llen='4452:4479'><a onclick="displayPageImage('KR1a0078', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4479:4502'>　言謙之必亨　通曰下濟為謙光明為亨卑為謙上</span>
<span class='tline' id='l225' data-llen='4502:4526'>　行為亨彖𫝊但言謙之必亨而不言卦體盖下濟光</span>
<span class='tline' id='l226' data-llen='4526:4540'>　明自含艮坤二體於其間也</span>
<span class='tline' id='l227' data-llen='4540:4563'>天道虧盈而益謙地道變盈而流謙鬼神害盈而福謙</span>
<span class='tline' id='l228' data-llen='4563:4586'>人道惡盈而好謙謙尊而光卑而不可喻君子之終也</span>
<span class='tline' id='l229' data-llen='4586:4609'>　變謂傾壞流謂聚而歸之人能謙則其居尊者其德</span>
<span class='tline' id='l230' data-llen='4609:4631'>　愈光其居卑者人亦莫能過此君子所以有終也</span>
<span class='tline' id='l231' data-llen='4631:4643'>豫剛應而志行順以動豫</span>
<span class='tline' id='l232' data-llen='4643:4670'><a onclick="displayPageImage('KR1a0078', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4670:4693'>　以卦體卦德釋卦名義　通曰小畜與豫皆以四為</span>
<span class='tline' id='l234' data-llen='4693:4716'>　主小畜剛中而志行是釋卦義亨字此剛應而志行</span>
<span class='tline' id='l235' data-llen='4716:4739'>　是釋卦名豫字小畜一陰畜五陽陽之志自行故亨</span>
<span class='tline' id='l236' data-llen='4739:4762'>　豫則五陰皆應一陽陽之志得行故豫皆扶陽之意</span>
<span class='tline' id='l237' data-llen='4762:4766'>　也</span>
<span class='tline' id='l238' data-llen='4766:4784'>豫順以動故天地如之而況建侯行師乎</span>
<span class='tline' id='l239' data-llen='4784:4793'>　以卦德釋卦辭</span>
<span class='tline' id='l240' data-llen='4793:4816'>天地以順動故日月不過而四時不忒聖人以順動則</span>
<span class='tline' id='l241' data-llen='4816:4843'><a onclick="displayPageImage('KR1a0078', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4843:4858'>刑罰清而民服豫之時義大矣㦲</span>
<span class='tline' id='l243' data-llen='4858:4881'>　極言之而賛其大也　通曰頤大過解革言時坎睽</span>
<span class='tline' id='l244' data-llen='4881:4904'>　蹇言時用豫隨遯旅姤言時義凡十二卦釋彖之已</span>
<span class='tline' id='l245' data-llen='4904:4927'>　言者又復推廣彖所未言者於是極言以賛其大欲</span>
<span class='tline' id='l246' data-llen='4927:4946'>　人涵泳於言意之表即如乾之文言是也</span>
<span class='tline' id='l247' data-llen='4946:4958'>隨剛來而下柔動而說隨</span>
<span class='tline' id='l248' data-llen='4958:4970'>　以卦變卦德釋卦名義</span>
<span class='tline' id='l249' data-llen='4970:4982'>大亨貞无咎而天下隨時</span>
<span class='tline' id='l250' data-llen='4982:5009'><a onclick="displayPageImage('KR1a0078', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5009:5032'>　王肅本時作之今當從之釋卦辭言能如是則天下</span>
<span class='tline' id='l252' data-llen='5032:5039'>　之所從也</span>
<span class='tline' id='l253' data-llen='5039:5048'>隨時之義大矣㦲</span>
<span class='tline' id='l254' data-llen='5048:5071'>　王肅本時字在之字下今當從之　通曰今本作隨</span>
<span class='tline' id='l255' data-llen='5071:5094'>　時之義惟本義從王肅本作隨之時義必如此而後</span>
<span class='tline' id='l256' data-llen='5094:5117'>　賛時之大者凡十二卦然曰隨時之義則隨字重義</span>
<span class='tline' id='l257' data-llen='5117:5140'>　字輕曰隨之時義則二字俱重而所謂隨時之義自</span>
<span class='tline' id='l258' data-llen='5140:5147'>　在其中矣</span>
<span class='tline' id='l259' data-llen='5147:5174'><a onclick="displayPageImage('KR1a0078', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5174:5186'>蠱剛上而柔下巽而止蠱</span>
<span class='tline' id='l261' data-llen='5186:5209'>　以卦變卦體卦德釋卦名義盖如此則積弊而至於</span>
<span class='tline' id='l262' data-llen='5209:5232'>　蠱矣　通曰諸解以巽而止為治蠱之道夫茍下卑</span>
<span class='tline' id='l263' data-llen='5232:5255'>　巽而上茍止豈所以治蠱㦲先儒云通其變則為隨</span>
<span class='tline' id='l264' data-llen='5255:5278'>　不能通其變則為蠱盖剛來而下柔剛柔之情交兼</span>
<span class='tline' id='l265' data-llen='5278:5301'>　此動而彼應故曰隨剛上而柔下上下不交且下卑</span>
<span class='tline' id='l266' data-llen='5301:5324'>　巽而上茍止故曰蠱蠱隨之相反以此凡卦德當分</span>
<span class='tline' id='l267' data-llen='5324:5347'>　内外先後如隨則我先動而彼說歸妹則先說而後</span>
<span class='tline' id='l268' data-llen='5347:5374'><a onclick="displayPageImage('KR1a0078', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5374:5397'>　動歸妹之凶又與隨反蠱則内卑巽而外茍止漸則</span>
<span class='tline' id='l270' data-llen='5397:5414'>　内静止而外卑巽漸之吉又與蠱反</span>
<span class='tline' id='l271' data-llen='5414:5437'>蠱元亨而天下治也利渉大川往有事也先甲三日後</span>
<span class='tline' id='l272' data-llen='5437:5449'>甲三日終則有始天行也</span>
<span class='tline' id='l273' data-llen='5449:5472'>　釋卦辭治蠱至於元亨則亂而復治之象也亂之終</span>
<span class='tline' id='l274' data-llen='5472:5495'>　治之始天運然也　通曰諸卦皆言往有功蠱獨曰</span>
<span class='tline' id='l275' data-llen='5495:5518'>　往有事蠱者事也事雖已治不可以无事視之也前</span>
<span class='tline' id='l276' data-llen='5518:5541'>　事過中而將壞即當為自新之圗後事方始而尚新</span>
<span class='tline' id='l277' data-llen='5541:5568'><a onclick="displayPageImage('KR1a0078', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5568:5591'>　即當致丁寧之意亂之極而治之始雖天運然也亦</span>
<span class='tline' id='l279' data-llen='5591:5599'>　人事致然也</span>
<span class='tline' id='l280' data-llen='5599:5606'>臨剛浸而長</span>
<span class='tline' id='l281' data-llen='5606:5615'>　以卦體釋卦名</span>
<span class='tline' id='l282' data-llen='5615:5624'>說而順剛中而應</span>
<span class='tline' id='l283' data-llen='5624:5637'>　又以卦德卦體言卦之善</span>
<span class='tline' id='l284' data-llen='5637:5647'>大亨以正天之道也</span>
<span class='tline' id='l285' data-llen='5647:5670'>　當剛長之時又有此善故其占如此也　通曰臨无</span>
<span class='tline' id='l286' data-llen='5670:5697'><a onclick="displayPageImage('KR1a0078', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5697:5720'>　妄皆曰元亨利貞臨曰剛中而應大亨以正天之道</span>
<span class='tline' id='l288' data-llen='5720:5743'>　也无妄曰剛中而應大亨以正天之命也本義於臨</span>
<span class='tline' id='l289' data-llen='5743:5766'>　曰以卦德卦體言卦之善當剛長之時有此善故其</span>
<span class='tline' id='l290' data-llen='5766:5789'>　占如此无妄亦曰言卦之善如此故其占當獲大亨</span>
<span class='tline' id='l291' data-llen='5789:5812'>　而利於正乃天命之當然也他卦但曰釋卦名義釋</span>
<span class='tline' id='l292' data-llen='5812:5835'>　卦辭此二卦又有所謂言卦之善者何㦲盖二卦皆</span>
<span class='tline' id='l293' data-llen='5835:5858'>　以剛為主剛不如此非剛之善也兼之天道賦予旡</span>
<span class='tline' id='l294' data-llen='5858:5875'>　有不善善字又從天道天命而言也</span>
<span class='tline' id='l295' data-llen='5875:5902'><a onclick="displayPageImage('KR1a0078', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5902:5914'>至于八月有凶消不久也</span>
<span class='tline' id='l297' data-llen='5914:5937'>　言雖天運之當然然君子宜知所戒　通曰觀卦不</span>
<span class='tline' id='l298' data-llen='5937:5960'>　取四隂為義於臨曰八月有凶則觀為八月卦已見</span>
<span class='tline' id='l299' data-llen='5960:5966'>　於此矣</span>
<span class='tline' id='l300' data-llen='5966:5981'>大觀在上順而巽中正以觀天下</span>
<span class='tline' id='l301' data-llen='5981:6004'>　以卦體卦德釋卦名義　通曰四陽為大壯四陰不</span>
<span class='tline' id='l302' data-llen='6004:6027'>　曰小者之壯而曰觀取二陽示四陰也釋彖且曰大</span>
<span class='tline' id='l303' data-llen='6027:6050'>　觀壯以下之四陽為大觀以上之二陽為大釋卦名</span>
<span class='tline' id='l304' data-llen='6050:6077'><a onclick="displayPageImage('KR1a0078', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6077:6100'>　義則以為大觀在上釋卦辭以為下觀而化上下之</span>
<span class='tline' id='l306' data-llen='6100:6114'>　分嚴崇陽抑陰之意可見矣</span>
<span class='tline' id='l307' data-llen='6114:6130'>觀盥而不薦有孚顒若下觀而化也</span>
<span class='tline' id='l308' data-llen='6130:6153'>　釋卦辭　通曰盥而不薦與神武而不殺朱子皆以</span>
<span class='tline' id='l309' data-llen='6153:6176'>　為是聖人不犯手做底盖盥則必薦不薦是喻聖人</span>
<span class='tline' id='l310' data-llen='6176:6199'>　致其潔清而不輕自用武則必殺不殺是喻聖人得</span>
<span class='tline' id='l311' data-llen='6199:6222'>　其理而不假其物故彼謂之神武而此下文别以神</span>
<span class='tline' id='l312' data-llen='6222:6228'>　道言之</span>
<span class='tline' id='l313' data-llen='6228:6255'><a onclick="displayPageImage('KR1a0078', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6255:6278'>觀天之神道而四時不忒聖人以神道設教而天下服</span>
<span class='tline' id='l315' data-llen='6278:6281'>矣</span>
<span class='tline' id='l316' data-llen='6281:6304'>　極言觀之道也四時不忒天之所以為觀也神道設</span>
<span class='tline' id='l317' data-llen='6304:6316'>　教聖人之所以為觀也</span>
<span class='tline' id='l318' data-llen='6316:6325'>頤中有物曰噬嗑</span>
<span class='tline' id='l319' data-llen='6325:6335'>　以卦體釋卦名義</span>
<span class='tline' id='l320' data-llen='6335:6358'>噬嗑而亨剛柔分動而明雷電合而章柔得中而上行</span>
<span class='tline' id='l321' data-llen='6358:6368'>雖不當位利用獄也</span>
<span class='tline' id='l322' data-llen='6368:6395'><a onclick="displayPageImage('KR1a0078', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6395:6418'>　以卦名卦體卦德二象卦變釋卦辭　通曰卦辭云</span>
<span class='tline' id='l324' data-llen='6418:6442'>　噬嗑亨彖𫝊加一而字謂必噬嗑之而後亨也此以</span>
<span class='tline' id='l325' data-llen='6442:6465'>　卦名釋卦辭　動不如雷不能斷獄明不如電不能</span>
<span class='tline' id='l326' data-llen='6465:6488'>　察獄不柔則失之暴柔而不中則失之縱甚言用獄</span>
<span class='tline' id='l327' data-llen='6488:6494'>　之難也</span>
<span class='tline' id='l328' data-llen='6494:6498'>賁亨</span>
<span class='tline' id='l329' data-llen='6498:6505'>　亨字疑衍</span>
<span class='tline' id='l330' data-llen='6505:6528'>柔來而文剛故亨分剛上而文柔故小利有攸往天文</span>
<span class='tline' id='l331' data-llen='6528:6555'><a onclick="displayPageImage('KR1a0078', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6555:6558'>也</span>
<span class='tline' id='l333' data-llen='6558:6581'>　以卦變釋卦辭剛柔之交自然之象故曰天文先儒</span>
<span class='tline' id='l334' data-llen='6581:6604'>　說天文上當有剛柔交錯四字理或然也　通曰柔</span>
<span class='tline' id='l335' data-llen='6604:6627'>　來而文剛是以剛為主也剛往文柔必曰分剛上而</span>
<span class='tline' id='l336' data-llen='6627:6650'>　文柔者亦以剛為主也故本義於柔文剛則曰陽得</span>
<span class='tline' id='l337' data-llen='6650:6673'>　隂助於剛文柔而不曰陰得陽助盖一陰下而為離</span>
<span class='tline' id='l338' data-llen='6673:6696'>　則隂為陽之助而明於内一陽上而為艮則陽為陰</span>
<span class='tline' id='l339' data-llen='6696:6720'>　之主而止於外是知皆以剛為主而彖𫝊以陰為小</span>
<span class='tline' id='l340' data-llen='6720:6747'><a onclick="displayPageImage('KR1a0078', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6747:6753'>　者此也</span>
<span class='tline' id='l342' data-llen='6753:6762'>文明以止人文也</span>
<span class='tline' id='l343' data-llen='6762:6785'>　又以卦德言之止謂各得其分　通曰上文以卦變</span>
<span class='tline' id='l344' data-llen='6785:6808'>　言則剛柔之交可以見天文此以卦德言則文明各</span>
<span class='tline' id='l345' data-llen='6808:6819'>　得其分可以見人文</span>
<span class='tline' id='l346' data-llen='6819:6838'>觀乎天文以察時變觀乎人文以化成天下</span>
<span class='tline' id='l347' data-llen='6838:6848'>　極言賁道之大也</span>
<span class='tline' id='l348' data-llen='6848:6857'>剥剥也柔變剛也</span>
<span class='tline' id='l349' data-llen='6857:6884'><a onclick="displayPageImage('KR1a0078', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6884:6904'>　以卦體釋卦名義言柔進于陽變剛為柔也</span>
<span class='tline' id='l351' data-llen='6904:6927'>不利有攸往小人長也順而止之觀象也君子尚消息</span>
<span class='tline' id='l352' data-llen='6927:6934'>盈虛天行也</span>
<span class='tline' id='l353' data-llen='6934:6957'>　以卦體卦德釋卦辭　通曰凡卦畫皆象也皆當觀</span>
<span class='tline' id='l354' data-llen='6957:6980'>　也於剥獨言之者為處變君子言也消息盈虛四字</span>
<span class='tline' id='l355' data-llen='6980:7003'>　皆為陽言復者陽之息姤者陽之消乾者陽之盈坤</span>
<span class='tline' id='l356' data-llen='7003:7026'>　者陽之虛剥五陰而一陽則陽之消而至於虚也其</span>
<span class='tline' id='l357' data-llen='7026:7048'>　變也大矣然亦天行也故剥曰天行復亦曰天行</span>
<span class='tline' id='l358' data-llen='7048:7075'><a onclick="displayPageImage('KR1a0078', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7075:7081'>復亨剛反</span>
<span class='tline' id='l360' data-llen='7081:7088'>　剛反則亨</span>
<span class='tline' id='l361' data-llen='7088:7105'>動而以順行是以出入无疾朋來无咎</span>
<span class='tline' id='l362' data-llen='7105:7113'>　以卦德而言</span>
<span class='tline' id='l363' data-llen='7113:7126'>反復其道七日來復天行也</span>
<span class='tline' id='l364' data-llen='7126:7137'>　陰陽消息天運然也</span>
<span class='tline' id='l365' data-llen='7137:7146'>利有攸往剛長也</span>
<span class='tline' id='l366' data-llen='7146:7160'>　以卦體而言既生則漸長矣</span>
<span class='tline' id='l367' data-llen='7160:7187'><a onclick="displayPageImage('KR1a0078', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7187:7197'>復其見天地之心乎</span>
<span class='tline' id='l369' data-llen='7197:7220'>　積陰之下一陽復生天地生物之心㡬於滅息而至</span>
<span class='tline' id='l370' data-llen='7220:7243'>　此乃復可見在人則為静極而動惡極而善本心㡬</span>
<span class='tline' id='l371' data-llen='7243:7266'>　息而復見之端也程子論之詳矣而邵子之詩亦曰</span>
<span class='tline' id='l372' data-llen='7266:7289'>　冬至子之半天心无改移一陽初動處萬物未生時</span>
<span class='tline' id='l373' data-llen='7289:7313'>　𤣥酒味方淡太音聲正希此言如不信更請問包羲</span>
<span class='tline' id='l374' data-llen='7313:7336'>　至㦲言也學者冝盡心焉　通曰天地生物之心即</span>
<span class='tline' id='l375' data-llen='7336:7359'>　人之本心也皆於㡬息而復萌之時見之本義辭尚</span>
<span class='tline' id='l376' data-llen='7359:7386'><a onclick="displayPageImage('KR1a0078', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7386:7409'>　簡要未嘗泛引古語此則全引康節詩殊有意也朱</span>
<span class='tline' id='l378' data-llen='7409:7432'>　子詩曰忽然夜半一聲雷萬户千門次第開識得无</span>
<span class='tline' id='l379' data-llen='7432:7455'>　中含有處許君親見伏羲來學者有得於此詩則可</span>
<span class='tline' id='l380' data-llen='7455:7465'>　以知康節之詩矣</span>
<span class='tline' id='l381' data-llen='7465:7488'>无妄剛自外來而為主於内動而健剛中而應大亨以</span>
<span class='tline' id='l382' data-llen='7488:7511'>正天之命也其匪正有眚不利有攸徃无妄之徃何之</span>
<span class='tline' id='l383' data-llen='7511:7521'>矣天命不祐行矣哉</span>
<span class='tline' id='l384' data-llen='7521:7544'>　以卦變卦德卦體言卦之善如此故其占當獲大亨</span>
<span class='tline' id='l385' data-llen='7544:7571'><a onclick="displayPageImage('KR1a0078', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7571:7594'>　而利於正乃天命之當然也其有不正則不利有所</span>
<span class='tline' id='l387' data-llen='7594:7617'>　往欲何徃哉盖其逆天之命而天不祐之故不可以</span>
<span class='tline' id='l388' data-llen='7617:7640'>　有行也　通曰本義謂自訟而來二之剛來居初也</span>
<span class='tline' id='l389' data-llen='7640:7663'>　或謂外卦為乾震之剛自乾來也亦通无妄釋元亨</span>
<span class='tline' id='l390' data-llen='7663:7686'>　利貞與臨同命即道也叶韻耳无妄之往程子以為</span>
<span class='tline' id='l391' data-llen='7686:7709'>　无妄而又往本義只順上文本意解正者天之命不</span>
<span class='tline' id='l392' data-llen='7709:7732'>　正故不可行也盖无妄之往與泰卦包荒得尚于中</span>
<span class='tline' id='l393' data-llen='7732:7755'>　行句相似舉首尾句而包中間也不可泥文而失意</span>
<span class='tline' id='l394' data-llen='7755:7782'><a onclick="displayPageImage('KR1a0078', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7782:7796'>大畜剛健篤實輝光日新其德</span>
<span class='tline' id='l396' data-llen='7796:7819'>　以卦德釋卦名義　通曰諸卦艮德只一止字此則</span>
<span class='tline' id='l397' data-llen='7819:7842'>　有篤實輝光四字盖大畜之所重者在艮上一爻卦</span>
<span class='tline' id='l398' data-llen='7842:7865'>　名畜字已具艮止之義此曰篤實艮一陽之所以能</span>
<span class='tline' id='l399' data-llen='7865:7883'>　畜也曰輝光陽能畜諸中而見諸外也</span>
<span class='tline' id='l400' data-llen='7883:7896'>剛上而尚賢能止健大正也</span>
<span class='tline' id='l401' data-llen='7896:7909'>　以卦變卦體卦德釋卦辭</span>
<span class='tline' id='l402' data-llen='7909:7918'>不家食吉養賢也</span>
<span class='tline' id='l403' data-llen='7918:7945'><a onclick="displayPageImage('KR1a0078', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7945:7954'>　亦取尚賢之象</span>
<span class='tline' id='l405' data-llen='7954:7964'>利渉大川應乎天也</span>
<span class='tline' id='l406' data-llen='7964:7987'>　亦以卦體而言　通曰卦有乾體者多曰利渉大川</span>
<span class='tline' id='l407' data-llen='7987:7993'>　健故也</span>
<span class='tline' id='l408' data-llen='7993:8016'>頤貞吉養正則吉也觀頤觀其所養也自求口實觀其</span>
<span class='tline' id='l409' data-llen='8016:8021'>自養也</span>
<span class='tline' id='l410' data-llen='8021:8027'>　釋卦辭</span>
<span class='tline' id='l411' data-llen='8027:8048'>天地養萬物聖人養賢以及萬民頤之時大矣哉</span>
<span class='tline' id='l412' data-llen='8048:8075'><a onclick="displayPageImage('KR1a0078', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8075:8085'>　極言養道而賛之</span>
<span class='tline' id='l414' data-llen='8085:8093'>大過大者過也</span>
<span class='tline' id='l415' data-llen='8093:8103'>　以卦體釋卦名義</span>
<span class='tline' id='l416' data-llen='8103:8111'>棟橈本末弱也</span>
<span class='tline' id='l417' data-llen='8111:8131'>　復以卦體釋卦辭本謂初末謂上弱謂陰柔</span>
<span class='tline' id='l418' data-llen='8131:8147'>剛過而中巽而說行利有攸往乃亨</span>
<span class='tline' id='l419' data-llen='8147:8159'>　又以卦體卦德釋卦辭</span>
<span class='tline' id='l420' data-llen='8159:8168'>大過之時大矣哉</span>
<span class='tline' id='l421' data-llen='8168:8195'><a onclick="displayPageImage('KR1a0078', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8195:8217'>　大過之時非有大過人之才不能濟也故嘆其大</span>
<span class='tline' id='l423' data-llen='8217:8240'>　通曰他卦多是釋卦辭後復引天地聖人而言之是</span>
<span class='tline' id='l424' data-llen='8240:8263'>　極言以賛其時之大大過方釋卦辭遽曰大過之時</span>
<span class='tline' id='l425' data-llen='8263:8286'>　大矣㦲故本義以大過人之才言之所謂才者指上</span>
<span class='tline' id='l426' data-llen='8286:8309'>　文卦才而言也盖大過之事甚大无其時不可過有</span>
<span class='tline' id='l427' data-llen='8309:8327'>　其時无其才愈不可過本義之意深矣</span>
<span class='tline' id='l428' data-llen='8327:8334'>習坎重險也</span>
<span class='tline' id='l429' data-llen='8334:8341'>　釋卦名義</span>
<span class='tline' id='l430' data-llen='8341:8368'><a onclick="displayPageImage('KR1a0078', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8368:8382'>水流而不盈行險而不失其信</span>
<span class='tline' id='l432' data-llen='8382:8405'>　以卦象釋有孚之義言内實而行有常也　通曰水</span>
<span class='tline' id='l433' data-llen='8405:8428'>　字當讀流而不盈行險而不失其信兩句皆指水言</span>
<span class='tline' id='l434' data-llen='8428:8448'>　以水之内實行有常者釋卦辭有孚之義也</span>
<span class='tline' id='l435' data-llen='8448:8465'>維心亨乃以剛中也行有尚往有功也</span>
<span class='tline' id='l436' data-llen='8465:8484'>　以剛在中心孚之象如是而往必有功也</span>
<span class='tline' id='l437' data-llen='8484:8507'>天險不可升也地險山川丘陵也王公設險以守其國</span>
<span class='tline' id='l438' data-llen='8507:8516'>險之時用大矣㦲</span>
<span class='tline' id='l439' data-llen='8516:8543'><a onclick="displayPageImage('KR1a0078', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8543:8554'>　極言之而賛其大也</span>
<span class='tline' id='l441' data-llen='8554:8577'>離麗也日月麗乎天百穀草木麗乎土重明以麗乎正</span>
<span class='tline' id='l442' data-llen='8577:8584'>乃化成天下</span>
<span class='tline' id='l443' data-llen='8584:8591'>　釋卦名義</span>
<span class='tline' id='l444' data-llen='8591:8607'>柔麗乎中正故亨是以畜牝牛吉也</span>
<span class='tline' id='l445' data-llen='8607:8630'>　以卦體釋卦辭　通曰坎之剛中九五分數多故九</span>
<span class='tline' id='l446' data-llen='8630:8653'>　五曰坎不盈卦辭釋有孚亦曰水流而不盈離之中</span>
<span class='tline' id='l447' data-llen='8653:8676'>　正六二分數多故卦辭曰畜牝牛而六二爻辭亦曰</span>
<span class='tline' id='l448' data-llen='8676:8703'><a onclick="displayPageImage('KR1a0078', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8703:8710'>　黄離元吉</span>
<span class='tline' id='l450' data-llen='8710:8713'>　</span>
<span class='tline' id='l451' data-llen='8713:8716'>　</span>
<span class='tline' id='l452' data-llen='8716:8719'>　</span>
<span class='tline' id='l453' data-llen='8719:8722'>　</span>
<span class='tline' id='l454' data-llen='8722:8725'>　</span>
<span class='tline' id='l455' data-llen='8725:8728'>　</span>
<span class='tline' id='l456' data-llen='8728:8740'>　周易本義通釋卷十一</span>
</p>
<p>
</p>
  </div>
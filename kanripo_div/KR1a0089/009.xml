<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0089', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易參義卷九</span>
<span class='tline' id='l10' data-llen='198:218'>　　　　　　　　　　　　元　梁寅　撰</span>
<span class='tline' id='l11' data-llen='218:224'>　文言傳</span>
<span class='tline' id='l12' data-llen='224:247'>元者善之長也亨者嘉之㑹也利者義之和也貞者事</span>
<span class='tline' id='l13' data-llen='247:252'>之幹也</span>
<span class='tline' id='l14' data-llen='252:275'>　天之四德无非善也而元者生物之始則豈非衆善</span>
<span class='tline' id='l15' data-llen='275:298'>　之長乎四德无不嘉美也而亨者生物之通則豈非</span>
<span class='tline' id='l16' data-llen='298:324'><a onclick="displayPageImage('KR1a0089', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='324:347'>　衆美之所㑹乎四德无非義也而利者生物之遂則</span>
<span class='tline' id='l18' data-llen='347:370'>　豈非義有自然之利而極其和者乎四德无非造化</span>
<span class='tline' id='l19' data-llen='370:393'>　之事也而貞者生物之成又豈非衆事之所賴而立</span>
<span class='tline' id='l20' data-llen='393:408'>　者乎此四者皆天德之自然也</span>
<span class='tline' id='l21' data-llen='408:431'>君子體仁足以長人嘉㑹足以合禮利物足以和義貞</span>
<span class='tline' id='l22' data-llen='431:438'>固足以幹事</span>
<span class='tline' id='l23' data-llen='438:461'>　人之仁義禮智即天之元亨利貞也夫孰无仁也而</span>
<span class='tline' id='l24' data-llen='461:484'>　唯君子能以仁為體而天下之疴癢疾痛舉切於其</span>
<span class='tline' id='l25' data-llen='484:510'><a onclick="displayPageImage('KR1a0089', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='510:533'>　身則夫尊爵者吾有也生物者吾心也而於長人之</span>
<span class='tline' id='l27' data-llen='533:556'>　道何不足之有亦孰无禮也而唯君子能嘉其所㑹</span>
<span class='tline' id='l28' data-llen='556:579'>　而嚴敬以行之備物以飾之則夫禮儀三百威儀三</span>
<span class='tline' id='l29' data-llen='579:602'>　千无一之不美而於禮也何不合之有義亦孰无也</span>
<span class='tline' id='l30' data-llen='602:625'>　而君子則獨能利於物而理財正辭禁民為非使夫</span>
<span class='tline' id='l31' data-llen='625:648'>　有生者无不各止其所各遂其性而於義也何不和</span>
<span class='tline' id='l32' data-llen='648:671'>　之有知亦孰无也而君子則獨能貞正而堅固故周</span>
<span class='tline' id='l33' data-llen='671:694'>　乎萬物而旁行不流則所以成天下之務如木之幹</span>
<span class='tline' id='l34' data-llen='694:720'><a onclick="displayPageImage('KR1a0089', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='720:743'>　而枝葉附焉是其於事也又何不立之有此四者皆</span>
<span class='tline' id='l36' data-llen='743:752'>　人事之當然也</span>
<span class='tline' id='l37' data-llen='752:768'>君子行此四德者故曰乾元亨利貞</span>
<span class='tline' id='l38' data-llen='768:791'>　以君子之至健而行此四徳則旣全體乎乾道而又</span>
<span class='tline' id='l39' data-llen='791:814'>　能不息焉所謂人而天者也此曰乾元亨利貞者其</span>
<span class='tline' id='l40' data-llen='814:826'>　即君子之元亨利貞歟</span>
<span class='tline' id='l41' data-llen='826:849'>初九曰潛龍勿用何謂也子曰龍德而隱者也不易乎</span>
<span class='tline' id='l42' data-llen='849:872'>世不成乎名遯世无悶不見是而无悶樂則行之憂則</span>
<span class='tline' id='l43' data-llen='872:898'><a onclick="displayPageImage('KR1a0089', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='898:911'>違之確乎其不可拔潛龍也</span>
<span class='tline' id='l45' data-llen='911:934'>　如初九之所云盖君子之有龍德而潛隱者也其介</span>
<span class='tline' id='l46' data-llen='934:957'>　如石不變於世俗深藏若虚不成乎名譽惟不變於</span>
<span class='tline' id='l47' data-llen='957:980'>　世俗故雖逃遯於世而无悶焉惟不成乎名譽故雖</span>
<span class='tline' id='l48' data-llen='980:1003'>　衆人見非而亦无悶焉道合於時而心之所樂則時</span>
<span class='tline' id='l49' data-llen='1003:1026'>　行而行非奔競也道與時違而心懐其憂則時止而</span>
<span class='tline' id='l50' data-llen='1026:1049'>　止非潔身也其行其止卷舒有道確然自樹不可移</span>
<span class='tline' id='l51' data-llen='1049:1060'>　拔豈非潛龍之德乎</span>
<span class='tline' id='l52' data-llen='1060:1086'><a onclick="displayPageImage('KR1a0089', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1086:1109'>九二曰見龍在田利見大人何謂也子曰龍德而正中</span>
<span class='tline' id='l54' data-llen='1109:1132'>者也庸言之信庸行之謹閑邪存其誠善世而不伐德</span>
<span class='tline' id='l55' data-llen='1132:1150'>博而化易曰見龍在田利見大人君德也</span>
<span class='tline' id='l56' data-llen='1150:1173'>　九二者有龍德而正當隱顯之中者也此正中非以</span>
<span class='tline' id='l57' data-llen='1173:1196'>　中正之德言者若以德言之則自初之潛至五之飛</span>
<span class='tline' id='l58' data-llen='1196:1219'>　皆聖人隨時而中正者也豈獨九二哉朱子以正中</span>
<span class='tline' id='l59' data-llen='1219:1242'>　為不潛未躍之時其意可見矣常言亦信常行亦謹</span>
<span class='tline' id='l60' data-llen='1242:1265'>　所謂動容周旋中禮盛德之至也旣處无過之地矣</span>
<span class='tline' id='l61' data-llen='1265:1291'><a onclick="displayPageImage('KR1a0089', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1291:1314'>　然猶曰閑邪存其誠則無射亦保之意也聖賢之心</span>
<span class='tline' id='l63' data-llen='1314:1337'>　兢兢業業者盖如此乎不見有餘之在已故善著於</span>
<span class='tline' id='l64' data-llen='1337:1360'>　世而不自矜伐正已而物正故德之所施者博而下</span>
<span class='tline' id='l65' data-llen='1360:1381'>　民无不化若是者雖未處君位而豈非君德乎</span>
<span class='tline' id='l66' data-llen='1381:1404'>九三曰君子終日乾乾夕惕若厲无咎何謂也子曰君</span>
<span class='tline' id='l67' data-llen='1404:1427'>子進德修業忠信所以進德也修辭立其誠所以居業</span>
<span class='tline' id='l68' data-llen='1427:1450'>也知至至之可與幾也知終終之可與存義也是故居</span>
<span class='tline' id='l69' data-llen='1450:1473'>上位而不驕在下位而不憂故乾乾因其時而惕雖危</span>
<span class='tline' id='l70' data-llen='1473:1499'><a onclick="displayPageImage('KR1a0089', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1499:1504'>无咎矣</span>
<span class='tline' id='l72' data-llen='1504:1527'>　君子之進德修業即終日乾乾之工夫也忠信者誠</span>
<span class='tline' id='l73' data-llen='1527:1550'>　之於心使為善之念无少懈怠所以進其德也修辭</span>
<span class='tline' id='l74' data-llen='1550:1573'>　以立誠者誠之於言使言之與行不相背馳所以居</span>
<span class='tline' id='l75' data-llen='1573:1596'>　其業也進德者進而不己之意居業者守而不去之</span>
<span class='tline' id='l76' data-llen='1596:1619'>　意也知至至之為進德之事知終終之為居業之事</span>
<span class='tline' id='l77' data-llen='1619:1642'>　盖知至者見其所當至而至之者心至於其處故云</span>
<span class='tline' id='l78' data-llen='1642:1665'>　可與幾幾者先知其精微之辨也知終者見其至之</span>
<span class='tline' id='l79' data-llen='1665:1691'><a onclick="displayPageImage('KR1a0089', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1691:1714'>　極而終之者行至於其極故云可與存義存義者凡</span>
<span class='tline' id='l81' data-llen='1714:1737'>　義理皆存而不失也君子之乾乾者如此則无所處</span>
<span class='tline' id='l82' data-llen='1737:1760'>　而不善居於上位則樂善忘勢而不驕在於下位則</span>
<span class='tline' id='l83' data-llen='1760:1775'>　樂天知命而不憂其无咎宜矣</span>
<span class='tline' id='l84' data-llen='1775:1798'>九四曰或躍在淵无咎何謂也子曰上下无常非為邪</span>
<span class='tline' id='l85' data-llen='1798:1821'>也進退无恒非離羣也君子進德修業欲及時也故无</span>
<span class='tline' id='l86' data-llen='1821:1824'>咎</span>
<span class='tline' id='l87' data-llen='1824:1847'>　九四處不中正而或躍或處疑於失其道也故夫子</span>
<span class='tline' id='l88' data-llen='1847:1873'><a onclick="displayPageImage('KR1a0089', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1873:1896'>　特明之曰其上下无常者非為邪枉也進退无恒者</span>
<span class='tline' id='l90' data-llen='1896:1919'>　非離羣類也盖君子於九三之時終日乾乾而進德</span>
<span class='tline' id='l91' data-llen='1919:1942'>　修業學已至矣至於此則亦欲及時而進為故无咎</span>
<span class='tline' id='l92' data-llen='1942:1965'>　也然其欲進為亦進退隨時而不必於進也所謂用</span>
<span class='tline' id='l93' data-llen='1965:1986'>　舍无與於已而行藏安於所遇者其唯九四乎</span>
<span class='tline' id='l94' data-llen='1986:2009'>九五曰飛龍在天利見大人何謂也子曰同聲相應同</span>
<span class='tline' id='l95' data-llen='2009:2032'>氣相求水流濕火就燥雲從龍風從虎聖人作而萬物</span>
<span class='tline' id='l96' data-llen='2032:2053'>覩本乎天者親上本乎地者親下則各從其類也</span>
<span class='tline' id='l97' data-llen='2053:2079'><a onclick="displayPageImage('KR1a0089', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2079:2102'>　本乎天者如日月星辰以其行度之同而親於上本</span>
<span class='tline' id='l99' data-llen='2102:2123'>　乎地者如蟲獸草木以其形氣之同而親於下</span>
<span class='tline' id='l100' data-llen='2123:2146'>上九曰亢龍有悔何謂也子曰貴而无位髙而无民賢</span>
<span class='tline' id='l101' data-llen='2146:2162'>人在下位而无輔是以動而有悔也</span>
<span class='tline' id='l102' data-llen='2162:2185'>　五居尊位而上復處其上故雖貴而无位雖髙而无</span>
<span class='tline' id='l103' data-llen='2185:2208'>　民當之者如天子父天子師皆是也以此爻言之則</span>
<span class='tline' id='l104' data-llen='2208:2231'>　九五得天位行天道乃天下所利見而上九在其外</span>
<span class='tline' id='l105' data-llen='2231:2254'>　衆不歸之故在下之賢人雖多而无有為之輔者其</span>
<span class='tline' id='l106' data-llen='2254:2280'><a onclick="displayPageImage('KR1a0089', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2280:2296'>　如末世之君當天命已去之時乎</span>
<span class='tline' id='l108' data-llen='2296:2319'>潛龍勿用下也見龍在田時舍也終日乾乾行事也或</span>
<span class='tline' id='l109' data-llen='2319:2342'>躍在淵自試也飛龍在天上治也亢龍有悔窮之災也</span>
<span class='tline' id='l110' data-llen='2342:2365'>乾元用九天下治也　潛龍勿用陽氣潛藏見龍在田</span>
<span class='tline' id='l111' data-llen='2365:2388'>天下文明終日乾乾與時偕行或躍在淵乾道乃革飛</span>
<span class='tline' id='l112' data-llen='2388:2411'>龍在天乃位乎天德亢龍有悔與時偕極乾元用九乃</span>
<span class='tline' id='l113' data-llen='2411:2416'>見天則</span>
<span class='tline' id='l114' data-llen='2416:2433'>　此二節皆申明六爻之義猶象傳也</span>
<span class='tline' id='l115' data-llen='2433:2459'><a onclick="displayPageImage('KR1a0089', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2459:2469'>乾元者始而亨者也</span>
<span class='tline' id='l117' data-llen='2469:2492'>　此申明元亨之義見元之與亨非為二道旣有其始</span>
<span class='tline' id='l118' data-llen='2492:2514'>　則必至於亨乃理勢之自然而有不容於己者矣</span>
<span class='tline' id='l119' data-llen='2514:2522'>利貞者性情也</span>
<span class='tline' id='l120' data-llen='2522:2545'>　此明利貞之義四德无非性情也然始而亨之時乃</span>
<span class='tline' id='l121' data-llen='2545:2568'>　造化之性情至於利貞之時則一物各具一性情矣</span>
<span class='tline' id='l122' data-llen='2568:2591'>　觀萬物之性情不觀之於誠之通而觀之於誠之復</span>
<span class='tline' id='l123' data-llen='2591:2614'>　以其收斂歸藏而有以見生生之實也復見天地之</span>
<span class='tline' id='l124' data-llen='2614:2640'><a onclick="displayPageImage('KR1a0089', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2640:2663'>　心於其動而見利貞者萬物之性情於其靜而見非</span>
<span class='tline' id='l126' data-llen='2663:2673'>　知道者孰能識之</span>
<span class='tline' id='l127' data-llen='2673:2691'>乾始能以美利利天下不言所利大矣哉</span>
<span class='tline' id='l128' data-llen='2691:2714'>　乾知大始而萬物資焉是以美利利天下也然利在</span>
<span class='tline' id='l129' data-llen='2714:2737'>　於物物自以為利耳天何言哉其不言所利而萬物</span>
<span class='tline' id='l130' data-llen='2737:2760'>　无不利此其利之所以大也莊周曰天地有大美而</span>
<span class='tline' id='l131' data-llen='2760:2768'>　不言信矣哉</span>
<span class='tline' id='l132' data-llen='2768:2782'>大哉乾乎剛健中正純粹精也</span>
<span class='tline' id='l133' data-llen='2782:2808'><a onclick="displayPageImage('KR1a0089', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2808:2831'>　聖人贊乾之大不一而足也其曰大哉乾元以其為</span>
<span class='tline' id='l135' data-llen='2831:2854'>　天地之大始也又曰不言所利大矣哉以其有生物</span>
<span class='tline' id='l136' data-llen='2854:2877'>　之大功也此又曰大哉乾乎盖又以其為天之全德</span>
<span class='tline' id='l137' data-llen='2877:2900'>　也然前以元亨利貞為天德則其流行之始終可見</span>
<span class='tline' id='l138' data-llen='2900:2923'>　也此以剛健中正為天德則其全體之本然可見也</span>
<span class='tline' id='l139' data-llen='2923:2946'>　乾之大者以其剛健中正而已是故發育无間者其</span>
<span class='tline' id='l140' data-llen='2946:2969'>　剛也運行不息者其健也行之无過不及者其中也</span>
<span class='tline' id='l141' data-llen='2969:2992'>　立之无所偏倚者其正也觀此四者乾之徳亦備矣</span>
<span class='tline' id='l142' data-llen='2992:3018'><a onclick="displayPageImage('KR1a0089', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3018:3041'>　然使其雜焉而未精猶不足以見其大也故必純而</span>
<span class='tline' id='l144' data-llen='3041:3064'>　不雜於隂柔粹而不雜於邪惡然後見剛健中正之</span>
<span class='tline' id='l145' data-llen='3064:3087'>　至極而純粹也又以精言之則精也者又純粹之至</span>
<span class='tline' id='l146' data-llen='3087:3104'>　極也天德之大豈不於是而見之乎</span>
<span class='tline' id='l147' data-llen='3104:3114'>六爻發揮旁通情也</span>
<span class='tline' id='l148' data-llen='3114:3137'>　乾德之大唯易能該之故六爻之發揮乾德者有以</span>
<span class='tline' id='l149' data-llen='3137:3145'>　曲盡其情也</span>
<span class='tline' id='l150' data-llen='3145:3163'>時乗六龍以御天也雲行雨施天下平也</span>
<span class='tline' id='l151' data-llen='3163:3189'><a onclick="displayPageImage('KR1a0089', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3189:3212'>　易於天道備矣而聖人體天道以治天下非取諸易</span>
<span class='tline' id='l153' data-llen='3212:3235'>　乎故乾之六龍者潛見飛躍各以其時而聖人之進</span>
<span class='tline' id='l154' data-llen='3235:3258'>　退亦必隨時而不過是聖人之出乃乗此六龍以當</span>
<span class='tline' id='l155' data-llen='3258:3281'>　天之運也然不曰當天而曰御天以見其進退遲速</span>
<span class='tline' id='l156' data-llen='3281:3304'>　之在我耳夫天之生物也雲行雨施而萬物遂其性</span>
<span class='tline' id='l157' data-llen='3304:3327'>　聖人之平天下則覆幬以至仁霑濡以大利亦无一</span>
<span class='tline' id='l158' data-llen='3327:3345'>　民之失所焉聖人之功用豈異於天乎</span>
<span class='tline' id='l159' data-llen='3345:3368'>君子以成德為行日可見之行也潛之為言也隱而未</span>
<span class='tline' id='l160' data-llen='3368:3394'><a onclick="displayPageImage('KR1a0089', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3394:3417'>見行而未成是以君子弗用也<span class='krp-note'>為行之行去聲/</span></span>
<span class='tline' id='l162' data-llen='3417:3440'>　君子以成德為行所謂行者在身之行也日可見之</span>
<span class='tline' id='l163' data-llen='3440:3463'>　行則謂行其道以成其事業也君子之德旣成則其</span>
<span class='tline' id='l164' data-llen='3463:3486'>　行本於德如形之有影如木之有枝自有不容於掩</span>
<span class='tline' id='l165' data-llen='3486:3509'>　矣然其道可以行而其時未得以行故未免隨時而</span>
<span class='tline' id='l166' data-llen='3509:3532'>　潛也潛之為言身則隱處而未見道則欲行而未成</span>
<span class='tline' id='l167' data-llen='3532:3555'>　是以其占謂之勿用言君子於是時未可以有為也</span>
<span class='tline' id='l168' data-llen='3555:3578'>君子學以聚之問以辯之寛以居之仁以行之易曰見</span>
<span class='tline' id='l169' data-llen='3578:3605'><a onclick="displayPageImage('KR1a0089', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3605:3617'>龍在田利見大人君德也</span>
<span class='tline' id='l171' data-llen='3617:3640'>　前於九三言學而此於九二言之者以見乾之六爻</span>
<span class='tline' id='l172' data-llen='3640:3663'>　皆聖人非有淺深之異其稱君子而言學者聖人之</span>
<span class='tline' id='l173' data-llen='3663:3686'>　心未嘗自聖而亦未嘗不學也學以聚之理之㑹也</span>
<span class='tline' id='l174' data-llen='3686:3709'>　問以辯之理之通也此二句皆致知之事寛以居之</span>
<span class='tline' id='l175' data-llen='3709:3733'>　德之𢎞也仁以行之德之毅也此二句皆力行之事</span>
<span class='tline' id='l176' data-llen='3733:3753'>　致知而㑹通力行而𢎞毅大人之學備矣</span>
<span class='tline' id='l177' data-llen='3753:3776'>九三重剛而不中上不在天下不在田故乾乾因其時</span>
<span class='tline' id='l178' data-llen='3776:3803'><a onclick="displayPageImage('KR1a0089', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3803:3826'>而惕雖危无咎矣　九四重剛而不中上不在天下不</span>
<span class='tline' id='l180' data-llen='3826:3846'>在田中不在人故或之或之者疑之也故无咎</span>
<span class='tline' id='l181' data-llen='3846:3859'>　此二節言重剛者重乾也</span>
<span class='tline' id='l182' data-llen='3859:3882'>夫大人者與天地合其德與日月合其明與四時合其</span>
<span class='tline' id='l183' data-llen='3882:3905'>序與鬼神合其吉凶先天而天弗違後天而奉天時天</span>
<span class='tline' id='l184' data-llen='3905:3920'>且弗違而况於人乎況於鬼神乎</span>
<span class='tline' id='l185' data-llen='3920:3943'>　天地日月四時鬼神皆形氣也而其為德為明為序</span>
<span class='tline' id='l186' data-llen='3943:3966'>　為吉凶則所謂道也大人之與合者亦合其道耳旣</span>
<span class='tline' id='l187' data-llen='3966:3993'><a onclick="displayPageImage('KR1a0089', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3993:4016'>　與造化之道合則凡所舉動或先於天而天不能違</span>
<span class='tline' id='l189' data-llen='4016:4039'>　以吾之心即天之心也或後於天而奉天時以天之</span>
<span class='tline' id='l190' data-llen='4039:4062'>　心即吾之心也先天而天弗違者如禮雖先王未之</span>
<span class='tline' id='l191' data-llen='4062:4085'>　有而可以義起之類盖天所未為而人為之苟其當</span>
<span class='tline' id='l192' data-llen='4085:4108'>　然即天之所欲為也後天而奉天時者如天叙有典</span>
<span class='tline' id='l193' data-llen='4108:4131'>　天秩有禮之類盖天理之自然而人必奉行之固不</span>
<span class='tline' id='l194' data-llen='4131:4154'>　敢有違於天也大人與天為一而天自不違矣彼人</span>
<span class='tline' id='l195' data-llen='4154:4165'>　與鬼神烏能違之哉</span>
<span class='tline' id='l196' data-llen='4165:4192'><a onclick="displayPageImage('KR1a0089', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4192:4215'>亢之為言也知進而不知退知存而不知亡知得而不</span>
<span class='tline' id='l198' data-llen='4215:4238'>知喪其唯聖人乎知進退存亡而不失其正者其唯聖</span>
<span class='tline' id='l199' data-llen='4238:4242'>人乎</span>
<span class='tline' id='l200' data-llen='4242:4265'>　乾諸爻皆聖人也而上九獨非聖人乎盖善處而不</span>
<span class='tline' id='l201' data-llen='4265:4286'>　至於悔則聖人也若終亢而致窮則下愚而已</span>
<span class='tline' id='l202' data-llen='4286:4300'>坤至柔而動也剛至靜而德方</span>
<span class='tline' id='l203' data-llen='4300:4323'>　坤之體雖柔而動則剛體雖至靜而用則有方剛謂</span>
<span class='tline' id='l204' data-llen='4323:4346'>　應乾不違乾行而坤亦行未嘗有息也方謂生物有</span>
<span class='tline' id='l205' data-llen='4346:4373'><a onclick="displayPageImage('KR1a0089', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4373:4388'>　常如飛潛動植之各以其類也</span>
<span class='tline' id='l207' data-llen='4388:4404'>後得主而有常<span class='krp-note'>主下脱利字/</span></span>
<span class='tline' id='l208' data-llen='4404:4422'>　居後有得而所主者利此坤之常道也</span>
<span class='tline' id='l209' data-llen='4422:4430'>含萬物而化光</span>
<span class='tline' id='l210' data-llen='4430:4445'>　即含𢎞光大品物咸亨之意</span>
<span class='tline' id='l211' data-llen='4445:4457'>坤道其順乎承天而時行</span>
<span class='tline' id='l212' data-llen='4457:4480'>積善之家必有餘慶積不善之家必有餘殃臣弑其君</span>
<span class='tline' id='l213' data-llen='4480:4503'>子弑其父非一朝一夕之故其所由來者漸矣由辯之</span>
<span class='tline' id='l214' data-llen='4503:4530'><a onclick="displayPageImage('KR1a0089', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4530:4547'>不早辯也易曰履霜堅氷至盖言順也</span>
<span class='tline' id='l216' data-llen='4547:4570'>直其正也方其義也君子敬以直内義以方外敬義立</span>
<span class='tline' id='l217' data-llen='4570:4591'>而德不孤直方大不習无不利則不疑其所行也</span>
<span class='tline' id='l218' data-llen='4591:4614'>　坤之直者以其正之主乎内也坤之方者以其義之</span>
<span class='tline' id='l219' data-llen='4614:4637'>　形於外也君子體坤之道於是主敬以直乎内守義</span>
<span class='tline' id='l220' data-llen='4637:4660'>　以方其外直者直上直下之意言无一毫之私曲也</span>
<span class='tline' id='l221' data-llen='4660:4683'>　方者截然方整之意言事之一定而不易也敬義二</span>
<span class='tline' id='l222' data-llen='4683:4706'>　者並立不廢則體用相涵表裏交正其德盛大而不</span>
<span class='tline' id='l223' data-llen='4706:4733'><a onclick="displayPageImage('KR1a0089', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4733:4756'>　孤矣若有敬而无義則无以揆其外而敬或非其敬</span>
<span class='tline' id='l225' data-llen='4756:4779'>　有義而无敬則无以主乎内而義或非其義皆所謂</span>
<span class='tline' id='l226' data-llen='4779:4802'>　孤也敬義立而德不孤則盡坤之道不待學習而自</span>
<span class='tline' id='l227' data-llen='4802:4825'>　无不利其所行者將沛然其莫之遏矣而焉有疑乎</span>
<span class='tline' id='l228' data-llen='4825:4848'>隂雖有美含之以從王事弗敢成也地道也妻道也臣</span>
<span class='tline' id='l229' data-llen='4848:4871'>道也地道无成而代有終也　天地變化草木蕃天地</span>
<span class='tline' id='l230' data-llen='4871:4894'>閉賢人隱易曰括囊无咎无譽盖言謹也　君子黄中</span>
<span class='tline' id='l231' data-llen='4894:4917'>通理正位居體美在其中而暢於四支發於事業美之</span>
<span class='tline' id='l232' data-llen='4917:4944'><a onclick="displayPageImage('KR1a0089', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4944:4966'>至也　隂疑於陽必戰為其嫌於无陽也故稱龍焉</span>
<span class='tline' id='l234' data-llen='4966:4991'>猶未離其類也故稱血焉夫𤣥黄者天地之雜也天𤣥</span>
<span class='tline' id='l235' data-llen='4991:4996'>而地黄</span>
<span class='tline' id='l236' data-llen='4996:4999'>　</span>
<span class='tline' id='l237' data-llen='4999:5002'>　</span>
<span class='tline' id='l238' data-llen='5002:5005'>　</span>
<span class='tline' id='l239' data-llen='5005:5008'>　</span>
<span class='tline' id='l240' data-llen='5008:5017'>　周易參義卷九</span>
</p>
<p>
</p>
  </div>
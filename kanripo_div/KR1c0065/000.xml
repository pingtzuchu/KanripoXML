<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0065', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部三</span><br/>
<span class='tline' id='l9' data-llen='196:211'>　虞東學詩目錄　　　　詩類</span><br/>
<span class='tline' id='l10' data-llen='211:217'>　　卷一</span><br/>
<span class='tline' id='l11' data-llen='217:232'>　　　國風一<span class='krp-note'>周南召南/</span></span><br/>
<span class='tline' id='l12' data-llen='232:238'>　　卷二</span><br/>
<span class='tline' id='l13' data-llen='238:252'>　　　國風二<span class='krp-note'>邶鄘衛/</span></span><br/>
<span class='tline' id='l14' data-llen='252:258'>　　卷三</span><br/>
<span class='tline' id='l15' data-llen='258:271'>　　　國風三<span class='krp-note'>王鄭/</span></span><br/>
<span class='tline' id='l16' data-llen='271:297'><a onclick="displayPageImage('KR1c0065', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='297:303'>　　卷四</span><br/>
<span class='tline' id='l18' data-llen='303:317'>　　　國風四<span class='krp-note'>齊魏唐/</span></span><br/>
<span class='tline' id='l19' data-llen='317:323'>　　卷五</span><br/>
<span class='tline' id='l20' data-llen='323:339'>　　　國風五<span class='krp-note'>秦陳檜曹豳/</span></span><br/>
<span class='tline' id='l21' data-llen='339:345'>　　卷六</span><br/>
<span class='tline' id='l22' data-llen='345:361'>　　　小雅一<span class='krp-note'>鹿鳴至鶴鳴/</span></span><br/>
<span class='tline' id='l23' data-llen='361:367'>　　卷七</span><br/>
<span class='tline' id='l24' data-llen='367:383'>　　　小雅二<span class='krp-note'>祈父至四月/</span></span><br/>
<span class='tline' id='l25' data-llen='383:409'><a onclick="displayPageImage('KR1c0065', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='409:415'>　　卷八</span><br/>
<span class='tline' id='l27' data-llen='415:433'>　　　小雅三<span class='krp-note'>北山至何草不黃/</span></span><br/>
<span class='tline' id='l28' data-llen='433:439'>　　卷九</span><br/>
<span class='tline' id='l29' data-llen='439:454'>　　　大雅一<span class='krp-note'>文王至板/</span></span><br/>
<span class='tline' id='l30' data-llen='454:460'>　　卷十</span><br/>
<span class='tline' id='l31' data-llen='460:475'>　　　大雅二<span class='krp-note'>蕩至召旻/</span></span><br/>
<span class='tline' id='l32' data-llen='475:482'>　　卷十一</span><br/>
<span class='tline' id='l33' data-llen='482:498'>　　　頌一<span class='krp-note'>周頌清廟至武/</span></span><br/>
<span class='tline' id='l34' data-llen='498:524'><a onclick="displayPageImage('KR1c0065', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='524:531'>　　卷十二</span><br/>
<span class='tline' id='l36' data-llen='531:553'>　　　頌二<span class='krp-note'>周頌閔予小子至般/魯頌商頌</span></span><br/>
<span class='tline' id='l37' data-llen='553:573'>　　　　<span class='krp-note'>臣/</span>等謹案虞東學詩十二卷</span><br/>
<span class='tline' id='l38' data-llen='573:596'>　　　國朝顧鎮撰鎮字偹九號古湫常熟人常熟古</span><br/>
<span class='tline' id='l39' data-llen='596:619'>　　　　海虞地鎮居城東故亦自號曰虞東乾隆甲</span><br/>
<span class='tline' id='l40' data-llen='619:642'>　　　　戌進士官至宗人府主事是書大㫖以講學</span><br/>
<span class='tline' id='l41' data-llen='642:665'>　　　　諸家尊集傳而抑小序博古諸家又申小序</span><br/>
<span class='tline' id='l42' data-llen='665:688'>　　　　而疑集傳集傳既不敢不從小序又不可竟</span><br/>
<span class='tline' id='l43' data-llen='688:714'><a onclick="displayPageImage('KR1c0065', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='714:737'>　　　　廢于是委曲調停驛騎於兩家之間謂其說</span><br/>
<span class='tline' id='l45' data-llen='737:760'>　　　　本無大異是亦解紛之一術也徵引者凡數</span><br/>
<span class='tline' id='l46' data-llen='760:783'>　　　　十家而歐陽修蘇轍吕祖謙嚴粲四家所取</span><br/>
<span class='tline' id='l47' data-llen='783:806'>　　　　為多雖鎔鑄羣言自為疏解而某義本之某</span><br/>
<span class='tline' id='l48' data-llen='806:829'>　　　　人必於句下註其所出又集傳主於義理於</span><br/>
<span class='tline' id='l49' data-llen='829:852'>　　　　名物訓詁聲音之學皆在所畧鎮於是數端</span><br/>
<span class='tline' id='l50' data-llen='852:875'>　　　　皆精心考證具有根柢不徒以空談說經在</span><br/>
<span class='tline' id='l51' data-llen='875:898'>　　　　漢學宋學之間可謂能持其平者矣書雖晚</span><br/>
<span class='tline' id='l52' data-llen='898:924'><a onclick="displayPageImage('KR1c0065', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='924:947'>　　　　出於讀詩者不為無裨也乾隆四十四年十</span><br/>
<span class='tline' id='l54' data-llen='947:958'>　　　　一月恭校上</span><br/>
<span class='tline' id='l55' data-llen='958:993'>　　　　　　　　　　緫纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l56' data-llen='993:1021'>　　　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l58' data-llen='1041:1067'><a onclick="displayPageImage('KR1c0065', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1067:1072'>　例言</span><br/>
<span class='tline' id='l60' data-llen='1072:1077'>　　一</span><br/>
<span class='tline' id='l61' data-llen='1077:1100'>欽定詩經傳說彚纂備錄古義是書一遵彚纂引据經</span><br/>
<span class='tline' id='l62' data-llen='1100:1115'>　　　傳及諸家義疏以證明之</span><br/>
<span class='tline' id='l63' data-llen='1115:1138'>　　一序說惟首句為古序餘則經師各錄所聞以綴</span><br/>
<span class='tline' id='l64' data-llen='1138:1161'>　　　其下先儒論之已詳今惟以序首一句為主序</span><br/>
<span class='tline' id='l65' data-llen='1161:1176'>　　　下之言則擇其合者取焉</span><br/>
<span class='tline' id='l66' data-llen='1176:1199'>　　一毛傳持義正而語未詳鄭箋引据博而擇未精</span><br/>
<span class='tline' id='l67' data-llen='1199:1225'><a onclick="displayPageImage('KR1c0065', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1225:1243'>　　　今惟取其詳且精者不敢曲狥也</span><br/>
<span class='tline' id='l69' data-llen='1243:1266'>　　一集傳採輯諸家歸于一緒大撤詩之障蔀為功</span><br/>
<span class='tline' id='l70' data-llen='1266:1289'>　　　後學不淺說者謂其盡棄古說獨以已意行之</span><br/>
<span class='tline' id='l71' data-llen='1289:1312'>　　　此殊不然詳求朱子說詩大㫖與序首不合者</span><br/>
<span class='tline' id='l72' data-llen='1312:1335'>　　　特十之二三耳至其訓釋辭義取之傳箋疏者</span><br/>
<span class='tline' id='l73' data-llen='1335:1358'>　　　尤多固未嘗盡棄古說也今於古序及集傳不</span><br/>
<span class='tline' id='l74' data-llen='1358:1381'>　　　同之處必求稟据明確者從之其有别義可通</span><br/>
<span class='tline' id='l75' data-llen='1381:1400'>　　　者則列之圈外亦竊取朱子之義云</span><br/>
<span class='tline' id='l76' data-llen='1400:1426'><a onclick="displayPageImage('KR1c0065', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1426:1449'>　　一朱子序辨大都駁斥經師傅㑹之說而於序首</span><br/>
<span class='tline' id='l78' data-llen='1449:1472'>　　　一句指駁殊少除國風刺忽刺僖刺淫外惟小</span><br/>
<span class='tline' id='l79' data-llen='1472:1494'>　　　雅刺幽及頌中郊禘等篇耳書中頗費考核</span><br/>
<span class='tline' id='l80' data-llen='1494:1517'>　　一考證詩義當引他經之明切者為据而史漢之</span><br/>
<span class='tline' id='l81' data-llen='1517:1540'>　　　與經合者亦參訂焉一切竹書吕覽管韓諸子</span><br/>
<span class='tline' id='l82' data-llen='1540:1555'>　　　之書義難信据槩不敢及</span><br/>
<span class='tline' id='l83' data-llen='1555:1578'>　　一三家之說見於薛君章句及崔靈恩集注者閒</span><br/>
<span class='tline' id='l84' data-llen='1578:1601'>　　　亦及之以存舊說之一二其子貢詩傳申公詩</span><br/>
<span class='tline' id='l85' data-llen='1601:1627'><a onclick="displayPageImage('KR1c0065', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l86' data-llen='1627:1643'>　　　說顯屬後人偽撰並不採登</span><br/>
<span class='tline' id='l87' data-llen='1643:1666'>　　一古今詩說最繁錢氏詩牖序所載有書可考者</span><br/>
<span class='tline' id='l88' data-llen='1666:1689'>　　　一百一十八部其見於漢志隋志唐志宋三朝</span><br/>
<span class='tline' id='l89' data-llen='1689:1712'>　　　志四朝志中興志不可更僕數而其中卓然可</span><br/>
<span class='tline' id='l90' data-llen='1712:1735'>　　　傳者推歐蘇吕嚴四家而王景文之總聞錢文</span><br/>
<span class='tline' id='l91' data-llen='1735:1758'>　　　子之詩傳曹粹中之詩說陳少南李迂仲之詩</span><br/>
<span class='tline' id='l92' data-llen='1758:1781'>　　　解亦如驂有靳元明迄今篤學稽古之士勃焉</span><br/>
<span class='tline' id='l93' data-llen='1781:1804'>　　　有作所愧耳目短淺無以盡睹前人述作之美</span><br/>
<span class='tline' id='l94' data-llen='1804:1830'><a onclick="displayPageImage('KR1c0065', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='1830:1853'>　　　今所採者不出數十部而取裁於歐蘇吕嚴居</span><br/>
<span class='tline' id='l96' data-llen='1853:1860'>　　　多云</span><br/>
<span class='tline' id='l97' data-llen='1860:1883'>　　一採用成說或於文内指明或於句下注出不敢</span><br/>
<span class='tline' id='l98' data-llen='1883:1906'>　　　掠前人之美也其有無闗大義順文寫過或未</span><br/>
<span class='tline' id='l99' data-llen='1906:1929'>　　　見本書暗與之合不能保其必無惟知言者諒</span><br/>
<span class='tline' id='l100' data-llen='1929:1935'>　　　之</span><br/>
<span class='tline' id='l101' data-llen='1935:1958'>　　一音韻之學本非所習今用嚴氏質疑本以通韻</span><br/>
<span class='tline' id='l102' data-llen='1958:1981'>　　　為主其不可通者則以轉通之蓋五音得二變</span><br/>
<span class='tline' id='l103' data-llen='1981:2007'><a onclick="displayPageImage('KR1c0065', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2007:2030'>　　　以為之旋轉而無不可通之音矣又古人一字</span><br/>
<span class='tline' id='l105' data-llen='2030:2053'>　　　恒有數音音隨義變而詩中亦有用此音不用</span><br/>
<span class='tline' id='l106' data-llen='2053:2076'>　　　此義者如闗雎卒章鐘鼓樂之徐音五教反板</span><br/>
<span class='tline' id='l107' data-llen='2076:2099'>　　　六章牖民孔易鄭音亦之類又不在通轉之例</span><br/>
<span class='tline' id='l108' data-llen='2099:2121'>　　　並為添注以備考尚冀審音君子加訂正焉</span><br/>
<span class='tline' id='l110' data-llen='2141:2167'><a onclick="displayPageImage('KR1c0065', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2167:2175'>欽定四庫全書</span><br/>
<span class='tline' id='l112' data-llen='2175:2184'>　虞東學詩詩說</span><br/>
<span class='tline' id='l113' data-llen='2184:2205'>　　　　　　　　　　　宗人府主事顧鎮撰</span><br/>
<span class='tline' id='l114' data-llen='2205:2215'>　　序說<span class='krp-note'>上/</span></span><br/>
<span class='tline' id='l115' data-llen='2215:2238'>詩之有序如頭面之着眉目非是即不復省釋為何人</span><br/>
<span class='tline' id='l116' data-llen='2238:2261'>故曰學詩而不求序猶入室而不由户也顧本書既不</span><br/>
<span class='tline' id='l117' data-llen='2261:2284'>著作者姓氏史傳所述又言人人殊大約信序者必欲</span><br/>
<span class='tline' id='l118' data-llen='2284:2307'>推之卜氏而疑序者必欲斥為衛宏二者亦皆有之而</span><br/>
<span class='tline' id='l119' data-llen='2307:2333'><a onclick="displayPageImage('KR1c0065', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2333:2356'>皆非也子夏之生去詩亡甚逺安能臆度而為之序韓</span><br/>
<span class='tline' id='l121' data-llen='2356:2379'>愈氏謂智不及者篤論也衛宏後子夏千數百年顧以</span><br/>
<span class='tline' id='l122' data-llen='2379:2402'>子夏之智所不及者而鑿空為之其又安能乎二者之</span><br/>
<span class='tline' id='l123' data-llen='2402:2425'>失可一言蔽已葢序之由來本於國史序中已明言之</span><br/>
<span class='tline' id='l124' data-llen='2425:2448'>惟采詩之官本其得於何地審其出於何人究其主於</span><br/>
<span class='tline' id='l125' data-llen='2448:2471'>何事上之國史國史於是采案所以綴詞其端以授太</span><br/>
<span class='tline' id='l126' data-llen='2471:2494'>師而登之絃歌藉非當日隨事紀實則雖孔子之聖無</span><br/>
<span class='tline' id='l127' data-llen='2494:2517'>以知之而况於子夏况於衛宏乎程純公所以深信小</span><br/>
<span class='tline' id='l128' data-llen='2517:2543'><a onclick="displayPageImage('KR1c0065', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l129' data-llen='2543:2566'>序而斷其為國史所作無疑也然以為二者亦皆有之</span><br/>
<span class='tline' id='l130' data-llen='2566:2589'>何班固之傳毛也曰毛公之學自謂出於子夏而家語</span><br/>
<span class='tline' id='l131' data-llen='2589:2612'>稱子夏習於詩而通其義注家舉毛詩序實之而蕭綂</span><br/>
<span class='tline' id='l132' data-llen='2612:2635'>信焉遂取闗雎一序編之文選而題為子夏隋志所謂</span><br/>
<span class='tline' id='l133' data-llen='2635:2658'>先儒相承者也不知子夏特習之而傳其說耳即使子</span><br/>
<span class='tline' id='l134' data-llen='2658:2681'>夏為之亦必据乎國史而不能自以其察言經師推崇</span><br/>
<span class='tline' id='l135' data-llen='2681:2704'>所學欲援子夏以為重後儒沿而成訛此其實也若敬</span><br/>
<span class='tline' id='l136' data-llen='2704:2727'>仲學於謝曼卿曼卿之學出於毛公其淵源葢有所自</span><br/>
<span class='tline' id='l137' data-llen='2727:2753'><a onclick="displayPageImage('KR1c0065', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='2753:2776'>傳習之餘纂述所聞以相證騐理宜有之隋志謂更加</span><br/>
<span class='tline' id='l139' data-llen='2776:2799'>潤溢者是已而范史直以為宏作詩序則不察之過也</span><br/>
<span class='tline' id='l140' data-llen='2799:2822'>程㤗之曰發序兩語古序也兩語以外續而申之者宏</span><br/>
<span class='tline' id='l141' data-llen='2822:2845'>序也古序與宏序混并無别耳今讀其詞往往反覆煩</span><br/>
<span class='tline' id='l142' data-llen='2845:2868'>重非出一人之手其為衛宏等之集錄殆非臆論潁濱</span><br/>
<span class='tline' id='l143' data-llen='2868:2891'>蘇氏欲止存其首之一言庻幾得其體要者矣要之序</span><br/>
<span class='tline' id='l144' data-llen='2891:2914'>不必為子夏作而終不可廢不必盡出於衛宏而亦有</span><br/>
<span class='tline' id='l145' data-llen='2914:2937'>附㑹牽合者求之本經叅諸羣籍擇其義炳事白者而</span><br/>
<span class='tline' id='l146' data-llen='2937:2963'><a onclick="displayPageImage('KR1c0065', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l147' data-llen='2963:2969'>從焉可也</span><br/>
<span class='tline' id='l148' data-llen='2969:2979'>　　序說<span class='krp-note'>下/</span></span><br/>
<span class='tline' id='l149' data-llen='2979:3002'>有問於予者曰序之本於國史子既信之篤矣然子朱</span><br/>
<span class='tline' id='l150' data-llen='3002:3025'>子謂周禮太史之屬掌書而不掌詩其說云何曰古者</span><br/>
<span class='tline' id='l151' data-llen='3025:3048'>聯事通職更相叅佐故瞽矇職諷誦而小史主定之若</span><br/>
<span class='tline' id='l152' data-llen='3048:3071'>内史受納訪以詔王聽治則詩亦納訪之一也外史掌</span><br/>
<span class='tline' id='l153' data-llen='3071:3094'>四方之志及三皇五帝之書則序之所陳亦志記之屬</span><br/>
<span class='tline' id='l154' data-llen='3094:3118'>而前朝之典在焉國家圖籍𨽻於史氏自古及今未之</span><br/>
<span class='tline' id='l155' data-llen='3118:3144'><a onclick="displayPageImage('KR1c0065', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l156' data-llen='3144:3167'>或改言書則羣籍皆在未必詩之不在所掌也問者曰</span><br/>
<span class='tline' id='l157' data-llen='3167:3190'>子之說讜已而六詩之敎掌於太師則掌詩自有其人</span><br/>
<span class='tline' id='l158' data-llen='3190:3213'>於國史乎何居曰太卜實掌三易而韓宣子觀書於太</span><br/>
<span class='tline' id='l159' data-llen='3213:3236'>史見易象與春秋豈非太師太卜特掌其敎與法而書</span><br/>
<span class='tline' id='l160' data-llen='3236:3259'>則藏之太史者乎曰國史旣作詩序而序中復言國史</span><br/>
<span class='tline' id='l161' data-llen='3259:3282'>明乎得失之迹豈自為之而自贊之歟曰此漢儒所附</span><br/>
<span class='tline' id='l162' data-llen='3282:3305'>益也國史所題者發端兩言所謂古序者也餘則毛公</span><br/>
<span class='tline' id='l163' data-llen='3305:3328'>衛宏隨所見聞而加之潤溢者前之說著已子何疑於</span><br/>
<span class='tline' id='l164' data-llen='3328:3355'><a onclick="displayPageImage('KR1c0065', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l165' data-llen='3355:3378'>是曰然則程子謂大序非聖人不能作者何復與前說</span><br/>
<span class='tline' id='l166' data-llen='3378:3401'>相戾也曰是篇所引多聖人之遺言故程子尊之而非</span><br/>
<span class='tline' id='l167' data-llen='3401:3424'>謂序果聖人作也若夫大序之名原於皇甫謐沈重而</span><br/>
<span class='tline' id='l168' data-llen='3424:3447'>成於蕭綂之文選於義無取孔氏正義云諸序皆一篇</span><br/>
<span class='tline' id='l169' data-llen='3447:3470'>之義而此為篇端故特以詩之大綱總舉於此范氏明</span><br/>
<span class='tline' id='l170' data-llen='3470:3493'>序篇云闗雎為一經之首併論三百篇之大指猶易乾</span><br/>
<span class='tline' id='l171' data-llen='3493:3516'>坤之有文言故特詳焉而程子沿於舊名目為大序則</span><br/>
<span class='tline' id='l172' data-llen='3516:3539'>亦以無闗要義而不加察爾朱子割其首尾以為小序</span><br/>
<span class='tline' id='l173' data-llen='3539:3566'><a onclick="displayPageImage('KR1c0065', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l174' data-llen='3566:3589'>而自詩者志之所之以下為大序亦似於諸序中多添</span><br/>
<span class='tline' id='l175' data-llen='3589:3612'>一序不若盡去大小之名而但别白古序經師之說則</span><br/>
<span class='tline' id='l176' data-llen='3612:3635'>得失判然無庸費辭矣今觀朱子所辨多序下附益之</span><br/>
<span class='tline' id='l177' data-llen='3635:3658'>言經師訓詁之謬非盡序之失也序之失者間亦有之</span><br/>
<span class='tline' id='l178' data-llen='3658:3681'>蓋經師流傳歴年久遠斷文錯簡未免沿訛口授耳承</span><br/>
<span class='tline' id='l179' data-llen='3681:3704'>豈無乖舛一二之違不掩八九之合故愚於序說固不</span><br/>
<span class='tline' id='l180' data-llen='3704:3727'>敢迂詞曲說以狥其失亦不敢以偶然緯繣遂因噎而</span><br/>
<span class='tline' id='l181' data-llen='3727:3732'>廢食也</span><br/>
<span class='tline' id='l182' data-llen='3732:3759'><a onclick="displayPageImage('KR1c0065', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l183' data-llen='3759:3765'>　　譜說</span><br/>
<span class='tline' id='l184' data-llen='3765:3788'>詩之所不可廢者序也而其所不可泥者譜也鄭之作</span><br/>
<span class='tline' id='l185' data-llen='3788:3811'>譜以表序也而轉以累序孟子曰誦其詩讀其書不知</span><br/>
<span class='tline' id='l186' data-llen='3811:3834'>其人可乎是以論其世也論世知人誦讀之要務而於</span><br/>
<span class='tline' id='l187' data-llen='3834:3857'>詩為甚何者書之時世易見而詩之時世難詳幸有古</span><br/>
<span class='tline' id='l188' data-llen='3857:3880'>序以粗陳其略而附益其下者又或勉強牽合以離其</span><br/>
<span class='tline' id='l189' data-llen='3880:3903'>本而譜且鑿焉何彼穠矣之序曰美王姬也而譜必繫</span><br/>
<span class='tline' id='l190' data-llen='3903:3926'>之文王則平王齊侯不得不改訓以從之矣常棣之序</span><br/>
<span class='tline' id='l191' data-llen='3926:3953'><a onclick="displayPageImage('KR1c0065', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l192' data-llen='3953:3976'>曰燕兄弟申之者曰閔管蔡之失道故作常棣焉而譜</span><br/>
<span class='tline' id='l193' data-llen='3976:3999'>亦繫之文王則不得不謂推而上之矣至若序之刺幽</span><br/>
<span class='tline' id='l194' data-llen='3999:4022'>王者譜復移而刺厲王而情事不相應合緯繣彌甚為</span><br/>
<span class='tline' id='l195' data-llen='4022:4045'>鄭學者墨守其說而不變復迂曲其詞以就之而譜之</span><br/>
<span class='tline' id='l196' data-llen='4045:4068'>時世遂為經之障蔀序之疻痏焉故曰譜不可泥也雖</span><br/>
<span class='tline' id='l197' data-llen='4068:4091'>然譜之失者數端而已餘固非有大失也後儒病其閡</span><br/>
<span class='tline' id='l198' data-llen='4091:4114'>隔併序而棄之務為以意逆志之法而倀倀於去聖千</span><br/>
<span class='tline' id='l199' data-llen='4114:4137'>年之後將何所據以論其世而知其人乎夫四牡北山</span><br/>
<span class='tline' id='l200' data-llen='4137:4164'><a onclick="displayPageImage('KR1c0065', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l201' data-llen='4164:4187'>並陳勞苦殷靁采綠悉屬懷思同一鼓鐘而辟雍之與</span><br/>
<span class='tline' id='l202' data-llen='4187:4210'>淮水何分同一燕飲而伐木之與頍弁何别使非得其</span><br/>
<span class='tline' id='l203' data-llen='4210:4233'>時世其不至害辭害志者幾希昔歐陽子作毛詩時世</span><br/>
<span class='tline' id='l204' data-llen='4233:4256'>論極詆康成之謬然猶搜其遺譜為之補綴闕亡序而</span><br/>
<span class='tline' id='l205' data-llen='4256:4279'>存之以垂於後將使後之學者擇其是而去其非不敢</span><br/>
<span class='tline' id='l206' data-llen='4279:4302'>慿恃胸臆秕穅一切嗚呼何其慎也近世何黄如濫引</span><br/>
<span class='tline' id='l207' data-llen='4302:4325'>偽書妄更世次目為世本安溪李文貞又強分鹿鳴以</span><br/>
<span class='tline' id='l208' data-llen='4325:4348'>下為西都雅楚茨以下為東都雅求之本詩皆無證騐</span><br/>
<span class='tline' id='l209' data-llen='4348:4375'><a onclick="displayPageImage('KR1c0065', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span><br/>
<span class='tline' id='l210' data-llen='4375:4398'>何以折前人之角乎鄭譜果於限斷致滋掊擊而又强</span><br/>
<span class='tline' id='l211' data-llen='4398:4421'>生枝節正歐陽子所謂笑奔車之失而疾驅以馳之者</span><br/>
<span class='tline' id='l212' data-llen='4421:4442'>也如斯之類皆當闕疑以毋失寡尤之義斯可爾</span><br/>
<span class='tline' id='l213' data-llen='4442:4448'>　　韻說</span><br/>
<span class='tline' id='l214' data-llen='4448:4471'>韻非古也古有音而已而動於喉齒牙舌唇之間吐納</span><br/>
<span class='tline' id='l215' data-llen='4471:4494'>有輕重其勢不能無轉而非所謂叶也至於餘聲剩語</span><br/>
<span class='tline' id='l216' data-llen='4494:4517'>雜以方言如且胥思忌之類並由天籟非假人為自四</span><br/>
<span class='tline' id='l217' data-llen='4517:4540'>聲之譜作而叶韻之說興承學之士遂以為一成不易</span><br/>
<span class='tline' id='l218' data-llen='4540:4567'><a onclick="displayPageImage('KR1c0065', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='4567:4590'>雖矯强繆戾必不可通者亦委曲遷就以從之而古音</span><br/>
<span class='tline' id='l220' data-llen='4590:4613'>亡矣所幸三百篇具存猶可反覆推求以庶㡬得其萬</span><br/>
<span class='tline' id='l221' data-llen='4613:4636'>一而又一歸之叶更何望哉夫詩者商周之作也韻者</span><br/>
<span class='tline' id='l222' data-llen='4636:4659'>齊梁之學也以齊梁人所定之韻上律商周時所作之</span><br/>
<span class='tline' id='l223' data-llen='4659:4682'>詩雖淺夫小儒知其不可而高賢碩士乃信之不疑者</span><br/>
<span class='tline' id='l224' data-llen='4682:4705'>今韻熟復於口而古音不聞於耳不出於叶將舌撟不</span><br/>
<span class='tline' id='l225' data-llen='4705:4728'>可下以為是不可以讀詩也而於古人聲應生變以成</span><br/>
<span class='tline' id='l226' data-llen='4728:4751'>其音者不能悉究之以盡其理於是有不可叶不必叶</span><br/>
<span class='tline' id='l227' data-llen='4751:4778'><a onclick="displayPageImage('KR1c0065', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span><br/>
<span class='tline' id='l228' data-llen='4778:4801'>不當叶者而一一叶之其叶之而適得其本音歟叶者</span><br/>
<span class='tline' id='l229' data-llen='4801:4824'>不知也叶之而大悖其本音歟叶者亦不顧也夫如是</span><br/>
<span class='tline' id='l230' data-llen='4824:4847'>則東可叶西南可叶北而字無正呼詩無正字矣豈理</span><br/>
<span class='tline' id='l231' data-llen='4847:4870'>也哉唐陸德明氏謂古人韻緩不煩改字所著釋文廣</span><br/>
<span class='tline' id='l232' data-llen='4870:4893'>備音義欲以推求古音而大指所歸猶不離乎齊梁區</span><br/>
<span class='tline' id='l233' data-llen='4893:4916'>域至宋鄭庠作古音辨約繁就簡綜為六部又引沙門</span><br/>
<span class='tline' id='l234' data-llen='4916:4939'>神珙反紐旁正之例以通其滯而古音始有可求同時</span><br/>
<span class='tline' id='l235' data-llen='4939:4962'>吳棫韻補先成而鄭辨出於詩傳既成之後故朱子未</span><br/>
<span class='tline' id='l236' data-llen='4962:4989'><a onclick="displayPageImage('KR1c0065', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span><br/>
<span class='tline' id='l237' data-llen='4989:5012'>見其書止據吳氏叶音補其漏略以為定本良可惜也</span><br/>
<span class='tline' id='l238' data-llen='5012:5035'>鄭書既簡要可遵而字不在一紐之内者兼採旁聲尚</span><br/>
<span class='tline' id='l239' data-llen='5035:5058'>滋疑惑明陳季立益加搜討作毛詩古音考上叅易書</span><br/>
<span class='tline' id='l240' data-llen='5058:5082'>下及楚辭叅同太𤣥凡漢魏以來有韻之文臚列為證</span><br/>
<span class='tline' id='l241' data-llen='5082:5105'>其說可据本朝顧炎武復為四聲一貫之說而三百篇</span><br/>
<span class='tline' id='l242' data-llen='5105:5128'>之詰屈可通叶韻之說真成疣贅矣近日東川龍為霖</span><br/>
<span class='tline' id='l243' data-llen='5128:5151'>著本韻一得謂六書諧聲轉注即言韻之祖諧聲即虞</span><br/>
<span class='tline' id='l244' data-llen='5151:5174'>書所謂和聲轉注即樂記所謂旋宫發揮蔡氏五音二</span><br/>
<span class='tline' id='l245' data-llen='5174:5201'><a onclick="displayPageImage('KR1c0065', 'WYG', '000-14b' );" name="000-14b" class="pb">[000-14b] <img width="20"  src="/static/img/kanseki-5.png"/></a></span><br/>
<span class='tline' id='l246' data-llen='5201:5224'>變之㫖於詩樂得其通貫蓋字有四聲古相通用惟是</span><br/>
<span class='tline' id='l247' data-llen='5224:5247'>四聲之中各有遠近相隔過逺皆須轉讀以和之大抵</span><br/>
<span class='tline' id='l248' data-llen='5247:5270'>通者皆可轉而轉者不必皆通不可通而可轉即二變</span><br/>
<span class='tline' id='l249' data-llen='5270:5293'>和五音之妙也後世錮於韻書謂古音已不可求而輾</span><br/>
<span class='tline' id='l250' data-llen='5293:5316'>轉矯拂違其自然豈生變成方之義哉故因前人之說</span><br/>
<span class='tline' id='l251' data-llen='5316:5322'>而備論之</span><br/>
<span class='tline' id='l252' data-llen='5322:5345'>　龍雨蒼本韵一得曾於友人處借閱一過其書分平</span><br/>
<span class='tline' id='l253' data-llen='5345:5368'>　聲十二韻以合十二律分入聲七韻以合七音而以</span><br/>
<span class='tline' id='l254' data-llen='5368:5395'><a onclick="displayPageImage('KR1c0065', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span><br/>
<span class='tline' id='l255' data-llen='5395:5418'>　七音收納十二律凖古七均之法以明四聲一貫之</span><br/>
<span class='tline' id='l256' data-llen='5418:5441'>　理毷氉者或斥為臆撰不知其本於横渠張子及蔡</span><br/>
<span class='tline' id='l257' data-llen='5441:5464'>　氏新書黄氏樂典而加務善之今其書逺不可致錄</span><br/>
<span class='tline' id='l258' data-llen='5464:5487'>　其可憶者數條以公同好其書曰人但知於通處尋</span><br/>
<span class='tline' id='l259' data-llen='5487:5510'>　踪而不知於轉處察脈豈可與言韻哉記曰聲相應</span><br/>
<span class='tline' id='l260' data-llen='5510:5533'>　故生變變成方謂之音故徵與角羽與宫各相去二</span><br/>
<span class='tline' id='l261' data-llen='5533:5556'>　律絶不相通以變徵變宫和之而後通此論韻之大</span><br/>
<span class='tline' id='l262' data-llen='5556:5579'>　略音律之定理也又曰或以支微齊佳灰無入而以</span><br/>
<span class='tline' id='l263' data-llen='5579:5606'><a onclick="displayPageImage('KR1c0065', 'WYG', '000-15b' );" name="000-15b" class="pb">[000-15b] <img width="20"  src="/static/img/kanseki-5.png"/></a></span><br/>
<span class='tline' id='l264' data-llen='5606:5637'>　質錫職緝為眞靑蒸之入<span class='krp-note'>毛西河本章/氏韻學集成</span>不知支紙寘</span><br/>
<span class='tline' id='l265' data-llen='5637:5660'>　質四聲天然有口者皆能辨之如鴟鴞章既取我子</span><br/>
<span class='tline' id='l266' data-llen='5660:5683'>　無毁我室則子上而室入東山章鸛鳴於垤婦歎於</span><br/>
<span class='tline' id='l267' data-llen='5683:5706'>　室灑埽穹窒我征聿至則窒至去而垤室入采芑章</span><br/>
<span class='tline' id='l268' data-llen='5706:5738'>　以基韻上去入為韻尤屬顯然<span class='krp-note'>支微灰皆林鍾徴/音基韻綂之矣</span>蓋</span><br/>
<span class='tline' id='l269' data-llen='5738:5761'>　入者聲之㑹歸平多入少正以由博返約天下豈有</span><br/>
<span class='tline' id='l270' data-llen='5761:5789'>　無入聲之字乎又曰或謂侵鹽閉口不通東蒸<span class='krp-note'>顧亭/林本</span></span><br/>
<span class='tline' id='l271' data-llen='5789:5817'>　<span class='krp-note'>鄭氏古/音辨</span>不知公弓庚靑蒸詩中同押者甚多如無羊</span><br/>
<span class='tline' id='l272' data-llen='5817:5844'><a onclick="displayPageImage('KR1c0065', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span><br/>
<span class='tline' id='l273' data-llen='5844:5867'>　篇以薪以蒸以雌以雄則東蒸同押矣小戎篇騏駵</span><br/>
<span class='tline' id='l274' data-llen='5867:5895'>　是中騧驪是驂則東覃同押矣<span class='krp-note'>覃通/侵塩</span>載寢載興秩秩</span><br/>
<span class='tline' id='l275' data-llen='5895:5918'>　德音則侵蒸同押矣如斯之類不勝枚舉愚按樂典</span><br/>
<span class='tline' id='l276' data-llen='5918:5941'>　言東冬淸靑固當合一虞模麻遮亦不可分所以備</span><br/>
<span class='tline' id='l277' data-llen='5941:5964'>　二變也以諧聲轉注為主使七音一呼而聚四聲不</span><br/>
<span class='tline' id='l278' data-llen='5964:5987'>　召自來則一貫之道已此即張子蔡氏以二變通五</span><br/>
<span class='tline' id='l279' data-llen='5987:5999'>　音之義龍氏蓋本諸此</span><br/>
<span class='tline' id='l280' data-llen='5999:6006'>　　辨體說</span><br/>
<span class='tline' id='l281' data-llen='6006:6033'><a onclick="displayPageImage('KR1c0065', 'WYG', '000-16b' );" name="000-16b" class="pb">[000-16b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='6033:6056'>風雅頌之名定於周初作樂之時各有體格音節雖代</span><br/>
<span class='tline' id='l283' data-llen='6056:6079'>逺年湮古樂流散而讀者可以循環諷詠而得之何者</span><br/>
<span class='tline' id='l284' data-llen='6079:6102'>音節亡而體格具也傳箋依文解義明而未融馬遷述</span><br/>
<span class='tline' id='l285' data-llen='6102:6125'>贊離騷區别風雅得其神理而其言祗為屈子著評非</span><br/>
<span class='tline' id='l286' data-llen='6125:6148'>為本書宏義故略而未詳季子聞歌頌聲但云盛德所</span><br/>
<span class='tline' id='l287' data-llen='6148:6171'>同則其論寛而不切經生墨守曩聞罔知界别於是王</span><br/>
<span class='tline' id='l288' data-llen='6171:6194'>雅降風豳詩析段魯升為頌衛進於雅種種繆悠紛綸</span><br/>
<span class='tline' id='l289' data-llen='6194:6217'>而莫能究正矣後儒惑於其說遂謂風非無雅雅非無</span><br/>
<span class='tline' id='l290' data-llen='6217:6244'><a onclick="displayPageImage('KR1c0065', 'WYG', '000-17a' );" name="000-17a" class="pb">[000-17a] <img width="20"  src="/static/img/kanseki-5.png"/></a></span><br/>
<span class='tline' id='l291' data-llen='6244:6267'>頌一唱百和六義混淆不知三百舊編部居久定中經</span><br/>
<span class='tline' id='l292' data-llen='6267:6290'>散亂夫子重加釐訂自言雅頌得所則風之無所竄入</span><br/>
<span class='tline' id='l293' data-llen='6290:6313'>可知學者不奉夫子之言以為論斷而好為新說非所</span><br/>
<span class='tline' id='l294' data-llen='6313:6336'>安也朱子集傳出而區明其義皦若日星顧風詩但主</span><br/>
<span class='tline' id='l295' data-llen='6336:6359'>國名而周召獨加標目斯義猶晦昔杜預釋左知以南</span><br/>
<span class='tline' id='l296' data-llen='6359:6382'>為文樂而未及此詩劉炫釋鼓鐘謂南如周南之意而</span><br/>
<span class='tline' id='l297' data-llen='6382:6405'>猶作疑詞宋程泰之始据左傳之文指為南樂實與吕</span><br/>
<span class='tline' id='l298' data-llen='6405:6428'>氏春秋之說相應至謂詩題舊無國風則鹵莽而自呈</span><br/>
<span class='tline' id='l299' data-llen='6428:6455'><a onclick="displayPageImage('KR1c0065', 'WYG', '000-17b' );" name="000-17b" class="pb">[000-17b] <img width="20"  src="/static/img/kanseki-5.png"/></a></span><br/>
<span class='tline' id='l300' data-llen='6455:6478'>敗闕矣亭林顧氏以南豳雅頌為四詩而列國之風附</span><br/>
<span class='tline' id='l301' data-llen='6478:6501'>焉其說較圎而義實支贅蓋南雖樂名不離風部以風</span><br/>
<span class='tline' id='l302' data-llen='6501:6524'>附南是風之外别有南而周禮六詩何以不列其名耶</span><br/>
<span class='tline' id='l303' data-llen='6524:6547'>若籥章吹豳止於七月一篇豈得與二雅三頌同標名</span><br/>
<span class='tline' id='l304' data-llen='6547:6570'>目雖顧氏之意兼及雅頌諸章而數詩體格既殊用亦</span><br/>
<span class='tline' id='l305' data-llen='6570:6593'>止於田野非如南之製體純而為用廣也惟是風雅頌</span><br/>
<span class='tline' id='l306' data-llen='6593:6616'>雖成三部而部各分體如小雅之聲飄摇和動大雅之</span><br/>
<span class='tline' id='l307' data-llen='6616:6639'>奏典則莊嚴頌則周為肅穆商實簡古魯近鋪張竊嘗</span><br/>
<span class='tline' id='l308' data-llen='6639:6666'><a onclick="displayPageImage('KR1c0065', 'WYG', '000-18a' );" name="000-18a" class="pb">[000-18a] <img width="20"  src="/static/img/kanseki-5.png"/></a></span><br/>
<span class='tline' id='l309' data-llen='6666:6689'>循其義例求之於風覺二南節短韻長别具深醇之氣</span><br/>
<span class='tline' id='l310' data-llen='6689:6707'>迥非列國之風可擬此則所當區論者也</span><br/>
<span class='tline' id='l311' data-llen='6707:6714'>　　標興說</span><br/>
<span class='tline' id='l312' data-llen='6714:6737'>賦比興居六義之三而傳家獨標興體亮哉毛氏之深</span><br/>
<span class='tline' id='l313' data-llen='6737:6760'>於詩也夫六詩先風風之入物也微故史遷謂詩長於</span><br/>
<span class='tline' id='l314' data-llen='6760:6783'>風而孔子刪詩托始焉興之為義近於風故風人之作</span><br/>
<span class='tline' id='l315' data-llen='6783:6806'>興居八九當其觸物起情連類冩狀初無指切而擬議</span><br/>
<span class='tline' id='l316' data-llen='6806:6829'>環生若近若逺之間其志可觀其言可味也東坡氏之</span><br/>
<span class='tline' id='l317' data-llen='6829:6856'><a onclick="displayPageImage('KR1c0065', 'WYG', '000-18b' );" name="000-18b" class="pb">[000-18b] <img width="20"  src="/static/img/kanseki-5.png"/></a></span><br/>
<span class='tline' id='l318' data-llen='6856:6879'>言曰興之為言猶曰其意云爾意觸於當時時去而不</span><br/>
<span class='tline' id='l319' data-llen='6879:6902'>可知故類可以意推不可以言解也三者之中興為微</span><br/>
<span class='tline' id='l320' data-llen='6902:6925'>妙而與比相鄰易滋回惑故毛氏首標之其專言興者</span><br/>
<span class='tline' id='l321' data-llen='6925:6948'>或比或賦文義燦如無容著别康成求義太廹以興為</span><br/>
<span class='tline' id='l322' data-llen='6948:6971'>喻往往於傳所不言亦意為興致使比興混淆不分區</span><br/>
<span class='tline' id='l323' data-llen='6971:6994'>宇其昧風人之義而失毛氏之指逺矣朱子病其淆也</span><br/>
<span class='tline' id='l324' data-llen='6994:7017'>遂謂興有全不取義但取一二字相應者則又矯枉而</span><br/>
<span class='tline' id='l325' data-llen='7017:7040'>過之又謂闗雎兼比綠衣兼興氓蚩三義錯陳簡兮兩</span><br/>
<span class='tline' id='l326' data-llen='7040:7067'><a onclick="displayPageImage('KR1c0065', 'WYG', '000-19a' );" name="000-19a" class="pb">[000-19a] <img width="20"  src="/static/img/kanseki-5.png"/></a></span><br/>
<span class='tline' id='l327' data-llen='7067:7090'>端並設如斯之類不可枚舉似與風非無雅雅非無頌</span><br/>
<span class='tline' id='l328' data-llen='7090:7113'>之說同其阻礙竊嘗揆之本經叅之毛傳詩之取興全</span><br/>
<span class='tline' id='l329' data-llen='7113:7136'>以發端兩言為主所謂感物而起也若隨章逐句枝枝</span><br/>
<span class='tline' id='l330' data-llen='7136:7159'>節節以求之則義例轉煩難於指說矣先君子之言曰</span><br/>
<span class='tline' id='l331' data-llen='7159:7182'>風人之致莫妙於興比賦之篇皆涵興意特其區宇有</span><br/>
<span class='tline' id='l332' data-llen='7182:7205'>定全在開端求劍刻舟轉淆其意耳西漢詩人猶存遺</span><br/>
<span class='tline' id='l333' data-llen='7205:7228'>意東京而降雕繪彌工而興道消亡矣余覽束氏補笙</span><br/>
<span class='tline' id='l334' data-llen='7228:7251'>皮氏補夏摹古文辭非不爛然可觀而尋其義趣閴爾</span><br/>
<span class='tline' id='l335' data-llen='7251:7278'><a onclick="displayPageImage('KR1c0065', 'WYG', '000-19b' );" name="000-19b" class="pb">[000-19b] <img width="20"  src="/static/img/kanseki-5.png"/></a></span><br/>
<span class='tline' id='l336' data-llen='7278:7297'>神凋失興故也是以重歎毛氏之深於詩也</span><br/>
<span class='tline' id='l337' data-llen='7297:7304'>　　正變說</span><br/>
<span class='tline' id='l338' data-llen='7304:7327'>風雅正變之說原於詩序朱子從之而夾漈鄭氏山堂</span><br/>
<span class='tline' id='l339' data-llen='7327:7350'>章氏力詆其妄蓋泥於美刺以為正變而覺其難通也</span><br/>
<span class='tline' id='l340' data-llen='7350:7373'>故欲排而去之不知其暗於世運文章相為升降之故</span><br/>
<span class='tline' id='l341' data-llen='7373:7396'>而未嘗虚心涵泳以求之也夫所謂正變者亦從乎時</span><br/>
<span class='tline' id='l342' data-llen='7396:7419'>世之大凡及乎詞氣音調之間以得之耳文武成康之</span><br/>
<span class='tline' id='l343' data-llen='7419:7442'>盛風俗茂美民氣和樂不必亟亟於頌美其君而主治</span><br/>
<span class='tline' id='l344' data-llen='7442:7469'><a onclick="displayPageImage('KR1c0065', 'WYG', '000-20a' );" name="000-20a" class="pb">[000-20a] <img width="20"  src="/static/img/kanseki-5.png"/></a></span><br/>
<span class='tline' id='l345' data-llen='7469:7492'>之淸明皇躬之斂錫無不見焉其士大夫雍容樂易言</span><br/>
<span class='tline' id='l346' data-llen='7492:7515'>近指逺所謂樂之隆非極音也昭穆而後淳風漸漓夷</span><br/>
<span class='tline' id='l347' data-llen='7515:7538'>厲以來彌滋急刻雖間有令辟而風俗頽敝靡由進於</span><br/>
<span class='tline' id='l348' data-llen='7538:7561'>大同緇衣淇澳之思正所謂饑者易食渴者易飲其去</span><br/>
<span class='tline' id='l349' data-llen='7561:7584'>二南逺矣采芑六月揚厲軍威嵩高蒸民鋪陳功伐豈</span><br/>
<span class='tline' id='l350' data-llen='7584:7607'>復有采薇枤杜下武有聲之遺意乎正變之區蓋在於</span><br/>
<span class='tline' id='l351' data-llen='7607:7630'>此而沾沾於美刺之云動成隔礙亦固哉高叟之為詩</span><br/>
<span class='tline' id='l352' data-llen='7630:7653'>矣朱子謂先儒本以周公制作時所定者為正風雅固</span><br/>
<span class='tline' id='l353' data-llen='7653:7680'><a onclick="displayPageImage('KR1c0065', 'WYG', '000-20b' );" name="000-20b" class="pb">[000-20b] <img width="20"  src="/static/img/kanseki-5.png"/></a></span><br/>
<span class='tline' id='l354' data-llen='7680:7703'>不謂變者皆非美詩其論得之抑商周二頌皆肅穆近</span><br/>
<span class='tline' id='l355' data-llen='7703:7726'>古而魯頌辭多夸餙已開勒石紀功之漸無復昔人形</span><br/>
<span class='tline' id='l356' data-llen='7726:7749'>容盛德之美成伯瑜氏謂頌亦有變實補序說所未備</span><br/>
<span class='tline' id='l357' data-llen='7749:7772'>蓋必正變備陳然後盛衰之迹著學者於以觀世焉而</span><br/>
<span class='tline' id='l358' data-llen='7772:7778'>烏乎去之</span><br/>
<span class='tline' id='l359' data-llen='7778:7785'>　　詩樂說</span><br/>
<span class='tline' id='l360' data-llen='7785:7808'>凡詩皆樂也樂之八物所以節詩而從律也周禮大司</span><br/>
<span class='tline' id='l361' data-llen='7808:7831'>樂以樂語敎國子樂語者詩也荀卿曰詩者中聲之所</span><br/>
<span class='tline' id='l362' data-llen='7831:7858'><a onclick="displayPageImage('KR1c0065', 'WYG', '000-21a' );" name="000-21a" class="pb">[000-21a] <img width="20"  src="/static/img/kanseki-5.png"/></a></span><br/>
<span class='tline' id='l363' data-llen='7858:7881'>止也蓋以詩為本以聲為用離詩以言樂則鐘鼓之徒</span><br/>
<span class='tline' id='l364' data-llen='7881:7908'>樂而非樂也故謂笙詩無辭者<span class='krp-note'>鄭夾/漈</span>非也離樂以言詩</span><br/>
<span class='tline' id='l365' data-llen='7908:7935'>則後世之徒詩而非詩也故謂詩有不入樂者<span class='krp-note'>顧亭/林</span>非</span><br/>
<span class='tline' id='l366' data-llen='7935:7958'>也世徒知雅之用於朝頌之用於廟南之用於鄉人邦</span><br/>
<span class='tline' id='l367' data-llen='7958:7981'>國而餘詩者未詳所用遂以為不可入樂而徒陳美刺</span><br/>
<span class='tline' id='l368' data-llen='7981:8004'>轉疑司馬氏三百皆絃歌之說為不可信而興詩成樂</span><br/>
<span class='tline' id='l369' data-llen='8004:8027'>竟為截然不相侔之事矣昔季子請觀周樂而太師所</span><br/>
<span class='tline' id='l370' data-llen='8027:8050'>歌變風變雅皆在焉令非中聲所止則魯之樂工何能</span><br/>
<span class='tline' id='l371' data-llen='8050:8077'><a onclick="displayPageImage('KR1c0065', 'WYG', '000-21b' );" name="000-21b" class="pb">[000-21b] <img width="20"  src="/static/img/kanseki-5.png"/></a></span><br/>
<span class='tline' id='l372' data-llen='8077:8100'>强叶諸律以次第歌之朱子斥鄭衛諸詩為里巷狹邪</span><br/>
<span class='tline' id='l373' data-llen='8100:8123'>所歌不可用之鬼神賓客夫用之鬼神未聞也用之賓</span><br/>
<span class='tline' id='l374' data-llen='8123:8146'>客則鄭伯之享趙孟六卿之餞韓宣叔孫豹之食慶封</span><br/>
<span class='tline' id='l375' data-llen='8146:8169'>固有用之者矣至秦穆公之賦六月叔孫穆叔之賦鴻</span><br/>
<span class='tline' id='l376' data-llen='8169:8192'>雁中行獻子之賦圻父戎子駒支之賦靑蠅皆變雅也</span><br/>
<span class='tline' id='l377' data-llen='8192:8215'>而謂有不入樂之詩乎說者謂賦也非歌也若衛獻公</span><br/>
<span class='tline' id='l378' data-llen='8215:8238'>使太師歌巧言之卒章非歌乎且樂有不必盡用之鬼</span><br/>
<span class='tline' id='l379' data-llen='8238:8261'>神賓客者詩序云風者主文而譎諫虞書曰工以納言</span><br/>
<span class='tline' id='l380' data-llen='8261:8288'><a onclick="displayPageImage('KR1c0065', 'WYG', '000-22a' );" name="000-22a" class="pb">[000-22a] <img width="20"  src="/static/img/kanseki-5.png"/></a></span><br/>
<span class='tline' id='l381' data-llen='8288:8311'>時而颺之注家言樂官誦詩以納諫也又國語稱師箴</span><br/>
<span class='tline' id='l382' data-llen='8311:8334'>瞍賦矇誦則美刺之詩譜而歌之以朝夕獻善敗於君</span><br/>
<span class='tline' id='l383' data-llen='8334:8357'>非即所以用之者歟奚必鬼神賓客之用之始為樂也</span><br/>
<span class='tline' id='l384' data-llen='8357:8380'>劉舎人有言詩為樂心聲為樂體樂體在聲瞽師務調</span><br/>
<span class='tline' id='l385' data-llen='8380:8402'>其器樂心在詩君子宜正其文可謂達於其㫖者矣</span><br/>
<span class='tline' id='l386' data-llen='8402:8410'>　　思無邪說</span><br/>
<span class='tline' id='l387' data-llen='8410:8433'>詩者思也發慮在心而形之於言以攄其懷抱繫於作</span><br/>
<span class='tline' id='l388' data-llen='8433:8456'>詩之人而不繫於讀詩之人坦然明矣論語之言詩獨</span><br/>
<span class='tline' id='l389' data-llen='8456:8483'><a onclick="displayPageImage('KR1c0065', 'WYG', '000-22b' );" name="000-22b" class="pb">[000-22b] <img width="20"  src="/static/img/kanseki-5.png"/></a></span><br/>
<span class='tline' id='l390' data-llen='8483:8506'>詳曰誦曰學曰為皆主於誦詩者也今直曰詩三百一</span><br/>
<span class='tline' id='l391' data-llen='8506:8529'>言以蔽之而已是論詩非論讀詩也蓋當廵狩采詩兼</span><br/>
<span class='tline' id='l392' data-llen='8529:8552'>陳美刺而時俗之貞淫見焉及其比音入樂誦自瞽矇</span><br/>
<span class='tline' id='l393' data-llen='8552:8575'>而後王之法戒昭焉故俗有淳漓詞有正變而原夫作</span><br/>
<span class='tline' id='l394' data-llen='8575:8598'>者之初則發於感發懲創之苦心故曰思無邪也鄭衛</span><br/>
<span class='tline' id='l395' data-llen='8598:8621'>諸篇古序久著定說惟敬仲等綴詞龎雜箋疏附㑹間</span><br/>
<span class='tline' id='l396' data-llen='8621:8644'>有穿鑿轉使後賢疑而不信夾漈力肆詆排朱子因之</span><br/>
<span class='tline' id='l397' data-llen='8644:8667'>作詩序辨悉取刺淫之篇改為淫者自作而於其詞之</span><br/>
<span class='tline' id='l398' data-llen='8667:8694'><a onclick="displayPageImage('KR1c0065', 'WYG', '000-23a' );" name="000-23a" class="pb">[000-23a] <img width="20"  src="/static/img/kanseki-5.png"/></a></span><br/>
<span class='tline' id='l399' data-llen='8694:8717'>似渉男女者概目之淫揆之此章之義不無扞格因以</span><br/>
<span class='tline' id='l400' data-llen='8717:8740'>思之一字移而屬之讀詩之人竊有未敢即安者夫使</span><br/>
<span class='tline' id='l401' data-llen='8740:8763'>詩本有邪而我以無邪之思讀之則必志氣清明執守</span><br/>
<span class='tline' id='l402' data-llen='8763:8786'>純固者能然非可概望之人人也且果如是即何藉於</span><br/>
<span class='tline' id='l403' data-llen='8786:8809'>詩之觀感乎古之賢人君子不得志於君臣朋友之間</span><br/>
<span class='tline' id='l404' data-llen='8809:8832'>而未可以頌言也往往托悰閨閫寄語蹇修以致其纒</span><br/>
<span class='tline' id='l405' data-llen='8832:8855'>綿悱惻之意如不知作者之志本出於正而徒泥其辭</span><br/>
<span class='tline' id='l406' data-llen='8855:8878'>則屈子九歌真若有目成之事而陳思賦洛必難解於</span><br/>
<span class='tline' id='l407' data-llen='8878:8905'><a onclick="displayPageImage('KR1c0065', 'WYG', '000-23b' );" name="000-23b" class="pb">[000-23b] <img width="20"  src="/static/img/kanseki-5.png"/></a></span><br/>
<span class='tline' id='l408' data-llen='8905:8928'>感甄之誣矣豈不枉其情事哉余於朱子之書篤信服</span><br/>
<span class='tline' id='l409' data-llen='8928:8951'>膺而學庸章句論孟集註尤夙加硏究頗嘗泳其義趣</span><br/>
<span class='tline' id='l410' data-llen='8951:8974'>為之申明辨說而此章所陳未敢曲狥者闗於說詩大</span><br/>
<span class='tline' id='l411' data-llen='8974:8997'>義得則俱得失則俱失也若夫鄭聲之未必即為鄭詩</span><br/>
<span class='tline' id='l412' data-llen='8997:9019'>淫之為義未必定屬淫奔則别具鄭篇兹不具論云</span><br/>
<span class='tline' id='l413' data-llen='9019:9028'>　　迹熄詩亡說</span><br/>
<span class='tline' id='l414' data-llen='9028:9051'>孟子歴敘羣聖之事而以孔子作春秋繼之迹熄詩亡</span><br/>
<span class='tline' id='l415' data-llen='9051:9074'>著明所以作春秋之義實千古道脈所闗而諸儒相仍</span><br/>
<span class='tline' id='l416' data-llen='9074:9101'><a onclick="displayPageImage('KR1c0065', 'WYG', '000-24a' );" name="000-24a" class="pb">[000-24a] <img width="20"  src="/static/img/kanseki-5.png"/></a></span><br/>
<span class='tline' id='l417' data-llen='9101:9124'>舊說未聞卓論蓋自成康有不能復雅之云而范寗序</span><br/>
<span class='tline' id='l418' data-llen='9124:9147'>榖梁遂謂列黍離於國風齊王德於邦君此龜山所據</span><br/>
<span class='tline' id='l419' data-llen='9147:9170'>以雅亡為詩亡者也然考趙岐註孟則曰太平道衰王</span><br/>
<span class='tline' id='l420' data-llen='9170:9193'>迹止熄頌聲不作故詩亡是漢儒原立兩義後世鄭學</span><br/>
<span class='tline' id='l421' data-llen='9193:9216'>盛行遂遺趙說李迂仲兼而存之古義略具王魯齋則</span><br/>
<span class='tline' id='l422' data-llen='9216:9239'>謂風雅頌俱亡而安溪詩所又特舉風雅為說論莫能</span><br/>
<span class='tline' id='l423' data-llen='9239:9262'>一愚竊以為都非要義所欲究者王迹耳王者之迹何</span><br/>
<span class='tline' id='l424' data-llen='9262:9285'>預於詩春秋之作何與於迹此義不明則不獨黍離降</span><br/>
<span class='tline' id='l425' data-llen='9285:9312'><a onclick="displayPageImage('KR1c0065', 'WYG', '000-24b' );" name="000-24b" class="pb">[000-24b] <img width="20"  src="/static/img/kanseki-5.png"/></a></span><br/>
<span class='tline' id='l426' data-llen='9312:9335'>風支離難據即迂仲魯齋安溪諸說亦可存而不論蓋</span><br/>
<span class='tline' id='l427' data-llen='9335:9358'>王者之政莫大於廵狩述職廵狩則天子采風述職則</span><br/>
<span class='tline' id='l428' data-llen='9358:9381'>諸侯貢俗太師陳之以攷其得失而慶讓行焉所謂迹</span><br/>
<span class='tline' id='l429' data-llen='9381:9404'>也夷厲以來雖經板蕩而甫田東狩舄芾來同撻伐震</span><br/>
<span class='tline' id='l430' data-llen='9404:9427'>於徐方疆理及乎南海中興之迹爛然著明二雅之篇</span><br/>
<span class='tline' id='l431' data-llen='9427:9450'>可考焉洎乎東遷而天子不省方諸侯不入覲慶讓不</span><br/>
<span class='tline' id='l432' data-llen='9450:9473'>行而陳詩之典廢所謂迹熄而詩亡也孔子傷之不得</span><br/>
<span class='tline' id='l433' data-llen='9473:9496'>已而托春秋以彰衮鉞所以存王迹於筆削之文而非</span><br/>
<span class='tline' id='l434' data-llen='9496:9523'><a onclick="displayPageImage('KR1c0065', 'WYG', '000-25a' );" name="000-25a" class="pb">[000-25a] <img width="20"  src="/static/img/kanseki-5.png"/></a></span><br/>
<span class='tline' id='l435' data-llen='9523:9546'>進春秋於風雅之後今即諸儒所論詩亡者而衷之則</span><br/>
<span class='tline' id='l436' data-llen='9546:9569'>魯齋為近蓋詩者風雅頌之總名無容舉彼遺此若疑</span><br/>
<span class='tline' id='l437' data-llen='9569:9592'>國風多錄東周魯頌亦當僖世則愚謂詩之存亡繫於</span><br/>
<span class='tline' id='l438' data-llen='9592:9615'>王迹之熄與不熄不繫於本書之有與無也好學深思</span><br/>
<span class='tline' id='l439' data-llen='9615:9628'>之君子尚有以誨予不逮焉</span><br/>
<span class='tline' id='l440' data-llen='9628:9637'>　　以意逆志說</span><br/>
<span class='tline' id='l441' data-llen='9637:9660'>書曰詩言志歌永言而孟子之詔咸丘蒙曰以意逆志</span><br/>
<span class='tline' id='l442' data-llen='9660:9683'>是為得之後儒因謂吟哦上下便使人有得又謂少間</span><br/>
<span class='tline' id='l443' data-llen='9683:9710'><a onclick="displayPageImage('KR1c0065', 'WYG', '000-25b' );" name="000-25b" class="pb">[000-25b] <img width="20"  src="/static/img/kanseki-5.png"/></a></span><br/>
<span class='tline' id='l444' data-llen='9710:9733'>推來推去自然推出那道理此論讀書窮理之義則可</span><br/>
<span class='tline' id='l445' data-llen='9733:9756'>耳詩則當知其事實而後志可見志見而後得失可判</span><br/>
<span class='tline' id='l446' data-llen='9756:9779'>也說者又引子貢之知來子夏之起予以為聖門之可</span><br/>
<span class='tline' id='l447' data-llen='9779:9802'>與言詩者如是而後世必求其人鑿其事此孟子所謂</span><br/>
<span class='tline' id='l448' data-llen='9802:9825'>固哉高叟者而非聖賢相與言詩之法也不知學者引</span><br/>
<span class='tline' id='l449' data-llen='9825:9848'>伸觸類六通四闢無所不可而考其本㫖義各有歸如</span><br/>
<span class='tline' id='l450' data-llen='9848:9871'>切磋本言學問之事則凡言學問者無不可推而謂詩</span><br/>
<span class='tline' id='l451' data-llen='9871:9894'>論貧富可乎素絢本有先後之序則凡有先後者無不</span><br/>
<span class='tline' id='l452' data-llen='9894:9921'><a onclick="displayPageImage('KR1c0065', 'WYG', '000-26a' );" name="000-26a" class="pb">[000-26a] <img width="20"  src="/static/img/kanseki-5.png"/></a></span><br/>
<span class='tline' id='l453' data-llen='9921:9944'>可推而謂詩論禮後可乎斷章取義當用之論理論事</span><br/>
<span class='tline' id='l454' data-llen='9944:9967'>不可用以釋詩也然則所謂逆志者何他日謂萬章曰</span><br/>
<span class='tline' id='l455' data-llen='9967:9990'>頌其詩讀其書不知其人可乎是以論其世也正惟有</span><br/>
<span class='tline' id='l456' data-llen='9990:10013'>世可論有人可求故吾之意有所措而彼之志有可通</span><br/>
<span class='tline' id='l457' data-llen='10013:10036'>今不問其世為何世人為何人而徒唫哦上下去來推</span><br/>
<span class='tline' id='l458' data-llen='10036:10059'>之則其所逆者乃在文辭而非志也此正孟子所謂害</span><br/>
<span class='tline' id='l459' data-llen='10059:10082'>志者而烏乎逆之而又烏乎得之孟子之論北山也惟</span><br/>
<span class='tline' id='l460' data-llen='10082:10105'>知為行役者之刺王故逆之而得其嘆賢勞之志其論</span><br/>
<span class='tline' id='l461' data-llen='10105:10132'><a onclick="displayPageImage('KR1c0065', 'WYG', '000-26b' );" name="000-26b" class="pb">[000-26b] <img width="20"  src="/static/img/kanseki-5.png"/></a></span><br/>
<span class='tline' id='l462' data-llen='10132:10155'>凱風也惟知七子之母未嘗去其室故逆之而得其過</span><br/>
<span class='tline' id='l463' data-llen='10155:10178'>小不怨之志不然則普天率土特悉主悉臣之恒談耳</span><br/>
<span class='tline' id='l464' data-llen='10178:10201'>凱風自南吹彼棘心亦蓼蓼者莪匪莪伊蒿之同類耳</span><br/>
<span class='tline' id='l465' data-llen='10201:10224'>何由於去古茫茫之後核事考情而得其所指哉夫不</span><br/>
<span class='tline' id='l466' data-llen='10224:10247'>論其世欲知其人不得也不知其人欲逆其志亦不得</span><br/>
<span class='tline' id='l467' data-llen='10247:10270'>也孟子若預憂後世將秕穅一切而自以其察言也特</span><br/>
<span class='tline' id='l468' data-llen='10270:10293'>著其說以防之故必論世知人而後逆志之說可用也</span><br/>
</p>
<p><br/>
</p>
  </div>
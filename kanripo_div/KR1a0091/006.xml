<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1a0091', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:192'>　易說綱領</span><br/>
<span class='tline' id='l9' data-llen='192:215'>程子曰上天之載無聲無臭其體則謂之易其理則謂</span><br/>
<span class='tline' id='l10' data-llen='215:238'>　之道其用則謂之神○隂陽闔闢便是易一闔一闢</span><br/>
<span class='tline' id='l11' data-llen='238:261'>　謂之變○命之曰易便有理若安排定則更有甚理</span><br/>
<span class='tline' id='l12' data-llen='261:284'>　天地隂陽之變便如二扇磨升降盈虚剛柔初未甞</span><br/>
<span class='tline' id='l13' data-llen='284:307'>　停息陽常盈隂常虧故便不齊譬如磨既行齒都不</span><br/>
<span class='tline' id='l14' data-llen='307:330'>　齊既不齊便生出萬變故物之不齊物之情也而荘</span><br/>
<span class='tline' id='l15' data-llen='330:353'>　周强要齊物然而物終不齊也堯夫有言泥空終是</span><br/>
<span class='tline' id='l16' data-llen='353:379'><a onclick="displayPageImage('KR1a0091', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='379:402'>　著齊物到頭爭○易中只言反復徃来上下○作易</span><br/>
<span class='tline' id='l18' data-llen='402:425'>　者自天地幽明至于昆蟲草木微細无不合○聖人</span><br/>
<span class='tline' id='l19' data-llen='425:448'>　之道如河圖洛書其始止於畫上便出義後之人既</span><br/>
<span class='tline' id='l20' data-llen='448:471'>　重卦又繋辭求之未必得其理○因見賣兔者曰聖</span><br/>
<span class='tline' id='l21' data-llen='471:494'>　人見河圖洛書而畫八卦然何必圖書只看此兔亦</span><br/>
<span class='tline' id='l22' data-llen='494:517'>　可作八卦數便此中可起古聖人只取神物之至著</span><br/>
<span class='tline' id='l23' data-llen='517:540'>　者耳只如樹木亦可見數○張閎中問易之義本起</span><br/>
<span class='tline' id='l24' data-llen='540:563'>　於數曰謂義起於數則非也有理而後有象有象而</span><br/>
<span class='tline' id='l25' data-llen='563:589'><a onclick="displayPageImage('KR1a0091', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='589:612'>　後有數易因象以知數得其義則象數在其中矣必</span><br/>
<span class='tline' id='l27' data-llen='612:635'>　欲窮象之隱微盡數之毫忽乃尋流逐末術家之所</span><br/>
<span class='tline' id='l28' data-llen='635:658'>　尚非儒者之所務也管輅郭璞之學是也又曰理无</span><br/>
<span class='tline' id='l29' data-llen='658:681'>　形也故因象以明理理見乎辭矣則可由辭以觀象</span><br/>
<span class='tline' id='l30' data-llen='681:704'>　故曰得其義則象數在其中矣○謂堯夫曰知易數</span><br/>
<span class='tline' id='l31' data-llen='704:727'>　為知天知易理為知天堯夫云還湏知易理為知天</span><br/>
<span class='tline' id='l32' data-llen='727:750'>　○尹焞問易乾坤二卦斯可矣曰聖人設六十四卦</span><br/>
<span class='tline' id='l33' data-llen='750:773'>　三百八十四爻後世尚不能了乾坤二卦豈能盡也</span><br/>
<span class='tline' id='l34' data-llen='773:799'><a onclick="displayPageImage('KR1a0091', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='799:822'>　既而曰子以為何人分上事對曰聖人分上事曰若</span><br/>
<span class='tline' id='l36' data-llen='822:845'>　聖人分上事則乾坤二卦亦不湏况六十四卦乎○</span><br/>
<span class='tline' id='l37' data-llen='845:868'>　看易且要知時凡六爻人人有用聖人自有聖人用</span><br/>
<span class='tline' id='l38' data-llen='868:891'>　賢人自有賢人用衆人自有聚人用學者自有學者</span><br/>
<span class='tline' id='l39' data-llen='891:914'>　用君有君用臣有臣用无所不通○觀易湏看時然</span><br/>
<span class='tline' id='l40' data-llen='914:937'>　後觀逐爻之才一爻之間常包涵數意聖人當取其</span><br/>
<span class='tline' id='l41' data-llen='937:960'>　重者而為之辭亦有易中言之已多取其未甞言者</span><br/>
<span class='tline' id='l42' data-llen='960:983'>　亦不必重事又有且言其時不及其爻之才皆臨時</span><br/>
<span class='tline' id='l43' data-llen='983:1009'><a onclick="displayPageImage('KR1a0091', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1009:1032'>　參考湏先看卦乃看得繫辭○大抵卦爻始立義既</span><br/>
<span class='tline' id='l45' data-llen='1032:1055'>　具即聖人别起義以錯綜之如春秋時已前既已立</span><br/>
<span class='tline' id='l46' data-llen='1055:1078'>　例到近後来書得全别一般事便書得别有意思若</span><br/>
<span class='tline' id='l47' data-llen='1078:1101'>　依前例觀之殊失之也○凡看書各有門庭詩易春</span><br/>
<span class='tline' id='l48' data-llen='1101:1124'>　秋不可逐句看尚書論語可以逐句看聖人用意深</span><br/>
<span class='tline' id='l49' data-llen='1124:1147'>　處全在繫辭詩書乃格言○古之學者皆有傳授如</span><br/>
<span class='tline' id='l50' data-llen='1147:1170'>　聖人作經本欲明道今人若不先明義理不可治經</span><br/>
<span class='tline' id='l51' data-llen='1170:1193'>　盖不得傳授之意云爾如繫辭本欲明易若不先求</span><br/>
<span class='tline' id='l52' data-llen='1193:1219'><a onclick="displayPageImage('KR1a0091', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1219:1242'>　卦義則看繫辭不得○易學後来曽子子夏煞到上</span><br/>
<span class='tline' id='l54' data-llen='1242:1265'>　面也○由孟子可以觀易○今時人看易皆不識得</span><br/>
<span class='tline' id='l55' data-llen='1265:1288'>　易是何物只就上穿鑿若念得不熟與就上添一徳</span><br/>
<span class='tline' id='l56' data-llen='1288:1311'>　亦不覺多就上減一徳亦不覺少譬如不識此兀子</span><br/>
<span class='tline' id='l57' data-llen='1311:1334'>　若減一隻脚不覺是少添一隻脚亦不知是多若識</span><br/>
<span class='tline' id='l58' data-llen='1334:1357'>　則自添減不得也○易湏是黙識心通只窮文義徒</span><br/>
<span class='tline' id='l59' data-llen='1357:1362'>　費力</span><br/>
<span class='tline' id='l60' data-llen='1362:1385'>朱子曰聖人作易之初盖是仰觀俯察見得盈乎天地</span><br/>
<span class='tline' id='l61' data-llen='1385:1411'><a onclick="displayPageImage('KR1a0091', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1411:1434'>　之間无非一隂一陽之理有是理則有是象有是象</span><br/>
<span class='tline' id='l63' data-llen='1434:1457'>　則其數便自在這裏非特河圖洛書為然盖所謂數</span><br/>
<span class='tline' id='l64' data-llen='1457:1480'>　者秖是氣之分限節度處得陽必竒得隂必偶凡物</span><br/>
<span class='tline' id='l65' data-llen='1480:1503'>　皆然而圖書為特巧而著耳於是聖人因之而畫卦</span><br/>
<span class='tline' id='l66' data-llen='1503:1526'>　其始也只是畫一竒以象陽畫一偶以象隂而已但</span><br/>
<span class='tline' id='l67' data-llen='1526:1549'>　才有兩則便有四才有四則便有八又從而再倍之</span><br/>
<span class='tline' id='l68' data-llen='1549:1572'>　便是十六盖自其无眹之中而无窮之數已具不待</span><br/>
<span class='tline' id='l69' data-llen='1572:1595'>　安排而其勢有不容已者卦畫既立便有吉凶在裏</span><br/>
<span class='tline' id='l70' data-llen='1595:1621'><a onclick="displayPageImage('KR1a0091', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1621:1644'>　盖是隂陽徃来交錯於其間其時則有消長之不同</span><br/>
<span class='tline' id='l72' data-llen='1644:1667'>　長者便為主消者便為客事則有當否之或異當者</span><br/>
<span class='tline' id='l73' data-llen='1667:1690'>　便為善否者便為惡即其主客善惡之辨而吉凶見</span><br/>
<span class='tline' id='l74' data-llen='1690:1713'>　矣故曰八卦定吉凶吉凶既決定而不差則以之立</span><br/>
<span class='tline' id='l75' data-llen='1713:1736'>　事而大業自此生矣此聖人作易教民占筮而以開</span><br/>
<span class='tline' id='l76' data-llen='1736:1759'>　天下之愚以定天下之志以成天下之事者如此但</span><br/>
<span class='tline' id='l77' data-llen='1759:1782'>　自伏羲而上只有此六畫而未有文字可傳到文王</span><br/>
<span class='tline' id='l78' data-llen='1782:1805'>　周公乃繫之以辭故曰聖人設卦觀象繫辭焉而明</span><br/>
<span class='tline' id='l79' data-llen='1805:1831'><a onclick="displayPageImage('KR1a0091', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1831:1854'>　吉凶盖是卦之未畫也因觀天地自然之法象而畫</span><br/>
<span class='tline' id='l81' data-llen='1854:1877'>　及其既畫也一卦自有一卦之象象謂有箇形似也</span><br/>
<span class='tline' id='l82' data-llen='1877:1900'>　故聖人即其象而命之名以爻之進退而言則如剝</span><br/>
<span class='tline' id='l83' data-llen='1900:1923'>　復之類以其形之肖似而言則如鼎井之類此是伏</span><br/>
<span class='tline' id='l84' data-llen='1923:1946'>　羲即卦體之全而立箇名如此及文王觀卦體之象</span><br/>
<span class='tline' id='l85' data-llen='1946:1969'>　而為之彖辭周公視卦爻之變而為之爻辭而吉凶</span><br/>
<span class='tline' id='l86' data-llen='1969:1992'>　之象益著矣大率天下之道只是善惡而已但所居</span><br/>
<span class='tline' id='l87' data-llen='1992:2015'>　之位不同所處之時既異而其㡬甚微只為天下之</span><br/>
<span class='tline' id='l88' data-llen='2015:2041'><a onclick="displayPageImage('KR1a0091', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2041:2064'>　人不能曉㑹所以聖人因此占筮之法以曉人使人</span><br/>
<span class='tline' id='l90' data-llen='2064:2087'>　居則觀象玩辭動則觀變玩占不迷於是非得失之</span><br/>
<span class='tline' id='l91' data-llen='2087:2110'>　途所以是書夏商周皆用之其所言雖不同其辭雖</span><br/>
<span class='tline' id='l92' data-llen='2110:2133'>　不可盡見然皆太卜之官掌之以為占筮之用有所</span><br/>
<span class='tline' id='l93' data-llen='2133:2156'>　謂繇辭者左氏所載尤可見古人用易處盖其所謂</span><br/>
<span class='tline' id='l94' data-llen='2156:2179'>　象者皆是假此衆人共曉之物以形容此事之理使</span><br/>
<span class='tline' id='l95' data-llen='2179:2202'>　人知所取舍而已故自伏羲而文王周公雖自略而</span><br/>
<span class='tline' id='l96' data-llen='2202:2225'>　詳所謂占筮之用則一盖即那占筮之中而所以處</span><br/>
<span class='tline' id='l97' data-llen='2225:2251'><a onclick="displayPageImage('KR1a0091', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2251:2274'>　置是事之理便在那裏了故其法若粗淺而随人賢</span><br/>
<span class='tline' id='l99' data-llen='2274:2297'>　愚皆得其用盖文王雖是有定象有定辭皆是虚說</span><br/>
<span class='tline' id='l100' data-llen='2297:2320'>　此箇地頭合是如此處置初不黏着物上故一卦一</span><br/>
<span class='tline' id='l101' data-llen='2320:2343'>　爻足以包無窮之事不可只以一事指定說他裏面</span><br/>
<span class='tline' id='l102' data-llen='2343:2366'>　也有指一事說處如利建侯利用祭祀之類其他皆</span><br/>
<span class='tline' id='l103' data-llen='2366:2389'>　不是指一事說此所以見易之為用無所不該無所</span><br/>
<span class='tline' id='l104' data-llen='2389:2412'>　不徧但看人如何用之耳到得夫子方始純以理言</span><br/>
<span class='tline' id='l105' data-llen='2412:2435'>　雖未必是羲文本意而事上說理亦是如此但不可</span><br/>
<span class='tline' id='l106' data-llen='2435:2461'><a onclick="displayPageImage('KR1a0091', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2461:2484'>　便以夫子之說為文王之說也○天地之間别有甚</span><br/>
<span class='tline' id='l108' data-llen='2484:2507'>　事只是隂與陽兩箇字看是甚麽物事都離不得只</span><br/>
<span class='tline' id='l109' data-llen='2507:2530'>　就身上體看才開眼不是隂便是陽密拶拶在這裏</span><br/>
<span class='tline' id='l110' data-llen='2530:2553'>　都不著得别物事不是仁便是義不是剛便是柔只</span><br/>
<span class='tline' id='l111' data-llen='2553:2576'>　自家要做向前便是陽才收退便是隂意思才動便</span><br/>
<span class='tline' id='l112' data-llen='2576:2599'>　是陽才靜便是隂未消别看只是一動一靜便是隂</span><br/>
<span class='tline' id='l113' data-llen='2599:2622'>　陽伏羲只因此畫卦以示人若只就一隂一陽又不</span><br/>
<span class='tline' id='l114' data-llen='2622:2645'>　足以該衆理於是錯綜為六十四卦三百八十四爻</span><br/>
<span class='tline' id='l115' data-llen='2645:2671'><a onclick="displayPageImage('KR1a0091', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2671:2694'>　初只是許多卦爻後来聖人又繫許多辭在下如他</span><br/>
<span class='tline' id='l117' data-llen='2694:2717'>　書則元有這事方說出這箇道理易則未曽有此事</span><br/>
<span class='tline' id='l118' data-llen='2717:2740'>　先假託都說在這裏又曰隂陽是氣才有此理便有</span><br/>
<span class='tline' id='l119' data-llen='2740:2763'>　此氣才有此氣便有此理天下萬事萬物何者不出</span><br/>
<span class='tline' id='l120' data-llen='2763:2786'>　於此理何者不出於隂陽○易只是隂陽錯綜交換</span><br/>
<span class='tline' id='l121' data-llen='2786:2809'>　代易荘生曰易以道隂陽不為无見如竒偶剛柔便</span><br/>
<span class='tline' id='l122' data-llen='2809:2832'>　只是隂陽做了易○易是隂陽屈伸随時變易大抵</span><br/>
<span class='tline' id='l123' data-llen='2832:2855'>　古今有大闔闢小闔闢今人說易都无著摸聖人便</span><br/>
<span class='tline' id='l124' data-llen='2855:2881'><a onclick="displayPageImage('KR1a0091', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2881:2904'>　於六十四卦只以隂陽竒偶寫出来至於所以為隂</span><br/>
<span class='tline' id='l126' data-llen='2904:2927'>　陽為古今乃是此道理○龜山過黄亭詹季魯家季</span><br/>
<span class='tline' id='l127' data-llen='2927:2950'>　魯問易龜山取一張紙畫箇圈子用墨塗其半云這</span><br/>
<span class='tline' id='l128' data-llen='2950:2973'>　便是易此說極好易只是一隂一陽做出許多般様</span><br/>
<span class='tline' id='l129' data-llen='2973:2996'>　○潔靜精微之謂易自是不惹著事只懸空說一樣</span><br/>
<span class='tline' id='l130' data-llen='2996:3019'>　道理不比似他書各著事上說所以後来道家取之</span><br/>
<span class='tline' id='l131' data-llen='3019:3042'>　與老子為類便是老子說話也不就事上說又曰潔</span><br/>
<span class='tline' id='l132' data-llen='3042:3065'>　靜精微是不犯手○問卦下之辭為彖辭左傳以為</span><br/>
<span class='tline' id='l133' data-llen='3065:3091'><a onclick="displayPageImage('KR1a0091', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3091:3114'>　繇辭何也曰此只是彖辭故孔子曰知者觀其彖辭</span><br/>
<span class='tline' id='l135' data-llen='3114:3137'>　則思過半矣如元亨利貞乃文王所繫卦下之辭以</span><br/>
<span class='tline' id='l136' data-llen='3137:3160'>　斷一卦之吉凶此名彖辭彖斷也陸氏音中語所謂</span><br/>
<span class='tline' id='l137' data-llen='3160:3183'>　彖之經也大哉乾元以下孔子釋經之辭亦謂之彖</span><br/>
<span class='tline' id='l138' data-llen='3183:3206'>　所謂彖之傳也爻下之辭如潛龍勿用乃周公所繫</span><br/>
<span class='tline' id='l139' data-llen='3206:3229'>　之辭以斷一爻之吉凶也天行健君子以自彊不息</span><br/>
<span class='tline' id='l140' data-llen='3229:3252'>　所謂大象之傳潛龍勿用陽在下也所謂小象之傳</span><br/>
<span class='tline' id='l141' data-llen='3252:3275'>　皆孔子所作也天尊地卑以下孔子所述繫辭之傳</span><br/>
<span class='tline' id='l142' data-llen='3275:3301'><a onclick="displayPageImage('KR1a0091', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3301:3324'>　通論一經之大體凡例无經可附而自分上繫下繫</span><br/>
<span class='tline' id='l144' data-llen='3324:3347'>　也左氏所謂繇字從系疑亦是言繫辭繫辭者於卦</span><br/>
<span class='tline' id='l145' data-llen='3347:3370'>　下繫之以辭也○通書云聖人之精畫卦以示聖人</span><br/>
<span class='tline' id='l146' data-llen='3370:3393'>　之緼因卦以發精是聖人本意緼是偏傍帶来道理</span><br/>
<span class='tline' id='l147' data-llen='3393:3416'>　如易有太極是生兩儀兩儀生四象四象生八卦是</span><br/>
<span class='tline' id='l148' data-llen='3416:3439'>　聖人本意厎如文言繫辭等孔子之言皆是因而發</span><br/>
<span class='tline' id='l149' data-llen='3439:3462'>　厎不可一例作重看○易之有象其取之有所從其</span><br/>
<span class='tline' id='l150' data-llen='3462:3485'>　推之有所用非茍為寓言也然兩漢諸儒必欲究其</span><br/>
<span class='tline' id='l151' data-llen='3485:3511'><a onclick="displayPageImage('KR1a0091', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3511:3534'>　所從則既滯泥而不通王弼以来直欲推其所用則</span><br/>
<span class='tline' id='l153' data-llen='3534:3557'>　又疎畧而无據二者皆失之一偏而不能闕其所疑</span><br/>
<span class='tline' id='l154' data-llen='3557:3580'>　之過也且以一端論之乾之為馬坤之為牛說卦有</span><br/>
<span class='tline' id='l155' data-llen='3580:3603'>　明文矣馬之為健牛之為順在物有常理矣至於案</span><br/>
<span class='tline' id='l156' data-llen='3603:3626'>　文責卦若屯之有馬而无乾離之有牛而无坤乾之</span><br/>
<span class='tline' id='l157' data-llen='3626:3649'>　六龍則或疑為震坤之牝馬則當反為乾是皆有不</span><br/>
<span class='tline' id='l158' data-llen='3649:3672'>　可曉者是以漢儒求之說卦而不得則遂相與創為</span><br/>
<span class='tline' id='l159' data-llen='3672:3695'>　互體變卦五行納甲飛伏之法參互以求而幸其偶</span><br/>
<span class='tline' id='l160' data-llen='3695:3721'><a onclick="displayPageImage('KR1a0091', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3721:3744'>　合其說雖詳然其不可通者終不可通其可通者又</span><br/>
<span class='tline' id='l162' data-llen='3744:3767'>　皆傅㑹穿鑿而非有自然之勢雖其一二之適然而</span><br/>
<span class='tline' id='l163' data-llen='3767:3790'>　无待於巧說者為若可信然上无所闗於義理之本</span><br/>
<span class='tline' id='l164' data-llen='3790:3813'>　源下无所資於人事之訓戒則又何必苦心極力以</span><br/>
<span class='tline' id='l165' data-llen='3813:3836'>　求於此而欲必得之哉故王弼曰義茍應健何必乾</span><br/>
<span class='tline' id='l166' data-llen='3836:3859'>　乃為馬爻茍合順何必坤乃為牛而程子亦曰理无</span><br/>
<span class='tline' id='l167' data-llen='3859:3882'>　形也故假象以顯義此其所以破先儒膠固支離之</span><br/>
<span class='tline' id='l168' data-llen='3882:3905'>　失而開後學玩辭玩占之方則至矣然觀其意又似</span><br/>
<span class='tline' id='l169' data-llen='3905:3932'><a onclick="displayPageImage('KR1a0091', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3932:3955'>　直以易之取象无復有所自来但如詩之比興孟子</span><br/>
<span class='tline' id='l171' data-llen='3955:3978'>　之譬喻而已如此則是說卦之作為无所與於易而</span><br/>
<span class='tline' id='l172' data-llen='3978:4008'>　近取諸身逺取諸物者亦<img height='20' width='20' alt='&amp;KR1233' title='KR1233' src='https://raw.githubusercontent.com/kanripo/KR-Gaiji/master/images/KR1233.png'/>語矣故疑其說亦若有</span><br/>
<span class='tline' id='l173' data-llen='4008:4031'>　未盡者因竊論之以為易之取象因必有所自来而</span><br/>
<span class='tline' id='l174' data-llen='4031:4054'>　其為說必已具於太卜之官顧今不可復考則姑闕</span><br/>
<span class='tline' id='l175' data-llen='4054:4077'>　之而直據辭中之象以求象中之意使足以為訓戒</span><br/>
<span class='tline' id='l176' data-llen='4077:4100'>　而決吉凶如王氏程子與吾本義之云者其亦可矣</span><br/>
<span class='tline' id='l177' data-llen='4100:4123'>　固不必深求其象之所自来然亦不可謂假設而遽</span><br/>
<span class='tline' id='l178' data-llen='4123:4150'><a onclick="displayPageImage('KR1a0091', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4150:4173'>　欲忘之也○伏羲畫八卦只此數畫該盡天下萬物</span><br/>
<span class='tline' id='l180' data-llen='4173:4196'>　之理學者於言上㑹得者淺於象上㑹得者深王輔</span><br/>
<span class='tline' id='l181' data-llen='4196:4219'>　嗣伊川皆不信象如今却不敢如此說只可說道不</span><br/>
<span class='tline' id='l182' data-llen='4219:4242'>　及見這箇了且從象以下說免得穿鑿某甞作易象</span><br/>
<span class='tline' id='l183' data-llen='4242:4265'>　說大率以簡治繁不以繁御簡○易之象似有三樣</span><br/>
<span class='tline' id='l184' data-llen='4265:4293'>　有本畫自有之象如竒畫象陽偶畫象隂是也<span class='krp-note'>六十/四卦</span></span><br/>
<span class='tline' id='l185' data-llen='4293:4323'>　<span class='krp-note'>之爻一爻/各自一象</span>有實取諸物之象如乾坤六子以天地雷</span><br/>
<span class='tline' id='l186' data-llen='4323:4346'>　風之類象之是也有只是聖人以意自取那象来明</span><br/>
<span class='tline' id='l187' data-llen='4346:4373'><a onclick="displayPageImage('KR1a0091', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4373:4396'>　是義者如白馬翰如載鬼一車之類是也○看易若</span><br/>
<span class='tline' id='l189' data-llen='4396:4419'>　是靠定象去看便滋味長若只恁地懸空看也没甚</span><br/>
<span class='tline' id='l190' data-llen='4419:4442'>　意思又曰說易得其理則象數在其中固是如此然</span><br/>
<span class='tline' id='l191' data-llen='4442:4465'>　泝流以觀却湏先見象數的當下落方說得理不走</span><br/>
<span class='tline' id='l192' data-llen='4465:4488'>　作不然事無實證則虚理易差也○上古之時民心</span><br/>
<span class='tline' id='l193' data-llen='4488:4511'>　昧然不知吉凶所在故聖人作易教之卜筮吉則行</span><br/>
<span class='tline' id='l194' data-llen='4511:4534'>　之凶則避之此是開物成務之道故繫辭云以通天</span><br/>
<span class='tline' id='l195' data-llen='4534:4557'>　下之志以定天下之業以斷天下之疑正謂此也初</span><br/>
<span class='tline' id='l196' data-llen='4557:4584'><a onclick="displayPageImage('KR1a0091', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4584:4607'>　但有占而無文徃徃如今人用火珠林起課者相似</span><br/>
<span class='tline' id='l198' data-llen='4607:4630'>　但用其爻而不用其辭則知古人占不待辭而後見</span><br/>
<span class='tline' id='l199' data-llen='4630:4653'>　吉凶至孔子又恐人不知其所以然故又復逐爻解</span><br/>
<span class='tline' id='l200' data-llen='4653:4676'>　之謂此爻所以吉者謂以中正也此爻所以凶者謂</span><br/>
<span class='tline' id='l201' data-llen='4676:4699'>　不當位也明言之使人易曉爾至如文言之類却又</span><br/>
<span class='tline' id='l202' data-llen='4699:4722'>　就上面發明道理非是聖人本意知此方可學易○</span><br/>
<span class='tline' id='l203' data-llen='4722:4745'>　聖人一部易皆是假借虚設之辭盖縁天下之理若</span><br/>
<span class='tline' id='l204' data-llen='4745:4768'>　正說出便只作一件用唯以象言則當卜筮之時看</span><br/>
<span class='tline' id='l205' data-llen='4768:4795'><a onclick="displayPageImage('KR1a0091', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4795:4818'>　是甚事都来應得○上古之易方是利用厚生周易</span><br/>
<span class='tline' id='l207' data-llen='4818:4841'>　始有正徳意如利貞是教人利於貞正貞吉是教人</span><br/>
<span class='tline' id='l208' data-llen='4841:4864'>　貞正則吉至孔子則說得道理又多○易只是設箇</span><br/>
<span class='tline' id='l209' data-llen='4864:4887'>　卦象以明吉凶而已更無他說又曰易是箇有道理</span><br/>
<span class='tline' id='l210' data-llen='4887:4910'>　厎卦影易以卜筮作許多理便也在裏○易本卜筮</span><br/>
<span class='tline' id='l211' data-llen='4910:4933'>　之書後人以為止於卜筮至王弼用老荘解後人便</span><br/>
<span class='tline' id='l212' data-llen='4933:4956'>　只以為理而不以為卜筮亦非想當初伏羲畫卦之</span><br/>
<span class='tline' id='l213' data-llen='4956:4979'>　時偶見得一是陽二是隂從而畫放那裏只是陽為</span><br/>
<span class='tline' id='l214' data-llen='4979:5006'><a onclick="displayPageImage('KR1a0091', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5006:5029'>　吉隂為凶无文字後文王見其不可曉故為之作彖</span><br/>
<span class='tline' id='l216' data-llen='5029:5052'>　辭或占得爻處不可曉故周公為之作爻辭又不可</span><br/>
<span class='tline' id='l217' data-llen='5052:5075'>　曉故孔子為之作十翼皆解當初之意今人不看卦</span><br/>
<span class='tline' id='l218' data-llen='5075:5098'>　爻而看繫辭是猶不看刑統而看刑統之序例也安</span><br/>
<span class='tline' id='l219' data-llen='5098:5121'>　能曉今人湏以卜筮之書看之方得不然不可看易</span><br/>
<span class='tline' id='l220' data-llen='5121:5144'>　○易只是為卜筮而作故周禮分明言太卜掌三易</span><br/>
<span class='tline' id='l221' data-llen='5144:5167'>　連山歸藏周易古人於卜筮之官立之凡數人秦去</span><br/>
<span class='tline' id='l222' data-llen='5167:5190'>　古未逺故周易亦以卜筮得不焚今人才說易是卜</span><br/>
<span class='tline' id='l223' data-llen='5190:5217'><a onclick="displayPageImage('KR1a0091', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5217:5240'>　筮之書便以為辱累了易見夫子說許多道理便以</span><br/>
<span class='tline' id='l225' data-llen='5240:5263'>　為易只是說道理殊不知其言吉凶悔吝皆有理而</span><br/>
<span class='tline' id='l226' data-llen='5263:5286'>　其教人之意无不在也而今所以難理㑹時盖縁亡</span><br/>
<span class='tline' id='l227' data-llen='5286:5309'>　了那卜筮之法如太卜掌三易之法連山歸藏周易</span><br/>
<span class='tline' id='l228' data-llen='5309:5332'>　便是别有理㑹周易之法而今却只有上下經兩篇</span><br/>
<span class='tline' id='l229' data-llen='5332:5355'>　皆不見許多法了所以難理㑹今人却道聖人言理</span><br/>
<span class='tline' id='l230' data-llen='5355:5378'>　而其中因有卜筮之說他說理後說從那卜筮上来</span><br/>
<span class='tline' id='l231' data-llen='5378:5401'>　做麽○易只是與人卜筮以決疑惑若道理當為固</span><br/>
<span class='tline' id='l232' data-llen='5401:5428'><a onclick="displayPageImage('KR1a0091', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5428:5451'>　是便為若道理不當為自是不可做何用更占却是</span><br/>
<span class='tline' id='l234' data-llen='5451:5474'>　有一様事或吉或凶或兩岐道理處置不得所以用</span><br/>
<span class='tline' id='l235' data-llen='5474:5497'>　占○今學者諱言易本為卜筮作湏要說做為義理</span><br/>
<span class='tline' id='l236' data-llen='5497:5520'>　作若果為義理作時何不直述一件文字如中庸大</span><br/>
<span class='tline' id='l237' data-llen='5520:5543'>　學之書言義理以曉人湏得畫八卦則甚○陽爻多</span><br/>
<span class='tline' id='l238' data-llen='5543:5566'>　吉隂爻多凶又看他所處之地位如何易中大槩陽</span><br/>
<span class='tline' id='l239' data-llen='5566:5589'>　吉而隂凶間亦有陽凶而隂吉者何故盖有當為有</span><br/>
<span class='tline' id='l240' data-llen='5589:5612'>　不當為若當為而不為不當為而為之雖陽亦凶○</span><br/>
<span class='tline' id='l241' data-llen='5612:5639'><a onclick="displayPageImage('KR1a0091', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5639:5662'>　易中却是貞吉不曽有不貞吉却是利貞不曽說利</span><br/>
<span class='tline' id='l243' data-llen='5662:5685'>　不貞如占得乾卦固是大亨下則云利貞盖正則利</span><br/>
<span class='tline' id='l244' data-llen='5685:5708'>　不正則不利至理之權輿聖人之至教寓其間矣大</span><br/>
<span class='tline' id='l245' data-llen='5708:5731'>　率是為君子設非小人盜賊所得竊取而用横渠云</span><br/>
<span class='tline' id='l246' data-llen='5731:5754'>　易為君子謀不為小人謀極好○易中利字多為占</span><br/>
<span class='tline' id='l247' data-llen='5754:5777'>　者設如利渉大川是利於行舟也利有攸徃是利於</span><br/>
<span class='tline' id='l248' data-llen='5777:5800'>　啟行也利用祭祀利用享祀是卜祭吉田獲三狐田</span><br/>
<span class='tline' id='l249' data-llen='5800:5823'>　獲三品是卜田吉公用享於天子是卜朝覲吉利建</span><br/>
<span class='tline' id='l250' data-llen='5823:5850'><a onclick="displayPageImage('KR1a0091', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5850:5873'>　侯是卜立君吉利用為依遷國是卜遷國吉利用侵</span><br/>
<span class='tline' id='l252' data-llen='5873:5896'>　伐是卜侵伐吉之類○今人讀易當分為三等看伏</span><br/>
<span class='tline' id='l253' data-llen='5896:5919'>　羲之易如未有許多彖象文言說話方見得易之本</span><br/>
<span class='tline' id='l254' data-llen='5919:5942'>　意只是要作卜筮用如伏羲畫卦那裏有許多文字</span><br/>
<span class='tline' id='l255' data-llen='5942:5965'>　言語只是某卦有某象如乾有乾之象坤有坤之象</span><br/>
<span class='tline' id='l256' data-llen='5965:5988'>　而已今人說易未曽明乾坤之象便先說乾坤之理</span><br/>
<span class='tline' id='l257' data-llen='5988:6011'>　所以說得都无情理及文王周公分為六十四卦添</span><br/>
<span class='tline' id='l258' data-llen='6011:6034'>　入乾元亨利貞坤元亨利牝馬之貞早不是伏羲之</span><br/>
<span class='tline' id='l259' data-llen='6034:6061'><a onclick="displayPageImage('KR1a0091', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6061:6084'>　意已是文王周公自說出一般道理了然猶是就人</span><br/>
<span class='tline' id='l261' data-llen='6084:6107'>　占處說如占得乾卦則大亨而利於正耳及孔子繫</span><br/>
<span class='tline' id='l262' data-llen='6107:6130'>　易作彖象文言則以元亨利貞為乾之四徳又非文</span><br/>
<span class='tline' id='l263' data-llen='6130:6153'>　王之易矣○讀易之法竊疑卦爻之辭本為卜筮者</span><br/>
<span class='tline' id='l264' data-llen='6153:6176'>　斷吉凶而具訓戒至彖象文言之作始因其吉凶訓</span><br/>
<span class='tline' id='l265' data-llen='6176:6199'>　戒之意而推說其義理以明之後人但見孔子所說</span><br/>
<span class='tline' id='l266' data-llen='6199:6222'>　義理而不復推本文王周公之本意因鄙卜筮以為</span><br/>
<span class='tline' id='l267' data-llen='6222:6245'>　不足言而其所以言者遂逺於日用之實類皆牽合</span><br/>
<span class='tline' id='l268' data-llen='6245:6272'><a onclick="displayPageImage('KR1a0091', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6272:6295'>　委曲偏主一事而言无復包含該貫曲暢旁通之妙</span><br/>
<span class='tline' id='l270' data-llen='6295:6318'>　若但如此則聖人當時自可别作一書明言義理以</span><br/>
<span class='tline' id='l271' data-llen='6318:6341'>　詔後世何用假託卦象為此艱深隐晦之辭乎故今</span><br/>
<span class='tline' id='l272' data-llen='6341:6364'>　欲凡讀一卦一爻便如占筮所得虚心以求其辭義</span><br/>
<span class='tline' id='l273' data-llen='6364:6387'>　之所指以為吉凶可否之決然後考其象之所以然</span><br/>
<span class='tline' id='l274' data-llen='6387:6410'>　者求其理之所以然者推之於事使上自王公下至</span><br/>
<span class='tline' id='l275' data-llen='6410:6433'>　民庶所以脩身治國皆有可用私竊以為如此求之</span><br/>
<span class='tline' id='l276' data-llen='6433:6456'>　似得三聖之遺意○孔子之易非文王之易文王之</span><br/>
<span class='tline' id='l277' data-llen='6456:6483'><a onclick="displayPageImage('KR1a0091', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6483:6506'>　易非伏羲之易伊川易傳自是程氏之易也故學者</span><br/>
<span class='tline' id='l279' data-llen='6506:6529'>　且依古易次第先讀本文則見本㫖矣○看易湏是</span><br/>
<span class='tline' id='l280' data-llen='6529:6552'>　看他未畫卦已前是怎生模樣却就這裏看他許多</span><br/>
<span class='tline' id='l281' data-llen='6552:6575'>　卦爻象數非是杜撰都是合如此未畫已前便是寂</span><br/>
<span class='tline' id='l282' data-llen='6575:6599'>　然不動喜怒哀樂未𤼵之中只是箇至虚至靜而已</span><br/>
<span class='tline' id='l283' data-llen='6599:6622'>　忽然在這至虚至靜之中有箇象方說出許多象數</span><br/>
<span class='tline' id='l284' data-llen='6622:6645'>　吉凶道理所以禮曰潔靜精微易教也盖易之為書</span><br/>
<span class='tline' id='l285' data-llen='6645:6668'>　是懸空做出来如書便真箇有這政事謀謨方做出</span><br/>
<span class='tline' id='l286' data-llen='6668:6695'><a onclick="displayPageImage('KR1a0091', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6695:6718'>　書來詩便真箇有這人情風俗方做出詩来易却都</span><br/>
<span class='tline' id='l288' data-llen='6718:6741'>　无這已往底事只是懸空做厎未有爻畫之先在易</span><br/>
<span class='tline' id='l289' data-llen='6741:6764'>　則渾然一理在人則湛然一心既有爻畫方見得這</span><br/>
<span class='tline' id='l290' data-llen='6764:6787'>　爻是如何這爻又是如何然而皆是就這至虚至靜</span><br/>
<span class='tline' id='l291' data-llen='6787:6810'>　中做出許多象數来此其所以靈○易湏是錯綜看</span><br/>
<span class='tline' id='l292' data-llen='6810:6833'>　天下事无不出於此善惡是非得失以至於屈伸消</span><br/>
<span class='tline' id='l293' data-llen='6833:6856'>　長盛衰看甚事都出於此伏羲以前不知如何占考</span><br/>
<span class='tline' id='l294' data-llen='6856:6879'>　至伏羲将隂陽兩箇畫卦以示人使人於此占考吉</span><br/>
<span class='tline' id='l295' data-llen='6879:6906'><a onclick="displayPageImage('KR1a0091', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6906:6929'>　凶禍福一畫為陽二畫為隂一畫為奇二畫為偶遂</span><br/>
<span class='tline' id='l297' data-llen='6929:6952'>　為八卦又錯綜為六十四卦凡三百八十四爻文王</span><br/>
<span class='tline' id='l298' data-llen='6952:6975'>　又為之彖辭以釋其義无非隂陽消長盛衰屈伸之</span><br/>
<span class='tline' id='l299' data-llen='6975:6998'>　理聖人之所以學者學此而已○易最難看其為書</span><br/>
<span class='tline' id='l300' data-llen='6998:7021'>　也廣大悉備包涵萬理无所不有其實是古者卜筮</span><br/>
<span class='tline' id='l301' data-llen='7021:7044'>　書不必只說理象數亦可說初不曾滯於一偏某近</span><br/>
<span class='tline' id='l302' data-llen='7044:7067'>　看易見得聖人本无許多勞攘自是後世一向妄意</span><br/>
<span class='tline' id='l303' data-llen='7067:7090'>　增減便要作一說以强通其意所以聖人經㫖愈見</span><br/>
<span class='tline' id='l304' data-llen='7090:7117'><a onclick="displayPageImage('KR1a0091', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7117:7140'>　不明且如解易只是添虚字去迎過意来便得今人</span><br/>
<span class='tline' id='l306' data-llen='7140:7163'>　解易乃去添他實字却是借他做已意說了又恐或</span><br/>
<span class='tline' id='l307' data-llen='7163:7186'>　者一說有以破之其勢不得不支離更為一說以䕶</span><br/>
<span class='tline' id='l308' data-llen='7186:7209'>　吝之說千說萬與易全不相干此書本是難看底物</span><br/>
<span class='tline' id='l309' data-llen='7209:7232'>　不可将小巧去說又不可将大話去說○易難看不</span><br/>
<span class='tline' id='l310' data-llen='7232:7255'>　比他書易說一箇物非真是一箇物如說龍非真龍</span><br/>
<span class='tline' id='l311' data-llen='7255:7278'>　若他書則真是實孝悌便是孝悌仁便是仁易中多</span><br/>
<span class='tline' id='l312' data-llen='7278:7301'>　有不可曉處○易難看无箇言語可形容得盖爻辭</span><br/>
<span class='tline' id='l313' data-llen='7301:7328'><a onclick="displayPageImage('KR1a0091', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7328:7351'>　是說箇形像在那裏无所不包○看易湏著四日看</span><br/>
<span class='tline' id='l315' data-llen='7351:7374'>　一卦一日看卦辭彖象兩日看六爻一日統看方子</span><br/>
<span class='tline' id='l316' data-llen='7374:7397'>　細又曰和靖學易一日只看一爻此物事成一片動</span><br/>
<span class='tline' id='l317' data-llen='7397:7420'>　著便都成片如何看一爻得又曰先就乾坤二卦上</span><br/>
<span class='tline' id='l318' data-llen='7420:7443'>　看得本意了則後面皆有通路○易大槩欲人恐懼</span><br/>
<span class='tline' id='l319' data-llen='7443:7466'>　脩省今學易非必待遇事而占方有所戒只平居玩</span><br/>
<span class='tline' id='l320' data-llen='7466:7489'>　味看他所說道理於自家所處地位合是如何故云</span><br/>
<span class='tline' id='l321' data-llen='7489:7512'>　居則觀其象而玩其辭動則觀其變而玩其占孔子</span><br/>
<span class='tline' id='l322' data-llen='7512:7539'><a onclick="displayPageImage('KR1a0091', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7539:7562'>　所謂學易正是平日常常學之想見聖人之所讀異</span><br/>
<span class='tline' id='l324' data-llen='7562:7585'>　乎人之所謂讀想見胸中洞然於易之理无纎毫蔽</span><br/>
<span class='tline' id='l325' data-llen='7585:7608'>　處故云可以无大過○讀易之法先讀正經不曉則</span><br/>
<span class='tline' id='l326' data-llen='7608:7631'>　将彖象繫辭来解又曰易爻辭如籖辭○問易如何</span><br/>
<span class='tline' id='l327' data-llen='7631:7654'>　讀曰只要虚其心以求其義不要執巳見讀他書亦</span><br/>
<span class='tline' id='l328' data-llen='7654:7677'>　然○問讀易未能浃洽何也曰此湏是此心虚明寜</span><br/>
<span class='tline' id='l329' data-llen='7677:7700'>　靜自然道理流通方包羅得許多義理盖易不比詩</span><br/>
<span class='tline' id='l330' data-llen='7700:7723'>　書他是說盡天下後世无窮无盡底事理只一兩字</span><br/>
<span class='tline' id='l331' data-llen='7723:7750'><a onclick="displayPageImage('KR1a0091', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7750:7773'>　便是一箇道理又人湏是經歴天下許多事變讀易</span><br/>
<span class='tline' id='l333' data-llen='7773:7796'>　方知各有一理精審端正今既未盡經歴非是此心</span><br/>
<span class='tline' id='l334' data-llen='7796:7819'>　大叚虚明寧靜如何見得此不可不自勉也又曰如</span><br/>
<span class='tline' id='l335' data-llen='7819:7842'>　今不曾經歴得許多事過都自揍他道理不着若便</span><br/>
<span class='tline' id='l336' data-llen='7842:7865'>　去看也卒未得他受用孔子晚而好易可見這書卒</span><br/>
<span class='tline' id='l337' data-llen='7865:7888'>　未可理㑹○問易本義何專以卜筮為主曰且湏熟</span><br/>
<span class='tline' id='l338' data-llen='7888:7911'>　讀正文莫看註解盖古易彖象文言各在一處至王</span><br/>
<span class='tline' id='l339' data-llen='7911:7934'>　弼始合為一後世諸儒遂不敢與移動今雖卒說且</span><br/>
<span class='tline' id='l340' data-llen='7934:7961'><a onclick="displayPageImage('KR1a0091', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7961:7984'>　湏熟讀正文久當自悟○問讀本義所釋卦辭若看</span><br/>
<span class='tline' id='l342' data-llen='7984:8007'>　得分明則彖辭之義亦自明只湏略提破此是卦義</span><br/>
<span class='tline' id='l343' data-llen='8007:8030'>　此是卦象卦體卦變不必更下注脚矣曰某當初作</span><br/>
<span class='tline' id='l344' data-llen='8030:8053'>　此文字時正欲如此盖彖傳本是釋經之卦辭若看</span><br/>
<span class='tline' id='l345' data-llen='8053:8076'>　卦辭分明則彖亦可見但後来要重整頓過未及不</span><br/>
<span class='tline' id='l346' data-llen='8076:8099'>　知今所解者能如本意否又曰某一本義欲将文王</span><br/>
<span class='tline' id='l347' data-llen='8099:8122'>　卦辭只大綱依文王卦辭略說至其所以然之故却</span><br/>
<span class='tline' id='l348' data-llen='8122:8146'>　於孔子彖辭中𤼵之且如大畜利貞不家食吉利涉</span><br/>
<span class='tline' id='l349' data-llen='8146:8173'><a onclick="displayPageImage('KR1a0091', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8173:8196'>　大川只是占得大畜者為利正不家食而吉利於涉</span><br/>
<span class='tline' id='l351' data-llen='8196:8220'>　大川至於剛上而尚賢等處乃孔子𤼵明各有所主</span><br/>
<span class='tline' id='l352' data-llen='8220:8243'>　爻象亦然如此則不失文王本意又可見孔子之意</span><br/>
<span class='tline' id='l353' data-llen='8243:8266'>　但而今未暇整頓耳○某解一部易只是作卜筮之</span><br/>
<span class='tline' id='l354' data-llen='8266:8289'>　書今人說得来太精了更入粗不得如某之說雖粗</span><br/>
<span class='tline' id='l355' data-llen='8289:8312'>　却入得精精義皆在其中若曉得某說則曉得羲文</span><br/>
<span class='tline' id='l356' data-llen='8312:8335'>　之易本是如此元未有許多道理在方不失易之本</span><br/>
<span class='tline' id='l357' data-llen='8335:8358'>　意今未曉得聖人作易之本意便先要說道理縱饒</span><br/>
<span class='tline' id='l358' data-llen='8358:8385'><a onclick="displayPageImage('KR1a0091', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8385:8408'>　說得好只是與易元不相干○某之易簡略者當時</span><br/>
<span class='tline' id='l360' data-llen='8408:8431'>　只是略搭記兼文義伊川及諸儒皆說了某只就語</span><br/>
<span class='tline' id='l361' data-llen='8431:8454'>　脈中略牽過這意思○近得趙子欽書云語孟說極</span><br/>
<span class='tline' id='l362' data-llen='8454:8477'>　詳易說太略此譬如燭籠添一條骨則障了一路明</span><br/>
<span class='tline' id='l363' data-llen='8477:8500'>　若能盡去其障使之統體光明乃更好盖著不得詳</span><br/>
<span class='tline' id='l364' data-llen='8500:8523'>　說也○看易先看某本義了却看程傳以相參考如</span><br/>
<span class='tline' id='l365' data-llen='8523:8546'>　未看他易先看某說却也易看盖不為他說所汨故</span><br/>
<span class='tline' id='l366' data-llen='8546:8591'>　也<span class='krp-note'>天台董氏曰昔者聖人之作易也因河圗而畫卦/命爻因卦爻而取象繫辭更三聖人而卦爻象辭</span></span><br/>
<span class='tline' id='l367' data-llen='8591:8618'><a onclick="displayPageImage('KR1a0091', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8618:8664'>　<span class='krp-note'>始備其要皆依卜筮以為教使天下後世之人得以/決嫌疑定猶豫不迷於吉凶悔吝之途而已至夫子</span></span><br/>
<span class='tline' id='l369' data-llen='8664:8710'>　<span class='krp-note'>彖傳與大小象之辭則推明其所以為卦爻象辭之/理而大傳之書又自夫卦爻象辭以推極乎隂陽變</span></span><br/>
<span class='tline' id='l370' data-llen='8710:8756'>　<span class='krp-note'>化性命道徳之藴奥而河圖大衍之數太極兩儀四/象八卦相生之序蓍䇿分揲掛扐之法无不備具其</span></span><br/>
<span class='tline' id='l371' data-llen='8756:8802'>　<span class='krp-note'>所以承三聖開来學功至大也及秦焚滅典籍此書/以卜筮得不亡而千餘年間諸儒无有能明其義者</span></span><br/>
<span class='tline' id='l372' data-llen='8802:8848'>　<span class='krp-note'>於是借異端空妙之說而欲闡夫極深研幾之㫖以/術數拘泥之學而欲究夫開物成務之方其去易也</span></span><br/>
<span class='tline' id='l373' data-llen='8848:8895'>　<span class='krp-note'>不甚逺而程子奮乎千載之下始以隨時變易從道/而𤼵明隂陽變易之妙因象以明理由理以貫事該</span></span><br/>
<span class='tline' id='l374' data-llen='8895:8941'>　<span class='krp-note'>體用合顯微使夫學是書者立言制行處已治人守/常應變莫不有度迨乎朱子本義辭益簡嚴深探古</span></span><br/>
<span class='tline' id='l375' data-llen='8941:8987'>　<span class='krp-note'>聖因卜筮教人之本意而不墮於諸儒術數之末流/釋彖傳則第明其為卦象卦變卦體卦徳而不費於</span></span><br/>
<span class='tline' id='l376' data-llen='8987:9014'><a onclick="displayPageImage('KR1a0091', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='9014:9060'>　<span class='krp-note'>辭說釋大傳則又精密微妙明白簡易有先儒所未/及者故愚竊甞妄論以為三聖之易惟夫子能明之</span></span><br/>
<span class='tline' id='l378' data-llen='9060:9106'>　<span class='krp-note'>而夫子十翼之外其有功於易道者則惟程子朱子/之書而已其他不失於支離破碎則失於誕謾怪僻</span></span><br/>
<span class='tline' id='l379' data-llen='9106:9152'>　<span class='krp-note'>皆非卓然有見於斯道者也或曰程子言理而不及/卜筮朱子則推本古聖人因卜筮教人之意二者固</span></span><br/>
<span class='tline' id='l380' data-llen='9152:9198'>　<span class='krp-note'>不同矣子比而同之何耶愚聞之北溪陳氏曰易之/起原於象數自象數之既形則理又具於象數之中</span></span><br/>
<span class='tline' id='l381' data-llen='9198:9244'>　<span class='krp-note'>而不可以本末二其觀也易之作本於占筮自占筮/之既立則理又寓於占筮之内而不可以精粗二其</span></span><br/>
<span class='tline' id='l382' data-llen='9244:9290'>　<span class='krp-note'>用也此正程子所謂體用一源顯微无間者若偏於/象占而不該夫理義則孔子之意泯一於理義而不</span></span><br/>
<span class='tline' id='l383' data-llen='9290:9336'>　<span class='krp-note'>及夫象占則羲文周公之心亦幾乎息矣朱子本義/之書作所以必表伏羲圖象冠諸篇端以明作易根</span></span><br/>
<span class='tline' id='l384' data-llen='9336:9382'>　<span class='krp-note'>源之所自來一出於天之自然而非人為智巧之私/又復古經傳次序推原四聖所以成書之本意逓相</span></span><br/>
<span class='tline' id='l385' data-llen='9382:9409'><a onclick="displayPageImage('KR1a0091', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='9409:9455'>　<span class='krp-note'>解釋而惟占法之明隨人取決而无偏辭之滯而天/下義理為之磨刮精明依然涵萃於其中本末精粗</span></span><br/>
<span class='tline' id='l387' data-llen='9455:9501'>　<span class='krp-note'>兼該具舉近以補程傳之所不足而上以承四聖之/心所謂開物成務之大用至是又益周備而易道之</span></span><br/>
<span class='tline' id='l388' data-llen='9501:9548'>　<span class='krp-note'>盛於此无餘藴矣又曰凡文公之說皆所以𤼵明程/子之說或足其所未盡或補其所未圎或白其所未</span></span><br/>
<span class='tline' id='l389' data-llen='9548:9594'>　<span class='krp-note'>瑩或貫其所未一其實不離乎程說之中必如是而/後謂有功於程子未可以優劣校之也夫朱子之書</span></span><br/>
<span class='tline' id='l390' data-llen='9594:9640'>　<span class='krp-note'>固以補程子之所未及而程子之名言盖有朱子不/能加毫末於其間者謂二書為不同可乎讀者詳之</span></span><br/>
<span class='tline' id='l391' data-llen='9640:9686'>　<span class='krp-note'>○葵初王氏曰善讀易者要識聖人畫卦作易来處/無非太極河圖理數自然之妙則繫辭啓蒙是其機</span></span><br/>
<span class='tline' id='l392' data-llen='9686:9732'>　<span class='krp-note'>括又湏分别四聖之易通卦名義然後以本義程傳/相參考沿流泝源由藴探精分合看之逺近取之則</span></span><br/>
<span class='tline' id='l393' data-llen='9732:9778'>　<span class='krp-note'>數陳象列言盡理得上極天地自然之易於是始信/易與天地凖窮理盡性開物成務内聖外王之學備</span></span><br/>
<span class='tline' id='l394' data-llen='9778:9805'><a onclick="displayPageImage('KR1a0091', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9805:9831'>　<span class='krp-note'>於斯易何止五經之源其/天地鬼神之奥豈欺我哉</span></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1a0091', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:192'>　上下篇義</span><br/>
<span class='tline' id='l9' data-llen='192:215'>乾坤天地之道隂陽之本故為上篇之首坎離隂陽之</span><br/>
<span class='tline' id='l10' data-llen='215:238'>成質故為上篇之終咸恒夫婦之道生育之本故為下</span><br/>
<span class='tline' id='l11' data-llen='238:261'>篇之首未濟坎離之合既濟坎離之交合而交則生物</span><br/>
<span class='tline' id='l12' data-llen='261:284'>隂陽之成功也故為下篇之終二篇之卦既分而後推</span><br/>
<span class='tline' id='l13' data-llen='284:307'>其義以為之次序卦是也卦之分則以隂陽陽盛者居</span><br/>
<span class='tline' id='l14' data-llen='307:330'>上隂盛者居下所謂盛者或以卦或以爻卦與爻取義</span><br/>
<span class='tline' id='l15' data-llen='330:353'>有不同如剝以卦言則隂長陽剝也以爻言則陽極於</span><br/>
<span class='tline' id='l16' data-llen='353:379'><a onclick="displayPageImage('KR1a0091', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='379:402'>上又一陽為衆隂主也如大壮以卦言則陽長而壮以</span><br/>
<span class='tline' id='l18' data-llen='402:425'>爻言則隂盛於上用各於其所不相害也乾父也莫亢</span><br/>
<span class='tline' id='l19' data-llen='425:453'>焉坤母也非乾无與為<span class='krp-note'>一无/為字</span>敵也故卦有乾者居上篇</span><br/>
<span class='tline' id='l20' data-llen='453:476'>有坤者居下篇而復陽生臨陽長觀陽盛剝陽極則雖</span><br/>
<span class='tline' id='l21' data-llen='476:499'>有坤而居上姤隂生遯隂長大壮隂盛夬隂極則雖有</span><br/>
<span class='tline' id='l22' data-llen='499:522'>乾而居下其餘有乾者皆在上篇泰否需訟小畜履同</span><br/>
<span class='tline' id='l23' data-llen='522:545'>人大有无妄大畜也有坤而在上篇皆一陽之卦也卦</span><br/>
<span class='tline' id='l24' data-llen='545:568'>五隂而一陽則一陽為之主故一陽之卦皆在上篇師</span><br/>
<span class='tline' id='l25' data-llen='568:594'><a onclick="displayPageImage('KR1a0091', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='594:617'>謙豫比復剝也其餘有坤者皆在下篇晉明夷萃升也</span><br/>
<span class='tline' id='l27' data-llen='617:640'>卦一隂五陽者皆有乾也又陽衆而盛也雖衆陽說於</span><br/>
<span class='tline' id='l28' data-llen='640:663'>一隂說之而已非如一陽為衆隂主也王弼云一隂為</span><br/>
<span class='tline' id='l29' data-llen='663:686'>之主非也故一隂之卦皆在上篇小畜履同人大有也</span><br/>
<span class='tline' id='l30' data-llen='686:709'>卦二陽者有坤則居下篇小過雖無坤隂過之卦也亦</span><br/>
<span class='tline' id='l31' data-llen='709:732'>在下篇其餘二陽之卦皆一陽生於下而達於上又二</span><br/>
<span class='tline' id='l32' data-llen='732:755'>體皆陽陽之盛也皆在上篇屯蒙頤習坎也陽生於下</span><br/>
<span class='tline' id='l33' data-llen='755:778'>謂震坎在下震生於下也坎始於中也達於上謂一陽</span><br/>
<span class='tline' id='l34' data-llen='778:804'><a onclick="displayPageImage('KR1a0091', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='804:835'>至<span class='krp-note'>一作/在</span>上或得正位也生于下而上<span class='krp-note'>一作/陽</span>達陽暢之盛</span><br/>
<span class='tline' id='l36' data-llen='835:858'>也陽生於下而不達於上又隂衆而陽寡復失正位陽</span><br/>
<span class='tline' id='l37' data-llen='858:881'>之弱也震也解也上有陽而下无陽无本也艮也蹇也</span><br/>
<span class='tline' id='l38' data-llen='881:904'>震坎艮以卦言則陽也以爻言則皆始變微也而震之</span><br/>
<span class='tline' id='l39' data-llen='904:927'>上艮之下无陽坎則陽陷皆非盛也惟習坎則陽上達</span><br/>
<span class='tline' id='l40' data-llen='927:950'>矣故為盛卦二隂者有乾則陽盛可知需訟大畜无妄</span><br/>
<span class='tline' id='l41' data-llen='950:978'>也无乾而為盛者大過也離也大過陽<span class='krp-note'>一有/過字</span>盛於中上</span><br/>
<span class='tline' id='l42' data-llen='978:1001'>下之隂弱矣陽居上下則綱紀於隂頤是也隂居上下</span><br/>
<span class='tline' id='l43' data-llen='1001:1027'><a onclick="displayPageImage('KR1a0091', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1027:1050'>不能主制於陽而反弱也必上下各二隂中唯兩陽然</span><br/>
<span class='tline' id='l45' data-llen='1050:1073'>後為勝小過是也大過小過之名可見也離則二體上</span><br/>
<span class='tline' id='l46' data-llen='1073:1096'>下皆陽隂實麗焉陽之盛也其餘二隂之卦二體俱隂</span><br/>
<span class='tline' id='l47' data-llen='1096:1119'>隂盛也皆在下篇家人睽革鼎㢲兌中孚也卦三隂三</span><br/>
<span class='tline' id='l48' data-llen='1119:1142'>陽者敵也則以義為勝隂陽尊卑之義男女長少之序</span><br/>
<span class='tline' id='l49' data-llen='1142:1165'>天地之大經也陽少於隂而居上則為勝蠱少陽居長</span><br/>
<span class='tline' id='l50' data-llen='1165:1188'>隂上賁少男在中女上皆陽盛也坎雖陽卦而陽為隂</span><br/>
<span class='tline' id='l51' data-llen='1188:1211'>所陷溺也又與隂卦重隂盛也故隂陽敵而有坎者皆</span><br/>
<span class='tline' id='l52' data-llen='1211:1237'><a onclick="displayPageImage('KR1a0091', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1237:1260'>在下篇困井渙節既濟未濟也或曰一體有坎尚為陽</span><br/>
<span class='tline' id='l54' data-llen='1260:1283'>陷二體皆坎反為陽盛何也曰一體有坎陽為隂所陷</span><br/>
<span class='tline' id='l55' data-llen='1283:1306'>又重為隂也二體皆坎陽生於下而達於上又二體皆</span><br/>
<span class='tline' id='l56' data-llen='1306:1329'>陽可謂盛矣男在女上乃理之常未為盛也若失正位</span><br/>
<span class='tline' id='l57' data-llen='1329:1352'>而隂反居尊則弱也故恒損歸妹豐皆在下篇女在男</span><br/>
<span class='tline' id='l58' data-llen='1352:1375'>上隂之勝也凡女居上者皆在下篇咸益漸旅困渙未</span><br/>
<span class='tline' id='l59' data-llen='1375:1398'>濟也唯隨與噬嗑則男下女非女勝男也故隨之彖曰</span><br/>
<span class='tline' id='l60' data-llen='1398:1421'>剛来而下柔噬嗑彖曰柔得中而上行長陽非少隂可</span><br/>
<span class='tline' id='l61' data-llen='1421:1447'><a onclick="displayPageImage('KR1a0091', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1447:1471'>敵以長男下中少女故為下之若長少敵𫝑力侔則隂</span><br/>
<span class='tline' id='l63' data-llen='1471:1495'>在上為陵陽在下為弱咸益之𩔖是也咸亦有下女之</span><br/>
<span class='tline' id='l64' data-llen='1495:1524'>𧰼非以長下少也乃二少相感<span class='krp-note'>一作/感說</span>以相與所以致陵</span><br/>
<span class='tline' id='l65' data-llen='1524:1547'>也故有利貞之戒困雖女少於男乃陽陷而為隂揜无</span><br/>
<span class='tline' id='l66' data-llen='1547:1570'>相下之義也小過二陽居四隂之中則為隂盛中孚二</span><br/>
<span class='tline' id='l67' data-llen='1570:1593'>隂居四陽之中而不為陽盛何也曰陽體實中孚中虚</span><br/>
<span class='tline' id='l68' data-llen='1593:1616'>也然則頤中四隂不為虚乎曰頤二體皆陽卦而本末</span><br/>
<span class='tline' id='l69' data-llen='1616:1639'>皆陽盛之至也中孚二體皆隂卦上下各二陽不成本</span><br/>
<span class='tline' id='l70' data-llen='1639:1665'><a onclick="displayPageImage('KR1a0091', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1665:1697'>末之𧰼以其中虚故為中孚隂盛可知矣<span class='krp-note'>鄱陽董氏曰/按易序及上</span></span><br/>
<span class='tline' id='l72' data-llen='1697:1744'><span class='krp-note'>下篇義或以不載伊川文集為疑然世俗相傳已久玩/其辭義非大程夫子亦不能及此也讀者詳焉○建安</span></span><br/>
<span class='tline' id='l73' data-llen='1744:1791'><span class='krp-note'>丘氏曰說卦曰天地定位山澤通氣雷風相薄水火不/相射此八卦者上下經成始成終之義也上經首以乾</span></span><br/>
<span class='tline' id='l74' data-llen='1791:1839'><span class='krp-note'>坤者天地定位之象下經首咸而次恒者咸者山澤通/氣之象恒者雷風相薄之𧰼上經終以坎離下經終以</span></span><br/>
<span class='tline' id='l75' data-llen='1839:1886'><span class='krp-note'>既濟未濟又水火不相射之象也然水火天地之大用/也是以艮兊震㢲之卦各一而坎離象也又曰乾坤者</span></span><br/>
<span class='tline' id='l76' data-llen='1886:1933'><span class='krp-note'>父母之道坎離者男女之道有父母而後有男女此上/經終始之義也咸者少男少女之合恒者長男長女之</span></span><br/>
<span class='tline' id='l77' data-llen='1933:1980'><span class='krp-note'>合既濟未濟中男中女之合男女一配則成夫婦此下/經始終之義也○雙湖胡氏曰甞觀六十四卦反對之</span></span><br/>
<span class='tline' id='l78' data-llen='1980:2027'><span class='krp-note'>序上經自乾至離共用十八卦反對為三十卦下經自/咸至未濟亦用十八卦反對為三十四卦有十八變而</span></span><br/>
<span class='tline' id='l79' data-llen='2027:2053'><a onclick="displayPageImage('KR1a0091', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2053:2101'><span class='krp-note'>成卦之𧰼乾數九二九為十八坤數六三六亦十八乾/竒其畫六坤偶二六十二合之則為三六亦十八然上</span></span><br/>
<span class='tline' id='l81' data-llen='2101:2148'><span class='krp-note'>下經豈无以為之主者乎盖甞思之天地為萬物之祖/乾坤為六十四卦之祖不易之論也然以六十四卦分</span></span><br/>
<span class='tline' id='l82' data-llen='2148:2195'><span class='krp-note'>上下經則乾坤為上經之首即為上經之主而終之以/坎離餘震艮㢲兌與坎離之餘卦皆其遇也故八卦各</span></span><br/>
<span class='tline' id='l83' data-llen='2195:2242'><span class='krp-note'>體散見於上經者乾坤最多各十有二而震艮各七㢲/兌各四坎八離六而已以咸恒為下經之首即為下經</span></span><br/>
<span class='tline' id='l84' data-llen='2242:2289'><span class='krp-note'>之主艮兌㢲震是也而終之以既未濟亦坎離也餘乾/坤坎離皆其遇也故八卦各體散見於下經者兌㢲最</span></span><br/>
<span class='tline' id='l85' data-llen='2289:2336'><span class='krp-note'>多各十有二震艮各九而乾坤各四坎八離十而已此/上經自坎離外无一卦无乾坤下經自既未濟外亦无</span></span><br/>
<span class='tline' id='l86' data-llen='2336:2383'><span class='krp-note'>一卦无艮兌㢲震上經自乾坤之後三隂三陽之卦凡/六乃乾坤之三變否泰乾坤之三隂三陽交不交也随</span></span><br/>
<span class='tline' id='l87' data-llen='2383:2430'><span class='krp-note'>蠱乾坤之三隂三陽雜居也噬嗑賁乾坤之三隂三陽/分布也餘則乾坤兩體各司諸卦下經自咸恒而後艮</span></span><br/>
<span class='tline' id='l88' data-llen='2430:2456'><a onclick="displayPageImage('KR1a0091', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2456:2503'><span class='krp-note'>兌㢲震相重之卦亦凡六乃咸恒之三變損益咸恒之/首變咸變盡為損而艮上兌下恒變盡為益而㢲上震</span></span><br/>
<span class='tline' id='l90' data-llen='2503:2550'><span class='krp-note'>下猶上經之有泰否也漸歸妹咸恒之冄變咸恒之下/二體艮㢲合而為漸咸恒之上二體兌震合而為歸妹</span></span><br/>
<span class='tline' id='l91' data-llen='2550:2597'><span class='krp-note'>猶上經之有隨蠱也中孚小過咸恒之三變咸恒上下/二體交互相重以咸下體艮遇恒上體震則為小過以</span></span><br/>
<span class='tline' id='l92' data-llen='2597:2644'><span class='krp-note'>咸上體兌遇恒下體㢲則為中孚亦猶上經之有噬嗑/賁也餘則艮兌㢲震各司諸卦焉然乾坤三變必一吉</span></span><br/>
<span class='tline' id='l93' data-llen='2644:2691'><span class='krp-note'>而一凶泰随賁吉而否蠱噬嗑凶矣咸恒三變亦必一/吉而一凶益漸中孚吉而損歸妹小過凶矣或曰乾坤</span></span><br/>
<span class='tline' id='l94' data-llen='2691:2738'><span class='krp-note'>艮兊㢲震分主上下經固也而上經屯蒙隨蠱噬嗑賁/頥大過八卦乃艮兌㢲震之合无乾坤正體下經遯壮</span></span><br/>
<span class='tline' id='l95' data-llen='2738:2785'><span class='krp-note'>普明夷夬姤萃升八卦乃有乾坤非盡艮兌㢲震之合/體文王序卦何不徑以十六卦兩相傳易則非特上經</span></span><br/>
<span class='tline' id='l96' data-llen='2785:2832'><span class='krp-note'>自坎離外无一卦无乾坤正體而下經自既未濟外艮/兌㢲震兩兩相從正體之外尤无間斷今下經普明夷</span></span><br/>
<span class='tline' id='l97' data-llen='2832:2858'><a onclick="displayPageImage('KR1a0091', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2858:2905'><span class='krp-note'>无艮兌㢲震之正體只有互體之艮震不亦可乎曰聖/人之智豈不及此而必為是者其意誠不欲使上下經</span></span><br/>
<span class='tline' id='l99' data-llen='2905:2954'><span class='krp-note'>截然為乾坤截然為艮兌㢲震於以見男女有從父母/之𧰼父母有臨男女之𧰼而又不害其為上下經雖不</span></span><br/>
<span class='tline' id='l100' data-llen='2954:3001'><span class='krp-note'>盡有主卦之正體而亦未甞无可取之乾坤艮兌㢲震/也上經屯䝉有互體坤随蠱噬嗑賁頥大過實分具乾</span></span><br/>
<span class='tline' id='l101' data-llen='3001:3048'><span class='krp-note'>坤三陽三隂之體下經普明夷有艮震互體此猶分隂/分陽隂陽又互為根正易之妙處衆人固不識也以此</span></span><br/>
<span class='tline' id='l102' data-llen='3048:3084'><span class='krp-note'>求之庶乎可以竊窺文王之心而其間闗/節脉理之通黙而識之又存乎其人焉</span></span><br/>
</p>
<p><br/>
</p>
  </div>
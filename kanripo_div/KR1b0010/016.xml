<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0010', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書講義卷十六　　　　　宋　史浩　撰</span><br/>
<span class='tline' id='l10' data-llen='211:230'>成周旣成遷殷頑民周公以王命誥作多士</span><br/>
<span class='tline' id='l11' data-llen='230:253'>　此史氏紀周公遷商民于洛而告以天命也周公旣</span><br/>
<span class='tline' id='l12' data-llen='253:276'>　成洛邑始自别為成周旣以鎬京為宗周不得不以</span><br/>
<span class='tline' id='l13' data-llen='276:299'>　成周自異旣遷商民于此又不得不以周為名也言</span><br/>
<span class='tline' id='l14' data-llen='299:322'>　民則士在其中今不誥民而誥士成王之意深矣葢</span><br/>
<span class='tline' id='l15' data-llen='322:345'>　天下之俗有二一曰士二曰民後世之治不思率士</span><br/>
<span class='tline' id='l16' data-llen='345:371'><a onclick="displayPageImage('KR1b0010', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:394'>　而求率民此所以紛紛而不得其要也今夫民俗之</span><br/>
<span class='tline' id='l18' data-llen='394:417'>　善不過出入相友守望相助疾病相扶持其極則鑿</span><br/>
<span class='tline' id='l19' data-llen='417:440'>　井耕田日用飲食而已何有於君上哉何知於禮節</span><br/>
<span class='tline' id='l20' data-llen='440:463'>　榮辱哉唯夫士俗之善則禮義亷耻由此而生禮以</span><br/>
<span class='tline' id='l21' data-llen='463:486'>　辨君臣上下之分義以明是非利害之端亷以持進</span><br/>
<span class='tline' id='l22' data-llen='486:509'>　退取予之節而耻以立曲直避就之方横目之民蚩</span><br/>
<span class='tline' id='l23' data-llen='509:532'>　蚩可見視士之所為以為趨向茍士之所為無異於</span><br/>
<span class='tline' id='l24' data-llen='532:555'>　横目則亦何所貴哉晉惠公之在秦也小人慼謂之</span><br/>
<span class='tline' id='l25' data-llen='555:581'><a onclick="displayPageImage('KR1b0010', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='581:604'>　不免君子恕以為必歸士民之見如是相逺則欲移</span><br/>
<span class='tline' id='l27' data-llen='604:627'>　風易俗豈不望於士君子哉孟子曰巨室之所慕一</span><br/>
<span class='tline' id='l28' data-llen='627:644'>　國慕之此民也而況於士之𩔖乎</span><br/>
<span class='tline' id='l29' data-llen='644:648'>多士</span><br/>
<span class='tline' id='l30' data-llen='648:671'>惟三月周公初于新邑洛用告商王士王若曰爾殷遺</span><br/>
<span class='tline' id='l31' data-llen='671:694'>多士弗弔旻天大降喪于殷我有周佑命將天明威致</span><br/>
<span class='tline' id='l32' data-llen='694:717'>王罰勑殷命終于帝肆爾多士非我小國敢弋殷命惟</span><br/>
<span class='tline' id='l33' data-llen='717:740'>天不卑允罔固亂弼我我其敢求位惟帝不畀惟我下</span><br/>
<span class='tline' id='l34' data-llen='740:766'><a onclick="displayPageImage('KR1b0010', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='766:775'>民秉爲惟天明畏</span><br/>
<span class='tline' id='l36' data-llen='775:798'>　周公始宅洛必先誥多士者以其在民上民視之為</span><br/>
<span class='tline' id='l37' data-llen='798:821'>　趨嚮故也必曰商王士者商之遺士也武王伐紂許</span><br/>
<span class='tline' id='l38' data-llen='821:844'>　久矣而士猶念商而謂之商王士以此知三代之時</span><br/>
<span class='tline' id='l39' data-llen='844:867'>　士有節操非若後世乍臣乍叛之徒成王所以委曲</span><br/>
<span class='tline' id='l40' data-llen='867:890'>　諭之而不忍加誅亦以勸當世也然而不可不諭者</span><br/>
<span class='tline' id='l41' data-llen='890:913'>　慮其此心不回將復有武庚之變故使周公鎮之而</span><br/>
<span class='tline' id='l42' data-llen='913:937'>　告以天命也𫝊曰不知命無以為君子唯士然後可</span><br/>
<span class='tline' id='l43' data-llen='937:963'><a onclick="displayPageImage('KR1b0010', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='963:986'>　以天命諭也天之弗弔大降喪于商而佑我有周周</span><br/>
<span class='tline' id='l45' data-llen='986:1009'>　將天威以致罰于王以正商命之終于天也今陳告</span><br/>
<span class='tline' id='l46' data-llen='1009:1032'>　爾多士非我小國敢獵取天命天不與爾故使爾王</span><br/>
<span class='tline' id='l47' data-llen='1032:1055'>　不能固守其治天所以輔我此言天之不與商也非</span><br/>
<span class='tline' id='l48' data-llen='1055:1078'>　我一人敢僥求天位帝不與爾故使我民相擕持而</span><br/>
<span class='tline' id='l49' data-llen='1078:1101'>　至以昭天之明威此言帝之不與商也曰天曰帝交</span><br/>
<span class='tline' id='l50' data-llen='1101:1124'>　舉以明商之得罪於天深所以使商士知天命之可</span><br/>
<span class='tline' id='l51' data-llen='1124:1133'>　畏而不敢怨也</span><br/>
<span class='tline' id='l52' data-llen='1133:1159'><a onclick="displayPageImage('KR1b0010', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1159:1182'>我聞曰上帝引逸有夏不適逸則惟帝降格嚮于時夏</span><br/>
<span class='tline' id='l54' data-llen='1182:1205'>弗克庸帝大淫泆有辭惟時天罔念聞厥惟廢元命降</span><br/>
<span class='tline' id='l55' data-llen='1205:1228'>致罰乃命爾先祖成湯革夏俊民甸四方自成湯至于</span><br/>
<span class='tline' id='l56' data-llen='1228:1251'>帝乙罔不明德恤祀亦惟天丕建保乂有殷殷王亦罔</span><br/>
<span class='tline' id='l57' data-llen='1251:1274'>敢失帝罔不配天其澤在今後嗣王誕罔顯于天矧曰</span><br/>
<span class='tline' id='l58' data-llen='1274:1297'>其有聽念于先王勤家誕淫厥泆罔顧于天顯民祗惟</span><br/>
<span class='tline' id='l59' data-llen='1297:1320'>時上帝不保降若兹大喪惟天不卑不明厥德凡四方</span><br/>
<span class='tline' id='l60' data-llen='1320:1332'>小大邦喪罔非有辭于罰</span><br/>
<span class='tline' id='l61' data-llen='1332:1358'><a onclick="displayPageImage('KR1b0010', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1358:1381'>　兹欲使商之多士知天命之所歸故舉汝商之先祖</span><br/>
<span class='tline' id='l63' data-llen='1381:1404'>　所以革夏以證我周之先考所以代商之由使之無</span><br/>
<span class='tline' id='l64' data-llen='1404:1427'>　疑於天命也引棄去也天之所棄者以其逸而無勤</span><br/>
<span class='tline' id='l65' data-llen='1427:1450'>　勞也有夏之君不趨于逸則天降格而嚮之言其與</span><br/>
<span class='tline' id='l66' data-llen='1450:1473'>　天通也桀旣弗克用此以事天乃大淫佚而文過以</span><br/>
<span class='tline' id='l67' data-llen='1473:1496'>　辭惟時天罔念聞言其與天不通也天本有嚮夏之</span><br/>
<span class='tline' id='l68' data-llen='1496:1519'>　命今則廢矣不降格而降罰矣故汝商之先祖成湯</span><br/>
<span class='tline' id='l69' data-llen='1519:1542'>　始得革夏命俊乂斯民而甸治四方也自成湯至于</span><br/>
<span class='tline' id='l70' data-llen='1542:1568'><a onclick="displayPageImage('KR1b0010', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1568:1591'>　帝乙賢聖之君六七作罔不明其德于已而恤其祀</span><br/>
<span class='tline' id='l72' data-llen='1591:1614'>　于神天嚮其德乃大建立其祚而保乂其君其君亦</span><br/>
<span class='tline' id='l73' data-llen='1614:1637'>　罔敢失天意罔不配天而澤天下自此以後嗣王則</span><br/>
<span class='tline' id='l74' data-llen='1637:1660'>　紂矣大不明德以顯天天且不能事而況能聽念先</span><br/>
<span class='tline' id='l75' data-llen='1660:1683'>　王之勤家乎不勤者如有夏之適逸也大淫其佚不</span><br/>
<span class='tline' id='l76' data-llen='1683:1706'>　顧于天顯民祗言其不顧顯天敬民之理天旣不保</span><br/>
<span class='tline' id='l77' data-llen='1706:1729'>　降滋大喪亦猶天為商降罰于夏也天旣不卑昬于</span><br/>
<span class='tline' id='l78' data-llen='1729:1752'>　厥德小大之邦用喪罔非有辭于罰亦猶有夏民欲</span><br/>
<span class='tline' id='l79' data-llen='1752:1778'><a onclick="displayPageImage('KR1b0010', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1778:1801'>　與之皆亡也嗚呼與亂同事罔不亡夏桀商紂為惡</span><br/>
<span class='tline' id='l81' data-llen='1801:1824'>　不同同歸于亂至其錯天命則如出一轍豈我武王</span><br/>
<span class='tline' id='l82' data-llen='1824:1843'>　私意哉爾商多士于此不可不知時變也</span><br/>
<span class='tline' id='l83' data-llen='1843:1866'>王若曰爾殷多士今惟我周王丕靈承帝事有命曰割</span><br/>
<span class='tline' id='l84' data-llen='1866:1889'>殷告勑于帝惟我事不貳適惟爾王家我適予其曰惟</span><br/>
<span class='tline' id='l85' data-llen='1889:1912'>爾洪無度我不爾動自乃邑予亦念天卽于殷大戾肆</span><br/>
<span class='tline' id='l86' data-llen='1912:1935'>不正王曰猷告爾多士予惟時其遷居西爾非我一人</span><br/>
<span class='tline' id='l87' data-llen='1935:1958'>奉德不康寜時惟天命無違朕不敢有後無我怨惟爾</span><br/>
<span class='tline' id='l88' data-llen='1958:1984'><a onclick="displayPageImage('KR1b0010', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1984:2007'>知惟殷先人有册有典殷革夏命今爾又曰夏迪簡在</span><br/>
<span class='tline' id='l90' data-llen='2007:2030'>王庭有服在百僚予一人惟聽用德肆予敢求爾于天</span><br/>
<span class='tline' id='l91' data-llen='2030:2047'>邑商予惟率肆矜爾非予罪時惟天命</span><br/>
<span class='tline' id='l92' data-llen='2047:2070'>　今惟我周王周之先王也靈神也莫神于天我既大</span><br/>
<span class='tline' id='l93' data-llen='2070:2093'>　承事于天有命當割絶有商我復告勅于帝以待天</span><br/>
<span class='tline' id='l94' data-llen='2093:2116'>　命故觀兵于孟津以歸冀商之改過期不再徃惟爾</span><br/>
<span class='tline' id='l95' data-llen='2116:2139'>　王家旣無悔過之心此武王所以必徃故曰惟爾王</span><br/>
<span class='tline' id='l96' data-llen='2139:2162'>　家我適我之受天命如是而汝大無法度復挾三監</span><br/>
<span class='tline' id='l97' data-llen='2162:2188'><a onclick="displayPageImage('KR1b0010', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2188:2211'>　以叛固非擾動爾邑念天命之不可不征但使大戾</span><br/>
<span class='tline' id='l99' data-llen='2211:2234'>　即罪餘黨之不正者悉寛肆之所謂殱厥渠魁脅從</span><br/>
<span class='tline' id='l100' data-llen='2234:2257'>　罔治也今遷汝而西居于洛邑非我所為不靖以勞</span><br/>
<span class='tline' id='l101' data-llen='2257:2280'>　動汝時惟天命也嗚呼商士汝當知所歸矣自今一</span><br/>
<span class='tline' id='l102' data-llen='2280:2303'>　遷朕不再勞故曰不敢有後當無我怨也汝知商之</span><br/>
<span class='tline' id='l103' data-llen='2303:2326'>　先祖有冊有典且載革命之初迪簡賢俊置之王庭</span><br/>
<span class='tline' id='l104' data-llen='2326:2349'>　使服事于百僚是商嘗用夏之遺士矣吾非不能用</span><br/>
<span class='tline' id='l105' data-llen='2349:2372'>　爾爾旣挾我三監是其德不可信德不可信又焉可</span><br/>
<span class='tline' id='l106' data-llen='2372:2398'><a onclick="displayPageImage('KR1b0010', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2398:2421'>　用但聽其有德者用之爾我不敢求爾于商邑若商</span><br/>
<span class='tline' id='l108' data-llen='2421:2444'>　之用夏士也但率循此意以寛肆矜容之爾非我之</span><br/>
<span class='tline' id='l109' data-llen='2444:2466'>　罪汝自取之亦天命也嗚呼商士汝當知所擇也</span><br/>
<span class='tline' id='l110' data-llen='2466:2489'>王曰多士昔朕來自奄予大降爾四國民命我乃明致</span><br/>
<span class='tline' id='l111' data-llen='2489:2512'>天罰移爾遐逖比事臣我宗多遜王曰告爾殷多士今</span><br/>
<span class='tline' id='l112' data-llen='2512:2535'>予惟不爾殺予惟時命有申今朕作大邑于兹洛予惟</span><br/>
<span class='tline' id='l113' data-llen='2535:2558'>四方罔攸賓亦惟爾多士攸服奔走臣我多遜爾乃尚</span><br/>
<span class='tline' id='l114' data-llen='2558:2581'>有爾土爾乃尚寜幹止爾克敬天惟卑矜爾爾不克敬</span><br/>
<span class='tline' id='l115' data-llen='2581:2607'><a onclick="displayPageImage('KR1b0010', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2607:2630'>爾不啻不有爾土予亦致天之罰于爾躬今爾惟時宅</span><br/>
<span class='tline' id='l117' data-llen='2630:2653'>爾邑繼爾居爾厥有幹有年于兹洛爾小子乃興從爾</span><br/>
<span class='tline' id='l118' data-llen='2653:2668'>遷王曰又曰時予乃或言爾攸居</span><br/>
<span class='tline' id='l119' data-llen='2668:2691'>　成王欲使商之多士知畏天罰格心以向化故言來</span><br/>
<span class='tline' id='l120' data-llen='2691:2714'>　自奄奄者成王所伐之國四國者三監及奄也大降</span><br/>
<span class='tline' id='l121' data-llen='2714:2737'>　爾四國民命者以至命誥四國之人使之曉然然後</span><br/>
<span class='tline' id='l122' data-llen='2737:2760'>　致罰也移爾遐逖者屏之逺方雖欲宅洛不可得也</span><br/>
<span class='tline' id='l123' data-llen='2760:2783'>　比事臣我宗多遜者言令協比其心臣事我而尊多</span><br/>
<span class='tline' id='l124' data-llen='2783:2809'><a onclick="displayPageImage('KR1b0010', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2809:2832'>　其遜順之道也豈有悖逆之患哉我不殺爾惟時申</span><br/>
<span class='tline' id='l126' data-llen='2832:2855'>　命者重告之以作洛之意言四方罔不賓服在爾多</span><br/>
<span class='tline' id='l127' data-llen='2855:2878'>　士亦當服我奔走為臣而多其遜順之道爾乃尚有</span><br/>
<span class='tline' id='l128' data-llen='2878:2901'>　爾土循此當安土樂業也爾乃尚寜幹止循此當身</span><br/>
<span class='tline' id='l129' data-llen='2901:2924'>　幹安佚也爾克敬天命天亦予爾矜爾爾不克敬何</span><br/>
<span class='tline' id='l130' data-llen='2924:2947'>　止不有爾土亦將致天之罰于爾躬矣先言有爾土</span><br/>
<span class='tline' id='l131' data-llen='2947:2970'>　寜幹止其居其身之可保者以其敬也後言不啻不</span><br/>
<span class='tline' id='l132' data-llen='2970:2993'>　有爾土致罰于躬其居其身之不可保者以其弗敬</span><br/>
<span class='tline' id='l133' data-llen='2993:3019'><a onclick="displayPageImage('KR1b0010', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3019:3042'>　也今爾之時不可失能宅爾邑自然懷念子孫而繼</span><br/>
<span class='tline' id='l135' data-llen='3042:3065'>　爾居矣斯干之詩乃安斯寢而繼之以乃占我夢者</span><br/>
<span class='tline' id='l136' data-llen='3065:3088'>　此也能保其身自然得終其壽而有年矣洪範之書</span><br/>
<span class='tline' id='l137' data-llen='3088:3111'>　康寜壽考不可偏廢者此也爾旣各懷長久之計少</span><br/>
<span class='tline' id='l138' data-llen='3111:3134'>　者安得不興起而從之遷乎王曰又曰併言者説者</span><br/>
<span class='tline' id='l139' data-llen='3134:3157'>　以為脱文以意考之殆記事者之言也王言之矣他</span><br/>
<span class='tline' id='l140' data-llen='3157:3180'>　日又言之此所謂王曰又曰也然而雖屢言之不過</span><br/>
<span class='tline' id='l141' data-llen='3180:3197'>　言爾所居之地所居之地非洛邑乎</span><br/>
<span class='tline' id='l142' data-llen='3197:3223'><a onclick="displayPageImage('KR1b0010', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3223:3230'>周公作無逸</span><br/>
<span class='tline' id='l144' data-llen='3230:3253'>　古之大臣何其愛君之深憂君之切而欲其君之壽</span><br/>
<span class='tline' id='l145' data-llen='3253:3276'>　也詩於天保之序曰臣能歸美以報其上可謂愛而</span><br/>
<span class='tline' id='l146' data-llen='3276:3299'>　欲其壽也然猶待君能下下而為之則周公之心過</span><br/>
<span class='tline' id='l147' data-llen='3299:3322'>　於此逺矣三代之下非謂其君不能而不言則必待</span><br/>
<span class='tline' id='l148' data-llen='3322:3345'>　其君有過而始言進則固寵退則竊名皆周公之罪</span><br/>
<span class='tline' id='l149' data-llen='3345:3368'>　人也書序序所以為作者之意獨無逸立政二篇不</span><br/>
<span class='tline' id='l150' data-llen='3368:3391'>　然此周公慮患之深先事而言之因名見義是故序</span><br/>
<span class='tline' id='l151' data-llen='3391:3417'><a onclick="displayPageImage('KR1b0010', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3417:3440'>　不著其由也嗚呼天以無逸而行四時地以無逸而</span><br/>
<span class='tline' id='l153' data-llen='3440:3463'>　播殖萬物君以無逸而緝成庶政一言以盡之曰勤</span><br/>
<span class='tline' id='l154' data-llen='3463:3486'>　而已民生在勤勤則不匱也人之有生壽夭禍福惟</span><br/>
<span class='tline' id='l155' data-llen='3486:3509'>　其所召好德必康寜為仁必壽考理之自然者當湯</span><br/>
<span class='tline' id='l156' data-llen='3509:3532'>　之世有能致一漑之功者雖其同歸焦爛然必致漑</span><br/>
<span class='tline' id='l157' data-llen='3532:3555'>　者後枯此人生不可不勤勤則壽也壽生於勤夭生</span><br/>
<span class='tline' id='l158' data-llen='3555:3578'>　於逸逸則無所用心聲色由是而沈溺玩好由是而</span><br/>
<span class='tline' id='l159' data-llen='3578:3601'>　皷蕩此心一弛萬惡皆歸逺忠直近邪佞窮奢極欲</span><br/>
<span class='tline' id='l160' data-llen='3601:3627'><a onclick="displayPageImage('KR1b0010', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3627:3650'>　嚴刑峻誅皆由是而生焉亂亡從之壽將焉在及其</span><br/>
<span class='tline' id='l162' data-llen='3650:3673'>　終也乃反怨天不其晚矣則周公先事而言不敢謂</span><br/>
<span class='tline' id='l163' data-llen='3673:3696'>　其君不能而不言亦不敢待其君有過而始言豈不</span><br/>
<span class='tline' id='l164' data-llen='3696:3711'>　為眷眷愛君憂國而欲其壽乎</span><br/>
<span class='tline' id='l165' data-llen='3711:3715'>無逸</span><br/>
<span class='tline' id='l166' data-llen='3715:3738'>周公曰嗚呼君子所其無逸先知稼穡之艱難乃逸則</span><br/>
<span class='tline' id='l167' data-llen='3738:3761'>知小人之依相小人厥父母勤勞稼穡厥子乃不知稼</span><br/>
<span class='tline' id='l168' data-llen='3761:3784'>穡之艱難乃逸乃諺旣誕否則侮厥父母曰昔之人無</span><br/>
<span class='tline' id='l169' data-llen='3784:3811'><a onclick="displayPageImage('KR1b0010', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3811:3815'>聞知</span><br/>
<span class='tline' id='l171' data-llen='3815:3838'>　天下之至勤勞無若農夫終歲勤勤僅而成功幸而</span><br/>
<span class='tline' id='l172' data-llen='3838:3861'>　有年足以飽暖不幸而凶歉相藉而為莩然未嘗因</span><br/>
<span class='tline' id='l173' data-llen='3861:3884'>　噎廢食而遂至於輟耕也是故歲事畢春氣萌動又</span><br/>
<span class='tline' id='l174' data-llen='3884:3907'>　將有事于西疇四時循環無日休息可謂艱難矣君</span><br/>
<span class='tline' id='l175' data-llen='3907:3930'>　子所其無逸者葢若北辰之居所所者居而不移之</span><br/>
<span class='tline' id='l176' data-llen='3930:3953'>　謂也言君子於無逸終身居之死而後已也先知稼</span><br/>
<span class='tline' id='l177' data-llen='3953:3976'>　穡之艱難乃逸者先知其難而逸異乎常人之逸也</span><br/>
<span class='tline' id='l178' data-llen='3976:4003'><a onclick="displayPageImage('KR1b0010', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4003:4026'>　吾之有生衣帛食肉養生喪死之具無一不以粟易</span><br/>
<span class='tline' id='l180' data-llen='4026:4049'>　之者是皆農夫之勤所致也吾雖不親耒耜不荷畚</span><br/>
<span class='tline' id='l181' data-llen='4049:4079'>　<img height='20' width='20' alt='&amp;KR1257' title='KR1257' src='https://raw.githubusercontent.com/kanripo/KR-Gaiji/master/images/KR1257.png'/>敢不知其所自乎知其所自安敢妄有作為而勞</span><br/>
<span class='tline' id='l182' data-llen='4079:4102'>　吾民乎此吾之逸所以異也小人依我而為命一嚬</span><br/>
<span class='tline' id='l183' data-llen='4102:4125'>　一笑是其休戚一動一止是其死生吾寜瘠而使天</span><br/>
<span class='tline' id='l184' data-llen='4125:4148'>　下肥吾寜不足而使百姓足一賦斂不敢過一力役</span><br/>
<span class='tline' id='l185' data-llen='4148:4171'>　不敢興而況盤遊田獵干戈之戰鬬土木之營作乎</span><br/>
<span class='tline' id='l186' data-llen='4171:4194'>　此之不為吾方泰然凝神蠖濩之中豈不為逸乎故</span><br/>
<span class='tline' id='l187' data-llen='4194:4221'><a onclick="displayPageImage('KR1b0010', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4221:4244'>　曰知其難者異乎常人之逸也相小人者即小人以</span><br/>
<span class='tline' id='l189' data-llen='4244:4267'>　為喻也父母勤勞稼穡其子不知艱難乃逸乃諺旣</span><br/>
<span class='tline' id='l190' data-llen='4267:4290'>　誕夫諺戲侮也誕誑欺也不惟惰其四肢乃反戲侮</span><br/>
<span class='tline' id='l191' data-llen='4290:4313'>　誑欺又誣昔之人為無聞知無聞知者若今之諺曰</span><br/>
<span class='tline' id='l192' data-llen='4313:4336'>　無所見識也言昔之人無所見識而為此艱難其實</span><br/>
<span class='tline' id='l193' data-llen='4336:4359'>　當逸也父母聞此其何以為懷周公之言所以深戒</span><br/>
<span class='tline' id='l194' data-llen='4359:4382'>　成王念后稷太王王季文武之基緒使之不敢荒寜</span><br/>
<span class='tline' id='l195' data-llen='4382:4405'>　也七月之詩旣陳王業之艱難於此又申之因以輔</span><br/>
<span class='tline' id='l196' data-llen='4405:4432'><a onclick="displayPageImage('KR1b0010', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4432:4455'>　成王之壽考可謂顯而易見矣譬之良醫視人之安</span><br/>
<span class='tline' id='l198' data-llen='4455:4478'>　逸懼其驕惰風霜勞苦之不能支而遂至病且死也</span><br/>
<span class='tline' id='l199' data-llen='4478:4501'>　教之以吐故納新熊經鳥申之術使之周流運動以</span><br/>
<span class='tline' id='l200' data-llen='4501:4524'>　入長生久視之域則豈不為愛之乎韓非子力敘帝</span><br/>
<span class='tline' id='l201' data-llen='4524:4547'>　堯大禹之勤勞儉約乃曰此不肖人之所勉非賢者</span><br/>
<span class='tline' id='l202' data-llen='4547:4570'>　之所務其亦侮其君以為昔之人無聞知也二世用</span><br/>
<span class='tline' id='l203' data-llen='4570:4588'>　之卒致喪亡嗚呼可以信周公之言矣</span><br/>
<span class='tline' id='l204' data-llen='4588:4611'>周公曰嗚呼我聞曰昔在殷王中宗嚴恭寅畏天命自</span><br/>
<span class='tline' id='l205' data-llen='4611:4638'><a onclick="displayPageImage('KR1b0010', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4638:4661'>度治民祗懼不敢荒寧肆中宗之享國七十有五年其</span><br/>
<span class='tline' id='l207' data-llen='4661:4684'>在高宗時舊勞于外爰曁小人作其卽位乃或亮陰三</span><br/>
<span class='tline' id='l208' data-llen='4684:4707'>年不言其惟不言言乃雍不敢荒寧嘉靖殷邦至于小</span><br/>
<span class='tline' id='l209' data-llen='4707:4730'>大無時或怨肆高宗之享國五十有九年其在祖甲不</span><br/>
<span class='tline' id='l210' data-llen='4730:4753'>義惟王舊爲小人作其卽位爰知小人之依能保惠于</span><br/>
<span class='tline' id='l211' data-llen='4753:4776'>庶民不敢侮鰥寡肆祖甲之享國三十有三年自時厥</span><br/>
<span class='tline' id='l212' data-llen='4776:4799'>後立王生則逸生則逸不知稼穡之艱難不聞小人之</span><br/>
<span class='tline' id='l213' data-llen='4799:4822'>勞惟耽樂之從自時厥後亦罔或克壽或十年或七八</span><br/>
<span class='tline' id='l214' data-llen='4822:4849'><a onclick="displayPageImage('KR1b0010', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4849:4860'>年或五六年或四三年</span><br/>
<span class='tline' id='l216' data-llen='4860:4883'>　中宗謂太戊也先言太戊者以得年之多寡為先後</span><br/>
<span class='tline' id='l217' data-llen='4883:4906'>　也夫為天下之至尊逸也勞也唯所欲為凡無不可</span><br/>
<span class='tline' id='l218' data-llen='4906:4929'>　意者今而嚴恭寅畏上怵天命下懼民情至於不敢</span><br/>
<span class='tline' id='l219' data-llen='4929:4952'>　荒寧誰驅之使然耶自非其中素知小人之勞何以</span><br/>
<span class='tline' id='l220' data-llen='4952:4975'>　至此高宗之治説命載之詳矣其要在於不敢荒寧</span><br/>
<span class='tline' id='l221' data-llen='4975:4998'>　至於商邦嘉靖想見其時雍容舒泰斯民無毫髮之</span><br/>
<span class='tline' id='l222' data-llen='4998:5021'>　擾小大無怨固其宜也祖甲之治伊訓太甲咸有一</span><br/>
<span class='tline' id='l223' data-llen='5021:5048'><a onclick="displayPageImage('KR1b0010', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5048:5071'>　德載之詳矣其要在於知小人之依想見其時務養</span><br/>
<span class='tline' id='l225' data-llen='5071:5094'>　斯民窮而無告悉在鞠育如慈母愛子賢則親之無</span><br/>
<span class='tline' id='l226' data-llen='5094:5117'>　能則憐之不侮鰥寡固其宜也此三人者真賢聖之</span><br/>
<span class='tline' id='l227' data-llen='5117:5140'>　君厥享國久長豈由他得然而就三君言之中宗為</span><br/>
<span class='tline' id='l228' data-llen='5140:5163'>　至難得何者高宗祖甲或舊勞于外或舊為小人長</span><br/>
<span class='tline' id='l229' data-llen='5163:5186'>　於民間親與物接知民疾苦故即位而不敢暇逸至</span><br/>
<span class='tline' id='l230' data-llen='5186:5209'>　於中宗天禀聰睿於深宫之中灼知小人之勞不待</span><br/>
<span class='tline' id='l231' data-llen='5209:5232'>　目見身親而自知艱難是其為至難得自時厥後立</span><br/>
<span class='tline' id='l232' data-llen='5232:5259'><a onclick="displayPageImage('KR1b0010', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5259:5282'>　王生則逸不知小人之勞惟從事於耽樂耽樂者庸</span><br/>
<span class='tline' id='l234' data-llen='5282:5305'>　君以為逸而聖君以為勞葢聲色皷蕩玩好熒惑能</span><br/>
<span class='tline' id='l235' data-llen='5305:5328'>　使人耳目變易日新而不得停内狎嬖佞外禦忠良</span><br/>
<span class='tline' id='l236' data-llen='5328:5351'>　能使人心思險愎日肆而不知倦自他人觀之無一</span><br/>
<span class='tline' id='l237' data-llen='5351:5374'>　俄頃休息而庸君方且安而行之此古人以為鴆毒</span><br/>
<span class='tline' id='l238' data-llen='5374:5397'>　也兹逸也豈不為勞乎卒之蹷痿之機寒熱之媒伐</span><br/>
<span class='tline' id='l239' data-llen='5397:5420'>　性之斧腐腸之藥交攻而不赦欲望其長年其可得</span><br/>
<span class='tline' id='l240' data-llen='5420:5437'>　乎嗚呼周公之愛其君可謂切至矣</span><br/>
<span class='tline' id='l241' data-llen='5437:5464'><a onclick="displayPageImage('KR1b0010', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5464:5487'>周公曰嗚呼厥亦惟我周太王王季克自抑畏文王卑</span><br/>
<span class='tline' id='l243' data-llen='5487:5510'>服卽康功田功徽柔懿恭懐保小民惠鮮鰥寡自朝至</span><br/>
<span class='tline' id='l244' data-llen='5510:5540'>于日中<img height='20' width='20' alt='&amp;KR0628' title='KR0628' src='https://raw.githubusercontent.com/kanripo/KR-Gaiji/master/images/KR0628.png'/>不遑暇食用咸和萬民文王不敢盤于遊田</span><br/>
<span class='tline' id='l245' data-llen='5540:5563'>以庶邦惟正之供文王受命惟中身厥享國五十年周</span><br/>
<span class='tline' id='l246' data-llen='5563:5586'>公曰嗚呼繼自今嗣王則其無淫于觀于逸于遊于田</span><br/>
<span class='tline' id='l247' data-llen='5586:5609'>以萬民惟正之供無皇曰今日耽樂乃非民攸訓非天</span><br/>
<span class='tline' id='l248' data-llen='5609:5632'>攸若時人丕則有愆無若殷王受之迷亂酗于酒徳哉</span><br/>
<span class='tline' id='l249' data-llen='5632:5655'>　大王肇基王迹王季其勤王家克自抑畏者非有鞭</span><br/>
<span class='tline' id='l250' data-llen='5655:5682'><a onclick="displayPageImage('KR1b0010', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5682:5705'>　策警誨之所致其謙虚兢畏出於天性也文王惡衣</span><br/>
<span class='tline' id='l252' data-llen='5705:5728'>　服而盡力於康民裕農之事徽柔懿恭可以想像文</span><br/>
<span class='tline' id='l253' data-llen='5728:5751'>　王之形容也葢孰不為柔徽者柔之美美矣則無繞</span><br/>
<span class='tline' id='l254' data-llen='5751:5774'>　指之悔孰不為恭懿者恭之淑淑矣則無床下之巽</span><br/>
<span class='tline' id='l255' data-llen='5774:5797'>　葢四德之中惟柔恭可見徽懿不可得而見也即柔</span><br/>
<span class='tline' id='l256' data-llen='5797:5820'>　之中可以知徽即恭之中可以知懿徽柔則無優柔</span><br/>
<span class='tline' id='l257' data-llen='5820:5843'>　之患懿恭則無足恭之患矣文王知小民之勞苦鰥</span><br/>
<span class='tline' id='l258' data-llen='5843:5866'>　寡之困窮下氣降心振此二德如慈母於子不敢以</span><br/>
<span class='tline' id='l259' data-llen='5866:5893'><a onclick="displayPageImage('KR1b0010', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5893:5916'>　疾聲厲色待之恐其畏而不懐也不敢以怒心忿氣</span><br/>
<span class='tline' id='l261' data-llen='5916:5939'>　觸之恐其疑而不至也惟其有矜憐撫掩保抱擕持</span><br/>
<span class='tline' id='l262' data-llen='5939:5962'>　之德故其徽柔懿恭可以想見也自朝至昃無食頃</span><br/>
<span class='tline' id='l263' data-llen='5962:5985'>　不在萬民則咸和之效可知矣況敢盤于遊田而以</span><br/>
<span class='tline' id='l264' data-llen='5985:6008'>　庶邦之供為耽樂之私用乎自中年受命九十七乃</span><br/>
<span class='tline' id='l265' data-llen='6008:6031'>　終享國五十年可謂壽矣説者尚謂以憂勤損壽葢</span><br/>
<span class='tline' id='l266' data-llen='6031:6054'>　以文王之無逸宜得永年之壽於此猶未慊於人心</span><br/>
<span class='tline' id='l267' data-llen='6054:6077'>　也嗣王監此不可淫於觀遊逸樂田獵之事使萬民</span><br/>
<span class='tline' id='l268' data-llen='6077:6104'><a onclick="displayPageImage('KR1b0010', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6104:6127'>　之供亦惟正也茍或外此則四方之奉不足以支旬</span><br/>
<span class='tline' id='l270' data-llen='6127:6150'>　月之費兹逸也適所為勞歟無皇者不暇也勿以謂</span><br/>
<span class='tline' id='l271' data-llen='6150:6173'>　一日之耽樂不足累德日復一日則非民所訓非天</span><br/>
<span class='tline' id='l272' data-llen='6173:6196'>　所順必有大咎矣天人之際吁可畏哉無若紂之迷</span><br/>
<span class='tline' id='l273' data-llen='6196:6214'>　亂沉湎于酒此周公作無逸之本意也</span><br/>
<span class='tline' id='l274' data-llen='6214:6237'>周公曰嗚呼我聞曰古之人猶胥訓告胥保惠胥敎誨</span><br/>
<span class='tline' id='l275' data-llen='6237:6260'>民無或胥譸張爲幻此厥不聽人乃訓之乃變亂先王</span><br/>
<span class='tline' id='l276' data-llen='6260:6282'>之正刑至于小大民否則厥心違怨否則厥口詛祝</span><br/>
<span class='tline' id='l277' data-llen='6282:6309'><a onclick="displayPageImage('KR1b0010', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6309:6332'>　人主之聰不在兩耳而在衆耳人主之明不在兩目</span><br/>
<span class='tline' id='l279' data-llen='6332:6355'>　而在衆目人主之德不在一心而在衆心古之愚民</span><br/>
<span class='tline' id='l280' data-llen='6355:6378'>　不能譸張為幻於人主之前者以人主之前有衆賢</span><br/>
<span class='tline' id='l281' data-llen='6378:6401'>　為之輔也譸誑也張誕也至於幻則迷惑人主之聰</span><br/>
<span class='tline' id='l282' data-llen='6401:6424'>　明心志而使轉移者也夫旣有人訓告以順其理保</span><br/>
<span class='tline' id='l283' data-llen='6424:6447'>　惠以防其過教誨以攻其失則孰患誑誕迷惑之人</span><br/>
<span class='tline' id='l284' data-llen='6447:6470'>　哉此而不聽所謂訑訑之聲音顔色距人於千里之</span><br/>
<span class='tline' id='l285' data-llen='6470:6493'>　外則讒諂面諛之人至矣與讒諂面諛之人居則譸</span><br/>
<span class='tline' id='l286' data-llen='6493:6520'><a onclick="displayPageImage('KR1b0010', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6520:6543'>　張為幻固其宜也自是而變亂先王之政刑至於小</span><br/>
<span class='tline' id='l288' data-llen='6543:6566'>　大罔不失序矣惟民之生賴人主以牧養苟或不然</span><br/>
<span class='tline' id='l289' data-llen='6566:6589'>　是否也厥心違怨厥口祝詛矣怨氣詛語充塞天地</span><br/>
<span class='tline' id='l290' data-llen='6589:6612'>　洋溢四海沖和揉為乖沴瑞應化為災殃人主獨能</span><br/>
<span class='tline' id='l291' data-llen='6612:6631'>　保其壽乎此周公所以推其極而告王也</span><br/>
<span class='tline' id='l292' data-llen='6631:6654'>周公曰嗚呼自殷王中宗及高宗及祖甲及我周文王</span><br/>
<span class='tline' id='l293' data-llen='6654:6677'>兹四人迪哲厥或告之曰小人怨汝詈汝則皇自敬徳</span><br/>
<span class='tline' id='l294' data-llen='6677:6700'>厥愆曰朕之愆允若時不啻不敢含怒此厥不聽人乃</span><br/>
<span class='tline' id='l295' data-llen='6700:6727'><a onclick="displayPageImage('KR1b0010', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6727:6750'>或譸張爲幻曰小人怨汝詈汝則信之則若時不永念</span><br/>
<span class='tline' id='l297' data-llen='6750:6773'>厥辟不寛綽厥心亂罰無罪殺無辜怨有同是叢于厥</span><br/>
<span class='tline' id='l298' data-llen='6773:6787'>身周公曰嗚呼嗣王其監于兹</span><br/>
<span class='tline' id='l299' data-llen='6787:6810'>　迪哲者得道而能順以照臨四方也古之先王莫不</span><br/>
<span class='tline' id='l300' data-llen='6810:6833'>　如是而周公獨取是四人者葢以其近古而耳目尚</span><br/>
<span class='tline' id='l301' data-llen='6833:6856'>　可聞見也或告以小人怨詈鮮有不怒者唯虚舟之</span><br/>
<span class='tline' id='l302' data-llen='6856:6879'>　觸飄瓦之擲可以免怒小人何所逃罪耶是故迪哲</span><br/>
<span class='tline' id='l303' data-llen='6879:6902'>　之聖人察其告語皆誣人譖人者唯皇自敬德而已</span><br/>
<span class='tline' id='l304' data-llen='6902:6929'><a onclick="displayPageImage('KR1b0010', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6929:6952'>　皇者從容能為之謂也我旣從容自敬厥德百姓有</span><br/>
<span class='tline' id='l306' data-llen='6952:6975'>　過唯曰在予一人故曰朕之愆允若時不啻者念咎</span><br/>
<span class='tline' id='l307' data-llen='6975:6998'>　之深也不敢含怒者不唯不肆亦不蓄也非迪哲之</span><br/>
<span class='tline' id='l308' data-llen='6998:7021'>　君焉能至是葢旣已迪哲視天下小人皆在不覺不</span><br/>
<span class='tline' id='l309' data-llen='7021:7044'>　知之域每軫哀矜拯救之心欲其盡出迷途而未得</span><br/>
<span class='tline' id='l310' data-llen='7044:7067'>　也居是時雖或怨或詈我亦憫其失道而至是又何</span><br/>
<span class='tline' id='l311' data-llen='7067:7090'>　有怒心哉仲尼得一貫之道而以忠恕行於世者為</span><br/>
<span class='tline' id='l312' data-llen='7090:7113'>　此也此厥不聽則人始得而惑我譸張為幻之徒始</span><br/>
<span class='tline' id='l313' data-llen='7113:7140'><a onclick="displayPageImage('KR1b0010', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7140:7163'>　得而肆始則怨詈者受誅終則不怨不詈者亦受誅</span><br/>
<span class='tline' id='l315' data-llen='7163:7186'>　何者我旣不明彼皆得肆其詆誣而善人君子無罪</span><br/>
<span class='tline' id='l316' data-llen='7186:7209'>　無辜以及禍也旣不能永念為君子之道又不能克</span><br/>
<span class='tline' id='l317' data-llen='7209:7232'>　寛容衆之心以致于此卒之一身為怨府怨旣叢于</span><br/>
<span class='tline' id='l318' data-llen='7232:7255'>　身其克永年者幾希矣嗣王可不監之雖然周公方</span><br/>
<span class='tline' id='l319' data-llen='7255:7278'>　以無逸告君而終以此者誠欲使成王知聽言之難</span><br/>
<span class='tline' id='l320' data-llen='7278:7301'>　而罪人之不易也怨而不解得保其社稷者世固無</span><br/>
<span class='tline' id='l321' data-llen='7301:7314'>　是理嗚呼周公之意深矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0010', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書講義卷十四　　　　　宋　史浩　撰</span><br/>
<span class='tline' id='l10' data-llen='211:234'>成王旣伐管叔蔡叔以殷餘民封康叔作康誥酒誥梓</span><br/>
<span class='tline' id='l11' data-llen='234:237'>材</span><br/>
<span class='tline' id='l12' data-llen='237:260'>　周公旣成洛邑遷商頑民其富家大族所謂怙侈滅</span><br/>
<span class='tline' id='l13' data-llen='260:283'>　義驕淫矜夸閑之惟艱者皆已在洛矣則留商者實</span><br/>
<span class='tline' id='l14' data-llen='283:306'>　餘民也周公憂深思遠又慮餘民狃於故習復萌三</span><br/>
<span class='tline' id='l15' data-llen='306:329'>　監之志故命康叔以鎮撫之使無表裏之助則周室</span><br/>
<span class='tline' id='l16' data-llen='329:355'><a onclick="displayPageImage('KR1b0010', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　安矣康叔者周公之愛弟康乃其所食之邑若管蔡</span><br/>
<span class='tline' id='l18' data-llen='378:401'>　是也周公懲創二叔之不咸乃擇其弟之賢者立之</span><br/>
<span class='tline' id='l19' data-llen='401:424'>　作書三篇康誥者告其為政之大要酒誥者革其風</span><br/>
<span class='tline' id='l20' data-llen='424:447'>　俗之沈湎梓材者成其有國之規模也卒使衛之國</span><br/>
<span class='tline' id='l21' data-llen='447:470'>　祚過于齊魯而遺風餘烈至春秋時猶多君子則康</span><br/>
<span class='tline' id='l22' data-llen='470:490'>　叔者真不負成王周公之付託也嗚呼休哉</span><br/>
<span class='tline' id='l23' data-llen='490:494'>康誥</span><br/>
<span class='tline' id='l24' data-llen='494:517'>惟三月哉生魄周公初基作新大邑于東國洛四方民</span><br/>
<span class='tline' id='l25' data-llen='517:543'><a onclick="displayPageImage('KR1b0010', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>大和㑹侯甸男邦采衛百工播民和見士于周周公咸</span><br/>
<span class='tline' id='l27' data-llen='566:574'>勤乃洪大誥治</span><br/>
<span class='tline' id='l28' data-llen='574:597'>　自惟三月哉生魄竊意乃史官之紀非周公之書也</span><br/>
<span class='tline' id='l29' data-llen='597:620'>　自王若曰則皆誥辭也惟三月哉生魄者哉始也月</span><br/>
<span class='tline' id='l30' data-llen='620:643'>　始生魄十六日也魄隂類也魂陽而魄隂故生明則</span><br/>
<span class='tline' id='l31' data-llen='643:666'>　屬陽生魄則屬隂月盈則虧虧則月漸不明以虧之</span><br/>
<span class='tline' id='l32' data-llen='666:689'>　始為主也周公初基洛而作新其城邑旣成而四方</span><br/>
<span class='tline' id='l33' data-llen='689:712'>　之民乃大和㑹和㑹者歡欣鼓舞而輻輳于洛必曰</span><br/>
<span class='tline' id='l34' data-llen='712:738'><a onclick="displayPageImage('KR1b0010', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>　周者以表周之洛邑也豈惟民皆鼎來而和氣仁聲</span><br/>
<span class='tline' id='l36' data-llen='761:784'>　洋溢于諸侯侯甸男邦采衛亦皆遣其臣來朝故曰</span><br/>
<span class='tline' id='l37' data-llen='784:807'>　見士于周或謂士當作事非也記曰列國之大夫入</span><br/>
<span class='tline' id='l38' data-llen='807:830'>　天子之國曰某士自稱曰陪臣某則見士于周者見</span><br/>
<span class='tline' id='l39' data-llen='830:853'>　其大夫于洛也周公咸勤者勤勞也勞使者之來也</span><br/>
<span class='tline' id='l40' data-llen='853:876'>　大誥者成王敘武王之勲而勵諸侯以伐三監之書</span><br/>
<span class='tline' id='l41' data-llen='876:899'>　也今三監旣即誅乃推大誥之意而將申之以治道</span><br/>
<span class='tline' id='l42' data-llen='899:903'>　也</span><br/>
<span class='tline' id='l43' data-llen='903:929'><a onclick="displayPageImage('KR1b0010', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='929:952'>王若曰孟侯朕其弟小子封惟乃丕顯考文王克明德</span><br/>
<span class='tline' id='l45' data-llen='952:975'>愼罰不敢侮鰥寡庸庸祗祗威威顯民用肇造我區夏</span><br/>
<span class='tline' id='l46' data-llen='975:998'>越我一二邦以修我西土惟時怙冒聞于上帝帝休天</span><br/>
<span class='tline' id='l47' data-llen='998:1021'>乃大命文王殪戎殷誕受厥命越厥邦厥民惟時敘乃</span><br/>
<span class='tline' id='l48' data-llen='1021:1044'>寡兄朂肆汝小子封在茲東土王曰嗚呼封汝念哉今</span><br/>
<span class='tline' id='l49' data-llen='1044:1067'>民將在祗遹乃文考紹聞衣德言徃敷求于殷先哲王</span><br/>
<span class='tline' id='l50' data-llen='1067:1090'>用保乂民汝丕遠惟商耉成人宅心知訓别求聞由古</span><br/>
<span class='tline' id='l51' data-llen='1090:1114'>先哲王用康保民𢎞于天若德裕乃身不廢在王命王</span><br/>
<span class='tline' id='l52' data-llen='1114:1140'><a onclick="displayPageImage('KR1b0010', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1140:1163'>曰嗚呼小子封恫瘝乃身敬哉天畏棐忱民情大可見</span><br/>
<span class='tline' id='l54' data-llen='1163:1186'>小人難保徃盡乃心無康好逸豫乃其乂民我聞曰怨</span><br/>
<span class='tline' id='l55' data-llen='1186:1209'>不在大亦不在小惠不惠懋不懋已汝惟小子乃服惟</span><br/>
<span class='tline' id='l56' data-llen='1209:1233'>𢎞王應保殷民亦惟助王宅天命作新民王曰嗚呼封</span><br/>
<span class='tline' id='l57' data-llen='1233:1256'>敬明乃罰人有小罪非眚乃惟終自作不典式爾有厥</span><br/>
<span class='tline' id='l58' data-llen='1256:1279'>罪小乃不可不殺乃有大罪非終乃惟眚災適爾既道</span><br/>
<span class='tline' id='l59' data-llen='1279:1302'>極厥辜時乃不可殺王曰嗚呼封有敘時乃大明服惟</span><br/>
<span class='tline' id='l60' data-llen='1302:1325'>民其勑懋和若有疾惟民其畢棄咎若保赤子惟民其</span><br/>
<span class='tline' id='l61' data-llen='1325:1351'><a onclick="displayPageImage('KR1b0010', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1351:1374'>康乂非汝封刑人殺人無或刑人殺人非汝封又曰劓</span><br/>
<span class='tline' id='l63' data-llen='1374:1397'>刵人無或劓刵人王曰外事汝陳時臬司師茲殷罰有</span><br/>
<span class='tline' id='l64' data-llen='1397:1420'>倫又曰要囚服念五六日至于旬時丕蔽要囚王曰汝</span><br/>
<span class='tline' id='l65' data-llen='1420:1443'>陳時臬事罰蔽殷彝用其義刑義殺勿庸以次汝封乃</span><br/>
<span class='tline' id='l66' data-llen='1443:1466'>汝盡遜曰時敘惟曰未有遜事已汝惟小子未其有若</span><br/>
<span class='tline' id='l67' data-llen='1466:1489'>汝封之心朕心朕德惟乃知凡民自得罪寇攘姦宄殺</span><br/>
<span class='tline' id='l68' data-llen='1489:1512'>越人于貨暋不畏死罔弗憝王曰封元惡大憝矧惟不</span><br/>
<span class='tline' id='l69' data-llen='1512:1535'>孝不友子弗祗服厥父事大傷厥考心于父不能字厥</span><br/>
<span class='tline' id='l70' data-llen='1535:1561'><a onclick="displayPageImage('KR1b0010', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1561:1584'>子乃疾厥子于弟弗念天顯乃弗克恭厥兄兄亦不念</span><br/>
<span class='tline' id='l72' data-llen='1584:1607'>鞠子哀大不友于弟惟弔茲不于我政人得罪天惟與</span><br/>
<span class='tline' id='l73' data-llen='1607:1630'>我民彝大泯亂曰乃其速由文王作罰刑茲無赦不率</span><br/>
<span class='tline' id='l74' data-llen='1630:1653'>大戛矧惟外庻子訓人惟厥正人越小臣諸節乃别播</span><br/>
<span class='tline' id='l75' data-llen='1653:1676'>敷造民大譽弗念弗庸瘝厥君時乃引惡惟朕憝巳汝</span><br/>
<span class='tline' id='l76' data-llen='1676:1699'>乃其速由茲義率殺亦惟君惟長不能厥家人越厥小</span><br/>
<span class='tline' id='l77' data-llen='1699:1722'>臣外正惟威惟虐大放王命乃非德用乂汝亦罔不克</span><br/>
<span class='tline' id='l78' data-llen='1722:1745'>敬典乃由裕民惟文王之敬忌乃裕民曰我惟有及則</span><br/>
<span class='tline' id='l79' data-llen='1745:1771'><a onclick="displayPageImage('KR1b0010', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1771:1794'>予一人以懌王曰封爽惟民迪吉康我時其惟殷先哲</span><br/>
<span class='tline' id='l81' data-llen='1794:1817'>王德用康乂民作求矧今民罔迪不適不迪則罔政在</span><br/>
<span class='tline' id='l82' data-llen='1817:1840'>厥邦王曰封予惟不可不監告汝德之說于罰之行今</span><br/>
<span class='tline' id='l83' data-llen='1840:1863'>惟民不靜未戾厥心迪屢未同爽惟天其罰殛我我其</span><br/>
<span class='tline' id='l84' data-llen='1863:1886'>不怨惟厥罪無在大亦無在多矧曰其尚顯聞于天王</span><br/>
<span class='tline' id='l85' data-llen='1886:1909'>曰嗚呼封敬哉無作怨勿用非謀非彝蔽時忱丕則敏</span><br/>
<span class='tline' id='l86' data-llen='1909:1932'>德用康乃心顧乃德遠乃猷裕乃以民寧不汝瑕殄王</span><br/>
<span class='tline' id='l87' data-llen='1932:1955'>曰嗚呼肆汝小子封惟命不于常汝念哉無我殄享明</span><br/>
<span class='tline' id='l88' data-llen='1955:1981'><a onclick="displayPageImage('KR1b0010', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1981:2004'>乃服命高乃聽用康乂民王若曰往哉封勿替敬典聽</span><br/>
<span class='tline' id='l90' data-llen='2004:2015'>朕告汝乃以殷民世享</span><br/>
<span class='tline' id='l91' data-llen='2015:2038'>　周公奉成王之命以告康叔故敘王若曰孟侯孟侯</span><br/>
<span class='tline' id='l92' data-llen='2038:2061'>　長侯也康叔實周公之弟而曰長侯者周之宗盟異</span><br/>
<span class='tline' id='l93' data-llen='2061:2084'>　姓為後同姓之國封實為長若所謂方伯也惟乃丕</span><br/>
<span class='tline' id='l94' data-llen='2084:2107'>　顯考文王封之父也丕大也顯明也丕顯哉文王之</span><br/>
<span class='tline' id='l95' data-llen='2107:2130'>　明德也夫大誥止敘武王之勲至是推原本所以致</span><br/>
<span class='tline' id='l96' data-llen='2130:2153'>　武王之勲者文王也此洪大誥治之證也文王之治</span><br/>
<span class='tline' id='l97' data-llen='2153:2179'><a onclick="displayPageImage('KR1b0010', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2179:2202'>　無他道不過明德慎罰不敢侮鰥寡庸庸祗祗威威</span><br/>
<span class='tline' id='l99' data-llen='2202:2225'>　以顯民而已夫德者歴代聖人之所尚故文王明以</span><br/>
<span class='tline' id='l100' data-llen='2225:2248'>　揚之觀太誓之書曰若日月之照臨光于四方顯于</span><br/>
<span class='tline' id='l101' data-llen='2248:2271'>　西土惟我有周誕受多方非明德以顯民乎罰者聖</span><br/>
<span class='tline' id='l102' data-llen='2271:2294'>　人不得已而用故文王謹以將之觀立政之書曰文</span><br/>
<span class='tline' id='l103' data-llen='2294:2317'>　王罔攸兼于庶言庶獄庶慎惟有司之牧夫是訓用</span><br/>
<span class='tline' id='l104' data-llen='2317:2340'>　違庶獄庶慎文王罔敢知于茲非慎罰以顯民乎不</span><br/>
<span class='tline' id='l105' data-llen='2340:2364'>　侮鰥寡者𤼵政施仁以此先之觀無逸之書曰文王</span><br/>
<span class='tline' id='l106' data-llen='2364:2390'><a onclick="displayPageImage('KR1b0010', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2390:2413'>　卑服即康功田功徽柔懿恭懐保小民惠鮮鰥寡非</span><br/>
<span class='tline' id='l108' data-llen='2413:2436'>　不侮以顯民乎庸庸用人也觀棫樸之詩曰遐不作</span><br/>
<span class='tline' id='l109' data-llen='2436:2459'>　人追琢其章金玉其相勉勉我王綱紀四方非庸庸</span><br/>
<span class='tline' id='l110' data-llen='2459:2482'>　以顯民乎祗祗畏天也觀大明之詩曰小心翼翼昭</span><br/>
<span class='tline' id='l111' data-llen='2482:2505'>　事上帝聿懐多福厥德不囬以受方國非祗祗以顯</span><br/>
<span class='tline' id='l112' data-llen='2505:2528'>　民乎威威服衆也觀皇矣之詩曰王赫斯怒爰整其</span><br/>
<span class='tline' id='l113' data-llen='2528:2551'>　旅以遏徂莒以篤周祜以對于天下非威威以顯民</span><br/>
<span class='tline' id='l114' data-llen='2551:2574'>　乎文王顯民之治備見於詩書今告康叔之辭欲其</span><br/>
<span class='tline' id='l115' data-llen='2574:2600'><a onclick="displayPageImage('KR1b0010', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2600:2623'>　推廣文王之治以治其國也用肇造我區夏者言文</span><br/>
<span class='tline' id='l117' data-llen='2623:2646'>　王之德始大有平天下之具非謂得天下也武成謂</span><br/>
<span class='tline' id='l118' data-llen='2646:2669'>　以撫方夏後世之贊辭也越我一二邦以修若虞芮</span><br/>
<span class='tline' id='l119' data-llen='2669:2692'>　之人視文王愛之真若父尊之真若天父所依怙天</span><br/>
<span class='tline' id='l120' data-llen='2692:2715'>　所覆冒也宜乎升聞于上帝上帝垂休天命有歸也</span><br/>
<span class='tline' id='l121' data-llen='2715:2738'>　誕受厥命者受命而未得其位也其所謂殪戎商者</span><br/>
<span class='tline' id='l122' data-llen='2738:2761'>　或者謂殪為殺非也盖自此周道勃興商道淪喪也</span><br/>
<span class='tline' id='l123' data-llen='2761:2784'>　若西土之邦西土之民則惟時敘也武王因之得以</span><br/>
<span class='tline' id='l124' data-llen='2784:2810'><a onclick="displayPageImage('KR1b0010', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2810:2833'>　勉就伐功故曰乃寡兄勗而封得以在茲東土者武</span><br/>
<span class='tline' id='l126' data-llen='2833:2856'>　王紹文王之力也所謂文王有明德故天復命武王</span><br/>
<span class='tline' id='l127' data-llen='2856:2879'>　也周公旣陳先王致治之由而又訓之使念其父兄</span><br/>
<span class='tline' id='l128' data-llen='2879:2902'>　今民將在敬循乃文考紹聞服其德言猶以為未足</span><br/>
<span class='tline' id='l129' data-llen='2902:2925'>　又使之敷求商先哲王之德以保乂民夫商自成湯</span><br/>
<span class='tline' id='l130' data-llen='2925:2948'>　之後賢聖之君六七作其流風善政猶有存者豈不</span><br/>
<span class='tline' id='l131' data-llen='2948:2971'>　可以景行先哲而成治乎猶以為未足又使求商之</span><br/>
<span class='tline' id='l132' data-llen='2971:2994'>　老成人宅心知訓又尚論古之哲王如堯舜禹之德</span><br/>
<span class='tline' id='l133' data-llen='2994:3020'><a onclick="displayPageImage('KR1b0010', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3020:3043'>　用康保民乃大合天心順我之德以裕乃身不廢今</span><br/>
<span class='tline' id='l135' data-llen='3043:3066'>　之王命集是數者則康叔之德可以永保其國矣康</span><br/>
<span class='tline' id='l136' data-llen='3066:3089'>　叔之德已能裕乃身而周公猶訓之曰恫瘝疾痛也</span><br/>
<span class='tline' id='l137' data-llen='3089:3112'>　如疾痛在身以行其敬上以畏難諶之天命下以防</span><br/>
<span class='tline' id='l138' data-llen='3112:3135'>　難保之小人慄慄危懼以盡其心罔有逸豫則下民</span><br/>
<span class='tline' id='l139' data-llen='3135:3158'>　俾乂矣周公又曰我聞怨無大小不當有也愚夫愚</span><br/>
<span class='tline' id='l140' data-llen='3158:3181'>　婦一能勝予欲其無怨惠其不惠勉其不勉乃服惟</span><br/>
<span class='tline' id='l141' data-llen='3181:3204'>　大我先王之德因以保商民亦以助我王宅天命作</span><br/>
<span class='tline' id='l142' data-llen='3204:3230'><a onclick="displayPageImage('KR1b0010', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3230:3253'>　新斯民斯民始得歸化也此周公旣陳文王之明德</span><br/>
<span class='tline' id='l144' data-llen='3253:3276'>　而使康叔因文王之德而求商先哲王之德商耉老</span><br/>
<span class='tline' id='l145' data-llen='3276:3299'>　成人之德古先哲王之德以洪天之德于以保民則</span><br/>
<span class='tline' id='l146' data-llen='3299:3322'>　所以紹述文王之明德至矣盡矣敬明乃罰者惟敬</span><br/>
<span class='tline' id='l147' data-llen='3322:3345'>　以持心則從恕明以行之則無私文王不得已而用</span><br/>
<span class='tline' id='l148' data-llen='3345:3368'>　刑視其民如傷慎罰之實也人有小罪非眚非大過</span><br/>
<span class='tline' id='l149' data-llen='3368:3391'>　也過雖㣲而不能改惟終行之以為常乃其自作之</span><br/>
<span class='tline' id='l150' data-llen='3391:3414'>　孽是過也積之將至於大而不可解矣是則雖小而</span><br/>
<span class='tline' id='l151' data-llen='3414:3440'><a onclick="displayPageImage('KR1b0010', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3440:3463'>　必罰也若罪大不終遂其非能知所犯出於過誤而</span><br/>
<span class='tline' id='l153' data-llen='3463:3486'>　求有以自新是則雖大而可赦也此宥過無大刑故</span><br/>
<span class='tline' id='l154' data-llen='3486:3509'>　無小之義也非慎罰而何殺與不殺斯理較然封能</span><br/>
<span class='tline' id='l155' data-llen='3509:3532'>　知此則有敘時乃大明其法則民服矣民茍服則自</span><br/>
<span class='tline' id='l156' data-llen='3532:3555'>　相飭勉而底於和協無犯非禮矣汝視民之被刑罰</span><br/>
<span class='tline' id='l157' data-llen='3555:3578'>　如身有疾痛民斯遷善遠罪而畢棄咎矣其視民如</span><br/>
<span class='tline' id='l158' data-llen='3578:3601'>　保赤子民斯不忍欺而康乂矣其殺不殺皆天子之</span><br/>
<span class='tline' id='l159' data-llen='3601:3624'>　法重則刑殺輕則劓刵皆非汝封所可專也故曰非</span><br/>
<span class='tline' id='l160' data-llen='3624:3650'><a onclick="displayPageImage('KR1b0010', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3650:3673'>　汝封刑人殺人又曰非汝封劓刵人刑殺其可輕用</span><br/>
<span class='tline' id='l162' data-llen='3673:3696'>　乎哉王又曰外事外事者諸侯之所當事也臬猶門</span><br/>
<span class='tline' id='l163' data-llen='3696:3719'>　之有闑防民之其所謂法也汝布陳其臬司旣主行</span><br/>
<span class='tline' id='l164' data-llen='3719:3742'>　我之法又當師商罰之有倫者旣考商之法意又考</span><br/>
<span class='tline' id='l165' data-llen='3742:3765'>　商之民情取其要而服念之於五六日至於旬時乃</span><br/>
<span class='tline' id='l166' data-llen='3765:3788'>　得其要而大斷之慎罰之意著矣汝陳是臬事考商</span><br/>
<span class='tline' id='l167' data-llen='3788:3811'>　之典刑而斷之用其義刑義殺者皆良法也勿庸者</span><br/>
<span class='tline' id='l168' data-llen='3811:3834'>　刑期於無刑也以次汝封隱之於心乃盡順則曰時</span><br/>
<span class='tline' id='l169' data-llen='3834:3861'><a onclick="displayPageImage('KR1b0010', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3861:3884'>　敘惟曰未有順事猶以為未足也非慎罰乎諸侯未</span><br/>
<span class='tline' id='l171' data-llen='3884:3907'>　有若汝封之心我心我德惟汝知之康叔若不以恕</span><br/>
<span class='tline' id='l172' data-llen='3907:3930'>　存心則周公此言不能入矣凡民自得罪者自作孽</span><br/>
<span class='tline' id='l173' data-llen='3930:3953'>　也㓂攘姦宄殺人以奪其貨財剛強而不畏死人無</span><br/>
<span class='tline' id='l174' data-llen='3953:3976'>　不惡之者又况元惡大憝不慈不孝不友不恭得罪</span><br/>
<span class='tline' id='l175' data-llen='3976:3999'>　于為政之人尤深也天生烝民有物有則民之秉彝</span><br/>
<span class='tline' id='l176' data-llen='3999:4022'>　而不慈不孝不友不恭豈非大泯亂乎泯亂者彝倫</span><br/>
<span class='tline' id='l177' data-llen='4022:4045'>　攸斁也乃其自取文王之罰則其可赦乎雖不赦亦</span><br/>
<span class='tline' id='l178' data-llen='4045:4072'><a onclick="displayPageImage('KR1b0010', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4072:4095'>　未許封遽殺之謹之至也爾雅曰戛常也不率大常</span><br/>
<span class='tline' id='l180' data-llen='4095:4118'>　不遵法度也矧惟外庶子訓人惟厥正人越小臣諸</span><br/>
<span class='tline' id='l181' data-llen='4118:4141'>　有符節者皆有官君子也茍不率大常亦不在赦之</span><br/>
<span class='tline' id='l182' data-llen='4141:4164'>　科汝當分别播告以造民大譽若弗念我言不用我</span><br/>
<span class='tline' id='l183' data-llen='4164:4187'>　法是曠厥為君之道是汝長惡我實惡之茍速由茲</span><br/>
<span class='tline' id='l184' data-llen='4187:4210'>　義率之殺之汝得為君為長之道矣不然則旣不能</span><br/>
<span class='tline' id='l185' data-llen='4210:4233'>　宜其家彼小人及外正人之吏皆肆威虐而違王命</span><br/>
<span class='tline' id='l186' data-llen='4233:4256'>　矣是無德以致治也汝當罔不克敬典典常也凡厥</span><br/>
<span class='tline' id='l187' data-llen='4256:4283'><a onclick="displayPageImage('KR1b0010', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4283:4306'>　寛民惟文王之敬忌是法民旣裕曰我惟有及於古</span><br/>
<span class='tline' id='l189' data-llen='4306:4329'>　之人則我一人無不恱懌嗚呼行文王所以慎罰之</span><br/>
<span class='tline' id='l190' data-llen='4329:4352'>　道至矣盡矣成王旣告康叔以明德慎罰之道又教</span><br/>
<span class='tline' id='l191' data-llen='4352:4375'>　其所以行文考之明德慎罰不侮鰥寡庸庸祗祗威</span><br/>
<span class='tline' id='l192' data-llen='4375:4398'>　威顯民之要曰爽惟民迪吉康爽者明也若能如我</span><br/>
<span class='tline' id='l193' data-llen='4398:4421'>　前所陳皆所以迪民於吉康也迪導之也若所謂躋</span><br/>
<span class='tline' id='l194' data-llen='4421:4444'>　民於仁夀之域也凡民之生皆有常性君不迪之無</span><br/>
<span class='tline' id='l195' data-llen='4444:4467'>　由自明我時其惟商先哲王皆有康乂斯民之德作</span><br/>
<span class='tline' id='l196' data-llen='4467:4494'><a onclick="displayPageImage('KR1b0010', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4494:4517'>　求者徃敷求於商先哲王也汝勿謂商民不可治汝</span><br/>
<span class='tline' id='l198' data-llen='4517:4540'>　迪之則無不從也不迪則無政事矣無政事則何以</span><br/>
<span class='tline' id='l199' data-llen='4540:4563'>　為邦乎我不可不監告汝德之說民知德之說則罰</span><br/>
<span class='tline' id='l200' data-llen='4563:4586'>　斯可行盖不先以德而惟罰是用民無所措手足矣</span><br/>
<span class='tline' id='l201' data-llen='4586:4609'>　何治之有今民亂靡有定是不靜也定則知所戾止</span><br/>
<span class='tline' id='l202' data-llen='4609:4632'>　知其所止則君臣父子之道敘矣今曰不靜未戾厥</span><br/>
<span class='tline' id='l203' data-llen='4632:4655'>　心是民未能止其所也迪屢未同者雖屢迪之心猶</span><br/>
<span class='tline' id='l204' data-llen='4655:4678'>　未同非民之罪迪之未至也明惟天其罰殛我我其</span><br/>
<span class='tline' id='l205' data-llen='4678:4705'><a onclick="displayPageImage('KR1b0010', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4705:4728'>　不怨者百姓有過在予一人天降罰于我以我不能</span><br/>
<span class='tline' id='l207' data-llen='4728:4751'>　迪也夫何怨之有惟厥罪無在大不可謂小惡為無</span><br/>
<span class='tline' id='l208' data-llen='4751:4774'>　傷也亦無在多不可謂細行不能累徳也而况顯聞</span><br/>
<span class='tline' id='l209' data-llen='4774:4798'>　于天者乎成王戰戰兢兢懼𫉬罪於天也如此康叔</span><br/>
<span class='tline' id='l210' data-llen='4798:4821'>　安得不敬乎敬哉無作怨怨其豈可作乎作怨者用</span><br/>
<span class='tline' id='l211' data-llen='4821:4844'>　弗詢之謀起匪彝之念也當蔽之以忱誠大取法敏</span><br/>
<span class='tline' id='l212' data-llen='4844:4867'>　徳用安汝心審汝徳逺汝猷則寛裕而民斯安我則</span><br/>
<span class='tline' id='l213' data-llen='4867:4890'>　不汝瑕玷不汝殄滅矣盖天命靡常天若罰我我尚</span><br/>
<span class='tline' id='l214' data-llen='4890:4917'><a onclick="displayPageImage('KR1b0010', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4917:4939'>　不敢怨汝其可不念哉茍其念之則不至棄絶我</span><br/>
<span class='tline' id='l216' data-llen='4939:4962'>　之命矣享者享國也既享則當明汝服行之命髙汝</span><br/>
<span class='tline' id='l217' data-llen='4962:4985'>　聪之聽斯民其有不康乂者乎至此則所以行文王</span><br/>
<span class='tline' id='l218' data-llen='4985:5008'>　明徳慎罰不侮鰥寡庸庸祗祗威威顯民之效至矣</span><br/>
<span class='tline' id='l219' data-llen='5008:5031'>　盡矣王若曰者周公奉成王之辭於始曰王若曰矣</span><br/>
<span class='tline' id='l220' data-llen='5031:5054'>　今復以此終之也周公謂我之言皆王命也勿替敬</span><br/>
<span class='tline' id='l221' data-llen='5054:5077'>　典者一篇之㫖不出敬典汝聽我所以告汝之言乃</span><br/>
<span class='tline' id='l222' data-llen='5077:5100'>　以商民世享世享者世世享徳也嘗考衛國之政若</span><br/>
<span class='tline' id='l223' data-llen='5100:5127'><a onclick="displayPageImage('KR1b0010', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5127:5150'>　武公之睿聖文公之好善可謂是有其人矣豈惟如</span><br/>
<span class='tline' id='l225' data-llen='5150:5173'>　此雖靈公之無道猶能免乎喪邦以至亡秦之世惟</span><br/>
<span class='tline' id='l226' data-llen='5173:5196'>　衛獨享國四十世九百年與周匹休則世享之言驗</span><br/>
<span class='tline' id='l227' data-llen='5196:5219'>　矣此皆康叔之遺澤也向使康叔不克敬典不聽成</span><br/>
<span class='tline' id='l228' data-llen='5219:5242'>　王周公之告則子孫享國安能如是之長乆耶嗚呼</span><br/>
<span class='tline' id='l229' data-llen='5242:5256'>　康叔者亦可謂聖人之徒矣</span><br/>
<span class='tline' id='l230' data-llen='5256:5260'>酒誥</span><br/>
<span class='tline' id='l231' data-llen='5260:5283'>　此篇成王告康叔以商人化紂之沈湎當明酒禁故</span><br/>
<span class='tline' id='l232' data-llen='5283:5310'><a onclick="displayPageImage('KR1b0010', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5310:5334'>　以酒誥别之其實亦告康叔之辭故一篇之義莫非戒</span><br/>
<span class='tline' id='l234' data-llen='5334:5357'>　酒先王設酒醴本為祭祀養老合歡皆欲成禮若夫</span><br/>
<span class='tline' id='l235' data-llen='5357:5380'>　流連荒亡至於敗國喪家亡人豈先王之意哉紂之</span><br/>
<span class='tline' id='l236' data-llen='5380:5397'>　不善惟此為甚此酒誥之所以作也</span><br/>
<span class='tline' id='l237' data-llen='5397:5420'>王若曰明大命于妹邦乃穆考文王肇國在西土厥誥</span><br/>
<span class='tline' id='l238' data-llen='5420:5443'>毖庶邦庶士越少正御事朝夕曰祀兹酒惟天降命肇</span><br/>
<span class='tline' id='l239' data-llen='5443:5466'>我民惟元祀天降威我民用大亂喪徳亦罔非酒惟行</span><br/>
<span class='tline' id='l240' data-llen='5466:5489'>越小大邦用喪亦罔非酒惟辜文王誥教小子有正有</span><br/>
<span class='tline' id='l241' data-llen='5489:5516'><a onclick="displayPageImage('KR1b0010', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5516:5539'>事無彝酒越庶國飲惟祀徳將無醉惟曰我民迪小子</span><br/>
<span class='tline' id='l243' data-llen='5539:5562'>惟土物愛厥心臧聰聽祖考之彝訓越小大徳小子惟</span><br/>
<span class='tline' id='l244' data-llen='5562:5585'>一妹土嗣爾股肱純其藝黍稷奔走事厥考厥長肇牽</span><br/>
<span class='tline' id='l245' data-llen='5585:5608'>車牛逺服賈用孝養厥父母厥父母慶自洗腆致用酒</span><br/>
<span class='tline' id='l246' data-llen='5608:5631'>庶士有正越庶伯君子其爾典聽朕教爾大克羞耉惟</span><br/>
<span class='tline' id='l247' data-llen='5631:5654'>君爾乃飲食醉飽丕惟曰爾克永觀省作稽中徳爾尚</span><br/>
<span class='tline' id='l248' data-llen='5654:5677'>克羞饋祀爾乃自介用逸兹乃允惟王正事之臣兹亦</span><br/>
<span class='tline' id='l249' data-llen='5677:5700'>惟天若元徳永不忘在王家王曰封我西土棐徂邦君</span><br/>
<span class='tline' id='l250' data-llen='5700:5727'><a onclick="displayPageImage('KR1b0010', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5727:5750'>御事小子尚克用文王教不腆于酒故我至于今克受</span><br/>
<span class='tline' id='l252' data-llen='5750:5773'>殷之命王曰封我聞惟曰在昔殷先哲王廸畏天顯小</span><br/>
<span class='tline' id='l253' data-llen='5773:5796'>民經徳秉哲自成湯咸至于帝乙成王畏相惟御事厥</span><br/>
<span class='tline' id='l254' data-llen='5796:5819'>棐有恭不敢自暇自逸矧曰其敢崇飲越在外服侯甸</span><br/>
<span class='tline' id='l255' data-llen='5819:5842'>男衛邦伯越在内服百僚庶尹惟亞惟服宗工越百姓</span><br/>
<span class='tline' id='l256' data-llen='5842:5865'>里居罔敢湎于酒不惟不敢亦不暇惟助成王徳顯越</span><br/>
<span class='tline' id='l257' data-llen='5865:5888'>尹人祗辟我聞亦惟曰在今後嗣王酣身厥命罔顯于</span><br/>
<span class='tline' id='l258' data-llen='5888:5911'>民祗保越怨不易誕惟厥縱淫泆于非彝用燕喪威儀</span><br/>
<span class='tline' id='l259' data-llen='5911:5938'><a onclick="displayPageImage('KR1b0010', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5938:5961'>民罔不衋傷心惟荒腆于酒不惟自息乃逸厥心疾很</span><br/>
<span class='tline' id='l261' data-llen='5961:5984'>不克畏死辜在商邑越殷國滅無罹弗惟徳馨香祀登</span><br/>
<span class='tline' id='l262' data-llen='5984:6007'>聞于天誕惟民怨庶羣自酒腥聞在上故天降喪于殷</span><br/>
<span class='tline' id='l263' data-llen='6007:6030'>罔愛于殷惟逸天非虐惟民自速辜王曰封予不惟若</span><br/>
<span class='tline' id='l264' data-llen='6030:6054'>兹多誥古人有言曰人無於水監當於民監今惟殷墜厥</span><br/>
<span class='tline' id='l265' data-llen='6054:6077'>命我其可不大監撫于時予惟曰汝劼毖殷獻臣侯甸</span><br/>
<span class='tline' id='l266' data-llen='6077:6100'>男衛矧太史友内史友越獻臣百宗工矧惟爾事服休</span><br/>
<span class='tline' id='l267' data-llen='6100:6123'>服采矧惟若疇圻父薄違農父若保宏父定辟矧汝剛</span><br/>
<span class='tline' id='l268' data-llen='6123:6150'><a onclick="displayPageImage('KR1b0010', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6150:6173'>制于酒厥或誥曰羣飲汝勿佚盡執拘以歸於周予其</span><br/>
<span class='tline' id='l270' data-llen='6173:6196'>殺又惟殷之廸諸臣惟工乃湎于酒勿庸殺之姑惟教</span><br/>
<span class='tline' id='l271' data-llen='6196:6219'>之有斯明享乃不用我敎辭惟我一人弗恤弗蠲汝事</span><br/>
<span class='tline' id='l272' data-llen='6219:6241'>時同于殺王曰封汝典聽朕毖勿辯乃司民湎于酒</span><br/>
<span class='tline' id='l273' data-llen='6241:6264'>　明大命于妹邦者欲令康叔明其大教于紂之邦妹</span><br/>
<span class='tline' id='l274' data-llen='6264:6287'>　邦朝歌紂之舊都成王周公既已遷其民于洛則土</span><br/>
<span class='tline' id='l275' data-llen='6287:6310'>　著不去者皆餘民也既居其地風俗未易革不得不</span><br/>
<span class='tline' id='l276' data-llen='6310:6333'>　諄諄告戒之也穆考者文王在周世次為穆故武王</span><br/>
<span class='tline' id='l277' data-llen='6333:6360'><a onclick="displayPageImage('KR1b0010', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6360:6383'>　為昭載見之詩曰率見昭考謂武王也西土豳岐鎬</span><br/>
<span class='tline' id='l279' data-llen='6383:6406'>　之地庶邦諸侯庶士諸大夫少正御事羣小臣也皆</span><br/>
<span class='tline' id='l280' data-llen='6406:6429'>　得以酒祀其先惟天降命肇我民惟元祀者若曰有</span><br/>
<span class='tline' id='l281' data-llen='6429:6452'>　生以來惟聞以酒為祀未聞許之飲也以亂而喪徳</span><br/>
<span class='tline' id='l282' data-llen='6452:6475'>　皆因後世嗜之而忘反故曰亦罔非酒為行以罪而</span><br/>
<span class='tline' id='l283' data-llen='6475:6498'>　喪邦皆因後世嗜之而生禍故曰亦罔非酒惟辜文</span><br/>
<span class='tline' id='l284' data-llen='6498:6521'>　王誥教小子教其臣下有正有事無以酒為常庶邦</span><br/>
<span class='tline' id='l285' data-llen='6521:6544'>　之飲惟祀事訖始得飲福一獻之禮賔主百拜焉是</span><br/>
<span class='tline' id='l286' data-llen='6544:6571'><a onclick="displayPageImage('KR1b0010', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6571:6594'>　以徳將之而無酒禍也今惟曰我民廸小子民皆視</span><br/>
<span class='tline' id='l288' data-llen='6594:6617'>　汝以為唱也惟土物者妹土之人物也謂商民本善</span><br/>
<span class='tline' id='l289' data-llen='6617:6640'>　其所以不善非民之罪紂之不善所化也愛厥心臧</span><br/>
<span class='tline' id='l290' data-llen='6640:6664'>　者惜其本善之心為紂所化故欲使之聰聽祖考之彝</span><br/>
<span class='tline' id='l291' data-llen='6664:6687'>　訓而化汝之徳小大之人與汝為一安得酒困乎此</span><br/>
<span class='tline' id='l292' data-llen='6687:6710'>　徳將之謂也妹土嗣爾股肱純者商民若繼以汝股</span><br/>
<span class='tline' id='l293' data-llen='6710:6733'>　肱而輔翼其純徳則必能藝其黍稷勤勞以事父兄</span><br/>
<span class='tline' id='l294' data-llen='6733:6756'>　所謂壯者以暇日修其孝弟也肇牽車牛逺服賈用</span><br/>
<span class='tline' id='l295' data-llen='6756:6783'><a onclick="displayPageImage('KR1b0010', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6783:6806'>　孝養厥父母者又能懋遷其有無以致養厥父母父</span><br/>
<span class='tline' id='l297' data-llen='6806:6829'>　母乃喜咸自洗腆洗腆者蕭散優游之貌於時可以</span><br/>
<span class='tline' id='l298' data-llen='6829:6852'>　致用酒矣庶士有正庶伯君子者皆士大夫也在爾</span><br/>
<span class='tline' id='l299' data-llen='6852:6875'>　常聽我教爾大克羞耉惟君盖能明養老之義則克</span><br/>
<span class='tline' id='l300' data-llen='6875:6898'>　盡為君之道爾乃可以飲食醉飽矣其大者惟曰爾</span><br/>
<span class='tline' id='l301' data-llen='6898:6921'>　克永觀省祖考之彝訓考中正之徳猶不忘元祀克</span><br/>
<span class='tline' id='l302' data-llen='6921:6944'>　羞饋祀則爾自大其道兹乃允惟王有正有事之臣</span><br/>
<span class='tline' id='l303' data-llen='6944:6967'>　有正者大臣有事者小臣小大之徳與爾為一矣天</span><br/>
<span class='tline' id='l304' data-llen='6967:6994'><a onclick="displayPageImage('KR1b0010', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6994:7017'>　亦順爾元徳令爾永不忘在王家以此觀之酒惟祭</span><br/>
<span class='tline' id='l306' data-llen='7017:7040'>　祀養老得用之民其可飲乎西土棐徂棐徂者不逺</span><br/>
<span class='tline' id='l307' data-llen='7040:7063'>　也諸侯御事小子尚克用文王教不厚于酒故我得</span><br/>
<span class='tline' id='l308' data-llen='7063:7086'>　至于今克受天命王曰我聞商先哲王廸畏上天明</span><br/>
<span class='tline' id='l309' data-llen='7086:7109'>　著小民經徳常徳也秉哲持智也自湯至帝乙成王</span><br/>
<span class='tline' id='l310' data-llen='7109:7132'>　畏相者能成王徳以畏相故也畏相者重其輔相也</span><br/>
<span class='tline' id='l311' data-llen='7132:7155'>　惟御事之臣亦能行恭敬之徳無敢暇逸其敢有心</span><br/>
<span class='tline' id='l312' data-llen='7155:7178'>　於會飲乎外之諸侯既不敢内之百官衆尹宗工與</span><br/>
<span class='tline' id='l313' data-llen='7178:7205'><a onclick="displayPageImage('KR1b0010', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7205:7228'>　夫里居之士夫庶姓皆不敢湎于酒不惟不敢亦不</span><br/>
<span class='tline' id='l315' data-llen='7228:7251'>　暇者既各有職有事以助王之顯徳是上欲祗君下</span><br/>
<span class='tline' id='l316' data-llen='7251:7274'>　欲辟民豈暇飲酒乎在今後嗣王酣身者紂既沉湎</span><br/>
<span class='tline' id='l317' data-llen='7274:7297'>　六府漫漫四支綿綿不知其身之屬我也憒憒然豈</span><br/>
<span class='tline' id='l318' data-llen='7297:7320'>　復能造命以事天乎其祗其保皆懐怨不可變易大</span><br/>
<span class='tline' id='l319' data-llen='7320:7343'>　惟其縱肆淫泆于非常用燕安以喪其威儀民罔不</span><br/>
<span class='tline' id='l320' data-llen='7343:7366'>　䀌然傷心夫抑抑威儀惟徳之隅紂既酣身是無徳</span><br/>
<span class='tline' id='l321' data-llen='7366:7389'>　以將蕩蕩然矣民烏得不傷心乎既荒腆于酒不思</span><br/>
<span class='tline' id='l322' data-llen='7389:7416'><a onclick="displayPageImage('KR1b0010', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7416:7439'>　自止其過乃恣厥心之疾很不克畏死又烏知天命</span><br/>
<span class='tline' id='l324' data-llen='7439:7462'>　之難諶乎彼方使民攘竊其犧牷牲用以謂將食無</span><br/>
<span class='tline' id='l325' data-llen='7462:7485'>　災安能薦酒醴為馨香之祀乎去先王為酒之義逺</span><br/>
<span class='tline' id='l326' data-llen='7485:7508'>　矣天之監觀豈不聞乎民之怨氣登聞于天庶羣酣</span><br/>
<span class='tline' id='l327' data-llen='7508:7531'>　酒腥聞在上故天降喪于商而無愛商之心矣天非</span><br/>
<span class='tline' id='l328' data-llen='7531:7554'>　虐商人自取之爾予非多誥人無於水監當於民監</span><br/>
<span class='tline' id='l329' data-llen='7554:7577'>　夫水之監形不過别其妍醜民之為監以其治亂興</span><br/>
<span class='tline' id='l330' data-llen='7577:7600'>　亡無一不在也商既墜命我其可不監以撫于時乎</span><br/>
<span class='tline' id='l331' data-llen='7600:7627'><a onclick="displayPageImage('KR1b0010', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7627:7650'>　此教康叔以商監不逺之義也予自以告汝以劼毖</span><br/>
<span class='tline' id='l333' data-llen='7650:7673'>　之道劼固毖謹也與商之善臣侯甸男衛之諸侯况</span><br/>
<span class='tline' id='l334' data-llen='7673:7696'>　又有太史内史為汝之友乎彼善臣百宗工况惟爾</span><br/>
<span class='tline' id='l335' data-llen='7696:7719'>　事服休之賢者服采之能者乎况又有圻父農父宏</span><br/>
<span class='tline' id='l336' data-llen='7719:7742'>　父之三卿乎夫大國三卿圻父司馬也可順以疇咨</span><br/>
<span class='tline' id='l337' data-llen='7742:7765'>　農父司徒也可教以逺罪宏父司空也可順以安民</span><br/>
<span class='tline' id='l338' data-llen='7765:7788'>　定辟者可以安其君位而制于酒則沉湎之俗可移</span><br/>
<span class='tline' id='l339' data-llen='7788:7811'>　矣剛制者彊禁之若欲丕變其習不可不以剛制也</span><br/>
<span class='tline' id='l340' data-llen='7811:7838'><a onclick="displayPageImage('KR1b0010', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7838:7861'>　既曰剛制又慮康叔為已甚之政勇於殺人則又為</span><br/>
<span class='tline' id='l342' data-llen='7861:7884'>　之法曰厥或告曰羣飲羣飲者君旣禁酒人當畏戢</span><br/>
<span class='tline' id='l343' data-llen='7884:7907'>　而尚羣飲實無忌憚也有告之者當不可縱勿使之</span><br/>
<span class='tline' id='l344' data-llen='7907:7931'>　逋逃也盡執拘以歸于周予其殺者不用康叔專殺也</span><br/>
<span class='tline' id='l345' data-llen='7931:7954'>　予其殺若今之法當議處斬非皆殺之也禁止之辭</span><br/>
<span class='tline' id='l346' data-llen='7954:7977'>　欲其知畏當如是言也何以知之至言商之臣工湎</span><br/>
<span class='tline' id='l347' data-llen='7977:8000'>　于酒則曰勿庸殺之姑惟教之此成王之本心也此</span><br/>
<span class='tline' id='l348' data-llen='8000:8023'>　周家之忠厚也惟其如此則汝當斯明享明享其國</span><br/>
<span class='tline' id='l349' data-llen='8023:8050'><a onclick="displayPageImage('KR1b0010', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8050:8073'>　也若不用我教辭我亦弗恤汝不明汝事其罪亦同</span><br/>
<span class='tline' id='l351' data-llen='8073:8096'>　于殺汝當常聽朕毖聽念而篤行之勿辯者不必嘵</span><br/>
<span class='tline' id='l352' data-llen='8096:8119'>　嘵乃司民湎于酒爾民不湎于酒則汝之職舉矣然</span><br/>
<span class='tline' id='l353' data-llen='8119:8142'>　則成王勤勤以作誥為何事哉司民湎于酒而已又</span><br/>
<span class='tline' id='l354' data-llen='8142:8160'>　何言哉又何言哉此所以戒其勿辯也</span><br/>
<span class='tline' id='l355' data-llen='8160:8164'>梓材</span><br/>
<span class='tline' id='l356' data-llen='8164:8187'>王曰封以厥庶民曁厥臣逹大家以厥臣逹王惟邦君</span><br/>
<span class='tline' id='l357' data-llen='8187:8210'>汝若恆越曰我有師師司徒司馬司空尹旅曰予罔厲</span><br/>
<span class='tline' id='l358' data-llen='8210:8237'><a onclick="displayPageImage('KR1b0010', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8237:8260'>殺人亦厥君先敬勞肆徂厥敬勞肆往姦宄殺人歴人</span><br/>
<span class='tline' id='l360' data-llen='8260:8283'>宥肆亦見厥君事戕敗人宥王啓監厥亂為民曰無胥</span><br/>
<span class='tline' id='l361' data-llen='8283:8306'>戕無胥虐至于敬寡至于屬婦合由以容王其效邦君</span><br/>
<span class='tline' id='l362' data-llen='8306:8329'>越御事厥命曷以引養引恬自古王若兹監罔攸辟惟</span><br/>
<span class='tline' id='l363' data-llen='8329:8352'>曰若稽田旣勤敷葘惟其陳修為厥疆畎若作室家旣</span><br/>
<span class='tline' id='l364' data-llen='8352:8375'>勤垣墉惟其塗塈茨若作梓材既勤樸斲惟其塗丹臒</span><br/>
<span class='tline' id='l365' data-llen='8375:8398'>今王惟曰先王旣勤用明徳懐為夾庶邦享作兄弟方</span><br/>
<span class='tline' id='l366' data-llen='8398:8421'>來亦旣用明徳后式典集庶邦丕享皇天旣付中國民</span><br/>
<span class='tline' id='l367' data-llen='8421:8448'><a onclick="displayPageImage('KR1b0010', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8448:8471'>越厥疆土於先王肆王惟徳用和懌先後迷民用懌先</span><br/>
<span class='tline' id='l369' data-llen='8471:8494'>王受命巳若兹監惟曰欲至于萬年惟王子子孫孫永</span><br/>
<span class='tline' id='l370' data-llen='8494:8512'>保民<span class='krp-note'>案此篇講義永/樂大典原缺</span></span><br/>
</p>
<p><br/>
</p>
  </div>
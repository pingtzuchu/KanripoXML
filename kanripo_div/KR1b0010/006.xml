<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0010', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書講義卷六　　　　　　宋　史浩　撰</span><br/>
<span class='tline' id='l10' data-llen='210:229'>太康失邦昆弟五人須于洛汭作五子之歌</span><br/>
<span class='tline' id='l11' data-llen='229:252'>　孟子曰民為貴社稷次之君為輕是故得乎丘民而</span><br/>
<span class='tline' id='l12' data-llen='252:275'>　為天子太康失邦失其民也失其民者不可以為君</span><br/>
<span class='tline' id='l13' data-llen='275:298'>　矣當是時五子怨以為必歸須于洛汭愛兄之道也</span><br/>
<span class='tline' id='l14' data-llen='298:322'>　其如民之弗與何昆同也兄弟之同曰昆揚雄太𤣥</span><br/>
<span class='tline' id='l15' data-llen='322:345'>　經以昆首擬同人正此義也觀其作歌章雖異指如</span><br/>
<span class='tline' id='l16' data-llen='345:371'><a onclick="displayPageImage('KR1b0010', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:394'>　出一人則兄弟之同可知矣然五人弟也而謂之子</span><br/>
<span class='tline' id='l18' data-llen='394:417'>　或曰子者男子之通稱非也方其御母以從稱子所</span><br/>
<span class='tline' id='l19' data-llen='417:424'>　以尊母也</span><br/>
<span class='tline' id='l20' data-llen='424:430'>五子之歌</span><br/>
<span class='tline' id='l21' data-llen='430:453'>太康尸位以逸豫滅厥徳黎民咸貳乃盤遊無度畋于</span><br/>
<span class='tline' id='l22' data-llen='453:476'>有洛之表十旬弗反有窮后羿因民弗忍距于河厥弟</span><br/>
<span class='tline' id='l23' data-llen='476:499'>五人御其母以從徯于洛之汭五子咸怨述大禹之戒</span><br/>
<span class='tline' id='l24' data-llen='499:504'>以作歌</span><br/>
<span class='tline' id='l25' data-llen='504:530'><a onclick="displayPageImage('KR1b0010', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='530:553'>　尸主也夏諺曰吾何以休又曰吾何以助夏之民覬</span><br/>
<span class='tline' id='l27' data-llen='553:576'>　其君之逸豫如此至太康以逸豫主位遂至於失邦</span><br/>
<span class='tline' id='l28' data-llen='576:599'>　何也蓋何以守位曰仁太康無徳以堪之所謂不賢</span><br/>
<span class='tline' id='l29' data-llen='599:622'>　者雖有此不樂也是故其滅徳也既不可比於先王</span><br/>
<span class='tline' id='l30' data-llen='622:645'>　觀其忘反也又不可以為諸侯度無惑乎黎民之攜</span><br/>
<span class='tline' id='l31' data-llen='645:668'>　貳也夫遊畋以時使民聞車馬之音見羽旄之美無</span><br/>
<span class='tline' id='l32' data-llen='668:691'>　疾首蹙頞之告可也至于十旬之久皇皇無所赴愬</span><br/>
<span class='tline' id='l33' data-llen='691:714'>　民心從可知矣后羿何能為哉因民之弗忍敢距于</span><br/>
<span class='tline' id='l34' data-llen='714:740'><a onclick="displayPageImage('KR1b0010', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='740:763'>　河然不曰民叛而曰弗忍有以見大禹之徳涵濡漸</span><br/>
<span class='tline' id='l36' data-llen='763:786'>　漬入人之深雖後嗣不賢無䘏我之心而猶弗忍叛</span><br/>
<span class='tline' id='l37' data-llen='786:809'>　也洛之南曰表洛之北曰汭五子之為弟内奉其母</span><br/>
<span class='tline' id='l38' data-llen='809:832'>　以徯其兄初無忿戾之辭詆其兄而傷其母之懐顧</span><br/>
<span class='tline' id='l39' data-llen='832:855'>　乃上述先祖之戒自怨自責若已有過以求媚于民</span><br/>
<span class='tline' id='l40' data-llen='855:878'>　庶幾民之悔禍以歸其兄使夏之宗廟社稷不淪胥</span><br/>
<span class='tline' id='l41' data-llen='878:901'>　于后羿之手也卒之仲康之肇位繼以少康之中興</span><br/>
<span class='tline' id='l42' data-llen='901:925'>　夏祀延茂垂數百年想其一時永言𤼵于誠實故能</span><br/>
<span class='tline' id='l43' data-llen='925:951'><a onclick="displayPageImage('KR1b0010', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>　上動髙穹而格先祖下風四海而感斯民斯民聞之</span><br/>
<span class='tline' id='l45' data-llen='974:997'>　逺思萬世永賴之功近起是宜為君之嘆故其推戴</span><br/>
<span class='tline' id='l46' data-llen='997:1020'>　之心有加而無巳也嗚呼孰謂五子之歌之為怨詞</span><br/>
<span class='tline' id='l47' data-llen='1020:1025'>　也哉</span><br/>
<span class='tline' id='l48' data-llen='1025:1034'>其一曰皇祖有訓</span><br/>
<span class='tline' id='l49' data-llen='1034:1057'>　此章首述祖訓不曰先祖而曰皇祖解者曰皇大也</span><br/>
<span class='tline' id='l50' data-llen='1057:1080'>　君也或曰皇以道言其實皆尊大之義也五子者啓</span><br/>
<span class='tline' id='l51' data-llen='1080:1103'>　之子而禹之孫其言祖訓則禹之所為也説者因禹</span><br/>
<span class='tline' id='l52' data-llen='1103:1129'><a onclick="displayPageImage('KR1b0010', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1129:1154'>　不𫝊于賢而𫝊於子乃謂大道既隠各子其子今觀</span><br/>
<span class='tline' id='l54' data-llen='1154:1177'>　其家所寶之訓初無他説一於為民則知當時禹固</span><br/>
<span class='tline' id='l55' data-llen='1177:1214'>　不私於啓也民與之而天與之爾當<img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/><img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/>之泣巳有</span><br/>
<span class='tline' id='l56' data-llen='1214:1232'>　弗子之心孰謂既長而以天下私之耶</span><br/>
<span class='tline' id='l57' data-llen='1232:1248'>民可近不可下民惟邦本本固邦寧</span><br/>
<span class='tline' id='l58' data-llen='1248:1271'>　君之有邦履萬乗之尊據崇髙之勢疑無事於民也</span><br/>
<span class='tline' id='l59' data-llen='1271:1294'>　然非衆則罔與守所謂邦者亦虚器爾果可不以民</span><br/>
<span class='tline' id='l60' data-llen='1294:1317'>　為本耶是故木之植本盛則末茂民之歸本固則邦</span><br/>
<span class='tline' id='l61' data-llen='1317:1343'><a onclick="displayPageImage('KR1b0010', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1343:1366'>　寧必然之理也禹唯知此故能以為可近而親之以</span><br/>
<span class='tline' id='l63' data-llen='1366:1389'>　為不可下而尊之親之則彼亦親我若父母尊之則</span><br/>
<span class='tline' id='l64' data-llen='1389:1412'>　彼亦尊我如天帝其本之固雖無繩約而不可解邦</span><br/>
<span class='tline' id='l65' data-llen='1412:1435'>　欲不寧得乎夫垂訓後人而首及于此可謂知所本</span><br/>
<span class='tline' id='l66' data-llen='1435:1439'>　矣</span><br/>
<span class='tline' id='l67' data-llen='1439:1453'>予視天下愚夫愚婦一能勝予</span><br/>
<span class='tline' id='l68' data-llen='1453:1476'>　治天下之具莫大於賞刑喜有爵禄怒有斧鉞然而</span><br/>
<span class='tline' id='l69' data-llen='1476:1499'>　不能以勝匹夫匹婦之愚何哉蓋天聰明自我民聰</span><br/>
<span class='tline' id='l70' data-llen='1499:1525'><a onclick="displayPageImage('KR1b0010', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1525:1548'>　明天明畏自我民明威得其心和可格於造化咈其</span><br/>
<span class='tline' id='l72' data-llen='1548:1571'>　欲變且至於乖離當是時雖有賞刑何所用之謂之</span><br/>
<span class='tline' id='l73' data-llen='1571:1594'>　一能勝予非禹欺後世也雖然自下者人髙之自後</span><br/>
<span class='tline' id='l74' data-llen='1594:1617'>　者人先之後世子孫果能遵此以視其民民愛之而</span><br/>
<span class='tline' id='l75' data-llen='1617:1637'>　不忍去是以不勝勝之實治天下之要術也</span><br/>
<span class='tline' id='l76' data-llen='1637:1651'>一人三失怨豈在明不見是圖</span><br/>
<span class='tline' id='l77' data-llen='1651:1674'>　怨不可積怨固不在形之話言見之顔色深積于中</span><br/>
<span class='tline' id='l78' data-llen='1674:1697'>　不可測度一旦土崩之勢瓦解之形芽蘖於眹兆雖</span><br/>
<span class='tline' id='l79' data-llen='1697:1723'><a onclick="displayPageImage('KR1b0010', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1723:1746'>　有神禹且不能救此禹所以勤勤言之不能自已也</span><br/>
<span class='tline' id='l81' data-llen='1746:1769'>　後世子孫茍能及其不見而圖之使無滋蔓之難無</span><br/>
<span class='tline' id='l82' data-llen='1769:1784'>　噬臍之悔則天下可得而治矣</span><br/>
<span class='tline' id='l83' data-llen='1784:1807'>予臨兆民凜乎若朽索之馭六馬為人上者奈何不敬</span><br/>
<span class='tline' id='l84' data-llen='1807:1830'>　凡言予者禹之自謂也方其託於兆民之上戰戰兢</span><br/>
<span class='tline' id='l85' data-llen='1830:1853'>　兢若以朽索而馭六馬前有蹶逸之慮而後有顛覆</span><br/>
<span class='tline' id='l86' data-llen='1853:1876'>　之虞其可一日安乎茍操是心以莅天下則無所不</span><br/>
<span class='tline' id='l87' data-llen='1876:1899'>　用其敬矣禹既詳言民之可畏而其歸結在乎無所</span><br/>
<span class='tline' id='l88' data-llen='1899:1925'><a onclick="displayPageImage('KR1b0010', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1925:1948'>　不用其敬則所以訓其子孫者可謂切至矣昔仲弓</span><br/>
<span class='tline' id='l90' data-llen='1948:1971'>　問仁夫子教以使民如承大祭敬也然則治天下而</span><br/>
<span class='tline' id='l91' data-llen='1971:1994'>　知敬民仁人之為也後世有能如此皆足以為治於</span><br/>
<span class='tline' id='l92' data-llen='1994:2017'>　天下豈惟夏之子孫可寶其訓乎仁人之言其利溥</span><br/>
<span class='tline' id='l93' data-llen='2017:2025'>　哉禹之謂也</span><br/>
<span class='tline' id='l94' data-llen='2025:2048'>其二曰訓有之内作色荒外作禽荒甘酒嗜音峻宇彫</span><br/>
<span class='tline' id='l95' data-llen='2048:2059'>牆有一于此未或不亡</span><br/>
<span class='tline' id='l96' data-llen='2059:2082'>　禹之垂訓如良醫之著書既示之以衛生之術又戒</span><br/>
<span class='tline' id='l97' data-llen='2082:2108'><a onclick="displayPageImage('KR1b0010', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2108:2131'>　之以致疾之由其所以遺後世者可謂詳且盡矣故</span><br/>
<span class='tline' id='l99' data-llen='2131:2154'>　前章所引終始保民之説且曰為人上者奈何不敬</span><br/>
<span class='tline' id='l100' data-llen='2154:2177'>　此示以衛生之術者然也今其二章復列荒淫之目</span><br/>
<span class='tline' id='l101' data-llen='2177:2200'>　且曰有一於此未或不亡此戒以致疾之由者然也</span><br/>
<span class='tline' id='l102' data-llen='2200:2223'>　雖荒淫之事上古人君所無禹既不得之於前聞又</span><br/>
<span class='tline' id='l103' data-llen='2223:2246'>　不得之於親見安能逆知後世之必有是耶亦猶良</span><br/>
<span class='tline' id='l104' data-llen='2246:2269'>　醫之治病當康平無事之日論其調養之乖宜知其</span><br/>
<span class='tline' id='l105' data-llen='2269:2292'>　疾疢之必至當時有似不經後日無不合轍又豈待</span><br/>
<span class='tline' id='l106' data-llen='2292:2318'><a onclick="displayPageImage('KR1b0010', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2318:2341'>　人人切脈觀色而後得之耶惜乎此訓止為姒氏家</span><br/>
<span class='tline' id='l108' data-llen='2341:2366'>　𫝊之寶不得見其全書於後世也𫝊曰以身教者從</span><br/>
<span class='tline' id='l109' data-llen='2366:2389'>　以言教者訟為人之先身自為善則其子孫耳之所</span><br/>
<span class='tline' id='l110' data-llen='2389:2412'>　受目之所擊皆可以入道茍其不然雖日撻而求之</span><br/>
<span class='tline' id='l111' data-llen='2412:2435'>　不可得矣禹為此訓初非載之空言觀其八年於外</span><br/>
<span class='tline' id='l112' data-llen='2435:2458'>　三過其門而不入色荒無有也禽獸逃匿驅蛇龍而</span><br/>
<span class='tline' id='l113' data-llen='2458:2482'>　放之菹禽荒無有也菲飲食而致孝乎鬼神卑宫室而</span><br/>
<span class='tline' id='l114' data-llen='2482:2505'>　盡力乎溝洫甘酒嗜音峻宇彫牆亦無有也兹不謂</span><br/>
<span class='tline' id='l115' data-llen='2505:2531'><a onclick="displayPageImage('KR1b0010', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2531:2554'>　之身教乎以此而教子孫子孫猶有盤於遊畋十旬</span><br/>
<span class='tline' id='l117' data-llen='2554:2577'>　而弗反者況夫後世失諸侯於烽燧成風俗於田獵</span><br/>
<span class='tline' id='l118' data-llen='2577:2600'>　沈湎冒色莫囬牧野之千夫蜂房水渦僅足楚人之</span><br/>
<span class='tline' id='l119' data-llen='2600:2623'>　一炬又何以為訓耶宜乎其亡可立而待太康之失</span><br/>
<span class='tline' id='l120' data-llen='2623:2646'>　失在禽荒所謂有一于此也難乎免於世矣五人者</span><br/>
<span class='tline' id='l121' data-llen='2646:2669'>　上以大禹為龜鑑下以太康為前車儻使保民斷無</span><br/>
<span class='tline' id='l122' data-llen='2669:2690'>　是事民其有不相與戴之為君以續夏之祀乎</span><br/>
<span class='tline' id='l123' data-llen='2690:2703'>其三曰惟彼陶唐有此冀方</span><br/>
<span class='tline' id='l124' data-llen='2703:2729'><a onclick="displayPageImage('KR1b0010', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2729:2752'>　昔者帝堯封國於唐曰陶唐氏先儒或謂陶與唐為</span><br/>
<span class='tline' id='l126' data-llen='2752:2775'>　二國未之詳也然禹之子孫方陳夏訓而有及乎陶</span><br/>
<span class='tline' id='l127' data-llen='2775:2798'>　唐何哉按地志堯都平陽禹都亦平陽平陽冀地也</span><br/>
<span class='tline' id='l128' data-llen='2798:2821'>　雖時有彼此之異而地無遷徙之殊今曰有此冀方</span><br/>
<span class='tline' id='l129' data-llen='2821:2844'>　者其意若曰禹之天下即堯之天下禹之都邑即堯</span><br/>
<span class='tline' id='l130' data-llen='2844:2867'>　之都邑雖太康一時失道然所以承襲者其來久矣</span><br/>
<span class='tline' id='l131' data-llen='2867:2890'>　后羿殊不念此遽有拒奪之心今或以此而風天下</span><br/>
<span class='tline' id='l132' data-llen='2890:2913'>　豈無仗順而起為吾君討賊者乎然而無有此所以</span><br/>
<span class='tline' id='l133' data-llen='2913:2939'><a onclick="displayPageImage('KR1b0010', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2939:2962'>　怨也由是以論五子之怨非怨其兄也傷時無仗順</span><br/>
<span class='tline' id='l135' data-llen='2962:2978'>　者而悼其社稷邦邑之無所恃也</span><br/>
<span class='tline' id='l136' data-llen='2978:2992'>今失厥道亂其紀綱乃底滅亡</span><br/>
<span class='tline' id='l137' data-llen='2992:3015'>　堯曰咨爾舜天之厯數在爾躬允執厥中舜亦以命</span><br/>
<span class='tline' id='l138' data-llen='3015:3038'>　禹然則自陶唐而下聖聖相繼此道未嘗失也太康</span><br/>
<span class='tline' id='l139' data-llen='3038:3061'>　失之而至於天下皇皇大綱小紀紊亂不經其不滅</span><br/>
<span class='tline' id='l140' data-llen='3061:3084'>　亡何待觀詩有六義一曰風風風也所以風天下也</span><br/>
<span class='tline' id='l141' data-llen='3084:3107'>　使其當時怨詈並興聲后羿之罪以激天下之心天</span><br/>
<span class='tline' id='l142' data-llen='3107:3133'><a onclick="displayPageImage('KR1b0010', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3133:3156'>　下之心未必能動而其母子或中后羿之竒禍矣是</span><br/>
<span class='tline' id='l144' data-llen='3156:3179'>　故優柔其辭使天下聞之而不忍叛味之而不敢忘</span><br/>
<span class='tline' id='l145' data-llen='3179:3198'>　五子之怨其蔵深矣聖人於此能無取乎</span><br/>
<span class='tline' id='l146' data-llen='3198:3219'>其四曰明明我祖萬邦之君有典有則貽厥子孫</span><br/>
<span class='tline' id='l147' data-llen='3219:3242'>　天子撫萬邦不明何以在上惟明明后故能照臨四</span><br/>
<span class='tline' id='l148' data-llen='3242:3265'>　方也立道以為經曰典明理以為法曰則周之六典</span><br/>
<span class='tline' id='l149' data-llen='3265:3288'>　八則取此義也然總而言之所謂典刑是矣今五子</span><br/>
<span class='tline' id='l150' data-llen='3288:3311'>　稱述乃祖以謂禹雖逺矣尚有典刑以遺子孫子孫</span><br/>
<span class='tline' id='l151' data-llen='3311:3337'><a onclick="displayPageImage('KR1b0010', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3337:3360'>　不克肖嗣輔弼之臣獨可以申其祖徳使之悔艾以</span><br/>
<span class='tline' id='l153' data-llen='3360:3383'>　保其位然而無有此所以怨也後世有君如成湯厥</span><br/>
<span class='tline' id='l154' data-llen='3383:3406'>　後太甲亦嘗顛覆其典刑矣其臣伊尹能明言烈祖</span><br/>
<span class='tline' id='l155' data-llen='3406:3429'>　之成徳以訓必待其處仁遷義從而歸之今以太康</span><br/>
<span class='tline' id='l156' data-llen='3429:3452'>　而論太甲則荒墜猶愈於顛覆當時后羿茍有伊尹</span><br/>
<span class='tline' id='l157' data-llen='3452:3475'>　之志則烈祖成徳所謂明明我祖萬邦之君固不俟</span><br/>
<span class='tline' id='l158' data-llen='3475:3498'>　五子言之而為太康者安知不能處仁遷義若太甲</span><br/>
<span class='tline' id='l159' data-llen='3498:3521'>　之復歸于亳乎由是以論五子之怨非怨其兄也傷</span><br/>
<span class='tline' id='l160' data-llen='3521:3547'><a onclick="displayPageImage('KR1b0010', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3547:3569'>　時無輔弼之臣而懼其兄終不免於后羿之禍也</span><br/>
<span class='tline' id='l162' data-llen='3569:3587'>闗石和鈞王府則有荒墜厥緒覆宗絶祀</span><br/>
<span class='tline' id='l163' data-llen='3587:3610'>　古者有五權以百二十斤為石三十斤為鈞闗者合</span><br/>
<span class='tline' id='l164' data-llen='3610:3633'>　而通之和者調而均之其義皆取同也思厥先祖聲</span><br/>
<span class='tline' id='l165' data-llen='3633:3656'>　為律身為度左準繩右䂓矩所以同律度量衡者皆</span><br/>
<span class='tline' id='l166' data-llen='3656:3679'>　貽法于後世也故以闗石和鈞申言典則之實所以</span><br/>
<span class='tline' id='l167' data-llen='3679:3702'>　示典刑之未泯也惟石與鈞為國重事先王巡狩考</span><br/>
<span class='tline' id='l168' data-llen='3702:3725'>　制度于四岳後王垂統頒度量而服天下亦此也夫</span><br/>
<span class='tline' id='l169' data-llen='3725:3752'><a onclick="displayPageImage('KR1b0010', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3752:3775'>　王府所有森然萬寶何物不列於内而五子乃獨取</span><br/>
<span class='tline' id='l171' data-llen='3775:3798'>　是二者言之誠堯舜禹之相授受亦必以謹權量為</span><br/>
<span class='tline' id='l172' data-llen='3798:3821'>　先故舉是以為夏之手澤桮棬奈何後嗣荒墜而弗</span><br/>
<span class='tline' id='l173' data-llen='3821:3844'>　知省乎方太康之厄於后羿天下豈無思夏之心儻</span><br/>
<span class='tline' id='l174' data-llen='3844:3867'>　因其思夏之心示之以典則之實安知不為後世復</span><br/>
<span class='tline' id='l175' data-llen='3867:3890'>　見官儀而喜者乎五子之於家國思所以復其社稷</span><br/>
<span class='tline' id='l176' data-llen='3890:3913'>　宗祀者蓋無所不用其至彼其精誠之所感格上動</span><br/>
<span class='tline' id='l177' data-llen='3913:3936'>　於天而下結於民宜乎子孫祀夏配天赫然中興以</span><br/>
<span class='tline' id='l178' data-llen='3936:3963'><a onclick="displayPageImage('KR1b0010', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3963:3982'>　成數百年之丕緒也覆絶之患又奚患哉</span><br/>
<span class='tline' id='l180' data-llen='3982:4003'>其五曰嗚呼曷歸予懐之悲萬姓仇予予將疇依</span><br/>
<span class='tline' id='l181' data-llen='4003:4026'>　一章言其祖之治術也二章言其祖之戒辭也三章</span><br/>
<span class='tline' id='l182' data-llen='4026:4049'>　言后羿之不可有其地也四章言后羿之不能正其</span><br/>
<span class='tline' id='l183' data-llen='4049:4072'>　君也至此一章則無所歸咎引而在已可也嗚呼者</span><br/>
<span class='tline' id='l184' data-llen='4072:4095'>　嗟嘆之辭也詩之序曰言之不足故嗟嘆之嗟嘆之</span><br/>
<span class='tline' id='l185' data-llen='4095:4118'>　不足故永歌之卒章之意言之不足也名篇之義嗟</span><br/>
<span class='tline' id='l186' data-llen='4118:4141'>　嘆之不足也然則三百篇之法度固巳權輿於此矣</span><br/>
<span class='tline' id='l187' data-llen='4141:4168'><a onclick="displayPageImage('KR1b0010', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4168:4191'>　聖人取舜禹臯陶之所賡與今五子之所述載之於</span><br/>
<span class='tline' id='l189' data-llen='4191:4214'>　書以表夫聲詩之作其美刺風戒蓋有所自非茍然</span><br/>
<span class='tline' id='l190' data-llen='4214:4237'>　也嗚呼曷歸者嘆其留連而忘反也予懐之悲者若</span><br/>
<span class='tline' id='l191' data-llen='4237:4260'>　瞻望而弗可及也夫兄不友弟不恭初不相及而萬</span><br/>
<span class='tline' id='l192' data-llen='4260:4283'>　姓乃仇五子而至於無所依有以見太康之失民深</span><br/>
<span class='tline' id='l193' data-llen='4283:4306'>　也無所依如此而猶不忍歸過于其兄而播羿之惡</span><br/>
<span class='tline' id='l194' data-llen='4306:4329'>　於萬民乃自怨艾若無所逃于天地之間者於此又</span><br/>
<span class='tline' id='l195' data-llen='4329:4350'>　知大禹彞倫攸敘見於家法如此其深且固也</span><br/>
<span class='tline' id='l196' data-llen='4350:4377'><a onclick="displayPageImage('KR1b0010', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4377:4397'>鬰陶乎予心顔厚有忸怩弗慎厥徳雖悔可追</span><br/>
<span class='tline' id='l198' data-llen='4397:4421'>　仁人之于兄弟不蔵怒焉不宿怨焉親愛之而已矣五</span><br/>
<span class='tline' id='l199' data-llen='4421:4444'>　子上不怨太康下不怨后羿竊竊然隠咎於已蓋非</span><br/>
<span class='tline' id='l200' data-llen='4444:4467'>　矯情飾貌從事於虚文也想其當時一言之出由中</span><br/>
<span class='tline' id='l201' data-llen='4467:4490'>　而不偽是故鬰陶乎其内鬰陶者悲結也而形於面</span><br/>
<span class='tline' id='l202' data-llen='4490:4513'>　目者又非勉强之所能為是故顔厚而忸怩乎其外</span><br/>
<span class='tline' id='l203' data-llen='4513:4536'>　忸怩者愧赧也弗慎厥徳雖悔可追者非歸怨於太</span><br/>
<span class='tline' id='l204' data-llen='4536:4559'>　康也責已之不徳而追悔之莫及也帝堯之言曰萬</span><br/>
<span class='tline' id='l205' data-llen='4559:4586'><a onclick="displayPageImage('KR1b0010', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4586:4609'>　方有罪罪在朕躬又曰百姓有過在予一人帝堯以</span><br/>
<span class='tline' id='l207' data-llen='4609:4632'>　天下之過在已五子以兄之過在已故曰與治同道</span><br/>
<span class='tline' id='l208' data-llen='4632:4655'>　罔不興又曰禹湯罪已其興也勃焉夫五子以兄之</span><br/>
<span class='tline' id='l209' data-llen='4655:4678'>　過在已能以堯舜禹湯處心則夏之復興也於兹可</span><br/>
<span class='tline' id='l210' data-llen='4678:4683'>　卜矣</span><br/>
<span class='tline' id='l211' data-llen='4683:4702'>羲和湎淫廢時亂目𦙍往征之作𦙍征</span><br/>
<span class='tline' id='l212' data-llen='4702:4725'>　堯命羲和以時分職實四人也今此總言羲和豈四</span><br/>
<span class='tline' id='l213' data-llen='4725:4748'>　人者皆沈湎淫泆耶抑時異事異堯則為四人而夏</span><br/>
<span class='tline' id='l214' data-llen='4748:4775'><a onclick="displayPageImage('KR1b0010', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4775:4798'>　併為一人耶歴世久逺不可考證以意揆之凡人君</span><br/>
<span class='tline' id='l216' data-llen='4798:4821'>　欽若昊天建官列職雖或不一然總謂之羲和可也</span><br/>
<span class='tline' id='l217' data-llen='4821:4844'>　如是則沈湎淫佚者信其為一人而已矣夫時所以</span><br/>
<span class='tline' id='l218' data-llen='4844:4867'>　定分至日所以成嵗月又焉可廢而亂之哉謂時可</span><br/>
<span class='tline' id='l219' data-llen='4867:4890'>　廢乎則帝堯朞三百有六旬有六日以閏月定四時</span><br/>
<span class='tline' id='l220' data-llen='4890:4913'>　成嵗於此不能使百工允釐庶績咸熈矣謂日可亂</span><br/>
<span class='tline' id='l221' data-llen='4913:4936'>　乎則帝舜巡狩協時月正日於此不能同律度量衡</span><br/>
<span class='tline' id='l222' data-llen='4936:4959'>　以均齊天下矣然則羲和既廢亂之使人君何所據</span><br/>
<span class='tline' id='l223' data-llen='4959:4986'><a onclick="displayPageImage('KR1b0010', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4986:5010'>　而為政此其罪所以不可逃也雖然𦙍侯承王命以</span><br/>
<span class='tline' id='l225' data-llen='5010:5034'>　出征而序書者不言王命豈𦙍侯有専征之罪歟是</span><br/>
<span class='tline' id='l226' data-llen='5034:5057'>　不然凡王者之征有言告衆必曰誓今此不曰誓而</span><br/>
<span class='tline' id='l227' data-llen='5057:5079'>　曰征明有君也奉辭伐罪𦙍侯何有於専征乎</span><br/>
<span class='tline' id='l228' data-llen='5079:5084'>𦙍征</span><br/>
<span class='tline' id='l229' data-llen='5084:5108'>惟仲康肇位四海𦙍侯命掌六師羲和廢厥職酒荒于</span><br/>
<span class='tline' id='l230' data-llen='5108:5120'>厥邑𦙍后承王命徂征</span><br/>
<span class='tline' id='l231' data-llen='5120:5143'>　后羿之亂太康失邦是真失之也仲康之初更造夫</span><br/>
<span class='tline' id='l232' data-llen='5143:5170'><a onclick="displayPageImage('KR1b0010', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5170:5193'>　婦肇有父子慰四海思夏之心當是時巳復得天下</span><br/>
<span class='tline' id='l234' data-llen='5193:5217'>　矣説者乃因春秋𫝊魏絳伍員之言推原其意謂羿</span><br/>
<span class='tline' id='l235' data-llen='5217:5241'>　方専政羲和實忠於夏羿怨其背巳故使𦙍侯征之</span><br/>
<span class='tline' id='l236' data-llen='5241:5265'>　非也方太康見拒於羿城于陽夏仲康嗣位使𦙍行</span><br/>
<span class='tline' id='l237' data-llen='5265:5288'>　師也蓋羲和既廢厥職則分至紊其節而嵗月失其</span><br/>
<span class='tline' id='l238' data-llen='5288:5311'>　序人君所以奉若天道由兹而殆天下之治将委靡</span><br/>
<span class='tline' id='l239' data-llen='5311:5335'>　而不振矣羲和之罪不既大矣乎故復明言𦙍后承</span><br/>
<span class='tline' id='l240' data-llen='5335:5358'>　王命徂征所以表仲康之能為君政非専於羿也又</span><br/>
<span class='tline' id='l241' data-llen='5358:5385'><a onclick="displayPageImage('KR1b0010', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5385:5410'>　以見𦙍侯之能承王命征非出於羿也然𦙍侯諸侯</span><br/>
<span class='tline' id='l243' data-llen='5410:5433'>　也入輔天子以統六師若所謂為王卿士者而曰后</span><br/>
<span class='tline' id='l244' data-llen='5433:5456'>　何哉蓋古者諸侯南面皆可以稱后故羿國有窮亦</span><br/>
<span class='tline' id='l245' data-llen='5456:5471'>　曰后羿何獨於𦙍后而疑之</span><br/>
<span class='tline' id='l246' data-llen='5471:5489'>告于衆曰嗟予有衆聖有謨訓明徵定保</span><br/>
<span class='tline' id='l247' data-llen='5489:5513'>　古之王者臨戎告衆之辭皆曰誓𦙍侯於此不敢稱</span><br/>
<span class='tline' id='l248' data-llen='5513:5536'>　誓者以奉君之辭也奉君之辭故曰謨訓謨者謀之</span><br/>
<span class='tline' id='l249' data-llen='5536:5559'>　有定訓者事之有序也自先王克謹天戒至不及時</span><br/>
<span class='tline' id='l250' data-llen='5559:5586'><a onclick="displayPageImage('KR1b0010', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5586:5610'>　者殺無赦皆仲康所以命𦙍侯之辭也或者乃謂今</span><br/>
<span class='tline' id='l252' data-llen='5610:5633'>　所言聖仲康不足以當之遂以為此非指言仲康然</span><br/>
<span class='tline' id='l253' data-llen='5633:5656'>　以其辭考之其稱先王必非堯舜指禹而言也蓋堯</span><br/>
<span class='tline' id='l254' data-llen='5656:5679'>　舜皆異代非其祖必禹之子孫然後可以稱禹為先</span><br/>
<span class='tline' id='l255' data-llen='5679:5702'>　王也自仲康之前可以稱禹為先王者啓與太康也</span><br/>
<span class='tline' id='l256' data-llen='5702:5726'>　𦙍侯方奉王命以征下國而逺取啓太康之言以告</span><br/>
<span class='tline' id='l257' data-llen='5726:5750'>　於衆豈知務者哉由是以論𦙍侯告衆之初言聖有</span><br/>
<span class='tline' id='l258' data-llen='5750:5773'>　謨訓者若曰天子有詔也明徵定保者可以依據而</span><br/>
<span class='tline' id='l259' data-llen='5773:5800'><a onclick="displayPageImage('KR1b0010', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5800:5823'>　行也明其證而不昧定其保而不移既非予之専征</span><br/>
<span class='tline' id='l261' data-llen='5823:5846'>　又非汝之専殺聖之謨訓其重若此斯所謂奉將天</span><br/>
<span class='tline' id='l262' data-llen='5846:5870'>　罰而欽承天子威命也𦙍侯之衆其有懐貳而不用</span><br/>
<span class='tline' id='l263' data-llen='5870:5894'>　命者乎然則𦙍侯奉揚之際以聖歸于天子固人臣</span><br/>
<span class='tline' id='l264' data-llen='5894:5917'>　之常理非過論也而所謂仲康者於肇位之初能為</span><br/>
<span class='tline' id='l265' data-llen='5917:5940'>　是舉而又能使其下䖍恭奉命如此雖欲不居其聖</span><br/>
<span class='tline' id='l266' data-llen='5940:5945'>　得乎</span><br/>
<span class='tline' id='l267' data-llen='5945:5968'>先王克謹天戒臣人克有常憲百官修輔厥后惟明明</span><br/>
<span class='tline' id='l268' data-llen='5968:5995'><a onclick="displayPageImage('KR1b0010', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5995:6018'>毎歳孟春遒人以木鐸徇于路官師相規工執藝事以</span><br/>
<span class='tline' id='l270' data-llen='6018:6029'>諫其或不恭邦有常刑</span><br/>
<span class='tline' id='l271' data-llen='6029:6052'>　先王之世豈無天變必有日官深推而預告之於是</span><br/>
<span class='tline' id='l272' data-llen='6052:6075'>　君不舉辟移時大臣引咎歸已以彰其謙抑百官降</span><br/>
<span class='tline' id='l273' data-llen='6075:6098'>　物修省以輔其不逮故禍亂不作而君道愈明猶以</span><br/>
<span class='tline' id='l274' data-llen='6098:6121'>　為未也毎嵗履端使遒人之官徇木鐸于路木主仁</span><br/>
<span class='tline' id='l275' data-llen='6121:6145'>　而聲𤼵揚宣羣下而使之言又所以預防其闕失而</span><br/>
<span class='tline' id='l276' data-llen='6145:6168'>　隂弭其災沴也故雖官師之卑百工之賤皆得盡其</span><br/>
<span class='tline' id='l277' data-llen='6168:6195'><a onclick="displayPageImage('KR1b0010', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6195:6218'>　規諫一或不然刑之而使恭厥職今也羲和失預告</span><br/>
<span class='tline' id='l279' data-llen='6218:6241'>　之規使上昧天戒而下失常憲廢職甚矣仲康能因</span><br/>
<span class='tline' id='l280' data-llen='6241:6264'>　天變追悔不行先王之法究其所以然皆由于羲和</span><br/>
<span class='tline' id='l281' data-llen='6264:6287'>　之湎淫將數其罪以正先王之誅得不以是陳之於</span><br/>
<span class='tline' id='l282' data-llen='6287:6292'>　前乎</span><br/>
<span class='tline' id='l283' data-llen='6292:6315'>惟時羲和顛覆厥徳沈亂于酒畔官離次俶擾天紀遐</span><br/>
<span class='tline' id='l284' data-llen='6315:6338'>棄厥司乃季秋月朔辰弗集于房瞽奏鼓嗇夫馳庶人</span><br/>
<span class='tline' id='l285' data-llen='6338:6361'>走羲和尸厥官罔聞知昏迷于天象以干先王之誅政</span><br/>
<span class='tline' id='l286' data-llen='6361:6388'><a onclick="displayPageImage('KR1b0010', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6388:6405'>典曰先時者殺無赦不及時者殺無赦</span><br/>
<span class='tline' id='l288' data-llen='6405:6428'>　仲康既敘先王之法於前此復數羲和之惡陳古義</span><br/>
<span class='tline' id='l289' data-llen='6428:6451'>　以刺今聖人立言之法也夫人臣守道不如守官君</span><br/>
<span class='tline' id='l290' data-llen='6451:6474'>　子所居一日必葺知此故能一徳以尊君罔敢湎于</span><br/>
<span class='tline' id='l291' data-llen='6474:6497'>　酒惟時羲和以徳則顛覆以酒則沈亂畔官離次遐</span><br/>
<span class='tline' id='l292' data-llen='6497:6520'>　棄厥司擅去天子之庭而荒于厥邑使嵗月日時之</span><br/>
<span class='tline' id='l293' data-llen='6520:6543'>　紀紊亂而不明故曰俶擾天紀俶者始也蓋自堯之</span><br/>
<span class='tline' id='l294' data-llen='6543:6566'>　厯象舜之璿璣羲和有官世得其人至是而始擾之</span><br/>
<span class='tline' id='l295' data-llen='6566:6593'><a onclick="displayPageImage('KR1b0010', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6593:6616'>　也日月相㑹謂之辰十有二辰所以合朔也夏正季</span><br/>
<span class='tline' id='l297' data-llen='6616:6639'>　秋日月㑹于大火大火則房也日月弗集于房則日</span><br/>
<span class='tline' id='l298' data-llen='6639:6662'>　有食之可知矣羲和昏迷遂失其次既罔聞知不能</span><br/>
<span class='tline' id='l299' data-llen='6662:6685'>　弭變於未然及其修救瞽矇奏鼓嗇夫車馬以馳庶</span><br/>
<span class='tline' id='l300' data-llen='6685:6708'>　人徒跣以走而羲和頽然在邑此豈可恕也哉政典</span><br/>
<span class='tline' id='l301' data-llen='6708:6731'>　者夏之條章也祖宗所建仲康不得而私故曰先王</span><br/>
<span class='tline' id='l302' data-llen='6731:6754'>　之誅先時者億而不中不及時者過而後知皆當時</span><br/>
<span class='tline' id='l303' data-llen='6754:6777'>　之失實罪所在不赦廟謨若此羲和其可逃誅耶然</span><br/>
<span class='tline' id='l304' data-llen='6777:6804'><a onclick="displayPageImage('KR1b0010', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6804:6828'>　則仲康之謨訓可謂坦然明白𦙍侯於是可舉而行</span><br/>
<span class='tline' id='l306' data-llen='6828:6832'>　矣</span><br/>
<span class='tline' id='l307' data-llen='6832:6855'>今予以爾有衆奉將天罰爾衆士同力王室尚弼予欽</span><br/>
<span class='tline' id='l308' data-llen='6855:6878'>承天子威命火炎崑岡玉石俱焚天吏逸徳烈于猛火</span><br/>
<span class='tline' id='l309' data-llen='6878:6901'>殲厥渠魁脅從罔治舊染汙俗咸與惟新嗚呼威克厥</span><br/>
<span class='tline' id='l310' data-llen='6901:6920'>愛允濟愛克厥威允罔功其爾衆士懋戒哉</span><br/>
<span class='tline' id='l311' data-llen='6920:6944'>　六師之衆有士有卒𦙍侯帥衆以同力王室而皆謂</span><br/>
<span class='tline' id='l312' data-llen='6944:6967'>　之士士卒同也又曰尚弼予欽奉天子威命者勉之</span><br/>
<span class='tline' id='l313' data-llen='6967:6994'><a onclick="displayPageImage('KR1b0010', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6994:7017'>　也觀羲和之罪非止廢時亂日也既有脅從之人又</span><br/>
<span class='tline' id='l315' data-llen='7017:7040'>　有舊染之俗其惡可知矣然而仲康獨指不謹天戒</span><br/>
<span class='tline' id='l316' data-llen='7040:7063'>　者言之以其獲罪於人不若獲罪於天之大也蓋夏</span><br/>
<span class='tline' id='l317' data-llen='7063:7086'>　之子孫知先王所重者在厯數毎勤於此故夏書四</span><br/>
<span class='tline' id='l318' data-llen='7086:7109'>　篇一以威侮怠棄而獲罪一以廢時亂日而徂征則</span><br/>
<span class='tline' id='l319' data-llen='7109:7132'>　夏之有天下其謹於天戒者非一日也吾先聖對弟</span><br/>
<span class='tline' id='l320' data-llen='7132:7155'>　子為邦之問必以行夏之時為先者豈獨以寅正為</span><br/>
<span class='tline' id='l321' data-llen='7155:7179'>　貴亦以累世致意于此必無差忒故可行也今𦙍侯</span><br/>
<span class='tline' id='l322' data-llen='7179:7206'><a onclick="displayPageImage('KR1b0010', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7206:7229'>　能體王意告衆之言何其反復丁寧之切至也其曰</span><br/>
<span class='tline' id='l324' data-llen='7229:7252'>　火炎崑岡玉石俱焚天吏逸徳烈于猛火者言兵猶</span><br/>
<span class='tline' id='l325' data-llen='7252:7275'>　火也火之弗戢玉石俱焚今為天吏固可以殺人矣</span><br/>
<span class='tline' id='l326' data-llen='7275:7298'>　若逸徳而使賢愚俱被其害則其威焰豈不猛于火</span><br/>
<span class='tline' id='l327' data-llen='7298:7321'>　乎此戒衆士不可以多殺也然又慮衆士因其言不</span><br/>
<span class='tline' id='l328' data-llen='7321:7344'>　果于殺而敗吾事也故復曰威克厥愛允濟愛克厥</span><br/>
<span class='tline' id='l329' data-llen='7344:7367'>　威允罔功夫威之與愛可以相有而不可以相無天</span><br/>
<span class='tline' id='l330' data-llen='7367:7390'>　下無事則用之於禮義愛重於威可也天下有事則</span><br/>
<span class='tline' id='l331' data-llen='7390:7417'><a onclick="displayPageImage('KR1b0010', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7417:7440'>　用之于戰勝威重於愛可也茍惟臨戎而逸徳則原</span><br/>
<span class='tline' id='l333' data-llen='7440:7463'>　野厭肉川谷流血不幾於長平之戰乎茍惟臨戎而</span><br/>
<span class='tline' id='l334' data-llen='7463:7486'>　威不克愛則不鼓不成列不禽二毛不幾於宋襄之</span><br/>
<span class='tline' id='l335' data-llen='7486:7509'>　敗乎然則始而褒之勉之中而反復丁寧之卒而覬</span><br/>
<span class='tline' id='l336' data-llen='7509:7532'>　其懋戒之期於允濟而巳不敢傷吾君之仁亦不敢</span><br/>
<span class='tline' id='l337' data-llen='7532:7553'>　廢吾君之義也嗚呼此其所以為三代之將乎</span><br/>
<span class='tline' id='l338' data-llen='7553:7576'>自契至于成湯八遷湯始居亳從先王居作帝告釐沃</span><br/>
<span class='tline' id='l339' data-llen='7576:7599'>　契之父帝嚳嘗都亳矣契為堯司徒當百姓不親五</span><br/>
<span class='tline' id='l340' data-llen='7599:7626'><a onclick="displayPageImage('KR1b0010', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7626:7649'>　品不遜之時乃能敬敷五教使亘千萬世君君臣臣</span><br/>
<span class='tline' id='l342' data-llen='7649:7672'>　父父子子其徳盛矣天之報施不在其身子孫當如</span><br/>
<span class='tline' id='l343' data-llen='7672:7695'>　何哉故十四世而有成湯已七遷其國矣至是始自</span><br/>
<span class='tline' id='l344' data-llen='7695:7718'>　商丘修先王之盛徳求先王之故都而居焉詩曰商</span><br/>
<span class='tline' id='l345' data-llen='7718:7741'>　邑翼翼四方之極嘉之也帝告釐沃之書亡矣想其</span><br/>
<span class='tline' id='l346' data-llen='7741:7764'>　稱述風俗之美猶有帝嚳之遺風焉後世有盤庚者</span><br/>
<span class='tline' id='l347' data-llen='7764:7787'>　復修其徳雖五遷而民怨猶奮不顧以絶河得成湯</span><br/>
<span class='tline' id='l348' data-llen='7787:7810'>　尊祖之意也然嚳帝也而謂之先王何哉禮運曰昔</span><br/>
<span class='tline' id='l349' data-llen='7810:7837'><a onclick="displayPageImage('KR1b0010', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7837:7860'>　者先王未有宫室然則以帝為王固後世立言者以</span><br/>
<span class='tline' id='l351' data-llen='7860:7883'>　為天子之通稱湯既為王商之先祖皆可以稱先王</span><br/>
<span class='tline' id='l352' data-llen='7883:7887'>　也</span><br/>
<span class='tline' id='l353' data-llen='7887:7904'>湯征諸侯葛伯不祀湯始征之作湯征</span><br/>
<span class='tline' id='l354' data-llen='7904:7927'>　王制曰山川神祇有不舉者為不敬不敬者君削以</span><br/>
<span class='tline' id='l355' data-llen='7927:7950'>　地宗廟有不順者為不孝不孝者君黜以爵葛雖不</span><br/>
<span class='tline' id='l356' data-llen='7950:7973'>　祀湯非其君何為而遽征之征者上伐下也敵國不</span><br/>
<span class='tline' id='l357' data-llen='7973:7996'>　相征也湯之征葛意者請命於君而為是舉也或曰</span><br/>
<span class='tline' id='l358' data-llen='7996:8023'><a onclick="displayPageImage('KR1b0010', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8023:8047'>　使其有命序書者必言之今此不言非王命也然𦙍</span><br/>
<span class='tline' id='l360' data-llen='8047:8071'>　征嘗曰承王命徂征而其序則曰𦙍往征之孰謂湯</span><br/>
<span class='tline' id='l361' data-llen='8071:8094'>　征而非此之比乎王制又曰賜弓矢然後征賜鈇鉞</span><br/>
<span class='tline' id='l362' data-llen='8094:8117'>　然後殺湯征諸侯決有所本抑此書既亡無與証者</span><br/>
<span class='tline' id='l363' data-llen='8117:8122'>　惜哉</span><br/>
<span class='tline' id='l364' data-llen='8122:8145'>伊尹去亳適夏既醜有夏復歸于亳入自北門乃遇汝</span><br/>
<span class='tline' id='l365' data-llen='8145:8155'>鳩汝方作汝鳩汝方</span><br/>
<span class='tline' id='l366' data-llen='8155:8179'>　𫝊曰盡信書不如無書嗚呼他書固不可無汝鳩汝</span><br/>
<span class='tline' id='l367' data-llen='8179:8206'><a onclick="displayPageImage('KR1b0010', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8206:8229'>　方之書尤不可無也汝鳩汝方之書無萬世之下成</span><br/>
<span class='tline' id='l369' data-llen='8229:8252'>　湯伊尹皆不得為純臣是可惜也自古人臣抱負器</span><br/>
<span class='tline' id='l370' data-llen='8252:8275'>　業孰不欲堯舜其君方尹窮處其心未嘗一日不在</span><br/>
<span class='tline' id='l371' data-llen='8275:8298'>　桀是故湯以幣聘乃曰我何以湯之聘幣為哉其意</span><br/>
<span class='tline' id='l372' data-llen='8298:8321'>　以謂若桀之幣則受之矣桀既無心尹亦絶意而湯</span><br/>
<span class='tline' id='l373' data-llen='8321:8344'>　也其心愈堅其禮愈至乃使幡然而改其曰幡然豈</span><br/>
<span class='tline' id='l374' data-llen='8344:8367'>　非移所以望桀者望湯乎又豈非移所以許桀者許</span><br/>
<span class='tline' id='l375' data-llen='8367:8390'>　湯乎及是時尹有湯而已然而湯之心則不然蓋知</span><br/>
<span class='tline' id='l376' data-llen='8390:8417'><a onclick="displayPageImage('KR1b0010', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8417:8440'>　賢才而舉之舉而貢於王諸侯職也茍吾王因是而</span><br/>
<span class='tline' id='l378' data-llen='8440:8463'>　治則諸侯之責塞矣當尹去亳適夏之時想湯所以</span><br/>
<span class='tline' id='l379' data-llen='8463:8486'>　勉勵之言資送之禮必具載於汝鳩汝方之書即其</span><br/>
<span class='tline' id='l380' data-llen='8486:8509'>　事想其書雖尹十往返而湯之心猶未厭也既醜有</span><br/>
<span class='tline' id='l381' data-llen='8509:8532'>　夏復歸于亳是桀已惡尹而尹已恥立乎其朝矣於</span><br/>
<span class='tline' id='l382' data-llen='8532:8555'>　是而復遣焉尹不膏夏氏之斧鉞則尋莘野之耒耜</span><br/>
<span class='tline' id='l383' data-llen='8555:8578'>　爾其五就而止豈湯之得已哉使湯得尹而不致之</span><br/>
<span class='tline' id='l384' data-llen='8578:8601'>　桀留為取夏之資是特後世三國之君用心耳湯豈</span><br/>
<span class='tline' id='l385' data-llen='8601:8628'><a onclick="displayPageImage('KR1b0010', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8628:8651'>　為之哉使尹居湯之國數畔而去之是曾後世管晏</span><br/>
<span class='tline' id='l387' data-llen='8651:8674'>　狐趙之不若也尹豈為之哉孟子方敘尹徳故止言</span><br/>
<span class='tline' id='l388' data-llen='8674:8697'>　五就之勤而不及湯為天子得賢之意遂使後世之</span><br/>
<span class='tline' id='l389' data-llen='8697:8719'>　士綴文為賛亦曰夏商其心則其去就在尹而不</span><br/>
<span class='tline' id='l390' data-llen='8719:8742'>　在湯矣湯所以拳拳事桀之義安在哉嗚呼此汝鳩</span><br/>
<span class='tline' id='l391' data-llen='8742:8756'>　汝方之書亡所以為可惜也</span><br/>
</p>
<p><br/>
</p>
  </div>
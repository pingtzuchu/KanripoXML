<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0010', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書講義卷十七　　　　　宋　史浩　撰</span><br/>
<span class='tline' id='l10' data-llen='211:234'>召公為保周公為師相成王為左右召公不説周公作</span><br/>
<span class='tline' id='l11' data-llen='234:252'>君奭<span class='krp-note'>案此條講義永/樂大典原闕</span></span><br/>
<span class='tline' id='l12' data-llen='252:256'>君奭</span><br/>
<span class='tline' id='l13' data-llen='256:279'>周公若曰君奭弗弔天降喪于殷殷既墜厥命我有周</span><br/>
<span class='tline' id='l14' data-llen='279:302'>既受我不敢知曰厥基永孚于休若天棐忱我亦不敢</span><br/>
<span class='tline' id='l15' data-llen='302:325'>知曰其終岀于不祥嗚呼君巳曰時我我亦不敢寧于</span><br/>
<span class='tline' id='l16' data-llen='325:351'><a onclick="displayPageImage('KR1b0010', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:374'>上帝命弗永逺念天威越我民罔尤違惟人在我後嗣</span><br/>
<span class='tline' id='l18' data-llen='374:397'>子孫大弗克恭上下遏佚前人光在家不知天命不易</span><br/>
<span class='tline' id='l19' data-llen='397:420'>天難諶乃其墜命弗克經歷嗣前人恭明徳在今予小</span><br/>
<span class='tline' id='l20' data-llen='420:443'>子旦非克有正迪惟前人光施于我沖子又曰天不可</span><br/>
<span class='tline' id='l21' data-llen='443:472'>信我道惟寧王徳延天不庸釋于文王受命<span class='krp-note'>案此條講/義原闕</span></span><br/>
<span class='tline' id='l22' data-llen='472:495'>公曰君奭我聞在昔成湯既受命時則有若伊尹格于</span><br/>
<span class='tline' id='l23' data-llen='495:518'>皇天在太甲時則有若保衡在太戊時則有若伊陟臣</span><br/>
<span class='tline' id='l24' data-llen='518:541'>扈格于上帝巫咸乂王家在祖乙時則有若巫賢在武</span><br/>
<span class='tline' id='l25' data-llen='541:567'><a onclick="displayPageImage('KR1b0010', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='567:590'>丁時則有若甘盤率惟兹有陳保乂有殷故殷禮陟配</span><br/>
<span class='tline' id='l27' data-llen='590:613'>天多歷年所天惟純佑命則商實百姓王人罔不秉徳</span><br/>
<span class='tline' id='l28' data-llen='613:636'>明恤小臣屏侯甸矧咸奔走惟兹惟徳稱用乂厥辟故</span><br/>
<span class='tline' id='l29' data-llen='636:652'>一人有事于四方若卜筮罔不是孚</span><br/>
<span class='tline' id='l30' data-llen='652:675'>　周公既引所以相成王者勉召公又言商之諸相所</span><br/>
<span class='tline' id='l31' data-llen='675:698'>　以事後王者以明非獨吾二人古之人皆然也惟伊</span><br/>
<span class='tline' id='l32' data-llen='698:721'>　尹相成湯以格天相太甲以格于上帝相成湯之時</span><br/>
<span class='tline' id='l33' data-llen='721:744'>　不可及已相太甲時則與伊陟臣扈同功言有差殊</span><br/>
<span class='tline' id='l34' data-llen='744:770'><a onclick="displayPageImage('KR1b0010', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='770:793'>　以君之賢聖分也巫咸乂王家乂治也陟上也與祖</span><br/>
<span class='tline' id='l36' data-llen='793:816'>　乙時巫賢武丁時甘盤亦率惟兹有所陳於王以保</span><br/>
<span class='tline' id='l37' data-llen='816:839'>　乂有商故商之賢聖之君皆能感格神祗上而配于</span><br/>
<span class='tline' id='l38' data-llen='839:862'>　天夫配天與格天格于上帝小異矣此亦以君之賢</span><br/>
<span class='tline' id='l39' data-llen='862:885'>　聖分也其所以使其多歷年所而天惟純佑百姓豐</span><br/>
<span class='tline' id='l40' data-llen='885:908'>　實則自成湯至于髙宗同也王人銜王命之人也皆</span><br/>
<span class='tline' id='l41' data-llen='908:931'>　秉徳明恤小臣左右近習之人也侯甸王之近畿之</span><br/>
<span class='tline' id='l42' data-llen='931:954'>　人也矧咸奔走執事之賤者也惟兹惟徳稱莫不以</span><br/>
<span class='tline' id='l43' data-llen='954:980'><a onclick="displayPageImage('KR1b0010', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='980:1003'>　徳舉也既皆用乂其君故一人有事于四方若卜筮</span><br/>
<span class='tline' id='l45' data-llen='1003:1026'>　之信罔不是孚也夫周公必舉多歴年所而終于有</span><br/>
<span class='tline' id='l46' data-llen='1026:1049'>　孚以言已之相成王尚在幼冲年既未久徳亦未洽</span><br/>
<span class='tline' id='l47' data-llen='1049:1072'>　其流言之變小臣有所未孚也必待久而後孚若商</span><br/>
<span class='tline' id='l48' data-llen='1072:1095'>　之諸臣可也是欲勉召公同施其力以冀久逺勿以</span><br/>
<span class='tline' id='l49' data-llen='1095:1118'>　憂懼而遂已也然臣扈湯之臣至太戊時已百嵗餘</span><br/>
<span class='tline' id='l50' data-llen='1118:1141'>　矣則相後君不待於老臣乎語此則周召不得不任</span><br/>
<span class='tline' id='l51' data-llen='1141:1164'>　其責也髙宗所以中興得傅説也而周公獨引甘盤</span><br/>
<span class='tline' id='l52' data-llen='1164:1190'><a onclick="displayPageImage('KR1b0010', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1190:1213'>　盖髙宗不學于甘盤則不知恭黙思道無以得傅説</span><br/>
<span class='tline' id='l54' data-llen='1213:1232'>　竊意甘盤者亦先朝之舊臣也是故引之</span><br/>
<span class='tline' id='l55' data-llen='1232:1255'>公曰君奭天壽平格保乂有殷有殷嗣天滅威今汝永</span><br/>
<span class='tline' id='l56' data-llen='1255:1278'>念則有固命厥亂明我新造邦公曰君奭在昔上帝割</span><br/>
<span class='tline' id='l57' data-llen='1278:1301'>申勸寜王之徳其集大命于厥躬惟文王尚克修和我</span><br/>
<span class='tline' id='l58' data-llen='1301:1324'>有夏亦惟有若虢叔有若閎夭有若散宜生有若泰顛</span><br/>
<span class='tline' id='l59' data-llen='1324:1347'>有若南宫括又曰無能徃來兹迪彝教文王蔑徳降于</span><br/>
<span class='tline' id='l60' data-llen='1347:1370'>國人亦惟純佑秉徳迪知天威乃惟時昭文王迪見冒</span><br/>
<span class='tline' id='l61' data-llen='1370:1396'><a onclick="displayPageImage('KR1b0010', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1396:1409'>聞於上帝惟時受有殷命哉</span><br/>
<span class='tline' id='l63' data-llen='1409:1432'>　天之所以續永命者在乎平格平者言其徳之一格</span><br/>
<span class='tline' id='l64' data-llen='1432:1455'>　者言其徳之至彼有商之君賢聖如此而天復壽其</span><br/>
<span class='tline' id='l65' data-llen='1455:1478'>　一徳至徳之臣以保乂如此紂既迷亂嗣天滅威天</span><br/>
<span class='tline' id='l66' data-llen='1478:1501'>　滅而威之也今汝憂深思逺念天有固我之命以治</span><br/>
<span class='tline' id='l67' data-llen='1501:1524'>　顯于我新造邦則召公聞此憂宜解矣在昔上帝割</span><br/>
<span class='tline' id='l68' data-llen='1524:1547'>　喪商邦而申勸文王之徳以集大命于其身文王尚</span><br/>
<span class='tline' id='l69' data-llen='1547:1570'>　克修泰和之治於諸夏亦惟有若虢叔閎夭散宜生</span><br/>
<span class='tline' id='l70' data-llen='1570:1596'><a onclick="displayPageImage('KR1b0010', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1596:1619'>　泰顛南宫括之徒而已兹五人者文王䟽附先後奔</span><br/>
<span class='tline' id='l72' data-llen='1619:1642'>　走禦侮之友也使文王不能與此五人徃來順其彝</span><br/>
<span class='tline' id='l73' data-llen='1642:1665'>　倫之教文王亦無徳降于國人矣今社稷之未安流</span><br/>
<span class='tline' id='l74' data-llen='1665:1688'>　言之日至豈吾二人之徳不及五人者乎五人者亦</span><br/>
<span class='tline' id='l75' data-llen='1688:1711'>　惟純佑文王秉徳迪知天威故昭文王之徳以順於</span><br/>
<span class='tline' id='l76' data-llen='1711:1734'>　人以見於逺以冒於衆用以聞于上帝而遂受商之</span><br/>
<span class='tline' id='l77' data-llen='1734:1757'>　天命也周公前引有商舊臣之相兹又以文王之臣</span><br/>
<span class='tline' id='l78' data-llen='1757:1780'>　所以相武王者告召公於此茍能捐身殉國以圖社</span><br/>
<span class='tline' id='l79' data-llen='1780:1806'><a onclick="displayPageImage('KR1b0010', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1806:1819'>　稷之安乎又何不説之有</span><br/>
<span class='tline' id='l81' data-llen='1819:1842'>武王惟兹四人尚迪有禄後暨武王誕將天威咸劉厥</span><br/>
<span class='tline' id='l82' data-llen='1842:1865'>敵惟兹四人昭武王惟冒丕單稱徳今在予小子旦若</span><br/>
<span class='tline' id='l83' data-llen='1865:1888'>游大川予徃暨汝奭其濟小子同未在位誕無我責收</span><br/>
<span class='tline' id='l84' data-llen='1888:1911'>罔勗不及耉造徳不降我則鳴鳥不聞矧曰其有能格</span><br/>
<span class='tline' id='l85' data-llen='1911:1934'>　周公之為此書歴敘有商之相若伊尹軰皆以先朝</span><br/>
<span class='tline' id='l86' data-llen='1934:1957'>　舊老克相後人文王五人至武王之世雖亡其一然</span><br/>
<span class='tline' id='l87' data-llen='1957:1980'>　四友益以相得同心輔治既昭文王之徳于前又昭</span><br/>
<span class='tline' id='l88' data-llen='1980:2006'><a onclick="displayPageImage('KR1b0010', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2006:2029'>　武王之徳于後尚迪有禄者古以死為無祿有禄言</span><br/>
<span class='tline' id='l90' data-llen='2029:2052'>　其尚無恙也武王之勝商惟兹四人之力昭顯武王</span><br/>
<span class='tline' id='l91' data-llen='2052:2075'>　使覆冒天下丕大也單小也使大小咸稱其徳也今</span><br/>
<span class='tline' id='l92' data-llen='2075:2098'>　在我為相若游大川非若伊尹之可以獨任必藉汝</span><br/>
<span class='tline' id='l93' data-llen='2098:2121'>　奭同心乃濟今吾二人既受武王之託其相成王亦</span><br/>
<span class='tline' id='l94' data-llen='2121:2144'>　若四友之相武王可也與爾未在位時已皆相與若</span><br/>
<span class='tline' id='l95' data-llen='2144:2167'>　同此不替庶幾免責矣今當收效不勉其不及為耆</span><br/>
<span class='tline' id='l96' data-llen='2167:2190'>　徳老成而使徳不降於人以去則何所貴於相友古</span><br/>
<span class='tline' id='l97' data-llen='2190:2216'><a onclick="displayPageImage('KR1b0010', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2216:2239'>　以鳴鳥喻求友伐木之詩是也鳴鳥不聞不得友以</span><br/>
<span class='tline' id='l99' data-llen='2239:2250'>　成安能格于至治哉</span><br/>
<span class='tline' id='l100' data-llen='2250:2273'>公曰嗚呼君肆其監于兹我受命無疆惟休亦大惟艱</span><br/>
<span class='tline' id='l101' data-llen='2273:2296'>告君乃猷裕我不以後人迷公曰前人敷乃心乃悉命</span><br/>
<span class='tline' id='l102' data-llen='2296:2319'>汝作汝民極曰汝明勗偶王在亶乘兹大命惟文王徳</span><br/>
<span class='tline' id='l103' data-llen='2319:2342'>丕承無疆之恤公曰君告汝朕允保奭其汝克敬以予</span><br/>
<span class='tline' id='l104' data-llen='2342:2365'>監于殷喪大否肆念我天威予不允惟若兹誥予惟曰</span><br/>
<span class='tline' id='l105' data-llen='2365:2375'>襄我二人汝有合哉</span><br/>
<span class='tline' id='l106' data-llen='2375:2401'><a onclick="displayPageImage('KR1b0010', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2401:2424'>　周公既已陳平生相與之意以勉其留而寛其不説</span><br/>
<span class='tline' id='l108' data-llen='2424:2447'>　之心矣兹又言己之受命於武王者有無疆之休亦</span><br/>
<span class='tline' id='l109' data-llen='2447:2470'>　有無疆之艱表其成治之不易也故先告以君肆其</span><br/>
<span class='tline' id='l110' data-llen='2470:2493'>　監於兹又告以君乃猷裕我不以後人迷猷謀也當</span><br/>
<span class='tline' id='l111' data-llen='2493:2516'>　謀於寛裕以須其治之成勿以不説而遽去後王之</span><br/>
<span class='tline' id='l112' data-llen='2516:2539'>　迷悟在我烏可不任其責哉前人武王也後人成王</span><br/>
<span class='tline' id='l113' data-llen='2539:2562'>　也武王非獨命我亦敷其心腹以悉命汝是其委任</span><br/>
<span class='tline' id='l114' data-llen='2562:2585'>　與我同也作汝民極是望汝為民之極若曰民心罔</span><br/>
<span class='tline' id='l115' data-llen='2585:2611'><a onclick="displayPageImage('KR1b0010', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2611:2634'>　中惟爾之中也於是復述武王命二人之言曰汝明</span><br/>
<span class='tline' id='l117' data-llen='2634:2657'>　勉偶王夫偶對也二人同心之意也周公為師召公</span><br/>
<span class='tline' id='l118' data-llen='2657:2680'>　為保相成王為左右言其相須豈可相捨哉亶信也</span><br/>
<span class='tline' id='l119' data-llen='2680:2703'>　在亶者在乎自信以乘兹大命也我文考之念後人</span><br/>
<span class='tline' id='l120' data-llen='2703:2726'>　有無疆之憂在汝二人丕承而已夫人臣託六尺之</span><br/>
<span class='tline' id='l121' data-llen='2726:2749'>　孤竭其力繼之以死可也豈可以社稷未安而徒懐</span><br/>
<span class='tline' id='l122' data-llen='2749:2772'>　憂乎周公又曰告汝朕允允信也言我之言出於信</span><br/>
<span class='tline' id='l123' data-llen='2772:2795'>　汝保奭當克敬也我視商之所以喪亂以無人若伊</span><br/>
<span class='tline' id='l124' data-llen='2795:2821'><a onclick="displayPageImage('KR1b0010', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2821:2844'>　尹伊陟臣扈巫咸巫賢甘盤之徒為之偶也否不然</span><br/>
<span class='tline' id='l126' data-llen='2844:2867'>　也微子之言紂曰咈其耉長舊有位人既不用老成</span><br/>
<span class='tline' id='l127' data-llen='2867:2890'>　人所謂大否也天威不逺有臣如此無臣如彼可謂</span><br/>
<span class='tline' id='l128' data-llen='2890:2913'>　明效矣予言茍出於不信豈敢若此多誥實欲賛我</span><br/>
<span class='tline' id='l129' data-llen='2913:2936'>　二人使終其始汝試思之當有合於人心有合于人</span><br/>
<span class='tline' id='l130' data-llen='2936:2947'>　心則無商之大否矣</span><br/>
<span class='tline' id='l131' data-llen='2947:2970'>言曰在時二人天休兹至惟時二人弗戡其汝克敬徳</span><br/>
<span class='tline' id='l132' data-llen='2970:2993'>明我俊民在讓後人于丕時嗚呼篤棐時二人我式克</span><br/>
<span class='tline' id='l133' data-llen='2993:3019'><a onclick="displayPageImage('KR1b0010', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3019:3042'>至于今日休我咸成文王功于不怠丕冒海隅出日罔</span><br/>
<span class='tline' id='l135' data-llen='3042:3065'>不率俾公曰君予不惠若兹多誥予惟用閔于天越民</span><br/>
<span class='tline' id='l136' data-llen='3065:3088'>公曰嗚呼君惟乃知民徳亦罔不能厥初惟其終祗若</span><br/>
<span class='tline' id='l137' data-llen='3088:3095'>兹徃敬用治</span><br/>
<span class='tline' id='l138' data-llen='3095:3118'>　言曰我之所言如是也周之治方興而未洽周之福</span><br/>
<span class='tline' id='l139' data-llen='3118:3141'>　方至而日増以我二人同心故也我二人何以勝之</span><br/>
<span class='tline' id='l140' data-llen='3141:3164'>　汝克敬徳而明俊民舉賢以為助在進成王於昌大</span><br/>
<span class='tline' id='l141' data-llen='3164:3187'>　之時也篤厚也棐輔也凡周室至于今日休美以我</span><br/>
<span class='tline' id='l142' data-llen='3187:3213'><a onclick="displayPageImage('KR1b0010', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3213:3236'>　二人厚輔之也咸共也今勉召公共成文王之功其</span><br/>
<span class='tline' id='l144' data-llen='3236:3259'>　勤至於不怠可以丕冒海隅出日罔不率俾周都在</span><br/>
<span class='tline' id='l145' data-llen='3259:3282'>　鎬實中國之西海隅出日舉其甚逺者而言之也予</span><br/>
<span class='tline' id='l146' data-llen='3282:3305'>　不惠者我不欲若兹多誥言不欲喋喋言之誠以畏</span><br/>
<span class='tline' id='l147' data-llen='3305:3328'>　天命而憫人窮也周公之本心今披露於召公召公</span><br/>
<span class='tline' id='l148' data-llen='3328:3351'>　於此能忘情於武王而以憂畏去乎又歎曰君乃知</span><br/>
<span class='tline' id='l149' data-llen='3351:3374'>　民徳中庸之徳民鮮能久者以天生蒸民其命匪諶</span><br/>
<span class='tline' id='l150' data-llen='3374:3397'>　靡不有初鮮克有終也我二人既已同心於前不可</span><br/>
<span class='tline' id='l151' data-llen='3397:3423'><a onclick="displayPageImage('KR1b0010', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3423:3446'>　以憂畏而不終於後祗順以行惟敬以用治不可不</span><br/>
<span class='tline' id='l153' data-llen='3446:3469'>　勉也此書之作周公不失為聖召公不失為賢其初</span><br/>
<span class='tline' id='l154' data-llen='3469:3492'>　不失同心其終不失相勉以濟治周南召南萬世知</span><br/>
<span class='tline' id='l155' data-llen='3492:3515'>　其為不可及也而解者曰召公疑周公又曰不説周</span><br/>
<span class='tline' id='l156' data-llen='3515:3538'>　公歸政而復留又曰不説成王之不知周公誤矣若</span><br/>
<span class='tline' id='l157' data-llen='3538:3561'>　曰召公疑周公則武王不應使之左右成王不知而</span><br/>
<span class='tline' id='l158' data-llen='3561:3584'>　使之是武王之不智也若曰不説其復留是召公欲</span><br/>
<span class='tline' id='l159' data-llen='3584:3607'>　専政周公力言之以自留周公之固位也若曰不説</span><br/>
<span class='tline' id='l160' data-llen='3607:3633'><a onclick="displayPageImage('KR1b0010', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3633:3656'>　成王之不知則召公身為大臣不能開悟人主而徒</span><br/>
<span class='tline' id='l162' data-llen='3656:3679'>　為緘黙以不説豈所望於召公哉况卷阿公劉之戒</span><br/>
<span class='tline' id='l163' data-llen='3679:3702'>　召公非不敢言者何獨於周公而黙然乎是知解者</span><br/>
<span class='tline' id='l164' data-llen='3702:3708'>　之誤也</span><br/>
<span class='tline' id='l165' data-llen='3708:3727'>蔡叔既没王命蔡仲踐諸侯位作蔡仲之命</span><br/>
<span class='tline' id='l166' data-llen='3727:3750'>　此孔子序史氏所紀周公請諸成王命蔡仲之意也</span><br/>
<span class='tline' id='l167' data-llen='3750:3773'>　序後一章亦史氏之記也其曰囚蔡叔郭鄰正義則</span><br/>
<span class='tline' id='l168' data-llen='3773:3796'>　曰周公囚之至死不赦以序考之蔡叔稱没則若無</span><br/>
<span class='tline' id='l169' data-llen='3796:3823'><a onclick="displayPageImage('KR1b0010', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3823:3846'>　罪而死者至死不赦之説或可以疑也况方囚蔡叔</span><br/>
<span class='tline' id='l171' data-llen='3846:3869'>　而蔡仲已為卿士父囚而子在位其心將何以處之</span><br/>
<span class='tline' id='l172' data-llen='3869:3892'>　周公忠厚人也忍使其子貪位慕禄而不事父乎而</span><br/>
<span class='tline' id='l173' data-llen='3892:3915'>　所謂克庸祗徳者幾於溢美矣由是知周公之囚蔡</span><br/>
<span class='tline' id='l174' data-llen='3915:3938'>　叔非若後世禁錮終身意必有還復之期蔡仲斯為</span><br/>
<span class='tline' id='l175' data-llen='3938:3961'>　不忝矣周公弔二叔之不咸封文之昭武之穆豈有</span><br/>
<span class='tline' id='l176' data-llen='3961:3984'>　澤及逺族而捨我之親親不使自新乎序直言踐諸</span><br/>
<span class='tline' id='l177' data-llen='3984:4007'>　侯位以明周家忠厚不以父罪而廢其子與舜殛鯀</span><br/>
<span class='tline' id='l178' data-llen='4007:4034'><a onclick="displayPageImage('KR1b0010', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4034:4044'>　興禹不約而同也</span><br/>
<span class='tline' id='l180' data-llen='4044:4050'>蔡仲之命</span><br/>
<span class='tline' id='l181' data-llen='4050:4073'>惟周公位冢宰正百工羣叔流言乃致辟管叔于商囚</span><br/>
<span class='tline' id='l182' data-llen='4073:4096'>蔡叔于郭鄰以車七乘降霍叔于庶人三年不齒蔡仲</span><br/>
<span class='tline' id='l183' data-llen='4096:4117'>克庸祗徳周公以為卿士叔卒乃命諸王邦之蔡</span><br/>
<span class='tline' id='l184' data-llen='4117:4140'>　此史臣之記也周公位冢宰以正百工行宰相之事</span><br/>
<span class='tline' id='l185' data-llen='4140:4163'>　以表率百僚也後世乃有居天子位之説夫周公為</span><br/>
<span class='tline' id='l186' data-llen='4163:4186'>　冢宰也攝政非攝位其受命居洛也復書非還位羣</span><br/>
<span class='tline' id='l187' data-llen='4186:4213'><a onclick="displayPageImage('KR1b0010', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4213:4236'>　叔流言非以其踐位也當危疑之際以將不利於孺</span><br/>
<span class='tline' id='l189' data-llen='4236:4259'>　子為説欲以此中周公周公去則武庚禄父可以為</span><br/>
<span class='tline' id='l190' data-llen='4259:4282'>　商復讎矣盖商之遺澤在人雖更辛紂之酷虐人心</span><br/>
<span class='tline' id='l191' data-llen='4282:4305'>　猶未離至成王之世受周之撫養不為不久而念商</span><br/>
<span class='tline' id='l192' data-llen='4305:4328'>　猶不忘向非周公奮不顧身力任此責則周未必不</span><br/>
<span class='tline' id='l193' data-llen='4328:4351'>　復為商此周公於流言之變并二叔以討之於既遷</span><br/>
<span class='tline' id='l194' data-llen='4351:4374'>　之後作多士以誥之也雖然使管叔不附武庚則周</span><br/>
<span class='tline' id='l195' data-llen='4374:4397'>　公處之必有道未必誅也觀其囚蔡叔以車七乘遷</span><br/>
<span class='tline' id='l196' data-llen='4397:4424'><a onclick="displayPageImage('KR1b0010', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4424:4447'>　於郭鄰而已降霍叔為庶人止三年而已亦可見其</span><br/>
<span class='tline' id='l198' data-llen='4447:4470'>　治親之道矣按史記世家武王封功臣昆弟封叔鮮</span><br/>
<span class='tline' id='l199' data-llen='4470:4494'>　於管封叔度於蔡封叔處於霍而經𫝊所載惟言二</span><br/>
<span class='tline' id='l200' data-llen='4494:4517'>　叔此復有霍叔何哉盖霍叔雖監商不挾商民以叛</span><br/>
<span class='tline' id='l201' data-llen='4517:4540'>　此其得罪所以輕既言羣叔則流言之釁霍叔亦在</span><br/>
<span class='tline' id='l202' data-llen='4540:4563'>　章章矣使二叔不附商罪止同於霍叔三年之後復</span><br/>
<span class='tline' id='l203' data-llen='4563:4586'>　齒於諸侯之列與無過人同也由此觀之周公之討</span><br/>
<span class='tline' id='l204' data-llen='4586:4600'>　二叔豈得已乎為社稷計爾</span><br/>
<span class='tline' id='l205' data-llen='4600:4627'><a onclick="displayPageImage('KR1b0010', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4627:4650'>王若曰小子胡惟爾率徳改行克慎厥猷肆予命爾侯</span><br/>
<span class='tline' id='l207' data-llen='4650:4673'>于東土徃即乃封敬哉爾尚蓋前人之愆惟忠惟孝爾</span><br/>
<span class='tline' id='l208' data-llen='4673:4696'>乃邁迹自身克勤無怠以垂憲乃後率乃祖文王之彝</span><br/>
<span class='tline' id='l209' data-llen='4696:4707'>訓無若爾考之違王命</span><br/>
<span class='tline' id='l210' data-llen='4707:4730'>　率徳率乃祖文王之彝訓改行無若爾考之違王命</span><br/>
<span class='tline' id='l211' data-llen='4730:4753'>　也克慎厥猷所為無不慎也欲盖前人之愆莫若忠</span><br/>
<span class='tline' id='l212' data-llen='4753:4776'>　孝忠則不忘本朝孝則不忘前人爾乃邁迹自身一</span><br/>
<span class='tline' id='l213' data-llen='4776:4799'>　身邁徳勤行而不怠使子孫可以循迹而取法所謂</span><br/>
<span class='tline' id='l214' data-llen='4799:4826'><a onclick="displayPageImage('KR1b0010', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4826:4849'>　垂憲乃後者蔡叔之罪在違王命違王命者附商而</span><br/>
<span class='tline' id='l216' data-llen='4849:4872'>　叛周與商遺民同謂周之取商為不然心實謀逆也</span><br/>
<span class='tline' id='l217' data-llen='4872:4895'>　其曰盖前人之愆者前人有愆對其子言豈曰暴之</span><br/>
<span class='tline' id='l218' data-llen='4895:4918'>　惟當囑其掩覆求立事君之大節以洗其昨非爾故</span><br/>
<span class='tline' id='l219' data-llen='4918:4941'>　曰盖也能如是豈不曰忠乎豈不曰孝乎竊嘗謂周</span><br/>
<span class='tline' id='l220' data-llen='4941:4964'>　公位冢宰凡所欲為無不如志而善則稱君過則稱</span><br/>
<span class='tline' id='l221' data-llen='4964:4987'>　已周公造次未嘗忘之且誅管蔡者成王也非成王</span><br/>
<span class='tline' id='l222' data-llen='4987:5010'>　之命周公安敢専罰而經之所載直言周公位冢宰</span><br/>
<span class='tline' id='l223' data-llen='5010:5037'><a onclick="displayPageImage('KR1b0010', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5037:5060'>　而為之可謂過則稱已矣封蔡仲者周公也非周公</span><br/>
<span class='tline' id='l225' data-llen='5060:5083'>　知之成王何自而封而經之所載直言請命於王而</span><br/>
<span class='tline' id='l226' data-llen='5083:5106'>　封之蔡可謂善則稱君矣彼後世負不賞之功而招</span><br/>
<span class='tline' id='l227' data-llen='5106:5121'>　權以自用者固周公之罪人也</span><br/>
<span class='tline' id='l228' data-llen='5121:5144'>皇天無親惟徳是輔民心無常惟惠之懐為善不同同</span><br/>
<span class='tline' id='l229' data-llen='5144:5167'>歸于治為惡不同同歸于亂爾其戒哉慎厥初惟厥終</span><br/>
<span class='tline' id='l230' data-llen='5167:5190'>終以不困不惟厥終終以困窮懋乃攸績睦乃四鄰以</span><br/>
<span class='tline' id='l231' data-llen='5190:5213'>蕃王室以和兄弟康濟小民率自中無作聰明亂舊章</span><br/>
<span class='tline' id='l232' data-llen='5213:5240'><a onclick="displayPageImage('KR1b0010', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5240:5263'>詳乃視聴罔以側言改厥度則予一人汝嘉王曰嗚呼</span><br/>
<span class='tline' id='l234' data-llen='5263:5290'>小子胡汝徃哉無荒棄朕命<span class='krp-note'>案此條講義永/樂大典原闕</span></span><br/>
<span class='tline' id='l235' data-llen='5290:5313'>成王東伐淮夷遂踐奄作成王政成王既踐奄將遷其</span><br/>
<span class='tline' id='l236' data-llen='5313:5328'>君於蒲姑周公告召公作將蒲姑</span><br/>
<span class='tline' id='l237' data-llen='5328:5351'>　奄之為國淮夷一部落也淮浦之夷叛服不常舊矣</span><br/>
<span class='tline' id='l238' data-llen='5351:5374'>　成王政者言淮夷既平四方無虞王政乃成也將蒲</span><br/>
<span class='tline' id='l239' data-llen='5374:5397'>　姑者周公以成王遷奄之命謀及召公也此君奭所</span><br/>
<span class='tline' id='l240' data-llen='5397:5411'>　謂襄我二人汝有合哉是也</span><br/>
<span class='tline' id='l241' data-llen='5411:5438'><a onclick="displayPageImage('KR1b0010', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5438:5454'>成王歸自奄在宗周誥庶邦作多方</span><br/>
<span class='tline' id='l243' data-llen='5454:5477'>　成王自奄歸宗周宗周豐鎬之都也洛則謂之成周</span><br/>
<span class='tline' id='l244' data-llen='5477:5500'>　作書以誥多方多方者周之諸侯非如多士止告三</span><br/>
<span class='tline' id='l245' data-llen='5500:5523'>　監及淮夷奄也盖成王即政之後三監及奄已不足</span><br/>
<span class='tline' id='l246' data-llen='5523:5546'>　慮所誥者天下諸侯故書曰告爾四國多方因四國</span><br/>
<span class='tline' id='l247' data-llen='5546:5569'>　而告多方也當是時周公宅洛已能鎮服天下其叛</span><br/>
<span class='tline' id='l248' data-llen='5569:5592'>　亂之國既以滅亡國家駸駸無事自此布政設官而</span><br/>
<span class='tline' id='l249' data-llen='5592:5613'>　持盈守成以文太平故立政周官以次而舉也</span><br/>
<span class='tline' id='l250' data-llen='5613:5640'><a onclick="displayPageImage('KR1b0010', 'WYG', '017-14b' );" name="017-14b" class="pb">[017-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5640:5644'>多方</span><br/>
<span class='tline' id='l252' data-llen='5644:5667'>惟五月丁亥王來自奄至于宗周周公曰王若曰猷告</span><br/>
<span class='tline' id='l253' data-llen='5667:5690'>爾四國多方惟爾殷侯尹民我惟大降爾命爾罔不知</span><br/>
<span class='tline' id='l254' data-llen='5690:5713'>洪惟圖天之命弗永寅念于祀惟帝降格于夏有夏誕</span><br/>
<span class='tline' id='l255' data-llen='5713:5736'>厥逸不肯慼言于民乃大淫昏不克終日勸于帝之迪</span><br/>
<span class='tline' id='l256' data-llen='5736:5759'>乃爾攸聞厥圖帝之命不克開于民之麗乃大降罰崇</span><br/>
<span class='tline' id='l257' data-llen='5759:5782'>亂有夏因甲于内亂不克靈承于旅罔丕惟進之恭洪</span><br/>
<span class='tline' id='l258' data-llen='5782:5805'>舒于民亦惟有夏之民叨懫日欽劓割夏邑天惟時求</span><br/>
<span class='tline' id='l259' data-llen='5805:5832'><a onclick="displayPageImage('KR1b0010', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5832:5855'>民主乃大降顯休命于成湯刑殄有夏惟天不卑純乃</span><br/>
<span class='tline' id='l261' data-llen='5855:5878'>惟以爾多方之義民不克永于多享惟夏之恭多士大</span><br/>
<span class='tline' id='l262' data-llen='5878:5901'>不克明保享于民乃胥惟虐于民至于百為大不克開</span><br/>
<span class='tline' id='l263' data-llen='5901:5924'>乃惟成湯克以爾多方簡代夏作民主慎厥麗乃勸厥</span><br/>
<span class='tline' id='l264' data-llen='5924:5947'>民刑用勸以至于帝乙罔不明徳慎罰亦克用勸要囚</span><br/>
<span class='tline' id='l265' data-llen='5947:5970'>殄戮多罪亦克用勸開釋無辜亦克用勸今至于爾辟</span><br/>
<span class='tline' id='l266' data-llen='5970:5993'>弗克以爾多方享天之命嗚呼王若曰誥告爾多方非</span><br/>
<span class='tline' id='l267' data-llen='5993:6016'>天庸釋有夏非天庸釋有殷乃惟爾辟以爾多方大淫</span><br/>
<span class='tline' id='l268' data-llen='6016:6043'><a onclick="displayPageImage('KR1b0010', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6043:6066'>圖天之命屑有辭乃惟有夏圖厥政不集于享天降時</span><br/>
<span class='tline' id='l270' data-llen='6066:6089'>喪有邦間之乃惟爾商後王逸厥逸圖厥政不蠲烝天</span><br/>
<span class='tline' id='l271' data-llen='6089:6112'>惟降時喪惟聖罔念作狂惟狂克念作聖天惟五年須</span><br/>
<span class='tline' id='l272' data-llen='6112:6135'>暇之子孫誕作民主罔可念聽天惟求爾多方大動以</span><br/>
<span class='tline' id='l273' data-llen='6135:6158'>威開厥顧天惟爾多方罔堪顧之惟我周王靈承于旅</span><br/>
<span class='tline' id='l274' data-llen='6158:6181'>克堪用徳惟典神天天惟式教我用休簡卑殷命尹爾</span><br/>
<span class='tline' id='l275' data-llen='6181:6204'>多方今我曷敢多誥我惟大降爾四國民命爾曷不忱</span><br/>
<span class='tline' id='l276' data-llen='6204:6227'>裕之于爾多方爾曷不夾介乂我周王享天之命今爾</span><br/>
<span class='tline' id='l277' data-llen='6227:6254'><a onclick="displayPageImage('KR1b0010', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6254:6277'>尚宅爾宅畋爾田爾曷不惠王熈天之命爾乃迪屢不</span><br/>
<span class='tline' id='l279' data-llen='6277:6300'>静爾心未愛爾乃不大宅天命爾乃屑播天命爾乃自</span><br/>
<span class='tline' id='l280' data-llen='6300:6323'>作不典圖忱于正我惟時其教告之我惟時其戰要囚</span><br/>
<span class='tline' id='l281' data-llen='6323:6346'>之至于再至于三乃有不用我降爾命我乃其大罰殛</span><br/>
<span class='tline' id='l282' data-llen='6346:6369'>之非我有周秉徳不康寧乃惟爾自速辜王曰嗚呼猷</span><br/>
<span class='tline' id='l283' data-llen='6369:6392'>告爾有方多士暨殷多士今爾奔走臣我監五祀越惟</span><br/>
<span class='tline' id='l284' data-llen='6392:6415'>有胥伯小大多正爾罔不克臬自作不和爾惟和哉爾</span><br/>
<span class='tline' id='l285' data-llen='6415:6438'>室不睦爾惟和哉爾邑克明爾惟克勤乃事爾尚不忌</span><br/>
<span class='tline' id='l286' data-llen='6438:6465'><a onclick="displayPageImage('KR1b0010', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6465:6488'>于凶徳亦則以穆穆在乃位克閲于乃邑謀介爾乃自</span><br/>
<span class='tline' id='l288' data-llen='6488:6511'>時洛邑尚永力畋爾田天惟卑矜爾我有周惟其大介</span><br/>
<span class='tline' id='l289' data-llen='6511:6534'>賚爾迪簡在王庭尚爾事有服在大僚王曰嗚呼多士</span><br/>
<span class='tline' id='l290' data-llen='6534:6557'>爾不克勸忱我命爾亦則惟不克享凡民惟曰不享爾</span><br/>
<span class='tline' id='l291' data-llen='6557:6580'>乃惟逸惟頗大逺王命則惟爾多方探天之威我則致</span><br/>
<span class='tline' id='l292' data-llen='6580:6603'>天之罰離逖爾土王曰我不惟多誥我惟祗告爾命又</span><br/>
<span class='tline' id='l293' data-llen='6603:6619'>曰時惟爾初不克敬于和則無我怨</span><br/>
<span class='tline' id='l294' data-llen='6619:6642'>　周公曰王若曰者周公以王命誥也因四國有變既</span><br/>
<span class='tline' id='l295' data-llen='6642:6669'><a onclick="displayPageImage('KR1b0010', 'WYG', '017-17a' );" name="017-17a" class="pb">[017-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6669:6692'>　定矣乃并諸侯而申告之故曰告爾四國多方也成</span><br/>
<span class='tline' id='l297' data-llen='6692:6715'>　王已於多士告商之叛民今其辭率推廣多士之書</span><br/>
<span class='tline' id='l298' data-llen='6715:6738'>　以并告諸侯也殷侯諸侯也皆商之舊臣尹民則長</span><br/>
<span class='tline' id='l299' data-llen='6738:6761'>　民者也大降爾命誅紂而與民惟新汝非不知之也</span><br/>
<span class='tline' id='l300' data-llen='6761:6784'>　洪大也洪惟者所思之大也盖言天命靡常在人圖</span><br/>
<span class='tline' id='l301' data-llen='6784:6807'>　之既畏天命安可不寅恭敬念于祀乎帝之降格監</span><br/>
<span class='tline' id='l302' data-llen='6807:6830'>　于有夏以夏之先后能畏天命者也而夏之嗣王大</span><br/>
<span class='tline' id='l303' data-llen='6830:6853'>　厥逸不肯慼言無憂民之言也乃大淫昏而無終日</span><br/>
<span class='tline' id='l304' data-llen='6853:6880'><a onclick="displayPageImage('KR1b0010', 'WYG', '017-17b' );" name="017-17b" class="pb">[017-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6880:6903'>　之頃勉行此道爾之所聞也此則多士所謂惟帝降</span><br/>
<span class='tline' id='l306' data-llen='6903:6926'>　格嚮於時夏弗克庸帝大淫泆有辭是也厥圖帝之</span><br/>
<span class='tline' id='l307' data-llen='6926:6949'>　命不克開於民之麗者開逹也麗附也麗于善則善</span><br/>
<span class='tline' id='l308' data-llen='6949:6972'>　麗于惡則惡也既不逹民之麗非所以圖天命也方</span><br/>
<span class='tline' id='l309' data-llen='6972:6995'>　且酷罰以長亂崇長也甲始也言亂之長始于内也</span><br/>
<span class='tline' id='l310' data-llen='6995:7018'>　既不能靈承於祭祀又不能大進靖恭之士以寛裕</span><br/>
<span class='tline' id='l311' data-llen='7018:7041'>　斯民乃敬用叨懫饕餮忿懫之人以殘賊夏邑桀之</span><br/>
<span class='tline' id='l312' data-llen='7041:7064'>　弗克庸徳慢神虐民其惡若此天惟眷求神主乃大</span><br/>
<span class='tline' id='l313' data-llen='7064:7091'><a onclick="displayPageImage('KR1b0010', 'WYG', '017-18a' );" name="017-18a" class="pb">[017-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7091:7114'>　降顯休命于成湯刑殄有夏此則多士所謂惟時天</span><br/>
<span class='tline' id='l315' data-llen='7114:7137'>　罔念聞厥惟廢元命降致罰乃命爾先祖成湯革夏</span><br/>
<span class='tline' id='l316' data-llen='7137:7160'>　是也皇天無親惟徳是輔夏王滅徳天不輔之以純</span><br/>
<span class='tline' id='l317' data-llen='7160:7183'>　徳文王之徳之純所以受天命也爾多方之義民不</span><br/>
<span class='tline' id='l318' data-llen='7183:7206'>　得在位以長享其爵禄而所恭之多士皆營私専利</span><br/>
<span class='tline' id='l319' data-llen='7206:7229'>　之人相與虐民而已安得克明此徳以享其民乎至</span><br/>
<span class='tline' id='l320' data-llen='7229:7252'>　于百為凡百所為大不克開開逹也逹者洞曉也夏</span><br/>
<span class='tline' id='l321' data-llen='7252:7275'>　之君臣弗率如此惟成湯能以爾多方之諸侯簡在</span><br/>
<span class='tline' id='l322' data-llen='7275:7302'><a onclick="displayPageImage('KR1b0010', 'WYG', '017-18b' );" name="017-18b" class="pb">[017-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7302:7325'>　帝心而代夏作民主也慎厥麗乃勸者使之麗於善</span><br/>
<span class='tline' id='l324' data-llen='7325:7348'>　而皆知勸也以徳行刑民斯知勸也以至於帝乙罔</span><br/>
<span class='tline' id='l325' data-llen='7348:7371'>　不明徳慎罰先明徳以慎罰則亦知所勸也雖要囚</span><br/>
<span class='tline' id='l326' data-llen='7371:7394'>　戮之亦甘心焉殺而不怨也開釋無辜者赦過宥罪</span><br/>
<span class='tline' id='l327' data-llen='7394:7417'>　亦無不知勸也此則多士所謂自成湯至于帝乙罔</span><br/>
<span class='tline' id='l328' data-llen='7417:7440'>　不明徳恤祀是也今至于爾辟指紂也弗克以爾多</span><br/>
<span class='tline' id='l329' data-llen='7440:7463'>　方享天之命是以我周亦如湯之得受命也嗚呼者</span><br/>
<span class='tline' id='l330' data-llen='7463:7486'>　嘆息之辭以誥爾多方也非天庸釋有夏非天庸釋</span><br/>
<span class='tline' id='l331' data-llen='7486:7513'><a onclick="displayPageImage('KR1b0010', 'WYG', '017-19a' );" name="017-19a" class="pb">[017-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7513:7536'>　有殷庸用也釋棄絶之也言非天用絶夏商之命夏</span><br/>
<span class='tline' id='l333' data-llen='7536:7559'>　商自絶之也乃惟爾君以爾多方大淫圖天之命以</span><br/>
<span class='tline' id='l334' data-llen='7559:7582'>　淫虐圖天命可乎而况屑有辭屑輕也輕出其言以</span><br/>
<span class='tline' id='l335' data-llen='7582:7605'>　責命于天也乃惟有夏圖厥政不集於享集成也天</span><br/>
<span class='tline' id='l336' data-llen='7605:7628'>　降時喪所謂時日曷喪也有邦間之上下之情不通</span><br/>
<span class='tline' id='l337' data-llen='7628:7651'>　也今爾商後王逸厥逸為流連之樂以圖國政也不</span><br/>
<span class='tline' id='l338' data-llen='7651:7674'>　蠲烝者不能㓗粢以恤祀也天惟降時喪亦如桀之</span><br/>
<span class='tline' id='l339' data-llen='7674:7697'>　亡也此則多士所謂在今後嗣王誕淫厥泆惟時上</span><br/>
<span class='tline' id='l340' data-llen='7697:7724'><a onclick="displayPageImage('KR1b0010', 'WYG', '017-19b' );" name="017-19b" class="pb">[017-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7724:7747'>　帝不保降若兹大喪是也惟聖罔念作狂惟狂克念</span><br/>
<span class='tline' id='l342' data-llen='7747:7770'>　作聖聖之與狂在于念不念之間人但不能自勉爾</span><br/>
<span class='tline' id='l343' data-llen='7770:7793'>　天亦憫紂實湯之子孫故須暇之若所謂寛暇之以</span><br/>
<span class='tline' id='l344' data-llen='7793:7816'>　冀其改過紂大作民主既不克念又不聽人之言天</span><br/>
<span class='tline' id='l345' data-llen='7816:7839'>　惟求爾多方大動以威出災異以警懼之以開其自</span><br/>
<span class='tline' id='l346' data-llen='7839:7862'>　新之路俾顧諟天之明命而爾多方無徳可以堪之</span><br/>
<span class='tline' id='l347' data-llen='7862:7885'>　惟我周王靈承于旅旅祭之大者天用親有徳饗有</span><br/>
<span class='tline' id='l348' data-llen='7885:7908'>　道也克堪用徳惟典神天此則多士所謂今惟我周</span><br/>
<span class='tline' id='l349' data-llen='7908:7935'><a onclick="displayPageImage('KR1b0010', 'WYG', '017-20a' );" name="017-20a" class="pb">[017-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7935:7958'>　王丕靈承帝事是也天惟式教我用休教者非諄諄</span><br/>
<span class='tline' id='l351' data-llen='7958:7981'>　然命之也使之主祭而百神享使之主事而事治也</span><br/>
<span class='tline' id='l352' data-llen='7981:8004'>　簡者簡在帝心卑者俾革商命以長爾多方也今我</span><br/>
<span class='tline' id='l353' data-llen='8004:8027'>　曷敢多誥以我誅三監淮夷及奄以大降爾四國民</span><br/>
<span class='tline' id='l354' data-llen='8027:8050'>　命不得已而有言也爾曷不忱裕之于爾多方爾曷</span><br/>
<span class='tline' id='l355' data-llen='8050:8073'>　不夾介乂我周王享天之命者欲諸侯以誠信寛裕</span><br/>
<span class='tline' id='l356' data-llen='8073:8096'>　之道行於國而夾輔介助我以享天之命也夫普天</span><br/>
<span class='tline' id='l357' data-llen='8096:8119'>　之下莫非王土率土之濵莫非王臣汝諸侯尚宅爾</span><br/>
<span class='tline' id='l358' data-llen='8119:8146'><a onclick="displayPageImage('KR1b0010', 'WYG', '017-20b' );" name="017-20b" class="pb">[017-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8146:8169'>　宅畋爾田言棲息飲啄皆在我域中夫何所逃而曷</span><br/>
<span class='tline' id='l360' data-llen='8169:8192'>　不順我明天之命乃屢導告之而亂靡有定此不静</span><br/>
<span class='tline' id='l361' data-llen='8192:8215'>　也皆由爾未有愛君之實不能大安天命又乃輕棄</span><br/>
<span class='tline' id='l362' data-llen='8215:8238'>　天命其為不静乃爾自作不典典常也言其心無常</span><br/>
<span class='tline' id='l363' data-llen='8238:8261'>　也不能圖忱于正忱信也皆其自取之也我惟時其</span><br/>
<span class='tline' id='l364' data-llen='8261:8284'>　教告之戒之也我惟時其戰要囚之戒之不從而罰</span><br/>
<span class='tline' id='l365' data-llen='8284:8307'>　之也至于再至于三而頑不率化乃有不用我降爾</span><br/>
<span class='tline' id='l366' data-llen='8307:8330'>　命如三監淮夷及奄是也我乃其大罰殛之誅之遷</span><br/>
<span class='tline' id='l367' data-llen='8330:8357'><a onclick="displayPageImage('KR1b0010', 'WYG', '017-21a' );" name="017-21a" class="pb">[017-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8357:8380'>　之踐之理所當然此則多士所謂予亦致天之罰于</span><br/>
<span class='tline' id='l369' data-llen='8380:8403'>　爾躬是也非我有周秉徳不康寧非我不愛爾皆爾</span><br/>
<span class='tline' id='l370' data-llen='8403:8426'>　自召也此則多士所謂非我一人奉徳不康寜時惟</span><br/>
<span class='tline' id='l371' data-llen='8426:8449'>　天命是也嗚呼者歎辭也告爾有方多士諸侯也暨</span><br/>
<span class='tline' id='l372' data-llen='8449:8472'>　殷多士四國也不告庶民而告士者責其可責者也</span><br/>
<span class='tline' id='l373' data-llen='8472:8495'>　士服則民服矣今爾奔走臣服我所監臨已五年矣</span><br/>
<span class='tline' id='l374' data-llen='8495:8518'>　而猶不悛是為之長者當任其責也胥伯諸侯之長</span><br/>
<span class='tline' id='l375' data-llen='8518:8541'>　小大多正小大之國皆有正有長爾罔不克臬者當</span><br/>
<span class='tline' id='l376' data-llen='8541:8568'><a onclick="displayPageImage('KR1b0010', 'WYG', '017-21b' );" name="017-21b" class="pb">[017-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8568:8591'>　無不以法自防也此則多士所謂亦惟爾多士攸服</span><br/>
<span class='tline' id='l378' data-llen='8591:8614'>　奔走我多遜是也自作不和此心不静也爾當和之</span><br/>
<span class='tline' id='l379' data-llen='8614:8637'>　脩其身也爾室不睦骨肉相怨也爾當和之齊其家</span><br/>
<span class='tline' id='l380' data-llen='8637:8660'>　也身脩矣家齊矣爾邑克明能克勤乃事則國治矣</span><br/>
<span class='tline' id='l381' data-llen='8660:8683'>　此成王周公之誥命不忘大學之道也雖有凶徳悖</span><br/>
<span class='tline' id='l382' data-llen='8683:8707'>　亂之人撓我之政則亦以和敬在位使之觀感而化忠</span><br/>
<span class='tline' id='l383' data-llen='8707:8730'>　厚之至也克閱于乃邑謀介者視一國之内求賢以</span><br/>
<span class='tline' id='l384' data-llen='8730:8753'>　自助也惟能如此故可安于洛邑鑿井耕田而永有</span><br/>
<span class='tline' id='l385' data-llen='8753:8780'><a onclick="displayPageImage('KR1b0010', 'WYG', '017-22a' );" name="017-22a" class="pb">[017-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8780:8803'>　養也豈惟如此天亦卑於爾眷爾之從化也此則多</span><br/>
<span class='tline' id='l387' data-llen='8803:8826'>　士所謂爾克敬天惟卑矜爾是也我有周惟其大介</span><br/>
<span class='tline' id='l388' data-llen='8826:8849'>　賚爾既助之又錫與之也又當取商之多士迪簡其</span><br/>
<span class='tline' id='l389' data-llen='8849:8872'>　賢者使之在王左右至於服在大僚言公卿皆爾為</span><br/>
<span class='tline' id='l390' data-llen='8872:8895'>　也此則多士所謂夏迪簡在王庭有服在百僚是也</span><br/>
<span class='tline' id='l391' data-llen='8895:8918'>　言爾若從化則尤厚於湯之用夏士是也嗚呼者又</span><br/>
<span class='tline' id='l392' data-llen='8918:8941'>　歎之也恐其告戒之不從則又曰爾不能勉信我命</span><br/>
<span class='tline' id='l393' data-llen='8941:8964'>　則亦惟不克享我之爵禄田宅此則多士所謂爾不</span><br/>
<span class='tline' id='l394' data-llen='8964:8991'><a onclick="displayPageImage('KR1b0010', 'WYG', '017-22b' );" name="017-22b" class="pb">[017-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8991:9014'>　克敬爾不啻不有爾土是也凡民惟曰不享者爾既</span><br/>
<span class='tline' id='l396' data-llen='9014:9037'>　不享我之命民不享爾之命上有好者下必有甚焉</span><br/>
<span class='tline' id='l397' data-llen='9037:9060'>　者矣爾既荒逸偏頗違逺我命則惟爾探天之威犯</span><br/>
<span class='tline' id='l398' data-llen='9060:9083'>　天之怒我當致天之罰言非我私心也離逖者誅之</span><br/>
<span class='tline' id='l399' data-llen='9083:9106'>　遷之踐之也此則多士所謂我乃明致天罰移爾遐</span><br/>
<span class='tline' id='l400' data-llen='9106:9129'>　逖是也王曰我不惟多誥者言我諄諄然不憚煩如</span><br/>
<span class='tline' id='l401' data-llen='9129:9152'>　此然其所誥不過使爾祗敬知天命所歸又曰者徃</span><br/>
<span class='tline' id='l402' data-llen='9152:9175'>　日告之今日又告之也言爾初不克敬于和以至於</span><br/>
<span class='tline' id='l403' data-llen='9175:9202'><a onclick="displayPageImage('KR1b0010', 'WYG', '017-23a' );" name="017-23a" class="pb">[017-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9202:9225'>　此今當知我之所告皆為爾計則何怨之有使四國</span><br/>
<span class='tline' id='l405' data-llen='9225:9248'>　暨多方之多士聞此警戒之語當銜恩戴徳革心以</span><br/>
<span class='tline' id='l406' data-llen='9248:9271'>　化周家之忠厚嘗謂自大誥康誥酒誥梓材召誥洛</span><br/>
<span class='tline' id='l407' data-llen='9271:9294'>　誥多士以至多方八篇之義皆因商民而作則商民</span><br/>
<span class='tline' id='l408' data-llen='9294:9316'>　之頑可知矣成湯革夏惟亳民以為不恤我衆至</span><br/>
<span class='tline' id='l409' data-llen='9316:9339'>　於諸侯則東征西怨南征北怨怨其後來也卒之攸</span><br/>
<span class='tline' id='l410' data-llen='9339:9362'>　徂之民室家相慶今商民之怨則異是也此成王周</span><br/>
<span class='tline' id='l411' data-llen='9362:9385'>　公所以告戒之切而歸結於則無我怨其意深矣雖</span><br/>
<span class='tline' id='l412' data-llen='9385:9412'><a onclick="displayPageImage('KR1b0010', 'WYG', '017-23b' );" name="017-23b" class="pb">[017-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9412:9435'>　然商民如是之頑成王周公終不忍誅之者以其服</span><br/>
<span class='tline' id='l414' data-llen='9435:9458'>　商之治已久猶有眷眷不忘其君之心是以不忍誅</span><br/>
<span class='tline' id='l415' data-llen='9458:9481'>　也兹其所以為忠厚歟竊意周之積累自后稷公劉</span><br/>
<span class='tline' id='l416' data-llen='9481:9504'>　太王王季文武非不厚也然譬如植木前人植之後</span><br/>
<span class='tline' id='l417' data-llen='9504:9527'>　人不能培㙲之則根雖固久已撥矣安得枝葉之茂</span><br/>
<span class='tline' id='l418' data-llen='9527:9550'>　乎周之社稷所以卜世卜年過歴長久者成王周公</span><br/>
<span class='tline' id='l419' data-llen='9550:9569'>　以忠厚培㙲之力也嗚呼盛哉嗚呼盛哉</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0010', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書講義卷四　　　　　　宋　史浩　撰</span><br/>
<span class='tline' id='l10' data-llen='210:215'>皐陶謨</span><br/>
<span class='tline' id='l11' data-llen='215:238'>曰若稽古皐陶曰允迪厥徳謨眀弼諧禹曰俞如何皐</span><br/>
<span class='tline' id='l12' data-llen='238:261'>陶曰都慎厥身修思永惇敘九族庶眀勵翼邇可逺在</span><br/>
<span class='tline' id='l13' data-llen='261:284'>兹禹拜昌言曰俞皐陶曰都在知人在安民禹曰吁咸</span><br/>
<span class='tline' id='l14' data-llen='284:307'>若時惟帝其難之知人則哲能官人安民則惠黎民懐</span><br/>
<span class='tline' id='l15' data-llen='307:330'>之能哲而惠何憂乎驩兜何遷乎有苗何畏乎巧言令</span><br/>
<span class='tline' id='l16' data-llen='330:356'><a onclick="displayPageImage('KR1b0010', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>色孔壬皐陶曰都亦行有九徳亦言其人有徳乃言曰</span><br/>
<span class='tline' id='l18' data-llen='379:402'>載采采禹曰何皐陶曰寛而栗柔而立愿而恭亂而敬</span><br/>
<span class='tline' id='l19' data-llen='402:425'>擾而毅直而温簡而㢘剛而塞彊而義彰厥有常吉哉</span><br/>
<span class='tline' id='l20' data-llen='425:448'>日宣三徳夙夜浚眀有家日嚴祗敬六徳亮采有邦翕</span><br/>
<span class='tline' id='l21' data-llen='448:471'>受敷施九徳咸事俊乂在官百僚師師百工惟時撫于</span><br/>
<span class='tline' id='l22' data-llen='471:494'>五辰庶績其凝無教逸欲有邦兢兢業業一日二日萬</span><br/>
<span class='tline' id='l23' data-llen='494:517'>幾無曠庶官天工人其代之天敘有典勑我五典五惇</span><br/>
<span class='tline' id='l24' data-llen='517:540'>哉天秩有禮自我五禮有庸哉同寅協恭和衷哉天命</span><br/>
<span class='tline' id='l25' data-llen='540:566'><a onclick="displayPageImage('KR1b0010', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>有徳五服五章哉天討有罪五刑五用哉政事懋哉懋</span><br/>
<span class='tline' id='l27' data-llen='589:612'>哉天聰眀自我民聰眀天眀畏自我民眀威達于上下</span><br/>
<span class='tline' id='l28' data-llen='612:635'>敬哉有土皐陶曰朕言惠可底行禹曰俞乃言底可績</span><br/>
<span class='tline' id='l29' data-llen='635:650'>皐陶曰予未有知思曰贊贊襄哉</span><br/>
<span class='tline' id='l30' data-llen='650:673'>　粤若稽古皐陶史謂皐陶有君人之大徳可以考信</span><br/>
<span class='tline' id='l31' data-llen='673:696'>　故稱稽古也以其無位故不著稱號而直敘其徳曰</span><br/>
<span class='tline' id='l32' data-llen='696:719'>　允迪厥徳謨眀弼諧也說者乃曰此皐陶之言竊謂</span><br/>
<span class='tline' id='l33' data-llen='719:742'>　不然若以是為皐陶之言則放勲欽眀文思重華協</span><br/>
<span class='tline' id='l34' data-llen='742:768'><a onclick="displayPageImage('KR1b0010', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>　于帝濬哲文眀文命敷于四海祗承于帝豈亦皆堯</span><br/>
<span class='tline' id='l36' data-llen='791:814'>　舜禹之言乎以是知其為敘皐陶之徳也允迪者允</span><br/>
<span class='tline' id='l37' data-llen='814:837'>　蹈也允蹈其徳非空言也是故能以嘉謨眀其弼諧</span><br/>
<span class='tline' id='l38' data-llen='837:860'>　之道可以取信也揚雄論絶徳曰舜以孝禹以功皐</span><br/>
<span class='tline' id='l39' data-llen='860:883'>　陶以謨是言皐陶獨能以謨顯於當時而垂之萬世</span><br/>
<span class='tline' id='l40' data-llen='883:906'>　也皐陶矢厥謨於帝堯之朝帝舜又申之而此獨載</span><br/>
<span class='tline' id='l41' data-llen='906:929'>　禹之答問何哉盖方皐陶陳謨禹實在其列也然皐</span><br/>
<span class='tline' id='l42' data-llen='929:952'>　陶未言而禹先曰俞如何者禹素信服皐陶故於未</span><br/>
<span class='tline' id='l43' data-llen='952:978'><a onclick="displayPageImage('KR1b0010', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='978:1001'>　言之前精神相感已得之目擊不待諄諄也第問其</span><br/>
<span class='tline' id='l45' data-llen='1001:1025'>　如何耳如何者所以𤼵皋陶之謨也茍不在君前答</span><br/>
<span class='tline' id='l46' data-llen='1025:1048'>　問不足謂之謨矣皋陶未聞禹之言遽曰都者美禹</span><br/>
<span class='tline' id='l47' data-llen='1048:1071'>　之能問也皋陶之學大學之道也故其所言首於慎</span><br/>
<span class='tline' id='l48' data-llen='1071:1094'>　厥身修而修身本於思永思者正心誠意永者不息</span><br/>
<span class='tline' id='l49' data-llen='1094:1117'>　則乆也盖以修身本於正心誠意故能行逺也禹贊</span><br/>
<span class='tline' id='l50' data-llen='1117:1140'>　皋陶邁種徳者修身以正心誠意為本如木之有根</span><br/>
<span class='tline' id='l51' data-llen='1140:1163'>　植根之固而能乆於其道也自思永而推之則修身</span><br/>
<span class='tline' id='l52' data-llen='1163:1189'><a onclick="displayPageImage('KR1b0010', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1189:1212'>　而可以齊家矣故曰厚敘九族家齊則可以治國平</span><br/>
<span class='tline' id='l54' data-llen='1212:1235'>　天下矣故曰庶眀勵翼言衆庶眀吾修道之教勉而</span><br/>
<span class='tline' id='l55' data-llen='1235:1258'>　勵翼也翼者中也如鳥之有翼所以輔中也故舜贊</span><br/>
<span class='tline' id='l56' data-llen='1258:1281'>　皋陶曰民協于中而皋陶亦以謂邇可逺在兹謂陟</span><br/>
<span class='tline' id='l57' data-llen='1281:1304'>　遐必自邇也盖自正心誠意而至於治國平天下斯</span><br/>
<span class='tline' id='l58' data-llen='1304:1327'>　民皆協于中皋陶邁種徳之功其要又在於思永也</span><br/>
<span class='tline' id='l59' data-llen='1327:1350'>　禹聞其言而拜以皋陶闡揚大學眀徳之要故也皋</span><br/>
<span class='tline' id='l60' data-llen='1350:1373'>　陶曰都者美其領解也故直指其眀眀徳於天下之</span><br/>
<span class='tline' id='l61' data-llen='1373:1399'><a onclick="displayPageImage('KR1b0010', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1399:1422'>　所在曰在知人在安民禹曰吁者歎其難也后克艱</span><br/>
<span class='tline' id='l63' data-llen='1422:1445'>　厥后臣克艱厥臣政乃乂黎民敏徳禹之言也至是</span><br/>
<span class='tline' id='l64' data-llen='1445:1468'>　乃曰惟帝其難之則知人安民之說禹已領其意矣</span><br/>
<span class='tline' id='l65' data-llen='1468:1491'>　故曰知人則哲能官人安民則惠黎民懐之能哲而</span><br/>
<span class='tline' id='l66' data-llen='1491:1514'>　惠國寧有不治天下有不平乎帝堯所以不慮乎四</span><br/>
<span class='tline' id='l67' data-llen='1514:1537'>　凶使與皋䕫稷契並列於朝而不害其為治國平天</span><br/>
<span class='tline' id='l68' data-llen='1537:1560'>　下者知夫眀徳之所在故不慮乎小人間之也至舜</span><br/>
<span class='tline' id='l69' data-llen='1560:1583'>　則不敢容矣此帝堯所以為難能也四凶敘其三禹</span><br/>
<span class='tline' id='l70' data-llen='1583:1609'><a onclick="displayPageImage('KR1b0010', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1609:1632'>　為親諱也皋陶復美其言曰都亦行有九徳亦言其</span><br/>
<span class='tline' id='l72' data-llen='1632:1655'>　人有徳者九徳人之行未易知也其所以知之取人</span><br/>
<span class='tline' id='l73' data-llen='1655:1678'>　言也人言其有徳則當載采采者載之行事考察其</span><br/>
<span class='tline' id='l74' data-llen='1678:1701'>　功而采用也孔子所謂爾所不知人其舎諸知人之</span><br/>
<span class='tline' id='l75' data-llen='1701:1724'>　方也禹曰何者覬聞九徳之目也夫民心罔中惟爾</span><br/>
<span class='tline' id='l76' data-llen='1724:1747'>　之中皋陶弼教能使民協于中以奉揚聖君執中之</span><br/>
<span class='tline' id='l77' data-llen='1747:1770'>　道於此可見矣當是時民心皆丕變而協于中矣故</span><br/>
<span class='tline' id='l78' data-llen='1770:1793'>　其徳無偏寛者必栗柔者必立愿者必恭治者必敬</span><br/>
<span class='tline' id='l79' data-llen='1793:1819'><a onclick="displayPageImage('KR1b0010', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1819:1842'>　順者必毅直者必温簡者必㢘剛者必實强者必義</span><br/>
<span class='tline' id='l81' data-llen='1842:1865'>　使九者一有所偏則非中矣安可謂之常徳乎厥徳</span><br/>
<span class='tline' id='l82' data-llen='1865:1888'>　匪常則動罔不凶矣彰厥有常是取其協于中也吾</span><br/>
<span class='tline' id='l83' data-llen='1888:1911'>　能用之則吉矣此知人之要訣也日宣三徳夙夜浚</span><br/>
<span class='tline' id='l84' data-llen='1911:1934'>　治而眀行之則可以有家矣身修而家齊也進而至</span><br/>
<span class='tline' id='l85' data-llen='1934:1957'>　於日嚴祗敬六徳信用而有邦矣家齊而國治也翕</span><br/>
<span class='tline' id='l86' data-llen='1957:1980'>　受敷施九徳咸用俊乂在官則能收知人之效矣百</span><br/>
<span class='tline' id='l87' data-llen='1980:2003'>　僚師師尊賢也百工惟時使能也孟子曰尊賢使能</span><br/>
<span class='tline' id='l88' data-llen='2003:2029'><a onclick="displayPageImage('KR1b0010', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2029:2053'>　俊傑在位所以𤼵眀皋陶俊乂在官之旨也撫于五</span><br/>
<span class='tline' id='l90' data-llen='2053:2076'>　辰五行之度不亂天之所助者順也庶績其凝凝成</span><br/>
<span class='tline' id='l91' data-llen='2076:2099'>　也結也人之所助者信也國治而天下平矣此眀眀</span><br/>
<span class='tline' id='l92' data-llen='2099:2122'>　徳於天下之眀效大騐也皋陶之學可謂知所本矣</span><br/>
<span class='tline' id='l93' data-llen='2122:2145'>　宜乎稱其為嘉謨也撫于五辰庶績其凝天人之際</span><br/>
<span class='tline' id='l94' data-llen='2145:2168'>　和同無間可謂太平之極矣皋陶於此懼其志驕意</span><br/>
<span class='tline' id='l95' data-llen='2168:2191'>　滿而瀕於殆也於是而致戒焉無教逸欲不興逸欲</span><br/>
<span class='tline' id='l96' data-llen='2191:2214'>　之教上既率以無逸勤則不匱矣上既率以無欲下</span><br/>
<span class='tline' id='l97' data-llen='2214:2240'><a onclick="displayPageImage('KR1b0010', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2240:2263'>　皆家給矣兢兢業業震懼自保修已以敬也一日二</span><br/>
<span class='tline' id='l99' data-llen='2263:2286'>　日萬幾幾者動之微一日二日其來有萬可使頃刻</span><br/>
<span class='tline' id='l100' data-llen='2286:2309'>　不治乎君既惟日不足庶官豈敢曠職乎其曰天工</span><br/>
<span class='tline' id='l101' data-llen='2309:2332'>　言所用之官不以私皆合於天理而能代天理物者</span><br/>
<span class='tline' id='l102' data-llen='2332:2355'>　也所以歸之天者皆順自然而無私心也天敘自然</span><br/>
<span class='tline' id='l103' data-llen='2355:2378'>　之敘所謂君臣父子夫婦朋友長幼也以其為經常</span><br/>
<span class='tline' id='l104' data-llen='2378:2401'>　之道故曰五典勑此以教天下是謂五惇天秩自然</span><br/>
<span class='tline' id='l105' data-llen='2401:2424'>　之秩所謂吉凶軍賔嘉也以其當天下之理故曰五</span><br/>
<span class='tline' id='l106' data-llen='2424:2450'><a onclick="displayPageImage('KR1b0010', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2450:2473'>　禮由我以行是謂有庸惇也庸也道之以徳齊之以</span><br/>
<span class='tline' id='l108' data-llen='2473:2496'>　禮也天命自然之賞王侯卿大夫士之服所以章有</span><br/>
<span class='tline' id='l109' data-llen='2496:2519'>　徳也天討自然之刑墨劓剕宫大辟之等所以警有</span><br/>
<span class='tline' id='l110' data-llen='2519:2542'>　罪也章也用也道之以政齊之以刑也徳禮以待君</span><br/>
<span class='tline' id='l111' data-llen='2542:2565'>　子故有同寅協恭和衷之應政刑以防小人故有政</span><br/>
<span class='tline' id='l112' data-llen='2565:2588'>　事懋哉懋哉之應君人之道至是盡矣皋陶猶以為</span><br/>
<span class='tline' id='l113' data-llen='2588:2611'>　未也又直言天寄聰眀於民之耳目寄威怒於民之</span><br/>
<span class='tline' id='l114' data-llen='2611:2634'>　背叛使人君上則恐懼以畏天下則憂勤以畏民達</span><br/>
<span class='tline' id='l115' data-llen='2634:2660'><a onclick="displayPageImage('KR1b0010', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2660:2684'>　于上下敬哉有土言有土者不可不于此致敬也皋陶</span><br/>
<span class='tline' id='l117' data-llen='2684:2708'>　自以為吾言惠可底行禹復曰用汝之言底可績不徒</span><br/>
<span class='tline' id='l118' data-llen='2708:2732'>　可行必有功也皋陶曰予未有知若曰吾無所知識謙</span><br/>
<span class='tline' id='l119' data-llen='2732:2756'>　詞也思日贊贊襄哉者襄成也但思日日贊成吾君眀</span><br/>
<span class='tline' id='l120' data-llen='2756:2780'>　眀徳於天下而已竊嘗謂禹謨益稷君臣之間皆有褒</span><br/>
<span class='tline' id='l121' data-llen='2780:2804'>　頌歸美之詞獨皋陶謨一篇其始以正心誠意種眀徳</span><br/>
<span class='tline' id='l122' data-llen='2804:2828'>　之根本其中以知人安民彰眀徳之功用其末以恐懼</span><br/>
<span class='tline' id='l123' data-llen='2828:2852'>　修省保眀徳之欽崇迄無一言見於褒美頌揚者盖如</span><br/>
<span class='tline' id='l124' data-llen='2852:2878'><a onclick="displayPageImage('KR1b0010', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2878:2902'>　是然後可以為嘉謨也禹亦有謨而舜申其成功禹之</span><br/>
<span class='tline' id='l126' data-llen='2902:2926'>　功不專在謨故也然則立言以為天下後世人臣之楷</span><br/>
<span class='tline' id='l127' data-llen='2926:2948'>　模者莫皋陶若也揚雄曰謨合皋陶之謂嘉信哉</span><br/>
<span class='tline' id='l128' data-llen='2948:2952'>益稷</span><br/>
<span class='tline' id='l129' data-llen='2952:2975'>帝曰來禹汝亦昌言禹拜曰都帝予何言予思日孜孜</span><br/>
<span class='tline' id='l130' data-llen='2975:2998'>皐陶曰吁如何禹曰洪水滔天浩浩懐山襄陵下民昏</span><br/>
<span class='tline' id='l131' data-llen='2998:3021'>墊予乘四載随山刋木暨益奏庶鮮食予决九川距四</span><br/>
<span class='tline' id='l132' data-llen='3021:3044'>海濬畎澮距川暨稷播奏庶艱食鮮食懋遷有無化居</span><br/>
<span class='tline' id='l133' data-llen='3044:3070'><a onclick="displayPageImage('KR1b0010', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3070:3080'>烝民乃粒萬邦作乂</span><br/>
<span class='tline' id='l135' data-llen='3080:3103'>　伏生以益稷合於皋陶謨似亦有理盖味其辭意則</span><br/>
<span class='tline' id='l136' data-llen='3103:3126'>　未竟也皋陶方退託於未有知思日贊贊襄哉而帝</span><br/>
<span class='tline' id='l137' data-llen='3126:3149'>　呼禹曰汝亦昌言是喜皋陶之謨而使禹亦言之也</span><br/>
<span class='tline' id='l138' data-llen='3149:3172'>　亦者連上文言也禹聞帝命則拜謂帝曰皋陶所言</span><br/>
<span class='tline' id='l139' data-llen='3172:3195'>　至矣盡矣予何言哉皋陶欲其必言也故驚嘆而問</span><br/>
<span class='tline' id='l140' data-llen='3195:3219'>　焉曰如何如何者所以𤼵禹之言也禹曰洪水滔天</span><br/>
<span class='tline' id='l141' data-llen='3219:3242'>　微茫無際也浩浩懐山襄陵丘陵且不見况得平土</span><br/>
<span class='tline' id='l142' data-llen='3242:3268'><a onclick="displayPageImage('KR1b0010', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3268:3291'>　乎下民昏瞀墊溺禹思天下有溺者由已溺之三過</span><br/>
<span class='tline' id='l144' data-llen='3291:3314'>　其門而不入之時也是故水行乘舟陸行乘車泥乘</span><br/>
<span class='tline' id='l145' data-llen='3314:3337'>　輴山乘樏随山高下刋木以積薪為隄防也當是時</span><br/>
<span class='tline' id='l146' data-llen='3337:3360'>　益烈山澤而焚之得禽獸以進於斯民補其乏食益</span><br/>
<span class='tline' id='l147' data-llen='3360:3383'>　之功大矣及水之將平决九川以距四海九州各有</span><br/>
<span class='tline' id='l148' data-llen='3383:3406'>　川導之至於海四海者東南西北之水各随其地勢</span><br/>
<span class='tline' id='l149' data-llen='3406:3429'>　而導之此禹行其所無事也濬畎澮距川解者曰凡</span><br/>
<span class='tline' id='l150' data-llen='3429:3452'>　一耦之伐廣尺深尺為畎百里之内廣二尋深二仭</span><br/>
<span class='tline' id='l151' data-llen='3452:3478'><a onclick="displayPageImage('KR1b0010', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3478:3501'>　為澮濬畎澮距川川者大川也眀其水亦至于海也</span><br/>
<span class='tline' id='l153' data-llen='3501:3524'>　此禹盡力乎溝洫也海内漸得平土於是稷降播種</span><br/>
<span class='tline' id='l154' data-llen='3524:3547'>　以進於民其曰艱食草木之根也鮮食魚鼈也民既</span><br/>
<span class='tline' id='l155' data-llen='3547:3570'>　得取艱食鮮食而商旅有塗可行又使之懋遷有無</span><br/>
<span class='tline' id='l156' data-llen='3570:3593'>　以其所有易其所無也化者不腐敗居者有儲蓄烝</span><br/>
<span class='tline' id='l157' data-llen='3593:3616'>　民乃粒則饑饉之患去稷之功大矣是禹以萬邦作</span><br/>
<span class='tline' id='l158' data-llen='3616:3639'>　乂之功歸之益稷也禹既歸功於益稷益稷初無言</span><br/>
<span class='tline' id='l159' data-llen='3639:3657'>　也而以名篇者彰禹推賢遜能之徳也</span><br/>
<span class='tline' id='l160' data-llen='3657:3683'><a onclick="displayPageImage('KR1b0010', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3683:3706'>皋陶曰俞師汝昌言禹曰都帝慎乃在位帝曰俞禹曰</span><br/>
<span class='tline' id='l162' data-llen='3706:3729'>安汝止惟幾惟康其弼直惟動丕應徯志以昭受上帝</span><br/>
<span class='tline' id='l163' data-llen='3729:3748'>天其申命用休帝曰吁臣哉鄰哉鄰哉臣哉</span><br/>
<span class='tline' id='l164' data-llen='3748:3771'>　皋陶曰俞信如其言也然帝實欲師汝昌言今汝言</span><br/>
<span class='tline' id='l165' data-llen='3771:3794'>　益稷之功固美矣而帝之所以覬聞於汝者汝未嘗</span><br/>
<span class='tline' id='l166' data-llen='3794:3817'>　言也禹於是乃言曰都帝謹乃在位夫舜以大徳得</span><br/>
<span class='tline' id='l167' data-llen='3817:3840'>　位而禹猶欲其謹乃在位則位之難保可知矣舜視</span><br/>
<span class='tline' id='l168' data-llen='3840:3863'>　棄天下如敝屣兢兢業業夫豈以位為樂哉其曰俞</span><br/>
<span class='tline' id='l169' data-llen='3863:3890'><a onclick="displayPageImage('KR1b0010', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3890:3913'>　者敬領其昌言也禹又以無安厥位惟危欲安汝止</span><br/>
<span class='tline' id='l171' data-llen='3913:3936'>　以盡其保位之道大學所謂人君止於仁君茍能仁</span><br/>
<span class='tline' id='l172' data-llen='3936:3959'>　斯安厥位然而仁豈外求而得哉在吾心爾凡人之</span><br/>
<span class='tline' id='l173' data-llen='3959:3982'>　心生無不直惟幾惟康可以弼直不然是罔之生也</span><br/>
<span class='tline' id='l174' data-llen='3982:4005'>　是故聖人惟幾也戒謹於微而弗著惟康也戒謹於</span><br/>
<span class='tline' id='l175' data-llen='4005:4028'>　安而弗危輔之翼之吾之直心於是乎在淵乎其静</span><br/>
<span class='tline' id='l176' data-llen='4028:4051'>　皎乎其眀故能止其所也此帝王治心之要大學所</span><br/>
<span class='tline' id='l177' data-llen='4051:4074'>　謂正心誠意之旨也禹之昌言可謂破的矣心既直</span><br/>
<span class='tline' id='l178' data-llen='4074:4101'><a onclick="displayPageImage('KR1b0010', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4101:4124'>　矣以吾之心合天下之心天下之期待於我者莫不</span><br/>
<span class='tline' id='l180' data-llen='4124:4147'>　丕應矣是人予之也人予之則天予之矣天予之則</span><br/>
<span class='tline' id='l181' data-llen='4147:4170'>　申眀用休所謂宜民宜人受禄于天也此禹之昌言</span><br/>
<span class='tline' id='l182' data-llen='4170:4193'>　徑指人心眀白如此舜安得而不師之乎禹既以正</span><br/>
<span class='tline' id='l183' data-llen='4193:4216'>　心之要専責於舜舜方嘆曰吁為天下豈不在君臣</span><br/>
<span class='tline' id='l184' data-llen='4216:4239'>　相得何獨在我乎於是臣鄰之助股肱耳目之喻方</span><br/>
<span class='tline' id='l185' data-llen='4239:4263'>　𤼵於口矣禹非不知此理也顧其君方有意師其昌</span><br/>
<span class='tline' id='l186' data-llen='4263:4286'>　言不得不端本澄源而責效於其君之心也說者乃</span><br/>
<span class='tline' id='l187' data-llen='4286:4313'><a onclick="displayPageImage('KR1b0010', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4313:4336'>　曰其弼直者其弼臣直也禹方相舜其陳昌言豈敢</span><br/>
<span class='tline' id='l189' data-llen='4336:4359'>　自媒以謂欲保厥位湏我乃濟乎竊意不矜不伐者</span><br/>
<span class='tline' id='l190' data-llen='4359:4382'>　不肯為也此語在稷契輩言之猶可若禹自贊則慎</span><br/>
<span class='tline' id='l191' data-llen='4382:4405'>　乃在位之語是脅其君以自售也即此而論非言弼</span><br/>
<span class='tline' id='l192' data-llen='4405:4428'>　臣眀矣不然舜安有嗟吁之言而復于禹乎其曰臣</span><br/>
<span class='tline' id='l193' data-llen='4428:4451'>　哉鄰哉鄰哉臣哉臣者大臣鄰者小臣盖言必得小</span><br/>
<span class='tline' id='l194' data-llen='4451:4474'>　大之臣咸懐忠良然後天人皆予以致時雍之治予</span><br/>
<span class='tline' id='l195' data-llen='4474:4494'>　一人豈能自致哉此舜因禹昌言而𤼵也</span><br/>
<span class='tline' id='l196' data-llen='4494:4521'><a onclick="displayPageImage('KR1b0010', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4521:4544'>禹曰俞帝曰臣作朕股肱耳目予欲左右有民汝翼予</span><br/>
<span class='tline' id='l198' data-llen='4544:4567'>欲宣力四方汝為予欲觀古人之象日月星辰山龍華</span><br/>
<span class='tline' id='l199' data-llen='4567:4590'>蟲作㑹宗彞藻大粉米黼黻絺繡以五采彰施于五色</span><br/>
<span class='tline' id='l200' data-llen='4590:4613'>作服汝眀予欲聞六律五聲八音在治忽以出納五言</span><br/>
<span class='tline' id='l201' data-llen='4613:4636'>汝聽予違汝弼汝無面從退有後言欽四鄰庶頑讒說</span><br/>
<span class='tline' id='l202' data-llen='4636:4659'>若不在時侯以眀之撻以記之書用識哉欲並生哉工</span><br/>
<span class='tline' id='l203' data-llen='4659:4682'>以納言時而颺之格則承之庸之否則威之禹曰俞哉</span><br/>
<span class='tline' id='l204' data-llen='4682:4705'>帝光天之下至于海隅蒼生萬邦黎獻共惟帝臣惟帝</span><br/>
<span class='tline' id='l205' data-llen='4705:4732'><a onclick="displayPageImage('KR1b0010', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4732:4755'>時舉敷納以言眀庶以功車服以庸誰敢不讓敢不敬</span><br/>
<span class='tline' id='l207' data-llen='4755:4763'>應帝不時敷同</span><br/>
<span class='tline' id='l208' data-llen='4763:4786'>　禹曰俞者誠如舜語須君臣一徳乃能致治也舜於</span><br/>
<span class='tline' id='l209' data-llen='4786:4809'>　是有股肱耳目之喻夫人之有體非股肱何以運動</span><br/>
<span class='tline' id='l210' data-llen='4809:4832'>　非耳目何以聰察無此則塊然一物耳誠何用哉左</span><br/>
<span class='tline' id='l211' data-llen='4832:4855'>　右有民者肱之用宣力四方者股之用以左右故言</span><br/>
<span class='tline' id='l212' data-llen='4855:4878'>　翼以宣力故言為至於觀象作服皆法古人繫辭曰</span><br/>
<span class='tline' id='l213' data-llen='4878:4901'>　黄帝堯舜垂衣裳而天下治則知舜之觀象有自來</span><br/>
<span class='tline' id='l214' data-llen='4901:4928'><a onclick="displayPageImage('KR1b0010', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4928:4951'>　矣日也月也星辰也山也龍也華蟲也六者繪而為</span><br/>
<span class='tline' id='l216' data-llen='4951:4974'>　衣宗彞也藻也火也粉米也黼也黻也六者以絺繡</span><br/>
<span class='tline' id='l217' data-llen='4974:4997'>　而為裳則黄帝堯舜之衣裳盖亦有所本也故曰古</span><br/>
<span class='tline' id='l218' data-llen='4997:5020'>　人之象此以五采彰施于五色作服所以為目之用</span><br/>
<span class='tline' id='l219' data-llen='5020:5043'>　也故曰汝眀太蔟姑洗㽔賔夷則無射黄鍾六者謂</span><br/>
<span class='tline' id='l220' data-llen='5043:5066'>　之六律宫商角徴羽五者謂之五聲金石絲竹匏土</span><br/>
<span class='tline' id='l221' data-llen='5066:5089'>　革木八者謂之八音聲音之道與政通作之可以知</span><br/>
<span class='tline' id='l222' data-llen='5089:5112'>　治忽治者治世之音忽者亂世之音也治忽在民五</span><br/>
<span class='tline' id='l223' data-llen='5112:5139'><a onclick="displayPageImage('KR1b0010', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5139:5162'>　言方言也五方之民言語不通嗜欲不同達其志通</span><br/>
<span class='tline' id='l225' data-llen='5162:5185'>　其欲非音律不可也周官大行人屬象胥者諭言語</span><br/>
<span class='tline' id='l226' data-llen='5185:5208'>　協辭命也屬瞽史者諭書名聴聲音也夫如是然後</span><br/>
<span class='tline' id='l227' data-llen='5208:5231'>　五方之言可以出納也出者宣吾命納者采其言言</span><br/>
<span class='tline' id='l228' data-llen='5231:5254'>　語既通吾之治忽所以必可知也此出納五言所以</span><br/>
<span class='tline' id='l229' data-llen='5254:5277'>　為耳之用也故曰汝聽夫一人之身而具股肱耳目</span><br/>
<span class='tline' id='l230' data-llen='5277:5300'>　豈不謂之全人乎舜舉此以詔禹示其必不可無也</span><br/>
<span class='tline' id='l231' data-llen='5300:5323'>　責之可謂切矣予或有違汝當弼我汝無面從退有</span><br/>
<span class='tline' id='l232' data-llen='5323:5350'><a onclick="displayPageImage('KR1b0010', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5350:5373'>　後言欽四鄰此専責禹也盖四鄰者左右前後之臣</span><br/>
<span class='tline' id='l234' data-llen='5373:5396'>　非禹正色率下則左右前後之臣安能㒺匪正人乎</span><br/>
<span class='tline' id='l235' data-llen='5396:5419'>　高宗命傅說納誨以輔徳而必曰惟暨乃僚㒺不同</span><br/>
<span class='tline' id='l236' data-llen='5419:5442'>　心以正乃辟說能旁招俊乂列於庶位高宗盖得此</span><br/>
<span class='tline' id='l237' data-llen='5442:5465'>　意也然則舜之所以責臣哉鄰哉之意可見矣四鄰</span><br/>
<span class='tline' id='l238' data-llen='5465:5488'>　之正在禹率之爾其庶頑讒說不能克正者舜無憤</span><br/>
<span class='tline' id='l239' data-llen='5488:5511'>　嫉之心一待之以君子長者之道是故不忍置之刑</span><br/>
<span class='tline' id='l240' data-llen='5511:5534'>　而使得與於射也侯者立的以眀其善惡撻者扑也</span><br/>
<span class='tline' id='l241' data-llen='5534:5561'><a onclick="displayPageImage('KR1b0010', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5561:5584'>　射之有扑所以示衆當其射也司徒搢扑司射釋弓</span><br/>
<span class='tline' id='l243' data-llen='5584:5607'>　去扑以釋算盖非謂施鞭箠也侯者眀其正鵠撻者</span><br/>
<span class='tline' id='l244' data-llen='5607:5630'>　記其筭數書者識其中否其實欲其並生愧恥遷善</span><br/>
<span class='tline' id='l245' data-llen='5630:5653'>　而逺罪也工以納言瞽史採其言颺之以觀其所以</span><br/>
<span class='tline' id='l246' data-llen='5653:5676'>　言茍順而無向之讒說則知其能改過所謂格也格</span><br/>
<span class='tline' id='l247' data-llen='5676:5699'>　則薦之用之否則簡不率教收其威也此舜欲教養</span><br/>
<span class='tline' id='l248' data-llen='5699:5722'>　作成臣下之大略也非待之以君子長者之道能若</span><br/>
<span class='tline' id='l249' data-llen='5722:5745'>　是乎禹於此窺見舜之心寛容廣大無一臣之或遺</span><br/>
<span class='tline' id='l250' data-llen='5745:5772'><a onclick="displayPageImage('KR1b0010', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5772:5796'>　故曰俞哉帝光天之下者言舜徳光眀丕冒天下如帝</span><br/>
<span class='tline' id='l252' data-llen='5796:5819'>　堯所謂光宅也盖四海萬里若以力周安能徧覆惟</span><br/>
<span class='tline' id='l253' data-llen='5819:5842'>　以一性之光眀可以含容燭照至於海隅蒼生萬邦</span><br/>
<span class='tline' id='l254' data-llen='5842:5865'>　黎獻莫不共為帝臣惟帝時舉則普天之下莫非王</span><br/>
<span class='tline' id='l255' data-llen='5865:5888'>　臣矣盖禹聞舜所以待遇臣隣之道委曲周盡是故</span><br/>
<span class='tline' id='l256' data-llen='5888:5912'>　𤼵是言也至是欲帝敷納以言眀試以功車服以寵</span><br/>
<span class='tline' id='l257' data-llen='5912:5935'>　之誰敢不遜敢不敬應帝當不時敷同也敷者誕敷</span><br/>
<span class='tline' id='l258' data-llen='5935:5958'>　同者調一欲舜無時而不敷同此道也如此則君之</span><br/>
<span class='tline' id='l259' data-llen='5958:5985'><a onclick="displayPageImage('KR1b0010', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5985:6008'>　所以馭臣至矣盡矣在位之人孰不懐忠以報上乎</span><br/>
<span class='tline' id='l261' data-llen='6008:6031'>日奏罔功無若丹朱傲惟慢遊是好傲虐是作罔晝夜</span><br/>
<span class='tline' id='l262' data-llen='6031:6054'>頟頟罔水行舟朋淫于家用殄厥世予創若時娶于塗</span><br/>
<span class='tline' id='l263' data-llen='6054:6091'>山辛壬癸甲啟<img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/><img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/>而泣予弗子惟荒度土功弼成五</span><br/>
<span class='tline' id='l264' data-llen='6091:6114'>服至于五千州十有二師外薄四海咸建五長各迪有</span><br/>
<span class='tline' id='l265' data-llen='6114:6137'>功苗頑弗即工帝其念哉帝曰迪朕徳時乃功惟敘皐</span><br/>
<span class='tline' id='l266' data-llen='6137:6150'>陶方祗厥敘方施象刑惟眀</span><br/>
<span class='tline' id='l267' data-llen='6150:6173'>　日奏罔功無若丹朱傲盖言舜之時獨難化者若曰</span><br/>
<span class='tline' id='l268' data-llen='6173:6200'><a onclick="displayPageImage('KR1b0010', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6200:6223'>　日聞其無状無如丹朱也禹取是以為戒所謂不善</span><br/>
<span class='tline' id='l270' data-llen='6223:6246'>　人善人之資也傲而虐是慘酷也頟頟失法度無晝</span><br/>
<span class='tline' id='l271' data-llen='6246:6269'>　夜為之猶無水以行舟其能濟乎朋淫于家朋非止</span><br/>
<span class='tline' id='l272' data-llen='6269:6292'>　一人若紂之酒池肉林也天下之謳歌訟獄所以不</span><br/>
<span class='tline' id='l273' data-llen='6292:6315'>　之丹朱而之舜用自絶于世也禹能懲創其失娶于</span><br/>
<span class='tline' id='l274' data-llen='6315:6338'>　塗山涉辛壬癸甲四日而去家至于有子而弗子所</span><br/>
<span class='tline' id='l275' data-llen='6338:6361'>　謂克儉于家也惟荒度土功荒大也大其規畫以盡</span><br/>
<span class='tline' id='l276' data-llen='6361:6384'>　治水之道所謂克勤于邦也既反丹朱之傲所謂不</span><br/>
<span class='tline' id='l277' data-llen='6384:6411'><a onclick="displayPageImage('KR1b0010', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6411:6434'>　自滿假也故能輔成五服至于五千里皆得平土而</span><br/>
<span class='tline' id='l279' data-llen='6434:6457'>　居九州肇為十二州州各有師師者置牧也五服之</span><br/>
<span class='tline' id='l280' data-llen='6457:6480'>　外邉方下國置長而已莫不各迪有功惟苗弗率禹</span><br/>
<span class='tline' id='l281' data-llen='6480:6503'>　以謂不可以法治而可以徳服此欲舜誕敷文徳以</span><br/>
<span class='tline' id='l282' data-llen='6503:6526'>　來之昌言之要也舜曰天下所以允蹈我徳既藉汝</span><br/>
<span class='tline' id='l283' data-llen='6526:6549'>　有平水土之功使六府三事允治萬世永賴又有皐</span><br/>
<span class='tline' id='l284' data-llen='6549:6572'>　陶眀刑以服猾夏之蠻夷姦宄之宼賊徳刑並用禹</span><br/>
<span class='tline' id='l285' data-llen='6572:6595'>　之功惟敘皐陶之功祗敘何患苗之不丕敘耶使舜</span><br/>
<span class='tline' id='l286' data-llen='6595:6622'><a onclick="displayPageImage('KR1b0010', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6622:6642'>　不知二臣功徳之大安肯以此復其昌言乎</span><br/>
<span class='tline' id='l288' data-llen='6642:6665'>夔曰戛擊鳴球搏拊琴瑟以詠祖考來格虞賔在位羣</span><br/>
<span class='tline' id='l289' data-llen='6665:6688'>后徳讓下管鼗鼓合止柷敔笙鏞以間鳥獸蹌蹌簫韶</span><br/>
<span class='tline' id='l290' data-llen='6688:6711'>九成鳳凰來儀夔曰於予擊石拊石百獸率舞庶尹允</span><br/>
<span class='tline' id='l291' data-llen='6711:6734'>諧帝庸作歌曰勑天之命惟時惟幾乃歌曰股肱喜哉</span><br/>
<span class='tline' id='l292' data-llen='6734:6757'>元首起哉百工熈哉皐陶拜手稽首颺言曰念哉率作</span><br/>
<span class='tline' id='l293' data-llen='6757:6780'>興事慎乃憲欽哉屢省乃成欽哉乃賡載歌曰元首眀</span><br/>
<span class='tline' id='l294' data-llen='6780:6803'>哉股肱良哉庶事康哉又歌曰元首叢脞哉股肱惰哉</span><br/>
<span class='tline' id='l295' data-llen='6803:6830'><a onclick="displayPageImage('KR1b0010', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6830:6843'>萬事墮哉帝拜曰俞往欽哉</span><br/>
<span class='tline' id='l297' data-llen='6843:6866'>　后夔言作樂之成皐陶載賡歌之美非皋陶自言也</span><br/>
<span class='tline' id='l298' data-llen='6866:6889'>　禹據二人之言以表大治之告備也盖益稷一篇皆</span><br/>
<span class='tline' id='l299' data-llen='6889:6912'>　禹昌言前敘益稷之功後述皐陶之績此禹推賢遜</span><br/>
<span class='tline' id='l300' data-llen='6912:6935'>　能之本心欲帝念功而云也夫戛擊鳴球球玉磬也</span><br/>
<span class='tline' id='l301' data-llen='6935:6958'>　合止搏拊琴瑟皆作升歌在上幽而祖考眀而羣后</span><br/>
<span class='tline' id='l302' data-llen='6958:6981'>　㒺不降順丹朱難化亦且賔服而在位此堂上之樂</span><br/>
<span class='tline' id='l303' data-llen='6981:7004'>　所以動化之效也下管鼗鼓合止柷敔笙鏞間作鳥</span><br/>
<span class='tline' id='l304' data-llen='7004:7031'><a onclick="displayPageImage('KR1b0010', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7031:7054'>　獸蹌蹌和鳴也鳳凰來儀和應也擊石拊石磬也飛</span><br/>
<span class='tline' id='l306' data-llen='7054:7077'>　者走者逰於造化亭毒中踴躍翔舞以呈瑞此堂下</span><br/>
<span class='tline' id='l307' data-llen='7077:7100'>　之樂所以動化之效也然極於擊石拊石者石為八</span><br/>
<span class='tline' id='l308' data-llen='7100:7123'>　音之首于卦為乾其聲清微必待磬聲諧合而樂遂</span><br/>
<span class='tline' id='l309' data-llen='7123:7146'>　以成此所以堂上必鳴球堂下必擊石也詩曰鼗鼓</span><br/>
<span class='tline' id='l310' data-llen='7146:7169'>　淵淵嘒嘒管聲既和且平依我磬聲此之謂也方樂</span><br/>
<span class='tline' id='l311' data-llen='7169:7192'>　初作羣后徳遜虞賔在位而已及樂既成庶尹至于</span><br/>
<span class='tline' id='l312' data-llen='7192:7215'>　允諧雖丹朱之不肖亦為善良矣季札觀樂獨於韶</span><br/>
<span class='tline' id='l313' data-llen='7215:7242'><a onclick="displayPageImage('KR1b0010', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7242:7265'>　箾則曰徳至矣哉如天之無不幬如地之無不載雖</span><br/>
<span class='tline' id='l315' data-llen='7265:7288'>　甚盛徳其蔑以加于此矣孔子在齊聞之亦至于忘</span><br/>
<span class='tline' id='l316' data-llen='7288:7311'>　味想其當時廣大悉備仁風和氣充塞乎範圍之内</span><br/>
<span class='tline' id='l317' data-llen='7311:7334'>　無一人一物不得其所也舜治至此宜少自逸樂而</span><br/>
<span class='tline' id='l318' data-llen='7334:7357'>　作歌自警勅天之命惟時惟幾時者一日無曠幾者</span><br/>
<span class='tline' id='l319' data-llen='7357:7380'>　每事防微一人之身元首不動而股肱之運以熈萬</span><br/>
<span class='tline' id='l320' data-llen='7380:7403'>　事此其序也皐陶領其意以謂君率於上臣下作而</span><br/>
<span class='tline' id='l321' data-llen='7403:7426'>　行之故曰率作也憲舊章也屢省審諦也於此致欽</span><br/>
<span class='tline' id='l322' data-llen='7426:7453'><a onclick="displayPageImage('KR1b0010', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7453:7476'>　則事無有不興者矣夫君逸臣勞萬古不易之論元</span><br/>
<span class='tline' id='l324' data-llen='7476:7499'>　首之眀則能知人股肱之良則雲龍風虎自然相符</span><br/>
<span class='tline' id='l325' data-llen='7499:7522'>　庶事安得而不康若元首不眀則自聖而輕臣下自</span><br/>
<span class='tline' id='l326' data-llen='7522:7545'>　用而昵諂䛕細事必親徒爾叢脞而大事不舉失其</span><br/>
<span class='tline' id='l327' data-llen='7545:7568'>　機㑹股肱在位充員茍禄無所建眀萬事安得而不</span><br/>
<span class='tline' id='l328' data-llen='7568:7591'>　隳皐陶之戒可謂不阿人主矣帝拜曰俞者非拜皐</span><br/>
<span class='tline' id='l329' data-llen='7591:7614'>　陶之歌也禹之昌言至是方畢拜而受之也竊嘗論</span><br/>
<span class='tline' id='l330' data-llen='7614:7637'>　天生聖賢非為一時盖亦欲垂法於萬世為君臣之</span><br/>
<span class='tline' id='l331' data-llen='7637:7664'><a onclick="displayPageImage('KR1b0010', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7664:7687'>　軌範觀益稷一篇可以知人君下下之仁聽納之懿</span><br/>
<span class='tline' id='l333' data-llen='7687:7710'>　人臣歸美報上之忠推賢遜能之實莫不兩盡焉盖</span><br/>
<span class='tline' id='l334' data-llen='7710:7729'>　不如是不足為禹皐陶之謨也嗚呼盛哉</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0010', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書講義卷二　　　　　　宋　史浩　撰</span><br/>
<span class='tline' id='l10' data-llen='210:232'>虞舜側㣲堯聞之聰明將使嗣位歴試諸難作舜典</span><br/>
<span class='tline' id='l11' data-llen='232:255'>　孟子曰舜為法於天下可傳於後世此天意也夫自</span><br/>
<span class='tline' id='l12' data-llen='255:278'>　開闢以來天地廣大純厚之氣停蓄於上下歴鴻荒</span><br/>
<span class='tline' id='l13' data-llen='278:301'>　至三皇四帝而有舜舜得其氣之大全蓋欲使之為</span><br/>
<span class='tline' id='l14' data-llen='301:324'>　天下後世作法不得不生於側㣲側㣲者隠陋也夫</span><br/>
<span class='tline' id='l15' data-llen='324:347'>　既起於隠陋則萬古耕稼陶漁者皆得以取法夫既</span><br/>
<span class='tline' id='l16' data-llen='347:373'><a onclick="displayPageImage('KR1b0010', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='373:396'>　父頏母嚚象傲則萬古處父子兄弟之間者皆得以</span><br/>
<span class='tline' id='l18' data-llen='396:419'>　取法夫既百官事之二女女焉則萬古為朋友長幼</span><br/>
<span class='tline' id='l19' data-llen='419:442'>　夫婦者皆得以取法夫既齊七政頒五瑞巡狩以覲</span><br/>
<span class='tline' id='l20' data-llen='442:465'>　諸侯協時月正日同律度量衡舉賢去不肖則萬古</span><br/>
<span class='tline' id='l21' data-llen='465:488'>　為君者皆得以取法向使舜不生於側㣲則人倫五</span><br/>
<span class='tline' id='l22' data-llen='488:511'>　者政化百為可以為法爾耕稼陶漁何所法乎是故</span><br/>
<span class='tline' id='l23' data-llen='511:534'>　孰不為耕使人遜畔者舜也孰不為漁使人遜居者</span><br/>
<span class='tline' id='l24' data-llen='534:557'>　舜也然則天固生舜於側㣲之中其意蓋為天下後</span><br/>
<span class='tline' id='l25' data-llen='557:583'><a onclick="displayPageImage('KR1b0010', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='583:606'>　世作大模楷欲使天下後世自天子至於庶人皆當</span><br/>
<span class='tline' id='l27' data-llen='606:629'>　法舜也嗚呼非孟子不能形容大舜非深明大舜者</span><br/>
<span class='tline' id='l28' data-llen='629:652'>　不能知天意之所在也前言側陋者其地也此言側</span><br/>
<span class='tline' id='l29' data-llen='652:675'>　㣲者其人也堯曰予聞之安有以天下與人聞之不</span><br/>
<span class='tline' id='l30' data-llen='675:698'>　熟而輕授乎君人之德唯在聰明聰明者與天地同</span><br/>
<span class='tline' id='l31' data-llen='698:721'>　體故曰惟天聰明惟聖時憲是故堯舜以聰明在上</span><br/>
<span class='tline' id='l32' data-llen='721:744'>　而仲虺稱湯亦曰惟天生聰明時乂穆王稱文武亦</span><br/>
<span class='tline' id='l33' data-llen='744:767'>　曰聰明齊聖序書者以聰明包括舜之大德當矣夫</span><br/>
<span class='tline' id='l34' data-llen='767:793'><a onclick="displayPageImage('KR1b0010', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='793:816'>　以側㣲一介之野人而使之當五典百揆四門大麓</span><br/>
<span class='tline' id='l36' data-llen='816:839'>　上而欽天事神中而黜陟幽明下而至於夷蠻鳥獸</span><br/>
<span class='tline' id='l37' data-llen='839:862'>　魚鼈皆獲其所豈不為甚難哉惟其難而能為之使</span><br/>
<span class='tline' id='l38' data-llen='862:885'>　天下之人皆知之皆見之皆以莫能及而心服焉此</span><br/>
<span class='tline' id='l39' data-llen='885:900'>　舜之所以終能享無為之治也</span><br/>
<span class='tline' id='l40' data-llen='900:904'>舜典</span><br/>
<span class='tline' id='l41' data-llen='904:928'>曰若稽古帝舜曰重華協于帝濬哲文明温恭允塞𤣥</span><br/>
<span class='tline' id='l42' data-llen='928:951'>德升聞乃命以位愼徽五典五典克從納于百揆百揆</span><br/>
<span class='tline' id='l43' data-llen='951:977'><a onclick="displayPageImage('KR1b0010', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='977:1000'>時敘賓于四門四門穆穆納于大麓烈風雷雨弗迷帝</span><br/>
<span class='tline' id='l45' data-llen='1000:1023'>曰格汝舜詢事考言乃言底可績三載汝陟帝位舜讓</span><br/>
<span class='tline' id='l46' data-llen='1023:1029'>于德弗嗣</span><br/>
<span class='tline' id='l47' data-llen='1029:1052'>　粤若稽古帝舜此不謂之虞舜而曰帝舜者舜已為</span><br/>
<span class='tline' id='l48' data-llen='1052:1075'>　帝也服堯之服誦堯之言行堯之行謂之重華宜矣</span><br/>
<span class='tline' id='l49' data-llen='1075:1098'>　然非其心協于堯則非所謂重也重者言其施為皆</span><br/>
<span class='tline' id='l50' data-llen='1098:1121'>　由堯之本意也濬深也哲深于内而文明溫恭篤實</span><br/>
<span class='tline' id='l51' data-llen='1121:1144'>　見于外者皆合堯之欽明文思也幽㣲之德既上聞</span><br/>
<span class='tline' id='l52' data-llen='1144:1170'><a onclick="displayPageImage('KR1b0010', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1170:1193'>　于帝聰則堯之信舜者久矣夫天下之至難者莫若</span><br/>
<span class='tline' id='l54' data-llen='1193:1217'>　敘彝倫明百度懐萬邦格皇天堯使舜敬徽五典五典</span><br/>
<span class='tline' id='l55' data-llen='1217:1240'>　克從者彝倫敘也納于百揆百揆時敘者百度明也</span><br/>
<span class='tline' id='l56' data-llen='1240:1263'>　賔四門以禮外客四門穆穆然和敬者萬邦懐也納</span><br/>
<span class='tline' id='l57' data-llen='1263:1286'>　于大麓行深山大澤中雖烈風雷雨而不變皇天格</span><br/>
<span class='tline' id='l58' data-llen='1286:1309'>　也此皆舜受命之符而天下于此亦必皆知舜之可</span><br/>
<span class='tline' id='l59' data-llen='1309:1332'>　以為吾君也然則堯之所以稔舜之德者至矣盡矣</span><br/>
<span class='tline' id='l60' data-llen='1332:1355'>　格來也呼之辭也詢事考言者雖以堯之聖其觀人</span><br/>
<span class='tline' id='l61' data-llen='1355:1381'><a onclick="displayPageImage('KR1b0010', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1381:1404'>　也亦必先詢其行事而後考其言歴試諸難詢其行</span><br/>
<span class='tline' id='l63' data-llen='1404:1427'>　事也至是足以驗其言矣乃言底可績者知其言之</span><br/>
<span class='tline' id='l64' data-llen='1427:1450'>　必可行非若共工之靜言庸違也告之以三載汝當</span><br/>
<span class='tline' id='l65' data-llen='1450:1473'>　陟帝位舜猶自以為德不足以嗣堯而辭焉則受堯</span><br/>
<span class='tline' id='l66' data-llen='1473:1497'>　之位其敢慢命而違其言乎故韓愈曰堯以是𫝊之</span><br/>
<span class='tline' id='l67' data-llen='1497:1520'>　舜豈非授受一道而不可以差殊觀乎嗚呼此其所</span><br/>
<span class='tline' id='l68' data-llen='1520:1528'>　以為堯舜也</span><br/>
<span class='tline' id='l69' data-llen='1528:1539'>正月上日受終于文祖</span><br/>
<span class='tline' id='l70' data-llen='1539:1565'><a onclick="displayPageImage('KR1b0010', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1565:1588'>　正月一月也上日非朔日乃吉日也文祖其始祖廟</span><br/>
<span class='tline' id='l72' data-llen='1588:1611'>　也有事于祖廟則餘廟可知矣古者人君受命告于</span><br/>
<span class='tline' id='l73' data-llen='1611:1634'>　文祖受終亦然受終者明堯猶在御而倦勤退位終</span><br/>
<span class='tline' id='l74' data-llen='1634:1657'>　天子之事爾至是舜始攝也古之聖人求與天地相</span><br/>
<span class='tline' id='l75' data-llen='1657:1680'>　似者惟堯與舜此孔子定書獨首二典也堯之有天</span><br/>
<span class='tline' id='l76' data-llen='1680:1703'>　下黄屋非心心乎道也堯舜以治天下為有道者之</span><br/>
<span class='tline' id='l77' data-llen='1703:1726'>　細事故視此身如寄逆旅無一分留戀舉而與賢初</span><br/>
<span class='tline' id='l78' data-llen='1726:1749'>　無吝色原其本心無偏無黨合乎道耳是以孔子取</span><br/>
<span class='tline' id='l79' data-llen='1749:1775'><a onclick="displayPageImage('KR1b0010', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1775:1798'>　為萬古帝王之軌範後世雖有巧辯不得少訾焉也</span><br/>
<span class='tline' id='l81' data-llen='1798:1809'>在璿璣玉衡以齊七政</span><br/>
<span class='tline' id='l82' data-llen='1809:1832'>　此舜作體天之法也堯有厯象舜則璣衡厯象以數</span><br/>
<span class='tline' id='l83' data-llen='1832:1855'>　推也璣衡以形求也其實均于體天以布政也璿為</span><br/>
<span class='tline' id='l84' data-llen='1855:1878'>　隂類故璣在上玉為陽類故衡在下天氣下降地氣</span><br/>
<span class='tline' id='l85' data-llen='1878:1901'>　上騰之象也日月五星于是不得遁矣然而人君一</span><br/>
<span class='tline' id='l86' data-llen='1901:1924'>　事之乖宜一物之失所則日月為之薄蝕五星為之</span><br/>
<span class='tline' id='l87' data-llen='1924:1947'>　謫見謂之七政舜亦視之而立政也後世帝王其有</span><br/>
<span class='tline' id='l88' data-llen='1947:1973'><a onclick="displayPageImage('KR1b0010', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1973:1996'>　即政之初不知應天以立政者是不法舜也而能治</span><br/>
<span class='tline' id='l90' data-llen='1996:2002'>　天下乎</span><br/>
<span class='tline' id='l91' data-llen='2002:2021'>肆類于上帝禋于六宗望于山川徧于羣神</span><br/>
<span class='tline' id='l92' data-llen='2021:2044'>　此舜作事天之法也肆遂也類祭也上帝天也天夫</span><br/>
<span class='tline' id='l93' data-llen='2044:2067'>　道也地妻道也舉天則地必從矣昊天有成命之詩</span><br/>
<span class='tline' id='l94' data-llen='2067:2090'>　曰郊祀天地者以此也禋亦祭也六宗者祭法所謂</span><br/>
<span class='tline' id='l95' data-llen='2090:2113'>　時也寒暑也日也月也星也水旱也四坎壇之祭四</span><br/>
<span class='tline' id='l96' data-llen='2113:2136'>　方山林川谷之見怪物者皆得為之神以其幽逺望</span><br/>
<span class='tline' id='l97' data-llen='2136:2162'><a onclick="displayPageImage('KR1b0010', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2162:2185'>　而祭之故曰望于山川徧于羣神也後世帝王其有</span><br/>
<span class='tline' id='l99' data-llen='2185:2208'>　為社稷主即位之初而不能告天地神明者是不法</span><br/>
<span class='tline' id='l100' data-llen='2208:2219'>　舜也而能治天下乎</span><br/>
<span class='tline' id='l101' data-llen='2219:2238'>輯五瑞旣月乃日覲四岳羣牧班瑞于羣后</span><br/>
<span class='tline' id='l102' data-llen='2238:2261'>　此舜作合符節之法也輯合也公侯伯子男五等諸</span><br/>
<span class='tline' id='l103' data-llen='2261:2284'>　侯皆有所執之玉即政之始而合斂之既盡也既月</span><br/>
<span class='tline' id='l104' data-llen='2284:2307'>　乃日覲受命之後班于羣后以明天子之賜而諸侯</span><br/>
<span class='tline' id='l105' data-llen='2307:2330'>　執之安有不知所自者乎後世帝王即政之始不能</span><br/>
<span class='tline' id='l106' data-llen='2330:2356'><a onclick="displayPageImage('KR1b0010', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2356:2379'>　班瑞而使諸侯不知其命維新者是不法舜也而可</span><br/>
<span class='tline' id='l108' data-llen='2379:2385'>　以治乎</span><br/>
<span class='tline' id='l109' data-llen='2385:2408'>歲二月東廵守至于岱宗柴望秩于山川肆覲東后協</span><br/>
<span class='tline' id='l110' data-llen='2408:2431'>時月正日同律度量衡脩五禮五玉三帛二生一死贄</span><br/>
<span class='tline' id='l111' data-llen='2431:2439'>如五器卒乃復</span><br/>
<span class='tline' id='l112' data-llen='2439:2462'>　此舜作率諸侯之法也天子適諸侯曰廵狩廵狩者</span><br/>
<span class='tline' id='l113' data-llen='2462:2485'>　廵所守也無非事者蓋廵狩者天子有事於四方所</span><br/>
<span class='tline' id='l114' data-llen='2485:2508'>　以省方觀民設教也舜不待稍久而遽出者知國家</span><br/>
<span class='tline' id='l115' data-llen='2508:2534'><a onclick="displayPageImage('KR1b0010', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2534:2557'>　之綱紀有在於是豈不謂之急先務乎舜都平陽而</span><br/>
<span class='tline' id='l117' data-llen='2557:2580'>　二月逺至東岳者春行東方不敢紊也岱宗泰山也</span><br/>
<span class='tline' id='l118' data-llen='2580:2603'>　燔柴而祭天告至也望而秩于山川遂覲東方之諸</span><br/>
<span class='tline' id='l119' data-llen='2603:2626'>　侯協時月正日所以一正朔也同律十二律也度丈</span><br/>
<span class='tline' id='l120' data-llen='2626:2649'>　尺也量斗斛也衡權衡也所以齊不齊也修五禮吉</span><br/>
<span class='tline' id='l121' data-llen='2649:2673'>　凶軍賔嘉也五玉五瑞也三帛即纁𤣥黄也二生羔</span><br/>
<span class='tline' id='l122' data-llen='2673:2696'>　鴈也一死雉也諸侯各以其等而行贄見之禮也五</span><br/>
<span class='tline' id='l123' data-llen='2696:2719'>　器五瑞也執而歸之天子畢禮則復還之也舜以是</span><br/>
<span class='tline' id='l124' data-llen='2719:2745'><a onclick="displayPageImage('KR1b0010', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2745:2768'>　而率諸侯諸侯敢不䖍恭而奉命乎後世帝王於即</span><br/>
<span class='tline' id='l126' data-llen='2768:2791'>　政之始不知考禮正刑一德以自尊者是不法舜也</span><br/>
<span class='tline' id='l127' data-llen='2791:2799'>　而可以治乎</span><br/>
<span class='tline' id='l128' data-llen='2799:2822'>五月南廵守至于南岳如岱禮八月西廵守至于西岳</span><br/>
<span class='tline' id='l129' data-llen='2822:2845'>如初十有一月朔廵守至于北岳如西禮歸格于藝祖</span><br/>
<span class='tline' id='l130' data-llen='2845:2849'>用特</span><br/>
<span class='tline' id='l131' data-llen='2849:2872'>　此舜作行幸之法也五月必至南方八月必至西方</span><br/>
<span class='tline' id='l132' data-llen='2872:2895'>　十有一月必至北方各以其時也以其時者順天道</span><br/>
<span class='tline' id='l133' data-llen='2895:2921'><a onclick="displayPageImage('KR1b0010', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2921:2944'>　也如岱禮如初如西禮其實無異也及其告歸用特</span><br/>
<span class='tline' id='l135' data-llen='2944:2967'>　者牲用一牛格于藝祖藝祖太祖廟也一牛蕆事告</span><br/>
<span class='tline' id='l136' data-llen='2967:2990'>　至之禮如是其儉則道路之供億菲薄可知矣舜非</span><br/>
<span class='tline' id='l137' data-llen='2990:3013'>　不知千乗萬騎可以自奉三牲九鼎可以奉祖廟也</span><br/>
<span class='tline' id='l138' data-llen='3013:3036'>　蓋以謂五載一廵茍作法于豐天下蕭然煩費矣子</span><br/>
<span class='tline' id='l139' data-llen='3036:3059'>　孫寧無起封泰山而禪梁父之説者乎謹始之道舜</span><br/>
<span class='tline' id='l140' data-llen='3059:3082'>　其得之後世帝王疲民以事游觀之美是不法舜也</span><br/>
<span class='tline' id='l141' data-llen='3082:3090'>　而可以治乎</span><br/>
<span class='tline' id='l142' data-llen='3090:3116'><a onclick="displayPageImage('KR1b0010', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3116:3139'>五載一廵守羣后四朝敷奏以言明試以功車服以庸</span><br/>
<span class='tline' id='l144' data-llen='3139:3162'>　此舜作選諸侯之法也天子廵守諸侯各朝于方岳</span><br/>
<span class='tline' id='l145' data-llen='3162:3185'>　之下羣后四朝是也既使之敷奏而觀其言又使之</span><br/>
<span class='tline' id='l146' data-llen='3185:3208'>　明試而責其功然後錫之車服民功曰庸以車服而</span><br/>
<span class='tline' id='l147' data-llen='3208:3231'>　賞庸所以表凡我之行皆為民也諸侯以民功而受</span><br/>
<span class='tline' id='l148' data-llen='3231:3254'>　賞其誰不勸乎然天子之賜山川土田皆在所錫而</span><br/>
<span class='tline' id='l149' data-llen='3254:3277'>　而必曰車服者以車服為賜予之大也采菽先王能</span><br/>
<span class='tline' id='l150' data-llen='3277:3300'>　錫命之詩也而曰君子來朝何錫予之雖無予之路</span><br/>
<span class='tline' id='l151' data-llen='3300:3326'><a onclick="displayPageImage('KR1b0010', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3326:3349'>　車乗馬又何予之𤣥衮及黼車服之重也如此後</span><br/>
<span class='tline' id='l153' data-llen='3349:3372'>　之帝王茍不先明試之法而與以私恩假以名器是</span><br/>
<span class='tline' id='l154' data-llen='3372:3384'>　不法舜也而可以治乎</span><br/>
<span class='tline' id='l155' data-llen='3384:3398'>肇十有二州封十有二山濬川</span><br/>
<span class='tline' id='l156' data-llen='3398:3421'>　此舜作養民之法也蓋洪水既平之後民日繁庶分</span><br/>
<span class='tline' id='l157' data-llen='3421:3444'>　州所以均戸口也然既庶矣又何加焉曰富之封山</span><br/>
<span class='tline' id='l158' data-llen='3444:3467'>　濬川富其民也肇始也舜始分冀為幽幷分青為營</span><br/>
<span class='tline' id='l159' data-llen='3467:3490'>　也封十有二州之山則斧斤以時而材木不可勝用</span><br/>
<span class='tline' id='l160' data-llen='3490:3516'><a onclick="displayPageImage('KR1b0010', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3516:3539'>　濬十有二州之川則旱暵有儲而粒米不狼戾矣茍</span><br/>
<span class='tline' id='l162' data-llen='3539:3562'>　不治之于安平無事之日事至而為之備亦巳晚矣</span><br/>
<span class='tline' id='l163' data-llen='3562:3585'>　民何所仰乎後之帝王茍不留意于養民是不法舜</span><br/>
<span class='tline' id='l164' data-llen='3585:3594'>　也而可以治乎</span><br/>
<span class='tline' id='l165' data-llen='3594:3617'>象以典刑流宥五刑鞭作官刑扑作教刑金作贖刑眚</span><br/>
<span class='tline' id='l166' data-llen='3617:3635'>災肆赦怙終賊刑欽哉欽哉惟刑之恤哉</span><br/>
<span class='tline' id='l167' data-llen='3635:3658'>　此舜作恤刑之法也蓋民得所養又何加焉曰教之</span><br/>
<span class='tline' id='l168' data-llen='3658:3681'>　教之不從設刑以糾亦不屑之教誨也及其至也刑</span><br/>
<span class='tline' id='l169' data-llen='3681:3708'><a onclick="displayPageImage('KR1b0010', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3708:3731'>　不用而天下化矣典刑常刑也殺人者死傷人抵罪</span><br/>
<span class='tline' id='l171' data-llen='3731:3754'>　各象其所犯五刑墨劓剕宫大辟流者屏之逺方納</span><br/>
<span class='tline' id='l172' data-llen='3754:3777'>　之圜土冀其自新而不殘其支體也鞭扑亦所以緩</span><br/>
<span class='tline' id='l173' data-llen='3777:3800'>　肉刑而贖刑則終之以恕也又時有眚災肆赦之舉</span><br/>
<span class='tline' id='l174' data-llen='3800:3823'>　此刑之所以無刑也至于終以怙恃而不悛革始不</span><br/>
<span class='tline' id='l175' data-llen='3823:3846'>　容于世矣康誥曰人有小罪非眚乃惟終自作不典</span><br/>
<span class='tline' id='l176' data-llen='3846:3869'>　式爾不可不殺此其意也欽哉欽哉惟刑之恤哉哀</span><br/>
<span class='tline' id='l177' data-llen='3869:3892'>　矜惻怛之意備見于此後之帝王不養其民而虐之</span><br/>
<span class='tline' id='l178' data-llen='3892:3919'><a onclick="displayPageImage('KR1b0010', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3919:3939'>　不教其民而刑之是不法舜也而可以治乎</span><br/>
<span class='tline' id='l180' data-llen='3939:3962'>流共工于幽洲放驩兜于崇山竄三苗于三危殛鯀于</span><br/>
<span class='tline' id='l181' data-llen='3962:3973'>羽山四罪而天下咸服</span><br/>
<span class='tline' id='l182' data-llen='3973:3996'>　此舜作用刑之法也幽洲北裔崇山南裔三危西裔</span><br/>
<span class='tline' id='l183' data-llen='3996:4019'>　羽山東裔流之放之竄之皆遷也殛則死矣夫共工</span><br/>
<span class='tline' id='l184' data-llen='4019:4042'>　氏有靜言庸違象恭滔天之罪驩兜氏有醜類惡物</span><br/>
<span class='tline' id='l185' data-llen='4042:4065'>　是與比周之罪三苖氏有不分孤寡不恤窮匱之罪</span><br/>
<span class='tline' id='l186' data-llen='4065:4088'>　鯀則有方命圯族彝倫攸斁之罪在堯之時所謂四</span><br/>
<span class='tline' id='l187' data-llen='4088:4115'><a onclick="displayPageImage('KR1b0010', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4115:4138'>　凶族實衆所棄者棄之矣宜乎天下之咸服也夫賢</span><br/>
<span class='tline' id='l189' data-llen='4138:4161'>　者在位乃能成治然而不肖者不去賢者其肯進乎</span><br/>
<span class='tline' id='l190' data-llen='4161:4184'>　舜先去四凶得用賢之要術也後之帝王知不肖而</span><br/>
<span class='tline' id='l191' data-llen='4184:4205'>　不能退退而不能逺是不法舜也而可以治乎</span><br/>
<span class='tline' id='l192' data-llen='4205:4228'>二十有八載帝乃殂落百姓如䘮考妣三載四海遏密</span><br/>
<span class='tline' id='l193' data-llen='4228:4232'>八音</span><br/>
<span class='tline' id='l194' data-llen='4232:4255'>　堯夀百一十七歲以經考之十六歲即位七十載使</span><br/>
<span class='tline' id='l195' data-llen='4255:4278'>　舜居攝歴試三載自正月上日二十八載矣禮曰大</span><br/>
<span class='tline' id='l196' data-llen='4278:4305'><a onclick="displayPageImage('KR1b0010', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4305:4328'>　德者必得其夀昔華封人祝堯曰使聖人夀堯曰辭</span><br/>
<span class='tline' id='l198' data-llen='4328:4351'>　夫堯豈不知夀之可尚蓋以堯自揆其德必可得夀</span><br/>
<span class='tline' id='l199' data-llen='4351:4374'>　無所事祝也然而封人之心則不然有君如堯使千</span><br/>
<span class='tline' id='l200' data-llen='4374:4397'>　萬年在位人心猶未厭也彼百姓四海攀號慕念至</span><br/>
<span class='tline' id='l201' data-llen='4397:4413'>　三載之久其以父母事堯也宜矣</span><br/>
<span class='tline' id='l202' data-llen='4413:4436'>月正元日舜格于文祖詢于四岳闢四門明四目達四</span><br/>
<span class='tline' id='l203' data-llen='4436:4474'>聰<span class='krp-note'>案此叚講義原闕蓋永樂大典割截以歸/各韻間有脱佚也今無可復考姑從闕文</span></span><br/>
<span class='tline' id='l204' data-llen='4474:4497'>咨十有二牧曰食哉惟時柔逺能邇惇德允元而難任</span><br/>
<span class='tline' id='l205' data-llen='4497:4524'><a onclick="displayPageImage('KR1b0010', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4524:4531'>人蠻夷率服</span><br/>
<span class='tline' id='l207' data-llen='4531:4554'>　此舜作自治之法也夫蠻夷不可以禮義化不可以</span><br/>
<span class='tline' id='l208' data-llen='4554:4577'>　恩惠服使吾自治國勢日彊自然畏而懐之此攘夷</span><br/>
<span class='tline' id='l209' data-llen='4577:4600'>　狄之法也夫外攘夷狄在于内修政事必求共理之</span><br/>
<span class='tline' id='l210' data-llen='4600:4623'>　賢十二牧其人也欲修政事莫先于食哉惟時莫大</span><br/>
<span class='tline' id='l211' data-llen='4623:4646'>　于柔逺能邇莫急于惇德允元而難任人何以言之</span><br/>
<span class='tline' id='l212' data-llen='4646:4669'>　吾不能務農重榖而奪其時安得家給人足乎吾不</span><br/>
<span class='tline' id='l213' data-llen='4669:4692'>　能撫寧近者使之胥悦安得逺者聞風而慕義乎吾</span><br/>
<span class='tline' id='l214' data-llen='4692:4719'><a onclick="displayPageImage('KR1b0010', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4719:4742'>　不能崇尚有德信用其善則任人進矣任人小人也</span><br/>
<span class='tline' id='l216' data-llen='4742:4765'>　君子小人趨操不同使有德者進必能為國逺謀無</span><br/>
<span class='tline' id='l217' data-llen='4765:4788'>　貪功喜殺之心敵人亦必知我國有人而不敢犯至</span><br/>
<span class='tline' id='l218' data-llen='4788:4811'>　于任人則狃于時論不知上䇿在于自治逞一人之</span><br/>
<span class='tline' id='l219' data-llen='4811:4834'>　私意掠忠義之美名動干戈興徭役誓不與賊俱生</span><br/>
<span class='tline' id='l220' data-llen='4834:4857'>　不知彼已者徃徃從而和之以為當然及其敗事憂</span><br/>
<span class='tline' id='l221' data-llen='4857:4880'>　在國家吾奉身而退官職猶昔也名譽猶昔也何憚</span><br/>
<span class='tline' id='l222' data-llen='4880:4903'>　而不為是説哉其弊在于時尚髙論眩于名實而信</span><br/>
<span class='tline' id='l223' data-llen='4903:4930'><a onclick="displayPageImage('KR1b0010', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4930:4953'>　用之過也茍難任人則任人不得參于其間蠻夷自</span><br/>
<span class='tline' id='l225' data-llen='4953:4976'>　然率服何者吾有自治之法足以使之服也率服足</span><br/>
<span class='tline' id='l226' data-llen='4976:4999'>　矣何必窮兵而逺討耶後之帝王不先自治而以征</span><br/>
<span class='tline' id='l227' data-llen='4999:5015'>　伐為務是不法舜也而可以治乎</span><br/>
<span class='tline' id='l228' data-llen='5015:5022'>舜曰咨四岳</span><br/>
<span class='tline' id='l229' data-llen='5022:5045'>　此舜作建官之法也夫建官而首詢四岳明無私意</span><br/>
<span class='tline' id='l230' data-llen='5045:5068'>　矧舜之進用實由四岳舜無求舉之意已足以知四</span><br/>
<span class='tline' id='l231' data-llen='5068:5091'>　岳之公也今也建官可不咨其論乎是故論相必先</span><br/>
<span class='tline' id='l232' data-llen='5091:5118'><a onclick="displayPageImage('KR1b0010', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5118:5141'>　伯禹一相得人則九官無不當其職者豈不為得其</span><br/>
<span class='tline' id='l234' data-llen='5141:5164'>　要乎故曰堯舜之仁不徧愛人急親賢也然不曰帝</span><br/>
<span class='tline' id='l235' data-llen='5164:5187'>　而曰舜者欲使後世知九官之賢雖在堯朝舜能用</span><br/>
<span class='tline' id='l236' data-llen='5187:5210'>　之以盡其材所以申堯未竟之志也後之帝王不辨</span><br/>
<span class='tline' id='l237' data-llen='5210:5231'>　能否而以私意建官是不法舜也而可以治乎</span><br/>
<span class='tline' id='l238' data-llen='5231:5254'>有能奮庸熈帝之載使宅百揆亮采惠疇僉曰伯禹作</span><br/>
<span class='tline' id='l239' data-llen='5254:5277'>司空帝曰俞咨禹汝平水土惟時懋哉禹拜稽首讓于</span><br/>
<span class='tline' id='l240' data-llen='5277:5290'>稷契曁臯陶帝曰俞汝往哉</span><br/>
<span class='tline' id='l241' data-llen='5290:5317'><a onclick="displayPageImage('KR1b0010', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5317:5340'>　言有能相我起大功業光帝堯之行事者乎當使之</span><br/>
<span class='tline' id='l243' data-llen='5340:5363'>　居道揆之地以表百官也亮信也采任也信任以惠</span><br/>
<span class='tline' id='l244' data-llen='5363:5386'>　疇人敷錫天下也非伯禹孰能當之僉曰伯禹作司</span><br/>
<span class='tline' id='l245' data-llen='5386:5409'>　空帝曰俞者允也信也且贊其已成之功而用之也</span><br/>
<span class='tline' id='l246' data-llen='5409:5432'>　禹之遜稷契臯陶非虚遜也必其人皆相才然後可</span><br/>
<span class='tline' id='l247' data-llen='5432:5455'>　以言于帝也及禹有天下相不用他人信乎當時所</span><br/>
<span class='tline' id='l248' data-llen='5455:5478'>　遜實一時之傑也禹之所任于此可見夫一相得人</span><br/>
<span class='tline' id='l249' data-llen='5478:5501'>　風虎雲龍其相應和如此舜享無為之治豈他求哉</span><br/>
<span class='tline' id='l250' data-llen='5501:5528'><a onclick="displayPageImage('KR1b0010', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5528:5544'>帝曰棄黎民阻飢汝后稷播時百榖</span><br/>
<span class='tline' id='l252' data-llen='5544:5567'>　棄在堯朝已為稷官民阨于饑能播百榖百榖之茂</span><br/>
<span class='tline' id='l253' data-llen='5567:5590'>　以時而已今而申之也蓋生民之本有在于是食為</span><br/>
<span class='tline' id='l254' data-llen='5590:5613'>　八政之先舜命相之後即申命稷知所本矣而稷亦</span><br/>
<span class='tline' id='l255' data-llen='5613:5636'>　自知非吾播種天下之饑亦將未艾乃不辭而承命</span><br/>
<span class='tline' id='l256' data-llen='5636:5659'>　夫稷自孩童已能陳五種為戯事是天生斯人以養</span><br/>
<span class='tline' id='l257' data-llen='5659:5681'>　天下之人則舜豈得不命之而為天下後世法哉</span><br/>
<span class='tline' id='l258' data-llen='5681:5704'>帝曰契百姓不親五品不遜汝作司徒敬敷五敎在寛</span><br/>
<span class='tline' id='l259' data-llen='5704:5731'><a onclick="displayPageImage('KR1b0010', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5731:5754'>　稷既播種民富矣又何加焉曰教之司徒司民也民</span><br/>
<span class='tline' id='l261' data-llen='5754:5777'>　之飽食逸居茍無教焉禽獸何異此教之不可後也</span><br/>
<span class='tline' id='l262' data-llen='5777:5800'>　夫百姓所以不親以人倫五者不遜遜順也契當敬</span><br/>
<span class='tline' id='l263' data-llen='5800:5823'>　敷此五者以為教也在寛者不可急也必勞之來之</span><br/>
<span class='tline' id='l264' data-llen='5823:5846'>　匡之直之輔之翼之使自得之也蓋孩提之童無不</span><br/>
<span class='tline' id='l265' data-llen='5846:5869'>　知愛親及其長也無不知敬兄兄弟夫婦長幼朋友</span><br/>
<span class='tline' id='l266' data-llen='5869:5892'>　君臣之道本其固有迷而不覺耳惟使其自得然後</span><br/>
<span class='tline' id='l267' data-llen='5892:5915'>　知非外鑠而行之不疑然則在寛善教也善教得民</span><br/>
<span class='tline' id='l268' data-llen='5915:5942'><a onclick="displayPageImage('KR1b0010', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5942:5951'>　心自得之謂也</span><br/>
<span class='tline' id='l270' data-llen='5951:5974'>帝曰臯陶蠻夷猾夏寇賊姦宄汝作士五刑有服五服</span><br/>
<span class='tline' id='l271' data-llen='5974:5990'>三就五流有宅五宅三居惟明克允</span><br/>
<span class='tline' id='l272' data-llen='5990:6013'>　教之不從則有刑焉扑作教刑也臯陶明于五刑墨</span><br/>
<span class='tline' id='l273' data-llen='6013:6036'>　劓剕宫辟也不得不并蠻夷寇賊而言也其實所以</span><br/>
<span class='tline' id='l274' data-llen='6036:6059'>　弼五教也刑以威四夷詰姦慝誅暴亂則蠻夷之殺</span><br/>
<span class='tline' id='l275' data-llen='6059:6083'>　伐宼賊之誅鋤皆𨽻之士師實未嘗用干戈以窮討</span><br/>
<span class='tline' id='l276' data-llen='6083:6106'>　也在舜之世有司空司徒而不立司馬之官者兵刑</span><br/>
<span class='tline' id='l277' data-llen='6106:6133'><a onclick="displayPageImage('KR1b0010', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6133:6156'>　為後也上刑適輕下服下刑適重上服刑之而服輕</span><br/>
<span class='tline' id='l279' data-llen='6156:6179'>　重無私也流所以宥五刑曰流矣必有所止所止則</span><br/>
<span class='tline' id='l280' data-llen='6179:6202'>　為宅也五服三就則輕也重也輕重之間也五宅三</span><br/>
<span class='tline' id='l281' data-llen='6202:6225'>　居則近也逺也逺近之間也舜之用刑如是之審期</span><br/>
<span class='tline' id='l282' data-llen='6225:6248'>　于無刑之意見矣兹其所以貴于明允也臯陶之賢</span><br/>
<span class='tline' id='l283' data-llen='6248:6263'>　宜不待告舜之愼刑其至矣乎</span><br/>
<span class='tline' id='l284' data-llen='6263:6286'>帝曰疇若予工僉曰垂哉帝曰俞咨垂汝共工垂拜稽</span><br/>
<span class='tline' id='l285' data-llen='6286:6303'>首讓于殳斨暨伯與帝曰俞徃哉汝諧</span><br/>
<span class='tline' id='l286' data-llen='6303:6330'><a onclick="displayPageImage('KR1b0010', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6330:6353'>　工宜後也而舜命垂者以垂能順百工之事也夫工</span><br/>
<span class='tline' id='l288' data-llen='6353:6376'>　雖賤事而治天下者于此考其成是故紀治之成者</span><br/>
<span class='tline' id='l289' data-llen='6376:6399'>　必曰吏稱其職民安其業而贊之曰技巧工匠咸精</span><br/>
<span class='tline' id='l290' data-llen='6399:6422'>　其能夫咸精其能是于細事不敢欺也而不謂之治</span><br/>
<span class='tline' id='l291' data-llen='6422:6445'>　成乎垂之遜殳斨伯與風化使然也伯禹既遜其下</span><br/>
<span class='tline' id='l292' data-llen='6445:6468'>　皆遜以此知一相得人不憂天下之不治也徃哉汝</span><br/>
<span class='tline' id='l293' data-llen='6468:6484'>　諧無出垂之右者垂安得而辭乎</span><br/>
<span class='tline' id='l294' data-llen='6484:6507'>帝曰疇若予上下草木鳥獸僉曰益哉帝曰俞咨益汝</span><br/>
<span class='tline' id='l295' data-llen='6507:6534'><a onclick="displayPageImage('KR1b0010', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6534:6556'>作朕虞益拜稽首讓于朱虎熊羆帝曰俞徃哉汝諧</span><br/>
<span class='tline' id='l297' data-llen='6556:6579'>　虞之掌上山下澤則鳥獸草木咸得其性其曰若者</span><br/>
<span class='tline' id='l298' data-llen='6579:6602'>　順也然孟子曰舜使益掌火益烈山澤而焚之禽獸</span><br/>
<span class='tline' id='l299' data-llen='6602:6625'>　逃匿何哉夫不驅禽獸之猛安得養蕃而滋茂然非</span><br/>
<span class='tline' id='l300' data-llen='6625:6648'>　益能順鳥獸草木之性不能當其職也遐想當時物</span><br/>
<span class='tline' id='l301' data-llen='6648:6671'>　物皆被德化至于咸若則朱虎熊羆無如益也故曰</span><br/>
<span class='tline' id='l302' data-llen='6671:6678'>　徃哉汝諧</span><br/>
<span class='tline' id='l303' data-llen='6678:6701'>帝曰咨四岳有能典朕三禮僉曰伯夷帝曰俞咨伯汝</span><br/>
<span class='tline' id='l304' data-llen='6701:6728'><a onclick="displayPageImage('KR1b0010', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6728:6751'>作秩宗夙夜惟寅直哉惟清伯拜稽首讓于夔龍帝曰</span><br/>
<span class='tline' id='l306' data-llen='6751:6757'>俞徃欽哉</span><br/>
<span class='tline' id='l307' data-llen='6757:6780'>　舜命伯禹首咨四岳今欲典禮乃復咨之所重者禮</span><br/>
<span class='tline' id='l308' data-llen='6780:6803'>　也舜之命官罔不序上而論相下而敷教恤刑蠻夷</span><br/>
<span class='tline' id='l309' data-llen='6803:6826'>　百工草木鳥獸皆被其德然後功成作樂治定制禮</span><br/>
<span class='tline' id='l310' data-llen='6826:6849'>　宜矣三禮天地人也禮以祭為主故官名以秩宗然</span><br/>
<span class='tline' id='l311' data-llen='6849:6872'>　禮與刑常相為用禮不下庶人刑不上大夫禮之所</span><br/>
<span class='tline' id='l312' data-llen='6872:6895'>　去刑之所取也古者禮官兼折刑故書曰伯夷降典</span><br/>
<span class='tline' id='l313' data-llen='6895:6922'><a onclick="displayPageImage('KR1b0010', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6922:6945'>　折民惟刑夙夜惟寅嚴恭寅畏以行禮也直哉惟清</span><br/>
<span class='tline' id='l315' data-llen='6945:6968'>　訟直刑清以折刑也伯夷之職盡矣欽哉者二事皆</span><br/>
<span class='tline' id='l316' data-llen='6968:6977'>　重不可不敬也</span><br/>
<span class='tline' id='l317' data-llen='6977:7000'>帝曰䕫命汝典樂敎胄子直而溫寛而栗剛而無虐簡</span><br/>
<span class='tline' id='l318' data-llen='7000:7023'>而無傲詩言志歌永言聲依永律和聲八音克諧無相</span><br/>
<span class='tline' id='l319' data-llen='7023:7043'>奪倫神人以和䕫曰於予擊石拊石百獸率舞</span><br/>
<span class='tline' id='l320' data-llen='7043:7066'>　禮所以防偽而教之中樂所以防情而教之和伯夷</span><br/>
<span class='tline' id='l321' data-llen='7066:7089'>　典禮防其偽也后䕫典樂防其情也蓋喜怒哀樂之</span><br/>
<span class='tline' id='l322' data-llen='7089:7116'><a onclick="displayPageImage('KR1b0010', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7116:7141'>　未𤼵謂之中𤼵而皆中節謂之和和者行其中也直</span><br/>
<span class='tline' id='l324' data-llen='7141:7164'>　則厲矣温以和之寛則慢矣栗以和之剛者幾于虐</span><br/>
<span class='tline' id='l325' data-llen='7164:7187'>　矣今也以和而無虐簡則幾于傲矣今也以和而無</span><br/>
<span class='tline' id='l326' data-llen='7187:7210'>　傲皆所以抑其過而勉其不及中之謂也豈非和所</span><br/>
<span class='tline' id='l327' data-llen='7210:7233'>　以行中之謂乎曰教胄子者國之元子與公卿大夫</span><br/>
<span class='tline' id='l328' data-llen='7233:7256'>　之子也使胄子教養于禮樂中和之域太平之極摯</span><br/>
<span class='tline' id='l329' data-llen='7256:7279'>　也夫樂行而易直子諒之心油然生焉樂之本也若</span><br/>
<span class='tline' id='l330' data-llen='7279:7302'>　夫見于形器聲音則樂之餘也然不于樂之餘而騐</span><br/>
<span class='tline' id='l331' data-llen='7302:7329'><a onclick="displayPageImage('KR1b0010', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7329:7352'>　之何以知其本也是故詩者志之所之也嗟嘆之不</span><br/>
<span class='tline' id='l333' data-llen='7352:7375'>　足故有永歌焉聲依永者貴人聲也律和聲者樂勝</span><br/>
<span class='tline' id='l334' data-llen='7375:7398'>　而不流也由是而八風從律八音克諧矣天神降地</span><br/>
<span class='tline' id='l335' data-llen='7398:7421'>　祇格人鬼享三禮行之得樂而和故曰神人以和舜</span><br/>
<span class='tline' id='l336' data-llen='7421:7444'>　治之盛于此至矣盡矣不可以有加矣擊石拊石百</span><br/>
<span class='tline' id='l337' data-llen='7444:7462'>　獸率舞蓋有不期然而然者嗚呼盛哉</span><br/>
<span class='tline' id='l338' data-llen='7462:7485'>帝曰龍朕堲䜛説殄行震驚朕師命汝作納言夙夜出</span><br/>
<span class='tline' id='l339' data-llen='7485:7492'>納朕命惟允</span><br/>
<span class='tline' id='l340' data-llen='7492:7519'><a onclick="displayPageImage('KR1b0010', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7519:7542'>　受命于天惟舜獨正正矣百邪無自而入此即䜛説</span><br/>
<span class='tline' id='l342' data-llen='7542:7565'>　殄行也夫治定功成宜乎端拱無為怠于為治矣而</span><br/>
<span class='tline' id='l343' data-llen='7565:7588'>　舜方且立納言之官以司出納安有壅蔽之患哉夫</span><br/>
<span class='tline' id='l344' data-llen='7588:7611'>　舜固不患此實有意于為天下後世法耳堲疾也䜛</span><br/>
<span class='tline' id='l345' data-llen='7611:7634'>　説殄行惡之大者宜乎其疾之也變白為黑譖毁矯</span><br/>
<span class='tline' id='l346' data-llen='7634:7656'>　誣䜛説也詭激崖異巧佞絶倫殄行也惟兹二者</span><br/>
<span class='tline' id='l347' data-llen='7656:7679'>　人所取信能動摇衆心故曰震驚朕師也龍作納言</span><br/>
<span class='tline' id='l348' data-llen='7679:7702'>　採下之言而進乎上宣上之言而達于下蓋所謂朝</span><br/>
<span class='tline' id='l349' data-llen='7702:7729'><a onclick="displayPageImage('KR1b0010', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7729:7752'>　夕納誨以輔台德也故曰夙夜出納如此則䜛説殄</span><br/>
<span class='tline' id='l351' data-llen='7752:7775'>　行烏得攘臂于其間乎故曰朕命惟允允信也非龍</span><br/>
<span class='tline' id='l352' data-llen='7775:7782'>　無以當此</span><br/>
<span class='tline' id='l353' data-llen='7782:7805'>帝曰咨汝二十有二人欽哉惟時亮天功三載考績三</span><br/>
<span class='tline' id='l354' data-llen='7805:7820'>考黜陟幽明庶績咸熈分北三苖</span><br/>
<span class='tline' id='l355' data-llen='7820:7843'>　四岳十二牧九官二十二人也夫舜典一篇所以重</span><br/>
<span class='tline' id='l356' data-llen='7843:7866'>　堯之華而天欲使舜為天下後世之法故其小大之</span><br/>
<span class='tline' id='l357' data-llen='7866:7889'>　事先後之序無一不可為軌範者觀其所行天下後</span><br/>
<span class='tline' id='l358' data-llen='7889:7916'><a onclick="displayPageImage('KR1b0010', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7916:7939'>　世有一事不合者皆過也帝堯之治如元氣之運太</span><br/>
<span class='tline' id='l360' data-llen='7939:7962'>　虚其渾淪磅礴不可推測但見四時行焉百物生焉</span><br/>
<span class='tline' id='l361' data-llen='7962:7985'>　舜則無不備矣如四時迭運而成歲必春而蠢必夏</span><br/>
<span class='tline' id='l362' data-llen='7985:8008'>　而假必秋而收必冬而藏一有不合如春行夏令秋</span><br/>
<span class='tline' id='l363' data-llen='8008:8031'>　行冬令不可差忒豈非天意欲使之為天下後世法</span><br/>
<span class='tline' id='l364' data-llen='8031:8054'>　乎然而堯舜之心則一于道耳行之而為法也後世</span><br/>
<span class='tline' id='l365' data-llen='8054:8077'>　帝王茍有得道于巳載之行事一付之公而無一毫</span><br/>
<span class='tline' id='l366' data-llen='8077:8100'>　私意是亦堯舜也故曰行堯之行是堯而已矣又曰</span><br/>
<span class='tline' id='l367' data-llen='8100:8127'><a onclick="displayPageImage('KR1b0010', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8127:8150'>　舜何人也有為者亦若是可不勉諸直哉惟時時不</span><br/>
<span class='tline' id='l369' data-llen='8150:8173'>　可失也亮天功舉天以明功無私之謂績亦功也必</span><br/>
<span class='tline' id='l370' data-llen='8173:8196'>　待三載者美以久而成也三考九載也夫三載稽其</span><br/>
<span class='tline' id='l371' data-llen='8196:8219'>　功罪而賞罰之揆之以事也至于九載則非特知其</span><br/>
<span class='tline' id='l372' data-llen='8219:8242'>　事且知其心也幽者有懐于中而外不得而見者至</span><br/>
<span class='tline' id='l373' data-llen='8242:8265'>　是君子小人判矣黜也陟也退小人而用君子也不</span><br/>
<span class='tline' id='l374' data-llen='8265:8288'>　止于賞罰而已非以道觀烏能若是夫既以道觀則</span><br/>
<span class='tline' id='l375' data-llen='8288:8311'>　如明鑑如止水君子小人不得遁矣且以伯鯀言之</span><br/>
<span class='tline' id='l376' data-llen='8311:8338'><a onclick="displayPageImage('KR1b0010', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8338:8361'>　九載續用弗成治水無功也非以道觀則安知其彛</span><br/>
<span class='tline' id='l378' data-llen='8361:8384'>　倫攸斁故九載而殛之非止于罰也夫天下之治常</span><br/>
<span class='tline' id='l379' data-llen='8384:8407'>　敗于小人而成于君子茍小人去矣庶績咸熈勢所</span><br/>
<span class='tline' id='l380' data-llen='8407:8430'>　當然也熈明也雖堯舜之聖亦不過辨君子小人而</span><br/>
<span class='tline' id='l381' data-llen='8430:8453'>　已舜治若此而三苗猶不即工分背者離散其黨也</span><br/>
<span class='tline' id='l382' data-llen='8453:8476'>　嘗觀易之為書言君子小人多矣或分其内外或辨</span><br/>
<span class='tline' id='l383' data-llen='8476:8499'>　其消長獨于大君有命開國承家直曰小人勿用蓋</span><br/>
<span class='tline' id='l384' data-llen='8499:8522'>　以小人一用則邦有必亂之道也語至于此則舜之</span><br/>
<span class='tline' id='l385' data-llen='8522:8549'><a onclick="displayPageImage('KR1b0010', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8549:8572'>　黜陟幽明又所以為天下後世之法也後世帝王無</span><br/>
<span class='tline' id='l387' data-llen='8572:8595'>　意為聖君則已如有意于為聖君當以舜為模楷然</span><br/>
<span class='tline' id='l388' data-llen='8595:8616'>　則舜為法于天下可傳于後世孟子豈誣我哉</span><br/>
<span class='tline' id='l389' data-llen='8616:8635'>舜生三十徵庸三十在位五十載陟方乃死</span><br/>
<span class='tline' id='l390' data-llen='8635:8658'>　舜壽一百一十二歲三十載堯舉舜而敷治敷治者</span><br/>
<span class='tline' id='l391' data-llen='8658:8681'>　敷堯之治于天下後世也攝位二十八載攝位者攝</span><br/>
<span class='tline' id='l392' data-llen='8681:8704'>　堯之位而行堯之道也避堯之子服堯之喪三載而</span><br/>
<span class='tline' id='l393' data-llen='8704:8727'>　踐位五十載至于鳴條而陟方説者謂廵守至蒼梧</span><br/>
<span class='tline' id='l394' data-llen='8727:8754'><a onclick="displayPageImage('KR1b0010', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8754:8776'>　山地近莒之紀城陳留有鳴條亭諸説未之詳也</span><br/>
<span class='tline' id='l396' data-llen='8776:8799'>帝釐下土方設居方别生分類作汨作九共九篇稾飫</span><br/>
<span class='tline' id='l397' data-llen='8799:8822'>　詩書皆有序序所以為作者之意是故雖更秦滅學</span><br/>
<span class='tline' id='l398' data-llen='8822:8845'>　而亡其辭讀其序者皆得其義獨此汨作九共稾飫</span><br/>
<span class='tline' id='l399' data-llen='8845:8868'>　十一篇辭義皆亡不可得而訓釋竊意繼舜典之後</span><br/>
<span class='tline' id='l400' data-llen='8868:8891'>　必有虞之所建置也而漢儒乃以九共為一篇既曰</span><br/>
<span class='tline' id='l401' data-llen='8891:8914'>　九篇不知何所據而以為一篇雖不敢以臆説苐若</span><br/>
<span class='tline' id='l402' data-llen='8914:8933'>　以為九則百篇具以為一則又亡其八矣</span><br/>
</p>
<p><br/>
</p>
  </div>
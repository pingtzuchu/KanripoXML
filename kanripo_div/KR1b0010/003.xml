<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0010', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書講義卷三　　　　　　宋　史浩　撰</span><br/>
<span class='tline' id='l10' data-llen='210:233'>臯陶矢厥謨禹成厥功帝舜申之作大禹臯陶謨益稷</span><br/>
<span class='tline' id='l11' data-llen='233:256'>　矢陳也謨嘉言也禹以功臯陶以謨列扵帝堯之朝</span><br/>
<span class='tline' id='l12' data-llen='256:279'>　舜因而申之宜矣而必附以益稷者史之意也盖益</span><br/>
<span class='tline' id='l13' data-llen='279:302'>　稷亦禹臯陶之儔也惟此四人舜之同僚而能推腹</span><br/>
<span class='tline' id='l14' data-llen='302:325'>　心露誠實移所以事堯者事舜則舜必有以服其心</span><br/>
<span class='tline' id='l15' data-llen='325:348'>　者矣得此四人之心舜之所以有天下也文王作興</span><br/>
<span class='tline' id='l16' data-llen='348:374'><a onclick="displayPageImage('KR1b0010', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='374:397'>　二老歸之說者謂天下之父歸之其子焉往漢高叙</span><br/>
<span class='tline' id='l18' data-llen='397:420'>　三傑曰吾能用之所以得天下也然則帝舜申之而</span><br/>
<span class='tline' id='l19' data-llen='420:431'>　附以益稷意可見矣</span><br/>
<span class='tline' id='l20' data-llen='431:436'>大禹謨</span><br/>
<span class='tline' id='l21' data-llen='436:459'>曰若稽古大禹曰文命敷於四海祗承于帝曰后克艱</span><br/>
<span class='tline' id='l22' data-llen='459:482'>厥后臣克艱厥臣政乃乂黎民敏徳帝曰俞允若兹嘉</span><br/>
<span class='tline' id='l23' data-llen='482:505'>言罔攸伏野無遺賢萬邦咸寧稽于衆舍己從人不虐</span><br/>
<span class='tline' id='l24' data-llen='505:517'>無告不廢困窮惟帝時克</span><br/>
<span class='tline' id='l25' data-llen='517:543'><a onclick="displayPageImage('KR1b0010', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>　粤若稽古大禹曰文命文命禹之號若堯曰放勲舜</span><br/>
<span class='tline' id='l27' data-llen='566:589'>　曰重華是也放勲者蕩蕩乎民無能名巍巍乎其有</span><br/>
<span class='tline' id='l28' data-llen='589:612'>　成功也重華者襲堯之爵行堯之道是堯而已矣文</span><br/>
<span class='tline' id='l29' data-llen='612:636'>　命者奉堯之聲教而敷于四海也禹貢告功成而歸美</span><br/>
<span class='tline' id='l30' data-llen='636:661'>　于帝曰東漸于海西被于流沙朔南暨聲教訖于四海即</span><br/>
<span class='tline' id='l31' data-llen='661:684'>　文命敷于四海祗承于帝也舜所以申禹之成功始</span><br/>
<span class='tline' id='l32' data-llen='684:707'>　見于是其曰后克艱厥后臣克艱厥臣禹言為君難</span><br/>
<span class='tline' id='l33' data-llen='707:730'>　而為臣不易也政乃作乂黎民易于歸徳者禹所以</span><br/>
<span class='tline' id='l34' data-llen='730:756'><a onclick="displayPageImage('KR1b0010', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:779'>　戒舜也舜曰俞允若兹信其為然也嘉言罔攸伏者</span><br/>
<span class='tline' id='l36' data-llen='779:802'>　無言不聴也野無遺賢者無徳不用也萬邦咸寧者</span><br/>
<span class='tline' id='l37' data-llen='802:825'>　敏徳之實也稽于衆舍己從人者無善不好也不虐</span><br/>
<span class='tline' id='l38' data-llen='825:848'>　無告不廢困窮者無一夫不被其澤也舜于此備言</span><br/>
<span class='tline' id='l39' data-llen='848:871'>　為治之效不自以為徳而歸徳于堯故曰惟帝時克</span><br/>
<span class='tline' id='l40' data-llen='871:894'>益曰都帝徳廣運乃聖乃神乃武乃文皇天眷命奄有</span><br/>
<span class='tline' id='l41' data-llen='894:902'>四海為天下君</span><br/>
<span class='tline' id='l42' data-llen='902:925'>　都美也彼都者彼美也甚都者甚美也益聞禹贊敏</span><br/>
<span class='tline' id='l43' data-llen='925:951'><a onclick="displayPageImage('KR1b0010', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>　徳又聞舜之歸徳乃推廣其意又有廣運之言焉以</span><br/>
<span class='tline' id='l45' data-llen='974:997'>　謂堯之治以道化也廣運如天之無為四時行焉百</span><br/>
<span class='tline' id='l46' data-llen='997:1020'>　物生焉天未嘗有為也其所以敏徳與夫惟帝時克</span><br/>
<span class='tline' id='l47' data-llen='1020:1043'>　皆道之見于事業者故皆曰徳也而堯徳廣運㝠然</span><br/>
<span class='tline' id='l48' data-llen='1043:1066'>　不見其蹟者進乎道矣聖神文武随所應而彰非可</span><br/>
<span class='tline' id='l49' data-llen='1066:1089'>　以一徳名也神耶聖耶文耶武耶不可得而指名矣</span><br/>
<span class='tline' id='l50' data-llen='1089:1112'>　蕩蕩乎巍巍乎皇天眷命而使奄有四海者所謂大</span><br/>
<span class='tline' id='l51' data-llen='1112:1121'>　哉堯之為君也</span><br/>
<span class='tline' id='l52' data-llen='1121:1147'><a onclick="displayPageImage('KR1b0010', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1147:1170'>禹曰惠迪吉從逆凶惟影響益曰吁戒哉儆戒無虞罔</span><br/>
<span class='tline' id='l54' data-llen='1170:1193'>失法度罔遊于逸罔淫于樂任賢勿貳去邪勿疑疑謀</span><br/>
<span class='tline' id='l55' data-llen='1193:1216'>勿成百志惟熈罔違道以干百姓之譽罔咈百姓以從</span><br/>
<span class='tline' id='l56' data-llen='1216:1229'>己之欲無怠無荒四夷來王</span><br/>
<span class='tline' id='l57' data-llen='1229:1252'>　道降而有徳非降也道之見于事業也是故謂之徳</span><br/>
<span class='tline' id='l58' data-llen='1252:1275'>　盖道無對也孔子所謂巍巍乎顔子所謂卓爾孟子</span><br/>
<span class='tline' id='l59' data-llen='1275:1299'>　所謂躍如也𤼵而為徳則道生一矣生一則有兩端</span><br/>
<span class='tline' id='l60' data-llen='1299:1322'>　是有對矣是故有吉必有凶吉凶由人所召顧所修</span><br/>
<span class='tline' id='l61' data-llen='1322:1348'><a onclick="displayPageImage('KR1b0010', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1348:1371'>　之徳如何耳禹所謂惠迪吉從逆凶者思順其一而</span><br/>
<span class='tline' id='l63' data-llen='1371:1394'>　無二三其徳也所謂徳惟一動罔不吉徳二三動罔</span><br/>
<span class='tline' id='l64' data-llen='1394:1417'>　不凶也天之降災祥在徳而已矣舜于此盖優為之</span><br/>
<span class='tline' id='l65' data-llen='1417:1440'>　益乃因禹之戒賛曰戒哉儆戒無虞聖人不畏多難</span><br/>
<span class='tline' id='l66' data-llen='1440:1463'>　而畏無難也罔失法度無作聰眀亂舊章也罔逰于</span><br/>
<span class='tline' id='l67' data-llen='1463:1486'>　逸罔淫于樂無佚逰荒亡之事也任賢勿貳譛愬不</span><br/>
<span class='tline' id='l68' data-llen='1486:1509'>　行也去邪勿疑無依違牽制也疑謀勿成無敢嘗試</span><br/>
<span class='tline' id='l69' data-llen='1509:1532'>　為之而僥倖其或成也百志安得不光眀乎百姓之</span><br/>
<span class='tline' id='l70' data-llen='1532:1558'><a onclick="displayPageImage('KR1b0010', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1558:1581'>　譽人所欲得也違道而干毁必随之矣何補乎百姓</span><br/>
<span class='tline' id='l72' data-llen='1581:1604'>　之欲雖天必從咈其情而從吾之欲則背叛而不可</span><br/>
<span class='tline' id='l73' data-llen='1604:1627'>　救矣何補乎此皆昏亂之世所有益事堯舜之君上</span><br/>
<span class='tline' id='l74' data-llen='1627:1650'>　接洪荒㫁無此事何自而知之耶盖以理推也舜固</span><br/>
<span class='tline' id='l75' data-llen='1650:1673'>　無是矣而益乃諄諄言之盖舉其害徳者以堅舜修</span><br/>
<span class='tline' id='l76' data-llen='1673:1696'>　徳之心愛君之道也舜不以為忤無怠無荒勤而行</span><br/>
<span class='tline' id='l77' data-llen='1696:1719'>　之四夷安得不歸往乎舜之徳所以如天之無不覆</span><br/>
<span class='tline' id='l78' data-llen='1719:1742'>　幬如地之無不持載至矣盡矣不可以有加者實得</span><br/>
<span class='tline' id='l79' data-llen='1742:1768'><a onclick="displayPageImage('KR1b0010', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1768:1786'>　禹益之規戒故進而不已而至扵道也</span><br/>
<span class='tline' id='l81' data-llen='1786:1809'>禹曰於帝念哉徳惟善政政在養民水火金木土穀惟</span><br/>
<span class='tline' id='l82' data-llen='1809:1832'>修正徳利用厚生惟和九功惟敘九敘惟歌戒之用休</span><br/>
<span class='tline' id='l83' data-llen='1832:1855'>董之用威勸之以九歌俾勿壊帝曰俞地平天成六府</span><br/>
<span class='tline' id='l84' data-llen='1855:1868'>三事允治萬世永賴時乃功</span><br/>
<span class='tline' id='l85' data-llen='1868:1891'>　舜重堯之華所以行堯之所未行皆盛徳事也而益</span><br/>
<span class='tline' id='l86' data-llen='1891:1914'>　尚戒之禹聞益之戒歎曰於欲帝念此言而無忽然</span><br/>
<span class='tline' id='l87' data-llen='1914:1937'>　且指其治要以告之謂凡為君必主扵徳以徳為政</span><br/>
<span class='tline' id='l88' data-llen='1937:1963'><a onclick="displayPageImage('KR1b0010', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1963:1986'>　斯為善政善政之實專在養民民之所以有養以穀</span><br/>
<span class='tline' id='l90' data-llen='1986:2009'>　為重穀者養民之大本五材得是而能聚是故謂之</span><br/>
<span class='tline' id='l91' data-llen='2009:2032'>　六府無則五材為虚器雖有不能為用也三徳得是</span><br/>
<span class='tline' id='l92' data-llen='2032:2055'>　而能宣是故謂之三事無是則三事為虚名雖有不</span><br/>
<span class='tline' id='l93' data-llen='2055:2078'>　能為用也用五材三事者名也陶冶械器則非粟不</span><br/>
<span class='tline' id='l94' data-llen='2078:2101'>　易倉廩不實則禮節不知禹之胼胝荒度者意有在</span><br/>
<span class='tline' id='l95' data-llen='2101:2124'>　於烝民乃粒而彝倫可敘也故箕子述洪範九疇之</span><br/>
<span class='tline' id='l96' data-llen='2124:2147'>　要首言五行次言五事五行六府之本五事三事之</span><br/>
<span class='tline' id='l97' data-llen='2147:2173'><a onclick="displayPageImage('KR1b0010', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2173:2196'>　資也而繼之以八政一曰食盖明九功非穀不能敘</span><br/>
<span class='tline' id='l99' data-llen='2196:2219'>　也然則穀者實五材三事之精神脈絡也六府惟修</span><br/>
<span class='tline' id='l100' data-llen='2219:2242'>　三事惟和非君有食以養斯民安得九功惟敘而斯</span><br/>
<span class='tline' id='l101' data-llen='2242:2265'>　民歌舞以樂其生乎戒之用休洪範之五福也董之</span><br/>
<span class='tline' id='l102' data-llen='2265:2288'>　用威洪範之六極也民知避凶而趨吉矣勸之以九</span><br/>
<span class='tline' id='l103' data-llen='2288:2311'>　歌者以詠歌作起人心之嚮徳也俾勿壊者仁聲入</span><br/>
<span class='tline' id='l104' data-llen='2311:2334'>　人有日新之徳而彝倫不斁也然則徳惟善政果在</span><br/>
<span class='tline' id='l105' data-llen='2334:2357'>　於不違農時務農重穀也後有人君今年下詔曰農</span><br/>
<span class='tline' id='l106' data-llen='2357:2383'><a onclick="displayPageImage('KR1b0010', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2383:2406'>　者天下之大本也眀年下詔曰農者天下之大本也</span><br/>
<span class='tline' id='l108' data-llen='2406:2429'>　卒使海内富庶興於禮義史臣贊其徳曰務在養民</span><br/>
<span class='tline' id='l109' data-llen='2429:2452'>　得是道也舜俞其言而舉地平天成六府三事允治</span><br/>
<span class='tline' id='l110' data-llen='2452:2475'>　萬世永賴為禹之功所謂禹成厥功帝舜申之此其</span><br/>
<span class='tline' id='l111' data-llen='2475:2480'>　實也</span><br/>
<span class='tline' id='l112' data-llen='2480:2503'>帝曰格汝禹朕宅帝位三十有三載耄期倦于勤汝惟</span><br/>
<span class='tline' id='l113' data-llen='2503:2526'>不怠摠朕師禹曰朕徳罔克民不依皐陶邁種徳徳乃</span><br/>
<span class='tline' id='l114' data-llen='2526:2549'>降黎民懐之帝念哉念兹在兹釋兹在兹名言兹在兹</span><br/>
<span class='tline' id='l115' data-llen='2549:2575'><a onclick="displayPageImage('KR1b0010', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2575:2598'>允出兹在兹惟帝念功帝曰臯陶惟兹臣庶罔或干予</span><br/>
<span class='tline' id='l117' data-llen='2598:2621'>正汝作士眀于五刑以弼五教期于予治刑期于無刑</span><br/>
<span class='tline' id='l118' data-llen='2621:2644'>民協于中時乃功懋哉臯陶曰帝徳罔愆臨下以簡御</span><br/>
<span class='tline' id='l119' data-llen='2644:2667'>衆以寛罰弗及嗣賞延于世宥過無大刑故無小罪疑</span><br/>
<span class='tline' id='l120' data-llen='2667:2690'>惟輕功疑惟重與其殺不辜寜失不經好生之徳洽于</span><br/>
<span class='tline' id='l121' data-llen='2690:2713'>民心兹用不犯于有司帝曰俾予從欲以治四方風動</span><br/>
<span class='tline' id='l122' data-llen='2713:2719'>惟乃之休</span><br/>
<span class='tline' id='l123' data-llen='2719:2742'>　堯曰格汝舜舜曰格汝禹堯以道治舜徳升聞故以</span><br/>
<span class='tline' id='l124' data-llen='2742:2768'><a onclick="displayPageImage('KR1b0010', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2768:2791'>　禪舜舜遜于徳弗嗣已而嗣位徳足以堪之故也是</span><br/>
<span class='tline' id='l126' data-llen='2791:2814'>　以禹謨所敘罔匪以徳至是帝堯大學之道得所付</span><br/>
<span class='tline' id='l127' data-llen='2814:2837'>　矣大學之道在眀眀徳舜得是道所言所行罔非眀</span><br/>
<span class='tline' id='l128' data-llen='2837:2860'>　徳史謂眀徳是虞帝始盖以此也今舜告老復欲禪</span><br/>
<span class='tline' id='l129' data-llen='2860:2883'>　禹禹曰朕徳罔克民不依此亦舜遜于徳弗嗣之意</span><br/>
<span class='tline' id='l130' data-llen='2883:2906'>　也舜弗遜其人而禹遜臯陶且曰臯陶邁種徳夫徳</span><br/>
<span class='tline' id='l131' data-llen='2906:2929'>　貴于根深而柢固也臯陶種徳如農者之深耕易耨</span><br/>
<span class='tline' id='l132' data-llen='2929:2952'>　固其根本所以能穫盖大學之道以正心誠意為本</span><br/>
<span class='tline' id='l133' data-llen='2952:2978'><a onclick="displayPageImage('KR1b0010', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2978:3001'>　所以能眀眀徳于天下也正心誠意可謂種之徳也</span><br/>
<span class='tline' id='l135' data-llen='3001:3024'>　進而至于平天下可謂逺也盖一年之計莫如種穀</span><br/>
<span class='tline' id='l136' data-llen='3024:3047'>　十年之計莫如種木百年之計莫如種徳種徳及逺</span><br/>
<span class='tline' id='l137' data-llen='3047:3070'>　故曰邁也臯陶之徳既下于民民懐其徳素望已著</span><br/>
<span class='tline' id='l138' data-llen='3070:3093'>　禹自以為不足是以遜之盖知其徳可以平天下也</span><br/>
<span class='tline' id='l139' data-llen='3093:3116'>　帝念哉者欲舜念念不忘皐陶之徳禹所以為皐陶</span><br/>
<span class='tline' id='l140' data-llen='3116:3139'>　地者至矣念者心不暫捨造次顛沛必于是念之在</span><br/>
<span class='tline' id='l141' data-llen='3139:3162'>　兹徳也釋之在兹亦徳也名之必可言言之必可行</span><br/>
<span class='tline' id='l142' data-llen='3162:3188'><a onclick="displayPageImage('KR1b0010', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3188:3211'>　亦徳也出而見于事業亦徳也惟帝念功念臯陶種</span><br/>
<span class='tline' id='l144' data-llen='3211:3234'>　徳之功也其亦可以付託矣舜因其言故曰臯陶惟</span><br/>
<span class='tline' id='l145' data-llen='3234:3257'>　兹臣庶罔或干予正是其下皆正也汝作士以刑輔</span><br/>
<span class='tline' id='l146' data-llen='3257:3280'>　教而吾彞倫得敘也期于予治而民協于中刑乃措</span><br/>
<span class='tline' id='l147' data-llen='3280:3304'>　而不用是臯陶懋此大徳而教中于民之功不可不念</span><br/>
<span class='tline' id='l148' data-llen='3304:3327'>　也而臯陶不自以為徳歸徳于舜謂刑之所以不用</span><br/>
<span class='tline' id='l149' data-llen='3327:3350'>　者帝以好生之徳洽于民心而其所致之實本于帝</span><br/>
<span class='tline' id='l150' data-llen='3350:3373'>　徳之罔愆也罔愆者無過不及能執其兩端而用其</span><br/>
<span class='tline' id='l151' data-llen='3373:3399'><a onclick="displayPageImage('KR1b0010', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3399:3422'>　中于民也故凡所賛皆舜之用中也夫簡以臨下有</span><br/>
<span class='tline' id='l153' data-llen='3422:3445'>　不紊之綱至其御衆則有寛和之恩中也罰弗及嗣</span><br/>
<span class='tline' id='l154' data-llen='3445:3468'>　而賞則延之寛厚也宥過者赦其詿誤刑故者罪其</span><br/>
<span class='tline' id='l155' data-llen='3468:3491'>　有心寛厚也罪疑惟輕罰則從恕功疑惟重賞則從</span><br/>
<span class='tline' id='l156' data-llen='3491:3514'>　予寛厚也與其殺不辜寧失不經寛厚之極也舜之</span><br/>
<span class='tline' id='l157' data-llen='3514:3537'>　用中濟以寛厚此好生之徳所以使民淪肌浹髓而</span><br/>
<span class='tline' id='l158' data-llen='3537:3560'>　不可忘故能置刑罰于無用之地也舜不自以為徳</span><br/>
<span class='tline' id='l159' data-llen='3560:3583'>　而復歸徳于臯陶曰俾予從欲以治四方風動惟乃</span><br/>
<span class='tline' id='l160' data-llen='3583:3609'><a onclick="displayPageImage('KR1b0010', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3609:3632'>　之休盖舜眀刑弼教之本心于此得矣故曰從欲以</span><br/>
<span class='tline' id='l162' data-llen='3632:3655'>　治然舜賛臯陶如此而禹之所以遜臯陶之意舜無</span><br/>
<span class='tline' id='l163' data-llen='3655:3678'>　一言及之者盖舜之心已屬禹乆矣不可以一時之</span><br/>
<span class='tline' id='l164' data-llen='3678:3697'>　遜而易吾之心其曰朕志先定豈虚言哉</span><br/>
<span class='tline' id='l165' data-llen='3697:3720'>帝曰來禹洚水儆予成允成功惟汝賢克勤于邦克儉</span><br/>
<span class='tline' id='l166' data-llen='3720:3743'>于家不自滿假惟汝賢汝惟不矜天下莫與汝爭能汝</span><br/>
<span class='tline' id='l167' data-llen='3743:3766'>惟不伐天下莫與汝爭功予懋乃徳嘉乃丕績天之厯</span><br/>
<span class='tline' id='l168' data-llen='3766:3789'>數在汝躬汝終陟元后人心惟危道心惟微惟精惟一</span><br/>
<span class='tline' id='l169' data-llen='3789:3816'><a onclick="displayPageImage('KR1b0010', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3816:3839'>允執厥中無稽之言勿聴弗詢之謀勿庸可愛非君可</span><br/>
<span class='tline' id='l171' data-llen='3839:3862'>畏非民衆非元后何戴后非衆罔與守邦欽哉慎乃有</span><br/>
<span class='tline' id='l172' data-llen='3862:3885'>位敬修其可願四海困窮天禄永終惟口出好興戎朕</span><br/>
<span class='tline' id='l173' data-llen='3885:3908'>言不再禹曰枚卜功臣惟吉之從帝曰禹官占惟先蔽</span><br/>
<span class='tline' id='l174' data-llen='3908:3931'>志昆命于元龜朕志先定詢謀僉同鬼神其依龜筮協</span><br/>
<span class='tline' id='l175' data-llen='3931:3954'>従卜不習吉禹拜稽首固辭帝曰毋惟汝諧正月朔旦</span><br/>
<span class='tline' id='l176' data-llen='3954:3968'>受命于神宗率百官若帝之初</span><br/>
<span class='tline' id='l177' data-llen='3968:3991'>　舜雖念臯陶之功而屬禹之意愈篤乃曰洚水儆予</span><br/>
<span class='tline' id='l178' data-llen='3991:4018'><a onclick="displayPageImage('KR1b0010', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4018:4041'>　洚水洪水也天降災祥所以儆戒予而地平天成之</span><br/>
<span class='tline' id='l180' data-llen='4041:4064'>　功他人不能辦也故曰惟汝賢克勤于邦克儉于家</span><br/>
<span class='tline' id='l181' data-llen='4064:4087'>　若所謂無間然者而又不敢自溢自大此又他人不</span><br/>
<span class='tline' id='l182' data-llen='4087:4110'>　能及也故曰惟汝賢不矜不伐而天下之功能悉歸</span><br/>
<span class='tline' id='l183' data-llen='4110:4133'>　焉予懋乃徳嘉乃丕績其徳其功果在皋陶之上是</span><br/>
<span class='tline' id='l184' data-llen='4133:4156'>　天之厯數在汝躬無疑矣我老汝攝終當陟元后盖</span><br/>
<span class='tline' id='l185' data-llen='4156:4180'>　天命已定不可辭也於是告之以歴代聖人所𫝊之</span><br/>
<span class='tline' id='l186' data-llen='4180:4203'>　道曰人心惟危道心惟微惟精惟一允執厥中也惟</span><br/>
<span class='tline' id='l187' data-llen='4203:4230'><a onclick="displayPageImage('KR1b0010', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4230:4253'>　皇上帝降衷于下民是以歴代聖人執其兩端而用</span><br/>
<span class='tline' id='l189' data-llen='4253:4276'>　其中于民民既受中以生非天作之君作之師以輔</span><br/>
<span class='tline' id='l190' data-llen='4276:4299'>　翼之則其中安保不迷而失之耶然則中者君天下</span><br/>
<span class='tline' id='l191' data-llen='4299:4322'>　之綱領而歴代帝王受命之符也舜命禹之言堯盖</span><br/>
<span class='tline' id='l192' data-llen='4322:4345'>　嘗以語舜矣魯語所謂堯曰咨爾舜是也且喜怒哀</span><br/>
<span class='tline' id='l193' data-llen='4345:4370'>　樂之未𤼵謂之中既曰未𤼵何時而見此道心也豈</span><br/>
<span class='tline' id='l194' data-llen='4370:4394'>　不微乎惟其𤼵而中節人始知其自中出也不從中</span><br/>
<span class='tline' id='l195' data-llen='4394:4417'>　出則喜怒哀樂四者之動吉凶悔吝生焉此人心也</span><br/>
<span class='tline' id='l196' data-llen='4417:4444'><a onclick="displayPageImage('KR1b0010', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4444:4467'>　豈不危乎夫心一而已自其静者言之則道心不可</span><br/>
<span class='tline' id='l198' data-llen='4467:4490'>　見自其動者言之則人心多妄作惟能心悟而自得</span><br/>
<span class='tline' id='l199' data-llen='4490:4515'>　得其中于喜怒哀樂未𤼵之前則𤼵而皆中節矣孰</span><br/>
<span class='tline' id='l200' data-llen='4515:4538'>　不為喜聖人之喜則天下鼓舞于春風和氣中矣孰</span><br/>
<span class='tline' id='l201' data-llen='4538:4561'>　不為怒聖人之怒則一怒而安天下之民矣以至哀</span><br/>
<span class='tline' id='l202' data-llen='4561:4584'>　則為禮以防萬民之偽樂則為樂以防萬民之情以</span><br/>
<span class='tline' id='l203' data-llen='4584:4607'>　其中節故也然則何以知之惟精惟一而已精者杳</span><br/>
<span class='tline' id='l204' data-llen='4607:4630'>　兮㝠兮不專心致志則不得道心之静也一者為物</span><br/>
<span class='tline' id='l205' data-llen='4630:4657'><a onclick="displayPageImage('KR1b0010', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4657:4680'>　不貳一之所起人心之動也有一則兩端具矣兩端</span><br/>
<span class='tline' id='l207' data-llen='4680:4703'>　具則可中取矣不于一而中取則二三其徳而動罔</span><br/>
<span class='tline' id='l208' data-llen='4703:4726'>　不凶矣舜執其兩端而用中於民以其得一也得一</span><br/>
<span class='tline' id='l209' data-llen='4726:4750'>　者心有所得於喜怒哀樂未𤼵之前所謂心悟也通</span><br/>
<span class='tline' id='l210' data-llen='4750:4773'>　扵一則萬事畢矣自道而出惟一可以見中道生一</span><br/>
<span class='tline' id='l211' data-llen='4773:4796'>　故也堯舜禹三聖相授以一道中而已矣聖人既已</span><br/>
<span class='tline' id='l212' data-llen='4796:4820'>　得是道𤼵而無不中節者不失其道心也本於道心</span><br/>
<span class='tline' id='l213' data-llen='4820:4843'>　則不可以人心間之而世之人豈能皆知道心乎無</span><br/>
<span class='tline' id='l214' data-llen='4843:4870'><a onclick="displayPageImage('KR1b0010', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4870:4893'>　稽之言弗詢之謀非姦則佞此人心也豈可信乎撫</span><br/>
<span class='tline' id='l216' data-llen='4893:4916'>　我則后虐我則讎可愛可畏此人心也豈可恃乎汝</span><br/>
<span class='tline' id='l217' data-llen='4916:4939'>　其欽哉修其可願民之所欲天必從之而况君乎使</span><br/>
<span class='tline' id='l218' data-llen='4939:4962'>　鰥寡孤獨困窮之民罔不獲所為君之職盡矣則於</span><br/>
<span class='tline' id='l219' data-llen='4962:4985'>　萬斯年永綏爾禄宜也此天禄永終也夫口者禍福</span><br/>
<span class='tline' id='l220' data-llen='4985:5008'>　之門既能出好興戎吾言一出禍福所繫汝豈可不</span><br/>
<span class='tline' id='l221' data-llen='5008:5031'>　從吾命乎禹之不願為君出於誠實舜之所以属禹</span><br/>
<span class='tline' id='l222' data-llen='5031:5054'>　堅確不移禹乃曰枚卜功臣惟吉之從使舜取在廷</span><br/>
<span class='tline' id='l223' data-llen='5054:5081'><a onclick="displayPageImage('KR1b0010', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5081:5104'>　之功臣若皋陶益稷輩人人卜之也卜之而吉則予</span><br/>
<span class='tline' id='l225' data-llen='5104:5127'>　之夫舉天下以予人不由於心而獨付之卜筮何容</span><br/>
<span class='tline' id='l226' data-llen='5127:5150'>　易哉此乃禹驚懼之際迫切之辭也於此可以深知</span><br/>
<span class='tline' id='l227' data-llen='5150:5173'>　其不敢當也洪範稽疑之疇凡卜筮皆本於汝則從</span><br/>
<span class='tline' id='l228' data-llen='5173:5196'>　然後謀之龜筮卿士庶民也今使舜汎然卜之龜筮</span><br/>
<span class='tline' id='l229' data-llen='5196:5219'>　可乎故舜告之曰官占惟先蔽志此汝則從而方謀</span><br/>
<span class='tline' id='l230' data-llen='5219:5242'>　之龜筮也日官之占必先蔽自朕志然後求卜今朕</span><br/>
<span class='tline' id='l231' data-llen='5242:5265'>　志先定然後詢謀於人而僉同卜之龜筮而協從質</span><br/>
<span class='tline' id='l232' data-llen='5265:5292'><a onclick="displayPageImage('KR1b0010', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5292:5315'>　之鬼神而無疑矣我其已卜豈可再乎習再也若習</span><br/>
<span class='tline' id='l234' data-llen='5315:5338'>　坎之習儻再卜之瀆則不告矣禹至是何言乎惟拜</span><br/>
<span class='tline' id='l235' data-llen='5338:5361'>　而堅辭也舜曰毋毋者勿復辭也他人無以當朕意</span><br/>
<span class='tline' id='l236' data-llen='5361:5384'>　者故曰惟汝諧也月正元日受命于神宗有虞氏祖</span><br/>
<span class='tline' id='l237' data-llen='5384:5407'>　顓頊而宗堯告于堯廟也凡即廟之禮悉如舜之初</span><br/>
<span class='tline' id='l238' data-llen='5407:5430'>　受命也抑嘗論舜禹之相受如此而孔子歎道之巍</span><br/>
<span class='tline' id='l239' data-llen='5430:5453'>　巍乃曰舜禹之有天下而不與焉何哉盖以堯之治</span><br/>
<span class='tline' id='l240' data-llen='5453:5476'>　純於道舜禹之治自道而嚮於徳民有徳以名之也</span><br/>
<span class='tline' id='l241' data-llen='5476:5503'><a onclick="displayPageImage('KR1b0010', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5503:5526'>　故舜典禹謨無非闡揚其徳之見於事功者也非若</span><br/>
<span class='tline' id='l243' data-llen='5526:5549'>　堯蕩蕩而民無能名焉向非舜剖露危微之心精一</span><br/>
<span class='tline' id='l244' data-llen='5549:5573'>　之學後世何以知舜禹得堯之𫝊乎孔子正懼學者</span><br/>
<span class='tline' id='l245' data-llen='5573:5596'>　之於典謨止求事功之蹟而不求舜禹精一之妙故</span><br/>
<span class='tline' id='l246' data-llen='5596:5620'>　於洙泗之教𤼵是警䇿也然則舜禹之聖不在於得</span><br/>
<span class='tline' id='l247' data-llen='5620:5641'>　堯之天下而在於𫝊堯之道眀矣嗚呼盛哉</span><br/>
<span class='tline' id='l248' data-llen='5641:5664'>帝曰咨禹惟時有苗弗率汝徂征禹乃㑹羣后誓于師</span><br/>
<span class='tline' id='l249' data-llen='5664:5687'>曰濟濟有衆咸聽朕命蠢兹有苗昏迷不恭侮慢自賢</span><br/>
<span class='tline' id='l250' data-llen='5687:5714'><a onclick="displayPageImage('KR1b0010', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5714:5737'>反道敗徳君子在野小人在位民棄不保天降之咎肆</span><br/>
<span class='tline' id='l252' data-llen='5737:5760'>予以爾衆士奉辭伐罪爾尚一乃心力其克有勲三旬</span><br/>
<span class='tline' id='l253' data-llen='5760:5783'>苗民逆命益贊于禹曰惟徳動天無逺弗届滿招損謙</span><br/>
<span class='tline' id='l254' data-llen='5783:5806'>受益時乃天道帝初于歴山往于田日號泣于旻天于</span><br/>
<span class='tline' id='l255' data-llen='5806:5829'>父母負罪引慝祗載見瞽瞍䕫䕫濟慄瞽亦允若至諴</span><br/>
<span class='tline' id='l256' data-llen='5829:5852'>感神矧兹有苗禹拜昌言曰俞班師振旅帝乃誕敷文</span><br/>
<span class='tline' id='l257' data-llen='5852:5866'>徳舞干羽于兩階七旬有苗格</span><br/>
<span class='tline' id='l258' data-llen='5866:5889'>　征苗之舉當載在禹未受命之前盖舜初居攝已竄</span><br/>
<span class='tline' id='l259' data-llen='5889:5916'><a onclick="displayPageImage('KR1b0010', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5916:5939'>　三苗于三危于時弗率禹乃奉辭而伐罪也逮禹治</span><br/>
<span class='tline' id='l261' data-llen='5939:5962'>　水三危既宅三苗已丕敘矣若以禹受命之後弗率</span><br/>
<span class='tline' id='l262' data-llen='5962:5985'>　豈苗再叛乎况舜既已倦勤禹有天下逺人不服禹</span><br/>
<span class='tline' id='l263' data-llen='5985:6008'>　當召六卿而恭行天討若後世所謂親征也乃㑹羣</span><br/>
<span class='tline' id='l264' data-llen='6008:6031'>　后奉辭而罰罪豈禹自知不能服苗尚仗舜之餘威</span><br/>
<span class='tline' id='l265' data-llen='6031:6054'>　乎抑口授之筆録屋壁之㫁簡失其次乎所不敢知</span><br/>
<span class='tline' id='l266' data-llen='6054:6077'>　也禹宅百揆能使地平天成六府三事允治萬世永</span><br/>
<span class='tline' id='l267' data-llen='6077:6100'>　賴紹位之後聞益滿招損謙受益時乃天道之言是</span><br/>
<span class='tline' id='l268' data-llen='6100:6127'><a onclick="displayPageImage('KR1b0010', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6127:6150'>　欲修徳以待天時也禹當自修文徳以來逺人而尚</span><br/>
<span class='tline' id='l270' data-llen='6150:6173'>　以煩舜乎恐無是理也其曰帝乃誕敷文徳必在禹</span><br/>
<span class='tline' id='l271' data-llen='6173:6196'>　未紹位之前眀矣盖嘗論帝王之臣出行所學以輔</span><br/>
<span class='tline' id='l272' data-llen='6196:6219'>　人主了無他法一言以蔽曰徳而已矣苗民逆命是</span><br/>
<span class='tline' id='l273' data-llen='6219:6242'>　不可以兵取而當以徳化也是故益之贊禹言舜之</span><br/>
<span class='tline' id='l274' data-llen='6242:6265'>　徳可以化頑嚚於閨門之内使之底豫非徳動皇天</span><br/>
<span class='tline' id='l275' data-llen='6265:6288'>　皇天降佑父母之衷其能丕變如此耶是以人主當</span><br/>
<span class='tline' id='l276' data-llen='6288:6311'>　以修徳為先務徳既格天豈有人而不能化乎三代</span><br/>
<span class='tline' id='l277' data-llen='6311:6338'><a onclick="displayPageImage('KR1b0010', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6338:6361'>　而下士不知學置徳於無用之地或以兵武導其君</span><br/>
<span class='tline' id='l279' data-llen='6361:6384'>　或以財利蠱其君或以讒諂面諛逢其君使其君從</span><br/>
<span class='tline' id='l280' data-llen='6384:6407'>　事於征伐從事於聚斂不信忠良吝於改過者皆伯</span><br/>
<span class='tline' id='l281' data-llen='6407:6430'>　益之罪人也此無他不學故也伊尹在有莘所以欲</span><br/>
<span class='tline' id='l282' data-llen='6430:6453'>　堯舜其君者徳也卒能格於皇天而受天眀命傅說</span><br/>
<span class='tline' id='l283' data-llen='6453:6476'>　相高宗高宗専欲納誨以輔其徳鬼方三年乃克者</span><br/>
<span class='tline' id='l284' data-llen='6476:6499'>　修徳以待其自服也孔子罪由求之不能相季氏以</span><br/>
<span class='tline' id='l285' data-llen='6499:6522'>　其逺人不服不能修文徳以來之而謀動干戈於邦</span><br/>
<span class='tline' id='l286' data-llen='6522:6549'><a onclick="displayPageImage('KR1b0010', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6549:6572'>　内也嗚呼伯益惟徳動天之一語實萬世人臣事君</span><br/>
<span class='tline' id='l288' data-llen='6572:6587'>　之定法聖人復起不易其言矣</span><br/>
</p>
<p><br/>
</p>
  </div>
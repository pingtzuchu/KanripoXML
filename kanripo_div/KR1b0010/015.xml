<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0010', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書講義卷十五　　　　　宋　史浩　撰</span><br/>
<span class='tline' id='l10' data-llen='211:230'>成王在豐欲宅洛邑使召公先相宅作召誥</span><br/>
<span class='tline' id='l11' data-llen='230:253'>　周自大王去邠邑于岐山之下文王遷于豐詩稱既</span><br/>
<span class='tline' id='l12' data-llen='253:276'>　伐于崇作邑于豐是也武王遷于鎬考卜維王宅是</span><br/>
<span class='tline' id='l13' data-llen='276:299'>　鎬京是也成王至是欲謀都洛洛當天地之中四方</span><br/>
<span class='tline' id='l14' data-llen='299:322'>　貢賦道里適均而武王克商遷九鼎居之已有意都</span><br/>
<span class='tline' id='l15' data-llen='322:345'>　洛矣成王所以繼先志也其曰在豐自鎬至豐欵文</span><br/>
<span class='tline' id='l16' data-llen='345:371'><a onclick="displayPageImage('KR1b0010', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:394'>　王之故都告文王之清廟也其曰相宅將營宫室必</span><br/>
<span class='tline' id='l18' data-llen='394:417'>　相其陰陽所謂辨方正位以建國也鎬京謂之宗周</span><br/>
<span class='tline' id='l19' data-llen='417:440'>　而洛謂之成周成周東都也即是朝諸侯焉其後宣</span><br/>
<span class='tline' id='l20' data-llen='440:463'>　王中興復㑹諸侯於東都有以見成王營此所以朝</span><br/>
<span class='tline' id='l21' data-llen='463:486'>　諸侯也説者謂成王實未嘗遷幸至平王避犬戎之</span><br/>
<span class='tline' id='l22' data-llen='486:509'>　禍始居于洛謂之東周而鎬京始廢黍離之詩序曰</span><br/>
<span class='tline' id='l23' data-llen='509:532'>　周大夫行役至于宗周過故宗廟宫室盡為禾黍於</span><br/>
<span class='tline' id='l24' data-llen='532:555'>　是鎬京為犬戎所殘始為丘墟揚雄乃謂太和在成</span><br/>
<span class='tline' id='l25' data-llen='555:581'><a onclick="displayPageImage('KR1b0010', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='581:604'>　周信如説者之言成周乃平王所都而謂太和之世</span><br/>
<span class='tline' id='l27' data-llen='604:627'>　未之詳也然書序今言欲宅洛邑欲者未定之辭竊</span><br/>
<span class='tline' id='l28' data-llen='627:650'>　意周公知洛為天地之中故欲營治以為王都因遷</span><br/>
<span class='tline' id='l29' data-llen='650:672'>　商頑民而自治之則平王東遷之應已兆於此矣</span><br/>
<span class='tline' id='l30' data-llen='672:676'>召誥</span><br/>
<span class='tline' id='l31' data-llen='676:699'>惟二月旣望越六日乙未王朝步自周則至于豐惟太</span><br/>
<span class='tline' id='l32' data-llen='699:722'>保先周公相宅越若來三月惟丙午朏越三日戊申太</span><br/>
<span class='tline' id='l33' data-llen='722:745'>保朝至于洛卜宅厥旣得卜則經營越三日庚戌太保</span><br/>
<span class='tline' id='l34' data-llen='745:771'><a onclick="displayPageImage('KR1b0010', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='771:794'>乃以庶殷攻位于洛汭越五日甲寅位成若翼日乙卯</span><br/>
<span class='tline' id='l36' data-llen='794:817'>周公朝至于洛則達觀于新邑營越三日丁巳用牲于</span><br/>
<span class='tline' id='l37' data-llen='817:840'>郊牛二越翼日戊午乃社于新邑牛一羊一豕一越七</span><br/>
<span class='tline' id='l38' data-llen='840:863'>日甲子周公乃朝用書命庶殷侯甸男邦伯厥旣命殷</span><br/>
<span class='tline' id='l39' data-llen='863:870'>庶庶殷丕作</span><br/>
<span class='tline' id='l40' data-llen='870:893'>　召誥之作召公復命之辭也而此載行幸作役告成</span><br/>
<span class='tline' id='l41' data-llen='893:916'>　之月日意者聖人定書取史氏之紀冠于首也於是</span><br/>
<span class='tline' id='l42' data-llen='916:939'>　周公輔成王七年矣二月朔後六日成王自周至豐</span><br/>
<span class='tline' id='l43' data-llen='939:965'><a onclick="displayPageImage('KR1b0010', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='965:988'>　周即鎬亰成王所都豐有文王之廟以營洛告也三</span><br/>
<span class='tline' id='l45' data-llen='988:1011'>　月丙午正三日也朏者生明之名又三日而召公至</span><br/>
<span class='tline' id='l46' data-llen='1011:1034'>　既得卜矣則經之營之又三日則庶民攻之庶殷者</span><br/>
<span class='tline' id='l47' data-llen='1034:1057'>　以見殷民之多雖頑而即工也水北曰汭攻者治其</span><br/>
<span class='tline' id='l48' data-llen='1057:1080'>　險穢位者朝市宗廟郊社之位也位成矣周公始来</span><br/>
<span class='tline' id='l49' data-llen='1080:1103'>　徧觀乃以丁巳用牲于郊告天也牛二者上帝而以</span><br/>
<span class='tline' id='l50' data-llen='1103:1126'>　后稷配翼日社于新邑告地也牛一羊一豕一者天</span><br/>
<span class='tline' id='l51' data-llen='1126:1149'>　子社稷皆太牢用牛其是矣附以羊豕羣小祀從也</span><br/>
<span class='tline' id='l52' data-llen='1149:1175'><a onclick="displayPageImage('KR1b0010', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1175:1198'>　稷不與者以配天而致告也庶殷吾讎也猶有子来</span><br/>
<span class='tline' id='l54' data-llen='1198:1221'>　之心則周民可知矣天地至神也猶申告成之祀則</span><br/>
<span class='tline' id='l55' data-llen='1221:1244'>　祖宗可知矣遷都之意幽明已白周公乃朝用書命</span><br/>
<span class='tline' id='l56' data-llen='1244:1267'>　庶殷侯甸男邦伯者周公以書告商民與諸侯所以</span><br/>
<span class='tline' id='l57' data-llen='1267:1290'>　遵王命也盖周有天下九夷八蠻尚皆馴服獨有商</span><br/>
<span class='tline' id='l58' data-llen='1290:1313'>　民不能革化昧天命之所歸故謂之頑成王周公安</span><br/>
<span class='tline' id='l59' data-llen='1313:1336'>　得奠枕今于此舉所以探商民之心而鎮服商民之</span><br/>
<span class='tline' id='l60' data-llen='1336:1359'>　亂也庶殷丕作大盡力役亦既聴命矣復何患哉然</span><br/>
<span class='tline' id='l61' data-llen='1359:1385'><a onclick="displayPageImage('KR1b0010', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1385:1408'>　則非周公無以經始非召公無以成終成王之致隆</span><br/>
<span class='tline' id='l63' data-llen='1408:1417'>　平師保之力也</span><br/>
<span class='tline' id='l64' data-llen='1417:1440'>太保乃以庶邦冢君出取幣乃復入錫周公曰拜手稽</span><br/>
<span class='tline' id='l65' data-llen='1440:1463'>首旅王若公誥告庶殷越自乃御事嗚呼皇天上帝改</span><br/>
<span class='tline' id='l66' data-llen='1463:1486'>厥元子兹大國殷之命惟王受命無疆惟休亦無疆惟</span><br/>
<span class='tline' id='l67' data-llen='1486:1509'>恤嗚呼曷其奈何弗敬天旣遐終大邦殷之命兹殷多</span><br/>
<span class='tline' id='l68' data-llen='1509:1532'>先哲王在天越厥後王後民兹服厥命厥終智藏瘝在</span><br/>
<span class='tline' id='l69' data-llen='1532:1555'>夫知保抱攜持厥婦子以哀籲天徂厥亡出執嗚呼天</span><br/>
<span class='tline' id='l70' data-llen='1555:1581'><a onclick="displayPageImage('KR1b0010', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1581:1612'>亦哀于四方民其眷命用懋王其疾敬德<span class='krp-note'>案此條講義/永樂大典原</span></span><br/>
<span class='tline' id='l72' data-llen='1612:1618'><span class='krp-note'>缺/</span></span><br/>
<span class='tline' id='l73' data-llen='1618:1641'>相古先民有夏天迪從子保面稽天若今時旣墜厥命</span><br/>
<span class='tline' id='l74' data-llen='1641:1664'>今相有殷天迪格保面稽天若今時旣墜厥命今沖子</span><br/>
<span class='tline' id='l75' data-llen='1664:1687'>嗣則無遺壽耉曰其稽我古人之德矧曰其有能稽謀</span><br/>
<span class='tline' id='l76' data-llen='1687:1710'>自天嗚呼有王雖小元子哉其丕能諴于小民今休王</span><br/>
<span class='tline' id='l77' data-llen='1710:1731'>不敢後用顧畏于民碞王來紹上帝自服于土中</span><br/>
<span class='tline' id='l78' data-llen='1731:1754'>　相考也先民古聖人也面嚮也考古聖人有夏曰禹</span><br/>
<span class='tline' id='l79' data-llen='1754:1780'><a onclick="displayPageImage('KR1b0010', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1780:1803'>　天順其與子而保民禹亦面考天道而順之也有商</span><br/>
<span class='tline' id='l81' data-llen='1803:1826'>　曰湯天順其格天而保民湯亦面考天道而順之也</span><br/>
<span class='tline' id='l82' data-llen='1826:1849'>　今皆旣墜厥命豈禹湯之罪哉桀紂廢棄而失之也</span><br/>
<span class='tline' id='l83' data-llen='1849:1872'>　今幼沖之子成王嗣文武之業無遺壽耉之人周公</span><br/>
<span class='tline' id='l84' data-llen='1872:1895'>　為之師召公為之保也考古人之德知文武畀付之</span><br/>
<span class='tline' id='l85' data-llen='1895:1918'>　意亦若禹湯之望其後嗣也矧又能考謀自天其都</span><br/>
<span class='tline' id='l86' data-llen='1918:1941'>　洛之舉非人謀也考之於天亦能面考天道而順之</span><br/>
<span class='tline' id='l87' data-llen='1941:1964'>　也順天矣若小民不諴亦何貴於君乎故召公又曰</span><br/>
<span class='tline' id='l88' data-llen='1964:1990'><a onclick="displayPageImage('KR1b0010', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1990:2013'>　有王雖小實武王之元子也大能諴感於小民今有</span><br/>
<span class='tline' id='l90' data-llen='2013:2036'>　休美矣夫使諸侯及庶殷大作以聽命非有以感于</span><br/>
<span class='tline' id='l91' data-llen='2036:2059'>　民心其能若是皆周公召公歸美之辭也王不敢後</span><br/>
<span class='tline' id='l92' data-llen='2059:2082'>　者不敢不敬天也用顧畏于民碞者不唯畏天亦畏</span><br/>
<span class='tline' id='l93' data-llen='2082:2105'>　民心之險也上而欽天而天予下而畏民而民從則</span><br/>
<span class='tline' id='l94' data-llen='2105:2128'>　來紹上帝荷上帝之歆以宅土中享四方之歸豈不</span><br/>
<span class='tline' id='l95' data-llen='2128:2133'>　宜哉</span><br/>
<span class='tline' id='l96' data-llen='2133:2156'>旦曰其作大邑其自時配皇天毖祀于上下其自時中</span><br/>
<span class='tline' id='l97' data-llen='2156:2182'><a onclick="displayPageImage('KR1b0010', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2182:2205'>乂王厥有成命治民今休王先服殷御事比介于我有</span><br/>
<span class='tline' id='l99' data-llen='2205:2225'>周御事節性惟日其邁王敬作所不可不敬德</span><br/>
<span class='tline' id='l100' data-llen='2225:2248'>　召公旣贊成王曰今休又恐諸侯庶殷未之然也於</span><br/>
<span class='tline' id='l101' data-llen='2248:2271'>　是引周公之辭以為證亦曰今休可謂善揚君之美</span><br/>
<span class='tline' id='l102' data-llen='2271:2294'>　矣皇天者法道之天也道之在天下聖人得之以洪</span><br/>
<span class='tline' id='l103' data-llen='2294:2317'>　覆人物其功乃能配天民物之在君治如生於元氣</span><br/>
<span class='tline' id='l104' data-llen='2317:2340'>　之中長養而不知其恩如遊於春風之中鼓舞而不</span><br/>
<span class='tline' id='l105' data-llen='2340:2363'>　知其和故曰其自時配皇天葢民者民物神祇之主</span><br/>
<span class='tline' id='l106' data-llen='2363:2389'><a onclick="displayPageImage('KR1b0010', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2389:2412'>　毖祀于上下則天地神祇為之降格卜宅于大邑則</span><br/>
<span class='tline' id='l108' data-llen='2412:2435'>　中土之民為之時乂上有昊天之成命下有斯民之</span><br/>
<span class='tline' id='l109' data-llen='2435:2458'>　嚮治今其享盈成之美矣然則周公之辭與召公之</span><br/>
<span class='tline' id='l110' data-llen='2458:2481'>　誥葢無以異召公於是又曰王先服殷御事商之御</span><br/>
<span class='tline' id='l111' data-llen='2481:2504'>　事比介于我有周御事者成王始以商民難變遷之</span><br/>
<span class='tline' id='l112' data-llen='2504:2527'>　洛邑使居地中陶天地之正氣變其風聲氣習欲令</span><br/>
<span class='tline' id='l113' data-llen='2527:2550'>　商之御事比我有周御事以同其心介我有周御事</span><br/>
<span class='tline' id='l114' data-llen='2550:2573'>　以協其力如是乃為服周之化也然商民旣庶矣又</span><br/>
<span class='tline' id='l115' data-llen='2573:2599'><a onclick="displayPageImage('KR1b0010', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2599:2622'>　何加焉曰教之則節性者豈非教之乎教之則日進</span><br/>
<span class='tline' id='l117' data-llen='2622:2645'>　而不自知安知商民之為周民乎周民之為商民乎</span><br/>
<span class='tline' id='l118' data-llen='2645:2668'>　雖然王欲使羣下節性茍身自不修雖令不從矣此</span><br/>
<span class='tline' id='l119' data-llen='2668:2692'>　所以戒以敬作所而不可不敬徳也易曰艮其止止其</span><br/>
<span class='tline' id='l120' data-llen='2692:2715'>　所也老子曰不失其所者久則所者其性也王不敬</span><br/>
<span class='tline' id='l121' data-llen='2715:2730'>　作所則羣下之性何從而節矣</span><br/>
<span class='tline' id='l122' data-llen='2730:2753'>我不可不監于有夏亦不可不監于有殷我不敢知曰</span><br/>
<span class='tline' id='l123' data-llen='2753:2776'>有夏服天命惟有歷年我不敢知曰不其延惟不敬厥</span><br/>
<span class='tline' id='l124' data-llen='2776:2802'><a onclick="displayPageImage('KR1b0010', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2802:2825'>德乃早墜厥命我不敢知曰有殷受天命惟有歷年我</span><br/>
<span class='tline' id='l126' data-llen='2825:2848'>不敢知曰不其延惟不敬厥德乃早墜厥命今王嗣受</span><br/>
<span class='tline' id='l127' data-llen='2848:2862'>厥命我亦惟兹二國命嗣若功</span><br/>
<span class='tline' id='l128' data-llen='2862:2885'>　前事之不忘後事之師也夏之天下桀失之商之天</span><br/>
<span class='tline' id='l129' data-llen='2885:2908'>　下紂失之則監于二代者前車之覆後車之戒也商</span><br/>
<span class='tline' id='l130' data-llen='2908:2931'>　人固曰商鑒不逺在夏后之世今嗣王不可不監夏</span><br/>
<span class='tline' id='l131' data-llen='2931:2954'>　后之世又不可不監商紂之時也我不敢知夏商之</span><br/>
<span class='tline' id='l132' data-llen='2954:2977'>　受命與夫歷年之多寡亦不敢知其不延而早墜厥</span><br/>
<span class='tline' id='l133' data-llen='2977:3003'><a onclick="displayPageImage('KR1b0010', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3003:3026'>　命葢以天難諶而命靡常豈可俄而度哉此不敢知</span><br/>
<span class='tline' id='l135' data-llen='3026:3049'>　也然而豈終不可知耶試以德之敬不敬占之則應</span><br/>
<span class='tline' id='l136' data-llen='3049:3072'>　若影響之無差矣夏禹敬天而天受之敬民而民歸</span><br/>
<span class='tline' id='l137' data-llen='3072:3095'>　之成湯亦然至其末也桀紂反之而失天下則嗣王</span><br/>
<span class='tline' id='l138' data-llen='3095:3118'>　承文武之烈其所以得天下亦禹湯也豈可不以桀</span><br/>
<span class='tline' id='l139' data-llen='3118:3141'>　紂為戒乎故曰旣受厥命我亦惟兹二國命嗣若功</span><br/>
<span class='tline' id='l140' data-llen='3141:3164'>　誠欲使成王思二國之所以失天命繼嗣文武之道</span><br/>
<span class='tline' id='l141' data-llen='3164:3187'>　順以求其功也嗚呼使夏人思大禹之功則安得有</span><br/>
<span class='tline' id='l142' data-llen='3187:3213'><a onclick="displayPageImage('KR1b0010', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3213:3236'>　鳴條之戰使商人監夏氏之失則安得有牧野之師</span><br/>
<span class='tline' id='l144' data-llen='3236:3259'>　嗣王監之而不敬焉亦使後人復以嗣王為監矣嗚</span><br/>
<span class='tline' id='l145' data-llen='3259:3273'>　呼乃召公之戒可謂切至矣</span><br/>
<span class='tline' id='l146' data-llen='3273:3296'>王乃初服嗚呼若生子罔不在厥初生自貽哲命今天</span><br/>
<span class='tline' id='l147' data-llen='3296:3319'>其命哲命吉凶命歷年知今我初服宅新邑肆惟王其</span><br/>
<span class='tline' id='l148' data-llen='3319:3342'>疾敬德王其德之用祈天永命其惟王勿以小民淫用</span><br/>
<span class='tline' id='l149' data-llen='3342:3365'>非彞亦敢殄戮用乂民若有功其惟王位在德元小民</span><br/>
<span class='tline' id='l150' data-llen='3365:3388'>乃惟刑用于天下越王顯上下勤恤其曰我受天命丕</span><br/>
<span class='tline' id='l151' data-llen='3388:3414'><a onclick="displayPageImage('KR1b0010', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3414:3437'>若有夏歷年式勿替有殷歷年欲王以小民受天永命</span><br/>
<span class='tline' id='l153' data-llen='3437:3460'>拜手稽首曰予小臣敢以王之讎民百君子越友民保</span><br/>
<span class='tline' id='l154' data-llen='3460:3483'>受王威命明德王末有成命王亦顯我非敢勤惟恭奉</span><br/>
<span class='tline' id='l155' data-llen='3483:3494'>幣用供王能祈天永命</span><br/>
<span class='tline' id='l156' data-llen='3494:3517'>　王乃初服始宅而朝也召公譬之若生子罔不在厥</span><br/>
<span class='tline' id='l157' data-llen='3517:3540'>　初生夫人有生之初不失善心是天所命不自他求</span><br/>
<span class='tline' id='l158' data-llen='3540:3563'>　而固有者也故曰自貽哲者上智之謂也上智之人</span><br/>
<span class='tline' id='l159' data-llen='3563:3586'>　與生俱生至於下愚則以習而成非天命也茍不失</span><br/>
<span class='tline' id='l160' data-llen='3586:3612'><a onclick="displayPageImage('KR1b0010', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3612:3635'>　其赤子之善則德之吉凶數之修短皆自我感召而</span><br/>
<span class='tline' id='l162' data-llen='3635:3658'>　已王宅新邑如人初生不可因陋就寡當汲汲修其</span><br/>
<span class='tline' id='l163' data-llen='3658:3681'>　敬德庶復其初是以用其德以祈天永命也以德則</span><br/>
<span class='tline' id='l164' data-llen='3681:3704'>　動罔不吉以數則多歷年所此天之永命也王其勿</span><br/>
<span class='tline' id='l165' data-llen='3704:3727'>　以小民過用非法之故亦敢殄戮也葢小民麗于非</span><br/>
<span class='tline' id='l166' data-llen='3727:3750'>　法以愚而不知禁故也王豈可亦恣其殄戮而弗哀</span><br/>
<span class='tline' id='l167' data-llen='3750:3774'>　矜之耶𫝊曰如得其情則哀矜而勿喜夫如是然後</span><br/>
<span class='tline' id='l168' data-llen='3774:3797'>　可以乂民若有功皆王以德為先非因刑而致治也</span><br/>
<span class='tline' id='l169' data-llen='3797:3824'><a onclick="displayPageImage('KR1b0010', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3824:3847'>　若小民則知用刑于天下而已刑豈可常用哉王當</span><br/>
<span class='tline' id='l171' data-llen='3847:3870'>　以敬德而易小民之用非法則斯顯著昭明矣遷都</span><br/>
<span class='tline' id='l172' data-llen='3870:3893'>　本以為民今君臣一心以勤恤民庶幾則王受命歷</span><br/>
<span class='tline' id='l173' data-llen='3893:3916'>　年當若夏商以民心而受天命民歸而天予之也復</span><br/>
<span class='tline' id='l174' data-llen='3916:3939'>　曰予小臣敢以讎民讎民商之頑民也百君子周之</span><br/>
<span class='tline' id='l175' data-llen='3939:3962'>　賢士大夫也友民周之良民也保受王威命明德則</span><br/>
<span class='tline' id='l176' data-llen='3962:3985'>　民心無頑良無逺近皆歸之矣王終有成命矣當是</span><br/>
<span class='tline' id='l177' data-llen='3985:4008'>　時也王之威德豈不顯著昭明哉臣但能以民心天</span><br/>
<span class='tline' id='l178' data-llen='4008:4035'><a onclick="displayPageImage('KR1b0010', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4035:4058'>　命規正於王不敢自伐其勤勞惟恭以事王助王毖</span><br/>
<span class='tline' id='l180' data-llen='4058:4081'>　祀而有祈於天君臣如此天豈不永其命乎召公相</span><br/>
<span class='tline' id='l181' data-llen='4081:4095'>　成王為左右之功於兹可見</span><br/>
<span class='tline' id='l182' data-llen='4095:4124'>召公旣相宅周公徃營成周使來告卜作洛誥<span class='krp-note'>案此條/講義永</span></span><br/>
<span class='tline' id='l183' data-llen='4124:4134'><span class='krp-note'>樂大典/原缺</span></span><br/>
<span class='tline' id='l184' data-llen='4134:4138'>洛誥</span><br/>
<span class='tline' id='l185' data-llen='4138:4152'>周公拜手稽首曰朕復子明辟</span><br/>
<span class='tline' id='l186' data-llen='4152:4175'>　復子明辟自孔氏以為周公居攝而還位于成王之</span><br/>
<span class='tline' id='l187' data-llen='4175:4202'><a onclick="displayPageImage('KR1b0010', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4202:4225'>　辭其後諸儒無有異論惟王安石以為復者告也明</span><br/>
<span class='tline' id='l189' data-llen='4225:4248'>　辟君也周公以定洛告成王非攝位而還之也復者</span><br/>
<span class='tline' id='l190' data-llen='4248:4271'>　若説命所謂説復于王孟子所謂有復于王者是也</span><br/>
<span class='tline' id='l191' data-llen='4271:4294'>　若謂周公作是書而還位於成王則召公為保周公</span><br/>
<span class='tline' id='l192' data-llen='4294:4317'>　為師相成王為左右是成王自即位巳為君在上不</span><br/>
<span class='tline' id='l193' data-llen='4317:4340'>　知周公昔何所受而今還之也漢儒不達復字之義</span><br/>
<span class='tline' id='l194' data-llen='4340:4363'>　乃以為還位後世紛紛遂有復辟之論以事理考之</span><br/>
<span class='tline' id='l195' data-llen='4363:4386'>　當以王説為然也洛邑旣成周公懲三監之叛畏商</span><br/>
<span class='tline' id='l196' data-llen='4386:4413'><a onclick="displayPageImage('KR1b0010', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4413:4436'>　人之不服為腹心害欲為國家消萬世之禍是以身</span><br/>
<span class='tline' id='l198' data-llen='4436:4459'>　任其責斷然宅洛而不辭復子明辟若曰致書於王</span><br/>
<span class='tline' id='l199' data-llen='4459:4482'>　也嘗謂周公攝政固當還也方周公有營洛之役王</span><br/>
<span class='tline' id='l200' data-llen='4482:4505'>　之所聞止於伻圖而公遽以還政為説言非其時成</span><br/>
<span class='tline' id='l201' data-llen='4505:4528'>　王得無疑乎又況周公相踐阼而治踐阼實在成王</span><br/>
<span class='tline' id='l202' data-llen='4528:4549'>　何以復辟為也其言迥然非類學者當自知之</span><br/>
<span class='tline' id='l203' data-llen='4549:4573'>王如弗敢及天基命定命予乃𦙍保大相東土其基作</span><br/>
<span class='tline' id='l204' data-llen='4573:4596'>民明辟予惟乙卯朝至于洛師我卜河朔黎水我乃卜</span><br/>
<span class='tline' id='l205' data-llen='4596:4623'><a onclick="displayPageImage('KR1b0010', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4623:4646'>澗水東瀍水西惟洛食我又卜瀍水東亦惟洛食伻來</span><br/>
<span class='tline' id='l207' data-llen='4646:4669'>以圖及獻卜王拜手稽首曰公不敢不敬天之休來相</span><br/>
<span class='tline' id='l208' data-llen='4669:4692'>宅其作周匹休公旣定宅伻來來視予卜休恒吉我二</span><br/>
<span class='tline' id='l209' data-llen='4692:4714'>人共貞公其以予萬億年敬天之休拜手稽首誨言</span><br/>
<span class='tline' id='l210' data-llen='4714:4737'>　辟君也成王旣長為明君矣周公居于洛宜也王如</span><br/>
<span class='tline' id='l211' data-llen='4737:4760'>　弗敢者周公遣伻之辭也夫受天之命先有以基之</span><br/>
<span class='tline' id='l212' data-llen='4760:4783'>　然後乃定而不傾王如未敢相捨當及天之基命定</span><br/>
<span class='tline' id='l213' data-llen='4783:4806'>　不可失之意予今作洛乃是嗣保天命大相東土其</span><br/>
<span class='tline' id='l214' data-llen='4806:4833'><a onclick="displayPageImage('KR1b0010', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4833:4856'>　基王之治民明辟爾葢周家所患在於商民商民苟</span><br/>
<span class='tline' id='l216' data-llen='4856:4879'>　弗悛嗣有三監之叛周之所以為周未可知也周公</span><br/>
<span class='tline' id='l217' data-llen='4879:4902'>　知其然作宅東土以鎮服其民所以為王基其治民</span><br/>
<span class='tline' id='l218' data-llen='4902:4925'>　作辟之本嗣保者或云繼召公而相宅也是故自乙</span><br/>
<span class='tline' id='l219' data-llen='4925:4948'>　卯朝至于洛師者衆也若所謂京師也旣卜河朔黎</span><br/>
<span class='tline' id='l220' data-llen='4948:4971'>　水又卜澗水東瀍水西又卜瀍水東皆不如洛洛者</span><br/>
<span class='tline' id='l221' data-llen='4971:4994'>　召公所先卜也龜之有靈其不變如此伊洛瀍澗皆</span><br/>
<span class='tline' id='l222' data-llen='4994:5017'>　在河之左右而黎陽獨河北故曰河朔黎水洛食者</span><br/>
<span class='tline' id='l223' data-llen='5017:5044'><a onclick="displayPageImage('KR1b0010', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5044:5067'>　凡卜之道先墨龜為兆而今謂之令龜灼而兆順其</span><br/>
<span class='tline' id='l225' data-llen='5067:5090'>　墨謂之食墨其曰惟洛食者兆順其墨也伻使也使</span><br/>
<span class='tline' id='l226' data-llen='5090:5113'>　之獻圖而告卜也王乃拜手稽首以受之以食洛為</span><br/>
<span class='tline' id='l227' data-llen='5113:5136'>　天休則營而作之可與吾宗周並休矣常吉永吉也</span><br/>
<span class='tline' id='l228' data-llen='5136:5159'>　二人皆知其永吉斷以示天下所謂共貞也則億萬</span><br/>
<span class='tline' id='l229' data-llen='5159:5182'>　斯年實我公之惠也拜手稽首誨言拜其誨言不敢</span><br/>
<span class='tline' id='l230' data-llen='5182:5205'>　慢也或曰二人文武也以詞語考之周公召公而已</span><br/>
<span class='tline' id='l231' data-llen='5205:5213'>　此不可不辯</span><br/>
<span class='tline' id='l232' data-llen='5213:5240'><a onclick="displayPageImage('KR1b0010', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5240:5263'>周公曰王肇稱殷禮祀于新邑咸秩無文予齊百工伻</span><br/>
<span class='tline' id='l234' data-llen='5263:5286'>從王于周予惟曰庶有事今王卽命曰記功宗以功作</span><br/>
<span class='tline' id='l235' data-llen='5286:5309'>元祀惟命曰汝受命篤弼丕視功載乃汝其悉自敎工</span><br/>
<span class='tline' id='l236' data-llen='5309:5332'>孺子其朋孺子其朋其徃無若火始燄燄厥攸灼敘弗</span><br/>
<span class='tline' id='l237' data-llen='5332:5355'>其絶厥若彞及撫事如予惟以在周工徃新邑伻嚮即</span><br/>
<span class='tline' id='l238' data-llen='5355:5371'>有僚明作有功惇大成裕汝永有辭</span><br/>
<span class='tline' id='l239' data-llen='5371:5394'>　王旣定洛復歸于鎬使徃來以傳辭也周公居洛始</span><br/>
<span class='tline' id='l240' data-llen='5394:5417'>　祭以落其成故曰肇稱殷祀祀之盛也如易所謂殷</span><br/>
<span class='tline' id='l241' data-llen='5417:5444'><a onclick="displayPageImage('KR1b0010', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5444:5467'>　薦之上帝之殷也而必歸之王周公不敢專也夫禮</span><br/>
<span class='tline' id='l243' data-llen='5467:5490'>　有常文非此族者不在祀典今而咸秩之是雖不在</span><br/>
<span class='tline' id='l244' data-llen='5490:5513'>　祀典者亦預祀也豈非盛乎周公使百工從王以歸</span><br/>
<span class='tline' id='l245' data-llen='5513:5536'>　周則周公居洛也明矣而惟曰庶有事者請所事於</span><br/>
<span class='tline' id='l246' data-llen='5536:5559'>　祭祀之間也王即命曰記功宗宗者尊其功也以功</span><br/>
<span class='tline' id='l247' data-llen='5559:5582'>　之尊者作元配所謂以勞定國則祀之也新邑旣定</span><br/>
<span class='tline' id='l248' data-llen='5582:5605'>　莫先於紀功紀功莫大於百世祀此成績所以紀大</span><br/>
<span class='tline' id='l249' data-llen='5605:5628'>　常而祭於烝之意也惟命者周公受命之辭也曰汝</span><br/>
<span class='tline' id='l250' data-llen='5628:5655'><a onclick="displayPageImage('KR1b0010', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5655:5678'>　受命篤弼篤弼言王受命之後篤重輔弼故今有報</span><br/>
<span class='tline' id='l252' data-llen='5678:5701'>　功之意也旣大閲紀功之載籍乃悉有王自命之人</span><br/>
<span class='tline' id='l253' data-llen='5701:5724'>　莅政之初紀功乃有不實之患此周公所以勤勤也</span><br/>
<span class='tline' id='l254' data-llen='5724:5747'>　孺子者王也其朋言王不可以私黨用人也其徃言</span><br/>
<span class='tline' id='l255' data-llen='5747:5770'>　王自此以徃也火始燄燄當即撲之勿待其炎灼而</span><br/>
<span class='tline' id='l256' data-llen='5770:5793'>　弗可絶也一順典常以撫事如我在周輔佐之日勿</span><br/>
<span class='tline' id='l257' data-llen='5793:5816'>　參以私人我雖在新邑王當使舊僚嚮者舊也使舊</span><br/>
<span class='tline' id='l258' data-llen='5816:5839'>　僚以作有功厚大汝心裕廣汝德勿屑屑以自私則</span><br/>
<span class='tline' id='l259' data-llen='5839:5866'><a onclick="displayPageImage('KR1b0010', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5866:5889'>　汝有譽於天下矣嗚呼周公一覽載籍之失其丁寜</span><br/>
<span class='tline' id='l261' data-llen='5889:5909'>　告戒已如此則成王之過行戲言宜乎少矣</span><br/>
<span class='tline' id='l262' data-llen='5909:5932'>公曰已汝惟沖子惟終汝其敬識百辟享亦識其有不</span><br/>
<span class='tline' id='l263' data-llen='5932:5955'>享享多儀儀不及物惟曰不享惟不役志于享凡民惟</span><br/>
<span class='tline' id='l264' data-llen='5955:5978'>曰不享惟事其爽侮乃惟孺子頒朕不暇聽朕敎汝于</span><br/>
<span class='tline' id='l265' data-llen='5978:5994'>棐民彞汝乃是不蘉乃時惟不永哉</span><br/>
<span class='tline' id='l266' data-llen='5994:6017'>　公旣受命故復以王之居周者戒之汝惟沖子惟終</span><br/>
<span class='tline' id='l267' data-llen='6017:6040'>　戒其克終如始也為君之道必察其臣之誠偽故享</span><br/>
<span class='tline' id='l268' data-llen='6040:6067'><a onclick="displayPageImage('KR1b0010', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6067:6090'>　不享皆當識也享者享于上也若祭祀之享方其來</span><br/>
<span class='tline' id='l270' data-llen='6090:6113'>　享茍多物而誠不至焉與不享同役志于享則凡所</span><br/>
<span class='tline' id='l271' data-llen='6113:6136'>　以奉我者皆誠也不役志于享則其儀畧吾故知其</span><br/>
<span class='tline' id='l272' data-llen='6136:6159'>　不享則凡所以奉我者皆偽也然則王固不當以貨</span><br/>
<span class='tline' id='l273' data-llen='6159:6182'>　取也爽輕也侮不䖍也不享其誠而享其物則事之</span><br/>
<span class='tline' id='l274' data-llen='6182:6205'>　爽侮無足怪者王不能識其不享使至于爽侮是王</span><br/>
<span class='tline' id='l275' data-llen='6205:6228'>　固可以利動而羣臣皆得以易之矣乃惟孺子頒朕</span><br/>
<span class='tline' id='l276' data-llen='6228:6251'>　徒以髙爵厚禄頒我茍不暇聽我教汝于治民之常</span><br/>
<span class='tline' id='l277' data-llen='6251:6278'><a onclick="displayPageImage('KR1b0010', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6278:6301'>　道汝乃是不蘉蘉勉也於此不勉則王所以責我以</span><br/>
<span class='tline' id='l279' data-llen='6301:6324'>　公其以予萬億年之語亦徒然矣故以乃時惟不永</span><br/>
<span class='tline' id='l280' data-llen='6324:6339'>　哉戒之嗚呼周公之言切至矣</span><br/>
<span class='tline' id='l281' data-llen='6339:6362'>篤敘乃正父罔不若予不敢廢乃命汝徃敬哉兹予其</span><br/>
<span class='tline' id='l282' data-llen='6362:6385'>明農哉彼裕我民無逺用戾王若曰公明保予沖子公</span><br/>
<span class='tline' id='l283' data-llen='6385:6408'>稱丕顯德以予小子揚文武烈奉答天命和恒四方民</span><br/>
<span class='tline' id='l284' data-llen='6408:6431'>居師惇宗將禮稱秩元祀咸秩無文惟公德明光于上</span><br/>
<span class='tline' id='l285' data-llen='6431:6454'>下勤施于四方旁作穆穆迓衡不迷文武勤敎予沖子</span><br/>
<span class='tline' id='l286' data-llen='6454:6481'><a onclick="displayPageImage('KR1b0010', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6481:6487'>夙夜毖祀</span><br/>
<span class='tline' id='l288' data-llen='6487:6510'>　旣告以不可不勉聽朕教汝于棐民彞今乃冀其篤</span><br/>
<span class='tline' id='l289' data-llen='6510:6533'>　敘篤敘者力行而敘民彞也乃正父罔不若者汝父</span><br/>
<span class='tline' id='l290' data-llen='6533:6556'>　無不順此以致治也予不敢廢其命汝歸周當敬之</span><br/>
<span class='tline' id='l291' data-llen='6556:6579'>　哉兹予其明農哉夫其乃祖乃父所以裕民之道初</span><br/>
<span class='tline' id='l292' data-llen='6579:6602'>　不求之逺而使至於背戾先於農而已倉廩實然後</span><br/>
<span class='tline' id='l293' data-llen='6602:6625'>　知禮節衣食足然後知榮辱則農者在所先務也臣</span><br/>
<span class='tline' id='l294' data-llen='6625:6648'>　工之詩戒助祭之諸侯終始以農告葢周之先祖世</span><br/>
<span class='tline' id='l295' data-llen='6648:6675'><a onclick="displayPageImage('KR1b0010', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6675:6698'>　修后稷公劉之業於此而不忘本周公所望於成王</span><br/>
<span class='tline' id='l297' data-llen='6698:6721'>　也王若曰公明保予沖子公稱丕顯德者王以為公</span><br/>
<span class='tline' id='l298' data-llen='6721:6744'>　明保輔我稱我祖我父丕顯之德欲我對揚我祖我</span><br/>
<span class='tline' id='l299' data-llen='6744:6767'>　父之烈以答天命以和民之秉彞而處于衆則民成</span><br/>
<span class='tline' id='l300' data-llen='6767:6790'>　矣先成民而後致力於神是故厚宗將禮以有功者</span><br/>
<span class='tline' id='l301' data-llen='6790:6813'>　置之元祀而無文者咸秩之以為從祀周公豈淫祠</span><br/>
<span class='tline' id='l302' data-llen='6813:6836'>　者哉必其德明可薦之鬼神故也光于上下天地為</span><br/>
<span class='tline' id='l303' data-llen='6836:6859'>　之感格也勤施于四方萬民為之嚮化也旁作者左</span><br/>
<span class='tline' id='l304' data-llen='6859:6886'><a onclick="displayPageImage('KR1b0010', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6886:6909'>　右我王使用穆穆斂敘之德以迓其隆平故文武之</span><br/>
<span class='tline' id='l306' data-llen='6909:6932'>　教不迷凡我所以致祭之道皆由公指之則吾何為</span><br/>
<span class='tline' id='l307' data-llen='6932:6955'>　哉恭己夙夜以事百神而已易曰出可以守宗廟社</span><br/>
<span class='tline' id='l308' data-llen='6955:6969'>　稷以為祭主也其此之謂歟</span><br/>
<span class='tline' id='l309' data-llen='6969:6992'>王曰公功棐迪篤罔不若時王曰公子小子其退卽辟</span><br/>
<span class='tline' id='l310' data-llen='6992:7015'>于周命公後四方迪亂未定于宗禮亦未克敉公功迪</span><br/>
<span class='tline' id='l311' data-llen='7015:7035'>將其後監我士師工誕保文武受民亂為四輔</span><br/>
<span class='tline' id='l312' data-llen='7035:7058'>　公功棐迪罔不若時公輔導我勉勵我無不順時也</span><br/>
<span class='tline' id='l313' data-llen='7058:7085'><a onclick="displayPageImage('KR1b0010', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7085:7108'>　王又曰公者呼之也小子成王自稱也其退即辟于</span><br/>
<span class='tline' id='l315' data-llen='7108:7131'>　周者公旣語我我退即徃君于周矣命公後者使公</span><br/>
<span class='tline' id='l316' data-llen='7131:7154'>　且住洛緩其歸周之期也四方雖順治未定于宗禮</span><br/>
<span class='tline' id='l317' data-llen='7154:7177'>　故亦未及鎮撫公之功祝公順將其後監我士師工</span><br/>
<span class='tline' id='l318' data-llen='7177:7200'>　者居洛以監觀刑獄百工之事誕保文武所受於天</span><br/>
<span class='tline' id='l319' data-llen='7200:7223'>　之民治為四方之輔也嗚呼成王憚禮之未定可謂</span><br/>
<span class='tline' id='l320' data-llen='7223:7246'>　知所先務矣周公所以不得不作周官也周官之書</span><br/>
<span class='tline' id='l321' data-llen='7246:7269'>　必作於辯方正位體國經野之後者葢此意也而謂</span><br/>
<span class='tline' id='l322' data-llen='7269:7296'><a onclick="displayPageImage('KR1b0010', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7296:7319'>　之宗禮者伯夷掌禮謂之秩宗而周官亦謂之宗伯</span><br/>
<span class='tline' id='l324' data-llen='7319:7342'>　則禮之謂宗禮葢有自矣成王至是欲以禮法維太</span><br/>
<span class='tline' id='l325' data-llen='7342:7365'>　平此神祇祖考不得不安樂之也説者以命公後為</span><br/>
<span class='tline' id='l326' data-llen='7365:7388'>　立伯禽於魯其説似非古者諸侯入為王卿士未有</span><br/>
<span class='tline' id='l327' data-llen='7388:7411'>　即命其世子嗣位者周公身存而伯禽自立可乎解</span><br/>
<span class='tline' id='l328' data-llen='7411:7434'>　書者徒見建爾元子俾侯于魯之詩遂遷就而為之</span><br/>
<span class='tline' id='l329' data-llen='7434:7455'>　説使成王果越舊章而為之周公亦豈肯受乎</span><br/>
<span class='tline' id='l330' data-llen='7455:7478'>王曰公定予徃已公功肅將祗歡公無困哉我惟無斁</span><br/>
<span class='tline' id='l331' data-llen='7478:7505'><a onclick="displayPageImage('KR1b0010', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7505:7519'>其康事公勿替刑四方其世享</span><br/>
<span class='tline' id='l333' data-llen='7519:7542'>　成王之於周公非待之不疑何能致是非恃之以為</span><br/>
<span class='tline' id='l334' data-llen='7542:7565'>　安危亦何必勤勤如是耶今曰公定言公之心肯處</span><br/>
<span class='tline' id='l335' data-llen='7565:7588'>　于洛我乃敢歸宗周公功肅將祗歡者言周公肅而</span><br/>
<span class='tline' id='l336' data-llen='7588:7611'>　將命商民自然得其歡心茍公不留我則困矣此所</span><br/>
<span class='tline' id='l337' data-llen='7611:7634'>　以戒其無困我能於康民之事無厭斁之心則有望</span><br/>
<span class='tline' id='l338' data-llen='7634:7657'>　於公在無困也公其勿替俾儀刑于四海乃可世世</span><br/>
<span class='tline' id='l339' data-llen='7657:7680'>　享德矣成王懼商民之頑懲三監之擾其恤民之心</span><br/>
<span class='tline' id='l340' data-llen='7680:7707'><a onclick="displayPageImage('KR1b0010', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7707:7730'>　如是切至孰謂其幼沖哉以周公之聖受武王寄託</span><br/>
<span class='tline' id='l342' data-llen='7730:7753'>　克荷天下之重而成王猶丁寜告戒之勤若此況其</span><br/>
<span class='tline' id='l343' data-llen='7753:7774'>　下於周公者成王馭之必有其道矣嗚呼賢哉</span><br/>
<span class='tline' id='l344' data-llen='7774:7797'>周公拜手稽首曰王命予來承保乃文祖受命民越乃</span><br/>
<span class='tline' id='l345' data-llen='7797:7821'>光烈考武王𢎞朕恭孺子來相宅其大惇典殷獻民亂</span><br/>
<span class='tline' id='l346' data-llen='7821:7844'>爲四方新辟作周恭先曰其自時中乂萬邦咸休惟王</span><br/>
<span class='tline' id='l347' data-llen='7844:7867'>有成績予旦以多子越御事篤前人成烈答其師作周</span><br/>
<span class='tline' id='l348' data-llen='7867:7890'>孚先考朕昭子刑乃單文祖德伻來毖殷乃命寜予以</span><br/>
<span class='tline' id='l349' data-llen='7890:7917'><a onclick="displayPageImage('KR1b0010', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7917:7940'>秬鬯二卣曰明禋拜手稽首休享予不敢宿則禋于文</span><br/>
<span class='tline' id='l351' data-llen='7940:7963'>王武王惠篤敘無有遘自疾萬年厭于乃德殷乃引考</span><br/>
<span class='tline' id='l352' data-llen='7963:7980'>王伻殷乃承敘萬年其永觀朕子懷德</span><br/>
<span class='tline' id='l353' data-llen='7980:8003'>　王旣告之如是之悉周公拜手稽首而復於王曰王</span><br/>
<span class='tline' id='l354' data-llen='8003:8026'>　命臣以宅洛邑臣承保文祖所受於天之民而増光</span><br/>
<span class='tline' id='l355' data-llen='8026:8049'>　烈考武王所以有後嗣之意無不盡恭也孺子來相</span><br/>
<span class='tline' id='l356' data-llen='8049:8072'>　宅者成王實始來祭也成王大厚典禮以禮商之賢</span><br/>
<span class='tline' id='l357' data-llen='8072:8095'>　人治為四方新立其法使罔不來朝則天下之恭葢</span><br/>
<span class='tline' id='l358' data-llen='8095:8122'><a onclick="displayPageImage('KR1b0010', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8122:8145'>　自成王為之先也其自時中已治至於萬邦咸休由</span><br/>
<span class='tline' id='l360' data-llen='8145:8168'>　内以及外王乃有成績予旦以衆賢及御事勤奉文</span><br/>
<span class='tline' id='l361' data-llen='8168:8191'>　武之成憲以答有衆則有衆之孚信葢自周公為之</span><br/>
<span class='tline' id='l362' data-llen='8191:8214'>　先也成王若是周公又若是可謂相得益彰矣考我</span><br/>
<span class='tline' id='l363' data-llen='8214:8237'>　昭明成王以儀刑四方乃盡文王之德也使我敬治</span><br/>
<span class='tline' id='l364' data-llen='8237:8260'>　商民故綏安我以秬鬯二卣夫秬黑黍鬯香草卣中</span><br/>
<span class='tline' id='l365' data-llen='8260:8283'>　尊也皆天子所以享上帝薦祖考之物成王使周公</span><br/>
<span class='tline' id='l366' data-llen='8283:8306'>　以此有事於神祇故曰明禋也周公拜手稽首以將</span><br/>
<span class='tline' id='l367' data-llen='8306:8333'><a onclick="displayPageImage('KR1b0010', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8333:8356'>　君命不敢宿留於家則以禋于文王武王之廟其祝</span><br/>
<span class='tline' id='l369' data-llen='8356:8379'>　之辭祭之福具見於下葢欲文武惠吾王力行敘治</span><br/>
<span class='tline' id='l370' data-llen='8379:8402'>　之勤無有遇疾所謂身之痾政之疵民之瘼皆去矣</span><br/>
<span class='tline' id='l371' data-llen='8402:8425'>　萬年厭飫我王之德而商之餘民亦乃延頸以考我</span><br/>
<span class='tline' id='l372' data-llen='8425:8448'>　王王使商人乃承其餘烈亦且萬年永觀我王懷柔</span><br/>
<span class='tline' id='l373' data-llen='8448:8471'>　之德所謂與王同休也嗚呼周公如是之謙恭如是</span><br/>
<span class='tline' id='l374' data-llen='8471:8494'>　之將命後世猶有謂成王以天子之禮樂賜周公者</span><br/>
<span class='tline' id='l375' data-llen='8494:8517'>　嗚呼其誤矣故曰魯之郊禘非禮也周公其衰矣然</span><br/>
<span class='tline' id='l376' data-llen='8517:8544'><a onclick="displayPageImage('KR1b0010', 'WYG', '015-21b' );" name="015-21b" class="pb">[015-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8544:8566'>　則魯用天子禮樂世世僭禮孰謂成王肯賜之乎</span><br/>
<span class='tline' id='l378' data-llen='8566:8589'>戊辰王在新邑烝祭歲文王騂牛一武王騂牛一王命</span><br/>
<span class='tline' id='l379' data-llen='8589:8612'>作册逸祝册惟告周公其後王賔殺禋咸格王入太室</span><br/>
<span class='tline' id='l380' data-llen='8612:8635'>祼王命周公後作册逸誥在十有二月惟周公誕保文</span><br/>
<span class='tline' id='l381' data-llen='8635:8643'>武受命惟七年</span><br/>
<span class='tline' id='l382' data-llen='8643:8666'>　此自召誥之首用牲于郊社于新邑之後至是禋于</span><br/>
<span class='tline' id='l383' data-llen='8666:8689'>　文王武王之廟天神地祇人鬼俱享矣皆史氏之紀</span><br/>
<span class='tline' id='l384' data-llen='8689:8712'>　聖人定書分而附于二篇之前後使當時作洛之次</span><br/>
<span class='tline' id='l385' data-llen='8712:8739'><a onclick="displayPageImage('KR1b0010', 'WYG', '015-22a' );" name="015-22a" class="pb">[015-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8739:8762'>　序雖百世之下可考而知也其遺後世亦厚矣戊午</span><br/>
<span class='tline' id='l387' data-llen='8762:8785'>　社于新邑又七日甲子周公乃以成王朝諸侯庶殷</span><br/>
<span class='tline' id='l388' data-llen='8785:8808'>　旣皆用命王乃告以使公居洛之意與公反覆言之</span><br/>
<span class='tline' id='l389' data-llen='8808:8831'>　已定矣乃用牛以告文武使知周公居洛之意其曰</span><br/>
<span class='tline' id='l390' data-llen='8831:8854'>　後者不敢絶周公之歸意姑留以鎮洛之辭也説者</span><br/>
<span class='tline' id='l391' data-llen='8854:8877'>　乃謂王立周公之後於魯夫使之居洛而立其子是</span><br/>
<span class='tline' id='l392' data-llen='8877:8900'>　成王疑周公不用命立其子以堅其心也周公豈反</span><br/>
<span class='tline' id='l393' data-llen='8900:8923'>　側而䟦扈者何必為此使成王果有是心周公方且</span><br/>
<span class='tline' id='l394' data-llen='8923:8950'><a onclick="displayPageImage('KR1b0010', 'WYG', '015-22b' );" name="015-22b" class="pb">[015-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8950:8973'>　恐懼之不暇而敢受之乎此後世求經太深至於如</span><br/>
<span class='tline' id='l396' data-llen='8973:8996'>　此之鑿也其實王欲歸周百工既從王于周獨使公</span><br/>
<span class='tline' id='l397' data-llen='8996:9019'>　少留而後歸也烝冬祭也歳十二月索享之祭故備</span><br/>
<span class='tline' id='l398' data-llen='9019:9042'>　物而熟之故曰烝今祭于文武之廟加牛以彰其備</span><br/>
<span class='tline' id='l399' data-llen='9042:9065'>　禮也逸史之名也王賔周公殺牲以祭而祖考咸格</span><br/>
<span class='tline' id='l400' data-llen='9065:9089'>　太室者太廟之中室按月令冬居𤣥堂夏秋之間土</span><br/>
<span class='tline' id='l401' data-llen='9089:9112'>　用事四居太廟之太室祭有九祼在饋先先其誠也</span><br/>
<span class='tline' id='l402' data-llen='9112:9135'>　保事旣畢乃明告周公之居洛中册使逸安之在十</span><br/>
<span class='tline' id='l403' data-llen='9135:9162'><a onclick="displayPageImage('KR1b0010', 'WYG', '015-23a' );" name="015-23a" class="pb">[015-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9162:9185'>　二月周公乃還政以居洛周公相成王誕保文武之</span><br/>
<span class='tline' id='l405' data-llen='9185:9206'>　民至是七年亦可以還政矣此皆史氏之紀也</span><br/>
</p>
<p><br/>
</p>
  </div>
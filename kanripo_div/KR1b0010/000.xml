<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0010', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　尚書講義二十卷　　　　書類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案尚書講義二十卷宋史浩撰浩字</span><br/>
<span class='tline' id='l12' data-llen='245:268'>　　　　直翁鄞縣人紹興十四年進士孝宗為建王</span><br/>
<span class='tline' id='l13' data-llen='268:291'>　　　　時浩以司封郎中兼直講即位後遷翰林學</span><br/>
<span class='tline' id='l14' data-llen='291:314'>　　　　士知制誥累官右丞相致仕事蹟具宋史本</span><br/>
<span class='tline' id='l15' data-llen='314:338'>　　　　𫝊此書宋史藝文志作二十二卷文淵閣書</span><br/>
<span class='tline' id='l16' data-llen='338:364'><a onclick="displayPageImage('KR1b0010', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　目一齋書目並載其名而藏書家已久無傳</span><br/>
<span class='tline' id='l18' data-llen='387:410'>　　　　本故朱彞尊經義考亦注云未見惟永樂大</span><br/>
<span class='tline' id='l19' data-llen='410:433'>　　　　典各韻中尚全錄其文謹依經文考次排訂</span><br/>
<span class='tline' id='l20' data-llen='433:456'>　　　　釐為二十卷案宋館閣書目云淳熙十六年</span><br/>
<span class='tline' id='l21' data-llen='456:479'>　　　　正月太傅史浩進尚書講義二十二卷詔藏</span><br/>
<span class='tline' id='l22' data-llen='479:502'>　　　　秘府葢本當時經進之本故其説皆順文演</span><br/>
<span class='tline' id='l23' data-llen='502:525'>　　　　繹頗近經幄講章之體其説大抵以注疏為</span><br/>
<span class='tline' id='l24' data-llen='525:548'>　　　　主叅考諸儒而以已意融貫之當張浚用兵</span><br/>
<span class='tline' id='l25' data-llen='548:574'><a onclick="displayPageImage('KR1b0010', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　中原時浩方為右僕射獨持異論論者責其</span><br/>
<span class='tline' id='l27' data-llen='597:620'>　　　　沮恢復之謀今觀其解文侯之命一篇亦極</span><br/>
<span class='tline' id='l28' data-llen='620:643'>　　　　美宣王之勤政復讎而傷平王之無志恢復</span><br/>
<span class='tline' id='l29' data-llen='643:666'>　　　　則其意原不以用兵為非殆以浚未能度力</span><br/>
<span class='tline' id='l30' data-llen='666:689'>　　　　量時故不欲僥倖嘗試耶朱子語類嘗稱史</span><br/>
<span class='tline' id='l31' data-llen='689:712'>　　　　丞相説書亦有好處如命公後衆説皆云命</span><br/>
<span class='tline' id='l32' data-llen='712:735'>　　　　伯禽為公之後史云成王既歸命周公在後</span><br/>
<span class='tline' id='l33' data-llen='735:758'>　　　　看公定予往矣一言便見得周公且在後之</span><br/>
<span class='tline' id='l34' data-llen='758:784'><a onclick="displayPageImage('KR1b0010', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:808'>　　　　意云云其後命蔡沈訂正書𫝊實從浩説則</span><br/>
<span class='tline' id='l36' data-llen='808:831'>　　　　朱子固於此書有所取孫應時燭湖集有上</span><br/>
<span class='tline' id='l37' data-llen='831:856'>　　　　史越王書云書𫝊多所𤼵明帝王君臣精微</span><br/>
<span class='tline' id='l38' data-llen='856:879'>　　　　正大之藴剖決古今異同偏見開悟後學心</span><br/>
<span class='tline' id='l39' data-llen='879:902'>　　　　目使人沛然飽滿者無慮數十百條又云欲</span><br/>
<span class='tline' id='l40' data-llen='902:925'>　　　　以疑義請教者一一疏諸下方則浩此書實</span><br/>
<span class='tline' id='l41' data-llen='925:948'>　　　　與應時商㩁之則亦非率爾茍作矣乾隆四</span><br/>
<span class='tline' id='l42' data-llen='948:962'>　　　　十六年九月恭校上</span><br/>
<span class='tline' id='l43' data-llen='962:988'><a onclick="displayPageImage('KR1b0010', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='988:1020'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l45' data-llen='1020:1046'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
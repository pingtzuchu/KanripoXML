<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0084', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:198'>欽定四庫全書　　　　　經部一</span>
<span class='tline' id='l9' data-llen='198:214'>　易精藴大義　　　　　　易類</span>
<span class='tline' id='l10' data-llen='214:220'>　　提要</span>
<span class='tline' id='l11' data-llen='220:246'>　　　　<span class='krp-note'>臣/</span>等謹案易精藴大義十二卷元解蒙撰蒙</span>
<span class='tline' id='l12' data-llen='246:269'>　　　　字求我吉水人江西通志作字來我盖字形</span>
<span class='tline' id='l13' data-llen='269:292'>　　　　相近而誤也中天厯乙巳江西鄉試與兄子</span>
<span class='tline' id='l14' data-llen='292:315'>　　　　尚字觀我者並以善易名于時子尚所著周</span>
<span class='tline' id='l15' data-llen='315:339'>　　　　易義疑通釋久無𫝊本朱彝尊經義考載蒙</span>
<span class='tline' id='l16' data-llen='339:365'><a onclick="displayPageImage('KR1a0084', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='365:388'>　　　　此書亦注曰佚今檢永樂大典所引蒙書尚</span>
<span class='tline' id='l18' data-llen='388:411'>　　　　多自豫隨无妄大壯睽蹇中孚七卦及晉卦</span>
<span class='tline' id='l19' data-llen='411:434'>　　　　之後四爻外其他皆文義完備釐然具存其</span>
<span class='tline' id='l20' data-llen='434:457'>　　　　例于彖爻之下採輯先儒之說而末乃發明</span>
<span class='tline' id='l21' data-llen='457:480'>　　　　以己意各以蒙謂二字别之雖原為場屋經</span>
<span class='tline' id='l22' data-llen='480:503'>　　　　義而作而薈稡羣言頗能得其精要凡所自</span>
<span class='tline' id='l23' data-llen='503:526'>　　　　注亦皆簡明如頤六三云頤養之道以安静</span>
<span class='tline' id='l24' data-llen='526:549'>　　　　為無失二三動體故顛拂而凶四五静體故</span>
<span class='tline' id='l25' data-llen='549:575'><a onclick="displayPageImage('KR1a0084', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='575:598'>　　　　顛拂亦吉震三爻凶艮三爻吉可見恒彖云</span>
<span class='tline' id='l27' data-llen='598:621'>　　　　恒有二義利貞者不易之恒所以體常利有</span>
<span class='tline' id='l28' data-llen='621:644'>　　　　攸往者不已之恒所以盡變天地聖人所以</span>
<span class='tline' id='l29' data-llen='644:667'>　　　　能恒者以其能盡變也其義雖多根柢前人</span>
<span class='tline' id='l30' data-llen='667:690'>　　　　而詮釋明晰亦殊有裨于後學至所引諸家</span>
<span class='tline' id='l31' data-llen='690:714'>　　　　之說往往不署名氏盖用朱子詩集𫝊例雖</span>
<span class='tline' id='l32' data-llen='714:737'>　　　　不能盡考其由來要皆宋元以前諸經師之</span>
<span class='tline' id='l33' data-llen='737:760'>　　　　緒論也謹依文排比正其偽舛釐為十二卷</span>
<span class='tline' id='l34' data-llen='760:786'><a onclick="displayPageImage('KR1a0084', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='786:809'>　　　　著之于録解縉春雨堂集稱是書為易經精</span>
<span class='tline' id='l36' data-llen='809:832'>　　　　義經義考稱是書為周易精藴考永樂大典</span>
<span class='tline' id='l37' data-llen='832:855'>　　　　所題實作解蒙周易精藴大義二人皆偶誤</span>
<span class='tline' id='l38' data-llen='855:878'>　　　　記也今據為斷庶不失其本名焉乾隆四十</span>
<span class='tline' id='l39' data-llen='878:891'>　　　　六年九月恭校上</span>
<span class='tline' id='l40' data-llen='891:923'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l41' data-llen='923:948'>　　　　　　　總　校　官　<span class='krp-note'>臣/</span>　陸　費　墀</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0084', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　易精藴大義卷十　　　　　元　解蒙　撰</span>
<span class='tline' id='l10' data-llen='211:218'>繫辭下𫝊</span>
<span class='tline' id='l11' data-llen='218:238'>八卦成列象在其中矣因而重之爻在其中矣</span>
<span class='tline' id='l12' data-llen='238:261'>　　考三畫之卦以定剛柔之體備六爻之畫以效天</span>
<span class='tline' id='l13' data-llen='261:275'>　　下之動此勢之不容已也</span>
<span class='tline' id='l14' data-llen='275:297'>剛柔相推變在其中矣繫辭焉而命之動在其中矣</span>
<span class='tline' id='l15' data-llen='297:320'>　　因隂陽之進退以示无窮之變因人事之得失以</span>
<span class='tline' id='l16' data-llen='320:346'><a onclick="displayPageImage('KR1a0084', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='346:364'>　　繋所值之占觀變玩易道无餘藴矣</span>
<span class='tline' id='l18' data-llen='364:387'>　先儒曰八卦所用者在象故曰象六十四卦所用者</span>
<span class='tline' id='l19' data-llen='387:410'>　在爻故曰爻剛柔者爻之體相推謂剛推柔柔推剛</span>
<span class='tline' id='l20' data-llen='410:433'>　也變則本卦變作他卦惟其相推故能成其變辭謂</span>
<span class='tline' id='l21' data-llen='433:456'>　爻象之辭即其變而命之也即其變而繋其辭以命</span>
<span class='tline' id='l22' data-llen='456:479'>　吉凶而占者所值當動之爻象亦不出乎此矣上篇</span>
<span class='tline' id='l23' data-llen='479:502'>　始以乾坤之成卦終以易簡之徳業下篇始以八卦</span>
<span class='tline' id='l24' data-llen='502:525'>　成列終以乾坤示人易簡其道雖相類然上篇所未</span>
<span class='tline' id='l25' data-llen='525:551'><a onclick="displayPageImage('KR1a0084', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='551:568'>　盡者則見於下篇是為終始之道也</span>
<span class='tline' id='l27' data-llen='568:591'>　　蒙謂觀易卦之小成而又有以備其體因竒耦之</span>
<span class='tline' id='l28' data-llen='591:614'>　　變化而又有以顯其用此聖人作易自然之序也</span>
<span class='tline' id='l29' data-llen='614:626'>吉凶悔吝者生乎動者也</span>
<span class='tline' id='l30' data-llen='626:649'>　　考夫易之占辭原夫易之變體此聖人賛易事也</span>
<span class='tline' id='l31' data-llen='649:665'>剛柔者立本者也變通者趣時者也</span>
<span class='tline' id='l32' data-llen='665:687'>　　觀隂陽有對待之勢而後知隂陽有消長之機</span>
<span class='tline' id='l33' data-llen='687:710'>　先儒曰文王卦辭但言吉凶周公爻辭方有吉凶悔</span>
<span class='tline' id='l34' data-llen='710:736'><a onclick="displayPageImage('KR1a0084', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='736:759'>　吝四者凡所謂皆指動爻而言也通書所引乃斷章</span>
<span class='tline' id='l36' data-llen='759:782'>　取義剛柔者變通之本變通者剛柔之時用剛柔立</span>
<span class='tline' id='l37' data-llen='782:805'>　本言始揲所畫之卦或剛或柔各有定體也變通者</span>
<span class='tline' id='l38' data-llen='805:828'>　趣時言卦既畫矣若遇老陽則變而為柔遇老隂則</span>
<span class='tline' id='l39' data-llen='828:851'>　變而為剛自此趣彼以從時立本統指一卦言趣時</span>
<span class='tline' id='l40' data-llen='851:874'>　専指所變之爻而言下章原始要終以為質也六爻</span>
<span class='tline' id='l41' data-llen='874:897'>　相雜唯其時物也意亦如此先言變動而後獨言吉</span>
<span class='tline' id='l42' data-llen='897:920'>　凶悔吝生乎動者以動詳於變故也又先言吉凶悔</span>
<span class='tline' id='l43' data-llen='920:946'><a onclick="displayPageImage('KR1a0084', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='946:969'>　吝生乎動而後止言吉凶者以吉凶者悔吝之積故</span>
<span class='tline' id='l45' data-llen='969:973'>　也</span>
<span class='tline' id='l46' data-llen='973:996'>　　蒙謂静无而動有然其辭則繋于未占之先體立</span>
<span class='tline' id='l47' data-llen='996:1019'>　　而用行故其變則見于有象之後易之為㫖盡在</span>
<span class='tline' id='l48' data-llen='1019:1025'>　　是矣</span>
<span class='tline' id='l49' data-llen='1025:1034'>吉凶者貞勝者也</span>
<span class='tline' id='l50' data-llen='1034:1057'>　　既眀淑慝之分必无兩立之異此所以常勝而不</span>
<span class='tline' id='l51' data-llen='1057:1063'>　　已也</span>
<span class='tline' id='l52' data-llen='1063:1089'><a onclick="displayPageImage('KR1a0084', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1089:1112'>天地之道貞觀者也日月之道貞明者也天下之動貞</span>
<span class='tline' id='l54' data-llen='1112:1118'>夫一者也</span>
<span class='tline' id='l55' data-llen='1118:1141'>　　造化有常久之道天下无二致之理故聖人賛易</span>
<span class='tline' id='l56' data-llen='1141:1148'>　　發明之</span>
<span class='tline' id='l57' data-llen='1148:1171'>　先儒曰吉凶貞勝言易所論吉凶常相勝而不已天</span>
<span class='tline' id='l58' data-llen='1171:1194'>　地之情以其正大故所以示人者亘古今而常存日</span>
<span class='tline' id='l59' data-llen='1194:1217'>　月之運以其有常故所以照物无毫髮之不燭天下</span>
<span class='tline' id='l60' data-llen='1217:1240'>　之動雖萬變不齊然其正而勝者亦一理耳前言易</span>
<span class='tline' id='l61' data-llen='1240:1266'><a onclick="displayPageImage('KR1a0084', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1266:1286'>　道有變通而此又言其理之常者以示人也</span>
<span class='tline' id='l63' data-llen='1286:1304'>夫乾確然示人易矣夫坤隤然示人簡矣</span>
<span class='tline' id='l64' data-llen='1304:1326'>　　天地之所以无隠于爾者一健順之理而已耳</span>
<span class='tline' id='l65' data-llen='1326:1342'>爻也者效此者也象也者像此者也</span>
<span class='tline' id='l66' data-llen='1342:1365'>　先儒曰效乾坤之變化以分六爻象乾坤之虚實以</span>
<span class='tline' id='l67' data-llen='1365:1371'>　為竒耦</span>
<span class='tline' id='l68' data-llen='1371:1394'>　　蒙謂天地不能秘自然之易而聖人不能外自然</span>
<span class='tline' id='l69' data-llen='1394:1417'>　　之理盖聖人之易一天地之易也天地以其自然</span>
<span class='tline' id='l70' data-llen='1417:1443'><a onclick="displayPageImage('KR1a0084', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1443:1466'>　　者而顯諸仁此天地所以為天地聖人則以其自</span>
<span class='tline' id='l72' data-llen='1466:1489'>　　然者而寄之易此聖人所以為聖人天地聖人一</span>
<span class='tline' id='l73' data-llen='1489:1512'>　　而二二而一者也以人事而叅諸造化既知其理</span>
<span class='tline' id='l74' data-llen='1512:1535'>　　之有常由造化而騐諸人事又知其理之无二始</span>
<span class='tline' id='l75' data-llen='1535:1557'>　　之以人事終之以人事故曰易以天道明人事</span>
<span class='tline' id='l76' data-llen='1557:1580'>爻象動乎内吉凶見乎外功業見乎變聖人之情見乎</span>
<span class='tline' id='l77' data-llen='1580:1583'>辭</span>
<span class='tline' id='l78' data-llen='1583:1606'>　先儒曰内外猶言先後微顯隂陽老少分揲命卦之</span>
<span class='tline' id='l79' data-llen='1606:1632'><a onclick="displayPageImage('KR1a0084', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1632:1655'>　時而吉凶乃見于成卦之後用其道故觀其動乎内</span>
<span class='tline' id='l81' data-llen='1655:1678'>　之變以成功業究其微故考其見乎外之辭以見聖</span>
<span class='tline' id='l82' data-llen='1678:1701'>　人之情能事畢矣盖動乎内者理也見于外者事也</span>
<span class='tline' id='l83' data-llen='1701:1724'>　變者爻象之變辭者吉凶之辭功業見乎理情也而</span>
<span class='tline' id='l84' data-llen='1724:1741'>　見乎辭皆内外相為而不可相无也</span>
<span class='tline' id='l85' data-llen='1741:1764'>　　蒙謂卦之未定必將觀變卦之既成然後考其占</span>
<span class='tline' id='l86' data-llen='1764:1782'>　　其所以制事而眀理皆不外乎此也</span>
<span class='tline' id='l87' data-llen='1782:1804'>天地之大徳曰生聖人之大寳曰位何以守位曰仁</span>
<span class='tline' id='l88' data-llen='1804:1830'><a onclick="displayPageImage('KR1a0084', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1830:1853'>　　天地溥覆載之功无非妙一元之運聖人履崇髙</span>
<span class='tline' id='l90' data-llen='1853:1867'>　　之位必有以得天下之心</span>
<span class='tline' id='l91' data-llen='1867:1885'>何以聚人曰財理財正辭禁民為非曰義</span>
<span class='tline' id='l92' data-llen='1885:1908'>　　聖人之得民心固必因其利以厚天下聖人之定</span>
<span class='tline' id='l93' data-llen='1908:1931'>　　民志尤必制其欲以宜天下聖人之于天下不過</span>
<span class='tline' id='l94' data-llen='1931:1954'>　　因所利而利之亦未嘗以為利也徒知因天下之</span>
<span class='tline' id='l95' data-llen='1954:1977'>　　利以合天下故能使之无違心不知得天下之義</span>
<span class='tline' id='l96' data-llen='1977:2000'>　　以坊天下尤當使之无非心吾恐知所聚而不知</span>
<span class='tline' id='l97' data-llen='2000:2026'><a onclick="displayPageImage('KR1a0084', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2026:2049'>　　所以聚之道則斯民之聚豈區區之利所能維持</span>
<span class='tline' id='l99' data-llen='2049:2054'>　　耶</span>
<span class='tline' id='l100' data-llen='2054:2077'>　先儒曰天地有大徳以其生生不已也聖人有寳位</span>
<span class='tline' id='l101' data-llen='2077:2100'>　所以配天地而遂其生物之心也有聖人之位又有</span>
<span class='tline' id='l102' data-llen='2100:2123'>　聖人之徳位曰寳位不亦宜乎守位聚人承上文而</span>
<span class='tline' id='l103' data-llen='2123:2147'>　言何以守與民共守之何以聚有財以聚之財者百物</span>
<span class='tline' id='l104' data-llen='2147:2170'>　之總名皆民之所利也正辭謂殊貴賤使有度眀取</span>
<span class='tline' id='l105' data-llen='2170:2193'>　予使有義辨名實使有信誠以利之所在不可不道</span>
<span class='tline' id='l106' data-llen='2193:2219'><a onclick="displayPageImage('KR1a0084', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2219:2242'>　之使知義也禁民為非謂憲禁令致刑罰以齊其不</span>
<span class='tline' id='l108' data-llen='2242:2265'>　率道者也盖理財以富之正辭以教之禁民為非以</span>
<span class='tline' id='l109' data-llen='2265:2288'>　齊之富之而後教教之而後齊雖其理之正之禁之</span>
<span class='tline' id='l110' data-llen='2288:2311'>　无適而非義然聖人不忍之政則盡此三者矣理財</span>
<span class='tline' id='l111' data-llen='2311:2334'>　則易之備物致用也正辭則易之辨物正言也禁民</span>
<span class='tline' id='l112' data-llen='2334:2357'>　為非則易之斷吉凶眀得失外内使知懼也易之事</span>
<span class='tline' id='l113' data-llen='2357:2367'>　業盡于此三者也</span>
<span class='tline' id='l114' data-llen='2367:2390'>　　蒙謂天地以生物為心聖人盡裁成之道故其履</span>
<span class='tline' id='l115' data-llen='2390:2416'><a onclick="displayPageImage('KR1a0084', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2416:2439'>　　尊位合人心者不惟有以厚乎民而又有以齊乎</span>
<span class='tline' id='l117' data-llen='2439:2445'>　　民也</span>
<span class='tline' id='l118' data-llen='2445:2453'>　　右第一章</span>
<span class='tline' id='l119' data-llen='2453:2476'>　　　先儒曰此章先言象變辭占而及天地造化再</span>
<span class='tline' id='l120' data-llen='2476:2499'>　　　言象變辭占而及聖人功業以眀易與天地凖</span>
<span class='tline' id='l121' data-llen='2499:2514'>　　　而日月天地之道如此也</span>
<span class='tline' id='l122' data-llen='2514:2537'>古者包犧氏之王天下也仰則觀象於天俯則觀法於</span>
<span class='tline' id='l123' data-llen='2537:2560'>地觀鳥獸之文與地之宜近取諸身逺取諸物於是始</span>
<span class='tline' id='l124' data-llen='2560:2586'><a onclick="displayPageImage('KR1a0084', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2586:2603'>作八卦以通神眀之徳以類萬物之情</span>
<span class='tline' id='l126' data-llen='2603:2626'>　先儒曰象以氣言屬陽法以形言屬隂鳥獸之文謂</span>
<span class='tline' id='l127' data-llen='2626:2649'>　天産之物飛陽而走隂也與地之宜謂地産之物木</span>
<span class='tline' id='l128' data-llen='2649:2672'>　陽而草隂也近取諸身逺取諸物无適而非隂陽也</span>
<span class='tline' id='l129' data-llen='2672:2695'>　盖易有太極之理不可見形而為物者可見聖人徧</span>
<span class='tline' id='l130' data-llen='2695:2718'>　觀乎物得易全體而後作卦也故其所畫之卦精可</span>
<span class='tline' id='l131' data-llen='2718:2741'>　以通神眀之徳粗可以類萬物之情神眀之徳不可</span>
<span class='tline' id='l132' data-llen='2741:2764'>　見也故曰通萬物之情可見者也故曰類八卦者道</span>
<span class='tline' id='l133' data-llen='2764:2790'><a onclick="displayPageImage('KR1a0084', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2790:2813'>　之全體也作之所以眀道于萬世也聖人運時用道</span>
<span class='tline' id='l135' data-llen='2813:2836'>　以利天下趣時者也聖人不能獨盡天下之時故亦</span>
<span class='tline' id='l136' data-llen='2836:2859'>　不能盡用天下之道是以聖人眀大全之道于萬世</span>
<span class='tline' id='l137' data-llen='2859:2882'>　而其遭時所立不過一二而已故眀與不眀係乎聖</span>
<span class='tline' id='l138' data-llen='2882:2905'>　人而用與不用又係乎時焉雖聖人不能必也然其</span>
<span class='tline' id='l139' data-llen='2905:2928'>　制是器之時當時之人知其制是器適用而已不知</span>
<span class='tline' id='l140' data-llen='2928:2951'>　有所取也孔子以易道觀之然後知其有取于卦故</span>
<span class='tline' id='l141' data-llen='2951:2961'>　曰盖取諸其卦也</span>
<span class='tline' id='l142' data-llen='2961:2987'><a onclick="displayPageImage('KR1a0084', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2987:3010'>　　蒙謂聖人盡萬物之理而寓諸易故其功用之妙</span>
<span class='tline' id='l144' data-llen='3010:3020'>　　无間于隠顯也</span>
<span class='tline' id='l145' data-llen='3020:3037'>作結繩而為網罟以佃以漁盖取諸離</span>
<span class='tline' id='l146' data-llen='3037:3059'>　先儒曰離體中虚兩目相承而物麗之網罟之象</span>
<span class='tline' id='l147' data-llen='3059:3082'>　　蒙謂虚其中以麗乎物雖聖人之神智亦自然之</span>
<span class='tline' id='l148' data-llen='3082:3089'>　　法象也</span>
<span class='tline' id='l149' data-llen='3089:3112'>包犧氏沒神農氏作斵木為耜揉木為耒耒耨之利以</span>
<span class='tline' id='l150' data-llen='3112:3121'>教天下盖取諸益</span>
<span class='tline' id='l151' data-llen='3121:3147'><a onclick="displayPageImage('KR1a0084', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3147:3170'>　先儒曰制器尚象无非利天下然或不言利者盖網</span>
<span class='tline' id='l153' data-llen='3170:3193'>　罟非不為利也然待杵臼耒耜然後能裕萬民之食</span>
<span class='tline' id='l154' data-llen='3193:3216'>　則是網罟之利不足言而耒耜杵臼之利大矣交易</span>
<span class='tline' id='l155' data-llen='3216:3239'>　非不為利也然待牛馬舟楫而後能備四方之貨則</span>
<span class='tline' id='l156' data-llen='3239:3262'>　交易之利不足言舟楫牛馬之利大矣門柝非不利</span>
<span class='tline' id='l157' data-llen='3262:3285'>　也然門柝能保内使暴客不能入而已弧矢則又能</span>
<span class='tline' id='l158' data-llen='3285:3308'>　威其外使暴客不能至則是門柝之利不足言弧矢</span>
<span class='tline' id='l159' data-llen='3308:3331'>　之利大矣此或言利或不言利之意也然獨于牛馬</span>
<span class='tline' id='l160' data-llen='3331:3357'><a onclick="displayPageImage('KR1a0084', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3357:3380'>　舟楫曰利天下者牛馬舟楫无所不通可以周天下</span>
<span class='tline' id='l162' data-llen='3380:3403'>　故也有曰教天下則其利有待于教而後成也有曰</span>
<span class='tline' id='l163' data-llen='3403:3426'>　利天下則其物備器成直為天下利耳有曰威天下</span>
<span class='tline' id='l164' data-llen='3426:3446'>　則其利有待于威而後保此又立言之㫖也</span>
<span class='tline' id='l165' data-llen='3446:3465'>　　蒙謂器用利而農事備其為益也大矣</span>
<span class='tline' id='l166' data-llen='3465:3488'>日中為市致天下之民聚大下之貨交易而退各得其</span>
<span class='tline' id='l167' data-llen='3488:3496'>所蓋取諸噬嗑</span>
<span class='tline' id='l168' data-llen='3496:3519'>　先儒曰上離下震離為日震為大塗故有日中為市</span>
<span class='tline' id='l169' data-llen='3519:3546'><a onclick="displayPageImage('KR1a0084', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3546:3569'>　之象天下之民不同業天下之貨不同用致而聚者</span>
<span class='tline' id='l171' data-llen='3569:3579'>　噬而嗑之之義也</span>
<span class='tline' id='l172' data-llen='3579:3602'>　　蒙謂通天下之則以順民心之欲所以聚其散而</span>
<span class='tline' id='l173' data-llen='3602:3625'>　　合其離也盖當明盛之時以通有无之利則彼无</span>
<span class='tline' id='l174' data-llen='3625:3641'>　　適市之欺而此无折閲之賈也</span>
<span class='tline' id='l175' data-llen='3641:3664'>神農氏沒黄帝堯舜氏作通其變使民不倦神而化之</span>
<span class='tline' id='l176' data-llen='3664:3670'>使民宜之</span>
<span class='tline' id='l177' data-llen='3670:3693'>　　聖人迭興以當世道一新之㑹既有以致天下之</span>
<span class='tline' id='l178' data-llen='3693:3720'><a onclick="displayPageImage('KR1a0084', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3720:3733'>　　勤必有以妙民生之用</span>
<span class='tline' id='l180' data-llen='3733:3745'>易窮則變變則通通則久</span>
<span class='tline' id='l181' data-llen='3745:3768'>　　易之運世不息故知其妙者无不利聖人體大易</span>
<span class='tline' id='l182' data-llen='3768:3791'>　　不息之理知極其用者无終窮故聖人之妙用即</span>
<span class='tline' id='l183' data-llen='3791:3814'>　　易之功用也連上文通其變至此通則變為義既</span>
<span class='tline' id='l184' data-llen='3814:3837'>　　終而始要之而不見其終既始而終原之而莫知</span>
<span class='tline' id='l185' data-llen='3837:3860'>　　其始此大易之道所以常久而不已也専釋此三</span>
<span class='tline' id='l186' data-llen='3860:3865'>　　句</span>
<span class='tline' id='l187' data-llen='3865:3892'><a onclick="displayPageImage('KR1a0084', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3892:3904'>是以自天祐之吉无不利</span>
<span class='tline' id='l189' data-llen='3904:3927'>　　有變化之機无終窮之理易之道亦天之道其用</span>
<span class='tline' id='l190' data-llen='3927:3950'>　　无二致也人能盡易之道以合天心斯能獲天之</span>
<span class='tline' id='l191' data-llen='3950:3956'>　　助矣</span>
<span class='tline' id='l192' data-llen='3956:3974'>黄帝堯舜垂衣裳而天下治盖取諸乾坤</span>
<span class='tline' id='l193' data-llen='3974:3997'>　　聖人制萬變而无為造化溥萬物而无心聖人之</span>
<span class='tline' id='l194' data-llen='3997:4008'>　　道即天地之道也</span>
<span class='tline' id='l195' data-llen='4008:4031'>　先儒曰包犧神農聚人以財能富民者也黄帝堯舜</span>
<span class='tline' id='l196' data-llen='4031:4058'><a onclick="displayPageImage('KR1a0084', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4058:4081'>　則理財正辭禁民為非教民者也十三卦制器尚象</span>
<span class='tline' id='l198' data-llen='4081:4104'>　皆通變宜民之事獨于黄帝堯舜言之者盖羲農之</span>
<span class='tline' id='l199' data-llen='4104:4127'>　時人害雖消而人文未著衣食雖足而禮義未興至</span>
<span class='tline' id='l200' data-llen='4127:4150'>　于黄帝堯舜則世道一新之㑹黎民於變之機也神</span>
<span class='tline' id='l201' data-llen='4150:4173'>　化宜民謂制作精妙如神化使民利用出入不知其</span>
<span class='tline' id='l202' data-llen='4173:4196'>　所以然者盖時異則世異于是乎有變惟聖人能通</span>
<span class='tline' id='l203' data-llen='4196:4219'>　其變則民不困于事是不倦也故雖聖人神道設教</span>
<span class='tline' id='l204' data-llen='4219:4242'>　在乎宜民宜民則非有髙逺難行之事矣盖其變化</span>
<span class='tline' id='l205' data-llen='4242:4269'><a onclick="displayPageImage('KR1a0084', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4269:4290'>　循理而无為故乾上坤下有垂衣裳而治之義</span>
<span class='tline' id='l207' data-llen='4290:4313'>　　蒙謂聖人鼓舞羣動而莫測其民亦蒸蒸向化而</span>
<span class='tline' id='l208' data-llen='4313:4336'>　　不倦雖易之道亦天之道也故觀天地則見聖人</span>
<span class='tline' id='l209' data-llen='4336:4341'>　　矣</span>
<span class='tline' id='l210' data-llen='4341:4364'>刳木為舟剡木為楫舟楫之利以濟不通致逺以利天</span>
<span class='tline' id='l211' data-llen='4364:4371'>下盖取諸渙</span>
<span class='tline' id='l212' data-llen='4371:4393'>　先儒曰木在水上舟楫之象通所不通濟渙之意</span>
<span class='tline' id='l213' data-llen='4393:4416'>　　蒙謂以乗木之功濟涉險之用聖人盖有取卦之</span>
<span class='tline' id='l214' data-llen='4416:4443'><a onclick="displayPageImage('KR1a0084', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4443:4449'>　　象也</span>
<span class='tline' id='l216' data-llen='4449:4467'>服牛乗馬引重致逺以利天下盖取諸随</span>
<span class='tline' id='l217' data-llen='4467:4490'>　先儒曰刳木為舟剡木為楫因植物之材而川通矣</span>
<span class='tline' id='l218' data-llen='4490:4513'>　服牛乘馬引重致逺因動物之性而途通矣牛以順</span>
<span class='tline' id='l219' data-llen='4513:4536'>　為道故服而馴之以引重馬以行為事故乘而駕之</span>
<span class='tline' id='l220' data-llen='4536:4559'>　以致逺牛非不可以致逺于引重為力而已馬非不</span>
<span class='tline' id='l221' data-llen='4559:4582'>　可以引重于致逺為敏而已引以有所進為義致以</span>
<span class='tline' id='l222' data-llen='4582:4590'>　有所至為義</span>
<span class='tline' id='l223' data-llen='4590:4617'><a onclick="displayPageImage('KR1a0084', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4617:4640'>　　蒙謂因物之法以為天下利固非聖人之自為也</span>
<span class='tline' id='l225' data-llen='4640:4654'>重門擊柝以待暴客盖取諸豫</span>
<span class='tline' id='l226' data-llen='4654:4677'>　先儒曰川有舟楫陸有牛馬雖良民資之而暴客亦</span>
<span class='tline' id='l227' data-llen='4677:4701'>　可致也制重門以禦之所以為㓂者不能攻擊柝以警</span>
<span class='tline' id='l228' data-llen='4701:4724'>　之所以為盜者不能竊内坤闔戸互艮為門之象震</span>
<span class='tline' id='l229' data-llen='4724:4747'>　屬木為動為鳴木動而鳴擊柝之象二隂在外暴客</span>
<span class='tline' id='l230' data-llen='4747:4770'>　之象一陽禦之待之之象豫備之象非一獨于此者</span>
<span class='tline' id='l231' data-llen='4770:4783'>　黄帝堯舜之世惟有此耳</span>
<span class='tline' id='l232' data-llen='4783:4810'><a onclick="displayPageImage('KR1a0084', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4810:4833'>　　蒙謂聖人慮患深而防患早此豫備之象有取于</span>
<span class='tline' id='l234' data-llen='4833:4839'>　　此也</span>
<span class='tline' id='l235' data-llen='4839:4862'>斷木為杵掘地為臼臼杵之利萬民以濟盖取諸小過</span>
<span class='tline' id='l236' data-llen='4862:4885'>　先儒曰暴客不至而居者安可養矣上震為木下艮</span>
<span class='tline' id='l237' data-llen='4885:4908'>　為土互兌為金震木而兊金制之斷木之象艮土而</span>
<span class='tline' id='l238' data-llen='4908:4931'>　兌金止之掘地之象震木上動艮土下止杵臼別米</span>
<span class='tline' id='l239' data-llen='4931:4936'>　之象</span>
<span class='tline' id='l240' data-llen='4936:4959'>　　蒙謂聖人之欲利用以厚生亦必尚象而利器此</span>
<span class='tline' id='l241' data-llen='4959:4986'><a onclick="displayPageImage('KR1a0084', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4986:5004'>　　杵臼之制有取于上動下止之象也</span>
<span class='tline' id='l243' data-llen='5004:5026'>弦木為弧剡木為矢弧矢之利以威天下盖取諸睽</span>
<span class='tline' id='l244' data-llen='5026:5049'>　先儒曰外有門柝以防暴客内有杵臼以治其粒食</span>
<span class='tline' id='l245' data-llen='5049:5072'>　而无以威不軌則雖有險而不能守有粟而不能食</span>
<span class='tline' id='l246' data-llen='5072:5095'>　此弧矢之利不可緩也盖利天下者仁也威天下者</span>
<span class='tline' id='l247' data-llen='5095:5118'>　義也盖並行而不相悖矣睽无弧矢之象而弧矢取</span>
<span class='tline' id='l248' data-llen='5118:5141'>　諸睽者亦為物睽争而弧矢足以威之耳弧矢之用</span>
<span class='tline' id='l249' data-llen='5141:5150'>　以睽而𤼵也</span>
<span class='tline' id='l250' data-llen='5150:5177'><a onclick="displayPageImage('KR1a0084', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5177:5198'>　　蒙謂修武備以威不軌此聖人合睽之用也</span>
<span class='tline' id='l252' data-llen='5198:5221'>上古穴居而野處後世聖人易之以宫室上棟下宇以</span>
<span class='tline' id='l253' data-llen='5221:5231'>待風雨盖取諸大壯</span>
<span class='tline' id='l254' data-llen='5231:5254'>　先儒曰睽乖逺則可以安其居矣冬穴居夏野處棟</span>
<span class='tline' id='l255' data-llen='5254:5274'>　直承而上故曰上棟宇兩垂而下故曰下宇</span>
<span class='tline' id='l256' data-llen='5274:5297'>　　蒙謂聖人既慮民居之不安於古斯奠民之居使</span>
<span class='tline' id='l257' data-llen='5297:5318'>　　得所于後此大壯之義所以有取于大易也</span>
<span class='tline' id='l258' data-llen='5318:5342'>古之𦵏者厚衣之以薪葬之中野不封不樹喪期无數</span>
<span class='tline' id='l259' data-llen='5342:5369'><a onclick="displayPageImage('KR1a0084', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5369:5385'>後世聖人易之以棺椁盖取諸大過</span>
<span class='tline' id='l261' data-llen='5385:5408'>　先儒曰上古之事難眀十三卦聖人據聞見而言可</span>
<span class='tline' id='l262' data-llen='5408:5431'>　得而知者犧農黄帝堯舜耳如以宮室易穴居棺槨</span>
<span class='tline' id='l263' data-llen='5431:5454'>　易衣薪書契代結繩已不知其誰氏但曰後世聖人</span>
<span class='tline' id='l264' data-llen='5454:5468'>　夫子述上古之事其意如此</span>
<span class='tline' id='l265' data-llen='5468:5491'>　　蒙謂聖人欲人長其親愛之思故當盡送終之大</span>
<span class='tline' id='l266' data-llen='5491:5503'>　　事不為太古之无事</span>
<span class='tline' id='l267' data-llen='5503:5526'>上古結繩而治後世聖人易之以書契百官以治萬民</span>
<span class='tline' id='l268' data-llen='5526:5553'><a onclick="displayPageImage('KR1a0084', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5553:5561'>以察蓋取諸夬</span>
<span class='tline' id='l270' data-llen='5561:5585'>　先儒曰言有不能記者則造書以記之事有不能信者</span>
<span class='tline' id='l271' data-llen='5585:5608'>　則造契以信之取眀决之義也夫治至于養生送死</span>
<span class='tline' id='l272' data-llen='5608:5631'>　之无憾則其道備矣其法有以貽後者于是有書契</span>
<span class='tline' id='l273' data-llen='5631:5654'>　焉書以記乆而眀逺契以結信而正誣故百官之事</span>
<span class='tline' id='l274' data-llen='5654:5677'>　雖煩以此治萬民之情雖隠以此察盖夬之成卦五</span>
<span class='tline' id='l275' data-llen='5677:5701'>　剛决一柔是去小人之亂而歸之治决小人之蔽而歸</span>
<span class='tline' id='l276' data-llen='5701:5723'>　之眀睽以至治夬以眀决文武並用聖人之道也</span>
<span class='tline' id='l277' data-llen='5723:5750'><a onclick="displayPageImage('KR1a0084', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5750:5773'>　　蒙謂世道既不如太古之无事治道安得不因時</span>
<span class='tline' id='l279' data-llen='5773:5789'>　　而制宜以夬之義有取于决也</span>
<span class='tline' id='l280' data-llen='5789:5797'>　　右第二章</span>
<span class='tline' id='l281' data-llen='5797:5820'>　　　先儒曰此章乃聖人尚象制器之事所以為此</span>
<span class='tline' id='l282' data-llen='5820:5843'>　　　養生送死禦暴防奸之道可謂盡矣始而包犧</span>
<span class='tline' id='l283' data-llen='5843:5866'>　　　之鮮食而繼以神農之粒粟二者不可兼得于</span>
<span class='tline' id='l284' data-llen='5866:5889'>　　　是乎貿遷有无之法所以致民聚貨而使之各</span>
<span class='tline' id='l285' data-llen='5889:5912'>　　　得其所欲也其求得欲從而心意廣器利用便</span>
<span class='tline' id='l286' data-llen='5912:5939'><a onclick="displayPageImage('KR1a0084', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5939:5962'>　　　而巧詐生强弱相凌而攘奪作聖人于是為之</span>
<span class='tline' id='l288' data-llen='5962:5985'>　　　通其所窮而使之无厭倦之意防其奸暴而使</span>
<span class='tline' id='l289' data-llen='5985:6008'>　　　之有以遂其相生相保於无窮粒食足矣而為</span>
<span class='tline' id='l290' data-llen='6008:6031'>　　　杵臼穴居足矣而為宫室鄰近相貿遷可也而</span>
<span class='tline' id='l291' data-llen='6031:6054'>　　　為之舟楫牛馬以致其逺衣薪不封可也而為</span>
<span class='tline' id='l292' data-llen='6054:6077'>　　　之衣衾棺槨猶以為未也重門撃柝所以禦暴</span>
<span class='tline' id='l293' data-llen='6077:6100'>　　　剡木弦弧所以威冦則強者不得凌弱矣夫既</span>
<span class='tline' id='l294' data-llen='6100:6123'>　　　有以養生而送死而又有防奸而禦暴聖人猶</span>
<span class='tline' id='l295' data-llen='6123:6150'><a onclick="displayPageImage('KR1a0084', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6150:6173'>　　　以未足以徧天下及後世也于是又作書契以</span>
<span class='tline' id='l297' data-llen='6173:6196'>　　　記之禍至而為之備患生而為之防其所以憂</span>
<span class='tline' id='l298' data-llen='6196:6219'>　　　天下抑何深而慮抑何詳耶非特此也因木上</span>
<span class='tline' id='l299' data-llen='6219:6242'>　　　有水之象而為井因以木巽火之象而為鼎觸</span>
<span class='tline' id='l300' data-llen='6242:6260'>　　　類而長之天下无一物而非易矣</span>
<span class='tline' id='l301' data-llen='6260:6277'>是故易者象也象也者像也彖者材也</span>
<span class='tline' id='l302' data-llen='6277:6300'>　　聖人之作是也既象物之宜以著其體必眀卦之</span>
<span class='tline' id='l303' data-llen='6300:6309'>　　象以盡其眀</span>
<span class='tline' id='l304' data-llen='6309:6336'><a onclick="displayPageImage('KR1a0084', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6336:6358'>爻也者效天下之動者也是故吉凶生而悔吝著也</span>
<span class='tline' id='l306' data-llen='6358:6381'>　　觀易爻之變化其用為至廣考人事之得失而知</span>
<span class='tline' id='l307' data-llen='6381:6403'>　　其機為甚微則可以盡易之理而達事之變也</span>
<span class='tline' id='l308' data-llen='6403:6426'>　先儒曰象者全卦之體下文所謂陽卦竒隂卦偶是</span>
<span class='tline' id='l309' data-llen='6426:6450'>　也彖者卦下之辭所以𤼵眀一卦之才徳陽如君子</span>
<span class='tline' id='l310' data-llen='6450:6473'>　隂如小人健順動止䧟説之類下文所謂一君二民</span>
<span class='tline' id='l311' data-llen='6473:6496'>　二君一民君子小民之道是也爻者效天下之動下</span>
<span class='tline' id='l312' data-llen='6496:6519'>　文諸爻皆效乎動之事也易之為書卦象莫知先後</span>
<span class='tline' id='l313' data-llen='6519:6546'><a onclick="displayPageImage('KR1a0084', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6546:6569'>　雖聖人觀象以設卦卦立而義復見于後彖所以眀</span>
<span class='tline' id='l315' data-llen='6569:6592'>　一卦之才爻所以效天下之動爻立而後吉凶生而</span>
<span class='tline' id='l316' data-llen='6592:6615'>　悔吝著此成易之序之情繫辭以盡人事之變此前</span>
<span class='tline' id='l317' data-llen='6615:6637'>　聖所以不能祕於書而後聖所以不能已于言也</span>
<span class='tline' id='l318' data-llen='6637:6645'>　　右第三章</span>
<span class='tline' id='l319' data-llen='6645:6668'>　　　先儒曰此章言卦象彖爻辭乃眀人事吉凶生</span>
<span class='tline' id='l320' data-llen='6668:6677'>　　　悔吝著也</span>
<span class='tline' id='l321' data-llen='6677:6697'>陽卦多隂隂卦多陽其故何也陽卦竒隂卦耦</span>
<span class='tline' id='l322' data-llen='6697:6724'><a onclick="displayPageImage('KR1a0084', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6724:6747'>　　聖人之賛易始若疑于陽隂之不以類行終則信</span>
<span class='tline' id='l324' data-llen='6747:6759'>　　夫隂陽之各有定體</span>
<span class='tline' id='l325' data-llen='6759:6782'>其徳行何也陽一君而二民君子之道也隂二君而一</span>
<span class='tline' id='l326' data-llen='6782:6790'>民小人之道也</span>
<span class='tline' id='l327' data-llen='6790:6813'>　　一為衆所宗于以見陽徳之盛寡以多為主于以</span>
<span class='tline' id='l328' data-llen='6813:6836'>　　見世道之衰此聖人以易而騐諸人事者如此也</span>
<span class='tline' id='l329' data-llen='6836:6859'>　先儒曰陽宜多陽隂宜多隂今則反是何耶盖凡陽</span>
<span class='tline' id='l330' data-llen='6859:6882'>　卦皆五畫其數竒隂卦皆四畫其數偶然隂陽之卦</span>
<span class='tline' id='l331' data-llen='6882:6909'><a onclick="displayPageImage('KR1a0084', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6909:6932'>　雖不同而皆以陽為君一君而二民其道順故為君</span>
<span class='tline' id='l333' data-llen='6932:6955'>　子二君而一民其道逆故為小人又一說陽卦二隂</span>
<span class='tline' id='l334' data-llen='6955:6978'>　故竒者為之主隂卦二陽故偶者為之主何則少者</span>
<span class='tline' id='l335' data-llen='6978:7001'>　多所宗一者衆所歸此以卦之成卦言之也若論徳</span>
<span class='tline' id='l336' data-llen='7001:7024'>　行則不然何則以竒為君以偶為民則隂陽之理順</span>
<span class='tline' id='l337' data-llen='7024:7047'>　故隂陽之卦皆以偶為民竒為君而以寡統衆者為</span>
<span class='tline' id='l338' data-llen='7047:7070'>　君子之道此亦以大槩而言之也震坎艮不皆君子</span>
<span class='tline' id='l339' data-llen='7070:7080'>　巽離兌不皆小人</span>
<span class='tline' id='l340' data-llen='7080:7107'><a onclick="displayPageImage('KR1a0084', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7107:7130'>　　蒙謂聖人以隂陽不從其類也既有以見剛柔之</span>
<span class='tline' id='l342' data-llen='7130:7151'>　　虚實又有以騐世道之盛衰此賛易之㫖也</span>
<span class='tline' id='l343' data-llen='7151:7159'>　　右第四章</span>
<span class='tline' id='l344' data-llen='7159:7182'>　　　先儒曰此章専以隂陽八卦畫數分君子小人</span>
<span class='tline' id='l345' data-llen='7182:7189'>　　　之道</span>
<span class='tline' id='l346' data-llen='7189:7201'>易曰憧憧往來朋從爾思</span>
<span class='tline' id='l347' data-llen='7201:7224'>　　蒙謂吾之感人以已之私心則人之應己非天下</span>
<span class='tline' id='l348' data-llen='7224:7241'>　　之公心故聖人即咸九四以眀之</span>
<span class='tline' id='l349' data-llen='7241:7268'><a onclick="displayPageImage('KR1a0084', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7268:7291'>子曰天下何思何慮天下同歸而殊塗一致而百慮天</span>
<span class='tline' id='l351' data-llen='7291:7298'>下何思何慮</span>
<span class='tline' id='l352' data-llen='7298:7321'>　先儒曰事緒萬端不過一理塗雖殊而歸則同往來</span>
<span class='tline' id='l353' data-llen='7321:7344'>　自不容无而加之憧憧則私矣慮雖百而致則一思</span>
<span class='tline' id='l354' data-llen='7344:7367'>　亦人心所當有而局于朋從則狭矣但當自然貞節</span>
<span class='tline' id='l355' data-llen='7367:7378'>　守之不必自為紛也</span>
<span class='tline' id='l356' data-llen='7378:7401'>　　蒙謂人心不慮乎物則天下之事可一貫之而无</span>
<span class='tline' id='l357' data-llen='7401:7407'>　　疑矣</span>
<span class='tline' id='l358' data-llen='7407:7434'><a onclick="displayPageImage('KR1a0084', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7434:7457'>日往則月来月往則日来日月相推而明生焉寒往則</span>
<span class='tline' id='l360' data-llen='7457:7480'>暑来暑往則寒来寒暑相推而嵗成焉往者屈也来者</span>
<span class='tline' id='l361' data-llen='7480:7492'>信也屈信相感而利生焉</span>
<span class='tline' id='l362' data-llen='7492:7515'>　先儒曰日月必相推而後眀生寒暑必相推而後嵗</span>
<span class='tline' id='l363' data-llen='7515:7538'>　成然則來固來也而往亦所以為來又何必憧憧然</span>
<span class='tline' id='l364' data-llen='7538:7561'>　用其知慮以係于一人著于一事惟恐其往而不來</span>
<span class='tline' id='l365' data-llen='7561:7584'>　必欲其來而不往也此以造化眀往來之理屈信相</span>
<span class='tline' id='l366' data-llen='7584:7607'>　感而利生感以誠也情偽相感而利害生雜以偽也</span>
<span class='tline' id='l367' data-llen='7607:7634'><a onclick="displayPageImage('KR1a0084', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7634:7643'>　此立言之㫖也</span>
<span class='tline' id='l369' data-llen='7643:7666'>　　蒙謂氣尚迭運既知其始而終者有定序理尚黙</span>
<span class='tline' id='l370' data-llen='7666:7689'>　　運當知其終而始者无定機盖其功用亦莫非感</span>
<span class='tline' id='l371' data-llen='7689:7698'>　　應之自然也</span>
<span class='tline' id='l372' data-llen='7698:7721'>尺蠖之屈以求信也龍蛇之蟄以存身也精義入神以</span>
<span class='tline' id='l373' data-llen='7721:7734'>致用也利用安身以崇徳也</span>
<span class='tline' id='l374' data-llen='7734:7757'>　先儒曰此又因造化之往來以眀物理之屈信與君</span>
<span class='tline' id='l375' data-llen='7757:7780'>　子之學也尺蠖之屈然後能信龍蛇之蟄然後能奮</span>
<span class='tline' id='l376' data-llen='7780:7807'><a onclick="displayPageImage('KR1a0084', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7807:7830'>　必屈而後信蟄然後生然則今日之屈所以為後日</span>
<span class='tline' id='l378' data-llen='7830:7853'>　之信又何必憧憧然惡屈以求信也此即物理之眀</span>
<span class='tline' id='l379' data-llen='7853:7876'>　騐也精義入神言凡天下之事莫不同究其義理之</span>
<span class='tline' id='l380' data-llen='7876:7899'>　當然至于精研入神則泛應酬酢无不曲當而用自</span>
<span class='tline' id='l381' data-llen='7899:7922'>　可致矣利用安身者言日用之間无物不順身之所</span>
<span class='tline' id='l382' data-llen='7922:7945'>　處随遇而安則此心不愧不怍慊快充足而徳日崇</span>
<span class='tline' id='l383' data-llen='7945:7968'>　矣夫精義入神用心于内屈之至也而用自致于外</span>
<span class='tline' id='l384' data-llen='7968:7991'>　則是由屈而信也利用安身收功于外信之極也而</span>
<span class='tline' id='l385' data-llen='7991:8018'><a onclick="displayPageImage('KR1a0084', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8018:8041'>　徳自崇于内是自信而屈也盖窮理而深造乎理故</span>
<span class='tline' id='l387' data-llen='8041:8064'>　應諸外者无不足應物而不役于物故養諸内者為</span>
<span class='tline' id='l388' data-llen='8064:8082'>　有餘此君子之學貴乎内外之交養也</span>
<span class='tline' id='l389' data-llen='8082:8105'>　　蒙謂觀物理之微其信必在于既屈之餘知君子</span>
<span class='tline' id='l390' data-llen='8105:8128'>　　之學其效常在于用功之後是感應自然之機也</span>
<span class='tline' id='l391' data-llen='8128:8147'>過此以往未之或知也窮神知化徳之盛也</span>
<span class='tline' id='l392' data-llen='8147:8170'>　先儒曰神妙萬物而无方化運萬物而无迹此天地</span>
<span class='tline' id='l393' data-llen='8170:8193'>　之屈信也窮神則有以參造化之妙知化則有以窮</span>
<span class='tline' id='l394' data-llen='8193:8220'><a onclick="displayPageImage('KR1a0084', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8220:8243'>　化育之功至此乃徳盛仁熟而自致夫豈思慮智力</span>
<span class='tline' id='l396' data-llen='8243:8266'>　之所能及哉茍不能涵養以俟其自化而有欲速之</span>
<span class='tline' id='l397' data-llen='8266:8289'>　心則是不能免憧憧往來之病矣安能深造於髙明</span>
<span class='tline' id='l398' data-llen='8289:8297'>　盛大之機哉</span>
<span class='tline' id='l399' data-llen='8297:8320'>　　蒙謂用力而至于无可為之地窮理而至于不可</span>
<span class='tline' id='l400' data-llen='8320:8335'>　　知之天是殆難以思勉及也</span>
<span class='tline' id='l401' data-llen='8335:8358'>易曰困于石據于蒺藜入于其宫不見其妻凶子曰非</span>
<span class='tline' id='l402' data-llen='8358:8381'>所困而困焉名必辱非所據而據焉身必危既辱且危</span>
<span class='tline' id='l403' data-llen='8381:8408'><a onclick="displayPageImage('KR1a0084', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8408:8420'>死期將至妻其可得見耶</span>
<span class='tline' id='l405' data-llen='8420:8443'>　　蒙謂既有所困之道其至于辱身而亡家也宜矣</span>
<span class='tline' id='l406' data-llen='8443:8461'>易曰公用射隼于髙墉之上獲之无不利</span>
<span class='tline' id='l407' data-llen='8461:8484'>　　蒙謂聖人去害之道固在于有其備尤在于得其</span>
<span class='tline' id='l408' data-llen='8484:8489'>　　人</span>
<span class='tline' id='l409' data-llen='8489:8512'>子曰隼者禽也弓矢者器也射之者人也君子蔵器於</span>
<span class='tline' id='l410' data-llen='8512:8535'>身待時而動何不利之有動而不括是以出而有獲語</span>
<span class='tline' id='l411' data-llen='8535:8543'>成器而動者也</span>
<span class='tline' id='l412' data-llen='8543:8570'><a onclick="displayPageImage('KR1a0084', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8570:8593'>　先儒曰君子道存于己而用于外在時是以藏器于</span>
<span class='tline' id='l414' data-llen='8593:8616'>　身猶有待也括結也結則有閡凡无其道則括非其</span>
<span class='tline' id='l415' data-llen='8616:8639'>　道則括動而不括然後出而有獲此盖語成器而後</span>
<span class='tline' id='l416' data-llen='8639:8662'>　可動動亦有其時焉故也藏器于身有其道也髙墉</span>
<span class='tline' id='l417' data-llen='8662:8671'>　之上則其時也</span>
<span class='tline' id='l418' data-llen='8671:8695'>　　蒙謂知君子審可為之㡬有所𤼵而必中當知君</span>
<span class='tline' id='l419' data-llen='8695:8718'>　　子備能為之才期于中而後發盖機所以圖天下</span>
<span class='tline' id='l420' data-llen='8718:8735'>　　之事而才者所以應天下之機也</span>
<span class='tline' id='l421' data-llen='8735:8762'><a onclick="displayPageImage('KR1a0084', 'WYG', '009-24a' );" name="009-24a" class="pb">[009-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8762:8785'>子曰小人不恥不仁不畏不義不見利不勸不威不懲</span>
<span class='tline' id='l423' data-llen='8785:8808'>小懲而大誡此小人之福也易曰屨校滅趾无咎此之</span>
<span class='tline' id='l424' data-llen='8808:8812'>謂也</span>
<span class='tline' id='l425' data-llen='8812:8833'>　　蒙謂小人之為惡雖尚微君子之禁貴乎早</span>
<span class='tline' id='l426' data-llen='8833:8856'>善不積不足以成名惡不積不足以滅身小人以小善</span>
<span class='tline' id='l427' data-llen='8856:8879'>為无益而弗為也以小惡為无傷而弗去也故惡積而</span>
<span class='tline' id='l428' data-llen='8879:8897'>不可掩罪大而不可解易曰何校滅耳凶</span>
<span class='tline' id='l429' data-llen='8897:8920'>　先儒曰小人之為不善其始豈欲甚其惡以自取禍</span>
<span class='tline' id='l430' data-llen='8920:8947'><a onclick="displayPageImage('KR1a0084', 'WYG', '009-24b' );" name="009-24b" class="pb">[009-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8947:8970'>　哉積漸而成有不覺耳及其惡積罪大雖欲自悔不</span>
<span class='tline' id='l432' data-llen='8970:8993'>　可得矣小人之為惡初无畏恥之心而勸懲之道眀</span>
<span class='tline' id='l433' data-llen='8993:9018'>　則在夫上之人耳大𫝊于噬嗑六爻中獨摘初上二爻</span>
<span class='tline' id='l434' data-llen='9018:9041'>　以眀用刑之小懲所以大誡也又推而至于此其所</span>
<span class='tline' id='l435' data-llen='9041:9064'>　以勸善懲惡盖兼舉矣豈惟可以警發小人畏恥之</span>
<span class='tline' id='l436' data-llen='9064:9080'>　心亦所以示萬世人道之龜鑑也</span>
<span class='tline' id='l437' data-llen='9080:9103'>　　蒙謂小人之為惡也既莫辨之于早必痛懲之于</span>
<span class='tline' id='l438' data-llen='9103:9108'>　　終</span>
<span class='tline' id='l439' data-llen='9108:9135'><a onclick="displayPageImage('KR1a0084', 'WYG', '009-25a' );" name="009-25a" class="pb">[009-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9135:9158'>子曰危者安其位者也亡者保其存者也亂者有其治</span>
<span class='tline' id='l441' data-llen='9158:9181'>者也是故君子安而不忘危存而不忘亡治而不忘亂</span>
<span class='tline' id='l442' data-llen='9181:9203'>是以身安而國家可保也易曰其亡其亡繋于苞桑</span>
<span class='tline' id='l443' data-llen='9203:9226'>　　蒙謂惟其防患之意深故其保治之本固聖人于</span>
<span class='tline' id='l444' data-llen='9226:9237'>　　否之九五深眀之</span>
<span class='tline' id='l445' data-llen='9237:9260'>子曰德薄而位尊知小而謀大力小而任重鮮不及矣</span>
<span class='tline' id='l446' data-llen='9260:9280'>易曰鼎折足覆公餗其形渥凶言不勝其任也</span>
<span class='tline' id='l447' data-llen='9280:9303'>　先儒曰否九五著其亡之戒使後之為君者常存存</span>
<span class='tline' id='l448' data-llen='9303:9330'><a onclick="displayPageImage('KR1a0084', 'WYG', '009-25b' );" name="009-25b" class="pb">[009-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9330:9353'>　不忘亡安不忘危治不忘亂之心而後常存常安常</span>
<span class='tline' id='l450' data-llen='9353:9376'>　治矣鼎之九四示覆餗之戒使後之為臣者知徳薄</span>
<span class='tline' id='l451' data-llen='9376:9399'>　而不敢居尊位知小而不敢謀大為力小而不敢當</span>
<span class='tline' id='l452' data-llen='9399:9423'>　重任則无致敗人家國事矣大𫝊舉此二卦以示萬</span>
<span class='tline' id='l453' data-llen='9423:9446'>　世為君臣者各知其義則知為君盡君道知為臣盡</span>
<span class='tline' id='l454' data-llen='9446:9455'>　臣道不亦善乎</span>
<span class='tline' id='l455' data-llen='9455:9478'>　　蒙謂取柔弱之才以勝重大之寄其不至于廢事</span>
<span class='tline' id='l456' data-llen='9478:9488'>　　而喪身者寡矣</span>
<span class='tline' id='l457' data-llen='9488:9515'><a onclick="displayPageImage('KR1a0084', 'WYG', '009-26a' );" name="009-26a" class="pb">[009-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9515:9538'>子曰知㡬其神乎君子上交不謟下交不瀆其知㡬乎</span>
<span class='tline' id='l459' data-llen='9538:9561'>　　聖人所以深賛乎㡬者以其審夫事之將然而不</span>
<span class='tline' id='l460' data-llen='9561:9572'>　　溺于事之已然也</span>
<span class='tline' id='l461' data-llen='9572:9595'>㡬者動之微吉之先見者也君子見㡬而作不俟終日</span>
<span class='tline' id='l462' data-llen='9595:9615'>　　君子以見夫善之端必有以致其行之果</span>
<span class='tline' id='l463' data-llen='9615:9638'>易曰介于石不終日貞吉介如石焉寧用終日斷可識</span>
<span class='tline' id='l464' data-llen='9638:9641'>矣</span>
<span class='tline' id='l465' data-llen='9641:9661'>　　守之堅行之果此夫子賛豫六二之㫖也</span>
<span class='tline' id='l466' data-llen='9661:9688'><a onclick="displayPageImage('KR1a0084', 'WYG', '009-26b' );" name="009-26b" class="pb">[009-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9688:9704'>君子知微知彰知柔知剛萬夫之望</span>
<span class='tline' id='l468' data-llen='9704:9724'>　　理无不眀誠无不格此㡬之所以為神也</span>
<span class='tline' id='l469' data-llen='9724:9747'>　先儒曰豫六二惟曰介于石不終日貞吉而夫子以</span>
<span class='tline' id='l470' data-llen='9747:9770'>　知㡬教人蓋介有㡬義神解謂至微細者深為得之</span>
<span class='tline' id='l471' data-llen='9770:9793'>　盖豫卦諸爻皆溺于豫惟六二居中得正有介然不</span>
<span class='tline' id='l472' data-llen='9793:9816'>　易之操所以能察于方動之微故能見㡬而作也㡬</span>
<span class='tline' id='l473' data-llen='9816:9839'>　者象見未形者也形則涉乎眀不待神而後知也君</span>
<span class='tline' id='l474' data-llen='9839:9862'>　子知道則知㡬由誠則通夫道天下之事物未有逃</span>
<span class='tline' id='l475' data-llen='9862:9889'><a onclick="displayPageImage('KR1a0084', 'WYG', '009-27a' );" name="009-27a" class="pb">[009-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9889:9912'>　乎此者是以禍福善惡必先知之自君子觀之謂之</span>
<span class='tline' id='l477' data-llen='9912:9935'>　知幾自衆人言之謂之前知易曰知幾其神中庸則</span>
<span class='tline' id='l478' data-llen='9935:9958'>　曰至誠前知夫介于石者守素定也守之定故見之</span>
<span class='tline' id='l479' data-llen='9958:9981'>　眀見之眀故斷之果惟見之明是以炳照幾先由微</span>
<span class='tline' id='l480' data-llen='9981:10004'>　而知著自柔而知剛惟斷之果是以當行則行不俟</span>
<span class='tline' id='l481' data-llen='10004:10027'>　終日此君子以一身之進退而為天下之儀表也微</span>
<span class='tline' id='l482' data-llen='10027:10050'>　彰以事言自其事端之方萌而知其異時必至於昌</span>
<span class='tline' id='l483' data-llen='10050:10073'>　熾柔剛以物言坤初履霜堅氷至姤初羸豕孚蹢躅</span>
<span class='tline' id='l484' data-llen='10073:10100'><a onclick="displayPageImage('KR1a0084', 'WYG', '009-27b' );" name="009-27b" class="pb">[009-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10100:10123'>　是也大抵人惟所守之堅然後不躭樂逸豫不諂瀆</span>
<span class='tline' id='l486' data-llen='10123:10134'>　求容而見幾之速也</span>
<span class='tline' id='l487' data-llen='10134:10157'>　　蒙謂㡬妙于萬事之先故不溺于豫善形于一念</span>
<span class='tline' id='l488' data-llen='10157:10180'>　　之初故能致其果然非守之堅而識之眀不足以</span>
<span class='tline' id='l489' data-llen='10180:10193'>　　語此也故聖人深賛之</span>
<span class='tline' id='l490' data-llen='10193:10216'>子曰顔氏之子其殆庶㡬乎有不善未嘗不知知之未</span>
<span class='tline' id='l491' data-llen='10216:10232'>嘗復行也易曰不逺復无祗悔元吉</span>
<span class='tline' id='l492' data-llen='10232:10255'>　先儒曰有不善未嘗不知即上文先見者也知之未</span>
<span class='tline' id='l493' data-llen='10255:10282'><a onclick="displayPageImage('KR1a0084', 'WYG', '009-28a' );" name="009-28a" class="pb">[009-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10282:10306'>　嘗復行而今不復耳非謂過惟在心而不復𤼵于言</span>
<span class='tline' id='l495' data-llen='10306:10329'>　行之間也曰顔子无形顯之過若是則㡬之己形而</span>
<span class='tline' id='l496' data-llen='10329:10345'>　悔之已著矣又得謂之无祇悔乎</span>
<span class='tline' id='l497' data-llen='10345:10368'>　　蒙謂明足察其幾而健足以致决顔子之于聖未</span>
<span class='tline' id='l498' data-llen='10368:10387'>　　逹一間耳故夫子即復初九𤼵眀之</span>
<span class='tline' id='l499' data-llen='10387:10411'>天地絪縕萬物化醇男女構精萬物化生易曰三人行則</span>
<span class='tline' id='l500' data-llen='10411:10427'>損一人一人行則得其友言致一也</span>
<span class='tline' id='l501' data-llen='10427:10450'>　先儒曰損下體本乾上體本坤緣三與上交而後為</span>
<span class='tline' id='l502' data-llen='10450:10477'><a onclick="displayPageImage('KR1a0084', 'WYG', '009-28b' );" name="009-28b" class="pb">[009-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10477:10500'>　損故有天地絪緼之象盖意不専則交不密交不密</span>
<span class='tline' id='l504' data-llen='10500:10523'>　則象不凝此言萬物之氣化者也盖天地之合以氣</span>
<span class='tline' id='l505' data-llen='10523:10546'>　故以絪緼言精合于氣者也序卦所謂有天地然後</span>
<span class='tline' id='l506' data-llen='10546:10569'>　有萬物是也損上卦艮下卦兊少男與少女交故有</span>
<span class='tline' id='l507' data-llen='10569:10592'>　男女構精之象構精亦是相與専固之意惟相與専</span>
<span class='tline' id='l508' data-llen='10592:10615'>　固然後能成孕育之功萬物化生形化者也盖男女</span>
<span class='tline' id='l509' data-llen='10615:10638'>　之感以形故以構精言形生于精者也序卦有男女</span>
<span class='tline' id='l510' data-llen='10638:10661'>　然後有夫婦然後有父子是也盖隂陽兩相與則専</span>
<span class='tline' id='l511' data-llen='10661:10688'><a onclick="displayPageImage('KR1a0084', 'WYG', '009-29a' );" name="009-29a" class="pb">[009-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='10688:10711'>　三則雜致一之道也此釋損六三爻義言人之相與</span>
<span class='tline' id='l513' data-llen='10711:10719'>　不可不専也</span>
<span class='tline' id='l514' data-llen='10719:10742'>　　蒙謂隂陽妙合而氣化男女交感而形生盖對待</span>
<span class='tline' id='l515' data-llen='10742:10765'>　　乃物之常理損有餘而益不足則兩相與而専矣</span>
<span class='tline' id='l516' data-llen='10765:10788'>子曰君子安其身而後動易其心而後語定其交而後</span>
<span class='tline' id='l517' data-llen='10788:10800'>求君子修此三者故全也</span>
<span class='tline' id='l518' data-llen='10800:10823'>　先儒曰安其身易其心定其交非立心有恒者不能</span>
<span class='tline' id='l519' data-llen='10823:10844'>　也然立心有恒者須事事固密缺一便不謂全</span>
<span class='tline' id='l520' data-llen='10844:10871'><a onclick="displayPageImage('KR1a0084', 'WYG', '009-29b' );" name="009-29b" class="pb">[009-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='10871:10893'>　　蒙謂人于言行交際慎始而慮終其无所失矣</span>
<span class='tline' id='l522' data-llen='10893:10916'>危以動則民不與也懼以語則民不應也无交而求則</span>
<span class='tline' id='l523' data-llen='10916:10939'>民不與也莫之與則傷之者至矣易曰莫益之或擊之</span>
<span class='tline' id='l524' data-llen='10939:10946'>立心勿恒凶</span>
<span class='tline' id='l525' data-llen='10946:10969'>　先儒曰安其身易其心定其交則其律諸身者可以</span>
<span class='tline' id='l526' data-llen='10969:10992'>　无憾矣既不茍合又不妄求而其所以接待物者又</span>
<span class='tline' id='l527' data-llen='10992:11015'>　極其至焉君子茍能如此則其所以處内外人已之</span>
<span class='tline' id='l528' data-llen='11015:11038'>　間者无不各盡其道故謂之全也上三句正言之也</span>
<span class='tline' id='l529' data-llen='11038:11065'><a onclick="displayPageImage('KR1a0084', 'WYG', '009-30a' );" name="009-30a" class="pb">[009-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='11065:11088'>　此三句反言之也而要其應以戒其人言貪利而反</span>
<span class='tline' id='l531' data-llen='11088:11109'>　害也上與字是黨與之與下與字是取與之與</span>
<span class='tline' id='l532' data-llen='11109:11132'>　　蒙謂不務誠身而求動乎物則求利未得而害己</span>
<span class='tline' id='l533' data-llen='11132:11138'>　　随也</span>
<span class='tline' id='l534' data-llen='11138:11146'>　　右第五章</span>
<span class='tline' id='l535' data-llen='11146:11169'>　　　先儒曰此章示人以擬議之方也夫子于上繋</span>
<span class='tline' id='l536' data-llen='11169:11192'>　　　釋七卦下繫釋十一卦共十八爻之義示人行</span>
<span class='tline' id='l537' data-llen='11192:11215'>　　　事自精至粗深切著眀于六十四卦三百八十</span>
<span class='tline' id='l538' data-llen='11215:11242'><a onclick="displayPageImage('KR1a0084', 'WYG', '009-30b' );" name="009-30b" class="pb">[009-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='11242:11265'>　　　四爻中特取此十八者盖發其端耳他卦可觸</span>
<span class='tline' id='l540' data-llen='11265:11275'>　　　類而求之也</span>
<span class='tline' id='l541' data-llen='11275:11298'>子曰乾坤其易之門邪乾陽物也坤隂物也隂陽合徳</span>
<span class='tline' id='l542' data-llen='11298:11317'>而剛柔有體以體天地之撰以通神明之徳</span>
<span class='tline' id='l543' data-llen='11317:11340'>　先儒曰陽畫為乾隂畫為坤門猶闔戸闢戸之義為</span>
<span class='tline' id='l544' data-llen='11340:11363'>　易之門其變不窮皆二物也隂陽合徳謂二物交錯</span>
<span class='tline' id='l545' data-llen='11363:11386'>　而相得有合如乾以陽往交于坤之隂而為震坎艮</span>
<span class='tline' id='l546' data-llen='11386:11409'>　坤以隂往交于乾之陽而為巽離兌然後見諸爻有</span>
<span class='tline' id='l547' data-llen='11409:11436'><a onclick="displayPageImage('KR1a0084', 'WYG', '009-31a' );" name="009-31a" class="pb">[009-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='11436:11459'>　剛柔之體隂陽主全卦而言剛柔主一爻而言故説</span>
<span class='tline' id='l549' data-llen='11459:11483'>　卦曰觀變于隂陽而立卦𤼵揮于剛柔而生爻是也</span>
<span class='tline' id='l550' data-llen='11483:11506'>　剛柔有質故以體言隂陽无形故以徳言天地之撰</span>
<span class='tline' id='l551' data-llen='11506:11529'>　隂陽造化之迹也有形可擬故曰體體天地之撰言</span>
<span class='tline' id='l552' data-llen='11529:11552'>　聖人作易皆以體法造化之事而效其至著者也神</span>
<span class='tline' id='l553' data-llen='11552:11575'>　明之徳隂陽健順之性也有理可推故曰通通神明</span>
<span class='tline' id='l554' data-llen='11575:11598'>　之徳言易書既作又以通知造化之理而極于至著</span>
<span class='tline' id='l555' data-llen='11598:11603'>　者也</span>
<span class='tline' id='l556' data-llen='11603:11630'><a onclick="displayPageImage('KR1a0084', 'WYG', '009-31b' );" name="009-31b" class="pb">[009-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='11630:11653'>　　蒙謂聖人作易觀闔闢之機以定竒耦之象則可</span>
<span class='tline' id='l558' data-llen='11653:11670'>　　以闡造化之迹而明健順之性矣</span>
<span class='tline' id='l559' data-llen='11670:11690'>其稱名也雜而不越於稽其類其衰世之意邪</span>
<span class='tline' id='l560' data-llen='11690:11713'>　先儒曰易中卦爻之稱名物雖雜出多端而實不外</span>
<span class='tline' id='l561' data-llen='11713:11736'>　于隂陽剛柔兩端而已今欲稽考易中所稱之名又</span>
<span class='tline' id='l562' data-llen='11736:11759'>　當即其物類而求之盖隂有隂類陽有陽類是也然</span>
<span class='tline' id='l563' data-llen='11759:11781'>　其所以反覆丁寧者盖為衰世易道不明之故也</span>
<span class='tline' id='l564' data-llen='11781:11804'>　　蒙謂觀其言之切而知其意之逺且深因辭以知</span>
<span class='tline' id='l565' data-llen='11804:11831'><a onclick="displayPageImage('KR1a0084', 'WYG', '009-32a' );" name="009-32a" class="pb">[009-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='11831:11844'>　　意非聖人其能若是乎</span>
<span class='tline' id='l567' data-llen='11844:11867'>夫易彰往而察来而微顯闡幽開而當名辨物正言斷</span>
<span class='tline' id='l568' data-llen='11867:11873'>辭則備矣</span>
<span class='tline' id='l569' data-llen='11873:11896'>　先儒曰往謂隂陽消長剛柔變化卦爻所藏者易皆</span>
<span class='tline' id='l570' data-llen='11896:11919'>　著明之故曰彰往来謂吉凶未定事之方来者占筮</span>
<span class='tline' id='l571' data-llen='11919:11942'>　中所告可以前知故曰察来顯者微之使求其源故</span>
<span class='tline' id='l572' data-llen='11942:11965'>　曰微顯幽者闡之使見其端故曰闡幽當名謂父子</span>
<span class='tline' id='l573' data-llen='11965:11988'>　君臣之分貴賤上下之等各當其位也辨物乾馬坤</span>
<span class='tline' id='l574' data-llen='11988:12015'><a onclick="displayPageImage('KR1a0084', 'WYG', '009-32b' );" name="009-32b" class="pb">[009-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='12015:12038'>　牛離火坎水碩果莧陸之類悉當其物也正言謂直</span>
<span class='tline' id='l576' data-llen='12038:12061'>　方大元亨利貞之辭正其言以曉人也斷辭謂利涉</span>
<span class='tline' id='l577' data-llen='12061:12080'>　大川可小事不可大事之類所以决其疑</span>
<span class='tline' id='l578' data-llen='12080:12101'>　　蒙謂考易之理无不該由易之辭无不備也</span>
<span class='tline' id='l579' data-llen='12101:12113'>其稱名也小其取類也大</span>
<span class='tline' id='l580' data-llen='12113:12134'>　　即物之微以象隂陽之變此之謂易之道也</span>
<span class='tline' id='l581' data-llen='12134:12152'>其㫖逺其辭文其言曲而中其事肆而隠</span>
<span class='tline' id='l582' data-llen='12152:12175'>　　聖人之情可見其辭固明以告乎人大易之教若</span>
<span class='tline' id='l583' data-llen='12175:12202'><a onclick="displayPageImage('KR1a0084', 'WYG', '009-33a' );" name="009-33a" class="pb">[009-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='12202:12225'>　　易知其理則難以示人微顯而闡幽此之謂易之</span>
<span class='tline' id='l585' data-llen='12225:12231'>　　道也</span>
<span class='tline' id='l586' data-llen='12231:12245'>因貳以濟民行以眀失得之報</span>
<span class='tline' id='l587' data-llen='12245:12267'>　　成天下之務而斷天下之疑此之謂易之道也</span>
<span class='tline' id='l588' data-llen='12267:12290'>　先儒曰其稱名也小其取類也大此因上文當名辨</span>
<span class='tline' id='l589' data-llen='12290:12313'>　物而言如牛馬之健順可以類于乾坤也括囊射隼</span>
<span class='tline' id='l590' data-llen='12313:12336'>　事名之小者也茅棘豕雉物名之小者也而取類皆</span>
<span class='tline' id='l591' data-llen='12336:12360'>　于隂陽而易之命辭則文章粲然足以𤼵眀其言曲</span>
<span class='tline' id='l592' data-llen='12360:12387'><a onclick="displayPageImage('KR1a0084', 'WYG', '009-33b' );" name="009-33b" class="pb">[009-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='12387:12410'>　而中此因正言句而云易雖所言甚委曲而无不切</span>
<span class='tline' id='l594' data-llen='12410:12433'>　中于理其事肆而隠此因顯微句而言言易所述之</span>
<span class='tline' id='l595' data-llen='12433:12456'>　事雖顯在目前而含隠微之理也因貳以濟民行以</span>
<span class='tline' id='l596' data-llen='12456:12479'>　眀得失之報此因斷辭句而言因民疑貳莫知適從</span>
<span class='tline' id='l597' data-llen='12479:12502'>　而為之斷辭以决其所趨也盖行有得失則報有吉</span>
<span class='tline' id='l598' data-llen='12502:12523'>　凶福善禍滛必然之理人其可不知所决擇乎</span>
<span class='tline' id='l599' data-llen='12523:12546'>　　蒙謂易言不拘于一聖人既詳其藴以示天下人</span>
<span class='tline' id='l600' data-llen='12546:12569'>　　心未協于一聖人斯推其藴以善天下故曰聖人</span>
<span class='tline' id='l601' data-llen='12569:12596'><a onclick="displayPageImage('KR1a0084', 'WYG', '009-34a' );" name="009-34a" class="pb">[009-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='12596:12607'>　　之藴因卦以𤼵</span>
<span class='tline' id='l603' data-llen='12607:12615'>　　右第六章</span>
<span class='tline' id='l604' data-llen='12615:12638'>　　　先儒曰此章専論乾坤為易之門而六十四卦</span>
<span class='tline' id='l605' data-llen='12638:12661'>　　　之所従出乃易之關鍵也其究无非所以㫁民</span>
<span class='tline' id='l606' data-llen='12661:12673'>　　　疑明吉凶之報耳</span>
<span class='tline' id='l607' data-llen='12673:12692'>易之興也其於中古乎作易者其有憂患乎</span>
<span class='tline' id='l608' data-llen='12692:12715'>　先儒曰仁者不憂此言作易者其有憂患須要知得</span>
<span class='tline' id='l609' data-llen='12715:12723'>　用處各别也</span>
<span class='tline' id='l610' data-llen='12723:12750'><a onclick="displayPageImage('KR1a0084', 'WYG', '009-34b' );" name="009-34b" class="pb">[009-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='12750:12773'>　　蒙謂聖人雖幸易道之始備于今而實憂世道之</span>
<span class='tline' id='l612' data-llen='12773:12794'>　　未純乎古其原前聖作易之心所感者深矣</span>
<span class='tline' id='l613' data-llen='12794:12808'>是故履徳之基也謙徳之柄也</span>
<span class='tline' id='l614' data-llen='12808:12827'>　　行已篤實而禮卑巽則本立而道生矣</span>
<span class='tline' id='l615' data-llen='12827:12839'>復徳之本也恒徳之固也</span>
<span class='tline' id='l616' data-llen='12839:12859'>　　既能反于善又能率以常二者實相須也</span>
<span class='tline' id='l617' data-llen='12859:12871'>損徳之修也益徳之裕也</span>
<span class='tline' id='l618' data-llen='12871:12894'>　　既能寡欲以養心又能改過以長善乃克己復禮</span>
<span class='tline' id='l619' data-llen='12894:12921'><a onclick="displayPageImage('KR1a0084', 'WYG', '009-35a' );" name="009-35a" class="pb">[009-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='12921:12928'>　　之功也</span>
<span class='tline' id='l621' data-llen='12928:12945'>困徳之辨也井徳之地也巽徳之制也</span>
<span class='tline' id='l622' data-llen='12945:12968'>　　人能不以外物失其介貞則守經行權各盡其道</span>
<span class='tline' id='l623' data-llen='12968:12973'>　　矣</span>
<span class='tline' id='l624' data-llen='12973:12996'>　先儒曰九卦皆反身修徳以處憂患之事也履徳之</span>
<span class='tline' id='l625' data-llen='12996:13019'>　基也上天下澤定分不易必實踐乎此然後吾之徳</span>
<span class='tline' id='l626' data-llen='13019:13042'>　有所依而立如築室先立基址也謙者自卑而尊人</span>
<span class='tline' id='l627' data-llen='13042:13065'>　柄者居物之後能持守乎物者也言人之有徳必當</span>
<span class='tline' id='l628' data-llen='13065:13092'><a onclick="displayPageImage('KR1a0084', 'WYG', '009-35b' );" name="009-35b" class="pb">[009-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='13092:13115'>　謙遜以自持不然驕且吝則才之羙不足觀矣復者</span>
<span class='tline' id='l630' data-llen='13115:13138'>　陽之反以人心言之善端之復萌也人心之徳其本</span>
<span class='tline' id='l631' data-llen='13138:13161'>　无不善也雖或誘于外物而失之茍能積累踐履㴠</span>
<span class='tline' id='l632' data-llen='13161:13184'>　養之功則其本心由是以復矣故曰徳之本履與謙</span>
<span class='tline' id='l633' data-llen='13184:13207'>　以身之所得者而言復以人心之反善而言恒徳之</span>
<span class='tline' id='l634' data-llen='13207:13230'>　固也謂雖復矣茍不能加常守之功則内之所以不</span>
<span class='tline' id='l635' data-llen='13230:13253'>　常固其徳皆由忿慾有以害之過失有以累之耳茍</span>
<span class='tline' id='l636' data-llen='13253:13276'>　能如此加之功則徳之在我者有成而无虧有進而</span>
<span class='tline' id='l637' data-llen='13276:13303'><a onclick="displayPageImage('KR1a0084', 'WYG', '009-36a' );" name="009-36a" class="pb">[009-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='13303:13326'>　无退自履至益所以修諸己者至矣困則其所遇也</span>
<span class='tline' id='l639' data-llen='13326:13349'>　因其所遇以驗其所存所守固則困而亨所守不固</span>
<span class='tline' id='l640' data-llen='13349:13372'>　則窮斯濫平日所養騐于此矣故曰徳之辨也井不</span>
<span class='tline' id='l641' data-llen='13372:13395'>　可改乃人之守道而不變者也地者其所居之位巽</span>
<span class='tline' id='l642' data-llen='13395:13418'>　者随時順理可以制裁事變故謂之制井者所以體</span>
<span class='tline' id='l643' data-llen='13418:13441'>　常也巽者所以盡變也此承上文困徳之辨而言人</span>
<span class='tline' id='l644' data-llen='13441:13464'>　惟所守既固不為得喪禍福所動是以臨事從容以</span>
<span class='tline' id='l645' data-llen='13464:13484'>　之體常以之盡變酧酢泛應无適而不宜矣</span>
<span class='tline' id='l646' data-llen='13484:13511'><a onclick="displayPageImage('KR1a0084', 'WYG', '009-36b' );" name="009-36b" class="pb">[009-36b] <img width="20"  src="/static/img/kanseki-5.png"/></a></span>
<span class='tline' id='l647' data-llen='13511:13534'>　　蒙謂行禮而能自卑復禮而能有守則可以修身</span>
<span class='tline' id='l648' data-llen='13534:13547'>　　而固窮體常而盡變矣</span>
<span class='tline' id='l649' data-llen='13547:13557'>履和而至謙尊而光</span>
<span class='tline' id='l650' data-llen='13557:13579'>　　和而有其節卑而不可踰乃處憂患之要道也</span>
<span class='tline' id='l651' data-llen='13579:13592'>復小而辨于物恒雜而不厭</span>
<span class='tline' id='l652' data-llen='13592:13615'>　　善端始復而甚眀事機每變而不亂非知幾而守</span>
<span class='tline' id='l653' data-llen='13615:13624'>　　常者不能也</span>
<span class='tline' id='l654' data-llen='13624:13638'>損先難而後易益長裕而不設</span>
<span class='tline' id='l655' data-llen='13638:13665'><a onclick="displayPageImage('KR1a0084', 'WYG', '009-37a' );" name="009-37a" class="pb">[009-37a] <img width="20"  src="/static/img/kanseki-5.png"/></a></span>
<span class='tline' id='l656' data-llen='13665:13687'>　　始加克治之功終有自得之妙徳修而業崇也</span>
<span class='tline' id='l657' data-llen='13687:13703'>困窮而通井居其所而遷巽稱而隠</span>
<span class='tline' id='l658' data-llen='13703:13726'>　　惟其无入而不自得故不動以及物而能存體而</span>
<span class='tline' id='l659' data-llen='13726:13733'>　　應用也</span>
<span class='tline' id='l660' data-llen='13733:13756'>　先儒曰此一節句法如書之九徳履非强世然理皆</span>
<span class='tline' id='l661' data-llen='13756:13779'>　至極未嘗茍且循物以立法也謙雖自處卑遜然自</span>
<span class='tline' id='l662' data-llen='13779:13802'>　下而人髙之自後而人先之所以為人所推而徳益</span>
<span class='tline' id='l663' data-llen='13802:13825'>　光顯也復小而辨于物言一陽雖微而羣隂不能亂</span>
<span class='tline' id='l664' data-llen='13825:13852'><a onclick="displayPageImage('KR1a0084', 'WYG', '009-37b' );" name="009-37b" class="pb">[009-37b] <img width="20"  src="/static/img/kanseki-5.png"/></a></span>
<span class='tline' id='l665' data-llen='13852:13875'>　一念之正而羣邪不能干也恒執一不變盖投之雜</span>
<span class='tline' id='l666' data-llen='13875:13898'>　亂膠擾之中而此初无厭倦之意此所以能有恒也</span>
<span class='tline' id='l667' data-llen='13898:13921'>　損欲先難習熟則易求益之道當使其従容自得而</span>
<span class='tline' id='l668' data-llen='13921:13944'>　不可有欲速即化之心困窮而通謂身雖困而道則</span>
<span class='tline' id='l669' data-llen='13944:13967'>　通井者定體而不動故功可以及物如人能守道而</span>
<span class='tline' id='l670' data-llen='13967:13990'>　不移所以能濟物也巽有優游巽入之義如人遇事</span>
<span class='tline' id='l671' data-llen='13990:14013'>　變之來低心下意將心入事裏去順他道理故能稱</span>
<span class='tline' id='l672' data-llen='14013:14036'>　物而酌其宜處事而得其當亦未嘗動聲色犯乎勢</span>
<span class='tline' id='l673' data-llen='14036:14063'><a onclick="displayPageImage('KR1a0084', 'WYG', '009-38a' );" name="009-38a" class="pb">[009-38a] <img width="20"  src="/static/img/kanseki-5.png"/></a></span>
<span class='tline' id='l674' data-llen='14063:14080'>　而從容順適與物无忤故曰稱而隠</span>
<span class='tline' id='l675' data-llen='14080:14103'>　　蒙謂天下之理无一不具于易故聖人之用无一</span>
<span class='tline' id='l676' data-llen='14103:14119'>　　而不資于易其處憂患乎何有</span>
<span class='tline' id='l677' data-llen='14119:14129'>履以和行謙以制禮</span>
<span class='tline' id='l678' data-llen='14129:14152'>　　行而可樂无非天理之自然卑以自牧必盡人事</span>
<span class='tline' id='l679' data-llen='14152:14166'>　　之當然乃善于用義者也</span>
<span class='tline' id='l680' data-llen='14166:14176'>復以自知恒以一徳</span>
<span class='tline' id='l681' data-llen='14176:14199'>　　反善之機固在于知之明行之力尤在乎守之固</span>
<span class='tline' id='l682' data-llen='14199:14226'><a onclick="displayPageImage('KR1a0084', 'WYG', '009-38b' );" name="009-38b" class="pb">[009-38b] <img width="20"  src="/static/img/kanseki-5.png"/></a></span>
<span class='tline' id='l683' data-llen='14226:14239'>　　此乃知行並進之道也</span>
<span class='tline' id='l684' data-llen='14239:14253'>損以逺害益以興利困以寡怨</span>
<span class='tline' id='l685' data-llen='14253:14277'>　　人能損人欲以復天理則于憂患之來處之裕如也</span>
<span class='tline' id='l686' data-llen='14277:14287'>井以辨義巽以行權</span>
<span class='tline' id='l687' data-llen='14287:14310'>　　静以處之故能通乎事之宜順以入之故能制乎</span>
<span class='tline' id='l688' data-llen='14310:14325'>　　事之變非善于易者不能也</span>
<span class='tline' id='l689' data-llen='14325:14348'>　先儒曰行非禮則不能无過不及故和于履禮自卑</span>
<span class='tline' id='l690' data-llen='14348:14371'>　而尊人故制于謙復以陽反于内故自知恒以終始</span>
<span class='tline' id='l691' data-llen='14371:14398'><a onclick="displayPageImage('KR1a0084', 'WYG', '009-39a' );" name="009-39a" class="pb">[009-39a] <img width="20"  src="/static/img/kanseki-5.png"/></a></span>
<span class='tline' id='l692' data-llen='14398:14421'>　如一故一徳人欲日損故逺害天理日進故興利困</span>
<span class='tline' id='l693' data-llen='14421:14438'>　通則寡怨井遷故辨義巽隠故行權</span>
<span class='tline' id='l694' data-llen='14438:14461'>　　蒙謂君子之行樂之深而知之宻知之明而守之</span>
<span class='tline' id='l695' data-llen='14461:14478'>　　固則體常應變无往而不盡道也</span>
<span class='tline' id='l696' data-llen='14478:14486'>　　右第七章</span>
<span class='tline' id='l697' data-llen='14486:14509'>易之為書也不可逺為道也屢遷變動不居周流六虚</span>
<span class='tline' id='l698' data-llen='14509:14528'>上下无常剛柔相易不可為典要唯變所適</span>
<span class='tline' id='l699' data-llen='14528:14551'>　先儒曰章首二句言書與道乃一章綱領言易之卦</span>
<span class='tline' id='l700' data-llen='14551:14578'><a onclick="displayPageImage('KR1a0084', 'WYG', '009-39b' );" name="009-39b" class="pb">[009-39b] <img width="20"  src="/static/img/kanseki-5.png"/></a></span>
<span class='tline' id='l701' data-llen='14578:14601'>　爻所以示人者皆切于日用而不可須臾離也變動</span>
<span class='tline' id='l702' data-llen='14601:14624'>　不居以下六句先釋上文屢遷之意雖有六位而剛</span>
<span class='tline' id='l703' data-llen='14624:14647'>　柔未定故謂之虚上下指爻或自上卦而降下卦而</span>
<span class='tline' id='l704' data-llen='14647:14670'>　升或柔自上来而文剛剛上而文柔是也典常也要</span>
<span class='tline' id='l705' data-llen='14670:14691'>　約也謂預定也言剛柔變易无常不可預定也</span>
<span class='tline' id='l706' data-llen='14691:14714'>　　蒙謂道之所以屢遷无常者以其書无定體随時</span>
<span class='tline' id='l707' data-llen='14714:14721'>　　而在也</span>
<span class='tline' id='l708' data-llen='14721:14744'>其出入以度外内使知懼又眀於憂患與故无有師保</span>
<span class='tline' id='l709' data-llen='14744:14771'><a onclick="displayPageImage('KR1a0084', 'WYG', '009-40a' );" name="009-40a" class="pb">[009-40a] <img width="20"  src="/static/img/kanseki-5.png"/></a></span>
<span class='tline' id='l710' data-llen='14771:14777'>如臨父母</span>
<span class='tline' id='l711' data-llen='14777:14800'>　先儒曰自此至章末釋上文不可逺之意本義云此</span>
<span class='tline' id='l712' data-llen='14800:14823'>　句未詳大指不過言出入内外之間无不設為法度</span>
<span class='tline' id='l713' data-llen='14823:14846'>　典禮以警戒人耳有度知懼律之以法也又眀憂患</span>
<span class='tline' id='l714' data-llen='14846:14869'>　則有以處之于後眀其所以致憂患之故則有以防</span>
<span class='tline' id='l715' data-llen='14869:14892'>　之于初夫易之示人不徒示之以法而又論之以理</span>
<span class='tline' id='l716' data-llen='14892:14915'>　故天下之人皆知易道之不可離雖无師保之告戒</span>
<span class='tline' id='l717' data-llen='14915:14926'>　懼常如臨父母側也</span>
<span class='tline' id='l718' data-llen='14926:14953'><a onclick="displayPageImage('KR1a0084', 'WYG', '009-40b' );" name="009-40b" class="pb">[009-40b] <img width="20"  src="/static/img/kanseki-5.png"/></a></span>
<span class='tline' id='l719' data-llen='14953:14976'>　　蒙謂易之資于人者随處而各在以眀夫得失事</span>
<span class='tline' id='l720' data-llen='14976:14992'>　　物之情故能警其戒懼之心也</span>
<span class='tline' id='l721' data-llen='14992:15014'>初率其辭而揆其方既有典常茍非其人道不虚行</span>
<span class='tline' id='l722' data-llen='15014:15037'>　先儒曰此五句所以結上文書與道之意上文求卦</span>
<span class='tline' id='l723' data-llen='15037:15060'>　之始其道屢遷雖不可為典要然所變既定而率循</span>
<span class='tline' id='l724' data-llen='15060:15083'>　其所值卦爻之辭以揆度其當行之方然後得其一</span>
<span class='tline' id='l725' data-llen='15083:15106'>　定不易之法故曰既有典常然典常之理在聖人雖</span>
<span class='tline' id='l726' data-llen='15106:15129'>　能言之于書而不能必天下之皆行學者雖能明于</span>
<span class='tline' id='l727' data-llen='15129:15156'><a onclick="displayPageImage('KR1a0084', 'WYG', '009-41a' );" name="009-41a" class="pb">[009-41a] <img width="20"  src="/static/img/kanseki-5.png"/></a></span>
<span class='tline' id='l728' data-llen='15156:15179'>　易之理而未必其身之能行然則易雖不可逺又安</span>
<span class='tline' id='l729' data-llen='15179:15202'>　保人之不逺于易乎此聖人所以深致意于道不虚</span>
<span class='tline' id='l730' data-llen='15202:15220'>　行之一語也故曰神而明之存乎其人</span>
<span class='tline' id='l731' data-llen='15220:15243'>　　蒙謂由辭以度其意既知其理之有常明易而妙</span>
<span class='tline' id='l732' data-llen='15243:15262'>　　其用又在其人之有徳故以是終言之</span>
<span class='tline' id='l733' data-llen='15262:15270'>　　右第八章</span>
<span class='tline' id='l734' data-llen='15270:15293'>　　　先儒曰此章専論觀變于學易之事而深有望</span>
<span class='tline' id='l735' data-llen='15293:15302'>　　　于其人也</span>
<span class='tline' id='l736' data-llen='15302:15329'><a onclick="displayPageImage('KR1a0084', 'WYG', '009-41b' );" name="009-41b" class="pb">[009-41b] <img width="20"  src="/static/img/kanseki-5.png"/></a></span>
<span class='tline' id='l737' data-llen='15329:15352'>易之為書也原始要終以為質也六爻相雜唯其時物</span>
<span class='tline' id='l738' data-llen='15352:15355'>也</span>
<span class='tline' id='l739' data-llen='15355:15378'>　先儒曰易之為書也在上章乃眀易之道而此章則</span>
<span class='tline' id='l740' data-llen='15378:15401'>　總論聖人作易立卦生爻之義下文逐爻分說而申</span>
<span class='tline' id='l741' data-llen='15401:15424'>　眀之也質謂卦體時物謂隂陽二物原其始要其終</span>
<span class='tline' id='l742' data-llen='15424:15447'>　以為一卦之體質卦有六爻剛柔錯雜通其時物言</span>
<span class='tline' id='l743' data-llen='15447:15462'>　卦雖有全體而爻實无定用也</span>
<span class='tline' id='l744' data-llen='15462:15485'>　　蒙謂君子之于易欲得其體之常又盡其用之變</span>
<span class='tline' id='l745' data-llen='15485:15512'><a onclick="displayPageImage('KR1a0084', 'WYG', '009-42a' );" name="009-42a" class="pb">[009-42a] <img width="20"  src="/static/img/kanseki-5.png"/></a></span>
<span class='tline' id='l746' data-llen='15512:15523'>　　舍卦爻其何以哉</span>
<span class='tline' id='l747' data-llen='15523:15546'>其初難知其上易知本末也初辭擬之卒成之終若夫</span>
<span class='tline' id='l748' data-llen='15546:15569'>雜物撰徳辨是與非則非其中爻不備噫亦要存亡吉</span>
<span class='tline' id='l749' data-llen='15569:15588'>凶則居可知矣知者觀其彖辭則思過半矣</span>
<span class='tline' id='l750' data-llen='15588:15611'>　先儒曰初爻就卦言事之本本則其質未明故難知</span>
<span class='tline' id='l751' data-llen='15611:15634'>　上爻究及其末則易知所以然者盖初爻之辭但虚</span>
<span class='tline' id='l752' data-llen='15634:15657'>　擬其理必及上爻終其事乃見得失之成也所云雜</span>
<span class='tline' id='l753' data-llen='15657:15680'>　物撰徳者雜隂陽二物以為徳也辨是與非其徳之</span>
<span class='tline' id='l754' data-llen='15680:15707'><a onclick="displayPageImage('KR1a0084', 'WYG', '009-42b' );" name="009-42b" class="pb">[009-42b] <img width="20"  src="/static/img/kanseki-5.png"/></a></span>
<span class='tline' id='l755' data-llen='15707:15730'>　是非也此示人者看六爻體統乾初戒潛龍終戒亢</span>
<span class='tline' id='l756' data-llen='15730:15753'>　龍中爻則備乾之徳坤初戒履霜終戒龍戰中爻則</span>
<span class='tline' id='l757' data-llen='15753:15776'>　備坤之徳此所以雖考初上而其徳必得中爻而後</span>
<span class='tline' id='l758' data-llen='15776:15799'>　備也又一説物謂内外卦隂陽二物雜而互之又成</span>
<span class='tline' id='l759' data-llen='15799:15822'>　兩卦之徳是非者當位中不中正不正也内外卦既</span>
<span class='tline' id='l760' data-llen='15822:15845'>　顯以示人矣復自互體而辨之則於是是非非益可</span>
<span class='tline' id='l761' data-llen='15845:15868'>　見矣雜物撰徳辨是與非大抵所歸不出乎存亡吉</span>
<span class='tline' id='l762' data-llen='15868:15889'>　凶之所在觀彖辭盖所要愈約則所知愈易矣</span>
<span class='tline' id='l763' data-llen='15889:15916'><a onclick="displayPageImage('KR1a0084', 'WYG', '009-43a' );" name="009-43a" class="pb">[009-43a] <img width="20"  src="/static/img/kanseki-5.png"/></a></span>
<span class='tline' id='l764' data-llen='15916:15939'>　　蒙謂觀六爻之㫖固所以知夫難易之得失總全</span>
<span class='tline' id='l765' data-llen='15939:15962'>　　卦之義又可以得夫義理之統㑹如此則无餘藴</span>
<span class='tline' id='l766' data-llen='15962:15967'>　　矣</span>
<span class='tline' id='l767' data-llen='15967:15990'>二與四同功而異位其善不同二多譽四多懼近也柔</span>
<span class='tline' id='l768' data-llen='15990:16013'>之為道不利逺者其要无咎其用柔中也三與五同功</span>
<span class='tline' id='l769' data-llen='16013:16036'>而異位三多凶五多功貴賤之等也其柔危其剛勝邪</span>
<span class='tline' id='l770' data-llen='16036:16059'>　先儒曰功事任也二四同功為處臣職同居隂位三</span>
<span class='tline' id='l771' data-llen='16059:16078'>　五同功謂同處在上子民之職同其陽位</span>
<span class='tline' id='l772' data-llen='16078:16105'><a onclick="displayPageImage('KR1a0084', 'WYG', '009-43b' );" name="009-43b" class="pb">[009-43b] <img width="20"  src="/static/img/kanseki-5.png"/></a></span>
<span class='tline' id='l773' data-llen='16105:16128'>　　蒙謂觀卦爻有事同而勢異者亦惟以得中當位</span>
<span class='tline' id='l774' data-llen='16128:16136'>　　之為貴耳</span>
<span class='tline' id='l775' data-llen='16136:16144'>　　右第九章</span>
<span class='tline' id='l776' data-llen='16144:16167'>　　　先儒曰此章示人讀易之法先觀初上之難易</span>
<span class='tline' id='l777' data-llen='16167:16190'>　　　以辨中爻之是非盖中爻統稱一卦之義又觀</span>
<span class='tline' id='l778' data-llen='16190:16210'>　　　彖辭總論卦爻之緼則得易之大綱矣</span>
<span class='tline' id='l779' data-llen='16210:16233'>易之為書也廣大悉備有天道焉有人道也有地道焉</span>
<span class='tline' id='l780' data-llen='16233:16253'>兼三才而兩之故六六者非他也三才之道也</span>
<span class='tline' id='l781' data-llen='16253:16280'><a onclick="displayPageImage('KR1a0084', 'WYG', '009-44a' );" name="009-44a" class="pb">[009-44a] <img width="20"  src="/static/img/kanseki-5.png"/></a></span>
<span class='tline' id='l782' data-llen='16280:16303'>　　始畫八卦而三才各一其體既重六爻而三才之</span>
<span class='tline' id='l783' data-llen='16303:16321'>　　道各兩其性此易之所以无不備歟</span>
<span class='tline' id='l784' data-llen='16321:16344'>道有變動故曰爻爻有等故曰物物相雜故曰文文不</span>
<span class='tline' id='l785' data-llen='16344:16352'>當故吉凶生焉</span>
<span class='tline' id='l786' data-llen='16352:16375'>　　道不一其體而爻有貴賤之殊位不一其勢而事</span>
<span class='tline' id='l787' data-llen='16375:16384'>　　有得失之異</span>
<span class='tline' id='l788' data-llen='16384:16407'>　　蒙謂易道无不該吾于卦爻而得其體之備與其</span>
<span class='tline' id='l789' data-llen='16407:16415'>　　用之全矣</span>
<span class='tline' id='l790' data-llen='16415:16442'><a onclick="displayPageImage('KR1a0084', 'WYG', '009-44b' );" name="009-44b" class="pb">[009-44b] <img width="20"  src="/static/img/kanseki-5.png"/></a></span>
<span class='tline' id='l791' data-llen='16442:16450'>　　右第十章</span>
<span class='tline' id='l792' data-llen='16450:16473'>　　　先儒曰此章論卦畫有天地人之道具焉惟其</span>
<span class='tline' id='l793' data-llen='16473:16487'>　　　有是道所以變動不居</span>
<span class='tline' id='l794' data-llen='16487:16510'>易之興也其當殷之末世周之盛徳邪當文王與紂之</span>
<span class='tline' id='l795' data-llen='16510:16533'>事邪是故其辭危危者使平易者使傾其道甚大百物</span>
<span class='tline' id='l796' data-llen='16533:16552'>不廢懼以終始其要无咎此之謂易之道也</span>
<span class='tline' id='l797' data-llen='16552:16575'>　先儒曰紂慢易文王憂患故文王繫辭其辭多述憂</span>
<span class='tline' id='l798' data-llen='16575:16598'>　危之事危者使平文王也易者使傾紂也然此言文</span>
<span class='tline' id='l799' data-llen='16598:16625'><a onclick="displayPageImage('KR1a0084', 'WYG', '009-45a' );" name="009-45a" class="pb">[009-45a] <img width="20"  src="/static/img/kanseki-5.png"/></a></span>
<span class='tline' id='l800' data-llen='16625:16648'>　王與紂之事寔為天下後世法恐懼者可使安平慢</span>
<span class='tline' id='l801' data-llen='16648:16671'>　易者必至傾覆故曰危者使平易者使傾然使非有</span>
<span class='tline' id='l802' data-llen='16671:16694'>　使之也天之生物必因其材而篤焉故栽者培之傾</span>
<span class='tline' id='l803' data-llen='16694:16717'>　者覆之亦自然之理也即易論之乾乾夕惕雖危无</span>
<span class='tline' id='l804' data-llen='16717:16740'>　咎灾在外而敬慎不敗此危之所以能使之平也泰</span>
<span class='tline' id='l805' data-llen='16740:16763'>　之上六不知戒懼而有城復于隍之憂大壮之六五</span>
<span class='tline' id='l806' data-llen='16763:16786'>　不知戒懼而有䘮羊于易之慮此易之所以能使傾</span>
<span class='tline' id='l807' data-llen='16786:16809'>　也訟之謀始終凶比之无首而无終是也八章言其</span>
<span class='tline' id='l808' data-llen='16809:16836'><a onclick="displayPageImage('KR1a0084', 'WYG', '009-45b' );" name="009-45b" class="pb">[009-45b] <img width="20"  src="/static/img/kanseki-5.png"/></a></span>
<span class='tline' id='l809' data-llen='16836:16859'>　出入以度外内使知懼此云懼以終始言出入外内</span>
<span class='tline' id='l810' data-llen='16859:16882'>　終始之間无所不知其戒聖人所以慮夫事可謂周</span>
<span class='tline' id='l811' data-llen='16882:16886'>　矣</span>
<span class='tline' id='l812' data-llen='16886:16909'>　　蒙謂聖人之于易也玩其詞而論其世有以見其</span>
<span class='tline' id='l813' data-llen='16909:16932'>　　理之无不該然所以約人心于无過之地則一言</span>
<span class='tline' id='l814' data-llen='16932:16942'>　　之外无餘藴矣</span>
<span class='tline' id='l815' data-llen='16942:16951'>　　右第十一章</span>
<span class='tline' id='l816' data-llen='16951:16974'>　　　先儒曰此章論作易者之有憂患而欲人之善</span>
<span class='tline' id='l817' data-llen='16974:17001'><a onclick="displayPageImage('KR1a0084', 'WYG', '009-46a' );" name="009-46a" class="pb">[009-46a] <img width="20"  src="/static/img/kanseki-5.png"/></a></span>
<span class='tline' id='l818' data-llen='17001:17009'>　　　補過也</span>
<span class='tline' id='l819' data-llen='17009:17032'>夫乾天下之至健也徳行恒易以知險夫坤天下之至</span>
<span class='tline' id='l820' data-llen='17032:17043'>順也徳行恒簡以知阻</span>
<span class='tline' id='l821' data-llen='17043:17066'>　先儒曰易而能知險簡而能知阻則其于遇事處物</span>
<span class='tline' id='l822' data-llen='17066:17089'>　之際皆知所戒懼而不敢以輕易簡畧處之也如以</span>
<span class='tline' id='l823' data-llen='17089:17112'>　乾之健而能用九則不至于髙亢是知險也以坤之</span>
<span class='tline' id='l824' data-llen='17112:17135'>　順而能用六則有以貞固其所守是知阻也惟能知</span>
<span class='tline' id='l825' data-llen='17135:17158'>　險阻則其遇憂患也操心危而慮患深所以能危懼</span>
<span class='tline' id='l826' data-llen='17158:17185'><a onclick="displayPageImage('KR1a0084', 'WYG', '009-46b' );" name="009-46b" class="pb">[009-46b] <img width="20"  src="/static/img/kanseki-5.png"/></a></span>
<span class='tline' id='l827' data-llen='17185:17195'>　而无易者之傾也</span>
<span class='tline' id='l828' data-llen='17195:17218'>　　蒙謂即易為其性情若于天下之事无所難即易</span>
<span class='tline' id='l829' data-llen='17218:17241'>　　而處乎憂患實于天下之事不敢易此易之所以</span>
<span class='tline' id='l830' data-llen='17241:17249'>　　為聖人也</span>
<span class='tline' id='l831' data-llen='17249:17272'>能説諸心能研諸侯之慮定天下之吉凶成天下之亹</span>
<span class='tline' id='l832' data-llen='17272:17276'>亹者</span>
<span class='tline' id='l833' data-llen='17276:17299'>　先儒曰説心故能定其吉凶研慮故能成其亹亹説</span>
<span class='tline' id='l834' data-llen='17299:17322'>　諸心乾徳之事研諸慮坤徳之事也定吉凶乾坤之</span>
<span class='tline' id='l835' data-llen='17322:17349'><a onclick="displayPageImage('KR1a0084', 'WYG', '009-47a' );" name="009-47a" class="pb">[009-47a] <img width="20"  src="/static/img/kanseki-5.png"/></a></span>
<span class='tline' id='l836' data-llen='17349:17369'>　事也盖乾則易直而沛然坤則凝重而有守</span>
<span class='tline' id='l837' data-llen='17369:17392'>　　蒙謂理之浹于心者有以精其知行之成于思者</span>
<span class='tline' id='l838' data-llen='17392:17411'>　　又能加于行盖皆本于乾坤之徳行也</span>
<span class='tline' id='l839' data-llen='17411:17431'>是故變化云為吉事有祥象事知器占事知來</span>
<span class='tline' id='l840' data-llen='17431:17454'>　先儒曰變化隂陽之所為云為人事之所作吉者事</span>
<span class='tline' id='l841' data-llen='17454:17477'>　之著祥者吉之瑞兆吉事有祥謂吉事自有祥兆見</span>
<span class='tline' id='l842' data-llen='17477:17500'>　之明也惟其變化云為故象事可以知器盖象理之</span>
<span class='tline' id='l843' data-llen='17500:17523'>　方兆恍惚未定之時器者日用飲食形而下者之事</span>
<span class='tline' id='l844' data-llen='17523:17550'><a onclick="displayPageImage('KR1a0084', 'WYG', '009-47b' );" name="009-47b" class="pb">[009-47b] <img width="20"  src="/static/img/kanseki-5.png"/></a></span>
<span class='tline' id='l845' data-llen='17550:17573'>　也盖人之云為既能盡變化而无間所以恍惚未定</span>
<span class='tline' id='l846' data-llen='17573:17596'>　之時而能知事物當然之則也惟能于吉事而知其</span>
<span class='tline' id='l847' data-llen='17596:17619'>　祥故占事可以知來盖易之占辭雖告人以吉凶必</span>
<span class='tline' id='l848' data-llen='17619:17642'>　能察微之㡬而後能預㫁其未定之吉凶而无差也</span>
<span class='tline' id='l849' data-llen='17642:17665'>　不然則雖從事于占而未必應也象事知器明事理</span>
<span class='tline' id='l850' data-llen='17665:17688'>　之已然也占事知來知吉凶于將來也盖上二句是</span>
<span class='tline' id='l851' data-llen='17688:17700'>　説理下二句是説徴騐</span>
<span class='tline' id='l852' data-llen='17700:17723'>　　蒙謂道无定體而兆于未形之先事有定迹而騐</span>
<span class='tline' id='l853' data-llen='17723:17750'><a onclick="displayPageImage('KR1a0084', 'WYG', '009-48a' );" name="009-48a" class="pb">[009-48a] <img width="20"  src="/static/img/kanseki-5.png"/></a></span>
<span class='tline' id='l854' data-llen='17750:17773'>　　于既形之後盖天下道備于易故人得即其道而</span>
<span class='tline' id='l855' data-llen='17773:17781'>　　由其事也</span>
<span class='tline' id='l856' data-llen='17781:17799'>天地設位聖人成能人謀鬼謀百姓與能</span>
<span class='tline' id='l857' data-llen='17799:17822'>　先儒曰兩間之位定而易之理行乎其中矣然天地</span>
<span class='tline' id='l858' data-llen='17822:17845'>　不能以此理而語諸人必得聖人作易卜筮以成天</span>
<span class='tline' id='l859' data-llen='17845:17868'>　地之能使天下將有為將有行之際既集羣議而謀</span>
<span class='tline' id='l860' data-llen='17868:17891'>　諸人又考占筮而謀諸鬼百姓至愚无所知識亦得</span>
<span class='tline' id='l861' data-llen='17891:17914'>　以考吉凶而成亹亹雖聖人所能為者彼亦得以與</span>
<span class='tline' id='l862' data-llen='17914:17941'><a onclick="displayPageImage('KR1a0084', 'WYG', '009-48b' );" name="009-48b" class="pb">[009-48b] <img width="20"  src="/static/img/kanseki-5.png"/></a></span>
<span class='tline' id='l863' data-llen='17941:17947'>　其能也</span>
<span class='tline' id='l864' data-llen='17947:17970'>　　蒙謂聖人有參天地之徳故能賛天地之功聖人</span>
<span class='tline' id='l865' data-llen='17970:17993'>　　必兼天下之智故能資天下之用盖天下一理耳</span>
<span class='tline' id='l866' data-llen='17993:18011'>　　而易之作所以為天地心立人極也</span>
<span class='tline' id='l867' data-llen='18011:18033'>八卦以象告爻彖以情言剛柔雜居而吉凶可見矣</span>
<span class='tline' id='l868' data-llen='18033:18056'>　先儒曰八卦以象告有象之可觀爻彖以情言有辭</span>
<span class='tline' id='l869' data-llen='18056:18079'>　之可玩剛柔相雜而吉凶可見百姓觀象玩辭占事</span>
<span class='tline' id='l870' data-llen='18079:18089'>　知來所以與能也</span>
<span class='tline' id='l871' data-llen='18089:18116'><a onclick="displayPageImage('KR1a0084', 'WYG', '009-49a' );" name="009-49a" class="pb">[009-49a] <img width="20"  src="/static/img/kanseki-5.png"/></a></span>
<span class='tline' id='l872' data-llen='18116:18139'>　　蒙謂觀象玩辭既知其理之有常觀變玩占又知</span>
<span class='tline' id='l873' data-llen='18139:18162'>　　其用之不一盖有常者易之理而不一者易之事</span>
<span class='tline' id='l874' data-llen='18162:18184'>　　也即天理之常而通乎事之變易道无餘藴矣</span>
<span class='tline' id='l875' data-llen='18184:18207'>變動以利言吉凶以情遷是故愛惡相攻而吉凶生逺</span>
<span class='tline' id='l876' data-llen='18207:18230'>近相取而悔吝生情偽相感而利害生凡易之情近而</span>
<span class='tline' id='l877' data-llen='18230:18243'>不相得則凶或害之悔且吝</span>
<span class='tline' id='l878' data-llen='18243:18266'>　先儒曰變動即上文爻有變動是也以利言者變動</span>
<span class='tline' id='l879' data-llen='18266:18289'>　本皆教人趨吉避凶而歸於利耳然不免吉凶殊分</span>
<span class='tline' id='l880' data-llen='18289:18316'><a onclick="displayPageImage('KR1a0084', 'WYG', '009-49b' );" name="009-49b" class="pb">[009-49b] <img width="20"  src="/static/img/kanseki-5.png"/></a></span>
<span class='tline' id='l881' data-llen='18316:18339'>　者由情而遷也情有善則遷乎吉有惡則遷乎凶是</span>
<span class='tline' id='l882' data-llen='18339:18362'>　不能皆歸於利矣愛惡逺近情偽也相攻相取相感</span>
<span class='tline' id='l883' data-llen='18362:18385'>　遷之由也吉凶悔吝利害總名之曰吉凶也愛惡相</span>
<span class='tline' id='l884' data-llen='18385:18408'>　攻如訟九四不克訟以與初相愛也同人九三伏戎</span>
<span class='tline' id='l885' data-llen='18408:18431'>　于莽惡九五也九五大師克相遇惡三四也逺近相</span>
<span class='tline' id='l886' data-llen='18431:18455'>　取姤九五以杞包𤓰逺取初六也豫六三盱豫近取</span>
<span class='tline' id='l887' data-llen='18455:18479'>　九四也情偽相感如中孚九二以情感五也屯六四求</span>
<span class='tline' id='l888' data-llen='18479:18489'>　婚媾以情感初也</span>
<span class='tline' id='l889' data-llen='18489:18516'><a onclick="displayPageImage('KR1a0084', 'WYG', '009-50a' );" name="009-50a" class="pb">[009-50a] <img width="20"  src="/static/img/kanseki-5.png"/></a></span>
<span class='tline' id='l890' data-llen='18516:18539'>　　蒙謂蒙六三見金夫以偽感二也漸九三夫征不</span>
<span class='tline' id='l891' data-llen='18539:18562'>　　復婦孕不育以偽感四也凡此皆情遷者也愛惡</span>
<span class='tline' id='l892' data-llen='18562:18585'>　　相攻因於逺近相取逺近相取因于情偽相感相</span>
<span class='tline' id='l893' data-llen='18585:18608'>　　感者情始交利害之開端也相取者逺邇之已著</span>
<span class='tline' id='l894' data-llen='18608:18631'>　　悔吝之途分也相攻則事之已極吉凶之不可移</span>
<span class='tline' id='l895' data-llen='18631:18654'>　　也此三者言吉凶以情遷之事凢易之情以下獨</span>
<span class='tline' id='l896' data-llen='18654:18677'>　　舉近者總言之道之運行無不善故易之所示欲</span>
<span class='tline' id='l897' data-llen='18677:18700'>　　人皆善心之趨向有不同故辭之所命不能以强</span>
<span class='tline' id='l898' data-llen='18700:18727'><a onclick="displayPageImage('KR1a0084', 'WYG', '009-50b' );" name="009-50b" class="pb">[009-50b] <img width="20"  src="/static/img/kanseki-5.png"/></a></span>
<span class='tline' id='l899' data-llen='18727:18750'>　　同盖欲人之皆善者聖人之本心其有不善者豈</span>
<span class='tline' id='l900' data-llen='18750:18760'>　　聖人之得己耶</span>
<span class='tline' id='l901' data-llen='18760:18783'>將叛者其辭慚中心疑者其辭枝吉人之辭寡躁人之</span>
<span class='tline' id='l902' data-llen='18783:18801'>辭多誣善之人其辭游失其守者其辭屈</span>
<span class='tline' id='l903' data-llen='18801:18824'>　先儒曰變動以利言言命爻之義將叛者以下言繋</span>
<span class='tline' id='l904' data-llen='18824:18847'>　辭之法將叛正理其中有慊則發於辭自然慚愧也</span>
<span class='tline' id='l905' data-llen='18847:18870'>　疑者可否不决其辭不直裁成兩岐也誣善者言語</span>
<span class='tline' id='l906' data-llen='18870:18893'>　不實如物在水上浮㳺不定也失其守者見理不明</span>
<span class='tline' id='l907' data-llen='18893:18920'><a onclick="displayPageImage('KR1a0084', 'WYG', '009-51a' );" name="009-51a" class="pb">[009-51a] <img width="20"  src="/static/img/kanseki-5.png"/></a></span>
<span class='tline' id='l908' data-llen='18920:18943'>　无所操執其辭多屈而不伸也叛疑吉躁誣善失守</span>
<span class='tline' id='l909' data-llen='18943:18966'>　六者之情不同故慚枝寡多㳺屈六種之辭亦異作</span>
<span class='tline' id='l910' data-llen='18966:18989'>　易者因是情係是辭義使人因是辭以得易之情也</span>
<span class='tline' id='l911' data-llen='18989:19013'>　將叛者其辭慚漸之九三是也中心疑者其辭枝如睽</span>
<span class='tline' id='l912' data-llen='19013:19036'>　之六三是也吉人之辭寡蒙六五是也躁人之辭多</span>
<span class='tline' id='l913' data-llen='19036:19059'>　如大壯九三是也誣善之人其辭游如无妄六三是</span>
<span class='tline' id='l914' data-llen='19059:19082'>　也失其守者其辭屈如訟六三是也夫子特舉其凡</span>
<span class='tline' id='l915' data-llen='19082:19105'>　它可類推矣至孟子答公孫丑之問曰詖辭知其所</span>
<span class='tline' id='l916' data-llen='19105:19132'><a onclick="displayPageImage('KR1a0084', 'WYG', '009-51b' );" name="009-51b" class="pb">[009-51b] <img width="20"  src="/static/img/kanseki-5.png"/></a></span>
<span class='tline' id='l917' data-llen='19132:19155'>　蔽滛辭知其所陷邪辭知其所離遁辭知其所窮邪</span>
<span class='tline' id='l918' data-llen='19155:19179'>　辭離即將叛之辭也遁辭窮即失守之辭也易因情而</span>
<span class='tline' id='l919' data-llen='19179:19202'>　命辭者也孟子因辭而知心者也盖善學易者莫如</span>
<span class='tline' id='l920' data-llen='19202:19207'>　孟子</span>
<span class='tline' id='l921' data-llen='19207:19231'>　　蒙謂人之存于心者有邪正之殊故𤼵于言者有</span>
<span class='tline' id='l922' data-llen='19231:19247'>　　善惡之異而易所命亦猶是也</span>
<span class='tline' id='l923' data-llen='19247:19256'>　　右第十二章</span>
<span class='tline' id='l924' data-llen='19256:19279'>　　　先儒曰此章承上章危者使平而言乾坤之徳</span>
<span class='tline' id='l925' data-llen='19279:19306'><a onclick="displayPageImage('KR1a0084', 'WYG', '009-52a' );" name="009-52a" class="pb">[009-52a] <img width="20"  src="/static/img/kanseki-5.png"/></a></span>
<span class='tline' id='l926' data-llen='19306:19329'>　　　行雖易簡而知險知阻乃聖人所以處憂患之</span>
<span class='tline' id='l927' data-llen='19329:19352'>　　　道繼言易之功用之在人者如此其著而聖人</span>
<span class='tline' id='l928' data-llen='19352:19375'>　　　作易之功實與天地參矣終言命爻繋辭之㫖</span>
<span class='tline' id='l929' data-llen='19375:19398'>　　　乃聖人成能百姓與能之實也言此以終下繫</span>
<span class='tline' id='l930' data-llen='19398:19408'>　　　上章之意歟</span>
</p>
<p>
</p>
  </div>
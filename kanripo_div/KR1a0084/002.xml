<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0084', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　易精藴大義卷二　　　　　元　解蒙　撰</span>
<span class='tline' id='l10' data-llen='212:223'>上經二<span class='krp-note'>屯至履/</span></span>
<span class='tline' id='l11' data-llen='223:233'>䷂<span class='krp-note'>震下/坎上</span></span>
<span class='tline' id='l12' data-llen='233:248'>屯元亨利貞勿用有攸往利建侯</span>
<span class='tline' id='l13' data-llen='248:271'>　先儒曰易為三才之書其言道則三才之道也天地</span>
<span class='tline' id='l14' data-llen='271:294'>　人雖均為三才惟人道雜而多端無天地之純全故</span>
<span class='tline' id='l15' data-llen='294:318'>　純剛為乾以盡天道純柔為坤以盡地道人事則不可</span>
<span class='tline' id='l16' data-llen='318:344'><a onclick="displayPageImage('KR1a0084', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='344:367'>　以一卦盡故自屯以後無非明人事以配乾坤也乾</span>
<span class='tline' id='l18' data-llen='367:390'>　坤之後付其用於六子而六子之用三男為先此乾</span>
<span class='tline' id='l19' data-llen='390:413'>　坤之後繼以屯蒙也况屯蒙需訟師比六卦皆有坎</span>
<span class='tline' id='l20' data-llen='413:436'>　防患之意深矣坎為水震為雷水氣上天則為雲降</span>
<span class='tline' id='l21' data-llen='436:459'>　則為雨而雷亦必上天而雨始下今震下坎上是雷</span>
<span class='tline' id='l22' data-llen='459:482'>　未上而雨未下也故雷雨為解震上坎下也雲雷為</span>
<span class='tline' id='l23' data-llen='482:505'>　屯震下坎上也夫氣始交未暢則為屯世方多難則</span>
<span class='tline' id='l24' data-llen='505:528'>　為屯利貞勿用有攸往處屯之道也利建侯濟屯之</span>
<span class='tline' id='l25' data-llen='528:554'><a onclick="displayPageImage('KR1a0084', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='554:577'>　道也蓋屯而求亨唯至正為能正天下之不正惟不</span>
<span class='tline' id='l27' data-llen='577:600'>　欲速為能成功之速惟多助為能克寡助夫天下無</span>
<span class='tline' id='l28' data-llen='600:623'>　事則諸侯為之守天下有事則諸侯為之扞屯言建</span>
<span class='tline' id='l29' data-llen='623:646'>　侯則有事之時外足以扞之比言建國親侯則無事</span>
<span class='tline' id='l30' data-llen='646:669'>　之時内足以守之也然屯豫皆言建侯亦以其皆有</span>
<span class='tline' id='l31' data-llen='669:677'>　一震體故歟</span>
<span class='tline' id='l32' data-llen='677:701'>　　蒙謂大人之處患難也雖有可通之道而不可以失</span>
<span class='tline' id='l33' data-llen='701:724'>　　其正雖非可為之時而不可以無其助明乎此則</span>
<span class='tline' id='l34' data-llen='724:750'><a onclick="displayPageImage('KR1a0084', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='750:762'>　　可以亨屯而濟難矣</span>
<span class='tline' id='l36' data-llen='762:785'>彖曰屯剛柔始交而難生動乎險中大亨貞雷雨之動</span>
<span class='tline' id='l37' data-llen='785:799'>滿盈天造草昧宜建侯而不寧</span>
<span class='tline' id='l38' data-llen='799:822'>　先儒曰彖傳大率先釋卦名又次釋卦辭次釋卦義</span>
<span class='tline' id='l39' data-llen='822:845'>　有未盡者從而推廣之此彖之定例也其辭則雜取</span>
<span class='tline' id='l40' data-llen='845:868'>　卦體卦徳卦象卦才四者互明之動以雷言滿盈以</span>
<span class='tline' id='l41' data-llen='868:892'>　雨言建侯震象不寧坎象動乎險中謂震將動欲出乎</span>
<span class='tline' id='l42' data-llen='892:915'>　險陽有亨屯之道而坎難在前未遂亨也宜守正以</span>
<span class='tline' id='l43' data-llen='915:941'><a onclick="displayPageImage('KR1a0084', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='941:964'>　待之然文王之彖曰勿用有攸往而夫子釋之乃言</span>
<span class='tline' id='l45' data-llen='964:987'>　動乎險中宜建侯又若當有所往何耶蓋所謂勿用</span>
<span class='tline' id='l46' data-llen='987:1010'>　有攸往非終不往也但未可以往則不須輕進耳豈</span>
<span class='tline' id='l47' data-llen='1010:1033'>　終於不往而已哉故止乎險中則蹇動乎險中則亨</span>
<span class='tline' id='l48' data-llen='1033:1050'>　誠以動有亨之道止則終於䧟而已</span>
<span class='tline' id='l49' data-llen='1050:1073'>　　蒙謂考致難之由明濟難之道吾嘗即卦體而叅</span>
<span class='tline' id='l50' data-llen='1073:1082'>　　時運得之矣</span>
<span class='tline' id='l51' data-llen='1082:1094'>象曰雲雷屯君子以經綸</span>
<span class='tline' id='l52' data-llen='1094:1120'><a onclick="displayPageImage('KR1a0084', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1120:1143'>　先儒曰大象之辭有體其象者有反其象者有處其</span>
<span class='tline' id='l54' data-llen='1143:1166'>　象者體其象者乾坤是也反其象者山附于地剥而</span>
<span class='tline' id='l55' data-llen='1166:1189'>　上以厚下安宅是也處其象者屯之經綸是也措之</span>
<span class='tline' id='l56' data-llen='1189:1212'>　天下為事業藴之吾心為經綸當渾亂分離之時而</span>
<span class='tline' id='l57' data-llen='1212:1235'>　經綸無素則致亨亦難矣故緻謀締慮屯結乎心若</span>
<span class='tline' id='l58' data-llen='1235:1258'>　雲之未雨而欲雨此則屯之象也坎在震上為雲在</span>
<span class='tline' id='l59' data-llen='1258:1276'>　震下為雨而利建侯即經綸之實事也</span>
<span class='tline' id='l60' data-llen='1276:1297'>　　蒙謂世方多難而未紓正君子有為之日也</span>
<span class='tline' id='l61' data-llen='1297:1323'><a onclick="displayPageImage('KR1a0084', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1323:1335'>初九磐桓利居貞利建侯</span>
<span class='tline' id='l63' data-llen='1335:1354'>象曰雖磐桓志行正也以貴下賤大得民也</span>
<span class='tline' id='l64' data-llen='1354:1377'>　先儒曰屯以初為主故以一爻盡屯之義利居貞利</span>
<span class='tline' id='l65' data-llen='1377:1400'>　建侯即彖辭利貞勿用有攸往利建侯之義也蒙二</span>
<span class='tline' id='l66' data-llen='1400:1423'>　震初亦然五之與初二陽皆當位而五不如二者震</span>
<span class='tline' id='l67' data-llen='1423:1446'>　動而坎䧟也剛柔始交而難生則居屯者有不可動</span>
<span class='tline' id='l68' data-llen='1446:1469'>　之勢天下方資於濟屯之才則濟屯者為不可不動</span>
<span class='tline' id='l69' data-llen='1469:1492'>　之時以不可動之勢而遇不可不動之時此其所以</span>
<span class='tline' id='l70' data-llen='1492:1518'><a onclick="displayPageImage('KR1a0084', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1518:1541'>　磐桓也初九以陽剛之才濟屯之難居正而静不違</span>
<span class='tline' id='l72' data-llen='1541:1564'>　勢建侯而動不違時其於屯也何不利之有故雖磐</span>
<span class='tline' id='l73' data-llen='1564:1583'>　桓而不失康屯之道况以陽為大得民乎</span>
<span class='tline' id='l74' data-llen='1583:1606'>六二屯如邅如乘馬班如匪㓂婚媾女子貞不字十年</span>
<span class='tline' id='l75' data-llen='1606:1610'>乃字</span>
<span class='tline' id='l76' data-llen='1610:1628'>象曰六二之難乘剛也十年乃字反常也</span>
<span class='tline' id='l77' data-llen='1628:1651'>　先儒曰易有已正而它爻取以為邪者有已凶而它</span>
<span class='tline' id='l78' data-llen='1651:1674'>　爻得以為吉者隨時取義故不同也是爻取象雖言</span>
<span class='tline' id='l79' data-llen='1674:1700'><a onclick="displayPageImage('KR1a0084', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1700:1723'>　男女婚姻之事其餘人事亦多法此女子以貞為徳</span>
<span class='tline' id='l81' data-llen='1723:1743'>　以字為功若夫失徳而有功寜守正而不字</span>
<span class='tline' id='l82' data-llen='1743:1766'>　　蒙謂始雖廹於陽吾則守其正終而反於理吾則</span>
<span class='tline' id='l83' data-llen='1766:1789'>　　從夫正然則人處患難之際而能不失其正未有</span>
<span class='tline' id='l84' data-llen='1789:1799'>　　乆而不亨者也</span>
<span class='tline' id='l85' data-llen='1799:1820'>六三即鹿无虞惟入于林中君子幾不如舍往吝</span>
<span class='tline' id='l86' data-llen='1820:1840'>象曰即鹿无虞以從禽也君子舍之往吝窮也</span>
<span class='tline' id='l87' data-llen='1840:1863'>　先儒曰此爻在二隂之間林中象也鹿陽物也指五</span>
<span class='tline' id='l88' data-llen='1863:1889'><a onclick="displayPageImage('KR1a0084', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1889:1912'>　无虞謂無應也此卦初與五以陽剛之才處屯之世</span>
<span class='tline' id='l90' data-llen='1912:1935'>　可以小得餘四爻皆隂屯難之時非柔能濟故二與</span>
<span class='tline' id='l91' data-llen='1935:1952'>　四上皆乘馬班如而三即鹿无虞也</span>
<span class='tline' id='l92' data-llen='1952:1975'>　　蒙謂動而誘夫欲故必至陷難明以見其微故不</span>
<span class='tline' id='l93' data-llen='1975:1989'>　　至于終難為戒之意深矣</span>
<span class='tline' id='l94' data-llen='1989:2005'>六四乘馬班如求婚媾往吉无不利</span>
<span class='tline' id='l95' data-llen='2005:2014'>象曰求而往明也</span>
<span class='tline' id='l96' data-llen='2014:2037'>　先儒曰求在彼而往在我待初之求而後往所以无</span>
<span class='tline' id='l97' data-llen='2037:2063'><a onclick="displayPageImage('KR1a0084', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2063:2073'>　不利而又為明也</span>
<span class='tline' id='l99' data-llen='2073:2096'>　　蒙謂始雖欲進而不能以其才之弱然終能求才</span>
<span class='tline' id='l100' data-llen='2096:2119'>　　以自輔以其識之明古之人有已之才不足而卒</span>
<span class='tline' id='l101' data-llen='2119:2132'>　　能濟其君者此其道也</span>
<span class='tline' id='l102' data-llen='2132:2145'>九五屯其膏小貞吉大貞凶</span>
<span class='tline' id='l103' data-llen='2145:2156'>象曰屯其膏施未光也</span>
<span class='tline' id='l104' data-llen='2156:2179'>　先儒曰屯之二五言屯與豫之二五不言豫相對二</span>
<span class='tline' id='l105' data-llen='2179:2202'>　五君臣之位也君臣當同心於濟屯不可同心於逸</span>
<span class='tline' id='l106' data-llen='2202:2228'><a onclick="displayPageImage('KR1a0084', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2228:2238'>　豫示戒之意精矣</span>
<span class='tline' id='l108' data-llen='2238:2260'>　　蒙謂君之澤不下流則審己量力而行之可也</span>
<span class='tline' id='l109' data-llen='2260:2272'>上六乘馬班如泣血漣如</span>
<span class='tline' id='l110' data-llen='2272:2284'>象曰泣血漣如何可長也</span>
<span class='tline' id='l111' data-llen='2284:2307'>　先儒曰二之班如待正應也四之班如待求而往也</span>
<span class='tline' id='l112' data-llen='2307:2330'>　上之班如無所待也泣血漣如徒自傷耳自昔屯極</span>
<span class='tline' id='l113' data-llen='2330:2353'>　之時不變為治即入為亂只有兩途而已然隂柔之</span>
<span class='tline' id='l114' data-llen='2353:2376'>　才不足有為故有此象與坎上六不能濟險同若否</span>
<span class='tline' id='l115' data-llen='2376:2402'><a onclick="displayPageImage('KR1a0084', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2402:2425'>　上九則傾否而為泰矣故易雖有可易之道苟非其</span>
<span class='tline' id='l117' data-llen='2425:2433'>　人道不虛行</span>
<span class='tline' id='l118' data-llen='2433:2456'>　　蒙謂處難之極而無濟難之才終亦必亡而已矣</span>
<span class='tline' id='l119' data-llen='2456:2466'>䷃<span class='krp-note'>坎下/艮上</span></span>
<span class='tline' id='l120' data-llen='2466:2489'>蒙亨匪我求童蒙童蒙求我初筮告再三瀆瀆則不告</span>
<span class='tline' id='l121' data-llen='2489:2493'>利貞</span>
<span class='tline' id='l122' data-llen='2493:2516'>　先儒曰屯有君道故利建侯蒙有師道故童蒙求我</span>
<span class='tline' id='l123' data-llen='2516:2527'>　天地定位君師立焉</span>
<span class='tline' id='l124' data-llen='2527:2553'><a onclick="displayPageImage('KR1a0084', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2553:2576'>　　蒙謂當未發之時而有可通之理然必有以全吾</span>
<span class='tline' id='l126' data-llen='2576:2593'>　　道之尊而盡教人之術而後可也</span>
<span class='tline' id='l127' data-llen='2593:2616'>彖曰蒙山下有險險而止蒙蒙亨以亨行時中也匪我</span>
<span class='tline' id='l128' data-llen='2616:2628'>求童蒙童蒙求我志應也</span>
<span class='tline' id='l129' data-llen='2628:2651'>　　當未發之時而有可通之機然無往教之禮而貴</span>
<span class='tline' id='l130' data-llen='2651:2659'>　　慕善之誠</span>
<span class='tline' id='l131' data-llen='2659:2682'>初筮告以剛中也再三瀆瀆則不告瀆蒙也蒙以養正</span>
<span class='tline' id='l132' data-llen='2682:2687'>聖功也</span>
<span class='tline' id='l133' data-llen='2687:2713'><a onclick="displayPageImage('KR1a0084', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2713:2736'>　　惟其用剛而不過是以能告而有節非善待問者</span>
<span class='tline' id='l135' data-llen='2736:2759'>　　不能也不告者已逹其蒙也蓋引而不發之意乃</span>
<span class='tline' id='l136' data-llen='2759:2769'>　　所以深告之也</span>
<span class='tline' id='l137' data-llen='2769:2792'>　　蒙謂聖人雖言蒙有可發之機然必教以道徳則</span>
<span class='tline' id='l138' data-llen='2792:2800'>　　人向善矣</span>
<span class='tline' id='l139' data-llen='2800:2816'>象曰山下出泉蒙君子以果行育徳</span>
<span class='tline' id='l140' data-llen='2816:2839'>　先儒曰坎不言水而言泉泉始逹有蒙亨之義始出</span>
<span class='tline' id='l141' data-llen='2839:2862'>　之泉甚清猶人生之初性無不善也蒙而未知所通</span>
<span class='tline' id='l142' data-llen='2862:2888'><a onclick="displayPageImage('KR1a0084', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2888:2911'>　必體坎之剛中以果決其行而逹之蒙而未有所害</span>
<span class='tline' id='l144' data-llen='2911:2934'>　必體艮之静止飬育其徳而成之果行育徳不可偏</span>
<span class='tline' id='l145' data-llen='2934:2957'>　舉果決之中不可無涵飬之功涵養之中不可無果</span>
<span class='tline' id='l146' data-llen='2957:2980'>　決之勇萬折必東趨而注諸海果行以之盈科而進</span>
<span class='tline' id='l147' data-llen='2980:2991'>　不舍晝夜育徳以之</span>
<span class='tline' id='l148' data-llen='2991:3013'>　　蒙謂必行而有漸吾因卦象而知君子之學矣</span>
<span class='tline' id='l149' data-llen='3013:3030'>初六發蒙利用刑人用説桎梏以往吝</span>
<span class='tline' id='l150' data-llen='3030:3042'>象曰利用刑人以正法也</span>
<span class='tline' id='l151' data-llen='3042:3068'><a onclick="displayPageImage('KR1a0084', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3068:3091'>　先儒曰刑法桎梏皆坎象也象不獨謂物生之穉凡</span>
<span class='tline' id='l153' data-llen='3091:3099'>　昏迷者是也</span>
<span class='tline' id='l154' data-llen='3099:3122'>　　蒙謂欲開其善心必禁其非心然亦痛懲而暫舍</span>
<span class='tline' id='l155' data-llen='3122:3129'>　　之可也</span>
<span class='tline' id='l156' data-llen='3129:3142'>九二包蒙吉納婦吉子克家</span>
<span class='tline' id='l157' data-llen='3142:3153'>象曰子克家剛柔接也</span>
<span class='tline' id='l158' data-llen='3153:3176'>　先儒曰建侯長子也克家次子也童蒙少子也取象</span>
<span class='tline' id='l159' data-llen='3176:3183'>　之義精矣</span>
<span class='tline' id='l160' data-llen='3183:3209'><a onclick="displayPageImage('KR1a0084', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3209:3232'>　　蒙謂有容物之量而无遺善之心所以能成治蒙</span>
<span class='tline' id='l162' data-llen='3232:3243'>　　之功而獲乎上也</span>
<span class='tline' id='l163' data-llen='3243:3260'>六三勿用取女見金夫不有躬无攸利</span>
<span class='tline' id='l164' data-llen='3260:3272'>象曰勿用取女行不順也</span>
<span class='tline' id='l165' data-llen='3272:3295'>　先儒曰諸爻皆言蒙而三不言蒙人欲盛而天理滅</span>
<span class='tline' id='l166' data-llen='3295:3318'>　失其蒙矣屯六二近初之陽而正應在五震動而上</span>
<span class='tline' id='l167' data-llen='3318:3341'>　故能舍初而歸五蒙六三近二之陽而正應在上坎</span>
<span class='tline' id='l168' data-llen='3341:3364'>　陷而下故竟舍上而就二此蒙之女所以不若屯之</span>
<span class='tline' id='l169' data-llen='3364:3391'><a onclick="displayPageImage('KR1a0084', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3391:3403'>　女也易凡言金皆陽爻</span>
<span class='tline' id='l171' data-llen='3403:3426'>　　蒙謂無能守之節有外慕之心女徳之不良者也</span>
<span class='tline' id='l172' data-llen='3426:3433'>六四困蒙吝</span>
<span class='tline' id='l173' data-llen='3433:3445'>象曰困蒙之吝獨逺實也</span>
<span class='tline' id='l174' data-llen='3445:3465'>　先儒曰困而不學民斯為下矣六四之謂乎</span>
<span class='tline' id='l175' data-llen='3465:3488'>　　蒙謂既不能以自明又不資人以為明无由發其</span>
<span class='tline' id='l176' data-llen='3488:3494'>　　蒙矣</span>
<span class='tline' id='l177' data-llen='3494:3501'>六五童蒙吉</span>
<span class='tline' id='l178' data-llen='3501:3528'><a onclick="displayPageImage('KR1a0084', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3528:3540'>象曰童蒙之吉順以巽也</span>
<span class='tline' id='l180' data-llen='3540:3563'>　先儒曰五居尊位而下求不挾貴也以童蒙自居不</span>
<span class='tline' id='l181' data-llen='3563:3586'>　挾長也不挾賢也苟有所挾則在所不吉矣童穉之</span>
<span class='tline' id='l182' data-llen='3586:3609'>　時天理渾然純一未發飬正作聖此其時也六五雖</span>
<span class='tline' id='l183' data-llen='3609:3632'>　君而隂柔童蒙也九二雖臣而陽剛發蒙也以人言</span>
<span class='tline' id='l184' data-llen='3632:3646'>　之其太甲成王之於伊周乎</span>
<span class='tline' id='l185' data-llen='3646:3668'>　　蒙謂以未發之天盡下賢之道皆蒙之至善也</span>
<span class='tline' id='l186' data-llen='3668:3681'>上九擊蒙不利為㓂利禦㓂</span>
<span class='tline' id='l187' data-llen='3681:3708'><a onclick="displayPageImage('KR1a0084', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3708:3720'>象曰利用禦㓂上下順也</span>
<span class='tline' id='l189' data-llen='3720:3743'>　先儒曰發蒙于初謂其未逹也包蒙于二異其向善</span>
<span class='tline' id='l190' data-llen='3743:3766'>　也擊蒙于終以防其亂也發蒙所以説桎梏擊蒙又</span>
<span class='tline' id='l191' data-llen='3766:3789'>　特禦㓂而已則知發蒙者乃聖人之本心而擊蒙者</span>
<span class='tline' id='l192' data-llen='3789:3800'>　聖人之大不獲已也</span>
<span class='tline' id='l193' data-llen='3800:3823'>　　蒙謂以剛居上而不過為暴剛不至于為蒙之害</span>
<span class='tline' id='l194' data-llen='3823:3835'>　　而有以去蒙之害也</span>
<span class='tline' id='l195' data-llen='3835:3845'>䷄<span class='krp-note'>乾下/坎上</span></span>
<span class='tline' id='l196' data-llen='3845:3872'><a onclick="displayPageImage('KR1a0084', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3872:3885'>需有孚光亨貞吉利渉大川</span>
<span class='tline' id='l198' data-llen='3885:3908'>　先儒曰卦取渉川象凡八需訟同人蠱大畜益渙中</span>
<span class='tline' id='l199' data-llen='3908:3931'>　孚大槩取象於乾坎震巽光亨陽徳也易六十四卦</span>
<span class='tline' id='l200' data-llen='3931:3939'>　惟此言光亨</span>
<span class='tline' id='l201' data-llen='3939:3962'>　　蒙謂人能充實而光輝則需得其道而渉險無難</span>
<span class='tline' id='l202' data-llen='3962:3967'>　　矣</span>
<span class='tline' id='l203' data-llen='3967:3989'>彖曰需湏也險在前也剛健而不䧟其義不困窮矣</span>
<span class='tline' id='l204' data-llen='3989:4012'>　　夫惟恒易而知險故不輕進以陷險乃需道之至</span>
<span class='tline' id='l205' data-llen='4012:4039'><a onclick="displayPageImage('KR1a0084', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4039:4045'>　　善也</span>
<span class='tline' id='l207' data-llen='4045:4062'>需有孚光亨貞吉位乎天位以正中也</span>
<span class='tline' id='l208' data-llen='4062:4081'>　　盡需之善惟以天徳而居天位者當之</span>
<span class='tline' id='l209' data-llen='4081:4091'>利渉大川徃有功也</span>
<span class='tline' id='l210' data-llen='4091:4109'>　　履乎險而不陷於險則終能濟險矣</span>
<span class='tline' id='l211' data-llen='4109:4132'>　先儒曰乾三陽進廹乎坎遇險而能需者也坎一陽</span>
<span class='tline' id='l212' data-llen='4132:4155'>　居中守正處險而能需者也遇險而需則不陷險處</span>
<span class='tline' id='l213' data-llen='4155:4178'>　險而需又能出險矣徳與位並而後可以言需位乎</span>
<span class='tline' id='l214' data-llen='4178:4205'><a onclick="displayPageImage('KR1a0084', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4205:4228'>　天位則有其位矣正中則有其徳矣無位而需無濟</span>
<span class='tline' id='l216' data-llen='4228:4251'>　險之勢無徳而需無濟險之質有位有徳所以終能</span>
<span class='tline' id='l217' data-llen='4251:4259'>　濟險而有功</span>
<span class='tline' id='l218' data-llen='4259:4282'>　　蒙謂不躁進以冐險而能盡誠以濟險非徳稱其</span>
<span class='tline' id='l219' data-llen='4282:4294'>　　位者不足以當之也</span>
<span class='tline' id='l220' data-llen='4294:4310'>象曰雲上于天需君子以飲食宴樂</span>
<span class='tline' id='l221' data-llen='4310:4334'>　先儒曰君子觀雲上于天之象知物之所需在雨故亦</span>
<span class='tline' id='l222' data-llen='4334:4357'>　當發政施仁下膏澤於民以應民之需也然身安而</span>
<span class='tline' id='l223' data-llen='4357:4384'><a onclick="displayPageImage('KR1a0084', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4384:4407'>　後可動存我所以厚蒼生故必飲食以飬其生非曰</span>
<span class='tline' id='l225' data-llen='4407:4426'>　事口腹也宴樂以和其神非曰耽遊豫也</span>
<span class='tline' id='l226' data-llen='4426:4445'>　　蒙謂有所待而無所為需道之至善也</span>
<span class='tline' id='l227' data-llen='4445:4457'>初九需于郊利用恒无咎</span>
<span class='tline' id='l228' data-llen='4457:4478'>象曰需于郊不犯難行也利用恒无咎未失常也</span>
<span class='tline' id='l229' data-llen='4478:4495'>　先儒曰進不犯難退不失常故無咎</span>
<span class='tline' id='l230' data-llen='4495:4515'>　　蒙謂不冐險而守常所以能需而無過也</span>
<span class='tline' id='l231' data-llen='4515:4527'>九二需于沙小有言終吉</span>
<span class='tline' id='l232' data-llen='4527:4554'><a onclick="displayPageImage('KR1a0084', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4554:4573'>象曰需于沙衍在中也雖小有言以吉終也</span>
<span class='tline' id='l234' data-llen='4573:4596'>　　蒙謂唯其近於險故必有所傷以其處之善故能</span>
<span class='tline' id='l235' data-llen='4596:4603'>　　免于傷</span>
<span class='tline' id='l236' data-llen='4603:4613'>九三需于泥致㓂至</span>
<span class='tline' id='l237' data-llen='4613:4633'>象曰需于泥災在外也自我至㓂敬慎不敗也</span>
<span class='tline' id='l238' data-llen='4633:4656'>　先儒曰坎為盗近則有言廹則致㓂其勢然也此爻</span>
<span class='tline' id='l239' data-llen='4656:4679'>　本不善聖人教人轉凶為吉而曰敬慎不敗也敬慎</span>
<span class='tline' id='l240' data-llen='4679:4702'>　二字程傳未嘗合言之今始合之敬有寅畏自持之</span>
<span class='tline' id='l241' data-llen='4702:4729'><a onclick="displayPageImage('KR1a0084', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4729:4752'>　實慎有戒懼勿忘之心如此則能處外患矣何敗之</span>
<span class='tline' id='l243' data-llen='4752:4756'>　有</span>
<span class='tline' id='l244' data-llen='4756:4779'>　　蒙謂既由我以致㓂豈不由我以逺害聖人示人</span>
<span class='tline' id='l245' data-llen='4779:4787'>　　之意切矣</span>
<span class='tline' id='l246' data-llen='4787:4797'>六四需于血出自穴</span>
<span class='tline' id='l247' data-llen='4797:4808'>象曰需于血順以聼也</span>
<span class='tline' id='l248' data-llen='4808:4831'>　先儒曰以内卦觀之固厄于險以外卦觀之又廹于</span>
<span class='tline' id='l249' data-llen='4831:4854'>　險故乾之于坎逺之則無咎近之則致㓂坎之于乾</span>
<span class='tline' id='l250' data-llen='4854:4881'><a onclick="displayPageImage('KR1a0084', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4881:4904'>　敬之則終吉抗之則傷血是知乾遇坎則當須坎遇</span>
<span class='tline' id='l252' data-llen='4904:4927'>　乾亦不能為陷也需三四乾坎之會也聖人于三以</span>
<span class='tline' id='l253' data-llen='4927:4950'>　敬告人敬則不陷于坎四以順告人順則不忤于乾</span>
<span class='tline' id='l254' data-llen='4950:4962'>　二者交盡處需之要也</span>
<span class='tline' id='l255' data-llen='4962:4985'>　　蒙謂既傷于險則必失其安苟非四之柔順其至</span>
<span class='tline' id='l256' data-llen='4985:4993'>　　於凶咎乎</span>
<span class='tline' id='l257' data-llen='4993:5003'>九五需于酒食貞吉</span>
<span class='tline' id='l258' data-llen='5003:5015'>象曰需于酒食以中正也</span>
<span class='tline' id='l259' data-llen='5015:5042'><a onclick="displayPageImage('KR1a0084', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5042:5060'>　先儒曰坎為酒食彖象之辭五盡之矣</span>
<span class='tline' id='l261' data-llen='5060:5083'>　　蒙謂位不可進而徳無以加則養己以待時而已</span>
<span class='tline' id='l262' data-llen='5083:5088'>　　耳</span>
<span class='tline' id='l263' data-llen='5088:5107'>上六入于穴有不速之客三人來敬之終吉</span>
<span class='tline' id='l264' data-llen='5107:5128'>象曰不速之客來敬之終吉雖不當位未大失也</span>
<span class='tline' id='l265' data-llen='5128:5151'>　先儒曰三陽君子也其進也四以險而傷上以敬而</span>
<span class='tline' id='l266' data-llen='5151:5174'>　吉乾知險而需所以為君子謀隂知敬而避所以為</span>
<span class='tline' id='l267' data-llen='5174:5180'>　中人戒</span>
<span class='tline' id='l268' data-llen='5180:5207'><a onclick="displayPageImage('KR1a0084', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5207:5230'>　　蒙謂隂非在上之物陽必有進之勢然卒能善其</span>
<span class='tline' id='l270' data-llen='5230:5245'>　　終者以其執柔而能順故也</span>
<span class='tline' id='l271' data-llen='5245:5255'>䷅<span class='krp-note'>坎下/乾上</span></span>
<span class='tline' id='l272' data-llen='5255:5275'>訟有孚窒惕中吉終凶利見大人不利渉大川</span>
<span class='tline' id='l273' data-llen='5275:5298'>　先儒曰見險而止則為蒙見險而不止則為訟需之</span>
<span class='tline' id='l274' data-llen='5298:5315'>　利渉險在前也訟不利渉險在後也</span>
<span class='tline' id='l275' data-llen='5315:5338'>　　蒙謂訟非和平之道故雖為訟有其實不免憂始</span>
<span class='tline' id='l276' data-llen='5338:5361'>　　而慮終雖聼訟得其人猶戒渉險以冐患聖人之</span>
<span class='tline' id='l277' data-llen='5361:5388'><a onclick="displayPageImage('KR1a0084', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5388:5395'>　　情見矣</span>
<span class='tline' id='l279' data-llen='5395:5418'>彖曰訟上剛下險險而健訟訟有孚窒惕中吉剛來而</span>
<span class='tline' id='l280' data-llen='5418:5441'>得中也終凶訟不可成也利見大人尚中正也不利渉</span>
<span class='tline' id='l281' data-llen='5441:5449'>大川入于淵也</span>
<span class='tline' id='l282' data-llen='5449:5472'>　先儒曰彖傳論卦變自訟始泰否隨蠱噬嗑賁无妄</span>
<span class='tline' id='l283' data-llen='5472:5495'>　大畜咸恒遯晉睽蹇解升鼎漸渙十九卦多夫子所</span>
<span class='tline' id='l284' data-llen='5495:5518'>　取也聖人愛人不專於人情和順之日而每寓於拂</span>
<span class='tline' id='l285' data-llen='5518:5541'>　戾乖争之餘夫人情之違逆宜所絶也而為詳其本</span>
<span class='tline' id='l286' data-llen='5541:5568'><a onclick="displayPageImage('KR1a0084', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5568:5591'>　末酌其利害必欲誘而歸於優柔馴擾之域不唯見</span>
<span class='tline' id='l288' data-llen='5591:5614'>　聖人之存心忠厚而又見聖人深得止訟之道也故</span>
<span class='tline' id='l289' data-llen='5614:5631'>　聖人雖以訟名卦大要欲人之無訟</span>
<span class='tline' id='l290' data-llen='5631:5654'>　　蒙謂原致訟之由而知成訟之主然後戒其審所</span>
<span class='tline' id='l291' data-llen='5654:5664'>　　尚而擇所處也</span>
<span class='tline' id='l292' data-llen='5664:5681'>象曰天與水違行訟君子以作事謀始</span>
<span class='tline' id='l293' data-llen='5681:5704'>　先儒曰天一生水其本同也然其終也天上而水下</span>
<span class='tline' id='l294' data-llen='5704:5727'>　天左旋而水右注其行相違訟之象也夫人之訟皆</span>
<span class='tline' id='l295' data-llen='5727:5754'><a onclick="displayPageImage('KR1a0084', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5754:5777'>　始合而終競始之不謹終必至訟故君子必於始焉</span>
<span class='tline' id='l297' data-llen='5777:5798'>　謀之彖以終訟為戒象以止訟為義互相發也</span>
<span class='tline' id='l298' data-llen='5798:5821'>　　蒙謂觀二體有相違之象防其隙於終謹其慮於</span>
<span class='tline' id='l299' data-llen='5821:5832'>　　始則可以無訟也</span>
<span class='tline' id='l300' data-llen='5832:5845'>初六不永所事小有言終吉</span>
<span class='tline' id='l301' data-llen='5845:5866'>象曰不永所事訟不可長也雖小有言其辨明也</span>
<span class='tline' id='l302' data-llen='5866:5889'>　先儒曰訟六爻而四爻吉非訟之吉也無訟之吉也</span>
<span class='tline' id='l303' data-llen='5889:5909'>　　蒙謂以其才弱而居初故雖小傷而無害</span>
<span class='tline' id='l304' data-llen='5909:5936'><a onclick="displayPageImage('KR1a0084', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5936:5954'>九二不克訟歸而逋其邑人三百户无眚</span>
<span class='tline' id='l306' data-llen='5954:5973'>象曰不克訟歸逋竄也自下訟上患至掇也</span>
<span class='tline' id='l307' data-llen='5973:5993'>　先儒曰訟之為卦敵剛相訟在它卦則為應</span>
<span class='tline' id='l308' data-llen='5993:6014'>　　蒙謂剛而犯上必取禍故當速避而儉處也</span>
<span class='tline' id='l309' data-llen='6014:6031'>六三食舊徳貞厲終吉或從王事无成</span>
<span class='tline' id='l310' data-llen='6031:6042'>象曰食舊徳從上吉也</span>
<span class='tline' id='l311' data-llen='6042:6065'>　先儒曰處訟之時人以健訟為難而三以不爭為勝</span>
<span class='tline' id='l312' data-llen='6065:6088'>　夫分所當安則食舊徳而不求於外職所當為則或</span>
<span class='tline' id='l313' data-llen='6088:6115'><a onclick="displayPageImage('KR1a0084', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6115:6138'>　從王事而不居其功以此從上豈不異於訟上者乎</span>
<span class='tline' id='l315' data-llen='6138:6161'>　　蒙謂分則守其常而不變功則歸於上而不居所</span>
<span class='tline' id='l316' data-llen='6161:6172'>　　以雖危而能安也</span>
<span class='tline' id='l317' data-llen='6172:6186'>九四不克訟復即命渝安貞吉</span>
<span class='tline' id='l318' data-llen='6186:6199'>象曰復即命渝安貞不失也</span>
<span class='tline' id='l319' data-llen='6199:6222'>　先儒曰四之不克訟而聖人與之以吉者無他開其</span>
<span class='tline' id='l320' data-llen='6222:6245'>　自新之路而勉其自守之志也知義不克反而即理</span>
<span class='tline' id='l321' data-llen='6245:6254'>　非迷而不復者</span>
<span class='tline' id='l322' data-llen='6254:6281'><a onclick="displayPageImage('KR1a0084', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6281:6304'>　　蒙謂唯其體剛而用柔故始雖欲訟而終能自克</span>
<span class='tline' id='l324' data-llen='6304:6309'>　　也</span>
<span class='tline' id='l325' data-llen='6309:6316'>九五訟元吉</span>
<span class='tline' id='l326' data-llen='6316:6327'>象曰訟元吉以中正也</span>
<span class='tline' id='l327' data-llen='6327:6339'>　先儒曰此爻義具象意</span>
<span class='tline' id='l328' data-llen='6339:6362'>　　蒙謂以陽剛居尊而治訟則聼不偏而斷合于理</span>
<span class='tline' id='l329' data-llen='6362:6367'>　　矣</span>
<span class='tline' id='l330' data-llen='6367:6381'>上九或錫之鞶帶終朝三褫之</span>
<span class='tline' id='l331' data-llen='6381:6408'><a onclick="displayPageImage('KR1a0084', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6408:6421'>象曰以訟受服亦不足敬也</span>
<span class='tline' id='l333' data-llen='6421:6444'>　先儒曰二四不克訟而無眚獲吉上九訟勝而禠奪</span>
<span class='tline' id='l334' data-llen='6444:6467'>　者此聖人示戒之深意欲轉人心而歸於無訟也使</span>
<span class='tline' id='l335' data-llen='6467:6490'>　勝者不敢狂於得志而蒙恥辱不勝者知懲而有所</span>
<span class='tline' id='l336' data-llen='6490:6502'>　勸矣或者未必之辭也</span>
<span class='tline' id='l337' data-llen='6502:6521'>　　蒙謂以剛居上而健訟聖人所深戒也</span>
<span class='tline' id='l338' data-llen='6521:6531'>䷆<span class='krp-note'>坎下/坤上</span></span>
<span class='tline' id='l339' data-llen='6531:6540'>師貞丈人吉无咎</span>
<span class='tline' id='l340' data-llen='6540:6567'><a onclick="displayPageImage('KR1a0084', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6567:6590'>　先儒曰訟之後繼以師者大則兵小則刑古者兵刑</span>
<span class='tline' id='l342' data-llen='6590:6613'>　一體也坎為法制坤為衆以律制衆師之義也師止</span>
<span class='tline' id='l343' data-llen='6613:6636'>　言貞者蓋兵非生育之事不得言元以毒天下不得</span>
<span class='tline' id='l344' data-llen='6636:6659'>　言亨利要師之道一貞足矣貞者出師之本丈人者</span>
<span class='tline' id='l345' data-llen='6659:6682'>　統師之主吉戰勝也无咎理勝也寂寥數語而用兵</span>
<span class='tline' id='l346' data-llen='6682:6693'>　行師之法備於此矣</span>
<span class='tline' id='l347' data-llen='6693:6715'>　　蒙謂兵以義動而任得其人則無敵於天下矣</span>
<span class='tline' id='l348' data-llen='6715:6738'>彖曰師衆也貞正也能以衆正可以王矣剛中而應行</span>
<span class='tline' id='l349' data-llen='6738:6765'><a onclick="displayPageImage('KR1a0084', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6765:6784'>險而順以此毒天下而民從之吉又何咎矣</span>
<span class='tline' id='l351' data-llen='6784:6807'>　先儒曰衆正可王贊五剛中而應贊二行險而順贊</span>
<span class='tline' id='l352' data-llen='6807:6830'>　兩體事險而理順也王者之兵行一不義殺一不辜</span>
<span class='tline' id='l353' data-llen='6830:6853'>　而得天下不為故曰能以衆正可以王矣然不剛則</span>
<span class='tline' id='l354' data-llen='6853:6876'>　不能制衆不中則不能懷衆有剛中之才而上之信</span>
<span class='tline' id='l355' data-llen='6876:6899'>　任不專亦不能成功此所以貴于剛中而應也聖人</span>
<span class='tline' id='l356' data-llen='6899:6922'>　之兵以順動而猶毒天下蓋用兵終非吉事雖以順</span>
<span class='tline' id='l357' data-llen='6922:6938'>　動亦不免毒此聖人特筆以示戒</span>
<span class='tline' id='l358' data-llen='6938:6965'><a onclick="displayPageImage('KR1a0084', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='6965:6988'>　　蒙謂興兵以仁故可以服天下之心任將以才故</span>
<span class='tline' id='l360' data-llen='6988:7009'>　　可以順民心之欲所謂説以犯難民忘死也</span>
<span class='tline' id='l361' data-llen='7009:7025'>象曰地中有水師君子以容民畜衆</span>
<span class='tline' id='l362' data-llen='7025:7048'>　先儒曰水在地上其勢散故先王法之以建萬國親</span>
<span class='tline' id='l363' data-llen='7048:7071'>　諸侯水在地中其勢聚故君子法之以容民畜衆坤</span>
<span class='tline' id='l364' data-llen='7071:7094'>　之博厚有容畜之象水之瀰漫有民衆之象彖備言</span>
<span class='tline' id='l365' data-llen='7094:7117'>　行師之道象復言兵農合一之意地中有水乃古者</span>
<span class='tline' id='l366' data-llen='7117:7140'>　寓兵於農之意也水聚於地中亦為聚衆之象君子</span>
<span class='tline' id='l367' data-llen='7140:7167'><a onclick="displayPageImage('KR1a0084', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7167:7190'>　觀其象則容保其民畜聚其衆此最見聖人用兵之</span>
<span class='tline' id='l369' data-llen='7190:7213'>　仁平時撫摩教育之有素非若後世刼之使從而驅</span>
<span class='tline' id='l370' data-llen='7213:7236'>　之使戰也當其無事則為民而耕有事則為兵而戰</span>
<span class='tline' id='l371' data-llen='7236:7259'>　是兵者畜于民之中容民則比閭族黨之類以居民</span>
<span class='tline' id='l372' data-llen='7259:7282'>　也畜衆則伍兩軍旅之類以為兵也不謂之師而謂</span>
<span class='tline' id='l373' data-llen='7282:7305'>　之畜衆者養民即所以養兵如此則人無養兵之費</span>
<span class='tline' id='l374' data-llen='7305:7315'>　國無坐蠧之患矣</span>
<span class='tline' id='l375' data-llen='7315:7338'>　　蒙謂藏不測於至静伏至險於大順此古起兵於</span>
<span class='tline' id='l376' data-llen='7338:7365'><a onclick="displayPageImage('KR1a0084', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7365:7373'>　　農之意也</span>
<span class='tline' id='l378' data-llen='7373:7384'>初六師出以律否臧凶</span>
<span class='tline' id='l379' data-llen='7384:7396'>象曰師出以律失律凶也</span>
<span class='tline' id='l380' data-llen='7396:7419'>　先儒曰卦首言貞爻先言律二者皆行師所當先也</span>
<span class='tline' id='l381' data-llen='7419:7442'>　　蒙謂兵師之興聖人所慎也故師之始因以為法</span>
<span class='tline' id='l382' data-llen='7442:7449'>　　為戒焉</span>
<span class='tline' id='l383' data-llen='7449:7463'>九二在師中吉无咎王三錫命</span>
<span class='tline' id='l384' data-llen='7463:7483'>象曰在師中吉承天寵也王三錫命懷萬邦也</span>
<span class='tline' id='l385' data-llen='7483:7510'><a onclick="displayPageImage('KR1a0084', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7510:7533'>　先儒曰二為統師之主故彖辭所言二備之其以陽</span>
<span class='tline' id='l387' data-llen='7533:7556'>　剛任上事以中正一衆志即所謂丈人者也中即貞</span>
<span class='tline' id='l388' data-llen='7556:7579'>　也二之材與卦合故吉无咎即文王繫卦之義也行</span>
<span class='tline' id='l389' data-llen='7579:7602'>　師之道專命則不忠故言其承天寵多殺則不仁故</span>
<span class='tline' id='l390' data-llen='7602:7610'>　欲其懷萬邦</span>
<span class='tline' id='l391' data-llen='7610:7633'>　　蒙謂以統御之才而承委任之重則可以威不軌</span>
<span class='tline' id='l392' data-llen='7633:7642'>　　而一衆志矣</span>
<span class='tline' id='l393' data-llen='7642:7651'>六三師或輿尸凶</span>
<span class='tline' id='l394' data-llen='7651:7678'><a onclick="displayPageImage('KR1a0084', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7678:7690'>象曰師或輿尸大无功也</span>
<span class='tline' id='l396' data-llen='7690:7708'>　先儒曰暴虎馮河死而無悔六三以之</span>
<span class='tline' id='l397' data-llen='7708:7728'>　　蒙謂唯其才弱而志剛故必妄動而犯難</span>
<span class='tline' id='l398' data-llen='7728:7737'>六四師左次无咎</span>
<span class='tline' id='l399' data-llen='7737:7749'>象曰左次无咎未失常也</span>
<span class='tline' id='l400' data-llen='7749:7767'>　先儒曰臨事而懼好謀而成六四以之</span>
<span class='tline' id='l401' data-llen='7767:7790'>　　蒙謂度其才之不足則歛師而退焉聖人之所與</span>
<span class='tline' id='l402' data-llen='7790:7795'>　　也</span>
<span class='tline' id='l403' data-llen='7795:7822'><a onclick="displayPageImage('KR1a0084', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7822:7844'>六五田有禽利執言无咎長子帥師弟子輿尸貞凶</span>
<span class='tline' id='l405' data-llen='7844:7864'>象曰長子帥師以中行也弟子輿尸使不當也</span>
<span class='tline' id='l406' data-llen='7864:7887'>　先儒曰九二在爻為長子在卦為丈人猶蒙九二在</span>
<span class='tline' id='l407' data-llen='7887:7910'>　爻為子道在卦為師道易之取象無常也初師之始</span>
<span class='tline' id='l408' data-llen='7910:7933'>　故紀其出上師之終故紀其還六爻之中論出師駐</span>
<span class='tline' id='l409' data-llen='7933:7956'>　師將兵將將與夫奉辭伐罪旋師班賞無所不載後</span>
<span class='tline' id='l410' data-llen='7956:7979'>　世兵書之繁殆不如師六爻之畧况王者之師又與</span>
<span class='tline' id='l411' data-llen='7979:7997'>　權謀竒計詭道取勝者相去為甚逺也</span>
<span class='tline' id='l412' data-llen='7997:8024'><a onclick="displayPageImage('KR1a0084', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8024:8047'>　　蒙謂行師固在于當罪任將又在于擇人知此則</span>
<span class='tline' id='l414' data-llen='8047:8061'>　　可以動大衆而威天下矣</span>
<span class='tline' id='l415' data-llen='8061:8077'>上六大君有命開國承家小人勿用</span>
<span class='tline' id='l416' data-llen='8077:8097'>象曰大君有命以正功也小人勿用必亂邦也</span>
<span class='tline' id='l417' data-llen='8097:8120'>　先儒曰師出而嚴其律師終則正其功尤於始終之</span>
<span class='tline' id='l418' data-llen='8120:8143'>　際而加重焉蓋欲小人無自而入也夫小人之由入</span>
<span class='tline' id='l419' data-llen='8143:8166'>　者常自不以律始惟不以律然後能以竒而勝彼其</span>
<span class='tline' id='l420' data-llen='8166:8189'>　以竒而勝者必詐力之有餘而正道之不足者也苟</span>
<span class='tline' id='l421' data-llen='8189:8216'><a onclick="displayPageImage('KR1a0084', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8216:8239'>　因一勝之功而以為諸侯大夫則亂自兹始矣聖人</span>
<span class='tline' id='l423' data-llen='8239:8262'>　之師其始不求苟勝則其終可以正功矣聖人言小</span>
<span class='tline' id='l424' data-llen='8262:8280'>　人之亂邦而加以必之一字不其嚴乎</span>
<span class='tline' id='l425' data-llen='8280:8303'>　　蒙謂當興師之終而論功行賞也必序羣賢以定</span>
<span class='tline' id='l426' data-llen='8303:8323'>　　亂毋任小人以召亂聖人垂戒之意嚴矣</span>
<span class='tline' id='l427' data-llen='8323:8333'>䷇<span class='krp-note'>坤下/坎上</span></span>
<span class='tline' id='l428' data-llen='8333:8351'>比吉原筮元永貞无咎不寧方來後夫凶</span>
<span class='tline' id='l429' data-llen='8351:8374'>　先儒曰先王制民居則為比閭族黨州鄉故比象在</span>
<span class='tline' id='l430' data-llen='8374:8401'><a onclick="displayPageImage('KR1a0084', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8401:8424'>　内出則為伍兩卒旅軍師故師象在外吾於師比見</span>
<span class='tline' id='l432' data-llen='8424:8447'>　兵農為一當天下有事出則權専于將更無牽制之</span>
<span class='tline' id='l433' data-llen='8447:8470'>　患天下無事入則權歸于君而無不掉之虞萃與比</span>
<span class='tline' id='l434' data-llen='8470:8493'>　下體坤順同上體水澤不相逺惟九四一爻有分權</span>
<span class='tline' id='l435' data-llen='8493:8516'>　之象故元永貞言于五比下無分權者故元永貞言</span>
<span class='tline' id='l436' data-llen='8516:8521'>　于卦</span>
<span class='tline' id='l437' data-llen='8521:8542'>　　蒙謂比之道不可苟而求比之志不可緩也</span>
<span class='tline' id='l438' data-llen='8542:8565'>彖曰比吉也此輔也下順從也原筮元永貞以剛中也</span>
<span class='tline' id='l439' data-llen='8565:8592'><a onclick="displayPageImage('KR1a0084', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8592:8609'>不寧方來上下應也後夫凶其道窮也</span>
<span class='tline' id='l441' data-llen='8609:8632'>　先儒曰無長人之仁雖比而不親無可乆之徳雖比</span>
<span class='tline' id='l442' data-llen='8632:8655'>　而必離無正固之守雖比而不周蓋以剛中居尊位</span>
<span class='tline' id='l443' data-llen='8655:8678'>　有體元居正之象剛健不息有永乆之象以剛居陽</span>
<span class='tline' id='l444' data-llen='8678:8701'>　有得正之象彖言元永貞而夫子以剛中賛之㫖哉</span>
<span class='tline' id='l445' data-llen='8701:8724'>　　蒙謂即卦義以觀卦體當求在己者有可比之道</span>
<span class='tline' id='l446' data-llen='8724:8747'>　　則知在彼者有來比之誠然而求比之志不可緩</span>
<span class='tline' id='l447' data-llen='8747:8752'>　　也</span>
<span class='tline' id='l448' data-llen='8752:8779'><a onclick="displayPageImage('KR1a0084', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8779:8797'>象曰地上有水比先王以建萬國親諸侯</span>
<span class='tline' id='l450' data-llen='8797:8820'>　先儒曰象稱先王者七比豫觀噬嗑復无妄渙皆先</span>
<span class='tline' id='l451' data-llen='8820:8843'>　王觀卦而為之使後世可稽者也彖言五隂此一陽</span>
<span class='tline' id='l452' data-llen='8843:8866'>　象言一陽比五隂萬國據其境域故曰建諸侯謂其</span>
<span class='tline' id='l453' data-llen='8866:8889'>　君身故曰親地中有水聖人體之以為兵農之法地</span>
<span class='tline' id='l454' data-llen='8889:8912'>　上有水聖人體之以為封建之法井田封建相倚而</span>
<span class='tline' id='l455' data-llen='8912:8935'>　行師比所以相繼也然天下之大聖人不能以獨理</span>
<span class='tline' id='l456' data-llen='8935:8958'>　故封建萬國使井伍其民天下之衆聖人不能以皆</span>
<span class='tline' id='l457' data-llen='8958:8985'><a onclick="displayPageImage('KR1a0084', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='8985:8998'>　比故親諸侯所以比民也</span>
<span class='tline' id='l459' data-llen='8998:9021'>　　蒙謂觀物之相比而無間者以比乎民此封建之</span>
<span class='tline' id='l460' data-llen='9021:9032'>　　法所以不可廢也</span>
<span class='tline' id='l461' data-llen='9032:9051'>初六有孚比之无咎有孚盈缶終來有他吉</span>
<span class='tline' id='l462' data-llen='9051:9063'>象曰比之初六有他吉也</span>
<span class='tline' id='l463' data-llen='9063:9086'>　先儒曰有孚而无咎者己比乎人也有孚盈缶終來</span>
<span class='tline' id='l464' data-llen='9086:9098'>　有他吉者人比乎己也</span>
<span class='tline' id='l465' data-llen='9098:9121'>　　蒙謂以忠信為比而充實于中則不惟有以善其</span>
<span class='tline' id='l466' data-llen='9121:9148'><a onclick="displayPageImage('KR1a0084', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9148:9161'>　　始而又有以善其終也</span>
<span class='tline' id='l468' data-llen='9161:9171'>六二比之自内貞吉</span>
<span class='tline' id='l469' data-llen='9171:9183'>象曰比之自内不自失也</span>
<span class='tline' id='l470' data-llen='9183:9199'>　先儒曰二五各當其位所謂貞也</span>
<span class='tline' id='l471' data-llen='9199:9219'>　　蒙謂往比于五而不失其正比道之善也</span>
<span class='tline' id='l472' data-llen='9219:9227'>六三比之匪人</span>
<span class='tline' id='l473' data-llen='9227:9239'>象曰比之匪人不亦傷乎</span>
<span class='tline' id='l474' data-llen='9239:9262'>　　蒙謂求諸己而失中正之道親于人而無陽剛之</span>
<span class='tline' id='l475' data-llen='9262:9289'><a onclick="displayPageImage('KR1a0084', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9289:9300'>　　輔凶咎不假言也</span>
<span class='tline' id='l477' data-llen='9300:9309'>六四外比之貞吉</span>
<span class='tline' id='l478' data-llen='9309:9321'>象曰外比于賢以從上也</span>
<span class='tline' id='l479' data-llen='9321:9344'>　先儒曰四宜應内而無可比而比乎外亦義之與比</span>
<span class='tline' id='l480' data-llen='9344:9354'>　無適無莫之義也</span>
<span class='tline' id='l481' data-llen='9354:9375'>　　蒙謂以隂而從陽以臣而從君比道之正也</span>
<span class='tline' id='l482' data-llen='9375:9393'>九五顯比王用三驅失前禽邑人不誡吉</span>
<span class='tline' id='l483' data-llen='9393:9416'>象曰顯比之吉位正中也舍逆取順失前禽也邑人不</span>
<span class='tline' id='l484' data-llen='9416:9443'><a onclick="displayPageImage('KR1a0084', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='9443:9450'>誡上使中也</span>
<span class='tline' id='l486' data-llen='9450:9473'>　先儒曰初二四皆比五而得吉其取順之謂乎三上</span>
<span class='tline' id='l487' data-llen='9473:9496'>　皆前五而得凶其舍逆之謂乎五隂皆稱比之比乎</span>
<span class='tline' id='l488' data-llen='9496:9510'>　五也五稱顯比為衆所比也</span>
<span class='tline' id='l489' data-llen='9510:9533'>　　蒙謂御天下以公而無所私非以剛健中正比天</span>
<span class='tline' id='l490' data-llen='9533:9544'>　　下者其能若是乎</span>
<span class='tline' id='l491' data-llen='9544:9553'>上六比之无首凶</span>
<span class='tline' id='l492' data-llen='9553:9565'>象曰比之无首无所終也</span>
<span class='tline' id='l493' data-llen='9565:9592'><a onclick="displayPageImage('KR1a0084', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='9592:9615'>　先儒曰以六五自下言之初始而上終初本而上末</span>
<span class='tline' id='l495' data-llen='9615:9638'>　以全體自五觀之上首而初足上角而初尾以乾姤</span>
<span class='tline' id='l496' data-llen='9638:9661'>　鼎賁既未之象觀之可見乾无首吉戒陽也比无首</span>
<span class='tline' id='l497' data-llen='9661:9682'>　凶戒隂也初比之最先故吉上比之最後故凶</span>
<span class='tline' id='l498' data-llen='9682:9705'>　　蒙謂原其釁于始要其隙于終爻象之言互相發</span>
<span class='tline' id='l499' data-llen='9705:9710'>　　也</span>
<span class='tline' id='l500' data-llen='9710:9720'>䷈<span class='krp-note'>乾下/巽上</span></span>
<span class='tline' id='l501' data-llen='9720:9733'>小畜亨密雲不雨自我西郊</span>
<span class='tline' id='l502' data-llen='9733:9760'><a onclick="displayPageImage('KR1a0084', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='9760:9783'>　先儒曰止而畜之畜之大者也入而畜之畜之小者</span>
<span class='tline' id='l504' data-llen='9783:9806'>　也兊澤氣為雲小畜一隂五陽小過二陽四隂陽隂</span>
<span class='tline' id='l505' data-llen='9806:9829'>　皆失交通之義故其象同也不雨者未能澤物人臣</span>
<span class='tline' id='l506' data-llen='9829:9841'>　道盛而未得君之象也</span>
<span class='tline' id='l507' data-llen='9841:9864'>　　蒙謂以柔而制剛故陽有可通之理而隂無獨成</span>
<span class='tline' id='l508' data-llen='9864:9887'>　　之功蓋小畜之卦雖主於隂而聖人實寓崇陽之</span>
<span class='tline' id='l509' data-llen='9887:9892'>　　意</span>
<span class='tline' id='l510' data-llen='9892:9915'>彖曰小畜柔得位而上下應之曰小畜健而巽剛中而</span>
<span class='tline' id='l511' data-llen='9915:9942'><a onclick="displayPageImage('KR1a0084', 'WYG', '002-29a' );" name="002-29a" class="pb">[002-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='9942:9963'>志行乃亨密雲不雨尚往也自我西郊施未行也</span>
<span class='tline' id='l513' data-llen='9963:9986'>　先儒曰尚往陽也施未行隂也言未行則非終不行</span>
<span class='tline' id='l514' data-llen='9986:9990'>　矣</span>
<span class='tline' id='l515' data-llen='9990:10013'>　　蒙謂觀以隂畜陽能係而不能固之象故知陽猶</span>
<span class='tline' id='l516' data-llen='10013:10025'>　　可亨而隂終無成也</span>
<span class='tline' id='l517' data-llen='10025:10041'>象曰風行天上小畜君子以懿文徳</span>
<span class='tline' id='l518' data-llen='10041:10064'>　先儒曰此象主一象言懿文徳非兩體並論例也未</span>
<span class='tline' id='l519' data-llen='10064:10079'>　能行其施者懿其文徳而已耳</span>
<span class='tline' id='l520' data-llen='10079:10106'><a onclick="displayPageImage('KR1a0084', 'WYG', '002-29b' );" name="002-29b" class="pb">[002-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='10106:10129'>　　蒙謂隂之畜陽未能力止而固制徳之成己未能</span>
<span class='tline' id='l522' data-llen='10129:10148'>　　厚積而逺發聖人示人觀象之意精矣</span>
<span class='tline' id='l523' data-llen='10148:10159'>初九復自道何其咎吉</span>
<span class='tline' id='l524' data-llen='10159:10170'>象曰復自道其義吉也</span>
<span class='tline' id='l525' data-llen='10170:10191'>　先儒曰復自道聖人明陽不受畜於隂之象也</span>
<span class='tline' id='l526' data-llen='10191:10214'>　　蒙謂既能與陽同進則不受制於隂矣宜聖人之</span>
<span class='tline' id='l527' data-llen='10214:10221'>　　深與也</span>
<span class='tline' id='l528' data-llen='10221:10228'>九二牽復吉</span>
<span class='tline' id='l529' data-llen='10228:10255'><a onclick="displayPageImage('KR1a0084', 'WYG', '002-30a' );" name="002-30a" class="pb">[002-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='10255:10268'>象曰牽復在中亦不自失也</span>
<span class='tline' id='l531' data-llen='10268:10291'>　　蒙謂二陽同志而並進則非隂所能制矣然非二</span>
<span class='tline' id='l532' data-llen='10291:10309'>　　之所處無過不及之差其能若是乎</span>
<span class='tline' id='l533' data-llen='10309:10320'>九三輿説輻夫妻反目</span>
<span class='tline' id='l534' data-llen='10320:10333'>象曰夫妻反目不能正室也</span>
<span class='tline' id='l535' data-llen='10333:10352'>　先儒曰小畜以隂畜陽惟九三一爻受畜</span>
<span class='tline' id='l536' data-llen='10352:10375'>　　蒙謂陽欲進而制乎隂非修身正家之道也故聖</span>
<span class='tline' id='l537' data-llen='10375:10383'>　　人専罪之</span>
<span class='tline' id='l538' data-llen='10383:10410'><a onclick="displayPageImage('KR1a0084', 'WYG', '002-30b' );" name="002-30b" class="pb">[002-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='10410:10422'>六四有孚血去惕出无咎</span>
<span class='tline' id='l540' data-llen='10422:10434'>象曰有孚惕出上合志也</span>
<span class='tline' id='l541' data-llen='10434:10457'>　先儒曰需三陽並進九三雖曰致㓂而六四則需于</span>
<span class='tline' id='l542' data-llen='10457:10480'>　血出自穴小畜三陽並進九三雖曰説輻而六四亦</span>
<span class='tline' id='l543' data-llen='10480:10503'>　曰血去惕出夫隂陽相遇不能無傷聖人又使隂避</span>
<span class='tline' id='l544' data-llen='10503:10526'>　陽著以為訓雖六四為一卦之主不少假借也易之</span>
<span class='tline' id='l545' data-llen='10526:10538'>　志畜其扶陽抑隂至矣</span>
<span class='tline' id='l546' data-llen='10538:10561'>　　蒙謂柔微不足以制陽唯至誠以感動之則傷害</span>
<span class='tline' id='l547' data-llen='10561:10588'><a onclick="displayPageImage('KR1a0084', 'WYG', '002-31a' );" name="002-31a" class="pb">[002-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='10588:10598'>　　逺而危懼免矣</span>
<span class='tline' id='l549' data-llen='10598:10610'>九五有孚攣如富以其鄰</span>
<span class='tline' id='l550' data-llen='10610:10622'>象曰有孚攣如不獨富也</span>
<span class='tline' id='l551' data-llen='10622:10645'>　先儒曰陽實為富隂虛為貧小畜四五畜初二然初</span>
<span class='tline' id='l552' data-llen='10645:10668'>　以剛居剛二以剛居柔二之力弱于初故二不能自</span>
<span class='tline' id='l553' data-llen='10668:10691'>　復而牽初以為援四以柔居柔五以剛居剛五之力</span>
<span class='tline' id='l554' data-llen='10691:10705'>　强于四故能有餘力以牽四</span>
<span class='tline' id='l555' data-llen='10705:10728'>　　蒙謂以剛而居尊惟誠以待下則上下同力而不</span>
<span class='tline' id='l556' data-llen='10728:10755'><a onclick="displayPageImage('KR1a0084', 'WYG', '002-31b' );" name="002-31b" class="pb">[002-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='10755:10764'>　　為隂所畜也</span>
<span class='tline' id='l558' data-llen='10764:10785'>上九既雨既處尚徳載婦貞厲月幾望君子征凶</span>
<span class='tline' id='l559' data-llen='10785:10805'>象曰既雨既處徳積載也君子征凶有所疑也</span>
<span class='tline' id='l560' data-llen='10805:10828'>　先儒曰畜小亨亦小上九之既雨既處是也畜大亨</span>
<span class='tline' id='l561' data-llen='10828:10851'>　亦大上九何天之衢是也昔之不雨者今既處矣畜</span>
<span class='tline' id='l562' data-llen='10851:10870'>　道成矣婦貞厲戒巽也君子征凶戒乾也</span>
<span class='tline' id='l563' data-llen='10870:10893'>　　蒙謂畜極而能成雨隂徳之積成故聖人雖戒隂</span>
<span class='tline' id='l564' data-llen='10893:10912'>　　使不害乎陽而又曉君子使為之備也</span>
<span class='tline' id='l565' data-llen='10912:10939'><a onclick="displayPageImage('KR1a0084', 'WYG', '002-32a' );" name="002-32a" class="pb">[002-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='10939:10949'>䷉<span class='krp-note'>兊下/乾上</span></span>
<span class='tline' id='l567' data-llen='10949:10958'>履虎尾不咥人亨</span>
<span class='tline' id='l568' data-llen='10958:10981'>　先儒曰履虎尾蹈危機也人惟履患難而不為患難</span>
<span class='tline' id='l569' data-llen='10981:10995'>　所傷然後為君子履道之亨</span>
<span class='tline' id='l570' data-llen='10995:11013'>　　蒙謂人之所行得其道雖危无咎矣</span>
<span class='tline' id='l571' data-llen='11013:11036'>彖曰履柔履剛也説而應乎乾是以履虎尾不咥人亨</span>
<span class='tline' id='l572' data-llen='11036:11050'>剛中正履帝位而不疚光明也</span>
<span class='tline' id='l573' data-llen='11050:11073'>　先儒曰人之履危莫如虎尾説而應乾夫子示人履</span>
<span class='tline' id='l574' data-llen='11073:11100'><a onclick="displayPageImage('KR1a0084', 'WYG', '002-32b' );" name="002-32b" class="pb">[002-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='11100:11123'>　危之要道也蓋履禮也禮之用和為貴説而應乾和</span>
<span class='tline' id='l576' data-llen='11123:11143'>　之至也履和而至故雖處至危而無所傷矣</span>
<span class='tline' id='l577' data-llen='11143:11166'>　　蒙謂即卦體而言其所履之盡善即爻象而戒其</span>
<span class='tline' id='l578' data-llen='11166:11189'>　　所行之未善蓋以和而應剛雖危而無害以剛而</span>
<span class='tline' id='l579' data-llen='11189:11201'>　　用剛雖善而可戒也</span>
<span class='tline' id='l580' data-llen='11201:11219'>象曰上天下澤履君子以辨上下定民志</span>
<span class='tline' id='l581' data-llen='11219:11242'>　先儒曰彖以履虎尾為象此以上天下澤為象各取</span>
<span class='tline' id='l582' data-llen='11242:11265'>　一義以發聖人之藴古今治亂皆决於此六字乃先</span>
<span class='tline' id='l583' data-llen='11265:11292'><a onclick="displayPageImage('KR1a0084', 'WYG', '002-33a' );" name="002-33a" class="pb">[002-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='11292:11315'>　王制世御俗之方也上天下地非不足以辨上下也</span>
<span class='tline' id='l585' data-llen='11315:11338'>　而地未極乎卑上山下澤非不足以辨尊卑也而山</span>
<span class='tline' id='l586' data-llen='11338:11359'>　未極乎髙此辨上下所以獨取於上天下澤也</span>
<span class='tline' id='l587' data-llen='11359:11376'>　　蒙謂禮别而分定履道之至善也</span>
<span class='tline' id='l588' data-llen='11376:11385'>初九素履往无咎</span>
<span class='tline' id='l589' data-llen='11385:11397'>象曰素履之往獨行願也</span>
<span class='tline' id='l590' data-llen='11397:11420'>　先儒曰處下體之後而虎在前人之渉世舉足皆危</span>
<span class='tline' id='l591' data-llen='11420:11443'>　機也惟能率其素履則各安其當然之分而不蹈危</span>
<span class='tline' id='l592' data-llen='11443:11470'><a onclick="displayPageImage('KR1a0084', 'WYG', '002-33b' );" name="002-33b" class="pb">[002-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='11470:11475'>　機矣</span>
<span class='tline' id='l594' data-llen='11475:11498'>　　蒙謂素其位而行不願乎其外則無入而不自得</span>
<span class='tline' id='l595' data-llen='11498:11503'>　　矣</span>
<span class='tline' id='l596' data-llen='11503:11515'>九二履道坦坦幽人貞吉</span>
<span class='tline' id='l597' data-llen='11515:11528'>象曰幽人貞吉中不自亂也</span>
<span class='tline' id='l598' data-llen='11528:11551'>六三𦕈能視跛能履履虎尾咥人凶武人為于大君</span>
<span class='tline' id='l599' data-llen='11551:11575'>象曰𦕈能視不足以有明也跛能履不足以與行也咥</span>
<span class='tline' id='l600' data-llen='11575:11593'>人之凶位不當也武人為于大君志剛也</span>
<span class='tline' id='l601' data-llen='11593:11620'><a onclick="displayPageImage('KR1a0084', 'WYG', '002-34a' );" name="002-34a" class="pb">[002-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='11620:11643'>　先儒曰易中有卦爻各取義者履與屯豐是也有卦</span>
<span class='tline' id='l603' data-llen='11643:11667'>　爻同為一義者需蒙是也視欲正不正則𦕈行欲中</span>
<span class='tline' id='l604' data-llen='11667:11691'>　不中則跛故歸妹九二不正為𦕈能視初九不中為</span>
<span class='tline' id='l605' data-llen='11691:11715'>　跛能履此爻不中不正故兼跛𦕈之象兊為幽人巽</span>
<span class='tline' id='l606' data-llen='11715:11738'>　為武人兊見而巽伏兊柔外見剛内藏幽人也巽柔</span>
<span class='tline' id='l607' data-llen='11738:11761'>　内伏剛外揚武人也九二兊體而六三互巽故其取</span>
<span class='tline' id='l608' data-llen='11761:11784'>　象不同故歸妹下卦兊而九二利幽人之貞巽初利</span>
<span class='tline' id='l609' data-llen='11784:11795'>　武人之貞亦此義也</span>
<span class='tline' id='l610' data-llen='11795:11822'><a onclick="displayPageImage('KR1a0084', 'WYG', '002-34b' );" name="002-34b" class="pb">[002-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='11822:11842'>　　蒙謂唯其才弱而用剛故肆行而不顧也</span>
<span class='tline' id='l612' data-llen='11842:11853'>九四履虎尾愬愬終吉</span>
<span class='tline' id='l613' data-llen='11853:11864'>象曰愬愬終吉志行也</span>
<span class='tline' id='l614' data-llen='11864:11887'>　先儒曰其志愬愬恐懼在於行而去之雖未離危懼</span>
<span class='tline' id='l615' data-llen='11887:11902'>　之地而志則欲去矣能无吉乎</span>
<span class='tline' id='l616' data-llen='11902:11925'>　　蒙謂雖在多懼之地而其志則不䖏恐致福者也</span>
<span class='tline' id='l617' data-llen='11925:11933'>九五夬履貞厲</span>
<span class='tline' id='l618' data-llen='11933:11945'>象曰夬履貞厲位正當也</span>
<span class='tline' id='l619' data-llen='11945:11972'><a onclick="displayPageImage('KR1a0084', 'WYG', '002-35a' );" name="002-35a" class="pb">[002-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='11972:11995'>　　蒙謂據能專之勢而獨任其明聖人安得不深戒</span>
<span class='tline' id='l621' data-llen='11995:12001'>　　之哉</span>
<span class='tline' id='l622' data-llen='12001:12013'>上九視履考祥其旋元吉</span>
<span class='tline' id='l623' data-llen='12013:12025'>象曰元吉在上大有慶也</span>
<span class='tline' id='l624' data-llen='12025:12048'>　先儒曰履六爻以用柔為吉吉事有祥祥生於所履</span>
<span class='tline' id='l625' data-llen='12048:12061'>　視我所履則可考而知矣</span>
<span class='tline' id='l626' data-llen='12061:12084'>　　蒙謂人之所行慎始而善終非攸好徳者不能也</span>
</p>
<p>
</p>
  </div>
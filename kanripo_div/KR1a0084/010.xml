<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0084', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:213'>　易精藴大義卷十一　　　　元　解蒙　撰</span>
<span class='tline' id='l10' data-llen='213:218'>説卦傳</span>
<span class='tline' id='l11' data-llen='218:241'>昔者聖人之作易也幽贊於神明而生蓍參天兩地而</span>
<span class='tline' id='l12' data-llen='241:245'>倚數</span>
<span class='tline' id='l13' data-llen='245:268'>　　贊化育而神物興易之數有所託觀法象而竒耦</span>
<span class='tline' id='l14' data-llen='268:287'>　　立易之數有所因此聖人作易之本也</span>
<span class='tline' id='l15' data-llen='287:310'>觀變於陰陽而立卦發揮於剛柔而生爻和順於道德</span>
<span class='tline' id='l16' data-llen='310:336'><a onclick="displayPageImage('KR1a0084', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='336:350'>而理於義窮理盡性以至於命</span>
<span class='tline' id='l18' data-llen='350:373'>　　明天道以示諸人盡人事而合乎天此聖人作易</span>
<span class='tline' id='l19' data-llen='373:381'>　　之極功也</span>
<span class='tline' id='l20' data-llen='381:404'>　先儒曰蓍神生所以用筮而求卦者贊神明猶言贊</span>
<span class='tline' id='l21' data-llen='404:427'>　化育言聖人作易幽則贊于神明而生蓍以為筮卦</span>
<span class='tline' id='l22' data-llen='427:450'>　之用蓍生則易之數有託而易之用行矣參天兩地</span>
<span class='tline' id='l23' data-llen='450:473'>　乃起數之原也天一而已參之則三地一而已兩之</span>
<span class='tline' id='l24' data-llen='473:496'>　則二天何以三以體言之天體圓圓者徑一而圍三</span>
<span class='tline' id='l25' data-llen='496:522'><a onclick="displayPageImage('KR1a0084', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='522:545'>　竒用其全故三地何以二以體言之地體方方者徑</span>
<span class='tline' id='l27' data-llen='545:568'>　一而圍四耦用其半故二天以一為體分三以為用</span>
<span class='tline' id='l28' data-llen='568:591'>　地以二為體分兩以為用陽饒而陰乏陽得兼陰陰</span>
<span class='tline' id='l29' data-llen='591:614'>　不得兼陽也是故有三有兩數皆倚此而起倚依也</span>
<span class='tline' id='l30' data-llen='614:637'>　言畫卦之數皆依此而起故三竒為乾則參其三天</span>
<span class='tline' id='l31' data-llen='637:660'>　之數以為九是為老陽三耦為坤則參其兩地之數</span>
<span class='tline' id='l32' data-llen='660:683'>　以為六是謂老陰二竒一耦為巽離兌則二三一兩</span>
<span class='tline' id='l33' data-llen='683:706'>　而為八是謂少陰二耦一竒為震坎艮則二兩一三</span>
<span class='tline' id='l34' data-llen='706:732'><a onclick="displayPageImage('KR1a0084', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='732:755'>　而為七是謂少陽因七八九六之數以定陰陽老少</span>
<span class='tline' id='l36' data-llen='755:778'>　之畫此立卦生爻之本也變謂揲蓍四營為一變或</span>
<span class='tline' id='l37' data-llen='778:801'>　多或少少為陽多為陰合三變為一爻九變而成内</span>
<span class='tline' id='l38' data-llen='801:824'>　卦十八變而成外卦陰陽七八九六也觀七八九六</span>
<span class='tline' id='l39' data-llen='824:847'>　之變則卦可得而立矣本卦既立又推明發揮其孰</span>
<span class='tline' id='l40' data-llen='847:870'>　為老孰為少而生其當變之爻當初畫本卦方論陰</span>
<span class='tline' id='l41' data-llen='870:893'>　陽未論老少也蓋未入用則曰陰陽已入用則曰剛</span>
<span class='tline' id='l42' data-llen='893:916'>　柔未入用則曰觀變已入用則曰發揮和謂不乖順</span>
<span class='tline' id='l43' data-llen='916:942'><a onclick="displayPageImage('KR1a0084', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='942:965'>　謂不逆言其和順從容也道者天理之自然德者人</span>
<span class='tline' id='l45' data-llen='965:988'>　心之同得理謂得其條理義謂事物當然之宜和道</span>
<span class='tline' id='l46' data-llen='988:1011'>　德統言其體也條理于義析言其用也窮理謂窮天</span>
<span class='tline' id='l47' data-llen='1011:1034'>　下事物之理凡明君臣父子之性生死幽明之故皆</span>
<span class='tline' id='l48' data-llen='1034:1057'>　是也性者人所受于天之理也盡之則有以究其所</span>
<span class='tline' id='l49' data-llen='1057:1080'>　受之理故不蔽于一偏膠于一曲也命者天道流行</span>
<span class='tline' id='l50' data-llen='1080:1103'>　賦于萬物是也至猶造也造之則有以知理之所自</span>
<span class='tline' id='l51' data-llen='1103:1126'>　出矣上篇謂通乎晝夜之道而知謂夫窮神知化是</span>
<span class='tline' id='l52' data-llen='1126:1152'><a onclick="displayPageImage('KR1a0084', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1152:1175'>　也窮理而不盡性則在物而不在我盡性而不至命</span>
<span class='tline' id='l54' data-llen='1175:1198'>　則知人而不知天和順道德而理于義就其所言而</span>
<span class='tline' id='l55' data-llen='1198:1221'>　行窮理盡性以至于命即其所知而言行則積中而</span>
<span class='tline' id='l56' data-llen='1221:1244'>　發外知則由粗而至精此二句即上文聖人作易立</span>
<span class='tline' id='l57' data-llen='1244:1267'>　蓍數卦爻以示天下後世不過在乎躬行日用無所</span>
<span class='tline' id='l58' data-llen='1267:1290'>　拂于德義之當然致知窮理而必造于性命本然之</span>
<span class='tline' id='l59' data-llen='1290:1302'>　地是乃作易之極功也</span>
<span class='tline' id='l60' data-llen='1302:1325'>　　蒙謂觀聖人之作易既能贊化育以興神物觀聖</span>
<span class='tline' id='l61' data-llen='1325:1351'><a onclick="displayPageImage('KR1a0084', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1351:1374'>　　人之用易又能盡人事以合天道大哉易也其理</span>
<span class='tline' id='l63' data-llen='1374:1382'>　　數之原歟</span>
<span class='tline' id='l64' data-llen='1382:1390'>　　右第一章</span>
<span class='tline' id='l65' data-llen='1390:1413'>　　　先儒曰此章論聖人作易之功可以贊化育而</span>
<span class='tline' id='l66' data-llen='1413:1436'>　　　興神物而易之數有所託至于立卦生爻盡人</span>
<span class='tline' id='l67' data-llen='1436:1459'>　　　事而合天道則作易之極功此乃生蓍之本立</span>
<span class='tline' id='l68' data-llen='1459:1482'>　　　數之原而易所以為性命之奥也故説卦言之</span>
<span class='tline' id='l69' data-llen='1482:1505'>昔者聖人之作易也將以順性命之理是以立天之道</span>
<span class='tline' id='l70' data-llen='1505:1531'><a onclick="displayPageImage('KR1a0084', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1531:1553'>曰陰與陽立地之道曰柔與剛立人之道曰仁與義</span>
<span class='tline' id='l72' data-llen='1553:1576'>　　聖人即易以明三才之理有以知其各一其體而</span>
<span class='tline' id='l73' data-llen='1576:1584'>　　同其性也</span>
<span class='tline' id='l74' data-llen='1584:1607'>兼三才而兩之故易六畫而成卦分陰分陽迭用柔剛</span>
<span class='tline' id='l75' data-llen='1607:1616'>故易六位而成章</span>
<span class='tline' id='l76' data-llen='1616:1639'>　　易有定數聖人因以明其體理无定在聖人因以</span>
<span class='tline' id='l77' data-llen='1639:1662'>　　著其用蓋道一而已隨事著見故有三才之别而</span>
<span class='tline' id='l78' data-llen='1662:1676'>　　其中又各有體用之分焉</span>
<span class='tline' id='l79' data-llen='1676:1702'><a onclick="displayPageImage('KR1a0084', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1702:1725'>　先儒曰上言窮理盡性至命此言順性命之理則易</span>
<span class='tline' id='l81' data-llen='1725:1748'>　所以能至于命者以本乎性命之理也性命之理即</span>
<span class='tline' id='l82' data-llen='1748:1771'>　陰陽剛柔仁義是也兼三才而兩之謂重卦也方卦</span>
<span class='tline' id='l83' data-llen='1771:1794'>　之小成已具三才之道至重為六則天地人之道各</span>
<span class='tline' id='l84' data-llen='1794:1817'>　兩所謂六畫成卦也兼之者合三而為一也兩之者</span>
<span class='tline' id='l85' data-llen='1817:1840'>　各分體用唯兩故化才雖三而道則一體雖兩而用</span>
<span class='tline' id='l86' data-llen='1840:1863'>　則一者何太極是也分陰分陽以位言凡卦初三五</span>
<span class='tline' id='l87' data-llen='1863:1886'>　位為陽二四上位為陰陰陽各半故曰分迭用剛柔</span>
<span class='tline' id='l88' data-llen='1886:1912'><a onclick="displayPageImage('KR1a0084', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1912:1935'>　以爻言剛謂九柔謂六位之陽者剛居之柔亦居之</span>
<span class='tline' id='l90' data-llen='1935:1958'>　位之陰者柔居之剛亦居之更相為用故曰迭分之</span>
<span class='tline' id='l91' data-llen='1958:1981'>　以示經迭之以成其緯錯綜粲然有文所謂六位成</span>
<span class='tline' id='l92' data-llen='1981:1986'>　章也</span>
<span class='tline' id='l93' data-llen='1986:2009'>　　蒙謂道本一而數則兩此聖人所以定夫易之體</span>
<span class='tline' id='l94' data-llen='2009:2020'>　　而著夫易之用也</span>
<span class='tline' id='l95' data-llen='2020:2028'>　　右第二章</span>
<span class='tline' id='l96' data-llen='2028:2051'>　　　先儒曰前章論聖人作易自蓍數卦爻入性命</span>
<span class='tline' id='l97' data-llen='2051:2077'><a onclick="displayPageImage('KR1a0084', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2077:2100'>　　　之理此章又論聖人作易自性命之理出而為</span>
<span class='tline' id='l99' data-llen='2100:2123'>　　　蓍數卦爻使學者知蓍數之理即性命之理也</span>
<span class='tline' id='l100' data-llen='2123:2146'>天地定位山澤通氣雷風相薄水火不相射八卦相錯</span>
<span class='tline' id='l101' data-llen='2146:2169'>　　因自然之體以明變通之用此對待流行之易也</span>
<span class='tline' id='l102' data-llen='2169:2185'>數徃者順知來者逆是故易逆數也</span>
<span class='tline' id='l103' data-llen='2185:2208'>　　即已成之易推卦氣之流行當觀未成之易而原</span>
<span class='tline' id='l104' data-llen='2208:2217'>　　卦畫之先後</span>
<span class='tline' id='l105' data-llen='2217:2240'>　先儒曰天地山澤雷風水火之象皆造化自然之體</span>
<span class='tline' id='l106' data-llen='2240:2266'><a onclick="displayPageImage('KR1a0084', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2266:2289'>　而先天圖之小成也乾純陽為天而位上故居南坤</span>
<span class='tline' id='l108' data-llen='2289:2312'>　純陰為地而位乎下故居北離火外陽内陰居東大</span>
<span class='tline' id='l109' data-llen='2312:2335'>　明生于東也坎水内陽外隂居西小明生于西也西</span>
<span class='tline' id='l110' data-llen='2335:2358'>　北多山故艮止為山居西北澤萃東南故兌為澤居</span>
<span class='tline' id='l111' data-llen='2358:2381'>　東南雷起東北故震陽動于下為雷居東北風起西</span>
<span class='tline' id='l112' data-llen='2381:2404'>　南故巽陽入于下為風居西南此對待之陰陽然天</span>
<span class='tline' id='l113' data-llen='2404:2427'>　地之位定而後山澤風雷水火相與為用蓋物有相</span>
<span class='tline' id='l114' data-llen='2427:2450'>　資者山髙澤下勢雖相懸而水脈常相通雷動風散</span>
<span class='tline' id='l115' data-llen='2450:2476'><a onclick="displayPageImage('KR1a0084', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2476:2499'>　氣成相薄而發生之功必相須水濕火燥不能相滅</span>
<span class='tline' id='l117' data-llen='2499:2522'>　而相息蓋是六者或異體而交通或同氣而相薄或</span>
<span class='tline' id='l118' data-llen='2522:2545'>　不相入而相為用八卦之序旋轉無窮八卦之象交</span>
<span class='tline' id='l119' data-llen='2545:2568'>　相為用對待者未嘗不流行也使八卦不相錯則體</span>
<span class='tline' id='l120' data-llen='2568:2591'>　雖立而不及于用矣此言雷風相薄而下章言雷風</span>
<span class='tline' id='l121' data-llen='2591:2614'>　不相悖此言水火不相射而下章言水火相逮互相</span>
<span class='tline' id='l122' data-llen='2614:2637'>　發也畫卦之初本是横圖八卦皆是逆數及其屈易</span>
<span class='tline' id='l123' data-llen='2637:2660'>　為圓圖始半順半逆而易卦之始畫其横圖本皆逆</span>
<span class='tline' id='l124' data-llen='2660:2686'><a onclick="displayPageImage('KR1a0084', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2686:2709'>　數故曰易逆數也蓋一順一逆者卦氣之流行而有</span>
<span class='tline' id='l126' data-llen='2709:2722'>　順无逆者卦畫之先後也</span>
<span class='tline' id='l127' data-llen='2722:2749'>　　蒙謂即對待之體明流行之用因流行之用原對待之體此</span>
<span class='tline' id='l128' data-llen='2749:2770'>　　變通不窮之理聖人即先天之易以明之也</span>
<span class='tline' id='l129' data-llen='2770:2778'>　　右第三章</span>
<span class='tline' id='l130' data-llen='2778:2801'>　　　先儒曰此章言易有對待流行之體用先天方</span>
<span class='tline' id='l131' data-llen='2801:2824'>　　　圓圖之總例也數往者順知來者逆圓圖流行</span>
<span class='tline' id='l132' data-llen='2824:2844'>　　　之用也是故易逆數方圓對待之體也</span>
<span class='tline' id='l133' data-llen='2844:2870'><a onclick="displayPageImage('KR1a0084', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2870:2893'>雷以動之風以散之雨以潤之日以晅之艮以止之兑</span>
<span class='tline' id='l135' data-llen='2893:2906'>以説之乾以君之坤以藏之</span>
<span class='tline' id='l136' data-llen='2906:2929'>　先儒曰動則物萌散則物宣二者言生物之功潤物</span>
<span class='tline' id='l137' data-llen='2929:2952'>　則滋晅物則舒二者言長物之功止則物成説則物</span>
<span class='tline' id='l138' data-llen='2952:2975'>　説二者言收物之功君則物有所本藏則物有所息</span>
<span class='tline' id='l139' data-llen='2975:2998'>　二者言藏物之功上文言乾坤而後及六子至此則</span>
<span class='tline' id='l140' data-llen='2998:3021'>　先言六子而後及乾坤統六子于後也風雨雷日則</span>
<span class='tline' id='l141' data-llen='3021:3044'>　言其象艮兑乾坤則言其名曰動曰止曰説則言其</span>
<span class='tline' id='l142' data-llen='3044:3070'><a onclick="displayPageImage('KR1a0084', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3070:3093'>　性情曰潤曰散曰晅則言其功用乾以君之則言萬</span>
<span class='tline' id='l144' data-llen='3093:3116'>　物之所本坤以藏之則言萬物之所歸唯乾坤統之</span>
<span class='tline' id='l145' data-llen='3116:3139'>　而六子各有所司是以八卦分列于四時而後可以</span>
<span class='tline' id='l146' data-llen='3139:3162'>　成一歲之序也又按邵子曰先天圖心法也圖皆從</span>
<span class='tline' id='l147' data-llen='3162:3185'>　中起曰皆者兼陰陽圖而言也天地定位圓圖從中</span>
<span class='tline' id='l148' data-llen='3185:3208'>　起也雷以動之風以散之方圖從中起也圓者動以</span>
<span class='tline' id='l149' data-llen='3208:3231'>　定位為本方者靜以動散為用故動而无動靜而无</span>
<span class='tline' id='l150' data-llen='3231:3241'>　靜先天之心法也</span>
</p>
<p>
</p>
  </div>
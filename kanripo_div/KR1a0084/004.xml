<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0084', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　易精藴大義卷四　　　　　元　解蒙　撰</span>
<span class='tline' id='l10' data-llen='211:222'>上經四<span class='krp-note'>賁至離/</span></span>
<span class='tline' id='l11' data-llen='222:232'>䷕<span class='krp-note'>離下/艮上</span></span>
<span class='tline' id='l12' data-llen='232:241'>賁亨小利有攸往</span>
<span class='tline' id='l13' data-llen='241:264'>　先儒曰噬嗑以明刑賁以明禮禮刑相為表裏故其</span>
<span class='tline' id='l14' data-llen='264:270'>　序如此</span>
<span class='tline' id='l15' data-llen='270:293'>　　蒙謂加物以飾而不能變其質故雖可以致亨而</span>
<span class='tline' id='l16' data-llen='293:319'><a onclick="displayPageImage('KR1a0084', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='319:328'>　　但利小進也</span>
<span class='tline' id='l18' data-llen='328:351'>彖曰賁亨柔來而文剛故亨分剛上而文柔故小利有</span>
<span class='tline' id='l19' data-llen='351:365'>攸往天文也文明以止人文也</span>
<span class='tline' id='l20' data-llen='365:388'>　　自隂陽之交錯而見天象之自然即上下之定分</span>
<span class='tline' id='l21' data-llen='388:411'>　　而知人道之當然葢因其質而加文非有所増飾</span>
<span class='tline' id='l22' data-llen='411:425'>　　也觀此則知賁飾之道矣</span>
<span class='tline' id='l23' data-llen='425:444'>觀乎天文以察時變觀乎人文以化成天下</span>
<span class='tline' id='l24' data-llen='444:467'>　　順天象之昭然而見隂陽有序而不乖觀人道之</span>
<span class='tline' id='l25' data-llen='467:493'><a onclick="displayPageImage('KR1a0084', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='493:516'>　　當然而知上下有文以相接葢天以變為文人以</span>
<span class='tline' id='l27' data-llen='516:537'>　　止為文天人之用既異則聖人之用亦異矣</span>
<span class='tline' id='l28' data-llen='537:560'>　先儒曰剛柔不分文何由生然天下之人須先看其</span>
<span class='tline' id='l29' data-llen='560:583'>　基本如何剛本强也文之以柔故亨柔本弱也文之</span>
<span class='tline' id='l30' data-llen='583:606'>　以剛則小利有攸往文飾之也因其質之厚薄而加</span>
<span class='tline' id='l31' data-llen='606:629'>　之飾耳非變其質也五星日月之運錯行乎二十八</span>
<span class='tline' id='l32' data-llen='629:652'>　宿之次舎此天之文即卦中之往來交者也君臣父</span>
<span class='tline' id='l33' data-llen='652:675'>　子兄弟夫婦朋友燦然有文以相接文之明也截然</span>
<span class='tline' id='l34' data-llen='675:701'><a onclick="displayPageImage('KR1a0084', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='701:724'>　有分以相守文之止也是則即卦之離明而艮止者</span>
<span class='tline' id='l36' data-llen='724:747'>　也天人之文雖同而其用則異變與止所謂異也何</span>
<span class='tline' id='l37' data-llen='747:770'>　則使天之文无變則二氣无所推移四時不能代謝</span>
<span class='tline' id='l38' data-llen='770:793'>　天道幾乎熄矣故天之道必有變而後其文久使人</span>
<span class='tline' id='l39' data-llen='793:816'>　之文不止則名分不知有定貴賤或至相凌人道幾</span>
<span class='tline' id='l40' data-llen='816:839'>　于紊矣故人之道必明而止然後其文成聖人南面</span>
<span class='tline' id='l41' data-llen='839:862'>　而立視昏旦星辰之次與夫盈虚消息之理以知四</span>
<span class='tline' id='l42' data-llen='862:885'>　時寒暑之變而審其休咎觀君臣父子兄弟夫婦朋</span>
<span class='tline' id='l43' data-llen='885:911'><a onclick="displayPageImage('KR1a0084', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='911:934'>　友之文則道之以禮樂風之以詩書彰以車服辨以</span>
<span class='tline' id='l45' data-llen='934:948'>　采章以化天下而成禮俗也</span>
<span class='tline' id='l46' data-llen='948:971'>　　蒙謂隂陽無停機而上下有定分聖人安得不因</span>
<span class='tline' id='l47' data-llen='971:986'>　　其文之異而致其用之殊哉</span>
<span class='tline' id='l48' data-llen='986:1005'>象曰山下有火賁君子以明庻政无敢折獄</span>
<span class='tline' id='l49' data-llen='1005:1028'>　先儒曰山下有火山上方有光輝猶文章必自根柢</span>
<span class='tline' id='l50' data-llen='1028:1051'>　中來處賁之時止物以文明不可以威刑故明庶政</span>
<span class='tline' id='l51' data-llen='1051:1074'>　而无敢折獄明庶政離明象政者治之具所當文飾</span>
<span class='tline' id='l52' data-llen='1074:1100'><a onclick="displayPageImage('KR1a0084', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1100:1123'>　也无敢折獄艮止象折獄貴實賁則有文飾矣以文</span>
<span class='tline' id='l54' data-llen='1123:1146'>　折獄則近於舞文而巧詆以明折獄則傷於過明而</span>
<span class='tline' id='l55' data-llen='1146:1169'>　苛察山上有火旅其明在外遇事速而果决故利用</span>
<span class='tline' id='l56' data-llen='1169:1192'>　刑若賁飾之道則不可尚獄然无敢折獄非謂延淹</span>
<span class='tline' id='l57' data-llen='1192:1215'>　退縮也乃周詳審察也離為刑獄四卦賁旅豐噬嗑</span>
<span class='tline' id='l58' data-llen='1215:1219'>　也</span>
<span class='tline' id='l59' data-llen='1219:1242'>　　蒙謂君子觀文明以止之象故雖欲成乎文而不</span>
<span class='tline' id='l60' data-llen='1242:1251'>　　敢果於斷也</span>
<span class='tline' id='l61' data-llen='1251:1277'><a onclick="displayPageImage('KR1a0084', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1277:1288'>初九賁其趾舍車而徒</span>
<span class='tline' id='l63' data-llen='1288:1300'>象曰舍車而徒義弗乘也</span>
<span class='tline' id='l64' data-llen='1300:1323'>　先儒曰義弗乘則非以富貴車服為不足道但義不</span>
<span class='tline' id='l65' data-llen='1323:1330'>　當乘之耳</span>
<span class='tline' id='l66' data-llen='1330:1353'>　　蒙謂夫寧舍易而從難君子所以賁其行而不苟</span>
<span class='tline' id='l67' data-llen='1353:1358'>　　也</span>
<span class='tline' id='l68' data-llen='1358:1365'>六二賁其須</span>
<span class='tline' id='l69' data-llen='1365:1376'>象曰賁其須與上興也</span>
<span class='tline' id='l70' data-llen='1376:1402'><a onclick="displayPageImage('KR1a0084', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1402:1425'>　先儒曰柔依剛而成文也有本則有文夫人之須不</span>
<span class='tline' id='l72' data-llen='1425:1445'>　離于頤頷文生于本也无本之文則不足貴</span>
<span class='tline' id='l73' data-llen='1445:1468'>　　蒙謂動止唯係于所附此賁之所以不能變其實</span>
<span class='tline' id='l74' data-llen='1468:1485'>　　也聖人以二為賁主故主言賁道</span>
<span class='tline' id='l75' data-llen='1485:1496'>九三賁如濡如永貞吉</span>
<span class='tline' id='l76' data-llen='1496:1509'>象曰永貞之吉終莫之陵也</span>
<span class='tline' id='l77' data-llen='1509:1528'>　　蒙謂文有餘而止不足聖人所深戒也</span>
<span class='tline' id='l78' data-llen='1528:1544'>六四賁如皤如白馬翰如匪冦婚媾</span>
<span class='tline' id='l79' data-llen='1544:1570'><a onclick="displayPageImage('KR1a0084', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1570:1588'>象曰六四當位疑也匪冦婚媾終无尤也</span>
<span class='tline' id='l81' data-llen='1588:1606'>　先儒曰三當賁道之隆四當賁道之變</span>
<span class='tline' id='l82' data-llen='1606:1629'>　　蒙謂有相賁之道而未獲其賁者由其有間也而</span>
<span class='tline' id='l83' data-llen='1629:1647'>　　吾夫子又言其始之離而終之合也</span>
<span class='tline' id='l84' data-llen='1647:1662'>六五賁于丘園束帛戔戔吝終吉</span>
<span class='tline' id='l85' data-llen='1662:1673'>象曰六五之吉有喜也</span>
<span class='tline' id='l86' data-llen='1673:1686'>　先儒曰艮體有丘園之象</span>
<span class='tline' id='l87' data-llen='1686:1709'>　　蒙謂不能自賁而受制於人雖乏君人之才終能</span>
<span class='tline' id='l88' data-llen='1709:1735'><a onclick="displayPageImage('KR1a0084', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1735:1749'>　　成賁之功亦聖人所喜也</span>
<span class='tline' id='l90' data-llen='1749:1757'>上九白賁无咎</span>
<span class='tline' id='l91' data-llen='1757:1769'>象曰白賁无咎上得志也</span>
<span class='tline' id='l92' data-llen='1769:1792'>　先儒曰易窮則變文窮則質上九居賁之極文之窮</span>
<span class='tline' id='l93' data-llen='1792:1815'>　也既文之窮其惟質乎故曰白賁无咎大抵内三爻</span>
<span class='tline' id='l94' data-llen='1815:1838'>　離明以文明為賁外三爻艮止以篤實為賁易上卦</span>
<span class='tline' id='l95' data-llen='1838:1851'>　三爻惟入艮體而无凶咎</span>
<span class='tline' id='l96' data-llen='1851:1874'>　　蒙謂處文盛之極而以質素為賁則无過飾之咎</span>
<span class='tline' id='l97' data-llen='1874:1900'><a onclick="displayPageImage('KR1a0084', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1900:1911'>　　而能成賁之功矣</span>
<span class='tline' id='l99' data-llen='1911:1921'>䷖<span class='krp-note'>坤下/艮上</span></span>
<span class='tline' id='l100' data-llen='1921:1929'>剥不利有攸往</span>
<span class='tline' id='l101' data-llen='1929:1952'>　先儒曰不利有攸往戒陽也有挽留一陽之意亦體</span>
<span class='tline' id='l102' data-llen='1952:1975'>　艮止之象也一隂生為姤聖人便示勿用之戒三隂</span>
<span class='tline' id='l103' data-llen='1975:1998'>　長為否已不利君子之貞五隂盛為剥故曰不利有</span>
<span class='tline' id='l104' data-llen='1998:2021'>　攸往與復一陽長利有攸往相對以此知易之為君</span>
<span class='tline' id='l105' data-llen='2021:2028'>　子謀至矣</span>
<span class='tline' id='l106' data-llen='2028:2054'><a onclick="displayPageImage('KR1a0084', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2054:2077'>　　蒙謂當隂盛長之時而示存陽之意聖人之情見</span>
<span class='tline' id='l108' data-llen='2077:2082'>　　矣</span>
<span class='tline' id='l109' data-llen='2082:2105'>彖曰剥剥也柔變剛也不利有攸往小人長也順而止</span>
<span class='tline' id='l110' data-llen='2105:2121'>之觀象也君子尚消息盈虚天行也</span>
<span class='tline' id='l111' data-llen='2121:2144'>　先儒曰或謂夬决也剛决柔也其言若主於人事剥</span>
<span class='tline' id='l112' data-llen='2144:2167'>　剥也柔變剛也其言皆主於天時若論君子之於人</span>
<span class='tline' id='l113' data-llen='2167:2190'>　事可致夬而无剥然不免者天也非人也夫夬彖言</span>
<span class='tline' id='l114' data-llen='2190:2214'>　剛决柔剥彖言柔變剛乃君子為小人變也君子剛明</span>
<span class='tline' id='l115' data-llen='2214:2240'><a onclick="displayPageImage('KR1a0084', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2240:2263'>　果斷聲小人之罪而與天下共棄之故曰決小人隂</span>
<span class='tline' id='l117' data-llen='2263:2286'>　險賊狠能浸潤以侵蝕之而不敢顯發故曰變一字</span>
<span class='tline' id='l118' data-llen='2286:2309'>　之間而君子小人之情狀皦然矣剥之柔變剛言小</span>
<span class='tline' id='l119' data-llen='2309:2332'>　人長則復剛反為君子長可知剥言不利有攸往則</span>
<span class='tline' id='l120' data-llen='2332:2355'>　曰順而止復言利有攸往則曰以順行於柔長而戒</span>
<span class='tline' id='l121' data-llen='2355:2378'>　之使止者所以憂君子之去於剛長而勉之使行者</span>
<span class='tline' id='l122' data-llen='2378:2401'>　所以喜君子之來甚矣君子處剥之難也五剛猶盛</span>
<span class='tline' id='l123' data-llen='2401:2424'>　而一柔始生則逆而制之可也姤之繋于金柅是也</span>
<span class='tline' id='l124' data-llen='2424:2450'><a onclick="displayPageImage('KR1a0084', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2450:2473'>　五剛已盛而一柔未去則健而決之可也夬之揚于</span>
<span class='tline' id='l126' data-llen='2473:2496'>　王庭是也若乃五柔已進逆以制之健以決之不可</span>
<span class='tline' id='l127' data-llen='2496:2506'>　也順而止之而已</span>
<span class='tline' id='l128' data-llen='2506:2529'>　　蒙謂聖人既明致剥之由又明處剥之道欲人盡</span>
<span class='tline' id='l129' data-llen='2529:2551'>　　人事之當然而順天運之自然聖人之情見矣</span>
<span class='tline' id='l130' data-llen='2551:2566'>象曰山附于地剥上以厚下安宅</span>
<span class='tline' id='l131' data-llen='2566:2579'>　先儒曰此言治剥之道也</span>
<span class='tline' id='l132' data-llen='2579:2602'>　　蒙謂人能知上之頽由夫下之圯則知自固之道</span>
<span class='tline' id='l133' data-llen='2602:2628'><a onclick="displayPageImage('KR1a0084', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2628:2633'>　　矣</span>
<span class='tline' id='l135' data-llen='2633:2644'>初六剥牀以足蔑貞凶</span>
<span class='tline' id='l136' data-llen='2644:2656'>象曰剥牀以足以滅下也</span>
<span class='tline' id='l137' data-llen='2656:2679'>　　蒙謂小人之害君子必先去其道而後漸及其身</span>
<span class='tline' id='l138' data-llen='2679:2699'>　　故聖人於剥之初深明之聖人之情見矣</span>
<span class='tline' id='l139' data-llen='2699:2710'>六二剥牀以辨蔑貞凶</span>
<span class='tline' id='l140' data-llen='2710:2722'>象曰剥牀以辨未有與也</span>
<span class='tline' id='l141' data-llen='2722:2745'>　先儒曰剛也取上爻尚逺是未有陽剛可與也然不</span>
<span class='tline' id='l142' data-llen='2745:2771'><a onclick="displayPageImage('KR1a0084', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2771:2793'>　謂无與者不忍隂邪之害正猶兾有人以正之也</span>
<span class='tline' id='l144' data-llen='2793:2816'>　　蒙謂當隂長之已盛聖人猶示人以勝之之道聖</span>
<span class='tline' id='l145' data-llen='2816:2825'>　　人之情見矣</span>
<span class='tline' id='l146' data-llen='2825:2833'>六三剥之无咎</span>
<span class='tline' id='l147' data-llen='2833:2845'>象曰剥之无咎失上下也</span>
<span class='tline' id='l148' data-llen='2845:2868'>　先儒曰剥六三之剥之无咎猶復六四之中行獨復</span>
<span class='tline' id='l149' data-llen='2868:2891'>　其示人遷善之意深矣二言其无與而三欲其失上</span>
<span class='tline' id='l150' data-llen='2891:2912'>　下葢陽不嫌其羣隂欲去其黨易中此意甚多</span>
<span class='tline' id='l151' data-llen='2912:2938'><a onclick="displayPageImage('KR1a0084', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2938:2961'>　　蒙謂當隂盛之時而聖人獨與其應陽聖人之情</span>
<span class='tline' id='l153' data-llen='2961:2967'>　　見矣</span>
<span class='tline' id='l154' data-llen='2967:2976'>六四剥牀以膚凶</span>
<span class='tline' id='l155' data-llen='2976:2988'>象曰剥牀以膚切近災也</span>
<span class='tline' id='l156' data-llen='2988:3012'>　　蒙謂當羣隂盛一陽衰之時而聖人深為君子謀聖</span>
<span class='tline' id='l157' data-llen='3012:3021'>　　人之情見矣</span>
<span class='tline' id='l158' data-llen='3021:3034'>六五貫魚以宫人寵无不利</span>
<span class='tline' id='l159' data-llen='3034:3046'>象曰以宫人寵終无尤也</span>
<span class='tline' id='l160' data-llen='3046:3072'><a onclick="displayPageImage('KR1a0084', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3072:3095'>　先儒曰五雖君位而卦以隂居之不取君義者五卦</span>
<span class='tline' id='l162' data-llen='3095:3118'>　坤剥遯明夷旅也此爻不言隂剥陽而言隂從陽夫</span>
<span class='tline' id='l163' data-llen='3118:3141'>　隂始於剥陽終能順陽聖人言其終无尤非惟勸人</span>
<span class='tline' id='l164' data-llen='3141:3164'>　遷善而所以扶陽抑隂挽囬世道之意切矣又嘗觀</span>
<span class='tline' id='l165' data-llen='3164:3187'>　夫姤剥皆隂卦姤隂猶微可制也在姤之九五言陽</span>
<span class='tline' id='l166' data-llen='3187:3210'>　制隂之道故曰以把包瓜剥之隂已極不可復制故</span>
<span class='tline' id='l167' data-llen='3210:3233'>　不復言陽之制隂而曰隂之從陽故言貫魚以宫人</span>
<span class='tline' id='l168' data-llen='3233:3256'>　寵畜隂之權在陽則告陽以制隂之道剥陽之權在</span>
<span class='tline' id='l169' data-llen='3256:3283'><a onclick="displayPageImage('KR1a0084', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3283:3306'>　隂則教隂以從陽之道聖人於隂長之卦其曲為君</span>
<span class='tline' id='l171' data-llen='3306:3314'>　子謀也如此</span>
<span class='tline' id='l172' data-llen='3314:3337'>　　蒙謂羣隂方志於剥陽而聖人使之相率以從陽</span>
<span class='tline' id='l173' data-llen='3337:3347'>　　聖人之情見矣</span>
<span class='tline' id='l174' data-llen='3347:3363'>上九碩果不食君子得輿小人剥廬</span>
<span class='tline' id='l175' data-llen='3363:3384'>象曰君子得輿民所載也小人剥廬終不可用也</span>
<span class='tline' id='l176' data-llen='3384:3407'>　　蒙謂陽无可盡之理而人有思治之心故聖人於</span>
<span class='tline' id='l177' data-llen='3407:3430'>　　剥之極深明君子小人所處之不同而聖人之情</span>
<span class='tline' id='l178' data-llen='3430:3457'><a onclick="displayPageImage('KR1a0084', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3457:3465'>　　益可見矣</span>
<span class='tline' id='l180' data-llen='3465:3475'>䷗<span class='krp-note'>震下/坤上</span></span>
<span class='tline' id='l181' data-llen='3475:3498'>復亨出入无疾朋來无咎反復其道七日來復利有攸</span>
<span class='tline' id='l182' data-llen='3498:3501'>往</span>
<span class='tline' id='l183' data-llen='3501:3524'>　先儒曰出入无疾朋來无咎以人事言反復其道七</span>
<span class='tline' id='l184' data-llen='3524:3547'>　日來復以天運言彖以天徳言象以人事言然復有</span>
<span class='tline' id='l185' data-llen='3547:3570'>　動靜之復有善惡之復動靜天道之復也善惡人道</span>
<span class='tline' id='l186' data-llen='3570:3590'>　之復也故彖言動靜之復六爻言善惡之復</span>
<span class='tline' id='l187' data-llen='3590:3617'><a onclick="displayPageImage('KR1a0084', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3617:3640'>　　蒙謂當剛長之始而知羣陽有漸盛之機示剛反</span>
<span class='tline' id='l189' data-llen='3640:3663'>　　之期以明君子有可為之日葢天運既回人事亦</span>
<span class='tline' id='l190' data-llen='3663:3678'>　　改宜聖人反覆以著明之也</span>
<span class='tline' id='l191' data-llen='3678:3701'>彖曰復亨剛反動而以順行是以出入无疾朋來无咎</span>
<span class='tline' id='l192' data-llen='3701:3723'>　　明一陽來之時勢葢聖人望之深故期之預也</span>
<span class='tline' id='l193' data-llen='3723:3746'>反復其道七日來復天行也利有攸往剛長也復其見</span>
<span class='tline' id='l194' data-llen='3746:3753'>天地之心乎</span>
<span class='tline' id='l195' data-llen='3753:3776'>　　觀一陽方動之機為甚微而其漸長之勢不可遏</span>
<span class='tline' id='l196' data-llen='3776:3803'><a onclick="displayPageImage('KR1a0084', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3803:3826'>　　乃天運之自然生意之无盡也聖人于此指以示</span>
<span class='tline' id='l198' data-llen='3826:3835'>　　人其意精矣</span>
<span class='tline' id='l199' data-llen='3835:3858'>　先儒曰復見天地之心咸恒天壯見天地之情心動</span>
<span class='tline' id='l200' data-llen='3858:3881'>　乎微情發乎顯夫窮隂沍寒之時天地幾於无生意</span>
<span class='tline' id='l201' data-llen='3881:3904'>　矣而陽氣已動於黄泉之下猶之人焉方其物欲之</span>
<span class='tline' id='l202' data-llen='3904:3927'>　深也幾於无天理矣而性善之端要不可終泯必有</span>
<span class='tline' id='l203' data-llen='3927:3947'>　時而發就其發處而觀之則天地之心見矣</span>
<span class='tline' id='l204' data-llen='3947:3970'>　　蒙謂聖人於一陽之卦於其來之始而明其漸長</span>
<span class='tline' id='l205' data-llen='3970:3997'><a onclick="displayPageImage('KR1a0084', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='3997:4020'>　　之勢不可遏即其動之端而見其生物之意為无</span>
<span class='tline' id='l207' data-llen='4020:4039'>　　窮非明於消長之機者不足以語此也</span>
<span class='tline' id='l208' data-llen='4039:4062'>象曰雷在地中復先王以至日閉闗商旅不行后不省</span>
<span class='tline' id='l209' data-llen='4062:4065'>方</span>
<span class='tline' id='l210' data-llen='4065:4088'>　先儒曰十一月朔廵狩則知不省方者月之至日也</span>
<span class='tline' id='l211' data-llen='4088:4111'>　先王創置此法者也賤而商旅貴而后王奉行此法</span>
<span class='tline' id='l212' data-llen='4111:4134'>　者也彖取陽之復來故主乎動象以雷在地中故主</span>
<span class='tline' id='l213' data-llen='4134:4157'>　乎靜雷在地中復則有動而未行之象先王不先時</span>
<span class='tline' id='l214' data-llen='4157:4184'><a onclick="displayPageImage('KR1a0084', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4184:4207'>　而動故至日閉闗商旅不行后不省方靜以待之而</span>
<span class='tline' id='l216' data-llen='4207:4224'>　已至於朋來无咎則動而以順行矣</span>
<span class='tline' id='l217' data-llen='4224:4244'>　　䝉謂安靜以養微陽聖人所以賛化育也</span>
<span class='tline' id='l218' data-llen='4244:4256'>初九不逺復无祗悔元吉</span>
<span class='tline' id='l219' data-llen='4256:4268'>象曰不逺之復以修身也</span>
<span class='tline' id='l220' data-llen='4268:4291'>　先儒曰坤乃靜之時震乃動之始初九又復而反之</span>
<span class='tline' id='l221' data-llen='4291:4310'>　機故聖人善其不逺復而為修身之法也</span>
<span class='tline' id='l222' data-llen='4310:4333'>　　䝉謂人能知不善而速改以從善非克己復禮者</span>
<span class='tline' id='l223' data-llen='4333:4360'><a onclick="displayPageImage('KR1a0084', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4360:4369'>　　不足以當之</span>
<span class='tline' id='l225' data-llen='4369:4376'>六二休復吉</span>
<span class='tline' id='l226' data-llen='4376:4388'>象曰休復之吉以下仁也</span>
<span class='tline' id='l227' data-llen='4388:4411'>　先儒曰二近初隂必從陽故如此六二可謂善學顔</span>
<span class='tline' id='l228' data-llen='4411:4434'>　子者雖未至初之元吉亦足為吉矣以此卦論之一</span>
<span class='tline' id='l229' data-llen='4434:4457'>　陽初復乃天地生物之心所謂仁也故善端之復莫</span>
<span class='tline' id='l230' data-llen='4457:4480'>　切於仁而二能下之是以善道自復者也聖人指復</span>
<span class='tline' id='l231' data-llen='4480:4500'>　處為仁即論語答顔子克己復禮為仁之意</span>
<span class='tline' id='l232' data-llen='4500:4527'><a onclick="displayPageImage('KR1a0084', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4527:4548'>　　䝉謂人能降己以從善則能取友以輔仁矣</span>
<span class='tline' id='l234' data-llen='4548:4557'>六三頻復厲无咎</span>
<span class='tline' id='l235' data-llen='4557:4569'>象曰頻復之厲義无咎也</span>
<span class='tline' id='l236' data-llen='4569:4592'>　　䝉謂聖人戒䘮善而大改過故危其失而與其復</span>
<span class='tline' id='l237' data-llen='4592:4597'>　　也</span>
<span class='tline' id='l238' data-llen='4597:4605'>六四中行獨復</span>
<span class='tline' id='l239' data-llen='4605:4617'>象曰中行獨復以從道也</span>
<span class='tline' id='l240' data-llen='4617:4640'>　先儒曰剥六三乃復六四之反其義相類在剥則取</span>
<span class='tline' id='l241' data-llen='4640:4667'><a onclick="displayPageImage('KR1a0084', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4667:4690'>　其失上下以應乎陽在復則取獨復以從道二休復</span>
<span class='tline' id='l243' data-llen='4690:4713'>　三頻復五敦復皆有從善之志而此云獨復何也葢</span>
<span class='tline' id='l244' data-llen='4713:4736'>　衆隂雖欲從陽而非應也四與初本正應乃復道之</span>
<span class='tline' id='l245' data-llen='4736:4759'>　親切者也矧初九乃修身之復中庸曰修身以道修</span>
<span class='tline' id='l246' data-llen='4759:4780'>　道以仁故四之於初為從道二之於初為下仁</span>
<span class='tline' id='l247' data-llen='4780:4803'>　　蒙謂處羣邪之間而獨能適夫正聖人所深與也</span>
<span class='tline' id='l248' data-llen='4803:4811'>六五敦復无悔</span>
<span class='tline' id='l249' data-llen='4811:4824'>象曰敦復无悔中以自考也</span>
<span class='tline' id='l250' data-llen='4824:4851'><a onclick="displayPageImage('KR1a0084', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4851:4874'>　先儒曰二四待初而復故曰下仁曰從道五不待初</span>
<span class='tline' id='l252' data-llen='4874:4897'>　而復故曰自考二四其學力之功五其天資之美歟</span>
<span class='tline' id='l253' data-llen='4897:4917'>　　䝉謂處君位而信道篤宜所處之无過矣</span>
<span class='tline' id='l254' data-llen='4917:4940'>上六迷復凶有災眚用行師終有大敗以其國君凶至</span>
<span class='tline' id='l255' data-llen='4940:4948'>于十年不克征</span>
<span class='tline' id='l256' data-llen='4948:4960'>象曰迷復之凶反君道也</span>
<span class='tline' id='l257' data-llen='4960:4983'>　先儒曰上六位髙而无下仁之美剛逺而无遷善之</span>
<span class='tline' id='l258' data-llen='4983:5006'>　幾厚極而有難開之蔽柔終而无改過之勇是昏迷</span>
<span class='tline' id='l259' data-llen='5006:5033'><a onclick="displayPageImage('KR1a0084', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5033:5056'>　而不知復者也易之爻辭其終鮮有如是之極者而</span>
<span class='tline' id='l261' data-llen='5056:5079'>　獨於上六言之葢自古亡國敗家反道敗徳无事不</span>
<span class='tline' id='l262' data-llen='5079:5102'>　有其原葢起於一念之微而不能制遏之耳夫以隂</span>
<span class='tline' id='l263' data-llen='5102:5125'>　柔之才去陽剛之逺所謂人欲肆而天理滅者也故</span>
<span class='tline' id='l264' data-llen='5125:5135'>　有大敗終凶之戒</span>
<span class='tline' id='l265' data-llen='5135:5158'>　　蒙謂以隂柔之才去陽剛之逺所謂窮人欲而滅</span>
<span class='tline' id='l266' data-llen='5158:5171'>　　天理者故聖人甚言之</span>
<span class='tline' id='l267' data-llen='5171:5181'>䷘<span class='krp-note'>震下/乾上</span></span>
<span class='tline' id='l268' data-llen='5181:5208'><a onclick="displayPageImage('KR1a0084', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5208:5226'>无妄元亨利貞其匪正有眚不利有攸往</span>
<span class='tline' id='l270' data-llen='5226:5249'>彖曰无妄剛自外來而為主于内動而健剛中而應大</span>
<span class='tline' id='l271' data-llen='5249:5272'>亨以正天之命也其匪正有眚不利有攸往无妄之往</span>
<span class='tline' id='l272' data-llen='5272:5284'>何之矣天命不祐行矣哉</span>
<span class='tline' id='l273' data-llen='5284:5305'>象曰天下雷行物與无妄先王以茂對時育萬物</span>
<span class='tline' id='l274' data-llen='5305:5313'>初九无妄往吉</span>
<span class='tline' id='l275' data-llen='5313:5324'>象曰无妄之往得志也</span>
<span class='tline' id='l276' data-llen='5324:5339'>六二不耕穫不菑畬則利有攸往</span>
<span class='tline' id='l277' data-llen='5339:5366'><a onclick="displayPageImage('KR1a0084', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5366:5376'>象曰不耕穫未富也</span>
<span class='tline' id='l279' data-llen='5376:5396'>六三无妄之災或繫之牛行人之得邑人之災</span>
<span class='tline' id='l280' data-llen='5396:5408'>象曰行人得牛邑人災也</span>
<span class='tline' id='l281' data-llen='5408:5416'>九四可貞无咎</span>
<span class='tline' id='l282' data-llen='5416:5428'>象曰可貞无咎固有之也</span>
<span class='tline' id='l283' data-llen='5428:5440'>九五无妄之疾勿藥有喜</span>
<span class='tline' id='l284' data-llen='5440:5452'>象曰无妄之藥不可試也</span>
<span class='tline' id='l285' data-llen='5452:5464'>上九无妄行有眚无攸利</span>
<span class='tline' id='l286' data-llen='5464:5491'><a onclick="displayPageImage('KR1a0084', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5491:5503'>象曰无妄之行窮之災也</span>
<span class='tline' id='l288' data-llen='5503:5513'>䷙<span class='krp-note'>乾下/艮上</span></span>
<span class='tline' id='l289' data-llen='5513:5527'>大畜利貞不家食吉利涉大川</span>
<span class='tline' id='l290' data-llen='5527:5550'>　先儒曰小畜六四為主以柔畜剛是大者為小所畜</span>
<span class='tline' id='l291' data-llen='5550:5571'>　大畜上九為主以剛畜剛是大者所畜亦大也</span>
<span class='tline' id='l292' data-llen='5571:5594'>　　䝉謂既藴大徳於己須成大功於時故聖人因其</span>
<span class='tline' id='l293' data-llen='5594:5609'>　　所畜之大而明大畜之用也</span>
<span class='tline' id='l294' data-llen='5609:5625'>彖曰大畜剛健篤實輝光日新其徳</span>
<span class='tline' id='l295' data-llen='5625:5652'><a onclick="displayPageImage('KR1a0084', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5652:5675'>　　實理之藴於己者為至大而實徳之著於外者為</span>
<span class='tline' id='l297' data-llen='5675:5688'>　　无窮此所謂誠則形也</span>
<span class='tline' id='l298' data-llen='5688:5711'>剛上而尚賢能止健大正也不家食吉養賢也利涉大</span>
<span class='tline' id='l299' data-llen='5711:5718'>川應乎天也</span>
<span class='tline' id='l300' data-llen='5718:5741'>　　人之畜于己者无非人事之當然則其濟于用者</span>
<span class='tline' id='l301' data-llen='5741:5760'>　　必合天理之本然此聖人賛易之吉也</span>
<span class='tline' id='l302' data-llen='5760:5783'>　先儒曰畜有三義以畜養言之畜賢也以畜止言之</span>
<span class='tline' id='l303' data-llen='5783:5806'>　畜健也以藴畜言之畜徳也三者所以為大畜也剛</span>
<span class='tline' id='l304' data-llen='5806:5833'><a onclick="displayPageImage('KR1a0084', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5833:5856'>　健篤實四字最為根本凡物既厭而退者弱也既榮</span>
<span class='tline' id='l306' data-llen='5856:5879'>　而隕者薄也唯剛健則進徳勇篤實則守徳固篤實</span>
<span class='tline' id='l307' data-llen='5879:5899'>　于中而英華發外此徳之所以輝光日新也</span>
<span class='tline' id='l308' data-llen='5899:5922'>　　蒙謂徳之藴於己者極其内外之盛則徳之施諸</span>
<span class='tline' id='l309' data-llen='5922:5945'>　　事者有以合乎天人之心知此則可以明大畜之</span>
<span class='tline' id='l310' data-llen='5945:5957'>　　藴而施大畜之用矣</span>
<span class='tline' id='l311' data-llen='5957:5980'>象曰天在山中大畜君子以多識前言往行以畜其徳</span>
<span class='tline' id='l312' data-llen='5980:6003'>　先儒曰天之大也而在山中此大畜也以迹論之雖</span>
<span class='tline' id='l313' data-llen='6003:6030'><a onclick="displayPageImage('KR1a0084', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6030:6048'>　无是事以理論之則言其所藴者大耳</span>
<span class='tline' id='l315' data-llen='6048:6071'>　　䝉謂藴至大之體於一山者由其止之堅萃萬殊</span>
<span class='tline' id='l316' data-llen='6071:6094'>　　之理於一心者由其學之博聖人立象之意精矣</span>
<span class='tline' id='l317' data-llen='6094:6102'>初九有厲利己</span>
<span class='tline' id='l318' data-llen='6102:6114'>象曰有厲利已不犯灾也</span>
<span class='tline' id='l319' data-llen='6114:6137'>　先儒曰初剛正二剛中也四五柔也柔當畜剛剛知</span>
<span class='tline' id='l320' data-llen='6137:6160'>　不可遽犯而安之時也夫氣雄九軍或屈于賔賛之</span>
<span class='tline' id='l321' data-llen='6160:6181'>　地才力葢世或受於委裘之命故曰大畜時也</span>
<span class='tline' id='l322' data-llen='6181:6208'><a onclick="displayPageImage('KR1a0084', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6208:6227'>　　䝉謂慮其危而止其進聖人之戒深矣</span>
<span class='tline' id='l324' data-llen='6227:6234'>九二輿説輹</span>
<span class='tline' id='l325' data-llen='6234:6245'>象曰輿説輹中无尤也</span>
<span class='tline' id='l326' data-llen='6245:6268'>　先儒曰有所畏而止之以免灾者初九是也无所畏</span>
<span class='tline' id='l327' data-llen='6268:6291'>　自知不可而止者九二是也大畜九二之説輹與小</span>
<span class='tline' id='l328' data-llen='6291:6314'>　畜九三之説輻何以異曰九三之輻釋文謂輪也説</span>
<span class='tline' id='l329' data-llen='6314:6337'>　去其輪則有所傷敗而不能行九三過剛不中故也</span>
<span class='tline' id='l330' data-llen='6337:6360'>　九二之輹釋文謂車輹也輿而説其輹則自然止而</span>
<span class='tline' id='l331' data-llen='6360:6387'><a onclick="displayPageImage('KR1a0084', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6387:6400'>　不進九二剛而得中故也</span>
<span class='tline' id='l333' data-llen='6400:6423'>　　䝉謂受畜於時而能自止不進者由其所處之无</span>
<span class='tline' id='l334' data-llen='6423:6429'>　　過也</span>
<span class='tline' id='l335' data-llen='6429:6447'>九三良馬逐利艱貞曰閑輿衛利有攸往</span>
<span class='tline' id='l336' data-llen='6447:6459'>象曰利有攸往上合志也</span>
<span class='tline' id='l337' data-llen='6459:6482'>　先儒曰車有六衛殳戈㦸二矛軫也大畜六爻下體</span>
<span class='tline' id='l338' data-llen='6482:6505'>　受畜者也上體畜下者也受畜者至于九三則良馬</span>
<span class='tline' id='l339' data-llen='6505:6528'>　逐矣无復如初二也畜下至于上九則天衢亨矣无</span>
<span class='tline' id='l340' data-llen='6528:6555'><a onclick="displayPageImage('KR1a0084', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6555:6563'>　復如四五也</span>
<span class='tline' id='l342' data-llen='6563:6586'>　　䝉謂有剛健之才而不忘戒備之心則可與同徳</span>
<span class='tline' id='l343' data-llen='6586:6593'>　　並進也</span>
<span class='tline' id='l344' data-llen='6593:6603'>六四童牛之牿元吉</span>
<span class='tline' id='l345' data-llen='6603:6614'>象曰六四元吉有喜也</span>
<span class='tline' id='l346' data-llen='6614:6637'>　先儒曰小畜以巽畜乾巽隂卦而四又柔爻故未能</span>
<span class='tline' id='l347' data-llen='6637:6660'>　畜初是以初吉而戒四大畜以艮畜乾艮陽爻也四</span>
<span class='tline' id='l348' data-llen='6660:6682'>　雖柔爻而實艮體故初為所畜是以四吉而戒初</span>
<span class='tline' id='l349' data-llen='6682:6709'><a onclick="displayPageImage('KR1a0084', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6709:6732'>　　䝉謂居大臣之位而能禁天下之異于未然則不</span>
<span class='tline' id='l351' data-llen='6732:6740'>　　勞于治矣</span>
<span class='tline' id='l352' data-llen='6740:6749'>六五豶豕之牙吉</span>
<span class='tline' id='l353' data-llen='6749:6760'>象曰六五之吉有慶也</span>
<span class='tline' id='l354' data-llen='6760:6783'>　先儒曰六四制惡于未萌是牿童小之牛角其角終</span>
<span class='tline' id='l355' data-llen='6783:6806'>　无見矣六五制惡于已形吾則從惡之起處制之可</span>
<span class='tline' id='l356' data-llen='6806:6810'>　也</span>
<span class='tline' id='l357' data-llen='6810:6833'>　　䝉謂人君制天下之邪心必得其機㑹而絶其本</span>
<span class='tline' id='l358' data-llen='6833:6860'><a onclick="displayPageImage('KR1a0084', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='6860:6874'>　　源則不勞不傷而倍革矣</span>
<span class='tline' id='l360' data-llen='6874:6883'>上九何天之衢亨</span>
<span class='tline' id='l361' data-llen='6883:6895'>象曰何天之衢道大行也</span>
<span class='tline' id='l362' data-llen='6895:6912'>　　䝉謂畜極而能散則豁達无礙矣</span>
<span class='tline' id='l363' data-llen='6912:6922'>䷚<span class='krp-note'>震下/艮上</span></span>
<span class='tline' id='l364' data-llen='6922:6933'>頤貞吉觀頤自求口實</span>
<span class='tline' id='l365' data-llen='6933:6956'>　先儒曰養道有二觀所養與自養而已觀人所以察</span>
<span class='tline' id='l366' data-llen='6956:6970'>　己若自養失正則養人可知</span>
<span class='tline' id='l367' data-llen='6970:6997'><a onclick="displayPageImage('KR1a0084', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='6997:7019'>　　䝉謂人之所養得其正則養徳養身之道備矣</span>
<span class='tline' id='l369' data-llen='7019:7042'>彖曰頤貞吉養正則吉也觀頤觀其所養也自求口實</span>
<span class='tline' id='l370' data-llen='7042:7065'>觀其自養也天地養萬物聖人養賢以及萬民頤之時</span>
<span class='tline' id='l371' data-llen='7065:7070'>大矣哉</span>
<span class='tline' id='l372' data-llen='7070:7093'>　先儒曰觀其所養謂自内觀外觀夫人之所以養也</span>
<span class='tline' id='l373' data-llen='7093:7116'>　觀其自養謂自外觀内反觀己之自養也始于貞終</span>
<span class='tline' id='l374' data-llen='7116:7127'>　於時頥道無餘藴矣</span>
<span class='tline' id='l375' data-llen='7127:7150'>　　䝉謂養道貴乎正聖人既知人己之用同養道貴</span>
<span class='tline' id='l376' data-llen='7150:7177'><a onclick="displayPageImage('KR1a0084', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7177:7200'>　　乎時聖人又知天人之理一此夫子贊頥之㫖也</span>
<span class='tline' id='l378' data-llen='7200:7218'>象曰山下有雷頤君子以愼言語節飲食</span>
<span class='tline' id='l379' data-llen='7218:7241'>　先儒曰慎節主靜艮象言語飲食主動震象象專言</span>
<span class='tline' id='l380' data-llen='7241:7254'>　飬己所以為養人之本也</span>
<span class='tline' id='l381' data-llen='7254:7277'>　　䝉謂觀天之育物以蟄而能奮而君子之育己以</span>
<span class='tline' id='l382' data-llen='7277:7293'>　　靜而致動此聖人取象之意也</span>
<span class='tline' id='l383' data-llen='7293:7306'>初九舍爾靈龜觀我朶頤凶</span>
<span class='tline' id='l384' data-llen='7306:7319'>象曰觀我朶頤亦不足貴也</span>
<span class='tline' id='l385' data-llen='7319:7346'><a onclick="displayPageImage('KR1a0084', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7346:7369'>　先儒曰靈龜以靜為養朶頥以動為養舍爾靈龜觀</span>
<span class='tline' id='l387' data-llen='7369:7392'>　我朶頥是失其靜養之道而溺于動養之欲矣飲食</span>
<span class='tline' id='l388' data-llen='7392:7407'>　之人則人賤之故曰不足貴也</span>
<span class='tline' id='l389' data-llen='7407:7428'>　　蒙謂失自養之道而求養于人是可賤也已</span>
<span class='tline' id='l390' data-llen='7428:7441'>六二顚頤拂經于丘頤征凶</span>
<span class='tline' id='l391' data-llen='7441:7453'>象曰六二征凶行失類也</span>
<span class='tline' id='l392' data-llen='7453:7476'>　先儒曰剛能養柔柔不能養剛故六爻柔皆求養乎</span>
<span class='tline' id='l393' data-llen='7476:7487'>　剛陽實而隂虚故也</span>
<span class='tline' id='l394' data-llen='7487:7514'><a onclick="displayPageImage('KR1a0084', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7514:7533'>　　蒙謂動于欲而不擇所從无自而可矣</span>
<span class='tline' id='l396' data-llen='7533:7548'>六三拂頤貞凶十年勿用无攸利</span>
<span class='tline' id='l397' data-llen='7548:7560'>象曰十年勿用道大悖也</span>
<span class='tline' id='l398' data-llen='7560:7583'>　先儒曰口容止而頤養之道以安静為无失二三動</span>
<span class='tline' id='l399' data-llen='7583:7606'>　體故顚拂而凶四五靜體故顚拂亦吉震三爻凶艮</span>
<span class='tline' id='l400' data-llen='7606:7615'>　三爻吉可見矣</span>
<span class='tline' id='l401' data-llen='7615:7638'>　　蒙謂既過中而失正非善養者也故聖人甚言之</span>
<span class='tline' id='l402' data-llen='7638:7655'>六四顚頤吉虎視耽耽其欲逐逐无咎</span>
<span class='tline' id='l403' data-llen='7655:7682'><a onclick="displayPageImage('KR1a0084', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7682:7694'>象曰顚頤之吉上施光也</span>
<span class='tline' id='l405' data-llen='7694:7717'>　先儒曰二三四皆以隂求養于陽而吉凶異者何也</span>
<span class='tline' id='l406' data-llen='7717:7740'>　葢六四正也初九亦正也以正養正故于理為順六</span>
<span class='tline' id='l407' data-llen='7740:7763'>　三不正九二不正以不正養不正故于理為逆二為</span>
<span class='tline' id='l408' data-llen='7763:7786'>　苟合四為正應二動而有凶四正而待養此吉之所</span>
<span class='tline' id='l409' data-llen='7786:7794'>　以獨在四也</span>
<span class='tline' id='l410' data-llen='7794:7817'>　　䝉謂雖資乎下而養不在己固聖人之所與然必</span>
<span class='tline' id='l411' data-llen='7817:7834'>　　有以養其重而後有以繼其求也</span>
<span class='tline' id='l412' data-llen='7834:7861'><a onclick="displayPageImage('KR1a0084', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='7861:7875'>六五拂經居貞吉不可渉大川</span>
<span class='tline' id='l414' data-llen='7875:7888'>象曰居貞之吉順以從上也</span>
<span class='tline' id='l415' data-llen='7888:7911'>　　居尊位而資養于人失君道矣故但可以守常而</span>
<span class='tline' id='l416' data-llen='7911:7920'>　　不可以濟難</span>
<span class='tline' id='l417' data-llen='7920:7932'>上九由頤厲吉利涉大川</span>
<span class='tline' id='l418' data-llen='7932:7944'>象曰由頤厲吉大有慶也</span>
<span class='tline' id='l419' data-llen='7944:7967'>　先儒曰上九之厲而吉猶六五居貞而吉也六五居</span>
<span class='tline' id='l420' data-llen='7967:7990'>　貞之吉乃不可涉大川者柔順可以守成也上九厲</span>
<span class='tline' id='l421' data-llen='7990:8017'><a onclick="displayPageImage('KR1a0084', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8017:8040'>　吉而利涉大川者陽剛可以濟難也葢君之患常在</span>
<span class='tline' id='l423' data-llen='8040:8063'>　於自任臣之患常在於不任必也君臣相得而後皆</span>
<span class='tline' id='l424' data-llen='8063:8086'>　得其所養所以謂之大有慶養賢以及萬民之效于</span>
<span class='tline' id='l425' data-llen='8086:8094'>　卦終見之矣</span>
<span class='tline' id='l426' data-llen='8094:8117'>　　蒙謂居无位之地而任養民之政必懐危懼之心</span>
<span class='tline' id='l427' data-llen='8117:8133'>　　以濟艱難之業則斯民䝉其澤</span>
<span class='tline' id='l428' data-llen='8133:8143'>䷛<span class='krp-note'>㢲下/兑上</span></span>
<span class='tline' id='l429' data-llen='8143:8154'>大過棟橈利有攸往亨</span>
<span class='tline' id='l430' data-llen='8154:8181'><a onclick="displayPageImage('KR1a0084', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8181:8204'>　先儒曰卦辭利且亨矣六爻未為全吉何也曰卦以</span>
<span class='tline' id='l432' data-llen='8204:8227'>　象示爻以情言葢剛過矣而又處剛過又甚焉惟用</span>
<span class='tline' id='l433' data-llen='8227:8250'>　剛以柔有相濟之義而无過失之悔是以陽爻居隂</span>
<span class='tline' id='l434' data-llen='8250:8273'>　則善九二九四是也陽爻居陽則不善九三九五是</span>
<span class='tline' id='l435' data-llen='8273:8293'>　也初上雖柔終无咎觀此則知大過之用矣</span>
<span class='tline' id='l436' data-llen='8293:8316'>　　䝉謂以其過之大固不足以勝重任然其剛之盛</span>
<span class='tline' id='l437' data-llen='8316:8339'>　　故猶可以興事功葢時雖有過而聖人之用未嘗</span>
<span class='tline' id='l438' data-llen='8339:8346'>　　不中也</span>
<span class='tline' id='l439' data-llen='8346:8373'><a onclick="displayPageImage('KR1a0084', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8373:8389'>彖曰大過大者過也棟橈本末弱也</span>
<span class='tline' id='l441' data-llen='8389:8407'>　　陽盛則隂不及此聖人立象之意也</span>
<span class='tline' id='l442' data-llen='8407:8430'>剛過而中巽而説行利有攸往乃亨大過之時大矣哉</span>
<span class='tline' id='l443' data-llen='8430:8453'>　　處不失乎中道動不違乎正理以此而濟乎事之</span>
<span class='tline' id='l444' data-llen='8453:8473'>　　過正所以適乎時之中故聖人深贊嘆之</span>
<span class='tline' id='l445' data-llen='8473:8496'>　先儒曰棟橈本末弱也此以成卦言大過之象也剛</span>
<span class='tline' id='l446' data-llen='8496:8519'>　過而中巽而説行此以卦才言大過之用也為非常</span>
<span class='tline' id='l447' data-llen='8519:8542'>　大過人之事自常情觀之必須剛毅勇猛之人乃能</span>
<span class='tline' id='l448' data-llen='8542:8569'><a onclick="displayPageImage('KR1a0084', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8569:8592'>　辦此不知辦此事者却用剛中巽説中則不過巽則</span>
<span class='tline' id='l450' data-llen='8592:8615'>　順義理説則服人心聖人以大過之才為大過之事</span>
<span class='tline' id='l451' data-llen='8615:8638'>　此其道也然又不可无其時大過之時聖賢立功之</span>
<span class='tline' id='l452' data-llen='8638:8661'>　機㑹也適其時當其事雖曰大過不悖于道如堯舜</span>
<span class='tline' id='l453' data-llen='8661:8684'>　之禪讓而謳歌獄訟者皆歸湯武之放伐而徯后迎</span>
<span class='tline' id='l454' data-llen='8684:8707'>　師之恐後所以成大功而濟於時焉苟非其時堯舜</span>
<span class='tline' id='l455' data-llen='8707:8730'>　亦且傳子而不傳賢矣湯武亦只守臣節而不敢革</span>
<span class='tline' id='l456' data-llen='8730:8753'>　夏殷矣時不可失此聖賢所以當天運立大事成大</span>
<span class='tline' id='l457' data-llen='8753:8780'><a onclick="displayPageImage('KR1a0084', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='8780:8798'>　業也否則大亂之道而謂利且亨可乎</span>
<span class='tline' id='l459' data-llen='8798:8821'>　　䝉謂即卦象以明大過之義固為失其中因卦才</span>
<span class='tline' id='l460' data-llen='8821:8844'>　　以明大過之用無非歸於中此聖人所以當大過</span>
<span class='tline' id='l461' data-llen='8844:8858'>　　之時而能立非常之事也</span>
<span class='tline' id='l462' data-llen='8858:8878'>象曰澤滅木大過君子以獨立不懼遯世无悶</span>
<span class='tline' id='l463' data-llen='8878:8901'>　先儒曰澤雖滅木而木之植也自若故君子體之况</span>
<span class='tline' id='l464' data-llen='8901:8924'>　大過内卦巽順理故不懼外卦兑樂天故无悶葢吾</span>
<span class='tline' id='l465' data-llen='8924:8947'>　惟見理而不見人所以能獨立以遯世此孔子所謂</span>
<span class='tline' id='l466' data-llen='8947:8974'><a onclick="displayPageImage('KR1a0084', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='8974:8992'>　勇者不懼仁者不憂之事夷齊當之矣</span>
<span class='tline' id='l468' data-llen='8992:9015'>　　蒙謂當非常之時而成絶俗之徳吾有取于大過</span>
<span class='tline' id='l469' data-llen='9015:9022'>　　之象矣</span>
<span class='tline' id='l470' data-llen='9022:9032'>初六藉用白茅无咎</span>
<span class='tline' id='l471' data-llen='9032:9044'>象曰藉用白茅柔在下也</span>
<span class='tline' id='l472' data-llen='9044:9067'>　先儒曰白謂其潔也茅謂其柔也藉用其恭也君子</span>
<span class='tline' id='l473' data-llen='9067:9084'>　在下柔順恭謹潔白自將何咎之有</span>
<span class='tline' id='l474' data-llen='9084:9103'>　　䝉謂隂而居下過于愼也故其象如此</span>
<span class='tline' id='l475' data-llen='9103:9130'><a onclick="displayPageImage('KR1a0084', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9130:9147'>九二枯楊生稊老夫得其女妻无不利</span>
<span class='tline' id='l477' data-llen='9147:9160'>象曰老夫女妻過以相與也</span>
<span class='tline' id='l478' data-llen='9160:9183'>　先儒曰枯楊生梯物理之異常者也老夫女妻人事</span>
<span class='tline' id='l479' data-llen='9183:9191'>　之異常者也</span>
<span class='tline' id='l480' data-llen='9191:9211'>　　䝉謂九二居中而用柔故能因過以成功</span>
<span class='tline' id='l481' data-llen='9211:9218'>九三棟橈凶</span>
<span class='tline' id='l482' data-llen='9218:9232'>象曰棟橈之凶不可以有輔也</span>
<span class='tline' id='l483' data-llen='9232:9255'>　　䝉謂剛過而不中其能勝重任乎宜聖人之无取</span>
<span class='tline' id='l484' data-llen='9255:9282'><a onclick="displayPageImage('KR1a0084', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='9282:9287'>　　也</span>
<span class='tline' id='l486' data-llen='9287:9297'>九四棟隆吉有它吝</span>
<span class='tline' id='l487' data-llen='9297:9310'>象曰棟隆之吉不橈乎下也</span>
<span class='tline' id='l488' data-llen='9310:9332'>　先儒曰枯而能生者天時也橈而能隆者人事也</span>
<span class='tline' id='l489' data-llen='9332:9355'>　　䝉謂聖人既善其濟乎剛又慮其牽於柔得其中</span>
<span class='tline' id='l490' data-llen='9355:9373'>　　乃大過之用故于四之當位發明之</span>
<span class='tline' id='l491' data-llen='9373:9391'>九五枯楊生華老婦得其士夫无咎无譽</span>
<span class='tline' id='l492' data-llen='9391:9411'>象曰枯楊生華何可乆也老婦士夫亦可醜也</span>
<span class='tline' id='l493' data-llen='9411:9438'><a onclick="displayPageImage('KR1a0084', 'WYG', '004-28a' );" name="004-28a" class="pb">[004-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='9438:9461'>　先儒曰九二之象亡者可存絶者可續也九五之象</span>
<span class='tline' id='l495' data-llen='9461:9484'>　生者不能乆老者不能生也稊者顚而復蘖反其始</span>
<span class='tline' id='l496' data-llen='9484:9498'>　也華者榮而發華速其終也</span>
<span class='tline' id='l497' data-llen='9498:9521'>　　䝉謂以過極之陽比過極之隂乃過而不及者也</span>
<span class='tline' id='l498' data-llen='9521:9530'>　　故其象如此</span>
<span class='tline' id='l499' data-llen='9530:9539'>上六過涉滅頂凶</span>
<span class='tline' id='l500' data-llen='9539:9551'>象曰過涉之凶不可咎也</span>
<span class='tline' id='l501' data-llen='9551:9574'>　先儒曰聖人雖以大過名卦而實以不及為心上六</span>
<span class='tline' id='l502' data-llen='9574:9601'><a onclick="displayPageImage('KR1a0084', 'WYG', '004-28b' );" name="004-28b" class="pb">[004-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='9601:9624'>　失之大過故有過涉之凶初六失之不及乃有藉茅</span>
<span class='tline' id='l504' data-llen='9624:9647'>　之美豈非謹重者可以有為而輕鋭者終至无成乎</span>
<span class='tline' id='l505' data-llen='9647:9670'>　　䝉謂以柔弱之才當過極之任事雖不濟志可尚</span>
<span class='tline' id='l506' data-llen='9670:9675'>　　也</span>
<span class='tline' id='l507' data-llen='9675:9685'>䷜<span class='krp-note'>坎下/坎上</span></span>
<span class='tline' id='l508' data-llen='9685:9697'>習坎有孚維心亨行有尚</span>
<span class='tline' id='l509' data-llen='9697:9720'>　先儒曰八卦皆重而坎獨言習豈不以處安平者易</span>
<span class='tline' id='l510' data-llen='9720:9743'>　爲力居險難者難爲功此聖人所以丁寕告戒之也</span>
<span class='tline' id='l511' data-llen='9743:9770'><a onclick="displayPageImage('KR1a0084', 'WYG', '004-29a' );" name="004-29a" class="pb">[004-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='9770:9789'>　　蒙謂處險而能盡其誠則可以出險矣</span>
<span class='tline' id='l513' data-llen='9789:9810'>彖曰習坎重險也水流而不盈行險而不失其信</span>
<span class='tline' id='l514' data-llen='9810:9833'>　　聖人明重險之象而言其未能出乎險亦能善處</span>
<span class='tline' id='l515' data-llen='9833:9840'>　　乎險矣</span>
<span class='tline' id='l516' data-llen='9840:9857'>維心亨乃以剛中也行有尚往有功也</span>
<span class='tline' id='l517' data-llen='9857:9880'>　先儒曰以至誠處險難之時則濟險之用得矣故聖</span>
<span class='tline' id='l518' data-llen='9880:9890'>　人以能行為有功</span>
<span class='tline' id='l519' data-llen='9890:9913'>　　蒙謂因洊至之象而明成險之由即誠一之心而</span>
<span class='tline' id='l520' data-llen='9913:9940'><a onclick="displayPageImage('KR1a0084', 'WYG', '004-29b' );" name="004-29b" class="pb">[004-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='9940:9963'>　　明出險之道葢天下無終險之理在人之善處耳</span>
<span class='tline' id='l522' data-llen='9963:9986'>天險不可升也地險山川丘陵也王公設險以守其國</span>
<span class='tline' id='l523' data-llen='9986:9995'>險之時用大矣哉</span>
<span class='tline' id='l524' data-llen='9995:10018'>　先儒曰聖人觀自然之險以立當然之防其事不可</span>
<span class='tline' id='l525' data-llen='10018:10031'>　以小言也故極言以贊之</span>
<span class='tline' id='l526' data-llen='10031:10054'>　　蒙謂聖人以險之不可處故明出險之道以險之</span>
<span class='tline' id='l527' data-llen='10054:10075'>　　不可凌故明用險之方而又極言以贊之也</span>
<span class='tline' id='l528' data-llen='10075:10093'>象曰水洊至習坎君子以常徳行習教事</span>
<span class='tline' id='l529' data-llen='10093:10120'><a onclick="displayPageImage('KR1a0084', 'WYG', '004-30a' );" name="004-30a" class="pb">[004-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='10120:10143'>　先儒曰君子觀象取其信而有常則常其徳行徳行</span>
<span class='tline' id='l531' data-llen='10143:10166'>　常則有日新之功取其洊至方増則習其教事教事</span>
<span class='tline' id='l532' data-llen='10166:10189'>　習則有不倦之意况常其徳行則遇險而不變習其</span>
<span class='tline' id='l533' data-llen='10189:10202'>　教事則遇險而能應也哉</span>
<span class='tline' id='l534' data-llen='10202:10225'>　　䝉謂君子觀水流浸漬而不驟故學不厭而教不</span>
<span class='tline' id='l535' data-llen='10225:10231'>　　倦也</span>
<span class='tline' id='l536' data-llen='10231:10242'>初六習坎入于坎窞凶</span>
<span class='tline' id='l537' data-llen='10242:10254'>象曰習坎入坎失道凶也</span>
<span class='tline' id='l538' data-llen='10254:10281'><a onclick="displayPageImage('KR1a0084', 'WYG', '004-30b' );" name="004-30b" class="pb">[004-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='10281:10304'>　先儒曰剛中乃濟險之才而初隂習坎以出險為功</span>
<span class='tline' id='l540' data-llen='10304:10316'>　而初乃深入宜其凶也</span>
<span class='tline' id='l541' data-llen='10316:10337'>　　蒙謂人之益陷于險未有不由己以致之也</span>
<span class='tline' id='l542' data-llen='10337:10347'>九二坎有險求小得</span>
<span class='tline' id='l543' data-llen='10347:10358'>象曰求小得未出中也</span>
<span class='tline' id='l544' data-llen='10358:10381'>　先儒曰二五皆以剛居中卦言維心亨者也而求小</span>
<span class='tline' id='l545' data-llen='10381:10404'>　得何也二中不當位故雖得而未大在坎唯二五為</span>
<span class='tline' id='l546' data-llen='10404:10424'>　勝互雖當位而中猶未大出險之難如此也</span>
<span class='tline' id='l547' data-llen='10424:10451'><a onclick="displayPageImage('KR1a0084', 'WYG', '004-31a' );" name="004-31a" class="pb">[004-31a] <img width="20"  src="/static/img/kanseki-5.png"/></a></span>
<span class='tline' id='l548' data-llen='10451:10474'>　　䝉謂雖有剛中之才而无出險之用故聖人以未</span>
<span class='tline' id='l549' data-llen='10474:10481'>　　出言之</span>
<span class='tline' id='l550' data-llen='10481:10498'>六三來之坎坎險且枕入于坎窞勿用</span>
<span class='tline' id='l551' data-llen='10498:10510'>象曰來之坎坎終无功也</span>
<span class='tline' id='l552' data-llen='10510:10531'>　　䝉謂以不中正處重險之間无自而出險矣</span>
<span class='tline' id='l553' data-llen='10531:10548'>六四樽酒簋貳用缶納約自牖終无咎</span>
<span class='tline' id='l554' data-llen='10548:10560'>象曰樽酒簋貳剛柔際也</span>
<span class='tline' id='l555' data-llen='10560:10583'>　　䝉謂用誠意以通君心之明則君臣之交合而處</span>
<span class='tline' id='l556' data-llen='10583:10610'><a onclick="displayPageImage('KR1a0084', 'WYG', '004-31b' );" name="004-31b" class="pb">[004-31b] <img width="20"  src="/static/img/kanseki-5.png"/></a></span>
<span class='tline' id='l557' data-llen='10610:10619'>　　險之道得矣</span>
<span class='tline' id='l558' data-llen='10619:10631'>九五坎不盈祗既平无咎</span>
<span class='tline' id='l559' data-llen='10631:10642'>象曰坎不盈中未大也</span>
<span class='tline' id='l560' data-llen='10642:10665'>　先儒曰居坎之際四隂皆凶唯二以九而小得五以</span>
<span class='tline' id='l561' data-llen='10665:10672'>　九而既平</span>
<span class='tline' id='l562' data-llen='10672:10695'>　　䝉謂動乎險中而未出乎險葢其徳不足以稱其</span>
<span class='tline' id='l563' data-llen='10695:10702'>　　位故也</span>
<span class='tline' id='l564' data-llen='10702:10719'>上六係用徽纆寘于叢棘三嵗不得凶</span>
<span class='tline' id='l565' data-llen='10719:10746'><a onclick="displayPageImage('KR1a0084', 'WYG', '004-32a' );" name="004-32a" class="pb">[004-32a] <img width="20"  src="/static/img/kanseki-5.png"/></a></span>
<span class='tline' id='l566' data-llen='10746:10758'>象曰上六失道凶三嵗也</span>
<span class='tline' id='l567' data-llen='10758:10781'>　先儒曰以四隂陷二陽四隂雖能為陷亦適所以自</span>
<span class='tline' id='l568' data-llen='10781:10804'>　陷然三不如四之得位而初上之險尤甚故聖人皆</span>
<span class='tline' id='l569' data-llen='10804:10827'>　以失道非之葢未有已不失道而陷之深者也然則</span>
<span class='tline' id='l570' data-llen='10827:10840'>　欲求出險舍中道何以哉</span>
<span class='tline' id='l571' data-llen='10840:10857'>　　䝉謂以隂柔居險極故其陷深也</span>
<span class='tline' id='l572' data-llen='10857:10867'>䷝<span class='krp-note'>離下/離上</span></span>
<span class='tline' id='l573' data-llen='10867:10877'>離利貞亨畜牝牛吉</span>
<span class='tline' id='l574' data-llen='10877:10904'><a onclick="displayPageImage('KR1a0084', 'WYG', '004-32b' );" name="004-32b" class="pb">[004-32b] <img width="20"  src="/static/img/kanseki-5.png"/></a></span>
<span class='tline' id='l575' data-llen='10904:10927'>　先儒曰文王序易以乾坤坎離居上經乾坤隂陽之</span>
<span class='tline' id='l576' data-llen='10927:10950'>　純坎離隂陽之中然坎離居六十四卦之中尤有深</span>
<span class='tline' id='l577' data-llen='10950:10973'>　意葢坎離為天地之心天地造化之本實寓于此離</span>
<span class='tline' id='l578' data-llen='10973:10996'>　之與坤固為隂卦而得坤之中故其性畧相類坤言</span>
<span class='tline' id='l579' data-llen='10996:11014'>　馬言其健順也離言牝牛言其順正也</span>
<span class='tline' id='l580' data-llen='11014:11037'>　　䝉謂人能麗乎正必當順乎正葢非善養不能也</span>
<span class='tline' id='l581' data-llen='11037:11056'>彖曰離麗也日月麗乎天百穀草木麗乎土</span>
<span class='tline' id='l582' data-llen='11056:11078'>　　本乎天者親上本乎地者親下則各從其類也</span>
<span class='tline' id='l583' data-llen='11078:11105'><a onclick="displayPageImage('KR1a0084', 'WYG', '004-33a' );" name="004-33a" class="pb">[004-33a] <img width="20"  src="/static/img/kanseki-5.png"/></a></span>
<span class='tline' id='l584' data-llen='11105:11118'>重明以麗乎正乃化成天下</span>
<span class='tline' id='l585' data-llen='11118:11138'>　　君臣同徳以相與則可以成文明之治矣</span>
<span class='tline' id='l586' data-llen='11138:11154'>柔麗乎中正故亨是以畜牝牛吉也</span>
<span class='tline' id='l587' data-llen='11154:11177'>　　質雖隂柔而不惑于邪曲以其能養至順之徳故</span>
<span class='tline' id='l588' data-llen='11177:11182'>　　也</span>
<span class='tline' id='l589' data-llen='11182:11205'>　先儒曰火不能自明而麗乎物此離之所以為麗也</span>
<span class='tline' id='l590' data-llen='11205:11228'>　日月天文也必麗積氣之天百穀草木地文也故麗</span>
<span class='tline' id='l591' data-llen='11228:11251'>　乎成形之地重明人文也必麗乎正葢文明而麗乎</span>
<span class='tline' id='l592' data-llen='11251:11278'><a onclick="displayPageImage('KR1a0084', 'WYG', '004-33b' );" name="004-33b" class="pb">[004-33b] <img width="20"  src="/static/img/kanseki-5.png"/></a></span>
<span class='tline' id='l593' data-llen='11278:11301'>　正則不失之察柔順而麗乎中正則不近于邪如此</span>
<span class='tline' id='l594' data-llen='11301:11324'>　則其感動人也以行不以言貴實不貴文此所以能</span>
<span class='tline' id='l595' data-llen='11324:11333'>　致化成之效也</span>
<span class='tline' id='l596' data-llen='11333:11356'>　　蒙謂觀天下无非所麗之物而審其所麗雖可以</span>
<span class='tline' id='l597' data-llen='11356:11370'>　　成治功尢在於養順徳也</span>
<span class='tline' id='l598' data-llen='11370:11387'>象曰明兩作離大人以繼明照于四方</span>
<span class='tline' id='l599' data-llen='11387:11410'>　先儒曰離一也在旅賁則謂之火在噬嗑則謂之電</span>
<span class='tline' id='l600' data-llen='11410:11433'>　在晉則謂之明即離之一字有許多發明不謂之徳</span>
<span class='tline' id='l601' data-llen='11433:11460'><a onclick="displayPageImage('KR1a0084', 'WYG', '004-34a' );" name="004-34a" class="pb">[004-34a] <img width="20"  src="/static/img/kanseki-5.png"/></a></span>
<span class='tline' id='l602' data-llen='11460:11483'>　則謂之政不謂之刑則謂之獄然此特一事耳唯此</span>
<span class='tline' id='l603' data-llen='11483:11506'>　明兩作離以一物盡所謂大人之事則天下皆在照</span>
<span class='tline' id='l604' data-llen='11506:11529'>　臨之内矣故六十四卦之象惟離稱大人彖言重明</span>
<span class='tline' id='l605' data-llen='11529:11552'>　謂二五兩爻君臣同徳也象曰繼明謂上下二體父</span>
<span class='tline' id='l606' data-llen='11552:11559'>　子相繼也</span>
<span class='tline' id='l607' data-llen='11559:11582'>　　蒙謂體重離之象以興重光之治唯以聖人居天</span>
<span class='tline' id='l608' data-llen='11582:11592'>　　位者足以當之</span>
<span class='tline' id='l609' data-llen='11592:11603'>初九履錯然敬之无咎</span>
<span class='tline' id='l610' data-llen='11603:11630'><a onclick="displayPageImage('KR1a0084', 'WYG', '004-34b' );" name="004-34b" class="pb">[004-34b] <img width="20"  src="/static/img/kanseki-5.png"/></a></span>
<span class='tline' id='l611' data-llen='11630:11642'>象曰履錯之敬以辟咎也</span>
<span class='tline' id='l612' data-llen='11642:11665'>　　䝉謂動而不妄則无過矣葢亦因初之失而為之</span>
<span class='tline' id='l613' data-llen='11665:11671'>　　戒也</span>
<span class='tline' id='l614' data-llen='11671:11679'>六二黄離元吉</span>
<span class='tline' id='l615' data-llen='11679:11691'>象曰黄離元吉得中道也</span>
<span class='tline' id='l616' data-llen='11691:11714'>　先儒曰愚按卦體言利貞者人之所麗貴乎正也彖</span>
<span class='tline' id='l617' data-llen='11714:11737'>　言重明者言一人之明不足以盡物也象言繼明者</span>
<span class='tline' id='l618' data-llen='11737:11760'>　言一時之明不足以成物也六爻唯二以柔麗乎中</span>
<span class='tline' id='l619' data-llen='11760:11787'><a onclick="displayPageImage('KR1a0084', 'WYG', '004-35a' );" name="004-35a" class="pb">[004-35a] <img width="20"  src="/static/img/kanseki-5.png"/></a></span>
<span class='tline' id='l620' data-llen='11787:11810'>　正而且為日方中故為最吉五雖在中而非正且統</span>
<span class='tline' id='l621' data-llen='11810:11833'>　全體論之則離已過中故不免憂傷之戚初三四皆</span>
<span class='tline' id='l622' data-llen='11833:11856'>　側而不中故不吉惟上以剛居外卦為利于征伐耳</span>
<span class='tline' id='l623' data-llen='11856:11879'>　大抵坎以剛為勝離以柔為善葢非剛則不能出險</span>
<span class='tline' id='l624' data-llen='11879:11898'>　非柔則不能附麗其要又在得中之為貴</span>
<span class='tline' id='l625' data-llen='11898:11919'>　　䝉謂以中順之徳成文明之美善之大者也</span>
<span class='tline' id='l626' data-llen='11919:11938'>九三日昃之離不鼓缶而歌則大耋之嗟凶</span>
<span class='tline' id='l627' data-llen='11938:11950'>象曰日昃之離何可久也</span>
<span class='tline' id='l628' data-llen='11950:11977'><a onclick="displayPageImage('KR1a0084', 'WYG', '004-35b' );" name="004-35b" class="pb">[004-35b] <img width="20"  src="/static/img/kanseki-5.png"/></a></span>
<span class='tline' id='l629' data-llen='11977:12000'>　　䝉謂人於時運之革易不能安常以自樂則徒嗟</span>
<span class='tline' id='l630' data-llen='12000:12007'>　　无益矣</span>
<span class='tline' id='l631' data-llen='12007:12022'>九四突如其來如焚如死如棄如</span>
<span class='tline' id='l632' data-llen='12022:12035'>象曰突如其來如无所容也</span>
<span class='tline' id='l633' data-llen='12035:12058'>　　䝉謂以剛盛之勢處繼明之初失善繼之道也故</span>
<span class='tline' id='l634' data-llen='12058:12067'>　　聖人甚言之</span>
<span class='tline' id='l635' data-llen='12067:12079'>六五出涕沱若戚嗟若吉</span>
<span class='tline' id='l636' data-llen='12079:12091'>象曰六五之吉離王公也</span>
<span class='tline' id='l637' data-llen='12091:12118'><a onclick="displayPageImage('KR1a0084', 'WYG', '004-36a' );" name="004-36a" class="pb">[004-36a] <img width="20"  src="/static/img/kanseki-5.png"/></a></span>
<span class='tline' id='l638' data-llen='12118:12141'>　　䝉謂以隂附陽而終得其吉者以其據在上之勢</span>
<span class='tline' id='l639' data-llen='12141:12152'>　　而存戒懼之心也</span>
<span class='tline' id='l640' data-llen='12152:12170'>上九王用出征有嘉折首獲匪其醜无咎</span>
<span class='tline' id='l641' data-llen='12170:12182'>象曰王用岀征以正邦也</span>
<span class='tline' id='l642' data-llen='12182:12205'>　先儒曰易于離有甲冑戈兵之象周六卿司馬列于</span>
<span class='tline' id='l643' data-llen='12205:12228'>　夏官豈无意哉夫以柔徳治者不能威肅終焉用師</span>
<span class='tline' id='l644' data-llen='12228:12246'>　謙離是也謙道尚柔而離柔得位故也</span>
<span class='tline' id='l645' data-llen='12246:12266'>　　䝉謂以剛明而居上則威振而刑不濫矣</span>
</p>
<p>
</p>
  </div>
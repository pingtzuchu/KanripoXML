<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0156', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:196'>欽定四庫全書　　　　　經部一</span>
<span class='tline' id='l9' data-llen='196:212'>　易漢學　　　　　　　　易類</span>
<span class='tline' id='l10' data-llen='212:218'>　　提要</span>
<span class='tline' id='l11' data-llen='218:236'>　　　　<span class='krp-note'>臣/</span>等謹案易漢學八卷</span>
<span class='tline' id='l12' data-llen='236:259'>　　　國朝恵棟撰是編乃追考漢儒易學掇拾緒論</span>
<span class='tline' id='l13' data-llen='259:282'>　　　　以見大凡孟長卿易二卷虞仲翔易一卷京</span>
<span class='tline' id='l14' data-llen='282:305'>　　　　君明易二卷干寳易附見鄭康成易一卷荀</span>
<span class='tline' id='l15' data-llen='305:328'>　　　　慈明易一卷其末一卷則棟發明漢易之理</span>
<span class='tline' id='l16' data-llen='328:354'><a onclick="displayPageImage('KR1a0156', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='354:377'>　　　　以辨正河圖洛書先天太極之學其以虞翻</span>
<span class='tline' id='l18' data-llen='377:402'>　　　　次孟喜者以翻别𫝊自稱五世𫝊孟氏易以</span>
<span class='tline' id='l19' data-llen='402:425'>　　　　鄭元次京房者以後漢書稱元通京氏易也</span>
<span class='tline' id='l20' data-llen='425:448'>　　　　荀爽别為一卷則費氏易之流派矣考漢易</span>
<span class='tline' id='l21' data-llen='448:471'>　　　　自田王孫後始岐為施孟梁邱三派然漢書</span>
<span class='tline' id='l22' data-llen='471:495'>　　　　儒林𫝊稱孟喜得易家候陰陽災變書詐言</span>
<span class='tline' id='l23' data-llen='495:519'>　　　　田生且死時枕喜膝獨𫝊而梁邱賀疏通證</span>
<span class='tline' id='l24' data-llen='519:542'>　　　　明謂田生絶于施讐手中時喜歸東海安得</span>
<span class='tline' id='l25' data-llen='542:568'><a onclick="displayPageImage('KR1a0156', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='568:591'>　　　　此事又稱焦延夀嘗從孟喜問易京房以為</span>
<span class='tline' id='l27' data-llen='591:614'>　　　　延夀即孟氏學而翟牧白生不肯皆曰非也</span>
<span class='tline' id='l28' data-llen='614:637'>　　　　劉向亦稱諸易家説皆祖田何楊叔丁將軍</span>
<span class='tline' id='l29' data-llen='637:660'>　　　　大義畧同惟京氏為異黨則漢學之有孟京</span>
<span class='tline' id='l30' data-llen='660:684'>　　　　亦猶宋學之有陳邵均所謂易外别𫝊也費</span>
<span class='tline' id='l31' data-llen='684:708'>　　　　氏學自陳元鄭衆馬融鄭元以下遞𫝊以至</span>
<span class='tline' id='l32' data-llen='708:731'>　　　　王弼是為今本然漢書稱直長於卦筮無章</span>
<span class='tline' id='l33' data-llen='731:754'>　　　　句徒以彖象繫辭十篇文言解説上下經又</span>
<span class='tline' id='l34' data-llen='754:780'><a onclick="displayPageImage('KR1a0156', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='780:803'>　　　　隋志五行家有直易林二卷易内神筮二卷</span>
<span class='tline' id='l36' data-llen='803:826'>　　　　周易筮占林五卷則直易亦兼言卜筮特其</span>
<span class='tline' id='l37' data-llen='826:849'>　　　　爻象承應陰陽變化之説與孟京兩家體例</span>
<span class='tline' id='l38' data-llen='849:872'>　　　　較異合是三派漢學之占法亦約畧盡此矣</span>
<span class='tline' id='l39' data-llen='872:895'>　　　　夫易本為卜筮作而漢儒多參以占候未必</span>
<span class='tline' id='l40' data-llen='895:918'>　　　　盡合周孔之法然其時去古未逺要必有所</span>
<span class='tline' id='l41' data-llen='918:941'>　　　　受之棟採輯遺聞鉤稽考證使學者得畧見</span>
<span class='tline' id='l42' data-llen='941:964'>　　　　漢儒之門徑於易亦不為無功矣孟京兩家</span>
<span class='tline' id='l43' data-llen='964:990'><a onclick="displayPageImage('KR1a0156', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='990:1014'>　　　　之學當歸術數然費氏為象數之正𫝊鄭氏</span>
<span class='tline' id='l45' data-llen='1014:1037'>　　　　之學亦兼用京費之説有未可盡目為䜟緯</span>
<span class='tline' id='l46' data-llen='1037:1060'>　　　　者故仍列之經部焉乾隆四十六年十月恭</span>
<span class='tline' id='l47' data-llen='1060:1068'>　　　　校上</span>
<span class='tline' id='l48' data-llen='1068:1100'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l49' data-llen='1100:1125'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l51' data-llen='1145:1171'><a onclick="displayPageImage('KR1a0156', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l52' data-llen='1171:1178'>易漢學原序</span>
<span class='tline' id='l53' data-llen='1178:1201'>六經定於孔子燬於秦傳於漢漢學之亡久矣獨詩禮</span>
<span class='tline' id='l54' data-llen='1201:1224'>二經猶存毛鄭兩家春秋為杜氏所亂尚書為偽孔氏</span>
<span class='tline' id='l55' data-llen='1224:1247'>所亂易經為王氏所亂杜氏雖有更定大較同於賈服</span>
<span class='tline' id='l56' data-llen='1247:1270'>偽孔氏則襍采馬王之説漢學雖亡而未盡亡也惟王</span>
<span class='tline' id='l57' data-llen='1270:1293'>輔嗣以假象説易根本黄老而漢經師之義蕩然無復</span>
<span class='tline' id='l58' data-llen='1293:1317'>有存者矣故宋人趙紫芝有詩云輔嗣易行無漢學𤣥</span>
<span class='tline' id='l59' data-llen='1317:1340'>暉詩變有唐風蓋實録也棟曽王父樸葊先生嘗閔漢</span>
<span class='tline' id='l60' data-llen='1340:1366'><a onclick="displayPageImage('KR1a0156', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l61' data-llen='1366:1389'>易之不存也取李氏易解所載者參衆説而為之傳天</span>
<span class='tline' id='l62' data-llen='1389:1412'>崇之際遭亂散佚以其説口授王父王父授之先君先</span>
<span class='tline' id='l63' data-llen='1412:1435'>君於是成易説六卷又嘗欲别撰漢經師説易之源流</span>
<span class='tline' id='l64' data-llen='1435:1458'>而未暇也棟趨庭之際習聞餘論左右采獲成書七卷</span>
<span class='tline' id='l65' data-llen='1458:1481'>自孟長卿以下五家之易異流同源其説略備嗚呼先</span>
<span class='tline' id='l66' data-llen='1481:1504'>君無禄即世三年矣以棟之不才何敢輒議著述然以</span>
<span class='tline' id='l67' data-llen='1504:1527'>四世之學上承先漢存什一於千百庶後之思漢學者</span>
<span class='tline' id='l68' data-llen='1527:1547'>猶知取證且使吾子孫無忘舊業云長洲恵棟</span>
</p>
<p>
</p>
  </div>
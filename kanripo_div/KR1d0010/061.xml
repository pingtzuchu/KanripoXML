<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0010', 'WYG', '061-1a' );" name="061-1a" class="pb">[061-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　周禮訂義卷六十一　　　宋　王與之　撰</span><br/>
<span class='tline' id='l10' data-llen='212:235'>鄉士上士八人中士十有六人旅下士三十有二人府</span><br/>
<span class='tline' id='l11' data-llen='235:255'>六人史十有二人胥十有二人徒百有二十人</span><br/>
<span class='tline' id='l12' data-llen='255:278'>　鄭司農曰鄉士主六鄉之獄○鄭鍔曰鄉之刑官最</span><br/>
<span class='tline' id='l13' data-llen='278:301'>　多葢六鄉之人民至衆而小人無知觸法者多也非</span><br/>
<span class='tline' id='l14' data-llen='301:324'>　特刑官之衆史胥共二十四人而徒則百有二十人</span><br/>
<span class='tline' id='l15' data-llen='324:340'>　亦豈非六鄉之廣追逮之多故歟</span><br/>
<span class='tline' id='l16' data-llen='340:366'><a onclick="displayPageImage('KR1d0010', 'WYG', '061-1b' );" name="061-1b" class="pb">[061-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:371'>掌國中</span><br/>
<span class='tline' id='l18' data-llen='371:394'>　黄氏曰六鄉之民王所自治故其獄在國中六鄉教</span><br/>
<span class='tline' id='l19' data-llen='394:417'>　之詳矣其刑亦不同故司徒曰鄉八刑司寇曰鄉刑</span><br/>
<span class='tline' id='l20' data-llen='417:440'>　是也百官之獄亦聽於此○王昭禹曰鄉之獄訟不</span><br/>
<span class='tline' id='l21' data-llen='440:463'>　聽於鄉而聽於國遂之獄訟不聽於遂而聽於郊縣</span><br/>
<span class='tline' id='l22' data-llen='463:486'>　之獄訟不聽於縣而聽於野以其所掌逺而察之欲</span><br/>
<span class='tline' id='l23' data-llen='486:492'>　其近也</span><br/>
<span class='tline' id='l24' data-llen='492:505'>各掌其鄉之民數而糾戒之</span><br/>
<span class='tline' id='l25' data-llen='505:531'><a onclick="displayPageImage('KR1d0010', 'WYG', '061-2a' );" name="061-2a" class="pb">[061-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='531:559'>　鄭康成曰鄉士八人言各者四人而分主三鄉<span class='krp-note'>○王/氏曰</span></span><br/>
<span class='tline' id='l27' data-llen='559:591'>　<span class='krp-note'>鄉士通掌國中/而分掌其鄉也</span>○鄭鍔曰鄉民之數教官掌之此又</span><br/>
<span class='tline' id='l28' data-llen='591:614'>　掌其數者葢欲行糾戒非正治其數也○黄氏曰糾</span><br/>
<span class='tline' id='l29' data-llen='614:637'>　戒之恐其昏迷抵誤而䧟於法也然六鄉四郊郊獄</span><br/>
<span class='tline' id='l30' data-llen='637:660'>　或别主郊刑恐亦有與鄉不同○易氏曰聖人於刑</span><br/>
<span class='tline' id='l31' data-llen='660:683'>　獄非得已而用分職降典而後折民惟刑相我受民</span><br/>
<span class='tline' id='l32' data-llen='683:706'>　而後能和其庶獄則夫戒之糾之令之毋使罪麗於</span><br/>
<span class='tline' id='l33' data-llen='706:716'>　民聖人之本心也</span><br/>
<span class='tline' id='l34' data-llen='716:742'><a onclick="displayPageImage('KR1d0010', 'WYG', '061-2b' );" name="061-2b" class="pb">[061-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='742:751'>聽其獄訟察其辭</span><br/>
<span class='tline' id='l36' data-llen='751:774'>　鄭康成曰察審也○鄭鍔曰聽其獄訟而不察其辭</span><br/>
<span class='tline' id='l37' data-llen='774:797'>　則曲直失當情無由伸○王昭禹曰獄訟以辭為主</span><br/>
<span class='tline' id='l38' data-llen='797:818'>　書曰師聽五辭又曰察辭于差以盡其情而已</span><br/>
<span class='tline' id='l39' data-llen='818:839'>辯其獄訟異其死刑之罪而要之旬而職聽于朝</span><br/>
<span class='tline' id='l40' data-llen='839:862'>　鄭鍔曰惟察辭已知其詳乃從而辨之注以辯為辨</span><br/>
<span class='tline' id='l41' data-llen='862:885'>　别之辨今本字皆作辯是辯論其獄與其訟之情狀</span><br/>
<span class='tline' id='l42' data-llen='885:908'>　也其有死罪者則别異其文書使與不死之刑異不</span><br/>
<span class='tline' id='l43' data-llen='908:934'><a onclick="displayPageImage('KR1d0010', 'WYG', '061-3a' );" name="061-3a" class="pb">[061-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='934:970'>　有以辯之又安能異之耶<span class='krp-note'>○賈氏曰異其死刑之罪/者死與四刑輕重不同文</span></span><br/>
<span class='tline' id='l45' data-llen='970:997'>　<span class='krp-note'>書亦/異</span>○王氏曰死刑之罪定而又要之若今責伏辯</span><br/>
<span class='tline' id='l46' data-llen='997:1037'>　矣<span class='krp-note'>○鄭鍔曰罪之要辭謂之要尚書曰/丕弊要囚皆謂罪人所犯之定論也</span>○賈氏曰雖</span><br/>
<span class='tline' id='l47' data-llen='1037:1060'>　得要實之辭罪定仍至十日乃復以斷刑之職聽斷</span><br/>
<span class='tline' id='l48' data-llen='1060:1083'>　于外朝恐囚虚承其罪十曰不飜即是其實然後向</span><br/>
<span class='tline' id='l49' data-llen='1083:1119'>　外朝對衆更詢乃與之罪<span class='krp-note'>○鄭鍔曰入聽於朝必待/一旬則在已所思者欲審</span></span><br/>
<span class='tline' id='l50' data-llen='1119:1157'>　<span class='krp-note'>容囚者亦得以反覆也○黄氏曰職聽謂/典其獄者典獄移而聽于朝司寇親聽之</span></span><br/>
<span class='tline' id='l51' data-llen='1157:1180'>　易氏曰外朝之位羣臣羣士西面諸侯羣吏東面而</span><br/>
<span class='tline' id='l52' data-llen='1180:1206'><a onclick="displayPageImage('KR1d0010', 'WYG', '061-3b' );" name="061-3b" class="pb">[061-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1206:1229'>　三公北面州長衆庶在其後職聽於此則將以盡人</span><br/>
<span class='tline' id='l54' data-llen='1229:1234'>　之情</span><br/>
<span class='tline' id='l55' data-llen='1234:1248'>司寇聽之斷其獄弊其訟于朝</span><br/>
<span class='tline' id='l56' data-llen='1248:1271'>　王昭禹曰司宼聽之者以司寇正刑明辟也弊其訟</span><br/>
<span class='tline' id='l57' data-llen='1271:1294'>　於朝則無所容其私○賈氏曰弊亦斷也異言耳○</span><br/>
<span class='tline' id='l58' data-llen='1294:1317'>　陳及之曰自方士以上凡獄訟輕者得自斷必死刑</span><br/>
<span class='tline' id='l59' data-llen='1317:1340'>　然後職聽於朝司寇不敢專也自春秋以來凡死刑</span><br/>
<span class='tline' id='l60' data-llen='1340:1364'>　必請于上然後殺晉祁氏擅殺其家臣而晉人殺之趙</span><br/>
<span class='tline' id='l61' data-llen='1364:1390'><a onclick="displayPageImage('KR1d0010', 'WYG', '061-4a' );" name="061-4a" class="pb">[061-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1390:1413'>　鞅擅殺趙午而晉人以為始亂猶舊制也至於諸侯</span><br/>
<span class='tline' id='l63' data-llen='1413:1436'>　將自専之故訝士得諭刑罪于邦國凡四方之有治</span><br/>
<span class='tline' id='l64' data-llen='1436:1445'>　於士者造焉耳</span><br/>
<span class='tline' id='l65' data-llen='1445:1461'>羣士司刑皆在各麗其灋以議獄訟</span><br/>
<span class='tline' id='l66' data-llen='1461:1484'>　賈氏曰吕刑之師聽五辭是也恐専有濫故衆獄官</span><br/>
<span class='tline' id='l67' data-llen='1484:1516'>　共聽之<span class='krp-note'>○易氏曰又欲盡/羣士司刑之情</span>○鄭康成曰麗附也各附</span><br/>
<span class='tline' id='l68' data-llen='1516:1556'>　致其法以成議<span class='krp-note'>○王氏曰若司刑掌五刑之法司刺/掌三刺三赦三宥之法又或掌官法</span></span><br/>
<span class='tline' id='l69' data-llen='1556:1588'>　<span class='krp-note'>或掌官成或掌/官常各麗其法</span>○鄭鍔曰當聽獄之時羣士司刑皆</span><br/>
<span class='tline' id='l70' data-llen='1588:1614'><a onclick="displayPageImage('KR1d0010', 'WYG', '061-4b' );" name="061-4b" class="pb">[061-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1614:1637'>　在各出所見引法以為證攷其人所犯之罪而附麗</span><br/>
<span class='tline' id='l72' data-llen='1637:1653'>　於法共評議之使罪與法相應也</span><br/>
<span class='tline' id='l73' data-llen='1653:1676'>　　愚案議之如何王制曰凡聽五刑之法必原父子</span><br/>
<span class='tline' id='l74' data-llen='1676:1699'>　　之親立君臣之義以權之意論輕重之序慎測淺</span><br/>
<span class='tline' id='l75' data-llen='1699:1722'>　　深之量以别之悉其聦明致其忠愛以盡之此足</span><br/>
<span class='tline' id='l76' data-llen='1722:1734'>　　以想見當時之所議</span><br/>
<span class='tline' id='l77' data-llen='1734:1757'>　王氏詳説曰鄉遂縣方皆云職聽于朝司寇聴之羣</span><br/>
<span class='tline' id='l78' data-llen='1757:1780'>　士司刑皆在而不及三公參聽羣士司刑皆在則是</span><br/>
<span class='tline' id='l79' data-llen='1780:1806'><a onclick="displayPageImage('KR1d0010', 'WYG', '061-5a' );" name="061-5a" class="pb">[061-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1806:1829'>　三公亦在但周公設官之意不欲使卑者臨尊舉卑</span><br/>
<span class='tline' id='l81' data-llen='1829:1836'>　以見尊耳</span><br/>
<span class='tline' id='l82' data-llen='1836:1845'>獄訟成士師受中</span><br/>
<span class='tline' id='l83' data-llen='1845:1868'>　王昭禹曰獄訟成謂獄訟之辭成而無虧○鄭鍔曰</span><br/>
<span class='tline' id='l84' data-llen='1868:1891'>　及議已定然後士師受中成者議已定而不變也中</span><br/>
<span class='tline' id='l85' data-llen='1891:1926'>　者所斷之得中無過不及也<span class='krp-note'>○易氏曰書謂之中若/書所謂咸中有慶小司</span></span><br/>
<span class='tline' id='l86' data-llen='1926:1967'>　<span class='krp-note'>寇所謂登中於天府葢獄訟至於中則無不當/焉○王昭禹曰士師受中謂受其事實之書</span></span><br/>
<span class='tline' id='l87' data-llen='1967:1973'>協日刑殺</span><br/>
<span class='tline' id='l88' data-llen='1973:1999'><a onclick="displayPageImage('KR1d0010', 'WYG', '061-5b' );" name="061-5b" class="pb">[061-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1999:2022'>　鄭司農曰協合也和也和合支幹善日若今時望後</span><br/>
<span class='tline' id='l90' data-llen='2022:2055'>　利日<span class='krp-note'>○賈氏曰子丑等/是支甲乙等是幹</span>○鄭鍔曰擇其可殺之日然</span><br/>
<span class='tline' id='l91' data-llen='2055:2075'>　後行刑刑欲期無刑故擇其支干皆利之日</span><br/>
<span class='tline' id='l92' data-llen='2075:2081'>肆之三日</span><br/>
<span class='tline' id='l93' data-llen='2081:2118'>　賈氏曰肆陳也殺訖陳尸<span class='krp-note'>○鄭司農曰語曰肆諸市/朝春秋𫝊曰三日弃疾請</span></span><br/>
<span class='tline' id='l94' data-llen='2118:2149'>　<span class='krp-note'>尸/</span>○鄭鍔曰逮三日之久使人共知然後弃之<span class='krp-note'>○王/昭禹</span></span><br/>
<span class='tline' id='l95' data-llen='2149:2160'>　<span class='krp-note'>曰所以/懲衆</span></span><br/>
<span class='tline' id='l96' data-llen='2160:2171'>若欲免之則王㑹其期</span><br/>
<span class='tline' id='l97' data-llen='2171:2197'><a onclick="displayPageImage('KR1d0010', 'WYG', '061-6a' );" name="061-6a" class="pb">[061-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2197:2220'>　鄭康成曰免猶赦也○劉執中曰死刑而欲免之用</span><br/>
<span class='tline' id='l99' data-llen='2220:2243'>　八議也○鄭康成曰期謂鄉士職聽于朝司寇聽之</span><br/>
<span class='tline' id='l100' data-llen='2243:2259'>　日王欲赦之則用此時親往議之</span><br/>
<span class='tline' id='l101' data-llen='2259:2282'>　陳及之曰縣士以上三官皆云若欲免之則㑹其期</span><br/>
<span class='tline' id='l102' data-llen='2282:2305'>　夫人苟犯吾法既委之司寇且羣士司刑皆在議刺</span><br/>
<span class='tline' id='l103' data-llen='2305:2328'>　赦宥之已詳而又欲免之亦不忍之心存焉耳雖然</span><br/>
<span class='tline' id='l104' data-llen='2328:2361'>　苟其罪不可赦亦從有司之議焉<span class='krp-note'>○李嘉㑹曰一人/有罪王與三公羣</span></span><br/>
<span class='tline' id='l105' data-llen='2361:2384'>　<span class='krp-note'>臣盡心協力以議其罪/果不可免人亦何辭</span></span><br/>
<span class='tline' id='l106' data-llen='2384:2410'><a onclick="displayPageImage('KR1d0010', 'WYG', '061-6b' );" name="061-6b" class="pb">[061-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2410:2433'>　王氏詳説曰王制有三宥文王世子三宥之外又有</span><br/>
<span class='tline' id='l108' data-llen='2433:2456'>　必赦書曰宥而不曰三宥又有所謂辟者焉鄉士遂</span><br/>
<span class='tline' id='l109' data-llen='2456:2479'>　士縣士則曰免而又不曰三宥又有所謂㑹其期者</span><br/>
<span class='tline' id='l110' data-llen='2479:2502'>　書為商頑民設也故曰宥不曰三宥又曰在辟文王</span><br/>
<span class='tline' id='l111' data-llen='2502:2525'>　世子為公族設也故又云走出致刑于甸人而又有</span><br/>
<span class='tline' id='l112' data-llen='2525:2548'>　必赦之語此不曰三宥者三宥已見於司刺矣若欲</span><br/>
<span class='tline' id='l113' data-llen='2548:2563'>　免之且㑹其期豈有不至三乎</span><br/>
<span class='tline' id='l114' data-llen='2563:2586'>大祭祀大喪紀大軍旅大賔客則各掌其鄉之禁令帥</span><br/>
<span class='tline' id='l115' data-llen='2586:2612'><a onclick="displayPageImage('KR1d0010', 'WYG', '061-7a' );" name="061-7a" class="pb">[061-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2612:2620'>其屬夾道而蹕</span><br/>
<span class='tline' id='l117' data-llen='2620:2643'>　賈氏曰大祭祀若祭天四時迎氣即於四郊大喪紀</span><br/>
<span class='tline' id='l118' data-llen='2643:2666'>　當葬所經道大軍旅王出行所經過大賔客四方諸</span><br/>
<span class='tline' id='l119' data-llen='2666:2689'>　侯來朝各由方而入並過六鄉路以是故各掌其郷</span><br/>
<span class='tline' id='l120' data-llen='2689:2705'>　之禁令○鄭康成曰屬中士以下</span><br/>
<span class='tline' id='l121' data-llen='2705:2728'>　王昭禹曰祭祀喪紀軍旅賔客之大者與邦之大事</span><br/>
<span class='tline' id='l122' data-llen='2728:2751'>　大役掌其禁令而蹕則以獄官掌之欲無敢犯而其</span><br/>
<span class='tline' id='l123' data-llen='2751:2762'>　所掌則有尊卑故也</span><br/>
<span class='tline' id='l124' data-llen='2762:2788'><a onclick="displayPageImage('KR1d0010', 'WYG', '061-7b' );" name="061-7b" class="pb">[061-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2788:2803'>三公若有邦事則為之前驅而辟</span><br/>
<span class='tline' id='l126' data-llen='2803:2826'>　賈氏曰三公有邦事湏親自入鄉則鄉士為公作前</span><br/>
<span class='tline' id='l127' data-llen='2826:2856'>　驅引道而辟止行人<span class='krp-note'>○鄭鍔曰/使敬大臣</span>○王昭禹曰公卿大</span><br/>
<span class='tline' id='l128' data-llen='2856:2879'>　夫教治政事之所自出非刑官先而辟焉則有所不</span><br/>
<span class='tline' id='l129' data-llen='2879:2885'>　行故也</span><br/>
<span class='tline' id='l130' data-llen='2885:2892'>其喪亦如之</span><br/>
<span class='tline' id='l131' data-llen='2892:2915'>　賈氏曰公卿大夫之喪死於此者及葬為之前驅而</span><br/>
<span class='tline' id='l132' data-llen='2915:2919'>　辟</span><br/>
<span class='tline' id='l133' data-llen='2919:2945'><a onclick="displayPageImage('KR1d0010', 'WYG', '061-8a' );" name="061-8a" class="pb">[061-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2945:2958'>凡國有大事則戮其犯命者</span><br/>
<span class='tline' id='l135' data-llen='2958:2980'>　賈氏曰謂征伐田獵之大事故有犯命刑戮之事</span><br/>
<span class='tline' id='l136' data-llen='2980:3003'>　鄭鍔曰民雖鄉官所治刑戮則在鄉士○黄氏曰權</span><br/>
<span class='tline' id='l137' data-llen='3003:3009'>　時之法</span><br/>
<span class='tline' id='l138' data-llen='3009:3032'>遂士中士十有二人府六人史十有二人胥十有二人</span><br/>
<span class='tline' id='l139' data-llen='3032:3040'>徒百有二十人</span><br/>
<span class='tline' id='l140' data-llen='3040:3063'>　鄭鍔曰考遂士以中士十有二人為之先儒謂鄉士</span><br/>
<span class='tline' id='l141' data-llen='3063:3086'>　主六鄉之獄遂士主六遂之獄所以鄉士使上士官</span><br/>
<span class='tline' id='l142' data-llen='3086:3112'><a onclick="displayPageImage('KR1d0010', 'WYG', '061-8b' );" name="061-8b" class="pb">[061-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3112:3135'>　尊而人少遂士使中士官卑而人多者六遂去王國</span><br/>
<span class='tline' id='l144' data-llen='3135:3158'>　逺故官卑以六遂在逺郊外兼主公邑地廣人衆故</span><br/>
<span class='tline' id='l145' data-llen='3158:3181'>　官多今考鄉士之官雖用上士止於八人然又有中</span><br/>
<span class='tline' id='l146' data-llen='3181:3204'>　士十有六人又有旅下士三十有二人然則鄉之官</span><br/>
<span class='tline' id='l147' data-llen='3204:3217'>　多於遂矣先儒殆弗深考</span><br/>
<span class='tline' id='l148' data-llen='3217:3222'>掌四郊</span><br/>
<span class='tline' id='l149' data-llen='3222:3245'>　鄭康成曰謂其地則距王城百里以外至二百里言</span><br/>
<span class='tline' id='l150' data-llen='3245:3274'>　掌四郊者此主四郊獄也六遂之獄在四郊<span class='krp-note'>○賈氏/曰亦若</span></span><br/>
<span class='tline' id='l151' data-llen='3274:3300'><a onclick="displayPageImage('KR1d0010', 'WYG', '061-9a' );" name="061-9a" class="pb">[061-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3300:3342'>　<span class='krp-note'>六鄉地在王城外獄在城中○王氏曰所謂四/郊非鄉地所謂野非遂地葢公邑之在郊野者</span></span><br/>
<span class='tline' id='l153' data-llen='3342:3356'>各掌其遂之民數而糾其戒令</span><br/>
<span class='tline' id='l154' data-llen='3356:3379'>　鄭康成曰遂士十二人言各者二人分主一遂○王</span><br/>
<span class='tline' id='l155' data-llen='3379:3402'>　氏曰鄉士言糾戒之而遂士言糾其戒令者鄉治詳</span><br/>
<span class='tline' id='l156' data-llen='3402:3425'>　故鄉士不特糾之而已又戒焉縣遂治略無所戒也</span><br/>
<span class='tline' id='l157' data-llen='3425:3437'>　違其戒令則糾之而已</span><br/>
<span class='tline' id='l158' data-llen='3437:3460'>聽其獄訟察其辭辯其獄訟異其死刑之罪而要之二</span><br/>
<span class='tline' id='l159' data-llen='3460:3468'>旬而職聽于朝</span><br/>
<span class='tline' id='l160' data-llen='3468:3494'><a onclick="displayPageImage('KR1d0010', 'WYG', '061-9b' );" name="061-9b" class="pb">[061-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3494:3517'>　賈氏曰去王城漸逺恐多枉濫故至二旬容其反覆</span><br/>
<span class='tline' id='l162' data-llen='3517:3555'>　也<span class='krp-note'>○王氏曰鄉士一旬而職聽于朝謹用刑/也遂士以二旬縣士以三旬則逺故也</span></span><br/>
<span class='tline' id='l163' data-llen='3555:3578'>司寇聽之斷其獄弊其訟于朝羣士司刑皆在各麗其</span><br/>
<span class='tline' id='l164' data-llen='3578:3601'>灋以議獄訟獄訟成士師受中協日就郊而刑殺各於</span><br/>
<span class='tline' id='l165' data-llen='3601:3609'>其遂肄之三日</span><br/>
<span class='tline' id='l166' data-llen='3609:3632'>　鄭康成曰就郊而刑殺者遂士也遂士擇刑殺日至</span><br/>
<span class='tline' id='l167' data-llen='3632:3655'>　其時往涖之如鄉士為之矣○賈氏曰鄉士獄在國</span><br/>
<span class='tline' id='l168' data-llen='3655:3678'>　中不湏言就此去郊差逺故云就郊也六鄉之獄并</span><br/>
<span class='tline' id='l169' data-llen='3678:3705'><a onclick="displayPageImage('KR1d0010', 'WYG', '061-10a' );" name="061-10a" class="pb">[061-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3705:3728'>　在國中不得言各六遂之獄分在四郊之外故湏言</span><br/>
<span class='tline' id='l171' data-llen='3728:3733'>　各也</span><br/>
<span class='tline' id='l172' data-llen='3733:3747'>若欲免之則王令三公㑹其期</span><br/>
<span class='tline' id='l173' data-llen='3747:3770'>　鄭康成曰令猶命也王欲赦之則用遂士職聽之時</span><br/>
<span class='tline' id='l174' data-llen='3770:3793'>　命三公往議之○王昭禹曰鄉之獄則王親㑹之遂</span><br/>
<span class='tline' id='l175' data-llen='3793:3816'>　之獄則王令三公㑹之縣之獄則王令六卿㑹之所</span><br/>
<span class='tline' id='l176' data-llen='3816:3831'>　以聽而議之以逺近為之差也</span><br/>
<span class='tline' id='l177' data-llen='3831:3854'>　王氏曰士師為王前驅鄉士為三公前驅遂士為六</span><br/>
<span class='tline' id='l178' data-llen='3854:3881'><a onclick="displayPageImage('KR1d0010', 'WYG', '061-10b' );" name="061-10b" class="pb">[061-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3881:3904'>　卿前驅縣士為大夫前驅今鄉士以王㑹其期遂士</span><br/>
<span class='tline' id='l180' data-llen='3904:3927'>　以三公㑹其期縣士以六卿㑹其期至於大夫則不</span><br/>
<span class='tline' id='l181' data-llen='3927:3947'>　復㑹其期此所㑹之期以尊者為先可知矣</span><br/>
<span class='tline' id='l182' data-llen='3947:3970'>若邦有大事聚衆庶則各掌其遂之禁令帥其屬而蹕</span><br/>
<span class='tline' id='l183' data-llen='3970:3993'>　黄氏曰大事即大祭祀大喪紀大軍旅大賔客也鄉</span><br/>
<span class='tline' id='l184' data-llen='3993:4016'>　舉其目遂舉其凡不必言王所親也邦之大事遂未</span><br/>
<span class='tline' id='l185' data-llen='4016:4044'>　必盡與政令及之則聚其衆庶遂士掌其禁令<span class='krp-note'>○賈/氏曰</span></span><br/>
<span class='tline' id='l186' data-llen='4044:4090'>　<span class='krp-note'>四郊之外無大祭祀大喪紀惟有大軍旅大賔客出/入所經二者有聚衆庶之事故緫云大事聚衆庶耳</span></span><br/>
<span class='tline' id='l187' data-llen='4090:4117'><a onclick="displayPageImage('KR1d0010', 'WYG', '061-11a' );" name="061-11a" class="pb">[061-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4117:4135'>　賈氏曰此雖不言夾道亦當夾道蹕也</span><br/>
<span class='tline' id='l189' data-llen='4135:4155'>六卿若有邦事則為之前驅而辟其喪亦如之</span><br/>
<span class='tline' id='l190' data-llen='4155:4175'>　賈氏曰六鄉近則使三公六遂差逺使六卿</span><br/>
<span class='tline' id='l191' data-llen='4175:4188'>凡郊有大事則戮其犯命者</span><br/>
<span class='tline' id='l192' data-llen='4188:4211'>　黄氏曰其事在郊有犯命者遂士専戮之遂獄在郊</span><br/>
<span class='tline' id='l193' data-llen='4211:4215'>　也</span><br/>
<span class='tline' id='l194' data-llen='4215:4238'>縣士中士三十有二人府八人史十有六人胥十有六</span><br/>
<span class='tline' id='l195' data-llen='4238:4247'>人徒百有六十人</span><br/>
<span class='tline' id='l196' data-llen='4247:4274'><a onclick="displayPageImage('KR1d0010', 'WYG', '061-11b' );" name="061-11b" class="pb">[061-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4274:4297'>　黄氏曰縣士所掌野獄自三百里至五百里稍縣都</span><br/>
<span class='tline' id='l198' data-llen='4297:4320'>　之餘邑王自使人治之者也家都之獄方士治之稍</span><br/>
<span class='tline' id='l199' data-llen='4320:4343'>　不為家縣都則為餘邑其獄縣士治之謂之縣士鄉</span><br/>
<span class='tline' id='l200' data-llen='4343:4366'>　法成於州野法成於縣稍縣都餘邑皆行縣法如遂</span><br/>
<span class='tline' id='l201' data-llen='4366:4389'>　緫稱之曰野各掌其縣之民數合稍縣都之餘邑分</span><br/>
<span class='tline' id='l202' data-llen='4389:4408'>　為三十二而各主其民數也康成之説是</span><br/>
<span class='tline' id='l203' data-llen='4408:4412'>掌野</span><br/>
<span class='tline' id='l204' data-llen='4412:4435'>　王氏詳説曰鄉士上士八人鄭氏以為四人分主三</span><br/>
<span class='tline' id='l205' data-llen='4435:4462'><a onclick="displayPageImage('KR1d0010', 'WYG', '061-12a' );" name="061-12a" class="pb">[061-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4462:4485'>　鄉是二分治其六鄉之獄遂士中士十二人鄭氏以</span><br/>
<span class='tline' id='l207' data-llen='4485:4508'>　為二人分主一遂是六分治其六遂之獄縣士中士</span><br/>
<span class='tline' id='l208' data-llen='4508:4531'>　三十二人賈氏以為三百里之稍地地狹人寡以十</span><br/>
<span class='tline' id='l209' data-llen='4531:4554'>　人治其公邑之獄四百里之縣地五百里之都地地</span><br/>
<span class='tline' id='l210' data-llen='4554:4578'>　廣人多以二十二人分治公邑之獄方士十有六人鄭</span><br/>
<span class='tline' id='l211' data-llen='4578:4601'>　氏以為四人主一方是四人分治其三等采地之獄</span><br/>
<span class='tline' id='l212' data-llen='4601:4624'>　然縣士之説賈氏失之賈氏亦本鄭氏之意而為是</span><br/>
<span class='tline' id='l213' data-llen='4624:4647'>　説也縣之名不一而足大司徒四甸為縣是二十里</span><br/>
<span class='tline' id='l214' data-llen='4647:4674'><a onclick="displayPageImage('KR1d0010', 'WYG', '061-12b' );" name="061-12b" class="pb">[061-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4674:4697'>　之縣也遂人五鄙為縣是二千五百家之縣也載師</span><br/>
<span class='tline' id='l216' data-llen='4697:4720'>　小都之田任縣地是四百里之縣也縣師掌邦國都</span><br/>
<span class='tline' id='l217' data-llen='4720:4743'>　鄙稍甸郊里之地域夫外而邦國内而郊里繫之縣</span><br/>
<span class='tline' id='l218' data-llen='4743:4766'>　師者是天下亦得謂之縣也中而都鄙稍甸繫之縣</span><br/>
<span class='tline' id='l219' data-llen='4766:4789'>　師者是四等公邑亦得謂之縣也鄉士掌鄉獄遂士</span><br/>
<span class='tline' id='l220' data-llen='4789:4812'>　掌遂獄方士掌采地之獄則知縣士掌四等公邑之</span><br/>
<span class='tline' id='l221' data-llen='4812:4835'>　獄矣惟六鄉無公邑之田自遂達畿自二百里至五</span><br/>
<span class='tline' id='l222' data-llen='4835:4858'>　百里而公邑之田在是矣先鄭鄉士遂士之説謂百</span><br/>
<span class='tline' id='l223' data-llen='4858:4885'><a onclick="displayPageImage('KR1d0010', 'WYG', '061-13a' );" name="061-13a" class="pb">[061-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4885:4908'>　里二百里與後鄭同而以三百里至四百里為縣非</span><br/>
<span class='tline' id='l225' data-llen='4908:4931'>　也以四百里至五百里為方亦非也後鄭鄉遂縣方</span><br/>
<span class='tline' id='l226' data-llen='4931:4954'>　之説最合於經但以距王城二百里以外至三百里</span><br/>
<span class='tline' id='l227' data-llen='4954:4977'>　曰野三百里以外至四百里曰縣四百里以外至五</span><br/>
<span class='tline' id='l228' data-llen='4977:5000'>　百里曰都為都縣野之獄焉其意以為四等公邑而</span><br/>
<span class='tline' id='l229' data-llen='5000:5023'>　二百里之甸所有公邑之獄遂士兼之故止於三等</span><br/>
<span class='tline' id='l230' data-llen='5023:5046'>　公邑也殊不知遂士之不可兼治公邑猶鄉之不可</span><br/>
<span class='tline' id='l231' data-llen='5046:5069'>　兼治六遂況縣士三十有二人則是以八人主一等</span><br/>
<span class='tline' id='l232' data-llen='5069:5096'><a onclick="displayPageImage('KR1d0010', 'WYG', '061-13b' );" name="061-13b" class="pb">[061-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5096:5119'>　公邑是四分治公邑之獄設官之數豈不曉然乎鄭</span><br/>
<span class='tline' id='l234' data-llen='5119:5139'>　氏得之於縣師而失之於縣士學者所未喻</span><br/>
<span class='tline' id='l235' data-llen='5139:5148'>各掌其縣之民數</span><br/>
<span class='tline' id='l236' data-llen='5148:5171'>　賈氏曰序官縣士三十二人縣獄既有三處葢三百</span><br/>
<span class='tline' id='l237' data-llen='5171:5194'>　里地狹人少當十人四百里五百里地廣民多當各</span><br/>
<span class='tline' id='l238' data-llen='5194:5204'>　十一人故云各掌</span><br/>
<span class='tline' id='l239' data-llen='5204:5227'>糾其戒令而聽其獄訟察其辭辯其獄訟異其死刑之</span><br/>
<span class='tline' id='l240' data-llen='5227:5240'>罪而要之三旬而職聽于朝</span><br/>
<span class='tline' id='l241' data-llen='5240:5267'><a onclick="displayPageImage('KR1d0010', 'WYG', '061-14a' );" name="061-14a" class="pb">[061-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5267:5290'>　賈氏曰去王又逺故加至三旬○林椅曰鄉遂縣士</span><br/>
<span class='tline' id='l243' data-llen='5290:5313'>　糾其民數而戒之當其未犯有司之時其明于五刑</span><br/>
<span class='tline' id='l244' data-llen='5313:5336'>　以弼五教之意至矣所謂民訟以地比正之葢有獄</span><br/>
<span class='tline' id='l245' data-llen='5336:5357'>　訟則鄉遂都家之長同聽之麗于刑則歸之士</span><br/>
<span class='tline' id='l246' data-llen='5357:5380'>司寇聽之斷其獄弊其訟于朝羣士司刑皆在各麗其</span><br/>
<span class='tline' id='l247' data-llen='5380:5403'>灋以議獄訟獄訟成士師受中協日刑殺各就其縣肆</span><br/>
<span class='tline' id='l248' data-llen='5403:5408'>之三日</span><br/>
<span class='tline' id='l249' data-llen='5408:5427'>　鄭康成曰刑殺各就其縣者亦謂縣士也</span><br/>
<span class='tline' id='l250' data-llen='5427:5454'><a onclick="displayPageImage('KR1d0010', 'WYG', '061-14b' );" name="061-14b" class="pb">[061-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5454:5468'>若欲免之則王命六卿㑹其期</span><br/>
<span class='tline' id='l252' data-llen='5468:5491'>　鄭康成曰期亦謂縣士職聽之時○賈氏曰以其差</span><br/>
<span class='tline' id='l253' data-llen='5491:5499'>　逺不使三公</span><br/>
<span class='tline' id='l254' data-llen='5499:5522'>若邦有大役聚衆庶則各掌其縣之禁令若大夫有邦</span><br/>
<span class='tline' id='l255' data-llen='5522:5537'>事則為之前驅而辟其喪亦如之</span><br/>
<span class='tline' id='l256' data-llen='5537:5560'>　賈氏曰直言大役不言大事又不言帥屬而蹕則非</span><br/>
<span class='tline' id='l257' data-llen='5560:5583'>　王行征伐之事謂起大役使民衆故直言各掌縣之</span><br/>
<span class='tline' id='l258' data-llen='5583:5602'>　禁令而已○黄氏曰自稍以往惟共邦役</span><br/>
<span class='tline' id='l259' data-llen='5602:5629'><a onclick="displayPageImage('KR1d0010', 'WYG', '061-15a' );" name="061-15a" class="pb">[061-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5629:5642'>凡野有大事則戮其犯命者</span><br/>
<span class='tline' id='l261' data-llen='5642:5665'>　鄭康成曰野距王城二百里以外及縣都○黄氏曰</span><br/>
<span class='tline' id='l262' data-llen='5665:5678'>　野有大事謂其事在野者</span><br/>
<span class='tline' id='l263' data-llen='5678:5701'>方士中士十有六人府八人史十有六人胥十有六人</span><br/>
<span class='tline' id='l264' data-llen='5701:5709'>徒百有六十人</span><br/>
<span class='tline' id='l265' data-llen='5709:5732'>　易氏曰掌都家之獄訟者謂之都士家士獄訟成則</span><br/>
<span class='tline' id='l266' data-llen='5732:5755'>　告于方士方士掌都家亦以都家在王畿之四方故</span><br/>
<span class='tline' id='l267' data-llen='5755:5759'>　也</span><br/>
<span class='tline' id='l268' data-llen='5759:5786'><a onclick="displayPageImage('KR1d0010', 'WYG', '061-15b' );" name="061-15b" class="pb">[061-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5786:5791'>掌都家</span><br/>
<span class='tline' id='l270' data-llen='5791:5814'>　鄭康成曰都王子弟及公卿之采地家大夫之采地</span><br/>
<span class='tline' id='l271' data-llen='5814:5837'>　大都在畺地小都在縣地家邑在稍地○賈氏曰縣</span><br/>
<span class='tline' id='l272' data-llen='5837:5860'>　士自掌三等公邑之獄方士自掌三等采地之獄且</span><br/>
<span class='tline' id='l273' data-llen='5860:5883'>　縣士親掌之若方士遥掌之采地自有都家之士掌</span><br/>
<span class='tline' id='l274' data-llen='5883:5894'>　獄有事上於方士耳</span><br/>
<span class='tline' id='l275' data-llen='5894:5917'>聽其獄訟之辭辨其死刑之罪而要之三月而上獄訟</span><br/>
<span class='tline' id='l276' data-llen='5917:5921'>于國</span><br/>
<span class='tline' id='l277' data-llen='5921:5948'><a onclick="displayPageImage('KR1d0010', 'WYG', '061-16a' );" name="061-16a" class="pb">[061-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5948:5971'>　易氏曰聽都士家士所告之辭又辨其一死四刑輕</span><br/>
<span class='tline' id='l279' data-llen='5971:5994'>　重之書言上于國而不言聽于朝葢鄉士遂士縣士</span><br/>
<span class='tline' id='l280' data-llen='5994:6017'>　自以其職而列於九棘下故曰職聽于朝方士掌都</span><br/>
<span class='tline' id='l281' data-llen='6017:6040'>　家不必職聽上獄訟于國而已○王昭禹曰三月而</span><br/>
<span class='tline' id='l282' data-llen='6040:6062'>　後上於國者則以其所掌又逺其待之又宜久也</span><br/>
<span class='tline' id='l283' data-llen='6062:6085'>　鄭康成曰三月乃上要者又變朝言國以其自有君</span><br/>
<span class='tline' id='l284' data-llen='6085:6107'>　異之<span class='krp-note'>○賈氏曰異之謂/異於郷遂縣士等</span></span><br/>
<span class='tline' id='l285' data-llen='6107:6130'>司寇聽其成于朝羣士司刑皆在各麗其灋以議獄訟</span><br/>
<span class='tline' id='l286' data-llen='6130:6157'><a onclick="displayPageImage('KR1d0010', 'WYG', '061-16b' );" name="061-16b" class="pb">[061-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6157:6195'>　鄭康成曰成平也<span class='krp-note'>○鄭司農曰春秋𫝊曰晉邢/侯與雍子爭鄐田久而無成</span>○賈</span><br/>
<span class='tline' id='l288' data-llen='6195:6218'>　氏曰上三處言司寇聽之此獨云聽其成成謂采地</span><br/>
<span class='tline' id='l289' data-llen='6218:6233'>　之士所平斷文書亦異於上也</span><br/>
<span class='tline' id='l290' data-llen='6233:6242'>獄訟成士師受中</span><br/>
<span class='tline' id='l291' data-llen='6242:6265'>　王氏曰又言獄訟成前所謂成都家聽斷之成也後</span><br/>
<span class='tline' id='l292' data-llen='6265:6282'>　所謂成司寇羣士司刑聽議之成也</span><br/>
<span class='tline' id='l293' data-llen='6282:6296'>書其刑殺之成與其聽獄訟者</span><br/>
<span class='tline' id='l294' data-llen='6296:6319'>　鄭康成曰都家之吏自協日刑殺但書其成與治獄</span><br/>
<span class='tline' id='l295' data-llen='6319:6346'><a onclick="displayPageImage('KR1d0010', 'WYG', '061-17a' );" name="061-17a" class="pb">[061-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6346:6381'>　之吏姓名備反覆有失實者<span class='krp-note'>○王昭禹曰書其刑殺/之成則知其所犯之罪</span></span><br/>
<span class='tline' id='l297' data-llen='6381:6420'>　<span class='krp-note'>書其聽獄訟者則知其聽獄訟之/人先王欲其獄成而孚輸而孚者</span>○黄氏曰書其成</span><br/>
<span class='tline' id='l298' data-llen='6420:6438'>　以與都家之聽獄訟者葢都士家士也</span><br/>
<span class='tline' id='l299' data-llen='6438:6457'>凡都家之大事聚衆庶則各掌其方之禁令</span><br/>
<span class='tline' id='l300' data-llen='6457:6480'>　鄭康成曰方士十六人言各掌其方者四人而主一</span><br/>
<span class='tline' id='l301' data-llen='6480:6499'>　方也其方以王之事動衆則為班禁令焉</span><br/>
<span class='tline' id='l302' data-llen='6499:6517'>以時脩其縣灋若歲終則省之而誅賞焉</span><br/>
<span class='tline' id='l303' data-llen='6517:6540'>　鄭康成曰縣法縣師之職也其職掌邦國都鄙稍甸</span><br/>
<span class='tline' id='l304' data-llen='6540:6567'><a onclick="displayPageImage('KR1d0010', 'WYG', '061-17b' );" name="061-17b" class="pb">[061-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6567:6590'>　郊野之地域而辨其夫家人民田萊之數及其六畜</span><br/>
<span class='tline' id='l306' data-llen='6590:6613'>　車輦之稽方士以四時脩此法歲終又省之則與掌</span><br/>
<span class='tline' id='l307' data-llen='6613:6654'>　民數亦相近<span class='krp-note'>○黄氏曰縣法即甸法也後鄭謂縣師/之法是也都鄙比法小司徒掌之此獨</span></span><br/>
<span class='tline' id='l308' data-llen='6654:6700'>　<span class='krp-note'>省其治野法然則都鄙有鄉有遂可知都家各有主/者使方士省之因其聚衆庶掌禁令故使掌修其法</span></span><br/>
<span class='tline' id='l309' data-llen='6700:6710'>　<span class='krp-note'>猶馭/衆也</span></span><br/>
<span class='tline' id='l310' data-llen='6710:6756'>　<span class='krp-note'>劉迎曰縣法司宼所縣象魏之法自挾日既斂之後/方士以時修之至歲終則省其功過而誅賞焉以待</span></span><br/>
<span class='tline' id='l311' data-llen='6756:6802'>　<span class='krp-note'>來歲之再縣耳先儒乃謂修縣師之法夫縣師地官/之屬所掌不過邦國甸稍郊里之地域與方士之士</span></span><br/>
<span class='tline' id='l312' data-llen='6802:6848'>　<span class='krp-note'>治了無干豫況方士掌公卿王子弟采地之刑凡有/罪則書其刑之成于國此正縣象魏之法也非以為</span></span><br/>
<span class='tline' id='l313' data-llen='6848:6875'><a onclick="displayPageImage('KR1d0010', 'WYG', '061-18a' );" name="061-18a" class="pb">[061-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6875:6921'>　<span class='krp-note'>縣師五百里恐民之久而易犯故以時修之至歲終/而行誅賞也先儒誤以縣為縣又以為縣師之法亦</span></span><br/>
<span class='tline' id='l315' data-llen='6921:6948'>　<span class='krp-note'>已妄/矣</span>○鄭鍔曰彼既不屬鄉遂慮其法易以廢壊歲</span><br/>
<span class='tline' id='l316' data-llen='6948:6970'>　終將廵省之以行誅賞則不可不以時使之脩也</span><br/>
<span class='tline' id='l317' data-llen='6970:6983'>凡都家之士所上治則主之</span><br/>
<span class='tline' id='l318' data-llen='6983:7006'>　易氏曰都士家士上所治之獄方士主之以上於國</span><br/>
<span class='tline' id='l319' data-llen='7006:7029'>　○黄氏曰都家後鄭説是言民不純屬王非司徒教</span><br/>
<span class='tline' id='l320' data-llen='7029:7052'>　法頒之于邦國都鄙使之各以教其所治民教之不</span><br/>
<span class='tline' id='l321' data-llen='7052:7075'>　至而入于罪戾治之者當任其咎故其民數其長各</span><br/>
<span class='tline' id='l322' data-llen='7075:7102'><a onclick="displayPageImage('KR1d0010', 'WYG', '061-18b' );" name="061-18b" class="pb">[061-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7102:7125'>　主之獨上其獄訟于國而羣士議法則冢宰所謂刑</span><br/>
<span class='tline' id='l324' data-llen='7125:7148'>　以馭其威畿内當有統也○又曰罪與法疑而讞者</span><br/>
<span class='tline' id='l325' data-llen='7148:7171'>　也訝士四方之有治于士者鄭謂之讞此乃謂之小</span><br/>
<span class='tline' id='l326' data-llen='7171:7180'>　事不附罪何耶</span><br/>
<span class='tline' id='l327' data-llen='7180:7201'>訝士中士八人府四人史八人胥八人徒八十人</span><br/>
<span class='tline' id='l328' data-llen='7201:7224'>　黄氏曰案其職邦有賔客則與行人送逆之故鄭遂</span><br/>
<span class='tline' id='l329' data-llen='7224:7247'>　以為逆迓之迓與掌迓同掌迓固為迓賔客也訝士</span><br/>
<span class='tline' id='l330' data-llen='7247:7270'>　獄官而送逆賔客者葢有前驅辟蹕與司寇以下分</span><br/>
<span class='tline' id='l331' data-llen='7270:7297'><a onclick="displayPageImage('KR1d0010', 'WYG', '061-19a' );" name="061-19a" class="pb">[061-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7297:7320'>　其事賔客自外至則使訝士主之至其稱訝士者本</span><br/>
<span class='tline' id='l333' data-llen='7320:7357'>　為迎受四方之獄云爾<span class='krp-note'>○李嘉㑹曰訝迎也王氏易/氏皆云以言逆人謂之訝有</span></span><br/>
<span class='tline' id='l334' data-llen='7357:7403'>　<span class='krp-note'>賔客與行人逆逆則訝也而掌諸侯之獄者罪刑所/當諭亂獄當往成亦以言為上也然大體以迎候防</span></span><br/>
<span class='tline' id='l335' data-llen='7403:7423'>　<span class='krp-note'>衞賔客為急讀誓/命及五禁亦言也</span></span><br/>
<span class='tline' id='l336' data-llen='7423:7431'>掌四方之獄訟</span><br/>
<span class='tline' id='l337' data-llen='7431:7445'>　鄭司農曰四方諸侯之獄訟</span><br/>
<span class='tline' id='l338' data-llen='7445:7453'>諭罪刑于邦國</span><br/>
<span class='tline' id='l339' data-llen='7453:7476'>　鄭鍔曰諭其人所坐之罪與王朝行刑之意于邦國</span><br/>
<span class='tline' id='l340' data-llen='7476:7503'><a onclick="displayPageImage('KR1d0010', 'WYG', '061-19b' );" name="061-19b" class="pb">[061-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7503:7533'>　使四方知王朝所以斷此事者意如此也<span class='krp-note'>○黄氏曰/罪疑於重</span></span><br/>
<span class='tline' id='l342' data-llen='7533:7568'>　<span class='krp-note'>輕法疑於進退則皆諭之○劉執中曰/非其民之獄訟故曰諭罪刑于邦國</span></span><br/>
<span class='tline' id='l343' data-llen='7568:7581'>凡四方之有治於士者造焉</span><br/>
<span class='tline' id='l344' data-llen='7581:7604'>　鄭鍔曰四方獄事有疑者來治于王朝之士師則先</span><br/>
<span class='tline' id='l345' data-llen='7604:7626'>　造于訝士訝士乃為之通于士師使其事無不達</span><br/>
<span class='tline' id='l346' data-llen='7626:7638'>四方有亂獄則往而成之</span><br/>
<span class='tline' id='l347' data-llen='7638:7661'>　鄭鍔曰亂獄其國之臣下干名犯分彼内自亂無自</span><br/>
<span class='tline' id='l348' data-llen='7661:7684'>　致其事以上達之理則奉王命以往而成之謂斷定</span><br/>
<span class='tline' id='l349' data-llen='7684:7711'><a onclick="displayPageImage('KR1d0010', 'WYG', '061-20a' );" name="061-20a" class="pb">[061-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7711:7746'>　其非常之罪<span class='krp-note'>○鄭康成曰往而成之/猶吕歩舒使治淮南獄</span>○王昭禹曰成</span><br/>
<span class='tline' id='l351' data-llen='7746:7760'>　者使兩議皆成而莫之虧也</span><br/>
<span class='tline' id='l352' data-llen='7760:7783'>邦有賔客則與行人送逆之入於國則為之前驅而辟</span><br/>
<span class='tline' id='l353' data-llen='7783:7799'>野亦如之居館則帥其屬而為之蹕</span><br/>
<span class='tline' id='l354' data-llen='7799:7822'>　鄭康成曰送逆謂始來及去也○鄭鍔曰邦有賔客</span><br/>
<span class='tline' id='l355' data-llen='7822:7845'>　至則與行人之官送逆之行人掌其禮而訝士治其</span><br/>
<span class='tline' id='l356' data-llen='7845:7868'>　刑使人畏也賔入國為之前驅而辟在野亦然以刑</span><br/>
<span class='tline' id='l357' data-llen='7868:7891'>　先焉使人不暴客也客已入館則環其外而蹕止行</span><br/>
<span class='tline' id='l358' data-llen='7891:7918'><a onclick="displayPageImage('KR1d0010', 'WYG', '061-20b' );" name="061-20b" class="pb">[061-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7918:7946'>　人<span class='krp-note'>○易氏曰行人以禮言訝士/以刑言刑以肅其禮而已</span></span><br/>
<span class='tline' id='l360' data-llen='7946:7953'>誅戮暴客者</span><br/>
<span class='tline' id='l361' data-llen='7953:7976'>　王昭禹曰客者國之所禮而暴客則刑之所取也故</span><br/>
<span class='tline' id='l362' data-llen='7976:7982'>　誅戮之</span><br/>
<span class='tline' id='l363' data-llen='7982:7995'>客出入則道之有治則賛之</span><br/>
<span class='tline' id='l364' data-llen='7995:8019'>　鄭康成曰出入謂朝覲於王時也春秋𫝊曰晉侯受</span><br/>
<span class='tline' id='l365' data-llen='8019:8042'>　䇿以出出入三覲○鄭鍔曰客之出入恐人得而犯</span><br/>
<span class='tline' id='l366' data-llen='8042:8065'>　故道而引之有事當治於王朝則賛而相之此所以</span><br/>
<span class='tline' id='l367' data-llen='8065:8092'><a onclick="displayPageImage('KR1d0010', 'WYG', '061-21a' );" name="061-21a" class="pb">[061-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8092:8099'>　名官曰訝</span><br/>
<span class='tline' id='l369' data-llen='8099:8114'>凡邦之大事聚衆庶則讀其誓禁</span><br/>
<span class='tline' id='l370' data-llen='8114:8137'>　賈氏曰大事者自是在國征伐之等聚衆庶非諸侯</span><br/>
<span class='tline' id='l371' data-llen='8137:8167'>　之事則訝士讀其誓命之辭及五禁之法<span class='krp-note'>○王昭禹/曰誓禁之</span></span><br/>
<span class='tline' id='l372' data-llen='8167:8198'>　<span class='krp-note'>所施訝士讀之而已非掌之也必/使訝士者犯誓禁則施刑故也</span></span><br/>
<span class='tline' id='l373' data-llen='8198:8201'>　</span><br/>
<span class='tline' id='l374' data-llen='8201:8204'>　</span><br/>
<span class='tline' id='l375' data-llen='8204:8207'>　</span><br/>
<span class='tline' id='l376' data-llen='8207:8234'><a onclick="displayPageImage('KR1d0010', 'WYG', '061-21b' );" name="061-21b" class="pb">[061-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8234:8237'>　</span><br/>
<span class='tline' id='l378' data-llen='8237:8240'>　</span><br/>
<span class='tline' id='l379' data-llen='8240:8243'>　</span><br/>
<span class='tline' id='l380' data-llen='8243:8246'>　</span><br/>
<span class='tline' id='l381' data-llen='8246:8249'>　</span><br/>
<span class='tline' id='l382' data-llen='8249:8252'>　</span><br/>
<span class='tline' id='l383' data-llen='8252:8255'>　</span><br/>
<span class='tline' id='l384' data-llen='8255:8266'>　周禮訂義卷六十一</span><br/>
</p>
<p><br/>
</p>
  </div>
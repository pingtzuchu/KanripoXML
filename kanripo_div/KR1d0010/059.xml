<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0010', 'WYG', '059-1a' );" name="059-1a" class="pb">[059-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　周禮訂義卷五十九　　　宋　王與之　撰</span><br/>
<span class='tline' id='l10' data-llen='212:222'>小司寇中大夫二人</span><br/>
<span class='tline' id='l11' data-llen='222:234'>小司寇之職掌外朝之政</span><br/>
<span class='tline' id='l12' data-llen='234:257'>　　愚案天子諸侯有三朝說已見司士此外朝即朝</span><br/>
<span class='tline' id='l13' data-llen='257:277'>　　士所掌乃在庫門之外鄭謂雉門外非也</span><br/>
<span class='tline' id='l14' data-llen='277:300'>　王氏詳說曰三朝之制有掌其位者有掌其政者朝</span><br/>
<span class='tline' id='l15' data-llen='300:323'>　士掌外朝之位掌其政者小司寇司士掌治朝之位</span><br/>
<span class='tline' id='l16' data-llen='323:349'><a onclick="displayPageImage('KR1d0010', 'WYG', '059-1b' );" name="059-1b" class="pb">[059-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　掌其政者大宰小司寇掌外朝之政而大宰云王眡</span><br/>
<span class='tline' id='l18' data-llen='372:395'>　治朝則賛治是也外朝言政而治朝言治豈非大宰</span><br/>
<span class='tline' id='l19' data-llen='395:418'>　尊於司寇而治尊於政乎但燕朝正其服位大僕也</span><br/>
<span class='tline' id='l20' data-llen='418:441'>　出入王之大命亦大僕也知此則知三朝之制有降</span><br/>
<span class='tline' id='l21' data-llen='441:464'>　殺矣○鄭鍔曰小司寇刑官之貳宜以掌刑為先今</span><br/>
<span class='tline' id='l22' data-llen='464:487'>　首言掌外朝詢萬民之政所謂聽獄訟之事乃列乎</span><br/>
<span class='tline' id='l23' data-llen='487:510'>　後豈不以邦之大事未有過於三事之詢民當詢民</span><br/>
<span class='tline' id='l24' data-llen='510:533'>　之時掌擯民而叙進以對人君之問必列於前以重</span><br/>
<span class='tline' id='l25' data-llen='533:559'><a onclick="displayPageImage('KR1d0010', 'WYG', '059-2a' );" name="059-2a" class="pb">[059-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:564'>　其事</span><br/>
<span class='tline' id='l27' data-llen='564:587'>以致萬民而詢焉一曰詢國危二曰詢國遷三曰詢立</span><br/>
<span class='tline' id='l28' data-llen='587:590'>君</span><br/>
<span class='tline' id='l29' data-llen='590:613'>　劉迎曰於此詢萬民亦古緫章衢室之遺意○鄭司</span><br/>
<span class='tline' id='l30' data-llen='613:636'>　農曰致聚萬民也詢謀也○鄭康成曰國危謂有兵</span><br/>
<span class='tline' id='l31' data-llen='636:679'>　寇之難<span class='krp-note'>○鄭鍔曰寇難已迫危而不安問民以圖安/之計哀元年呉入楚陳懐公朝國人而問焉</span></span><br/>
<span class='tline' id='l32' data-llen='679:711'>　<span class='krp-note'>○王昭禹曰若周/公之討亂是也</span>○鄭鍔曰國遷則都邑不寧將去</span><br/>
<span class='tline' id='l33' data-llen='711:734'>　故即新問民以遷居之利害盤庚之都亳殷是也○</span><br/>
<span class='tline' id='l34' data-llen='734:760'><a onclick="displayPageImage('KR1d0010', 'WYG', '059-2b' );" name="059-2b" class="pb">[059-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:792'>　鄭康成曰立君謂無冢適選於庶也<span class='krp-note'>○鄭鍔曰或冢/適不賢將立支</span></span><br/>
<span class='tline' id='l36' data-llen='792:835'>　<span class='krp-note'>庶問民以孰宜為君如隱四年衞人立晉是也/○王昭禹曰若文王舍伯邑考立武王是也</span>○劉</span><br/>
<span class='tline' id='l37' data-llen='835:858'>　執中曰三者國之大政皆順民而為之故小司寇掌</span><br/>
<span class='tline' id='l38' data-llen='858:881'>　外朝之政以致萬民而詢之者州長也黨正也族師</span><br/>
<span class='tline' id='l39' data-llen='881:904'>　也閭胥也比長也而三公為之師以六卿為之帥備</span><br/>
<span class='tline' id='l40' data-llen='904:927'>　六卿之官而百職舉焉謹六鄉之敎而三物修焉行</span><br/>
<span class='tline' id='l41' data-llen='927:950'>　大比之禮而賢能出焉周之致萬民其道如是故有</span><br/>
<span class='tline' id='l42' data-llen='950:973'>　大政大疑大謀則必詢之乃能輔王之志而弊王之</span><br/>
<span class='tline' id='l43' data-llen='973:999'><a onclick="displayPageImage('KR1d0010', 'WYG', '059-3a' );" name="059-3a" class="pb">[059-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='999:1043'>　謀<span class='krp-note'>○李氏曰以匹夫細民得與公卿並列於王朝之/上亦足以見古之盛時公道大明而下情上達</span></span><br/>
<span class='tline' id='l45' data-llen='1043:1074'>其位王南鄉<span class='krp-note'>許亮/反</span>三公及州長<span class='krp-note'>丁丈/反</span>百姓北面羣臣西</span><br/>
<span class='tline' id='l46' data-llen='1074:1081'>面羣吏東面</span><br/>
<span class='tline' id='l47' data-llen='1081:1104'>　王氏曰三公鄉老上言三公中言州長下言百姓則</span><br/>
<span class='tline' id='l48' data-llen='1104:1133'>　六鄉皆在矣上言萬民下言百姓則相備也<span class='krp-note'>○愚案/百姓以</span></span><br/>
<span class='tline' id='l49' data-llen='1133:1148'>　<span class='krp-note'>族姓言萬民/以人衆言</span></span><br/>
<span class='tline' id='l50' data-llen='1148:1171'>　鄭鍔曰詢民正以民為主三公答王而北面是其常</span><br/>
<span class='tline' id='l51' data-llen='1171:1194'>　也今鄉之州長與百姓皆北面者得以答君羣臣卿</span><br/>
<span class='tline' id='l52' data-llen='1194:1220'><a onclick="displayPageImage('KR1d0010', 'WYG', '059-3b' );" name="059-3b" class="pb">[059-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1220:1243'>　大夫也在東而西面羣吏府史胥徒也在西而東面</span><br/>
<span class='tline' id='l54' data-llen='1243:1266'>　則左右以輔相之爾王公而下府史皆在而王之所</span><br/>
<span class='tline' id='l55' data-llen='1266:1289'>　詢者民爾民非有位於朝者及詢之得以北面於此</span><br/>
<span class='tline' id='l56' data-llen='1289:1331'>　見民為貴<span class='krp-note'>○薛氏曰州長百姓分為甚微與三公列/於北面何也敎官之序鄉老二鄉則公一</span></span><br/>
<span class='tline' id='l57' data-llen='1331:1377'>　<span class='krp-note'>人六鄉乃三公也尊之於鄉憲其言行不累以事故/稱老焉方其任賢選能則三公出為鄉老率六鄉衆</span></span><br/>
<span class='tline' id='l58' data-llen='1377:1423'>　<span class='krp-note'>庶而賔興之若鄉老及鄉大夫帥其吏與其衆寡以/禮禮賔之是也方其聽獄弊訟則鄉老入為三公率</span></span><br/>
<span class='tline' id='l59' data-llen='1423:1469'>　<span class='krp-note'>六鄉衆庶而詢之若小司寇朝士所言是也帥羣吏/衆寡而興賢能即王制所謂爵人於朝與衆共之帥</span></span><br/>
<span class='tline' id='l60' data-llen='1469:1510'>　<span class='krp-note'>州長衆庻而決獄訟即王制所謂刑人於市與/衆弃之州長衆庶亦不得不繼於三公之後</span></span><br/>
<span class='tline' id='l61' data-llen='1510:1536'><a onclick="displayPageImage('KR1d0010', 'WYG', '059-4a' );" name="059-4a" class="pb">[059-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1536:1563'>　鄭康成曰其孤不見者孤從羣臣卿大夫在公後<span class='krp-note'>○/賈</span></span><br/>
<span class='tline' id='l63' data-llen='1563:1609'>　<span class='krp-note'>氏曰案射人及司士孤西方東面此云東方西面從/羣臣之位者孤無職尊之如賔當在西此三詢之朝</span></span><br/>
<span class='tline' id='l64' data-llen='1609:1642'>　<span class='krp-note'>乃朝士所掌之位朝士云左九棘孤/卿大夫位焉故知孤從羣臣之位</span></span><br/>
<span class='tline' id='l65' data-llen='1642:1660'>小司寇擯<span class='krp-note'>兵刃/反</span>以敘進而問焉</span><br/>
<span class='tline' id='l66' data-llen='1660:1683'>　鄭康成曰擯謂揖之使前○王氏詳說曰司士掌治</span><br/>
<span class='tline' id='l67' data-llen='1683:1706'>　朝擯者司士也所謂司士擯是已大僕掌燕朝擯者</span><br/>
<span class='tline' id='l68' data-llen='1706:1729'>　大僕也所謂王眡燕朝掌擯相是已惟朝士掌外朝</span><br/>
<span class='tline' id='l69' data-llen='1729:1752'>　不為擯而小司寇擯盖非常朝也詢萬民耳萬民而</span><br/>
<span class='tline' id='l70' data-llen='1752:1778'><a onclick="displayPageImage('KR1d0010', 'WYG', '059-4b' );" name="059-4b" class="pb">[059-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1778:1801'>　造天子之庭其不熟朝儀也必矣朝士既掌其位又</span><br/>
<span class='tline' id='l72' data-llen='1801:1824'>　帥其屬以鞭呼趨且辟正所以禁其錯立族談者何</span><br/>
<span class='tline' id='l73' data-llen='1824:1847'>　暇及於為擯乎此小司寇之所以為擯也然司士大</span><br/>
<span class='tline' id='l74' data-llen='1847:1870'>　僕以下大夫而為治朝燕朝之擯小司寇以中大夫</span><br/>
<span class='tline' id='l75' data-llen='1870:1893'>　反為外朝之擯又所以見周家之擯多以命之尊者</span><br/>
<span class='tline' id='l76' data-llen='1893:1916'>　為之古人重擯相之官介其次也擯即相也入而詔</span><br/>
<span class='tline' id='l77' data-llen='1916:1939'>　禮則以相名之出而接賔則以擯名之且朝覲㑹同</span><br/>
<span class='tline' id='l78' data-llen='1939:1962'>　大宗伯為上相而肆師不過佐擯而已諸侯入朝郊</span><br/>
<span class='tline' id='l79' data-llen='1962:1988'><a onclick="displayPageImage('KR1d0010', 'WYG', '059-5a' );" name="059-5a" class="pb">[059-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1988:2011'>　勞眡館將幣亦大宗伯為上擯而小行人不過為承</span><br/>
<span class='tline' id='l81' data-llen='2011:2034'>　儐而已夫小行人與肆師皆下大夫尚為佐擯與承</span><br/>
<span class='tline' id='l82' data-llen='2034:2053'>　擯何獨於小司寇為擯於外朝而疑之哉</span><br/>
<span class='tline' id='l83' data-llen='2053:2062'>以衆輔志而弊謀</span><br/>
<span class='tline' id='l84' data-llen='2062:2085'>　鄭鍔曰凡大事人君之志固當先有所處謀亦有所</span><br/>
<span class='tline' id='l85' data-llen='2085:2108'>　嚮其所以詢民者盖詢衆人之言以衆人之見而輔</span><br/>
<span class='tline' id='l86' data-llen='2108:2131'>　吾志然後合衆人所見以斷其謀志先定而取衆人</span><br/>
<span class='tline' id='l87' data-llen='2131:2169'>　之言以佐其決而已<span class='krp-note'>○黄氏曰朕志先定雖然觀望/風㫖為可戒也故虚而後明生</span></span><br/>
<span class='tline' id='l88' data-llen='2169:2195'><a onclick="displayPageImage('KR1d0010', 'WYG', '059-5b' );" name="059-5b" class="pb">[059-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2195:2235'>　<span class='krp-note'>焉恭而後賢生焉康誥曰勿庸以次/汝封鄭謂輔志者尊王賢明其說好</span>○王氏曰以王</span><br/>
<span class='tline' id='l90' data-llen='2235:2256'>　志為主而輔之以衆以衆謀為稽而弊之於王</span><br/>
<span class='tline' id='l91' data-llen='2256:2279'>以五刑聽萬民之獄訟附于刑用情訊之至于旬乃弊</span><br/>
<span class='tline' id='l92' data-llen='2279:2287'>之讀書則用灋</span><br/>
<span class='tline' id='l93' data-llen='2287:2310'>　王昭禹曰五刑司刑所謂墨劓宫刖殺也○鄭鍔曰</span><br/>
<span class='tline' id='l94' data-llen='2310:2333'>　刑止於五而獄訟不一彼雖不一吾所以聽之者不</span><br/>
<span class='tline' id='l95' data-llen='2333:2356'>　可以出乎五刑之外惟用五刑於此以聽其辭於彼</span><br/>
<span class='tline' id='l96' data-llen='2356:2379'>　○黄氏曰皆聽于朝鄉士以下所謂司宼聽之者也</span><br/>
<span class='tline' id='l97' data-llen='2379:2405'><a onclick="displayPageImage('KR1d0010', 'WYG', '059-6a' );" name="059-6a" class="pb">[059-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2405:2428'>　○鄭康成曰附猶著也故書附作付訊言也○鄭鍔</span><br/>
<span class='tline' id='l99' data-llen='2428:2451'>　曰聽其辭矣知其罪之所麗可附於某等之刑又慮</span><br/>
<span class='tline' id='l100' data-llen='2451:2474'>　彼雖服而事未必然也又用吾之情以訊之以情度</span><br/>
<span class='tline' id='l101' data-llen='2474:2497'>　情庶幾可以得其真情也王制曰一成而不可變故</span><br/>
<span class='tline' id='l102' data-llen='2497:2520'>　君子盡心焉用情之語可以見君子盡心之意矣訊</span><br/>
<span class='tline' id='l103' data-llen='2520:2543'>　已得實又至于旬乃斷之其斷則先讀鞫問之書使</span><br/>
<span class='tline' id='l104' data-llen='2543:2566'>　囚聞之知其所犯之實然後用法焉盖至于旬則我</span><br/>
<span class='tline' id='l105' data-llen='2566:2601'>　思之審讀其書則彼知其詳<span class='krp-note'>○鄭司農曰讀書則用/法如今時讀鞫已乃論</span></span><br/>
<span class='tline' id='l106' data-llen='2601:2627'><a onclick="displayPageImage('KR1d0010', 'WYG', '059-6b' );" name="059-6b" class="pb">[059-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2627:2664'>　<span class='krp-note'>之○劉氏曰以斷罪之書讀/之于囚審而弗變乃用法焉</span>乃若成王之誥康叔至</span><br/>
<span class='tline' id='l108' data-llen='2664:2687'>　於旬時丕弊要囚盖以旬為率者一定之常也成王</span><br/>
<span class='tline' id='l109' data-llen='2687:2703'>　使之至于旬時亦誥戒之切而已</span><br/>
<span class='tline' id='l110' data-llen='2703:2725'>凡命夫命婦不躬坐獄訟凡王之同族有罪不即市</span><br/>
<span class='tline' id='l111' data-llen='2725:2748'>　鄭康成曰為治獄吏䙝尊者也躬身也不身坐使其</span><br/>
<span class='tline' id='l112' data-llen='2748:2771'>　屬若子弟也喪服傳曰命夫者其男子之為大夫者</span><br/>
<span class='tline' id='l113' data-llen='2771:2794'>　命婦者其婦人之為大夫妻者春秋傳曰衞侯與元</span><br/>
<span class='tline' id='l114' data-llen='2794:2817'>　咺訟寗武子為輔鍼莊子為坐士榮為大士○鄭鍔</span><br/>
<span class='tline' id='l115' data-llen='2817:2843'><a onclick="displayPageImage('KR1d0010', 'WYG', '059-7a' );" name="059-7a" class="pb">[059-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2843:2866'>　曰獄訟之人必對辭曲直兹其常也命夫命婦不躬</span><br/>
<span class='tline' id='l117' data-llen='2866:2889'>　坐使左右代焉貴之也有罪者殺之市朝與衆共弃</span><br/>
<span class='tline' id='l118' data-llen='2889:2912'>　之亦其常也王之同姓則不殺諸市親之也禮記曰</span><br/>
<span class='tline' id='l119' data-llen='2912:2935'>　公族有罪刑于隱者不與國人慮兄弟也甸師氏言</span><br/>
<span class='tline' id='l120' data-llen='2935:2958'>　王之同姓有罪則死刑焉是也一以責亷恥一以重</span><br/>
<span class='tline' id='l121' data-llen='2958:2981'>　國體夫為我所以貴之親之者如此彼敢恃親與貴</span><br/>
<span class='tline' id='l122' data-llen='2981:2991'>　而犯禁撓法乎哉</span><br/>
<span class='tline' id='l123' data-llen='2991:3002'>以五聲聽獄訟求民情</span><br/>
<span class='tline' id='l124' data-llen='3002:3028'><a onclick="displayPageImage('KR1d0010', 'WYG', '059-7b' );" name="059-7b" class="pb">[059-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3028:3051'>　鄭鍔曰人心險於山川況獄訟之際詎肯吐其情乎</span><br/>
<span class='tline' id='l126' data-llen='3051:3074'>　聽以五聲茲乃求其情之術凡此五者皆以辭為主</span><br/>
<span class='tline' id='l127' data-llen='3074:3081'>　故皆曰聽</span><br/>
<span class='tline' id='l128' data-llen='3081:3103'>一曰辭聽二曰色聽三曰氣聽四曰耳聽五曰目聽</span><br/>
<span class='tline' id='l129' data-llen='3103:3127'>　項氏曰心者形之君辭者心之聲聲𤼵於中不能掩</span><br/>
<span class='tline' id='l130' data-llen='3127:3150'>　於外其辭信則色定氣舒耳目不亂其辭偽則色變</span><br/>
<span class='tline' id='l131' data-llen='3150:3173'>　氣索耳目皆惑以此聽之人焉廋哉五者雖異要皆</span><br/>
<span class='tline' id='l132' data-llen='3173:3199'>　因辭而後見<span class='krp-note'>○鄭康成曰辭聽觀/其出言不直則煩</span></span><br/>
<span class='tline' id='l133' data-llen='3199:3225'><a onclick="displayPageImage('KR1d0010', 'WYG', '059-8a' );" name="059-8a" class="pb">[059-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3225:3248'>　王昭禹曰聽其辭因察其色以色著乎顔而為心之</span><br/>
<span class='tline' id='l135' data-llen='3248:3271'>　表故也彼脅肩謟笑者有愧於心其色赧然則察其</span><br/>
<span class='tline' id='l136' data-llen='3271:3304'>　色固足以得其心矣<span class='krp-note'>○鄭康成曰觀其/顔色不直則赧然</span>以色為未足</span><br/>
<span class='tline' id='l137' data-llen='3304:3327'>　又察其氣以氣充於體而為心之運故也彼行有不</span><br/>
<span class='tline' id='l138' data-llen='3327:3355'>　慊於心氣為之餒則察其氣亦足以得其心矣<span class='krp-note'>○鄭/康成</span></span><br/>
<span class='tline' id='l139' data-llen='3355:3385'>　<span class='krp-note'>曰觀其氣息/不直則喘</span>耳目者心之樞機心之情偽寓於耳目</span><br/>
<span class='tline' id='l140' data-llen='3385:3416'>　視聽之際察其視聽亦足以得其心矣<span class='krp-note'>○鄭鍔曰心/有不直則耳</span></span><br/>
<span class='tline' id='l141' data-llen='3416:3458'>　<span class='krp-note'>所聽者必疑而不定目所視者必眩亂而失/真○鄭康成曰聆不直則惑視不直則眊</span>○黄氏</span><br/>
<span class='tline' id='l142' data-llen='3458:3484'><a onclick="displayPageImage('KR1d0010', 'WYG', '059-8b' );" name="059-8b" class="pb">[059-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3484:3507'>　曰康成謂言不直則煩而下是其一端也強怯柔很</span><br/>
<span class='tline' id='l144' data-llen='3507:3531'>　明闇戇狡五者之動皆足以知之皆謂之聽猶以𤼵</span><br/>
<span class='tline' id='l145' data-llen='3531:3554'>　於聲者參之也故曰以五聲聽獄訟求民情此在事</span><br/>
<span class='tline' id='l146' data-llen='3554:3578'>　狀之外能言與不言其情𤼵見與隱伏皆於是求之</span><br/>
<span class='tline' id='l147' data-llen='3578:3596'>　非有司之事也故聽之于朝將行刺宥</span><br/>
<span class='tline' id='l148' data-llen='3596:3607'>以八辟麗邦灋附刑罰</span><br/>
<span class='tline' id='l149' data-llen='3607:3630'>　鄭康成曰麗附也易曰日月麗乎天○黄氏曰麗邦</span><br/>
<span class='tline' id='l150' data-llen='3630:3653'>　法以其本罪附于邦法而議之應宥應刺應輕應重</span><br/>
<span class='tline' id='l151' data-llen='3653:3679'><a onclick="displayPageImage('KR1d0010', 'WYG', '059-9a' );" name="059-9a" class="pb">[059-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3679:3702'>　著於刑罰之所當施者議亦非常法○鄭鍔曰先王</span><br/>
<span class='tline' id='l153' data-llen='3702:3725'>　制刑一定不易有罪者必麗於刑書而犯刑之人或</span><br/>
<span class='tline' id='l154' data-llen='3725:3748'>　有不可加以刑如茲八者與衆議之以示至公可也</span><br/>
<span class='tline' id='l155' data-llen='3748:3771'>　茲所以有八辟之議八辟以待八議之人俟其議定</span><br/>
<span class='tline' id='l156' data-llen='3771:3794'>　已麗於邦法乃附之於刑罰是謂無一定之制也辟</span><br/>
<span class='tline' id='l157' data-llen='3794:3817'>　法也不謂之法而謂之辟者制法謂之辟八辟盖近</span><br/>
<span class='tline' id='l158' data-llen='3817:3834'>　於法而未麗於法自是然後制焉耳</span><br/>
<span class='tline' id='l159' data-llen='3834:3842'>一曰議親之辟</span><br/>
<span class='tline' id='l160' data-llen='3842:3868'><a onclick="displayPageImage('KR1d0010', 'WYG', '059-9b' );" name="059-9b" class="pb">[059-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3868:3891'>　鄭鍔曰親者王之族也有罪可刑矣然刑之則傷親</span><br/>
<span class='tline' id='l162' data-llen='3891:3916'>　親之恩<span class='krp-note'>○鄭司農曰若今時/宗室有罪先請是也</span></span><br/>
<span class='tline' id='l163' data-llen='3916:3924'>二曰議故之辟</span><br/>
<span class='tline' id='l164' data-llen='3924:3947'>　鄭鍔曰故者王之故舊也有罪可刑矣然刑之則失</span><br/>
<span class='tline' id='l165' data-llen='3947:3954'>　故舊之好</span><br/>
<span class='tline' id='l166' data-llen='3954:3962'>三曰議賢之辟</span><br/>
<span class='tline' id='l167' data-llen='3962:3985'>　鄭康成曰賢有徳行者○鄭鍔曰罪固可刑然刑之</span><br/>
<span class='tline' id='l168' data-llen='3985:4018'>　則其人為鄉大夫所興之賢<span class='krp-note'>○鄭司農曰若今時/亷吏有罪先請是也</span></span><br/>
<span class='tline' id='l169' data-llen='4018:4045'><a onclick="displayPageImage('KR1d0010', 'WYG', '059-10a' );" name="059-10a" class="pb">[059-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4045:4053'>四曰議能之辟</span><br/>
<span class='tline' id='l171' data-llen='4053:4076'>　鄭康成曰能謂有道藝者春秋傳曰夫謀而鮮過惠</span><br/>
<span class='tline' id='l172' data-llen='4076:4099'>　訓不倦者叔向有焉社稷之固也猶將十世宥之以</span><br/>
<span class='tline' id='l173' data-llen='4099:4122'>　勸能者○鄭鍔曰罪固可刑然刑之則其人為鄉大</span><br/>
<span class='tline' id='l174' data-llen='4122:4130'>　夫所舉之能</span><br/>
<span class='tline' id='l175' data-llen='4130:4138'>五曰議功之辟</span><br/>
<span class='tline' id='l176' data-llen='4138:4161'>　鄭康成曰謂有大勲勞立功者○鄭鍔曰凡有司勲</span><br/>
<span class='tline' id='l177' data-llen='4161:4178'>　所謂六功之人刑之則無以報其功</span><br/>
<span class='tline' id='l178' data-llen='4178:4205'><a onclick="displayPageImage('KR1d0010', 'WYG', '059-10b' );" name="059-10b" class="pb">[059-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4205:4213'>六曰議貴之辟</span><br/>
<span class='tline' id='l180' data-llen='4213:4247'>　賈氏曰周時大夫以上皆貴也<span class='krp-note'>○鄭司農曰若今時/吏墨綬有罪先請是</span></span><br/>
<span class='tline' id='l181' data-llen='4247:4270'>　<span class='krp-note'>也/</span>○鄭鍔曰凡有爵之人刑之無以尊其貴</span><br/>
<span class='tline' id='l182' data-llen='4270:4278'>七曰議勤之辟</span><br/>
<span class='tline' id='l183' data-llen='4278:4296'>　鄭鍔曰勤勞王事之人刑之是忘其勞</span><br/>
<span class='tline' id='l184' data-llen='4296:4304'>八曰議賔之辟</span><br/>
<span class='tline' id='l185' data-llen='4304:4334'>　鄭康成曰賔謂所不臣者三恪二代之後<span class='krp-note'>○王昭禹/曰賔謂四</span></span><br/>
<span class='tline' id='l186' data-llen='4334:4362'>　<span class='krp-note'>方之/賔客</span>○鄭鍔曰刑之無以尊三代之後○賈氏曰自</span><br/>
<span class='tline' id='l187' data-llen='4362:4389'><a onclick="displayPageImage('KR1d0010', 'WYG', '059-11a' );" name="059-11a" class="pb">[059-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4389:4412'>　議勤以上七者雖以王為主諸侯亦有之惟八曰議</span><br/>
<span class='tline' id='l189' data-llen='4412:4422'>　賔據王者言之耳</span><br/>
<span class='tline' id='l190' data-llen='4422:4431'>　　　　　緫論</span><br/>
<span class='tline' id='l191' data-llen='4431:4454'>　劉執中曰議親者敎天下之愛其親議故者敎天下</span><br/>
<span class='tline' id='l192' data-llen='4454:4477'>　之厚其故議賢者敎天下之慕其賢議能者敎天下</span><br/>
<span class='tline' id='l193' data-llen='4477:4500'>　之礪其能議功者敎天下之懋其功議勤者敎天下</span><br/>
<span class='tline' id='l194' data-llen='4500:4523'>　之勸其勤議貴者敎天下之忠其君議賔者敎天下</span><br/>
<span class='tline' id='l195' data-llen='4523:4546'>　存亡繼絶而不弃先王之徳八者天下之大敎非天</span><br/>
<span class='tline' id='l196' data-llen='4546:4573'><a onclick="displayPageImage('KR1d0010', 'WYG', '059-11b' );" name="059-11b" class="pb">[059-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4573:4596'>　子私親故而撓其法將以行之敎天下用中於民焉</span><br/>
<span class='tline' id='l198' data-llen='4596:4619'>　人倫之美莫斯為大孟軻以舜為天子皋陶為士瞽</span><br/>
<span class='tline' id='l199' data-llen='4619:4642'>　瞍殺人則執之而不禁舜棄天下而終身焉豈知所</span><br/>
<span class='tline' id='l200' data-llen='4642:4679'>　以敎天下之愛其親乎<span class='krp-note'>○王氏曰謂之議則刑誅赦/宥特未定也然以皋陶為士</span></span><br/>
<span class='tline' id='l201' data-llen='4679:4699'>　<span class='krp-note'>瞽瞍殺人舜不敢/赦其議之可知矣</span></span><br/>
<span class='tline' id='l202' data-llen='4699:4722'>　　愚案皋陶以公而守天下之法舜以私而伸人子</span><br/>
<span class='tline' id='l203' data-llen='4722:4745'>　　之情彼此輕重各得其宜如王氏以法之不可撓</span><br/>
<span class='tline' id='l204' data-llen='4745:4768'>　　於已私是申商刑名之學劉氏謂當以親故宥之</span><br/>
<span class='tline' id='l205' data-llen='4768:4795'><a onclick="displayPageImage('KR1d0010', 'WYG', '059-12a' );" name="059-12a" class="pb">[059-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4795:4818'>　　又幾於任情而廢法皆知有一而不知有二故王</span><br/>
<span class='tline' id='l207' data-llen='4818:4841'>　　族有罪不免于刑者法也刑于甸師不與衆同者</span><br/>
<span class='tline' id='l208' data-llen='4841:4864'>　　情也後世待宗族之恩薄至殺人反不加罪是未</span><br/>
<span class='tline' id='l209' data-llen='4864:4887'>　　嘗以已恩厚其親徒以人命私其親也其悖先王</span><br/>
<span class='tline' id='l210' data-llen='4887:4897'>　　之情與法甚矣</span><br/>
<span class='tline' id='l211' data-llen='4897:4915'>以三刺斷<span class='krp-note'>丁亂/反</span>庶民獄訟之中</span><br/>
<span class='tline' id='l212' data-llen='4915:4938'>　鄭鍔曰獄訟之情所患不得其中耳已得其中從而</span><br/>
<span class='tline' id='l213' data-llen='4938:4961'>　斷之胡為不可聖人猶未審以為果中否又為三訊</span><br/>
<span class='tline' id='l214' data-llen='4961:4988'><a onclick="displayPageImage('KR1d0010', 'WYG', '059-12b' );" name="059-12b" class="pb">[059-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4988:5011'>　之法以刺取衆人之意果以為中然後斷之凡言刺</span><br/>
<span class='tline' id='l216' data-llen='5011:5034'>　有二義刺取也殺也如春秋刺公子偃之刺則刺者</span><br/>
<span class='tline' id='l217' data-llen='5034:5057'>　殺也此云三刺則有探取之義刺取臣民之意皆以</span><br/>
<span class='tline' id='l218' data-llen='5057:5080'>　為可殺然後斷其中而殺之所謂國人殺之也○王</span><br/>
<span class='tline' id='l219' data-llen='5080:5103'>　昭禹曰中者事實之書與天府謂之治中告天謂之</span><br/>
<span class='tline' id='l220' data-llen='5103:5126'>　升中同意○賈氏曰庶民以上皆應有刺直言庶民</span><br/>
<span class='tline' id='l221' data-llen='5126:5139'>　者賤者尚刺則已上可知</span><br/>
<span class='tline' id='l222' data-llen='5139:5162'>一曰訊羣臣二曰訊羣吏三曰訊萬民聽民之所刺宥</span><br/>
<span class='tline' id='l223' data-llen='5162:5189'><a onclick="displayPageImage('KR1d0010', 'WYG', '059-13a' );" name="059-13a" class="pb">[059-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5189:5199'>以施上服下服之刑</span><br/>
<span class='tline' id='l225' data-llen='5199:5222'>　鄭鍔曰人之深情不可臆度將以刺取其意必先設</span><br/>
<span class='tline' id='l226' data-llen='5222:5252'>　辭以訊之故三刺之法則有三訊訊問也<span class='krp-note'>○鄭康成/曰訊言也</span></span><br/>
<span class='tline' id='l227' data-llen='5252:5275'>　問之以刺取其意耳或謂訊者或訊於公卿大夫之</span><br/>
<span class='tline' id='l228' data-llen='5275:5298'>　羣臣或訊於府史胥徒之羣吏或訊於比閭族黨之</span><br/>
<span class='tline' id='l229' data-llen='5298:5321'>　萬民而特聽民之所刺所宥然後施刑何也竊以為</span><br/>
<span class='tline' id='l230' data-llen='5321:5344'>　此所欲斷者庶民獄訟之中故也雖訊官吏而實以</span><br/>
<span class='tline' id='l231' data-llen='5344:5367'>　民為主而訊官吏者能達萬民之情而致於上故也</span><br/>
<span class='tline' id='l232' data-llen='5367:5394'><a onclick="displayPageImage('KR1d0010', 'WYG', '059-13b' );" name="059-13b" class="pb">[059-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5394:5440'>　<span class='krp-note'>○黄氏曰義理難盡羣臣知之故例可用羣吏知之/人情隐伏萬民知之幸其不皆以為可殺則亦不敢</span></span><br/>
<span class='tline' id='l234' data-llen='5440:5467'>　<span class='krp-note'>輕殺/之</span>民以為可刺則宜施上服之刑民以為可宥則</span><br/>
<span class='tline' id='l235' data-llen='5467:5490'>　宜施下服之刑上服之說先儒以為上服劓墨施於</span><br/>
<span class='tline' id='l236' data-llen='5490:5513'>　面者也下服宫刖施於下體者也然書言五刑有服</span><br/>
<span class='tline' id='l237' data-llen='5513:5536'>　五服三就者謂上服服上刑下服服下刑也吕刑云</span><br/>
<span class='tline' id='l238' data-llen='5536:5559'>　上刑適輕下服下刑適重上服者若以為墨劓施於</span><br/>
<span class='tline' id='l239' data-llen='5559:5582'>　面為上服宫刖施於下為下服則吕刑所謂適輕適</span><br/>
<span class='tline' id='l240' data-llen='5582:5597'>　重與五刑有服之說為無用矣</span><br/>
<span class='tline' id='l241' data-llen='5597:5624'><a onclick="displayPageImage('KR1d0010', 'WYG', '059-14a' );" name="059-14a" class="pb">[059-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5624:5647'>　　愚案三刺之斷不敢自決而訊及於三此必罪大</span><br/>
<span class='tline' id='l243' data-llen='5647:5670'>　　惡極或輕或重關於風敎上服下服係於人心雖</span><br/>
<span class='tline' id='l244' data-llen='5670:5693'>　　則已麗於刑必待三訊而後斷也民以為可刺則</span><br/>
<span class='tline' id='l245' data-llen='5693:5716'>　　服上刑無可說者民以為可宥亦非全然宥之特</span><br/>
<span class='tline' id='l246' data-llen='5716:5729'>　　服下刑比上刑為輕耳</span><br/>
<span class='tline' id='l247' data-llen='5729:5752'>　黄氏曰小司寇前訊繼詢外朝之政今訊繼議刑獄</span><br/>
<span class='tline' id='l248' data-llen='5752:5775'>　之序大司寇不獨宥也圜土聚敎而遂免之小司寇</span><br/>
<span class='tline' id='l249' data-llen='5775:5796'>　上服下服猶施刑焉於此可見命官制職之意</span><br/>
<span class='tline' id='l250' data-llen='5796:5823'><a onclick="displayPageImage('KR1d0010', 'WYG', '059-14b' );" name="059-14b" class="pb">[059-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5823:5854'>及大比<span class='krp-note'>毗志/反</span>登民數自生齒以上<span class='krp-note'>時掌/反</span>登于天府内史</span><br/>
<span class='tline' id='l252' data-llen='5854:5866'>司㑹冢宰貳之以制國用</span><br/>
<span class='tline' id='l253' data-llen='5866:5889'>　王昭禹曰三年之久民之生死登下亦已多矣故及</span><br/>
<span class='tline' id='l254' data-llen='5889:5912'>　大比登民數焉○鄭康成曰人生齒而體備謂男八</span><br/>
<span class='tline' id='l255' data-llen='5912:5935'>　月而生齒女七月而生齒○易氏曰王之為王以得</span><br/>
<span class='tline' id='l256' data-llen='5935:5958'>　乎丘民而已故自生齒以上皆書於版欲周知其數</span><br/>
<span class='tline' id='l257' data-llen='5958:5981'>　○王氏詳說曰天府以天為名尊之至也賢能之書</span><br/>
<span class='tline' id='l258' data-llen='5981:6004'>　登于此盟約之書登于此獄訟之書登于此民數之</span><br/>
<span class='tline' id='l259' data-llen='6004:6031'><a onclick="displayPageImage('KR1d0010', 'WYG', '059-15a' );" name="059-15a" class="pb">[059-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6031:6054'>　書登于此王所以重其事但天府曰祭天之司民司</span><br/>
<span class='tline' id='l261' data-llen='6054:6077'>　禄而獻民數榖數則受而藏之司禄之官缺矣必知</span><br/>
<span class='tline' id='l262' data-llen='6077:6100'>　榖數亦登于此為司禄之所掌是已然書之所藏有</span><br/>
<span class='tline' id='l263' data-llen='6100:6123'>　不書其貳者民數也不止一官書其貳者盟約也登</span><br/>
<span class='tline' id='l264' data-llen='6123:6146'>　其書於天府其為重則一初不可以書之貳與否及</span><br/>
<span class='tline' id='l265' data-llen='6146:6169'>　所書貳多少之數為輕重但觀其事之所施行耳○</span><br/>
<span class='tline' id='l266' data-llen='6169:6192'>　易氏曰攷司民登萬民之數及大比以詔司寇是司</span><br/>
<span class='tline' id='l267' data-llen='6192:6215'>　寇受其數於司民於孟冬祀司民星之時乃獻其數</span><br/>
<span class='tline' id='l268' data-llen='6215:6242'><a onclick="displayPageImage('KR1d0010', 'WYG', '059-15b' );" name="059-15b" class="pb">[059-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6242:6265'>　于王王拜受之登于天府刑官致重於民數如此冢</span><br/>
<span class='tline' id='l270' data-llen='6265:6288'>　宰於司會登民數之後又為之貳其數而制國用焉</span><br/>
<span class='tline' id='l271' data-llen='6288:6311'>　葢古者三年耕必有一年之食九年耕必有三年之</span><br/>
<span class='tline' id='l272' data-llen='6311:6334'>　食冢宰以三十年通制國用而大比之制國用實所</span><br/>
<span class='tline' id='l273' data-llen='6334:6357'>　以為三十年盈虚歛散之儲内史於此貳之則以其</span><br/>
<span class='tline' id='l274' data-llen='6357:6380'>　所掌者會計之書司㑹於此貳之則以其所掌者㑹</span><br/>
<span class='tline' id='l275' data-llen='6380:6403'>　計之事二官卑而列於始冢宰尊而繼於後非以統</span><br/>
<span class='tline' id='l276' data-llen='6403:6426'>　百官之任而統其成者歟由是觀之民之盛衰係乎</span><br/>
<span class='tline' id='l277' data-llen='6426:6453'><a onclick="displayPageImage('KR1d0010', 'WYG', '059-16a' );" name="059-16a" class="pb">[059-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6453:6476'>　刑故司宼登民數於地官大比之時財之豐耗由於</span><br/>
<span class='tline' id='l279' data-llen='6476:6499'>　民故冢宰制國用於刑官登民數之後數官聨事而</span><br/>
<span class='tline' id='l280' data-llen='6499:6536'>　合治皆所以重乎民也<span class='krp-note'>○陳及之曰必知民數則可/以制國用何故盖先王之世</span></span><br/>
<span class='tline' id='l281' data-llen='6536:6582'>　<span class='krp-note'>士農工商四者不可闕一而農為重以三分率之農/居三分之二則榖粟始可給不然工商與農相半則</span></span><br/>
<span class='tline' id='l282' data-llen='6582:6628'>　<span class='krp-note'>野有曠土榖粟寡乏則四民俱病矣是以王者之制/農民必三分之二也以九職任民凡毓草木者作山</span></span><br/>
<span class='tline' id='l283' data-llen='6628:6674'>　<span class='krp-note'>澤之材者養鳥獸者化八材者通貨賄者歛䟽材者/化治絲枲者轉移執事者常不過農民三分之一而</span></span><br/>
<span class='tline' id='l284' data-llen='6674:6720'>　<span class='krp-note'>廩人每嵗以嵗上下數邦用月以三鬴為準司民獻/民數廩人獻榖數大史書之司會會之三年耕必有</span></span><br/>
<span class='tline' id='l285' data-llen='6720:6766'>　<span class='krp-note'>一年之食九年耕必有三年之食以是而制國用雖/有水旱民無菜色以民數榖數素定也管仲制齊國</span></span><br/>
<span class='tline' id='l286' data-llen='6766:6793'><a onclick="displayPageImage('KR1d0010', 'WYG', '059-16b' );" name="059-16b" class="pb">[059-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6793:6823'>　<span class='krp-note'>之政工商之鄉六士鄉十五是/三分而率一也其練習民政哉</span></span><br/>
<span class='tline' id='l288' data-llen='6823:6846'>　　愚案古者只計民數則知國賦後世色目既多不</span><br/>
<span class='tline' id='l289' data-llen='6846:6856'>　　可只以民數計</span><br/>
<span class='tline' id='l290' data-llen='6856:6864'>小祭祀奉犬牲</span><br/>
<span class='tline' id='l291' data-llen='6864:6887'>　鄭康成曰奉猶進也○王昭禹曰大司寇大祭祀奉</span><br/>
<span class='tline' id='l292' data-llen='6887:6910'>　犬牲故小司寇小祭祀奉犬牲○鄭鍔曰職有尊卑</span><br/>
<span class='tline' id='l293' data-llen='6910:6925'>凡禋祀五帝實鑊水納亨亦如之</span><br/>
<span class='tline' id='l294' data-llen='6925:6948'>　劉執中曰實鑊以滌牲納亨以煮牲○鄭鍔曰禋祀</span><br/>
<span class='tline' id='l295' data-llen='6948:6975'><a onclick="displayPageImage('KR1d0010', 'WYG', '059-17a' );" name="059-17a" class="pb">[059-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6975:6998'>　五帝令實鑊水納牲於鑊以亨則亦如之者盖惟清</span><br/>
<span class='tline' id='l297' data-llen='6998:7021'>　與潔然後可以事上帝而用刑之官克明清於獄訟</span><br/>
<span class='tline' id='l298' data-llen='7021:7044'>　之辭故足以合上帝之心鑊之實水卑者之職而使</span><br/>
<span class='tline' id='l299' data-llen='7044:7067'>　司寇主之此鑊也此水也必清潔斯可以祀上帝為</span><br/>
<span class='tline' id='l300' data-llen='7067:7083'>　刑官者詎可以汙穢而不清潔乎</span><br/>
<span class='tline' id='l301' data-llen='7083:7092'>大賔客前王而辟</span><br/>
<span class='tline' id='l302' data-llen='7092:7115'>　鄭司農曰小司寇為王道辟除姦人若今時執金吾</span><br/>
<span class='tline' id='l303' data-llen='7115:7138'>　下至令尉奉引○賈氏曰為王辟亦謂於宫中饗燕</span><br/>
<span class='tline' id='l304' data-llen='7138:7165'><a onclick="displayPageImage('KR1d0010', 'WYG', '059-17b' );" name="059-17b" class="pb">[059-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7165:7188'>　在寢及廟時也○王昭禹曰大司寇凡朝覲㑹同前</span><br/>
<span class='tline' id='l306' data-llen='7188:7211'>　王小司寇大賔客前王而辟則非特前王又為王闢</span><br/>
<span class='tline' id='l307' data-llen='7211:7216'>　道也</span><br/>
<span class='tline' id='l308' data-llen='7216:7226'>后世子之喪亦如之</span><br/>
<span class='tline' id='l309' data-llen='7226:7249'>　賈氏曰后世子之喪當朝廟之時王出入亦為王辟</span><br/>
<span class='tline' id='l310' data-llen='7249:7253'>　也</span><br/>
<span class='tline' id='l311' data-llen='7253:7259'>小師涖戮</span><br/>
<span class='tline' id='l312' data-llen='7259:7282'>　鄭康成曰小師王不自出之師○王昭禹曰大司寇</span><br/>
<span class='tline' id='l313' data-llen='7282:7309'><a onclick="displayPageImage('KR1d0010', 'WYG', '059-18a' );" name="059-18a" class="pb">[059-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7309:7325'>　大軍旅涖戮故小司寇小師涖戮</span><br/>
<span class='tline' id='l315' data-llen='7325:7336'>凡國之大事使其屬蹕</span><br/>
<span class='tline' id='l316' data-llen='7336:7359'>　鄭康成曰屬士師以下○賈氏曰國之大事即士師</span><br/>
<span class='tline' id='l317' data-llen='7359:7382'>　云諸侯為賔是也○王昭禹曰大司宼凡邦之大事</span><br/>
<span class='tline' id='l318' data-llen='7382:7405'>　使其屬蹕故小司宼凡國之大事使其屬蹕言邦則</span><br/>
<span class='tline' id='l319' data-llen='7405:7421'>　通邑都焉言國則主於國中而已</span><br/>
<span class='tline' id='l320' data-llen='7421:7444'>孟冬祀司民獻民數於王王拜受之以圖國用而進退</span><br/>
<span class='tline' id='l321' data-llen='7444:7447'>之</span><br/>
<span class='tline' id='l322' data-llen='7447:7474'><a onclick="displayPageImage('KR1d0010', 'WYG', '059-18b' );" name="059-18b" class="pb">[059-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7474:7497'>　鄭鍔曰軒轅之角有大民小民之星其神實主民說</span><br/>
<span class='tline' id='l324' data-llen='7497:7520'>　者謂春官祭之然春官天府但受其數耳司民之官</span><br/>
<span class='tline' id='l325' data-llen='7520:7543'>　言司宼及孟冬祀司民之日獻其數則司民之祀正</span><br/>
<span class='tline' id='l326' data-llen='7543:7566'>　司寇之所主明矣先王以為民之登耗必有神主之</span><br/>
<span class='tline' id='l327' data-llen='7566:7589'>　故每嵗孟冬物成之時使司宼祀之亦以刑者所以</span><br/>
<span class='tline' id='l328' data-llen='7589:7612'>　馭民而民之多寡皆本乎刑之繁省故也司民已祀</span><br/>
<span class='tline' id='l329' data-llen='7612:7635'>　則獻民數於王見其奉天以用刑而刑不至於殘民</span><br/>
<span class='tline' id='l330' data-llen='7635:7658'>　故其生成之數如此王拜受之以圖國用則以民之</span><br/>
<span class='tline' id='l331' data-llen='7658:7685'><a onclick="displayPageImage('KR1d0010', 'WYG', '059-19a' );" name="059-19a" class="pb">[059-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7685:7715'>　登耗知歛之豐匱由是而進退所用之物<span class='krp-note'>○鄭康成/曰進退猶</span></span><br/>
<span class='tline' id='l333' data-llen='7715:7742'>　<span class='krp-note'>損益/也</span>民多賦足則進之而備禮民少賦乏則退而殺</span><br/>
<span class='tline' id='l334' data-llen='7742:7765'>　禮上言以制國用此言以圖國用者制其有無者有</span><br/>
<span class='tline' id='l335' data-llen='7765:7788'>　司之職圖則所謀者天下之大計是乃王者之權故</span><br/>
<span class='tline' id='l336' data-llen='7788:7822'>　言於王拜受之之後也<span class='krp-note'>○揚氏曰冢宰雖制國用/而進退之則在王而已</span></span><br/>
<span class='tline' id='l337' data-llen='7822:7839'>嵗終則令羣士計獄弊訟登中于天府</span><br/>
<span class='tline' id='l338' data-llen='7839:7862'>　賈氏曰羣士謂郷士遂士以下○王昭禹曰計獄者</span><br/>
<span class='tline' id='l339' data-llen='7862:7885'>　計其多寡之數弊訟者察其情而斷之為有疑也計</span><br/>
<span class='tline' id='l340' data-llen='7885:7912'><a onclick="displayPageImage('KR1d0010', 'WYG', '059-19b' );" name="059-19b" class="pb">[059-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7912:7935'>　非不弊弊非不計各有攸當而已○王氏曰中獄訟</span><br/>
<span class='tline' id='l342' data-llen='7935:7958'>　之中言事實之書○鄭鍔曰天府之職掌受中也登</span><br/>
<span class='tline' id='l343' data-llen='7958:7978'>　於天府則寳之至又以見允合乎天心之義</span><br/>
<span class='tline' id='l344' data-llen='7978:8001'>正嵗帥其屬而觀刑象令以木鐸曰不用灋者國有常</span><br/>
<span class='tline' id='l345' data-llen='8001:8007'>刑令羣士</span><br/>
<span class='tline' id='l346' data-llen='8007:8030'>　李嘉㑹曰刑象既布木鐸既徇羣士猶然不見不聞</span><br/>
<span class='tline' id='l347' data-llen='8030:8053'>　而不用法者此常刑之不恕○王昭禹曰令羣士則</span><br/>
<span class='tline' id='l348' data-llen='8053:8076'>　令于士師鄉士以下使之禀法故也與小宰帥其屬</span><br/>
<span class='tline' id='l349' data-llen='8076:8103'><a onclick="displayPageImage('KR1d0010', 'WYG', '059-20a' );" name="059-20a" class="pb">[059-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8103:8126'>　觀治象同意○鄭鍔曰六十屬為衆矣所視以效法</span><br/>
<span class='tline' id='l351' data-llen='8126:8149'>　者在吾之羣士使近而羣士能率法不越則彼逺而</span><br/>
<span class='tline' id='l352' data-llen='8149:8172'>　外者詎有不恤於刑乎故先言帥屬乃言令羣士也</span><br/>
<span class='tline' id='l353' data-llen='8172:8183'>乃宣布于四方憲刑禁</span><br/>
<span class='tline' id='l354' data-llen='8183:8206'>　鄭康成曰宣徧也○王昭禹曰宣布于四方則非一</span><br/>
<span class='tline' id='l355' data-llen='8206:8229'>　國○鄭康成曰憲表也謂縣之也刑禁士師之五禁</span><br/>
<span class='tline' id='l356' data-llen='8229:8250'>　林椅曰刑所以行法故布法觀法司寇獨備焉</span><br/>
<span class='tline' id='l357' data-llen='8250:8261'>乃命其屬入㑹乃致事</span><br/>
<span class='tline' id='l358' data-llen='8261:8288'><a onclick="displayPageImage('KR1d0010', 'WYG', '059-20b' );" name="059-20b" class="pb">[059-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8288:8315'>　項氏曰乃命其屬不獨羣士凡秋官之屬皆入計<span class='krp-note'>○/李</span></span><br/>
<span class='tline' id='l360' data-llen='8315:8348'>　<span class='krp-note'>嘉會曰入會會其獄/訟一嵗多少之數</span>乃令致之於王○易氏曰王氏</span><br/>
<span class='tline' id='l361' data-llen='8348:8371'>　謂餘官以嵗終入其㑹獨司寇以正嵗入之所以謹</span><br/>
<span class='tline' id='l362' data-llen='8371:8394'>　其始非也乃者繼事之辭令羣士乃宣布于四方以</span><br/>
<span class='tline' id='l363' data-llen='8394:8417'>　嵗終期之至大宰受㑹之時乃命其屬入㑹乃致事</span><br/>
<span class='tline' id='l364' data-llen='8417:8431'>　所以紀小司寇一職之終也</span><br/>
<span class='tline' id='l365' data-llen='8431:8434'>　</span><br/>
<span class='tline' id='l366' data-llen='8434:8445'>　周禮訂義卷五十九</span><br/>
</p>
<p><br/>
</p>
  </div>
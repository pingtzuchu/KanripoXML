<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0010', 'WYG', '058-1a' );" name="058-1a" class="pb">[058-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　周禮訂義巻五十八　　　宋　王與之　撰</span><br/>
<span class='tline' id='l10' data-llen='212:219'>秋官司寇上</span><br/>
<span class='tline' id='l11' data-llen='219:242'>　鄭鍔曰秋者天地嚴凝之氣肅殺萬物之時刑者人</span><br/>
<span class='tline' id='l12' data-llen='242:265'>　君所以肅天下之不肅故掌刑之官屬乎秋言刑之</span><br/>
<span class='tline' id='l13' data-llen='265:275'>　用如秋氣之肅殺</span><br/>
<span class='tline' id='l14' data-llen='275:298'>　易氏曰刑以弼教寇則敗其教之成者故掌刑者謂</span><br/>
<span class='tline' id='l15' data-llen='298:341'>　之司寇<span class='krp-note'>○李嘉㑹曰䟽以寇者害也蒙上九曰利禦/寇上下順也司寇凡有害而緫禁之此秋官</span></span><br/>
<span class='tline' id='l16' data-llen='341:367'><a onclick="displayPageImage('KR1d0010', 'WYG', '058-1b' );" name="058-1b" class="pb">[058-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='367:402'>　<span class='krp-note'>體上天肅/萬物之意</span>後世亦謂之司敗是刑所以懲敗類<span class='krp-note'>○賈/氏曰</span></span><br/>
<span class='tline' id='l18' data-llen='402:448'>　<span class='krp-note'>獄官之名有虞曰士夏曰大理周曰司寇天子諸侯/同故魯晉皆有司寇至衰世隨意所造故晉有士榮</span></span><br/>
<span class='tline' id='l19' data-llen='448:461'>　<span class='krp-note'>為大士楚/有司敗</span></span><br/>
<span class='tline' id='l20' data-llen='461:484'>惟王建國辨方正位體國經野設官分職以為民極乃</span><br/>
<span class='tline' id='l21' data-llen='484:505'>立秋官司寇使帥其屬而掌邦禁以佐王刑邦國</span><br/>
<span class='tline' id='l22' data-llen='505:528'>　鄭康成曰禁所以防姦者刑正人之法○劉迎曰大</span><br/>
<span class='tline' id='l23' data-llen='528:551'>　司寇帥屬冝以掌邦刑為職如冢宰掌邦治司徒掌</span><br/>
<span class='tline' id='l24' data-llen='551:574'>　邦教可也今所掌止於邦禁佐王始正其職以刑邦</span><br/>
<span class='tline' id='l25' data-llen='574:600'><a onclick="displayPageImage('KR1d0010', 'WYG', '058-2a' );" name="058-2a" class="pb">[058-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='600:623'>　國聖人設司寇之意常欲禁於未然果不可禁然後</span><br/>
<span class='tline' id='l27' data-llen='623:654'>　以刑見其愛惜保䕶斯民恐䧟於罪戾<span class='krp-note'>○孫氏曰不/曰掌邦刑而</span></span><br/>
<span class='tline' id='l28' data-llen='654:700'>　<span class='krp-note'>曰掌邦禁禁明則刑可不用○鄭鍔曰掌邦禁言制/法之本佐王刑邦國言用刑之事然刑非大司寇之</span></span><br/>
<span class='tline' id='l29' data-llen='700:720'>　<span class='krp-note'>所敢專作威者人/君之權此特佐之</span></span><br/>
<span class='tline' id='l30' data-llen='720:732'>刑官之屬大司寇卿一人</span><br/>
<span class='tline' id='l31' data-llen='732:755'>　陳宏甫曰先王設官分職最當詳攷其錯綜互見不</span><br/>
<span class='tline' id='l32' data-llen='755:778'>　可倫類又有截然不可易者如大司寇之屬凡朝廷</span><br/>
<span class='tline' id='l33' data-llen='778:801'>　之獄大司寇士師掌之六鄉之獄鄉士掌之六遂之</span><br/>
<span class='tline' id='l34' data-llen='801:827'><a onclick="displayPageImage('KR1d0010', 'WYG', '058-2b' );" name="058-2b" class="pb">[058-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='827:850'>　獄遂士掌之甸稍縣都之獄縣士掌之都鄙之獄方</span><br/>
<span class='tline' id='l36' data-llen='850:873'>　士掌之四方之獄訝士掌之凡此類皆獄訟之事故</span><br/>
<span class='tline' id='l37' data-llen='873:896'>　雖自鄉遂之外如甸稍縣都外而邦國一皆聯絡而</span><br/>
<span class='tline' id='l38' data-llen='896:904'>　盡屬諸司寇</span><br/>
<span class='tline' id='l39' data-llen='904:920'>　鄭康成曰士察也主察獄訟之事</span><br/>
<span class='tline' id='l40' data-llen='920:947'>大司寇之職掌建邦之三典以佐王刑邦國詰<span class='krp-note'>起吉/反</span>四</span><br/>
<span class='tline' id='l41' data-llen='947:950'>方</span><br/>
<span class='tline' id='l42' data-llen='950:989'>　鄭康成曰典法也<span class='krp-note'>○易氏曰典常也舉皇極之道時/措於天下故三者皆謂之典○劉</span></span><br/>
<span class='tline' id='l43' data-llen='989:1015'><a onclick="displayPageImage('KR1d0010', 'WYG', '058-3a' );" name="058-3a" class="pb">[058-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1015:1059'>　<span class='krp-note'>執中曰民失其常則立法以治之使復其常乃謂/之典諸侯則治之以三典萬民則治之以五刑</span>○</span><br/>
<span class='tline' id='l45' data-llen='1059:1082'>　王昭禹曰三典即大宰刑典合而言之故曰刑典别</span><br/>
<span class='tline' id='l46' data-llen='1082:1105'>　而言之則刑有三等○鄭康成曰詰謹也書曰王耄</span><br/>
<span class='tline' id='l47' data-llen='1105:1128'>　荒度作詳刑以詰四方○鄭鍔曰四方與邦國一耳</span><br/>
<span class='tline' id='l48' data-llen='1128:1162'>　<span class='krp-note'>○王昭禹曰邦國謂中/國也四方謂四夷也</span>言刑又言詰何也諸侯之邦</span><br/>
<span class='tline' id='l49' data-llen='1162:1185'>　有不率者刑得而加之至四方之逺殊俗異域或羈</span><br/>
<span class='tline' id='l50' data-llen='1185:1208'>　縻而處之或不得而盡臣之於其不率詰責之有文</span><br/>
<span class='tline' id='l51' data-llen='1208:1231'>　告之辭詰之不改然後臨以甲兵之大刑或謂大宰</span><br/>
<span class='tline' id='l52' data-llen='1231:1257'><a onclick="displayPageImage('KR1d0010', 'WYG', '058-3b' );" name="058-3b" class="pb">[058-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1257:1280'>　言以詰邦國以刑百官何也大宰掌其典以御邦國</span><br/>
<span class='tline' id='l54' data-llen='1280:1303'>　者緫其綱尚寛故言詰治内者欲其詳而尚嚴故言</span><br/>
<span class='tline' id='l55' data-llen='1303:1333'>　刑詰之寛也刑之嚴也又與刑官之事異<span class='krp-note'>○吕氏曰/司完掌邦</span></span><br/>
<span class='tline' id='l56' data-llen='1333:1379'>　<span class='krp-note'>禁凡邦之刑辟皆緫焉曰詰姦慝刑暴亂姦慝隠而/難知故謂之詰葢推鞫窮詰而求其情暴亂顯而易</span></span><br/>
<span class='tline' id='l57' data-llen='1379:1416'>　<span class='krp-note'>見直刑之而已天下罪惡雖萬狀要不出/於隠顯之兩端曰詰曰刑皆有以待之</span></span><br/>
<span class='tline' id='l58' data-llen='1416:1439'>一曰刑新國用輕典二曰刑平國用中典三曰刑亂國</span><br/>
<span class='tline' id='l59' data-llen='1439:1444'>用重典</span><br/>
<span class='tline' id='l60' data-llen='1444:1467'>　鄭鍔曰國之新者或乗衰亂之後廢故而立新或闢</span><br/>
<span class='tline' id='l61' data-llen='1467:1493'><a onclick="displayPageImage('KR1d0010', 'WYG', '058-4a' );" name="058-4a" class="pb">[058-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1493:1527'>　荒逺之地新立君以懐輯其民<span class='krp-note'>○黄氏曰新辟地立/君固有之始封初徙</span></span><br/>
<span class='tline' id='l63' data-llen='1527:1560'>　<span class='krp-note'>之國如申伯封謝齊/徙臨菑皆新立也</span>教化未洽習俗未一苟有麗于</span><br/>
<span class='tline' id='l64' data-llen='1560:1591'>　刑辟用輕刑以治之憫其為未化之民<span class='krp-note'>○陳及之曰/若周公告康</span></span><br/>
<span class='tline' id='l65' data-llen='1591:1624'>　<span class='krp-note'>叔以治殷民曰勿/庸殺之姑惟教之</span>國之平者教化已明習俗已成人</span><br/>
<span class='tline' id='l66' data-llen='1624:1647'>　心安和風俗醇美苟有麗乎刑辟用中典以治之懲</span><br/>
<span class='tline' id='l67' data-llen='1647:1685'>　其有過中之民可也<span class='krp-note'>○易氏曰若成王命君陳尹東/郊之意○陳及之曰平國之民</span></span><br/>
<span class='tline' id='l68' data-llen='1685:1731'>　<span class='krp-note'>素閑政教苟有罪不可赦也故三刺三宥自有國家/之常法亦不得戾乎是惟中而已所謂求民情斷民</span></span><br/>
<span class='tline' id='l69' data-llen='1731:1766'>　<span class='krp-note'>中而施上服下服之刑是/中典者一定而不可易</span>國之亂者叛逆簒弑之國</span><br/>
<span class='tline' id='l70' data-llen='1766:1792'><a onclick="displayPageImage('KR1d0010', 'WYG', '058-4b' );" name="058-4b" class="pb">[058-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1792:1815'>　其民頑暴不率訓典非嚴刑峻法以御之未有能勝</span><br/>
<span class='tline' id='l72' data-llen='1815:1842'>　其兇暴之習故用重典以治之蓋處之常法之外<span class='krp-note'>○/黄</span></span><br/>
<span class='tline' id='l73' data-llen='1842:1888'>　<span class='krp-note'>氏曰不聼不訊一切行是蓋軍法歟○陳及之曰凡/在官在宫者殺無赦班孟堅以中典為三千五百之</span></span><br/>
<span class='tline' id='l74' data-llen='1888:1919'>　<span class='krp-note'>刑重典為三/千之刑非也</span>然制刑雖有一定之制及觀其所冝而</span><br/>
<span class='tline' id='l75' data-llen='1919:1942'>　用猶醫之用藥隨病輕重而加減要之使適於安而</span><br/>
<span class='tline' id='l76' data-llen='1942:1965'>　已○王氏曰用輕典以柔乂之用中典以正直乂之</span><br/>
<span class='tline' id='l77' data-llen='1965:1994'>　用重典以剛乂之書曰惟敬五刑以成三徳<span class='krp-note'>○易氏/曰以聖</span></span><br/>
<span class='tline' id='l78' data-llen='1994:2025'>　<span class='krp-note'>人之意推之輕典所以進其善重/典所以懲其惡皆所以為中也</span></span><br/>
<span class='tline' id='l79' data-llen='2025:2051'><a onclick="displayPageImage('KR1d0010', 'WYG', '058-5a' );" name="058-5a" class="pb">[058-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2051:2059'>以五刑糾萬民</span><br/>
<span class='tline' id='l81' data-llen='2059:2082'>　鄭康成曰刑亦法也糾猶察異之○賈氏曰此五刑</span><br/>
<span class='tline' id='l82' data-llen='2082:2105'>　與墨劓等正刑别或一刑之中而舍五或此五列全</span><br/>
<span class='tline' id='l83' data-llen='2105:2112'>　不入五刑</span><br/>
<span class='tline' id='l84' data-llen='2112:2139'>一曰野刑上功糾力二曰軍刑上命糾守<span class='krp-note'>音/狩</span>三曰鄉刑</span><br/>
<span class='tline' id='l85' data-llen='2139:2166'>上徳糾孝四曰官刑上能糾職五曰國刑上愿<span class='krp-note'>音/願</span>糾暴</span><br/>
<span class='tline' id='l86' data-llen='2166:2189'>　賈氏曰言野則國外若鄉大夫野自六尺之類○王</span><br/>
<span class='tline' id='l87' data-llen='2189:2212'>　氏詳説曰野刑之於六遂鄉刑之於六鄉是也然以</span><br/>
<span class='tline' id='l88' data-llen='2212:2238'><a onclick="displayPageImage('KR1d0010', 'WYG', '058-5b' );" name="058-5b" class="pb">[058-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2238:2261'>　軍刑間於鄉遂之間者以鄉遂之間軍之所在也其</span><br/>
<span class='tline' id='l90' data-llen='2261:2284'>　曰官刑謂在官者設也其曰國刑謂王畿之内九十</span><br/>
<span class='tline' id='l91' data-llen='2284:2307'>　三國者設也又非三典所以刑邦國之國○鄭康成</span><br/>
<span class='tline' id='l92' data-llen='2307:2330'>　曰功農功力勤力命將命也守不失部伍徳六徳善</span><br/>
<span class='tline' id='l93' data-llen='2330:2353'>　事父母為孝能能其事職職事修理愿慤慎暴當為</span><br/>
<span class='tline' id='l94' data-llen='2353:2376'>　恭字之誤○易氏曰上者各有所上也糾者糾其渙</span><br/>
<span class='tline' id='l95' data-llen='2376:2399'>　散也蓋渙散非用刑之時而刑之所糾期於無渙散</span><br/>
<span class='tline' id='l96' data-llen='2399:2422'>　而已○王氏曰野刑為事故上功糾力力所以致功</span><br/>
<span class='tline' id='l97' data-llen='2422:2448'><a onclick="displayPageImage('KR1d0010', 'WYG', '058-6a' );" name="058-6a" class="pb">[058-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2448:2471'>　軍刑為政故上命糾守守所以致命鄉刑為教故上</span><br/>
<span class='tline' id='l99' data-llen='2471:2494'>　徳糾孝孝所以致徳官刑為治故上能糾職職所以</span><br/>
<span class='tline' id='l100' data-llen='2494:2517'>　致能國刑刑也故上愿糾暴失愿而暴刑所取也○</span><br/>
<span class='tline' id='l101' data-llen='2517:2540'>　劉執中曰以五刑糾萬民者建六典以為民極也是</span><br/>
<span class='tline' id='l102' data-llen='2540:2563'>　故六卿各職其官建之使必行於天下行之使必範</span><br/>
<span class='tline' id='l103' data-llen='2563:2586'>　於後世者大司寇正其刑典也乃建事典佐王以富</span><br/>
<span class='tline' id='l104' data-llen='2586:2609'>　邦國以任百官以生萬民者用野刑焉農耕也溝涂</span><br/>
<span class='tline' id='l105' data-llen='2609:2632'>　也隄防也井邑也宫城也百工也凡役民以作其事</span><br/>
<span class='tline' id='l106' data-llen='2632:2658'><a onclick="displayPageImage('KR1d0010', 'WYG', '058-6b' );" name="058-6b" class="pb">[058-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2658:2681'>　而奉國家者以成功為上以不致力為糾則冬官之</span><br/>
<span class='tline' id='l108' data-llen='2681:2704'>　職待之而後立焉乃建政典佐王以平邦國以正百</span><br/>
<span class='tline' id='l109' data-llen='2704:2727'>　官以均萬民者用軍法焉振旅也苃舎也治兵也大</span><br/>
<span class='tline' id='l110' data-llen='2727:2750'>　閱也伐國也戍疆也凡役民以立其政而尊國家者</span><br/>
<span class='tline' id='l111' data-llen='2750:2773'>　以用命為上以不死守為糾則夏官之職待之而後</span><br/>
<span class='tline' id='l112' data-llen='2773:2796'>　立焉乃建教典佐王以安邦國以教官府以擾萬民</span><br/>
<span class='tline' id='l113' data-llen='2796:2819'>　者用鄉刑焉六徳也六行也六藝也五禮也五品也</span><br/>
<span class='tline' id='l114' data-llen='2819:2842'>　凡役民以行其教而佐邦國者以成徳為上以不致</span><br/>
<span class='tline' id='l115' data-llen='2842:2868'><a onclick="displayPageImage('KR1d0010', 'WYG', '058-7a' );" name="058-7a" class="pb">[058-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2868:2891'>　孝為糾則地官之職待之而後立焉乃建治典佐王</span><br/>
<span class='tline' id='l117' data-llen='2891:2914'>　以經邦國以治官府以紀萬民者用官刑焉六官六</span><br/>
<span class='tline' id='l118' data-llen='2914:2937'>　屬百官府史也凡役民以立其治而造國家者以賢</span><br/>
<span class='tline' id='l119' data-llen='2937:2960'>　能為上以不稱職為糾則天官之治待之而後立焉</span><br/>
<span class='tline' id='l120' data-llen='2960:2983'>　乃建禮典佐王以和邦國以統百官以諧萬民者用</span><br/>
<span class='tline' id='l121' data-llen='2983:3006'>　國刑焉君臣也父子也兄弟也夫婦也朋友也家國</span><br/>
<span class='tline' id='l122' data-llen='3006:3029'>　也祭祀也凡役民以踐其禮者以恪愿為上以不致</span><br/>
<span class='tline' id='l123' data-llen='3029:3052'>　其恭為糾則春官之職待之而後立矣五者國之大</span><br/>
<span class='tline' id='l124' data-llen='3052:3078'><a onclick="displayPageImage('KR1d0010', 'WYG', '058-7b' );" name="058-7b" class="pb">[058-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3078:3101'>　典聖人建極於天下以參天地而賛化育待之以成</span><br/>
<span class='tline' id='l126' data-llen='3101:3124'>　焉然非刑典之正莫得以成之不曰詰邦國刑百官</span><br/>
<span class='tline' id='l127' data-llen='3124:3131'>　糾萬民乎</span><br/>
<span class='tline' id='l128' data-llen='3131:3177'>　<span class='krp-note'>鄭鍔曰觀此五刑之用而有所上所糾之意則愛人/而不忍刑可見墨劓刖宫大辟五者刑之名也五刑</span></span><br/>
<span class='tline' id='l129' data-llen='3177:3223'>　<span class='krp-note'>之名固不可改而此有野刑軍刑鄉刑官刑國刑亦/以五刑稱之蓋或有野民犯焉有軍中犯焉有鄉民</span></span><br/>
<span class='tline' id='l130' data-llen='3223:3269'>　<span class='krp-note'>犯焉有在官者犯焉有在國者犯焉故也野中之民/犯刑曰野刑刑其不率於田野之中者也然野中所</span></span><br/>
<span class='tline' id='l131' data-llen='3269:3315'>　<span class='krp-note'>上者勤於農功爾苟其人在野常自力不怠今雖犯/刑又當糾其平日能勤力於農而宥之可也軍中之</span></span><br/>
<span class='tline' id='l132' data-llen='3315:3361'>　<span class='krp-note'>人犯刑曰軍刑刑其不率於軍中者也然軍中所上/者能用命爾苟其人在軍常謹守部伍而不散離今</span></span><br/>
<span class='tline' id='l133' data-llen='3361:3387'><a onclick="displayPageImage('KR1d0010', 'WYG', '058-8a' );" name="058-8a" class="pb">[058-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3387:3433'>　<span class='krp-note'>日犯刑又當糾其平日能堅守之故而宥之也不率/於郷中而犯刑則曰鄉刑然鄉中所上者徳爾苟其</span></span><br/>
<span class='tline' id='l135' data-llen='3433:3479'>　<span class='krp-note'>人平日鄉黨稱其孝今雖犯刑又察其在家能孝其/親而宥之可也不謹於官職而犯刑曰官刑然在官</span></span><br/>
<span class='tline' id='l136' data-llen='3479:3525'>　<span class='krp-note'>所上者才能爾苟其人修舉職事事成效著今雖犯/刑又察其能足稱職而宥之可也不率於國中而犯</span></span><br/>
<span class='tline' id='l137' data-llen='3525:3571'>　<span class='krp-note'>刑曰國刑刑其不恭謹於國中者然國中所上者愿/慤而已苟其人平日能恭敬而不慢今雖犯刑又當</span></span><br/>
<span class='tline' id='l138' data-llen='3571:3617'>　<span class='krp-note'>察其在國有恭敬之實而宥之可也暴字鄭康成以/為當作恭篕言糾暴則與上糾力糾孝之文不類也</span></span><br/>
<span class='tline' id='l139' data-llen='3617:3663'>　<span class='krp-note'>五刑各有所糾如此經言糾其徳行糾其過惡之類/皆謂其難知故糾之也民有不幸而犯刑者苟不察</span></span><br/>
<span class='tline' id='l140' data-llen='3663:3709'>　<span class='krp-note'>其平日有可取之善遂從而刑之抑何無決擇歟故/糾之如此糾而無可取則刑之無愧大宰亦曰以糾</span></span><br/>
<span class='tline' id='l141' data-llen='3709:3755'>　<span class='krp-note'>萬民正謂是也○李嘉㑹曰用刑雖貴當其情然必/以事之所尚為重如今治主僕之訟必以名分為先</span></span><br/>
<span class='tline' id='l142' data-llen='3755:3781'><a onclick="displayPageImage('KR1d0010', 'WYG', '058-8b' );" name="058-8b" class="pb">[058-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3781:3823'>　<span class='krp-note'>有如大體所關不先因其事之所尚則一情之/得一法之當未必不妨其餘豈可不隨冝而施</span></span><br/>
<span class='tline' id='l144' data-llen='3823:3854'>以圜土聚教罷<span class='krp-note'>音/皮</span>民凡害人者寘<span class='krp-note'>之豉/反</span>之圜土而施職</span><br/>
<span class='tline' id='l145' data-llen='3854:3863'>事焉以明刑恥之</span><br/>
<span class='tline' id='l146' data-llen='3863:3886'>　鄭康成曰圜土獄城也○鄭鍔曰天之體圜而大徳</span><br/>
<span class='tline' id='l147' data-llen='3886:3909'>　曰生獄城必圜主於仁而已民為不善有致死之道</span><br/>
<span class='tline' id='l148' data-llen='3909:3946'>　聖人之心常欲生之<span class='krp-note'>○王昭禹曰以兩儀言之則乾/為圜以五則言之則規為圜</span></span><br/>
<span class='tline' id='l149' data-llen='3946:3969'>　○鄭康成曰聚罷民其中困苦以教之為善也民不</span><br/>
<span class='tline' id='l150' data-llen='3969:4006'>　愍作勞有似於罷<span class='krp-note'>○劉執中曰罷謂不服教而困/於禮義之民言其拂于中也</span>○</span><br/>
<span class='tline' id='l151' data-llen='4006:4032'><a onclick="displayPageImage('KR1d0010', 'WYG', '058-9a' );" name="058-9a" class="pb">[058-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4032:4055'>　鄭鍔曰民不能自強於為善者謂之罷民夜納之圜</span><br/>
<span class='tline' id='l153' data-llen='4055:4078'>　土而晝則施以職事何以謂之教蓋民有過失者其</span><br/>
<span class='tline' id='l154' data-llen='4078:4101'>　害人之罪雖非故為然其罪已著夜寘於圜土以囚</span><br/>
<span class='tline' id='l155' data-llen='4101:4124'>　之晝施職事以役之明書其所犯之罪於大方版加</span><br/>
<span class='tline' id='l156' data-llen='4124:4160'>　諸背而恥之<span class='krp-note'>○劉執中曰書其罪狀與/姓名表示於人則明刑也</span>使之猶有人</span><br/>
<span class='tline' id='l157' data-llen='4160:4183'>　之心焉則變惡為善殆不旋踵是乃以不教教之也</span><br/>
<span class='tline' id='l158' data-llen='4183:4197'>其能改者反于中國不齒三年</span><br/>
<span class='tline' id='l159' data-llen='4197:4220'>　賈氏曰能改謂在圜土不出自思已過也○鄭康成</span><br/>
<span class='tline' id='l160' data-llen='4220:4246'><a onclick="displayPageImage('KR1d0010', 'WYG', '058-9b' );" name="058-9b" class="pb">[058-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4246:4269'>　曰反于中國謂舎之還於故鄉里也司圜職曰上罪</span><br/>
<span class='tline' id='l162' data-llen='4269:4292'>　三年而舎中罪二年而舎下罪一年而舎不齒者不</span><br/>
<span class='tline' id='l163' data-llen='4292:4315'>　得以年次列於平民○易氏曰鄉里謂之中國者周</span><br/>
<span class='tline' id='l164' data-llen='4315:4338'>　以圜土代五流之法有絶於中國之義於是反于中</span><br/>
<span class='tline' id='l165' data-llen='4338:4361'>　國三年不齒則雖可與為善未能保其必善當是時</span><br/>
<span class='tline' id='l166' data-llen='4361:4384'>　也州長屬民而讀法者屢矣而罷民不在所聼黨正</span><br/>
<span class='tline' id='l167' data-llen='4384:4407'>　屬民而飲酒者屢矣而罷民不在所序年運而往亦</span><br/>
<span class='tline' id='l168' data-llen='4407:4430'>　既乆矣昔之不善固將自化然後齒之倫類不為幸</span><br/>
<span class='tline' id='l169' data-llen='4430:4457'><a onclick="displayPageImage('KR1d0010', 'WYG', '058-10a' );" name="058-10a" class="pb">[058-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4457:4502'>　民<span class='krp-note'>○鄭鍔曰其能改過則得反乎鄉里與其遷善之/意也猶使不得以齒於平民者三年蓋御惡人者</span></span><br/>
<span class='tline' id='l171' data-llen='4502:4524'>　<span class='krp-note'>不一而足三年之外/則乆矣故必釋之也</span></span><br/>
<span class='tline' id='l172' data-llen='4524:4536'>其不能改而出圜土者殺</span><br/>
<span class='tline' id='l173' data-llen='4536:4559'>　鄭鍔曰既不能遷善又逃遁而出于圜土不畏甚矣</span><br/>
<span class='tline' id='l174' data-llen='4559:4582'>　如斯人者殺之而已○李氏曰先王之時雖用肉刑</span><br/>
<span class='tline' id='l175' data-llen='4582:4605'>　然人之麗刑者實未嘗遽用之故司寇以圜土教罷</span><br/>
<span class='tline' id='l176' data-llen='4605:4628'>　民其害人也實法之所當誅而先王之心有所不忍</span><br/>
<span class='tline' id='l177' data-llen='4628:4651'>　憫其不能自強於為善無以開其改過自新之路則</span><br/>
<span class='tline' id='l178' data-llen='4651:4678'><a onclick="displayPageImage('KR1d0010', 'WYG', '058-10b' );" name="058-10b" class="pb">[058-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4678:4701'>　人道絶矣是以凡害人者姑寘之圜土而施職事焉</span><br/>
<span class='tline' id='l180' data-llen='4701:4724'>　所以役使勞苦之使知所自強以明刑耻之所以書</span><br/>
<span class='tline' id='l181' data-llen='4724:4747'>　其罪惡而汙辱之使知所自好彼其能改則釋之可</span><br/>
<span class='tline' id='l182' data-llen='4747:4769'>　也其不能改則誅之未晚先王用刑其委曲至此</span><br/>
<span class='tline' id='l183' data-llen='4769:4792'>以兩造<span class='krp-note'>七報/反</span>禁民訟入束矢於朝然後聼之</span><br/>
<span class='tline' id='l184' data-llen='4792:4826'>　鄭康成曰造至也使訟者兩至<span class='krp-note'>○項氏曰訟謂以貨/財相告必使兩人皆</span></span><br/>
<span class='tline' id='l185' data-llen='4826:4854'>　<span class='krp-note'>至於/公庭</span>○王氏曰兩造聽之而無所偏受則不直者自</span><br/>
<span class='tline' id='l186' data-llen='4854:4886'>　反而民訟禁矣<span class='krp-note'>○易氏曰禁則/止其刑於未然</span>○鄭康成曰古者一</span><br/>
<span class='tline' id='l187' data-llen='4886:4913'><a onclick="displayPageImage('KR1d0010', 'WYG', '058-11a' );" name="058-11a" class="pb">[058-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4913:4936'>　弓百矢束矢則百个與詩曰其直如矢必入矢者取</span><br/>
<span class='tline' id='l189' data-llen='4936:4959'>　其直也○鄭鍔曰訟以直為主入矢所以自明其直</span><br/>
<span class='tline' id='l190' data-llen='4959:4982'>　也不入矢是自服不直矣入矢而辭屈又因而沒入</span><br/>
<span class='tline' id='l191' data-llen='4982:4999'>　於官以罰之如是可以致民於無訟</span><br/>
<span class='tline' id='l192' data-llen='4999:5026'>以兩劑<span class='krp-note'>子隨/反</span>禁民獄入鈞金三日乃致于朝然後聽之</span><br/>
<span class='tline' id='l193' data-llen='5026:5049'>　鄭康成曰劑今劵書也使獄者各齎劵書○鄭鍔曰</span><br/>
<span class='tline' id='l194' data-llen='5049:5072'>　以罪相證必兩者皆有契劵然後可用一有而一無</span><br/>
<span class='tline' id='l195' data-llen='5072:5095'>　則無以斷其獄矣無兩劑則不聽是乃所以禁之書</span><br/>
<span class='tline' id='l196' data-llen='5095:5122'><a onclick="displayPageImage('KR1d0010', 'WYG', '058-11b' );" name="058-11b" class="pb">[058-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5122:5138'>　曰無簡不聽惟有簡書然後聽也</span><br/>
<span class='tline' id='l198' data-llen='5138:5161'>　王昭禹曰方言於公者訟也因而守之者獄也蓋爭</span><br/>
<span class='tline' id='l199' data-llen='5161:5196'>　而不已必訟訟而不已必獄<span class='krp-note'>○王氏曰以兩劑聼之/無所偏信則不直者自</span></span><br/>
<span class='tline' id='l200' data-llen='5196:5225'>　<span class='krp-note'>反而民獄/自禁矣</span>○劉迎曰鈞金三十斤銅也金百鍰三百</span><br/>
<span class='tline' id='l201' data-llen='5225:5248'>　鍰則罰於赦刑之後鈞金三十斤蓋入於未聽之前</span><br/>
<span class='tline' id='l202' data-llen='5248:5271'>　若今先立罪賞以信其辭使不敢輕犯所謂禁民獄</span><br/>
<span class='tline' id='l203' data-llen='5271:5316'>　也<span class='krp-note'>○鄭鍔曰獄以堅為主金之為物至堅入金所以/明其堅不入金是自服其獄之不堅矣入而不堅</span></span><br/>
<span class='tline' id='l204' data-llen='5316:5350'>　<span class='krp-note'>又從沒入於官以罰之/如是可致民於無獄</span>○王氏曰必三日而後聽者</span><br/>
<span class='tline' id='l205' data-llen='5350:5377'><a onclick="displayPageImage('KR1d0010', 'WYG', '058-12a' );" name="058-12a" class="pb">[058-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5377:5385'>　重致民於獄</span><br/>
<span class='tline' id='l207' data-llen='5385:5408'>　黄氏曰兩造禁訟兩劑禁獄其㢘恥之素行乎故入</span><br/>
<span class='tline' id='l208' data-llen='5408:5431'>　束矢鈞金而後聽之欲其自悔也小曰訟大曰獄鄭</span><br/>
<span class='tline' id='l209' data-llen='5431:5454'>　謂以貨財相告為訟非也貨財固亦有獄士師職曰</span><br/>
<span class='tline' id='l210' data-llen='5454:5477'>　凡以財獄訟者案小司寇上服下服若今杖以下為</span><br/>
<span class='tline' id='l211' data-llen='5477:5500'>　輕罪徒以上為重罪此獄訟之别○鄭鍔曰罰其矢</span><br/>
<span class='tline' id='l212' data-llen='5500:5523'>　以為武備罰其金以足國用既以止獄訟又以利乎</span><br/>
<span class='tline' id='l213' data-llen='5523:5527'>　國</span><br/>
<span class='tline' id='l214' data-llen='5527:5554'><a onclick="displayPageImage('KR1d0010', 'WYG', '058-12b' );" name="058-12b" class="pb">[058-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5554:5577'>　　愚案井田之民財入有限儻非理直而辭堅必不</span><br/>
<span class='tline' id='l216' data-llen='5577:5600'>　　肯廢財以好爭聼民獄訟先使入束矢與鈞金此</span><br/>
<span class='tline' id='l217' data-llen='5600:5623'>　　亦禁止之一端至於不可得而禁而甘入于官必</span><br/>
<span class='tline' id='l218' data-llen='5623:5646'>　　其情之大不得已然後上之人不容不聼其情至</span><br/>
<span class='tline' id='l219' data-llen='5646:5669'>　　齊桓患無兵器管仲使民之訟者入束矢以為兵</span><br/>
<span class='tline' id='l220' data-llen='5669:5679'>　　始失先王之意</span><br/>
<span class='tline' id='l221' data-llen='5679:5687'>以嘉石平罷民</span><br/>
<span class='tline' id='l222' data-llen='5687:5718'>　鄭康成曰嘉石文石也樹之外朝門左<span class='krp-note'>○賈氏曰嘉/善也有文乃</span></span><br/>
<span class='tline' id='l223' data-llen='5718:5745'><a onclick="displayPageImage('KR1d0010', 'WYG', '058-13a' );" name="058-13a" class="pb">[058-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5745:5780'>　<span class='krp-note'>稱嘉故知文石也欲使罷/民思其文理以自改悔</span>平成也成之使善○易氏</span><br/>
<span class='tline' id='l225' data-llen='5780:5803'>　曰上經罷民害人而麗於法者此則未麗於法而不</span><br/>
<span class='tline' id='l226' data-llen='5803:5826'>　可以法加者也雖無大罪可寘圜土若舎而弗治亦</span><br/>
<span class='tline' id='l227' data-llen='5826:5849'>　有害於州里之善俗於是平之以嘉石謂石雖嘉而</span><br/>
<span class='tline' id='l228' data-llen='5849:5863'>　抑之於外朝之左所以恥之</span><br/>
<span class='tline' id='l229' data-llen='5863:5890'>凡萬民之有罪過而未麗於灋而害於州里者桎<span class='krp-note'>音/質</span>梏</span><br/>
<span class='tline' id='l230' data-llen='5890:5907'><span class='krp-note'>古毒/反</span>而坐諸嘉石役諸司空</span><br/>
<span class='tline' id='l231' data-llen='5907:5930'>　鄭康成曰有罪過謂邪惡之人所罪過者麗附也未</span><br/>
<span class='tline' id='l232' data-llen='5930:5957'><a onclick="displayPageImage('KR1d0010', 'WYG', '058-13b' );" name="058-13b" class="pb">[058-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5957:5998'>　附著於法也<span class='krp-note'>○黄氏曰未麗於法則刑不當施害於/州里不可直舎蓋今所謂法輕情重者</span></span><br/>
<span class='tline' id='l234' data-llen='5998:6021'>　木在足曰桎在手曰梏役諸司空坐日訖使給百工</span><br/>
<span class='tline' id='l235' data-llen='6021:6055'>　之役<span class='krp-note'>○劉執中曰桎梏其手足而坐外/累其形也役諸司空内苦其心也</span></span><br/>
<span class='tline' id='l236' data-llen='6055:6078'>　鄭鍔曰罷民以為可罪耶其罪未麗於法以為可恕</span><br/>
<span class='tline' id='l237' data-llen='6078:6101'>　耶然所為之罪過又有害於州里是故加以手足之</span><br/>
<span class='tline' id='l238' data-llen='6101:6124'>　桎梏使坐嘉石以恥之坐日已滿又役諸司空以勞</span><br/>
<span class='tline' id='l239' data-llen='6124:6161'>　之所以激其為善之心<span class='krp-note'>○王氏曰先王著是法以為/刑人也不虧體罰人也不虧</span></span><br/>
<span class='tline' id='l240' data-llen='6161:6201'>　<span class='krp-note'>財非特如此而已司空之役不可廢也與其/滛平民而苦之孰若役此以安州里之為利</span></span><br/>
<span class='tline' id='l241' data-llen='6201:6228'><a onclick="displayPageImage('KR1d0010', 'WYG', '058-14a' );" name="058-14a" class="pb">[058-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6228:6251'>重罪旬有三日坐朞役其次九日坐九月役其次七日</span><br/>
<span class='tline' id='l243' data-llen='6251:6274'>坐七月役其次五日坐五月役其下罪三日坐三月役</span><br/>
<span class='tline' id='l244' data-llen='6274:6286'>使州里任之則宥而舎之</span><br/>
<span class='tline' id='l245' data-llen='6286:6309'>　鄭鍔曰重罪十三日坐役之朞年其次或九日或七</span><br/>
<span class='tline' id='l246' data-llen='6309:6332'>　日或五日或三日役則或九月或七月或五月或三</span><br/>
<span class='tline' id='l247' data-llen='6332:6355'>　月隨其輕重為五等而有乆近焉役訖而州里任之</span><br/>
<span class='tline' id='l248' data-llen='6355:6378'>　則宥而舎之州里不任是鄉人所不容苟或舍之又</span><br/>
<span class='tline' id='l249' data-llen='6378:6408'>　將為害於州里任則舎之乃使州里相安<span class='krp-note'>○賈氏曰/州里任之</span></span><br/>
<span class='tline' id='l250' data-llen='6408:6435'><a onclick="displayPageImage('KR1d0010', 'WYG', '058-14b' );" name="058-14b" class="pb">[058-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6435:6469'>　<span class='krp-note'>者恐習前為非而不改故/使州長里宰保任而舎之</span>○鄭康成曰宥寛也</span><br/>
<span class='tline' id='l252' data-llen='6469:6492'>　李氏曰萬民有罪過及害於州里者冝法所不貸今</span><br/>
<span class='tline' id='l253' data-llen='6492:6515'>　不過桎梏而坐諸嘉石以恥之雖罪之重者不過旬</span><br/>
<span class='tline' id='l254' data-llen='6515:6538'>　有三日而去矣役諸司空以疲之雖罪之重者不過</span><br/>
<span class='tline' id='l255' data-llen='6538:6561'>　一朞而去矣五刑蓋未之及也何以懲一而戒百哉</span><br/>
<span class='tline' id='l256' data-llen='6561:6584'>　嗚呼此萬民之有罪過又曰未麗于法蓋其罪之輕</span><br/>
<span class='tline' id='l257' data-llen='6584:6607'>　者吾觀已麗于法而寘諸圜土者猶姑惟教之而未</span><br/>
<span class='tline' id='l258' data-llen='6607:6630'>　遽加以刑況未麗于法而坐諸嘉石者豈不尚在可</span><br/>
<span class='tline' id='l259' data-llen='6630:6657'><a onclick="displayPageImage('KR1d0010', 'WYG', '058-15a' );" name="058-15a" class="pb">[058-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6657:6663'>　教之域</span><br/>
<span class='tline' id='l261' data-llen='6663:6671'>以肺石逹窮民</span><br/>
<span class='tline' id='l262' data-llen='6671:6705'>　鄭康成曰肺石赤石也<span class='krp-note'>○賈氏曰坐赤石者/使之赤心不妄告也</span>○鄭鍔</span><br/>
<span class='tline' id='l263' data-llen='6705:6728'>　曰人之氣由肺而通石之形似肺而色赤者使窮而</span><br/>
<span class='tline' id='l264' data-llen='6728:6758'>　無告之民立於其上寃抑之氣由此而通<span class='krp-note'>○王氏曰/肺在五臟</span></span><br/>
<span class='tline' id='l265' data-llen='6758:6797'>　<span class='krp-note'>其情為憂其竅為鼻窮民以憂在内/而不能自逹則立於肺石而逹之</span>或謂大僕建路</span><br/>
<span class='tline' id='l266' data-llen='6797:6820'>　鼓於大寢之門外以待逹窮者大司寇又以肺石置</span><br/>
<span class='tline' id='l267' data-llen='6820:6843'>　於外朝門之右以逹窮民窮民有告于朝其事一耳</span><br/>
<span class='tline' id='l268' data-llen='6843:6870'><a onclick="displayPageImage('KR1d0010', 'WYG', '058-15b' );" name="058-15b" class="pb">[058-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6870:6893'>　孰冝擊鼓孰當坐肺石耶以二官攷之路鼓掌於大</span><br/>
<span class='tline' id='l270' data-llen='6893:6916'>　僕大僕政官也肺石掌於司寇司寇刑官也窮民之</span><br/>
<span class='tline' id='l271' data-llen='6916:6939'>　擊鼓者豈以政之不善之故而坐肺石者無乃以刑</span><br/>
<span class='tline' id='l272' data-llen='6939:6962'>　之寃枉歟先儒以為窮民先在肺石朝士逹之乃得</span><br/>
<span class='tline' id='l273' data-llen='6962:6970'>　擊鼓奚為哉</span><br/>
<span class='tline' id='l274' data-llen='6970:7001'>凡逺近惸<span class='krp-note'>其營/反</span>獨老㓜之欲有復於上而其長<span class='krp-note'>丁丈/反</span>弗</span><br/>
<span class='tline' id='l275' data-llen='7001:7023'>逹者立於肺石三日士聽其辭以告於上而罪其長</span><br/>
<span class='tline' id='l276' data-llen='7023:7046'>　賈氏曰言逺近者無間畿内畿外○鄭康成曰無兄</span><br/>
<span class='tline' id='l277' data-llen='7046:7073'><a onclick="displayPageImage('KR1d0010', 'WYG', '058-16a' );" name="058-16a" class="pb">[058-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='7073:7096'>　弟曰惸無子孫曰獨復猶報上謂王與六卿報之者</span><br/>
<span class='tline' id='l279' data-llen='7096:7119'>　若上書詣公府言事長謂諸侯若鄉遂大夫○鄭鍔</span><br/>
<span class='tline' id='l280' data-llen='7119:7142'>　曰惸獨老㓜欲告愬于上長吏不以上聞其立也必</span><br/>
<span class='tline' id='l281' data-llen='7142:7165'>　及三日之乆士師聽其辭以告于朝而罪其長吏蓋</span><br/>
<span class='tline' id='l282' data-llen='7165:7188'>　君門萬里不有肺石之逹則無告之民無由知不俟</span><br/>
<span class='tline' id='l283' data-llen='7188:7211'>　三日之乆則非誠實無告者或妄得以瀆朝廷立法</span><br/>
<span class='tline' id='l284' data-llen='7211:7245'>　如是此先王之世所以無窮民<span class='krp-note'>○易氏日大僕建路/鼓欲窮民速逹甚於</span></span><br/>
<span class='tline' id='l285' data-llen='7245:7291'>　<span class='krp-note'>遽令此則三日而後聽何也為罪其長者設也罪其/長而不遲之以待其辭之定則下瀆其上而上無以</span></span><br/>
<span class='tline' id='l286' data-llen='7291:7318'><a onclick="displayPageImage('KR1d0010', 'WYG', '058-16b' );" name="058-16b" class="pb">[058-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='7318:7339'>　<span class='krp-note'>信於下非此設也速/逆以逹何容心焉</span></span><br/>
<span class='tline' id='l288' data-llen='7339:7362'>正月之吉始和布刑于邦國都鄙乃縣刑象之灋于象</span><br/>
<span class='tline' id='l289' data-llen='7362:7376'>魏使萬民觀刑象挾日而歛之</span><br/>
<span class='tline' id='l290' data-llen='7376:7399'>　王昭禹曰刑者侀也侀者成也冝無所加損亦量時</span><br/>
<span class='tline' id='l291' data-llen='7399:7422'>　而有輕重正月之吉始和布刑于邦國都鄙為是故</span><br/>
<span class='tline' id='l292' data-llen='7422:7445'>　也先王之法若江河貴乎易避而難犯使民觀象者</span><br/>
<span class='tline' id='l293' data-llen='7445:7468'>　凡使之知所避而已○易氏曰布之使民有逺罪之</span><br/>
<span class='tline' id='l294' data-llen='7468:7491'>　心歛之使民無凟刑之心聖人重刑尤有甚於治教</span><br/>
<span class='tline' id='l295' data-llen='7491:7518'><a onclick="displayPageImage('KR1d0010', 'WYG', '058-17a' );" name="058-17a" class="pb">[058-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='7518:7524'>　與政也</span><br/>
<span class='tline' id='l297' data-llen='7524:7551'>凡邦之大盟約<span class='krp-note'>於妙/反</span>涖其盟書而登之于天府大史内</span><br/>
<span class='tline' id='l298' data-llen='7551:7566'>史司㑹及六官皆受其貳而藏之</span><br/>
<span class='tline' id='l299' data-llen='7566:7589'>　鄭康成曰涖臨也○賈氏曰大盟約者謂王與諸侯</span><br/>
<span class='tline' id='l300' data-llen='7589:7622'>　因大㑹同而與盟所有約誓之辭<span class='krp-note'>○易氏曰盟約二/事也約為之信書</span></span><br/>
<span class='tline' id='l301' data-llen='7622:7666'>　<span class='krp-note'>而已盟則㰱牲焉大司寇兼言之則冝兼掌其事/今以盟書為重而不及乎約以司約大史見之</span>○</span><br/>
<span class='tline' id='l302' data-llen='7666:7689'>　鄭康成曰天府祖廟之藏六官六卿之官貳副也○</span><br/>
<span class='tline' id='l303' data-llen='7689:7712'>　鄭鍔曰大盟約所以結諸侯之信司盟掌其書刑官</span><br/>
<span class='tline' id='l304' data-llen='7712:7739'><a onclick="displayPageImage('KR1d0010', 'WYG', '058-17b' );" name="058-17b" class="pb">[058-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7739:7762'>　不親涖之則人無所畏涖其盟要於天地鬼神乃登</span><br/>
<span class='tline' id='l306' data-llen='7762:7785'>　而藏於天府與賢能之書民穀之數同大史掌邦之</span><br/>
<span class='tline' id='l307' data-llen='7785:7808'>　典法則之貳以待逆者也内史掌八枋之法以詔王</span><br/>
<span class='tline' id='l308' data-llen='7808:7831'>　治者也司㑹掌邦之典法則之貳以逆治者也六官</span><br/>
<span class='tline' id='l309' data-llen='7831:7854'>　六卿之長皆使受盟書之貳重其事故藏之也謹備</span><br/>
<span class='tline' id='l310' data-llen='7854:7892'>　其失墜故貳之者衆<span class='krp-note'>○王氏曰大史内史司會皆受/其貳而藏之者各以攷事焉非</span></span><br/>
<span class='tline' id='l311' data-llen='7892:7938'>　<span class='krp-note'>特備失亡而已○黄氏曰大史内史史官也受盟約/之貳職也司㑹六官皆受之何也盟所以息爭不信</span></span><br/>
<span class='tline' id='l312' data-llen='7938:7984'>　<span class='krp-note'>而後有盟苟或不可恃而刑不能禁必至於生事費/財隳體敗德無所不有故使司㑹六官俱受其貳豈</span></span><br/>
<span class='tline' id='l313' data-llen='7984:8011'><a onclick="displayPageImage('KR1d0010', 'WYG', '058-18a' );" name="058-18a" class="pb">[058-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='8011:8057'>　<span class='krp-note'>徒為有司存藏攷覆之事而已哉故其事屬大司宼/○李嘉㑹曰司寇所涖天府所登太史内史司會六</span></span><br/>
<span class='tline' id='l315' data-llen='8057:8079'>　<span class='krp-note'>官所受皆大盟約也/非大盟約則不若是</span></span><br/>
<span class='tline' id='l316' data-llen='8079:8102'>凡諸侯之獄訟以邦典定之凡卿大夫之獄訟以邦灋</span><br/>
<span class='tline' id='l317' data-llen='8102:8123'>斷之凡庶民之獄訟以邦成弊<span class='krp-note'>必世/反</span>之</span><br/>
<span class='tline' id='l318' data-llen='8123:8146'>　劉迎曰諸侯之獄訟定之以邦典蓋有輕典中典重</span><br/>
<span class='tline' id='l319' data-llen='8146:8169'>　典之不同以此三典定其罪也卿大夫之獄訟斷之</span><br/>
<span class='tline' id='l320' data-llen='8169:8192'>　以八法蓋八辟之麗邦法有議親議故議賢之不同</span><br/>
<span class='tline' id='l321' data-llen='8192:8215'>　以此八法斷其罪也萬民之獄訟弊之以八成蓋有</span><br/>
<span class='tline' id='l322' data-llen='8215:8242'><a onclick="displayPageImage('KR1d0010', 'WYG', '058-18b' );" name="058-18b" class="pb">[058-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='8242:8265'>　邦汋邦賊邦諜之不同以此八成弊其罪也先儒以</span><br/>
<span class='tline' id='l324' data-llen='8265:8288'>　邦典為邦之六典以邦法為官府之八法以邦成為</span><br/>
<span class='tline' id='l325' data-llen='8288:8311'>　萬民之八成此蓋冢宰之治法非司寇刑官之所得</span><br/>
<span class='tline' id='l326' data-llen='8311:8334'>　與不知大司寇自有邦之三典以刑邦國非此邦典</span><br/>
<span class='tline' id='l327' data-llen='8334:8357'>　而何小司寇自有八辟以麗邦法非此邦法而何士</span><br/>
<span class='tline' id='l328' data-llen='8357:8380'>　師自有士之八成非此邦成而何惜乎先儒不攷誤</span><br/>
<span class='tline' id='l329' data-llen='8380:8403'>　以冢宰之六典八法八成附㑹之○王昭禹曰弊詳</span><br/>
<span class='tline' id='l330' data-llen='8403:8426'>　於斷斷詳於定諸侯尊於卿大夫故言定卿大夫貴</span><br/>
<span class='tline' id='l331' data-llen='8426:8453'><a onclick="displayPageImage('KR1d0010', 'WYG', '058-19a' );" name="058-19a" class="pb">[058-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='8453:8480'>　於庶民故言斷萬民卑賤其治之為愈詳故言弊<span class='krp-note'>○/鄭</span></span><br/>
<span class='tline' id='l333' data-llen='8480:8526'>　<span class='krp-note'>鍔曰弊輕於斷斷輕於定定則一定而不可移若夫/萬民之訟亦可以言斷故大司徒言萬民之田則曰</span></span><br/>
<span class='tline' id='l334' data-llen='8526:8564'>　<span class='krp-note'>斷其爭禽之訟百官亦可以言弊/故小宰言以六計弊羣吏之治</span>○賈氏曰大宰有</span><br/>
<span class='tline' id='l335' data-llen='8564:8587'>　八則治都鄙此不言者都鄙獄訟都家之士告于方</span><br/>
<span class='tline' id='l336' data-llen='8587:8593'>　士治之</span><br/>
<span class='tline' id='l337' data-llen='8593:8601'>大祭祀奉犬牲</span><br/>
<span class='tline' id='l338' data-llen='8601:8624'>　鄭康成曰奉猶進也○鄭鍔曰六官奉六牲各因其</span><br/>
<span class='tline' id='l339' data-llen='8624:8647'>　類以明其義犬之為物金性而能守西方之畜司寇</span><br/>
<span class='tline' id='l340' data-llen='8647:8674'><a onclick="displayPageImage('KR1d0010', 'WYG', '058-19b' );" name="058-19b" class="pb">[058-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='8674:8690'>　秋官西方之義也故祭祀奉犬牲</span><br/>
<span class='tline' id='l342' data-llen='8690:8709'>若禋祀五帝則戒之日涖誓百官戒于百族</span><br/>
<span class='tline' id='l343' data-llen='8709:8743'>　項氏曰禋者精意以享祀五帝<span class='krp-note'>○王氏曰於天地二/官未嘗言禋則所以</span></span><br/>
<span class='tline' id='l344' data-llen='8743:8758'>　<span class='krp-note'>佐王事上帝/有在於此</span></span><br/>
<span class='tline' id='l345' data-llen='8758:8781'>　鄭鍔曰大宰祀五帝前期十日而卜日比謂戒之日</span><br/>
<span class='tline' id='l346' data-llen='8781:8804'>　則既得吉卜而戒以齋戒不欽將待以刑○王氏詳</span><br/>
<span class='tline' id='l347' data-llen='8804:8827'>　説曰郊特牲曰卜之日王立于澤親聼誓命受教諫</span><br/>
<span class='tline' id='l348' data-llen='8827:8850'>　之義獻命庫門之内戒百官也太廟之内戒百姓也</span><br/>
<span class='tline' id='l349' data-llen='8850:8877'><a onclick="displayPageImage('KR1d0010', 'WYG', '058-20a' );" name="058-20a" class="pb">[058-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8877:8900'>　百官云者百執事也百族云者王之族姓也族姓之</span><br/>
<span class='tline' id='l351' data-llen='8900:8923'>　與於祭為重於百官矣故戒百官於庫門之内而戒</span><br/>
<span class='tline' id='l352' data-llen='8923:8954'>　百姓於太廟之内正所以辨親踈之義<span class='krp-note'>○王昭禹曰/百官凡官府</span></span><br/>
<span class='tline' id='l353' data-llen='8954:9000'>　<span class='krp-note'>之執事者百族凡百官之族姓與祭者○陳氏曰庫/門之内象法之所示戒百官於此所以謹之也太廟</span></span><br/>
<span class='tline' id='l354' data-llen='9000:9033'>　<span class='krp-note'>先祖之所在戒百姓/於此所以親之也</span>祭之前期十日而有誓有戒誓</span><br/>
<span class='tline' id='l355' data-llen='9033:9056'>　則重於戒也大宰云祀五帝則掌百官之誓戒與其</span><br/>
<span class='tline' id='l356' data-llen='9056:9079'>　具修小宰云以法掌祭祀之戒具小宰言戒而不及</span><br/>
<span class='tline' id='l357' data-llen='9079:9102'>　誓言具而不及修則誓為重於戒明矣夫祭莫重於</span><br/>
<span class='tline' id='l358' data-llen='9102:9129'><a onclick="displayPageImage('KR1d0010', 'WYG', '058-20b' );" name="058-20b" class="pb">[058-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='9129:9152'>　齋齋又莫重於誓戒誓百官者大宰也涖其誓者大</span><br/>
<span class='tline' id='l360' data-llen='9152:9175'>　司寇也大司寇涖百官之聼誓於大宰云爾賈氏以</span><br/>
<span class='tline' id='l361' data-llen='9175:9198'>　大司寇不得涖大宰遂以為大宰掌其誓而誓者餘</span><br/>
<span class='tline' id='l362' data-llen='9198:9221'>　小官是有見於大宰而無見於大祭祀也百官言誓</span><br/>
<span class='tline' id='l363' data-llen='9221:9244'>　百族言戒又知百族無預於執事有預於從祭此所</span><br/>
<span class='tline' id='l364' data-llen='9244:9265'>　以聼戒而不聼誓也王氏謂互文見義又失之</span><br/>
<span class='tline' id='l365' data-llen='9265:9278'>及納亨前王祭之日亦如之</span><br/>
<span class='tline' id='l366' data-llen='9278:9301'>　賈氏曰納亨致牲謂將祭之辰祭之日謂旦明也此</span><br/>
<span class='tline' id='l367' data-llen='9301:9328'><a onclick="displayPageImage('KR1d0010', 'WYG', '058-21a' );" name="058-21a" class="pb">[058-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='9328:9360'>　二者大司寇為王引道故云亦如之<span class='krp-note'>○鄭鍔曰納亨/將祭之時是時</span></span><br/>
<span class='tline' id='l369' data-llen='9360:9392'>　<span class='krp-note'>大宰賛王牲事司寇則前王以刑/禁先焉則人知畏禁而自入於禮</span></span><br/>
<span class='tline' id='l370' data-llen='9392:9415'>　易氏曰大司宼以刑官前王禮也尊天子之威儀一</span><br/>
<span class='tline' id='l371' data-llen='9415:9425'>　臣下之志慮而已</span><br/>
<span class='tline' id='l372' data-llen='9425:9432'>奉其明水火</span><br/>
<span class='tline' id='l373' data-llen='9432:9455'>　劉執中曰以陽燧得火於日謂之明火以隂鑑得水</span><br/>
<span class='tline' id='l374' data-llen='9455:9478'>　於月謂之明水隂陽之精義以見聖人精意於鬼神</span><br/>
<span class='tline' id='l375' data-llen='9478:9501'>　示也○賈氏曰明水火司烜氏所掌者水以酌鬱鬯</span><br/>
<span class='tline' id='l376' data-llen='9501:9528'><a onclick="displayPageImage('KR1d0010', 'WYG', '058-21b' );" name="058-21b" class="pb">[058-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='9528:9551'>　與五齊火以給㸑亨○鄭鍔曰明者潔也言主人明</span><br/>
<span class='tline' id='l378' data-llen='9551:9574'>　潔故成水火也刑官以清而察獄訟之辭必明而燭</span><br/>
<span class='tline' id='l379' data-llen='9574:9607'>　蔽欺之情故使之奉之以明其義<span class='krp-note'>○王昭禹曰書曰/明清于單辭此亦</span></span><br/>
<span class='tline' id='l380' data-llen='9607:9619'>　<span class='krp-note'>刑官明/清之事</span></span><br/>
<span class='tline' id='l381' data-llen='9619:9633'>凡朝覲㑹同前王大喪亦如之</span><br/>
<span class='tline' id='l382' data-llen='9633:9656'>　鄭鍔曰朝覲㑹同賔客所在刑官先焉然後人知尊</span><br/>
<span class='tline' id='l383' data-llen='9656:9672'>　王○鄭康成曰大喪所前或嗣王</span><br/>
<span class='tline' id='l384' data-llen='9672:9695'>　易氏曰納亨及祭尚嚴也朝覲㑹同尚肅也大喪之</span><br/>
<span class='tline' id='l385' data-llen='9695:9722'><a onclick="displayPageImage('KR1d0010', 'WYG', '058-22a' );" name="058-22a" class="pb">[058-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='9722:9745'>　事尚哀也此前王之禮所係為甚重然明水火之奉</span><br/>
<span class='tline' id='l387' data-llen='9745:9768'>　與否者朝覲㑹同喪紀以人道言之祭祀之禮以神</span><br/>
<span class='tline' id='l388' data-llen='9768:9780'>　道言之各當於禮而已</span><br/>
<span class='tline' id='l389' data-llen='9780:9789'>大軍旅涖戮于社</span><br/>
<span class='tline' id='l390' data-llen='9789:9812'>　鄭康成曰社謂社主在軍者○鄭司農曰書曰用命</span><br/>
<span class='tline' id='l391' data-llen='9812:9834'>　賞于祖不用命戮于社○王氏曰涖戮刑官之事</span><br/>
<span class='tline' id='l392' data-llen='9834:9845'>凡邦之大事使其屬蹕</span><br/>
<span class='tline' id='l393' data-llen='9845:9868'>　鄭康成曰屬士師以下蹕止行也○劉執中曰邦之</span><br/>
<span class='tline' id='l394' data-llen='9868:9895'><a onclick="displayPageImage('KR1d0010', 'WYG', '058-22b' );" name="058-22b" class="pb">[058-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9895:9918'>　大事役民衆矣難以致其肅使刑官之屬蹕之則罔</span><br/>
<span class='tline' id='l396' data-llen='9918:9948'>　不肅<span class='krp-note'>○黄氏曰不肅不清違禮犯/禁刑辟施焉蹕與前王一義</span></span><br/>
<span class='tline' id='l397' data-llen='9948:9971'>　王氏曰小司寇國之大事使其屬蹕則事在國中而</span><br/>
<span class='tline' id='l398' data-llen='9971:9994'>　已大司寇邦之大事使其屬蹕則事之所在通國野</span><br/>
<span class='tline' id='l399' data-llen='9994:9998'>　焉</span><br/>
<span class='tline' id='l400' data-llen='9998:10001'>　</span><br/>
<span class='tline' id='l401' data-llen='10001:10004'>　</span><br/>
<span class='tline' id='l402' data-llen='10004:10015'>　周禮訂義卷五十八</span><br/>
</p>
<p><br/>
</p>
  </div>
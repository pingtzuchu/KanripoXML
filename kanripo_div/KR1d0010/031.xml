<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0010', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　周禮訂義巻三十一　　　宋　王與之　撰</span><br/>
<span class='tline' id='l10' data-llen='212:225'>以王作六器以禮天地四方</span><br/>
<span class='tline' id='l11' data-llen='225:247'>　鄭鍔曰能通三靈交之者莫如陽精之純故禮神</span><br/>
<span class='tline' id='l12' data-llen='247:286'>　有王祀神又有王<span class='krp-note'>○崔氏曰若禮神之王置之神坐/事訖収藏於玉府所謂植璧秉圭</span></span><br/>
<span class='tline' id='l13' data-llen='286:320'>　<span class='krp-note'>是禮神之王祀神之王/燒之貍之不復収藏</span>以玉作六器者所以禮神也</span><br/>
<span class='tline' id='l14' data-llen='320:340'>　或象其體或象其用或象其形或象其義皆</span><br/>
<span class='tline' id='l15' data-llen='340:361'>　以禮之而已禮者薦於告神之始也○鄭康成</span><br/>
<span class='tline' id='l16' data-llen='361:387'><a onclick="displayPageImage('KR1d0010', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='387:420'>　曰禮謂始告神時薦於神座<span class='krp-note'>○李嘉㑹曰六器列/於六摯之後見得人</span></span><br/>
<span class='tline' id='l18' data-llen='420:433'>　<span class='krp-note'>道盡則天/道可求</span></span><br/>
<span class='tline' id='l19' data-llen='433:456'>以蒼璧禮天以黄琮禮地以青圭禮東方以赤璋禮南</span><br/>
<span class='tline' id='l20' data-llen='456:471'>方以白琥禮西方以元璜禮北方</span><br/>
<span class='tline' id='l21' data-llen='471:494'>　　愚案鄭氏以大宗伯有蒼璧璜琮之文典瑞無之</span><br/>
<span class='tline' id='l22' data-llen='494:517'>　　而云四圭有邸以祀天兩圭有邸以祀地遂以蒼</span><br/>
<span class='tline' id='l23' data-llen='517:540'>　　璧所禮者冬至圎丘之祭四圭所禮者夏至郊天</span><br/>
<span class='tline' id='l24' data-llen='540:563'>　　之祭璜琮所禮者崑崙之神兩圭所禮者神州之</span><br/>
<span class='tline' id='l25' data-llen='563:589'><a onclick="displayPageImage('KR1d0010', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='589:603'>　神其説甚誕已於典瑞見之</span><br/>
<span class='tline' id='l27' data-llen='603:626'>　鄭康成曰禮神者必象其類○賈氏曰爾雅肉倍好</span><br/>
<span class='tline' id='l28' data-llen='626:656'>　謂之璧好倍肉謂之瑗是璧圜也<span class='krp-note'>○劉氏曰璧圓/中虚象天也</span></span><br/>
<span class='tline' id='l29' data-llen='656:679'>　鄭鍔曰天圎而運乎上故璧圎以象其體天之蒼蒼</span><br/>
<span class='tline' id='l30' data-llen='679:703'>　其正色也故璧蒼以象其色色用蒼以壯陽𤼵散之</span><br/>
<span class='tline' id='l31' data-llen='703:726'>　色求之地方而奠乎下故琮方以象其體黄者地之</span><br/>
<span class='tline' id='l32' data-llen='726:749'>　中色故琮黄以象其色用黄者以極隂之盛色求之</span><br/>
<span class='tline' id='l33' data-llen='749:772'>　説者又謂天地之玉用蒼與黄典瑞又有四圭兩圭</span><br/>
<span class='tline' id='l34' data-llen='772:798'><a onclick="displayPageImage('KR1d0010', 'WYG', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='798:821'>　之異何也余以為大宗伯之用蒼黄者禮神之玉所</span><br/>
<span class='tline' id='l36' data-llen='821:850'>　謂植璧也典瑞所云祀神之玉所謂秉主也<span class='krp-note'>○鄭康/成引以</span></span><br/>
<span class='tline' id='l37' data-llen='850:878'>　<span class='krp-note'>為證/是矣</span>　林氏曰天以始事為功故以蒼地以終事為</span><br/>
<span class='tline' id='l38' data-llen='878:885'>　事故以黄</span><br/>
<span class='tline' id='l39' data-llen='885:908'>　鄭康成曰禮東方以立春謂蒼精之帝太昊勾芒食</span><br/>
<span class='tline' id='l40' data-llen='908:945'>　焉圭鋭<span class='krp-note'>○賈氏曰雜記賛大行云圭剡/上左右各一寸半是圭鋭也</span>象春物初生</span><br/>
<span class='tline' id='l41' data-llen='945:977'>　<span class='krp-note'>○易氏日圭鋭而首出其色以青/象帝出乎震而物生東方之義也</span></span><br/>
<span class='tline' id='l42' data-llen='977:1000'>　鄭康成曰禮南方以立夏謂赤精之帝炎帝祝融食</span><br/>
<span class='tline' id='l43' data-llen='1000:1026'><a onclick="displayPageImage('KR1d0010', 'WYG', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1026:1062'>　焉半圭曰璋象夏物半死<span class='krp-note'>○易氏曰璋明也其色以/赤象物之相見乎離南方</span></span><br/>
<span class='tline' id='l45' data-llen='1062:1089'>　<span class='krp-note'>之義/也</span>○鄭鍔曰隂生於午終於子午者南方之正位</span><br/>
<span class='tline' id='l46' data-llen='1089:1112'>　陽方用事而隂已生則夏者隂陽各居其半禮以半</span><br/>
<span class='tline' id='l47' data-llen='1112:1135'>　圭見隂功居其半不言祀中央者熊氏以為中央黄</span><br/>
<span class='tline' id='l48' data-llen='1135:1158'>　帝亦用赤璋然以類求神中央土色宜用黄孔氏以</span><br/>
<span class='tline' id='l49' data-llen='1158:1176'>　為當用黄琮然則土與地一類故不言</span><br/>
<span class='tline' id='l50' data-llen='1176:1199'>　鄭康成曰禮西方以立秋謂白精之帝少昊蓐收食</span><br/>
<span class='tline' id='l51' data-llen='1199:1239'>　焉琥猛象秋嚴<span class='krp-note'>○易氏曰琥威也其色以白象秋之/肅物西方之義也○鄭鍔曰琥乃西</span></span><br/>
<span class='tline' id='l52' data-llen='1239:1265'><a onclick="displayPageImage('KR1d0010', 'WYG', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1265:1311'>　<span class='krp-note'>方之義獸白色黒文尾倍其身一名曰騶故唐開元/中辟諱而云禮西方以騶虞六玉之制不同獨於琥</span></span><br/>
<span class='tline' id='l54' data-llen='1311:1357'>　<span class='krp-note'>則取其形以物形成於秋故也古者鹽為琥形以示/武敔為虎形以止樂亦此意而已○李嘉㑹曰隂至</span></span><br/>
<span class='tline' id='l55' data-llen='1357:1403'>　<span class='krp-note'>於秋氣肅物成象之以琥言物雖已成威則可畏易/於臨卦二陽已復亦曰至于八月有凶觀物思變宜</span></span><br/>
<span class='tline' id='l56' data-llen='1403:1413'>　<span class='krp-note'>豫防/如此</span></span><br/>
<span class='tline' id='l57' data-llen='1413:1436'>　鄭康成曰禮北方以立冬謂黒精之帝顓頊元冥食</span><br/>
<span class='tline' id='l58' data-llen='1436:1465'>　焉半璧曰璜象冬閉藏地上無物唯天半見<span class='krp-note'>○易氏/曰黄者</span></span><br/>
<span class='tline' id='l59' data-llen='1465:1489'>　<span class='krp-note'>用藏也其色以元象乎/物之歸藏北方之義也</span></span><br/>
<span class='tline' id='l60' data-llen='1489:1512'>　鄭鍔曰陽生於子終於午子者北方之正位隂方用</span><br/>
<span class='tline' id='l61' data-llen='1512:1538'><a onclick="displayPageImage('KR1d0010', 'WYG', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1538:1561'>　事而陽已生則冬者隂陽各居其半禮以半璧見陽</span><br/>
<span class='tline' id='l63' data-llen='1561:1569'>　功居其半也</span><br/>
<span class='tline' id='l64' data-llen='1569:1581'>皆有牲幣各放其噐之色</span><br/>
<span class='tline' id='l65' data-llen='1581:1604'>　鄭鍔曰六噐之色有蒼黄赤青白元之異牲之與幣</span><br/>
<span class='tline' id='l66' data-llen='1604:1627'>　各從其類葢求神之道貴乎純一也或謂六噐牲幣</span><br/>
<span class='tline' id='l67' data-llen='1627:1650'>　各放方色牧人之官所謂陽祀用騂牲毛之隂祀用</span><br/>
<span class='tline' id='l68' data-llen='1650:1673'>　黝牲毛之何也余以為禮有降神之玉又有祀神之</span><br/>
<span class='tline' id='l69' data-llen='1673:1696'>　玉大宗伯噐幣各放其色者禮神以降之則宜象其</span><br/>
<span class='tline' id='l70' data-llen='1696:1722'><a onclick="displayPageImage('KR1d0010', 'WYG', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1722:1745'>　類至於祀神以盡其道則因其隂陽以告純全而已</span><br/>
<span class='tline' id='l72' data-llen='1745:1768'>　然則大宗伯放其色即牛人所謂求牛也牧人言陽</span><br/>
<span class='tline' id='l73' data-llen='1768:1782'>　騂隂黝即牛人所謂享牛也</span><br/>
<span class='tline' id='l74' data-llen='1782:1805'>以天産作隂徳以中禮防之以地産作陽徳以和樂防</span><br/>
<span class='tline' id='l75' data-llen='1805:1808'>之</span><br/>
<span class='tline' id='l76' data-llen='1808:1831'>　　愚案天産地産其説頗多今取其近似者叙之然</span><br/>
<span class='tline' id='l77' data-llen='1831:1846'>　　後併述所見以待智者辨焉</span><br/>
<span class='tline' id='l78' data-llen='1846:1869'>　薛氏曰或者謂隂徳柔徳也柔徳易至於委弛故以</span><br/>
<span class='tline' id='l79' data-llen='1869:1895'><a onclick="displayPageImage('KR1d0010', 'WYG', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1895:1918'>　天産作之天産者天之所禀賦而得之者因其所禀</span><br/>
<span class='tline' id='l81' data-llen='1918:1941'>　賦而作其委弛之氣又以中禮防之葢禮所以治心</span><br/>
<span class='tline' id='l82' data-llen='1941:1965'>　飬性約而歸之喜怒哀樂未𤼵之中也陽徳剛徳也</span><br/>
<span class='tline' id='l83' data-llen='1965:1988'>　剛徳易至於暴戾故以地産作之地産者地之所積</span><br/>
<span class='tline' id='l84' data-llen='1988:2011'>　習俗而成之者也因其所積習而作其暴戾之氣又</span><br/>
<span class='tline' id='l85' data-llen='2011:2034'>　以和樂防之葢樂所以移風易俗裁而節之於喜怒</span><br/>
<span class='tline' id='l86' data-llen='2034:2074'>　哀樂既𤼵之和也<span class='krp-note'>○孫氏曰天之所産是為隂徳在/人為四端五常無以防之未免流</span></span><br/>
<span class='tline' id='l87' data-llen='2074:2120'>　<span class='krp-note'>於偽地之所産是為陽徳在人為耳目口鼻四肢無/以防之未免縱於情自中禮和樂交舉並行内以正</span></span><br/>
<span class='tline' id='l88' data-llen='2120:2146'><a onclick="displayPageImage('KR1d0010', 'WYG', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2146:2192'>　<span class='krp-note'>性外以飬形水心曰民偽者天之屬民情者地之屬/偽不可見而能匿情故為隂情可見而能滅偽故為</span></span><br/>
<span class='tline' id='l90' data-llen='2192:2222'>　<span class='krp-note'>陽禮樂兼防而中和兼得則生/正而身安此古人之㣲言篤論</span></span><br/>
<span class='tline' id='l91' data-llen='2222:2245'>　　愚案以上説天産地産為人之禀賦於天地者而</span><br/>
<span class='tline' id='l92' data-llen='2245:2268'>　　防之以禮樂與司徒以禮樂防民相似恐大宗伯</span><br/>
<span class='tline' id='l93' data-llen='2268:2276'>　　之職不然</span><br/>
<span class='tline' id='l94' data-llen='2276:2299'>　鄭康成曰天産動物謂六牲之屬地産植物謂九榖</span><br/>
<span class='tline' id='l95' data-llen='2299:2322'>　之屬隂徳隂氣在人者隂氣虚純之則劣故食動物</span><br/>
<span class='tline' id='l96' data-llen='2322:2345'>　作之使動過則傷性制中禮以節之陽徳陽氣在人</span><br/>
<span class='tline' id='l97' data-llen='2345:2371'><a onclick="displayPageImage('KR1d0010', 'WYG', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2371:2394'>　者陽氣盈純之則躁故食植物作之使静過則傷性</span><br/>
<span class='tline' id='l99' data-llen='2394:2421'>　制和樂以節之如是然後隂陽平性情和而能飬<span class='krp-note'>○/王</span></span><br/>
<span class='tline' id='l100' data-llen='2421:2467'>　<span class='krp-note'>昭禹曰六牲之屬皆味存焉謂之天産五榖之屬皆/氣存焉謂之地産精之不足者補之以味形之不足</span></span><br/>
<span class='tline' id='l101' data-llen='2467:2513'>　<span class='krp-note'>者補之以氣先王以氣味作之則晝夜之所存平旦/之所息無非精形之飬飬精之至隂徳生焉飬形之</span></span><br/>
<span class='tline' id='l102' data-llen='2513:2559'>　<span class='krp-note'>至陽徳生焉作之者使之生而無息也隂徳作已而/教之以隂禮則民可以無怨陽徳作已而教之以陽</span></span><br/>
<span class='tline' id='l103' data-llen='2559:2604'>　<span class='krp-note'>禮則民可以無争隂徳民之所滛以中禮防之則民/不滛矣陽徳民之所怠以和樂防之則民不怠矣</span></span><br/>
<span class='tline' id='l104' data-llen='2604:2627'>　　愚案以上説天産地産作動物植物以隂徳陽徳</span><br/>
<span class='tline' id='l105' data-llen='2627:2640'>　　就人身隂陽之氣觧之</span><br/>
<span class='tline' id='l106' data-llen='2640:2666'><a onclick="displayPageImage('KR1d0010', 'WYG', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2666:2689'>　吕氏曰易曰大哉乾元萬物資始一元統天天之産</span><br/>
<span class='tline' id='l108' data-llen='2689:2712'>　也資始之初形氣方萌隱而未見有而未成此隂徳</span><br/>
<span class='tline' id='l109' data-llen='2712:2736'>　之作也聖人以人心有喜怒哀樂未𤼵之中與天産</span><br/>
<span class='tline' id='l110' data-llen='2736:2759'>　之作隂徳同故以中禮而防民之失其中易曰至哉</span><br/>
<span class='tline' id='l111' data-llen='2759:2782'>　坤元萬物資生一元行於地地之産也資生之後形</span><br/>
<span class='tline' id='l112' data-llen='2782:2805'>　氣已成顯而可知彰而可見此陽徳之作也聖人以</span><br/>
<span class='tline' id='l113' data-llen='2805:2829'>　人心有喜怒哀樂𤼵而中節之和與地産作陽徳者</span><br/>
<span class='tline' id='l114' data-llen='2829:2852'>　同故以和樂防民之失其和中和合於禮樂而還以</span><br/>
<span class='tline' id='l115' data-llen='2852:2878'><a onclick="displayPageImage('KR1d0010', 'WYG', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2878:2901'>　正夫人心致中和則天地位萬物育故以禮樂合天</span><br/>
<span class='tline' id='l117' data-llen='2901:2924'>　地之化百物之産以事鬼神以諧萬民以致百物無</span><br/>
<span class='tline' id='l118' data-llen='2924:2947'>　往而不在於中和也天産作隂徳天之中也地産作</span><br/>
<span class='tline' id='l119' data-llen='2947:2970'>　陽徳地之和也以中禮和樂防之以人之中和而同</span><br/>
<span class='tline' id='l120' data-llen='2970:2977'>　於天地也</span><br/>
<span class='tline' id='l121' data-llen='2977:3000'>　　愚案此説天産地産作法天地生物之徳為禮樂</span><br/>
<span class='tline' id='l122' data-llen='3000:3022'>　　防民之用亦只説得大司徒教民以中和之事</span><br/>
<span class='tline' id='l123' data-llen='3022:3045'>　薛氏曰詩曰天生烝民有物有則民之秉彞好是懿</span><br/>
<span class='tline' id='l124' data-llen='3045:3071'><a onclick="displayPageImage('KR1d0010', 'WYG', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3071:3094'>　徳則徳者人心同然固有之性而非外鑠我也喜怒</span><br/>
<span class='tline' id='l126' data-llen='3094:3118'>　哀樂未𤼵謂之中此中徳也在人心所存者神而未</span><br/>
<span class='tline' id='l127' data-llen='3118:3141'>　嘗有隂徳之名喜怒哀樂之中節謂之和此和徳也</span><br/>
<span class='tline' id='l128' data-llen='3141:3164'>　在人心所過者化而未嘗有陽徳之名殆夫判情偽</span><br/>
<span class='tline' id='l129' data-llen='3164:3187'>　為兩塗岐動静為二理倚於静者湮没而不復振世</span><br/>
<span class='tline' id='l130' data-llen='3187:3210'>　始名之以隂徳倚於動者矜暴而不可遏世始名之</span><br/>
<span class='tline' id='l131' data-llen='3210:3233'>　以陽徳有名則有偏有偏則有累謂之隂徳則其身</span><br/>
<span class='tline' id='l132' data-llen='3233:3256'>　知入而不知出知收而不知縱如聚土如積塵如槁</span><br/>
<span class='tline' id='l133' data-llen='3256:3282'><a onclick="displayPageImage('KR1d0010', 'WYG', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3282:3305'>　木泯泯然而日㣲矣謂之陽徳則其心知出而不知</span><br/>
<span class='tline' id='l135' data-llen='3305:3328'>　入知縱而不知收如奔走如摇旌如驚濤顯然而日</span><br/>
<span class='tline' id='l136' data-llen='3328:3351'>　露矣静者愈静而至於忘動者愈動而至於助長聖</span><br/>
<span class='tline' id='l137' data-llen='3351:3374'>　人於此其可無作之之術乎由是静而為隂徳則作</span><br/>
<span class='tline' id='l138' data-llen='3374:3397'>　之以天産之樂動而為陽徳則作之以地産之禮記</span><br/>
<span class='tline' id='l139' data-llen='3397:3420'>　曰樂由天作則樂為天産又曰禮由地制則禮為地</span><br/>
<span class='tline' id='l140' data-llen='3420:3443'>　産作之以天産之樂則斯民有鼓舞動蕩之志而向</span><br/>
<span class='tline' id='l141' data-llen='3443:3466'>　之湮没不振者有所作矣作之以地産之禮則斯民</span><br/>
<span class='tline' id='l142' data-llen='3466:3492'><a onclick="displayPageImage('KR1d0010', 'WYG', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3492:3515'>　有齊莊中正之心而向之矜暴不可遏者有所作矣</span><br/>
<span class='tline' id='l144' data-llen='3515:3538'>　聖人猶以為未也樂勝則流禮勝則離彼其狃於偏</span><br/>
<span class='tline' id='l145' data-llen='3538:3561'>　勝而過於有所激未有不至於蕩而無統乖而或離</span><br/>
<span class='tline' id='l146' data-llen='3561:3584'>　也故樂之勝者以中禮防之約而歸之於喜怒哀樂</span><br/>
<span class='tline' id='l147' data-llen='3584:3608'>　未𤼵之中禮之勝者以和樂防之裁而節之於喜怒</span><br/>
<span class='tline' id='l148' data-llen='3608:3631'>　哀樂中節之和中和有以相濟禮樂有以相資渾渾</span><br/>
<span class='tline' id='l149' data-llen='3631:3641'>　乎其為懿徳也哉</span><br/>
<span class='tline' id='l150' data-llen='3641:3664'>　　愚案此説天産地産為禮樂葢以經有樂由天作</span><br/>
<span class='tline' id='l151' data-llen='3664:3690'><a onclick="displayPageImage('KR1d0010', 'WYG', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3690:3708'>　　禮由地制之語其於産字自説不出</span><br/>
<span class='tline' id='l153' data-llen='3708:3731'>　易氏曰樂記凡言禮樂者無非以天地為本如曰著</span><br/>
<span class='tline' id='l154' data-llen='3731:3754'>　不息者天也著不動者地也一動一静者天地之間</span><br/>
<span class='tline' id='l155' data-llen='3754:3777'>　也故聖人曰禮樂云夫禮樂豈玉帛鐘鼓云乎哉其</span><br/>
<span class='tline' id='l156' data-llen='3777:3800'>　説正有合乎天産地産之義葢天之所産萬物者陽</span><br/>
<span class='tline' id='l157' data-llen='3800:3823'>　也陽以動為主即樂記所謂著不息者惟其動而不</span><br/>
<span class='tline' id='l158' data-llen='3823:3847'>　息是以流行𤼵達或至於不中然而至陽之中作之</span><br/>
<span class='tline' id='l159' data-llen='3847:3870'>　以隂徳則隂之静者足以濟乎陽之動其散見於萬</span><br/>
<span class='tline' id='l160' data-llen='3870:3896'><a onclick="displayPageImage('KR1d0010', 'WYG', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3896:3919'>　物者無非秩然品節為造化至中之理聖人體是中</span><br/>
<span class='tline' id='l162' data-llen='3919:3942'>　而制為之禮亦所以防天下之不中地之所以産萬</span><br/>
<span class='tline' id='l163' data-llen='3942:3965'>　物者隂也隂以静為主即樂記所謂著不動者惟其</span><br/>
<span class='tline' id='l164' data-llen='3965:3988'>　静而不動是以深沉重厚或至於不和然而至隂之</span><br/>
<span class='tline' id='l165' data-llen='3988:4011'>　中作之以陽徳則陽之動者足以濟乎隂之静其萃</span><br/>
<span class='tline' id='l166' data-llen='4011:4034'>　見於萬物者無非翕然交暢為造化至和之理聖人</span><br/>
<span class='tline' id='l167' data-llen='4034:4057'>　體是和而作為之樂亦所以防天下之不和大宗伯</span><br/>
<span class='tline' id='l168' data-llen='4057:4080'>　之言隂陽所以明禮樂之各有其體樂記之言動静</span><br/>
<span class='tline' id='l169' data-llen='4080:4107'><a onclick="displayPageImage('KR1d0010', 'WYG', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4107:4130'>　所以明禮樂之交相為用知一動一静於天地之間</span><br/>
<span class='tline' id='l171' data-llen='4130:4153'>　者皆自然之禮樂則知天産作隂徳地産作陽徳者</span><br/>
<span class='tline' id='l172' data-llen='4153:4176'>　實禮樂之本也此下經復言禮樂合天地之化百物</span><br/>
<span class='tline' id='l173' data-llen='4176:4194'>　之産不然三産字一也世儒二之何耶</span><br/>
<span class='tline' id='l174' data-llen='4194:4207'>　　愚案此説得之而未徹</span><br/>
<span class='tline' id='l175' data-llen='4207:4230'>　　愚案天産者日月風雲雨露雷霆霜雪凡屬乎天</span><br/>
<span class='tline' id='l176' data-llen='4230:4253'>　　者皆天之産然聖人以為天産所作之徳謂之隂</span><br/>
<span class='tline' id='l177' data-llen='4253:4276'>　　者以其徳隐然難見若日月之暖雨露之滋萬物</span><br/>
<span class='tline' id='l178' data-llen='4276:4303'><a onclick="displayPageImage('KR1d0010', 'WYG', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4303:4326'>　　資之以生所以生者莫得而測皆天産所作之隂</span><br/>
<span class='tline' id='l180' data-llen='4326:4349'>　　徳也天産之作易於或過如愆陽伏隂凄風苦雨</span><br/>
<span class='tline' id='l181' data-llen='4349:4372'>　　與非時雷霆過時雪霜所不能免聖人必以禮為</span><br/>
<span class='tline' id='l182' data-llen='4372:4395'>　　之防葢禮由隂作謂之中者有所止之謂禮以中</span><br/>
<span class='tline' id='l183' data-llen='4395:4418'>　　止有以裁成其過而歸之中則天産不至於過作</span><br/>
<span class='tline' id='l184' data-llen='4418:4441'>　　而暴地産者山林川澤丘陵墳衍原隰凡屬乎地</span><br/>
<span class='tline' id='l185' data-llen='4441:4464'>　　者皆地之産然聖人以為地産所作之徳謂之陽</span><br/>
<span class='tline' id='l186' data-llen='4464:4487'>　　者以其徳顯然易見若山起於卷石之多及其廣</span><br/>
<span class='tline' id='l187' data-llen='4487:4514'><a onclick="displayPageImage('KR1d0010', 'WYG', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4514:4537'>　　大草木生之禽獸居之水起於勺水之多及其不</span><br/>
<span class='tline' id='l189' data-llen='4537:4560'>　　測魚鼈生焉貨財殖焉皆地産所作之陽徳也地</span><br/>
<span class='tline' id='l190' data-llen='4560:4583'>　　産之作易偏而不及如土敝則草木不長水煩則</span><br/>
<span class='tline' id='l191' data-llen='4583:4606'>　　魚鼈不大甚至山童澤竭若動若植無所容山崩</span><br/>
<span class='tline' id='l192' data-llen='4606:4629'>　　海洩若寳藏若貨財無所聚聖人必作樂以為之</span><br/>
<span class='tline' id='l193' data-llen='4629:4652'>　　防葢樂由陽來謂之和者有所諧之謂樂以和諧</span><br/>
<span class='tline' id='l194' data-llen='4652:4675'>　　有以導達其不及而歸之和則地産不至於不及</span><br/>
<span class='tline' id='l195' data-llen='4675:4698'>　　而亂如是則禮樂之用可以合天地之化百物之</span><br/>
<span class='tline' id='l196' data-llen='4698:4725'><a onclick="displayPageImage('KR1d0010', 'WYG', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4725:4748'>　　産與司徒教民之事大不同近世説者不知宗伯</span><br/>
<span class='tline' id='l198' data-llen='4748:4771'>　　所掌之禮樂闗於參天地贊化育之功拘於司徒</span><br/>
<span class='tline' id='l199' data-llen='4771:4791'>　　五禮教中六樂教和之説釋之始失其㫖</span><br/>
<span class='tline' id='l200' data-llen='4791:4814'>以禮樂合天地之化百物之産以事鬼神以諧萬民以</span><br/>
<span class='tline' id='l201' data-llen='4814:4819'>致百物</span><br/>
<span class='tline' id='l202' data-llen='4819:4842'>　易氏曰上言禮樂之所從出故中和所寓有天地隂</span><br/>
<span class='tline' id='l203' data-llen='4842:4865'>　陽之異體此合天地之化百物之産則髙卑上下之</span><br/>
<span class='tline' id='l204' data-llen='4865:4888'>　際渾乎其為一致不知孰為天地耶孰為隂陽耶以</span><br/>
<span class='tline' id='l205' data-llen='4888:4915'><a onclick="displayPageImage('KR1d0010', 'WYG', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4915:4938'>　事鬼神以諧萬民以致百物又皆不出乎天地隂陽</span><br/>
<span class='tline' id='l207' data-llen='4938:4962'>　之妙而中和實有以感𤼵之孰謂禮樂為形氣之末</span><br/>
<span class='tline' id='l208' data-llen='4962:4966'>　哉</span><br/>
<span class='tline' id='l209' data-llen='4966:4989'>　王昭禹曰天以陽生地以隂成隂陽相摩鼓之以雷</span><br/>
<span class='tline' id='l210' data-llen='4989:5012'>　霆潤之以風雨動之以四時暖之以日月冬無愆陽</span><br/>
<span class='tline' id='l211' data-llen='5012:5035'>　夏無伏隂寒暑雨暘各適其中則天地之化是謂太</span><br/>
<span class='tline' id='l212' data-llen='5035:5058'>　和百物資天之陽以生資地之隂以成莫不負隂抱</span><br/>
<span class='tline' id='l213' data-llen='5058:5081'>　陽沖氣以為和則百物之産是亦天地之委和而已</span><br/>
<span class='tline' id='l214' data-llen='5081:5108'><a onclick="displayPageImage('KR1d0010', 'WYG', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5108:5131'>　先王之作禮樂一本於中和則其合天地之化百物</span><br/>
<span class='tline' id='l216' data-llen='5131:5154'>　之産亦以其自然之和也夫樂由陽來禮由隂作合</span><br/>
<span class='tline' id='l217' data-llen='5154:5177'>　生氣之和導五行之行使之陽而不散隂而不宻剛</span><br/>
<span class='tline' id='l218' data-llen='5177:5201'>　氣不怒柔氣不懾四暢交於中而𤼵作於外其至也</span><br/>
<span class='tline' id='l219' data-llen='5201:5224'>　極乎天蟠乎地上下與天地同和節則禮樂之大和</span><br/>
<span class='tline' id='l220' data-llen='5224:5247'>　也其施於物也感動其善心移易其邪行無悖逆詐</span><br/>
<span class='tline' id='l221' data-llen='5247:5270'>　偽之心無淫泆作亂之事天地訢合隂陽相得覆育</span><br/>
<span class='tline' id='l222' data-llen='5270:5293'>　萬物以至於萌區達羽翼奮角觡生蟄虫昭蘇羽者</span><br/>
<span class='tline' id='l223' data-llen='5293:5320'><a onclick="displayPageImage('KR1d0010', 'WYG', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5320:5343'>　嫗伏毛者孕育胎生者不殰卵生者不殈則禮樂之</span><br/>
<span class='tline' id='l225' data-llen='5343:5366'>　委和也記曰樂者天地之和禮者天地之序惟其為</span><br/>
<span class='tline' id='l226' data-llen='5366:5389'>　天地之和序故能合天地之化又曰和故萬物皆化</span><br/>
<span class='tline' id='l227' data-llen='5389:5412'>　序故萬物皆别惟其能化别羣物故能合百物之産</span><br/>
<span class='tline' id='l228' data-llen='5412:5435'>　惟其和氣以通乎幽則鬼神之無形可得而事矣以</span><br/>
<span class='tline' id='l229' data-llen='5435:5458'>　治乎明則萬民之至愚可得而諧矣以格乎物則百</span><br/>
<span class='tline' id='l230' data-llen='5458:5481'>　物之有知可得而致矣○鄭鍔曰合者㑹聚其氣使</span><br/>
<span class='tline' id='l231' data-llen='5481:5504'>　渾然不虧交通咸和也夫禮樂極乎天蟠乎地行乎</span><br/>
<span class='tline' id='l232' data-llen='5504:5531'><a onclick="displayPageImage('KR1d0010', 'WYG', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5531:5554'>　隂陽通乎鬼神窮髙極逺不測深厚如此故幽焉以</span><br/>
<span class='tline' id='l234' data-llen='5554:5577'>　事鬼神則天地神示人鬼可得而禮明焉以諧萬民</span><br/>
<span class='tline' id='l235' data-llen='5577:5601'>　則𤼵於朝廷形乎閨門行乎道路至乎州巷能使人</span><br/>
<span class='tline' id='l236' data-llen='5601:5624'>　心至於極和而極順㣲焉以致百物則以此之中和</span><br/>
<span class='tline' id='l237' data-llen='5624:5647'>　導彼之中和凡禀中和之氣者不期至而自至致猶</span><br/>
<span class='tline' id='l238' data-llen='5647:5670'>　以土圭致日月四時之致記曰大人舉禮樂則天地</span><br/>
<span class='tline' id='l239' data-llen='5670:5693'>　將為昭焉然後草木茂區萌達羽翼奮角觡生則知</span><br/>
<span class='tline' id='l240' data-llen='5693:5705'>　禮樂之功用深妙如此</span><br/>
<span class='tline' id='l241' data-llen='5705:5732'><a onclick="displayPageImage('KR1d0010', 'WYG', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5732:5755'>凡祀大神享大鬼祭大示帥執事而卜日宿眡滌濯涖</span><br/>
<span class='tline' id='l243' data-llen='5755:5768'>玉鬯省牲鑊奉玉齍詔大號</span><br/>
<span class='tline' id='l244' data-llen='5768:5791'>　楊氏曰所謂人鬼大鬼非止先王而已凡在祀典如</span><br/>
<span class='tline' id='l245' data-llen='5791:5814'>　勾龍共工之類皆是故通謂之鬼若帥執事卜日至</span><br/>
<span class='tline' id='l246' data-llen='5814:5837'>　相王大禮惟大神示大鬼為然其餘小祀則大宗伯</span><br/>
<span class='tline' id='l247' data-llen='5837:5860'>　不與故不言先王而曰大鬼所以别小祀若肆獻祼</span><br/>
<span class='tline' id='l248' data-llen='5860:5879'>　饋食禴祀烝嘗則施於宗廟故皆稱先王</span><br/>
<span class='tline' id='l249' data-llen='5879:5902'>　鄭康成曰執事諸有事於祭者○鄭鍔曰大宰緫百</span><br/>
<span class='tline' id='l250' data-llen='5902:5929'><a onclick="displayPageImage('KR1d0010', 'WYG', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5929:5952'>　官大宗伯亦為其所帥宗伯禮官之長帥禮官之屬</span><br/>
<span class='tline' id='l252' data-llen='5952:5959'>　以從大宰</span><br/>
<span class='tline' id='l253' data-llen='5959:5997'>　鄭康成曰宿申成也<span class='krp-note'>○項氏曰宿是致齋記曰三日/宿孟子曰齋宿與大宰卜日遂</span></span><br/>
<span class='tline' id='l254' data-llen='5997:6011'>　<span class='krp-note'>戒/同</span>滌濯溉祭噐也</span><br/>
<span class='tline' id='l255' data-llen='6011:6034'>　鄭司農曰涖親也○王昭禹曰玉以禮神鬯以求神</span><br/>
<span class='tline' id='l256' data-llen='6034:6057'>　皆宿眡而臨莅之○賈氏曰天地有禮神之玉無鬱</span><br/>
<span class='tline' id='l257' data-llen='6057:6080'>　鬯宗廟無禮神之玉而有鬱鬯然宗廟有主瓉璋瓉</span><br/>
<span class='tline' id='l258' data-llen='6080:6115'>　亦是玉故曲禮云玉曰嘉玉<span class='krp-note'>○李嘉㑹日天地用蒼/璧黄琮四圭両圭皆所</span></span><br/>
<span class='tline' id='l259' data-llen='6115:6142'><a onclick="displayPageImage('KR1d0010', 'WYG', '031-15a' );" name="031-15a" class="pb">[031-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6142:6188'>　<span class='krp-note'>以安神之靈宗廟有尸在位可以安神之靈於是用/鬱鬯以求神然宗廟非不用玉不以玉為主兼天地</span></span><br/>
<span class='tline' id='l261' data-llen='6188:6234'>　<span class='krp-note'>而備有之則以人道為尚○薛氏曰祭惟宗廟用祼/天地社稷山川等祭則設秬鬯而已故鬯人共秬鬯</span></span><br/>
<span class='tline' id='l262' data-llen='6234:6245'>　<span class='krp-note'>鬱人共/鬱鬯</span></span><br/>
<span class='tline' id='l263' data-llen='6245:6281'>　鄭康成曰鑊亨牲噐也<span class='krp-note'>○劉氏曰牲鑊在廟門之外/以亨牲備熟獻兼省之焉</span></span><br/>
<span class='tline' id='l264' data-llen='6281:6301'>　○鄭鍔曰亦躬省焉懼其不潔而鬼神不享</span><br/>
<span class='tline' id='l265' data-llen='6301:6324'>　鄭鍔曰黍稷謂之齍以玉噐盛之謂之玉齍康成分</span><br/>
<span class='tline' id='l266' data-llen='6324:6353'>　玉與齍以為二物非是也<span class='krp-note'>○王昭禹曰於祭/之日奉玉與齍</span></span><br/>
<span class='tline' id='l267' data-llen='6353:6380'>　鄭康成曰大號六號之大者以詔大祝以為祝辭<span class='krp-note'>○/賈</span></span><br/>
<span class='tline' id='l268' data-llen='6380:6407'><a onclick="displayPageImage('KR1d0010', 'WYG', '031-15b' );" name="031-15b" class="pb">[031-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6407:6420'>　<span class='krp-note'>氏曰六號/是大祝</span></span><br/>
<span class='tline' id='l270' data-llen='6420:6443'>　王昭禹曰以牲幣齍奉鬼神示以鬼神示建保邦國</span><br/>
<span class='tline' id='l271' data-llen='6443:6466'>　而不為名號以尊大其羙以辨名其類則其盡志也</span><br/>
<span class='tline' id='l272' data-llen='6466:6476'>　略其盡物也瀆矣</span><br/>
<span class='tline' id='l273' data-llen='6476:6499'>　易氏曰大宰云祀五帝止享先王亦如之非特文之</span><br/>
<span class='tline' id='l274' data-llen='6499:6522'>　先後與此不合而事之輕重亦不能不異大宰於祀</span><br/>
<span class='tline' id='l275' data-llen='6522:6545'>　五帝而卜日此則曰祀大神享大鬼祭大示帥執事</span><br/>
<span class='tline' id='l276' data-llen='6545:6568'>　而卜日豈非鬼神示之大禮大宗伯之所專掌而大</span><br/>
<span class='tline' id='l277' data-llen='6568:6595'><a onclick="displayPageImage('KR1d0010', 'WYG', '031-16a' );" name="031-16a" class="pb">[031-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6595:6618'>　宰嫌於偪故止及於五帝之祀乎大宰言及執事眡</span><br/>
<span class='tline' id='l279' data-llen='6618:6641'>　滌濯而此則曰宿眡滌濯豈非大宗伯先期而眡之</span><br/>
<span class='tline' id='l280' data-llen='6641:6664'>　大宰則至期而眡之乎大宰言賛玉幣爵之事而此</span><br/>
<span class='tline' id='l281' data-llen='6664:6687'>　則曰涖玉鬯葢玉用之於天地而鬯獨用之於宗廟</span><br/>
<span class='tline' id='l282' data-llen='6687:6710'>　大宰之祀五帝無祼豈非莅鬯之輕於賛玉幣爵之</span><br/>
<span class='tline' id='l283' data-llen='6710:6733'>　事乎大宰言及納亨賛王牲事而此則曰省牲鑊葢</span><br/>
<span class='tline' id='l284' data-llen='6733:6756'>　君袒而迎牲卿大夫賛君是大宰賛殺生之事大宗</span><br/>
<span class='tline' id='l285' data-llen='6756:6779'>　伯省牲鑊而已豈非省牲鑊之輕於賛牲事乎大宰</span><br/>
<span class='tline' id='l286' data-llen='6779:6806'><a onclick="displayPageImage('KR1d0010', 'WYG', '031-16b' );" name="031-16b" class="pb">[031-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6806:6829'>　賛牲而此則奉齍葢祭祀以牲為貴齍次之小宗伯</span><br/>
<span class='tline' id='l288' data-llen='6829:6852'>　言五官奉六牲六宫之人奉六齍則齍之次於牲明</span><br/>
<span class='tline' id='l289' data-llen='6852:6875'>　矣大宗伯言祀大神示享先王亦如之而此則言祀</span><br/>
<span class='tline' id='l290' data-llen='6875:6898'>　大神祭大示享大鬼且及於大號大禮始終皆以大</span><br/>
<span class='tline' id='l291' data-llen='6898:6921'>　禮為言以其職之所專故正其名大宰嫌於偪故大</span><br/>
<span class='tline' id='l292' data-llen='6921:6944'>　神大示大鬼之禮特見於祀五帝之後兹所以不同</span><br/>
<span class='tline' id='l293' data-llen='6944:6956'>治其大禮詔相王之大禮</span><br/>
<span class='tline' id='l294' data-llen='6956:6979'>　王昭禹曰治其大禮凡禮事之大者詔相王之大禮</span><br/>
<span class='tline' id='l295' data-llen='6979:7006'><a onclick="displayPageImage('KR1d0010', 'WYG', '031-17a' );" name="031-17a" class="pb">[031-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='7006:7014'>　王禮之大者</span><br/>
<span class='tline' id='l297' data-llen='7014:7037'>　鄭鍔曰始焉治之則次序其先後之倫簡習其進退</span><br/>
<span class='tline' id='l298' data-llen='7037:7075'>　之節使有條而不亂<span class='krp-note'>○雜説曰先自治而後可以詔/乎王帝曰伯夷汝作秩宗夙夜</span></span><br/>
<span class='tline' id='l299' data-llen='7075:7104'>　<span class='krp-note'>惟寅直/哉惟清</span>行事則詔王又以相王使王不失其行禮之</span><br/>
<span class='tline' id='l300' data-llen='7104:7141'>　節<span class='krp-note'>○黄氏曰今郊祀宰相為大禮使無職/掌獨隨天子升降葢宗伯詔相之事也</span></span><br/>
<span class='tline' id='l301' data-llen='7141:7152'>若王不與祭祀則攝位</span><br/>
<span class='tline' id='l302' data-llen='7152:7175'>　黄氏曰王有三年之喪百官緫已以聼於冡宰至祭</span><br/>
<span class='tline' id='l303' data-llen='7175:7198'>　祀則宗伯攝其意為可知矣○鄭鍔曰禮官之長掌</span><br/>
<span class='tline' id='l304' data-llen='7198:7225'><a onclick="displayPageImage('KR1d0010', 'WYG', '031-17b' );" name="031-17b" class="pb">[031-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7225:7242'>　建祭祀享之禮故使之得以攝祭位</span><br/>
<span class='tline' id='l306' data-llen='7242:7265'>　王氏詳説曰祭祀大事也見於天官大宰又見於春</span><br/>
<span class='tline' id='l307' data-llen='7265:7288'>　官宗伯是以二卿皆得以攝行其事若王不與祭祀</span><br/>
<span class='tline' id='l308' data-llen='7288:7311'>　則攝位此宗伯之明文大宰攝祭不見於常職而見</span><br/>
<span class='tline' id='l309' data-llen='7311:7334'>　於量人量人云凡宰祭與鬱人受斚歴而皆飲之是</span><br/>
<span class='tline' id='l310' data-llen='7334:7343'>　大宰攝祭之事</span><br/>
<span class='tline' id='l311' data-llen='7343:7360'>凡大祭祀王后不與則攝而薦豆籩徹</span><br/>
<span class='tline' id='l312' data-llen='7360:7383'>　王昭禹曰豆籩有薦謂正祭祀時豆籩有徹謂祭祀</span><br/>
<span class='tline' id='l313' data-llen='7383:7410'><a onclick="displayPageImage('KR1d0010', 'WYG', '031-18a' );" name="031-18a" class="pb">[031-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7410:7415'>　方畢</span><br/>
<span class='tline' id='l315' data-llen='7415:7438'>　鄭康成曰薦徹豆籩王后之事○易氏曰宗廟六享</span><br/>
<span class='tline' id='l316' data-llen='7438:7461'>　王與后同裸獻后親薦八籩八豆九嬪賛其薦又賛</span><br/>
<span class='tline' id='l317' data-llen='7461:7484'>　其徹王后不與則大宗伯攝而薦之又從而徹之是</span><br/>
<span class='tline' id='l318' data-llen='7484:7507'>　大宗伯所攝之禮於王則見於祭祀之常者於后則</span><br/>
<span class='tline' id='l319' data-llen='7507:7530'>　見於祭祀之大者凡以節文乎是禮者也○鄭鍔曰</span><br/>
<span class='tline' id='l320' data-llen='7530:7553'>　王后不與亦出於一時之故后既不與九嬪亦不莅</span><br/>
<span class='tline' id='l321' data-llen='7553:7566'>　事故自始至終無不兼攝</span><br/>
<span class='tline' id='l322' data-llen='7566:7593'><a onclick="displayPageImage('KR1d0010', 'WYG', '031-18b' );" name="031-18b" class="pb">[031-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7593:7603'>大賔客則攝而載果</span><br/>
<span class='tline' id='l324' data-llen='7603:7625'>　劉執中曰謂攝后耳鄭氏謂君無酌臣之禮誤矣</span><br/>
<span class='tline' id='l325' data-llen='7625:7648'>　鄭鍔曰后亞王禮賔故亦有祼獻之禮當后之亞祼</span><br/>
<span class='tline' id='l326' data-llen='7648:7671'>　也内宰賛之故内宰之職曰凡賔客之祼獻瑶爵皆</span><br/>
<span class='tline' id='l327' data-llen='7671:7694'>　賛若后有故而不與祼賔之事則大宗伯攝而載祼</span><br/>
<span class='tline' id='l328' data-llen='7694:7717'>　載之為言承之以往也言酌鬱鬯載於璋瓉往而禮</span><br/>
<span class='tline' id='l329' data-llen='7717:7740'>　賔也后於賔客固無親相授受之禮其禮也雖親酌</span><br/>
<span class='tline' id='l330' data-llen='7740:7763'>　之實盛載以往大宗伯之攝取王后待賔客之義亦</span><br/>
<span class='tline' id='l331' data-llen='7763:7790'><a onclick="displayPageImage('KR1d0010', 'WYG', '031-19a' );" name="031-19a" class="pb">[031-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7790:7813'>　以載為言此承上文王后不與之下當為攝王后祼</span><br/>
<span class='tline' id='l333' data-llen='7813:7856'>　賔客耳<span class='krp-note'>○易氏曰載者以舟載之也司尊彞言六彞/皆有舟是已言載彞以舟而酌之以璋瓉所</span></span><br/>
<span class='tline' id='l334' data-llen='7856:7867'>　<span class='krp-note'>謂攝者/如此</span></span><br/>
<span class='tline' id='l335' data-llen='7867:7877'>朝覲㑹同則為上相</span><br/>
<span class='tline' id='l336' data-llen='7877:7900'>　王氏詳説曰小行人曰為承而擯此則曰為上相者</span><br/>
<span class='tline' id='l337' data-llen='7900:7923'>　何耶夫擯相一也司儀曰掌擯相之禮是已但出接</span><br/>
<span class='tline' id='l338' data-llen='7923:7955'>　客曰擯入詔禮曰相<span class='krp-note'>○王氏曰相者相/王擯者擯諸侯</span>因其事而異</span><br/>
<span class='tline' id='l339' data-llen='7955:7978'>　其名耳成周重賔禮故朝覲㑹同使宗伯為上相使</span><br/>
<span class='tline' id='l340' data-llen='7978:8005'><a onclick="displayPageImage('KR1d0010', 'WYG', '031-19b' );" name="031-19b" class="pb">[031-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='8005:8028'>　行人為承擯在宗伯言相在行人言擯出入異辭也</span><br/>
<span class='tline' id='l342' data-llen='8028:8051'>　然小行人既為承擯矣而肆師又云大朝覲佐擯又</span><br/>
<span class='tline' id='l343' data-llen='8051:8074'>　何耶葢佐亦承也小行人於常朝覲為承擯肆師於</span><br/>
<span class='tline' id='l344' data-llen='8074:8097'>　大朝覲則為承擯大宗伯於凡朝覲皆為上相矣擯</span><br/>
<span class='tline' id='l345' data-llen='8097:8132'>　者五人卿為上相宗伯卿也<span class='krp-note'>○鄭鍔曰擯相一耳分/而言之不同合而言之</span></span><br/>
<span class='tline' id='l346' data-llen='8132:8169'>　<span class='krp-note'>擯亦相也鄉黨曰君召使擯為接賔客言/之公西赤曰願為小相為相主人言之</span></span><br/>
<span class='tline' id='l347' data-llen='8169:8183'>大喪亦如之王哭諸侯亦如之</span><br/>
<span class='tline' id='l348' data-llen='8183:8206'>　鄭康成曰大喪王后及世子也哭諸侯者為薨於國</span><br/>
<span class='tline' id='l349' data-llen='8206:8233'><a onclick="displayPageImage('KR1d0010', 'WYG', '031-20a' );" name="031-20a" class="pb">[031-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8233:8256'>　為位而哭之檀弓曰天子哭諸侯也爵弁絰䌶衣○</span><br/>
<span class='tline' id='l351' data-llen='8256:8279'>　胡康侯曰周制王哭諸侯則大宗伯為上相司服為</span><br/>
<span class='tline' id='l352' data-llen='8279:8302'>　王制緦麻宰夫為掌邦之弔事戒令與其幣器財用</span><br/>
<span class='tline' id='l353' data-llen='8302:8313'>　是王者所以懐諸侯</span><br/>
<span class='tline' id='l354' data-llen='8313:8321'>王命諸侯則擯</span><br/>
<span class='tline' id='l355' data-llen='8321:8344'>　賈氏曰命謂以簡䇿以辭命之并加以服○鄭康成</span><br/>
<span class='tline' id='l356' data-llen='8344:8367'>　曰擯進之也王將出命假祖廟立依前南鄉擯者進</span><br/>
<span class='tline' id='l357' data-llen='8367:8390'>　當命者延之命使登内史由王右以䇿命之降再拜</span><br/>
<span class='tline' id='l358' data-llen='8390:8417'><a onclick="displayPageImage('KR1d0010', 'WYG', '031-20b' );" name="031-20b" class="pb">[031-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8417:8440'>　稽首登受䇿以出此其略也諸侯爵禄其臣則於祭</span><br/>
<span class='tline' id='l360' data-llen='8440:8463'>　焉○易氏曰王命諸侯則擯是以接賔客之禮待之</span><br/>
<span class='tline' id='l361' data-llen='8463:8486'>　也○胡康侯曰凡封國大宗伯擯司几筵設黼扆内</span><br/>
<span class='tline' id='l362' data-llen='8486:8507'>　史作册命是天子大權非諸侯所得擅而行焉</span><br/>
<span class='tline' id='l363' data-llen='8507:8520'>國有大故則旅上帝及四望</span><br/>
<span class='tline' id='l364' data-llen='8520:8543'>　鄭鍔曰旅非常祭也如禹貢言荆岐既旅蔡蒙旅平</span><br/>
<span class='tline' id='l365' data-llen='8543:8566'>　九山刋旅之類皆因水災之後而合祭也五帝因變</span><br/>
<span class='tline' id='l366' data-llen='8566:8589'>　故而有禱焉則合五帝與四望之山川旅而祭之不</span><br/>
<span class='tline' id='l367' data-llen='8589:8616'><a onclick="displayPageImage('KR1d0010', 'WYG', '031-21a' );" name="031-21a" class="pb">[031-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8616:8638'>　如常時之祭以事出於一時之變故不能如禮也</span><br/>
<span class='tline' id='l369' data-llen='8638:8661'>　鄭康成曰上帝五帝也○薛氏曰典禮所載羣神之</span><br/>
<span class='tline' id='l370' data-llen='8661:8684'>　祀各有底定獨於四望未有名言以四望為天神耶</span><br/>
<span class='tline' id='l371' data-llen='8684:8707'>　舜典望秩山川則為地以四望為地示耶此四望列</span><br/>
<span class='tline' id='l372' data-llen='8707:8730'>　于五帝則為天故嘗謂望雖以名山大川為主實兼</span><br/>
<span class='tline' id='l373' data-llen='8730:8753'>　上下之神故時邁之詩言巡守告祭柴望且曰懐柔</span><br/>
<span class='tline' id='l374' data-llen='8753:8776'>　百神及河喬嶽周禮於望皆言祀不及祭又典瑞四</span><br/>
<span class='tline' id='l375' data-llen='8776:8799'>　望與山川異玉大司樂四望與山川異樂左氏曰望</span><br/>
<span class='tline' id='l376' data-llen='8799:8826'><a onclick="displayPageImage('KR1d0010', 'WYG', '031-21b' );" name="031-21b" class="pb">[031-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8826:8849'>　郊之細也公羊曰方望之事無所不通則望兼上下</span><br/>
<span class='tline' id='l378' data-llen='8849:8872'>　之神聖人望而祀之明矣鄭司農曰四望日月星海</span><br/>
<span class='tline' id='l379' data-llen='8872:8895'>　杜預曰望祀分野之星及封内山川許慎曰四望日</span><br/>
<span class='tline' id='l380' data-llen='8895:8918'>　月星辰河海太山鄭元謂五嶽四鎮四瀆是各以一</span><br/>
<span class='tline' id='l381' data-llen='8918:8941'>　説為證也望祀或設於郊天之後或設於巡守之方</span><br/>
<span class='tline' id='l382' data-llen='8941:8961'>　或旅於大故之時則望有常有不常之祀也</span><br/>
<span class='tline' id='l383' data-llen='8961:8971'>王大封則先告后土</span><br/>
<span class='tline' id='l384' data-llen='8971:8994'>　賈氏曰大封若典命公八命卿六命大夫四命其出</span><br/>
<span class='tline' id='l385' data-llen='8994:9021'><a onclick="displayPageImage('KR1d0010', 'WYG', '031-22a' );" name="031-22a" class="pb">[031-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='9021:9044'>　封皆加一等是其大封之事對封公卿大夫為采邑</span><br/>
<span class='tline' id='l387' data-llen='9044:9067'>　者為小封封是土地之事故先以禮告后土○劉氏</span><br/>
<span class='tline' id='l388' data-llen='9067:9090'>　曰王封諸侯取大社之土苞之以白茅而授之為其</span><br/>
<span class='tline' id='l389' data-llen='9090:9113'>　將取是土故大宗伯先告焉敬其事也○黄氏曰注</span><br/>
<span class='tline' id='l390' data-llen='9113:9136'>　䟽説后土非也古人常以后土對皇天春秋傳曰君</span><br/>
<span class='tline' id='l391' data-llen='9136:9159'>　履后土而戴皇天后土地也五行之神后土黎所食</span><br/>
<span class='tline' id='l392' data-llen='9159:9182'>　者稱號同耳禹貢徐州貢土五色孔傳王者封五色</span><br/>
<span class='tline' id='l393' data-llen='9182:9205'>　土為社建諸侯則各割其方色土與之使立社周禮</span><br/>
<span class='tline' id='l394' data-llen='9205:9232'><a onclick="displayPageImage('KR1d0010', 'WYG', '031-22b' );" name="031-22b" class="pb">[031-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9232:9255'>　大封告后土謂將裂土而封之不曰社而曰后土社</span><br/>
<span class='tline' id='l396' data-llen='9255:9278'>　生物后土主土祈告因其事類而稱之五行之神后</span><br/>
<span class='tline' id='l397' data-llen='9278:9301'>　土四時分王與黄帝祭於南方建國非其事類故武</span><br/>
<span class='tline' id='l398' data-llen='9301:9324'>　成告于皇天后土孔傳曰告于天社是也大封宗伯</span><br/>
<span class='tline' id='l399' data-llen='9324:9347'>　告后土建邦國大祝告后土○易氏曰以大封之意</span><br/>
<span class='tline' id='l400' data-llen='9347:9354'>　告大示也</span><br/>
<span class='tline' id='l401' data-llen='9354:9366'>乃頒祀于邦國都家鄉邑</span><br/>
<span class='tline' id='l402' data-llen='9366:9389'>　鄭康成曰頒謂班其所當祀及其禮○陳及之曰鄭</span><br/>
<span class='tline' id='l403' data-llen='9389:9416'><a onclick="displayPageImage('KR1d0010', 'WYG', '031-23a' );" name="031-23a" class="pb">[031-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9416:9439'>　説是也天子祭天地祭天下名山大川諸侯祭社稷</span><br/>
<span class='tline' id='l405' data-llen='9439:9462'>　祭名山大川之在其地者若魯人祭泰山晉人祭河</span><br/>
<span class='tline' id='l406' data-llen='9462:9485'>　不特此也凡其境内之山川悉祭之若顓臾祀東蒙</span><br/>
<span class='tline' id='l407' data-llen='9485:9508'>　須句祀有濟其國之在其地而無主後者亦祭之先</span><br/>
<span class='tline' id='l408' data-llen='9508:9531'>　王之世祀事悉舉人鬼不相殽亂葢知其所憑依也</span><br/>
<span class='tline' id='l409' data-llen='9531:9554'>　實沈臺駘之祟於晉相之奪衞享是鬼神無所依也</span><br/>
<span class='tline' id='l410' data-llen='9554:9577'>　其所不頒則不得祭春秋時季氏祭泰山楚人祀江</span><br/>
<span class='tline' id='l411' data-llen='9577:9595'>　漢睢漳晉人祀夏郊則此禮不行久矣</span><br/>
<span class='tline' id='l412' data-llen='9595:9622'><a onclick="displayPageImage('KR1d0010', 'WYG', '031-23b' );" name="031-23b" class="pb">[031-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9622:9645'>　易氏曰都家即三等采地亦有先君及社稷五祀之</span><br/>
<span class='tline' id='l414' data-llen='9645:9668'>　禮鄉邑即六鄉六遂亦有祭社及祭禜祭酺索鬼神</span><br/>
<span class='tline' id='l415' data-llen='9668:9691'>　之禮雖小大異等必以王命而後舉所以繼於頒祀</span><br/>
<span class='tline' id='l416' data-llen='9691:9714'>　邦國之後○王昭禹曰諸侯之國其制地有都家有</span><br/>
<span class='tline' id='l417' data-llen='9714:9737'>　鄉邑祭社之禮皆有等降則典祀所頒尤以為重楊</span><br/>
<span class='tline' id='l418' data-llen='9737:9760'>　子曰節莫差於僭僭莫僭於祭先王於此尤致其詳</span><br/>
<span class='tline' id='l419' data-llen='9760:9770'>　其所防豈不至哉</span><br/>
<span class='tline' id='l420' data-llen='9770:9781'>　周禮訂義巻三十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0085', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:197'>欽定四庫全書　　　　　經部一</span>
<span class='tline' id='l9' data-llen='197:213'>　易學變通　　　　　　　易類</span>
<span class='tline' id='l10' data-llen='213:219'>　　提要</span>
<span class='tline' id='l11' data-llen='219:246'>　　　　<span class='krp-note'>臣/</span>等謹案易學變通六卷元曽貫撰貫字𫝊</span>
<span class='tline' id='l12' data-llen='246:269'>　　　　道泰和人天厯辛已舉于鄉官紹興府照磨</span>
<span class='tline' id='l13' data-llen='269:292'>　　　　元季兵亂棄官家居鄉人推率義軍後禦龍</span>
<span class='tline' id='l14' data-llen='292:315'>　　　　泉冦戰敗抗節死事蹟見江西通志所著四</span>
<span class='tline' id='l15' data-llen='315:339'>　　　　書類辨學庸標旨諸書俱湮没不𫝊惟朱彞</span>
<span class='tline' id='l16' data-llen='339:365'><a onclick="displayPageImage('KR1a0085', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='365:388'>　　　　尊經義考載有周易變通之名亦以為已佚</span>
<span class='tline' id='l18' data-llen='388:411'>　　　　今檢永樂大典所録周易各卦下收入貫説</span>
<span class='tline' id='l19' data-llen='411:434'>　　　　尚多其標題實作易學變通知彞尊未見原</span>
<span class='tline' id='l20' data-llen='434:457'>　　　　書故稱名小悞矣謹裒輯彚次釐為六卷其</span>
<span class='tline' id='l21' data-llen='457:480'>　　　　豫隨无妄大壯晉睽蹇中孚八卦為永樂大</span>
<span class='tline' id='l22' data-llen='480:503'>　　　　典所原闕者今無可校補亦姑仍其舊是書</span>
<span class='tline' id='l23' data-llen='503:526'>　　　　純以義理説易其體例每篇統論一卦六爻</span>
<span class='tline' id='l24' data-llen='526:549'>　　　　之義又舉他卦辭義之相近者㕘伍以求其</span>
<span class='tline' id='l25' data-llen='549:575'><a onclick="displayPageImage('KR1a0085', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='575:598'>　　　　異同之故如乾卦云乾六爻不言吉無往而</span>
<span class='tline' id='l27' data-llen='598:621'>　　　　非吉也初九處之以勿用即初九之吉上九</span>
<span class='tline' id='l28' data-llen='621:644'>　　　　處之以无悔即上九之吉二之見五之飛三</span>
<span class='tline' id='l29' data-llen='644:667'>　　　　四之无咎皆然蓋位或過於中而聖人處之</span>
<span class='tline' id='l30' data-llen='667:690'>　　　　則無不中位或失於正而聖人處之則無不</span>
<span class='tline' id='l31' data-llen='690:713'>　　　　正所謂剛健中正純粹精者吉有大於此乎</span>
<span class='tline' id='l32' data-llen='713:736'>　　　　坤卦云或疑六三王事為六五之事然乾主</span>
<span class='tline' id='l33' data-llen='736:759'>　　　　君道坤主臣道王事乃九五大人之事故坤</span>
<span class='tline' id='l34' data-llen='759:785'><a onclick="displayPageImage('KR1a0085', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='785:808'>　　　　卦三五聖人皆有戒辭者其所以正人臣之</span>
<span class='tline' id='l36' data-llen='808:831'>　　　　體為慮深矣艮卦云敦臨敦艮皆吉何也曰</span>
<span class='tline' id='l37' data-llen='831:854'>　　　　敦者厚道也厚於治人則人無不服者臨是</span>
<span class='tline' id='l38' data-llen='854:877'>　　　　也厚於治已而已無不修者艮是也人之自</span>
<span class='tline' id='l39' data-llen='877:900'>　　　　處容可處於薄乎凡此諸條立義皆為醇正</span>
<span class='tline' id='l40' data-llen='900:923'>　　　　其他剖析微細往往能出前儒訓解之外間</span>
<span class='tline' id='l41' data-llen='923:946'>　　　　取互體立説兼存古義尤善持平在説易諸</span>
<span class='tline' id='l42' data-llen='946:969'>　　　　家可謂明白而篤實且其成仁取義無愧完</span>
<span class='tline' id='l43' data-llen='969:995'><a onclick="displayPageImage('KR1a0085', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='995:1019'>　　　　人而元史忠義𫝊失於紀載殊傷漏畧今蒐</span>
<span class='tline' id='l45' data-llen='1019:1042'>　　　　輯遺文著之於録非惟其書足重亦因以表</span>
<span class='tline' id='l46' data-llen='1042:1065'>　　　　章大節發潛徳之幽光焉乾隆四十六年九</span>
<span class='tline' id='l47' data-llen='1065:1075'>　　　　月恭校上</span>
<span class='tline' id='l48' data-llen='1075:1107'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l49' data-llen='1107:1133'>　　　　　　　　總　校　官　<span class='krp-note'>臣/</span>　陸　費　墀</span>
</p>
<p>
</p>
  </div>
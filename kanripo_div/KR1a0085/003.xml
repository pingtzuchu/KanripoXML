<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0085', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　易學變通卷三　　　　　　元　曾貫　撰</span>
<span class='tline' id='l10' data-llen='210:221'>上經三<span class='krp-note'>臨至離/</span></span>
<span class='tline' id='l11' data-llen='221:224'>臨</span>
<span class='tline' id='l12' data-llen='224:247'>　或問臨之八月有凶是言隂陽消長之勢乃不言于</span>
<span class='tline' id='l13' data-llen='247:270'>　一陽之復何也曰復之反對為剥由剥而復也臨之</span>
<span class='tline' id='l14' data-llen='270:293'>　反對為觀自臨而觀也故一則言七日來復者以見</span>
<span class='tline' id='l15' data-llen='293:316'>　隂之變陽不始于復而始于遯矣一則言八月有凶</span>
<span class='tline' id='l16' data-llen='316:342'><a onclick="displayPageImage('KR1a0085', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='342:365'>　者以見陽之化隂即其二陽之長而知四隂之將盛</span>
<span class='tline' id='l18' data-llen='365:388'>　矣此所謂既知柔又知剛蓋謂是與曰臨者二陽之</span>
<span class='tline' id='l19' data-llen='388:411'>　卦而四隂皆不以小人為象何也曰臨觀之義聖人</span>
<span class='tline' id='l20' data-llen='411:434'>　之意㣲矣故觀者四隂方長而聖人乃取為觀下之</span>
<span class='tline' id='l21' data-llen='434:457'>　義則臨四隂在上而聖人皆取臨下之象所以然者</span>
<span class='tline' id='l22' data-llen='457:480'>　聖人之心未嘗棄人于小人之歸也彼臨之四臨于</span>
<span class='tline' id='l23' data-llen='480:503'>　剛長之際而有順説之情則是未嘗无好德之心也</span>
<span class='tline' id='l24' data-llen='503:526'>　因其好德之心導之于君子之域則小人將勸慕之</span>
<span class='tline' id='l25' data-llen='526:552'><a onclick="displayPageImage('KR1a0085', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='552:575'>　不暇而暇為善類之梗乎曰上之臨下理之順也下</span>
<span class='tline' id='l27' data-llen='575:598'>　之臨上果為順乎曰上臨下者臨民之臨也下臨上</span>
<span class='tline' id='l28' data-llen='598:621'>　者凌逼之臨也謂之凌逼者剛長而浸近于隂隂退</span>
<span class='tline' id='l29' data-llen='621:644'>　而陽進若偪已之謂也曰剛之臨柔理固為正柔之</span>
<span class='tline' id='l30' data-llen='644:667'>　臨剛果何正乎曰柔臨剛者非謂小人而臨君子也</span>
<span class='tline' id='l31' data-llen='667:690'>　蓋若下有彊弗友之民而上以柔道化之是即柔臨</span>
<span class='tline' id='l32' data-llen='690:713'>　剛之義也曰説而順何以為臨乎曰臨民之道能使</span>
<span class='tline' id='l33' data-llen='713:736'>　下説而順豈非臨之善與曰初九九二咸臨之象雖</span>
<span class='tline' id='l34' data-llen='736:762'><a onclick="displayPageImage('KR1a0085', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='762:785'>　同而其占不同何也曰初九貞吉者利于守也九二</span>
<span class='tline' id='l36' data-llen='785:808'>　吉无不利者宜于進也然初之不宜動者以其時雖</span>
<span class='tline' id='l37' data-llen='808:831'>　剛長而已則居下未當事任也二之宜于進者位既</span>
<span class='tline' id='l38' data-llen='831:854'>　得中而上復有知臨之君虚已而應此所以二爻之</span>
<span class='tline' id='l39' data-llen='854:877'>　象雖同而占則異也曰六三甘臨但謂之无攸利而</span>
<span class='tline' id='l40' data-llen='877:900'>　不言凶何也曰甘言臨人固无所利然言語樞機改</span>
<span class='tline' id='l41' data-llen='900:923'>　之由已也故聖人因其有遷善之機而言也曰至臨</span>
<span class='tline' id='l42' data-llen='923:946'>　僅得无咎而敦臨反得吉何也曰臨下之道不能公</span>
<span class='tline' id='l43' data-llen='946:972'><a onclick="displayPageImage('KR1a0085', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='972:995'>　溥徒于正應相臨情義為至僅可无咎而已若以厚</span>
<span class='tline' id='l45' data-llen='995:1010'>　道臨民而民德歸厚吉孰大焉</span>
<span class='tline' id='l46' data-llen='1010:1033'>　臨上六敦臨復六五敦復艮上九敦艮三卦皆取敦</span>
<span class='tline' id='l47' data-llen='1033:1056'>　象臨復固以坤厚為敦惟艮山隆于坤地之上亦為</span>
<span class='tline' id='l48' data-llen='1056:1079'>　敦然敦臨敦艮皆吉惟敦復僅可无悔何也蓋敦臨</span>
<span class='tline' id='l49' data-llen='1079:1102'>　者以厚道而臨民敦艮者以厚道而修已則固吉之</span>
<span class='tline' id='l50' data-llen='1102:1125'>　道矣若復之六五雖能敦于復矣然以坤闇之體而</span>
<span class='tline' id='l51' data-llen='1125:1148'>　獨逺于剛明之初九是能不為惡矣未能入于室者</span>
<span class='tline' id='l52' data-llen='1148:1174'><a onclick="displayPageImage('KR1a0085', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1174:1196'>　也不若六二之休復資于仁以成德乃所謂吉也</span>
<span class='tline' id='l54' data-llen='1196:1199'>觀</span>
<span class='tline' id='l55' data-llen='1199:1222'>　或問諸卦彖傳未有言天地聖人之神道獨于觀言</span>
<span class='tline' id='l56' data-llen='1222:1245'>　之何也曰神本无方非可以象求然天地聖人之為</span>
<span class='tline' id='l57' data-llen='1245:1268'>　觀者其迹也而所以觀者神也因其觀而得其所以</span>
<span class='tline' id='l58' data-llen='1268:1291'>　觀此聖人所以獨于此而著乎神道也曰盥薦之象</span>
<span class='tline' id='l59' data-llen='1291:1314'>　果有取乎曰九五以陽剛中實之孚而巽乎艮之門</span>
<span class='tline' id='l60' data-llen='1314:1337'>　闕宗廟之事也以艮之手而巽以入之盥之象也以</span>
<span class='tline' id='l61' data-llen='1337:1363'><a onclick="displayPageImage('KR1a0085', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1363:1386'>　孚實之誠而艮以止之不薦之象也此所以顒然可</span>
<span class='tline' id='l63' data-llen='1386:1409'>　仰正指乎陽剛之在上曰有孚顒若乃下觀而化之</span>
<span class='tline' id='l64' data-llen='1409:1432'>　意本義反以為後説何也曰前説則以陽實為孚主</span>
<span class='tline' id='l65' data-llen='1432:1455'>　九五而言也後説以虚中為孚指四隂而言也但前</span>
<span class='tline' id='l66' data-llen='1455:1478'>　説主為觀之義于名卦為切後説主觀光為義乃推</span>
<span class='tline' id='l67' data-llen='1478:1501'>　廣之意也曰觀之諸爻以觀瞻為義皆觀乎五也獨</span>
<span class='tline' id='l68' data-llen='1501:1524'>　六三觀我生而不觀九五何也曰隂爻雖以觀瞻為</span>
<span class='tline' id='l69' data-llen='1524:1547'>　義然其所瞻則有逺近之殊也蓋三非不觀乎五也</span>
<span class='tline' id='l70' data-llen='1547:1573'><a onclick="displayPageImage('KR1a0085', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1573:1596'>　政以隂體不能逺視前為六四所隔是以不能觀乎</span>
<span class='tline' id='l72' data-llen='1596:1619'>　九五于是自觀其所行而為進退爾曰坤體三爻初</span>
<span class='tline' id='l73' data-llen='1619:1642'>　九則為君子之吝二則為利女之貞六三不言吉凶</span>
<span class='tline' id='l74' data-llen='1642:1665'>　何也曰坤為柔暗不能逺視且觀乃隂長陽消之時</span>
<span class='tline' id='l75' data-llen='1665:1688'>　故聖人㣲致君子之戒至于三則進退不定吉凶未</span>
<span class='tline' id='l76' data-llen='1688:1711'>　決故有象而无占也曰然則彖辭以九五為大觀之</span>
<span class='tline' id='l77' data-llen='1711:1734'>　主而爻辭特言君子无咎何也曰以卦體論之則九</span>
<span class='tline' id='l78' data-llen='1734:1757'>　五固有中正以觀天下之象以爻義推之則九五為</span>
<span class='tline' id='l79' data-llen='1757:1783'><a onclick="displayPageImage('KR1a0085', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1783:1806'>　隂將剥陽之時也故處此位者惟君子則无咎聖人</span>
<span class='tline' id='l81' data-llen='1806:1829'>　之戒深㦲曰上九之與九五皆謂之君子然一則為</span>
<span class='tline' id='l82' data-llen='1829:1852'>　觀我生一則為觀其生何也曰九五居尊以位而觀</span>
<span class='tline' id='l83' data-llen='1852:1875'>　故觀必以我觀我者由其行義之存于身可以考察</span>
<span class='tline' id='l84' data-llen='1875:1894'>　其臧否也聖人繫辭一字之殊于斯可見</span>
<span class='tline' id='l85' data-llen='1894:1917'>　觀九五觀我生君子无咎上九觀其生君子无咎二</span>
<span class='tline' id='l86' data-llen='1917:1940'>　爻之辭畧同但上九變我為其本義以為小有主賓</span>
<span class='tline' id='l87' data-llen='1940:1963'>　之異者九五為主上九為賓也蓋九五以位為觀則</span>
<span class='tline' id='l88' data-llen='1963:1989'><a onclick="displayPageImage('KR1a0085', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1989:2012'>　我者其之主上九以德為觀則其者我之賓但二爻</span>
<span class='tline' id='l90' data-llen='2012:2035'>　俱謂之君子无咎者一則有位之君子一則有德之</span>
<span class='tline' id='l91' data-llen='2035:2058'>　君子君子之道將由觀而剥豈能无咎惟反觀自省</span>
<span class='tline' id='l92' data-llen='2058:2070'>　有為觀之實則无咎矣</span>
<span class='tline' id='l93' data-llen='2070:2074'>噬嗑</span>
<span class='tline' id='l94' data-llen='2074:2097'>　或問噬嗑而有用獄之象何也曰聖人大象言刑獄</span>
<span class='tline' id='l95' data-llen='2097:2120'>　之卦凡五賁豐旅中孚及本卦是也四卦皆以其離</span>
<span class='tline' id='l96' data-llen='2120:2143'>　體而中孚乃離之似體以見聖人用刑非徒欲其明</span>
<span class='tline' id='l97' data-llen='2143:2169'><a onclick="displayPageImage('KR1a0085', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2169:2192'>　照如火亦使畏刑而不犯者亦如火也噬嗑為用獄</span>
<span class='tline' id='l99' data-llen='2192:2215'>　之初故大象但言明罰勅法而未至于折獄致刑此</span>
<span class='tline' id='l100' data-llen='2215:2238'>　聖人之仁也曰噬嗑以全體言則受噬者在四以六</span>
<span class='tline' id='l101' data-llen='2238:2261'>　爻言則受噬者在初上何也曰論全體則九四乃頥</span>
<span class='tline' id='l102' data-llen='2261:2284'>　中之物而初上乃頥之象也論爻畫則初上无位而</span>
<span class='tline' id='l103' data-llen='2284:2307'>　中四爻有位者也此所謂變動不居者與日中四爻</span>
<span class='tline' id='l104' data-llen='2307:2330'>　皆用刑者也獨五言黄金四言金矢何也曰周禮民</span>
<span class='tline' id='l105' data-llen='2330:2354'>　訟則令具束矢民獄則令入鈞金是六五乃用刑之主</span>
<span class='tline' id='l106' data-llen='2354:2380'><a onclick="displayPageImage('KR1a0085', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2380:2403'>　惟决獄則親聽之故但言黄金而不及束矢也至于</span>
<span class='tline' id='l108' data-llen='2403:2426'>　九四則為重臣大小皆須親决之故必兼言金矢也</span>
<span class='tline' id='l109' data-llen='2426:2449'>　曰不言于六二何也曰六二乗剛且隂體不足以勝</span>
<span class='tline' id='l110' data-llen='2449:2472'>　用刑之任故噬膚猶不免于滅鼻之傷况乾胏之堅</span>
<span class='tline' id='l111' data-llen='2472:2495'>　乎曰中四爻既為用刑者也則三之所噬者上九四</span>
<span class='tline' id='l112' data-llen='2495:2518'>　之所噬者初九也二五果何所噬乎曰爻以初上為</span>
<span class='tline' id='l113' data-llen='2518:2541'>　受噬則五之所噬者亦以初上為噬矣蓋三四以應</span>
<span class='tline' id='l114' data-llen='2541:2564'>　而噬二五以近而噬但各據其位則所噬之道不同</span>
<span class='tline' id='l115' data-llen='2564:2590'><a onclick="displayPageImage('KR1a0085', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2590:2613'>　與如初九雖罪薄過小然二以噬膚之道噬之則不</span>
<span class='tline' id='l117' data-llen='2613:2636'>　免于滅鼻之傷四以乾胏之道噬之故能有艱貞之</span>
<span class='tline' id='l118' data-llen='2636:2659'>　吉上九則惡極罪大者也故三以位之不當而噬之</span>
<span class='tline' id='l119' data-llen='2659:2682'>　未免有遇毒之吝五以尊位噬之則有黄金之得矣</span>
<span class='tline' id='l120' data-llen='2682:2705'>　此所以中四爻所噬于初上雖同而四爻之象義則</span>
<span class='tline' id='l121' data-llen='2705:2711'>　不同也</span>
<span class='tline' id='l122' data-llen='2711:2734'>　噬嗑剛柔分節剛柔分二卦雖皆三隂三陽然何獨</span>
<span class='tline' id='l123' data-llen='2734:2757'>　于此二卦言之蓋噬嗑者用獄之卦必以剛柔而分</span>
<span class='tline' id='l124' data-llen='2757:2783'><a onclick="displayPageImage('KR1a0085', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2783:2806'>　罪惡之輕重節者制數度議德行之卦必以剛柔而</span>
<span class='tline' id='l126' data-llen='2806:2829'>　分内外之節也故噬嗑以震剛離柔而分所噬之道</span>
<span class='tline' id='l127' data-llen='2829:2852'>　則明足以燭姦威足以服衆節以兑柔坎剛而分所</span>
<span class='tline' id='l128' data-llen='2852:2875'>　節之道則兑不至于溢坎不至于潰此二卦所以獨</span>
<span class='tline' id='l129' data-llen='2875:2882'>　𤼵此義</span>
<span class='tline' id='l130' data-llen='2882:2905'>　噬嗑柔得中而上行晉柔進而上行鼎柔進而上行</span>
<span class='tline' id='l131' data-llen='2905:2928'>　大凡卦變柔上則剛下理之必然也今此四卦獨言</span>
<span class='tline' id='l132' data-llen='2928:2951'>　柔進上行而不言剛柔相易何也蓋卦之六位本有</span>
<span class='tline' id='l133' data-llen='2951:2977'><a onclick="displayPageImage('KR1a0085', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2977:3000'>　貴賤而五之一位又貴中之貴惟陽剛處之則為正</span>
<span class='tline' id='l135' data-llen='3000:3023'>　隂柔處之則非正然易之道又不可局于一而不知</span>
<span class='tline' id='l136' data-llen='3023:3047'>　變故聖人於彖傳𤼵此義者正以四卦皆隂柔進而</span>
<span class='tline' id='l137' data-llen='3047:3070'>　成離體以見柔之居五雖非正位然其德為文明則</span>
<span class='tline' id='l138' data-llen='3070:3093'>　是明君之象矣此所以推其上行之由則既不失乎</span>
<span class='tline' id='l139' data-llen='3093:3116'>　隂柔之本體又喜其進而以中則文明之本體故其</span>
<span class='tline' id='l140' data-llen='3116:3133'>　不言剛者陽剛固不可替于隂柔與</span>
<span class='tline' id='l141' data-llen='3133:3156'>　噬嗑九四得矢解九二得矢二卦取象一以離體互</span>
<span class='tline' id='l142' data-llen='3156:3182'><a onclick="displayPageImage('KR1a0085', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3182:3205'>　坎一以坎體互離故矢則坎之象黄與金則離之象</span>
<span class='tline' id='l144' data-llen='3205:3228'>　也蓋離有黄離之象而噬嗑六五亦自取得黄金之</span>
<span class='tline' id='l145' data-llen='3228:3251'>　象則金為離象明矣然噬嗑之金矢乃聽訟決獄之</span>
<span class='tline' id='l146' data-llen='3251:3274'>　道而解之黄矢乃自處以中直之道也此二爻所以</span>
<span class='tline' id='l147' data-llen='3274:3285'>　象雖同而義則異與</span>
<span class='tline' id='l148' data-llen='3285:3288'>賁</span>
<span class='tline' id='l149' data-llen='3288:3311'>　或問賁以剛柔相文而成内體離卦乃曰賁无色何</span>
<span class='tline' id='l150' data-llen='3311:3334'>　也曰賁自泰來内體本乾而柔來文之是斵其本然</span>
<span class='tline' id='l151' data-llen='3334:3360'><a onclick="displayPageImage('KR1a0085', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3360:3383'>　之天也及上九之變為泰則内體復為乾是賁極反</span>
<span class='tline' id='l153' data-llen='3383:3406'>　本反其本然之天也聖人以无色為賁其所感深矣</span>
<span class='tline' id='l154' data-llen='3406:3429'>　曰剛柔交錯非一卦也獨取柔文剛剛文柔而為賁</span>
<span class='tline' id='l155' data-llen='3429:3452'>　何也曰賁之所以為賁者以卦象而言則取山下有</span>
<span class='tline' id='l156' data-llen='3452:3475'>　火之象以卦而言則取離明艮止之義此文王明卦</span>
<span class='tline' id='l157' data-llen='3475:3498'>　係辭之本㫖也曰柔來何以而能文剛剛上何以而</span>
<span class='tline' id='l158' data-llen='3498:3521'>　能文柔乎曰内本乾體因柔來而成離此離以文明</span>
<span class='tline' id='l159' data-llen='3521:3544'>　而賁于内也外本坤體因剛上而成艮此艮亦以光</span>
<span class='tline' id='l160' data-llen='3544:3570'><a onclick="displayPageImage('KR1a0085', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3570:3593'>　輝而賁于外也内外交賁此所以為文也曰彖傳獨</span>
<span class='tline' id='l162' data-llen='3593:3616'>　取天文人文何也曰離之明也由下而成成則下體</span>
<span class='tline' id='l163' data-llen='3616:3639'>　之人位也故有取人文之象艮之光輝由上而成上</span>
<span class='tline' id='l164' data-llen='3639:3662'>　則外體之天位故有取天文之象也曰卦之取義者</span>
<span class='tline' id='l165' data-llen='3662:3685'>　柔來剛上爾而爻之取義果為相賁之義乎果為自</span>
<span class='tline' id='l166' data-llen='3685:3708'>　賁之義乎曰卦為初九之與六四隂陽各正上下相</span>
<span class='tline' id='l167' data-llen='3708:3731'>　賁故初九則弗乗二之非道之車乃所以為賁德之</span>
<span class='tline' id='l168' data-llen='3731:3754'>　正四則弗從三之不正之婚媾終无失正之尤此則</span>
<span class='tline' id='l169' data-llen='3754:3781'><a onclick="displayPageImage('KR1a0085', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3781:3804'>　正應之相賁者也二五俱隂不能相賁故三則近比</span>
<span class='tline' id='l171' data-llen='3804:3827'>　于二而有賁濡之説上則窮極反本而有白賁之象</span>
<span class='tline' id='l172' data-llen='3827:3850'>　此雖非正應之賁然剛柔交錯亦不害其為賁之象</span>
<span class='tline' id='l173' data-llen='3850:3854'>　也</span>
<span class='tline' id='l174' data-llen='3854:3857'>剥</span>
<span class='tline' id='l175' data-llen='3857:3880'>　或問剥之隂爻惟初二俱言蔑貞何也曰六爻之中</span>
<span class='tline' id='l176' data-llen='3880:3904'>　言凶者三俱蔑貞也内體三爻惟三无咎者應于陽也</span>
<span class='tline' id='l177' data-llen='3904:3927'>　外體三爻惟五无不利者近于陽也蓋剥之時内小</span>
<span class='tline' id='l178' data-llen='3927:3954'><a onclick="displayPageImage('KR1a0085', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3954:3977'>　人外君子故六二居内為剥之主初則以朋比之私</span>
<span class='tline' id='l180' data-llen='3977:4000'>　同心剥陽故二爻皆言蔑貞所以為凶也獨六四則</span>
<span class='tline' id='l181' data-llen='4000:4023'>　剥近于膚隂禍已切故不復更言蔑貞而直係之以</span>
<span class='tline' id='l182' data-llen='4023:4046'>　凶也曰三五不言剥牀之象何也曰此聖人之㣲意</span>
<span class='tline' id='l183' data-llen='4046:4069'>　也蓋牀者身之所安指上九也剥之者自下而上指</span>
<span class='tline' id='l184' data-llen='4069:4092'>　羣隂也故三五之不言剥牀者居剥陽之時无剥陽</span>
<span class='tline' id='l185' data-llen='4092:4115'>　之心也曰然則爻之凶者君子之凶乎小人之凶乎</span>
<span class='tline' id='l186' data-llen='4115:4138'>　曰剥而及膚則凶固在于君子然始也蔑貞卒也自</span>
<span class='tline' id='l187' data-llen='4138:4165'><a onclick="displayPageImage('KR1a0085', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4165:4182'>　剥其廬則亦小人之凶矣果何利㦲</span>
<span class='tline' id='l189' data-llen='4182:4185'>復</span>
<span class='tline' id='l190' data-llen='4185:4208'>　或問通書云利貞誠之復其與剥復之復同乎曰利</span>
<span class='tline' id='l191' data-llen='4208:4231'>　貞誠之復者由動而靜也七日來復者由靜而動也</span>
<span class='tline' id='l192' data-llen='4231:4255'>　一則自禀受歸藏處説一則自𤼵生萌動處説所指</span>
<span class='tline' id='l193' data-llen='4255:4278'>　不同也曰復言亨不言元何也曰以其陽之㣲也曰</span>
<span class='tline' id='l194' data-llen='4278:4301'>　陽之㣲而言朋來何也曰此聖人欣幸之意也蓋于</span>
<span class='tline' id='l195' data-llen='4301:4324'>　來復之日而知有㧞茅之漸無非善善長之義也曰</span>
<span class='tline' id='l196' data-llen='4324:4351'><a onclick="displayPageImage('KR1a0085', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4351:4374'>　復其見天地之心其與利貞者性情同乎曰不同也</span>
<span class='tline' id='l198' data-llen='4374:4397'>　一則自其凝定而見性情之實乃歸根復命之日也</span>
<span class='tline' id='l199' data-llen='4397:4420'>　一則自其來復而見生物之端乃貞下起元之日也</span>
<span class='tline' id='l200' data-llen='4420:4443'>　蓋性情者指一理之實而言一物各具之太極也心</span>
<span class='tline' id='l201' data-llen='4443:4466'>　者自一起之端而言乃太極動而生陽之機也曰一</span>
<span class='tline' id='l202' data-llen='4466:4489'>　陽所復而謂之出入何也曰天地生物機出機入無</span>
<span class='tline' id='l203' data-llen='4489:4512'>　非陽氣之所為也故自復而姤謂之出自姤而復謂</span>
<span class='tline' id='l204' data-llen='4512:4535'>　之入亘古今而无窮也今也于其來復之初而冀其</span>
<span class='tline' id='l205' data-llen='4535:4562'><a onclick="displayPageImage('KR1a0085', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4562:4585'>　由出而入無有害之者聖人扶陽之意何如也曰然</span>
<span class='tline' id='l207' data-llen='4585:4608'>　則象取至日閉闗是未可有行也彖言利有攸徃何</span>
<span class='tline' id='l208' data-llen='4608:4631'>　也曰彖之所取自其剛長之勢言也象之所取自其</span>
<span class='tline' id='l209' data-llen='4631:4654'>　剛長之時言也曰復言天地之心大壯言天地之情</span>
<span class='tline' id='l210' data-llen='4654:4678'>　何也曰主于内者心也𤼵于外者情也故復之陽主</span>
<span class='tline' id='l211' data-llen='4678:4702'>　于内而見𤼵動之端非心乎壯之陽見于外而有正</span>
<span class='tline' id='l212' data-llen='4702:4725'>　大之象非情乎曰乾言性情而不言心復言心而不</span>
<span class='tline' id='l213' data-llen='4725:4749'>　言性情又何也曰以體用言之則乾兼體用之全而復</span>
<span class='tline' id='l214' data-llen='4749:4776'><a onclick="displayPageImage('KR1a0085', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4776:4799'>　則用之初也以動靜言之則乾該動靜之理而復則</span>
<span class='tline' id='l216' data-llen='4799:4822'>　動之端也故乾則自元而貞一氣之體統也復則由</span>
<span class='tline' id='l217' data-llen='4822:4845'>　貞而元一氣之權輿也此乾之所以統天而无不包</span>
<span class='tline' id='l218' data-llen='4845:4868'>　而復之所以小而辨于物也與曰六爻俱以人事言</span>
<span class='tline' id='l219' data-llen='4868:4891'>　而不以陽氣之消息言何也曰以陽言則一陽來復</span>
<span class='tline' id='l220' data-llen='4891:4914'>　有吉而无凶有亨通而无悔吝以爻位言則吉凶雜</span>
<span class='tline' id='l221' data-llen='4914:4937'>　見由人事之不齊故也曰六五謂之敦復何也曰敦</span>
<span class='tline' id='l222' data-llen='4937:4960'>　之為言既復而能敦厚于善道也彼三之頻復正以</span>
<span class='tline' id='l223' data-llen='4960:4987'><a onclick="displayPageImage('KR1a0085', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4987:5010'>　不能敦故厲若五之躬自厚宜能自考以成其徳也</span>
<span class='tline' id='l225' data-llen='5010:5014'>无妄</span>
<span class='tline' id='l226' data-llen='5014:5018'>大畜</span>
<span class='tline' id='l227' data-llen='5018:5041'>　或問小畜之吉在于内大畜之吉在于外何也曰小</span>
<span class='tline' id='l228' data-llen='5041:5064'>　畜者巽隂畜陽小人而抑君子之象大畜艮陽畜乾</span>
<span class='tline' id='l229' data-llen='5064:5087'>　居上而抑下之象此吉凶之所以相反也小畜之輿</span>
<span class='tline' id='l230' data-llen='5087:5110'>　説輹言于三大畜之輿説輻言于二何也曰小畜之</span>
<span class='tline' id='l231' data-llen='5110:5133'>　畜乾則九三以近係于隂而受畜大畜之畜乾則九</span>
<span class='tline' id='l232' data-llen='5133:5160'><a onclick="displayPageImage('KR1a0085', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5160:5183'>　二以居柔失正而被畜也然大畜之三有上進之機</span>
<span class='tline' id='l234' data-llen='5183:5206'>　者有同德之助也曰小畜九三獨无同德之助乎曰</span>
<span class='tline' id='l235' data-llen='5206:5229'>　小畜之上九非外卦之主故力不能以相資大畜之</span>
<span class='tline' id='l236' data-llen='5229:5252'>　上九乃外卦之主故勢足以相濟也曰初之與四相</span>
<span class='tline' id='l237' data-llen='5252:5275'>　畜者也然六四之畜陽反為吉初九之受畜反為厲</span>
<span class='tline' id='l238' data-llen='5275:5299'>　何也曰自初九而言則陽剛乾體固為君子進而危厲</span>
<span class='tline' id='l239' data-llen='5299:5322'>　之象然自六四而言則居上而當畜之任乃有位之</span>
<span class='tline' id='l240' data-llen='5322:5345'>　君子而非小畜之六四比矣所以然者爻雖隂柔卦</span>
<span class='tline' id='l241' data-llen='5345:5372'><a onclick="displayPageImage('KR1a0085', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5372:5395'>　體則陽也此本義所以曰内外之卦各取其義者此</span>
<span class='tline' id='l243' data-llen='5395:5399'>　也</span>
<span class='tline' id='l244' data-llen='5399:5402'>頤</span>
<span class='tline' id='l245' data-llen='5402:5425'>　或問初九陽剛不取養人之義而言凶何也曰陽剛</span>
<span class='tline' id='l246' data-llen='5425:5448'>　居下非能養者貪欲而動凶之道也曰頤本以動為</span>
<span class='tline' id='l247' data-llen='5448:5471'>　用今乃以動而凶何也曰動者頥之象而非頤之道</span>
<span class='tline' id='l248' data-llen='5471:5494'>　也蓋養德養身惟主乎靜故言語而謂之慎飲食而</span>
<span class='tline' id='l249' data-llen='5494:5517'>　謂之節取艮止之意多則聖人之意見矣曰六二顛</span>
<span class='tline' id='l250' data-llen='5517:5544'><a onclick="displayPageImage('KR1a0085', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5544:5567'>　頤而凶六四顛頤而吉何也曰所處雖皆當位而所</span>
<span class='tline' id='l252' data-llen='5567:5590'>　應有正不正故也曰二拂經而凶五拂經而吉又何</span>
<span class='tline' id='l253' data-llen='5590:5613'>　也曰二之拂經求養于初也求而失類是以凶也五</span>
<span class='tline' id='l254' data-llen='5613:5636'>　之拂經求養于上也然六五以隂柔之質而能順從</span>
<span class='tline' id='l255' data-llen='5636:5659'>　乎師傅之賢非惟足以成已之德且將有以濟民之</span>
<span class='tline' id='l256' data-llen='5659:5682'>　艱故必居貞則吉也曰四應初而得吉三應上而得</span>
<span class='tline' id='l257' data-llen='5682:5705'>　凶何也曰四得位而三失位也曰五之不利渉而上</span>
<span class='tline' id='l258' data-llen='5705:5728'>　之利渉何也曰以才言之則陽剛而有濟險之才而</span>
<span class='tline' id='l259' data-llen='5728:5755'><a onclick="displayPageImage('KR1a0085', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5755:5778'>　隂柔无渉險之道以義言之則上九負由頤之任故</span>
<span class='tline' id='l261' data-llen='5778:5801'>　能得衆而濟天下之艱危六五无飬人之德則何以</span>
<span class='tline' id='l262' data-llen='5801:5813'>　得民而渉乎艱險也㦲</span>
<span class='tline' id='l263' data-llen='5813:5817'>大過</span>
<span class='tline' id='l264' data-llen='5817:5840'>　或問大過者四陽過盛而彖傳以為剛過而中何也</span>
<span class='tline' id='l265' data-llen='5840:5863'>　曰剛雖過矣然體巽之權以行之則固自有大過之</span>
<span class='tline' id='l266' data-llen='5863:5886'>　中如湯武之征伐是也然非有大過人之材則流于</span>
<span class='tline' id='l267' data-llen='5886:5909'>　橈而取凶者多矣故曰可與立未可與權曰大過之</span>
<span class='tline' id='l268' data-llen='5909:5936'><a onclick="displayPageImage('KR1a0085', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5936:5959'>　象而有獨立不懼遯世无悶何也曰獨立不懼者夷</span>
<span class='tline' id='l270' data-llen='5959:5982'>　齊之倫存心過髙過于内者也故為巽木象遯世无</span>
<span class='tline' id='l271' data-llen='5982:6005'>　悶者沮溺之徒制行過中過于外者也故為兑説象</span>
<span class='tline' id='l272' data-llen='6005:6028'>　然聖人亦以君子稱之者德雖造于一偏然亦不可</span>
<span class='tline' id='l273' data-llen='6028:6051'>　不謂之一德之成也大過既取棟橈之象然初隂應</span>
<span class='tline' id='l274' data-llen='6051:6074'>　四而隆上隂應三而橈何也曰以象言之則九四居</span>
<span class='tline' id='l275' data-llen='6074:6097'>　二陽之上猶足以勝其重九三則居一陽之上豈足</span>
<span class='tline' id='l276' data-llen='6097:6120'>　以勝其重㦲且九四本之以巽木猶不失其負荷之</span>
<span class='tline' id='l277' data-llen='6120:6147'><a onclick="displayPageImage('KR1a0085', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6147:6170'>　隆若九三滅之以兑澤豈能免于摧壓之患耶然以</span>
<span class='tline' id='l279' data-llen='6170:6193'>　義言之則九四才剛志柔有以相濟猶足以勝大過</span>
<span class='tline' id='l280' data-llen='6193:6216'>　之任三則才剛志剛不可有輔必至于傾橈矣曰剛</span>
<span class='tline' id='l281' data-llen='6216:6239'>　過而中二五之象然九五不以君象言何也曰大過</span>
<span class='tline' id='l282' data-llen='6239:6262'>　之時此何時也棟橈之象此何象也知湯武之放伐</span>
<span class='tline' id='l283' data-llen='6262:6285'>　而成大過之功則知桀紂之反道而為大過之時矣</span>
<span class='tline' id='l284' data-llen='6285:6308'>　曰上六无位非有任者也然過渉滅頂而謂之无咎</span>
<span class='tline' id='l285' data-llen='6308:6331'>　何也曰以位而言則上六雖无位之地而有捐軀赴</span>
<span class='tline' id='l286' data-llen='6331:6358'><a onclick="displayPageImage('KR1a0085', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6358:6381'>　難之心以才而言則上六雖无剛明之才而有視死</span>
<span class='tline' id='l288' data-llen='6381:6404'>　如歸之志此其義則何咎㦲故聖人特係之以為世</span>
<span class='tline' id='l289' data-llen='6404:6414'>　教之勸豈徒然㦲</span>
<span class='tline' id='l290' data-llen='6414:6417'>坎</span>
<span class='tline' id='l291' data-llen='6417:6440'>　或問坎非心也而曰心亨離本心之象而曰畜牝牛</span>
<span class='tline' id='l292' data-llen='6440:6463'>　吉何也曰此聖人教人以養心之學也夫養心之學</span>
<span class='tline' id='l293' data-llen='6463:6486'>　中而已矣坎離得天地之中者也故自坎而言則心</span>
<span class='tline' id='l294' data-llen='6486:6509'>　為離火必有坎水以濟之此心之所以為亨也自離</span>
<span class='tline' id='l295' data-llen='6509:6536'><a onclick="displayPageImage('KR1a0085', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6536:6559'>　而言則火之為性閃爍不定故心之為用亦出入无</span>
<span class='tline' id='l297' data-llen='6559:6582'>　時必能畜之以畜牝牛之道則以柔濟剛以順濟健</span>
<span class='tline' id='l298' data-llen='6582:6605'>　隂陽得中萬化出焉此堯舜以來相傳之道故文王</span>
<span class='tline' id='l299' data-llen='6605:6628'>　于坎離言之其所以示萬世者至矣曰坎之卦辭曰</span>
<span class='tline' id='l300' data-llen='6628:6651'>　行有尚此以二五之中實言也然九二則有險而九</span>
<span class='tline' id='l301' data-llen='6651:6674'>　五則不盈何也曰以坎體言之則中之誠實有出險</span>
<span class='tline' id='l302' data-llen='6674:6696'>　之道以坎爻言之則二五險陷未為出險之時也</span>
<span class='tline' id='l303' data-llen='6696:6699'>離</span>
<span class='tline' id='l304' data-llen='6699:6726'><a onclick="displayPageImage('KR1a0085', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6726:6749'>　離之二五俱中也黄離不言于五而言于二何也曰</span>
<span class='tline' id='l306' data-llen='6749:6772'>　離為心心主乎内而正中之體所由立也况離為火</span>
<span class='tline' id='l307' data-llen='6772:6795'>　過則有焚棄之患不及則有大耋之嗟惟六二以柔</span>
<span class='tline' id='l308' data-llen='6795:6818'>　道處之不失乎在已之中此畜牝牛所以吉也曰六</span>
<span class='tline' id='l309' data-llen='6818:6841'>　五為文明之主而有出涕戚嗟之象何也曰五雖居</span>
<span class='tline' id='l310' data-llen='6841:6864'>　尊而憂患反甚于二者繼明之際百憂之所萃也况</span>
<span class='tline' id='l311' data-llen='6864:6887'>　以離火處于互兑之上則為睽以互兑處于離體之</span>
<span class='tline' id='l312' data-llen='6887:6910'>　上則為革睽則乖于臣下之情革則累于繼承之重</span>
<span class='tline' id='l313' data-llen='6910:6937'><a onclick="displayPageImage('KR1a0085', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6937:6960'>　此所以惟明主故不能無憂患惟憂患故不能不吉</span>
<span class='tline' id='l315' data-llen='6960:6983'>　與曰重明麗正此指二五而言也然六二之中則元</span>
<span class='tline' id='l316' data-llen='6983:7006'>　吉六五之中而出涕何也曰六二者前明方中之象</span>
<span class='tline' id='l317' data-llen='7006:7029'>　而後明方將繼之福慶來而未艾此所以為元吉也</span>
<span class='tline' id='l318' data-llen='7029:7052'>　六五則前明已過後明又將終矣此所以出涕戚嗟</span>
<span class='tline' id='l319' data-llen='7052:7075'>　不免于憂懼也曰坎之終為刑獄離之終為征伐何</span>
<span class='tline' id='l320' data-llen='7075:7098'>　也曰後天之卦離南坎北此坎為幽隂之地隂主肅</span>
<span class='tline' id='l321' data-llen='7098:7121'>　殺有刑獄之象也離為陽明之地王者向明而治不</span>
<span class='tline' id='l322' data-llen='7121:7148'><a onclick="displayPageImage('KR1a0085', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7148:7171'>　能无頼于戈兵也且坎為險是獄者窮治隂險之用</span>
<span class='tline' id='l324' data-llen='7171:7187'>　離為明是征者宣布文明之道與</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0085', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　易學變通卷四　　　　　　元　曾貫　撰</span>
<span class='tline' id='l10' data-llen='210:221'>下經一<span class='krp-note'>咸至益/</span></span>
<span class='tline' id='l11' data-llen='221:224'>咸</span>
<span class='tline' id='l12' data-llen='224:247'>　或問咸艮皆以人身取象何也曰咸者二人相向之</span>
<span class='tline' id='l13' data-llen='247:270'>　象艮則二人相背之象皆具全體之義也况人之一</span>
<span class='tline' id='l14' data-llen='270:293'>　身不越乎動靜而已咸則感于物而動艮則止于所</span>
<span class='tline' id='l15' data-llen='293:316'>　而靜此動靜之正也若夫感于不正止非其所此又</span>
<span class='tline' id='l16' data-llen='316:342'><a onclick="displayPageImage('KR1a0085', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='342:365'>　人情之不能免者故聖人因象設戒自踵至頂則必</span>
<span class='tline' id='l18' data-llen='365:388'>　備夫體之全非若賁之趾頥之頂取其一端而不必</span>
<span class='tline' id='l19' data-llen='388:411'>　備也曰咸恒彖傳首言卦變何也曰咸恒者人道之</span>
<span class='tline' id='l20' data-llen='411:434'>　常常之中不能无變也曰本義以咸自旅來恒自豐</span>
<span class='tline' id='l21' data-llen='434:457'>　來于義然乎曰變固非一定之變也然豐旅而變咸</span>
<span class='tline' id='l22' data-llen='457:480'>　恒似无其義不若自泰否而變者有其義也蓋否者</span>
<span class='tline' id='l23' data-llen='480:503'>　隂陽之相判故不能相感若柔上而剛下則二氣相</span>
<span class='tline' id='l24' data-llen='503:526'>　與由否而咸矣泰者隂陽之交而非可恒也若剛上</span>
<span class='tline' id='l25' data-llen='526:552'><a onclick="displayPageImage('KR1a0085', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='552:576'>　而柔下則各安其位由泰而恒矣卦爻之辭皆取感義</span>
<span class='tline' id='l27' data-llen='576:599'>　惟大象取受人之象何也曰虚中乃所以感也人之</span>
<span class='tline' id='l28' data-llen='599:622'>　所感毎失其正者有我累之也故君子觀山澤之象</span>
<span class='tline' id='l29' data-llen='622:645'>　以虚而通則凡中无私主乃所以无感而不通也曰</span>
<span class='tline' id='l30' data-llen='645:668'>　卦之六爻乃不取男女之象何也曰咸之取象于男</span>
<span class='tline' id='l31' data-llen='668:691'>　女者艮下于兑婚姻之正也若以諸爻論之則初六</span>
<span class='tline' id='l32' data-llen='691:714'>　九四雖為正應然感非其正咸之所惡也六二九五</span>
<span class='tline' id='l33' data-llen='714:737'>　雖得中正然剛上柔下隂陽不交非咸之道也惟九</span>
<span class='tline' id='l34' data-llen='737:763'><a onclick="displayPageImage('KR1a0085', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='763:786'>　三上六雖為成卦之主然過中處極非夫婦之常道</span>
<span class='tline' id='l36' data-llen='786:809'>　故諸爻泛以感道為言而吉凶禍福皆在其中矣曰</span>
<span class='tline' id='l37' data-llen='809:832'>　内體三爻本艮之體而反動若九五一爻乃説之體</span>
<span class='tline' id='l38' data-llen='832:855'>　而反靜何也曰艮體雖止然感物易動莫如内兑體</span>
<span class='tline' id='l39' data-llen='855:878'>　雖説然居尊得正故能靜此動靜所以不同也曰九</span>
<span class='tline' id='l40' data-llen='878:901'>　四之象果有取乎曰四之正體為兑互體為巽兑説</span>
<span class='tline' id='l41' data-llen='901:924'>　之也説于外故徃巽入也巽内也故來二體交互是</span>
<span class='tline' id='l42' data-llen='924:947'>　又徃來之憧憧也且九四處三陽之内上下无間是</span>
<span class='tline' id='l43' data-llen='947:973'><a onclick="displayPageImage('KR1a0085', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='973:996'>　又朋從之象也曰咸主于感而六爻皆宜靜而不宜</span>
<span class='tline' id='l45' data-llen='996:1019'>　動何也曰靜則有虚受之基而動則有憧憧之悔矣</span>
<span class='tline' id='l46' data-llen='1019:1042'>　况兑説居外使非艮止于内則流于不正者多矣此</span>
<span class='tline' id='l47' data-llen='1042:1050'>　聖人之戒也</span>
<span class='tline' id='l48' data-llen='1050:1073'>　咸六二咸其腓艮六二艮其腓二卦皆取腓之象然</span>
<span class='tline' id='l49' data-llen='1073:1096'>　腓者不能自動隨足而動則是本無定主可為善可</span>
<span class='tline' id='l50' data-llen='1096:1119'>　為惡之象也故咸其腓則凶艮其腓則不言凶矣所</span>
<span class='tline' id='l51' data-llen='1119:1142'>　以然者吉凶非由乎腓也咸則感于外而動艮則止</span>
<span class='tline' id='l52' data-llen='1142:1168'><a onclick="displayPageImage('KR1a0085', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1168:1191'>　于内而靜故也世之不能自主借耳目于他人者可</span>
<span class='tline' id='l54' data-llen='1191:1201'>　不知咸艮之義㦲</span>
<span class='tline' id='l55' data-llen='1201:1224'>　咸九四貞吉悔亡大壯九四貞吉悔亡未濟九四貞</span>
<span class='tline' id='l56' data-llen='1224:1247'>　吉悔亡三爻皆以九居四説者但以四非九之正故</span>
<span class='tline' id='l57' data-llen='1247:1270'>　聖人因占設戒而係此辭然他卦以九居四者多矣</span>
<span class='tline' id='l58' data-llen='1270:1293'>　何獨于此三爻而設戒蓋嘗思之咸者感也故首言</span>
<span class='tline' id='l59' data-llen='1293:1316'>　利貞者以見感而非貞則是私情之感矣况九四正</span>
<span class='tline' id='l60' data-llen='1316:1339'>　當心位故言貞于九四所以明夫以心感者必以貞</span>
<span class='tline' id='l61' data-llen='1339:1365'><a onclick="displayPageImage('KR1a0085', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1365:1388'>　則吉而悔亡也大壯乃陽長之卦故首言利貞者政</span>
<span class='tline' id='l63' data-llen='1388:1411'>　以用壯而進不可以不貞也且九四一爻前遇二隂</span>
<span class='tline' id='l64' data-llen='1411:1434'>　君子處此尤不可以不貞故言貞于九四亦以戒夫</span>
<span class='tline' id='l65' data-llen='1434:1457'>　陽剛之遇隂柔必以貞則吉而其悔亡也若未濟九</span>
<span class='tline' id='l66' data-llen='1457:1480'>　四則為受命征伐之爻尤不可以不貞故師之丈人</span>
<span class='tline' id='l67' data-llen='1480:1494'>　亦以貞則吉无咎即此意也</span>
<span class='tline' id='l68' data-llen='1494:1497'>恒</span>
<span class='tline' id='l69' data-llen='1497:1520'>　或問咸恒俱言天地萬物之情何也曰天地萬物之</span>
<span class='tline' id='l70' data-llen='1520:1546'><a onclick="displayPageImage('KR1a0085', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1546:1569'>　情感應而已矣故咸言剛柔之感情之通也恒言剛</span>
<span class='tline' id='l72' data-llen='1569:1592'>　柔之應情之常也一感一應天地萬物不能違矣曰</span>
<span class='tline' id='l73' data-llen='1592:1615'>　萃亦言天地萬物之情何也曰此亦不離乎感應之</span>
<span class='tline' id='l74' data-llen='1615:1638'>　妙也蓋天地之氣聚則相感而成形散則无復感而</span>
<span class='tline' id='l75' data-llen='1638:1661'>　為變矣萬物之類聚則相感而相生散則不復感而</span>
<span class='tline' id='l76' data-llen='1661:1685'>　无物矣此非因形之聚散而見感應之情乎曰君子立</span>
<span class='tline' id='l77' data-llen='1685:1708'>　不易方果何取于雷風相與之象乎曰恒之為德體</span>
<span class='tline' id='l78' data-llen='1708:1731'>　常用變靜常動變然其變也是亦常也故聖人以立</span>
<span class='tline' id='l79' data-llen='1731:1757'><a onclick="displayPageImage('KR1a0085', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1757:1780'>　不易方著其恒之體其與雷風之象則其所取殆冇</span>
<span class='tline' id='l81' data-llen='1780:1803'>　異于彖傳之所云矣蓋震剛居上巽柔居下二者各</span>
<span class='tline' id='l82' data-llen='1803:1826'>　安其常是亦不易方之義豈必膠于雷風相與之義</span>
<span class='tline' id='l83' data-llen='1826:1849'>　乎曰恒九二曰悔亡大壯九二曰貞吉爻位既同而</span>
<span class='tline' id='l84' data-llen='1849:1872'>　占異何也曰恒以失位為悔壯以居柔為吉故一則</span>
<span class='tline' id='l85' data-llen='1872:1895'>　因中而可求正一則處中僅能亡其悔也曰九三當</span>
<span class='tline' id='l86' data-llen='1895:1918'>　位矣而其德不恒六五其德恒矣而又不能无凶何</span>
<span class='tline' id='l87' data-llen='1918:1941'>　也曰三雖當位而失中五雖恒久而失正蓋恒之為</span>
<span class='tline' id='l88' data-llen='1941:1967'><a onclick="displayPageImage('KR1a0085', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1967:1990'>　道愆于正則雖中而失其恒過于中則雖正而拂其</span>
<span class='tline' id='l90' data-llen='1990:2013'>　恒胥失之矣曰他卦因中而可得正恒則不然何也</span>
<span class='tline' id='l91' data-llen='2013:2036'>　曰恒之道天下之定理正其體而中其用也毫釐有</span>
<span class='tline' id='l92' data-llen='2036:2059'>　差則非可恒之道矣此所以非他卦之可比也曰恒</span>
<span class='tline' id='l93' data-llen='2059:2082'>　之六爻无有能盡恒之道何也曰不特恒也雖咸亦</span>
<span class='tline' id='l94' data-llen='2082:2105'>　然盡咸之道者惟聖人感人心而和平乃為感之正</span>
<span class='tline' id='l95' data-llen='2105:2128'>　盡恒之道者惟聖人久于其道而天下化成乃為恒</span>
<span class='tline' id='l96' data-llen='2128:2151'>　之至此豈常人所能及哉故初則泥于常而不知變</span>
<span class='tline' id='l97' data-llen='2151:2177'><a onclick="displayPageImage('KR1a0085', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2177:2200'>　上則厭于常而急于變者也二之悔則處非其常五</span>
<span class='tline' id='l99' data-llen='2200:2223'>　之凶則行失其常者也至于三得位而不能安其常</span>
<span class='tline' id='l100' data-llen='2223:2246'>　四則失位而不能有其常吁此中庸之所以民鮮能</span>
<span class='tline' id='l101' data-llen='2246:2250'>　也</span>
<span class='tline' id='l102' data-llen='2250:2273'>　恒九二悔亡大壯九二貞吉解初六无咎易中惟此</span>
<span class='tline' id='l103' data-llen='2273:2296'>　三爻有占无象先儒謂象在于爻然何獨于此三卦</span>
<span class='tline' id='l104' data-llen='2296:2319'>　以爻為象乎竊嘗思之恒之九二以中為恒大壯九</span>
<span class='tline' id='l105' data-llen='2319:2342'>　二而得中此二爻取中之意重故不復言象而九二</span>
<span class='tline' id='l106' data-llen='2342:2368'><a onclick="displayPageImage('KR1a0085', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2368:2391'>　即為中之象也解之初六居下而應于四拇之象也</span>
<span class='tline' id='l108' data-llen='2391:2409'>　今九四既言解而拇則初六可不言矣</span>
<span class='tline' id='l109' data-llen='2409:2412'>遯</span>
<span class='tline' id='l110' data-llen='2412:2435'>　或問姤之初六固小人之象遯之初二乃為君子之</span>
<span class='tline' id='l111' data-llen='2435:2458'>　象何也曰姤之一隂巽之隂也猶否之三隂則坤之</span>
<span class='tline' id='l112' data-llen='2458:2481'>　隂也故皆取為小人之象若遯之二隂雖以全體論</span>
<span class='tline' id='l113' data-llen='2481:2504'>　之則為小人浸長之勢若以爻義推之則固為艮體</span>
<span class='tline' id='l114' data-llen='2504:2527'>　之隂是爻雖隂而體則陽也故朱子于遯之六爻皆</span>
<span class='tline' id='l115' data-llen='2527:2553'><a onclick="displayPageImage('KR1a0085', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2553:2576'>　取為君子之象者以此故也曰初六之遯亦已危矣</span>
<span class='tline' id='l117' data-llen='2576:2599'>　乃謂之勿用有攸徃何也曰遯之在後固已危矣然</span>
<span class='tline' id='l118' data-llen='2599:2622'>　初爻无位可以晦處而俟時爾非若當仕而有官職</span>
<span class='tline' id='l119' data-llen='2622:2645'>　則不可不徃也曰六爻既皆君子之象然三之係四</span>
<span class='tline' id='l120' data-llen='2645:2668'>　之好則又視之為小人何也曰易之爻象固有本爻</span>
<span class='tline' id='l121' data-llen='2668:2691'>　取之為正他爻取之為邪者不可以執一拘也况九</span>
<span class='tline' id='l122' data-llen='2691:2714'>　三比于二則為係九五應之則為嘉此象之所以為</span>
<span class='tline' id='l123' data-llen='2714:2737'>　變易也曰諸爻皆言遯惟二不言遯何也曰乾體三</span>
<span class='tline' id='l124' data-llen='2737:2763'><a onclick="displayPageImage('KR1a0085', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2763:2786'>　爻剛健勇決遯之見于行也内卦六二雖有必遯之</span>
<span class='tline' id='l126' data-llen='2786:2801'>　志未見于行事故不以遯言之</span>
<span class='tline' id='l127' data-llen='2801:2824'>　遯六二執之用黄牛之革革初九鞏用黄牛之革革</span>
<span class='tline' id='l128' data-llen='2824:2847'>　所以為固也遯之六二欲其固守必遯之志也革之</span>
<span class='tline' id='l129' data-llen='2847:2870'>　初九欲其固守于未革之日也然黄牛中順之象革</span>
<span class='tline' id='l130' data-llen='2870:2893'>　以離體取象革初九以剛居下中順不足鞏用黄牛</span>
<span class='tline' id='l131' data-llen='2893:2916'>　所以戒之也遯以本爻取象六二以柔居中中順不</span>
<span class='tline' id='l132' data-llen='2916:2930'>　失故執用黄牛所以勉之也</span>
<span class='tline' id='l133' data-llen='2930:2956'><a onclick="displayPageImage('KR1a0085', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2956:2960'>大壯</span>
<span class='tline' id='l135' data-llen='2960:2963'>晉</span>
<span class='tline' id='l136' data-llen='2963:2967'>明夷</span>
<span class='tline' id='l137' data-llen='2967:2990'>　或問明夷不取五為君象何也曰明夷之君理之變</span>
<span class='tline' id='l138' data-llen='2990:3013'>　也非可以常道言也其取上六者暗之極也然小象</span>
<span class='tline' id='l139' data-llen='3013:3036'>　以為照四國者以其位之髙也非其德之明也曰箕</span>
<span class='tline' id='l140' data-llen='3036:3059'>　子之明夷周公既取之以明一爻之義而夫子又取</span>
<span class='tline' id='l141' data-llen='3059:3082'>　之明一卦之辭何也曰爻辭雖明夷之象而未盡艱</span>
<span class='tline' id='l142' data-llen='3082:3108'><a onclick="displayPageImage('KR1a0085', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3108:3131'>　貞之義故夫子係之彖傳者蓋五以上六同體之親</span>
<span class='tline' id='l144' data-llen='3131:3154'>　又居近君之地故有内難之象則非六四可出門庭</span>
<span class='tline' id='l145' data-llen='3154:3177'>　之比矣且處非其位而中順不失又有正志之象則</span>
<span class='tline' id='l146' data-llen='3177:3200'>　非九三南狩之比矣此夫子所以取之明艱貞之義</span>
<span class='tline' id='l147' data-llen='3200:3223'>　與曰其與文王並言何也曰文王守其常故足以盡</span>
<span class='tline' id='l148' data-llen='3223:3246'>　全卦之義箕子處其變故但足以著一爻之義也曰</span>
<span class='tline' id='l149' data-llen='3246:3269'>　明夷初九之象莫能明何也曰明夷之飛陽性欲上</span>
<span class='tline' id='l150' data-llen='3269:3292'>　進之象也上進而見傷此垂翼之象也然傷而未切</span>
<span class='tline' id='l151' data-llen='3292:3318'><a onclick="displayPageImage('KR1a0085', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3318:3341'>　故猶有君子于行之象但六四為初九之正應故初</span>
<span class='tline' id='l153' data-llen='3341:3364'>　九歴三爻而至四卒不得食困之極矣且其所徃之</span>
<span class='tline' id='l154' data-llen='3364:3387'>　時六二為内卦之主欲阻其進而不能是以不能无</span>
<span class='tline' id='l155' data-llen='3387:3410'>　言也曰然則六五之利貞其與九三之不可疾貞同</span>
<span class='tline' id='l156' data-llen='3410:3433'>　乎曰貞正也非有二也但五則雖遭其變而安處其</span>
<span class='tline' id='l157' data-llen='3433:3456'>　正三則既履其變要在不失其正爾蓋雖冇體經逹</span>
<span class='tline' id='l158' data-llen='3456:3479'>　權之異而正固之守則一也此聖人之戒也茍為不</span>
<span class='tline' id='l159' data-llen='3479:3502'>　然則亂臣賊子接迹于當代皆以明夷南狩為之口</span>
<span class='tline' id='l160' data-llen='3502:3528'><a onclick="displayPageImage('KR1a0085', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3528:3535'>　實其可㦲</span>
<span class='tline' id='l162' data-llen='3535:3539'>家人</span>
<span class='tline' id='l163' data-llen='3539:3562'>　或問家人而取風火之象何也曰巽風之生固自離</span>
<span class='tline' id='l164' data-llen='3562:3585'>　火而出然離火之熾亦自巽風而明内外相資之謂</span>
<span class='tline' id='l165' data-llen='3585:3608'>　也曰家人乃二女同居之象反有取于女貞何也曰</span>
<span class='tline' id='l166' data-llen='3608:3631'>　巽女居尊離女居卑長少之正也二四得位爻象之</span>
<span class='tline' id='l167' data-llen='3631:3654'>　正也剛柔正應則又匹配之正非如聧之内外失倫</span>
<span class='tline' id='l168' data-llen='3654:3677'>　爻象失位故不成配偶而成聧也曰六爻之義可得</span>
<span class='tline' id='l169' data-llen='3677:3704'><a onclick="displayPageImage('KR1a0085', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3704:3727'>　詳乎曰上九與初固為家之始終然亦以家之上下</span>
<span class='tline' id='l171' data-llen='3727:3750'>　言也蓋孚而威所以正于上閑有家所以御其下也</span>
<span class='tline' id='l172' data-llen='3750:3773'>　九五六二固為内外之正然亦以刑家之中正言也</span>
<span class='tline' id='l173' data-llen='3773:3796'>　蓋二无遂不流于司晨之過五之交愛不失于私暱</span>
<span class='tline' id='l174' data-llen='3796:3819'>　之偏也九三六四固亦匹配之義然亦以治家之得</span>
<span class='tline' id='l175' data-llen='3819:3842'>　失言也蓋婦子嘻嘻家之所以失富家大吉則家之</span>
<span class='tline' id='l176' data-llen='3842:3865'>　所以得也曰然則父子夫婦兄弟之義何以取其象</span>
<span class='tline' id='l177' data-llen='3865:3888'>　乎曰上之威如固嚴君也初之閑有家非克家之子</span>
<span class='tline' id='l178' data-llen='3888:3915'><a onclick="displayPageImage('KR1a0085', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3915:3938'>　乎二五之配固為夫婦然五之有家親親之道盡故</span>
<span class='tline' id='l180' data-llen='3938:3961'>　有以友其弟三之嗃嗃敬長之禮至則冇以恭其兄</span>
<span class='tline' id='l181' data-llen='3961:3984'>　此所以一家之倫理正而天下之分定矣曰九三而</span>
<span class='tline' id='l182' data-llen='3984:4007'>　有嗃嗃嘻嘻之象何也曰九三居互體重離之間火</span>
<span class='tline' id='l183' data-llen='4007:4030'>　之炎則嗃嗃矣然亦正居互坎之内坎之流則嘻嘻</span>
<span class='tline' id='l184' data-llen='4030:4053'>　矣曰六四而有富家之象何也曰家之所以富者四</span>
<span class='tline' id='l185' data-llen='4053:4076'>　居巽體則巽于外矣下應初九則閑于内也巽于外</span>
<span class='tline' id='l186' data-llen='4076:4099'>　則財無所耗閑于内則財无所蠧此六四之所以富</span>
<span class='tline' id='l187' data-llen='4099:4126'><a onclick="displayPageImage('KR1a0085', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4126:4149'>　也曰五爻皆有吉之占惟初九不言吉何也曰此事</span>
<span class='tline' id='l189' data-llen='4149:4172'>　之初也家道之未成也故閑之于事未然之前僅足</span>
<span class='tline' id='l190' data-llen='4172:4189'>　以亡其事已過之悔未足以言吉也</span>
<span class='tline' id='l191' data-llen='4189:4192'>聧</span>
<span class='tline' id='l192' data-llen='4192:4195'>蹇</span>
<span class='tline' id='l193' data-llen='4195:4198'>解</span>
<span class='tline' id='l194' data-llen='4198:4221'>　或問解之成卦動而免子險也而卦辭乃曰无所徃</span>
<span class='tline' id='l195' data-llen='4221:4244'>　其來復吉何也曰動于未出險之前則固可出乎險</span>
<span class='tline' id='l196' data-llen='4244:4271'><a onclick="displayPageImage('KR1a0085', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4271:4294'>　難之中然使不能安定于既解之後則亦不免乎煩</span>
<span class='tline' id='l198' data-llen='4294:4317'>　擾之極蓋彖傳推其所以成解之功而卦辭明其處</span>
<span class='tline' id='l199' data-llen='4317:4340'>　解之功其所主固不同也曰解之彖傳贊天地之解</span>
<span class='tline' id='l200' data-llen='4340:4363'>　而不及聖人之解贊解而不及夫義與用何也曰自</span>
<span class='tline' id='l201' data-llen='4363:4386'>　天道言之則氣之解者莫大于時自人事言之則事</span>
<span class='tline' id='l202' data-llen='4386:4410'>　之解者莫大于赦宥此彖象所以各𤼵一義與曰初</span>
<span class='tline' id='l203' data-llen='4410:4433'>　六无咎以其正應為九四也然九四之解拇則又為</span>
<span class='tline' id='l204' data-llen='4433:4456'>　去惡之義何也曰當解之初以柔而應剛以下而從</span>
<span class='tline' id='l205' data-llen='4456:4483'><a onclick="displayPageImage('KR1a0085', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4483:4506'>　上以小人而順乎君子在初六則為无咎矣若九四</span>
<span class='tline' id='l207' data-llen='4506:4529'>　則所處不同豈可以小人之順從而忘其解去之心</span>
<span class='tline' id='l208' data-llen='4529:4552'>　乎故必有解拇之象則必有朋至之孚矣曰九二之</span>
<span class='tline' id='l209' data-llen='4552:4575'>　獲三狐復以黄矢為象何也曰九二大臣固以去邪</span>
<span class='tline' id='l210' data-llen='4575:4598'>　媚為職然亦必以中直為本也蓋律于已者然後能</span>
<span class='tline' id='l211' data-llen='4598:4621'>　律人也曰三狐之象指三隂也然上六之射隼獨以</span>
<span class='tline' id='l212' data-llen='4621:4644'>　六三言之何也曰六三居重險之間乗九二之上以</span>
<span class='tline' id='l213' data-llen='4644:4667'>　小人而臨君子乃敢侈然而乗君子之噐故必獲之</span>
<span class='tline' id='l214' data-llen='4667:4694'><a onclick="displayPageImage('KR1a0085', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4694:4717'>　而後為解功之成也曰上六无位乃為公之象何也</span>
<span class='tline' id='l216' data-llen='4717:4740'>　曰上六非公也以其為公之用也蓋九四近君乃上</span>
<span class='tline' id='l217' data-llen='4740:4763'>　公之象其六三必用上六以去之者去惡之道必用</span>
<span class='tline' id='l218' data-llen='4763:4783'>　其所應者去之所謂以賊去賊則獲之易矣</span>
<span class='tline' id='l219' data-llen='4783:4786'>損</span>
<span class='tline' id='l220' data-llen='4786:4809'>　或問損益名卦之義尚有可推之理乎曰諸説或自</span>
<span class='tline' id='l221' data-llen='4809:4832'>　卦畫言者或自卦象言者或自卦位言者固皆可得</span>
<span class='tline' id='l222' data-llen='4832:4855'>　而通矣惟于卦變之義則有未盡究者蓋自乾坤十</span>
<span class='tline' id='l223' data-llen='4855:4882'><a onclick="displayPageImage('KR1a0085', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4882:4905'>　變而為泰否者以天道言也自咸恒十變為損益者</span>
<span class='tline' id='l225' data-llen='4905:4928'>　以人事言也然天人一理未嘗不相闗也故損自泰</span>
<span class='tline' id='l226' data-llen='4928:4951'>　來則上六一隂翩然下復已有否之漸豈非泰之既</span>
<span class='tline' id='l227' data-llen='4951:4974'>　極則為損乎益自否來則是初六一隂變為君子所</span>
<span class='tline' id='l228' data-llen='4974:4997'>　謂貞吉亨者也已有泰之基豈非否之一變則為益</span>
<span class='tline' id='l229' data-llen='4997:5020'>　乎蓋卦變之説不拘一定如損益二卦雖于諸卦皆</span>
<span class='tline' id='l230' data-llen='5020:5043'>　可變也然惟于否泰而來乃是損益之義不然損初</span>
<span class='tline' id='l231' data-llen='5043:5066'>　九上而為四為五胡不謂之損損上六下而為三為</span>
<span class='tline' id='l232' data-llen='5066:5093'><a onclick="displayPageImage('KR1a0085', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5093:5116'>　二胡不謂之益乎曰損之道而貴于有孚何也曰損</span>
<span class='tline' id='l234' data-llen='5116:5139'>　者或時之過而益之或事之過而制之皆非孚信者</span>
<span class='tline' id='l235' data-llen='5139:5162'>　不能也蓋在已而有孚則有以順乎理在人而有孚</span>
<span class='tline' id='l236' data-llen='5162:5185'>　則有以信乎上夫如是則于事可得元吉于義則為</span>
<span class='tline' id='l237' data-llen='5185:5208'>　无咎于理可貞于時則利有攸徃矣初九以遄徃為</span>
<span class='tline' id='l238' data-llen='5208:5231'>　无咎九二則征凶何也曰初九无位故以趨走承順</span>
<span class='tline' id='l239' data-llen='5231:5254'>　為恭九二大臣當以守正居中為重以説道而徃則</span>
<span class='tline' id='l240' data-llen='5254:5277'>　為自損而不足以益君其凶必矣曰損者損剛益柔</span>
<span class='tline' id='l241' data-llen='5277:5304'><a onclick="displayPageImage('KR1a0085', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5304:5327'>　之謂然初九則謂之酌九二上九皆謂之弗損益之</span>
<span class='tline' id='l243' data-llen='5327:5350'>　何也曰此聖人扶陽抑隂意也蓋陽剛本不當損以</span>
<span class='tline' id='l244' data-llen='5350:5373'>　當損之時故于初九義之當損者猶斟酌淺深之宜</span>
<span class='tline' id='l245' data-llen='5373:5396'>　如二之于五則必守其剛中之賢乃所以益其君若</span>
<span class='tline' id='l246' data-llen='5396:5419'>　喪其所守則有柔邪之失矣上九雖居損之時而受</span>
<span class='tline' id='l247' data-llen='5419:5442'>　天下之益然受益而无益夫民則固无恤下之心茍</span>
<span class='tline' id='l248' data-llen='5442:5465'>　益下而自損損其陽剛之德則又失其所以為上之</span>
<span class='tline' id='l249' data-llen='5465:5486'>　實矣不然三四隂爻何以皆言損而不言益乎</span>
<span class='tline' id='l250' data-llen='5486:5513'><a onclick="displayPageImage('KR1a0085', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5513:5516'>益</span>
<span class='tline' id='l252' data-llen='5516:5539'>　或問損益專以人事言乎曰損益盈虚天地之道也</span>
<span class='tline' id='l253' data-llen='5539:5562'>　蓋三陽盈于内則為泰泰之變則損矣三隂虚于内</span>
<span class='tline' id='l254' data-llen='5562:5585'>　則否否之變則益矣故山澤之損雖以地道言然日</span>
<span class='tline' id='l255' data-llen='5585:5608'>　中則昃月盈則食皆損益之象雷風之益雖以天道</span>
<span class='tline' id='l256' data-llen='5608:5631'>　言然變盈流謙是亦盈虚之象天地且然况人乎曰</span>
<span class='tline' id='l257' data-llen='5631:5655'>　損以剛往柔來益以柔徃剛來然彖辭皆係以利有攸</span>
<span class='tline' id='l258' data-llen='5655:5678'>　徃何也曰損之剛徃雖非所利然當損之時受益在</span>
<span class='tline' id='l259' data-llen='5678:5705'><a onclick="displayPageImage('KR1a0085', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5705:5728'>　上况一人之行而得其友此剛往之所以為利也益</span>
<span class='tline' id='l261' data-llen='5728:5751'>　之柔徃雖非君子之道然卦本為否因一柔之徃而</span>
<span class='tline' id='l262' data-llen='5751:5774'>　為益于是中正有慶而益道行則柔之徃安得不為</span>
<span class='tline' id='l263' data-llen='5774:5797'>　利乎曰益之為卦初大作二享帝三凶事四遷國毋</span>
<span class='tline' id='l264' data-llen='5797:5820'>　乃勞民而非益乎曰益下之事雖非一端義有當然</span>
<span class='tline' id='l265' data-llen='5820:5843'>　聖人不廢也况以互坤為國為衆下有震體動之象</span>
<span class='tline' id='l266' data-llen='5843:5866'>　也故此卦動吉靜凶以卦體然也故初之大作其周</span>
<span class='tline' id='l267' data-llen='5866:5889'>　公作洛之義與六二之享帝其用牛于郊之義與六</span>
<span class='tline' id='l268' data-llen='5889:5916'><a onclick="displayPageImage('KR1a0085', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5916:5939'>　三之用圭其伻來獻圖之義與六四之遷其殷民之</span>
<span class='tline' id='l270' data-llen='5939:5962'>　徙與以此一事証之則无非益下之事周公豈為厲</span>
<span class='tline' id='l271' data-llen='5962:5985'>　民哉曰損之六五言益而益之九五不言損何也曰</span>
<span class='tline' id='l272' data-llen='5985:6008'>　十朋之益由損道而得之也蓋凡減嗜欲損聲色皆</span>
<span class='tline' id='l273' data-llen='6008:6031'>　損也非必損民力之為損也若有孚之應則不必損</span>
<span class='tline' id='l274' data-llen='6031:6054'>　已而可以益乎下也所謂因其利而利之豈必有所</span>
<span class='tline' id='l275' data-llen='6054:6077'>　損乎此九五所以不言損也曰損之六五言十朋不</span>
<span class='tline' id='l276' data-llen='6077:6100'>　言享帝益之六二既言十朋復言享帝何也曰君固</span>
<span class='tline' id='l277' data-llen='6100:6127'><a onclick="displayPageImage('KR1a0085', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6127:6150'>　可以兼乎臣之占而臣不得以僣乎君之義故在損</span>
<span class='tline' id='l279' data-llen='6150:6173'>　而言元吉在益而曰永貞吉則君臣之分蓋可見矣</span>
<span class='tline' id='l280' data-llen='6173:6196'>　曰損之卦辭以有孚為主益之爻辭亦有孚為主何</span>
<span class='tline' id='l281' data-llen='6196:6219'>　也曰損益之卦隂陽相應隂虚陽實彼此交孚然當</span>
<span class='tline' id='l282' data-llen='6219:6243'>　損之時損下益上尤貴于上下相孚故即彖辭而𤼵</span>
<span class='tline' id='l283' data-llen='6243:6266'>　之當益之時以上益下惟係乎上之誠否何如爾故</span>
<span class='tline' id='l284' data-llen='6266:6290'>　即九五𤼵之各自其所主言也曰上九之求益不已</span>
<span class='tline' id='l285' data-llen='6290:6313'>　何所指乎曰此通論為民上者之戒也夫為上而不</span>
<span class='tline' id='l286' data-llen='6313:6340'><a onclick="displayPageImage('KR1a0085', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6340:6363'>　能益下反有求益元厭之心則是爭闘其民而民亦</span>
<span class='tline' id='l288' data-llen='6363:6386'>　起而爭奪之矣况為上而欲專利者由其立心之不</span>
<span class='tline' id='l289' data-llen='6386:6408'>　恒也恒則安常守正不恒則反道敗德其凶必矣</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0085', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　易學變通卷二　　　　　　元　曾貫　撰</span>
<span class='tline' id='l10' data-llen='210:221'>上經二<span class='krp-note'>訟至蠱/</span></span>
<span class='tline' id='l11' data-llen='221:224'>訟</span>
<span class='tline' id='l12' data-llen='224:247'>　或問九二剛來得中彖取之則為惕中之吉爻取之</span>
<span class='tline' id='l13' data-llen='247:270'>　則為不克之逋何也曰彖之所取者剛中之義爻之</span>
<span class='tline' id='l14' data-llen='270:293'>　所取者訟上之過此所以義有不同與曰然則二之</span>
<span class='tline' id='l15' data-llen='293:316'>　不克訟其與四之不克訟同乎曰二以險伺其上欲</span>
<span class='tline' id='l16' data-llen='316:342'><a onclick="displayPageImage('KR1a0085', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='342:365'>　敵而不克也四以剛制其下其居柔能改而不克也</span>
<span class='tline' id='l18' data-llen='365:388'>　曰六三既以從上而吉乃謂之從事无成何也曰六</span>
<span class='tline' id='l19' data-llen='388:411'>　三當訟之時以柔而能從剛以下而能從上其義固</span>
<span class='tline' id='l20' data-llen='411:434'>　吉矣然才柔未能出險宜其從事而无成功也曰三</span>
<span class='tline' id='l21' data-llen='434:457'>　居坎體而不中正爻辭乃謂食舊徳而得終吉何也</span>
<span class='tline' id='l22' data-llen='457:480'>　曰六三坎體失位本非吉者聖人以其下雖承乎九</span>
<span class='tline' id='l23' data-llen='480:503'>　二而不失乎就下之性上雖廹於九四而有合乎柔</span>
<span class='tline' id='l24' data-llen='503:526'>　麗之情以坎介乎二陽惕然自守故雖厲而吉也曰</span>
<span class='tline' id='l25' data-llen='526:552'><a onclick="displayPageImage('KR1a0085', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='552:575'>　訟終凶矣而爻辭多言吉何也曰訟之為訟以剛遇</span>
<span class='tline' id='l27' data-llen='575:598'>　剛遇剛則有訟矣六爻之中初以柔而遇四之剛故</span>
<span class='tline' id='l28' data-llen='598:621'>　初不永而四不克三以柔而遇上之剛故三食舊而</span>
<span class='tline' id='l29' data-llen='621:644'>　上錫帶惟二與五則剛遇剛矣然九五至尊非二所</span>
<span class='tline' id='l30' data-llen='644:667'>　敵故二雖訟而无眚此亦聖人所以使民无訟之道</span>
<span class='tline' id='l31' data-llen='667:690'>　也曰卦變始於訟何也曰卦變之義雖諸卦皆有之</span>
<span class='tline' id='l32' data-llen='690:714'>　然聖人特𤼵此義必其有所為也葢事之變則有訟</span>
<span class='tline' id='l33' data-llen='714:737'>　故訟者理之變也然訟而能變於道則自凶趨吉之</span>
<span class='tline' id='l34' data-llen='737:763'><a onclick="displayPageImage('KR1a0085', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='763:786'>　理也始由變而有訟因訟以復變於正此訟之所以</span>
<span class='tline' id='l36' data-llen='786:810'>　不可終此聖人於此所以𤼵卦變之義也曰上九既</span>
<span class='tline' id='l37' data-llen='810:833'>　有鞶帶之錫復有三禠之象何也曰聖人於終訟之</span>
<span class='tline' id='l38' data-llen='833:856'>　爻係此辭者非以開人好訟之門乃所以止人爭訟</span>
<span class='tline' id='l39' data-llen='856:879'>　之意故謂之或者未必然之辭使終訟而或錫此尚</span>
<span class='tline' id='l40' data-llen='879:902'>　有三禠之者况未必能勝乎其戒人終訟之意葢可</span>
<span class='tline' id='l41' data-llen='902:907'>　見矣</span>
<span class='tline' id='l42' data-llen='907:910'>師</span>
<span class='tline' id='l43' data-llen='910:936'><a onclick="displayPageImage('KR1a0085', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='936:959'>　或問師之爻以行師為義象以養兵為義何也曰卦</span>
<span class='tline' id='l45' data-llen='959:982'>　之成象因已成之體故言養兵為安邦之本爻之見</span>
<span class='tline' id='l46' data-llen='982:1005'>　義以變動為用故言行師為興王之基二者各著一</span>
<span class='tline' id='l47' data-llen='1005:1028'>　義也曰卦辭以丈人言爻辭又以長子言同乎曰丈</span>
<span class='tline' id='l48' data-llen='1028:1051'>　人言其徳長子言其象也葢九二之與三四互體為</span>
<span class='tline' id='l49' data-llen='1051:1074'>　震故二為長子而三四為弟子也曰彖辭既曰能以</span>
<span class='tline' id='l50' data-llen='1074:1097'>　衆正而又謂之行險何也且行險豈丈人之所為乎</span>
<span class='tline' id='l51' data-llen='1097:1120'>　曰行險者非謂隂謀詭計以僥倖於萬一之謂也葢</span>
<span class='tline' id='l52' data-llen='1120:1146'><a onclick="displayPageImage('KR1a0085', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1146:1169'>　師旅之興民命所係所謂行險也猶言兵凶器戰危</span>
<span class='tline' id='l54' data-llen='1169:1192'>　事豈謂機阱之巧而後謂之行險哉曰胡氏謂師出</span>
<span class='tline' id='l55' data-llen='1192:1215'>　以律當從周禮執同律以聼軍聲而詔吉凶為優何</span>
<span class='tline' id='l56' data-llen='1215:1238'>　也曰周禮之說則於律字為切矣然爻辭謂之否臧</span>
<span class='tline' id='l57' data-llen='1238:1261'>　凶小象謂之失律凶則於聼軍聲之義為不似矣葢</span>
<span class='tline' id='l58' data-llen='1261:1284'>　先王出師以義行師以道其於勝㨗乃餘事也今若</span>
<span class='tline' id='l59' data-llen='1284:1307'>　專恃聼律而知其吉凶則是先王不以吾之律法所</span>
<span class='tline' id='l60' data-llen='1307:1330'>　當盡者為先而徒溺於計較勝負為急是豈足言於</span>
<span class='tline' id='l61' data-llen='1330:1356'><a onclick="displayPageImage('KR1a0085', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1356:1379'>　行師之始哉彼周禮特存一職耳然亦非專恃此以</span>
<span class='tline' id='l63' data-llen='1379:1402'>　為行師之要也曰三輿尸四左次何以不同也曰三</span>
<span class='tline' id='l64' data-llen='1402:1425'>　至四互體為震二為動主以其中故无咎三則動之</span>
<span class='tline' id='l65' data-llen='1425:1448'>　不正四則動之正此吉凶悔吝所以生乎動也曰六</span>
<span class='tline' id='l66' data-llen='1448:1471'>　五田有禽利執言何也曰九二為行師之主六五則</span>
<span class='tline' id='l67' data-llen='1471:1494'>　用師之主也用師則必以仗義執言為善故二之所</span>
<span class='tline' id='l68' data-llen='1494:1517'>　錫之命即五之所執之言也葢五以坤體兼包容之</span>
<span class='tline' id='l69' data-llen='1517:1540'>　廣而其下乃以險伺之此非田有禽而何然任將貴</span>
<span class='tline' id='l70' data-llen='1540:1566'><a onclick="displayPageImage('KR1a0085', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1566:1585'>　專故執言則在於五而帥師則在於二也</span>
<span class='tline' id='l72' data-llen='1585:1588'>比</span>
<span class='tline' id='l73' data-llen='1588:1611'>　或問比言元永貞其與元亨利貞同乎曰元亨利貞</span>
<span class='tline' id='l74' data-llen='1611:1634'>　主於四徳運行而言天徳也元永貞主於體元而言</span>
<span class='tline' id='l75' data-llen='1634:1657'>　君徳也葢體仁足以長人故君徳以體元為主永則</span>
<span class='tline' id='l76' data-llen='1657:1680'>　自其仁之流行而言无一時之不仁也貞則自其仁</span>
<span class='tline' id='l77' data-llen='1680:1703'>　之存主而言无一事之不仁也三者全則足以當天</span>
<span class='tline' id='l78' data-llen='1703:1726'>　下之比矣曰萃之九五亦云元永貞何也曰比則以</span>
<span class='tline' id='l79' data-llen='1726:1752'><a onclick="displayPageImage('KR1a0085', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1752:1775'>　一人而為天下所比萃則以一人而萃乎天下之所</span>
<span class='tline' id='l81' data-llen='1775:1798'>　歸皆所以長乎人也長人則非元永貞不能也曰師</span>
<span class='tline' id='l82' data-llen='1798:1821'>　而後有比聖人毋乃啓後世之兵端乎曰比非由於</span>
<span class='tline' id='l83' data-llen='1821:1844'>　師而師故生於訟矣使訟而非師師而非比則人類</span>
<span class='tline' id='l84' data-llen='1844:1867'>　之滅乆矣何以能畜聚以至於泰乎曰蒙比皆言筮</span>
<span class='tline' id='l85' data-llen='1867:1890'>　何也曰筮所以决疑也但求道貴專故蒙之筮以初</span>
<span class='tline' id='l86' data-llen='1890:1913'>　求比貴審故比之筮以再葢比之道貴於徳而所比</span>
<span class='tline' id='l87' data-llen='1913:1936'>　之徳貴於審此聖人所以致戒也曰彖取人比我而</span>
<span class='tline' id='l88' data-llen='1936:1962'><a onclick="displayPageImage('KR1a0085', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1962:1985'>　象取我比人何也曰彖辭主於九五故衆隂惟五之</span>
<span class='tline' id='l90' data-llen='1985:2008'>　是歸是則下之比上所謂人比我也象辭取水地象</span>
<span class='tline' id='l91' data-llen='2008:2031'>　故坎水惟坤地之是附則上之比下所謂我比人也</span>
<span class='tline' id='l92' data-llen='2031:2054'>　曰比之主在於五初與三皆非應乎五也然三有匪</span>
<span class='tline' id='l93' data-llen='2054:2077'>　人之傷而初有盈缶之吉何也曰比之道貴先故初</span>
<span class='tline' id='l94' data-llen='2077:2100'>　以先得所比為无咎三以不知所比而得凶自然之</span>
<span class='tline' id='l95' data-llen='2100:2123'>　理也曰上下經坎居外卦者八屯需比坎蹇井節既</span>
<span class='tline' id='l96' data-llen='2123:2146'>　濟惟井以上出為功不取險義餘皆以險為象惟比</span>
<span class='tline' id='l97' data-llen='2146:2172'><a onclick="displayPageImage('KR1a0085', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2172:2195'>　卦九五方在險中乃能顯比而无私何也曰諸卦各</span>
<span class='tline' id='l99' data-llen='2195:2218'>　取險象者或以艮遇坎則是山之險也或以坎遇坎</span>
<span class='tline' id='l100' data-llen='2218:2241'>　則是澤之險也或以震遇坎則是動乎險中或以乾</span>
<span class='tline' id='l101' data-llen='2241:2264'>　遇坎則是見險不䧟惟比卦以坤遇坎坤為西南平</span>
<span class='tline' id='l102' data-llen='2264:2287'>　易之地本无險也且險居地上又非㐲至險於地下</span>
<span class='tline' id='l103' data-llen='2287:2310'>　之比是則象雖有險而義則无險此所以九五不取</span>
<span class='tline' id='l104' data-llen='2310:2320'>　陷乎險中之象與</span>
<span class='tline' id='l105' data-llen='2320:2324'>小畜</span>
<span class='tline' id='l106' data-llen='2324:2350'><a onclick="displayPageImage('KR1a0085', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2350:2373'>　或問宻雲不雨固文王羑里之象然以巽畜乾則紂</span>
<span class='tline' id='l108' data-llen='2373:2396'>　為巽隂之象矣若以自我西郊為文王之自我則巽</span>
<span class='tline' id='l109' data-llen='2396:2419'>　隂又為文王之象何也曰文王以陽徳畜於紂固不</span>
<span class='tline' id='l110' data-llen='2419:2442'>　得遂其既雨之心矣然是時雲雖宻而不雨非其陽</span>
<span class='tline' id='l111' data-llen='2442:2465'>　徳之不升也乃由隂之先倡如雲之自西郊安能有</span>
<span class='tline' id='l112' data-llen='2465:2488'>　致雨之理乎以此推之則西郊之方位固自文王而</span>
<span class='tline' id='l113' data-llen='2488:2511'>　言而西郊之先倡則自商紂而言矣宜其施之未行</span>
<span class='tline' id='l114' data-llen='2511:2534'>　也曰四之得位非居尊也而上下應之何也曰五陽</span>
<span class='tline' id='l115' data-llen='2534:2560'><a onclick="displayPageImage('KR1a0085', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2560:2583'>　之衆可謂盛矣然四能畜之者以柔巽之道畜之也</span>
<span class='tline' id='l117' data-llen='2583:2606'>　宜其五陽之盛不能不牽制扵一隂之微也曰然則</span>
<span class='tline' id='l118' data-llen='2606:2629'>　五以剛中同徳乃亦并力畜乾何也曰乾陽雖盛而</span>
<span class='tline' id='l119' data-llen='2629:2652'>　在下巽隂雖柔而在上且六四居近君之位故以剛</span>
<span class='tline' id='l120' data-llen='2652:2675'>　中之君其交孚巳有攣如之固安得不同力而畜之</span>
<span class='tline' id='l121' data-llen='2675:2698'>　乎自古小人居於君側挾主威而遏善類者未有不</span>
<span class='tline' id='l122' data-llen='2698:2721'>　由君心交孚而能然也此四五二爻所以皆有有孚</span>
<span class='tline' id='l123' data-llen='2721:2744'>　之象與曰大畜以艮畜乾艮乃陽卦故以為善止惡</span>
<span class='tline' id='l124' data-llen='2744:2770'><a onclick="displayPageImage('KR1a0085', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2770:2793'>　君子之畜也以巽畜乾巽乃隂卦故為隂巽乎陽而</span>
<span class='tline' id='l126' data-llen='2793:2815'>　陽說乎隂小人畜君子之象也宜其所取不同與</span>
<span class='tline' id='l127' data-llen='2815:2838'>　小畜宻雲不雨自我西郊小過六五宻雲不雨自我</span>
<span class='tline' id='l128' data-llen='2838:2861'>　西郊雲本坎之象然山澤通氣亦為雲故此二卦皆</span>
<span class='tline' id='l129' data-llen='2861:2884'>　有互兌之體但小畜之兌則是澤之氣升於天故有</span>
<span class='tline' id='l130' data-llen='2884:2907'>　宻雲之象小過之兌則是澤通山之氣升而為雲故</span>
<span class='tline' id='l131' data-llen='2907:2930'>　亦有宻雲之象然小畜以乾陽居内而兌隂倡之小</span>
<span class='tline' id='l132' data-llen='2930:2953'>　過以艮陽居内亦以兌隂倡之是隂倡而陽不和宜</span>
<span class='tline' id='l133' data-llen='2953:2979'><a onclick="displayPageImage('KR1a0085', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2979:3002'>　其皆不能為雨也且二卦皆非君子得志之象雲何</span>
<span class='tline' id='l135' data-llen='3002:3010'>　自而能雨哉</span>
<span class='tline' id='l136' data-llen='3010:3033'>　小畜六四血去惕出无咎渙上九渙其血去逖出无</span>
<span class='tline' id='l137' data-llen='3033:3056'>　咎先儒以坎為血卦又為加憂故必欲強合于坎殊</span>
<span class='tline' id='l138' data-llen='3056:3079'>　不思需之六四有需于血之象固為坎矣若坤之上</span>
<span class='tline' id='l139' data-llen='3079:3103'>　六其血𤣥黄亦為坎乎故小畜之血特以止乾而傷</span>
<span class='tline' id='l140' data-llen='3103:3126'>　而其惕則以乗剛而懼然其血之去惕之出者以其</span>
<span class='tline' id='l141' data-llen='3126:3149'>　與上合志故也若渙之血與惕則以流離渙散之際</span>
<span class='tline' id='l142' data-llen='3149:3175'><a onclick="displayPageImage('KR1a0085', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3175:3198'>　大則不能無傷小則不能無惕然其去其出者又以</span>
<span class='tline' id='l144' data-llen='3198:3221'>　爻位居于事外獨逺乎害故也此二爻所以辭雖同</span>
<span class='tline' id='l145' data-llen='3221:3232'>　而取象之意則異也</span>
<span class='tline' id='l146' data-llen='3232:3255'>　小畜九五有孚攣如大有六五厥孚交如中孚九五</span>
<span class='tline' id='l147' data-llen='3255:3278'>　有孚攣如先儒有謂交如者異體之交攣如者同體</span>
<span class='tline' id='l148' data-llen='3278:3301'>　之合然小畜之攣如其與中孚之攣如辭同而義異</span>
<span class='tline' id='l149' data-llen='3301:3324'>　盖小畜之四五相孚近而非正所謂比而不周者也</span>
<span class='tline' id='l150' data-llen='3324:3347'>　中孚以二五相孚剛中而應所謂周而不比者也但</span>
<span class='tline' id='l151' data-llen='3347:3373'><a onclick="displayPageImage('KR1a0085', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3373:3396'>　謂之攣如者特取其固結之義又不若交如者五陽</span>
<span class='tline' id='l153' data-llen='3396:3419'>　同應于柔中之君故上下之交不以異體而或間也</span>
<span class='tline' id='l154' data-llen='3419:3442'>　小畜上九既雨睽上九徃遇雨夬九三獨行遇雨鼎</span>
<span class='tline' id='l155' data-llen='3442:3465'>　九三方雨四爻皆取雨象睽夬二爻以應而雨小畜</span>
<span class='tline' id='l156' data-llen='3465:3488'>　鼎以變而雨各一例也何則睽之上九與六三本為</span>
<span class='tline' id='l157' data-llen='3488:3511'>　正應但初則彼此不能無疑故睽乖而不雨及其疑</span>
<span class='tline' id='l158' data-llen='3511:3534'>　釋則隂陽和而雨矣夬之上六雖為柔邪之爻然九</span>
<span class='tline' id='l159' data-llen='3534:3557'>　三以其正應獨行而遇之雖為同類所愠然能夬夬</span>
<span class='tline' id='l160' data-llen='3557:3583'><a onclick="displayPageImage('KR1a0085', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3583:3606'>　則遇雨而无咎矣若小畜之既雨者以上九既變則</span>
<span class='tline' id='l162' data-llen='3606:3629'>　巽而成坎固為雨矣鼎之方雨以九三方變則互兌</span>
<span class='tline' id='l163' data-llen='3629:3652'>　而成互坎亦為雨矣葢聖人繫辭或取其應或取其</span>
<span class='tline' id='l164' data-llen='3652:3670'>　變初不可局于一此易之所以為易也</span>
<span class='tline' id='l165' data-llen='3670:3693'>　小畜上九月幾望歸妹六五月幾望中孚六四月幾</span>
<span class='tline' id='l166' data-llen='3693:3716'>　望月本隂象受日以為光也故初生明為震上弦為</span>
<span class='tline' id='l167' data-llen='3716:3739'>　兌望則為乾矣且乾兌離震為日月星辰則兌亦為</span>
<span class='tline' id='l168' data-llen='3739:3762'>　月今小畜歸妹中孚皆有兌體則是月之象矣况小</span>
<span class='tline' id='l169' data-llen='3762:3789'><a onclick="displayPageImage('KR1a0085', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3789:3812'>　畜上九應乎乾體以互兌而乾固為月之望矣歸妹</span>
<span class='tline' id='l171' data-llen='3812:3835'>　六五以震體而應兑之二中孚六四以互震而應兑</span>
<span class='tline' id='l172' data-llen='3835:3858'>　之初則是由震而兑雖未至于乾其亦上弦以後之</span>
<span class='tline' id='l173' data-llen='3858:3870'>　月豈非月之幾望者乎</span>
<span class='tline' id='l174' data-llen='3870:3873'>履</span>
<span class='tline' id='l175' data-llen='3873:3896'>　或問小畜五陽一隂則彖取一隂為成卦之主履以</span>
<span class='tline' id='l176' data-llen='3896:3919'>　一隂五陽則又不取一隂為卦之主何也曰小畜之</span>
<span class='tline' id='l177' data-llen='3919:3942'>　隂猶為得位履之一隂則為失正故不取也况履之</span>
<span class='tline' id='l178' data-llen='3942:3969'><a onclick="displayPageImage('KR1a0085', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3969:3992'>　六三非不取武人為于大君之象則其彊暴不正乃</span>
<span class='tline' id='l180' data-llen='3992:4015'>　秦政項籍之流不可以垂訓故聖人别取九五剛中</span>
<span class='tline' id='l181' data-llen='4015:4038'>　正履帝位而不疚為言亦可見夫隂柔殘酷者雖為</span>
<span class='tline' id='l182' data-llen='4038:4061'>　一卦之主而反為天下之獨夫陽剛純粹者雖非一</span>
<span class='tline' id='l183' data-llen='4061:4084'>　卦之主而反為衆心之義主也曰本義之釋履虎尾</span>
<span class='tline' id='l184' data-llen='4084:4107'>　謂以兑而遇乾也胡氏乃以兑為虎將孰從乎曰胡</span>
<span class='tline' id='l185' data-llen='4107:4130'>　氏之取兑象信有徴矣然以初九為虎尾之象而六</span>
<span class='tline' id='l186' data-llen='4130:4153'>　二履之則其義不通矣葢乾兑乃西方之金而虎乃</span>
<span class='tline' id='l187' data-llen='4153:4180'><a onclick="displayPageImage('KR1a0085', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4180:4203'>　西方之獸故兑固可以為虎而乾亦未甞不可以為</span>
<span class='tline' id='l189' data-llen='4203:4226'>　虎也以乾為虎則三四之履虎尾其象之吉凶昭然</span>
<span class='tline' id='l190' data-llen='4226:4249'>　矣曰卦辭履虎尾而不咥人六三履虎尾不免於咥</span>
<span class='tline' id='l191' data-llen='4249:4272'>　人之凶何也曰卦之不咥人者以和説而躡剛强之</span>
<span class='tline' id='l192' data-llen='4272:4295'>　後則其行也不敢肆故足以免凶三之咥人者以隂</span>
<span class='tline' id='l193' data-llen='4295:4318'>　柔而懐强暴之志且復廹於乾剛則其行也為冐進</span>
<span class='tline' id='l194' data-llen='4318:4341'>　故足以致禍以此前進則吉凶皆人為之自取可不</span>
<span class='tline' id='l195' data-llen='4341:4364'>　戒哉曰彖言九五履帝位而不疚矣然爻言夬履乃</span>
<span class='tline' id='l196' data-llen='4364:4391'><a onclick="displayPageImage('KR1a0085', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4391:4414'>　有貞厲之戒何也曰彖言不疚者以中正而言也爻</span>
<span class='tline' id='l198' data-llen='4414:4437'>　言貞厲者以下應兑説而言者也人君履中正之位</span>
<span class='tline' id='l199' data-llen='4437:4460'>　而敗於佞人者多矣此夫子為邦所以逺佞人也曰</span>
<span class='tline' id='l200' data-llen='4460:4483'>　九五既為履帝位之君矣而九二乃安於幽人之貞</span>
<span class='tline' id='l201' data-llen='4483:4506'>　何也曰處履之世雖有中正之君矣然履之時何時</span>
<span class='tline' id='l202' data-llen='4506:4529'>　也履虎尾之時也當此時而武人有大君之象其機</span>
<span class='tline' id='l203' data-llen='4529:4552'>　危矣故愬愬於四者又不若坦坦於二聖人係辭之</span>
<span class='tline' id='l204' data-llen='4552:4559'>　意可見矣</span>
<span class='tline' id='l205' data-llen='4559:4586'><a onclick="displayPageImage('KR1a0085', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4586:4609'>　履九二幽人貞吉歸妹九二利幽人之貞幽人一也</span>
<span class='tline' id='l207' data-llen='4609:4632'>　然履之幽人以履道而幽歸妹之幽人以不偶而幽</span>
<span class='tline' id='l208' data-llen='4632:4655'>　葢臣之事主猶女之事夫今履之六三以武人為大</span>
<span class='tline' id='l209' data-llen='4655:4678'>　君猶秦項之流故為九二者惟當以履道為貞而自</span>
<span class='tline' id='l210' data-llen='4678:4701'>　處於幽閒則吉矣歸妹之六五以幾望之月當至尊</span>
<span class='tline' id='l211' data-llen='4701:4724'>　之位猶吕武之主故為九二者亦當不以偶為貞而</span>
<span class='tline' id='l212' data-llen='4724:4735'>　自守於幽閒則利矣</span>
<span class='tline' id='l213' data-llen='4735:4758'>　履六三眇能視跛能履歸妹初九跛能履九二眇能</span>
<span class='tline' id='l214' data-llen='4758:4785'><a onclick="displayPageImage('KR1a0085', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4785:4808'>　視先儒有以互離為目而巽多白眼互巽為股而兑</span>
<span class='tline' id='l216' data-llen='4808:4831'>　為毁折是則然矣若歸妹而无巽則又何以通之邪</span>
<span class='tline' id='l217' data-llen='4831:4854'>　不若耿氏取視欲其正履欲其中故歸妹初九以不</span>
<span class='tline' id='l218' data-llen='4854:4877'>　中而跛九二以不正而眇履之六三兼之是則近矣</span>
<span class='tline' id='l219' data-llen='4877:4900'>　然諸爻之不中正者多矣何獨於此而取跛眇之象</span>
<span class='tline' id='l220' data-llen='4900:4923'>　且履之跛眇固以本爻不中正而取歸妹之跛眇則</span>
<span class='tline' id='l221' data-llen='4923:4946'>　以女之居下无應而取夫以隂柔而乘不中正之位</span>
<span class='tline' id='l222' data-llen='4946:4969'>　雖以和説而能視履豈得以免凶女子之居下无應</span>
<span class='tline' id='l223' data-llen='4969:4996'><a onclick="displayPageImage('KR1a0085', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4996:5019'>　雖或不免於跛眇之象然女以剛徳為賢故能視履</span>
<span class='tline' id='l225' data-llen='5019:5042'>　此所以為貞而為吉也然九二雖有應而不正猶夫</span>
<span class='tline' id='l226' data-llen='5042:5048'>　无應也</span>
<span class='tline' id='l227' data-llen='5048:5051'>泰</span>
<span class='tline' id='l228' data-llen='5051:5074'>　或問諸卦不言往來惟泰否言之何也天下之生乆</span>
<span class='tline' id='l229' data-llen='5074:5097'>　矣一治一亂其往來固有自然之數然聖人係辭特</span>
<span class='tline' id='l230' data-llen='5097:5120'>　以二卦互于往來言之正欲人君于小往大來之際</span>
<span class='tline' id='l231' data-llen='5120:5143'>　而知有大往小來之機則所以制治保邦自有惕然</span>
<span class='tline' id='l232' data-llen='5143:5170'><a onclick="displayPageImage('KR1a0085', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5170:5193'>　于中者矣此非聖人之微意乎曰泰之大象裁成則</span>
<span class='tline' id='l234' data-llen='5193:5216'>　謂之道輔相則謂之宜何也曰此非可以一事言也</span>
<span class='tline' id='l235' data-llen='5216:5239'>　姑舉一端言之則裁成者如因一嵗之運而裁為四</span>
<span class='tline' id='l236' data-llen='5239:5262'>　時因四時而裁為莭序因四方而裁為九州因九州</span>
<span class='tline' id='l237' data-llen='5262:5285'>　而裁為縣邑不使其少過此皆天地自然之理故以</span>
<span class='tline' id='l238' data-llen='5285:5308'>　道言也至于輔相者特就裁成之中其有不及處則</span>
<span class='tline' id='l239' data-llen='5308:5331'>　從而賛助之如雨露有不齊則壅泉汲水皆以輔其</span>
<span class='tline' id='l240' data-llen='5331:5354'>　所不及地利有肥磽則耕耘之力亦所以輔其宜葢</span>
<span class='tline' id='l241' data-llen='5354:5381'><a onclick="displayPageImage('KR1a0085', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5381:5404'>　道者總衆理而統言宜者就一事而析言非有二也</span>
<span class='tline' id='l243' data-llen='5404:5427'>　推之人事則何莫非裁成輔相之宜乎曰治泰之道</span>
<span class='tline' id='l244' data-llen='5427:5450'>　可言者多矣何獨以包荒馮河不遐遺朋亡四者為</span>
<span class='tline' id='l245' data-llen='5450:5474'>　言乎曰人臣之道惟任重道逺而巳矣故包荒者𢎞</span>
<span class='tline' id='l246' data-llen='5474:5498'>　也所以任重馮河者毅也所以道逺惟𢎞故能不遺</span>
<span class='tline' id='l247' data-llen='5498:5521'>　遐逺惟毅故能絶去朋比此所以得尚于中行也曰</span>
<span class='tline' id='l248' data-llen='5521:5544'>　泰之六四三隂已下復矣若否則必至上九而後能</span>
<span class='tline' id='l249' data-llen='5544:5567'>　傾何也曰天下之理由治而亂者毎易由亂而治者</span>
<span class='tline' id='l250' data-llen='5567:5594'><a onclick="displayPageImage('KR1a0085', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5594:5617'>　常難故聖人係易惟能教人艱貞于翩翩不戒之先</span>
<span class='tline' id='l252' data-llen='5617:5640'>　而苞繫于其亡之後此則聖人扶抑之意也曰六五</span>
<span class='tline' id='l253' data-llen='5640:5663'>　不言治泰而言帝乙歸妹何也曰柔非君道之所尚</span>
<span class='tline' id='l254' data-llen='5663:5686'>　以隂居尊又君位之所謹故以帝乙歸妹為象者以</span>
<span class='tline' id='l255' data-llen='5686:5709'>　柔從剛則是王姫釐降之義屈尊就卑則又人君下</span>
<span class='tline' id='l256' data-llen='5709:5732'>　士之風此舜之舍巳從人禹之聞善則拜湯之用人</span>
<span class='tline' id='l257' data-llen='5732:5755'>　惟巳文王之望道未見皆此道也此非治泰之君乎</span>
<span class='tline' id='l258' data-llen='5755:5778'>　泰初九㧞茅茹以其彚征吉否初六㧞茅茹以其彚</span>
<span class='tline' id='l259' data-llen='5778:5805'><a onclick="displayPageImage('KR1a0085', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5805:5828'>　貞吉亨胡氏以泰互震為茅三陽為根否互巽為茅</span>
<span class='tline' id='l261' data-llen='5828:5851'>　三隂為根其説似矣然以説卦推之巽曷嘗為茅哉</span>
<span class='tline' id='l262' data-llen='5851:5874'>　且胡氏自謂周公取象不可求之説卦而反覆穿鑿</span>
<span class='tline' id='l263' data-llen='5874:5897'>　必以説卦為歸妹是何前後之相反邪且周公繫辭</span>
<span class='tline' id='l264' data-llen='5897:5920'>　之時震曷嘗有蕃鮮之象今欲以蕃鮮强合乎泰之</span>
<span class='tline' id='l265' data-llen='5920:5943'>　有震又引李鼎祚以巽為草木强合乎否之有巽是</span>
<span class='tline' id='l266' data-llen='5943:5966'>　何牽强謬戾自與前説違耶葢泰否之茅茹聖人特</span>
<span class='tline' id='l267' data-llen='5966:5989'>　以剛柔各有相聮之勢故取其邪正各有牽引之象</span>
<span class='tline' id='l268' data-llen='5989:6016'><a onclick="displayPageImage('KR1a0085', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6016:6039'>　豈必求之艱深而自為蕪穢哉但根隂根陽之説則</span>
<span class='tline' id='l270' data-llen='6039:6053'>　有以别邪正之類為可取耳</span>
<span class='tline' id='l271' data-llen='6053:6077'>　泰六四不富以其鄰小畜九五富以其鄰謙六五不富</span>
<span class='tline' id='l272' data-llen='6077:6100'>　以其鄰鄰之為象謂同體而近者也小畜之九五謙</span>
<span class='tline' id='l273' data-llen='6100:6123'>　之六五皆以尊位而能以其鄰惟泰以六四而能以</span>
<span class='tline' id='l274' data-llen='6123:6146'>　其鄰者小畜之畜乾謙之侵伐非有所主則不能惟</span>
<span class='tline' id='l275' data-llen='6146:6169'>　泰之六四當下復之初如水之就下則不待所主而</span>
<span class='tline' id='l276' data-llen='6169:6192'>　從之矣然三卦之鄰雖皆以隂取象而其義亦異泰</span>
<span class='tline' id='l277' data-llen='6192:6219'><a onclick="displayPageImage('KR1a0085', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6219:6242'>　謙之鄰衆之義也小畜之鄰親之義也葢小畜之鄰</span>
<span class='tline' id='l279' data-llen='6242:6259'>　専指六四而泰謙之鄰兼乎全體也</span>
<span class='tline' id='l280' data-llen='6259:6282'>　泰六五帝乙歸妹歸妹六五帝乙歸妹既濟九三高</span>
<span class='tline' id='l281' data-llen='6282:6305'>　宗伐鬼方三年克之未濟九四震用伐鬼方三年有</span>
<span class='tline' id='l282' data-llen='6305:6328'>　賞于大國帝乙歸妹與伐鬼方辭凡兩見先儒或以</span>
<span class='tline' id='l283' data-llen='6328:6351'>　當時占得此爻故聖人繫辭因著之于爻然帝乙歸</span>
<span class='tline' id='l284' data-llen='6351:6374'>　妹未應兩見於占且鬼方之伐亦未應恰于反對之</span>
<span class='tline' id='l285' data-llen='6374:6397'>　卦而兩見焉竊嘗疑其必有微意或者泰乾陽下降</span>
<span class='tline' id='l286' data-llen='6397:6424'><a onclick="displayPageImage('KR1a0085', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6424:6447'>　有王姫下嫁之義故為帝乙歸妹之道歸妹則隂虚</span>
<span class='tline' id='l288' data-llen='6447:6470'>　不尚華飾故為王姫下嫁之禮既濟以九三之剛伐</span>
<span class='tline' id='l289' data-llen='6470:6493'>　上六之柔則是用明去闇是為伐鬼方之始故曰三</span>
<span class='tline' id='l290' data-llen='6493:6516'>　年克之者期其效之辭也未濟則屈上六于下而為</span>
<span class='tline' id='l291' data-llen='6516:6539'>　初伸九三於上而為四是則逺人來格之義故為伐</span>
<span class='tline' id='l292' data-llen='6539:6562'>　鬼方之終故曰三年有賞于大國要其終之辭也以</span>
<span class='tline' id='l293' data-llen='6562:6581'>　此推之則聖人係辭不能无微意也審矣</span>
<span class='tline' id='l294' data-llen='6581:6584'>否</span>
<span class='tline' id='l295' data-llen='6584:6611'><a onclick="displayPageImage('KR1a0085', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6611:6634'>　或問由泰而壯由否而觀此造化之循環也然泰之</span>
<span class='tline' id='l297' data-llen='6634:6657'>　九三即有否之漸而否之六四復為泰之基何也曰</span>
<span class='tline' id='l298' data-llen='6657:6680'>　以天道之否泰言則自泰而進有純乾之漸由否而</span>
<span class='tline' id='l299' data-llen='6680:6703'>　長有純坤之勢若以世道之否泰言則否極而泰來</span>
<span class='tline' id='l300' data-llen='6703:6726'>　泰極而否至者由人事以致之也葢造化之隂陽本</span>
<span class='tline' id='l301' data-llen='6726:6749'>　不可以相无而人品之善惡則不可以並立此聖人</span>
<span class='tline' id='l302' data-llen='6749:6772'>　所以必欲内君子者葢欲立人極也故嘗觀之泰雖</span>
<span class='tline' id='l303' data-llen='6772:6795'>　三陽在下三隂在外皆將化而為君子之歸否雖三</span>
<span class='tline' id='l304' data-llen='6795:6822'><a onclick="displayPageImage('KR1a0085', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6822:6845'>　隂在内三陽在外亦將胥而入於小人之域此聖人</span>
<span class='tline' id='l306' data-llen='6845:6868'>　所以係之以匪人之象葢將為鬼為蜮為禽獸而不</span>
<span class='tline' id='l307' data-llen='6868:6891'>　得為人類皆自此而基之可不懼哉曰然則三隂居</span>
<span class='tline' id='l308' data-llen='6891:6914'>　下獨於初六係之以貞吉亨豈彼二隂獨不能變而</span>
<span class='tline' id='l309' data-llen='6914:6937'>　君子乎曰以隂為陽固皆可變但初六居否之初為</span>
<span class='tline' id='l310' data-llen='6937:6960'>　惡尚淺其變也易二三則陷於惡巳深故其變也難</span>
<span class='tline' id='l311' data-llen='6960:6983'>　聖人豈有絶之之心哉顧其惡之淺深如何爾此公</span>
<span class='tline' id='l312' data-llen='6983:7006'>　山佛肸之召而夫子欲往者豈非其初有可變之機</span>
<span class='tline' id='l313' data-llen='7006:7033'><a onclick="displayPageImage('KR1a0085', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7033:7056'>　而其後有難變之道故卒不往與曰包承之與包荒</span>
<span class='tline' id='l315' data-llen='7056:7079'>　皆有包之象何也曰此所謂天理人欲同行而異情</span>
<span class='tline' id='l316' data-llen='7079:7102'>　也葢包者居中而保乎外然包荒者兼容之公而包</span>
<span class='tline' id='l317' data-llen='7102:7125'>　承者卑謟之私此君子小人情狀之所以分也曰九</span>
<span class='tline' id='l318' data-llen='7125:7148'>　五言休否上九言傾否果有異乎曰休否者有其位</span>
<span class='tline' id='l319' data-llen='7148:7171'>　有其才但其時猶未離乎否故必有苞桑之戒進而</span>
<span class='tline' id='l320' data-llen='7171:7194'>　以漸然後能休息天下之否也傾否者否已極矣時</span>
<span class='tline' id='l321' data-llen='7194:7217'>　將泰矣其才又足以有為矣故一變即為泰之喜矣</span>
<span class='tline' id='l322' data-llen='7217:7244'><a onclick="displayPageImage('KR1a0085', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7244:7257'>　故曰何可長也意可見矣</span>
<span class='tline' id='l324' data-llen='7257:7261'>同人</span>
<span class='tline' id='l325' data-llen='7261:7284'>　或問同人于野其與同人于郊各有其象與曰野為</span>
<span class='tline' id='l326' data-llen='7284:7307'>　曠遠之象其所同者无不同之人郊為荒僻之象其</span>
<span class='tline' id='l327' data-llen='7307:7330'>　所同者无可同之人也葢于野之同者以六二之虚</span>
<span class='tline' id='l328' data-llen='7330:7353'>　中无我而五陽同之皆至公之相與也于郊之同者</span>
<span class='tline' id='l329' data-llen='7353:7376'>　以上九之居外无應獨行不顧葢將離夫人矣然君</span>
<span class='tline' id='l330' data-llen='7376:7399'>　子同人所以為正者以其公諸人而非私諸已也故</span>
<span class='tline' id='l331' data-llen='7399:7426'><a onclick="displayPageImage('KR1a0085', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7426:7449'>　鄉原之合汙固不合乎同人之正沮溺之自潔亦不</span>
<span class='tline' id='l333' data-llen='7449:7472'>　合乎同人之公處正而无私者其惟同人之君子乎</span>
<span class='tline' id='l334' data-llen='7472:7495'>　曰同人者同乎人也而大象乃以類族辨物言何也</span>
<span class='tline' id='l335' data-llen='7495:7518'>　曰此言大同之道也然同者不能强同也審夫異乃</span>
<span class='tline' id='l336' data-llen='7518:7541'>　所以致夫同也故以人物對言則人固異夫物也然</span>
<span class='tline' id='l337' data-llen='7541:7564'>　類其族而辨其物則人從人之類物從物之類乃所</span>
<span class='tline' id='l338' data-llen='7564:7587'>　以為同也又以人而言則如士有士之族農有農之</span>
<span class='tline' id='l339' data-llen='7587:7610'>　族其類固異也然類之而審其異則士從士之類農</span>
<span class='tline' id='l340' data-llen='7610:7637'><a onclick="displayPageImage('KR1a0085', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7637:7660'>　從農之類亦所以為同也推之萬物無不皆然此非</span>
<span class='tline' id='l342' data-llen='7660:7683'>　大同之道與曰卦體本有大同之象而爻辭則有乘</span>
<span class='tline' id='l343' data-llen='7683:7706'>　墉伏莽而號咷之象何也曰以卦體論之則文明剛</span>
<span class='tline' id='l344' data-llen='7706:7729'>　健中正而應固莫非君子大同之義然以爻象推之</span>
<span class='tline' id='l345' data-llen='7729:7752'>　則六二雖得乎位而不能如大有之尊雖得乎中而</span>
<span class='tline' id='l346' data-llen='7752:7775'>　不能如大有之大是以六二雖為五陽之主而不能</span>
<span class='tline' id='l347' data-llen='7775:7798'>　止五陽之爭惟初上二爻不當勢力不能爭故初无</span>
<span class='tline' id='l348' data-llen='7798:7821'>　咎而上无悔也彼三四二爻一則自負其剛一則自</span>
<span class='tline' id='l349' data-llen='7821:7848'><a onclick="displayPageImage('KR1a0085', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7848:7871'>　恃其健故皆有欲爭之意是以五雖正應終不免於</span>
<span class='tline' id='l351' data-llen='7871:7894'>　大師之克也曰三四不言同人何也曰四之乘墉三</span>
<span class='tline' id='l352' data-llen='7894:7917'>　之伏戎皆以妄求之心而有犯上之意此豈同人之</span>
<span class='tline' id='l353' data-llen='7917:7928'>　正哉聖人示戒深矣</span>
<span class='tline' id='l354' data-llen='7928:7951'>　同人九五先號咷而後笑旅上九先笑後號咷同人</span>
<span class='tline' id='l355' data-llen='7951:7974'>　者旅之反也同人者以火上同於天二五以剛柔而</span>
<span class='tline' id='l356' data-llen='7974:7997'>　相應故曰同人親也旅者以離火炎上違其所止上</span>
<span class='tline' id='l357' data-llen='7997:8020'>　九又无應與故曰親寡旅也然同人由號咷而笑者</span>
<span class='tline' id='l358' data-llen='8020:8047'><a onclick="displayPageImage('KR1a0085', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8047:8070'>　親而否隔安得无號咷之戚然以互體觀則互而為</span>
<span class='tline' id='l360' data-llen='8070:8093'>　風火家人之象此安得而不笑乎旅由笑而號咷者</span>
<span class='tline' id='l361' data-llen='8093:8116'>　骨肉未離安得无笑之樂及其既遠且於互體又有</span>
<span class='tline' id='l362' data-llen='8116:8139'>　火澤睽之象安得而不號咷乎此非惟二卦相反而</span>
<span class='tline' id='l363' data-llen='8139:8148'>　二爻亦相反也</span>
<span class='tline' id='l364' data-llen='8148:8152'>大有</span>
<span class='tline' id='l365' data-llen='8152:8175'>　或問隂居尊位而為大有何也曰以其虚中離體而</span>
<span class='tline' id='l366' data-llen='8175:8198'>　為文明之主也曰然則離明居上者凡八其得失不</span>
<span class='tline' id='l367' data-llen='8198:8225'><a onclick="displayPageImage('KR1a0085', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8225:8248'>　同何也曰一卦有一卦之時一爻有一爻之義固不</span>
<span class='tline' id='l369' data-llen='8248:8271'>　可為典要也曰大有言元亨而不言利貞何也曰利</span>
<span class='tline' id='l370' data-llen='8271:8294'>　貞者懼其盛而欲保其終也易彖言元亨者四皆以</span>
<span class='tline' id='l371' data-llen='8294:8317'>　九二進而應于六五虚中之主故為陽徳亨通之象</span>
<span class='tline' id='l372' data-llen='8317:8340'>　然未至于盛也故必致利貞之戒也曰大有之盛而</span>
<span class='tline' id='l373' data-llen='8340:8363'>　聖人以遏惡揚善為戒何也曰此聖人所以保大有</span>
<span class='tline' id='l374' data-llen='8363:8386'>　之盛也葢非離明則无以燭乎善惡之辨非乾健則</span>
<span class='tline' id='l375' data-llen='8386:8409'>　又无以致遏之揚之之力也曰大有諸爻三則過剛</span>
<span class='tline' id='l376' data-llen='8409:8436'><a onclick="displayPageImage('KR1a0085', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8436:8459'>　不中四則以剛僣偪上則過高无位皆非吉義而爻</span>
<span class='tline' id='l378' data-llen='8459:8482'>　辭係之无有不利何也曰聖人觀象繫辭有取卦義</span>
<span class='tline' id='l379' data-llen='8482:8505'>　多者有取爻義多者如大有諸爻則取卦義多也葢</span>
<span class='tline' id='l380' data-llen='8505:8528'>　大有之世明主在上羣賢畢用隂柔不能間于其中</span>
<span class='tline' id='l381' data-llen='8528:8551'>　所以爻義雖有小疵然以卦義蔽之不見其疵矣曰</span>
<span class='tline' id='l382' data-llen='8551:8574'>　柔居尊而有威如之象何也曰日麗乎天蒼生仰照</span>
<span class='tline' id='l383' data-llen='8574:8597'>　此非威如之象乎或者乃以位剛為威是何見之局</span>
<span class='tline' id='l384' data-llen='8597:8620'>　也曰五陽過盛宜若上九為盛之極矣而爻辭乃有</span>
<span class='tline' id='l385' data-llen='8620:8647'><a onclick="displayPageImage('KR1a0085', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8647:8670'>　自天之祐何也曰五陽雖盛而所以主之者則虚中</span>
<span class='tline' id='l387' data-llen='8670:8695'>　之主也况上九履信思順而尚賢乃伊吕居于師𫝊之</span>
<span class='tline' id='l388' data-llen='8695:8718'>　象此所以爻位雖高而不為亢陽徳雖盛而不為過</span>
<span class='tline' id='l389' data-llen='8718:8722'>　也</span>
<span class='tline' id='l390' data-llen='8722:8725'>謙</span>
<span class='tline' id='l391' data-llen='8725:8748'>　或問謙卦艮三爻皆云吉坤三爻皆云利何也曰艮</span>
<span class='tline' id='l392' data-llen='8748:8771'>　以一陽而處下謙之至也故在六爻之中内三爻尤</span>
<span class='tline' id='l393' data-llen='8771:8794'>　吉坤以三隂而居上本非利也以其處謙體順故无</span>
<span class='tline' id='l394' data-llen='8794:8821'><a onclick="displayPageImage('KR1a0085', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8821:8844'>　不利也曰謙之外體多言征伐何也曰坤為地為衆</span>
<span class='tline' id='l396' data-llen='8844:8867'>　又隂主慘殺故坤在外卦者多言征伐如坤之龍戰</span>
<span class='tline' id='l397' data-llen='8867:8890'>　泰之用師告命復之行師明夷之南狩升之南征皆</span>
<span class='tline' id='l398' data-llen='8890:8913'>　以坤居上體而然也曰然則坤居下體少征伐又何</span>
<span class='tline' id='l399' data-llen='8913:8936'>　也曰坤之處下安於常也常則兵之所由息變則兵</span>
<span class='tline' id='l400' data-llen='8936:8959'>　之所由起也此亦隂陽消息自然之理也曰謙之一</span>
<span class='tline' id='l401' data-llen='8959:8982'>　卦惟初六九三言君子何也曰謙之六爻雖皆君子</span>
<span class='tline' id='l402' data-llen='8982:9005'>　之道然初六以徳言无位之君子也九三以位言乃</span>
<span class='tline' id='l403' data-llen='9005:9032'><a onclick="displayPageImage('KR1a0085', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9032:9055'>　有位之君子也有位而謙所謂尊而光也无位而謙</span>
<span class='tline' id='l405' data-llen='9055:9078'>　所謂卑而不可踰尊也初六涉川果有象乎曰初六</span>
<span class='tline' id='l406' data-llen='9078:9101'>　之上互坎為川互震為木以震木而行坎水之上此</span>
<span class='tline' id='l407' data-llen='9101:9124'>　涉川所以吉也曰九三勞謙亦取勞乎坎之象乎曰</span>
<span class='tline' id='l408' data-llen='9124:9147'>　非也九三互震震主動而三為動之主上下五隂合</span>
<span class='tline' id='l409' data-llen='9147:9170'>　而從之此所以動而得衆故能有功也曰六二鳴謙</span>
<span class='tline' id='l410' data-llen='9170:9193'>　其與上六鳴謙果有異乎曰所鳴則同所以鳴則異</span>
<span class='tline' id='l411' data-llen='9193:9216'>　也葢六二處乎中正而有聞則其鳴者中心得之鳴</span>
<span class='tline' id='l412' data-llen='9216:9243'><a onclick="displayPageImage('KR1a0085', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9243:9266'>　也上六處過高而有聞則其鳴者志未得之鳴也曰</span>
<span class='tline' id='l414' data-llen='9266:9289'>　謙豫皆取鳴象亦有取乎曰卦象言鳴者凡三曰鳴</span>
<span class='tline' id='l415' data-llen='9289:9312'>　謙曰鳴豫曰鳴鶴皆以卦有震體而取葢八卦之有</span>
<span class='tline' id='l416' data-llen='9312:9335'>　聲莫如震震聲之及遠莫如雷故曰震驚百里而其</span>
<span class='tline' id='l417' data-llen='9335:9354'>　於馬又為善鳴則其有取于震自无疑矣</span>
<span class='tline' id='l418' data-llen='9354:9377'>　謙初六用涉大川頤六五不利涉大川上九利涉大</span>
<span class='tline' id='l419' data-llen='9377:9400'>　川未濟六三利涉大川卦之涉川凡八巳見於序説</span>
<span class='tline' id='l420' data-llen='9400:9423'>　矣爻之涉川者凡四則一爻有一爻之義也故謙之</span>
<span class='tline' id='l421' data-llen='9423:9450'><a onclick="displayPageImage('KR1a0085', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9450:9473'>　全體雖有互震而亦有坎水之象然涉川之象不言</span>
<span class='tline' id='l423' data-llen='9473:9496'>　於三而言於初何也葢初九處艮之初見險能止且</span>
<span class='tline' id='l424' data-llen='9496:9519'>　謙而能退尤為涉川之象也若頤之中虚雖有乘木</span>
<span class='tline' id='l425' data-llen='9519:9542'>　之象然六五不利而上九反為利又何也葢六五雖</span>
<span class='tline' id='l426' data-llen='9542:9565'>　則居君位不能養人反頼上九之養安能有以濟艱</span>
<span class='tline' id='l427' data-llen='9565:9588'>　險上九則以陽剛之才當由頥之任是能濟天下於</span>
<span class='tline' id='l428' data-llen='9588:9611'>　艱險者也至於未濟之中而互既濟之體故六三之</span>
<span class='tline' id='l429' data-llen='9611:9634'>　利涉又以互體而見此爻辭之象所以不可局於象</span>
<span class='tline' id='l430' data-llen='9634:9661'><a onclick="displayPageImage('KR1a0085', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9661:9667'>　而取也</span>
<span class='tline' id='l432' data-llen='9667:9670'>豫</span>
<span class='tline' id='l433' data-llen='9670:9673'>隨</span>
<span class='tline' id='l434' data-llen='9673:9676'>蠱</span>
<span class='tline' id='l435' data-llen='9676:9699'>　或問蠱而謂之元亨何也曰元亨所以治蠱也非由</span>
<span class='tline' id='l436' data-llen='9699:9722'>　蠱而元亨也曰蠱言先甲後甲而彖傳乃以天行釋</span>
<span class='tline' id='l437' data-llen='9722:9745'>　之何也曰蠱之卦變剛上柔下自泰而來是由泰之</span>
<span class='tline' id='l438' data-llen='9745:9768'>　變而成蠱也由蠱而能變之則元亨而天下治亦自</span>
<span class='tline' id='l439' data-llen='9768:9795'><a onclick="displayPageImage('KR1a0085', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9795:9818'>　蠱而致之也泰而蠱蠱而治天運之始終也故先甲</span>
<span class='tline' id='l441' data-llen='9818:9841'>　者亂之終治之始後甲者治之終亂之始此治亂之</span>
<span class='tline' id='l442' data-llen='9841:9864'>　所以循環而相尋也曰蠱之時言利涉何也曰諸卦</span>
<span class='tline' id='l443' data-llen='9864:9887'>　言涉川者凡八然或取卦象或取卦義不一而取也</span>
<span class='tline' id='l444' data-llen='9887:9910'>　如需之利訟之不利者非取乾坎之象乃取乾坎之</span>
<span class='tline' id='l445' data-llen='9910:9933'>　義也同人取同心濟險之義大畜取應天時行之義</span>
<span class='tline' id='l446' data-llen='9933:9956'>　惟益渙中孚乃取乘木之象至于蠱則亦取卦之時</span>
<span class='tline' id='l447' data-llen='9956:9979'>　義往而有事是出而濟險之義先儒謂取互體震木</span>
<span class='tline' id='l448' data-llen='9979:10006'><a onclick="displayPageImage('KR1a0085', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10006:10029'>　乘兑澤之象恐非也若如此説則歸妹乃震兑之正</span>
<span class='tline' id='l450' data-llen='10029:10052'>　體何故反不取利涉之象耶曰諸爻幹蠱上九獨不</span>
<span class='tline' id='l451' data-llen='10052:10075'>　言蠱何也曰幹蠱者子之職非長者之事也上九一</span>
<span class='tline' id='l452' data-llen='10075:10098'>　爻諸爻視之為象則不得而言蠱矣且幹蠱而至于</span>
<span class='tline' id='l453' data-llen='10098:10121'>　用譽則子之道盡矣故為父者得以遂其不事王侯</span>
<span class='tline' id='l454' data-llen='10121:10144'>　之心此正乾父退居西北而无為之象宜其諸子各</span>
<span class='tline' id='l455' data-llen='10144:10151'>　盡其職與</span>
</p>
<p>
</p>
  </div>
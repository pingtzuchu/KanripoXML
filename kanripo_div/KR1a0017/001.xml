<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0017', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:211'>　易學辨惑　　　　　　宋　邵伯温　撰</span>
<span class='tline' id='l10' data-llen='211:234'>沈存中筆談象數一篇内言江南人鄭夬曾為一書談</span>
<span class='tline' id='l11' data-llen='234:257'>易其間一説曰乾坤大父母也復姤小父母也乾一變</span>
<span class='tline' id='l12' data-llen='257:280'>生復得一陽坤一變生姤得一陰乾再變生臨得二陽</span>
<span class='tline' id='l13' data-llen='280:303'>坤再變生遯得二陰乾三變生泰得四陽坤三變生否</span>
<span class='tline' id='l14' data-llen='303:326'>得四陰乾四變生大壯得八陽坤四變生觀得八陰乾</span>
<span class='tline' id='l15' data-llen='326:349'>五變生夬得十六陽乾五變生剥得十六陰乾六變生</span>
<span class='tline' id='l16' data-llen='349:375'><a onclick="displayPageImage('KR1a0017', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='375:398'>歸妹本得三十二陽坤六變生漸本得三十二陰乾坤</span>
<span class='tline' id='l18' data-llen='398:421'>錯綜陰陽各三十二生六十四卦夬之為書皆荒唐之</span>
<span class='tline' id='l19' data-llen='421:444'>論獨有此變卦之説未知其是非予後因見兵部員外</span>
<span class='tline' id='l20' data-llen='444:467'>郎秦玠論夬所談駭然曰何處得此法玠云嘗遇一異</span>
<span class='tline' id='l21' data-llen='467:490'>人受此歴數推往古興衰運歴無不皆騐嘗恨不能盡</span>
<span class='tline' id='l22' data-llen='490:513'>其術西都邵某亦知大略已能洞吉凶之變此人乃形</span>
<span class='tline' id='l23' data-llen='513:536'>之於書必有天譴此非世人所得聞也予聞其言怪兼</span>
<span class='tline' id='l24' data-llen='536:559'>復甚祕不欲深詰之今邵某與夬玠已皆死終不知何</span>
<span class='tline' id='l25' data-llen='559:585'><a onclick="displayPageImage('KR1a0017', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='585:609'>術也竊惟我先君易學微妙𤣥深不肖所不得而知也</span>
<span class='tline' id='l27' data-llen='609:632'>其傳授次第前後數賢者本末在昔過庭則嘗聞其略</span>
<span class='tline' id='l28' data-llen='632:655'>矣懼世之士大夫但見存中所記有所惑也乃作辨惑</span>
<span class='tline' id='l29' data-llen='655:678'>先君受易於青社李之才字挺之為人倜儻不羣師事</span>
<span class='tline' id='l30' data-llen='678:701'>汶陽穆修伯長性嚴急少不如意或至呵叱挺之左右</span>
<span class='tline' id='l31' data-llen='701:724'>承順如事父兄略無倦意登科任孟州司户挺之坦率</span>
<span class='tline' id='l32' data-llen='724:747'>不事儀矩太守范忠獻公以此頗不悦後忠獻建節移</span>
<span class='tline' id='l33' data-llen='747:770'>鎮延安郡僚多送至境外挺之但别於近郊衆或讓之</span>
<span class='tline' id='l34' data-llen='770:796'><a onclick="displayPageImage('KR1a0017', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='796:819'>挺之曰異時送太守止於是且情文貴稱范公實不我</span>
<span class='tline' id='l36' data-llen='819:842'>知而出疆逺送非情豈敢以不情事范公未幾忠獻責</span>
<span class='tline' id='l37' data-llen='842:865'>守安陸過洛三城故吏無一人往者獨挺之㳂檄往省</span>
<span class='tline' id='l38' data-llen='865:888'>之忠獻始稱嘆遂受知焉又嘗為衛州共城令先君築</span>
<span class='tline' id='l39' data-llen='888:911'>室蘇門山百源之上時丁先祖母李夫人喪布衣蔬食</span>
<span class='tline' id='l40' data-llen='911:934'>三年躬㸑以養先祖挺之聞先君好學苦心志自造其</span>
<span class='tline' id='l41' data-llen='934:957'>廬問先君曰子何所學先君曰為科舉進取之學耳挺</span>
<span class='tline' id='l42' data-llen='957:980'>之曰科舉之外有義理之學子知之乎先君曰未也願</span>
<span class='tline' id='l43' data-llen='980:1006'><a onclick="displayPageImage('KR1a0017', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1006:1029'>受教挺之曰義理之外有物理之學子知之乎先君曰</span>
<span class='tline' id='l45' data-llen='1029:1052'>未也願受教物理之外有性命之學子知之乎先君曰</span>
<span class='tline' id='l46' data-llen='1052:1075'>未也願受教於是先君傳其學挺之簽書澤州判官㕔</span>
<span class='tline' id='l47' data-llen='1075:1098'>公事澤州人劉羲叟晚出其門受歴法亦為知名士易</span>
<span class='tline' id='l48' data-llen='1098:1130'>學則唯先君得之也挺之後終殿中丞<span class='krp-note'>按原本作終殿/中丞簽書澤州</span></span>
<span class='tline' id='l49' data-llen='1130:1177'><span class='krp-note'>判官㕔公事據宋史李之才傳石延年調兵河東辟之/才澤州簽書判官轉殿中丞則澤州判官當書在前今</span></span>
<span class='tline' id='l50' data-llen='1177:1205'><span class='krp-note'>依宋史/改正</span>熙寧中其姪君翁嘗請文於先君以表其墓挺</span>
<span class='tline' id='l51' data-llen='1205:1228'>之之師即穆修也修字伯長汶陽人後居蔡州遂葬於</span>
<span class='tline' id='l52' data-llen='1228:1254'><a onclick="displayPageImage('KR1a0017', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1254:1277'>蔡師事華山處士陳摶圖南而傳其學修少豪放性褊</span>
<span class='tline' id='l54' data-llen='1277:1300'>少合多㳺京洛間人嘗書其詩于禁中壁間真廟見之</span>
<span class='tline' id='l55' data-llen='1300:1323'>深加歎賞問侍臣曰此為誰詩或以穆修對上曰有文</span>
<span class='tline' id='l56' data-llen='1323:1346'>如是公卿何不薦丁晉公在側曰此人行不逮文由是</span>
<span class='tline' id='l57' data-llen='1346:1369'>上不復問蓋伯長與晉公有布衣舊晉公頃赴夔漕伯</span>
<span class='tline' id='l58' data-llen='1369:1392'>長猶未仕相遇漢上晉公意欲伯長先致禮伯長竟不</span>
<span class='tline' id='l59' data-llen='1392:1415'>一揖而去普公銜之由是短於上前後晉公貶朱崖徙</span>
<span class='tline' id='l60' data-llen='1415:1438'>道州有詩云却訝有虞刑政失四凶何事不量移可見</span>
<span class='tline' id='l61' data-llen='1438:1464'><a onclick="displayPageImage('KR1a0017', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1464:1487'>其不相善也伯長祥符二年梁固榜登進士第調海州</span>
<span class='tline' id='l63' data-llen='1487:1511'>理椽以忤通判遂為捃摭由是削籍𨽻池州其集中有</span>
<span class='tline' id='l64' data-llen='1511:1534'>秋浦會遇詩自叙甚詳後遇赦叙潁州文學參軍故當</span>
<span class='tline' id='l65' data-llen='1534:1557'>時呼之曰穆參軍老益貧家有唐本韓桞集乃丐於所</span>
<span class='tline' id='l66' data-llen='1557:1580'>親厚者得金募工鏤板印數百帙携入京師相國寺設</span>
<span class='tline' id='l67' data-llen='1580:1603'>肆鬻之伯長坐其旁有儒生數輩至其肆輙取閲伯長</span>
<span class='tline' id='l68' data-llen='1603:1626'>奪取怒視謂曰先輩能讀一篇不失句讀當以一部為</span>
<span class='tline' id='l69' data-llen='1626:1649'>贈咱是經年不售時學者方從事聲律未知為古文伯</span>
<span class='tline' id='l70' data-llen='1649:1675'><a onclick="displayPageImage('KR1a0017', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1675:1698'>長首為之倡其後尹源子漸洙師魯兄弟始從之學古</span>
<span class='tline' id='l72' data-llen='1698:1721'>文又傳其春秋學伯長國史有傳其師即陳摶也摶字</span>
<span class='tline' id='l73' data-llen='1721:1744'>圖南亳州真源人葢唐末進士負經綸之才歴五季亂</span>
<span class='tline' id='l74' data-llen='1744:1767'>離游行四方志不遂入武當山後隱居華山自晉漢已</span>
<span class='tline' id='l75' data-llen='1767:1790'>後每聞一朝革命顰蹙數日人有問者瞪目不答一日</span>
<span class='tline' id='l76' data-llen='1790:1813'>方乘驢逰華陰市聞太祖登極圖南驚喜大笑人問其</span>
<span class='tline' id='l77' data-llen='1813:1836'>故曰天下自此定矣葢太祖方潛龍時圖南常見天日</span>
<span class='tline' id='l78' data-llen='1836:1859'>之表知太平之有自矣遯跡之初有詩云十年蹤跡走</span>
<span class='tline' id='l79' data-llen='1859:1885'><a onclick="displayPageImage('KR1a0017', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1885:1908'>紅塵回首青山入夢頻紫陌縱榮爭及睡朱門雖貴不</span>
<span class='tline' id='l81' data-llen='1908:1931'>如貧愁聞劒㦸扶危主悶見笙歌聒醉人携取舊書歸</span>
<span class='tline' id='l82' data-llen='1931:1954'>舊隱野花啼鳥一般春豈淺丈夫哉周世宗召見問以</span>
<span class='tline' id='l83' data-llen='1954:1977'>黃白對曰陛下為四海之主當以治政為念奈何留意</span>
<span class='tline' id='l84' data-llen='1977:2000'>於小道耶世宗不以為忤拜諫議大夫固辭賜號白雲</span>
<span class='tline' id='l85' data-llen='2000:2023'>先生太平興國初太宗皇帝召至闕求一靜室休息乃</span>
<span class='tline' id='l86' data-llen='2023:2046'>賜館於建隆觀扄户熟寐月餘方起詔以野服見於延</span>
<span class='tline' id='l87' data-llen='2046:2069'>英殿賜坐延問甚久上方欲征河東圖南諫止之會軍</span>
<span class='tline' id='l88' data-llen='2069:2095'><a onclick="displayPageImage('KR1a0017', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2095:2118'>已興詔復令寢於御園及兵還經百餘日方寤乞歸山</span>
<span class='tline' id='l90' data-llen='2118:2141'>九年復來朝始陳河東可取暨王師再舉果降劉繼元</span>
<span class='tline' id='l91' data-llen='2141:2185'>北漢平<span class='krp-note'>按宋史北漢劉氏世家開寶二年春太祖親征/繼元閏五月班師太平興國四年太宗復親征</span></span>
<span class='tline' id='l92' data-llen='2185:2232'><span class='krp-note'>繼元繼元窮蹙五月甲申送降此云圖南九年來朝始/陳河東可取暨王師再舉云云太平興國無九年已改</span></span>
<span class='tline' id='l93' data-llen='2232:2279'><span class='krp-note'>元為雍熙太宗紀雍熙元年冬十月賜華山隱士陳摶/號希夷先生與此合若初召諫征河東及陳河東可取</span></span>
<span class='tline' id='l94' data-llen='2279:2325'><span class='krp-note'>事太宗紀與摶傳俱不載而劉繼元之降又非雍熙/元年事或伯温追述所聞於歲時前後不能無誤也</span>上</span>
<span class='tline' id='l95' data-llen='2325:2348'>謂宰相宋琪等曰摶方外之士在華山四十餘載度其</span>
<span class='tline' id='l96' data-llen='2348:2371'>年蓋百餘歲矣語論甚高因送至中書琪等問曰先生</span>
<span class='tline' id='l97' data-llen='2371:2397'><a onclick="displayPageImage('KR1a0017', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2397:2420'>得元黙修養之道可以教人乎對曰摶不知吐納養性</span>
<span class='tline' id='l99' data-llen='2420:2443'>之理神僊黃白之事非有方術可傳假令白日冲天何</span>
<span class='tline' id='l100' data-llen='2443:2466'>益於聖世聖上博通古今深究治亂真有道仁明之主</span>
<span class='tline' id='l101' data-llen='2466:2489'>是君臣同德致理之時勤行修煉無出於此琪等稱嘆</span>
<span class='tline' id='l102' data-llen='2489:2512'>以其語白上上益重之太宗問曰昔在堯舜之為天下</span>
<span class='tline' id='l103' data-llen='2512:2535'>今可致否圖南對曰堯舜土階三尺茅茨不翦其迹自</span>
<span class='tline' id='l104' data-llen='2535:2558'>不可及然能以清靜為治即今之堯舜也上善其對亦</span>
<span class='tline' id='l105' data-llen='2558:2581'>拜諫議大夫固辭乞歸上知其不可留即賜宴便殿詔</span>
<span class='tline' id='l106' data-llen='2581:2607'><a onclick="displayPageImage('KR1a0017', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2607:2630'>宰執禁從作詩以寵賜號希夷先生後再召辭曰九重</span>
<span class='tline' id='l108' data-llen='2630:2653'>僊詔休教丹鳳銜來一片野心已被白雲留住將終預</span>
<span class='tline' id='l109' data-llen='2653:2676'>知死期上表云臣大數有終聖朝難戀已取某年七月</span>
<span class='tline' id='l110' data-llen='2676:2699'>二十二日化形於蓮花峯下張超谷中又草疏遣其徒</span>
<span class='tline' id='l111' data-llen='2699:2722'>詣闕上之莫得而見也种放明逸表其墓能述其大略</span>
<span class='tline' id='l112' data-llen='2722:2745'>明逸亦傳其象學明逸授廬江許堅堅授范諤由此一</span>
<span class='tline' id='l113' data-llen='2745:2768'>枝傳於南方也世但以為學神仙術善人倫風鍳而已</span>
<span class='tline' id='l114' data-llen='2768:2791'>非知圖南者也獨先君知之為詳數數有詩及之圖南</span>
<span class='tline' id='l115' data-llen='2791:2817'><a onclick="displayPageImage('KR1a0017', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2817:2840'>以上傳授不可悉考蓋自伏羲以至文王周公孔子以</span>
<span class='tline' id='l117' data-llen='2840:2863'>來世世相傳或隱或顯未嘗絶也如揚子雲關子明王</span>
<span class='tline' id='l118' data-llen='2863:2886'>仲淹皆其所從來者也其學主於意言象數四者不可</span>
<span class='tline' id='l119' data-llen='2886:2909'>闕一其理具見於聖人之經不煩文字解説止有一圖</span>
<span class='tline' id='l120' data-llen='2909:2932'>以寓其陰陽消長之數與卦之生變圖亦非創意以作</span>
<span class='tline' id='l121' data-llen='2932:2955'>孔子繫辭述之明矣嗚呼真窮理盡性之學也先君之</span>
<span class='tline' id='l122' data-llen='2955:2978'>學雖有傳授而微妙變通蓋其所自得也能兼明意言</span>
<span class='tline' id='l123' data-llen='2978:3001'>象數之藴而知易之體用成卦立爻之所自嘗有詩曰</span>
<span class='tline' id='l124' data-llen='3001:3027'><a onclick="displayPageImage('KR1a0017', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3027:3050'>誰信畫前元有易須知刪後更無詩然其學卒無所傳</span>
<span class='tline' id='l126' data-llen='3050:3073'>平時未嘗妄以語人故當時人亦鮮克知之者唯以自</span>
<span class='tline' id='l127' data-llen='3073:3096'>樂而已有大名王豫及其甥滎陽張㟭雖嘗從學而又</span>
<span class='tline' id='l128' data-llen='3096:3119'>皆早死王豫字天悦樞密直學士㳂之子丁父憂居衞</span>
<span class='tline' id='l129' data-llen='3119:3142'>之新鄉先君居共城初未知先君有是學也以詩招先</span>
<span class='tline' id='l130' data-llen='3142:3165'>君曰邵子著書十萬許圖得聖人心甚苦何時惠然肯</span>
<span class='tline' id='l131' data-llen='3165:3188'>訪來吾當為君具雞黍先君欣然就之天悦曰聞子好</span>
<span class='tline' id='l132' data-llen='3188:3211'>學未知讀何書先君曰平時居家讀五經泛觀諸子百</span>
<span class='tline' id='l133' data-llen='3211:3237'><a onclick="displayPageImage('KR1a0017', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3237:3260'>家之書然無師匠未有所得也天悦曰子能相從乎先</span>
<span class='tline' id='l135' data-llen='3260:3283'>君曰固所願也天悦蓋魁偉豪傑之士雄辨該博先君</span>
<span class='tline' id='l136' data-llen='3283:3306'>但唯諾而已後及於易先君不復假借舉奥義數條皆</span>
<span class='tline' id='l137' data-llen='3306:3329'>不能答乃徐為解説天悦得所未聞茫然自失遽反席</span>
<span class='tline' id='l138' data-llen='3329:3352'>再拜執古弟子之禮焉有時同行道路雖沽酒必具衣</span>
<span class='tline' id='l139' data-llen='3352:3382'>冠捧觴跪獻為先生壽先生居百源<img height='20' width='20' alt='&amp;KR1199' title='KR1199' src='https://raw.githubusercontent.com/kanripo/KR-Gaiji/master/images/KR1199.png'/>絶四隣居數年</span>
<span class='tline' id='l140' data-llen='3382:3405'>未嘗設榻天悦不以時造隆冬深夜外户不扄但見燈</span>
<span class='tline' id='l141' data-llen='3405:3428'>下黙坐或時諷誦天悦於是尤加敬服每有所得筆而</span>
<span class='tline' id='l142' data-llen='3428:3454'><a onclick="displayPageImage('KR1a0017', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3454:3477'>書之貯一錦囊中出入起居須臾造次必以自隨也一</span>
<span class='tline' id='l144' data-llen='3477:3500'>日有清河役卒不以時放監䕶者又苦之衆怒持畚牐</span>
<span class='tline' id='l145' data-llen='3500:3523'>將入縣剽刧以起事吏民大恐莫知所為天悦白令願</span>
<span class='tline' id='l146' data-llen='3523:3546'>自往令欲多假之從者天悦曰不可非獨無益且有害</span>
<span class='tline' id='l147' data-llen='3546:3569'>也乃衣衰絰歩出郭外遇其衆諭以禍福皆不敢動捨</span>
<span class='tline' id='l148' data-llen='3569:3592'>杖羅拜以至感泣遣還役次州郡監司欲以其事上聞</span>
<span class='tline' id='l149' data-llen='3592:3615'>天悦力止之後簽書河陽節度判官㕔公事有武臣為</span>
<span class='tline' id='l150' data-llen='3615:3638'>守豪横傲慢以至乾元節謝恩祝聖一切輙罷天悦告</span>
<span class='tline' id='l151' data-llen='3638:3664'><a onclick="displayPageImage('KR1a0017', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3664:3687'>之曰乾元之儀天下所同不以臣之大小為異公被遇</span>
<span class='tline' id='l153' data-llen='3687:3710'>兩朝歴位將相尚乖恭事苦元昊賊如何更可責以臣</span>
<span class='tline' id='l154' data-llen='3710:3733'>節守怒乃求他官以避之景祐慶歴中屢上書言事召</span>
<span class='tline' id='l155' data-llen='3733:3756'>赴資善堂命近臣詢訪語太激切為所沮抑送政府問</span>
<span class='tline' id='l156' data-llen='3756:3779'>狀又以辭不屈忤時相報罷以太常寺太祝知河陽府</span>
<span class='tline' id='l157' data-llen='3779:3802'>伊闕縣事會甘陵妖賊王則為變所在告捕黨與甚急</span>
<span class='tline' id='l158' data-llen='3802:3825'>洛之諸邑皆以獲捕為功有以妖書告者株連蔓延凡</span>
<span class='tline' id='l159' data-llen='3825:3848'>二百餘人天悦至邑按問得情皆無狀但為浮圖事所</span>
<span class='tline' id='l160' data-llen='3848:3874'><a onclick="displayPageImage('KR1a0017', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3874:3897'>惑夜聚衆規利而已天悦歎曰亂貝者王則也斯民何</span>
<span class='tline' id='l162' data-llen='3897:3920'>罪乃盡釋之其間豪强數十人皆先已竄伏山谷結集</span>
<span class='tline' id='l163' data-llen='3920:3943'>旁邑儕輩皆巨盗天悦聞之遣其徒中一人遺以所衣</span>
<span class='tline' id='l164' data-llen='3943:3966'>布袍曰為我告若曹兹事已十年矣縱長註誤亦屢經</span>
<span class='tline' id='l165' data-llen='3966:3989'>赦宥可以自新俾令觀此取信其人奔往以天悦之言</span>
<span class='tline' id='l166' data-llen='3989:4012'>諭之曰我令賜汝活具道天悦意將所得袍遍示之衆</span>
<span class='tline' id='l167' data-llen='4012:4035'>皆相賀歡欣從命又語旁邑人亦皆散去天悦素不能</span>
<span class='tline' id='l168' data-llen='4035:4058'>謟事上位尹雅不悦捃摭以故縱妖黨聞于朝執政者</span>
<span class='tline' id='l169' data-llen='4058:4085'><a onclick="displayPageImage('KR1a0017', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4085:4109'>以宿怒深中之坐是奪兩官𨽻海州先君送至海上後</span>
<span class='tline' id='l171' data-llen='4109:4132'>得放還監亳州明道宮丁母憂以卒張㟭字子望樞密</span>
<span class='tline' id='l172' data-llen='4132:4155'>直學士逸之孫比部員外郎廣西轉運使道宗之子與</span>
<span class='tline' id='l173' data-llen='4155:4178'>其兄峋子堅同年登科兄弟皆有文學子望尤喜窮經</span>
<span class='tline' id='l174' data-llen='4178:4201'>而恬於仕進少從先君學嘗語人曰㟭師事先生二十</span>
<span class='tline' id='l175' data-llen='4201:4224'>年未嘗見先生説重復語先生之道深不可測亹亹日</span>
<span class='tline' id='l176' data-llen='4224:4247'>新如此有洛中遊春詩云平生自是愛花人到處尋芳</span>
<span class='tline' id='l177' data-llen='4247:4270'>不遇真誰謂人間無正色今朝始見洛陽春言學於先</span>
<span class='tline' id='l178' data-llen='4270:4297'><a onclick="displayPageImage('KR1a0017', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4297:4320'>君而方有所得也先君和之曰造物從來不負人萬般</span>
<span class='tline' id='l180' data-llen='4320:4343'>紅紫見天真滿城車馬空撩亂未必逢春便是春恐其</span>
<span class='tline' id='l181' data-llen='4343:4366'>自畫而勉之使進也先君行狀子望所撰今載于褒德</span>
<span class='tline' id='l182' data-llen='4366:4389'>集元豐官制行神宗皇帝以呉丞相充嘗薦諭執政除</span>
<span class='tline' id='l183' data-llen='4389:4412'>太常丞蔡確言資淺乃以為寺簿未幾感疾卒于京師</span>
<span class='tline' id='l184' data-llen='4412:4435'>官纔宣義郎子望平時記録先君議論為多家人但見</span>
<span class='tline' id='l185' data-llen='4435:4458'>其素所寶惜納之棺中其後子堅得其遺藳見授今觀</span>
<span class='tline' id='l186' data-llen='4458:4481'>物外篇是也蓋十纔一二又嘗著易説藏於家熙寧初</span>
<span class='tline' id='l187' data-llen='4481:4508'><a onclick="displayPageImage('KR1a0017', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4508:4531'>其父領漕廣西時初置常平使者兄子堅首除兩浙宰</span>
<span class='tline' id='l189' data-llen='4531:4554'>相欲見子望父兄强之不得已而往宰相欲留子望辭</span>
<span class='tline' id='l190' data-llen='4554:4577'>以父遠官嶺外當時行其難進易退如此若假之以年</span>
<span class='tline' id='l191' data-llen='4577:4600'>先君之學必有所傳惜哉子望有二子夭折平生著述</span>
<span class='tline' id='l192' data-llen='4600:4623'>散落陳恬叔猶能頌其遺詩情致深遠不愧前人之作</span>
<span class='tline' id='l193' data-llen='4623:4646'>也秦玠字伯鎮未詳何處人後居亳社有吏才善書翰</span>
<span class='tline' id='l194' data-llen='4646:4669'>亦好學問嘗以屯田貟外郎知懷州長先君一歲亦稱</span>
<span class='tline' id='l195' data-llen='4669:4692'>門人在河南日欲從先君學先君以其人頗好任數未</span>
<span class='tline' id='l196' data-llen='4692:4719'><a onclick="displayPageImage('KR1a0017', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4719:4742'>之許也嘗有書與先君云先生鍵道彌固意謂先君靳</span>
<span class='tline' id='l198' data-llen='4742:4765'>其學不以告先君答書其略曰道滿天下何物不有之</span>
<span class='tline' id='l199' data-llen='4765:4788'>豈容人關鍵耶後歴兵部郎中判三司理欠憑由司遂</span>
<span class='tline' id='l200' data-llen='4788:4811'>退歸於亳書問常不絶先君亦寄之以詩先君既没洛</span>
<span class='tline' id='l201' data-llen='4811:4834'>人李籲端伯守官于亳見之尚無恙每語及先君之學</span>
<span class='tline' id='l202' data-llen='4834:4857'>也鄭夬字揚廷後以字為名江東人客遊懷衛間依大</span>
<span class='tline' id='l203' data-llen='4857:4880'>姓宗氏亦嘗欲受教於先君先君曰吾學於李挺之也</span>
<span class='tline' id='l204' data-llen='4880:4903'>忘寒暑忘晝夜忘寢食忘進取挺之有所言吾必曰願</span>
<span class='tline' id='l205' data-llen='4903:4930'><a onclick="displayPageImage('KR1a0017', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4930:4953'>略開端無竟其説請退而思之幸得之以為然方敢自</span>
<span class='tline' id='l207' data-llen='4953:4976'>言或未也歸而再思之得之而後已又走四方就有道</span>
<span class='tline' id='l208' data-llen='4976:4999'>而正焉凡山川風俗人情物理吾皆究觀之有益於吾</span>
<span class='tline' id='l209' data-llen='4999:5022'>學者必取焉今足下志在口耳又多外慕能去是而誠</span>
<span class='tline' id='l210' data-llen='5022:5045'>心一意然後可以語此學夬固不能也後秦玠在河内</span>
<span class='tline' id='l211' data-llen='5045:5068'>嘗語夬以王天悦傳授先君之學有所記録夬力求之</span>
<span class='tline' id='l212' data-llen='5068:5091'>天悦惡夬浮薄不與不幸天悦感疾且卒夬聞之賂其</span>
<span class='tline' id='l213' data-llen='5091:5114'>僕就卧内竊得之遂自以為己學著易傳易測明範五</span>
<span class='tline' id='l214' data-llen='5114:5141'><a onclick="displayPageImage('KR1a0017', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5141:5164'>經明用數書皆破碎妄作穿鑿不根嘗以變卦圖示秦</span>
<span class='tline' id='l216' data-llen='5164:5187'>玠夬既竊天悦書遂去宗氏入京師補國子監生得解</span>
<span class='tline' id='l217' data-llen='5187:5210'>省試策問八卦次序夬以所得之説對主司異之擢在</span>
<span class='tline' id='l218' data-llen='5210:5233'>優等既登第遊公卿門以其所著書為投贄焉後調太</span>
<span class='tline' id='l219' data-llen='5233:5256'>原府司録執政薦館職者數人將召試為轉運李遇卿</span>
<span class='tline' id='l220' data-llen='5256:5279'>發其贓罪投竄南方遇赦得自便復事逰謁嘗過洛來</span>
<span class='tline' id='l221' data-llen='5279:5302'>見先君慚怍引咎先君曰足下向以拙者之言為然不</span>
<span class='tline' id='l222' data-llen='5302:5325'>至此也不肖時在童稚尚能記其狀貌白晳短小輕獧</span>
<span class='tline' id='l223' data-llen='5325:5352'><a onclick="displayPageImage('KR1a0017', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5352:5375'>人也後卒以窮死秦謂必有天譴恐指此而言也夬之</span>
<span class='tline' id='l225' data-llen='5375:5398'>所著易圖非是其説或有然者竊書秦實知之乃駭然</span>
<span class='tline' id='l226' data-llen='5398:5421'>嘆曰夬何處得此法又謂自得之異人西都邵某聞其</span>
<span class='tline' id='l227' data-llen='5421:5444'>大略已能洞吉凶之變近乎自欺矣先君易學淵源傳</span>
<span class='tline' id='l228' data-llen='5444:5467'>授本末秦不能知獨以為洞吉凶之變何其小也謂得</span>
<span class='tline' id='l229' data-llen='5467:5490'>之異人非世人所聞尤為怪誕然亦有謂蓋指陳希夷</span>
<span class='tline' id='l230' data-llen='5490:5513'>而言也自伏犧已來大中至正之道昭昭然具在易中</span>
<span class='tline' id='l231' data-llen='5513:5536'>孔子為彖象繫辭言之盡矣但世人信之者寡知之者</span>
<span class='tline' id='l232' data-llen='5536:5563'><a onclick="displayPageImage('KR1a0017', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5563:5586'>鮮若謂非世人所聞將使誰聞之耶先君既謝世秦為</span>
<span class='tline' id='l234' data-llen='5586:5609'>此言存中又不得其詳但記秦所聞耳此不得不辨也</span>
<span class='tline' id='l235' data-llen='5609:5632'>不肖既為此述先君易學傳授次第及諸人事跡大略</span>
<span class='tline' id='l236' data-llen='5632:5655'>以解世惑因更記昔所聞見者於後頃年見章相言初</span>
<span class='tline' id='l237' data-llen='5655:5678'>任商洛令時鄭人宋孝孫為太守宋與先生有契分招</span>
<span class='tline' id='l238' data-llen='5678:5701'>先生自洛來逰商山惇由是識先生時預坐席宋因話</span>
<span class='tline' id='l239' data-llen='5701:5724'>洛陽牡丹之盛未知名品共有幾何惇率爾而對曰惇</span>
<span class='tline' id='l240' data-llen='5724:5747'>婦家在緱山故多㳺洛所謂牡丹惇皆識之矣宋曰先</span>
<span class='tline' id='l241' data-llen='5747:5774'><a onclick="displayPageImage('KR1a0017', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5774:5797'>生洛陽人也先生曰洛中識花者三等有嗅根莖而識</span>
<span class='tline' id='l243' data-llen='5797:5820'>花識花之上也見芽葉而識花識花之次也見花識花</span>
<span class='tline' id='l244' data-llen='5820:5843'>識之下也如長官止可謂見花識花者也惇固已異其</span>
<span class='tline' id='l245' data-llen='5843:5866'>言宋又言先生易學妙於世不可不傳先生留商甚久</span>
<span class='tline' id='l246' data-llen='5866:5889'>惇數聽餘論知先生為有道者遂拜之商洛罷屢過洛</span>
<span class='tline' id='l247' data-llen='5889:5912'>欲遂從先生學惇問先生之學幾日可盡先生曰本無</span>
<span class='tline' id='l248' data-llen='5912:5935'>多事以子厚之才頃刻可盡也但子厚心志未定要湏</span>
<span class='tline' id='l249' data-llen='5935:5958'>相從林下數月使塵慮消散然後可告是時惇少年好</span>
<span class='tline' id='l250' data-llen='5958:5985'><a onclick="displayPageImage('KR1a0017', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5985:6008'>㳺不能留也今且為恨如先生易學舉世莫比始可謂</span>
<span class='tline' id='l252' data-llen='6008:6031'>知易王輔嗣輩以臆説配合人事惇一日可作百部竟</span>
<span class='tline' id='l253' data-llen='6031:6054'>何益也因以存中所記秦伯鎮言為問章相云先生易</span>
<span class='tline' id='l254' data-llen='6054:6077'>學秦沈所不知也西河人李周字道濟平生不婚宦獨</span>
<span class='tline' id='l255' data-llen='6077:6100'>居陋巷先君一日訪之道濟方讀易先君笑曰易果在</span>
<span class='tline' id='l256' data-llen='6100:6123'>是乎只守此以求易恐終身未見道濟不知所以聞先</span>
<span class='tline' id='l257' data-llen='6123:6146'>君既没方深悔之白述古明之䔍實純厚之士也嘗云</span>
<span class='tline' id='l258' data-llen='6146:6169'>述古聞先生論洪範古今人未嘗到此但自恨不曉數</span>
<span class='tline' id='l259' data-llen='6169:6196'><a onclick="displayPageImage('KR1a0017', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6196:6219'>學不能傳授實與易道相通也邢和叔亦欲從先君學</span>
<span class='tline' id='l261' data-llen='6219:6242'>先君略為開其端倪和叔援引古今不已先君曰姑置</span>
<span class='tline' id='l262' data-llen='6242:6265'>是此先天學未有許多語既得此理則左右逢原矣和</span>
<span class='tline' id='l263' data-llen='6265:6288'>叔且當虚心使胷中蕩蕩然無一事然後可以學此故</span>
<span class='tline' id='l264' data-llen='6288:6311'>有詩云若問先天一字無後天方始有功夫拔山蓋世</span>
<span class='tline' id='l265' data-llen='6311:6334'>稱才力到此分毫强得乎先君一日有小疾和叔親為</span>
<span class='tline' id='l266' data-llen='6334:6357'>嘗粥藥先君笑曰不必如是吾非黃石癡老子被子房</span>
<span class='tline' id='l267' data-llen='6357:6381'>跪進一雙履便能取得但悠久至誠足矣苟無誠心去道</span>
<span class='tline' id='l268' data-llen='6381:6408'><a onclick="displayPageImage('KR1a0017', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6408:6431'>已遠何所學乎和叔笑曰恕纔萌此心早被先生捉着</span>
<span class='tline' id='l270' data-llen='6431:6454'>和叔留别詩圯下每慙知孺子牀前時得拜龎公之句</span>
<span class='tline' id='l271' data-llen='6454:6477'>先君和曰觀君自比諸葛亮顧我殊非黃石公其斷章</span>
<span class='tline' id='l272' data-llen='6477:6500'>云出人才業尤湏惜慎勿輕為西晉風示勸戒也程明</span>
<span class='tline' id='l273' data-llen='6500:6523'>道先生同弟伊川先生侍其親太中公秋日訪先君於</span>
<span class='tline' id='l274' data-llen='6523:6546'>天津舊廬先君以酒與之同遊月陂上歡飲劇談翌日</span>
<span class='tline' id='l275' data-llen='6546:6569'>明道謂周純甫曰昨日陪堯夫先生遊月陂自來聞堯</span>
<span class='tline' id='l276' data-llen='6569:6592'>夫議論未嘗至此振古之豪傑也純甫曰所言如何明</span>
<span class='tline' id='l277' data-llen='6592:6619'><a onclick="displayPageImage('KR1a0017', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6619:6642'>道曰内聖外王之道也惜其老矣無所用於世先君嘗</span>
<span class='tline' id='l279' data-llen='6642:6665'>有詩云草軟波平風細細雲輕日淡桞低捼狂吟不記</span>
<span class='tline' id='l280' data-llen='6665:6697'>道何句<span class='krp-note'>初云狂言不記道/何事後改作此</span>劇飲未嘗如此盃景好只知</span>
<span class='tline' id='l281' data-llen='6697:6720'>閑信歩朋歡那覺太開懷必期快作賞心事却恐賞心</span>
<span class='tline' id='l282' data-llen='6720:6743'>難便來明道有詩和云先生相與賞西街小子親携几</span>
<span class='tline' id='l283' data-llen='6743:6766'>杖來行處每容參極論坐隅還許侍餘盃檻前流水心</span>
<span class='tline' id='l284' data-llen='6766:6789'>同樂林外青山眼重開時㤗心閒難兩得直湏乘興數</span>
<span class='tline' id='l285' data-llen='6789:6812'>追陪又云月陂隄上四徘徊北有中天百尺臺萬物已</span>
<span class='tline' id='l286' data-llen='6812:6839'><a onclick="displayPageImage('KR1a0017', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6839:6862'>隨秋色改一樽聊為晚凉開水心雲影閑相照林下泉</span>
<span class='tline' id='l288' data-llen='6862:6885'>聲静自來世事無端何足計但逢嘉日約重陪先君有</span>
<span class='tline' id='l289' data-llen='6885:6908'>安樂窩中好打乖詩明道亦和詩云聖賢事業本經綸</span>
<span class='tline' id='l290' data-llen='6908:6931'>肯為巢由繼舊塵三幣未回伊尹志萬鍾難換子輿貧</span>
<span class='tline' id='l291' data-llen='6931:6954'>客求墨妙多携卷天為詩豪剩借春時止時行皆有命</span>
<span class='tline' id='l292' data-llen='6954:6977'>先生不是打乖人唯明道知先生為深故先君之葬不</span>
<span class='tline' id='l293' data-llen='6977:7000'>肖請志其墓焉異時伊川同朱公掞訪先君先君留之</span>
<span class='tline' id='l294' data-llen='7000:7023'>飲酒因以論道伊川指向前食卓曰此卓安在地上不</span>
<span class='tline' id='l295' data-llen='7023:7050'><a onclick="displayPageImage('KR1a0017', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='7050:7073'>知天地安在何處先君為之極論天地萬物之理以及</span>
<span class='tline' id='l297' data-llen='7073:7102'>六合之外伊川歎曰平生唯見周茂叔論至此<span class='krp-note'>周茂叔/道州人</span></span>
<span class='tline' id='l298' data-llen='7102:7132'><span class='krp-note'>名敦頥二/程之師也</span>然不及先生之有條理也伊川又同張子堅</span>
<span class='tline' id='l299' data-llen='7132:7155'>來方春時先君率同遊天門街㸔花伊川辭曰平生未</span>
<span class='tline' id='l300' data-llen='7155:7178'>曾㸔花先君曰庸何傷乎物物皆有至理吾儕㸔花異</span>
<span class='tline' id='l301' data-llen='7178:7201'>於常人自可以觀造化之妙伊川曰如是則願從先生</span>
<span class='tline' id='l302' data-llen='7201:7224'>遊先君病且革鄉人聚議後事於後有欲葬近洛城者</span>
<span class='tline' id='l303' data-llen='7224:7247'>時先君卧正寢已知之曰袛從伊川先塋可也伊川曰</span>
<span class='tline' id='l304' data-llen='7247:7274'><a onclick="displayPageImage('KR1a0017', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7274:7297'>先生至此他人無以致力願先生自主張先君曰平生</span>
<span class='tline' id='l306' data-llen='7297:7320'>學道固至此矣然亦無可主張伊川猶相問難不已先</span>
<span class='tline' id='l307' data-llen='7320:7343'>君戲之曰正叔可謂生薑樹頭生必是生薑樹頭出也</span>
<span class='tline' id='l308' data-llen='7343:7366'>伊川曰從此與先生訣矣更有可以見告者乎先君聲</span>
<span class='tline' id='l309' data-llen='7366:7389'>氣已微舉張兩手以示之伊川曰何謂也先君曰靣前</span>
<span class='tline' id='l310' data-llen='7389:7412'>路徑常令寛路徑窄則自無着身處况能使人行也亦</span>
<span class='tline' id='l311' data-llen='7412:7435'>有詩云靣前路徑無令窄路徑窄時無過客過客無時</span>
<span class='tline' id='l312' data-llen='7435:7458'>路徑荒人間大率多荆棘前此橫渠先生自關中被召</span>
<span class='tline' id='l313' data-llen='7458:7485'><a onclick="displayPageImage('KR1a0017', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7485:7508'>還館過洛見先君值感疾橫渠診其脉曰先生脉息不</span>
<span class='tline' id='l315' data-llen='7508:7531'>虧自當勿藥仍問先君曰先生信命乎載試為先生推</span>
<span class='tline' id='l316' data-llen='7531:7554'>之先生曰世俗所謂命者某所不知若天命則知之矣</span>
<span class='tline' id='l317' data-llen='7554:7577'>橫渠先生曰既曰天命則無可言者又數日司馬温公</span>
<span class='tline' id='l318' data-llen='7577:7601'>來問疾先君曰某疾𫝑必不起且試與觀化一廵也願</span>
<span class='tline' id='l319' data-llen='7601:7624'>君實自愛温公曰堯夫未應至此先君曰死生亦常事</span>
<span class='tline' id='l320' data-llen='7624:7647'>耳故臨終有詩云生于太平世長于太平世老于太平</span>
<span class='tline' id='l321' data-llen='7647:7670'>世死于太平世客問幾何年六十有七歲俯仰天地間</span>
<span class='tline' id='l322' data-llen='7670:7697'><a onclick="displayPageImage('KR1a0017', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7697:7720'>浩然無所愧遂啓手足實熈寕十年七月五日也熈寕</span>
<span class='tline' id='l324' data-llen='7720:7743'>初歐陽文忠公遣其子棐叔弼来洛省王宣徽夫人之</span>
<span class='tline' id='l325' data-llen='7743:7766'>疾將行謂叔弼曰到洛唯可見邵先生爲致吾嚮慕之</span>
<span class='tline' id='l326' data-llen='7766:7789'>意叔弼既見先君從容與語出處以及學術大槩後十</span>
<span class='tline' id='l327' data-llen='7789:7812'>年先君捐舘又八年韓康公尹洛請謚于朝叔弼時爲</span>
<span class='tline' id='l328' data-llen='7812:7835'>太常博士適當議謚叔弼嘗謂眺說之以道云棐作邵</span>
<span class='tline' id='l329' data-llen='7835:7858'>堯夫謚議皆徃昔親聞於先生者當時棐少年先生一</span>
<span class='tline' id='l330' data-llen='7858:7881'>見欣然延接遂及平生事故得其詳如此豈非先生道</span>
<span class='tline' id='l331' data-llen='7881:7908'><a onclick="displayPageImage('KR1a0017', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7908:7931'>學絶世微妙元通前知來物預以相告耶先君之葬吕</span>
<span class='tline' id='l333' data-llen='7931:7954'>希純子進有挽詩云黔婁有謚合稱康叔弼謚曰康節</span>
<span class='tline' id='l334' data-llen='7954:7977'>時子進同爲博士其騐乃在八九年後嗚呼異哉永唯</span>
<span class='tline' id='l335' data-llen='7977:8000'>先君與四方郷里名公賢大夫逰平時話言不可勝記</span>
<span class='tline' id='l336' data-llen='8000:8023'>此獨舉其與道相發明者以系于後仍錄先君與伯鎭</span>
<span class='tline' id='l337' data-llen='8023:8046'>書李挺之墓表詩篇中及陳希夷與秦伯鎮者庶幾可</span>
<span class='tline' id='l338' data-llen='8046:8089'>以考證焉<span class='krp-note'>案此所云書表及詩原本俱未經附錄今惟/擊壤集載觀陳希夷先生真及墨蹟詩三首</span></span>
<span class='tline' id='l339' data-llen='8089:8134'><span class='krp-note'>寄亳州秦伯鎮兵部詩六首其與伯鎮書及挺之墓/表撿邵氏諸書俱不載無從補入今並依原本闕之</span></span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='159:185'><a onclick="displayPageImage('KR1a0086', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='185:193'>欽定四庫全書</span>
<span class='tline' id='l9' data-llen='193:202'>　朱子啓蒙五賛</span>
<span class='tline' id='l10' data-llen='202:222'>　　　　　　　　　　　元　董真卿　撰</span>
<span class='tline' id='l11' data-llen='222:266'>　附録<span class='krp-note'>朱子語所論易是聖人模寫陰陽造化此説甚/善但恐於盡其言處未免多着道理說殺了耳</span></span>
<span class='tline' id='l12' data-llen='266:312'>　<span class='krp-note'>此非面論未易窮竟然向於啓蒙後載所述四言數/章說得似已分明卒章尤切不知曽細看否幸試考</span></span>
<span class='tline' id='l13' data-llen='312:359'>　<span class='krp-note'>之有所未安却望/見敎也荅呂祖儉</span>纂註<span class='krp-note'>雙湖先生曰案五賛大要皆/敎人以象占之學首篇原奇</span></span>
<span class='tline' id='l14' data-llen='359:405'>　<span class='krp-note'>偶之象推象之由也次篇述作者之旨為占而作也/三篇明筮以發其占四篇稽類以考其象五篇以警</span></span>
<span class='tline' id='l15' data-llen='405:451'>　<span class='krp-note'>學名欲人讀易之際常如卜筮之臨假象辭以為儀/則而終趨於吉是又㑹象占而一之也先生嘗曰某</span></span>
<span class='tline' id='l16' data-llen='451:477'><a onclick="displayPageImage('KR1a0086', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='477:504'>　<span class='krp-note'>解易只作卜筮之書今五賛/皆以象占示敎其旨深矣</span></span>
<span class='tline' id='l18' data-llen='504:511'>　　　原象</span>
<span class='tline' id='l19' data-llen='511:540'>太一肇判陰降陽升陽一以施陰兩而承纂註<span class='krp-note'>胡氏炳/文曰此</span></span>
<span class='tline' id='l20' data-llen='540:587'><span class='krp-note'>畫前之易也太一即太極以其未分則曰太一以其極/至則曰太極陽實則能施陰虛則能承乾曰雲行雨施</span></span>
<span class='tline' id='l21' data-llen='587:635'><span class='krp-note'>曰德施普坤曰乃順承天曰承天時行施與承雖見扵乾/坤已畫之後此所言則未畫之前天地間陰陽之象與</span></span>
<span class='tline' id='l22' data-llen='635:679'><span class='krp-note'>數凡陽皆一以施凡陰皆兩而承其理固如此太/極判而生陰陽一每生兩此天地自然之易也</span>惟皇</span>
<span class='tline' id='l23' data-llen='679:702'>昊羲仰觀俯察奇偶既陳兩儀斯設既榦乃支一各生</span>
<span class='tline' id='l24' data-llen='702:725'>兩陰陽交錯以立四象奇加以奇曰陽之陽奇而加偶</span>
<span class='tline' id='l25' data-llen='725:751'><a onclick="displayPageImage('KR1a0086', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='751:774'>陽陰以章偶而加奇陰内陽外偶復加偶陰與陰會兩</span>
<span class='tline' id='l27' data-llen='774:797'>一既分一復生兩三才在目八卦指掌奇奇而奇初一</span>
<span class='tline' id='l28' data-llen='797:820'>曰乾奇奇而偶兊次二焉奇偶而奇次三曰離奇偶而</span>
<span class='tline' id='l29' data-llen='820:843'>偶四震以隨偶奇而奇巽居次五偶奇而偶坎六斯覩</span>
<span class='tline' id='l30' data-llen='843:866'>偶偶而奇艮居次七偶偶而偶坤八以畢初畫為儀中</span>
<span class='tline' id='l31' data-llen='866:889'>畫為象上畫卦成人文斯朗因而重之一貞八悔六十</span>
<span class='tline' id='l32' data-llen='889:928'>四卦由内達外附録<span class='krp-note'>朱子語胡叔器問内卦為悔先生/曰貞晦出洪範貞是正㡳便是體</span></span>
<span class='tline' id='l33' data-llen='928:975'><span class='krp-note'>悔是過㡳動則有悔又問一貞八悔先生曰如乾夬大/有大壯小畜需大畜泰内體皆乾是一貞外體八卦是</span></span>
<span class='tline' id='l34' data-llen='975:1001'><a onclick="displayPageImage('KR1a0086', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='1001:1048'><span class='krp-note'>八悔餘放此義剛問内卦為貞外卦為悔何如曰此出/於洪範貞看來是止悔是過意凡悔字都是過了方悔</span></span>
<span class='tline' id='l36' data-llen='1048:1095'><span class='krp-note'>這悔字是過㡳意思亦是多㡳意思下三爻便是正卦/工三爻似是過多了恐是如此這貞悔亦似今占卜分</span></span>
<span class='tline' id='l37' data-llen='1095:1142'><span class='krp-note'>甚主客賀孫貞是事之始悔是事之終貞是事之主悔/是事之客貞是在我㡳悔是應人㡳義剛問貞悔之說</span></span>
<span class='tline' id='l38' data-llen='1142:1189'><span class='krp-note'>曰本卦是貞支卦是悔後十卦又自有貞悔貞便是一/箇静之本體悔是動用之意顯子問卦爻凡内者多吉</span></span>
<span class='tline' id='l39' data-llen='1189:1234'><span class='krp-note'>上者多凶先生曰時運之窮自是如此内卦為貞外/卦為悔貞是正㡳意悔是事過有追不及之意董</span>交</span>
<span class='tline' id='l40' data-llen='1234:1272'>易為體往此來彼附録<span class='krp-note'>朱子語先天圖一邊本都是陽/一邊本都是陰陽中有陰陰中</span></span>
<span class='tline' id='l41' data-llen='1272:1314'><span class='krp-note'>有陽便是陽往交易陰陰來交易陽兩邊各/各相對其實非此往彼來只其象如此僴</span>變易為用</span>
<span class='tline' id='l42' data-llen='1314:1355'>時静時動附録<span class='krp-note'>朱子語問易中交易變易之義如何先/生曰交易是陽交於陰陰交於陽是卦</span></span>
<span class='tline' id='l43' data-llen='1355:1381'><a onclick="displayPageImage('KR1a0086', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1381:1428'><span class='krp-note'>圖上㡳如天地定位山澤通氣云云者是也變易是陽/變陰陰變陽老陽變為少陰老陰變為少陽此是占筮</span></span>
<span class='tline' id='l45' data-llen='1428:1461'><span class='krp-note'>之法如晝夜寒暑屈/信往來者是也煇</span>降帝而王傳夏歴商有占无文民</span>
<span class='tline' id='l46' data-llen='1461:1484'>用弗章文王繫彖周公繫爻視此八卦二純六交乃乾</span>
<span class='tline' id='l47' data-llen='1484:1507'>斯父乃坤斯母震坎艮男巽離兊女離南坎北震東兊</span>
<span class='tline' id='l48' data-llen='1507:1530'>西乾坤艮巽位以四維建官立師命曰同易孔聖傳之</span>
<span class='tline' id='l49' data-llen='1530:1553'>是為十翼遭秦弗燼及宋而明邵傳羲畫程演周經象</span>
<span class='tline' id='l50' data-llen='1553:1570'>陳數列言盡理得彌億萬年永著常式</span>
<span class='tline' id='l51' data-llen='1570:1577'>　　　述旨</span>
<span class='tline' id='l52' data-llen='1577:1603'><a onclick="displayPageImage('KR1a0086', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1603:1626'>昔在上古世質民淳是非莫别利害不分風氣既開乃</span>
<span class='tline' id='l54' data-llen='1626:1649'>生聖人聦明叡知出類超羣仰觀俯察始畫奇偶敎之</span>
<span class='tline' id='l55' data-llen='1649:1690'>卜筮以斷可否附録<span class='krp-note'>朱子語問啓蒙述旨篇云仰觀俯察/始畫奇偶敎之卜筮以斷可否不知</span></span>
<span class='tline' id='l56' data-llen='1690:1737'><span class='krp-note'>伏羲之後文王周公之前未有卦及辭何以定吉凶荅/曰此无可考但周禮三易經卦皆八别皆六十有四則</span></span>
<span class='tline' id='l57' data-llen='1737:1766'><span class='krp-note'>疑已有辭/矣時舉</span>作為君師開鑿户牖民用不迷以有常守降</span>
<span class='tline' id='l58' data-llen='1766:1789'>及中古世變風移淳澆質喪民偽日滋穆穆文王身蒙</span>
<span class='tline' id='l59' data-llen='1789:1812'>大難安土樂天惟世之患乃本卦義繫此彖辭爰及周</span>
<span class='tline' id='l60' data-llen='1812:1835'>公六爻是資因事設敎丁寧詳密必中必正乃亨乃吉</span>
<span class='tline' id='l61' data-llen='1835:1861'><a onclick="displayPageImage('KR1a0086', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1861:1884'>語子惟孝語臣則忠鈎深闡微如日之中爰暨末流淫</span>
<span class='tline' id='l63' data-llen='1884:1918'>于術數僂句成欺黄裳亦誤纂註<span class='krp-note'>左傳昭公二十五年/臧昭伯如晉臧㑹竊</span></span>
<span class='tline' id='l64' data-llen='1918:1965'><span class='krp-note'>其寳龜僂句以卜為信與僣僣吉後平子立㑹㑹曰僂/句不余欺也註僂句龜所出地名僣不信也謂求立為</span></span>
<span class='tline' id='l65' data-llen='1965:2013'><span class='krp-note'>臧氏後也僂力主力具二反句居具反欲胡氏炳文曰/臧㑹本有僣上之心曰僂句成欺者㑹  以欺人不過</span></span>
<span class='tline' id='l66' data-llen='2013:2060'><span class='krp-note'>借龜以成其欺也南蒯有叛志得黄裳之占以為大吉/殊不知其舉事正反乎黄之中裳之下其大敗也固冝</span></span>
<span class='tline' id='l67' data-llen='2060:2095'><span class='krp-note'>曰黄裳亦誤者非易之誤/南蒯南蒯用易之誤也</span>大哉孔子晚好是書韋編既</span>
<span class='tline' id='l68' data-llen='2095:2118'>絶八索以祛乃作彖象十翼之篇専用義理發揮經言</span>
<span class='tline' id='l69' data-llen='2118:2141'>居省象辭動察變占存亡進退陟降飛潛曰毫曰釐匪</span>
<span class='tline' id='l70' data-llen='2141:2167'><a onclick="displayPageImage('KR1a0086', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='2167:2190'>差匪繆假我數年庶无大咎恭惟三古四聖一心垂象</span>
<span class='tline' id='l72' data-llen='2190:2213'>炳明千載是臨惟是學者不本其初文辭象數或肆或</span>
<span class='tline' id='l73' data-llen='2213:2236'>拘嗟予小子既微且陋鑚仰没身奚測奚究匪警滋荒</span>
<span class='tline' id='l74' data-llen='2236:2250'>匪識滋陋維用存疑敢曰垂後</span>
<span class='tline' id='l75' data-llen='2250:2257'>　　　明筮</span>
<span class='tline' id='l76' data-llen='2257:2280'>倚數之元參天兩地衍而極之五十乃備是曰大衍虛</span>
<span class='tline' id='l77' data-llen='2280:2303'>一无為其為用者四十九蓍信手平分置右於几取右</span>
<span class='tline' id='l78' data-llen='2303:2326'>一蓍掛左小指乃以右手揲左之策四四之餘歸之于</span>
<span class='tline' id='l79' data-llen='2326:2352'><a onclick="displayPageImage('KR1a0086', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2352:2375'>扐初扐左手无名指間右策左揲將指是安再扐之奇</span>
<span class='tline' id='l81' data-llen='2375:2398'>通掛之筭不五則九是謂一變置此掛扐再用存策分</span>
<span class='tline' id='l82' data-llen='2398:2421'>掛揲歸復準前式三亦如之奇皆四八三變既備數斯</span>
<span class='tline' id='l83' data-llen='2421:2444'>可察數之可察其辨伊何四五為少八九為多三少為</span>
<span class='tline' id='l84' data-llen='2444:2467'>九是曰老陽三多為六老陰是當一少兩多少陽之七</span>
<span class='tline' id='l85' data-llen='2467:2504'>孰八少陰少兩多一附録<span class='krp-note'>朱子語老陰老陽所以變者/无他到極處了无去處只得</span></span>
<span class='tline' id='l86' data-llen='2504:2552'><span class='krp-note'>變囘來做八六下來便是五生數了也去不得所以却/去做七  七八九六雖是逐爻之數然全用七八則當</span></span>
<span class='tline' id='l87' data-llen='2552:2591'><span class='krp-note'>占本卦辭三爻七八則當占兩卦/辭全用九六則當占支卦辭並董</span>既得初爻復合前蓍</span>
<span class='tline' id='l88' data-llen='2591:2617'><a onclick="displayPageImage('KR1a0086', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2617:2640'>四十有九如前之為三變一爻通十八變六爻發揮卦</span>
<span class='tline' id='l90' data-llen='2640:2663'>體可見老極而變少守其常六爻皆守彖辭是當變視</span>
<span class='tline' id='l91' data-llen='2663:2686'>其爻兩兼首尾變及三爻占兩卦體或四或五視彼所</span>
<span class='tline' id='l92' data-llen='2686:2709'>存四二五一二分一専皆變而他新成舊毁消息盈虚</span>
<span class='tline' id='l93' data-llen='2709:2732'>舍此視彼乾占用九坤占用六泰愕匪人姤喜來復附</span>
<span class='tline' id='l94' data-llen='2732:2778'>録<span class='krp-note'>朱子語凡卦六爻皆不變則占本卦彖辭而以内卦/為貞外卦為悔一爻變則以本卦變爻辭占二爻變</span></span>
<span class='tline' id='l95' data-llen='2778:2825'><span class='krp-note'>則以本卦二變爻辭占仍以上爻為主三爻變則占本/卦及之卦之彖辭而以本卦為貞支卦為悔前十卦主</span></span>
<span class='tline' id='l96' data-llen='2825:2872'><span class='krp-note'>貞後十卦主悔四爻變則以之卦二不變爻占仍以下/爻為主五爻變則以之卦不變爻占六爻變則乾坤占</span></span>
<span class='tline' id='l97' data-llen='2872:2898'><a onclick="displayPageImage('KR1a0086', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2898:2945'><span class='krp-note'>二用餘卦占之/卦彖辭啓蒙</span>纂註<span class='krp-note'>劉氏爚曰筮法占卦爻之辭然其/辭或有不相應者吉凶何自而决</span></span>
<span class='tline' id='l99' data-llen='2945:2992'><span class='krp-note'>蓋人於辭上㑹者淺扵象上㑹者深伏羲敎人卜筮亦/有卦而已隨其所遇求之卦體卦象卦變无不應矣文</span></span>
<span class='tline' id='l100' data-llen='2992:3039'><span class='krp-note'>王周公之辭所該終有限故有時而不應必如左傳國/語所載占卦體卦象卦變而推互體始足以濟辭之所</span></span>
<span class='tline' id='l101' data-llen='3039:3087'><span class='krp-note'>不及而為吉凶之前知耳讀易者不可不察也可愚案/劉氏之說與䝉卦内汪氏不同然此說又自不  廢也</span></span>
<span class='tline' id='l102' data-llen='3087:3110'><span class='krp-note'>附録中餘卦占之卦彖/辭即所謂新成舊毁也</span></span>
<span class='tline' id='l103' data-llen='3110:3118'>　　　稽𩔖</span>
<span class='tline' id='l104' data-llen='3118:3141'>八卦之象說卦詳焉考之於經其用弗專彖以情言象</span>
<span class='tline' id='l105' data-llen='3141:3164'>以象告唯是之求斯得其要乾健天行坤順地從震動</span>
<span class='tline' id='l106' data-llen='3164:3190'><a onclick="displayPageImage('KR1a0086', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='3190:3213'>為雷巽入木風坎險水泉亦雲亦雨離麗文明電日而</span>
<span class='tline' id='l108' data-llen='3213:3236'>火艮止為山兊說為澤以是舉之其要斯得凡卦六虚</span>
<span class='tline' id='l109' data-llen='3236:3259'>奇偶殊位奇陽偶陰各以其類得位為正二五為中二</span>
<span class='tline' id='l110' data-llen='3259:3282'>臣五君初始上終貞悔體分爻以位應陰陽相求乃得</span>
<span class='tline' id='l111' data-llen='3282:3325'>其正纂註<span class='krp-note'>胡氏炳文曰須有兩正字不同得位為正主/一爻而論陽居陽位陰居陰位是之謂正乃</span></span>
<span class='tline' id='l112' data-llen='3325:3362'><span class='krp-note'>得其正分上下兩爻而論陰與/陽應陽與陰應是之謂正也</span>凡陽斯淑君子居之凡</span>
<span class='tline' id='l113' data-llen='3362:3385'>陰斯慝小人是為常可類求變非例測非常曷變謹此</span>
<span class='tline' id='l114' data-llen='3385:3389'>為則</span>
<span class='tline' id='l115' data-llen='3389:3415'><a onclick="displayPageImage('KR1a0086', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='3415:3422'>　　　警學</span>
<span class='tline' id='l117' data-llen='3422:3451'>讀易之法先正其心肅容端席有翼其臨附録<span class='krp-note'>朱子語/翼敬也</span></span>
<span class='tline' id='l118' data-llen='3451:3478'><span class='krp-note'>易/説</span>于卦于爻如筮斯得假彼象辭為我儀則字從其訓</span>
<span class='tline' id='l119' data-llen='3478:3501'>句逆其情事因其理意適其平曰否曰臧如目斯見曰</span>
<span class='tline' id='l120' data-llen='3501:3524'>止曰行如足斯踐毋寛以略毋密以窮毋固而可毋必</span>
<span class='tline' id='l121' data-llen='3524:3547'>而通平易從容自表而裏及其貫之萬事一理理定既</span>
<span class='tline' id='l122' data-llen='3547:3570'>實事來尚虚用應始有體該本无稽實待虚存體應用</span>
<span class='tline' id='l123' data-llen='3570:3607'>執古御今由静制動附録<span class='krp-note'>朱子語問啓蒙警學篇云理/定既實事來尚虚用應始有</span></span>
<span class='tline' id='l124' data-llen='3607:3633'><a onclick="displayPageImage('KR1a0086', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3633:3680'><span class='krp-note'>體該本无便可見易只是虛設之辭冇事如何應耳未/知如此見得否先生頷之時舉敬之問理定既實至由</span></span>
<span class='tline' id='l126' data-llen='3680:3727'><span class='krp-note'>静制動曰聖人作易只是說一箇理都未曽有許多事/却待它甚麽事來凑所謂事來尚虚葢謂事之方來尚</span></span>
<span class='tline' id='l127' data-llen='3727:3774'><span class='krp-note'>虚而未有若論其理則先自定固已實矣用應始有謂/理之用實故有體該本无謂理之體該萬物又初无形</span></span>
<span class='tline' id='l128' data-llen='3774:3821'><span class='krp-note'>迹之可見故无下而云稽考實理以待物事之來存此/理之體以應无窮之用執古古便是易書裏面文字言</span></span>
<span class='tline' id='l129' data-llen='3821:3868'><span class='krp-note'>語御今今便是今日之事以静制動理便是静㡳事便/是動㡳且如即鹿无虞唯入于林中君子幾不如舎往</span></span>
<span class='tline' id='l130' data-llen='3868:3915'><span class='krp-note'>吝其理謂將即鹿而无虞人必陷于林中若不舎而往/是取吝之道這箇道理若後人做事如求官爵者求之</span></span>
<span class='tline' id='l131' data-llen='3915:3962'><span class='krp-note'>不已便是取吝之道求財利者求之不已亦是取吝之/道又如潛龍勿用其理謂當此時只當潛晦不當用若</span></span>
<span class='tline' id='l132' data-llen='3962:4009'><span class='krp-note'>占得此爻凡事便未可做所謂君子動則觀其變而玩/其占若是无事之時觀其象而玩其辭亦當知其理如</span></span>
<span class='tline' id='l133' data-llen='4009:4035'><a onclick="displayPageImage('KR1a0086', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='4035:4082'><span class='krp-note'>此某每見前輩說易止把一事說某之說易所以異於/前輩者正謂其理人人皆可用之不問君臣上下大事</span></span>
<span class='tline' id='l135' data-llen='4082:4130'><span class='krp-note'>小事皆可用前輩止縁不把做/占說了故此易竟无用處賀孫</span>纂註<span class='krp-note'>勉齋黄氏曰理定/既實以下皆深指</span></span>
<span class='tline' id='l136' data-llen='4130:4177'><span class='krp-note'>學易者而言理則體也事則用也理之為體雖甚實而/所該者无形事之為用雖本虛而因應乃有稽實存體</span></span>
<span class='tline' id='l137' data-llen='4177:4224'><span class='krp-note'>所以玩理待虛應用所以制事當潛而潛當見而見皆/理之自然而不可易者非實乎然求其所謂當然者則</span></span>
<span class='tline' id='l138' data-llen='4224:4269'><span class='krp-note'>无形之可見非本无乎未有潛見之事非虛乎處/陋巷三過其門而不入則有迹之可覩非始有乎</span>潔静</span>
<span class='tline' id='l139' data-llen='4269:4292'>精微是之謂易體之在我動有常吉在昔程氏繼周紹</span>
<span class='tline' id='l140' data-llen='4292:4315'>孔奥指宏綱星陳極拱唯斯未啓以俟後人小子狂簡</span>
<span class='tline' id='l141' data-llen='4315:4356'>敢述而申附録<span class='krp-note'>朱子語近又作一小卜筮書亦以附呈/葢縁近世說易者扵象數全然闊略其</span></span>
<span class='tline' id='l142' data-llen='4356:4382'><a onclick="displayPageImage('KR1a0086', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='4382:4429'><span class='krp-note'>不然者又太拘滯支離不可究詰故推本聖人經傳中/說象數者只此數條以意推之以為是足以上究聖人</span></span>
<span class='tline' id='l144' data-llen='4429:4476'><span class='krp-note'>作易之本旨下濟生人觀變玩占之實用學易者决不/可以不知而凡說象數之過乎此者皆可以束之髙閣</span></span>
<span class='tline' id='l145' data-llen='4476:4523'><span class='krp-note'>而不必問矣/荅陸九韶</span>纂註<span class='krp-note'>愚案本集申字下或有之字然朱子/自謂所述四言則有之字為不叶故</span></span>
<span class='tline' id='l146' data-llen='4523:4542'><span class='krp-note'>它本多无之字否/則特為此變文耳</span></span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0038', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　尚書考異　　　　　　　書類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案尚書考異五卷明梅鷟撰鷟旌徳</span><br/>
<span class='tline' id='l12' data-llen='245:268'>　　　　人正徳癸酉舉人官南京國子監助教終鹽</span><br/>
<span class='tline' id='l13' data-llen='268:291'>　　　　課司提舉世傳古文尚書孔安國傳出扵東</span><br/>
<span class='tline' id='l14' data-llen='291:314'>　　　　晉梅賾賾自言受之臧曹曹受之梁柳柳受</span><br/>
<span class='tline' id='l15' data-llen='314:337'>　　　　之蘇愉愉受之鄭沖宋呉棫朱子元呉澄皆</span><br/>
<span class='tline' id='l16' data-llen='337:363'><a onclick="displayPageImage('KR1b0038', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　嘗辨其偽然但據其難易以決真偽未及一</span><br/>
<span class='tline' id='l18' data-llen='386:409'>　　　　一盡核其實鷟是書則以安國序并増多之</span><br/>
<span class='tline' id='l19' data-llen='409:432'>　　　　二十五篇悉雜取傳記中語以成文逐條考</span><br/>
<span class='tline' id='l20' data-llen='432:455'>　　　　證詳其所出如左傳莊公八年郕降于齊師</span><br/>
<span class='tline' id='l21' data-llen='455:478'>　　　　莊公引夏書曰臯陶邁種徳下徳乃降本屬</span><br/>
<span class='tline' id='l22' data-llen='478:501'>　　　　莊公語與宣十二年引詩曰亂離瘼矣爰其</span><br/>
<span class='tline' id='l23' data-llen='501:524'>　　　　適歸歸于怙亂者也夫襄三十一年引詩云</span><br/>
<span class='tline' id='l24' data-llen='524:547'>　　　　靡不有初鮮克有終終之實難昭十年引詩</span><br/>
<span class='tline' id='l25' data-llen='547:573'><a onclick="displayPageImage('KR1b0038', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　曰徳音孔昭視民不恌恌之謂甚矣語意一</span><br/>
<span class='tline' id='l27' data-llen='596:619'>　　　　例而古文誤連徳乃降三字列於經又昭十</span><br/>
<span class='tline' id='l28' data-llen='619:642'>　　　　七年夏六月日有食之太史引夏書曰辰不</span><br/>
<span class='tline' id='l29' data-llen='642:665'>　　　　集于房瞽奏鼔嗇夫馳庶人走申之曰此月</span><br/>
<span class='tline' id='l30' data-llen='665:688'>　　　　朔之謂也當夏四月是謂孟夏而古文乃因</span><br/>
<span class='tline' id='l31' data-llen='688:711'>　　　　月令季秋之月日在房繫之季秋月朔漢石</span><br/>
<span class='tline' id='l32' data-llen='711:734'>　　　　經論語孝于惟孝惟孝謂所孝之人與下兄</span><br/>
<span class='tline' id='l33' data-llen='734:757'>　　　　弟對文包咸本于作乎古文乃掇惟孝友于</span><br/>
<span class='tline' id='l34' data-llen='757:783'><a onclick="displayPageImage('KR1b0038', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:806'>　　　　兄弟而截去孝乎二字則論語書云孝乎不</span><br/>
<span class='tline' id='l36' data-llen='806:829'>　　　　能成辭如此之類所指摘皆有依據至鷟以</span><br/>
<span class='tline' id='l37' data-llen='829:852'>　　　　二十五篇為皇甫謐所為徒因孔潁達引晉</span><br/>
<span class='tline' id='l38' data-llen='852:875'>　　　　書皇甫謐傳云姑子外弟梁栁得古文尚書</span><br/>
<span class='tline' id='l39' data-llen='875:898'>　　　　故作帝王世紀往往載孔傳五十八篇之書</span><br/>
<span class='tline' id='l40' data-llen='898:921'>　　　　考潁達作正義時今本晉書未出葢臧榮緒</span><br/>
<span class='tline' id='l41' data-llen='921:944'>　　　　之舊文今不得睹其全篇無由證其始末然</span><br/>
<span class='tline' id='l42' data-llen='944:967'>　　　　如瀍水出榖城縣兩漢志同晉始省穀城入</span><br/>
<span class='tline' id='l43' data-llen='967:993'><a onclick="displayPageImage('KR1b0038', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='993:1016'>　　　　河南而孔傳乃云瀍水出河南北山人積石</span><br/>
<span class='tline' id='l45' data-llen='1016:1039'>　　　　山在河闗縣西南羌中漢昭帝始元六年始</span><br/>
<span class='tline' id='l46' data-llen='1039:1062'>　　　　置金城郡而孔傳乃云積石山在金城西南</span><br/>
<span class='tline' id='l47' data-llen='1062:1085'>　　　　凡此之類偽託顯然傳既如是則經亦可知</span><br/>
<span class='tline' id='l48' data-llen='1085:1103'>　　　　固不得以好為異論責鷟矣至</span><br/>
<span class='tline' id='l49' data-llen='1103:1126'>　　　國朝閻若璩古文尚書疏證出條分縷析益無</span><br/>
<span class='tline' id='l50' data-llen='1126:1149'>　　　　疑義論者不能復置一詞然剏始之功實鷟</span><br/>
<span class='tline' id='l51' data-llen='1149:1172'>　　　　為之先也此本為范懋柱家天一閣所藏不</span><br/>
<span class='tline' id='l52' data-llen='1172:1198'><a onclick="displayPageImage('KR1b0038', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1198:1221'>　　　　題撰人姓名亦不分卷數而書中自稱鷟按</span><br/>
<span class='tline' id='l54' data-llen='1221:1244'>　　　　則出鷟手無疑謹加分析以舜典以下為巻</span><br/>
<span class='tline' id='l55' data-llen='1244:1267'>　　　　二仲虺之誥以下為卷三太誓以下為卷四</span><br/>
<span class='tline' id='l56' data-llen='1267:1290'>　　　　考舊本異同為巻五鷟又别有尚書譜持論</span><br/>
<span class='tline' id='l57' data-llen='1290:1313'>　　　　畧同而不及此書之精核今别存其目不複</span><br/>
<span class='tline' id='l58' data-llen='1313:1332'>　　　　録焉乾隆四十六年十月恭校上</span><br/>
<span class='tline' id='l59' data-llen='1332:1364'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l60' data-llen='1364:1390'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l62' data-llen='1410:1436'><a onclick="displayPageImage('KR1b0038', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l63' data-llen='1436:1444'>尚書考異原序</span><br/>
<span class='tline' id='l64' data-llen='1444:1467'>尚書二十八篇并序一篇共二十九篇秦博士伏生所</span><br/>
<span class='tline' id='l65' data-llen='1467:1490'>傳乃聖經之夲真也因暴秦焚書蔵于壁中遭亂遺失</span><br/>
<span class='tline' id='l66' data-llen='1490:1513'>所存者止有此耳伏生即以教于齊魯之間因為大傳</span><br/>
<span class='tline' id='l67' data-llen='1513:1536'>三篇漢文時求治尚書者無過于伏生使太常掌故晁</span><br/>
<span class='tline' id='l68' data-llen='1536:1559'>錯徃受傳之盖傳其文義講說以發明正經云爾景帝</span><br/>
<span class='tline' id='l69' data-llen='1559:1582'>時所傳者亦不過如此至武帝時孔安國等専治古文</span><br/>
<span class='tline' id='l70' data-llen='1582:1605'>尚書滋多于此矣故孔臧與孔安國書曰尚書二十八</span><br/>
<span class='tline' id='l71' data-llen='1605:1631'><a onclick="displayPageImage('KR1b0038', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l72' data-llen='1631:1654'>篇儒者以為上應二十八宿不知又有古文尚書也可</span><br/>
<span class='tline' id='l73' data-llen='1654:1677'>見武帝以前原無古文尚書明矣自安國古文未出之</span><br/>
<span class='tline' id='l74' data-llen='1677:1700'>先尚書正經單行于世如日月之麗于天無一蔽虧及</span><br/>
<span class='tline' id='l75' data-llen='1700:1723'>安國古文既出之後分堯典慎徽以下為舜典分臯陶</span><br/>
<span class='tline' id='l76' data-llen='1723:1746'>謨帝曰來禹以下為棄稷分盤庚為三篇分顧命王若</span><br/>
<span class='tline' id='l77' data-llen='1746:1769'>曰以下為康王之誥凡復出者五篇又于其間離逖改</span><br/>
<span class='tline' id='l78' data-llen='1769:1792'>削竄易穿穴之變多而尚書無完經矣至其所治古文</span><br/>
<span class='tline' id='l79' data-llen='1792:1815'>一十六篇者多怪異之說及經書所引皆不在其内以</span><br/>
<span class='tline' id='l80' data-llen='1815:1841'><a onclick="displayPageImage('KR1b0038', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1841:1864'>故當時老師宿儒尊信正經不肯置對苟從據理辨難</span><br/>
<span class='tline' id='l82' data-llen='1864:1887'>不肯奏立學官雖以劉歆移書之勤猶譁攻不已其間</span><br/>
<span class='tline' id='l83' data-llen='1887:1910'>或㓕或興信之者或一二不信者恒千百其書遂不顯</span><br/>
<span class='tline' id='l84' data-llen='1910:1933'>行于世然其逓逓相承盖可考也此先漢真孔安國之</span><br/>
<span class='tline' id='l85' data-llen='1933:1956'>偽書其顛末大略如此至東晉時善為模倣窺竊之士</span><br/>
<span class='tline' id='l86' data-llen='1956:1979'>見其以訛見疑于世遂蒐括羣書掇拾嘉言装綴編排</span><br/>
<span class='tline' id='l87' data-llen='1979:2002'>日鍛月鍊㑹稡成書必求無一字之不本于古語無一</span><br/>
<span class='tline' id='l88' data-llen='2002:2025'>言之不當于人心無一篇之不可垂訓誡凡為書者二</span><br/>
<span class='tline' id='l89' data-llen='2025:2051'><a onclick="displayPageImage('KR1b0038', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2051:2074'>十五篇見詁訓之難通遂改易其字見意義之丁寧遂</span><br/>
<span class='tline' id='l91' data-llen='2074:2097'>刋落其語見棄稷之不可以名篇遂更為益稷見盤庚</span><br/>
<span class='tline' id='l92' data-llen='2097:2120'>之上中下可以便已大甲説命泰誓之上中下遂仍為</span><br/>
<span class='tline' id='l93' data-llen='2120:2143'>三篇見報告之詞不可以離逖也遂合王出以下為康</span><br/>
<span class='tline' id='l94' data-llen='2143:2166'>王之誥又見慎徽五典不可突起為舜典也遂増曰若</span><br/>
<span class='tline' id='l95' data-llen='2166:2189'>以下二十有八字則愈巧矣愈近理矣無可得而滲漏</span><br/>
<span class='tline' id='l96' data-llen='2189:2212'>矣無可得而掎摭矣雖英材問氣亦尊信服膺之不暇</span><br/>
<span class='tline' id='l97' data-llen='2212:2235'>矣然不知自明者視之則如泥中之鬭獸蹤跡顯然卒</span><br/>
<span class='tline' id='l98' data-llen='2235:2261'><a onclick="displayPageImage('KR1b0038', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l99' data-llen='2261:2284'>亦莫之掩也甚者至于不怡懌哉采政忽之類直改易</span><br/>
<span class='tline' id='l100' data-llen='2284:2307'>之而無復置疑曰明都弗肯構弗肯穫厥考翼之經直</span><br/>
<span class='tline' id='l101' data-llen='2307:2330'>刋落之而無復忌憚顧使聖人之正經反附麗偽書以</span><br/>
<span class='tline' id='l102' data-llen='2330:2353'>行于世譬如成周東遷之主氣象銷苶惟列國是依以</span><br/>
<span class='tline' id='l103' data-llen='2353:2376'>列國為命者也不亦顛倒舛錯之甚也哉此東晉假孔</span><br/>
<span class='tline' id='l104' data-llen='2376:2399'>安國之偽書其顛末大略如此愚毎讀書至此未嘗不</span><br/>
<span class='tline' id='l105' data-llen='2399:2422'>嘆息痛恨于先儒也夫所貴乎儒者之釋經在能除聖</span><br/>
<span class='tline' id='l106' data-llen='2422:2445'>經之蔽翳使秕稗不得以雜嘉穀魚目不得以混明珠</span><br/>
<span class='tline' id='l107' data-llen='2445:2471'><a onclick="displayPageImage('KR1b0038', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='2471:2494'>華丹不得以亂窈窕焉耳今反崇信偽書以囚奴正經</span><br/>
<span class='tline' id='l109' data-llen='2494:2517'>予畏聖人之言故不得不是而正之特作考異使學者</span><br/>
<span class='tline' id='l110' data-llen='2517:2540'>渙然知蔽塞之由然後知余之恢復聖經盖有不得已</span><br/>
<span class='tline' id='l111' data-llen='2540:2551'>焉而非苟為好辨者也</span><br/>
</p>
<p><br/>
</p>
  </div>
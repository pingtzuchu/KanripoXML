<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0038', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　尚書考異卷五</span><br/>
<span class='tline' id='l10' data-llen='198:219'>　　　　　　　　　　　　　明　梅鷟　撰</span><br/>
<span class='tline' id='l11' data-llen='219:242'>　伏生所傳聖人之經為晋人假壁藏古文之名擅改</span><br/>
<span class='tline' id='l12' data-llen='242:265'>　者多矣此聖經之一阨也不可得而知矣猶幸徐廣</span><br/>
<span class='tline' id='l13' data-llen='265:288'>　司馬貞等諸賢人君子及唐人之正義畧存一二尚</span><br/>
<span class='tline' id='l14' data-llen='288:298'>　可考者謹列於左</span><br/>
<span class='tline' id='l15' data-llen='298:302'>堯典</span><br/>
<span class='tline' id='l16' data-llen='302:328'><a onclick="displayPageImage('KR1b0038', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:335'>　辯章百姓</span><br/>
<span class='tline' id='l18' data-llen='335:358'>　　司馬貞曰辯字古文尚書作平史遷作便此文蓋</span><br/>
<span class='tline' id='l19' data-llen='358:381'>　　讀平為浦耕反平既訓便因作便章其今文作便</span><br/>
<span class='tline' id='l20' data-llen='381:404'>　　章古平字亦作便音婢縁反便則訓便遂為辯章</span><br/>
<span class='tline' id='l21' data-llen='404:415'>　　鄒誕生本亦同也</span><br/>
<span class='tline' id='l22' data-llen='415:422'>　辯秩東作</span><br/>
<span class='tline' id='l23' data-llen='422:439'>　　司馬貞曰古文作平秩史作便程</span><br/>
<span class='tline' id='l24' data-llen='439:449'>　申命羲叔宅南交</span><br/>
<span class='tline' id='l25' data-llen='449:475'><a onclick="displayPageImage('KR1b0038', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='475:498'>　　南交下有曰明都三字鄭註云南交下三字摩滅</span><br/>
<span class='tline' id='l27' data-llen='498:521'>　　故以意補之也偽古文直無此三字偽孔安國傳</span><br/>
<span class='tline' id='l28' data-llen='521:544'>　　曰南交者夏與春交也司馬貞曰孔註未是然則</span><br/>
<span class='tline' id='l29' data-llen='544:567'>　　冬與秋交何故下無其文且東嵎夷西昧谷北幽</span><br/>
<span class='tline' id='l30' data-llen='567:590'>　　都三方皆言地而夏獨不言地乃云與春交斯不</span><br/>
<span class='tline' id='l31' data-llen='590:613'>　　例之甚也然南方有地有名交趾者或古文畧舉</span><br/>
<span class='tline' id='l32' data-llen='613:636'>　　一字名地南交則是交趾無疑也今按小司馬之</span><br/>
<span class='tline' id='l33' data-llen='636:659'>　　辨極有功於聖經可見偽書偽傳私見妄削非出</span><br/>
<span class='tline' id='l34' data-llen='659:685'><a onclick="displayPageImage('KR1b0038', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='685:708'>　　壁藏之實矣蔡沈不述鄭註南交下三字摩滅之</span><br/>
<span class='tline' id='l36' data-llen='708:731'>　　故及晋人任意削去之罪其頓忘伏生書之為聖</span><br/>
<span class='tline' id='l37' data-llen='731:755'>　　經甚矣罪豈𤯝災也耶失其本經口以傳授者猶</span><br/>
<span class='tline' id='l38' data-llen='755:778'>　　有摩滅之形跡僭號古文目為藏壁者顧無三字</span><br/>
<span class='tline' id='l39' data-llen='778:801'>　　之影響而乃挾以自是拑結後人之頰舌晋人何</span><br/>
<span class='tline' id='l40' data-llen='801:824'>　　其僭而狠也哉蔡沈攘奪小司馬之註以作傳而</span><br/>
<span class='tline' id='l41' data-llen='824:847'>　　不著其辨以康成註為陳氏而不考所由來又不</span><br/>
<span class='tline' id='l42' data-llen='847:870'>　　知古文之非出於壁藏者不公不明眞小黠而大</span><br/>
<span class='tline' id='l43' data-llen='870:896'><a onclick="displayPageImage('KR1b0038', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='896:903'>　　癡者歟</span><br/>
<span class='tline' id='l45' data-llen='903:910'>　辯在朔易</span><br/>
<span class='tline' id='l46' data-llen='910:934'>　　大傳當如此司馬貞以為太史公據之而作便在伏</span><br/>
<span class='tline' id='l47' data-llen='934:957'>　　生書古文作平在朔易今以上文例之知其如此</span><br/>
<span class='tline' id='l48' data-llen='957:966'>　舜讓於徳不怡</span><br/>
<span class='tline' id='l49' data-llen='966:989'>　　史遷怡作懌古文改不怡作弗嗣徐廣曰今文作</span><br/>
<span class='tline' id='l50' data-llen='989:1012'>　　怡怡即懌也司馬貞曰謂辭讓於徳不堪所以心</span><br/>
<span class='tline' id='l51' data-llen='1012:1035'>　　意不説懌也又前納於大麓司馬貞亦譏孔註之</span><br/>
<span class='tline' id='l52' data-llen='1035:1061'><a onclick="displayPageImage('KR1b0038', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1061:1084'>　　非其尊信聖經眞賢人君子之用心也何者作怡</span><br/>
<span class='tline' id='l54' data-llen='1084:1107'>　　則下文受終文脉方可貫蓋心雖不安而不得已</span><br/>
<span class='tline' id='l55' data-llen='1107:1130'>　　也若既曰弗嗣而下文即曰受終乖則甚矣何先</span><br/>
<span class='tline' id='l56' data-llen='1130:1152'>　　儒之不察耶又顧命王不釋古文乃改作不懌</span><br/>
<span class='tline' id='l57' data-llen='1152:1160'>　𤯝災過赦</span><br/>
<span class='tline' id='l58' data-llen='1160:1186'>　　史遷亦同古文作𤯝災肆赦鄭𤣥註𤯝災為人作</span><br/>
<span class='tline' id='l59' data-llen='1186:1209'>　　患害者也過失雖有害則赦之則今文肆作過無</span><br/>
<span class='tline' id='l60' data-llen='1209:1233'>　　疑矣𤣥註然下句又云怙其姦邪終身以為殘賊</span><br/>
<span class='tline' id='l61' data-llen='1233:1259'><a onclick="displayPageImage('KR1b0038', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1259:1283'>　　則用刑之又襄九年晉居疾於虎牢肆𤯝圍鄭古</span><br/>
<span class='tline' id='l63' data-llen='1283:1292'>　　文用此肆字</span><br/>
<span class='tline' id='l64' data-llen='1292:1300'>　惟刑之謐哉</span><br/>
<span class='tline' id='l65' data-llen='1300:1323'>　　徐廣曰今文如此爾雅云謐靜也故史記作靜司</span><br/>
<span class='tline' id='l66' data-llen='1323:1346'>　　馬貞曰古文作恤哉且今文是伏生口誦䘏謐聲</span><br/>
<span class='tline' id='l67' data-llen='1346:1369'>　　近遂作謐也今按謐字誠聖人之言恤字不過常</span><br/>
<span class='tline' id='l68' data-llen='1369:1392'>　　人之見耳小司馬此言猶徇常情者也或問何以</span><br/>
<span class='tline' id='l69' data-llen='1392:1415'>　　言之曰言謐則恤意在其中言恤則啓後世故縱</span><br/>
<span class='tline' id='l70' data-llen='1415:1441'><a onclick="displayPageImage('KR1b0038', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1441:1447'>　　之失</span><br/>
<span class='tline' id='l72' data-llen='1447:1454'>　黎民祖饑</span><br/>
<span class='tline' id='l73' data-llen='1454:1477'>　　徐廣曰今文作祖祖始也史遷作始司馬貞曰古</span><br/>
<span class='tline' id='l74' data-llen='1477:1500'>　　文作阻饑孔氏以為阻難也祖阻聲相近未知誰</span><br/>
<span class='tline' id='l75' data-llen='1500:1523'>　　得今按晋人因孟氏險阻既逺之阻而改祖字后</span><br/>
<span class='tline' id='l76' data-llen='1523:1546'>　　儒以為出於壁藏而信之獨小司馬兩存置疑不</span><br/>
<span class='tline' id='l77' data-llen='1546:1569'>　　逞臆决不苟附和眞篤信聖學之用心也然則后</span><br/>
<span class='tline' id='l78' data-llen='1569:1583'>　　儒者又小司馬之罪人乎</span><br/>
<span class='tline' id='l79' data-llen='1583:1609'><a onclick="displayPageImage('KR1b0038', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1609:1617'>　典樂教穉子</span><br/>
<span class='tline' id='l81' data-llen='1617:1641'>　　鄭𤣥曰國子也司馬貞曰尚書作胄子孔安國曰</span><br/>
<span class='tline' id='l82' data-llen='1641:1664'>　　穉胄聲相近馬亦曰胄長也則前漢偽古文已改</span><br/>
<span class='tline' id='l83' data-llen='1664:1682'>　　此字矣不待晉人偽古文而后改也</span><br/>
<span class='tline' id='l84' data-llen='1682:1687'>臯陶謨</span><br/>
<span class='tline' id='l85' data-llen='1687:1698'>　采政忽以出内五言</span><br/>
<span class='tline' id='l86' data-llen='1698:1722'>　　史記作來始滑尚書滑字作䀜音忽鄭𤣥曰䀜者</span><br/>
<span class='tline' id='l87' data-llen='1722:1745'>　　臣見君所秉書思對命者也君亦有焉以出内政</span><br/>
<span class='tline' id='l88' data-llen='1745:1771'><a onclick="displayPageImage('KR1b0038', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1771:1794'>　　教於五官司馬貞曰古文尚書作在治忽今文作</span><br/>
<span class='tline' id='l90' data-llen='1794:1817'>　　采政忽先儒各隨字解之今史記云来始滑於義</span><br/>
<span class='tline' id='l91' data-llen='1817:1840'>　　無所通蓋來采字相近滑忽聲相亂始又與治相</span><br/>
<span class='tline' id='l92' data-llen='1840:1863'>　　似因誤為來始滑今依今文音采政忽三字劉伯</span><br/>
<span class='tline' id='l93' data-llen='1863:1886'>　　莊云聴諸侯能為政及忽怠者是也五言謂仁義</span><br/>
<span class='tline' id='l94' data-llen='1886:1910'>　　禮智信五徳之言鄭𤣥以為出納政教五官非也</span><br/>
<span class='tline' id='l95' data-llen='1910:1933'>　　今按采者如古之諸侯采詩以貢於天子之采天</span><br/>
<span class='tline' id='l96' data-llen='1933:1956'>　　子受之而列於樂官於以考俗尚之美惡與夫政</span><br/>
<span class='tline' id='l97' data-llen='1956:1982'><a onclick="displayPageImage('KR1b0038', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1982:2005'>　　治之得失則其政其忽皆可以采取而分擇矣故</span><br/>
<span class='tline' id='l99' data-llen='2005:2028'>　　曰采政忽晋人但見舜典有在璿璣玉衡之在字</span><br/>
<span class='tline' id='l100' data-llen='2028:2051'>　　即以易伏生之采淺近平易而不艱澁矣殊不知</span><br/>
<span class='tline' id='l101' data-llen='2051:2074'>　　惟其艱澁而難明也吾固以為眞惟其淺近而平</span><br/>
<span class='tline' id='l102' data-llen='2074:2097'>　　易也吾固以為偽而先儒不明眞偽之過小屏棄</span><br/>
<span class='tline' id='l103' data-llen='2097:2120'>　　聖經之罪大矣上文作繪馬鄭本皆如此古文作</span><br/>
<span class='tline' id='l104' data-llen='2120:2137'>　　㑹蓋亦以其古字通用而改之也</span><br/>
<span class='tline' id='l105' data-llen='2137:2147'>　自我五禮五庸哉</span><br/>
<span class='tline' id='l106' data-llen='2147:2173'><a onclick="displayPageImage('KR1b0038', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2173:2190'>　　馬本傳伏生書如此古文作有庸</span><br/>
<span class='tline' id='l108' data-llen='2190:2201'>　天明威自我民明威</span><br/>
<span class='tline' id='l109' data-llen='2201:2224'>　　馬本傳伏生如此古文上句威字作畏蔡沉依古</span><br/>
<span class='tline' id='l110' data-llen='2224:2241'>　　文而注云古文威作畏何其舛哉</span><br/>
<span class='tline' id='l111' data-llen='2241:2250'>　奏庶根食鮮食</span><br/>
<span class='tline' id='l112' data-llen='2250:2273'>　　馬本如此注云根生之食謂百谷古文作艱食鄭</span><br/>
<span class='tline' id='l113' data-llen='2273:2296'>　　𤣥云稷教人種菜蔬艱阨之食則古文用鄭本</span><br/>
<span class='tline' id='l114' data-llen='2296:2300'>禹貢</span><br/>
<span class='tline' id='l115' data-llen='2300:2326'><a onclick="displayPageImage('KR1b0038', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2326:2333'>　鳥夷卉服</span><br/>
<span class='tline' id='l117' data-llen='2333:2357'>　　鄭𤣥曰東北之民賦食鳥獸者古文作島夷馬融</span><br/>
<span class='tline' id='l118' data-llen='2357:2380'>　　王肅亦同作島則漢時偽者已改此字矣史記作</span><br/>
<span class='tline' id='l119' data-llen='2380:2385'>　　烏</span><br/>
<span class='tline' id='l120' data-llen='2385:2393'>　濟河惟沇州</span><br/>
<span class='tline' id='l121' data-llen='2393:2417'>　　鄭𤣥曰言沇州之界在此兩水之間史遷同古文</span><br/>
<span class='tline' id='l122' data-llen='2417:2423'>　　作兖</span><br/>
<span class='tline' id='l123' data-llen='2423:2433'>　作十有三年乃同</span><br/>
<span class='tline' id='l124' data-llen='2433:2459'><a onclick="displayPageImage('KR1b0038', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2459:2473'>　　馬鄭本皆作年古文作載</span><br/>
<span class='tline' id='l126' data-llen='2473:2481'>　厥土赤埴墳</span><br/>
<span class='tline' id='l127' data-llen='2481:2504'>　　埴鄭作戠徐鄭王皆讀曰熾古文作熾　與馬本</span><br/>
<span class='tline' id='l128' data-llen='2504:2509'>　　同</span><br/>
<span class='tline' id='l129' data-llen='2509:2516'>　彭蠡既都</span><br/>
<span class='tline' id='l130' data-llen='2516:2540'>　　鄭𤣥云南方謂都為瀦則是水聚㑹之義史遷作</span><br/>
<span class='tline' id='l131' data-llen='2540:2563'>　　都司馬貞曰古文尚書作瀦則亦因鄭注而改是</span><br/>
<span class='tline' id='l132' data-llen='2563:2569'>　　字也</span><br/>
<span class='tline' id='l133' data-llen='2569:2595'><a onclick="displayPageImage('KR1b0038', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2595:2602'>　瑤瑻篠簜</span><br/>
<span class='tline' id='l135' data-llen='2602:2619'>　　馬本如此韋昭瑻音貫古文作琨</span><br/>
<span class='tline' id='l136' data-llen='2619:2626'>　均于江海</span><br/>
<span class='tline' id='l137' data-llen='2626:2649'>　　鄭本作松曰松當為㳂馬融作均史記同古文尚</span><br/>
<span class='tline' id='l138' data-llen='2649:2673'>　　書作㳂亦因鄭𤣥讀而即改之也雖似吾甚以為</span><br/>
<span class='tline' id='l139' data-llen='2673:2680'>　　不可也</span><br/>
<span class='tline' id='l140' data-llen='2680:2687'>　杶榦栝栢</span><br/>
<span class='tline' id='l141' data-llen='2687:2701'>　　杶古文作櫄榦本又作幹</span><br/>
<span class='tline' id='l142' data-llen='2701:2727'><a onclick="displayPageImage('KR1b0038', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2727:2734'>　導開及岐</span><br/>
<span class='tline' id='l144' data-llen='2734:2746'>　　馬本如此古文作研</span><br/>
<span class='tline' id='l145' data-llen='2746:2753'>　至於陪尾</span><br/>
<span class='tline' id='l146' data-llen='2753:2762'>　　漢書作横尾</span><br/>
<span class='tline' id='l147' data-llen='2762:2769'>　滎播既都</span><br/>
<span class='tline' id='l148' data-llen='2769:2792'>　　司馬貞曰古文尚書作滎波此及今文並云滎播</span><br/>
<span class='tline' id='l149' data-llen='2792:2815'>　　播是水播溢之義滎是澤名故左傳云狄人及衛</span><br/>
<span class='tline' id='l150' data-llen='2815:2839'>　　戰於滎澤鄭𤣥云今塞為平地滎陽人猶謂其處</span><br/>
<span class='tline' id='l151' data-llen='2839:2865'><a onclick="displayPageImage('KR1b0038', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2865:2888'>　　為滎播今按小司馬之説援引精當信而有徵可</span><br/>
<span class='tline' id='l153' data-llen='2888:2911'>　　見古文之擅改今文與土風自來相傳之稱謂悉</span><br/>
<span class='tline' id='l154' data-llen='2911:2934'>　　不合矣先儒素以經學自負者其能免於不克傳</span><br/>
<span class='tline' id='l155' data-llen='2934:2950'>　　疑之失乎馬鄭王本皆作滎播</span><br/>
<span class='tline' id='l156' data-llen='2950:2957'>　和夷厎績</span><br/>
<span class='tline' id='l157' data-llen='2957:2970'>　　和本作龢鄭云讀曰洹</span><br/>
<span class='tline' id='l158' data-llen='2970:2979'>　三百里納秸服</span><br/>
<span class='tline' id='l159' data-llen='2979:2998'>　　秸本或作稭工八反馬云去其頴音鞂</span><br/>
<span class='tline' id='l160' data-llen='2998:3024'><a onclick="displayPageImage('KR1b0038', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3024:3034'>　　天用巢絶其命</span><br/>
<span class='tline' id='l162' data-llen='3034:3051'>　　馬本如此玉篇子小反古文作勦</span><br/>
<span class='tline' id='l163' data-llen='3051:3057'>五子之歌</span><br/>
<span class='tline' id='l164' data-llen='3057:3067'>　太康尸位以逸豫</span><br/>
<span class='tline' id='l165' data-llen='3067:3083'>　　逸本又作佾豫本又作忬音同</span><br/>
<span class='tline' id='l166' data-llen='3083:3091'>　乃盤遊無度</span><br/>
<span class='tline' id='l167' data-llen='3091:3100'>　　盤本或作槃</span><br/>
<span class='tline' id='l168' data-llen='3100:3105'>𦙍征</span><br/>
<span class='tline' id='l169' data-llen='3105:3132'><a onclick="displayPageImage('KR1b0038', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3132:3141'>　工執藝事以諫</span><br/>
<span class='tline' id='l171' data-llen='3141:3150'>　　藝本又作蓺</span><br/>
<span class='tline' id='l172' data-llen='3150:3157'>　俶擾天紀</span><br/>
<span class='tline' id='l173' data-llen='3157:3169'>　　俶本又作俶亦作叔</span><br/>
<span class='tline' id='l174' data-llen='3169:3173'>盤庚</span><br/>
<span class='tline' id='l175' data-llen='3173:3196'>　　左傳引此篇云盤庚之誥馬云不云盤庚誥何非</span><br/>
<span class='tline' id='l176' data-llen='3196:3219'>　　但録其誥也取其徙而立功故以盤庚名篇則馬</span><br/>
<span class='tline' id='l177' data-llen='3219:3243'>　　氏猶未嘗分為三篇從伏生舊也鄭𤣥云盤庚上</span><br/>
<span class='tline' id='l178' data-llen='3243:3270'><a onclick="displayPageImage('KR1b0038', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3270:3293'>　　篇是盤庚為臣時事史記云盤庚崩弟小辛立殷</span><br/>
<span class='tline' id='l180' data-llen='3293:3317'>　　復衰百姓思盤庚乃作盤庚三篇則史遷鄭𤣥皆</span><br/>
<span class='tline' id='l181' data-llen='3317:3328'>　　已依先漢古文也</span><br/>
<span class='tline' id='l182' data-llen='3328:3335'>　盤庚小序</span><br/>
<span class='tline' id='l183' data-llen='3335:3343'>　　將始宅殷</span><br/>
<span class='tline' id='l184' data-llen='3343:3366'>　　　汲冡古文云盤庚自奄遷于殷束晢云尚書序</span><br/>
<span class='tline' id='l185' data-llen='3366:3389'>　　　盤庚五遷將治亳殷孔子壁中尚書云將治宅</span><br/>
<span class='tline' id='l186' data-llen='3389:3412'>　　　殷是與古文不同也孔頴達曰孔子壁中之書</span><br/>
<span class='tline' id='l187' data-llen='3412:3439'><a onclick="displayPageImage('KR1b0038', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3439:3462'>　　　安國先得其本此將治亳殷不可作將始宅殷</span><br/>
<span class='tline' id='l189' data-llen='3462:3485'>　　　亳字摩滅容或為宅壁内之書安國先得始皆</span><br/>
<span class='tline' id='l190' data-llen='3485:3508'>　　　作亂其字與治不類無縁誤作始字知束晢不</span><br/>
<span class='tline' id='l191' data-llen='3508:3531'>　　　見壁中之書妄為説耳今按晋人以亳殷為一</span><br/>
<span class='tline' id='l192' data-llen='3531:3554'>　　　在河南束晢以殷在河北與亳異頴達篤信晋</span><br/>
<span class='tline' id='l193' data-llen='3554:3576'>　　　書譏弹束晢然束晢之言得之而頴達非也</span><br/>
<span class='tline' id='l194' data-llen='3576:3587'>　　若顚木之有由枿</span><br/>
<span class='tline' id='l195' data-llen='3587:3617'>　　　馬云顚木而肄生曰枿晋古文作蘖本作<img height='20' width='20' alt='&amp;KR2305' title='KR2305' src='https://raw.githubusercontent.com/kanripo/KR-Gaiji/master/images/KR2305.png'/>由</span><br/>
<span class='tline' id='l196' data-llen='3617:3644'><a onclick="displayPageImage('KR1b0038', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3644:3653'>　　　説文作甹</span><br/>
<span class='tline' id='l198' data-llen='3653:3661'>　　不昬作勞</span><br/>
<span class='tline' id='l199' data-llen='3661:3678'>　　　馬本晋古文同鄭本作暋勉也</span><br/>
<span class='tline' id='l200' data-llen='3678:3687'>　　予不掩爾善</span><br/>
<span class='tline' id='l201' data-llen='3687:3697'>　　　掩本又作弇</span><br/>
<span class='tline' id='l202' data-llen='3697:3705'>　　誕告用單</span><br/>
<span class='tline' id='l203' data-llen='3705:3721'>　　　馬云單丁但反誠也書作亶</span><br/>
<span class='tline' id='l204' data-llen='3721:3727'>高宗肜日</span><br/>
<span class='tline' id='l205' data-llen='3727:3754'><a onclick="displayPageImage('KR1b0038', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3754:3774'>　　爾雅云又祭也周曰繹商曰肜夏曰復胙</span><br/>
<span class='tline' id='l207' data-llen='3774:3780'>西伯戡耆</span><br/>
<span class='tline' id='l208' data-llen='3780:3802'>　　耆古文作黎伏生尚書大傳作耆戡説文作鈛</span><br/>
<span class='tline' id='l209' data-llen='3802:3809'>　微子小序</span><br/>
<span class='tline' id='l210' data-llen='3809:3818'>　　殷既錯天命</span><br/>
<span class='tline' id='l211' data-llen='3818:3828'>　　　馬云錯廢也</span><br/>
<span class='tline' id='l212' data-llen='3828:3836'>　　用乂稠歛</span><br/>
<span class='tline' id='l213' data-llen='3836:3853'>　　　馬云稠數也鄭本晋古文作雔</span><br/>
<span class='tline' id='l214' data-llen='3853:3880'><a onclick="displayPageImage('KR1b0038', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3880:3886'>　　自凊</span><br/>
<span class='tline' id='l216' data-llen='3886:3900'>　　　馬云㓗也晋古文作靖</span><br/>
<span class='tline' id='l217' data-llen='3900:3904'>牧誓</span><br/>
<span class='tline' id='l218' data-llen='3904:3915'>　　説文牧作坶音母</span><br/>
<span class='tline' id='l219' data-llen='3915:3924'>　千夫長百夫長</span><br/>
<span class='tline' id='l220' data-llen='3924:3936'>　　鄭𤣥注師帥旅帥</span><br/>
<span class='tline' id='l221' data-llen='3936:3960'>　　　𤣥意以周禮二千伍百人為師師帥皆中大夫</span><br/>
<span class='tline' id='l222' data-llen='3960:3983'>　　　五百人為旅旅有帥夏為卒卒長皆中士晋人</span><br/>
<span class='tline' id='l223' data-llen='3983:4010'><a onclick="displayPageImage('KR1b0038', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4010:4031'>　　　修之曰師帥卒帥可見非先漢孔安國矣</span><br/>
<span class='tline' id='l225' data-llen='4031:4042'>　弗禦克奔以役西土</span><br/>
<span class='tline' id='l226' data-llen='4042:4059'>　　馬氏云禦禁也役為也晋人作迓</span><br/>
<span class='tline' id='l227' data-llen='4059:4063'>洪範</span><br/>
<span class='tline' id='l228' data-llen='4063:4069'>　明作晢</span><br/>
<span class='tline' id='l229' data-llen='4069:4092'>　　孔頴達曰晢字王肅及漢書五行志皆云悊智也</span><br/>
<span class='tline' id='l230' data-llen='4092:4112'>　　定本作晢則讀為哲晋人偽傳云照了也</span><br/>
<span class='tline' id='l231' data-llen='4112:4123'>　亡侮㷀獨而畏高明</span><br/>
<span class='tline' id='l232' data-llen='4123:4150'><a onclick="displayPageImage('KR1b0038', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4150:4167'>　　馬本如此晋人作無虐畏鄭音威</span><br/>
<span class='tline' id='l234' data-llen='4167:4178'>　時人斯其惟皇之極</span><br/>
<span class='tline' id='l235' data-llen='4178:4201'>　　頴達曰此經或言時人徳鄭王諸本皆无徳字孔</span><br/>
<span class='tline' id='l236' data-llen='4201:4220'>　　傳亦不以徳為義定本無徳疑衍字也</span><br/>
<span class='tline' id='l237' data-llen='4220:4228'>　曰晢時燠若</span><br/>
<span class='tline' id='l238' data-llen='4228:4251'>　　今按詩小雅或哲或謀作哲為是但伏生晋人本</span><br/>
<span class='tline' id='l239' data-llen='4251:4274'>　　皆作晢音制以照晢釋之惜乎蔡沈之不能存疑</span><br/>
<span class='tline' id='l240' data-llen='4274:4279'>　　也</span><br/>
<span class='tline' id='l241' data-llen='4279:4306'><a onclick="displayPageImage('KR1b0038', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4306:4314'>　曰舒恒燠若</span><br/>
<span class='tline' id='l243' data-llen='4314:4337'>　　晋人作豫鄭王本皆作舒鄭註舉遲也王肅云舒</span><br/>
<span class='tline' id='l244' data-llen='4337:4359'>　　惰也以對照䀸故為遲惰也鄭云急促自用也</span><br/>
<span class='tline' id='l245' data-llen='4359:4363'>旅獒</span><br/>
<span class='tline' id='l246' data-llen='4363:4386'>　　馬云作豪酋豪也鄭云獒讀曰豪西戎無君名强</span><br/>
<span class='tline' id='l247' data-llen='4386:4409'>　　大有政者為酋豪國人遣其酋豪來獻見於周也</span><br/>
<span class='tline' id='l248' data-llen='4409:4429'>　　孔頴達譏之曰良由不見古文妄為此説</span><br/>
<span class='tline' id='l249' data-llen='4429:4434'>金縢序</span><br/>
<span class='tline' id='l250' data-llen='4434:4461'><a onclick="displayPageImage('KR1b0038', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4461:4484'>　　王鄭皆云縢束也鄭又云凡藏秘書藏之於匱必</span><br/>
<span class='tline' id='l252' data-llen='4484:4507'>　　以金緘其表是秘宻之書皆藏於匱非周公始造</span><br/>
<span class='tline' id='l253' data-llen='4507:4518'>　　此匱獨藏此書也</span><br/>
<span class='tline' id='l254' data-llen='4518:4527'>　武王有疾不豫</span><br/>
<span class='tline' id='l255' data-llen='4527:4543'>　　馬本如此偽古文無不豫二字</span><br/>
<span class='tline' id='l256' data-llen='4543:4551'>　王有疾弗豫</span><br/>
<span class='tline' id='l257' data-llen='4551:4560'>　　豫本又作忬</span><br/>
<span class='tline' id='l258' data-llen='4560:4567'>　植璧秉圭</span><br/>
<span class='tline' id='l259' data-llen='4567:4594'><a onclick="displayPageImage('KR1b0038', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4594:4617'>　　晋人傳云植置也孔頴達曰鄭云植古置字故云</span><br/>
<span class='tline' id='l261' data-llen='4617:4623'>　　置也</span><br/>
<span class='tline' id='l262' data-llen='4623:4631'>　惟爾元孫某</span><br/>
<span class='tline' id='l263' data-llen='4631:4654'>　　晋人傳云元孫武王也某名臣諱君故曰某孔頴</span><br/>
<span class='tline' id='l264' data-llen='4654:4677'>　　達曰泰誓牧誓皆不諱發而此獨諱之孔惟言臣</span><br/>
<span class='tline' id='l265' data-llen='4677:4701'>　　諱不解諱之意鄭𤣥云諱之者由成王讀之也意</span><br/>
<span class='tline' id='l266' data-llen='4701:4724'>　　雖不明當謂成王開匱得書王自讀之至此字口</span><br/>
<span class='tline' id='l267' data-llen='4724:4747'>　　改為某史官録為此篇因遂成王所讀故諱之牧</span><br/>
<span class='tline' id='l268' data-llen='4747:4774'><a onclick="displayPageImage('KR1b0038', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4774:4795'>　　誓王自稱者令入史制為此典故不須諱之</span><br/>
<span class='tline' id='l270' data-llen='4795:4802'>　我之弗辟</span><br/>
<span class='tline' id='l271' data-llen='4802:4825'>　　馬鄭音避謂避居東都晋人傳云辟法也以法法</span><br/>
<span class='tline' id='l272' data-llen='4825:4832'>　　三叔也</span><br/>
<span class='tline' id='l273' data-llen='4832:4839'>　對曰信噫</span><br/>
<span class='tline' id='l274' data-llen='4839:4851'>　　噫馬本作懿猶億也</span><br/>
<span class='tline' id='l275' data-llen='4851:4861'>　惟朕小子其親迎</span><br/>
<span class='tline' id='l276' data-llen='4861:4874'>　　馬本如此晋人作新迎</span><br/>
<span class='tline' id='l277' data-llen='4874:4901'><a onclick="displayPageImage('KR1b0038', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='4901:4909'>　盡起而築之</span><br/>
<span class='tline' id='l279' data-llen='4909:4932'>　　本亦作筑謂築其根馬云築拾也鄭王皆云拾也</span><br/>
<span class='tline' id='l280' data-llen='4932:4955'>　　頴達曰禾為大木所揠起其木拾下禾無所亡失</span><br/>
<span class='tline' id='l281' data-llen='4955:4962'>　大誥小序</span><br/>
<span class='tline' id='l282' data-llen='4962:4985'>　　陳壽云臯陶之謨畧而雅周公之誥煩而悉何則</span><br/>
<span class='tline' id='l283' data-llen='4985:5008'>　　臯陶與舜禹共談周公與羣臣矢誓也其意或然</span><br/>
<span class='tline' id='l284' data-llen='5008:5031'>　　但君奭康誥與召公康叔語其辭亦甚委悉抑亦</span><br/>
<span class='tline' id='l285' data-llen='5031:5054'>　　當時設言自好煩復也管蔡導武庚為亂此篇畧</span><br/>
<span class='tline' id='l286' data-llen='5054:5081'><a onclick="displayPageImage('KR1b0038', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5081:5104'>　　於管蔡者公難以伐弟為言故專説武庚叛耳誥</span><br/>
<span class='tline' id='l288' data-llen='5104:5112'>　　本亦作□</span><br/>
<span class='tline' id='l289' data-llen='5112:5125'>　大誥繇爾邦多越爾御事</span><br/>
<span class='tline' id='l290' data-llen='5125:5148'>　　馬本如此晋人作大誥爾多邦鄭王本猷皆在誥</span><br/>
<span class='tline' id='l291' data-llen='5148:5171'>　　下漢書王莽攝位東郡太守翟義叛莽莽依此作</span><br/>
<span class='tline' id='l292' data-llen='5171:5184'>　　大誥其書亦猷在誥下</span><br/>
<span class='tline' id='l293' data-llen='5184:5193'>　三監及淮夷叛</span><br/>
<span class='tline' id='l294' data-llen='5193:5216'>　　鄭云三監管蔡霍也晋人傳云管蔡商蓋見大誥</span><br/>
<span class='tline' id='l295' data-llen='5216:5243'><a onclick="displayPageImage('KR1b0038', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5243:5266'>　　一篇專為殷小腆而誥故収之如此非晋人之偽</span><br/>
<span class='tline' id='l297' data-llen='5266:5289'>　　傳而何然鄭之説自有孟子監殷可証偽傳非是</span><br/>
<span class='tline' id='l298' data-llen='5289:5301'>　天降害于我家弗少延</span><br/>
<span class='tline' id='l299' data-llen='5301:5323'>　　馬本如此晋人害作割弗作不延字讀属下句</span><br/>
<span class='tline' id='l300' data-llen='5323:5346'>　若考作室既底法厥子乃弗肯堂矧弗肯構厥考翼</span><br/>
<span class='tline' id='l301' data-llen='5346:5369'>　其肯曰予有後弗棄基厥父菑厥子乃弗肯播矧弗</span><br/>
<span class='tline' id='l302' data-llen='5369:5386'>　肯穫厥考翼其肯曰予有後弗棄基</span><br/>
<span class='tline' id='l303' data-llen='5386:5409'>　　定本肯堂肯穫之上皆有弗字晋人刪去鄭王本</span><br/>
<span class='tline' id='l304' data-llen='5409:5436'><a onclick="displayPageImage('KR1b0038', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5436:5459'>　　於肯構之下亦有厥考翼一經晋人刪去孔頴達</span><br/>
<span class='tline' id='l306' data-llen='5459:5482'>　　曰治田作室為喻也同故以此經結上二事取喻</span><br/>
<span class='tline' id='l307' data-llen='5482:5505'>　　既同不應重出蓋先儒見下有而上無謂其脱而</span><br/>
<span class='tline' id='l308' data-llen='5505:5528'>　　妄増之孔頴達既逞其臆見如此蔡沉畧不置思</span><br/>
<span class='tline' id='l309' data-llen='5528:5553'>　　而即從之遂使聖人之經為晉人所塗抹者凡一十有</span><br/>
<span class='tline' id='l310' data-llen='5553:5578'>　　四字嗚呼惜哉吾嘗反覆讀之反覆思之伏生之書誠</span><br/>
<span class='tline' id='l311' data-llen='5578:5601'>　　出於壁藏而晋書之偽自不可蓋也夫作室必由</span><br/>
<span class='tline' id='l312' data-llen='5601:5624'>　　堂而後構治田必由播而後穫既不肯堂構於何</span><br/>
<span class='tline' id='l313' data-llen='5624:5651'><a onclick="displayPageImage('KR1b0038', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5651:5675'>　　所既不肯播穫於何物未有不肯堂而猶可望之以</span><br/>
<span class='tline' id='l315' data-llen='5675:5698'>　　肯構不肯播而猶可望之以肯穫也故當依定本</span><br/>
<span class='tline' id='l316' data-llen='5698:5721'>　　肯構肯穫之上皆有弗字然後為是其辭氣不可</span><br/>
<span class='tline' id='l317' data-llen='5721:5744'>　　斷絶與厥考翼一經相為唱和故此一經决不可</span><br/>
<span class='tline' id='l318' data-llen='5744:5767'>　　少乃聖人之本經頴達以為先儒之妄増則非矣</span><br/>
<span class='tline' id='l319' data-llen='5767:5790'>　　晋人不知全章之大勢錯認乃字與矧字若相唱</span><br/>
<span class='tline' id='l320' data-llen='5790:5813'>　　和其意以為堂播之始者輕者尚不肯為况構穫</span><br/>
<span class='tline' id='l321' data-llen='5813:5836'>　　之終者重者其肯為之乎如此則二句辭氣雍容</span><br/>
<span class='tline' id='l322' data-llen='5836:5863'><a onclick="displayPageImage('KR1b0038', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5863:5886'>　　可以暫歇故直削去厥考翼一經而不顧也殊不</span><br/>
<span class='tline' id='l324' data-llen='5886:5909'>　　知聖人之本經若曰乃既不肯堂矧又不肯構則</span><br/>
<span class='tline' id='l325' data-llen='5909:5932'>　　厥考翼其肯曰我有後弗棄基者乎言必不以不</span><br/>
<span class='tline' id='l326' data-llen='5932:5955'>　　肯堂不肯構之子為有後不棄基者也下條亦然</span><br/>
<span class='tline' id='l327' data-llen='5955:5978'>　　此其辭氣安可妄削哉疏家專門黨同伐異不足</span><br/>
<span class='tline' id='l328' data-llen='5978:6001'>　　責也蔡沉游於文公之門所當虚心平氣發潛經</span><br/>
<span class='tline' id='l329' data-llen='6001:6024'>　　之幽光然後為有功於文公今晋人曰伏生失其</span><br/>
<span class='tline' id='l330' data-llen='6024:6047'>　　本經口以傳授則諾古文出之壁藏定為五十九</span><br/>
<span class='tline' id='l331' data-llen='6047:6074'><a onclick="displayPageImage('KR1b0038', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6074:6098'>　　篇則諾如此等處直削經文蒙蔽後學皆其大者茫</span><br/>
<span class='tline' id='l333' data-llen='6098:6122'>　　不之覺是其胷中懵懵亦已久矣吾請有以曉之甘</span><br/>
<span class='tline' id='l334' data-llen='6122:6146'>　　誓曰左不攻于左汝不共命右不攻于右汝不共命</span><br/>
<span class='tline' id='l335' data-llen='6146:6170'>　　御非其馬之正汝不共命凡三用汝不共命以上二</span><br/>
<span class='tline' id='l336' data-llen='6170:6194'>　　汝不共命為後儒妄増可乎此猶其在夏書者牧誓</span><br/>
<span class='tline' id='l337' data-llen='6194:6218'>　　曰不愆于六步七步乃止齊焉夫子朂哉不愆于四</span><br/>
<span class='tline' id='l338' data-llen='6218:6242'>　　伐五伐六伐七伐乃止齊焉朂哉夫子尚桓桓如虎</span><br/>
<span class='tline' id='l339' data-llen='6242:6266'>　　如貔如熊如羆于商郊弗迓克奔以役西土朂哉夫</span><br/>
<span class='tline' id='l340' data-llen='6266:6293'><a onclick="displayPageImage('KR1b0038', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6293:6317'>　　子凡一用夫子朂哉二用朂哉夫子以上二句為後</span><br/>
<span class='tline' id='l342' data-llen='6317:6341'>　　儒妄増又可乎此猶其在誓言者召誥曰相古先民</span><br/>
<span class='tline' id='l343' data-llen='6341:6365'>　　有夏天迪從子保面稽天若今時既墜厥命今相有</span><br/>
<span class='tline' id='l344' data-llen='6365:6389'>　　殷天迪格保面稽天若今時既墜厥命凡兩用今時</span><br/>
<span class='tline' id='l345' data-llen='6389:6413'>　　既墜厥命不可以為重複而當削一句也又其下文</span><br/>
<span class='tline' id='l346' data-llen='6413:6437'>　　曰我不敢知曰有夏服天命惟有厯年我不敢知曰</span><br/>
<span class='tline' id='l347' data-llen='6437:6461'>　　不其延惟不敬厥徳乃早墜厥命我不敢知曰有殷</span><br/>
<span class='tline' id='l348' data-llen='6461:6485'>　　受天命惟有厯年我不敢知曰不其延惟不敬厥徳</span><br/>
<span class='tline' id='l349' data-llen='6485:6512'><a onclick="displayPageImage('KR1b0038', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6512:6536'>　　乃早墜厥命則其言之重複殆有甚焉若曰夏殷二</span><br/>
<span class='tline' id='l351' data-llen='6536:6560'>　　事立言也同但以後章惟不敬厥徳乃早墜厥命結</span><br/>
<span class='tline' id='l352' data-llen='6560:6584'>　　上二事可矣則其侮聖言也豈不甚哉何以異於是</span><br/>
<span class='tline' id='l353' data-llen='6584:6595'>洛誥首叙殽次在康誥</span><br/>
<span class='tline' id='l354' data-llen='6595:6603'>　乃洪大誥治</span><br/>
<span class='tline' id='l355' data-llen='6603:6616'>　一本作周公迺洪大誥治</span><br/>
<span class='tline' id='l356' data-llen='6616:6620'>酒誥</span><br/>
<span class='tline' id='l357' data-llen='6620:6633'>　成王若曰明大命于妹邦</span><br/>
<span class='tline' id='l358' data-llen='6633:6660'><a onclick="displayPageImage('KR1b0038', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6660:6683'>　　馬本如此注云言成王者未聞也俗儒以為成王</span><br/>
<span class='tline' id='l360' data-llen='6683:6707'>　　骨節始成故曰成王或曰以成王為少成二聖之功</span><br/>
<span class='tline' id='l361' data-llen='6707:6730'>　　生號曰成王没因為諡衛賈以為戒成康叔以愼</span><br/>
<span class='tline' id='l362' data-llen='6730:6753'>　　酒成就人之道也故曰成此三者吾無取焉吾以</span><br/>
<span class='tline' id='l363' data-llen='6753:6776'>　　為後録書者加之未敢專從故曰未聞也妹邦馬</span><br/>
<span class='tline' id='l364' data-llen='6776:6799'>　　云即牧養之地也朱子嘗曰漢儒釋經之例多曰</span><br/>
<span class='tline' id='l365' data-llen='6799:6822'>　　未詳有曰未聞孔安國句句要解過獨與漢儒異</span><br/>
<span class='tline' id='l366' data-llen='6822:6845'>　　殆謂此等處也成王二字馬氏特曰未聞疑之而</span><br/>
<span class='tline' id='l367' data-llen='6845:6872'><a onclick="displayPageImage('KR1b0038', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6872:6895'>　　不敢刪晋人直刪二字正猶論語之雖少必作直</span><br/>
<span class='tline' id='l369' data-llen='6895:6918'>　　改之為坐子樂直改之為曰非不可者但以為尊</span><br/>
<span class='tline' id='l370' data-llen='6918:6941'>　　信論語則亦妄人而已矣蔡沉親炙朱子言諄諄</span><br/>
<span class='tline' id='l371' data-llen='6941:6964'>　　而聴藐藐亦為不善變矣孔頴達馬鄭王本以文</span><br/>
<span class='tline' id='l372' data-llen='6964:6988'>　　渉三家而有成字鄭𤣥云成王所言成道之王三</span><br/>
<span class='tline' id='l373' data-llen='6988:7011'>　　家云王年長骨節成皆為妄也頴達言三家謂習</span><br/>
<span class='tline' id='l374' data-llen='7011:7034'>　　歐陽大小夏侯三家者也頴達專門凡與孔安國</span><br/>
<span class='tline' id='l375' data-llen='7034:7057'>　　異者皆譏為妄焉耳今按成王二字見篇中自成</span><br/>
<span class='tline' id='l376' data-llen='7057:7084'><a onclick="displayPageImage('KR1b0038', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7084:7107'>　　湯咸至於帝乙成王畏相又云助成王徳顯故於</span><br/>
<span class='tline' id='l378' data-llen='7107:7130'>　　篇首即言以古先成王之道戒之云耳晋人不知</span><br/>
<span class='tline' id='l379' data-llen='7130:7142'>　　此義而刪去者非也</span><br/>
<span class='tline' id='l380' data-llen='7142:7146'>杍材</span><br/>
<span class='tline' id='l381' data-llen='7146:7169'>　　馬氏曰古作梓字治木器曰梓治土器曰陶治金</span><br/>
<span class='tline' id='l382' data-llen='7169:7192'>　　器曰冶者文於上篇成王字因馬氏以為後加直</span><br/>
<span class='tline' id='l383' data-llen='7192:7209'>　　刪去况今馬氏有古作梓之言乎</span><br/>
<span class='tline' id='l384' data-llen='7209:7216'>　合由以容</span><br/>
<span class='tline' id='l385' data-llen='7216:7243'><a onclick="displayPageImage('KR1b0038', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7243:7254'>　　一本作合由以庸</span><br/>
<span class='tline' id='l387' data-llen='7254:7258'>召誥</span><br/>
<span class='tline' id='l388' data-llen='7258:7270'>　敢以王之讎民百君子</span><br/>
<span class='tline' id='l389' data-llen='7270:7278'>　　讎或作酬</span><br/>
<span class='tline' id='l390' data-llen='7278:7282'>洛誥</span><br/>
<span class='tline' id='l391' data-llen='7282:7291'>　戊辰王在新邑</span><br/>
<span class='tline' id='l392' data-llen='7291:7313'>　　馬本與晋人如此㸃句鄭云王在新邑烝祭句</span><br/>
<span class='tline' id='l393' data-llen='7313:7324'>　非我小國敢翼殷命</span><br/>
<span class='tline' id='l394' data-llen='7324:7351'><a onclick="displayPageImage('KR1b0038', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7351:7375'>　　馬本如此晋人作弋義同鄭𤣥王肅本皆作翼王</span><br/>
<span class='tline' id='l396' data-llen='7375:7398'>　　亦云取也鄭云猶驅也非我周敢驅取爾殷之王</span><br/>
<span class='tline' id='l397' data-llen='7398:7411'>　　命雖訓為驅亦為取義</span><br/>
<span class='tline' id='l398' data-llen='7411:7428'>　嚮于時下夏弗克庸帝大淫屑有辭</span><br/>
<span class='tline' id='l399' data-llen='7428:7450'>　　馬本如此時字絶句屑過也晋人作佚又作佾</span><br/>
<span class='tline' id='l400' data-llen='7450:7454'>無逸</span><br/>
<span class='tline' id='l401' data-llen='7454:7461'>　嚴恭寅畏</span><br/>
<span class='tline' id='l402' data-llen='7461:7473'>　　馬本如此晋人作儼</span><br/>
<span class='tline' id='l403' data-llen='7473:7500'><a onclick="displayPageImage('KR1b0038', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7500:7512'>　文王俾服即康功田功</span><br/>
<span class='tline' id='l405' data-llen='7512:7528'>　　王本如此俾使也晋人俾作卑</span><br/>
<span class='tline' id='l406' data-llen='7528:7538'>　自朝至於日中昃</span><br/>
<span class='tline' id='l407' data-llen='7538:7545'>　　本作仄</span><br/>
<span class='tline' id='l408' data-llen='7545:7552'>　君奭小序</span><br/>
<span class='tline' id='l409' data-llen='7552:7564'>　　召公為保周公為師</span><br/>
<span class='tline' id='l410' data-llen='7564:7587'>　　　馬鄭云保氏師氏皆大夫官晋人云保太保師</span><br/>
<span class='tline' id='l411' data-llen='7587:7595'>　　　太師也</span><br/>
<span class='tline' id='l412' data-llen='7595:7622'><a onclick="displayPageImage('KR1b0038', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7622:7633'>　　迪見朂聞於上帝</span><br/>
<span class='tline' id='l414' data-llen='7633:7649'>　　　馬本如此朂勉也晋人作冒</span><br/>
<span class='tline' id='l415' data-llen='7649:7653'>多方</span><br/>
<span class='tline' id='l416' data-llen='7653:7665'>　不克終日勸于帝之攸</span><br/>
<span class='tline' id='l417' data-llen='7665:7680'>　　馬本如此攸所也晋人作迪</span><br/>
<span class='tline' id='l418' data-llen='7680:7688'>　因甲于内亂</span><br/>
<span class='tline' id='l419' data-llen='7688:7711'>　　鄭王皆以甲為狎王云狎習災異於内外為禍亂</span><br/>
<span class='tline' id='l420' data-llen='7711:7734'>　　鄭云習為鳥獸之行於内為淫亂晋人偽傳曰外</span><br/>
<span class='tline' id='l421' data-llen='7734:7761'><a onclick="displayPageImage('KR1b0038', 'WYG', '005-24a' );" name="005-24a" class="pb">[005-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='7761:7784'>　　不憂民内不勤徳因甲於二亂之内正義曰甲聲</span><br/>
<span class='tline' id='l423' data-llen='7784:7807'>　　近夾古人甲與夾通用夾於二事之間而為亂行</span><br/>
<span class='tline' id='l424' data-llen='7807:7812'>　　也</span><br/>
<span class='tline' id='l425' data-llen='7812:7820'>　爾罔不克㓷</span><br/>
<span class='tline' id='l426' data-llen='7820:7832'>　　馬本如此晋人作臬</span><br/>
<span class='tline' id='l427' data-llen='7832:7842'>　賄息愼之命小序</span><br/>
<span class='tline' id='l428' data-llen='7842:7850'>　　息愼來賀</span><br/>
<span class='tline' id='l429' data-llen='7850:7864'>　　　馬本如此晋人作肅愼</span><br/>
<span class='tline' id='l430' data-llen='7864:7891'><a onclick="displayPageImage('KR1b0038', 'WYG', '005-24b' );" name="005-24b" class="pb">[005-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='7891:7899'>　　王俾榮伯</span><br/>
<span class='tline' id='l432' data-llen='7899:7912'>　　　俾必爾反馬本作辨</span><br/>
<span class='tline' id='l433' data-llen='7912:7916'>顧命</span><br/>
<span class='tline' id='l434' data-llen='7916:7922'>　王不釋</span><br/>
<span class='tline' id='l435' data-llen='7922:7945'>　　馬本如此註云疾不解也晋人作懌蓋用史記舜</span><br/>
<span class='tline' id='l436' data-llen='7945:7968'>　　讓于徳不懌之文其意以為彼作弗嗣而此用不</span><br/>
<span class='tline' id='l437' data-llen='7968:7991'>　　懌則於文意兩得其當可以易伏生本經而無疑</span><br/>
<span class='tline' id='l438' data-llen='7991:8014'>　　也然而愚則以為於彼此文意兩得其當顧乃以</span><br/>
<span class='tline' id='l439' data-llen='8014:8041'><a onclick="displayPageImage('KR1b0038', 'WYG', '005-25a' );" name="005-25a" class="pb">[005-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8041:8063'>　　之易伏生本經斯其所以為無忌憚之尤者也</span><br/>
<span class='tline' id='l441' data-llen='8063:8069'>　洮頮水</span><br/>
<span class='tline' id='l442' data-llen='8069:8092'>　　頮説文作沫云古文作頮説文之所稱古文者謂</span><br/>
<span class='tline' id='l443' data-llen='8092:8102'>　　馬鄭等所傳者</span><br/>
<span class='tline' id='l444' data-llen='8102:8108'>　慿玉几</span><br/>
<span class='tline' id='l445' data-llen='8108:8127'>　　説文慿作凭云依倚也字林同父氷反</span><br/>
<span class='tline' id='l446' data-llen='8127:8134'>　在後之詷</span><br/>
<span class='tline' id='l447' data-llen='8134:8149'>　　馬本如此云共也晋人作侗</span><br/>
<span class='tline' id='l448' data-llen='8149:8176'><a onclick="displayPageImage('KR1b0038', 'WYG', '005-25b' );" name="005-25b" class="pb">[005-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8176:8182'>　成王崩</span><br/>
<span class='tline' id='l450' data-llen='8182:8202'>　　馬本如此注安民立政曰成晋人無成字</span><br/>
<span class='tline' id='l451' data-llen='8202:8209'>　四人騏弁</span><br/>
<span class='tline' id='l452' data-llen='8209:8233'>　　馬本騏青黑色也晋人作綦從鄭王本也鄭𤣥云</span><br/>
<span class='tline' id='l453' data-llen='8233:8248'>　　青黑曰綦王肅云綦赤黑色</span><br/>
<span class='tline' id='l454' data-llen='8248:8258'>　王三宿三祭三詫</span><br/>
<span class='tline' id='l455' data-llen='8258:8281'>　　馬本詫下故反奠爵説文同字亦作宅晋人作咤</span><br/>
<span class='tline' id='l456' data-llen='8281:8304'>　　王肅亦以咤為三奠爵鄭云徐行前曰肅却行曰</span><br/>
<span class='tline' id='l457' data-llen='8304:8331'><a onclick="displayPageImage('KR1b0038', 'WYG', '005-26a' );" name="005-26a" class="pb">[005-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='8331:8348'>　　咤王徐行前三祭又三却復本位</span><br/>
<span class='tline' id='l459' data-llen='8348:8357'>　康王之誥小序</span><br/>
<span class='tline' id='l460' data-llen='8357:8380'>　　　正義伏生以此篇合於顧命共為一篇後人知</span><br/>
<span class='tline' id='l461' data-llen='8380:8403'>　　　其不可分而為二馬鄭王本此篇自高祖寡命</span><br/>
<span class='tline' id='l462' data-llen='8403:8426'>　　　以上内於顧命之篇王若曰以下始為康王之</span><br/>
<span class='tline' id='l463' data-llen='8426:8449'>　　　誥諸侯告王王報誥諸侯而使告報異篇失其</span><br/>
<span class='tline' id='l464' data-llen='8449:8456'>　　　義也</span><br/>
<span class='tline' id='l465' data-llen='8456:8469'>　　成王崩康王既尸天子</span><br/>
<span class='tline' id='l466' data-llen='8469:8496'><a onclick="displayPageImage('KR1b0038', 'WYG', '005-26b' );" name="005-26b" class="pb">[005-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='8496:8513'>　　　馬本如此晋人無成王崩三字</span><br/>
<span class='tline' id='l468' data-llen='8513:8520'>　　王若曰</span><br/>
<span class='tline' id='l469' data-llen='8520:8543'>　　　馬鄭王本從此以下為康王之誥又云與顧命</span><br/>
<span class='tline' id='l470' data-llen='8543:8561'>　　　差異叙歐陽大小夏侯同為顧命</span><br/>
<span class='tline' id='l471' data-llen='8561:8565'>吕刑</span><br/>
<span class='tline' id='l472' data-llen='8565:8572'>　鴟義姦宄</span><br/>
<span class='tline' id='l473' data-llen='8572:8586'>　　馬云鴟輕也義本亦作誼</span><br/>
<span class='tline' id='l474' data-llen='8586:8595'>　皇帝清問下民</span><br/>
<span class='tline' id='l475' data-llen='8595:8622'><a onclick="displayPageImage('KR1b0038', 'WYG', '005-27a' );" name="005-27a" class="pb">[005-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='8622:8645'>　　古文作君帝孔頴達曰君宜作皇後又曰君帝帝</span><br/>
<span class='tline' id='l477' data-llen='8645:8651'>　　堯也</span><br/>
<span class='tline' id='l478' data-llen='8651:8658'>　折民惟刑</span><br/>
<span class='tline' id='l479' data-llen='8658:8672'>　　馬鄭王皆音悊馬云智也</span><br/>
<span class='tline' id='l480' data-llen='8672:8680'>　于有邦有土</span><br/>
<span class='tline' id='l481' data-llen='8680:8695'>　　馬本如此于於也晋人作吁</span><br/>
<span class='tline' id='l482' data-llen='8695:8702'>　惟貨惟求</span><br/>
<span class='tline' id='l483' data-llen='8702:8717'>　　馬云有求請賕也晋人作來</span><br/>
<span class='tline' id='l484' data-llen='8717:8744'><a onclick="displayPageImage('KR1b0038', 'WYG', '005-27b' );" name="005-27b" class="pb">[005-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='8744:8753'>　文侯之命小序</span><br/>
<span class='tline' id='l486' data-llen='8753:8762'>　　王賜晋文侯</span><br/>
<span class='tline' id='l487' data-llen='8762:8781'>　　　馬本如此晋人王上有平字賜作錫</span><br/>
<span class='tline' id='l488' data-llen='8781:8788'>　　父義和</span><br/>
<span class='tline' id='l489' data-llen='8788:8812'>　　　馬云能以義和諸侯本祚誼鄭𤣥讀義為儀儀</span><br/>
<span class='tline' id='l490' data-llen='8812:8826'>　　　仇皆匹也故名仇字儀</span><br/>
<span class='tline' id='l491' data-llen='8826:8830'>費誓</span><br/>
<span class='tline' id='l492' data-llen='8830:8837'>　東郊不開</span><br/>
<span class='tline' id='l493' data-llen='8837:8864'><a onclick="displayPageImage('KR1b0038', 'WYG', '005-28a' );" name="005-28a" class="pb">[005-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='8864:8877'>　　舊讀皆作開馬本作闢</span><br/>
<span class='tline' id='l495' data-llen='8877:8881'>秦誓</span><br/>
<span class='tline' id='l496' data-llen='8881:8890'>　惟截截善偏言</span><br/>
<span class='tline' id='l497' data-llen='8890:8913'>　　馬本如此云截截辭語截削省要也偏少也辭約</span><br/>
<span class='tline' id='l498' data-llen='8913:8930'>　　損明大辨佞之人晋人作諞音辨</span><br/>
<span class='tline' id='l499' data-llen='8930:8933'>　</span><br/>
<span class='tline' id='l500' data-llen='8933:8936'>　</span><br/>
<span class='tline' id='l501' data-llen='8936:8939'>　</span><br/>
<span class='tline' id='l502' data-llen='8939:8966'><a onclick="displayPageImage('KR1b0038', 'WYG', '005-28b' );" name="005-28b" class="pb">[005-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='8966:8969'>　</span><br/>
<span class='tline' id='l504' data-llen='8969:8972'>　</span><br/>
<span class='tline' id='l505' data-llen='8972:8975'>　</span><br/>
<span class='tline' id='l506' data-llen='8975:8978'>　</span><br/>
<span class='tline' id='l507' data-llen='8978:8981'>　</span><br/>
<span class='tline' id='l508' data-llen='8981:8984'>　</span><br/>
<span class='tline' id='l509' data-llen='8984:8987'>　</span><br/>
<span class='tline' id='l510' data-llen='8987:8996'>　尚書考異卷五</span><br/>
</p>
<p><br/>
</p>
  </div>
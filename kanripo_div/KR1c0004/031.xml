<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0004', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:211'>　　原任刑部侍郎<span class='krp-note'>臣/</span>勵宗萬謹言昔孔子刪詩以授</span><br/>
<span class='tline' id='l9' data-llen='211:234'>　　子夏而小序傳焉漢世詩有四家齊魯韓先立學</span><br/>
<span class='tline' id='l10' data-llen='234:257'>　　官平帝時毛詩始立鄭氏箋之厥後齊詩久亡魯</span><br/>
<span class='tline' id='l11' data-llen='257:280'>　　詩不過江東韓詩雖存無有傳者厯晉至隋毛鄭</span><br/>
<span class='tline' id='l12' data-llen='280:303'>　　大行唐孔頴逹奉詔作疏據全緩何允舒瑗劉軌</span><br/>
<span class='tline' id='l13' data-llen='303:326'>　　思劉醜劉焯劉炫等本刪繁増簡而成書趙乾壽</span><br/>
<span class='tline' id='l14' data-llen='326:349'>　　賈普曜等覆正之學者尊奉無敢異議迄於有宋</span><br/>
<span class='tline' id='l15' data-llen='349:372'>　　劉敞歐陽修王安石蘇轍始用已意有所發明然</span><br/>
<span class='tline' id='l16' data-llen='372:398'><a onclick="displayPageImage('KR1c0004', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='398:421'>　　大程子吕祖謙猶主序說獨朱子手定集註一書</span><br/>
<span class='tline' id='l18' data-llen='421:444'>　　於是李樗張栻戴溪嚴粲諸人雖各自名家咸宗</span><br/>
<span class='tline' id='l19' data-llen='444:467'>　　朱氏迨何基受業黄幹親得其傳王柏金履祥許</span><br/>
<span class='tline' id='l20' data-llen='467:490'>　　謙授受相承四傳無間而毛傳鄭箋其傳習之者</span><br/>
<span class='tline' id='l21' data-llen='490:513'>　　罕有其人矣夫毛鄭二學極其廣博其不合于經</span><br/>
<span class='tline' id='l22' data-llen='513:536'>　　者自不能免然去古未逺定有師承故鄭樵謂其</span><br/>
<span class='tline' id='l23' data-llen='536:559'>　　與尚書左傳國語儀禮孟子合者確乎可據而馬</span><br/>
<span class='tline' id='l24' data-llen='559:582'>　　端臨亦云雅頌之序可廢十五國風之序不可廢</span><br/>
<span class='tline' id='l25' data-llen='582:608'><a onclick="displayPageImage('KR1c0004', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='608:619'>　　也<span class='krp-note'>臣/</span>等奉</span><br/>
<span class='tline' id='l27' data-llen='619:642'>勅校刋謹採諸經史先儒論說中有可疏通證明者用</span><br/>
<span class='tline' id='l28' data-llen='642:664'>　　以參訂其同異而各附卷末云<span class='krp-note'>臣/</span>謹識</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0004', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩注疏卷十三</span><br/>
<span class='tline' id='l10' data-llen='200:220'>　　漢鄭氏箋　唐陸徳明音義　孔頴逹疏</span><br/>
<span class='tline' id='l11' data-llen='220:225'>　國風</span><br/>
<span class='tline' id='l12' data-llen='225:230'>　　檜</span><br/>
<span class='tline' id='l13' data-llen='230:253'>　序羔裘大夫以道去其君也國小而迫君不用道好</span><br/>
<span class='tline' id='l14' data-llen='253:276'>　絜其衣服逍遥遊燕而不能自强於政治故作是詩</span><br/>
<span class='tline' id='l15' data-llen='276:299'>　也箋以道去其君者三諫不從待放於郊得玦乃去</span><br/>
<span class='tline' id='l16' data-llen='299:325'><a onclick="displayPageImage('KR1c0004', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='325:371'>　音義<span class='krp-note'>好呼報反下注同治直/吏反下注同玦古穴反</span>疏<span class='krp-note'>正義曰作羔裘詩者/言大夫以道去其君</span></span><br/>
<span class='tline' id='l18' data-llen='371:417'>　<span class='krp-note'>也謂檜之大夫見君有不可之行乃盡忠以諫諫而/不從即待放於郊得玦乃去此是以道理去君也由</span></span><br/>
<span class='tline' id='l19' data-llen='417:463'>　<span class='krp-note'>檜國既小而廹於大國君不能用人君之道以理其/國家而徒好修絜其衣服逍遥遊戲而燕樂而不能</span></span><br/>
<span class='tline' id='l20' data-llen='463:509'>　<span class='krp-note'>用心自强於政治之事大夫見其如是故諫之而不/從故去之臣之將去待放於郊當待放之時思君之</span></span><br/>
<span class='tline' id='l21' data-llen='509:555'>　<span class='krp-note'>惡而作是羔裘之詩言已去君之意也序言以道去/其君既已舍君而去經云豈不爾思其意猶尚思君</span></span><br/>
<span class='tline' id='l22' data-llen='555:601'>　<span class='krp-note'>明已棄君而去待放未絶之時作此詩也大夫去君/必是諌而不從詩之所陳即諌君之意首章二章上</span></span><br/>
<span class='tline' id='l23' data-llen='601:647'>　<span class='krp-note'>二句言君變易衣服以翺翔逍遥卒章上二句言其/裘色之羙是其好絜遊宴不强政治也三章下二句</span></span><br/>
<span class='tline' id='l24' data-llen='647:693'>　<span class='krp-note'>皆言思君失道為之憂悼是以道去君之事也以詩/為去君而作故序先言以道去君也箋正義曰言以</span></span><br/>
<span class='tline' id='l25' data-llen='693:719'><a onclick="displayPageImage('KR1c0004', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='719:765'>　<span class='krp-note'>道去君則大夫正法有去君之道春秋莊二十四年/戎侵曹曹羈出奔陳公羊傳曰曹無大夫何以書賢</span></span><br/>
<span class='tline' id='l27' data-llen='765:811'>　<span class='krp-note'>也何賢乎曹羈戎将侵曹曹羈諫曰戎衆而無義請/君勿自敵也曹伯曰不可三諫不從遂去之故君子</span></span><br/>
<span class='tline' id='l28' data-llen='811:857'>　<span class='krp-note'>以為得君臣之義也曲禮下云為人臣之禮不顯諫/三諫不聼於禮得去也喪服齊衰三月章曰為舊君</span></span><br/>
<span class='tline' id='l29' data-llen='857:905'>　<span class='krp-note'>𫝊曰大夫以道去君而猶未絶春秋宣元年晉放其/大夫胥甲父于衛公羊𫝊曰近正也其為近正奈何</span></span><br/>
<span class='tline' id='l30' data-llen='905:952'>　<span class='krp-note'>古者大夫已去三年待放君放之非也大夫待放正/也是三諫不從有待放之禮宣二年榖梁𫝊稱趙盾</span></span><br/>
<span class='tline' id='l31' data-llen='952:998'>　<span class='krp-note'>諫靈公公不聼出亡至於郊趙盾諫之出至郊而舍/明大夫待放在於郊也得玦乃去者謂君與之決别</span></span><br/>
<span class='tline' id='l32' data-llen='998:1044'>　<span class='krp-note'>任其去然後去也荀卿書云聘士以圭復士以璧召/人以瑗絶人以玦反絶以環范寗榖梁注君賜之環</span></span><br/>
<span class='tline' id='l33' data-llen='1044:1090'>　<span class='krp-note'>則還賜之玦則往用荀卿之言以為說則君與之決/别之時或當賜之以玦也曲禮云大夫去國踰境為</span></span><br/>
<span class='tline' id='l34' data-llen='1090:1116'><a onclick="displayPageImage('KR1c0004', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1116:1163'>　<span class='krp-note'>壇位嚮國而哭三月而復服此箋云待放於郊禮記/言踰境公羊𫝊言待放三年禮記言三月者禮記所</span></span><br/>
<span class='tline' id='l36' data-llen='1163:1209'>　<span class='krp-note'>言謂既得玦之後行此禮而後去非待放時也首章/言狐裘以朝謂視路門外之朝也二章云狐裘在堂</span></span><br/>
<span class='tline' id='l37' data-llen='1209:1255'>　<span class='krp-note'>謂在路寝之堂也視朝之服即服之於路寝不更易/服玉藻云君朝服以日視朝於内朝退適路寝聼政</span></span><br/>
<span class='tline' id='l38' data-llen='1255:1301'>　<span class='krp-note'>聼政服視朝之服是在朝在堂同服羔裘今檜君變/易衣服用狐裘在朝因用狐裘在堂故首章言在朝</span></span><br/>
<span class='tline' id='l39' data-llen='1301:1347'>　<span class='krp-note'>二章言在堂上二章唯言變易常禮未言好絜之事/故卒章言羔裘之羙如脂膏之色羔裘既羙則狐裘</span></span><br/>
<span class='tline' id='l40' data-llen='1347:1365'>　<span class='krp-note'>亦羙可知故不/復説狐裘之羙</span></span><br/>
<span class='tline' id='l41' data-llen='1365:1389'>羔裘逍遥狐裘以朝𫝊羔裘以遊燕狐裘以適朝箋云</span><br/>
<span class='tline' id='l42' data-llen='1389:1412'>諸侯之朝服緇衣羔裘大蜡而息民則有黄衣狐裘今</span><br/>
<span class='tline' id='l43' data-llen='1412:1438'><a onclick="displayPageImage('KR1c0004', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1438:1461'>以朝服燕祭服朝是其好絜衣服也先言燕後言朝見</span><br/>
<span class='tline' id='l45' data-llen='1461:1485'>君之志不能自强於政治豈不爾思勞心忉忉𫝊國無</span><br/>
<span class='tline' id='l46' data-llen='1485:1508'>政令使我心勞箋云爾女也三諫不從待放而去思君</span><br/>
<span class='tline' id='l47' data-llen='1508:1546'>如是心忉忉然音義<span class='krp-note'>朝直遥反注同下篇注亦同蜡仕/詐反祭名也見賢遍反忉音刀</span></span><br/>
<span class='tline' id='l48' data-llen='1546:1592'>疏<span class='krp-note'>正義曰言檜君好絜衣服不脩政事羔裘是適朝之/常服今服之以逍遥狐裘是息民之祭服今服之以</span></span><br/>
<span class='tline' id='l49' data-llen='1592:1639'><span class='krp-note'>在朝言其志好鮮絜變易常服也好絜如是大夫諫而/不聼待放於郊思君之惡言我豈不於爾思乎我誠思</span></span><br/>
<span class='tline' id='l50' data-llen='1639:1686'><span class='krp-note'>之君之惡如是使我心忉忉然而憂也逍遥遊燕之事/輕視朝聼政之事重今先言燕後言朝者見君不能自</span></span><br/>
<span class='tline' id='l51' data-llen='1686:1733'><span class='krp-note'>强於政治唯好逍遥忽於聼政故後言朝也箋正義曰/玉藻云諸侯朝服以日視朝於内朝是諸侯視朝之服</span></span><br/>
<span class='tline' id='l52' data-llen='1733:1759'><a onclick="displayPageImage('KR1c0004', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1759:1808'><span class='krp-note'>名曰朝服也士冠禮云主人𤣥冠朝服緇帶素韠注云/𤣥冠委貎朝服者十五升布衣而素裳不言色者衣與</span></span><br/>
<span class='tline' id='l54' data-llen='1808:1857'><span class='krp-note'>冠同色是朝服衣色𤣥𤣥即緇色之小别論語説孔子/之服云緇衣羔裘玉藻亦云羔裘緇衣以裼之是羔裘</span></span><br/>
<span class='tline' id='l55' data-llen='1857:1906'><span class='krp-note'>裼用緇衣明其上正服亦緇色也論語又曰羔裘𤣥冠/不以弔是羔裘所用配𤣥冠羔裘之上必用緇布衣為</span></span><br/>
<span class='tline' id='l56' data-llen='1906:1954'><span class='krp-note'>裼裼衣之上正服亦是緇色又與𤣥冠相配明是朝服/可知故云諸侯之朝服緇衣羔裘也人君以嵗事成熟</span></span><br/>
<span class='tline' id='l57' data-llen='1954:2001'><span class='krp-note'>搜索羣神而報祭之謂之大蜡又臘祭先祖五祀因令/民得大飲農事休息謂之息民於大蜡之後作息民之</span></span><br/>
<span class='tline' id='l58' data-llen='2001:2048'><span class='krp-note'>祭其時則有黄衣狐裘也大蜡之祭與息民異也息民/用黄衣狐裘大蜡則皮弁素服二者不同矣以其大蜡</span></span><br/>
<span class='tline' id='l59' data-llen='2048:2095'><span class='krp-note'>之後始作息民之祭息民大蜡同月其事相次故連言/之耳知者郊特牲云蜡也者索也嵗十二月合聚萬物</span></span><br/>
<span class='tline' id='l60' data-llen='2095:2142'><span class='krp-note'>而索饗之也皮弁素服而祭素服以送終也葛帶榛杖/喪殺也是大蜡之祭用素服也郊特牲既説蜡祭其下</span></span><br/>
<span class='tline' id='l61' data-llen='2142:2168'><a onclick="displayPageImage('KR1c0004', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2168:2215'><span class='krp-note'>又云黄衣黄冠而祭息田夫也注云祭謂既蜡臘先祖/五祀也於是勞農以休息之是息民之祭用黄衣也論</span></span><br/>
<span class='tline' id='l63' data-llen='2215:2262'><span class='krp-note'>語説孔子之服云黄衣狐裘玉藻云狐裘黄衣以裼之/以此知大蜡息民則有黄衣狐裘也案玉藻云君衣狐</span></span><br/>
<span class='tline' id='l64' data-llen='2262:2310'><span class='krp-note'>白裘錦衣以禓之又曰錦衣狐裘諸侯之服然則諸侯/有狐白裘矣又曰君子狐青裘豹褎𤣥綃衣以禓之則</span></span><br/>
<span class='tline' id='l65' data-llen='2310:2357'><span class='krp-note'>禮又有狐青裘矣此經直云狐裘何知非狐白狐青而/必知是黄衣狐裘者以諸侯之服狐白裘唯在天子之</span></span><br/>
<span class='tline' id='l66' data-llen='2357:2404'><span class='krp-note'>朝耳在國視朝之服則素衣麑裘無狐白裘矣若檜君/用狐白以朝則違禮僭上非徒好絜而已序不應直云</span></span><br/>
<span class='tline' id='l67' data-llen='2404:2451'><span class='krp-note'>好絜以此知非狐白也玉藻言君子狐青裘者注云君/子大夫士也天官司裘云季秋獻功裘以待頒賜注云</span></span><br/>
<span class='tline' id='l68' data-llen='2451:2498'><span class='krp-note'>功裘人功微麤謂狐青麑裘之属然則狐青乃是人功/麤惡之裘檜君好絜必不服之矣孔子仕魯朝論語説</span></span><br/>
<span class='tline' id='l69' data-llen='2498:2545'><span class='krp-note'>孔子之服緇衣羔裘與黄衣狐裘其文相對明此羔裘/狐裘亦是緇衣黄衣之裘故知羔裘是視朝之服狐裘</span></span><br/>
<span class='tline' id='l70' data-llen='2545:2571'><a onclick="displayPageImage('KR1c0004', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2571:2618'><span class='krp-note'>是息民祭服也檜君志在遊燕祭服尊於朝服既用祭/服以朝又用朝服以燕是其好絜衣服也逍遥翺翔是</span></span><br/>
<span class='tline' id='l72' data-llen='2618:2665'><span class='krp-note'>遊戲燕樂故言燕耳非謂行燕禮與羣臣燕也禮記云/燕朝服於寝若依法設燕則服羔裘可矣今用以遊燕</span></span><br/>
<span class='tline' id='l73' data-llen='2665:2713'><span class='krp-note'>故大夫刺之遊燕之服於禮無文不過用𤣥端深衣而/已必不得用朝服故刺其服羔裘也事有大小今朝事</span></span><br/>
<span class='tline' id='l74' data-llen='2713:2760'><span class='krp-note'>重燕事輕作者先言燕後言朝見君之志不能自强於/政治故也序云以道去其君則此臣已棄君去若其已</span></span><br/>
<span class='tline' id='l75' data-llen='2760:2799'><span class='krp-note'>得玦之後則於君臣義絶不應復思故知此/是三諌不從待放而去之時思君而心勞也</span></span><br/>
<span class='tline' id='l76' data-llen='2799:2822'>羔裘翺翔狐裘在堂傳堂公堂也箋云翺翔猶逍遥也</span><br/>
<span class='tline' id='l77' data-llen='2822:2862'>豈不爾思我心憂傷疏<span class='krp-note'>𫝊正義曰七月云躋彼公堂謂/飲酒於學故𫝊以公堂為學校</span></span><br/>
<span class='tline' id='l78' data-llen='2862:2909'><span class='krp-note'>此云公堂與彼異也何則此刺不能自强於政治則在/朝在堂皆是政治之事上言以朝謂日出視朝此云在</span></span><br/>
<span class='tline' id='l79' data-llen='2909:2935'><a onclick="displayPageImage('KR1c0004', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2935:2982'><span class='krp-note'>堂謂正寢之堂人君日出視朝乃退適路寝以聼大夫/所治之政二者於禮同服羔裘今檜君皆用狐裘故二</span></span><br/>
<span class='tline' id='l81' data-llen='2982:2992'><span class='krp-note'>章各舉/其一</span></span><br/>
<span class='tline' id='l82' data-llen='2992:3016'>羔裘如膏日出有曜𫝊日出照曜然後見其如膏豈不</span><br/>
<span class='tline' id='l83' data-llen='3016:3045'>爾思中心是悼𫝊悼動也箋云悼猶哀傷也音義<span class='krp-note'>膏古/報反</span></span><br/>
<span class='tline' id='l84' data-llen='3045:3094'><span class='krp-note'>曜羊/照反</span>疏<span class='krp-note'>正義曰上言變易衣裘此言裘色鮮羙檜君所/服羔裘衣色潤澤如脂膏然日出有光照曜之</span></span><br/>
<span class='tline' id='l85' data-llen='3094:3141'><span class='krp-note'>時觀其裘色如脂膏也君既好絜如是大夫諌而不用/将欲去之乃言豈不於爾思乎我誠思之思君之惡如</span></span><br/>
<span class='tline' id='l86' data-llen='3141:3175'><span class='krp-note'>是中心於是悼傷之𫝊正義曰哀悼/者心神震動故為動也與箋哀傷同</span></span><br/>
<span class='tline' id='l87' data-llen='3175:3186'>　　羔裘三章章四句</span><br/>
<span class='tline' id='l88' data-llen='3186:3212'><a onclick="displayPageImage('KR1c0004', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3212:3235'>　序素冠刺不能三年也箋喪禮子為父父卒為母皆</span><br/>
<span class='tline' id='l90' data-llen='3235:3269'>　三年時人恩薄禮廢不能行也音義<span class='krp-note'>為于偽/反下同</span>疏<span class='krp-note'>箋正/義曰</span></span><br/>
<span class='tline' id='l91' data-llen='3269:3315'>　<span class='krp-note'>喪服子為父斬衰三年父卒為母齊衰三年此言不/能三年不言齊斬之異故兩舉以充之喪禮諸侯為</span></span><br/>
<span class='tline' id='l92' data-llen='3315:3361'>　<span class='krp-note'>天子父為長子妻為夫妾為君皆三年此箋獨言父/母者以詩人所責當責其尊親至極而不能從禮耳</span></span><br/>
<span class='tline' id='l93' data-llen='3361:3407'>　<span class='krp-note'>故知主為父母父母尚不能三年其餘亦不能三年/可知矣首章傳曰素冠練冠禮三年之䘮十三月而</span></span><br/>
<span class='tline' id='l94' data-llen='3407:3453'>　<span class='krp-note'>練則此練冠是十三月而練服也二章傳曰素冠故/素衣則素衣與冠同時亦既練之衣是上二章同思</span></span><br/>
<span class='tline' id='l95' data-llen='3453:3499'>　<span class='krp-note'>既練之人卒章庶見素韠案喪服斬哀有衰裳絰帶/而已不言其韠擅弓説既練之服云練衣黄裏縓緣</span></span><br/>
<span class='tline' id='l96' data-llen='3499:3545'>　<span class='krp-note'>要絰繩屨角瑱鹿裘亦不言有韠則喪服始終皆無/韠矣禮大祥祭服朝服縞冠朝服之制緇衣素裳禮</span></span><br/>
<span class='tline' id='l97' data-llen='3545:3571'><a onclick="displayPageImage('KR1c0004', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3571:3617'>　<span class='krp-note'>韠從裳色素韠是大祥祭服之韠然則毛意亦以卒/章思大祥之人也作者以時人皆不能行三年之䘮</span></span><br/>
<span class='tline' id='l99' data-llen='3617:3663'>　<span class='krp-note'>故從初嚮末而思之有不到大祥者故上二章思既/練之人皆不能三年故卒章思祥祭之人事之次也</span></span><br/>
<span class='tline' id='l100' data-llen='3663:3709'>　<span class='krp-note'>鄭以首章思見既祥之後素縞之冠下二章思見祥/祭之服素冠素韠以時人不能行三年之䘮先思長</span></span><br/>
<span class='tline' id='l101' data-llen='3709:3728'>　<span class='krp-note'>逺之服故先思祥/後卻思祥時也</span></span><br/>
<span class='tline' id='l102' data-llen='3728:3752'>庶見素冠兮棘人欒欒兮𫝊庶幸也素冠練冠也棘急</span><br/>
<span class='tline' id='l103' data-llen='3752:3775'>也欒欒瘠貎箋云喪禮既祥祭而縞冠素紕時人皆解</span><br/>
<span class='tline' id='l104' data-llen='3775:3798'>緩無三年之恩於其父母而廢其喪禮故覬幸一見素</span><br/>
<span class='tline' id='l105' data-llen='3798:3822'>冠急於哀戚之人形貎欒欒然膄瘠也勞心慱慱兮𫝊</span><br/>
<span class='tline' id='l106' data-llen='3822:3848'><a onclick="displayPageImage('KR1c0004', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3848:3879'>慱慱憂勞也箋云勞心者憂不得見音義<span class='krp-note'>欒力端反瘠/情昔反縞古</span></span><br/>
<span class='tline' id='l108' data-llen='3879:3927'><span class='krp-note'>老反紕婢移反解佳賣反覬音冀/膄本亦作瘦所救反慱徒端反</span>疏<span class='krp-note'>正義曰毛以為時/人不能行三年之</span></span><br/>
<span class='tline' id='l109' data-llen='3927:3974'><span class='krp-note'>䘮亦有練後即除服者故君子言已幸望得見服既練/之素冠兮用情急於哀慼之人其形貎欒欒然膄瘠者</span></span><br/>
<span class='tline' id='l110' data-llen='3974:4021'><span class='krp-note'>兮今無此人可見使我勤勞其心慱慱然而憂之兮鄭/以素冠為既祥素紕之冠思見既祥之人其文義則同</span></span><br/>
<span class='tline' id='l111' data-llen='4021:4070'><span class='krp-note'>𫝊正義曰庶幸釋言文𫝊以刺不行喪禮而思見素冠/則素冠是䘮服之冠也若練前已無此冠則是本不為</span></span><br/>
<span class='tline' id='l112' data-llen='4070:4117'><span class='krp-note'>服不得云不能三年若在大祥之後則三年已終於禮/自除非所當刺今作者思見素冠則知此素冠者是既</span></span><br/>
<span class='tline' id='l113' data-llen='4117:4164'><span class='krp-note'>練之後大祥之前冠也素白也此冠練布使熟其色益/白是以謂之素焉實是祥前之冠而謂之練冠者以喪</span></span><br/>
<span class='tline' id='l114' data-llen='4164:4211'><span class='krp-note'>禮至朞而練至祥乃除練後常服此冠故為練冠也棘/急也釋言文彼棘作戒音義同身服喪服情急哀慼者</span></span><br/>
<span class='tline' id='l115' data-llen='4211:4237'><a onclick="displayPageImage('KR1c0004', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4237:4285'><span class='krp-note'>其人必膄故以欒欒為膄瘠之貎定本毛無膄字箋正/義曰鄭以練冠者練布為之而經𫝊之言素者皆謂白</span></span><br/>
<span class='tline' id='l117' data-llen='4285:4332'><span class='krp-note'>絹未有以布為素者則知素冠非練也且時人不行三/年之喪當先思長逺之服何得先思其近乃思其逺又</span></span><br/>
<span class='tline' id='l118' data-llen='4332:4379'><span class='krp-note'>不能三年者當謂三年將終少月日耳若全不見練冠/便是朞既釋服三年之喪纔行其半違禮甚矣何止刺</span></span><br/>
<span class='tline' id='l119' data-llen='4379:4427'><span class='krp-note'>於不能行三年也故易𫝊以素冠為既祥之冠玉藻曰/縞冠素紕既祥之冠也注云紕縁邊也既祥祭而服之</span></span><br/>
<span class='tline' id='l120' data-llen='4427:4475'><span class='krp-note'>也是喪禮既祥而縞冠素紕也間𫝊注云黒經白緯曰/縞其冠用縞以素為紕故謂之素冠也時人皆解惰舒</span></span><br/>
<span class='tline' id='l121' data-llen='4475:4523'><span class='krp-note'>緩廢於喪禮故作者覬幸見此素冠哀慼之人形貎膄/瘠王肅亦以素冠為大祥之冠孫毓以箋説為長𫝊正</span></span><br/>
<span class='tline' id='l122' data-llen='4523:4537'><span class='krp-note'>義曰慱慱憂/勞釋訓文</span></span><br/>
<span class='tline' id='l123' data-llen='4537:4561'>庶見素衣兮𫝊素冠故素衣也箋云除成喪者其祭也</span><br/>
<span class='tline' id='l124' data-llen='4561:4587'><a onclick="displayPageImage('KR1c0004', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4587:4610'>朝服縞冠朝服緇衣素裳然則此言素衣者謂素裳也</span><br/>
<span class='tline' id='l126' data-llen='4610:4633'>我心傷悲兮聊與子同歸兮傳願見有禮之人與之同</span><br/>
<span class='tline' id='l127' data-llen='4633:4656'>歸箋云聊猶且也且與子同歸欲之其家觀其居處疏</span><br/>
<span class='tline' id='l128' data-llen='4656:4703'><span class='krp-note'>正義曰毛以為作者言已幸得見既練之素衣兮今無/可見使我心傷悲兮若得見之願與子同歸於家兮言</span></span><br/>
<span class='tline' id='l129' data-llen='4703:4750'><span class='krp-note'>欲與共歸已家鄭以為幸得見祥祭之素衣兮今無可/見使我心傷悲兮若得見之且欲與子同歸於子之家</span></span><br/>
<span class='tline' id='l130' data-llen='4750:4798'><span class='krp-note'>兮以其身既能得禮則居處亦應有法故欲與歸彼家/而觀其居處𫝊正義曰以冠衣當上下相稱冠既練則</span></span><br/>
<span class='tline' id='l131' data-llen='4798:4846'><span class='krp-note'>衣亦練故云素冠故素衣謂既練之後服此白布喪服/箋正義曰箋亦以素非布故以易𫝊也除成喪者其祭</span></span><br/>
<span class='tline' id='l132' data-llen='4846:4894'><span class='krp-note'>也朝服縞冠喪服小記文彼注云成成人也縞冠未純/吉是祥祭當服朝服士冠禮云主人𤣥冠朝服緇帶素</span></span><br/>
<span class='tline' id='l133' data-llen='4894:4920'><a onclick="displayPageImage('KR1c0004', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4920:4967'><span class='krp-note'>韠韠從裳色故大祥之祭其服以素為裳此言素衣者/謂素裳也裳而言衣衣是大名曲禮云兩手摳衣謂摳</span></span><br/>
<span class='tline' id='l135' data-llen='4967:5016'><span class='krp-note'>裳緝也是裳得稱衣故取衣為韻喪服小記唯據諸侯/若天子除喪則無文亦當服皮弁服𫝊正義曰𫝊訓聊</span></span><br/>
<span class='tline' id='l136' data-llen='5016:5063'><span class='krp-note'>為願同歸謂同歸已家然則下章言與子如一欲與之/為行如一亦與鄭異箋正義曰箋以庶見其人則是欲</span></span><br/>
<span class='tline' id='l137' data-llen='5063:5093'><span class='krp-note'>觀彼行不宜共歸己家故易𫝊/以為同歸彼人之家觀其居處</span></span><br/>
<span class='tline' id='l138' data-llen='5093:5116'>庶見素韠兮箋云祥祭朝服素韠者韠從裳色我心藴</span><br/>
<span class='tline' id='l139' data-llen='5116:5140'>結兮聊與子如一兮𫝊子夏三年之喪畢見於夫子援</span><br/>
<span class='tline' id='l140' data-llen='5140:5163'>琴而絃衎衎而樂作而曰先王制禮不敢不及夫子曰</span><br/>
<span class='tline' id='l141' data-llen='5163:5186'>君子也閔子騫三年之喪畢見於夫子援琴而絃切切</span><br/>
<span class='tline' id='l142' data-llen='5186:5212'><a onclick="displayPageImage('KR1c0004', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5212:5235'>而哀作而日先王制禮不敢過也夫子曰君子也子路</span><br/>
<span class='tline' id='l144' data-llen='5235:5258'>曰敢問何謂也夫子曰子夏哀己盡能引而致之於禮</span><br/>
<span class='tline' id='l145' data-llen='5258:5281'>故曰君子也閔子騫哀未盡能自割以禮故曰君子也</span><br/>
<span class='tline' id='l146' data-llen='5281:5304'>夫三年之喪賢者之所輕不肖者之所勉箋云聊與子</span><br/>
<span class='tline' id='l147' data-llen='5304:5337'>如一且欲與之居處觀其行也音義<span class='krp-note'>韠音畢藴紆粉反/夏户雅反下同見</span></span><br/>
<span class='tline' id='l148' data-llen='5337:5386'><span class='krp-note'>賢遍反下同援音袁下同衎苦旦/反樂音洛夫三音符其行下孟反</span>疏<span class='krp-note'>正義曰毛以為作/者言已幸望見祥</span></span><br/>
<span class='tline' id='l149' data-llen='5386:5433'><span class='krp-note'>祭之素韠兮今無可見使我心憂愁如藴結兮若有此/人我則願與子行如一兮愛其人欲同其行也鄭唯下</span></span><br/>
<span class='tline' id='l150' data-llen='5433:5482'><span class='krp-note'>一句言且與子共處如一兮欲與之聚居而觀其所行/餘同𫝊正義曰𫝊以此篇既終總三章之義舉此二人</span></span><br/>
<span class='tline' id='l151' data-llen='5482:5508'><a onclick="displayPageImage('KR1c0004', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5508:5555'><span class='krp-note'>之行者言三年之喪是聖人中制使賢與不肖共為此/行時不能三年故刺之肖似也不有所似謂愚人也擅</span></span><br/>
<span class='tline' id='l153' data-llen='5555:5602'><span class='krp-note'>弓云子夏既除喪而見夫子予之琴和之而不和彈之/而不成聲作而曰哀未忘也先王制禮而弗敢過彼説</span></span><br/>
<span class='tline' id='l154' data-llen='5602:5649'><span class='krp-note'>子夏之行與此正反一人不得並為此行二者必有一/誤或當父母異時鄭以毛公當有所憑據故不正其是</span></span><br/>
<span class='tline' id='l155' data-llen='5649:5694'><span class='krp-note'>非箋正義曰箋以作詩之人莫非賢者不須羡彼有/禮願與如一故以為且欲與之居處如一觀其行也</span></span><br/>
<span class='tline' id='l156' data-llen='5694:5705'>　　素冠三章章三句</span><br/>
<span class='tline' id='l157' data-llen='5705:5728'>　序隰有萇楚疾恣也國人疾其君之淫恣而思無情</span><br/>
<span class='tline' id='l158' data-llen='5728:5758'>　慾者也箋恣謂狡㹟淫戲不以禮也音義<span class='krp-note'>萇丈羊反/萇楚本草</span></span><br/>
<span class='tline' id='l159' data-llen='5758:5806'>　<span class='krp-note'>云一名羊腸一名羊桃恣姿刺反狡/古卯反㹟古快反夲亦作獪古外反</span>疏<span class='krp-note'>正義曰作隰/有萇楚詩者</span></span><br/>
<span class='tline' id='l160' data-llen='5806:5832'><a onclick="displayPageImage('KR1c0004', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5832:5878'>　<span class='krp-note'>主疾恣也檜國之人疾其君之滛邪恣極其情意而/不為君人之度故思樂見無情慾者定本直云疾其</span></span><br/>
<span class='tline' id='l162' data-llen='5878:5902'>　<span class='krp-note'>君之恣無滛字經三章/皆是思其無情慾之事</span></span><br/>
<span class='tline' id='l163' data-llen='5902:5926'>隰有萇楚猗儺其枝𫝊興也萇楚銚弋也猗儺柔順也</span><br/>
<span class='tline' id='l164' data-llen='5926:5949'>箋云銚弋之性始生正直及其長大則其枝猗儺而柔</span><br/>
<span class='tline' id='l165' data-llen='5949:5972'>順不妄尋蔓草木興者喻人少而端慤則長大無情慾</span><br/>
<span class='tline' id='l166' data-llen='5972:5996'>夭之沃沃樂子之無知𫝊天少也沃沃壯佼也箋云知</span><br/>
<span class='tline' id='l167' data-llen='5996:6019'>匹也疾君之恣故於人年少沃沃之時樂其無妃匹之</span><br/>
<span class='tline' id='l168' data-llen='6019:6063'>意音義<span class='krp-note'>猗於可反儺乃可反銚音遥長張文反下同蔓/音萬少詩照反下同夭於驕反沃烏毒反樂音</span></span><br/>
<span class='tline' id='l169' data-llen='6063:6090'><a onclick="displayPageImage('KR1c0004', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6090:6139'><span class='krp-note'>洛注下皆/同妃音配</span>疏<span class='krp-note'>正義曰此國人疾君淫恣情慾思得無情/慾之人言隰中有長楚之草始生正直及</span></span><br/>
<span class='tline' id='l171' data-llen='6139:6186'><span class='krp-note'>其長大其猗儺然枝條柔弱不妄尋蔓草木以興人於/少小之時能正直端慤雖長大亦不妄淫恣情慾故我</span></span><br/>
<span class='tline' id='l172' data-llen='6186:6233'><span class='krp-note'>今日於人夭夭然少壮沃沃壮佼之時樂得今是子之/無配匹之意若少小無配匹之意則長大不恣其情慾</span></span><br/>
<span class='tline' id='l173' data-llen='6233:6280'><span class='krp-note'>疾君淫恣故思此人傳正義曰萇楚銚弋釋草文舍人/曰萇楚一名銚弋本草云銚弋名羊桃郭璞曰今羊桃</span></span><br/>
<span class='tline' id='l174' data-llen='6280:6327'><span class='krp-note'>也或曰鬼桃葉似桃華白子如小麥亦似桃陸璣疏云/今羊桃是也葉長而狹華紫赤色其枝莖弱過一尺引</span></span><br/>
<span class='tline' id='l175' data-llen='6327:6374'><span class='krp-note'>蔓于草上今人以為汲灌重而善沒不如楊栁也近下/根刀切其皮著熱灰中脱之可韜筆管箋正義曰妄者</span></span><br/>
<span class='tline' id='l176' data-llen='6374:6421'><span class='krp-note'>謂非理相加蔓在傍之草木是為妄也不妄者謂不尋/蔓之也言銚弋從小至長不妄尋蔓草木少而端慤則</span></span><br/>
<span class='tline' id='l177' data-llen='6421:6468'><span class='krp-note'>長大無情慾者此謂十五六之時也已有所知性頗可/識無情慾者則猶端正謹慤則雖至長大亦無情慾知</span></span><br/>
<span class='tline' id='l178' data-llen='6468:6495'><a onclick="displayPageImage('KR1c0004', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6495:6542'><span class='krp-note'>此少而端慤非初生時者幼小之時則凡人皆無情慾/論語云人之生也直注云始生之性皆正直謂初生幼</span></span><br/>
<span class='tline' id='l180' data-llen='6542:6590'><span class='krp-note'>小之時悉皆正直人性皆同無可羡樂以此故知年少/者謂十五六時也𫝊正義曰桃之夭夭謂桃之少則知</span></span><br/>
<span class='tline' id='l181' data-llen='6590:6636'><span class='krp-note'>此夭謂人之少故云夭少也言其少壯而佼好也箋正/義曰知匹釋詁文下云無家無室故知此宜為匹也</span></span><br/>
<span class='tline' id='l182' data-llen='6636:6659'>隰有萇楚猗儺其華夭之沃沃樂子之無家箋云無家</span><br/>
<span class='tline' id='l183' data-llen='6659:6698'>謂無夫婦室家之道疏<span class='krp-note'>箋正義曰桓十八年左𫝊曰男/有室女有家謂男處妻之室女</span></span><br/>
<span class='tline' id='l184' data-llen='6698:6727'><span class='krp-note'>安夫之家夫婦二人共為家室/故謂夫婦家室之道為室家也</span></span><br/>
<span class='tline' id='l185' data-llen='6727:6746'>隰有萇椘猗儺其實夭之沃沃樂子之無室</span><br/>
<span class='tline' id='l186' data-llen='6746:6759'>　　隰有萇楚三章章四句</span><br/>
<span class='tline' id='l187' data-llen='6759:6786'><a onclick="displayPageImage('KR1c0004', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6786:6809'>　序匪風思周道也國小政亂憂及禍難而思周道焉</span><br/>
<span class='tline' id='l189' data-llen='6809:6855'>　音義<span class='krp-note'>難乃/旦反</span>疏<span class='krp-note'>正義曰作匪風詩者言思周道也以其/檜國既小政教又亂君子之人憂其將</span></span><br/>
<span class='tline' id='l190' data-llen='6855:6901'>　<span class='krp-note'>及禍難而思周道焉若使周道明盛必無喪亡之憂/故思之上二章言周道之滅念之而怛傷下章思得</span></span><br/>
<span class='tline' id='l191' data-llen='6901:6920'>　<span class='krp-note'>賢人輔周興道皆/是思周道之事</span></span><br/>
<span class='tline' id='l192' data-llen='6920:6944'>匪風發兮匪車偈兮𫝊發發飄風非有道之風偈偈疾</span><br/>
<span class='tline' id='l193' data-llen='6944:6968'>驅非有道之車顧瞻周道中心怛兮𫝊怛傷也下國之</span><br/>
<span class='tline' id='l194' data-llen='6968:6995'>亂周道滅也箋云周道周之政令也廻首曰顧音義<span class='krp-note'>偈/起</span></span><br/>
<span class='tline' id='l195' data-llen='6995:7044'><span class='krp-note'>竭反疾也驅丘遇反又/如字怛都逹反慘怛也</span>疏<span class='krp-note'>正義曰此時周道既滅風為/之變俗為之改言今日之風</span></span><br/>
<span class='tline' id='l196' data-llen='7044:7071'><a onclick="displayPageImage('KR1c0004', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7071:7118'><span class='krp-note'>非有道之風發發兮大暴疾今日之車非有道之車偈/偈然大輕嘌由周道廢滅故風車失常此周道在於前</span></span><br/>
<span class='tline' id='l198' data-llen='7118:7165'><span class='krp-note'>世既已往過今廻顧視此周道見其廢滅使我心中怛/然而傷之兮此風車失常非獨檜國但檜人傷之而作</span></span><br/>
<span class='tline' id='l199' data-llen='7165:7213'><span class='krp-note'>此詩耳𫝊正義曰蓼莪云飄飄發發下云匪風飄兮知/發發為飄風偈偈輕舉之貎故為疾驅傷周道之滅而</span></span><br/>
<span class='tline' id='l200' data-llen='7213:7260'><span class='krp-note'>云匪車匪風故知非有道之風非有道之車車者人所/乘駕也時世無道人無節度可得隨時改易風乃天地</span></span><br/>
<span class='tline' id='l201' data-llen='7260:7307'><span class='krp-note'>之氣亦為無道變者尚書洪範咎徴言政教之失能感/動上天十月之交稱爗爗震電為不善之徴是世無道</span></span><br/>
<span class='tline' id='l202' data-llen='7307:7354'><span class='krp-note'>則風雷變易怛者驚痛之言故為傷也言顧瞻周道則/周道已過廻首顧之故知於時下國之亂而周道滅下</span></span><br/>
<span class='tline' id='l203' data-llen='7354:7390'><span class='krp-note'>國謂諸侯對天子為下國周道周之政令/棄而不行是廢滅也定本無怛傷之訓</span></span><br/>
<span class='tline' id='l204' data-llen='7390:7414'>匪風飄兮匪車嘌兮𫝊廻風為飄嘌嘌無節度也顧瞻</span><br/>
<span class='tline' id='l205' data-llen='7414:7441'><a onclick="displayPageImage('KR1c0004', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7441:7476'>周道中心弔兮𫝊弔傷也音義<span class='krp-note'>飄符遥反又必遥反/嘌本又作票匹遥反</span>疏</span><br/>
<span class='tline' id='l207' data-llen='7476:7524'><span class='krp-note'>𫝊正義曰廻風為飄釋天文李巡曰廻風旋風也一曰/飄風别二名此章言風名上章言發發謂飄風行疾是</span></span><br/>
<span class='tline' id='l208' data-llen='7524:7561'><span class='krp-note'>一風也上章言疾車此言無節度車之遲/速當有鸞和之節由疾故無節亦與上同</span></span><br/>
<span class='tline' id='l209' data-llen='7561:7585'>誰能亨魚溉之釡鬵𫝊溉滌也鬵釡属亨魚煩則碎治</span><br/>
<span class='tline' id='l210' data-llen='7585:7608'>民煩則散知亨魚則知治民矣箋云誰能者言人偶能</span><br/>
<span class='tline' id='l211' data-llen='7608:7631'>割亨者誰將西歸懐之好音傳周道在乎西懐歸也箋</span><br/>
<span class='tline' id='l212' data-llen='7631:7654'>云誰將者亦言人偶能輔周道治民者也檜在周之東</span><br/>
<span class='tline' id='l213' data-llen='7654:7677'>故言西歸有能西仕於周者我則懐之以好音謂周之</span><br/>
<span class='tline' id='l214' data-llen='7677:7704'><a onclick="displayPageImage('KR1c0004', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7704:7746'>舊政令音義<span class='krp-note'>亨普庚反注同煑也溉本又作摡古愛反/釜符甫反鬵音尋又音岑説文云大釡也</span></span><br/>
<span class='tline' id='l216' data-llen='7746:7794'><span class='krp-note'>一曰鼎大上小下若甑曰/鬵音才今反滌庭歴反</span>疏<span class='krp-note'>正義曰此見周道既滅思/得有人輔之言誰能亨魚</span></span><br/>
<span class='tline' id='l217' data-llen='7794:7841'><span class='krp-note'>者乎有能亨魚者我則溉滌而與之釡鬵以興誰能西/歸輔周治民者乎有能輔周治民者我則歸之以周舊</span></span><br/>
<span class='tline' id='l218' data-llen='7841:7888'><span class='krp-note'>政令之好音恨當時之人無輔周者亨魚煩則碎治民/煩則㪚亨魚類於治民故以亨魚為喻溉者滌器之名</span></span><br/>
<span class='tline' id='l219' data-llen='7888:7935'><span class='krp-note'>溉之釡鬵欲歸與亨者之意歸之好音欲備具好音之/意釜鬵言溉亦歸與之而好音言歸亦備具之而互相</span></span><br/>
<span class='tline' id='l220' data-llen='7935:7983'><span class='krp-note'>曉𫝊正義曰大宗伯云祀大神則視滌濯少牢禮祭之/日雍人溉鼎廪人溉甑是溉滌皆洗器之名故云溉滌</span></span><br/>
<span class='tline' id='l221' data-llen='7983:8030'><span class='krp-note'>也釋器云䰝謂之鬵鬵鉹也孫炎曰關東謂甑為鬵涼/州謂甑為鉹郭璞引詩云溉之釡鬵然則鬵是甑非釜</span></span><br/>
<span class='tline' id='l222' data-llen='8030:8077'><span class='krp-note'>類亨魚用釡不用甑雙舉者以其俱是食器故連言耳/亨魚治民俱不欲煩知亨魚之道則知治民之道言治</span></span><br/>
<span class='tline' id='l223' data-llen='8077:8104'><a onclick="displayPageImage('KR1c0004', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8104:8151'><span class='krp-note'>民貴安静箋正義曰人偶者謂以人思尊偶之也論語/注人偶同位人偶之辭禮注云人偶相與為禮儀皆同</span></span><br/>
<span class='tline' id='l225' data-llen='8151:8199'><span class='krp-note'>也亨魚小伎誰或不能而云誰能者人偶此能割亨者/尊貴之若言人皆不能故云誰能也𫝊正義曰此詩為</span></span><br/>
<span class='tline' id='l226' data-llen='8199:8246'><span class='krp-note'>思周道欲得有人西歸則是將歸於周解其言西之意/於時檜在滎陽周都豐鎬周在於西故言西也釋言云</span></span><br/>
<span class='tline' id='l227' data-llen='8246:8293'><span class='krp-note'>懐來也來亦歸之義故得為歸也箋正義曰上以亨魚/為喻故知西歸者欲令人之輔周治民也若能仕周則</span></span><br/>
<span class='tline' id='l228' data-llen='8293:8325'><span class='krp-note'>當自知政令詩人欲歸之以好音者/愛其人欲贈之耳非謂彼不知也</span></span><br/>
<span class='tline' id='l229' data-llen='8325:8336'>　　匪風三章章四句</span><br/>
<span class='tline' id='l230' data-llen='8336:8350'>　檜國四篇十二章四十五句</span><br/>
<span class='tline' id='l231' data-llen='8350:8353'>　</span><br/>
<span class='tline' id='l232' data-llen='8353:8380'><a onclick="displayPageImage('KR1c0004', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8380:8383'>　</span><br/>
<span class='tline' id='l234' data-llen='8383:8386'>　</span><br/>
<span class='tline' id='l235' data-llen='8386:8389'>　</span><br/>
<span class='tline' id='l236' data-llen='8389:8392'>　</span><br/>
<span class='tline' id='l237' data-llen='8392:8395'>　</span><br/>
<span class='tline' id='l238' data-llen='8395:8398'>　</span><br/>
<span class='tline' id='l239' data-llen='8398:8401'>　</span><br/>
<span class='tline' id='l240' data-llen='8401:8411'>　毛詩注疏卷十三</span><br/>
<span class='tline' id='l242' data-llen='8434:8461'><a onclick="displayPageImage('KR1c0004', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l243' data-llen='8461:8473'>　毛詩注疏卷十三考證</span><br/>
<span class='tline' id='l244' data-llen='8473:8496'>檜風素冠章棘人欒欒兮○棘崔靈恩集注作悈欒説</span><br/>
<span class='tline' id='l245' data-llen='8496:8502'>　文作臠</span><br/>
<span class='tline' id='l246' data-llen='8502:8515'>隰有萇楚章○萇爾雅作長</span><br/>
<span class='tline' id='l247' data-llen='8515:8539'>匪風發兮章匪風發兮匪車偈兮𫝊發發飄風非有道</span><br/>
<span class='tline' id='l248' data-llen='8539:8565'>　之風偈偈疾驅非有道之車○<span class='krp-note'>臣浩/</span>按漢書王吉上</span><br/>
<span class='tline' id='l249' data-llen='8565:8588'>　昌邑王疏引此詩説曰是非古之風也發發者是非</span><br/>
<span class='tline' id='l250' data-llen='8588:8611'>　古之車也偈偈者王吉學韓詩此乃韓詩之説其義</span><br/>
<span class='tline' id='l251' data-llen='8611:8638'><a onclick="displayPageImage('KR1c0004', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='8638:8646'>　亦與毛傳同</span><br/>
<span class='tline' id='l253' data-llen='8646:8669'>顧曕周道箋周道周之政令也○朱子辯序云周道謂</span><br/>
<span class='tline' id='l254' data-llen='8669:8692'>　適周之道如四牡所謂周道倭遲耳歐陽修曰顧瞻</span><br/>
<span class='tline' id='l255' data-llen='8692:8715'>　嚮周之道欲徃告以所憂濮一之曰周道與大東周</span><br/>
<span class='tline' id='l256' data-llen='8715:8738'>　道如砥同諸説皆以道為道路然紬繹詩詞有思文</span><br/>
<span class='tline' id='l257' data-llen='8738:8751'>　武之道意當以古説為是</span><br/>
<span class='tline' id='l258' data-llen='8751:8789'>中心怛兮○怛王吉𫝊作<img height='20' width='20' alt='&amp;KR1826' title='KR1826' src='https://raw.githubusercontent.com/kanripo/KR-Gaiji/master/images/KR1826.png'/>顔師古注云<img height='20' width='20' alt='&amp;KR1826' title='KR1826' src='https://raw.githubusercontent.com/kanripo/KR-Gaiji/master/images/KR1826.png'/>古怛字也</span><br/>
<span class='tline' id='l259' data-llen='8789:8801'>　毛詩注疏卷十三考證</span><br/>
</p>
<p><br/>
</p>
  </div>
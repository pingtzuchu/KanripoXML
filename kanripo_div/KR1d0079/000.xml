<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0079', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:195'>欽定四庫全書　　　　經部四</span><br/>
<span class='tline' id='l9' data-llen='195:220'>　三禮圖　　　　　　　禮類四<span class='krp-note'>三禮縂義之屬/</span></span><br/>
<span class='tline' id='l10' data-llen='220:226'>　　提要</span><br/>
<span class='tline' id='l11' data-llen='226:254'>　　　　<span class='krp-note'>臣/</span>等謹按三禮圖四巻明劉績撰績字用熙號蘆</span><br/>
<span class='tline' id='l12' data-llen='254:279'>　　　　泉江夏人宏治庚戌進士官至鎮江府知府是書</span><br/>
<span class='tline' id='l13' data-llen='279:303'>　　　　所圖一本陸佃禮象陳祥道禮書林希亦考工</span><br/>
<span class='tline' id='l14' data-llen='303:326'>　　　　記解諸書而取諸博古圖者為尤多與舊圖</span><br/>
<span class='tline' id='l15' data-llen='326:349'>　　　　大異考漢時去古未逺車服禮器猶有存者</span><br/>
<span class='tline' id='l16' data-llen='349:375'><a onclick="displayPageImage('KR1d0079', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='375:398'>　　　　鄭康成圖雖非手撰要為傳鄭學者所為阮</span><br/>
<span class='tline' id='l18' data-llen='398:421'>　　　　諶夏侯伏朗張鎰梁正亦皆五代前人其時</span><br/>
<span class='tline' id='l19' data-llen='421:444'>　　　　儒風淳實尚不以鑿空臆斷相髙聶崇義叅</span><br/>
<span class='tline' id='l20' data-llen='444:467'>　　　　考六本定為一家之學雖踵謬沿訛在所不</span><br/>
<span class='tline' id='l21' data-llen='467:490'>　　　　免而遞相祖述終有典型至宣和博古圖所</span><br/>
<span class='tline' id='l22' data-llen='490:513'>　　　　載大半揣摩近似强命以名其間疎漏多端</span><br/>
<span class='tline' id='l23' data-llen='513:536'>　　　　洪邁諸人已屢攻其失績以漢儒為妄作而</span><br/>
<span class='tline' id='l24' data-llen='536:559'>　　　　依據是圖殊為顛倒然所採陸陳諸家之說</span><br/>
<span class='tline' id='l25' data-llen='559:585'><a onclick="displayPageImage('KR1d0079', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='585:608'>　　　　如齊子尾送女器出於魏太和中犧尊純為</span><br/>
<span class='tline' id='l27' data-llen='608:631'>　　　　牛形王肅據以証鳯羽婆娑之誤齊景公器</span><br/>
<span class='tline' id='l28' data-llen='631:654'>　　　　出晉永康中象尊純為象形劉杳據以証象</span><br/>
<span class='tline' id='l29' data-llen='654:677'>　　　　骨飾尊之非蒲璧刻文如蒲荏敷時穀璧如</span><br/>
<span class='tline' id='l30' data-llen='677:700'>　　　　粟粒其器出於宋時沈括據以正蒲形禾形</span><br/>
<span class='tline' id='l31' data-llen='700:723'>　　　　之謬此書並採用其說亦足以備一解至於</span><br/>
<span class='tline' id='l32' data-llen='723:746'>　　　　宫室制度輿輪名物凡房序堂夾之位輢較</span><br/>
<span class='tline' id='l33' data-llen='746:769'>　　　　賢藪之分亦皆一一分析不惟補崇義之闕</span><br/>
<span class='tline' id='l34' data-llen='769:795'><a onclick="displayPageImage('KR1d0079', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='795:818'>　　　　且以拾希逸之遺其他珽荼曲植之屬増舊</span><br/>
<span class='tline' id='l36' data-llen='818:841'>　　　　圖所未備者又七十餘事過而存之未始非</span><br/>
<span class='tline' id='l37' data-llen='841:864'>　　　　兼収並蓄之義也乾隆四十六年十月恭校</span><br/>
<span class='tline' id='l38' data-llen='864:871'>　　　　上</span><br/>
<span class='tline' id='l39' data-llen='871:903'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l40' data-llen='903:929'>　　　　　　　　　　總　校　官　<span class='krp-note'>臣/</span>　陸費墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1d0078', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:197'>　三禮圖集注卷五</span><br/>
<span class='tline' id='l10' data-llen='197:217'>　　　　　　　　　　　宋　聶崇義　撰</span><br/>
<span class='tline' id='l11' data-llen='217:236'>　　壺　　　　　　　矢<span class='krp-note'>有三/等</span></span><br/>
<span class='tline' id='l12' data-llen='236:251'>　　三馬　　　　　　特縣鐘</span><br/>
<span class='tline' id='l13' data-llen='251:265'>　　特縣磬　　　　　編鐘</span><br/>
<span class='tline' id='l14' data-llen='265:278'>　　編磬　　　　　　瑟</span><br/>
<span class='tline' id='l15' data-llen='278:292'>　　琴　　　　　　　古竽</span><br/>
<span class='tline' id='l16' data-llen='292:318'><a onclick="displayPageImage('KR1d0078', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='318:331'>　　古笙　　　　　　塤</span><br/>
<span class='tline' id='l18' data-llen='331:349'>　　篪　　　　　　　篴<span class='krp-note'>音/笛</span></span><br/>
<span class='tline' id='l19' data-llen='349:362'>　　籥　　　　　　　簫</span><br/>
<span class='tline' id='l20' data-llen='362:375'>　　柷　　　　　　　敔</span><br/>
<span class='tline' id='l21' data-llen='375:388'>　　牘　　　　　　　應</span><br/>
<span class='tline' id='l22' data-llen='388:401'>　　雅　　　　　　　相</span><br/>
<span class='tline' id='l23' data-llen='401:424'>投壺者大夫士與客燕飲講論才藝之禮故記云主人</span><br/>
<span class='tline' id='l24' data-llen='424:447'>奉矢司射奉中使人執壺註云士則鹿中也明此投壺</span><br/>
<span class='tline' id='l25' data-llen='447:473'><a onclick="displayPageImage('KR1d0078', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='473:496'>是大夫士之禮也大夫得用兕中不言者略之也左傳</span><br/>
<span class='tline' id='l27' data-llen='496:519'>說晉侯與齊侯燕設投壺此必言大夫士禮知非諸侯</span><br/>
<span class='tline' id='l28' data-llen='519:542'>者案燕禮大射每事云請於公此記言主人請賔故知</span><br/>
<span class='tline' id='l29' data-llen='542:565'>非諸侯也每人四矢四筭亦三畨而止數筭如數射筭</span><br/>
<span class='tline' id='l30' data-llen='565:588'>告請之令聽樂之節先飲不勝後慶多馬一如射禮其</span><br/>
<span class='tline' id='l31' data-llen='588:601'>所用樂亦與射樂相兼乃備</span><br/>
<span class='tline' id='l32' data-llen='601:627'><a onclick="displayPageImage('KR1d0078', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l33' data-llen='627:630'>　</span><br/>
<span class='tline' id='l34' data-llen='630:633'>　</span><br/>
<span class='tline' id='l35' data-llen='633:636'>　</span><br/>
<span class='tline' id='l36' data-llen='636:639'>　</span><br/>
<span class='tline' id='l37' data-llen='639:642'>　</span><br/>
<span class='tline' id='l38' data-llen='642:645'>　</span><br/>
<span class='tline' id='l39' data-llen='645:648'>　</span><br/>
<span class='tline' id='l40' data-llen='648:651'>　</span><br/>
<span class='tline' id='l41' data-llen='651:677'><a onclick="displayPageImage('KR1d0078', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='677:700'>壺頸修七寸腹修五寸口徑二寸半容斗五升壺中實</span><br/>
<span class='tline' id='l43' data-llen='700:719'>小豆焉為其矢之躍而出也壺去席二矢半</span><br/>
<span class='tline' id='l44' data-llen='719:745'><a onclick="displayPageImage('KR1d0078', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l45' data-llen='745:748'>　</span><br/>
<span class='tline' id='l46' data-llen='748:751'>　</span><br/>
<span class='tline' id='l47' data-llen='751:754'>　</span><br/>
<span class='tline' id='l48' data-llen='754:757'>　</span><br/>
<span class='tline' id='l49' data-llen='757:760'>　</span><br/>
<span class='tline' id='l50' data-llen='760:763'>　</span><br/>
<span class='tline' id='l51' data-llen='763:766'>　</span><br/>
<span class='tline' id='l52' data-llen='766:769'>　</span><br/>
<span class='tline' id='l53' data-llen='769:795'><a onclick="displayPageImage('KR1d0078', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='795:818'>矢以柘若棘毋去皮取其堅且重也舊說云矢大小分</span><br/>
<span class='tline' id='l55' data-llen='818:841'>或言去其皮節其壺置於賔主筵前邪行各去席二矢</span><br/>
<span class='tline' id='l56' data-llen='841:864'>半投壺有三處日中則於室日晚則於堂太晚則於庭</span><br/>
<span class='tline' id='l57' data-llen='864:887'>各隨光明也矢有五扶七扶九扶長短之數各隨廣狹</span><br/>
<span class='tline' id='l58' data-llen='887:910'>行用室中最狹矢長五扶堂上差寛矢長七扶庭中彌</span><br/>
<span class='tline' id='l59' data-llen='910:933'>寛矢長九扶四指曰扶廣四寸五扶則二尺七扶則二</span><br/>
<span class='tline' id='l60' data-llen='933:956'>尺八寸九扶則三尺六寸雖矢有長短而度壺皆使去</span><br/>
<span class='tline' id='l61' data-llen='956:979'>賔主之席各二矢半也然則室中則去席五尺堂上則</span><br/>
<span class='tline' id='l62' data-llen='979:1005'><a onclick="displayPageImage('KR1d0078', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l63' data-llen='1005:1018'>去席七尺庭中則去席九尺</span><br/>
<span class='tline' id='l64' data-llen='1018:1044'><a onclick="displayPageImage('KR1d0078', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1044:1047'>　</span><br/>
<span class='tline' id='l66' data-llen='1047:1050'>　</span><br/>
<span class='tline' id='l67' data-llen='1050:1053'>　</span><br/>
<span class='tline' id='l68' data-llen='1053:1056'>　</span><br/>
<span class='tline' id='l69' data-llen='1056:1059'>　</span><br/>
<span class='tline' id='l70' data-llen='1059:1062'>　</span><br/>
<span class='tline' id='l71' data-llen='1062:1065'>　</span><br/>
<span class='tline' id='l72' data-llen='1065:1068'>　</span><br/>
<span class='tline' id='l73' data-llen='1068:1094'><a onclick="displayPageImage('KR1d0078', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='1094:1117'>飲不勝者畢司射請為勝者立馬當其所釋筭之前一</span><br/>
<span class='tline' id='l75' data-llen='1117:1140'>馬從二馬必三馬者投壺如射亦三馬止也三者一黨</span><br/>
<span class='tline' id='l76' data-llen='1140:1163'>不必三勝其一勝者并馬於再勝者三馬即勝筭也別</span><br/>
<span class='tline' id='l77' data-llen='1163:1186'>出此三筭以紀勝筭謂之馬者若云技藝如此任為將</span><br/>
<span class='tline' id='l78' data-llen='1186:1209'>帥得乘馬也射與投壺皆所以習武因合樂鄉射筭長</span><br/>
<span class='tline' id='l79' data-llen='1209:1232'>尺四寸此云筭長尺二寸或者投壺射之細故筭差短</span><br/>
<span class='tline' id='l80' data-llen='1232:1258'><a onclick="displayPageImage('KR1d0078', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1258:1261'>　</span><br/>
<span class='tline' id='l82' data-llen='1261:1264'>　</span><br/>
<span class='tline' id='l83' data-llen='1264:1267'>　</span><br/>
<span class='tline' id='l84' data-llen='1267:1270'>　</span><br/>
<span class='tline' id='l85' data-llen='1270:1273'>　</span><br/>
<span class='tline' id='l86' data-llen='1273:1276'>　</span><br/>
<span class='tline' id='l87' data-llen='1276:1279'>　</span><br/>
<span class='tline' id='l88' data-llen='1279:1282'>　</span><br/>
<span class='tline' id='l89' data-llen='1282:1308'><a onclick="displayPageImage('KR1d0078', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1308:1331'>此特縣鐘謂黄鍾律倍半而為之者也鳬氏為鐘兩欒</span><br/>
<span class='tline' id='l91' data-llen='1331:1369'>謂之銑<span class='krp-note'>欒銑一物俱謂鐘口兩角古之樂/器應律之鍾狀如今之鈴不圜</span>銑間謂之于</span><br/>
<span class='tline' id='l92' data-llen='1369:1401'>于上謂之鼓鼓上謂之鉦鉦上謂之舞<span class='krp-note'>此四者鐘之體/對下甬衡非鐘</span></span><br/>
<span class='tline' id='l93' data-llen='1401:1441'><span class='krp-note'>體也于鐘脣之上袪也鐘/脣厚褰袪然也鼓所擊處</span>舞上謂之甬甬上謂之衡<span class='krp-note'>此/二</span></span><br/>
<span class='tline' id='l94' data-llen='1441:1481'><span class='krp-note'>名者/鐘柄</span>鐘縣謂之旋旋蟲謂之幹<span class='krp-note'>旋屬鐘柄所以縣之也/旋蟲者旋以蟲為飾也</span></span><br/>
<span class='tline' id='l95' data-llen='1481:1529'><span class='krp-note'>漢法鐘旋之上以銅篆作蹲熊及盤龍辟邪古法亦當/然三分甬衡之長二在上一在下以旋當甬之中央是</span></span><br/>
<span class='tline' id='l96' data-llen='1529:1568'><span class='krp-note'>其正也旋即環也形如璧羨/隨鐘取稱此鐘旋内徑一寸</span>鐘帶謂之篆篆間謂之枚</span><br/>
<span class='tline' id='l97' data-llen='1568:1611'>枚謂之景<span class='krp-note'>帶所以介其間也介在于鼓鉦舞甬衡之間/凡四介間也凡四者則中貳通上下畔為四</span></span><br/>
<span class='tline' id='l98' data-llen='1611:1637'><a onclick="displayPageImage('KR1d0078', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l99' data-llen='1637:1693'><span class='krp-note'>處也漢時鐘乳俠鼓與舞每處/有九鐘有兩面面皆三十六</span>于上之<img height='20' width='20' alt='&amp;KR3030' title='KR3030' src='https://raw.githubusercontent.com/kanripo/KR-Gaiji/master/images/KR3030.png'/>謂之隧<span class='krp-note'><img height='20' width='20' alt='&amp;KR3030' title='KR3030' src='https://raw.githubusercontent.com/kanripo/KR-Gaiji/master/images/KR3030.png'/>所/擊之</span></span><br/>
<span class='tline' id='l100' data-llen='1693:1747'><span class='krp-note'>處<img height='20' width='20' alt='&amp;KR3030' title='KR3030' src='https://raw.githubusercontent.com/kanripo/KR-Gaiji/master/images/KR3030.png'/>弊也隧在鼓中六分其厚以其一為之深而圜之/窐而生光有似夫隧司烜氏夫隧若鏡此窐圜擊久而</span></span><br/>
<span class='tline' id='l101' data-llen='1747:1778'><span class='krp-note'>有光故云似/夫隧窐音㩦</span>律厯志云以律各倍半而為鐘黄鍾管長</span><br/>
<span class='tline' id='l102' data-llen='1778:1807'>九寸其為鐘也髙二尺二寸半厚八分<span class='krp-note'>註意厚/十分强</span>兩欒之</span><br/>
<span class='tline' id='l103' data-llen='1807:1830'>間徑一尺四寸十六分分之十鉦之下帶横徑一尺一</span><br/>
<span class='tline' id='l104' data-llen='1830:1862'>寸二分十六分分之八<span class='krp-note'>謂十分其銑間去/二以為鉦者也</span>鼓間方八寸</span><br/>
<span class='tline' id='l105' data-llen='1862:1898'>四分十六分分之六<span class='krp-note'>此謂以其鉦為之銑間又/去二分以為之鼔間者也</span>舞間方</span><br/>
<span class='tline' id='l106' data-llen='1898:1930'>舞之四横徑八寸四分十六分分之六<span class='krp-note'>此謂以其鼓間/為之舞脩者也</span></span><br/>
<span class='tline' id='l107' data-llen='1930:1956'><a onclick="displayPageImage('KR1d0078', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='1956:1990'><span class='krp-note'>此謂舞上下促以横/徑為脩舞從為廣也</span>舞廣徑五寸六分十六分分之四</span><br/>
<span class='tline' id='l109' data-llen='1990:2024'><span class='krp-note'>此謂銑間之六分又去/二分以為舞廣者也</span>鍾乳謂之枚亦謂之景一物而</span><br/>
<span class='tline' id='l110' data-llen='2024:2057'>三名俠鼓與舞皆在帶篆之間每處有九<span class='krp-note'>其篆間鼓外/二鉦與舞外</span></span><br/>
<span class='tline' id='l111' data-llen='2057:2093'><span class='krp-note'>各一凡言間者亦為縱/篆以介之所圖者是也</span>甬長五寸六分餘博三寸厚一</span><br/>
<span class='tline' id='l112' data-llen='2093:2116'>寸六分餘衡長二寸八分餘博一寸八分厚與甬同其</span><br/>
<span class='tline' id='l113' data-llen='2116:2149'>甬衡共長八寸四分十六分分之六<span class='krp-note'>即經云以其鉦之/長為甬之長註云</span></span><br/>
<span class='tline' id='l114' data-llen='2149:2159'><span class='krp-note'>并衡數/是也</span></span><br/>
<span class='tline' id='l115' data-llen='2159:2185'><a onclick="displayPageImage('KR1d0078', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2185:2188'>　</span><br/>
<span class='tline' id='l117' data-llen='2188:2191'>　</span><br/>
<span class='tline' id='l118' data-llen='2191:2194'>　</span><br/>
<span class='tline' id='l119' data-llen='2194:2197'>　</span><br/>
<span class='tline' id='l120' data-llen='2197:2200'>　</span><br/>
<span class='tline' id='l121' data-llen='2200:2203'>　</span><br/>
<span class='tline' id='l122' data-llen='2203:2206'>　</span><br/>
<span class='tline' id='l123' data-llen='2206:2209'>　</span><br/>
<span class='tline' id='l124' data-llen='2209:2235'><a onclick="displayPageImage('KR1d0078', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2235:2258'>舊圖引樂經云黄鍾磬前長三律二尺七寸後長二律</span><br/>
<span class='tline' id='l126' data-llen='2258:2281'>一尺八寸此謂特縣大磬配鎛鐘者也案周禮磬氏云</span><br/>
<span class='tline' id='l127' data-llen='2281:2304'>股為二後長二律者也鼓為三前長三律者也又曰其</span><br/>
<span class='tline' id='l128' data-llen='2304:2327'>博為一謂股博一律也下云參分其股博去一以為鼓</span><br/>
<span class='tline' id='l129' data-llen='2327:2350'>博參分其鼓博以其一為之厚又磬氏為磬倨句一矩</span><br/>
<span class='tline' id='l130' data-llen='2350:2373'>有半鄭云必先度一矩為句一矩為股以求其弦既而</span><br/>
<span class='tline' id='l131' data-llen='2373:2396'>以一矩有半觸其弦則磬之倨句也然則黄鍾之磬股</span><br/>
<span class='tline' id='l132' data-llen='2396:2419'>長一尺八寸博九寸厚二寸鼓長二尺七寸博六寸厚</span><br/>
<span class='tline' id='l133' data-llen='2419:2446'><a onclick="displayPageImage('KR1d0078', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2446:2469'>二寸兩弦之間三尺三寸七分半又曰已上則摩其旁</span><br/>
<span class='tline' id='l135' data-llen='2469:2496'>已下則摩其耑<span class='krp-note'>音/端</span>後鄭云太上聲清也薄而廣則濁太</span><br/>
<span class='tline' id='l136' data-llen='2496:2519'>下聲濁也短而厚則清也諸侯之大夫特縣磬天子之</span><br/>
<span class='tline' id='l137' data-llen='2519:2542'>大夫兼有鐘及孔子在衞所擊皆謂編磬非此大磬也</span><br/>
<span class='tline' id='l138' data-llen='2542:2569'><a onclick="displayPageImage('KR1d0078', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='2569:2572'>　</span><br/>
<span class='tline' id='l140' data-llen='2572:2575'>　</span><br/>
<span class='tline' id='l141' data-llen='2575:2578'>　</span><br/>
<span class='tline' id='l142' data-llen='2578:2581'>　</span><br/>
<span class='tline' id='l143' data-llen='2581:2584'>　</span><br/>
<span class='tline' id='l144' data-llen='2584:2587'>　</span><br/>
<span class='tline' id='l145' data-llen='2587:2590'>　</span><br/>
<span class='tline' id='l146' data-llen='2590:2593'>　</span><br/>
<span class='tline' id='l147' data-llen='2593:2620'><a onclick="displayPageImage('KR1d0078', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l148' data-llen='2620:2643'>編鐘十六枚同在一簨簴飾梓人職云厚脣弇口出目</span><br/>
<span class='tline' id='l149' data-llen='2643:2673'>短耳大胷燿後<span class='krp-note'>燿本又作/曜皆音哨</span>大體短脰若是者謂之臝屬</span><br/>
<span class='tline' id='l150' data-llen='2673:2697'>恒有力而不能走其聲大而𢎞有力而不能走則於任</span><br/>
<span class='tline' id='l151' data-llen='2697:2721'>重宜大聲而𢎞則於鐘宜若是者以為鐘簴是故擊其</span><br/>
<span class='tline' id='l152' data-llen='2721:2744'>所縣而由其簴鳴鄭註明堂位云横者簨飾之以鱗屬</span><br/>
<span class='tline' id='l153' data-llen='2744:2756'>植曰簴飾之以臝屬羽屬</span><br/>
<span class='tline' id='l154' data-llen='2756:2783'><a onclick="displayPageImage('KR1d0078', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l155' data-llen='2783:2786'>　</span><br/>
<span class='tline' id='l156' data-llen='2786:2789'>　</span><br/>
<span class='tline' id='l157' data-llen='2789:2792'>　</span><br/>
<span class='tline' id='l158' data-llen='2792:2795'>　</span><br/>
<span class='tline' id='l159' data-llen='2795:2798'>　</span><br/>
<span class='tline' id='l160' data-llen='2798:2801'>　</span><br/>
<span class='tline' id='l161' data-llen='2801:2804'>　</span><br/>
<span class='tline' id='l162' data-llen='2804:2807'>　</span><br/>
<span class='tline' id='l163' data-llen='2807:2834'><a onclick="displayPageImage('KR1d0078', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='2834:2837'>　</span><br/>
<span class='tline' id='l165' data-llen='2837:2860'>小胥職云凡縣鐘磬半為堵全為肆註云鐘磬編縣之</span><br/>
<span class='tline' id='l166' data-llen='2860:2883'>二八十六枚而在一簨簴謂之堵鐘一堵磬一堵謂之</span><br/>
<span class='tline' id='l167' data-llen='2883:2906'>肆十六枚之數起於八音倍而設之故十六也簨者下</span><br/>
<span class='tline' id='l168' data-llen='2906:2929'>横者也簨上板曰業其邊植者為簴梓人職云銳喙決</span><br/>
<span class='tline' id='l169' data-llen='2929:2952'>吻數目顅脰小體騫腹若是者謂之羽屬恒無力而輕</span><br/>
<span class='tline' id='l170' data-llen='2952:2975'>則於任輕宜其聲清揚而逺聞於磬宜若是者以為磬</span><br/>
<span class='tline' id='l171' data-llen='2975:2998'>簴故擊其所縣而由其簴鳴小首而長搏身而鴻若是</span><br/>
<span class='tline' id='l172' data-llen='2998:3021'>者謂之鱗屬以為簨凡磬在東曰笙笙生也言生養之</span><br/>
<span class='tline' id='l173' data-llen='3021:3048'><a onclick="displayPageImage('KR1d0078', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l174' data-llen='3048:3071'>始也在西曰頌或作庸庸功也功成可頌也天子宫縣</span><br/>
<span class='tline' id='l175' data-llen='3071:3094'>諸侯軒縣卿大夫判縣士特縣制度曰為龍頭及顅銜</span><br/>
<span class='tline' id='l176' data-llen='3094:3124'>璧璧下有旄牛尾飾簨簴鳥獸皆開動頰<img height='20' width='20' alt='&amp;KR1867' title='KR1867' src='https://raw.githubusercontent.com/kanripo/KR-Gaiji/master/images/KR1867.png'/>詩云設業</span><br/>
<span class='tline' id='l177' data-llen='3124:3132'>設簴崇牙樹羽</span><br/>
<span class='tline' id='l178' data-llen='3132:3159'><a onclick="displayPageImage('KR1d0078', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3159:3162'>　</span><br/>
<span class='tline' id='l180' data-llen='3162:3165'>　</span><br/>
<span class='tline' id='l181' data-llen='3165:3168'>　</span><br/>
<span class='tline' id='l182' data-llen='3168:3171'>　</span><br/>
<span class='tline' id='l183' data-llen='3171:3174'>　</span><br/>
<span class='tline' id='l184' data-llen='3174:3177'>　</span><br/>
<span class='tline' id='l185' data-llen='3177:3180'>　</span><br/>
<span class='tline' id='l186' data-llen='3180:3183'>　</span><br/>
<span class='tline' id='l187' data-llen='3183:3210'><a onclick="displayPageImage('KR1d0078', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3210:3233'>世本云庖犧氏作五十絃黄帝使素女鼓瑟哀不自勝</span><br/>
<span class='tline' id='l189' data-llen='3233:3256'>乃破為二十五絃具二均聲爾雅云大瑟謂之灑郭云</span><br/>
<span class='tline' id='l190' data-llen='3256:3279'>長八尺一寸廣一尺八寸二十七絃舊圖云雅瑟長八</span><br/>
<span class='tline' id='l191' data-llen='3279:3302'>尺一寸廣一尺八寸二十三絃其常用者十九絃其餘</span><br/>
<span class='tline' id='l192' data-llen='3302:3325'>四絃謂之畨畨贏也頌瑟長七尺二寸廣尺八寸二十</span><br/>
<span class='tline' id='l193' data-llen='3325:3348'>五絃盡用樂記云清廟之瑟朱絃疏越謂歌清廟之詩</span><br/>
<span class='tline' id='l194' data-llen='3348:3371'>所彈之瑟練朱絲為絃不練則體勁聲清練則絲熟聲</span><br/>
<span class='tline' id='l195' data-llen='3371:3394'>濁越瑟底孔熊氏以為瑟本兩頭有孔通疏相連使聲</span><br/>
<span class='tline' id='l196' data-llen='3394:3421'><a onclick="displayPageImage('KR1d0078', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3421:3439'>遲也以瑟孔小則聲急大則聲遲故疏之</span><br/>
<span class='tline' id='l198' data-llen='3439:3466'><a onclick="displayPageImage('KR1d0078', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l199' data-llen='3466:3469'>　</span><br/>
<span class='tline' id='l200' data-llen='3469:3472'>　</span><br/>
<span class='tline' id='l201' data-llen='3472:3475'>　</span><br/>
<span class='tline' id='l202' data-llen='3475:3478'>　</span><br/>
<span class='tline' id='l203' data-llen='3478:3481'>　</span><br/>
<span class='tline' id='l204' data-llen='3481:3484'>　</span><br/>
<span class='tline' id='l205' data-llen='3484:3487'>　</span><br/>
<span class='tline' id='l206' data-llen='3487:3490'>　</span><br/>
<span class='tline' id='l207' data-llen='3490:3517'><a onclick="displayPageImage('KR1d0078', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='3517:3540'>琴操曰伏羲造廣雅云琴長三尺六寸六分象三百六</span><br/>
<span class='tline' id='l209' data-llen='3540:3563'>十六日廣六寸象六合又風俗通曰七絃法七星禮樂</span><br/>
<span class='tline' id='l210' data-llen='3563:3586'>記曰舜作五絃之琴以歌南風舊圖云周文王又加二</span><br/>
<span class='tline' id='l211' data-llen='3586:3609'>絃曰少宫少商蔡伯喈復増二絃故有九絃者二絃大</span><br/>
<span class='tline' id='l212' data-llen='3609:3632'>次三絃小次四絃尤小蔡邕本傳無文未知舊圖據何</span><br/>
<span class='tline' id='l213' data-llen='3632:3660'>為說又桓譚新論云今琴四尺五寸法四時五行<span class='krp-note'>亦練/朱絲</span></span><br/>
<span class='tline' id='l214' data-llen='3660:3667'><span class='krp-note'>為/絃</span></span><br/>
<span class='tline' id='l215' data-llen='3667:3694'><a onclick="displayPageImage('KR1d0078', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l216' data-llen='3694:3697'>　</span><br/>
<span class='tline' id='l217' data-llen='3697:3700'>　</span><br/>
<span class='tline' id='l218' data-llen='3700:3703'>　</span><br/>
<span class='tline' id='l219' data-llen='3703:3706'>　</span><br/>
<span class='tline' id='l220' data-llen='3706:3709'>　</span><br/>
<span class='tline' id='l221' data-llen='3709:3712'>　</span><br/>
<span class='tline' id='l222' data-llen='3712:3715'>　</span><br/>
<span class='tline' id='l223' data-llen='3715:3718'>　</span><br/>
<span class='tline' id='l224' data-llen='3718:3745'><a onclick="displayPageImage('KR1d0078', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l225' data-llen='3745:3772'>周禮笙師掌教龡<span class='krp-note'>音/吹</span>竽笙先鄭云竽三十六簧賈疏引</span><br/>
<span class='tline' id='l226' data-llen='3772:3795'>通卦驗云竽長四尺二寸註云竽管類用竹為之形參</span><br/>
<span class='tline' id='l227' data-llen='3795:3818'>差象鳥翼鳥火禽火數七冬至之時吹之冬水用事水</span><br/>
<span class='tline' id='l228' data-llen='3818:3841'>數六六七四十二竽之長取數於此也竽象笙三十六</span><br/>
<span class='tline' id='l229' data-llen='3841:3849'>管宫管在中央</span><br/>
<span class='tline' id='l230' data-llen='3849:3876'><a onclick="displayPageImage('KR1d0078', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l231' data-llen='3876:3879'>　</span><br/>
<span class='tline' id='l232' data-llen='3879:3882'>　</span><br/>
<span class='tline' id='l233' data-llen='3882:3885'>　</span><br/>
<span class='tline' id='l234' data-llen='3885:3888'>　</span><br/>
<span class='tline' id='l235' data-llen='3888:3891'>　</span><br/>
<span class='tline' id='l236' data-llen='3891:3894'>　</span><br/>
<span class='tline' id='l237' data-llen='3894:3897'>　</span><br/>
<span class='tline' id='l238' data-llen='3897:3900'>　</span><br/>
<span class='tline' id='l239' data-llen='3900:3927'><a onclick="displayPageImage('KR1d0078', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l240' data-llen='3927:3950'>舊圖云笙長四尺諸管參差亦如鳥翼禮記云女媧之</span><br/>
<span class='tline' id='l241' data-llen='3950:3973'>笙簧爾雅云大笙謂之巢小者謂之和郭註云列管匏</span><br/>
<span class='tline' id='l242' data-llen='3973:3996'>中施簧管端大者十九簧小者十三簧梁正意疑古之</span><br/>
<span class='tline' id='l243' data-llen='3996:4016'>竽笙與今世竽笙不同恐誤故皆圖古今之法</span><br/>
<span class='tline' id='l244' data-llen='4016:4043'><a onclick="displayPageImage('KR1d0078', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l245' data-llen='4043:4046'>　</span><br/>
<span class='tline' id='l246' data-llen='4046:4049'>　</span><br/>
<span class='tline' id='l247' data-llen='4049:4052'>　</span><br/>
<span class='tline' id='l248' data-llen='4052:4055'>　</span><br/>
<span class='tline' id='l249' data-llen='4055:4058'>　</span><br/>
<span class='tline' id='l250' data-llen='4058:4061'>　</span><br/>
<span class='tline' id='l251' data-llen='4061:4064'>　</span><br/>
<span class='tline' id='l252' data-llen='4064:4067'>　</span><br/>
<span class='tline' id='l253' data-llen='4067:4094'><a onclick="displayPageImage('KR1d0078', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l254' data-llen='4094:4117'>周禮小師掌教塤註云塤燒土為之大如雁卵謂之雅</span><br/>
<span class='tline' id='l255' data-llen='4117:4140'>塤郭璞爾雅註云大如鵝子銳上平底形如稱錘六孔</span><br/>
<span class='tline' id='l256' data-llen='4140:4163'>小者如雞子謂之頌塤凡六孔上一前三後二又笙師</span><br/>
<span class='tline' id='l257' data-llen='4163:4185'>掌吹塤世本云暴辛公作塤圍五寸半長三寸四分</span><br/>
<span class='tline' id='l258' data-llen='4185:4212'><a onclick="displayPageImage('KR1d0078', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l259' data-llen='4212:4215'>　</span><br/>
<span class='tline' id='l260' data-llen='4215:4218'>　</span><br/>
<span class='tline' id='l261' data-llen='4218:4221'>　</span><br/>
<span class='tline' id='l262' data-llen='4221:4224'>　</span><br/>
<span class='tline' id='l263' data-llen='4224:4227'>　</span><br/>
<span class='tline' id='l264' data-llen='4227:4230'>　</span><br/>
<span class='tline' id='l265' data-llen='4230:4233'>　</span><br/>
<span class='tline' id='l266' data-llen='4233:4236'>　</span><br/>
<span class='tline' id='l267' data-llen='4236:4263'><a onclick="displayPageImage('KR1d0078', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l268' data-llen='4263:4286'>舊圖云雅篪長尺四寸圍三寸翹長一寸三分圍自稱</span><br/>
<span class='tline' id='l269' data-llen='4286:4309'>九孔頌篪尺二寸郭璞爾雅註云篪以竹為之長尺四</span><br/>
<span class='tline' id='l270' data-llen='4309:4332'>寸圍三寸一孔上出寸三分名翹横吹之小者尺二寸</span><br/>
<span class='tline' id='l271' data-llen='4332:4355'>廣雅云八孔先鄭云七孔賈疏云九七皆誤當云八孔</span><br/>
<span class='tline' id='l272' data-llen='4355:4382'><a onclick="displayPageImage('KR1d0078', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l273' data-llen='4382:4385'>　</span><br/>
<span class='tline' id='l274' data-llen='4385:4388'>　</span><br/>
<span class='tline' id='l275' data-llen='4388:4391'>　</span><br/>
<span class='tline' id='l276' data-llen='4391:4394'>　</span><br/>
<span class='tline' id='l277' data-llen='4394:4397'>　</span><br/>
<span class='tline' id='l278' data-llen='4397:4400'>　</span><br/>
<span class='tline' id='l279' data-llen='4400:4403'>　</span><br/>
<span class='tline' id='l280' data-llen='4403:4406'>　</span><br/>
<span class='tline' id='l281' data-llen='4406:4433'><a onclick="displayPageImage('KR1d0078', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l282' data-llen='4433:4456'>周禮笙師掌吹篴杜子春云今時所吹五孔竹篴又漢</span><br/>
<span class='tline' id='l283' data-llen='4456:4479'>丘仲作笛長二尺四寸六孔笛者滌也所以滌蕩邪穢</span><br/>
<span class='tline' id='l284' data-llen='4479:4482'>也</span><br/>
<span class='tline' id='l285' data-llen='4482:4509'><a onclick="displayPageImage('KR1d0078', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span><br/>
<span class='tline' id='l286' data-llen='4509:4512'>　</span><br/>
<span class='tline' id='l287' data-llen='4512:4515'>　</span><br/>
<span class='tline' id='l288' data-llen='4515:4518'>　</span><br/>
<span class='tline' id='l289' data-llen='4518:4521'>　</span><br/>
<span class='tline' id='l290' data-llen='4521:4524'>　</span><br/>
<span class='tline' id='l291' data-llen='4524:4527'>　</span><br/>
<span class='tline' id='l292' data-llen='4527:4530'>　</span><br/>
<span class='tline' id='l293' data-llen='4530:4533'>　</span><br/>
<span class='tline' id='l294' data-llen='4533:4560'><a onclick="displayPageImage('KR1d0078', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span><br/>
<span class='tline' id='l295' data-llen='4560:4578'>周禮笙師掌教吹籥後鄭云籥如篴三孔</span><br/>
<span class='tline' id='l296' data-llen='4578:4605'><a onclick="displayPageImage('KR1d0078', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span><br/>
<span class='tline' id='l297' data-llen='4605:4608'>　</span><br/>
<span class='tline' id='l298' data-llen='4608:4611'>　</span><br/>
<span class='tline' id='l299' data-llen='4611:4614'>　</span><br/>
<span class='tline' id='l300' data-llen='4614:4617'>　</span><br/>
<span class='tline' id='l301' data-llen='4617:4620'>　</span><br/>
<span class='tline' id='l302' data-llen='4620:4623'>　</span><br/>
<span class='tline' id='l303' data-llen='4623:4626'>　</span><br/>
<span class='tline' id='l304' data-llen='4626:4629'>　</span><br/>
<span class='tline' id='l305' data-llen='4629:4656'><a onclick="displayPageImage('KR1d0078', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span><br/>
<span class='tline' id='l306' data-llen='4656:4679'>舊圖云雅簫長尺四寸二十四管郭璞爾雅註二十三</span><br/>
<span class='tline' id='l307' data-llen='4679:4703'>管頌簫尺二寸十六管賈疏引通卦驗云簫長尺四寸註</span><br/>
<span class='tline' id='l308' data-llen='4703:4726'>云簫管形象鳥翼鳥為火火成數七生數二二七一十</span><br/>
<span class='tline' id='l309' data-llen='4726:4753'>四簫之長由此也又風俗通云舜作竹簫以象鳳翼<span class='krp-note'>漢/時</span></span><br/>
<span class='tline' id='l310' data-llen='4753:4765'><span class='krp-note'>賣飴餳者/亦吹之</span></span><br/>
<span class='tline' id='l311' data-llen='4765:4792'><a onclick="displayPageImage('KR1d0078', 'WYG', '005-24a' );" name="005-24a" class="pb">[005-24a] <img width="20"  src="/static/img/kanseki-5.png"/></a></span><br/>
<span class='tline' id='l312' data-llen='4792:4795'>　</span><br/>
<span class='tline' id='l313' data-llen='4795:4798'>　</span><br/>
<span class='tline' id='l314' data-llen='4798:4801'>　</span><br/>
<span class='tline' id='l315' data-llen='4801:4804'>　</span><br/>
<span class='tline' id='l316' data-llen='4804:4807'>　</span><br/>
<span class='tline' id='l317' data-llen='4807:4810'>　</span><br/>
<span class='tline' id='l318' data-llen='4810:4813'>　</span><br/>
<span class='tline' id='l319' data-llen='4813:4816'>　</span><br/>
<span class='tline' id='l320' data-llen='4816:4843'><a onclick="displayPageImage('KR1d0078', 'WYG', '005-24b' );" name="005-24b" class="pb">[005-24b] <img width="20"  src="/static/img/kanseki-5.png"/></a></span><br/>
<span class='tline' id='l321' data-llen='4843:4870'>爾雅云鼓柷謂之止郭璞註云柷如漆桶<span class='krp-note'>音/動</span>方二尺四</span><br/>
<span class='tline' id='l322' data-llen='4870:4893'>寸深一尺八寸中有椎柄連底挏之令左右擊止者椎</span><br/>
<span class='tline' id='l323' data-llen='4893:4916'>名書曰合止柷敔鄭氏註云柷狀如漆筩而有椎合樂</span><br/>
<span class='tline' id='l324' data-llen='4916:4939'>之時投椎其中而撞之宜從鄭註今太常樂亦人執其</span><br/>
<span class='tline' id='l325' data-llen='4939:4946'>椎投而擊之</span><br/>
<span class='tline' id='l326' data-llen='4946:4973'><a onclick="displayPageImage('KR1d0078', 'WYG', '005-25a' );" name="005-25a" class="pb">[005-25a] <img width="20"  src="/static/img/kanseki-5.png"/></a></span><br/>
<span class='tline' id='l327' data-llen='4973:4976'>　</span><br/>
<span class='tline' id='l328' data-llen='4976:4979'>　</span><br/>
<span class='tline' id='l329' data-llen='4979:4982'>　</span><br/>
<span class='tline' id='l330' data-llen='4982:4985'>　</span><br/>
<span class='tline' id='l331' data-llen='4985:4988'>　</span><br/>
<span class='tline' id='l332' data-llen='4988:4991'>　</span><br/>
<span class='tline' id='l333' data-llen='4991:4994'>　</span><br/>
<span class='tline' id='l334' data-llen='4994:4997'>　</span><br/>
<span class='tline' id='l335' data-llen='4997:5024'><a onclick="displayPageImage('KR1d0078', 'WYG', '005-25b' );" name="005-25b" class="pb">[005-25b] <img width="20"  src="/static/img/kanseki-5.png"/></a></span><br/>
<span class='tline' id='l336' data-llen='5024:5047'>爾雅云鼓敔謂之籈郭註云敔如伏虎背上有二十七</span><br/>
<span class='tline' id='l337' data-llen='5047:5070'>鉏鋙刻以木長尺櫟之籈者其名也今唐禮用竹長二</span><br/>
<span class='tline' id='l338' data-llen='5070:5093'>尺四寸破為十莖於敔背横櫟之又鄭註云敔木虎也</span><br/>
<span class='tline' id='l339' data-llen='5093:5105'>背有刻所以鼓之以止樂</span><br/>
<span class='tline' id='l340' data-llen='5105:5132'><a onclick="displayPageImage('KR1d0078', 'WYG', '005-26a' );" name="005-26a" class="pb">[005-26a] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='5132:5135'>　</span><br/>
<span class='tline' id='l342' data-llen='5135:5138'>　</span><br/>
<span class='tline' id='l343' data-llen='5138:5141'>　</span><br/>
<span class='tline' id='l344' data-llen='5141:5144'>　</span><br/>
<span class='tline' id='l345' data-llen='5144:5147'>　</span><br/>
<span class='tline' id='l346' data-llen='5147:5150'>　</span><br/>
<span class='tline' id='l347' data-llen='5150:5153'>　</span><br/>
<span class='tline' id='l348' data-llen='5153:5156'>　</span><br/>
<span class='tline' id='l349' data-llen='5156:5183'><a onclick="displayPageImage('KR1d0078', 'WYG', '005-26b' );" name="005-26b" class="pb">[005-26b] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='5183:5206'>周禮笙師教其舂牘先鄭云牘以竹大五六寸長七尺</span><br/>
<span class='tline' id='l351' data-llen='5206:5230'>短者一二尺其端有兩空髤<span class='krp-note'>音/休</span>畫以兩手築地</span><br/>
<span class='tline' id='l352' data-llen='5230:5257'><a onclick="displayPageImage('KR1d0078', 'WYG', '005-27a' );" name="005-27a" class="pb">[005-27a] <img width="20"  src="/static/img/kanseki-5.png"/></a></span><br/>
<span class='tline' id='l353' data-llen='5257:5260'>　</span><br/>
<span class='tline' id='l354' data-llen='5260:5263'>　</span><br/>
<span class='tline' id='l355' data-llen='5263:5266'>　</span><br/>
<span class='tline' id='l356' data-llen='5266:5269'>　</span><br/>
<span class='tline' id='l357' data-llen='5269:5272'>　</span><br/>
<span class='tline' id='l358' data-llen='5272:5275'>　</span><br/>
<span class='tline' id='l359' data-llen='5275:5278'>　</span><br/>
<span class='tline' id='l360' data-llen='5278:5281'>　</span><br/>
<span class='tline' id='l361' data-llen='5281:5308'><a onclick="displayPageImage('KR1d0078', 'WYG', '005-27b' );" name="005-27b" class="pb">[005-27b] <img width="20"  src="/static/img/kanseki-5.png"/></a></span><br/>
<span class='tline' id='l362' data-llen='5308:5329'>笙師教其舂應先鄭云應長六尺五寸其中有椎</span><br/>
<span class='tline' id='l363' data-llen='5329:5356'><a onclick="displayPageImage('KR1d0078', 'WYG', '005-28a' );" name="005-28a" class="pb">[005-28a] <img width="20"  src="/static/img/kanseki-5.png"/></a></span><br/>
<span class='tline' id='l364' data-llen='5356:5359'>　</span><br/>
<span class='tline' id='l365' data-llen='5359:5362'>　</span><br/>
<span class='tline' id='l366' data-llen='5362:5365'>　</span><br/>
<span class='tline' id='l367' data-llen='5365:5368'>　</span><br/>
<span class='tline' id='l368' data-llen='5368:5371'>　</span><br/>
<span class='tline' id='l369' data-llen='5371:5374'>　</span><br/>
<span class='tline' id='l370' data-llen='5374:5377'>　</span><br/>
<span class='tline' id='l371' data-llen='5377:5380'>　</span><br/>
<span class='tline' id='l372' data-llen='5380:5407'><a onclick="displayPageImage('KR1d0078', 'WYG', '005-28b' );" name="005-28b" class="pb">[005-28b] <img width="20"  src="/static/img/kanseki-5.png"/></a></span><br/>
<span class='tline' id='l373' data-llen='5407:5430'>笙師掌教舂雅先鄭云雅狀如漆筩而弇口大二圍長</span><br/>
<span class='tline' id='l374' data-llen='5430:5453'>五尺六寸以羊韋鞔之有兩紐疏畫又後鄭謂牘應雅</span><br/>
<span class='tline' id='l375' data-llen='5453:5476'>教其舂者謂以築地笙師教之則三器在庭可知也賔</span><br/>
<span class='tline' id='l376' data-llen='5476:5499'>醉而出奏祴夏以此三器築地為之行節明不失禮也</span><br/>
<span class='tline' id='l377' data-llen='5499:5526'>祴<span class='krp-note'>音/垓</span>又樂記云訊疾以雅孔疏云雅樂器名舞者訊疾</span><br/>
<span class='tline' id='l378' data-llen='5526:5536'>奏此雅器以節之也</span><br/>
<span class='tline' id='l379' data-llen='5536:5563'><a onclick="displayPageImage('KR1d0078', 'WYG', '005-29a' );" name="005-29a" class="pb">[005-29a] <img width="20"  src="/static/img/kanseki-5.png"/></a></span><br/>
<span class='tline' id='l380' data-llen='5563:5566'>　</span><br/>
<span class='tline' id='l381' data-llen='5566:5569'>　</span><br/>
<span class='tline' id='l382' data-llen='5569:5572'>　</span><br/>
<span class='tline' id='l383' data-llen='5572:5575'>　</span><br/>
<span class='tline' id='l384' data-llen='5575:5578'>　</span><br/>
<span class='tline' id='l385' data-llen='5578:5581'>　</span><br/>
<span class='tline' id='l386' data-llen='5581:5584'>　</span><br/>
<span class='tline' id='l387' data-llen='5584:5587'>　</span><br/>
<span class='tline' id='l388' data-llen='5587:5614'><a onclick="displayPageImage('KR1d0078', 'WYG', '005-29b' );" name="005-29b" class="pb">[005-29b] <img width="20"  src="/static/img/kanseki-5.png"/></a></span><br/>
<span class='tline' id='l389' data-llen='5614:5637'>樂記云治亂以相註云相即拊也亦節樂拊者以韋為</span><br/>
<span class='tline' id='l390' data-llen='5637:5660'>表裝之以糠糠一名相因以為名焉孔疏云亂理也言</span><br/>
<span class='tline' id='l391' data-llen='5660:5675'>理奏樂之時擊拊而輔相於樂也</span><br/>
<span class='tline' id='l392' data-llen='5675:5678'>　</span><br/>
<span class='tline' id='l393' data-llen='5678:5681'>　</span><br/>
<span class='tline' id='l394' data-llen='5681:5684'>　</span><br/>
<span class='tline' id='l395' data-llen='5684:5687'>　</span><br/>
<span class='tline' id='l396' data-llen='5687:5697'>　三禮圖集注巻五</span><br/>
</p>
<p><br/>
</p>
  </div>
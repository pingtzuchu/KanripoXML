<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0078', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:199'>　三禮圖集注卷十五</span><br/>
<span class='tline' id='l10' data-llen='199:220'>　　　　　　　　　　　　宋　聶崇義　撰</span><br/>
<span class='tline' id='l11' data-llen='220:236'>　　斬衰衣　　　　　　斬衰裳</span><br/>
<span class='tline' id='l12' data-llen='236:251'>　　斬衰衽　　　　　　苴絰</span><br/>
<span class='tline' id='l13' data-llen='251:266'>　　腰絰　　　　　　　絞帶</span><br/>
<span class='tline' id='l14' data-llen='266:282'>　　斬衰冠　　　　　　冠繩纓</span><br/>
<span class='tline' id='l15' data-llen='282:297'>　　苴杖　　　　　　　菅屨</span><br/>
<span class='tline' id='l16' data-llen='297:323'><a onclick="displayPageImage('KR1d0078', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:333'>　　倚廬<span class='krp-note'>附/</span></span><br/>
<span class='tline' id='l18' data-llen='333:356'>喪者鄭目録云不忍言死而言喪也以喪是弃亡之辭</span><br/>
<span class='tline' id='l19' data-llen='356:379'>若全存居彼弃亡於此也案曲禮云天子曰崩諸侯曰</span><br/>
<span class='tline' id='l20' data-llen='379:402'>薨大夫曰卒士曰不禄庶人曰死又爾雅云崩薨卒不</span><br/>
<span class='tline' id='l21' data-llen='402:425'>禄皆死也是士已上各為義稱庶人言死得其緫名又</span><br/>
<span class='tline' id='l22' data-llen='425:448'>鄭注曲禮云死言澌也精神澌盡也左傳魯昭公出居</span><br/>
<span class='tline' id='l23' data-llen='448:471'>乾侯齊侯唁公于野井公曰喪人其何稱是喪為弃亡</span><br/>
<span class='tline' id='l24' data-llen='471:494'>之辭若親弃於此而有存於彼是孝子不忍言父母精</span><br/>
<span class='tline' id='l25' data-llen='494:520'><a onclick="displayPageImage('KR1d0078', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='520:543'>神盡也服者言死者既喪生者制服但貌以表心服以</span><br/>
<span class='tline' id='l27' data-llen='543:566'>表貌故禮記閒傳曰斬衰何以服苴苴惡貌也所以首</span><br/>
<span class='tline' id='l28' data-llen='566:589'>其内見諸外故斬衰貌若苴齊衰貌若枲大功貌若止</span><br/>
<span class='tline' id='l29' data-llen='589:612'>小功緦麻容貌可也然周公設經上陳其服下列其人</span><br/>
<span class='tline' id='l30' data-llen='612:635'>此言父與諸侯為天子者是下人為服上服者也先言</span><br/>
<span class='tline' id='l31' data-llen='635:658'>父者此章恩義並設忠臣出孝子之門義由恩出故先</span><br/>
<span class='tline' id='l32' data-llen='658:681'>言父也傳曰齊衰大功冠其受也然斬衰亦冠衣相受</span><br/>
<span class='tline' id='l33' data-llen='681:704'>何者凡喪制服所以表哀哀有盛時殺時其服乃隨哀</span><br/>
<span class='tline' id='l34' data-llen='704:730'><a onclick="displayPageImage('KR1d0078', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='730:753'>隆殺故初服麤惡至葬後練後大祥後漸細加飾是以</span><br/>
<span class='tline' id='l36' data-llen='753:776'>冠受斬衰裳初三升冠六升既葬以其冠為受衰六升</span><br/>
<span class='tline' id='l37' data-llen='776:799'>冠七升小祥又以冠為受受衰七升冠八升此是葬後</span><br/>
<span class='tline' id='l38' data-llen='799:822'>祥後皆更以輕服受之故有受冠受服之名其降服齊</span><br/>
<span class='tline' id='l39' data-llen='822:852'>衰初死衰裳四升冠七升<span class='krp-note'>父卒為母亦/四升七升</span>既葬以其冠為</span><br/>
<span class='tline' id='l40' data-llen='852:882'>受受衰七升冠八升正服齊衰五升冠八升<span class='krp-note'>父在為母/為妻俱禫</span></span><br/>
<span class='tline' id='l41' data-llen='882:913'><span class='krp-note'>杖及不杖者/皆五升八升</span>既葬以其冠為受受衰八升冠九升義服</span><br/>
<span class='tline' id='l42' data-llen='913:936'>齊衰六升冠九升既葬以其冠為受受衰九升冠十升</span><br/>
<span class='tline' id='l43' data-llen='936:962'><a onclick="displayPageImage('KR1d0078', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>降服大功衰七升冠十升既葬以其冠為受受衰十升</span><br/>
<span class='tline' id='l45' data-llen='985:1008'>冠十一升正服大功衰八升冠十升既葬衰十升冠十</span><br/>
<span class='tline' id='l46' data-llen='1008:1031'>一升義服大功衰九升冠十一升既葬衰十一升冠十</span><br/>
<span class='tline' id='l47' data-llen='1031:1054'>二升以其初喪冠升數皆與既葬衰升數同故傳云齊</span><br/>
<span class='tline' id='l48' data-llen='1054:1077'>衰大功冠其受傳又曰小功緦麻冠其衰者謂降服小</span><br/>
<span class='tline' id='l49' data-llen='1077:1100'>功衰冠皆十升正服小功衰冠皆十一升義服小功衰</span><br/>
<span class='tline' id='l50' data-llen='1100:1123'>冠皆十二升緦麻十五升抽其半而七升半衰冠升數</span><br/>
<span class='tline' id='l51' data-llen='1123:1127'>亦同</span><br/>
<span class='tline' id='l52' data-llen='1127:1153'><a onclick="displayPageImage('KR1d0078', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l54' data-llen='1155:1181'><a onclick="displayPageImage('KR1d0078', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l55' data-llen='1181:1184'>　</span><br/>
<span class='tline' id='l56' data-llen='1184:1187'>　</span><br/>
<span class='tline' id='l57' data-llen='1187:1190'>　</span><br/>
<span class='tline' id='l58' data-llen='1190:1193'>　</span><br/>
<span class='tline' id='l59' data-llen='1193:1196'>　</span><br/>
<span class='tline' id='l60' data-llen='1196:1199'>　</span><br/>
<span class='tline' id='l61' data-llen='1199:1202'>　</span><br/>
<span class='tline' id='l62' data-llen='1202:1205'>　</span><br/>
<span class='tline' id='l63' data-llen='1205:1231'><a onclick="displayPageImage('KR1d0078', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l64' data-llen='1231:1254'>斬者不緝也斬衰裳者謂斬三升苴麻之布以為衰裳</span><br/>
<span class='tline' id='l65' data-llen='1254:1288'>也凡衰外削幅裳内削幅幅三袧<span class='krp-note'>音鉤賈䟽袧如脯屈/中曰朐之朐削猶殺</span></span><br/>
<span class='tline' id='l66' data-llen='1288:1322'><span class='krp-note'>也凡者緫五服而言也/袧者辟襵之屈中也</span>其裳前三幅後四幅毎幅辟襵</span><br/>
<span class='tline' id='l67' data-llen='1322:1349'>三<span class='krp-note'>包/斬</span>象喪冠之辟積三也袧為辟襵屈中者謂辟兩側</span><br/>
<span class='tline' id='l68' data-llen='1349:1372'>空中央也以袧讀與屈中曰朐義同則毎布凡三處屈</span><br/>
<span class='tline' id='l69' data-llen='1372:1395'>之辟兩邊相著自然中央空闕也注云大古冠布衣布</span><br/>
<span class='tline' id='l70' data-llen='1395:1418'>先知為上外殺其幅以便體也後知為下内殺其幅有</span><br/>
<span class='tline' id='l71' data-llen='1418:1463'>飾也<span class='krp-note'>郊時牲曰太古冠布注云唐虞已上曰太古是太/古冠布衣布也此先知為上後知為下亦謂唐虞</span></span><br/>
<span class='tline' id='l72' data-llen='1463:1489'><a onclick="displayPageImage('KR1d0078', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l73' data-llen='1489:1536'><span class='krp-note'>已上黄帝已下故禮運云昔者先王未有麻絲衣其羽/皮注云此上古之時也下云後聖有作謂黄帝也是黄</span></span><br/>
<span class='tline' id='l74' data-llen='1536:1583'><span class='krp-note'>帝時始治絲麻以為布帛是時但以邊幅向外縫之於/體為便先知為上者謂先知縫布衣向外以便體為上</span></span><br/>
<span class='tline' id='l75' data-llen='1583:1626'><span class='krp-note'>也後知為下者謂後知邊幅向内縫之比於/向外觀之為美稍似有飾故云後知為下也</span>後代聖人</span><br/>
<span class='tline' id='l76' data-llen='1626:1658'>易之以衣幅外殺裳幅三袧者為喪服<span class='krp-note'>唐虞已上冠衣/皆白布吉凶同</span></span><br/>
<span class='tline' id='l77' data-llen='1658:1705'><span class='krp-note'>齊則緇之三代改制更制牟追章甫委貌為行道朝服/之冠其朝祭冠服皆辟積無數喪之冠裳但三襵耳緇</span></span><br/>
<span class='tline' id='l78' data-llen='1705:1750'><span class='krp-note'>布冠三代皆為始冠之冠白布冠質乃為喪冠若/然此言後世聖人指夏禹身以其三代最先故也</span>負廣</span><br/>
<span class='tline' id='l79' data-llen='1750:1773'>出於適寸適者辟領也與闕中共一尺六寸負用布方</span><br/>
<span class='tline' id='l80' data-llen='1773:1796'>廣尺有八寸故得出適兩傍各寸也負布縫於領下下</span><br/>
<span class='tline' id='l81' data-llen='1796:1822'><a onclick="displayPageImage('KR1d0078', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l82' data-llen='1822:1849'>垂放之以其置在背上故得負名<span class='krp-note'>適音/的</span>適博四寸出於</span><br/>
<span class='tline' id='l83' data-llen='1849:1876'>衰者以衰長六寸博四寸綴於外衿之上廣長當心<span class='krp-note'>博/即</span></span><br/>
<span class='tline' id='l84' data-llen='1876:1907'><span class='krp-note'>廣/也</span>適在闕領之外各廣四寸與闕領共有一尺六寸<span class='krp-note'>闕/即</span></span><br/>
<span class='tline' id='l85' data-llen='1907:1940'><span class='krp-note'>領闕/中也</span>故兩適向前與衰相望兩傍各出六寸<span class='krp-note'>適即辟/領也</span>故</span><br/>
<span class='tline' id='l86' data-llen='1940:1963'>鄭注云前有衰後有負左右有辟領者孝子哀戚無所</span><br/>
<span class='tline' id='l87' data-llen='1963:1986'>不在也賈釋云衰之言摧也衰當心者明孝子有哀摧</span><br/>
<span class='tline' id='l88' data-llen='1986:2009'>之志也負在後者以其負荷悲哀在於背也左右辟領</span><br/>
<span class='tline' id='l89' data-llen='2009:2032'>謂之適者以哀戚之情當有指適縁於父母不兼念餘</span><br/>
<span class='tline' id='l90' data-llen='2032:2058'><a onclick="displayPageImage('KR1d0078', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='2058:2081'>事以示四處皆有悲痛是其哀戚無所不在也衣自領</span><br/>
<span class='tline' id='l92' data-llen='2081:2112'>至衣腰二尺二寸兩身前後四尺四寸<span class='krp-note'>此據脊縫一傍/前後而言也</span></span><br/>
<span class='tline' id='l93' data-llen='2112:2135'>兩傍共有八寸八寸加闕中與辟領尺有六寸然則此</span><br/>
<span class='tline' id='l94' data-llen='2135:2162'>除袪袂衰負四物唯計衣身而言凡用布一丈四寸<span class='krp-note'>闕/中</span></span><br/>
<span class='tline' id='l95' data-llen='2162:2209'><span class='krp-note'>謂闕去中央安項處當脊縫兩廂緫闕去八寸若去一/廂則止去四寸袂者衣身兩傍出者也故下云袂屬幅</span></span><br/>
<span class='tline' id='l96' data-llen='2209:2253'><span class='krp-note'>亦明與衣/不别幅也</span>袂屬幅而不削<span class='krp-note'>屬猶連也袂與衣身同是一/幅連幅者謂整幅二尺二寸</span></span><br/>
<span class='tline' id='l97' data-llen='2253:2300'><span class='krp-note'>也言袂據從身向袂而稱也言衣據從上向腋下而云/也凡用布為衣及射侯皆削去邊幅一寸為縫殺今云</span></span><br/>
<span class='tline' id='l98' data-llen='2300:2342'><span class='krp-note'>屬連其幅則是不削去其邊幅取整幅為袂/也必不削幅者欲取與衣二尺二寸同也</span>袂所以連</span><br/>
<span class='tline' id='l99' data-llen='2342:2368'><a onclick="displayPageImage('KR1d0078', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2368:2403'>衣身者明兩袂與衣身參齊也<span class='krp-note'>兩傍袂與中央衣身緫/為三事下畔皆等謂袂</span></span><br/>
<span class='tline' id='l101' data-llen='2403:2443'><span class='krp-note'>與衣身俱二尺二寸其袖足以容中/人之肱深衣云袂中可以運肘是也</span>袪尺二寸足以容</span><br/>
<span class='tline' id='l102' data-llen='2443:2483'>中人之併兩手也<span class='krp-note'>吉時拱尚左手喪時拱尚右手是併/兩手也袂袖口也然則袪袂相接之</span></span><br/>
<span class='tline' id='l103' data-llen='2483:2527'><span class='krp-note'>處袂冝漸殺五寸令小袪冝漸侈五/寸令寛與今時喪服袪袂似異矣</span>斬衰三升<span class='krp-note'>正服/為父</span>三</span><br/>
<span class='tline' id='l104' data-llen='2527:2566'>升半<span class='krp-note'>義服/為君</span>謂縷如三升半而不緝<span class='krp-note'>比正服微細其實二/百四十縷父為長子</span></span><br/>
<span class='tline' id='l105' data-llen='2566:2605'><span class='krp-note'>斬又為人後者妻為夫妾為君女子/在室及嫁而反在父室者皆三年</span>不言裁割而言斬</span><br/>
<span class='tline' id='l106' data-llen='2605:2628'>者取痛甚之意知者案三年問云創鉅者其日久痛甚</span><br/>
<span class='tline' id='l107' data-llen='2628:2651'>者其愈遲又雜記縣子曰三年之喪如斬期之喪如剡</span><br/>
<span class='tline' id='l108' data-llen='2651:2677'><a onclick="displayPageImage('KR1d0078', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2677:2700'>謂哀有深淺是斬為痛深之義故云斬也斬衰既用苴</span><br/>
<span class='tline' id='l110' data-llen='2700:2723'>麻則首絰腰絰及杖亦用苴麻苴竹為之故下云苴絰</span><br/>
<span class='tline' id='l111' data-llen='2723:2746'>杖絞帶以一苴目此三事也又注云凡服上曰衰下曰</span><br/>
<span class='tline' id='l112' data-llen='2746:2769'>裳賈釋云言凡者鄭緫五服而解之也案下記云衰廣</span><br/>
<span class='tline' id='l113' data-llen='2769:2792'>四寸長六寸綴之於心緫號為衰非止當心而已故諸</span><br/>
<span class='tline' id='l114' data-llen='2792:2815'>言衰非止當心而已故諸言衰者皆與裳相對至於弔</span><br/>
<span class='tline' id='l115' data-llen='2815:2829'>服緦疑錫三者亦謂之為衰也</span><br/>
<span class='tline' id='l116' data-llen='2829:2855'><a onclick="displayPageImage('KR1d0078', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l117' data-llen='2855:2858'>　</span><br/>
<span class='tline' id='l118' data-llen='2858:2861'>　</span><br/>
<span class='tline' id='l119' data-llen='2861:2864'>　</span><br/>
<span class='tline' id='l120' data-llen='2864:2867'>　</span><br/>
<span class='tline' id='l121' data-llen='2867:2870'>　</span><br/>
<span class='tline' id='l122' data-llen='2870:2873'>　</span><br/>
<span class='tline' id='l123' data-llen='2873:2876'>　</span><br/>
<span class='tline' id='l124' data-llen='2876:2879'>　</span><br/>
<span class='tline' id='l125' data-llen='2879:2905'><a onclick="displayPageImage('KR1d0078', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l126' data-llen='2905:2928'>衽長二尺有五寸上屬於衣所以掩裳際也其裳前三</span><br/>
<span class='tline' id='l127' data-llen='2928:2951'>幅後四幅開兩邊露見裏衣是以須衽屬衣兩傍垂之</span><br/>
<span class='tline' id='l128' data-llen='2951:2992'>掩裳交際處也<span class='krp-note'>一幅長二尺五寸斜破之上下各留一/尺為正正者方正不破之謂也斜破者</span></span><br/>
<span class='tline' id='l129' data-llen='2992:3039'><span class='krp-note'>從上正一尺之下畔傍入繼六寸乃始斜向下至下一/尺之下畔又傍入六寸繼之分作兩條各一尺五寸如</span></span><br/>
<span class='tline' id='l130' data-llen='3039:3075'><span class='krp-note'>燕尾共長二尺五寸凡用布三尺五寸此/二衽上已屬於衣此别出制度以曉之</span></span><br/>
<span class='tline' id='l131' data-llen='3075:3102'><a onclick="displayPageImage('KR1d0078', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='3102:3105'>　</span><br/>
<span class='tline' id='l133' data-llen='3105:3108'>　</span><br/>
<span class='tline' id='l134' data-llen='3108:3111'>　</span><br/>
<span class='tline' id='l135' data-llen='3111:3114'>　</span><br/>
<span class='tline' id='l136' data-llen='3114:3117'>　</span><br/>
<span class='tline' id='l137' data-llen='3117:3120'>　</span><br/>
<span class='tline' id='l138' data-llen='3120:3123'>　</span><br/>
<span class='tline' id='l139' data-llen='3123:3126'>　</span><br/>
<span class='tline' id='l140' data-llen='3126:3153'><a onclick="displayPageImage('KR1d0078', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l141' data-llen='3153:3176'>苴絰者麻之有蕡者也爾雅云蕡枲實孫炎曰蕡麻子</span><br/>
<span class='tline' id='l142' data-llen='3176:3199'>也以色言之謂之苴以實言之謂之蕡下云牡麻者對</span><br/>
<span class='tline' id='l143' data-llen='3199:3222'>蕡為名言枲麻者對苴生稱也故閒傳云斬衰貌若苴</span><br/>
<span class='tline' id='l144' data-llen='3222:3245'>齊衰貌若枲若然枲是雄麻蕡是子麻爾雅云蕡枲實</span><br/>
<span class='tline' id='l145' data-llen='3245:3268'>者舉類而言也若圎曰簞方曰笥鄭注論語云簞笥也</span><br/>
<span class='tline' id='l146' data-llen='3268:3295'>亦舉其類也又傳曰苴絰大搹<span class='krp-note'>音/革</span>左本在下賈釋云本</span><br/>
<span class='tline' id='l147' data-llen='3295:3318'>謂麻根也重服統於内而本陽也父是陽左亦陽也下</span><br/>
<span class='tline' id='l148' data-llen='3318:3341'>是内以言痛心内發故也此對母右本在上輕服統於</span><br/>
<span class='tline' id='l149' data-llen='3341:3368'><a onclick="displayPageImage('KR1d0078', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3368:3391'>外而本隂也注云麻在首在腰皆曰絰絰之言實也明</span><br/>
<span class='tline' id='l151' data-llen='3391:3414'>孝子有忠實之心故為制此服名則斬衰貌若苴則苴</span><br/>
<span class='tline' id='l152' data-llen='3414:3437'>是惡也色貌象苴服因心而發故明孝子忠實之心首</span><br/>
<span class='tline' id='l153' data-llen='3437:3464'>絰象緇布冠之頍<span class='krp-note'>去蘂/反</span>項腰絰象大帶又有絞帶象革</span><br/>
<span class='tline' id='l154' data-llen='3464:3487'>帶齊衰已下用布下齊衰章去削杖布帶是也下注云</span><br/>
<span class='tline' id='l155' data-llen='3487:3510'>盈手曰搹搹扼也圍九寸斬衰之絰圍九寸者首是陽</span><br/>
<span class='tline' id='l156' data-llen='3510:3533'>欲取陽數極於九也自齊衰已下取降殺之義無所法</span><br/>
<span class='tline' id='l157' data-llen='3533:3575'>象也<span class='krp-note'>小歛時纒絰即環絰也士則素委貌上加環絰/大夫已上素弁而加環絰成服後皆繆絰也</span></span><br/>
<span class='tline' id='l158' data-llen='3575:3602'><a onclick="displayPageImage('KR1d0078', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l159' data-llen='3602:3605'>　</span><br/>
<span class='tline' id='l160' data-llen='3605:3608'>　</span><br/>
<span class='tline' id='l161' data-llen='3608:3611'>　</span><br/>
<span class='tline' id='l162' data-llen='3611:3614'>　</span><br/>
<span class='tline' id='l163' data-llen='3614:3617'>　</span><br/>
<span class='tline' id='l164' data-llen='3617:3620'>　</span><br/>
<span class='tline' id='l165' data-llen='3620:3623'>　</span><br/>
<span class='tline' id='l166' data-llen='3623:3626'>　</span><br/>
<span class='tline' id='l167' data-llen='3626:3653'><a onclick="displayPageImage('KR1d0078', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l168' data-llen='3653:3676'>腰絰大七寸五分寸之一而繆之謂兩股相交兩頭結</span><br/>
<span class='tline' id='l169' data-llen='3676:3700'>各存麻本散垂三尺雜記曰麻者不紳鄭𤣥云喪以腰</span><br/>
<span class='tline' id='l170' data-llen='3700:3733'>絰代大帶故喪服注云腰絰象大帶<span class='krp-note'>既象大帶亦於絰/交繫處兩傍各綴</span></span><br/>
<span class='tline' id='l171' data-llen='3733:3756'><span class='krp-note'>組象大帶之組約婦人亦/服苴絰并腰絰絞帶</span></span><br/>
<span class='tline' id='l172' data-llen='3756:3783'><a onclick="displayPageImage('KR1d0078', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l173' data-llen='3783:3786'>　</span><br/>
<span class='tline' id='l174' data-llen='3786:3789'>　</span><br/>
<span class='tline' id='l175' data-llen='3789:3792'>　</span><br/>
<span class='tline' id='l176' data-llen='3792:3795'>　</span><br/>
<span class='tline' id='l177' data-llen='3795:3798'>　</span><br/>
<span class='tline' id='l178' data-llen='3798:3801'>　</span><br/>
<span class='tline' id='l179' data-llen='3801:3804'>　</span><br/>
<span class='tline' id='l180' data-llen='3804:3807'>　</span><br/>
<span class='tline' id='l181' data-llen='3807:3834'><a onclick="displayPageImage('KR1d0078', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l182' data-llen='3834:3857'>絞帶者繩帶也謂絞苴麻為繩以作帶故云絞帶王肅</span><br/>
<span class='tline' id='l183' data-llen='3857:3887'>以帶如腰絰<span class='krp-note'>亦七寸五/分寸之一</span>亦用苴麻為之馬鄭不言當從</span><br/>
<span class='tline' id='l184' data-llen='3887:3910'>王義但絰帶至虞後變麻服葛絞帶虞後雖不言所變</span><br/>
<span class='tline' id='l185' data-llen='3910:3933'>案公士大夫之衆臣為君服布帶又齊衰已下亦云布</span><br/>
<span class='tline' id='l186' data-llen='3933:3963'>帶則絞帶虞後變麻服布於義可也<span class='krp-note'>絞帶如革帶大/帶之下帶之</span></span><br/>
<span class='tline' id='l187' data-llen='3963:3990'><a onclick="displayPageImage('KR1d0078', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3990:3993'>　</span><br/>
<span class='tline' id='l189' data-llen='3993:3996'>　</span><br/>
<span class='tline' id='l190' data-llen='3996:3999'>　</span><br/>
<span class='tline' id='l191' data-llen='3999:4002'>　</span><br/>
<span class='tline' id='l192' data-llen='4002:4005'>　</span><br/>
<span class='tline' id='l193' data-llen='4005:4008'>　</span><br/>
<span class='tline' id='l194' data-llen='4008:4011'>　</span><br/>
<span class='tline' id='l195' data-llen='4011:4014'>　</span><br/>
<span class='tline' id='l196' data-llen='4014:4041'><a onclick="displayPageImage('KR1d0078', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4041:4064'>冠六升右縫外畢冠廣三寸落頂前後以紙糊為材上</span><br/>
<span class='tline' id='l198' data-llen='4064:4091'>以布為三辟襵<span class='krp-note'>音/輒</span>兩頭皆在武下向外反屈之縫於武</span><br/>
<span class='tline' id='l199' data-llen='4091:4114'>以前後兩畢之末而向外襵之故云外畢曲禮云厭冠</span><br/>
<span class='tline' id='l200' data-llen='4114:4137'>不入公門注云厭猶伏也喪冠厭伏也謂反屈之故得</span><br/>
<span class='tline' id='l201' data-llen='4137:4180'>厭伏之名<span class='krp-note'>以冠為首飾故倍衰裳而用六升布又加水/以濯之但勿用灰而已冠六升者勿用灰則</span></span><br/>
<span class='tline' id='l202' data-llen='4180:4215'><span class='krp-note'>七升已上皆用灰也故大功章注云大/功布其鍜治之功麤治之是皆灰者也</span></span><br/>
<span class='tline' id='l203' data-llen='4215:4242'><a onclick="displayPageImage('KR1d0078', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l204' data-llen='4242:4245'>　</span><br/>
<span class='tline' id='l205' data-llen='4245:4248'>　</span><br/>
<span class='tline' id='l206' data-llen='4248:4251'>　</span><br/>
<span class='tline' id='l207' data-llen='4251:4254'>　</span><br/>
<span class='tline' id='l208' data-llen='4254:4257'>　</span><br/>
<span class='tline' id='l209' data-llen='4257:4260'>　</span><br/>
<span class='tline' id='l210' data-llen='4260:4263'>　</span><br/>
<span class='tline' id='l211' data-llen='4263:4266'>　</span><br/>
<span class='tline' id='l212' data-llen='4266:4293'><a onclick="displayPageImage('KR1d0078', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l213' data-llen='4293:4316'>冠繩纓條屬注云屬猶著也通屈一條繩為武垂下為</span><br/>
<span class='tline' id='l214' data-llen='4316:4345'>纓著之於冠也<span class='krp-note'>此繩纓不/用苴麻</span>又雜記云喪冠條屬以别吉</span><br/>
<span class='tline' id='l215' data-llen='4345:4368'>凶言吉冠則纓武别材凶冠則纓武同材謂將一條繩</span><br/>
<span class='tline' id='l216' data-llen='4368:4391'>從額上約之至項後交過前各至耳於武綴之各垂於</span><br/>
<span class='tline' id='l217' data-llen='4391:4414'>頤下結之也三年之練冠亦條屬右縫至大祥除其衰</span><br/>
<span class='tline' id='l218' data-llen='4414:4437'>杖則朝服縞冠當纓武異材從吉法也賈釋云大功已</span><br/>
<span class='tline' id='l219' data-llen='4437:4460'>上右縫小功已下左縫故大戴禮云大功已上唯唯小</span><br/>
<span class='tline' id='l220' data-llen='4460:4483'>功已下額額此據孝子朝夕哭在阼階之下西面弔賔</span><br/>
<span class='tline' id='l221' data-llen='4483:4510'><a onclick="displayPageImage('KR1d0078', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l222' data-llen='4510:4533'>從外來入門北面見之大功已上哀重其冠三辟襵向</span><br/>
<span class='tline' id='l223' data-llen='4533:4556'>右為之從隂唯唯然順也小功緦麻哀輕其冠亦三辟</span><br/>
<span class='tline' id='l224' data-llen='4556:4579'>襵向左為之從陽弔賔從外來入門北面望之額額然</span><br/>
<span class='tline' id='l225' data-llen='4579:4602'>逆向賔也二者繩纓皆條屬其冠辟襵或左從吉或右</span><br/>
<span class='tline' id='l226' data-llen='4602:4609'>從凶不同也</span><br/>
<span class='tline' id='l227' data-llen='4609:4636'><a onclick="displayPageImage('KR1d0078', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l228' data-llen='4636:4639'>　</span><br/>
<span class='tline' id='l229' data-llen='4639:4642'>　</span><br/>
<span class='tline' id='l230' data-llen='4642:4645'>　</span><br/>
<span class='tline' id='l231' data-llen='4645:4648'>　</span><br/>
<span class='tline' id='l232' data-llen='4648:4651'>　</span><br/>
<span class='tline' id='l233' data-llen='4651:4654'>　</span><br/>
<span class='tline' id='l234' data-llen='4654:4657'>　</span><br/>
<span class='tline' id='l235' data-llen='4657:4660'>　</span><br/>
<span class='tline' id='l236' data-llen='4660:4687'><a onclick="displayPageImage('KR1d0078', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l237' data-llen='4687:4710'>苴杖竹也為父所以杖用竹者父是子之天竹圎亦象</span><br/>
<span class='tline' id='l238' data-llen='4710:4733'>天竹又外内有節象子為父亦有外内之痛又能貫四</span><br/>
<span class='tline' id='l239' data-llen='4733:4756'>時而不變子之為父哀痛亦經寒温而不改故用竹也</span><br/>
<span class='tline' id='l240' data-llen='4756:4783'><a onclick="displayPageImage('KR1d0078', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='4783:4786'>　</span><br/>
<span class='tline' id='l242' data-llen='4786:4789'>　</span><br/>
<span class='tline' id='l243' data-llen='4789:4792'>　</span><br/>
<span class='tline' id='l244' data-llen='4792:4795'>　</span><br/>
<span class='tline' id='l245' data-llen='4795:4798'>　</span><br/>
<span class='tline' id='l246' data-llen='4798:4801'>　</span><br/>
<span class='tline' id='l247' data-llen='4801:4804'>　</span><br/>
<span class='tline' id='l248' data-llen='4804:4807'>　</span><br/>
<span class='tline' id='l249' data-llen='4807:4834'><a onclick="displayPageImage('KR1d0078', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4834:4857'>菅屨謂以菅草為屨毛傳云白華野菅也巳漚為菅箋</span><br/>
<span class='tline' id='l251' data-llen='4857:4880'>云白華於野已漚名之為菅漚菅柔韌中用矣此菅亦</span><br/>
<span class='tline' id='l252' data-llen='4880:4903'>是巳漚者用之為屨又下傳云菅屨者菅菲外納也然</span><br/>
<span class='tline' id='l253' data-llen='4903:4933'>則周公時謂之屨子夏時謂之菲<span class='krp-note'>子夏作喪/服傳故也</span>外納者外</span><br/>
<span class='tline' id='l254' data-llen='4933:4944'>其飾也謂向外編之也</span><br/>
<span class='tline' id='l255' data-llen='4944:4971'><a onclick="displayPageImage('KR1d0078', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l256' data-llen='4971:4974'>　</span><br/>
<span class='tline' id='l257' data-llen='4974:4977'>　</span><br/>
<span class='tline' id='l258' data-llen='4977:4980'>　</span><br/>
<span class='tline' id='l259' data-llen='4980:4983'>　</span><br/>
<span class='tline' id='l260' data-llen='4983:4986'>　</span><br/>
<span class='tline' id='l261' data-llen='4986:4989'>　</span><br/>
<span class='tline' id='l262' data-llen='4989:4992'>　</span><br/>
<span class='tline' id='l263' data-llen='4992:4995'>　</span><br/>
<span class='tline' id='l264' data-llen='4995:5022'><a onclick="displayPageImage('KR1d0078', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l265' data-llen='5022:5045'>倚廬謂倚木為廬在中門外東方北户喪服傳孝子居</span><br/>
<span class='tline' id='l266' data-llen='5045:5068'>倚廬寢苫枕塊不脫絰帶居門外之廬哀親之在外也</span><br/>
<span class='tline' id='l267' data-llen='5068:5097'>寢苫枕塊者哀親之在草土也<span class='krp-note'>苫編藁/塊墼也</span>既虞翦屏柱楣</span><br/>
<span class='tline' id='l268' data-llen='5097:5141'>寢有蓆<span class='krp-note'>九虞七虞五虞三虞之後乃改舊廬西向開户/翦去户傍兩廂屏之餘草柱楣者前梁謂之楣</span></span><br/>
<span class='tline' id='l269' data-llen='5141:5188'><span class='krp-note'>楣下兩頭豎柱施梁乃夾户傍之屏寢有蓆者閒傳云/既虞芐翦不納鄭云芐今之蒲苹即此寢有蓆謂蒲蓆</span></span><br/>
<span class='tline' id='l270' data-llen='5188:5232'><span class='krp-note'>加於苫/上也</span>既練舎外寢<span class='krp-note'>此寢謂中門外於屋下壘墼為之/不塗塈之堊室也屋下對廬偏倚</span></span><br/>
<span class='tline' id='l271' data-llen='5232:5260'><span class='krp-note'>東壁而/言也</span>初喪居廬堊室子為父臣為君各依親踈貴賤</span><br/>
<span class='tline' id='l272' data-llen='5260:5283'>之序天官宫正云大喪授廬舎辨其親踈貴賤之居註</span><br/>
<span class='tline' id='l273' data-llen='5283:5310'><a onclick="displayPageImage('KR1d0078', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='5310:5333'>云親者貴者居廬踈者賤者居堊室雜記云朝廷卿大</span><br/>
<span class='tline' id='l275' data-llen='5333:5356'>夫士居廬都邑之士居堊室案唐大厯年中有楊垂撰</span><br/>
<span class='tline' id='l276' data-llen='5356:5379'>喪服圖說廬形制及堊室幕次序列次第云設廬次於</span><br/>
<span class='tline' id='l277' data-llen='5379:5402'>東廊下無廊於牆下北上凡起廬先以一木横於牆下</span><br/>
<span class='tline' id='l278' data-llen='5402:5425'>去牆五尺卧於地為楣即立五椽於上斜倚東墉上以</span><br/>
<span class='tline' id='l279' data-llen='5425:5449'>草苫蓋之其南北面亦以草屏之向北開門一孝子一廬</span><br/>
<span class='tline' id='l280' data-llen='5449:5472'>門簾以縗布廬形如偏屋其閒容半席廬間施苫凷其</span><br/>
<span class='tline' id='l281' data-llen='5472:5495'>廬南為堊室以墼壘三面上至屋如於牆下即亦如偏</span><br/>
<span class='tline' id='l282' data-llen='5495:5522'><a onclick="displayPageImage('KR1d0078', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='5522:5545'>屋以瓦覆之西向戸室施薦木枕室南為大功幕次次</span><br/>
<span class='tline' id='l284' data-llen='5545:5568'>中施蒲席次南又為小功緦麻次施牀並西户如諸侯</span><br/>
<span class='tline' id='l285' data-llen='5568:5591'>始死廬門外便有小屏餘則否其為母與父同為繼母</span><br/>
<span class='tline' id='l286' data-llen='5591:5614'>慈母不居廬居堊室如繼母有子即隨子居廬為妻準</span><br/>
<span class='tline' id='l287' data-llen='5614:5637'>母其堊室及幕次不必每人致之共處可也婦人次於</span><br/>
<span class='tline' id='l288' data-llen='5637:5670'>西廊下<span class='krp-note'>見時於中庭輦障中以藁薄覆為/之既違古制故引唐禮以規之</span></span><br/>
<span class='tline' id='l289' data-llen='5670:5673'>　</span><br/>
<span class='tline' id='l290' data-llen='5673:5684'>　三禮圖集注卷十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0078', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:199'>　三禮圖集注卷十九</span><br/>
<span class='tline' id='l10' data-llen='199:220'>　　　　　　　　　　　　宋　聶崇義　撰</span><br/>
<span class='tline' id='l11' data-llen='220:234'>　　黼翣　　　　　　黻翣</span><br/>
<span class='tline' id='l12' data-llen='234:248'>　　畫翣　　　　　　龍翣</span><br/>
<span class='tline' id='l13' data-llen='248:262'>　　栁車　　　　　　郷師</span><br/>
<span class='tline' id='l14' data-llen='262:277'>　　方相氏　　　　　　兆域</span><br/>
<span class='tline' id='l15' data-llen='277:300'>喪大記云君飾棺黼翣二黻翣二畫翣二皆戴圭大夫</span><br/>
<span class='tline' id='l16' data-llen='300:326'><a onclick="displayPageImage('KR1d0078', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='326:349'>士皆戴緌禮器曰天子八翣諸侯六翣大夫四翣又鄭</span><br/>
<span class='tline' id='l18' data-llen='349:372'>註喪大記引漢禮翣以木為筐廣三尺髙二尺四寸方</span><br/>
<span class='tline' id='l19' data-llen='372:395'>兩頭髙衣以白布畫者畫雲氣其餘各如其象柄長五</span><br/>
<span class='tline' id='l20' data-llen='395:418'>尺車行使人持之而從以障車既窆樹於壙中障柩天</span><br/>
<span class='tline' id='l21' data-llen='418:434'>子八翣加龍翣二其戴皆加璧垂羽</span><br/>
<span class='tline' id='l22' data-llen='434:460'><a onclick="displayPageImage('KR1d0078', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l24' data-llen='462:488'><a onclick="displayPageImage('KR1d0078', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l25' data-llen='488:511'>栁車名有四殯謂之輤車葬謂之栁車以其迫地而行</span><br/>
<span class='tline' id='l26' data-llen='511:534'>則曰蜃車以其無輤則曰軫車案周禮縫人掌縫棺飾</span><br/>
<span class='tline' id='l27' data-llen='534:557'>衣翣栁之材後鄭以必先纒衣其材乃以張飾也栁之</span><br/>
<span class='tline' id='l28' data-llen='557:580'>言聚也謂諸飾所聚也又上註云孝子既啓見棺猶見</span><br/>
<span class='tline' id='l29' data-llen='580:603'>親之身既載飾而行遂以葬若存時居於帷幕而加文</span><br/>
<span class='tline' id='l30' data-llen='603:626'>繡其帷荒畫火龍等是加文繡也其生時帷幕則無此</span><br/>
<span class='tline' id='l31' data-llen='626:649'>畫飾故云加也今柩入壙還以帷荒等加於柩上同葬</span><br/>
<span class='tline' id='l32' data-llen='649:672'>之故云遂葬喪大記曰飾棺君龍帷三池振容黼荒火</span><br/>
<span class='tline' id='l33' data-llen='672:698'><a onclick="displayPageImage('KR1d0078', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l34' data-llen='698:721'>三列黻二列素錦禇加帷荒纁紐六齊五采五貝魚躍</span><br/>
<span class='tline' id='l35' data-llen='721:749'>拂池君纁戴六纁披六此諸侯禮也<span class='krp-note'>披皮/義反</span>漢禮器制度</span><br/>
<span class='tline' id='l36' data-llen='749:772'>飾棺天子龍火黼黻皆五列又喪大記註云荒蒙也在</span><br/>
<span class='tline' id='l37' data-llen='772:795'>旁曰帷在上曰荒然則荒栁車上覆謂鼈甲也天子之</span><br/>
<span class='tline' id='l38' data-llen='795:818'>荒緣荒邊畫龍又畫雲氣次畫白黑之黼文又畫火形</span><br/>
<span class='tline' id='l39' data-llen='818:841'>如半環又畫兩己相背之黻文於其間素錦白錦也禇</span><br/>
<span class='tline' id='l40' data-llen='841:864'>即屋也於荒下又用白錦為屋以葬車在道象宫室也</span><br/>
<span class='tline' id='l41' data-llen='864:887'>褚外乃加帷荒帷是邊牆荒是上蓋禇覆竟而加帷荒</span><br/>
<span class='tline' id='l42' data-llen='887:913'><a onclick="displayPageImage('KR1d0078', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='913:936'>於禇外也池者織竹為之狀如小車笭衣以青布挂著</span><br/>
<span class='tline' id='l44' data-llen='936:959'>於栁上荒之爪端象平生宫室承霤然天子四注屋四</span><br/>
<span class='tline' id='l45' data-llen='959:982'>面各有承霤今池亦四面象之也諸侯屋雖四注而栁</span><br/>
<span class='tline' id='l46' data-llen='982:1005'>降一池闕於後故三池振容者振動也容容飾也謂以</span><br/>
<span class='tline' id='l47' data-llen='1005:1028'>絞繒為之長丈餘如幡其上畫青質五采之揄翟又懸</span><br/>
<span class='tline' id='l48' data-llen='1028:1051'>銅魚於池下車動為容飾魚躍拂池也纁紐六者以上</span><br/>
<span class='tline' id='l49' data-llen='1051:1074'>蓋與邊牆相離故又以纁帛為紐連之相著傍各三凡</span><br/>
<span class='tline' id='l50' data-llen='1074:1097'>共用六紐也齊者謂在荒之上當栁之中央形圜如車</span><br/>
<span class='tline' id='l51' data-llen='1097:1123'><a onclick="displayPageImage('KR1d0078', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1123:1158'>蓋上蕤矣<span class='krp-note'>蓋之中央故舉以為説/漢時小車蓋上有三采</span>以其當中如人之齊</span><br/>
<span class='tline' id='l53' data-llen='1158:1181'>故謂之齊髙三尺徑二尺餘又案既夕禮註云以三采</span><br/>
<span class='tline' id='l54' data-llen='1181:1204'>繒為之上朱中白下蒼著以絮則人君以五采繒為之</span><br/>
<span class='tline' id='l55' data-llen='1204:1228'>亦著以絮蒼下有黄𤣥二色則五等相次故云齊五采</span><br/>
<span class='tline' id='l56' data-llen='1228:1251'>也五貝者又連貝為五行交絡齊上纁戴六纁披六者</span><br/>
<span class='tline' id='l57' data-llen='1251:1274'>戴披皆用纁帛為之戴值也於車輿兩廂各豎三隻軨</span><br/>
<span class='tline' id='l58' data-llen='1274:1297'>子各當棺束用此纁戴貫棺束之皮紐出兩頭皆絆結</span><br/>
<span class='tline' id='l59' data-llen='1297:1320'>其軨子各使相值堅固方用纁披於棺上横絡過各貫</span><br/>
<span class='tline' id='l60' data-llen='1320:1346'><a onclick="displayPageImage('KR1d0078', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1346:1369'>穿戴之連結棺束者乃於戴餘投出之於外使人持制</span><br/>
<span class='tline' id='l62' data-llen='1369:1392'>之又棺横束有三每束有二紐各屈皮為之三束兩旁</span><br/>
<span class='tline' id='l63' data-llen='1392:1415'>共有六紐故有六戴六披也持披者若車登髙則前引</span><br/>
<span class='tline' id='l64' data-llen='1415:1438'>以防軒車適下則後引以防翻車欹左則引右欹右則</span><br/>
<span class='tline' id='l65' data-llen='1438:1461'>引左使車不傾覆也案阮氏圖云栁車四輪一轅車長</span><br/>
<span class='tline' id='l66' data-llen='1461:1484'>丈二尺廣四尺髙五尺周禮謂之蜃車故遂師云大喪</span><br/>
<span class='tline' id='l67' data-llen='1484:1507'>使帥其屬以幄帟先及蜃車之役註云幄帟先者為於</span><br/>
<span class='tline' id='l68' data-llen='1507:1530'>葬窆之間先張神座蜃車柩輅也柩輅載栁四輪迫地</span><br/>
<span class='tline' id='l69' data-llen='1530:1556'><a onclick="displayPageImage('KR1d0078', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1556:1579'>而行有似於蜃因取名焉又鄭註既夕禮記云其車之</span><br/>
<span class='tline' id='l71' data-llen='1579:1602'>輿狀如牀中央有轅前後出設前後輅輿上有四周下</span><br/>
<span class='tline' id='l72' data-llen='1602:1626'>則前後有軸以輇為輪許慎説文有幅曰輪無幅曰輇孔</span><br/>
<span class='tline' id='l73' data-llen='1626:1649'>竇義云觀此註其輿與輴車同亦一轅為之設前後輅</span><br/>
<span class='tline' id='l74' data-llen='1649:1672'>者正經唯云前輅言前以對後明有後輅也此輅謂以</span><br/>
<span class='tline' id='l75' data-llen='1672:1695'>木縛於柩車轅上屬引而挽之故名此轅縛為輅也輿</span><br/>
<span class='tline' id='l76' data-llen='1695:1718'>上有四周者此亦與輴車同云下則前後有軸以輇為</span><br/>
<span class='tline' id='l77' data-llen='1718:1741'>輪此與輴車異也以其輴無輪直有轉轔此則有輇輪</span><br/>
<span class='tline' id='l78' data-llen='1741:1767'><a onclick="displayPageImage('KR1d0078', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1767:1772'>而無輻</span><br/>
<span class='tline' id='l80' data-llen='1772:1798'><a onclick="displayPageImage('KR1d0078', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1798:1801'>　</span><br/>
<span class='tline' id='l82' data-llen='1801:1804'>　</span><br/>
<span class='tline' id='l83' data-llen='1804:1807'>　</span><br/>
<span class='tline' id='l84' data-llen='1807:1810'>　</span><br/>
<span class='tline' id='l85' data-llen='1810:1813'>　</span><br/>
<span class='tline' id='l86' data-llen='1813:1816'>　</span><br/>
<span class='tline' id='l87' data-llen='1816:1819'>　</span><br/>
<span class='tline' id='l88' data-llen='1819:1822'>　</span><br/>
<span class='tline' id='l89' data-llen='1822:1848'><a onclick="displayPageImage('KR1d0078', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='1848:1875'>地官鄉師及葬執纛以與匠師御匶<span class='krp-note'>古柩/字</span>而治役註云</span><br/>
<span class='tline' id='l91' data-llen='1875:1898'>匠師事官之屬其於司空若鄉師之於司徒也鄉師主</span><br/>
<span class='tline' id='l92' data-llen='1898:1921'>役匠師主衆匠共主葬引纛翳也即羽葆也執以指麾</span><br/>
<span class='tline' id='l93' data-llen='1921:1934'>輓柩之役正其行列進退也</span><br/>
<span class='tline' id='l94' data-llen='1934:1960'><a onclick="displayPageImage('KR1d0078', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='1960:1963'>　</span><br/>
<span class='tline' id='l96' data-llen='1963:1966'>　</span><br/>
<span class='tline' id='l97' data-llen='1966:1969'>　</span><br/>
<span class='tline' id='l98' data-llen='1969:1972'>　</span><br/>
<span class='tline' id='l99' data-llen='1972:1975'>　</span><br/>
<span class='tline' id='l100' data-llen='1975:1978'>　</span><br/>
<span class='tline' id='l101' data-llen='1978:1981'>　</span><br/>
<span class='tline' id='l102' data-llen='1981:1984'>　</span><br/>
<span class='tline' id='l103' data-llen='1984:2010'><a onclick="displayPageImage('KR1d0078', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2010:2034'>夏官方相氏掌蒙熊皮黄金四目𤣥衣朱裳執戈揚盾</span><br/>
<span class='tline' id='l105' data-llen='2034:2057'>大喪先匶謂葬使之前導以郤凶惡也及墓入壙以戈</span><br/>
<span class='tline' id='l106' data-llen='2057:2066'>擊四隅敺罔兩也</span><br/>
<span class='tline' id='l107' data-llen='2066:2092'><a onclick="displayPageImage('KR1d0078', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='2092:2095'>　</span><br/>
<span class='tline' id='l109' data-llen='2095:2098'>　</span><br/>
<span class='tline' id='l110' data-llen='2098:2101'>　</span><br/>
<span class='tline' id='l111' data-llen='2101:2104'>　</span><br/>
<span class='tline' id='l112' data-llen='2104:2107'>　</span><br/>
<span class='tline' id='l113' data-llen='2107:2110'>　</span><br/>
<span class='tline' id='l114' data-llen='2110:2113'>　</span><br/>
<span class='tline' id='l115' data-llen='2113:2116'>　</span><br/>
<span class='tline' id='l116' data-llen='2116:2142'><a onclick="displayPageImage('KR1d0078', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l117' data-llen='2142:2167'>春官冡人掌公墓之地辨其兆域而為之圖先王之𦵏居</span><br/>
<span class='tline' id='l118' data-llen='2167:2190'>中以昭穆為左右賈釋註云公君也訓公為君者言公</span><br/>
<span class='tline' id='l119' data-llen='2190:2213'>則諸侯之通稱言君則上通天子此既王之墓域故訓</span><br/>
<span class='tline' id='l120' data-llen='2213:2236'>為君也圖謂未有死者之時先畫其地之形勢預圖出</span><br/>
<span class='tline' id='l121' data-llen='2236:2259'>其丘壠之處既為之圖明藏掌之後須葬者依圖置之</span><br/>
<span class='tline' id='l122' data-llen='2259:2282'>也云先王造塋者但王之都有遷徙之法若文王居豐</span><br/>
<span class='tline' id='l123' data-llen='2282:2305'>武王居鎬平王居洛邑即所都而葬則造塋者也若文</span><br/>
<span class='tline' id='l124' data-llen='2305:2328'>王在豐葬於畢子孫皆就而葬之即以文王居中文王</span><br/>
<span class='tline' id='l125' data-llen='2328:2355'><a onclick="displayPageImage('KR1d0078', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l126' data-llen='2355:2395'>次第當穆<span class='krp-note'>文王雖次第居穆以所遷居豐葬於畢/地子孫既昭穆夾處文王合居中央</span>則以</span><br/>
<span class='tline' id='l127' data-llen='2395:2418'>武王為昭居左成王為穆居右康王為昭居左昭王為</span><br/>
<span class='tline' id='l128' data-llen='2418:2441'>穆居右穆王為昭居左恭王為穆居右已下子孫皆然</span><br/>
<span class='tline' id='l129' data-llen='2441:2464'>據昭穆夾處東西若然兄死弟及俱為君則以兄弟為</span><br/>
<span class='tline' id='l130' data-llen='2464:2487'>昭穆以其弟已為臣臣子一列則如父子故别昭穆也</span><br/>
<span class='tline' id='l131' data-llen='2487:2510'>必知義當然者案文二年秋八月大事於太廟躋僖公</span><br/>
<span class='tline' id='l132' data-llen='2510:2533'>謂以惠公當昭隱公為穆桓公為昭莊公為穆閔公為</span><br/>
<span class='tline' id='l133' data-llen='2533:2556'>昭僖公為穆今升僖公於閔公上為昭以閔為穆故云</span><br/>
<span class='tline' id='l134' data-llen='2556:2583'><a onclick="displayPageImage('KR1d0078', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l135' data-llen='2583:2606'>逆祀知不以兄弟同居昭位升僖公於閔公上為逆祀</span><br/>
<span class='tline' id='l136' data-llen='2606:2629'>者案定八年經云從祀先公傳曰始順祀先公而祈禱</span><br/>
<span class='tline' id='l137' data-llen='2629:2652'>焉若本同倫以僖公升於閔公之上則以後諸公昭穆</span><br/>
<span class='tline' id='l138' data-llen='2652:2675'>不亂何得至定八年始云順祀乎明本以僖閔昭穆别</span><br/>
<span class='tline' id='l139' data-llen='2675:2698'>故於後皆亂也若然兄弟相事兄為君則昭穆易可知</span><br/>
<span class='tline' id='l140' data-llen='2698:2721'>但置塋以昭穆夾處與置廟同也又下文云以爵等為</span><br/>
<span class='tline' id='l141' data-llen='2721:2744'>丘封之度則天子亦是爵號也尊者丘髙而樹多卑者</span><br/>
<span class='tline' id='l142' data-llen='2744:2767'>封下而樹少以别尊卑也鄭知王公曰丘諸臣曰封者</span><br/>
<span class='tline' id='l143' data-llen='2767:2794'><a onclick="displayPageImage('KR1d0078', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l144' data-llen='2794:2817'>此無正文案爾雅云土之髙者曰丘髙阜曰丘以丘是</span><br/>
<span class='tline' id='l145' data-llen='2817:2840'>自然之物故屬之王公也聚土曰封人力所造故屬之</span><br/>
<span class='tline' id='l146' data-llen='2840:2863'>諸臣若然公中可兼五等鄭又引漢律列侯封髙四丈</span><br/>
<span class='tline' id='l147' data-llen='2863:2886'>者以周禮丘封髙下樹木之數無文故以漢法況之案</span><br/>
<span class='tline' id='l148' data-llen='2886:2909'>春秋緯云天子墳髙三仞樹以松諸侯半之樹以栢大</span><br/>
<span class='tline' id='l149' data-llen='2909:2932'>夫八尺樹以藥草士四尺樹以槐庶人無墳樹以楊栁</span><br/>
<span class='tline' id='l150' data-llen='2932:2955'>鄭不引者春秋緯或説異代多與周禮相乖或者鄭所</span><br/>
<span class='tline' id='l151' data-llen='2955:2978'>不見故不引也又王制云庶人不封不樹而春秋緯云</span><br/>
<span class='tline' id='l152' data-llen='2978:3005'><a onclick="displayPageImage('KR1d0078', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3005:3026'>庶人樹以楊栁者以庶人禮所不制故容楊栁也</span><br/>
<span class='tline' id='l154' data-llen='3026:3029'>　</span><br/>
<span class='tline' id='l155' data-llen='3029:3032'>　</span><br/>
<span class='tline' id='l156' data-llen='3032:3035'>　</span><br/>
<span class='tline' id='l157' data-llen='3035:3038'>　</span><br/>
<span class='tline' id='l158' data-llen='3038:3041'>　</span><br/>
<span class='tline' id='l159' data-llen='3041:3044'>　</span><br/>
<span class='tline' id='l160' data-llen='3044:3055'>　三禮圖集注卷十九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0135', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　易原就正卷十二</span><br/>
<span class='tline' id='l10' data-llen='200:221'>　　　　　　　　　　　　　　邢臺包儀撰</span><br/>
<span class='tline' id='l11' data-llen='221:227'>　説卦傳</span><br/>
<span class='tline' id='l12' data-llen='227:245'>昔者聖人之作易也幽贊于神明而生蓍</span><br/>
<span class='tline' id='l13' data-llen='245:268'>　此夫子追論羲皇作易制為揲蓍求卦之始也神明</span><br/>
<span class='tline' id='l14' data-llen='268:291'>　天地之主宰運用而不可測者昔者聖人之作易也</span><br/>
<span class='tline' id='l15' data-llen='291:314'>　設使有易而無蓍易何為乎乃聖人盛徳在躬和平</span><br/>
<span class='tline' id='l16' data-llen='314:340'><a onclick="displayPageImage('KR1a0135', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:363'>　之氣充塞兩間有以黙助夫化育之功而靈秀鍾於</span><br/>
<span class='tline' id='l18' data-llen='363:386'>　草木幽贊於神明而生蓍矣百莖長丈要知神物非</span><br/>
<span class='tline' id='l19' data-llen='386:409'>　神明不生神明非聖人不能贊故蓍之生也不容不</span><br/>
<span class='tline' id='l20' data-llen='409:432'>　歸功于聖人之幽贊而聖人之易亦自此而有制用</span><br/>
<span class='tline' id='l21' data-llen='432:438'>　之法矣</span><br/>
<span class='tline' id='l22' data-llen='438:447'>參天兩地而倚數</span><br/>
<span class='tline' id='l23' data-llen='447:470'>　有蓍則有數數何倚而起乎朱註詳矣葢數法雖裁</span><br/>
<span class='tline' id='l24' data-llen='470:486'>　於聖人實天地之自然而然者也</span><br/>
<span class='tline' id='l25' data-llen='486:512'><a onclick="displayPageImage('KR1a0135', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='512:535'>觀變於隂陽而立卦發揮於剛柔而生爻和順於道徳</span><br/>
<span class='tline' id='l27' data-llen='535:549'>而理於義窮理盡性以至於命</span><br/>
<span class='tline' id='l28' data-llen='549:572'>　有數則有卦卦何自而立乎有卦則有爻爻何自而</span><br/>
<span class='tline' id='l29' data-llen='572:595'>　生乎同是竒耦也以太少之純雜而言為隂陽以老</span><br/>
<span class='tline' id='l30' data-llen='595:618'>　少之動靜而言為剛柔卦不有純雜之異乎故觀變</span><br/>
<span class='tline' id='l31' data-llen='618:641'>　於隂陽而立卦爻不有動靜之分乎則發揮於剛柔</span><br/>
<span class='tline' id='l32' data-llen='641:664'>　而生爻此卦爻所由成皆成乎參兩也然卦爻既成</span><br/>
<span class='tline' id='l33' data-llen='664:687'>　而卦爻之中人之所共由者道也人之所同得者徳</span><br/>
<span class='tline' id='l34' data-llen='687:713'><a onclick="displayPageImage('KR1a0135', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='713:736'>　也道徳之行而宜之者義也道徳與義合之則為理</span><br/>
<span class='tline' id='l36' data-llen='736:759'>　賦之則為性而性理之原則命也易則和順於道徳</span><br/>
<span class='tline' id='l37' data-llen='759:782'>　而理於義窮理盡性以至於命朱註詳矣作易之功</span><br/>
<span class='tline' id='l38' data-llen='782:788'>　大矣哉</span><br/>
<span class='tline' id='l39' data-llen='788:796'>　　右第一章</span><br/>
<span class='tline' id='l40' data-llen='796:819'>昔者聖人之作易也將以順性命之理是以立天之道</span><br/>
<span class='tline' id='l41' data-llen='819:842'>曰隂與陽立地之道曰柔與剛立人之道曰仁與義兼</span><br/>
<span class='tline' id='l42' data-llen='842:865'>三才而兩之故易六畫而成卦分隂分陽迭用柔剛故</span><br/>
<span class='tline' id='l43' data-llen='865:891'><a onclick="displayPageImage('KR1a0135', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='891:899'>易六位而成章</span><br/>
<span class='tline' id='l45' data-llen='899:922'>　觀於倚數之立卦生爻由道徳與義而窮理盡性至</span><br/>
<span class='tline' id='l46' data-llen='922:945'>　命也可以知昔者聖人作易之本意欲人即數以求</span><br/>
<span class='tline' id='l47' data-llen='945:968'>　理理具於性而原於命人生以後拂性而逆命者多</span><br/>
<span class='tline' id='l48' data-llen='968:991'>　矣將以順性命之理乎性命之理莫備於天地人不</span><br/>
<span class='tline' id='l49' data-llen='991:1014'>　觀之天乎天之為天也葢有道焉所以立者隂與陽</span><br/>
<span class='tline' id='l50' data-llen='1014:1037'>　也不觀之地乎地之為地也亦有道焉所以立者柔</span><br/>
<span class='tline' id='l51' data-llen='1037:1060'>　與剛也不觀之人乎人之為人也亦有道焉所以立</span><br/>
<span class='tline' id='l52' data-llen='1060:1086'><a onclick="displayPageImage('KR1a0135', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1086:1109'>　者仁與義也此皆性命之理也而易何以順之順之</span><br/>
<span class='tline' id='l54' data-llen='1109:1132'>　於卦爻之中也統觀夫卦三畫已具三才又兼三才</span><br/>
<span class='tline' id='l55' data-llen='1132:1155'>　而兩其畫不兼不兩豈三才之道有體有用乎故易</span><br/>
<span class='tline' id='l56' data-llen='1155:1178'>　六畫而成卦性命之理順於一卦之中矣析觀夫爻</span><br/>
<span class='tline' id='l57' data-llen='1178:1201'>　初三五陽位也二四上隂位也分隂分陽矣乃時以</span><br/>
<span class='tline' id='l58' data-llen='1201:1224'>　柔居之而位有當否即時以剛居之而位亦有當否</span><br/>
<span class='tline' id='l59' data-llen='1224:1247'>　迭用剛柔矣不分不迭豈三才之道有經有緯乎故</span><br/>
<span class='tline' id='l60' data-llen='1247:1270'>　易六位而成章性命之理順於六爻之中矣若人也</span><br/>
<span class='tline' id='l61' data-llen='1270:1296'><a onclick="displayPageImage('KR1a0135', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1296:1319'>　秉隂陽之氣以間生肖剛柔之質以有形具仁義之</span><br/>
<span class='tline' id='l63' data-llen='1319:1342'>　徳以成性仁陽義隂仁體剛而用柔義體柔而用剛</span><br/>
<span class='tline' id='l64' data-llen='1342:1365'>　兼兩分迭無不備可不於易也而順其性命之理乎</span><br/>
<span class='tline' id='l65' data-llen='1365:1373'>　　右第二章</span><br/>
<span class='tline' id='l66' data-llen='1373:1396'>天地定位山澤通氣雷風相薄水火不相射八卦相錯</span><br/>
<span class='tline' id='l67' data-llen='1396:1419'>　易順性命之理三才兼兩六位分迭之妙如此而其</span><br/>
<span class='tline' id='l68' data-llen='1419:1442'>　實皆八卦之妙也羲皇畫卦設使有横圗而無圎圗</span><br/>
<span class='tline' id='l69' data-llen='1442:1465'>　則乾坤别而不交六子亦有合而有離自横圗而圎</span><br/>
<span class='tline' id='l70' data-llen='1465:1491'><a onclick="displayPageImage('KR1a0135', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1491:1514'>　圗天南地北而天地間之山澤雷風水火未有不對</span><br/>
<span class='tline' id='l72' data-llen='1514:1537'>　待而相資者也故八卦相錯而成六十四卦大横圖</span><br/>
<span class='tline' id='l73' data-llen='1537:1560'>　亦如其小横圖大圓圗亦如其小圓圖也邵子所謂</span><br/>
<span class='tline' id='l74' data-llen='1560:1574'>　先天詳見次序方位四圗説</span><br/>
<span class='tline' id='l75' data-llen='1574:1590'>數往者順知來者逆是故易逆數也</span><br/>
<span class='tline' id='l76' data-llen='1590:1613'>　然圓圗雖對待自復姤而觀之皆從中起不有數往</span><br/>
<span class='tline' id='l77' data-llen='1613:1636'>　知來之異左順右逆之分乎此卦氣之所以運行也</span><br/>
<span class='tline' id='l78' data-llen='1636:1659'>　自乾兌離震巽坎艮坤而觀之卦畫之所以生皆知</span><br/>
<span class='tline' id='l79' data-llen='1659:1685'><a onclick="displayPageImage('KR1a0135', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1685:1708'>　來者也是故易逆數也豈特順性命之理而已哉又</span><br/>
<span class='tline' id='l81' data-llen='1708:1717'>　為知來之書也</span><br/>
<span class='tline' id='l82' data-llen='1717:1725'>　　右第三章</span><br/>
<span class='tline' id='l83' data-llen='1725:1749'>雷以動之風以散之雨以潤之日以烜之艮以止之兌以</span><br/>
<span class='tline' id='l84' data-llen='1749:1761'>説之乾以君之坤以藏之</span><br/>
<span class='tline' id='l85' data-llen='1761:1784'>　羲皇既有圓圗而復有方圗者何也圓者天之道方</span><br/>
<span class='tline' id='l86' data-llen='1784:1807'>　者地之道也始震巽而終乾坤圎圗從中起方圗亦</span><br/>
<span class='tline' id='l87' data-llen='1807:1831'>　從中起從中起者何也萬事萬化生於心也故震巽生</span><br/>
<span class='tline' id='l88' data-llen='1831:1857'><a onclick="displayPageImage('KR1a0135', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1857:1880'>　物坎離長物艮兌成物乾坤統六子而妙造化之生</span><br/>
<span class='tline' id='l90' data-llen='1880:1903'>　成六子所以致用歸其功於父母乎詳見六十四卦</span><br/>
<span class='tline' id='l91' data-llen='1903:1910'>　方圎圖説</span><br/>
<span class='tline' id='l92' data-llen='1910:1918'>　　右第四章</span><br/>
<span class='tline' id='l93' data-llen='1918:1941'>帝出乎震齊乎巽相見乎離致役乎坤説言乎兌戰乎</span><br/>
<span class='tline' id='l94' data-llen='1941:1951'>乾勞乎坎成言乎艮</span><br/>
<span class='tline' id='l95' data-llen='1951:1974'>　邵子所謂後天也文王何以取先天圓圗而更置之</span><br/>
<span class='tline' id='l96' data-llen='1974:1997'>　詳見文王八卦方位圗説此則五行之生序不紊成</span><br/>
<span class='tline' id='l97' data-llen='1997:2023'><a onclick="displayPageImage('KR1a0135', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2023:2046'>　于土而得所止所以象一嵗之運也統御之謂君主</span><br/>
<span class='tline' id='l99' data-llen='2046:2069'>　宰之謂帝天地之造化不有所以主宰者乎帝之乗</span><br/>
<span class='tline' id='l100' data-llen='2069:2092'>　氣機而出者必自動始非出乎震耶出則齊雖入者</span><br/>
<span class='tline' id='l101' data-llen='2092:2115'>　亦出矣非齊乎巽耶齊則見相見則相䴡雜者䴡也</span><br/>
<span class='tline' id='l102' data-llen='2115:2138'>　非相見乎離耶相䴡則各盡其力之所能以其順也</span><br/>
<span class='tline' id='l103' data-llen='2138:2161'>　非致役乎坤耶致役者必説説莫説于兌説不言乎</span><br/>
<span class='tline' id='l104' data-llen='2161:2184'>　其兌耶説而不已必戰有生成而無肅殺非天道也</span><br/>
<span class='tline' id='l105' data-llen='2184:2207'>　戰則戰乎乾戰而不已必勞有肅殺而無休息亦非</span><br/>
<span class='tline' id='l106' data-llen='2207:2233'><a onclick="displayPageImage('KR1a0135', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2233:2256'>　天道也勞則勞乎坎勞則成矣成則止矣顯仁所以</span><br/>
<span class='tline' id='l108' data-llen='2256:2279'>　藏用富有所以日新是收成之功即開成之端也成</span><br/>
<span class='tline' id='l109' data-llen='2279:2302'>　不言乎其艮耶一歲之運如此亘萬古而無殊後天</span><br/>
<span class='tline' id='l110' data-llen='2302:2310'>　圓圗妙矣哉</span><br/>
<span class='tline' id='l111' data-llen='2310:2333'>萬物出乎震震東方也齊乎巽巽東南也齊也者言萬</span><br/>
<span class='tline' id='l112' data-llen='2333:2356'>物之潔齊也離也者明也萬物皆相見南方之卦也聖</span><br/>
<span class='tline' id='l113' data-llen='2356:2379'>人南面而聴天下嚮明而治葢取諸此也坤也者地也</span><br/>
<span class='tline' id='l114' data-llen='2379:2402'>萬物皆致養焉故曰致役乎坤兌正秋也萬物之所説</span><br/>
<span class='tline' id='l115' data-llen='2402:2428'><a onclick="displayPageImage('KR1a0135', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2428:2451'>也故曰説言乎兌戰乎乾乾西北之卦也言隂陽相薄</span><br/>
<span class='tline' id='l117' data-llen='2451:2474'>也坎者水也正北方之卦也勞卦也萬物之所歸也故</span><br/>
<span class='tline' id='l118' data-llen='2474:2497'>曰勞乎坎艮東北之卦也萬物之所成終而所成始也</span><br/>
<span class='tline' id='l119' data-llen='2497:2505'>故曰成言乎艮</span><br/>
<span class='tline' id='l120' data-llen='2505:2528'>　此即上節之意也因帝不可見舉萬物以証之耳文</span><br/>
<span class='tline' id='l121' data-llen='2528:2551'>　義自明但震巽離乾坎艮皆以方言而兌言時坤言</span><br/>
<span class='tline' id='l122' data-llen='2551:2574'>　地坎又言水離又言明者何也離明言徳八卦之徳</span><br/>
<span class='tline' id='l123' data-llen='2574:2597'>　可推也兊秋言時八卦之時可推也坤地坎水言象</span><br/>
<span class='tline' id='l124' data-llen='2597:2623'><a onclick="displayPageImage('KR1a0135', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2623:2646'>　八卦之象可推也而且坤西南而不言者土之用不</span><br/>
<span class='tline' id='l126' data-llen='2646:2669'>　止西南也又坤於帝言致役于萬物言致養者坤臣</span><br/>
<span class='tline' id='l127' data-llen='2669:2692'>　道也亦母也帝君道也萬物子也君之于臣則役之</span><br/>
<span class='tline' id='l128' data-llen='2692:2715'>　母之于子則養之隂陽相薄者自巽隂用事歴離坤</span><br/>
<span class='tline' id='l129' data-llen='2715:2738'>　而至兌一隂乃外見矣乾陽豈容之哉相薄則不得</span><br/>
<span class='tline' id='l130' data-llen='2738:2759'>　不戰寓生機于殺機之中所以為貞元之本也</span><br/>
<span class='tline' id='l131' data-llen='2759:2767'>　　右第五章</span><br/>
<span class='tline' id='l132' data-llen='2767:2790'>神也者妙萬物而為言者也動萬物者萬疾乎雷撓萬</span><br/>
<span class='tline' id='l133' data-llen='2790:2816'><a onclick="displayPageImage('KR1a0135', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2816:2839'>物者莫疾乎風燥萬物者莫熯乎火説萬物者莫説乎</span><br/>
<span class='tline' id='l135' data-llen='2839:2862'>澤潤萬物者莫潤乎水終萬物始萬物者莫盛乎艮故</span><br/>
<span class='tline' id='l136' data-llen='2862:2885'>水火相逮雷風不相悖山澤通氣然後能變化既成萬</span><br/>
<span class='tline' id='l137' data-llen='2885:2889'>物也</span><br/>
<span class='tline' id='l138' data-llen='2889:2912'>　主宰謂之帝帝之妙用謂之神既盡也觀夫羲文先</span><br/>
<span class='tline' id='l139' data-llen='2912:2935'>　天後天之圗莫不以為先天體也後天用也分而言</span><br/>
<span class='tline' id='l140' data-llen='2935:2958'>　之則似乎文王無體羲皇無用而不知乾坤之有六</span><br/>
<span class='tline' id='l141' data-llen='2958:2981'>　子功不必自己出而六子之彼此相須合一不測又</span><br/>
<span class='tline' id='l142' data-llen='2981:3007'><a onclick="displayPageImage('KR1a0135', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3007:3030'>　不謂之帝而謂之神何言乎其神也雖不離乎物亦</span><br/>
<span class='tline' id='l144' data-llen='3030:3053'>　不倚于物妙萬物而為言者也然則于何見其妙萬</span><br/>
<span class='tline' id='l145' data-llen='3053:3076'>　物之動而萌也以雷萬物之撓而散也以風火燥而</span><br/>
<span class='tline' id='l146' data-llen='3076:3099'>　物堅凝澤説而物充足水潤而物滋息亦艮之有終</span><br/>
<span class='tline' id='l147' data-llen='3099:3122'>　有始而物乃歛實舎生也後天六子之功如此而實</span><br/>
<span class='tline' id='l148' data-llen='3122:3145'>　本于先天之對待然後能彼此相濟變變化化既成</span><br/>
<span class='tline' id='l149' data-llen='3145:3168'>　萬物也不皆神之所為乎後天六子之妙適以成先</span><br/>
<span class='tline' id='l150' data-llen='3168:3186'>　天六子之妙也先天後天二而一者也</span><br/>
<span class='tline' id='l151' data-llen='3186:3212'><a onclick="displayPageImage('KR1a0135', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3212:3220'>　　右第六章</span><br/>
<span class='tline' id='l153' data-llen='3220:3243'>乾健也坤順也震動也巽入也坎陷也離䴡也艮止也</span><br/>
<span class='tline' id='l154' data-llen='3243:3248'>兌説也</span><br/>
<span class='tline' id='l155' data-llen='3248:3271'>　先天後天之妙如此皆八卦之徳為之也朱註以為</span><br/>
<span class='tline' id='l156' data-llen='3271:3293'>　此言八卦之性情何也性存于内而情發於外也</span><br/>
<span class='tline' id='l157' data-llen='3293:3301'>　　右第七章</span><br/>
<span class='tline' id='l158' data-llen='3301:3324'>乾為馬坤為牛震為龍巽為雞坎為豕離為雉艮為狗</span><br/>
<span class='tline' id='l159' data-llen='3324:3329'>兌為羊</span><br/>
<span class='tline' id='l160' data-llen='3329:3355'><a onclick="displayPageImage('KR1a0135', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3355:3378'>　卦徳如此可以即卦徳而言卦之象矣朱註以為逺</span><br/>
<span class='tline' id='l162' data-llen='3378:3401'>　取諸物葢自本象之性情推逺而類取之耳若人也</span><br/>
<span class='tline' id='l163' data-llen='3401:3424'>　失健順之性拜馬牛之下風無止説之徳真犬羊之</span><br/>
<span class='tline' id='l164' data-llen='3424:3437'>　不若矣其他亦可以類推</span><br/>
<span class='tline' id='l165' data-llen='3437:3445'>　　右第八章</span><br/>
<span class='tline' id='l166' data-llen='3445:3468'>乾為首坤為腹震為足巽為股坎為耳離為目艮為手</span><br/>
<span class='tline' id='l167' data-llen='3468:3473'>兊為口</span><br/>
<span class='tline' id='l168' data-llen='3473:3496'>　此則因物之象而取象于人也朱註以為近取諸身</span><br/>
<span class='tline' id='l169' data-llen='3496:3523'><a onclick="displayPageImage('KR1a0135', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3523:3536'>　可以知人之一身皆易矣</span><br/>
<span class='tline' id='l171' data-llen='3536:3544'>　　右第九章</span><br/>
<span class='tline' id='l172' data-llen='3544:3567'>乾天也故稱乎父坤地也故稱乎母震一索而得男故</span><br/>
<span class='tline' id='l173' data-llen='3567:3590'>謂之長男巽一索而得女故謂之長女坎再索而得男</span><br/>
<span class='tline' id='l174' data-llen='3590:3613'>故謂之中男離再索而得女故謂之中女艮三索而得</span><br/>
<span class='tline' id='l175' data-llen='3613:3632'>男故謂之少男兊三索而得女故謂之少女</span><br/>
<span class='tline' id='l176' data-llen='3632:3655'>　八卦取象於人身亦可取象於男女矣雖男女凡物</span><br/>
<span class='tline' id='l177' data-llen='3655:3678'>　皆有而天地間人為貴故取二老為父母得乎乾之</span><br/>
<span class='tline' id='l178' data-llen='3678:3705'><a onclick="displayPageImage('KR1a0135', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3705:3728'>　道者成男得乎坤之道者成女長中少有倫有序則</span><br/>
<span class='tline' id='l180' data-llen='3728:3750'>　震巽坎離艮兊為六子矣説見文王八卦次序圗</span><br/>
<span class='tline' id='l181' data-llen='3750:3758'>　　右第十章</span><br/>
<span class='tline' id='l182' data-llen='3758:3781'>乾為天為圜為君為父為玉為金為寒為氷為大赤為</span><br/>
<span class='tline' id='l183' data-llen='3781:3797'>良馬為老馬為瘠馬為駁馬為木果</span><br/>
<span class='tline' id='l184' data-llen='3797:3820'>　八卦之取象于人物既然則經文之即其義而廣之</span><br/>
<span class='tline' id='l185' data-llen='3820:3843'>　者正不可勝紀也試觀夫乾之象純陽至健為天矣</span><br/>
<span class='tline' id='l186' data-llen='3843:3866'>　天體圓而無端則為圜六子皆其所統則為君萬物</span><br/>
<span class='tline' id='l187' data-llen='3866:3893'><a onclick="displayPageImage('KR1a0135', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3893:3916'>　皆其所始則為父乾徳之純粹為玉乾徳之剛堅為</span><br/>
<span class='tline' id='l189' data-llen='3916:3939'>　金乾在後天位西北于時則冬也冬不寒耶寒極則</span><br/>
<span class='tline' id='l190' data-llen='3939:3962'>　水凝而為氷乾在先天位南方于時則夏也陽色赤</span><br/>
<span class='tline' id='l191' data-llen='3962:3985'>　盛極不大赤耶乾健也馬也健之最善為良馬健之</span><br/>
<span class='tline' id='l192' data-llen='3985:4008'>　最乆為老馬健之最堅為瘠馬健之最猛為駁馬陽</span><br/>
<span class='tline' id='l193' data-llen='4008:4029'>　體圎實為木果終之以木果者生生而不已也</span><br/>
<span class='tline' id='l194' data-llen='4029:4045'>　　荀九家有為龍為直為衣為言</span><br/>
<span class='tline' id='l195' data-llen='4045:4068'>坤為地為母為布為釜為吝嗇為均為子母牛為大輿</span><br/>
<span class='tline' id='l196' data-llen='4068:4095'><a onclick="displayPageImage('KR1a0135', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4095:4109'>為文為衆為柄其於地也為黑</span><br/>
<span class='tline' id='l198' data-llen='4109:4132'>　進觀夫坤之象純隂至順為地矣萬物資生則為母</span><br/>
<span class='tline' id='l199' data-llen='4132:4155'>　時動闢而敷施為布虚而能容為釡靜翕收藏為吝</span><br/>
<span class='tline' id='l200' data-llen='4155:4178'>　嗇賦形有定為均坤順也牛也順極則為子母牛厚</span><br/>
<span class='tline' id='l201' data-llen='4178:4201'>　而能載為大輿卦畫之偶燦然有章非文耶偶畫乏</span><br/>
<span class='tline' id='l202' data-llen='4201:4224'>　多森然不一非衆耶物之載也必有所以持之者不</span><br/>
<span class='tline' id='l203' data-llen='4224:4244'>　為柄耶其於地也為黒北方純隂之正色也</span><br/>
<span class='tline' id='l204' data-llen='4244:4267'>　　荀九家有為牝為迷為方為囊為裳為黄為帛為</span><br/>
<span class='tline' id='l205' data-llen='4267:4294'><a onclick="displayPageImage('KR1a0135', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4294:4299'>　　漿</span><br/>
<span class='tline' id='l207' data-llen='4299:4323'>震為雷為龍為𤣥黄為旉為大塗為長子為決躁為蒼</span><br/>
<span class='tline' id='l208' data-llen='4323:4346'>筤竹為萑葦其於馬也為善鳴為馵足為作足為的顙</span><br/>
<span class='tline' id='l209' data-llen='4346:4362'>其於稼也為反生其究為健為蕃鮮</span><br/>
<span class='tline' id='l210' data-llen='4362:4385'>　再觀夫震之象一陽動乎重隂之下起也起于地者</span><br/>
<span class='tline' id='l211' data-llen='4385:4409'>　為雷起于淵者為龍乾坤始交而有震天𤣥而地黄</span><br/>
<span class='tline' id='l212' data-llen='4409:4433'>　非𤣥黄耶陽氣始施則為旉萬物畢出為大塗一索</span><br/>
<span class='tline' id='l213' data-llen='4433:4456'>　得男為長子隂躁在上陽進必決非決躁耶震東方</span><br/>
<span class='tline' id='l214' data-llen='4456:4483'><a onclick="displayPageImage('KR1a0135', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4483:4506'>　也其色青陽雖穉而質則堅蒼筤㓜竹滋引而東生</span><br/>
<span class='tline' id='l216' data-llen='4506:4529'>　非蒼筤竹耶下陽實而上隂虚下本實而上幹虚者</span><br/>
<span class='tline' id='l217' data-llen='4529:4552'>　荻蘆也非萑葦耶乾為馬震得乾之初畫其於馬也</span><br/>
<span class='tline' id='l218' data-llen='4552:4575'>　二隂上折馬開口而鳴也一陽下動馬蹄懸而馵也</span><br/>
<span class='tline' id='l219' data-llen='4575:4598'>　陽動而健馬騰然而作也二隂在上一陽圎明色白</span><br/>
<span class='tline' id='l220' data-llen='4598:4622'>　而質文猶馬顙之有的而可觀也乾之初陽生生之機</span><br/>
<span class='tline' id='l221' data-llen='4622:4645'>　也帝出乎震稼穡之始也陽反動於隂之下猶萌芽</span><br/>
<span class='tline' id='l222' data-llen='4645:4668'>　先根而後上長也其于稼也為反生陽長必終于乾</span><br/>
<span class='tline' id='l223' data-llen='4668:4695'><a onclick="displayPageImage('KR1a0135', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4695:4718'>　而後已其究也不為健耶至于健而陽氣盛極矣則</span><br/>
<span class='tline' id='l225' data-llen='4718:4734'>　萬物之生有不滋蕃而鮮潔者乎</span><br/>
<span class='tline' id='l226' data-llen='4734:4748'>　　荀九家有為玉為鵠為鼓</span><br/>
<span class='tline' id='l227' data-llen='4748:4771'>巽為木為風為長女為繩直為工為白為長為髙為進</span><br/>
<span class='tline' id='l228' data-llen='4771:4794'>退為不果為臭其於人也為寡髮為廣顙為多白眼為</span><br/>
<span class='tline' id='l229' data-llen='4794:4806'>近利市三倍其究為躁卦</span><br/>
<span class='tline' id='l230' data-llen='4806:4829'>　再觀夫巽之象巽入也物之善入莫如木氣之善入</span><br/>
<span class='tline' id='l231' data-llen='4829:4852'>　莫如風不為木為風乎一索得女為長女巽徳之制</span><br/>
<span class='tline' id='l232' data-llen='4852:4879'><a onclick="displayPageImage('KR1a0135', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4879:4902'>　也糾木使直者繩引繩制木者工不為繩直為工耶</span><br/>
<span class='tline' id='l234' data-llen='4902:4925'>　少陽之卦而隂先之隂本黑而陽制之則為白矣風</span><br/>
<span class='tline' id='l235' data-llen='4925:4948'>　無限地則為長木可參天則為高隂為主而性多疑</span><br/>
<span class='tline' id='l236' data-llen='4948:4971'>　不為進退不果耶陽氣外達而上行隂折下垂而内</span><br/>
<span class='tline' id='l237' data-llen='4971:4994'>　入非臭耶陽屬氣隂屬血其於人也血不上升則寡</span><br/>
<span class='tline' id='l238' data-llen='4994:5017'>　髪陽氣上盛則廣顙白屬陽黒屬隂一隂二陽則又</span><br/>
<span class='tline' id='l239' data-llen='5017:5040'>　為多白眼矣陽主義隂主利巽近離離數三日中為</span><br/>
<span class='tline' id='l240' data-llen='5040:5063'>　市而三其數非近利市三倍耶其究也隂長必終于</span><br/>
<span class='tline' id='l241' data-llen='5063:5090'><a onclick="displayPageImage('KR1a0135', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5090:5100'>　坤不又為躁卦耶</span><br/>
<span class='tline' id='l243' data-llen='5100:5112'>　　荀九家有為楊為鸛</span><br/>
<span class='tline' id='l244' data-llen='5112:5135'>坎為水為溝瀆為隠伏為矯輮為弓輪其於人也為加</span><br/>
<span class='tline' id='l245' data-llen='5135:5158'>憂為心病為耳痛為血卦為赤其於馬也為美脊為亟</span><br/>
<span class='tline' id='l246' data-llen='5158:5182'>心為下首為薄蹄為曳其於輿也為多𤯝為通為月為</span><br/>
<span class='tline' id='l247' data-llen='5182:5193'>盜其於木也為堅多心</span><br/>
<span class='tline' id='l248' data-llen='5193:5216'>　再觀夫坎之象水内明而外暗坎内陽而外隂水之</span><br/>
<span class='tline' id='l249' data-llen='5216:5239'>　所行者溝瀆也流而不盈非為水為溝瀆耶陽匿隂</span><br/>
<span class='tline' id='l250' data-llen='5239:5266'><a onclick="displayPageImage('KR1a0135', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5266:5289'>　中韜晦不露水或隠而或伏不又為隠伏耶陽在隂</span><br/>
<span class='tline' id='l252' data-llen='5289:5312'>　中抑而制之為矯輮而矯輮之所成不又為弓輪耶</span><br/>
<span class='tline' id='l253' data-llen='5312:5335'>　坎陷也以其險也陽陷隂中内險不寧其于人也為</span><br/>
<span class='tline' id='l254' data-llen='5335:5358'>　加憂且坎體之中實心為物累而病矣耳為物壅而</span><br/>
<span class='tline' id='l255' data-llen='5358:5381'>　痛矣火氣也水血也於八卦之中宜乎其為血卦矣</span><br/>
<span class='tline' id='l256' data-llen='5381:5405'>　得乾之中畫而為血卦不亦赤乎既得乾之中畫乾為</span><br/>
<span class='tline' id='l257' data-llen='5405:5428'>　馬其於馬也則陽明在中為美脊剛猛在内為亟心</span><br/>
<span class='tline' id='l258' data-llen='5428:5451'>　上畫柔則馬首不昂也下畫柔則馬蹄不厚也不又</span><br/>
<span class='tline' id='l259' data-llen='5451:5478'><a onclick="displayPageImage('KR1a0135', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5478:5501'>　為下首為薄蹄耶首下蹄薄則行不進而為曳矣坎</span><br/>
<span class='tline' id='l261' data-llen='5501:5524'>　本坤體也坤為大輿坎不亦有輿象耶然而險且阻</span><br/>
<span class='tline' id='l262' data-llen='5524:5548'>　矣其於輿也為多𤯝坎水之性流不為通乎坎水之</span><br/>
<span class='tline' id='l263' data-llen='5548:5571'>　精凝不為月乎陽為隂所攫而匿之竊而善藏者盜</span><br/>
<span class='tline' id='l264' data-llen='5571:5594'>　也不又為盜乎五行各有所生乃坎水生大而剛在</span><br/>
<span class='tline' id='l265' data-llen='5594:5606'>　中其於木也為堅多心</span><br/>
<span class='tline' id='l266' data-llen='5606:5629'>　　荀九家有為宫為律為可為棟為叢棘為狐為蒺</span><br/>
<span class='tline' id='l267' data-llen='5629:5637'>　　藜為桎梏</span><br/>
<span class='tline' id='l268' data-llen='5637:5664'><a onclick="displayPageImage('KR1a0135', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5664:5687'>離為火為日為電為中女為甲胄為戈兵其於人也為</span><br/>
<span class='tline' id='l270' data-llen='5687:5710'>大腹為乾卦為鼈為蟹為蠃為蚌為龜其於木也為科</span><br/>
<span class='tline' id='l271' data-llen='5710:5714'>上槁</span><br/>
<span class='tline' id='l272' data-llen='5714:5737'>　再觀夫離之象火内暗而外明體隂而用陽離内隂</span><br/>
<span class='tline' id='l273' data-llen='5737:5760'>　而外陽矣不為火耶火之精為日火之光為電再索</span><br/>
<span class='tline' id='l274' data-llen='5760:5783'>　得女為中女離陽在外甲胄之外堅也離火炎上戈</span><br/>
<span class='tline' id='l275' data-llen='5783:5806'>　兵之上鋭也火從人有人象焉隂在内而中虚其於</span><br/>
<span class='tline' id='l276' data-llen='5806:5829'>　人也為大腹水濕潤火乾燥則於八卦之中為乾卦</span><br/>
<span class='tline' id='l277' data-llen='5829:5856'><a onclick="displayPageImage('KR1a0135', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5856:5879'>　内柔性靜則為鼈外陽性躁則為蟹離䴡也隂䴡陽</span><br/>
<span class='tline' id='l279' data-llen='5879:5902'>　也物之善䴡則為蠃離中虚也物之中虚則為蚌有</span><br/>
<span class='tline' id='l280' data-llen='5902:5925'>　文明之象焉不為龜乎離既為火惟木生之木生火</span><br/>
<span class='tline' id='l281' data-llen='5925:5948'>　而中虚則必上槁其於木也為科上槁科即盈科之</span><br/>
<span class='tline' id='l282' data-llen='5948:5955'>　科也空也</span><br/>
<span class='tline' id='l283' data-llen='5955:5966'>　　荀九家有為牝牛</span><br/>
<span class='tline' id='l284' data-llen='5966:5989'>艮為山為徑路為小石為門闕為果蓏為閽寺為指為</span><br/>
<span class='tline' id='l285' data-llen='5989:6007'>狗為䑕為黔喙之屬其於木也為堅多節</span><br/>
<span class='tline' id='l286' data-llen='6007:6034'><a onclick="displayPageImage('KR1a0135', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6034:6057'>　再觀夫艮之象隆起於坤地之上而剛突者不為山</span><br/>
<span class='tline' id='l288' data-llen='6057:6079'>　耶一陽横平猶山上之蹊徑也為徑路一陽峻立</span><br/>
<span class='tline' id='l289' data-llen='6079:6102'>　猶山上之拳石也為小石一陽高駕於上二隂對峙</span><br/>
<span class='tline' id='l290' data-llen='6102:6125'>　於下上實下虚出入可通者非門闕耶一陽在上猶</span><br/>
<span class='tline' id='l291' data-llen='6125:6148'>　木之果也二隂在下猶草之蓏也不為果蓏耶艮止</span><br/>
<span class='tline' id='l292' data-llen='6148:6171'>　也閽者止入寺者止出不又為閽寺耶人之止物者</span><br/>
<span class='tline' id='l293' data-llen='6171:6194'>　指也物之止物者狗也以剛之在前者而象之鼠剛</span><br/>
<span class='tline' id='l294' data-llen='6194:6217'>　在齒鳥剛在喙則為䑕為黔喙之屬矣山不有木乎</span><br/>
<span class='tline' id='l295' data-llen='6217:6244'><a onclick="displayPageImage('KR1a0135', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6244:6265'>　木有堅而多節者剛在外其於木也為堅多節</span><br/>
<span class='tline' id='l297' data-llen='6265:6279'>　　荀九家有為鼻為虎為狐</span><br/>
<span class='tline' id='l298' data-llen='6279:6301'>兊為澤為少女為巫為口舌為毁折為附決其於地</span><br/>
<span class='tline' id='l299' data-llen='6301:6311'>也為剛鹵為妾為羊</span><br/>
<span class='tline' id='l300' data-llen='6311:6334'>　再觀夫兑之象坎水而塞其下流則為澤三索得女</span><br/>
<span class='tline' id='l301' data-llen='6334:6357'>　為少女兊説也説神者為巫説人者為口舌兊正秋</span><br/>
<span class='tline' id='l302' data-llen='6357:6380'>　也金氣肅殺蕃鮮之屬毁折矣果蓏之屬附決矣兊</span><br/>
<span class='tline' id='l303' data-llen='6380:6403'>　得坤之上畫有地象焉二陽在下而一隂在上猶土</span><br/>
<span class='tline' id='l304' data-llen='6403:6430'><a onclick="displayPageImage('KR1a0135', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6430:6453'>　之下堅剛而上濕鹵也其於地也為剛鹵於人則柔</span><br/>
<span class='tline' id='l306' data-llen='6453:6472'>　媚而少賤為妾於物則内剛而外柔為羊</span><br/>
<span class='tline' id='l307' data-llen='6472:6485'>　　荀九家有為常為輔頰</span><br/>
<span class='tline' id='l308' data-llen='6485:6494'>　　右第十一章</span><br/>
<span class='tline' id='l309' data-llen='6494:6500'>　序卦傳</span><br/>
<span class='tline' id='l310' data-llen='6500:6523'>有天地然後萬物生焉盈天地之間者唯萬物故受之</span><br/>
<span class='tline' id='l311' data-llen='6523:6547'>以屯屯者盈也屯者物之始生也物生必蒙故受之以蒙</span><br/>
<span class='tline' id='l312' data-llen='6547:6570'>蒙者蒙也物之穉也物穉不可不養也故受之以需需</span><br/>
<span class='tline' id='l313' data-llen='6570:6597'><a onclick="displayPageImage('KR1a0135', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6597:6620'>者飲食之道也飲食必有訟故受之以訟訟必有衆起</span><br/>
<span class='tline' id='l315' data-llen='6620:6643'>故受之以師師者衆也衆必有所比故受之以比比者</span><br/>
<span class='tline' id='l316' data-llen='6643:6666'>比也比必有所畜故受之以小畜物畜然後有禮故受</span><br/>
<span class='tline' id='l317' data-llen='6666:6682'>之以履履而泰然後安故受之以泰</span><br/>
<span class='tline' id='l318' data-llen='6682:6705'>泰者通也物不可以終通故受之以否物不可以終否</span><br/>
<span class='tline' id='l319' data-llen='6705:6728'>故受之以同人與同人者物必歸焉故受之以大有有</span><br/>
<span class='tline' id='l320' data-llen='6728:6751'>大者不可以盈故受之以謙有大而能謙必豫故受之</span><br/>
<span class='tline' id='l321' data-llen='6751:6774'>以豫豫必有隨故受之以隨以喜隨人者必有事故受</span><br/>
<span class='tline' id='l322' data-llen='6774:6801'><a onclick="displayPageImage('KR1a0135', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6801:6824'>之以蠱蠱者事也有事而後可大故受之以臨臨者大</span><br/>
<span class='tline' id='l324' data-llen='6824:6847'>也物大然後可觀故受之以觀可觀而後有所合故受</span><br/>
<span class='tline' id='l325' data-llen='6847:6870'>之以噬嗑嗑者合也物不可以茍合而已故受之以賁</span><br/>
<span class='tline' id='l326' data-llen='6870:6893'>賁者餙也致餙然後亨則盡矣故受之以剥剥者剥也</span><br/>
<span class='tline' id='l327' data-llen='6893:6916'>物不可以終盡剥窮上反下故受之以復復則不妄矣</span><br/>
<span class='tline' id='l328' data-llen='6916:6940'>故受之以无妄有无妄然後可畜故受之以大畜物畜然</span><br/>
<span class='tline' id='l329' data-llen='6940:6963'>後可養故受之以頤頤者養也不養則不可動故受之</span><br/>
<span class='tline' id='l330' data-llen='6963:6986'>以大過物不可以終過故受之以坎坎者陷也陷必有</span><br/>
<span class='tline' id='l331' data-llen='6986:7013'><a onclick="displayPageImage('KR1a0135', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7013:7026'>所麗故受之以離離者麗也</span><br/>
<span class='tline' id='l333' data-llen='7026:7049'>　不言乾坤而言天地以見天地為乾坤之形體乾坤</span><br/>
<span class='tline' id='l334' data-llen='7049:7072'>　為天地之功用天地即乾坤也天開地闢而萬物生</span><br/>
<span class='tline' id='l335' data-llen='7072:7095'>　萬物既生而萬事起或相因而為序或相反而為序</span><br/>
<span class='tline' id='l336' data-llen='7095:7118'>　皆自然而然之至理信乎天地無心而成化文義自</span><br/>
<span class='tline' id='l337' data-llen='7118:7129'>　明説見經中各彖註</span><br/>
<span class='tline' id='l338' data-llen='7129:7136'>　　右上篇</span><br/>
<span class='tline' id='l339' data-llen='7136:7159'>有天地然後有萬物有萬物然後有男女有男女然後</span><br/>
<span class='tline' id='l340' data-llen='7159:7186'><a onclick="displayPageImage('KR1a0135', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7186:7208'>有夫婦有夫婦然後有父子有父子然後有君臣有</span><br/>
<span class='tline' id='l342' data-llen='7208:7231'>君臣然後有上下有上下然後禮義有所錯夫婦之道</span><br/>
<span class='tline' id='l343' data-llen='7231:7254'>不可以不乆也故受之以恒恒者乆也物不可以乆居</span><br/>
<span class='tline' id='l344' data-llen='7254:7277'>其所故受之以遯遯者退也物不可以終遯故受之以</span><br/>
<span class='tline' id='l345' data-llen='7277:7300'>大壯物不可以終壯故受之以晉晉者進也進必有所</span><br/>
<span class='tline' id='l346' data-llen='7300:7323'>傷故受之以明夷夷者傷也傷於外者必反其家故受</span><br/>
<span class='tline' id='l347' data-llen='7323:7346'>之以家人家道窮必乖故受之以睽睽者乖也乖必有</span><br/>
<span class='tline' id='l348' data-llen='7346:7369'>難故受之以蹇蹇者難也物不可以終難故受之以解</span><br/>
<span class='tline' id='l349' data-llen='7369:7396'><a onclick="displayPageImage('KR1a0135', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7396:7419'>觧者緩也緩必有所失故受之以損損而不已必益故</span><br/>
<span class='tline' id='l351' data-llen='7419:7442'>受之以益益而不已必決故受之以夬夬者決也決必</span><br/>
<span class='tline' id='l352' data-llen='7442:7465'>有所遇故受之以姤姤者遇也物相遇而後聚故受之</span><br/>
<span class='tline' id='l353' data-llen='7465:7489'>以萃萃者聚也聚而上者謂之升故受之以升升而不已</span><br/>
<span class='tline' id='l354' data-llen='7489:7512'>必困故受之以困困乎上者必反下故受之以井井道</span><br/>
<span class='tline' id='l355' data-llen='7512:7535'>不可不革故受之以革革物者莫若鼎故受之以鼎主</span><br/>
<span class='tline' id='l356' data-llen='7535:7558'>器者莫若長子故受之以震震者動也物不可以終動</span><br/>
<span class='tline' id='l357' data-llen='7558:7581'>止之故受之以艮艮者止也物不可以終止故受之以</span><br/>
<span class='tline' id='l358' data-llen='7581:7608'><a onclick="displayPageImage('KR1a0135', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7608:7631'>漸漸者進也進必有所歸故受之以歸妹得其所歸者</span><br/>
<span class='tline' id='l360' data-llen='7631:7654'>必大故受之以豐豐者大也窮大者必失其居故受之</span><br/>
<span class='tline' id='l361' data-llen='7654:7677'>以旅旅而无所容故受之以巽巽者入也入而後説之</span><br/>
<span class='tline' id='l362' data-llen='7677:7700'>故受之以兌兌者説也説而後散之故受之以渙渙者</span><br/>
<span class='tline' id='l363' data-llen='7700:7723'>離也物不可以終離故受之以節節而信之故受之以</span><br/>
<span class='tline' id='l364' data-llen='7723:7746'>中孚有其信者必行之故受之以小過有過物者必濟</span><br/>
<span class='tline' id='l365' data-llen='7746:7767'>故受之以既濟物不可窮也故受之以未濟終焉</span><br/>
<span class='tline' id='l366' data-llen='7767:7790'>　下經首咸而男下女男女為夫婦之始夫婦為人道</span><br/>
<span class='tline' id='l367' data-llen='7790:7817'><a onclick="displayPageImage('KR1a0135', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7817:7840'>　之大端也上經自天道而及人道下經由人道而反</span><br/>
<span class='tline' id='l369' data-llen='7840:7863'>　於天道故受之以未濟終焉亦自然而然者也聖人</span><br/>
<span class='tline' id='l370' data-llen='7863:7884'>　所以有心而無為文義自明説見經中各彖註</span><br/>
<span class='tline' id='l371' data-llen='7884:7891'>　　右下篇</span><br/>
<span class='tline' id='l372' data-llen='7891:7897'>　雜卦傳</span><br/>
<span class='tline' id='l373' data-llen='7897:7907'>乾坤剛柔比樂師憂</span><br/>
<span class='tline' id='l374' data-llen='7907:7917'>臨觀之義或與或求</span><br/>
<span class='tline' id='l375' data-llen='7917:7930'>屯見而不失其居蒙雜而著</span><br/>
<span class='tline' id='l376' data-llen='7930:7957'><a onclick="displayPageImage('KR1a0135', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7957:7972'>震起也艮止也損益盛衰之始也</span><br/>
<span class='tline' id='l378' data-llen='7972:7982'>大畜時也无妄災也</span><br/>
<span class='tline' id='l379' data-llen='7982:7997'>萃聚而升不來也謙輕而豫怠也</span><br/>
<span class='tline' id='l380' data-llen='7997:8007'>噬嗑食也賁无色也</span><br/>
<span class='tline' id='l381' data-llen='8007:8015'>兊見而巽伏也</span><br/>
<span class='tline' id='l382' data-llen='8015:8025'>隨无故也蠱則飭也</span><br/>
<span class='tline' id='l383' data-llen='8025:8033'>剥爛也復反也</span><br/>
<span class='tline' id='l384' data-llen='8033:8042'>晉晝也明夷誅也</span><br/>
<span class='tline' id='l385' data-llen='8042:8069'><a onclick="displayPageImage('KR1a0135', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8069:8078'>井通而困相遇也</span><br/>
<span class='tline' id='l387' data-llen='8078:8086'>咸速也恒乆也</span><br/>
<span class='tline' id='l388' data-llen='8086:8109'>渙離也節止也解緩也蹇難也睽外也家人内也否泰</span><br/>
<span class='tline' id='l389' data-llen='8109:8115'>反其類也</span><br/>
<span class='tline' id='l390' data-llen='8115:8125'>大壯則止遯則退也</span><br/>
<span class='tline' id='l391' data-llen='8125:8148'>大有衆也同人親也革去故也鼎取新也小過過也中</span><br/>
<span class='tline' id='l392' data-llen='8148:8160'>孚信也豐多故親寡旅也</span><br/>
<span class='tline' id='l393' data-llen='8160:8168'>離上而坎下也</span><br/>
<span class='tline' id='l394' data-llen='8168:8195'><a onclick="displayPageImage('KR1a0135', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8195:8205'>小畜寡也履不處也</span><br/>
<span class='tline' id='l396' data-llen='8205:8228'>需不進也訟不親也大過顛也姤遇也柔遇剛也漸女</span><br/>
<span class='tline' id='l397' data-llen='8228:8251'>歸待男行也頤養正也既濟定也歸妹女之終也未濟</span><br/>
<span class='tline' id='l398' data-llen='8251:8273'>男之窮也夬決也剛決柔也君子道長小人道憂也</span><br/>
<span class='tline' id='l399' data-llen='8273:8296'>　序卦為易之常雜卦為易之變也自乾坤至困為上</span><br/>
<span class='tline' id='l400' data-llen='8296:8319'>　傳柔掩剛也自咸恒至夬為下傳剛夬柔也即為孔</span><br/>
<span class='tline' id='l401' data-llen='8319:8342'>　子之上下經也亦可以見天地間事物之理無非其</span><br/>
<span class='tline' id='l402' data-llen='8342:8365'>　相因而對相反而對者也即有時或不對而相對者</span><br/>
<span class='tline' id='l403' data-llen='8365:8392'><a onclick="displayPageImage('KR1a0135', 'WYG', '012-23a' );" name="012-23a" class="pb">[012-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8392:8415'>　未嘗不相須而雜於其間也故有天必有地而乾坤</span><br/>
<span class='tline' id='l405' data-llen='8415:8438'>　定有隂必有陽而剛柔立乾剛坤柔所以為六十四</span><br/>
<span class='tline' id='l406' data-llen='8438:8461'>　卦之祖剛柔者性情也性情之存發憂樂其大端也</span><br/>
<span class='tline' id='l407' data-llen='8461:8484'>　以天下而輔一人樂莫樂於比以一人而毒天下憂</span><br/>
<span class='tline' id='l408' data-llen='8484:8507'>　莫憂於師天下之憂樂其明鍳也而憂樂之來大抵</span><br/>
<span class='tline' id='l409' data-llen='8507:8530'>　非求即與與在上求在下臨我者與我者也與亦適</span><br/>
<span class='tline' id='l410' data-llen='8530:8553'>　以應其求我觀者我求者也求亦適以承其與臨觀</span><br/>
<span class='tline' id='l411' data-llen='8553:8576'>　之義非或與或求乎然求與而臨觀者君師之道也</span><br/>
<span class='tline' id='l412' data-llen='8576:8603'><a onclick="displayPageImage('KR1a0135', 'WYG', '012-23b' );" name="012-23b" class="pb">[012-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8603:8626'>　屯建侯不亦見乎而坎險勿往不失其居貞之義也</span><br/>
<span class='tline' id='l414' data-llen='8626:8649'>　蒙再三不亦雜乎而艮光初筮豈非其昭著之誠耶</span><br/>
<span class='tline' id='l415' data-llen='8649:8672'>　葢人情物理未有無所起而無所止者也故有震之</span><br/>
<span class='tline' id='l416' data-llen='8672:8695'>　起也則有艮之止也一起一止損益見焉人但知損</span><br/>
<span class='tline' id='l417' data-llen='8695:8718'>　則無益益則無損抑豈知損為盛之始益為衰之始</span><br/>
<span class='tline' id='l418' data-llen='8718:8741'>　乎有盛衰必有禍福禍福之所至有可以常理論者</span><br/>
<span class='tline' id='l419' data-llen='8741:8764'>　必然者也有不可以常理論者偶然者也大可以畜</span><br/>
<span class='tline' id='l420' data-llen='8764:8787'>　乎何以適得其時也時也者遇為之也此偶然之福</span><br/>
<span class='tline' id='l421' data-llen='8787:8814'><a onclick="displayPageImage('KR1a0135', 'WYG', '012-24a' );" name="012-24a" class="pb">[012-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8814:8837'>　也妄不可以无乎何以適值夫災也災也者天為之</span><br/>
<span class='tline' id='l423' data-llen='8837:8860'>　也此偶然之禍也雖然究不外乎其必然者也類聚</span><br/>
<span class='tline' id='l424' data-llen='8860:8883'>　羣分而吉凶生萃不聚乎聚則不散矣聚而上者謂</span><br/>
<span class='tline' id='l425' data-llen='8883:8906'>　之升升不往乎往則不來矣然或聚或散或徃或來</span><br/>
<span class='tline' id='l426' data-llen='8906:8929'>　禍福無不自已求之者不可以不謙也不謙則反而</span><br/>
<span class='tline' id='l427' data-llen='8929:8952'>　豫矣謙則能虚自視不亦輕乎豫則志滿自處不亦</span><br/>
<span class='tline' id='l428' data-llen='8952:8975'>　怠乎而豫怠也者皆食色之所致也噬嗑而頤有物</span><br/>
<span class='tline' id='l429' data-llen='8975:8998'>　非食乎賁文明以止非无色乎乃噬嗑以隂齧陽賁</span><br/>
<span class='tline' id='l430' data-llen='8998:9025'><a onclick="displayPageImage('KR1a0135', 'WYG', '012-24b' );" name="012-24b" class="pb">[012-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9025:9048'>　以柔文剛隂柔得志豈陽剛之幸乎奈何為天理之</span><br/>
<span class='tline' id='l432' data-llen='9048:9071'>　所不能無安得不兊柔外見而巽隂内伏也於是震</span><br/>
<span class='tline' id='l433' data-llen='9071:9094'>　雷亦嘗隨兊澤巽風亦嘗蠱艮山隨雖无故而蠱不</span><br/>
<span class='tline' id='l434' data-llen='9094:9117'>　當飭耶甚矣隂柔不可以乗權陽剛不可以受制設</span><br/>
<span class='tline' id='l435' data-llen='9117:9140'>　使其九月為剥爛之秋而七日即剛反之復也設使</span><br/>
<span class='tline' id='l436' data-llen='9140:9163'>　其晝日為昭明之晉而明夷即柔暗之誅也井亦巽</span><br/>
<span class='tline' id='l437' data-llen='9163:9187'>　之伏也陽剛為泉而木上水往來相養之不窮何其通</span><br/>
<span class='tline' id='l438' data-llen='9187:9210'>　也困亦兊之見也水漏澤枯而柔掩剛君子不失其</span><br/>
<span class='tline' id='l439' data-llen='9210:9237'><a onclick="displayPageImage('KR1a0135', 'WYG', '012-25a' );" name="012-25a" class="pb">[012-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9237:9260'>　所亨何妨相遇乎此乾剛所貴乎得中道也若咸之</span><br/>
<span class='tline' id='l441' data-llen='9260:9283'>　兊見則山澤之通氣男女交感也速有速於男女之</span><br/>
<span class='tline' id='l442' data-llen='9283:9306'>　交感者乎若恒之巽伏則雷風之相與夫婦唱隨也</span><br/>
<span class='tline' id='l443' data-llen='9306:9329'>　乆有乆於夫婦之唱隨者乎物未有乆而不離者也</span><br/>
<span class='tline' id='l444' data-llen='9329:9354'>　渙則離也物未有離而不止者也節則止也止則緩矣緩</span><br/>
<span class='tline' id='l445' data-llen='9354:9379'>　者急之對急莫急於處難解不緩而蹇不難乎睽究蹇蹇</span><br/>
<span class='tline' id='l446' data-llen='9379:9402'>　亦究睽睽於外者必反其家外為内之對非睽外而</span><br/>
<span class='tline' id='l447' data-llen='9402:9425'>　家人内乎或内或外莫大於乾坤之靜别而動交天</span><br/>
<span class='tline' id='l448' data-llen='9425:9452'><a onclick="displayPageImage('KR1a0135', 'WYG', '012-25b' );" name="012-25b" class="pb">[012-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9452:9475'>　道有泰否人事有否泰大往則小來小徃則大來非</span><br/>
<span class='tline' id='l450' data-llen='9475:9498'>　反其類耶泰之後而大者壯矣不止何以保其壯遯</span><br/>
<span class='tline' id='l451' data-llen='9498:9521'>　亦四陽之卦也壯不可保至於遯而欲止不能止遯</span><br/>
<span class='tline' id='l452' data-llen='9521:9546'>　則退也能退則大者終為我所有大有不亦衆乎衆未有</span><br/>
<span class='tline' id='l453' data-llen='9546:9569'>　不同人者也同人不亦親乎親而不已則故故未有</span><br/>
<span class='tline' id='l454' data-llen='9569:9592'>　不去者也革去故也去故所以取新鼎取新也去故</span><br/>
<span class='tline' id='l455' data-llen='9592:9615'>　不可過取新亦不可過雖小過亦過也中孚究小過</span><br/>
<span class='tline' id='l456' data-llen='9615:9638'>　小過亦究中孚信無不及過亦豈信乎必中孚而後</span><br/>
<span class='tline' id='l457' data-llen='9638:9665'><a onclick="displayPageImage('KR1a0135', 'WYG', '012-26a' );" name="012-26a" class="pb">[012-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9665:9688'>　信也能信而後可以尚大豐者大也既明且動不多</span><br/>
<span class='tline' id='l459' data-llen='9688:9711'>　故乎多故者窮其大也窮大則失居失居則親寡豐</span><br/>
<span class='tline' id='l460' data-llen='9711:9734'>　之所以綜而為旅也親寡者拂性而逆情者也本乎</span><br/>
<span class='tline' id='l461' data-llen='9734:9757'>　天者親上本乎地者親下人物皆然不觀之水火乎</span><br/>
<span class='tline' id='l462' data-llen='9757:9780'>　離上而坎下也水火非可畜可履之物亦有當畜當</span><br/>
<span class='tline' id='l463' data-llen='9780:9803'>　履之時况非水火乎然以為小也而畜之畜之則寡</span><br/>
<span class='tline' id='l464' data-llen='9803:9826'>　也以為不可不履也而履之履之則不處也如此者</span><br/>
<span class='tline' id='l465' data-llen='9826:9849'>　安分而需之則可非分而訟之則不可需也者雖不</span><br/>
<span class='tline' id='l466' data-llen='9849:9876'><a onclick="displayPageImage('KR1a0135', 'WYG', '012-26b' );" name="012-26b" class="pb">[012-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9876:9899'>　言退而不進也訟也者雖不言踈而不親也既不進</span><br/>
<span class='tline' id='l468' data-llen='9899:9922'>　而又不親卦皆四陽與大過有以異乎大過則顛也</span><br/>
<span class='tline' id='l469' data-llen='9922:9945'>　顛而後求遇亦意外之事也而意外遭逢往往惟小</span><br/>
<span class='tline' id='l470' data-llen='9945:9968'>　人得之故姤以言乎其遇也柔遇剛也本非所期而</span><br/>
<span class='tline' id='l471' data-llen='9968:9991'>　卒然值之者也若君子惟有漸而已矣漸女歸待男</span><br/>
<span class='tline' id='l472' data-llen='9991:10014'>　行也女歸而男行皆不可以不養養亦不可以不正</span><br/>
<span class='tline' id='l473' data-llen='10014:10037'>　頥則所以養正也正已正人而天下定水火既濟則</span><br/>
<span class='tline' id='l474' data-llen='10037:10060'>　定也既濟之後女歸而男行者何如乎惟恐其為歸</span><br/>
<span class='tline' id='l475' data-llen='10060:10087'><a onclick="displayPageImage('KR1a0135', 'WYG', '012-27a' );" name="012-27a" class="pb">[012-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10087:10110'>　妹未濟也何也歸妹女之終也未濟男之窮也至於</span><br/>
<span class='tline' id='l477' data-llen='10110:10133'>　終窮而知皆柔得位而剛不當之敝也其為柔也容</span><br/>
<span class='tline' id='l478' data-llen='10133:10156'>　弗決乎夬決也剛決柔也決盡而為純乾坤柔之以</span><br/>
<span class='tline' id='l479' data-llen='10156:10171'>　大終也君子道長小人道憂也</span><br/>
<span class='tline' id='l480' data-llen='10171:10174'>　</span><br/>
<span class='tline' id='l481' data-llen='10174:10177'>　</span><br/>
<span class='tline' id='l482' data-llen='10177:10180'>　</span><br/>
<span class='tline' id='l483' data-llen='10180:10183'>　</span><br/>
<span class='tline' id='l484' data-llen='10183:10210'><a onclick="displayPageImage('KR1a0135', 'WYG', '012-27b' );" name="012-27b" class="pb">[012-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10210:10213'>　</span><br/>
<span class='tline' id='l486' data-llen='10213:10216'>　</span><br/>
<span class='tline' id='l487' data-llen='10216:10219'>　</span><br/>
<span class='tline' id='l488' data-llen='10219:10222'>　</span><br/>
<span class='tline' id='l489' data-llen='10222:10225'>　</span><br/>
<span class='tline' id='l490' data-llen='10225:10228'>　</span><br/>
<span class='tline' id='l491' data-llen='10228:10231'>　</span><br/>
<span class='tline' id='l492' data-llen='10231:10241'>　易原就正卷十二</span><br/>
</p>
<p><br/>
</p>
  </div>
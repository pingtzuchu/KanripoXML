<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0008', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　太平經國書卷六　　　　宋　鄭伯謙　撰</span><br/>
<span class='tline' id='l10' data-llen='211:229'>　　　內外上<span class='krp-note'>論三官兼/統內外</span></span><br/>
<span class='tline' id='l11' data-llen='229:252'>或問小宰宰夫推廣太宰之法而聳動警飭百官府之</span><br/>
<span class='tline' id='l12' data-llen='252:275'>治其於事則為宜而於勢則為順矣至於王宮之戒令</span><br/>
<span class='tline' id='l13' data-llen='275:298'>政令則自有宮正宮伯以掌之王內之政令則又有內</span><br/>
<span class='tline' id='l14' data-llen='298:321'>宰以治之而復預內事何也曰先王之制事權欲合於</span><br/>
<span class='tline' id='l15' data-llen='321:344'>一而內外庭之勢本不容於分也宮中府中俱為一體</span><br/>
<span class='tline' id='l16' data-llen='344:370'><a onclick="displayPageImage('KR1d0008', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:393'>余嘗於冢宰屬官論之矣若夫此二官之佐冢宰其所</span><br/>
<span class='tline' id='l18' data-llen='393:416'>以通內外而合事權者則猶有可論者焉夫宮正宮伯</span><br/>
<span class='tline' id='l19' data-llen='416:439'>雖曰掌王宮然不過宮中徒役之事子弟宿衞之職與</span><br/>
<span class='tline' id='l20' data-llen='439:462'>夫諸官府之在內者耳其於后宮則初無所預內宰雖</span><br/>
<span class='tline' id='l21' data-llen='462:485'>曰掌王內又不過以禮儀教王后夫人與夫九嬪世婦</span><br/>
<span class='tline' id='l22' data-llen='485:508'>凡女寵近習之在左右者耳其於王宮之徒役宿衞則</span><br/>
<span class='tline' id='l23' data-llen='508:531'>又畧不相闗各掌其一而遺其二勢既不能以相統而</span><br/>
<span class='tline' id='l24' data-llen='531:554'>權亦不能以相臨統而臨之則惟太宰焉故宮正宮伯</span><br/>
<span class='tline' id='l25' data-llen='554:580'><a onclick="displayPageImage('KR1d0008', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='580:604'>內宰皆𨽻於太宰而小宰宰夫皆佐太宰而兼掌其事</span><br/>
<span class='tline' id='l27' data-llen='604:627'>職雖列於外而通於內權雖分於二而總於一自今考</span><br/>
<span class='tline' id='l28' data-llen='627:650'>之曰建邦之宮刑曰治王宮之政令曰憲禁於王宮曰</span><br/>
<span class='tline' id='l29' data-llen='650:673'>令修宮中之職事此王宮也凡宮之糾禁則王宮后宮</span><br/>
<span class='tline' id='l30' data-llen='673:696'>無不在所掌也自其掌王宮也則兵衞郎衞凡宿衞之</span><br/>
<span class='tline' id='l31' data-llen='696:719'>人皆領之飲膳衣服洒埽啟閉次舎幄帟凡供奉之人</span><br/>
<span class='tline' id='l32' data-llen='719:742'>皆領之宮禁之秘藏王后世子之好用凡財用之司存</span><br/>
<span class='tline' id='l33' data-llen='742:765'>皆領之其間多寡豐約用舍去取天子始不得以自私</span><br/>
<span class='tline' id='l34' data-llen='765:791'><a onclick="displayPageImage('KR1d0008', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='791:814'>而小臣始不得以自便矣自其掌后宮也則六宮六寢</span><br/>
<span class='tline' id='l36' data-llen='814:837'>無王內之限九御無女官之别詔其禮樂正其服位禁</span><br/>
<span class='tline' id='l37' data-llen='837:860'>其奇衺稽其功緒其間損益増減採擇進御始有宴私</span><br/>
<span class='tline' id='l38' data-llen='860:883'>玩狎之節而無侵竊感移之患矣蓋世未有家不齊而</span><br/>
<span class='tline' id='l39' data-llen='883:906'>國可治者未有國不治而天下可平者太宰之治所以</span><br/>
<span class='tline' id='l40' data-llen='906:929'>兼統內外而以小宰為始小宰之宮刑既以齊其家宰</span><br/>
<span class='tline' id='l41' data-llen='929:952'>夫之朝法又已治其國然後太宰之邦典始可以治天</span><br/>
<span class='tline' id='l42' data-llen='952:975'>下矣文王道化之行近至於汝墳逺至於江漢反而求</span><br/>
<span class='tline' id='l43' data-llen='975:1001'><a onclick="displayPageImage('KR1d0008', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1001:1024'>之不過於后妃夫婦之際侍御僕從之間蓋其事存乎</span><br/>
<span class='tline' id='l45' data-llen='1024:1047'>二南之風而載於穆王之命所謂刑于寡妻以御于家</span><br/>
<span class='tline' id='l46' data-llen='1047:1070'>邦旦夕承弼厥辟出入起居罔有不欽而下民祇若者</span><br/>
<span class='tline' id='l47' data-llen='1070:1093'>其道蓋如此也幽王不道二雅交譏而並刺之然皇父</span><br/>
<span class='tline' id='l48' data-llen='1093:1116'>作相而內宰膳夫內史師氏猶得其人向使幽王不淫</span><br/>
<span class='tline' id='l49' data-llen='1116:1139'>其色夫豈不能遏豔妻之煽巷伯之雅所謂萋菲成貝</span><br/>
<span class='tline' id='l50' data-llen='1139:1162'>錦哆侈成南箕乃寺人之賢者傷於讒而為世徳下衰</span><br/>
<span class='tline' id='l51' data-llen='1162:1185'>家法猶未盡壞若內若外若小若大猶遴其選而擇其</span><br/>
<span class='tline' id='l52' data-llen='1185:1211'><a onclick="displayPageImage('KR1d0008', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1211:1234'>賢有如成王周公親繼文武之志其事固可知矣是以</span><br/>
<span class='tline' id='l54' data-llen='1234:1257'>論太宰之兼統內外當自小宰宰夫之齊家治國又自</span><br/>
<span class='tline' id='l55' data-llen='1257:1265'>文王之家法始</span><br/>
<span class='tline' id='l56' data-llen='1265:1283'>　　　內外下<span class='krp-note'>論三官兼/統內外</span></span><br/>
<span class='tline' id='l57' data-llen='1283:1306'>或問周官之制內外庭固一體矣繼周如漢其制亦嘗</span><br/>
<span class='tline' id='l58' data-llen='1306:1329'>有近於周者乎曰豈惟漢近於周雖秦亦然秦人變古</span><br/>
<span class='tline' id='l59' data-llen='1329:1352'>不道無復先王之舊制然至於內外之相屬其事則猶</span><br/>
<span class='tline' id='l60' data-llen='1352:1375'>有可言者外之九卿如少府猶得置尚書在內主發文</span><br/>
<span class='tline' id='l61' data-llen='1375:1401'><a onclick="displayPageImage('KR1d0008', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1401:1424'>書而掌奏下諸事外之三公如御史大夫猶得置中丞</span><br/>
<span class='tline' id='l63' data-llen='1424:1447'>在內受公卿奏事而舉劾案章又外之三十六郡如監</span><br/>
<span class='tline' id='l64' data-llen='1447:1470'>郡者皆是御史之屬為之猶得以天下之利害徑達於</span><br/>
<span class='tline' id='l65' data-llen='1470:1493'>御史大夫而大夫徑達於天子漢興惟監郡之制變為</span><br/>
<span class='tline' id='l66' data-llen='1493:1516'>部刺史若夫少府之尚書御史之中丞則一切因秦之</span><br/>
<span class='tline' id='l67' data-llen='1516:1539'>舊而不改非因秦也蓋因周也尚書中丞非周制而曰</span><br/>
<span class='tline' id='l68' data-llen='1539:1562'>因周何哉秦人雖變周之名而未嘗變周之意漢亦惟</span><br/>
<span class='tline' id='l69' data-llen='1562:1585'>存周之意而不暇復周之名以百官公卿表觀之少府</span><br/>
<span class='tline' id='l70' data-llen='1585:1611'><a onclick="displayPageImage('KR1d0008', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1611:1634'>屬官自尚書而下有符節太醫太官湯官有東西織室</span><br/>
<span class='tline' id='l72' data-llen='1634:1657'>有庖人三長丞有上林十池監以至中書謁者黄門鈎</span><br/>
<span class='tline' id='l73' data-llen='1657:1680'>盾尚方御府永巷內者宦者皆屬於少府又復以私府</span><br/>
<span class='tline' id='l74' data-llen='1680:1703'>永巷倉廏祠祀食官宦官分屬於大長秋御史大夫屬</span><br/>
<span class='tline' id='l75' data-llen='1703:1726'>官有兩丞一曰中丞在殿中蘭臺掌圖籍秘書權尊勢</span><br/>
<span class='tline' id='l76' data-llen='1726:1749'>重與人主親近事下中丞則中丞白之大夫大夫白之</span><br/>
<span class='tline' id='l77' data-llen='1749:1772'>丞相是中丞在內丞相御史在外外得以統內也內領</span><br/>
<span class='tline' id='l78' data-llen='1772:1795'>侍御史外督部刺史刺史掌奉詔例察州郡治狀黜陟</span><br/>
<span class='tline' id='l79' data-llen='1795:1821'><a onclick="displayPageImage('KR1d0008', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1821:1844'>能否以六條問事而奏事復上於中丞是部刺史在外</span><br/>
<span class='tline' id='l81' data-llen='1844:1867'>中丞在內內得以統外也要之漢之官制三公九卿雖</span><br/>
<span class='tline' id='l82' data-llen='1867:1890'>列職於外而皆有屬以在內以周官之遺意求之則丞</span><br/>
<span class='tline' id='l83' data-llen='1890:1913'>相猶太宰也御史大夫猶小宰也御史之中丞少府之</span><br/>
<span class='tline' id='l84' data-llen='1913:1936'>尚書猶宰夫也少府之下又有大長秋猶內宰也大長</span><br/>
<span class='tline' id='l85' data-llen='1936:1959'>秋屬少府少府中丞屬丞相御史是秦與漢之制皆近</span><br/>
<span class='tline' id='l86' data-llen='1959:1982'>於周之制也不特此也高帝之世御史大夫周昌嘗燕</span><br/>
<span class='tline' id='l87' data-llen='1982:2005'>見奏事見高帝擁戚姬呂后之世審食其為相監宮中</span><br/>
<span class='tline' id='l88' data-llen='2005:2031'><a onclick="displayPageImage('KR1d0008', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2031:2054'>如郎中令公卿百官皆因之以奏事武帝之世丞相公</span><br/>
<span class='tline' id='l90' data-llen='2054:2079'>孫𢎞亦得數宴見上或時不冠此雖非禮貌大臣之意然</span><br/>
<span class='tline' id='l91' data-llen='2079:2102'>亦可以見其洞然無內外之限矣夫是以閹宦雖寵丞</span><br/>
<span class='tline' id='l92' data-llen='2102:2125'>相猶得以檄召而詰責而大長秋中常侍猶參用士人</span><br/>
<span class='tline' id='l93' data-llen='2125:2148'>而為之自武帝晚年宴游內庭不出不復與士大夫接</span><br/>
<span class='tline' id='l94' data-llen='2148:2171'>用宦者主中書而典尚書之章奏尚書之官於是廢矣</span><br/>
<span class='tline' id='l95' data-llen='2171:2194'>既以中書居中而受事又置諸吏居中而舉法故當時</span><br/>
<span class='tline' id='l96' data-llen='2194:2217'>奏下諸事自中書逓送兩府自兩府下九卿自九卿下</span><br/>
<span class='tline' id='l97' data-llen='2217:2243'><a onclick="displayPageImage('KR1d0008', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2243:2266'>郡國而不由中丞中丞之官於是不得居中制事而內</span><br/>
<span class='tline' id='l99' data-llen='2266:2289'>之侍御史外之部刺史併廢矣將軍列侯而下皆得加</span><br/>
<span class='tline' id='l100' data-llen='2289:2312'>官而丞相御史獨不加名曰尊之而實疎外之於是丞</span><br/>
<span class='tline' id='l101' data-llen='2312:2335'>相御史無復有至內庭者矣末年以霍光為大司馬而</span><br/>
<span class='tline' id='l102' data-llen='2335:2358'>領尚書事宜若內外合為一然已非丞相職任儼然號</span><br/>
<span class='tline' id='l103' data-llen='2358:2382'>稱內朝而併奪丞相御史之權昌邑之廢丞相楊敞不及</span><br/>
<span class='tline' id='l104' data-llen='2382:2405'>與議不惟不得至內庭且不復預內庭之事矣夫宦官</span><br/>
<span class='tline' id='l105' data-llen='2405:2428'>典中書之任中丞無制事之權三公無加官之號大將</span><br/>
<span class='tline' id='l106' data-llen='2428:2454'><a onclick="displayPageImage('KR1d0008', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2454:2477'>軍領尚書之職霍光告車千秋所謂令光治內君侯治</span><br/>
<span class='tline' id='l108' data-llen='2477:2500'>外內外朝判然如此此漢治所由以盛衰也宣帝中興</span><br/>
<span class='tline' id='l109' data-llen='2500:2523'>復遵漢初之制魏相為御史大夫外則遣丞相掾吏案</span><br/>
<span class='tline' id='l110' data-llen='2523:2546'>事郡國而不遣使內則奏封事而不經尚書去副封而</span><br/>
<span class='tline' id='l111' data-llen='2546:2569'>不令壅蔽加給事中而得宴見言事是以霍山方秉樞</span><br/>
<span class='tline' id='l112' data-llen='2569:2592'>機相乃訟言其過杜延年居中用事相乃列奏其奸中</span><br/>
<span class='tline' id='l113' data-llen='2592:2615'>外之政復合為一然猶未知復中丞之權元帝以來石</span><br/>
<span class='tline' id='l114' data-llen='2615:2638'>顯用事丞相之權復去而盡歸於尚書哀平之際又歸</span><br/>
<span class='tline' id='l115' data-llen='2638:2664'><a onclick="displayPageImage('KR1d0008', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2664:2687'>外戚紀綱散壞内外不足以相統而西漢遂趨於亡光</span><br/>
<span class='tline' id='l117' data-llen='2687:2710'>武懲外戚之用事憤大臣之竊命於是取三公之官以</span><br/>
<span class='tline' id='l118' data-llen='2710:2733'>為閒職而取尚書及中丞專委任之以為臺閣之長以</span><br/>
<span class='tline' id='l119' data-llen='2733:2756'>舉法歸中丞而以奏事歸尚書二官雖復用事然疏外</span><br/>
<span class='tline' id='l120' data-llen='2756:2779'>庭而親内庭矣捨大臣而近小臣矣置三公而事歸臺</span><br/>
<span class='tline' id='l121' data-llen='2779:2802'>閣矣變前世參用士人之制而專任奴僕薰腐之餘矣</span><br/>
<span class='tline' id='l122' data-llen='2802:2825'>威靈之季御史之權盡移於尚書尚書之權又移於宦</span><br/>
<span class='tline' id='l123' data-llen='2825:2848'>官尚書宦官合為一黨而宰相疏隔於外御史緘黙於</span><br/>
<span class='tline' id='l124' data-llen='2848:2874'><a onclick="displayPageImage('KR1d0008', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2874:2897'>內是以太尉楊秉奏侯覽而尚書召秉掾屬詰之曰設</span><br/>
<span class='tline' id='l126' data-llen='2897:2920'>官分職各有司存三公統外御史察内當是時也御史</span><br/>
<span class='tline' id='l127' data-llen='2920:2943'>豈真得以察內邪事權之失已乆小人徒借察內之名</span><br/>
<span class='tline' id='l128' data-llen='2943:2966'>以自便耳蓋自古外內之不相屬未有若東漢之甚者</span><br/>
<span class='tline' id='l129' data-llen='2966:2989'>也而其源實始於光武極其源而論之則又始於武帝</span><br/>
<span class='tline' id='l130' data-llen='2989:3012'>使武帝不改漢初之制以三公九卿在外而以中丞尚</span><br/>
<span class='tline' id='l131' data-llen='3012:3035'>書在內內外相屬而關節脈理相應則漢之制周官太</span><br/>
<span class='tline' id='l132' data-llen='3035:3058'>宰之制也奈何快意於法度之外使内外事權分裂四</span><br/>
<span class='tline' id='l133' data-llen='3058:3084'><a onclick="displayPageImage('KR1d0008', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3084:3107'>出而不專領於大臣其末流遂以若此極也蓋嘗觀之</span><br/>
<span class='tline' id='l135' data-llen='3107:3130'>自出納之要職不領於大臣而宰夫之官遂去為尚書</span><br/>
<span class='tline' id='l136' data-llen='3130:3154'>中書之任尚書中書迭用事而霍光之權重𢎞恭石顯</span><br/>
<span class='tline' id='l137' data-llen='3154:3177'>之事起尚書中書之形成矣自宿衞之親人不領於大</span><br/>
<span class='tline' id='l138' data-llen='3177:3200'>臣而宮正宮伯之官遂去為光祿勲之任光禄勲之屬</span><br/>
<span class='tline' id='l139' data-llen='3200:3223'>日益親而門下遂為省加官遂為司侍中遂為宰相矣</span><br/>
<span class='tline' id='l140' data-llen='3223:3246'>自供奉之近習不領於大臣而膳夫而下掌次而上遂</span><br/>
<span class='tline' id='l141' data-llen='3246:3269'>去為少府太常之任比其極也門下太僕之司又分為</span><br/>
<span class='tline' id='l142' data-llen='3269:3295'><a onclick="displayPageImage('KR1d0008', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3295:3318'>殿中省為內諸司使矣以至玉府財用之司既非大臣</span><br/>
<span class='tline' id='l144' data-llen='3318:3341'>之所與聞則漢鴻都之賣爵唐瓊林大盈之名庫夫誰</span><br/>
<span class='tline' id='l145' data-llen='3341:3364'>得而檢之女寵近習之嬖既非大臣之所與聞則母后</span><br/>
<span class='tline' id='l146' data-llen='3364:3387'>臨政下令不出房闥國命寄之刑人或享專土之封夫</span><br/>
<span class='tline' id='l147' data-llen='3387:3410'>誰得而制之此其源皆起於武帝是以其流至於不可</span><br/>
<span class='tline' id='l148' data-llen='3410:3433'>救其禍反生於殺戮大臣而無顧忌之心事權之不合</span><br/>
<span class='tline' id='l149' data-llen='3433:3456'>於一此宜太宰之所拳拳而小宰宰夫之所以佐太宰</span><br/>
<span class='tline' id='l150' data-llen='3456:3479'>而兼掌其事也兼則治散則亂合則盛離則衰自三代</span><br/>
<span class='tline' id='l151' data-llen='3479:3505'><a onclick="displayPageImage('KR1d0008', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3505:3528'>以下其治亂盛衰之變凡幾見其變而復周官以救之</span><br/>
<span class='tline' id='l153' data-llen='3528:3536'>此為治之大源</span><br/>
<span class='tline' id='l154' data-llen='3536:3539'>　</span><br/>
<span class='tline' id='l155' data-llen='3539:3542'>　</span><br/>
<span class='tline' id='l156' data-llen='3542:3545'>　</span><br/>
<span class='tline' id='l157' data-llen='3545:3548'>　</span><br/>
<span class='tline' id='l158' data-llen='3548:3551'>　</span><br/>
<span class='tline' id='l159' data-llen='3551:3554'>　</span><br/>
<span class='tline' id='l160' data-llen='3554:3580'><a onclick="displayPageImage('KR1d0008', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3580:3583'>　</span><br/>
<span class='tline' id='l162' data-llen='3583:3586'>　</span><br/>
<span class='tline' id='l163' data-llen='3586:3589'>　</span><br/>
<span class='tline' id='l164' data-llen='3589:3592'>　</span><br/>
<span class='tline' id='l165' data-llen='3592:3595'>　</span><br/>
<span class='tline' id='l166' data-llen='3595:3598'>　</span><br/>
<span class='tline' id='l167' data-llen='3598:3601'>　</span><br/>
<span class='tline' id='l168' data-llen='3601:3611'>　太平經國書卷六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0008', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:198'>欽定四庫全書　　　　　經部四</span><br/>
<span class='tline' id='l9' data-llen='198:221'>　太平經國書　　　　　禮類一<span class='krp-note'>周禮之屬/</span></span><br/>
<span class='tline' id='l10' data-llen='221:227'>　　提要</span><br/>
<span class='tline' id='l11' data-llen='227:252'>　　　　<span class='krp-note'>臣/</span>等謹案太平經國書十一卷宋鄭伯謙</span><br/>
<span class='tline' id='l12' data-llen='252:275'>　　　　撰伯謙字節卿永嘉人官修職郎衢州府學</span><br/>
<span class='tline' id='l13' data-llen='275:298'>　　　　教授王與之周禮訂義首列宋代説周禮者</span><br/>
<span class='tline' id='l14' data-llen='298:321'>　　　　四十五家伯謙為第三十一居黄度項安世</span><br/>
<span class='tline' id='l15' data-llen='321:345'>　　　　之間蓋寧宗理宗時人是書𤼵揮周禮之義</span><br/>
<span class='tline' id='l16' data-llen='345:371'><a onclick="displayPageImage('KR1d0008', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:394'>　　　　其曰太平經國書者取劉歆周公致太平之</span><br/>
<span class='tline' id='l18' data-llen='394:417'>　　　　迹語也首列四圖一曰成周官制一曰秦漢</span><br/>
<span class='tline' id='l19' data-llen='417:440'>　　　　官制一曰漢官制一曰漢南北軍所圖僅三</span><br/>
<span class='tline' id='l20' data-llen='440:463'>　　　　朝之職掌宿衛蓋其大意欲以宫中府中文</span><br/>
<span class='tline' id='l21' data-llen='463:486'>　　　　事武事一統於太宰故惟冠此四圖明古制</span><br/>
<span class='tline' id='l22' data-llen='486:509'>　　　　也其書為目三十曰教化奉天省官内治官</span><br/>
<span class='tline' id='l23' data-llen='509:532'>　　　　吏宰相官民官刑攬權養民税賦節財保治</span><br/>
<span class='tline' id='l24' data-llen='532:555'>　　　　考課賔祭相體内外官制臣職官民官衛奉</span><br/>
<span class='tline' id='l25' data-llen='555:581'><a onclick="displayPageImage('KR1d0008', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='581:604'>　　　　養祭享愛物醫官鹽酒理財内帑㑹計内治</span><br/>
<span class='tline' id='l27' data-llen='604:627'>　　　　其中内外一門㑹計一門又各分為上下篇</span><br/>
<span class='tline' id='l28' data-llen='627:650'>　　　　凡論三十二篇皆以周官制度類聚貫通設</span><br/>
<span class='tline' id='l29' data-llen='650:673'>　　　　為問答推明建官之所以然多叅證後代史</span><br/>
<span class='tline' id='l30' data-llen='673:696'>　　　　事以明古法之善其論天官玉府諸職一條</span><br/>
<span class='tline' id='l31' data-llen='696:719'>　　　　車若水脚氣集頗稱之然其間命意間有不</span><br/>
<span class='tline' id='l32' data-llen='719:742'>　　　　可解者如齊東野語記韓侂胄之敗殿司夏</span><br/>
<span class='tline' id='l33' data-llen='742:765'>　　　　震尚聲喏於道旁梅磵詩話記紹定辛夘臨</span><br/>
<span class='tline' id='l34' data-llen='765:791'><a onclick="displayPageImage('KR1d0008', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='791:814'>　　　　安大火九廟俱燬獨丞相史彌逺賜第以殿</span><br/>
<span class='tline' id='l36' data-llen='814:837'>　　　　司軍救撲而存故洪咨䕫詩有殿前將軍猛</span><br/>
<span class='tline' id='l37' data-llen='837:860'>　　　　如虎救得汾陽令公府祖宗神靈飛上天痛</span><br/>
<span class='tline' id='l38' data-llen='860:883'>　　　　哉九廟成焦土之句其時武統於文相權可</span><br/>
<span class='tline' id='l39' data-llen='883:906'>　　　　謂重極而此書宰相一篇尚欲更重其權又</span><br/>
<span class='tline' id='l40' data-llen='906:929'>　　　　宋人南渡之餘湖山歌舞不復措意中原正</span><br/>
<span class='tline' id='l41' data-llen='929:952'>　　　　宜進卧薪嘗膽之戒而此書奉養一篇乃深</span><br/>
<span class='tline' id='l42' data-llen='952:975'>　　　　斥漢文帝之節儉為非所論皆不可為訓以</span><br/>
<span class='tline' id='l43' data-llen='975:1001'><a onclick="displayPageImage('KR1d0008', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1001:1025'>　　　　他篇貫通經義尚頗有𤼵明舊本流傳久行</span><br/>
<span class='tline' id='l45' data-llen='1025:1048'>　　　　於世姑取節焉可矣乾隆四十六年十一月</span><br/>
<span class='tline' id='l46' data-llen='1048:1057'>　　　　恭校上</span><br/>
<span class='tline' id='l47' data-llen='1057:1089'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l48' data-llen='1089:1115'>　　　　　　　　　　總　校　官<span class='krp-note'>臣/</span>陸　費　墀</span><br/>
<span class='tline' id='l50' data-llen='1135:1161'><a onclick="displayPageImage('KR1d0008', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1161:1170'>太平經國書原序</span><br/>
<span class='tline' id='l52' data-llen='1170:1193'>先王無自私之心安家者所以寧天下也存我者所以</span><br/>
<span class='tline' id='l53' data-llen='1193:1216'>厚蒼生也三代以還人主始自私矣以天下遺其子孫</span><br/>
<span class='tline' id='l54' data-llen='1216:1239'>故不得不為久恃無恐之計然天下猶因其自私之心</span><br/>
<span class='tline' id='l55' data-llen='1239:1263'>而𫉬少安於其間至於秦隋魏晉南北之君淫荒狂惑</span><br/>
<span class='tline' id='l56' data-llen='1263:1286'>則併與其自私之計而弗念矣夫有天下而至於不愛</span><br/>
<span class='tline' id='l57' data-llen='1286:1309'>已固無望其愛民矣而獨惜夫愛已者之所以及民亦</span><br/>
<span class='tline' id='l58' data-llen='1309:1332'>褊迫淺陋足以躋時於小康而不足以憑藉維持於無</span><br/>
<span class='tline' id='l59' data-llen='1332:1358'><a onclick="displayPageImage('KR1d0008', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1358:1381'>窮也三代聖人之紀綱法度憲章文物所以本諸身而</span><br/>
<span class='tline' id='l61' data-llen='1381:1404'>布諸天下者甚設也而尤周密詳備於成王周公之時</span><br/>
<span class='tline' id='l62' data-llen='1404:1427'>彼其處心積慮上徹乎堯舜下及乎萬世者也外不懼</span><br/>
<span class='tline' id='l63' data-llen='1427:1450'>天下之謗而私其跡曰必使我子孫相承而宗祀不絶</span><br/>
<span class='tline' id='l64' data-llen='1450:1473'>也内實達天下之道而公其心曰必使我君臣相安而</span><br/>
<span class='tline' id='l65' data-llen='1473:1496'>禍患不作也是故兼三王施四事夜以繼日盡吾精神</span><br/>
<span class='tline' id='l66' data-llen='1496:1519'>心術而為之其兵農以井田其取民以什一其教民以</span><br/>
<span class='tline' id='l67' data-llen='1519:1542'>鄉遂其養士以學校其建官以三百六十其治天下以</span><br/>
<span class='tline' id='l68' data-llen='1542:1568'><a onclick="displayPageImage('KR1d0008', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1568:1591'>封建其威民以肉刑大本既立然後其品節條目日夜</span><br/>
<span class='tline' id='l70' data-llen='1591:1614'>講求而増益之其上則六典八法八則九柄九貢九賦</span><br/>
<span class='tline' id='l71' data-llen='1614:1637'>九式之序其次則祭祀朝覲冠昏喪紀師田行役之詳</span><br/>
<span class='tline' id='l72' data-llen='1637:1660'>下至於車粧圭璧之器梓匠輪輿之度與夫畫繢刮摩</span><br/>
<span class='tline' id='l73' data-llen='1660:1683'>塼埴之法又其細者則及於登魚取黿擉鼈之微畢公</span><br/>
<span class='tline' id='l74' data-llen='1683:1706'>所謂克勤小物者周公尤盡心焉蓋一而再三申復之</span><br/>
<span class='tline' id='l75' data-llen='1706:1729'>貽謀燕翼後世豈無辟王而皆賴前哲以免流彘之難</span><br/>
<span class='tline' id='l76' data-llen='1729:1752'>共和攝政而天下復如故龍漦作孽宗周滅矣猶能挾</span><br/>
<span class='tline' id='l77' data-llen='1752:1778'><a onclick="displayPageImage('KR1d0008', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1778:1801'>鼎璽而東當戰國之相吞噬周塊然而處其中天下猶</span><br/>
<span class='tline' id='l79' data-llen='1801:1824'>百餘年而宗主之至於垂亡臨絶之際自分而為東西</span><br/>
<span class='tline' id='l80' data-llen='1824:1847'>其子孫益繆戾乖忤而弗念厥紹故天下始去周而為</span><br/>
<span class='tline' id='l81' data-llen='1847:1870'>秦法亡則周亡天下後世茍有下泉之思治匪風之思</span><br/>
<span class='tline' id='l82' data-llen='1870:1893'>周道則陳淫檜亂之極一變而復見豳風之正聖人序</span><br/>
<span class='tline' id='l83' data-llen='1893:1916'>詩所以寓其意於十五國風之末也秦人變古不道不</span><br/>
<span class='tline' id='l84' data-llen='1916:1939'>足深恨漢氏去三代甚近而去周為尤近不能因其自</span><br/>
<span class='tline' id='l85' data-llen='1939:1962'>私之心而講求周公致太平之迹惴惴然徒惟得失之</span><br/>
<span class='tline' id='l86' data-llen='1962:1988'><a onclick="displayPageImage('KR1d0008', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1988:2011'>重而操心之危苦智慮而盡防範大抵不過為握持天</span><br/>
<span class='tline' id='l88' data-llen='2011:2034'>下之術耳茍簡目前非能深長之思經久之慮也封君</span><br/>
<span class='tline' id='l89' data-llen='2034:2057'>古也止於行推恩之令井田古也止於議名田之法刑</span><br/>
<span class='tline' id='l90' data-llen='2057:2080'>法止於定箠令軍旅止於京師之南北軍郡國之都尉</span><br/>
<span class='tline' id='l91' data-llen='2080:2103'>建官則倣秦舊制禮則雜秦儀學校則隷太常而選舉</span><br/>
<span class='tline' id='l92' data-llen='2103:2126'>則數路鄉里則煙火萬里其淺近功利已畧足以隨世</span><br/>
<span class='tline' id='l93' data-llen='2126:2149'>而及民矣然乍安而忽危幾亡而僅存終不足以垂裕</span><br/>
<span class='tline' id='l94' data-llen='2149:2172'>而傳後其當世敏秀奇傑之士深見逺識而有志於先</span><br/>
<span class='tline' id='l95' data-llen='2172:2198'><a onclick="displayPageImage('KR1d0008', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='2198:2221'>王之治者則或請定經制或欲退而更化或願建萬世</span><br/>
<span class='tline' id='l97' data-llen='2221:2244'>之長策每觀王符論漢家失業之民歳至三十萬則田</span><br/>
<span class='tline' id='l98' data-llen='2244:2267'>賦鄉里刑法等制益知其茍然而已仲長統欲定吏祿</span><br/>
<span class='tline' id='l99' data-llen='2267:2290'>重三公之權改稅法更官制沛然思惟善道而有易亂</span><br/>
<span class='tline' id='l100' data-llen='2290:2313'>為治之意論甚美矣至於請廢封建復井田肉刑亦復</span><br/>
<span class='tline' id='l101' data-llen='2313:2336'>講之未精也唐承八代之衰太宗之所以造唐者亦慨</span><br/>
<span class='tline' id='l102' data-llen='2336:2359'>然欲庶幾先王之治而補漢氏之缺収召豪傑相與修</span><br/>
<span class='tline' id='l103' data-llen='2359:2382'>廢起墜於貞觀一二十年間稅為租庸調田為口分世</span><br/>
<span class='tline' id='l104' data-llen='2382:2408'><a onclick="displayPageImage('KR1d0008', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2408:2431'>業兵為府選士為明經進士官為七百三十貟天下為</span><br/>
<span class='tline' id='l106' data-llen='2431:2454'>襲封刺史然亦駁雜而不純粹疏畧而無統紀未幾兼</span><br/>
<span class='tline' id='l107' data-llen='2454:2477'>并不禁課役不均更租調為兩稅變府兵而為彍騎停</span><br/>
<span class='tline' id='l108' data-llen='2477:2500'>世襲而為州縣不愛名器而為墨勅斜封唐之子孫固</span><br/>
<span class='tline' id='l109' data-llen='2500:2523'>非善守法者而立法之初亦不得不分任其咎當其弊</span><br/>
<span class='tline' id='l110' data-llen='2523:2547'>端未見天下因其自私而亦得以𫉬茍安之利一旦利</span><br/>
<span class='tline' id='l111' data-llen='2547:2570'>盡害形罅隙呈露則遂以大壞而不得支持矣宋之元</span><br/>
<span class='tline' id='l112' data-llen='2570:2593'>嘉元魏之泰和隋之開皇仁壽夫豈不為治安而言治</span><br/>
<span class='tline' id='l113' data-llen='2593:2619'><a onclick="displayPageImage('KR1d0008', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2619:2642'>者不之數功利在人及身而止漢唐之事何以異此雖</span><br/>
<span class='tline' id='l115' data-llen='2642:2665'>然漢承亡秦絶學之後不獨二帝三王之法度無復餘</span><br/>
<span class='tline' id='l116' data-llen='2665:2688'>脈雖五霸七雄區區富強之事亦一埽而無遺草創之</span><br/>
<span class='tline' id='l117' data-llen='2688:2711'>初大臣無學方用秦吏治秦律令圖書固難責以先王</span><br/>
<span class='tline' id='l118' data-llen='2711:2734'>之制度也唐自元魏北齊以來受民以田分民以鄉先</span><br/>
<span class='tline' id='l119' data-llen='2734:2757'>王之制十已用其一二繼以蘇綽之在周約六典以定</span><br/>
<span class='tline' id='l120' data-llen='2757:2780'>官制而府兵之法亦微有端緒先王之制十已用其五</span><br/>
<span class='tline' id='l121' data-llen='2780:2807'>六又繼以隋文帝之富盛蘇威髙景<span class='krp-note'>本熲/字</span>之損益而先</span><br/>
<span class='tline' id='l122' data-llen='2807:2833'><a onclick="displayPageImage('KR1d0008', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='2833:2856'>王之制十已用其七八太宗躡其後而行之使其深觀</span><br/>
<span class='tline' id='l124' data-llen='2856:2879'>詳酌纎悉委曲有以補前世之未備則以唐之治為周</span><br/>
<span class='tline' id='l125' data-llen='2879:2902'>之治日月可冀也而僅以若此此豈無所自哉世變不</span><br/>
<span class='tline' id='l126' data-llen='2902:2925'>古功利之蟠結於人心而此書之宏博浩瀚讀之難曉</span><br/>
<span class='tline' id='l127' data-llen='2925:2948'>而說之易惑也彼其煨燼於秦火貶駁於漢儒好古如</span><br/>
<span class='tline' id='l128' data-llen='2948:2971'>武帝反謂之末世瀆亂不騐之書㐲藏泯没於山巖屋</span><br/>
<span class='tline' id='l129' data-llen='2971:2994'>壁之間漢之末年雖入秘府竟未嘗一出而試之於治</span><br/>
<span class='tline' id='l130' data-llen='2994:3017'>其後劉歆取以輔王莽五均六幹列肆里區皆有征天</span><br/>
<span class='tline' id='l131' data-llen='3017:3043'><a onclick="displayPageImage('KR1d0008', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='3043:3066'>下騷然受其弊其餘杜氏不過能通其句讀馬鄭諸儒</span><br/>
<span class='tline' id='l133' data-llen='3066:3089'>亦止於作為訓詁而已隋唐之間文中子講道河汾頗</span><br/>
<span class='tline' id='l134' data-llen='3089:3112'>深識其本末以為經制大備後世有所持循然徒載之</span><br/>
<span class='tline' id='l135' data-llen='3112:3135'>空言不及見之行事也唐太宗嘗與羣臣語及周禮而</span><br/>
<span class='tline' id='l136' data-llen='3135:3158'>房杜魏徵雖出王氏之門然本無素業留宿中書聚議</span><br/>
<span class='tline' id='l137' data-llen='3158:3181'>數日竟不能定問及禮樂復不能對大本既失他何望</span><br/>
<span class='tline' id='l138' data-llen='3181:3204'>焉宋朝王氏以儒學起相熙豐又嘗一用周禮而計利</span><br/>
<span class='tline' id='l139' data-llen='3204:3227'>太卑求民太甚其禍甚於劉歆伊洛老師横渠張夫子</span><br/>
<span class='tline' id='l140' data-llen='3227:3253'><a onclick="displayPageImage('KR1d0008', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l141' data-llen='3253:3276'>固習周公者矣而又不及究其志蓋自有周禮以來若</span><br/>
<span class='tline' id='l142' data-llen='3276:3300'>孔子文中子及伊洛横渠諸子則恨不及用房𤣥齡杜</span><br/>
<span class='tline' id='l143' data-llen='3300:3323'>如晦魏徵則愧不能用漢之劉氏宋朝之王氏則又悔</span><br/>
<span class='tline' id='l144' data-llen='3323:3346'>不善用自漢唐以至今日天下之治所以駁雜而難考</span><br/>
<span class='tline' id='l145' data-llen='3346:3369'>弊壞而不可収者大扺出於是三者之間也是以時君</span><br/>
<span class='tline' id='l146' data-llen='3369:3392'>世主厭薄儒生姍笑王制悉意於淺功近利就其自私</span><br/>
<span class='tline' id='l147' data-llen='3392:3415'>之心而姑為是目前茍簡之謀儻可以維持一世足矣</span><br/>
<span class='tline' id='l148' data-llen='3415:3438'>不暇及此宏闊之談也嗟乎千載之下有能起周公之</span><br/>
<span class='tline' id='l149' data-llen='3438:3464'><a onclick="displayPageImage('KR1d0008', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3464:3487'>治者學者所不能而見也有能講明周公之制者學者</span><br/>
<span class='tline' id='l151' data-llen='3487:3501'>所不能而辭也永嘉鄭伯謙序</span><br/>
<span class='tline' id='l152' data-llen='3501:3524'>正徳十四年余以增廣生被試策問周禮疑信相半之</span><br/>
<span class='tline' id='l153' data-llen='3524:3547'>由余方少竊聞其槩因以意對曰昔孔子之時周徳方</span><br/>
<span class='tline' id='l154' data-llen='3547:3570'>衰而對魯哀公以文武之政布在方策人存政舉之說</span><br/>
<span class='tline' id='l155' data-llen='3570:3593'>及周益衰孟軻氏始言諸侯去先王之籍不得聞其詳</span><br/>
<span class='tline' id='l156' data-llen='3593:3616'>彼所稱方冊與籍豈謂周禮邪孔子尚思興東周孟子</span><br/>
<span class='tline' id='l157' data-llen='3616:3639'>則直勸齊梁以王當時不但其籍亡雖有之固不可為</span><br/>
<span class='tline' id='l158' data-llen='3639:3666'><a onclick="displayPageImage('KR1d0008', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l159' data-llen='3666:3689'>邪至荀卿之徒李斯佐秦遂取經籍一切焚棄之後世</span><br/>
<span class='tline' id='l160' data-llen='3689:3712'>以為辠然使始王并天下為周武王李斯有周公之聖</span><br/>
<span class='tline' id='l161' data-llen='3712:3735'>其時欲行周禮能乎周之興也深仁厚澤垂十餘世聖</span><br/>
<span class='tline' id='l162' data-llen='3735:3758'>后繼作禮樂法度莫不講明國以為敎家以為學漸被</span><br/>
<span class='tline' id='l163' data-llen='3758:3781'>陶融非一日也故周立為天子頒其政式放於四海靡</span><br/>
<span class='tline' id='l164' data-llen='3781:3804'>然信從事若畫一不俟強勉其來逺矣秦則不然以戰</span><br/>
<span class='tline' id='l165' data-llen='3804:3827'>鬭為功以干戈為業法令已成習俗已定方其烹滅諸</span><br/>
<span class='tline' id='l166' data-llen='3827:3850'>侯而六合為一也雖有周禮將安施之而况後秦者乎</span><br/>
<span class='tline' id='l167' data-llen='3850:3877'><a onclick="displayPageImage('KR1d0008', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l168' data-llen='3877:3900'>何也先王之法至周始備至秦始滅去此其㑹也後世</span><br/>
<span class='tline' id='l169' data-llen='3900:3923'>直用秦為古耳秦不復行周禮明後世之不可行必矣</span><br/>
<span class='tline' id='l170' data-llen='3923:3946'>然則是書可盡廢邪何為其然也三禮莫古於儀周公</span><br/>
<span class='tline' id='l171' data-llen='3946:3969'>所親定者說文云禮之字從豆從曲從示示古神祇字</span><br/>
<span class='tline' id='l172' data-llen='3969:3992'>蓋先王於籩豆神祇之間曲盡其意於是乎錄其升降</span><br/>
<span class='tline' id='l173' data-llen='3992:4015'>等其隆殺故謂之禮此其跡也先王之意有不在是者</span><br/>
<span class='tline' id='l174' data-llen='4015:4038'>周易觀之彖曰盥而不薦有孚顒若先王以其誠敬之</span><br/>
<span class='tline' id='l175' data-llen='4038:4061'>心事神故下觀而化故傳曰聖人以神道設敎而天下</span><br/>
<span class='tline' id='l176' data-llen='4061:4088'><a onclick="displayPageImage('KR1d0008', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l177' data-llen='4088:4111'>服矣今夫官名之設内外之辨崇卑之度多寡之數成</span><br/>
<span class='tline' id='l178' data-llen='4111:4134'>周致治之具也而所以致治豈盡於是邪故善為治者</span><br/>
<span class='tline' id='l179' data-llen='4134:4157'>師其意而已若周禮者存之以考可也其畧云耳是時</span><br/>
<span class='tline' id='l180' data-llen='4157:4180'>南原王先生督學優之其年叔嗣舉於鄉後三年得進</span><br/>
<span class='tline' id='l181' data-llen='4180:4203'>士為考功主事始好是書聞人有異本不憚求之同縣</span><br/>
<span class='tline' id='l182' data-llen='4203:4226'>人按察副使田勤甫氏刋周禮集說讀其中往往引太</span><br/>
<span class='tline' id='l183' data-llen='4226:4249'>平經國書可觀取恨不見其全他日翰林學士姚維東</span><br/>
<span class='tline' id='l184' data-llen='4249:4272'>氏云有之傳以眎叔嗣錄藏於家後十年而為嘉靖丙</span><br/>
<span class='tline' id='l185' data-llen='4272:4299'><a onclick="displayPageImage('KR1d0008', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4299:4318'>申上冬朔日刋於山西布政司祥符髙叔嗣</span><br/>
<span class='tline' id='l187' data-llen='4318:4321'>　</span><br/>
<span class='tline' id='l188' data-llen='4321:4324'>　</span><br/>
<span class='tline' id='l189' data-llen='4324:4327'>　</span><br/>
<span class='tline' id='l190' data-llen='4327:4330'>　</span><br/>
<span class='tline' id='l191' data-llen='4330:4333'>　</span><br/>
<span class='tline' id='l192' data-llen='4333:4336'>　</span><br/>
<span class='tline' id='l193' data-llen='4336:4346'>　太平經國書原序</span><br/>
</p>
<p><br/>
</p>
  </div>
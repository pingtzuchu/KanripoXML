<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0008', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　太平經國書卷二　　　　宋　鄭伯謙　撰</span><br/>
<span class='tline' id='l10' data-llen='211:228'>　　　官民<span class='krp-note'>論三典官/府萬民</span></span><br/>
<span class='tline' id='l11' data-llen='228:251'>或問周有三公有六卿今太宰經理邦國其職則治官</span><br/>
<span class='tline' id='l12' data-llen='251:274'>府而紀萬民事權之重如此其所以異於三公者如何</span><br/>
<span class='tline' id='l13' data-llen='274:297'>也曰三公論道燮理而已不親治也況當是時三公既</span><br/>
<span class='tline' id='l14' data-llen='297:320'>兼太宰則治之事權非太宰典而誰專之太宰建邦六</span><br/>
<span class='tline' id='l15' data-llen='320:343'>典余嘗論之矣此不復述也太宰之所當論述者則其</span><br/>
<span class='tline' id='l16' data-llen='343:369'><a onclick="displayPageImage('KR1d0008', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>所主之百官萬民耳然太宰實專主百官司徒實專主</span><br/>
<span class='tline' id='l18' data-llen='392:415'>萬民學周禮者茍得其說焉則二官節目皆可以迎刃</span><br/>
<span class='tline' id='l19' data-llen='415:438'>而解也且禮刑政事之典均曰百官而獨於治典則曰</span><br/>
<span class='tline' id='l20' data-llen='438:461'>以治官府以紀萬民於教典則曰以教官府以擾萬民</span><br/>
<span class='tline' id='l21' data-llen='461:484'>變百官而言官府說者以為天地二官不拘其數所以</span><br/>
<span class='tline' id='l22' data-llen='484:507'>尊之也是則然矣而未究其大㫖也周官之書曰冢宰</span><br/>
<span class='tline' id='l23' data-llen='507:530'>掌邦治統百官均四海司徒掌邦教敷五典擾兆民前</span><br/>
<span class='tline' id='l24' data-llen='530:553'>有六典後有周官皆周公所作也六典則合官民而並</span><br/>
<span class='tline' id='l25' data-llen='553:579'><a onclick="displayPageImage('KR1d0008', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>職之周官則分官民而各掌之何也治道之要莫切於</span><br/>
<span class='tline' id='l27' data-llen='602:625'>張官而置吏也官吏不職則治道為之不振立國之本</span><br/>
<span class='tline' id='l28' data-llen='625:648'>莫切於愛民也民生不遂則國本為之不立是以太宰</span><br/>
<span class='tline' id='l29' data-llen='648:671'>專主百官凡其八法之所治八柄之所馭歲終之所廢</span><br/>
<span class='tline' id='l30' data-llen='671:694'>置三歲之所誅賞凜凜然有不可犯者故雖六卿各率</span><br/>
<span class='tline' id='l31' data-llen='694:717'>其屬而趨事赴功之際聳動警飭而不敢不勉者無非</span><br/>
<span class='tline' id='l32' data-llen='717:740'>所以奉冢宰之治也司徒專主萬民凡其十有二職十</span><br/>
<span class='tline' id='l33' data-llen='740:763'>有二政十有二教三物之教五禮六樂之教斷斷然有</span><br/>
<span class='tline' id='l34' data-llen='763:789'><a onclick="displayPageImage('KR1d0008', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='789:812'>不敢忽者故雖六卿各主一鄉而聯事合治之際纎悉</span><br/>
<span class='tline' id='l36' data-llen='812:836'>𤨏碎而不敢不盡心者無非所以奉司徒之教也司徒</span><br/>
<span class='tline' id='l37' data-llen='836:859'>太宰是以獨曰官府而小宰為之貳宰夫為之考一則</span><br/>
<span class='tline' id='l38' data-llen='859:882'>曰官府二則曰官府也府之為言百官之所緫而萬化</span><br/>
<span class='tline' id='l39' data-llen='882:905'>之所闗也雖然九職九兩太宰非無與於民也特紀綱</span><br/>
<span class='tline' id='l40' data-llen='905:928'>其大者而已命鄉論秀司徒非無與乎官吏也特教養</span><br/>
<span class='tline' id='l41' data-llen='928:951'>之於初而已六典合而言之周官分而治之二書蓋相</span><br/>
<span class='tline' id='l42' data-llen='951:974'>為表裏也成周之治大抵自上而達於下自内而推於</span><br/>
<span class='tline' id='l43' data-llen='974:1000'><a onclick="displayPageImage('KR1d0008', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1000:1023'>外端本以澄源詳近而略逺故六卿各主一鄉一公則</span><br/>
<span class='tline' id='l45' data-llen='1023:1046'>率二卿且太宰司徒當時既以二公兼之其外四卿意</span><br/>
<span class='tline' id='l46' data-llen='1046:1069'>當時亦必以此二公率之一以率畿内之官一以率畿</span><br/>
<span class='tline' id='l47' data-llen='1069:1092'>内之民本立於上而末自舉於下治教行乎王畿之近</span><br/>
<span class='tline' id='l48' data-llen='1092:1115'>而若吏若民自風動乎四方萬里之逺所謂正朝廷以</span><br/>
<span class='tline' id='l49' data-llen='1115:1138'>正百官正百官以正萬民正萬民以正四方四方正逺</span><br/>
<span class='tline' id='l50' data-llen='1138:1161'>近莫敢不一於正天下之大舉無異乎一堂之上所謂</span><br/>
<span class='tline' id='l51' data-llen='1161:1184'>行法自貴始王化自近始建首善自京師始其道蓋如</span><br/>
<span class='tline' id='l52' data-llen='1184:1210'><a onclick="displayPageImage('KR1d0008', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1210:1233'>此也周衰此意不存六卿分職不足以倡九牧而阜兆</span><br/>
<span class='tline' id='l54' data-llen='1233:1257'>民邦畿千里不足以正萬民而假四海亂𤼵於上而禍</span><br/>
<span class='tline' id='l55' data-llen='1257:1280'>及於下本實先撥而枝葉受其害成王周公體國經野</span><br/>
<span class='tline' id='l56' data-llen='1280:1303'>設官分職以為民極之政靡有孑遺矣夫世未有誅賞</span><br/>
<span class='tline' id='l57' data-llen='1303:1326'>不行於百官而能使百官戒懼不敢易紀律者未有生</span><br/>
<span class='tline' id='l58' data-llen='1326:1349'>聚教訓勸相勞來不加於民而能使海内革心易慮以</span><br/>
<span class='tline' id='l59' data-llen='1349:1372'>聴上之所為者穆王欲興文武成康之治雖未見其能</span><br/>
<span class='tline' id='l60' data-llen='1372:1395'>復還太宰之職而命君牙以為周大司徒又命伯冏以</span><br/>
<span class='tline' id='l61' data-llen='1395:1421'><a onclick="displayPageImage('KR1d0008', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1421:1444'>為周太僕正而正於羣僕侍御之臣考之周禮太僕傳</span><br/>
<span class='tline' id='l63' data-llen='1444:1467'>言於宰夫而宰夫聽命於太宰此不可謂不知本矣厲</span><br/>
<span class='tline' id='l64' data-llen='1467:1490'>王板蕩無綱紀文章陵遲至於幽王厲階之生實起於</span><br/>
<span class='tline' id='l65' data-llen='1490:1513'>二官之失職故家伯維宰畨維司徒詩人疾而刺之而</span><br/>
<span class='tline' id='l66' data-llen='1513:1536'>十月之交之詩所以作也然則後世欲復成周之治當</span><br/>
<span class='tline' id='l67' data-llen='1536:1559'>先治官與教民欲無一官之不職無一民之不善當先</span><br/>
<span class='tline' id='l68' data-llen='1559:1567'>復太宰與司徒</span><br/>
<span class='tline' id='l69' data-llen='1567:1584'>　　　官刑<span class='krp-note'>論官府都/鄙法則</span></span><br/>
<span class='tline' id='l70' data-llen='1584:1610'><a onclick="displayPageImage('KR1d0008', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1610:1633'>或問周官一書成王所以勸其羣臣者寛厚温和惟恐</span><br/>
<span class='tline' id='l72' data-llen='1633:1656'>其或傷周禮之一書成王所以御其羣臣者嚴厲督責</span><br/>
<span class='tline' id='l73' data-llen='1656:1679'>惟恐其或敗我事何也曰勸之之辭徒詳而治之之法</span><br/>
<span class='tline' id='l74' data-llen='1679:1702'>不繼則無以聳聽而起其怠人情於此亦未必有退聽</span><br/>
<span class='tline' id='l75' data-llen='1702:1725'>而從命者是故内而官府凡治教禮刑政事之屬外而</span><br/>
<span class='tline' id='l76' data-llen='1725:1748'>都鄙凡王子弟公卿大夫之衆皆有法則以治之蓋貴</span><br/>
<span class='tline' id='l77' data-llen='1748:1771'>有常尊賤有常卑賤者不嫌於無法故未嘗忘教貴者</span><br/>
<span class='tline' id='l78' data-llen='1771:1794'>不嫌於無教故行法必自貴者始夫是以官刑之所糾</span><br/>
<span class='tline' id='l79' data-llen='1794:1820'><a onclick="displayPageImage('KR1d0008', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1820:1843'>官計之所弊舉辨㑹聽經正之别刑賞禄位廢置之馭</span><br/>
<span class='tline' id='l81' data-llen='1843:1866'>凜若秋霜隱若雷霆不可犯也曰法曰則其名雖異其</span><br/>
<span class='tline' id='l82' data-llen='1866:1889'>用則同而或者以為詳法而略則所以詳内而略外猶</span><br/>
<span class='tline' id='l83' data-llen='1889:1912'>禹貢綏服三百里曰揆文教要服二百里曰蔡也噫先</span><br/>
<span class='tline' id='l84' data-llen='1912:1935'>王之治天下固有詳略之不同而千里之王畿三等之</span><br/>
<span class='tline' id='l85' data-llen='1935:1958'>采地未遽略也八法以治官府既見於太宰而六叙六</span><br/>
<span class='tline' id='l86' data-llen='1958:1981'>屬以下復述於小宰是官府之治固詳也宰夫掌治法</span><br/>
<span class='tline' id='l87' data-llen='1981:2004'>以考百官府郡都縣鄙之治司㑹掌六典八法八則之</span><br/>
<span class='tline' id='l88' data-llen='2004:2030'><a onclick="displayPageImage('KR1d0008', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2030:2053'>二以逆邦國都鄙官府之治則都鄙之治豈得以為略</span><br/>
<span class='tline' id='l90' data-llen='2053:2076'>乎且獨不見祭祀以馭神乎先王設禮樂教化刑罰慶</span><br/>
<span class='tline' id='l91' data-llen='2076:2099'>賞不獨以經理其生民雖幽而鬼神無不及焉是故順</span><br/>
<span class='tline' id='l92' data-llen='2099:2122'>成之方八蜡乃通有功者無不報也犧牲既成粢盛既</span><br/>
<span class='tline' id='l93' data-llen='2122:2145'>潔旱乾水溢則變置社禝無功者不可奪也彼其幽而</span><br/>
<span class='tline' id='l94' data-llen='2145:2168'>無形深而不可考曖昧恍惚而難及以政者先王不敢</span><br/>
<span class='tline' id='l95' data-llen='2168:2191'>不致其詳焉而况於為吾之官吏乎是故都鄙之治所</span><br/>
<span class='tline' id='l96' data-llen='2191:2214'>謂法則以馭其官者即官府之八法也所謂禄位以馭</span><br/>
<span class='tline' id='l97' data-llen='2214:2240'><a onclick="displayPageImage('KR1d0008', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2240:2263'>其士者即官府之六叙也其餘廢置刑賞莫不皆然觀</span><br/>
<span class='tline' id='l99' data-llen='2263:2286'>先王之治都鄙夫亦自其所難及者而觀之耳日月寒</span><br/>
<span class='tline' id='l100' data-llen='2286:2309'>暑堯秩叙而賔餞之江河淮海禹䟽導而平治之天地</span><br/>
<span class='tline' id='l101' data-llen='2309:2332'>之大也先王猶及以政曾謂官府都鄙而遽有詳略之</span><br/>
<span class='tline' id='l102' data-llen='2332:2355'>分乎謂詳法而略則詳内而略外不能觸類而觀之者</span><br/>
<span class='tline' id='l103' data-llen='2355:2366'>也不足與論先王之治</span><br/>
<span class='tline' id='l104' data-llen='2366:2383'>　　　攬權<span class='krp-note'>論八柄八/統詔王</span></span><br/>
<span class='tline' id='l105' data-llen='2383:2406'>或問太宰主羣吏司徒主萬民而吏民之事太宰又得</span><br/>
<span class='tline' id='l106' data-llen='2406:2432'><a onclick="displayPageImage('KR1d0008', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2432:2455'>以兼行之天下萬務無不在掌握中而八柄馭臣八統</span><br/>
<span class='tline' id='l108' data-llen='2455:2478'>馭民太宰必以詔王何也曰凡邦之小治則冢宰聽之</span><br/>
<span class='tline' id='l109' data-llen='2478:2501'>柄謂權柄之大也統謂統御之大也出乎法令之外而</span><br/>
<span class='tline' id='l110' data-llen='2501:2524'>行乎操縱闔闢之間是非人臣之所得為也蓋聖人之</span><br/>
<span class='tline' id='l111' data-llen='2524:2547'>道有經有權經者法之常而權者法之變使聖人之為</span><br/>
<span class='tline' id='l112' data-llen='2547:2570'>天下一切聽於法而無操縱闔闢之權以變通之則吾</span><br/>
<span class='tline' id='l113' data-llen='2570:2593'>之爵禄生殺有時而竆而人情取必之餘亦有時而玩</span><br/>
<span class='tline' id='l114' data-llen='2593:2616'>是非可常之道也故自八柄而言之有徳者宜貴也或</span><br/>
<span class='tline' id='l115' data-llen='2616:2642'><a onclick="displayPageImage('KR1d0008', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2642:2665'>無爵而未貴有功者宜富也或無禄而未富非所可予</span><br/>
<span class='tline' id='l117' data-llen='2665:2688'>而有私恩之施以為幸非所可赦而有私義之免以為</span><br/>
<span class='tline' id='l118' data-llen='2688:2711'>福置之尊貴而使自愛奪其榮富而使貧窶罪重於過</span><br/>
<span class='tline' id='l119' data-llen='2711:2734'>而或止於廢過輕於罪而或抵於誅此皆人主之所用</span><br/>
<span class='tline' id='l120' data-llen='2734:2757'>以為聳動天下之具而不使人有自必之心者也自八</span><br/>
<span class='tline' id='l121' data-llen='2757:2780'>統而言之親故賔客固當敦敬而尊禮賢能勲貴固當</span><br/>
<span class='tline' id='l122' data-llen='2780:2803'>任使而保䕶然恃恩者常易驕恃才者常易傲而服勤</span><br/>
<span class='tline' id='l123' data-llen='2803:2826'>盡瘁之士亦不能無累日取貴之心今也親親未巳而</span><br/>
<span class='tline' id='l124' data-llen='2826:2852'><a onclick="displayPageImage('KR1d0008', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2852:2875'>賢賢繼之尊尊貴貴未巳而下下繼之内朝序齒忽變</span><br/>
<span class='tline' id='l126' data-llen='2875:2898'>而序爵於外朝投壺燕射序賢或變而序官於宗廟不</span><br/>
<span class='tline' id='l127' data-llen='2898:2921'>拘於一而迭出於八此又人主之所用以為轉移變化</span><br/>
<span class='tline' id='l128' data-llen='2921:2944'>之術而不使有自恃之心也施不測之恩用不測之威</span><br/>
<span class='tline' id='l129' data-llen='2944:2967'>我可以取必於人而人不可以取必於我使一世之人</span><br/>
<span class='tline' id='l130' data-llen='2967:2990'>皆有以奔走而畏慕而不得以邀持而固必暫出於我</span><br/>
<span class='tline' id='l131' data-llen='2990:3013'>而天下之人被之者鼓舞而喜慘怛而悲此豈非權柄</span><br/>
<span class='tline' id='l132' data-llen='3013:3036'>統御之大者乎太宰雖尊人臣也如使人臣而亦得以</span><br/>
<span class='tline' id='l133' data-llen='3036:3062'><a onclick="displayPageImage('KR1d0008', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3062:3085'>擅權柄專統御擺落乎法令而雜用乎經權則繩墨廢</span><br/>
<span class='tline' id='l135' data-llen='3085:3108'>而法守亂末流之弊將至於蕩然自肆誣上行私之人</span><br/>
<span class='tline' id='l136' data-llen='3108:3131'>皆得藉口以專其欲矣周公所甚慮也其大者歸於王</span><br/>
<span class='tline' id='l137' data-llen='3131:3154'>而其小者則守於冢宰其權而變者歸於王而其經而</span><br/>
<span class='tline' id='l138' data-llen='3154:3177'>常者則守於冢宰若内府供王之好賜予及冢宰之好</span><br/>
<span class='tline' id='l139' data-llen='3177:3200'>賜予此好賜予之常者也若司㑹以周知四國之治以</span><br/>
<span class='tline' id='l140' data-llen='3200:3223'>詔王及冢宰廢置此廢置之常者也若小宰之六叙以</span><br/>
<span class='tline' id='l141' data-llen='3223:3246'>正其位以置其食此禄位稍食之常者也若表記言周</span><br/>
<span class='tline' id='l142' data-llen='3246:3272'><a onclick="displayPageImage('KR1d0008', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3272:3295'>人之親而不尊祭義言周人貴親而尚齒此親親之常</span><br/>
<span class='tline' id='l144' data-llen='3295:3318'>者也太宰守其常故其待百官萬民有一定之法人主</span><br/>
<span class='tline' id='l145' data-llen='3318:3341'>用其權故其疾速進退皆在我而百官萬民不得執法</span><br/>
<span class='tline' id='l146' data-llen='3341:3364'>以要其君雖然權固人主之所得用也而必待太宰之</span><br/>
<span class='tline' id='l147' data-llen='3364:3387'>詔此亦慮其所終而稽其所弊矣君相之間相濟而相</span><br/>
<span class='tline' id='l148' data-llen='3387:3410'>維持者如此成王周公之世王朝之上所以無一官之</span><br/>
<span class='tline' id='l149' data-llen='3410:3433'>不盡其職而王畿之内所以無一民之不入於善也蓋</span><br/>
<span class='tline' id='l150' data-llen='3433:3456'>天下之人見太宰必然之法則不敢以不自盡見人主</span><br/>
<span class='tline' id='l151' data-llen='3456:3482'><a onclick="displayPageImage('KR1d0008', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3482:3505'>或然或不然之權則内不敢以自恃外不敢以自必激</span><br/>
<span class='tline' id='l153' data-llen='3505:3528'>昻振厲惟知自強於為善而已昔者嘗觀諸夏商與齊</span><br/>
<span class='tline' id='l154' data-llen='3528:3551'>魯之事則大異於周矣蓋夏后氏先賞而後罰親而不</span><br/>
<span class='tline' id='l155' data-llen='3551:3574'>尊其民之敝至於惷而愚喬而野朴而不文商人先罰</span><br/>
<span class='tline' id='l156' data-llen='3574:3597'>而後賞尊而不親其民之敝至於蕩而不靜勝而無恥</span><br/>
<span class='tline' id='l157' data-llen='3597:3620'>及太公治齊舉賢而尚功周公曰後世必有簒奪之臣</span><br/>
<span class='tline' id='l158' data-llen='3620:3643'>周公治魯親親而尊尊太公曰後世浸衰矣蓋齊之所</span><br/>
<span class='tline' id='l159' data-llen='3643:3666'>為無以異於商而魯人之治則夏后氏之治者矣用必</span><br/>
<span class='tline' id='l160' data-llen='3666:3692'><a onclick="displayPageImage('KR1d0008', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3692:3715'>然之賞用必然之罰必親親必尊尊必舉賢而尚功取</span><br/>
<span class='tline' id='l162' data-llen='3715:3738'>其一定者而固守之其末流固至於此此宜周公之所</span><br/>
<span class='tline' id='l163' data-llen='3738:3761'>懲也為之定法以自守於其下使人主時用其意而操</span><br/>
<span class='tline' id='l164' data-llen='3761:3784'>縱闔闢於其上上下相與出於必然不然之中然後可</span><br/>
<span class='tline' id='l165' data-llen='3784:3794'>以振厲人心於無窮</span><br/>
<span class='tline' id='l166' data-llen='3794:3797'>　</span><br/>
<span class='tline' id='l167' data-llen='3797:3800'>　</span><br/>
<span class='tline' id='l168' data-llen='3800:3810'>　太平經國書卷二</span><br/>
</p>
<p><br/>
</p>
  </div>
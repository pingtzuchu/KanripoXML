<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0008', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　太平經國書卷一　　　　宋　鄭伯謙　撰</span><br/>
<span class='tline' id='l10' data-llen='211:228'>　　　敎化<span class='krp-note'>論六典以/為民極</span></span><br/>
<span class='tline' id='l11' data-llen='228:251'>或問周公之敘六典也辨方正位體國經野設官分職</span><br/>
<span class='tline' id='l12' data-llen='251:274'>之下每終之以為民極此特建國之始耳未見其有與</span><br/>
<span class='tline' id='l13' data-llen='274:297'>於民也民何以遽取極於此哉曰先王之教天下未始</span><br/>
<span class='tline' id='l14' data-llen='297:320'>有精粗本末之間也司徒一官名曰教典自今職職而</span><br/>
<span class='tline' id='l15' data-llen='320:343'>考之六十官之内大抵皆分畫鄉遂整理田疇征斂財</span><br/>
<span class='tline' id='l16' data-llen='343:369'><a onclick="displayPageImage('KR1d0008', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>賦職掌山澤與夫市井門闗之事師田行役祭祀喪紀</span><br/>
<span class='tline' id='l18' data-llen='392:415'>冠昏鄉社之法而已有如鄉大夫州長族黨之職則不</span><br/>
<span class='tline' id='l19' data-llen='415:438'>過屬民讀邦法師氏保氏諌救調媒之職則不過掌國</span><br/>
<span class='tline' id='l20' data-llen='438:461'>中得失之事其曰十二教曰三物之教曰五禮六樂之</span><br/>
<span class='tline' id='l21' data-llen='461:484'>教教之條目甚設而教之官屬不詳見焉先王之教固</span><br/>
<span class='tline' id='l22' data-llen='484:507'>與夫後世事文墨語言誦說傳授者不同也有如王之</span><br/>
<span class='tline' id='l23' data-llen='507:530'>立朝后之立市朝之居前市之居後公卿大夫之在朝</span><br/>
<span class='tline' id='l24' data-llen='530:553'>百工商賈之在市人見其為辨方正位而已經涂之九</span><br/>
<span class='tline' id='l25' data-llen='553:579'><a onclick="displayPageImage('KR1d0008', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>軌而野涂之五軌宮隅之制而以為諸侯之城制都之</span><br/>
<span class='tline' id='l27' data-llen='602:625'>經涂體野涂焉諸侯之經涂體環涂焉人知其為體國</span><br/>
<span class='tline' id='l28' data-llen='625:648'>經野而已朝官居朝市官居市卿大夫王后入市則有</span><br/>
<span class='tline' id='l29' data-llen='648:673'>罰二鄉則公一人一鄉則郷一人由此而統六遂由此而倡</span><br/>
<span class='tline' id='l30' data-llen='673:696'>九牧人知其為設官分職而已孰知其所以定民之志</span><br/>
<span class='tline' id='l31' data-llen='696:719'>而為教之大者固在於此邪夫朝不混市野不踰國人</span><br/>
<span class='tline' id='l32' data-llen='719:742'>不侵官后不敢以奸王之權諸侯不敢以僭天子之制</span><br/>
<span class='tline' id='l33' data-llen='742:765'>公卿大夫不牟商賈之利六卿九牧相屬而聴命於三</span><br/>
<span class='tline' id='l34' data-llen='765:791'><a onclick="displayPageImage('KR1d0008', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='791:814'>公夫彼皆民上也皆富且貴焉者也而尺寸不敢踰一</span><br/>
<span class='tline' id='l36' data-llen='814:837'>毫分守不敢易所以習民於尊卑等衰階級之中消其</span><br/>
<span class='tline' id='l37' data-llen='837:860'>亡等冒上之心而寓其道徳之意蓋孔子所謂吾無行</span><br/>
<span class='tline' id='l38' data-llen='860:883'>而不與二三子者是以民服事其上而下無覬覦賤不</span><br/>
<span class='tline' id='l39' data-llen='883:906'>亢貴卑不踰尊舉一世之人皆安於法度分守之内志</span><br/>
<span class='tline' id='l40' data-llen='906:929'>慮不易視聴純一易直淳龎而從上之令父詔其子兄</span><br/>
<span class='tline' id='l41' data-llen='929:952'>授其弟長率其屬何往而非五禮六樂三物十二教哉</span><br/>
<span class='tline' id='l42' data-llen='952:975'>方位國野設官分職何往而非以為極哉嘗讀晉之國</span><br/>
<span class='tline' id='l43' data-llen='975:1001'><a onclick="displayPageImage('KR1d0008', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1001:1024'>語每歎絳之富商民韋藩木楗過朝之事以為富商之</span><br/>
<span class='tline' id='l45' data-llen='1024:1047'>饒於財使之澤其車而華其服非不足也而必易車服</span><br/>
<span class='tline' id='l46' data-llen='1047:1070'>於過朝之際不敢混然與士大夫無别焉民志之定而</span><br/>
<span class='tline' id='l47' data-llen='1070:1094'>中道之存成王周公之遺化固𨼆然在此也古人教民</span><br/>
<span class='tline' id='l48' data-llen='1094:1117'>之意深矣且不獨周公然也康王命畢公以康四海不</span><br/>
<span class='tline' id='l49' data-llen='1117:1139'>出於表宅里殊井疆畫郊圻之間周公陳先公風化</span><br/>
<span class='tline' id='l50' data-llen='1139:1162'>之由惟在於于耜舉趾條桑載績播種稱觥之事孟子</span><br/>
<span class='tline' id='l51' data-llen='1162:1185'>以五穀魚鼈不可勝食與使民養生送死無憾為王道</span><br/>
<span class='tline' id='l52' data-llen='1185:1211'><a onclick="displayPageImage('KR1d0008', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1211:1234'>之始韓退之以士農工商之民父子兄弟夫婦朋友之</span><br/>
<span class='tline' id='l54' data-llen='1234:1257'>位推而至於宮室桑麻粟米蔬菓魚肉之物而歸之於</span><br/>
<span class='tline' id='l55' data-llen='1257:1280'>道化之原皆此意也後世王制不明道揆法守不立本</span><br/>
<span class='tline' id='l56' data-llen='1280:1303'>末源流之論不講而左右前後尊卑貴賤之際聴其相</span><br/>
<span class='tline' id='l57' data-llen='1303:1326'>冒而相易類聚羣分日用飲食交際文為之間無復有</span><br/>
<span class='tline' id='l58' data-llen='1326:1349'>能寓吾道徳之意天下之人旁觀而習見之耳目亂而</span><br/>
<span class='tline' id='l59' data-llen='1349:1372'>分守易秉彝者雖不泯滅而生厚者因物有遷矣君臣</span><br/>
<span class='tline' id='l60' data-llen='1372:1395'>之間方以因民出治為美談開設學校置博士弟子員</span><br/>
<span class='tline' id='l61' data-llen='1395:1421'><a onclick="displayPageImage('KR1d0008', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1421:1444'>下詔勸學以風勵四方以改易萬民之觀聴儒者又從</span><br/>
<span class='tline' id='l63' data-llen='1444:1467'>而諛之曰是有志於教化者名存而實不至疏漏而無</span><br/>
<span class='tline' id='l64' data-llen='1467:1490'>統紀可以善人之形而不可以善人之心也上為文具</span><br/>
<span class='tline' id='l65' data-llen='1490:1513'>下為觀美相與為欺而已及陷乎罪然後從而刑之以</span><br/>
<span class='tline' id='l66' data-llen='1513:1536'>為示弗率教化者是罔民也漢事文墨晉尚清談統紀</span><br/>
<span class='tline' id='l67' data-llen='1536:1559'>不明同歸於亂大司徒教典之意六官以為民極之說</span><br/>
<span class='tline' id='l68' data-llen='1559:1569'>誰與講明而告君者</span><br/>
<span class='tline' id='l69' data-llen='1569:1586'>　　　奉天<span class='krp-note'>論天官冢/宰加官</span></span><br/>
<span class='tline' id='l70' data-llen='1586:1612'><a onclick="displayPageImage('KR1d0008', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1612:1635'>或問冢宰一官其屬六十顧未始有一事之闗乎天者</span><br/>
<span class='tline' id='l72' data-llen='1635:1658'>而冢宰謂之天官何也曰此加官也唐虞稽古建官惟</span><br/>
<span class='tline' id='l73' data-llen='1658:1681'>百凡天地之運化四時之作訛成易事之闗於天者羲</span><br/>
<span class='tline' id='l74' data-llen='1681:1704'>和職之教化禮樂之要兵刑財穀之司虞工納言之職</span><br/>
<span class='tline' id='l75' data-llen='1704:1727'>十有五人之職所以分天下之萬事而治之者也至周</span><br/>
<span class='tline' id='l76' data-llen='1727:1750'>以來則省九官以為六卿之職又省六子以冠六卿之</span><br/>
<span class='tline' id='l77' data-llen='1750:1773'>號以虚名而加實職併而授之所以寵而尊之也漢之</span><br/>
<span class='tline' id='l78' data-llen='1773:1796'>官制猶為近古大司馬六卿之職武事者彼霍光領尚</span><br/>
<span class='tline' id='l79' data-llen='1796:1822'><a onclick="displayPageImage('KR1d0008', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1822:1845'>書耳內主公卿事外掌四方章奏於司馬何與邪而大</span><br/>
<span class='tline' id='l81' data-llen='1845:1868'>將軍之上必冠以大司馬之名此正祖天官冢宰之故</span><br/>
<span class='tline' id='l82' data-llen='1868:1891'>意也或曰古者聖人重天道伏羲有神龍之瑞故以龍</span><br/>
<span class='tline' id='l83' data-llen='1891:1914'>紀官黄帝有慶雲之瑞故以雲紀官共工以水神農以</span><br/>
<span class='tline' id='l84' data-llen='1914:1937'>火少昊以鳥顓帝之後以民則重黎勾芒祝融后土蓐</span><br/>
<span class='tline' id='l85' data-llen='1937:1961'>収𤣥冥是也帝堯之興以天地四時則羲和及四子是</span><br/>
<span class='tline' id='l86' data-llen='1961:1984'>也帝舜之興以五行則益火稷穀禹水是也今成王周</span><br/>
<span class='tline' id='l87' data-llen='1984:2007'>公之建官考前世之制而兼其長必若所謂虚名加實</span><br/>
<span class='tline' id='l88' data-llen='2007:2033'><a onclick="displayPageImage('KR1d0008', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2033:2056'>職則事之闗乎天者其屬之誰乎曰子以為古之大臣</span><br/>
<span class='tline' id='l90' data-llen='2056:2079'>其所謂寅亮天地而燮理陰陽者若厯官星翁文史卜</span><br/>
<span class='tline' id='l91' data-llen='2079:2102'>祝之所為乎凡論道經邦以轉移人主之心術而釐正</span><br/>
<span class='tline' id='l92' data-llen='2102:2125'>天下之萬事者皆寅亮燮理也皆對時育物撫五辰而</span><br/>
<span class='tline' id='l93' data-llen='2125:2148'>熙庶績者也是故日月之薄蝕百川之沸騰詩人所以</span><br/>
<span class='tline' id='l94' data-llen='2148:2171'>刺卿士穀洛之鬭太子晉以歸咎於執政焉和同天人</span><br/>
<span class='tline' id='l95' data-llen='2171:2194'>之際使之無間然者雖聖人之能事而大臣實輔佐之</span><br/>
<span class='tline' id='l96' data-llen='2194:2217'>其誰曰人事之非天理也加天官於冢宰之上其尊大</span><br/>
<span class='tline' id='l97' data-llen='2217:2243'><a onclick="displayPageImage('KR1d0008', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2243:2258'>臣也雖至其所以責大臣也益深</span><br/>
<span class='tline' id='l99' data-llen='2258:2275'>　　　省官<span class='krp-note'>論天官冢/宰兼官</span></span><br/>
<span class='tline' id='l100' data-llen='2275:2298'>或問太宰至旅下士其為官凡六十有三而為府者六</span><br/>
<span class='tline' id='l101' data-llen='2298:2321'>為胥與史者皆十有二而為徒者百有二十何也曰此</span><br/>
<span class='tline' id='l102' data-llen='2321:2344'>皆兼官也専官行事則不足兼官行事則有餘矣蓋自</span><br/>
<span class='tline' id='l103' data-llen='2344:2367'>唐虞以來禹以司空而兼百揆羲和以二人而兼四岳</span><br/>
<span class='tline' id='l104' data-llen='2367:2390'>及舜二十二人之咨則四岳實一人兼之古者官不必</span><br/>
<span class='tline' id='l105' data-llen='2390:2413'>備惟其人而已有其人則備無其人則兼是以周官之</span><br/>
<span class='tline' id='l106' data-llen='2413:2439'><a onclick="displayPageImage('KR1d0008', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2439:2462'>作實傚唐虞之制而官事不攝吾夫子所以深責管仲</span><br/>
<span class='tline' id='l108' data-llen='2462:2485'>變先王之法也以三公言之召公為保周公為師而太</span><br/>
<span class='tline' id='l109' data-llen='2485:2508'>傅無有焉召公實兼之也周公既沒召公為保而太師</span><br/>
<span class='tline' id='l110' data-llen='2508:2531'>太傅無有焉召公實兼之也不惟此也三公之下實有</span><br/>
<span class='tline' id='l111' data-llen='2531:2554'>三少當時不見其人召公又兼之乃同召太保奭芮伯</span><br/>
<span class='tline' id='l112' data-llen='2554:2577'>彤伯畢公衞侯毛公是六卿之長召公又兼之蓋一人</span><br/>
<span class='tline' id='l113' data-llen='2577:2600'>之身而兼總七職矣抑不惟此也當是時三公三少既</span><br/>
<span class='tline' id='l114' data-llen='2600:2623'>難其人而六卿之官亦不必備周公以三公兼冢宰召</span><br/>
<span class='tline' id='l115' data-llen='2623:2649'><a onclick="displayPageImage('KR1d0008', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2649:2672'>公以三公兼宗伯蘇公以三公兼司冦畢公毛公以三</span><br/>
<span class='tline' id='l117' data-llen='2672:2695'>公兼司馬司空惟成王之季年芮伯彤伯衞侯實專領</span><br/>
<span class='tline' id='l118' data-llen='2695:2718'>司徒宗伯司冦之職其餘大抵皆兼官也其大者猶兼</span><br/>
<span class='tline' id='l119' data-llen='2718:2741'>而況於百官羣有司乎故嘗以周禮考之二鄉則公一</span><br/>
<span class='tline' id='l120' data-llen='2741:2764'>人是三公兼鄉老也一鄉則卿一人是六卿兼鄉大夫</span><br/>
<span class='tline' id='l121' data-llen='2764:2787'>也軍將皆命卿是六卿又兼六軍之將也甚者太公以</span><br/>
<span class='tline' id='l122' data-llen='2787:2810'>太師而兼司盟之職載在盟府太師職之是也蘇公以</span><br/>
<span class='tline' id='l123' data-llen='2810:2833'>三公而兼太史之職太史司冦蘇公是也故夫六官之</span><br/>
<span class='tline' id='l124' data-llen='2833:2859'><a onclick="displayPageImage('KR1d0008', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2859:2882'>中以春夏秋冬為通率以多少相乘除大約一官凡五</span><br/>
<span class='tline' id='l126' data-llen='2882:2905'>百人則六官凡三千人而其兼行權攝者意其必相半</span><br/>
<span class='tline' id='l127' data-llen='2905:2951'>焉<span class='krp-note'>天官卿大夫命士三百五十餘人地官除鄉遂山虞/林衡司門司闗不可考尚四百餘人春夏秋三官凡</span></span><br/>
<span class='tline' id='l128' data-llen='2951:2984'><span class='krp-note'>五百餘人是六官通/率之凡三千人也</span>是以局分不必設府史胥徒不别</span><br/>
<span class='tline' id='l129' data-llen='2984:3007'>置雖置而其數亦未嘗過濫也且不見鄉老遂師而下</span><br/>
<span class='tline' id='l130' data-llen='3007:3030'>乎府史胥徒四者俱無有何獨於天官冢宰而疑之也</span><br/>
<span class='tline' id='l131' data-llen='3030:3060'>若夫專官行事勢宜多而不宜省則<img height='20' width='20' alt='&amp;KR1547' title='KR1547' src='https://raw.githubusercontent.com/kanripo/KR-Gaiji/master/images/KR1547.png'/>人之與甸師其</span><br/>
<span class='tline' id='l132' data-llen='3060:3081'>徒皆三百人而春官御史其史則百有二十八矣</span><br/>
<span class='tline' id='l133' data-llen='3081:3107'><a onclick="displayPageImage('KR1d0008', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3107:3124'>　　　內治<span class='krp-note'>論天官冢/宰屬官</span></span><br/>
<span class='tline' id='l135' data-llen='3124:3147'>或問三公與王論道經邦當時下兼冢宰而其所統六</span><br/>
<span class='tline' id='l136' data-llen='3147:3170'>十官之屬往往皆士大夫所不屑為之務何也曰此固</span><br/>
<span class='tline' id='l137' data-llen='3170:3193'>所以論道經邦也人徒見夫內外庭宿衞之士士之賤</span><br/>
<span class='tline' id='l138' data-llen='3193:3216'>者也烹庖饔膳之事事之辱者也魚腊酒漿醯醢之物</span><br/>
<span class='tline' id='l139' data-llen='3216:3239'>物之微者也次舎幄帟裘服為末用而宦寺嬪御洒埽</span><br/>
<span class='tline' id='l140' data-llen='3239:3262'>使令為冗役也而不知夫三代以還所以蠱壞人主之</span><br/>
<span class='tline' id='l141' data-llen='3262:3285'>心術而侵奪大臣之權柄者往往皆是人為之蓋公卿</span><br/>
<span class='tline' id='l142' data-llen='3285:3311'><a onclick="displayPageImage('KR1d0008', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3311:3334'>大臣其內外則有限其進退則有時不得日侍人主之</span><br/>
<span class='tline' id='l144' data-llen='3334:3357'>左右前後也若夫侍御僕從之人備趨走使令之職而</span><br/>
<span class='tline' id='l145' data-llen='3357:3380'>人主宴私玩狎之際無不與之同焉比其極也則變換</span><br/>
<span class='tline' id='l146' data-llen='3380:3403'>其耳目感移其心志伺候以和其㫖夸靡以中其欲小</span><br/>
<span class='tline' id='l147' data-llen='3403:3426'>亷小謹以市其信人主一墮其中則亦何所不至哉故</span><br/>
<span class='tline' id='l148' data-llen='3426:3449'>雖以文武之聖而侍御僕從猶樂於得正人而周公之</span><br/>
<span class='tline' id='l149' data-llen='3449:3472'>所以相成王而詔後世者又不獨見於太宰之屬他日</span><br/>
<span class='tline' id='l150' data-llen='3472:3495'>立政之作尤拳拳於綴衣虎賁趣馬之微焉昔者先王</span><br/>
<span class='tline' id='l151' data-llen='3495:3521'><a onclick="displayPageImage('KR1d0008', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3521:3544'>之時宗祝在廟三公在朝三老在學而前巫後史卜筮</span><br/>
<span class='tline' id='l153' data-llen='3544:3567'>瞽侑凡所以在左右者無不致其謹焉用能保䕶君心</span><br/>
<span class='tline' id='l154' data-llen='3567:3590'>養成聖徳宦官宮妾便嬖側媚得以趨走使令於前而</span><br/>
<span class='tline' id='l155' data-llen='3590:3613'>不得以乘間取榮寵竊威福也周公之深智逺識固有</span><br/>
<span class='tline' id='l156' data-llen='3613:3636'>見於此是以亂萌禍機之所在無不究極用見古人輔</span><br/>
<span class='tline' id='l157' data-llen='3636:3659'>相之事業皆格物窮理之學要非屑屑然樂親羣有司</span><br/>
<span class='tline' id='l158' data-llen='3659:3682'>之細務而後集權勢以尊已也宮中府中俱為一體後</span><br/>
<span class='tline' id='l159' data-llen='3682:3705'>世識此意者諸葛孔明一人而已漢初猶存此意士大</span><br/>
<span class='tline' id='l160' data-llen='3705:3731'><a onclick="displayPageImage('KR1d0008', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3731:3753'>夫所不至者惟後庭爾朝夕出入禁闥洞然無內外</span><br/>
<span class='tline' id='l162' data-llen='3753:3776'>之限故人主親士大夫之時常多而親宦官宮妾之時</span><br/>
<span class='tline' id='l163' data-llen='3776:3799'>常少日見正事日聞正言心安而耳目熟論道經邦之</span><br/>
<span class='tline' id='l164' data-llen='3799:3822'>地固造原立本於此也自武帝宴遊無度於是外庭日</span><br/>
<span class='tline' id='l165' data-llen='3822:3845'>疏内庭日親公卿大夫一切隔絶不接見而小人獨在</span><br/>
<span class='tline' id='l166' data-llen='3845:3868'>左右事趨媚矣大臣無權而小臣專權異時闗內侯騎</span><br/>
<span class='tline' id='l167' data-llen='3868:3891'>都督之爵下及於烹庖樂工醫師之賤至鳴玉而曳組</span><br/>
<span class='tline' id='l168' data-llen='3891:3914'>房闥有制政之漸妃妾起巫詛之風閽寺擅廢立之權</span><br/>
<span class='tline' id='l169' data-llen='3914:3941'><a onclick="displayPageImage('KR1d0008', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3941:3964'>夫誰得而制之微物細事其傾禍毒國至於此烈也而</span><br/>
<span class='tline' id='l171' data-llen='3964:3987'>今世儒者顧方不屑意於天下之細務溺意高逺學僻</span><br/>
<span class='tline' id='l172' data-llen='3987:4010'>而事左異日敗理傷化則往往起人主厭薄之心是故</span><br/>
<span class='tline' id='l173' data-llen='4010:4033'>書生之清談而迂闊者不足怪也論道經邦之事業當</span><br/>
<span class='tline' id='l174' data-llen='4033:4043'>於太宰屬官而求之</span><br/>
<span class='tline' id='l175' data-llen='4043:4060'>　　　官吏<span class='krp-note'>論六官府/史胥徒</span></span><br/>
<span class='tline' id='l176' data-llen='4060:4083'>或問府史胥徒庶人之在官者也先王之時無曠土無</span><br/>
<span class='tline' id='l177' data-llen='4083:4106'>遊民彼在官者以何人為之祿足以代其耕也以何祿</span><br/>
<span class='tline' id='l178' data-llen='4106:4133'><a onclick="displayPageImage('KR1d0008', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4133:4156'>賦之以一歳而更邪或終身而充邪抑免其家之徭役</span><br/>
<span class='tline' id='l180' data-llen='4156:4179'>與否邪曰學周禮者其論此固多也而未有愜人意者</span><br/>
<span class='tline' id='l181' data-llen='4179:4202'>焉蓋其說則曰民自民也吏自吏也一日為之則終身</span><br/>
<span class='tline' id='l182' data-llen='4202:4225'>居之此則不可之大者夫終身為吏異時既老且死誰</span><br/>
<span class='tline' id='l183' data-llen='4225:4248'>其代之謂其子孫繼之邪則不幸有愚不肖之嗣何以</span><br/>
<span class='tline' id='l184' data-llen='4248:4271'>遽服公家之役謂其子孫不得繼邪則當削其祿而授</span><br/>
<span class='tline' id='l185' data-llen='4271:4294'>之田彼素不習農畆之人何以遽安耒耜之勞苦不然</span><br/>
<span class='tline' id='l186' data-llen='4294:4317'>一人為吏則一家世其祿也先王之祿地固無若是多</span><br/>
<span class='tline' id='l187' data-llen='4317:4344'><a onclick="displayPageImage('KR1d0008', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4344:4367'>也後者之來將何以待之余嘗考之矣凡起徒役毋過</span><br/>
<span class='tline' id='l189' data-llen='4367:4390'>家一人此兵賦之定數也甸出長轂一乘此車賦之定</span><br/>
<span class='tline' id='l190' data-llen='4390:4413'>數也司馬法則曰井十為通通三十家士一人徒二人</span><br/>
<span class='tline' id='l191' data-llen='4413:4436'>通十為成成三百家革車一乘士十人徒二十人積而</span><br/>
<span class='tline' id='l192' data-llen='4436:4459'>至於終則為士徒者四百又積而至於同則為士徒者</span><br/>
<span class='tline' id='l193' data-llen='4459:4482'>三千夫以周官甸法考之甸六十有四井受田之民五</span><br/>
<span class='tline' id='l194' data-llen='4482:4505'>百一十二家矣今士徒乃止於三十何邪說者以為此</span><br/>
<span class='tline' id='l195' data-llen='4505:4528'>調兵之法先王寛民力之意故兵者視農者而損行者</span><br/>
<span class='tline' id='l196' data-llen='4528:4555'><a onclick="displayPageImage('KR1d0008', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4555:4578'>視居者而益不知王畿之兵未嘗輕出何為而遽發之</span><br/>
<span class='tline' id='l198' data-llen='4578:4601'>就如其議則均之為兵耳使居者處其安而行者處其</span><br/>
<span class='tline' id='l199' data-llen='4601:4624'>危得無有未平乎司馬之所征是固府史胥徒之所出</span><br/>
<span class='tline' id='l200' data-llen='4624:4647'>也嘗考是四者之數於六官之中蓋冢宰一官則二千</span><br/>
<span class='tline' id='l201' data-llen='4647:4670'>六百六十有六宗伯一官則二千三百四十有一司馬</span><br/>
<span class='tline' id='l202' data-llen='4670:4693'>則三千二百六十有五司冦則二千六百五十有七四</span><br/>
<span class='tline' id='l203' data-llen='4693:4716'>官之數固已萬人矣又況地官無常數冬官散落不傳</span><br/>
<span class='tline' id='l204' data-llen='4716:4739'>雖權行兼攝官未必置而府史胥徒未必實有而其數</span><br/>
<span class='tline' id='l205' data-llen='4739:4766'><a onclick="displayPageImage('KR1d0008', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4766:4789'>固已多矣不調諸民而充之其誰實為之哉然則是徒</span><br/>
<span class='tline' id='l207' data-llen='4789:4812'>之征其為府史胥徒之用昭昭也蓋自六鄉而至六遂</span><br/>
<span class='tline' id='l208' data-llen='4812:4835'>自六遂而達三等采邑凡受私田而為民者其有徳行</span><br/>
<span class='tline' id='l209' data-llen='4835:4858'>道藝則大司徒三年大比而升之升於司徒則不征於</span><br/>
<span class='tline' id='l210' data-llen='4858:4881'>鄉其止於有才有力者則大司馬立法而征之更調迭</span><br/>
<span class='tline' id='l211' data-llen='4881:4904'>發以給公家之徭役焉其上者為府為史其次為胥又</span><br/>
<span class='tline' id='l212' data-llen='4904:4927'>其次則為徒上以充宿衛下以給官府其在官則祿於</span><br/>
<span class='tline' id='l213' data-llen='4927:4950'>四郊其任事則止於一年其受代而去則復業於百畆</span><br/>
<span class='tline' id='l214' data-llen='4950:4977'><a onclick="displayPageImage('KR1d0008', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4977:5000'>一人去之一人居之今之為吏者乃昔日之為民者也</span><br/>
<span class='tline' id='l216' data-llen='5000:5023'>今之為民者又後日之為吏者也閭閻之利病田里之</span><br/>
<span class='tline' id='l217' data-llen='5023:5046'>囏阨夫家之衆寡馬牛六畜之登耗政事法令之可否</span><br/>
<span class='tline' id='l218' data-llen='5046:5069'>上下相諳彼此相恤更處而迭為之吏無所病於民而</span><br/>
<span class='tline' id='l219' data-llen='5069:5092'>民無所苦於吏先王維持天下之政固不惟公卿大夫</span><br/>
<span class='tline' id='l220' data-llen='5092:5106'>士而已雖府史胥徒亦有助矣</span><br/>
<span class='tline' id='l221' data-llen='5106:5123'>　　　宰相<span class='krp-note'>論太宰建/邦六典</span></span><br/>
<span class='tline' id='l222' data-llen='5123:5146'>或問六卿分職各率其屬見於周官之篇以官府之六</span><br/>
<span class='tline' id='l223' data-llen='5146:5173'><a onclick="displayPageImage('KR1d0008', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5173:5196'>屬舉邦治以官府之六職辨邦治見於小宰之職自治</span><br/>
<span class='tline' id='l225' data-llen='5196:5219'>典至事典截然分畫宜若一定而不可易今太宰之職</span><br/>
<span class='tline' id='l226' data-llen='5219:5242'>顧曰掌邦之六典何也曰此太宰兼行六卿之事也自</span><br/>
<span class='tline' id='l227' data-llen='5242:5265'>其分職而言之凡朝廷之事固屬之太宰國中之逺郊</span><br/>
<span class='tline' id='l228' data-llen='5265:5288'>近郊大都小都公邑家邑凡郊畿之事固屬之司徒職</span><br/>
<span class='tline' id='l229' data-llen='5288:5311'>方氏土方氏以至撢人凡邦國之事固屬之司馬禮屬</span><br/>
<span class='tline' id='l230' data-llen='5311:5334'>宗伯刑屬司寇工屬司空自太宰之兼行六卿而言之</span><br/>
<span class='tline' id='l231' data-llen='5334:5357'>則六典八法八則八柄八統九職九賦九式九貢九兩</span><br/>
<span class='tline' id='l232' data-llen='5357:5384'><a onclick="displayPageImage('KR1d0008', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5384:5407'>凡此十條皆經國之大綱政事之條目而散見於三百</span><br/>
<span class='tline' id='l234' data-llen='5407:5430'>六十官之中太宰實舉其綱而攝其要焉又非獨曰格</span><br/>
<span class='tline' id='l235' data-llen='5430:5453'>物窮理克勤小物而已也蓋唐虞三代建官之制職事</span><br/>
<span class='tline' id='l236' data-llen='5453:5476'>分於下而權綱合於上非泛然而無統也四岳通內外</span><br/>
<span class='tline' id='l237' data-llen='5476:5499'>之官羲和之長也羲和則實聽於四岳百揆宰相之職</span><br/>
<span class='tline' id='l238' data-llen='5499:5522'>百官之長也九官則實聽於百揆百揆統九官四岳四</span><br/>
<span class='tline' id='l239' data-llen='5522:5545'>岳統羲和四子比附聯絡天下之治雖非一二人為之</span><br/>
<span class='tline' id='l240' data-llen='5545:5568'>而實一二人能使之成周之制亦然三百六十屬聴命</span><br/>
<span class='tline' id='l241' data-llen='5568:5595'><a onclick="displayPageImage('KR1d0008', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5595:5618'>於六卿而六卿聴命於冢宰冢宰實三公兼之渙散分</span><br/>
<span class='tline' id='l243' data-llen='5618:5641'>析之中而有比附聯屬之勢自今職職而考之太史內</span><br/>
<span class='tline' id='l244' data-llen='5641:5664'>史掌六典八法八則八柄之二春官之屬也而典法之</span><br/>
<span class='tline' id='l245' data-llen='5664:5687'>正則在於太宰太僕掌諸侯之復逆小臣掌三公及孤</span><br/>
<span class='tline' id='l246' data-llen='5687:5710'>卿之復逆御僕掌羣吏之逆及庶民之復夏官之屬也</span><br/>
<span class='tline' id='l247' data-llen='5710:5733'>而臣民之總則掌於宰夫司士掌朝儀之位秋官之屬</span><br/>
<span class='tline' id='l248' data-llen='5733:5756'>也而治朝之位宰夫掌之泉府廩人倉人掌財用地官</span><br/>
<span class='tline' id='l249' data-llen='5756:5779'>之屬也而貨賄之出入太府掌之內外朝之冗食地官</span><br/>
<span class='tline' id='l250' data-llen='5779:5806'><a onclick="displayPageImage('KR1d0008', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5806:5829'>稾人之職也而宮正內宰則又均其稍食王朝之服飾</span><br/>
<span class='tline' id='l252' data-llen='5829:5852'>春官司服之職也而內司服至屨人則又掌其服飾之</span><br/>
<span class='tline' id='l253' data-llen='5852:5875'>用自宰夫之下夏采之上六十官之內三百六十官之</span><br/>
<span class='tline' id='l254' data-llen='5875:5898'>職錯綜而互見焉並建六典兼行六卿天下萬事凡有</span><br/>
<span class='tline' id='l255' data-llen='5898:5921'>闗於理亂安危之大者則無不合然在其掌握之中也</span><br/>
<span class='tline' id='l256' data-llen='5921:5944'>蓋古者三公無官惟與天子坐而論道故設六卿以分</span><br/>
<span class='tline' id='l257' data-llen='5944:5967'>主六典而三公實統之三公既兼冢宰則六卿之六典</span><br/>
<span class='tline' id='l258' data-llen='5967:5990'>非冢宰而誰建邪此事權之所以合於一而國家所以</span><br/>
<span class='tline' id='l259' data-llen='5990:6017'><a onclick="displayPageImage('KR1d0008', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6017:6040'>無多門之政自漢以來則失之矣有三公又有九卿而</span><br/>
<span class='tline' id='l261' data-llen='6040:6064'>丞相御史未嘗行九卿事觀武帝時桑𢎞羊等致利王</span><br/>
<span class='tline' id='l262' data-llen='6064:6087'>温舒之屬峻法倪寛等推文學九卿更進用事不闗決</span><br/>
<span class='tline' id='l263' data-llen='6087:6110'>於丞相而大臣之權盡去矣嗚呼人君之為天下如欲</span><br/>
<span class='tline' id='l264' data-llen='6110:6133'>稽古正名而使事權之合於一茍舎周官未有不泛然</span><br/>
<span class='tline' id='l265' data-llen='6133:6139'>無統者矣</span><br/>
<span class='tline' id='l266' data-llen='6139:6142'>　</span><br/>
<span class='tline' id='l267' data-llen='6142:6145'>　</span><br/>
<span class='tline' id='l268' data-llen='6145:6172'><a onclick="displayPageImage('KR1d0008', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6172:6175'>　</span><br/>
<span class='tline' id='l270' data-llen='6175:6178'>　</span><br/>
<span class='tline' id='l271' data-llen='6178:6181'>　</span><br/>
<span class='tline' id='l272' data-llen='6181:6184'>　</span><br/>
<span class='tline' id='l273' data-llen='6184:6187'>　</span><br/>
<span class='tline' id='l274' data-llen='6187:6190'>　</span><br/>
<span class='tline' id='l275' data-llen='6190:6193'>　</span><br/>
<span class='tline' id='l276' data-llen='6193:6203'>　太平經國書卷一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0008', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　太平經國書卷十一　　　宋　鄭伯謙　撰</span><br/>
<span class='tline' id='l10' data-llen='212:230'>　　　㑹計上<span class='krp-note'>論司㑹以上七官/</span></span><br/>
<span class='tline' id='l11' data-llen='230:253'>或問周制天下之財皆受令於太宰而總於太府其玉</span><br/>
<span class='tline' id='l12' data-llen='253:276'>府則專掌王之器物以共王之服食好賜其内府則受</span><br/>
<span class='tline' id='l13' data-llen='276:299'>九貢九賦九功之貨賄良兵良器以待邦之大用其外</span><br/>
<span class='tline' id='l14' data-llen='299:322'>府則專職邦布以待邦之小用至於司㑹則惟總其㑹</span><br/>
<span class='tline' id='l15' data-llen='322:345'>司書則惟總其書職内則惟記其入職歲則惟稽其出</span><br/>
<span class='tline' id='l16' data-llen='345:371'><a onclick="displayPageImage('KR1d0008', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:394'>職幣則惟振斂財幣之餘與夫司裘掌皮則又皆惟㑹</span><br/>
<span class='tline' id='l18' data-llen='394:417'>計一物一用是自太宰而下其出納移用之權盡總於</span><br/>
<span class='tline' id='l19' data-llen='417:440'>太府而司㑹至掌皮則不過糾察鈎考之而已然太府</span><br/>
<span class='tline' id='l20' data-llen='440:463'>則下大夫為之長而司㑹則反以中大夫為之長司㑹</span><br/>
<span class='tline' id='l21' data-llen='463:486'>之權反重於太府何也曰此聖人之深意也以㑹計之</span><br/>
<span class='tline' id='l22' data-llen='486:509'>官稽掌財用財之吏苟其權不足以相檢括而為太府</span><br/>
<span class='tline' id='l23' data-llen='509:532'>者反得以勢臨之則彼將聽命之不暇而何敢以究鹵</span><br/>
<span class='tline' id='l24' data-llen='532:555'>莽而察姦欺鹵莽姦欺無所忌則沉匿掩蔽之弊生而</span><br/>
<span class='tline' id='l25' data-llen='555:581'><a onclick="displayPageImage('KR1d0008', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='581:604'>匱乏枵虚之患至暴征横斂之原必自是而啓矣是以</span><br/>
<span class='tline' id='l27' data-llen='604:627'>聖人必使之有相臨之勢以去其相黨之私然後理財</span><br/>
<span class='tline' id='l28' data-llen='627:650'>之本末為可觀自今以司㑹而下考之所謂職内職嵗</span><br/>
<span class='tline' id='l29' data-llen='650:673'>司書職幣司裘掌皮亦均之為理財也宜屬於太府而</span><br/>
<span class='tline' id='l30' data-llen='673:696'>皆司㑹主之司㑹之權不重乎不惟此也太府頒其貨</span><br/>
<span class='tline' id='l31' data-llen='696:719'>於受藏之府頒其賄於受用之府凡掌財用財者無不</span><br/>
<span class='tline' id='l32' data-llen='719:742'>於太府受財焉而詔王及冢宰廢置乃司㑹主之司㑹</span><br/>
<span class='tline' id='l33' data-llen='742:765'>之權不重乎抑又不惟此也司㑹司書皆一體也司㑹</span><br/>
<span class='tline' id='l34' data-llen='765:791'><a onclick="displayPageImage('KR1d0008', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='791:814'>掌六典八法八則之貳司書亦掌六典八法八則之貳</span><br/>
<span class='tline' id='l36' data-llen='814:837'>夫六典以治邦國八法以治官府八則以治都鄙乃宰</span><br/>
<span class='tline' id='l37' data-llen='837:860'>相之職業而太宰之所以佐王者也貳之以小宰固其</span><br/>
<span class='tline' id='l38' data-llen='860:883'>理勢之當然彼司㑹司書乃亦得而貳之司㑹之權不</span><br/>
<span class='tline' id='l39' data-llen='883:906'>重乎夫惟㑹計之權重則糾察鈎考之勢得以行於諸</span><br/>
<span class='tline' id='l40' data-llen='906:929'>府之中事不至於欺偽用不至於乾没數不至於虧耗</span><br/>
<span class='tline' id='l41' data-llen='929:952'>國計不匱而功化無不舉推而至於典法則之處無不</span><br/>
<span class='tline' id='l42' data-llen='952:975'>各行其所行大抵欺罔不生則財用足財用不缺則百</span><br/>
<span class='tline' id='l43' data-llen='975:1001'><a onclick="displayPageImage('KR1d0008', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1001:1024'>度無所虧可以備威儀可以興文物車旌圭璧之器梓</span><br/>
<span class='tline' id='l45' data-llen='1024:1047'>匠輪輿之度衣裳冕弁尊爵俎豆之禮上而郊天祀地</span><br/>
<span class='tline' id='l46' data-llen='1047:1070'>下而師田行役冠昬喪祭皆可以並舉而無遺當其禮</span><br/>
<span class='tline' id='l47' data-llen='1070:1093'>制樂作兵寢刑措而餘財餘力之效雖神祇祖考尤安</span><br/>
<span class='tline' id='l48' data-llen='1093:1116'>樂之治道之治天下夫孰有廢而不舉者向使司㑹之</span><br/>
<span class='tline' id='l49' data-llen='1116:1139'>於太府不敢論其曲直當否不敢抗其是非上下相蒙</span><br/>
<span class='tline' id='l50' data-llen='1139:1162'>以為欺而彼此相容以為姦則不終日而匱乏隨之矣</span><br/>
<span class='tline' id='l51' data-llen='1162:1185'>財力既屈國用蕭條下無以應無厭之求上無以充法</span><br/>
<span class='tline' id='l52' data-llen='1185:1211'><a onclick="displayPageImage('KR1d0008', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1211:1234'>式之用上下解散而禮樂庻事廢墜而荒落向之所謂</span><br/>
<span class='tline' id='l54' data-llen='1234:1257'>六典八法八則太宰固不得而自行矣然則周家所以</span><br/>
<span class='tline' id='l55' data-llen='1257:1280'>重司㑹之權者固將以助太宰之治也春官太史亦然</span><br/>
<span class='tline' id='l56' data-llen='1280:1303'>鄭氏不深於周禮乃謂太府若漢之司農司㑹若漢之</span><br/>
<span class='tline' id='l57' data-llen='1303:1326'>尚書不知漢以司農少府掌内外之材而尚書特少府</span><br/>
<span class='tline' id='l58' data-llen='1326:1349'>之屬官耳糾察鈎考之權安得以其屬而行於其長也</span><br/>
<span class='tline' id='l59' data-llen='1349:1372'>而後之儒者則又疑泉府倉人廩人掌泉榖之出入而</span><br/>
<span class='tline' id='l60' data-llen='1372:1395'>不㑹計不知此三者之列於司徒特以其事近於民耳</span><br/>
<span class='tline' id='l61' data-llen='1395:1421'><a onclick="displayPageImage('KR1d0008', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1421:1444'>若㑹計則同出於司農而已且其致九貢九賦九功九</span><br/>
<span class='tline' id='l63' data-llen='1444:1467'>式之財用所以於其入而㑹之也掌官府郊野縣都百</span><br/>
<span class='tline' id='l64' data-llen='1467:1490'>物之財用所以於其出而㑹之也以其入而考其出所</span><br/>
<span class='tline' id='l65' data-llen='1490:1513'>以參互而㑹之也百官之府百里逺近之郊三等之采</span><br/>
<span class='tline' id='l66' data-llen='1513:1536'>地司㑹皆得以㑹之固不應若尚書之卑而法不及行</span><br/>
<span class='tline' id='l67' data-llen='1536:1559'>於司徒之屬也先王建官之意深矣漢唐何足以知之</span><br/>
<span class='tline' id='l68' data-llen='1559:1582'>漢興之初亦嘗少近於此以蕭何為相國而以張蒼為</span><br/>
<span class='tline' id='l69' data-llen='1582:1605'>計相計相之權正周司㑹之職也命名曰相與相國並</span><br/>
<span class='tline' id='l70' data-llen='1605:1631'><a onclick="displayPageImage('KR1d0008', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1631:1654'>立其事權為甚重計天下之財而財不在其手其鈎考</span><br/>
<span class='tline' id='l72' data-llen='1654:1677'>為甚分使漢終守此制而行之於司農少府之上夫誰</span><br/>
<span class='tline' id='l73' data-llen='1677:1700'>曰非古然其遷計相也止於一月其更計相而為主計</span><br/>
<span class='tline' id='l74' data-llen='1700:1723'>也又止於四歲自是而後主計之名與蒼俱罷矣司農</span><br/>
<span class='tline' id='l75' data-llen='1723:1746'>少府各自受天下之財入而三公之屬又有倉曹以主</span><br/>
<span class='tline' id='l76' data-llen='1746:1769'>倉榖有金曹以主鹽鐵貨幣又自分司農之財而有之</span><br/>
<span class='tline' id='l77' data-llen='1769:1792'>而㑹計之官獨無聞焉遂使鄭氏猥以尚書而充之每</span><br/>
<span class='tline' id='l78' data-llen='1792:1815'>觀文帝問一歲錢榖出入之數而平勃皆以為不知而</span><br/>
<span class='tline' id='l79' data-llen='1815:1841'><a onclick="displayPageImage('KR1d0008', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1841:1864'>請問治粟内史則知錢榖自司農之外無有能知其數</span><br/>
<span class='tline' id='l81' data-llen='1864:1887'>者宣帝之世韓延壽守東郡放散官錢千餘萬是時蕭</span><br/>
<span class='tline' id='l82' data-llen='1887:1910'>望之為御史大夫即遣御史詰問之自奏職在總領天</span><br/>
<span class='tline' id='l83' data-llen='1910:1933'>下聞事不敢不問豈自計相罷後御史總領天下之財</span><br/>
<span class='tline' id='l84' data-llen='1933:1956'>計邪是未可知也自光武歸禁錢於司農歸水利於少</span><br/>
<span class='tline' id='l85' data-llen='1956:1979'>府歸鹽鐵於郡國意善而治不精故章和以後改司農</span><br/>
<span class='tline' id='l86' data-llen='1979:2002'>平準為中準而列於内署而取少府之所掌尚藥太官</span><br/>
<span class='tline' id='l87' data-llen='2002:2025'>御者鈎盾尚方考工諸曹列而為監又盡用奄人以領</span><br/>
<span class='tline' id='l88' data-llen='2025:2051'><a onclick="displayPageImage('KR1d0008', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2051:2074'>之不惟無稽考之官而士大夫亦無復有與財計者矣</span><br/>
<span class='tline' id='l90' data-llen='2074:2097'>以至李唐此弊不革財雖掌於士大夫之手而糾察稽</span><br/>
<span class='tline' id='l91' data-llen='2097:2120'>考猶未有執其權者且三司使之名一曰鹽鐵二曰租</span><br/>
<span class='tline' id='l92' data-llen='2120:2143'>調三曰度支度支以相㑹計其名非不美也然當時三</span><br/>
<span class='tline' id='l93' data-llen='2143:2166'>司獨設副使以三司使為之長則度支要是三司使之</span><br/>
<span class='tline' id='l94' data-llen='2166:2189'>屬耳其官長治財而其屬考之於勢為不順宋朝三司</span><br/>
<span class='tline' id='l95' data-llen='2189:2212'>使其屬官亦有磨勘司均之為失周官之意也渡江之</span><br/>
<span class='tline' id='l96' data-llen='2212:2235'>後南庫令宰相提領雖稍異於他官之檢覈而内外不</span><br/>
<span class='tline' id='l97' data-llen='2235:2261'><a onclick="displayPageImage('KR1d0008', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2261:2284'>得以兼統矣然則因宋朝之磨勘司唐之度支使漢之</span><br/>
<span class='tline' id='l99' data-llen='2284:2307'>計相而正之以周人司㑹之名使之權尊勢重以臨於</span><br/>
<span class='tline' id='l100' data-llen='2307:2327'>三司之上而受令於三公之下國用其庶幾乎</span><br/>
<span class='tline' id='l101' data-llen='2327:2341'>　　　㑹計下<span class='krp-note'>論同上/</span></span><br/>
<span class='tline' id='l102' data-llen='2341:2364'>或問西漢自計相主計之罷司農少府分受天下之財</span><br/>
<span class='tline' id='l103' data-llen='2364:2387'>倉曹又分司農少府之財利權散主漫不可考疑其為</span><br/>
<span class='tline' id='l104' data-llen='2387:2410'>防甚䟽矣而當時之財物反以充羨東漢自光武歸鹽</span><br/>
<span class='tline' id='l105' data-llen='2410:2433'>鐵之利於郡國并水衡之利於少府出少府之陂澤於</span><br/>
<span class='tline' id='l106' data-llen='2433:2459'><a onclick="displayPageImage('KR1d0008', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2459:2482'>司農司農以四時受郡國錢榖之數四方調度一切關</span><br/>
<span class='tline' id='l108' data-llen='2482:2505'>請又有尚書以參互鈎考之利源始澄不相殽亂疑其</span><br/>
<span class='tline' id='l109' data-llen='2505:2528'>為防甚密矣而當時財物反以耗散而不足何也曰東</span><br/>
<span class='tline' id='l110' data-llen='2528:2551'>都之不足固其法之所宜有也宫中用度一切付之有</span><br/>
<span class='tline' id='l111' data-llen='2551:2574'>司豈後世之所能堪尚書少府之屬耳焉有其官長理</span><br/>
<span class='tline' id='l112' data-llen='2574:2597'>財而其官屬能考之者前二論已詳之矣此不必復論</span><br/>
<span class='tline' id='l113' data-llen='2597:2620'>乃若西漢之所謂充羨亦不過一時取天下之財而聚</span><br/>
<span class='tline' id='l114' data-llen='2620:2643'>之公上耳非有㑹計之法以通融上下之有無以均節</span><br/>
<span class='tline' id='l115' data-llen='2643:2669'><a onclick="displayPageImage('KR1d0008', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2669:2692'>財用之出入而至於有餘也食貨志言武帝之初承文</span><br/>
<span class='tline' id='l117' data-llen='2692:2715'>景之後都鄙廩庾皆滿而府庫餘財京師之錢累百鉅</span><br/>
<span class='tline' id='l118' data-llen='2715:2738'>萬貫朽而不可校太倉之粟陳陳相因充溢露積腐敗</span><br/>
<span class='tline' id='l119' data-llen='2738:2761'>而不可食財物之浩穰漢之富庶於是為極矣然建元</span><br/>
<span class='tline' id='l120' data-llen='2761:2784'>三年平原河溢民已相食何但若此廩廩也六十餘年</span><br/>
<span class='tline' id='l121' data-llen='2784:2807'>之富庶曽未三年遽不足以支一朝之變乎蓋自賈誼</span><br/>
<span class='tline' id='l122' data-llen='2807:2830'>晁錯勸文帝以蓄積均之為蓄積也誼則欲公私之兼</span><br/>
<span class='tline' id='l123' data-llen='2830:2853'>足而錯則專剥民以厚君今年入粟於邊郡明年入粟</span><br/>
<span class='tline' id='l124' data-llen='2853:2879'><a onclick="displayPageImage('KR1d0008', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2879:2902'>於内郡郡縣之倉庾皆盈矣而民則無顆粒之餘平居</span><br/>
<span class='tline' id='l126' data-llen='2902:2925'>無事猶以自造而不見其缺一旦旱乾水溢變起倉卒</span><br/>
<span class='tline' id='l127' data-llen='2925:2948'>民則何以支此帝也哆然徒見其上之有餘而不知其</span><br/>
<span class='tline' id='l128' data-llen='2948:2971'>下之不足外則窮兵黷武内則窮奢極侈公卿大臣曽</span><br/>
<span class='tline' id='l129' data-llen='2971:2994'>無一人焉執均節之法以限制其方張之意至是則公</span><br/>
<span class='tline' id='l130' data-llen='2994:3017'>私俱困矣竭四海之財不足以贍一人之欲財力既屈</span><br/>
<span class='tline' id='l131' data-llen='3017:3040'>急征横斂生民復被其毒蕭然殆無以異於水旱之時</span><br/>
<span class='tline' id='l132' data-llen='3040:3063'>也嗟夫舉天下之財而藏於國其斂之既無度舉國家</span><br/>
<span class='tline' id='l133' data-llen='3063:3089'><a onclick="displayPageImage('KR1d0008', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3089:3112'>所有之財而奉一人其用之又無節而其極也又不免</span><br/>
<span class='tline' id='l135' data-llen='3112:3135'>暴征於民以寛其目前之計若是而猶曰西漢之財物</span><br/>
<span class='tline' id='l136' data-llen='3135:3158'>充羨吾亦不知其以何者為充羨也况又有所謂鹵莽</span><br/>
<span class='tline' id='l137' data-llen='3158:3181'>蔽匿之失乾没滲漏之弊千姦萬欺之轉移攘竊乎取</span><br/>
<span class='tline' id='l138' data-llen='3181:3204'>之無度用之無節而㑹計之尤為無法蓋嘗觀之中尉</span><br/>
<span class='tline' id='l139' data-llen='3204:3233'>設卒動數萬人<span class='krp-note'>王温舒/</span>樂安隱田幾四百頃<span class='krp-note'>康衡/</span>關東</span><br/>
<span class='tline' id='l140' data-llen='3233:3262'>流民無名者四十萬<span class='krp-note'>石慶/</span>少府陂澤多為貴戚冐懇<span class='krp-note'>石/</span></span><br/>
<span class='tline' id='l141' data-llen='3262:3288'><span class='krp-note'>顯/</span>版籍甚不明而口筭田租所入甚無定數也近稅武</span><br/>
<span class='tline' id='l142' data-llen='3288:3314'><a onclick="displayPageImage('KR1d0008', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3314:3340'>關以給守卒逺田車師以給過使<span class='krp-note'>上武紀下西域/</span>公車</span><br/>
<span class='tline' id='l144' data-llen='3340:3369'>索米於長安<span class='krp-note'>東方朔/</span>掖廷出私錢以養宗室<span class='krp-note'>丙吉/</span>郎官</span><br/>
<span class='tline' id='l145' data-llen='3369:3395'>出私錢以市財用<span class='krp-note'>楊惲/</span>劑券甚不明而廩禄所給甚無</span><br/>
<span class='tline' id='l146' data-llen='3395:3421'>定所也㑹稽計籍三年不上<span class='krp-note'>嚴助/</span>内史假貸租多不入</span><br/>
<span class='tline' id='l147' data-llen='3421:3450'><span class='krp-note'>倪寛/</span>東郡官錢放散至千餘萬<span class='krp-note'>韓延壽/</span>乗傳而行郡國</span><br/>
<span class='tline' id='l148' data-llen='3450:3476'>矯賦至六百萬<span class='krp-note'>賈誼/</span>課最甚不嚴而州縣所供甚鹵莽</span><br/>
<span class='tline' id='l149' data-llen='3476:3499'>而無定期也乗輿賜竭取給大農食貨大農錢盡續以</span><br/>
<span class='tline' id='l150' data-llen='3499:3528'>少府<span class='krp-note'>賈捐之/</span>平陵工作取諸水衡<span class='krp-note'>宣紀/</span>私用經費甚不</span><br/>
<span class='tline' id='l151' data-llen='3528:3554'><a onclick="displayPageImage('KR1d0008', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3554:3577'>常而緩急所移用甚紊亂而無定制也以至無額雜賦</span><br/>
<span class='tline' id='l153' data-llen='3577:3603'>羨租之積尤為泛然無統如贖罪之錢儲於北軍<span class='krp-note'>江充/</span></span><br/>
<span class='tline' id='l154' data-llen='3603:3632'>無名之錢儲於郡内<span class='krp-note'>張安世/</span>卒吏之錢寄於州郡<span class='krp-note'>東海/</span></span><br/>
<span class='tline' id='l155' data-llen='3632:3661'>廩犧之錢寄於馮翊<span class='krp-note'>韓延壽/</span>軍市之租委於邊吏<span class='krp-note'>馮唐/</span></span><br/>
<span class='tline' id='l156' data-llen='3661:3684'>則其渙散尚有未易究者執掌之官吏出入之司猶存</span><br/>
<span class='tline' id='l157' data-llen='3684:3707'>不聞有奉公亷平者糴邊榖百萬而虚數至六十萬斛</span><br/>
<span class='tline' id='l158' data-llen='3707:3736'><span class='krp-note'>趙充國/</span>僦民牛車而増價至三十萬<span class='krp-note'>田延年/</span>甚者或私</span><br/>
<span class='tline' id='l159' data-llen='3736:3762'>僦賔客而入多逋負<span class='krp-note'>鄭當時/</span>則其轉移侵藉尚有未易</span><br/>
<span class='tline' id='l160' data-llen='3762:3788'><a onclick="displayPageImage('KR1d0008', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3788:3811'>悉數者蓋自漢家無計相之官公卿大臣無有能知錢</span><br/>
<span class='tline' id='l162' data-llen='3811:3834'>榖之數是以人主肆其侈於上人臣肆其欺於下而民</span><br/>
<span class='tline' id='l163' data-llen='3834:3857'>獨被其害於中以至於若此時也周家之所謂充羨宜</span><br/>
<span class='tline' id='l164' data-llen='3857:3880'>不如此夫以漢去周之近使其參酌周制有書契版圖</span><br/>
<span class='tline' id='l165' data-llen='3880:3903'>如司書則口筭田租何至於無定數有頒財受財如太</span><br/>
<span class='tline' id='l166' data-llen='3903:3926'>府則劑劵稟給何至於無定所有九貢九賦九功之令</span><br/>
<span class='tline' id='l167' data-llen='3926:3949'>財用有日成月成歲成之考出入則課最期㑹何至於</span><br/>
<span class='tline' id='l168' data-llen='3949:3972'>無定期有玉府外府則經費私用必不至於紊雜有職</span><br/>
<span class='tline' id='l169' data-llen='3972:3999'><a onclick="displayPageImage('KR1d0008', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3999:4022'>内職幣則羨租雜賦必不至於渙散總而言之有㑹計</span><br/>
<span class='tline' id='l171' data-llen='4022:4045'>之權如司㑹之重則凡百官吏又將不敢以容其姦欺</span><br/>
<span class='tline' id='l172' data-llen='4045:4068'>奈何聚天下之財於公而聽君臣上下之各自行其私</span><br/>
<span class='tline' id='l173' data-llen='4068:4091'>乎恣人以財而人無不貪猶飲人以酒而人無不狂也</span><br/>
<span class='tline' id='l174' data-llen='4091:4114'>與人以利而人無不取猶飼馬以芻粟而馬無不食也</span><br/>
<span class='tline' id='l175' data-llen='4114:4137'>周公創法肯若是其䟽乎周家㑹計之法所以為盡善</span><br/>
<span class='tline' id='l176' data-llen='4137:4160'>者蓋不獨考其國之財亦將以併考天下之財也以司</span><br/>
<span class='tline' id='l177' data-llen='4160:4183'>書觀之所謂知民之財者則諸府所受之貢賦必欲知</span><br/>
<span class='tline' id='l178' data-llen='4183:4210'><a onclick="displayPageImage('KR1d0008', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4210:4233'>其欠餘也所謂知器械之數者則執事官吏所用之器</span><br/>
<span class='tline' id='l180' data-llen='4233:4256'>械必欲知其存亡也至於知田野夫家六畜之數則井</span><br/>
<span class='tline' id='l181' data-llen='4256:4279'>田夫家有多而有寡牧野畜産有蕃而有耗無不考之</span><br/>
<span class='tline' id='l182' data-llen='4279:4302'>知山林川澤之數則山林之材木有童而有殖川澤之</span><br/>
<span class='tline' id='l183' data-llen='4302:4325'>蒲葦魚鼈有盛而有衰無不考之若其有餘則輸官之</span><br/>
<span class='tline' id='l184' data-llen='4325:4348'>數必不容其虧若其不足則輸官之數必不取其盈蓋</span><br/>
<span class='tline' id='l185' data-llen='4348:4371'>上下相通有無相濟合天下為一體而為之不若漢之</span><br/>
<span class='tline' id='l186' data-llen='4371:4394'>判然不相關也論財物之充羨其本末源流要必如是</span><br/>
<span class='tline' id='l187' data-llen='4394:4421'><a onclick="displayPageImage('KR1d0008', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4421:4426'>而後可</span><br/>
<span class='tline' id='l189' data-llen='4426:4442'>　　　内治<span class='krp-note'>論内宰下十九/</span></span><br/>
<span class='tline' id='l190' data-llen='4442:4465'>或問内宰之職治王内之政令分其人民以居之内宫</span><br/>
<span class='tline' id='l191' data-llen='4465:4488'>何以容人民之居處凡建國佐后市陳其貨賄出其度</span><br/>
<span class='tline' id='l192' data-llen='4488:4511'>量淳制王后何以與市井之細事内小臣掌后之好事</span><br/>
<span class='tline' id='l193' data-llen='4511:4534'>於四方掌后之好令於卿大夫婦人無外事何以外通</span><br/>
<span class='tline' id='l194' data-llen='4534:4557'>諸侯而内交羣下内宰既掌宫中之祭祀而女祝又掌</span><br/>
<span class='tline' id='l195' data-llen='4557:4580'>王后之内祭祀漢家尚除秘祀今女祝之設豈無執左</span><br/>
<span class='tline' id='l196' data-llen='4580:4607'><a onclick="displayPageImage('KR1d0008', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4607:4630'>道入宫而為厭禱者有府史胥徒有宦官宫妾數者混</span><br/>
<span class='tline' id='l198' data-llen='4630:4653'>然淆亂雜居而錯處豈無為淫邪以汚宫壺者后夫人</span><br/>
<span class='tline' id='l199' data-llen='4653:4676'>以下女嬪二十七世婦八十一女御自有定數也何以</span><br/>
<span class='tline' id='l200' data-llen='4676:4699'>獨不著其數典婦功典絲枲追師染人屨人無非是人</span><br/>
<span class='tline' id='l201' data-llen='4699:4722'>也而内司服縫人何以獨參之奄官以至春官有世婦</span><br/>
<span class='tline' id='l202' data-llen='4722:4745'>矣而此又有世婦春官有司巫男巫女巫矣而此又有</span><br/>
<span class='tline' id='l203' data-llen='4745:4768'>女祝春官有司服矣而此又有内司服冬官有鍾氏染</span><br/>
<span class='tline' id='l204' data-llen='4768:4791'>羽矣而此又有染人獨不可併省而合於一也凡此十</span><br/>
<span class='tline' id='l205' data-llen='4791:4818'><a onclick="displayPageImage('KR1d0008', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4818:4841'>有九官之職事三等之官長其所議論者固不一也姑</span><br/>
<span class='tline' id='l207' data-llen='4841:4864'>以是八者而言之則尤為可疑者曰子之所以為疑非</span><br/>
<span class='tline' id='l208' data-llen='4864:4887'>以夫后與市事則内外為相紊人民官吏與宦官宫妾</span><br/>
<span class='tline' id='l209' data-llen='4887:4910'>雜處則内外為相亂有外祭祀則内將有厭禱之事有</span><br/>
<span class='tline' id='l210' data-llen='4910:4933'>天官等官又有春冬等官則内外猥多泛濫之職邪此</span><br/>
<span class='tline' id='l211' data-llen='4933:4956'>正周公立國之規模維持之周密而措置之纎悉詳盡</span><br/>
<span class='tline' id='l212' data-llen='4956:4979'>者不以通内外則以嚴内外者也夫以宫闕之尊嚴而</span><br/>
<span class='tline' id='l213' data-llen='4979:5002'>與市井之猥賤以王后之秘密而行諸侯卿大夫之好</span><br/>
<span class='tline' id='l214' data-llen='5002:5029'><a onclick="displayPageImage('KR1d0008', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5029:5052'>禮以士大夫之自貴愛而雜奴僕熏腐之餘亦固幾於</span><br/>
<span class='tline' id='l216' data-llen='5052:5075'>褻矣然家與國非異政王與后非異體内廷與外廷非</span><br/>
<span class='tline' id='l217' data-llen='5075:5098'>有異勢也且王后之分隂陽之理相佐以相承者也王</span><br/>
<span class='tline' id='l218' data-llen='5098:5121'>則立朝於前以先乎義后則立市於後以後乎利朝市</span><br/>
<span class='tline' id='l219' data-llen='5121:5144'>何嫌於相關乎天子享諸侯王后則亞獻上公侯伯子</span><br/>
<span class='tline' id='l220' data-llen='5144:5167'>男來朝夫人則致禮四方何嫌於有好事乎前有宫人</span><br/>
<span class='tline' id='l221' data-llen='5167:5190'>之職中士四人下士八人掌寢處燕息沐浴櫛靧私猥</span><br/>
<span class='tline' id='l222' data-llen='5190:5213'>之事而隱然厲其敗禮敗度之心後有典婦功等取中</span><br/>
<span class='tline' id='l223' data-llen='5213:5240'><a onclick="displayPageImage('KR1d0008', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5240:5263'>士二人下士十有二人掌衣服冠履之物而防人主奢</span><br/>
<span class='tline' id='l225' data-llen='5263:5286'>侈之私用度耗費之漸以去其害國亂政之源士大夫</span><br/>
<span class='tline' id='l226' data-llen='5286:5309'>何嫌於處内庭乎凡此無非所以通内外而同之也分</span><br/>
<span class='tline' id='l227' data-llen='5309:5333'>其人民凡宫壼之執事室廬為府之在内者至於府史胥</span><br/>
<span class='tline' id='l228' data-llen='5333:5356'>徒賈奄奚工女酒女漿女籩女醢女鹽女幂女奴女御</span><br/>
<span class='tline' id='l229' data-llen='5356:5379'>則又自分而為内外天官世婦以廣嗣為義春官世婦</span><br/>
<span class='tline' id='l230' data-llen='5379:5402'>卿也以掌女工之宿戒名同而官異則不得不分内外</span><br/>
<span class='tline' id='l231' data-llen='5402:5425'>司服所以掌外朝之服飾内司服所以掌王后之服飾</span><br/>
<span class='tline' id='l232' data-llen='5425:5452'><a onclick="displayPageImage('KR1d0008', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5452:5475'>鍾氏染羽毛以充國之用染人掌絲帛以充王后之用</span><br/>
<span class='tline' id='l234' data-llen='5475:5498'>内有不可以兼外者典婦功典絲枲之職雖用士人而</span><br/>
<span class='tline' id='l235' data-llen='5498:5521'>内司服縫人之職則自用奄人外則有不可以至内者</span><br/>
<span class='tline' id='l236' data-llen='5521:5544'>神所在而有之先王隨所在而祭之不惟以示忠厚不</span><br/>
<span class='tline' id='l237' data-llen='5544:5567'>忘之心亦所以為交神明合三才之道故在内則有女</span><br/>
<span class='tline' id='l238' data-llen='5567:5590'>祝在外則有司巫内外不敢互用也國君過市刑人赦</span><br/>
<span class='tline' id='l239' data-llen='5590:5613'>夫人過市罰一幕世子過市罰一帟命夫過市罰一蓋</span><br/>
<span class='tline' id='l240' data-llen='5613:5636'>命婦過市罰一帷是市雖立於后而過市之禁則極於</span><br/>
<span class='tline' id='l241' data-llen='5636:5663'><a onclick="displayPageImage('KR1d0008', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5663:5686'>嚴内外未嘗相雜也以至九殯世婦女御之不著其數</span><br/>
<span class='tline' id='l243' data-llen='5686:5709'>亦所以嚴内官之選不茍於色不輕於澤以濁亂宫闈</span><br/>
<span class='tline' id='l244' data-llen='5709:5732'>之内凡此又無非所以嚴内外而異之也蓋昔者先王</span><br/>
<span class='tline' id='l245' data-llen='5732:5755'>之意以為内外不通則内外間隔藩牆有比鄰之異精</span><br/>
<span class='tline' id='l246' data-llen='5755:5778'>神扞格而不通法令窒礙而不行利害相視而不相成</span><br/>
<span class='tline' id='l247' data-llen='5778:5801'>非宫中府中一體之意至其一於通而不行之以嚴則</span><br/>
<span class='tline' id='l248' data-llen='5801:5824'>又不免於尊卑之煩紊男女之濁亂職事廢弛而不舉</span><br/>
<span class='tline' id='l249' data-llen='5824:5847'>知慮䟽略而不周者亦非辨方正位設官分職之意也</span><br/>
<span class='tline' id='l250' data-llen='5847:5874'><a onclick="displayPageImage('KR1d0008', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5874:5897'>天下猶人之一身也耳目口鼻各司其官而不相為用</span><br/>
<span class='tline' id='l252' data-llen='5897:5920'>先王之所以嚴内外者實似之至於精神氣血之所以</span><br/>
<span class='tline' id='l253' data-llen='5920:5943'>周流於一身者則未嘗壅遏而不相通先王之所以通</span><br/>
<span class='tline' id='l254' data-llen='5943:5966'>内外者實似之周衰王制不明内外之政甚無足觀者</span><br/>
<span class='tline' id='l255' data-llen='5966:5989'>朝市異路王后不同心椒房之重反挾蠱媚之道門庭</span><br/>
<span class='tline' id='l256' data-llen='5989:6012'>閨闥之内尚不暇於整飭而况市井之細諸侯卿大夫</span><br/>
<span class='tline' id='l257' data-llen='6012:6035'>之事乎妃嬪媵嬙列屋而望幸負寵而爭妍宫掖有醜</span><br/>
<span class='tline' id='l258' data-llen='6035:6058'>惡之聲妃妾起巫詛之風官寺擅出納之權宦官宫妾</span><br/>
<span class='tline' id='l259' data-llen='6058:6085'><a onclick="displayPageImage('KR1d0008', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6085:6108'>相與亂其内而公卿大臣䟽隔於外莫有誰何之者矣</span><br/>
<span class='tline' id='l261' data-llen='6108:6131'>究論所自則皆始於太宰之權去而内宰以下十九官</span><br/>
<span class='tline' id='l262' data-llen='6131:6154'>之職不領於大臣也嗚呼大臣之權去内外之禍蓋有</span><br/>
<span class='tline' id='l263' data-llen='6154:6161'>不可勝言者</span><br/>
<span class='tline' id='l264' data-llen='6161:6164'>　</span><br/>
<span class='tline' id='l265' data-llen='6164:6167'>　</span><br/>
<span class='tline' id='l266' data-llen='6167:6170'>　</span><br/>
<span class='tline' id='l267' data-llen='6170:6173'>　</span><br/>
<span class='tline' id='l268' data-llen='6173:6200'><a onclick="displayPageImage('KR1d0008', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6200:6203'>　</span><br/>
<span class='tline' id='l270' data-llen='6203:6206'>　</span><br/>
<span class='tline' id='l271' data-llen='6206:6209'>　</span><br/>
<span class='tline' id='l272' data-llen='6209:6212'>　</span><br/>
<span class='tline' id='l273' data-llen='6212:6215'>　</span><br/>
<span class='tline' id='l274' data-llen='6215:6218'>　</span><br/>
<span class='tline' id='l275' data-llen='6218:6221'>　</span><br/>
<span class='tline' id='l276' data-llen='6221:6232'>　太平經國書卷十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0008', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　太平經國書卷十　　　　宋　鄭伯謙　撰</span><br/>
<span class='tline' id='l10' data-llen='211:228'>　　　理財<span class='krp-note'>論太府以下三府/</span></span><br/>
<span class='tline' id='l11' data-llen='228:251'>或問周禮眞理財之書乎曰周之理財理其出而已矣</span><br/>
<span class='tline' id='l12' data-llen='251:274'>非理其入也理國之財而已矣非理天下之財也昔者</span><br/>
<span class='tline' id='l13' data-llen='274:297'>天下之民百畝之田可以無飢牆下之桑五母之雞二</span><br/>
<span class='tline' id='l14' data-llen='297:320'>母之彘可以衣帛而食肉而又任之以百工商賈責之</span><br/>
<span class='tline' id='l15' data-llen='320:343'>以嬪婦臣妾資之以山澤藪牧故其地無餘利而其民</span><br/>
<span class='tline' id='l16' data-llen='343:369'><a onclick="displayPageImage('KR1d0008', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>有餘財當是時也下之所以輸於上者常易辦而上之</span><br/>
<span class='tline' id='l18' data-llen='392:415'>所以取於下者常不見其難集内而九功之正稅九職</span><br/>
<span class='tline' id='l19' data-llen='415:438'>之正賦外而九正之常貢其時已至其財已可取則太</span><br/>
<span class='tline' id='l20' data-llen='438:461'>宰立法以授之征者司徒之屬征財以入之掌者太府</span><br/>
<span class='tline' id='l21' data-llen='461:484'>之職掌財以頒之當用者如斯而已矣非理天下之財</span><br/>
<span class='tline' id='l22' data-llen='484:507'>之入也財之來為無窮財之取為甚易其藏之也常充</span><br/>
<span class='tline' id='l23' data-llen='507:530'>足而盈羡而其用之也則常懼其姦欺而鹵莽是故一</span><br/>
<span class='tline' id='l24' data-llen='530:553'>時之財不待於理其入而常盡心於理其出焉每觀六</span><br/>
<span class='tline' id='l25' data-llen='553:579'><a onclick="displayPageImage('KR1d0008', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>典之書六卿之職兵既以私田而不餉士大夫既以公</span><br/>
<span class='tline' id='l27' data-llen='602:625'>田而不廩而歲時經費獨祭祀賔客田役喪荒飲膳衣</span><br/>
<span class='tline' id='l28' data-llen='625:648'>服與夫稍秩匪頒賜予玩好數者之用而已周公於此</span><br/>
<span class='tline' id='l29' data-llen='648:671'>上則慮夫人主侈心之生而妄費之無節下則慮夫掌</span><br/>
<span class='tline' id='l30' data-llen='671:694'>財用財者之滲漏乾没或有以容姦而肆欺異日之憂</span><br/>
<span class='tline' id='l31' data-llen='694:717'>則又慮夫國計匱乏而府庫空虚既窘於用則不免虐</span><br/>
<span class='tline' id='l32' data-llen='717:740'>取於民也於是一毫財賦之出而數人之耳目通焉前</span><br/>
<span class='tline' id='l33' data-llen='740:763'>有太宰小宰宰夫後有太府掌皮地官之屬又有泉府</span><br/>
<span class='tline' id='l34' data-llen='763:789'><a onclick="displayPageImage('KR1d0008', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='789:812'>倉人廩人但斂散賙救事近於民故泉府而下皆以屬</span><br/>
<span class='tline' id='l36' data-llen='812:835'>地官太宰兼制國用故太府與司㑹皆列於天官而太</span><br/>
<span class='tline' id='l37' data-llen='835:858'>府以下三府則皆掌貨賄泉布以待用司㑹以下四職</span><br/>
<span class='tline' id='l38' data-llen='858:881'>則皆掌㑹計以足用衣裘皮革之數一歲之出入尤多</span><br/>
<span class='tline' id='l39' data-llen='881:904'>則又專命司裘掌皮以㑹計其用反覆十一官之職未</span><br/>
<span class='tline' id='l40' data-llen='904:927'>嘗不深歎周公措置之合宜而均節之有法防閑之周</span><br/>
<span class='tline' id='l41' data-llen='927:950'>密而視聽之詳多也蓋内府若可以兼玉府矣而必分</span><br/>
<span class='tline' id='l42' data-llen='950:973'>為二府者切於一身之用固不可以混夫一國之用也</span><br/>
<span class='tline' id='l43' data-llen='973:999'><a onclick="displayPageImage('KR1d0008', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='999:1022'>司㑹若可以通司書矣而必立為二司者掌財用之㑹</span><br/>
<span class='tline' id='l45' data-llen='1022:1045'>計固不可以汩之以書契版圖也職内若可以攝職歲</span><br/>
<span class='tline' id='l46' data-llen='1045:1068'>矣而必攝為二職者出入之數固不可以専責之一人</span><br/>
<span class='tline' id='l47' data-llen='1068:1091'>之手也使其兼攝而通行之則不惟不免於姦欺而其</span><br/>
<span class='tline' id='l48' data-llen='1091:1114'>内外之參差不齊出入之交錯差舛簿書㑹計之煩多</span><br/>
<span class='tline' id='l49' data-llen='1114:1137'>委軋亦必將有敝其精神而昬其思慮者周公不為此</span><br/>
<span class='tline' id='l50' data-llen='1137:1160'>也故以太府言之自關市之賦以至萬民之貢其各有</span><br/>
<span class='tline' id='l51' data-llen='1160:1183'>所待者非以其物也以其數之多寡而為所用厚薄之</span><br/>
<span class='tline' id='l52' data-llen='1183:1209'><a onclick="displayPageImage('KR1d0008', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1209:1232'>限也以其數之多寡為限則用不免有欠餘勢不免有</span><br/>
<span class='tline' id='l54' data-llen='1232:1255'>相補足而財不免有相移用移易紛然始舛錯而難考</span><br/>
<span class='tline' id='l55' data-llen='1255:1278'>是非一人之所能理也故法式則見於太宰而定數則</span><br/>
<span class='tline' id='l56' data-llen='1278:1301'>見於太府移用則掌於職内矣以内府言之九貢九賦</span><br/>
<span class='tline' id='l57' data-llen='1301:1324'>九功之貨賄與夫四海幣獻之貨賄紛然而入既擇其</span><br/>
<span class='tline' id='l58' data-llen='1324:1347'>精美者以充王之藏又擇其精美者以充王之獻九貢</span><br/>
<span class='tline' id='l59' data-llen='1347:1370'>九賦九功之良兵良器與夫四方之金玉齒革兵器雜</span><br/>
<span class='tline' id='l60' data-llen='1370:1393'>然而受既以共王之玩好又以共王之獻賜又以待邦</span><br/>
<span class='tline' id='l61' data-llen='1393:1419'><a onclick="displayPageImage('KR1d0008', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1419:1442'>之大用是亦非一人之所能究也故其大體則掌於内</span><br/>
<span class='tline' id='l63' data-llen='1442:1466'>府而其精美𦂳切者則分於玉府矣又以外府言之掌</span><br/>
<span class='tline' id='l64' data-llen='1466:1489'>邦布之出入以共百物之用此特其綱領也至於王后</span><br/>
<span class='tline' id='l65' data-llen='1489:1512'>世子凡衣服之用邦布者則共之祭祀賔客喪紀㑹同</span><br/>
<span class='tline' id='l66' data-llen='1512:1535'>軍旅凡幣帛賚予之用邦布者則共之賞賜給勞之用</span><br/>
<span class='tline' id='l67' data-llen='1535:1558'>邦布者則又共之其出入支用固已瑣碎不一矣而斂</span><br/>
<span class='tline' id='l68' data-llen='1558:1581'>滯貨給賖貸所以與民用通者則又豈外府之所能兼</span><br/>
<span class='tline' id='l69' data-llen='1581:1604'>乎故係邦之用者則外府領之而其在民者則分於泉</span><br/>
<span class='tline' id='l70' data-llen='1604:1630'><a onclick="displayPageImage('KR1d0008', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1630:1653'>府矣以至司㑹而下掌皮而上其所以設官分職而不</span><br/>
<span class='tline' id='l72' data-llen='1653:1676'>相參者大抵皆然雖式貢之餘財以共玩好之用而司</span><br/>
<span class='tline' id='l73' data-llen='1676:1699'>書亦别為一書以待司㑹之考以佐太宰之撙節雖然</span><br/>
<span class='tline' id='l74' data-llen='1699:1722'>此特其不相參者耳至於相參而相考者則内府在内</span><br/>
<span class='tline' id='l75' data-llen='1722:1745'>反以共邦之大用外府在外反以共王及后世子衣服</span><br/>
<span class='tline' id='l76' data-llen='1745:1768'>之用内外互相考也職内職入反以每歲所入而考其</span><br/>
<span class='tline' id='l77' data-llen='1768:1791'>所出職歲職出反以每歲所出而證其所入出入互相</span><br/>
<span class='tline' id='l78' data-llen='1791:1814'>考也不相參則可以専其耳目必相考則可以防其姦</span><br/>
<span class='tline' id='l79' data-llen='1814:1840'><a onclick="displayPageImage('KR1d0008', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1840:1863'>欺惟其然也故財用之出上無所肆其侈下無所容其</span><br/>
<span class='tline' id='l81' data-llen='1863:1886'>私上不侈而下不私則財常足於用征斂常不至於虐</span><br/>
<span class='tline' id='l82' data-llen='1886:1909'>而民無復有受其病者然則周家之理財理其出而已</span><br/>
<span class='tline' id='l83' data-llen='1909:1932'>非理其入也理之於上者不欲虐取之於下而已非固</span><br/>
<span class='tline' id='l84' data-llen='1932:1955'>屑屑然為是不憚煩也太宰統其大綱司徒統泉府倉</span><br/>
<span class='tline' id='l85' data-llen='1955:1978'>人廩人之大綱㑹計則均出於司㑹式法之數則同出</span><br/>
<span class='tline' id='l86' data-llen='1978:2001'>於太府然則論周家之理財者太宰之府較太宰太府</span><br/>
<span class='tline' id='l87' data-llen='2001:2024'>式法之次序辨九貢九正九賦九職九式九事之異同</span><br/>
<span class='tline' id='l88' data-llen='2024:2050'><a onclick="displayPageImage('KR1d0008', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2050:2062'>此則自有諸儒之傳説在</span><br/>
<span class='tline' id='l90' data-llen='2062:2079'>　　　内帑<span class='krp-note'>論三府供王玩法/</span></span><br/>
<span class='tline' id='l91' data-llen='2079:2102'>或問五峯先生嘗言四方職貢各有定制無非王者之</span><br/>
<span class='tline' id='l92' data-llen='2102:2125'>財不可有公私之異今太府乃以式貢之餘財以共玩</span><br/>
<span class='tline' id='l93' data-llen='2125:2149'>好之用不幾有如唐徳宗受裴延齡之欺罔乎玉府乃有</span><br/>
<span class='tline' id='l94' data-llen='2149:2172'>王之金玉玩好兵器不㡬有如漢靈帝之置私庫乎内</span><br/>
<span class='tline' id='l95' data-llen='2172:2195'>府乃有四方金玉齒革良貨賄之獻而共王之好賜予</span><br/>
<span class='tline' id='l96' data-llen='2195:2218'>不幾有如唐諸節度之獻羡餘乎曰此周公之所以為</span><br/>
<span class='tline' id='l97' data-llen='2218:2244'><a onclick="displayPageImage('KR1d0008', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2244:2267'>切近人情而經久可行者也王者富有四海貴為天子</span><br/>
<span class='tline' id='l99' data-llen='2267:2290'>若一切限制之而尋常玩好之私亦所不容錙銖之用</span><br/>
<span class='tline' id='l100' data-llen='2290:2313'>必計其出納須㬰之欲不得以自逞使常得如文武之</span><br/>
<span class='tline' id='l101' data-llen='2313:2336'>君而處之固可以恭儉而無欲安於嗇陋而無所慕乎</span><br/>
<span class='tline' id='l102' data-llen='2336:2359'>外也子孫不能皆賢不幸繼之以庸闇之君不堪其檢</span><br/>
<span class='tline' id='l103' data-llen='2359:2382'>制而奢侈之念不能自克於胸中鬱積磅礴之餘啓其</span><br/>
<span class='tline' id='l104' data-llen='2382:2405'>暴怒而逞其威虐一日而發泄之則人欲横流反有不</span><br/>
<span class='tline' id='l105' data-llen='2405:2428'>可得而遏者且夫玩好之私亦人主之所不能免也以</span><br/>
<span class='tline' id='l106' data-llen='2428:2454'><a onclick="displayPageImage('KR1d0008', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2454:2477'>舜之聖而猶有漆器之造而通道九夷八蠻之後西旅</span><br/>
<span class='tline' id='l108' data-llen='2477:2500'>之獻雖武王猶不免焉後世如漢文帝之恭儉能惜露</span><br/>
<span class='tline' id='l109' data-llen='2500:2523'>䑓百金之費而不能無賞賜累鉅萬之私是以周公之</span><br/>
<span class='tline' id='l110' data-llen='2523:2546'>深見逺識雖不敢導人主以奢侈而亦不敢强人主以</span><br/>
<span class='tline' id='l111' data-llen='2546:2569'>所不堪自今觀之玉府一職終始皆稱玉雖燕衣褻器</span><br/>
<span class='tline' id='l112' data-llen='2569:2592'>衽第席牀亦無不盡其飾而極其精既以其金玉寶貝</span><br/>
<span class='tline' id='l113' data-llen='2592:2615'>之器物又以其精美珍異充玩好以玩好之心見於物</span><br/>
<span class='tline' id='l114' data-llen='2615:2638'>則曰小用曰好用以玩好之心見於人則曰賜予曰好</span><br/>
<span class='tline' id='l115' data-llen='2638:2664'><a onclick="displayPageImage('KR1d0008', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2664:2687'>賜亦曰好用大抵緫而言之則曰玩好别而言之則曰</span><br/>
<span class='tline' id='l117' data-llen='2687:2710'>小用賜予也周公非不知玩人則喪徳玩物則喪志也</span><br/>
<span class='tline' id='l118' data-llen='2710:2733'>然至於非喪志之物非喪徳之人人主苟有所好而無</span><br/>
<span class='tline' id='l119' data-llen='2733:2756'>損於為君之大體亦安得而盡絶之况夫太府所謂式</span><br/>
<span class='tline' id='l120' data-llen='2756:2779'>貢之餘財非惟曰吾欲取其餘而不顧式法之所當用</span><br/>
<span class='tline' id='l121' data-llen='2779:2802'>也必待九賦以充九式所用之餘九貢以充邦國弔用</span><br/>
<span class='tline' id='l122' data-llen='2802:2825'>之餘然後共之若其無餘則亦無可共矣玉府所謂金</span><br/>
<span class='tline' id='l123' data-llen='2825:2848'>玉玩好之獻非曰九賦九貢之入吾必責之以此玩好</span><br/>
<span class='tline' id='l124' data-llen='2848:2874'><a onclick="displayPageImage('KR1d0008', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2874:2897'>之獻也辨其所産之地而收其入如其地之止産此物</span><br/>
<span class='tline' id='l126' data-llen='2897:2920'>而可以充玩好則亦足以便其所貢矣内府所謂金玉</span><br/>
<span class='tline' id='l127' data-llen='2920:2943'>齒革良貨賄之獻而共王之好賜予亦非其出於九賦</span><br/>
<span class='tline' id='l128' data-llen='2943:2966'>九貢之貨賄也即四方諸侯朝覲聘問之時獻國珍異</span><br/>
<span class='tline' id='l129' data-llen='2966:2989'>之物而引領之於内府者及其有問省之費則各以其</span><br/>
<span class='tline' id='l130' data-llen='2989:3012'>四方之所無者交錯而分遺之王亦無所利其物矣夫</span><br/>
<span class='tline' id='l131' data-llen='3012:3035'>此三者既無所損於人主之大體亦非所以滋人主之</span><br/>
<span class='tline' id='l132' data-llen='3035:3058'>侈心脫使侈心由此而動焉則冢宰又時以道而養正</span><br/>
<span class='tline' id='l133' data-llen='3058:3084'><a onclick="displayPageImage('KR1d0008', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3084:3107'>之以格其非而易其慮彼將動顧九式之成法而一毫</span><br/>
<span class='tline' id='l135' data-llen='3107:3130'>不敢有所過差也又何至於有漢唐末流之弊乎自此</span><br/>
<span class='tline' id='l136' data-llen='3130:3153'>論不明而儒者過為儉嗇之說而强其君以所不堪將</span><br/>
<span class='tline' id='l137' data-llen='3153:3176'>使之飯土榴啜土鉶以萬乘之尊而下為監門逆旅之</span><br/>
<span class='tline' id='l138' data-llen='3176:3199'>態經制不立而子孫無以持循縱欲之心其終未有不</span><br/>
<span class='tline' id='l139' data-llen='3199:3222'>勃然而生者西漢之初頗知此意以大司農掌天下經</span><br/>
<span class='tline' id='l140' data-llen='3222:3245'>費猶外府也以少府掌山澤陂池之入自佐天子禁錢</span><br/>
<span class='tline' id='l141' data-llen='3245:3268'>而給私共養猶玉府内府也雖無太府一官以總其出</span><br/>
<span class='tline' id='l142' data-llen='3268:3294'><a onclick="displayPageImage('KR1d0008', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3294:3317'>入而有計相以㑹計之則猶司㑹司農少府及計相盡</span><br/>
<span class='tline' id='l144' data-llen='3317:3340'>屬於丞相御史則猶周之統於太宰自光武變亂舊制</span><br/>
<span class='tline' id='l145' data-llen='3340:3363'>以山海鹽鐵而歸之郡縣出少府禁錢而屬之司農使</span><br/>
<span class='tline' id='l146' data-llen='3363:3386'>宫中私用一切皆於司農取之而司農又不盡應其求</span><br/>
<span class='tline' id='l147' data-llen='3386:3409'>章和以來不能堪此於是别自立監而用閹人以領之</span><br/>
<span class='tline' id='l148' data-llen='3409:3432'>而桓靈之君每歎天子無私財而開鴻都賣爵後園自</span><br/>
<span class='tline' id='l149' data-llen='3432:3455'>為私藏矣馴至於唐益為無制以天下金帛盡貯於大</span><br/>
<span class='tline' id='l150' data-llen='3455:3478'>盈内庫使宦官掌之而聽天子取給之便以天下之公</span><br/>
<span class='tline' id='l151' data-llen='3478:3504'><a onclick="displayPageImage('KR1d0008', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3504:3527'>賦而為人君之私藏有司不復窺其多少而宦官領事</span><br/>
<span class='tline' id='l153' data-llen='3527:3550'>至三百餘貟此固不足道也至於楊炎以片言移徳宗</span><br/>
<span class='tline' id='l154' data-llen='3550:3573'>之意即日下詔移内庫之積貯而盡歸之左藏議者皆</span><br/>
<span class='tline' id='l155' data-llen='3573:3596'>稱其美而不知徳宗之刻剥聚斂受延齡之欺罔而來</span><br/>
<span class='tline' id='l156' data-llen='3596:3619'>諸道之羨餘乃自此而始惟宋朝盡去漢唐之弊而復</span><br/>
<span class='tline' id='l157' data-llen='3619:3642'>周公之遺意凡天下金玉之物皆歸之奉宸庫在周則</span><br/>
<span class='tline' id='l158' data-llen='3642:3665'>為玉府凡山澤鹽鐵之賦皆歸於内藏庫在周則為内</span><br/>
<span class='tline' id='l159' data-llen='3665:3688'>府又有左藏以比周之外府然其所以異於周者獨以</span><br/>
<span class='tline' id='l160' data-llen='3688:3714'><a onclick="displayPageImage('KR1d0008', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3714:3737'>大臣不得以知出入盈虚之數而無以撙節於其間也</span><br/>
<span class='tline' id='l162' data-llen='3737:3760'>渡江之後又别置激賞即今之南庫是也雖宰相領之</span><br/>
<span class='tline' id='l163' data-llen='3760:3783'>謂之兼制國用而内外已判然不相干矣嗟夫竭四海</span><br/>
<span class='tline' id='l164' data-llen='3783:3806'>之財而恣一人之侈周公固不為此矣至於防其侈而</span><br/>
<span class='tline' id='l165' data-llen='3806:3829'>截然無一毫之假借亦豈為近人情而經久可行者乎</span><br/>
<span class='tline' id='l166' data-llen='3829:3844'>至於是而後知周禮之書不可廢</span><br/>
<span class='tline' id='l167' data-llen='3844:3847'>　</span><br/>
<span class='tline' id='l168' data-llen='3847:3857'>　太平經國書卷十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0008', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　太平經國書卷八　　　　宋　鄭伯謙　撰</span><br/>
<span class='tline' id='l10' data-llen='211:228'>　　　宫衞<span class='krp-note'>論宫正宫伯宿衛/</span></span><br/>
<span class='tline' id='l11' data-llen='228:251'>或問宫正掌兵衛宫伯掌郎衛而兵衛郎衛則皆統於</span><br/>
<span class='tline' id='l12' data-llen='251:274'>太宰何也曰宿衛不統於太宰則内外之勢有所限隔</span><br/>
<span class='tline' id='l13' data-llen='274:297'>而賢否之人無所決擇事權將分政令將下移而錯出</span><br/>
<span class='tline' id='l14' data-llen='297:320'>其禍有不可勝言者曰信如是説則九兵皆宿衛也虎</span><br/>
<span class='tline' id='l15' data-llen='320:345'>賁之虎士何以掌於司馬司𨽻之𨽻何以掌於司寇司</span><br/>
<span class='tline' id='l16' data-llen='345:371'><a onclick="displayPageImage('KR1d0008', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:394'>寇猶有可諉者曰是掌外朝與京師四夷之兵耳若虎</span><br/>
<span class='tline' id='l18' data-llen='394:417'>士八百人自六軍之外獨此為王之親兵乃不統於太</span><br/>
<span class='tline' id='l19' data-llen='417:440'>宰而散於司馬何邪曰司馬亦聴命於太宰耳必散於</span><br/>
<span class='tline' id='l20' data-llen='440:463'>司馬者内外雖不可以不相統而彼此之勢則不可以</span><br/>
<span class='tline' id='l21' data-llen='463:486'>不相持是故兵衛掌於宫正而王之親兵與四夷之兵</span><br/>
<span class='tline' id='l22' data-llen='486:510'>則掌於虎賁與司𨽻昔者西漢之世以期門羽林等為</span><br/>
<span class='tline' id='l23' data-llen='510:533'>宫禁之親兵以衛尉掌宫門之屯兵而以城門校尉掌</span><br/>
<span class='tline' id='l24' data-llen='533:556'>京師十二城門之屯兵及三輔所屬於中尉之兵所謂</span><br/>
<span class='tline' id='l25' data-llen='556:582'><a onclick="displayPageImage('KR1d0008', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:605'>北軍蓋指環衛王宫在長安之内者言之所謂南軍蓋</span><br/>
<span class='tline' id='l27' data-llen='605:628'>指十二城門及三輔屬中尉之兵在長安之外者言之</span><br/>
<span class='tline' id='l28' data-llen='628:651'>及武帝増置八校之兵以中壘益北軍以長水池陽胡</span><br/>
<span class='tline' id='l29' data-llen='651:674'>騎益南軍蓋北軍不出長安之外南軍不散在三輔之</span><br/>
<span class='tline' id='l30' data-llen='674:697'>中八校則包南北軍在其中矣是故周勃安劉氏乃北</span><br/>
<span class='tline' id='l31' data-llen='697:720'>軍制南軍之效劉屈氂發三輔近縣兵及長水宣曲胡</span><br/>
<span class='tline' id='l32' data-llen='720:743'>騎入長安與太子戰乃南軍制北軍之效宋朝有閤門</span><br/>
<span class='tline' id='l33' data-llen='743:766'>司皇城司又有殿前司皇城司有親從官數千人入内</span><br/>
<span class='tline' id='l34' data-llen='766:792'><a onclick="displayPageImage('KR1d0008', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='792:815'>内侍省都都知與副都知同主判之殿前司有馬歩軍</span><br/>
<span class='tline' id='l36' data-llen='815:838'>殿前太尉獨統攝之是故皇城一司於内庭宿衛無不</span><br/>
<span class='tline' id='l37' data-llen='838:861'>預者而獨宿直諸班禁衛則初無所統攝殿前一司雖</span><br/>
<span class='tline' id='l38' data-llen='861:884'>統攝諸班禁衛而皇城之事亦恝然不相闗是漢以南</span><br/>
<span class='tline' id='l39' data-llen='884:907'>軍北軍相制而宋朝以皇城司殿前司相維持大抵皆</span><br/>
<span class='tline' id='l40' data-llen='907:931'>祖周人之遺意而其所為不同者漢南北軍雖𨽻於三</span><br/>
<span class='tline' id='l41' data-llen='931:954'>公而掌於太尉然皆以文屬而政令不行於其間國朝</span><br/>
<span class='tline' id='l42' data-llen='954:977'>則皆統於樞府周則皆統於冡宰此所以逺過於漢也</span><br/>
<span class='tline' id='l43' data-llen='977:1003'><a onclick="displayPageImage('KR1d0008', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1003:1026'>故嘗因是而考之以為周人宿衛之制其别有五而其</span><br/>
<span class='tline' id='l45' data-llen='1026:1049'>所以為宿衞之政令者其因則有四蓋居則有宫中之</span><br/>
<span class='tline' id='l46' data-llen='1049:1072'>徒役公卿大夫之士庶子以為環列腹心之衛若宫正</span><br/>
<span class='tline' id='l47' data-llen='1072:1095'>宫伯之所掌是也出則有虎士八百人掌先後王而趨</span><br/>
<span class='tline' id='l48' data-llen='1095:1118'>以卒伍視朝則在路門之右若虎賁氏之所掌是也奉</span><br/>
<span class='tline' id='l49' data-llen='1118:1141'>輿馬督扈從視朝則在路門之左則有太僕以掌之所</span><br/>
<span class='tline' id='l50' data-llen='1141:1164'>謂侍御僕從罔匪正人是也執其兵器服以衛王之門</span><br/>
<span class='tline' id='l51' data-llen='1164:1188'>外朝在野外則守内列則有司𨽻以掌之所謂使其屬</span><br/>
<span class='tline' id='l52' data-llen='1188:1214'><a onclick="displayPageImage('KR1d0008', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1214:1238'>帥四夷之𨽻是也由是言之環列腹心之衛非兵衛在</span><br/>
<span class='tline' id='l54' data-llen='1238:1261'>内而不出虎士之衛為重兵之衛王不出亦不行四翟</span><br/>
<span class='tline' id='l55' data-llen='1261:1285'>之𨽻則以王之出而環衛諸門侍御僕從之役則以王</span><br/>
<span class='tline' id='l56' data-llen='1285:1308'>之行而飭整騶從此宿衛之别也然環列腹心之衛則</span><br/>
<span class='tline' id='l57' data-llen='1308:1331'>為尤重且急是故稽其功緒而糾其徳行㑹其什伍而</span><br/>
<span class='tline' id='l58' data-llen='1331:1354'>教其道藝所以勸之而使為善掌其糾禁而㑹其行事</span><br/>
<span class='tline' id='l59' data-llen='1354:1377'>掌其政令而均其秩序頒其衣裘而時其誅賞所以警</span><br/>
<span class='tline' id='l60' data-llen='1377:1400'>之而使不為惡去其滛怠與其竒衺之民所以不使放</span><br/>
<span class='tline' id='l61' data-llen='1400:1426'><a onclick="displayPageImage('KR1d0008', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1426:1449'>僻邪侈之失徳以亂宫中之政令宫正均外朝之稍食</span><br/>
<span class='tline' id='l63' data-llen='1449:1472'>内宰均内朝之稍食所以養人心之善而保䕶亷恥之</span><br/>
<span class='tline' id='l64' data-llen='1472:1495'>風此宿衛之政令也夫以貴游之子弟授之以八次八</span><br/>
<span class='tline' id='l65' data-llen='1495:1518'>舎之職事以宫中之徒役而錯置於八次八舎之中既</span><br/>
<span class='tline' id='l66' data-llen='1518:1541'>勸其為善又禁其為惡既不使之混淆又不使之喪㢘</span><br/>
<span class='tline' id='l67' data-llen='1541:1564'>恥若是則凡居王之左右前後凡備王之顧問應對者</span><br/>
<span class='tline' id='l68' data-llen='1564:1587'>孰非直諒多聞之士哉君子學道則愛人小人學道則</span><br/>
<span class='tline' id='l69' data-llen='1587:1610'>易使學問日新職業日修而王亦中心無為日見正事</span><br/>
<span class='tline' id='l70' data-llen='1610:1636'><a onclick="displayPageImage('KR1d0008', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1636:1659'>而聞正言也其餘凡係於宿衛之兵者則大司馬教之</span><br/>
<span class='tline' id='l72' data-llen='1659:1683'>太僕正之司𨽻令之師氏帥之内外相統而彼此相持</span><br/>
<span class='tline' id='l73' data-llen='1683:1706'>雖名為兵而不聞有一武夫悍卒放慢詭譎之人得以</span><br/>
<span class='tline' id='l74' data-llen='1706:1729'>厠迹於其間者每觀成王之季吕伋掌虎賁之士非有</span><br/>
<span class='tline' id='l75' data-llen='1729:1752'>宰臣之命則吕伋不敢以擅發召公雖得以制命非有</span><br/>
<span class='tline' id='l76' data-llen='1752:1775'>二諸侯將命以往則召公亦不敢以專行不惟内外相</span><br/>
<span class='tline' id='l77' data-llen='1775:1798'>制而内之夾階戺而立堂垂執劉鉞而止戈刃者則又</span><br/>
<span class='tline' id='l78' data-llen='1798:1821'>無非冠冕士大夫是故春秋之際雖以僭竊之楚而環</span><br/>
<span class='tline' id='l79' data-llen='1821:1847'><a onclick="displayPageImage('KR1d0008', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1847:1870'>列之尹太師猶得以掌之是猶有太宰統宫正宫伯之</span><br/>
<span class='tline' id='l81' data-llen='1870:1893'>意區區之曹荷戈與殳猶有賢者如候人之詩是徳行</span><br/>
<span class='tline' id='l82' data-llen='1893:1916'>道藝猶未有愧於宫正宫伯之所掌也乃若西漢之興</span><br/>
<span class='tline' id='l83' data-llen='1916:1939'>雖祖周人之故意而定内外之制然已駁雜而不純矣</span><br/>
<span class='tline' id='l84' data-llen='1939:1963'>雖然漢猶古也不惟南北軍𨽻於三公而衛尉光禄勲</span><br/>
<span class='tline' id='l85' data-llen='1963:1986'>皆屬於丞相御史光禄勲嵗以四科考第郎從官凡更</span><br/>
<span class='tline' id='l86' data-llen='1986:2009'>直執㦸内謹門禁外充車騎者無非以經明行修者為</span><br/>
<span class='tline' id='l87' data-llen='2009:2032'>之故當時諸吕之亂滕公除宫左右執㦸不肯去代王</span><br/>
<span class='tline' id='l88' data-llen='2032:2058'><a onclick="displayPageImage('KR1d0008', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2058:2081'>入未央宫謁者執㦸衛端門不得入其效亦略可觀矣</span><br/>
<span class='tline' id='l90' data-llen='2081:2104'>自武帝使世家富人犯令而入朝者皆得補郎而郎選</span><br/>
<span class='tline' id='l91' data-llen='2104:2128'>於是始衰自期門羽林佽飛之屬反𨽻於光禄勲以為</span><br/>
<span class='tline' id='l92' data-llen='2128:2151'>天子私人而兵衛於是始變自宣帝又發羽林孤兒佽</span><br/>
<span class='tline' id='l93' data-llen='2151:2174'>飛射士征西羌而禁衛始紛紛輕出光武以來其制益</span><br/>
<span class='tline' id='l94' data-llen='2174:2197'>壞矣京師止置北軍而八校之兵併為五營南軍不復</span><br/>
<span class='tline' id='l95' data-llen='2197:2220'>有焉中衛不掌京輔士卒城門不置屯兵郡國罷材官</span><br/>
<span class='tline' id='l96' data-llen='2220:2243'>車騎之屯而衛尉不間更戌之士於是北軍分為宦官</span><br/>
<span class='tline' id='l97' data-llen='2243:2269'><a onclick="displayPageImage('KR1d0008', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2269:2292'>所領竇武誅宦官雖召㑹北軍五校士數千人未㡬即</span><br/>
<span class='tline' id='l99' data-llen='2292:2315'>散降王甫外既不足以制内而内之所存者又未嘗教</span><br/>
<span class='tline' id='l100' data-llen='2315:2338'>之使知義焉魏普而降光禄勲不復居禁中士大夫不</span><br/>
<span class='tline' id='l101' data-llen='2338:2361'>復與宫衛直閤帶刀變生肘腋唐興置左右金吾衛將</span><br/>
<span class='tline' id='l102' data-llen='2361:2384'>軍掌宫中及京師之巡警烽堠凡翊衛及外府佽飛畨</span><br/>
<span class='tline' id='l103' data-llen='2384:2407'>上者皆屬焉而文武於是判然兩塗徳宗之世權移近</span><br/>
<span class='tline' id='l104' data-llen='2407:2430'>習宦官握禁兵而廢立在其手矣反覆魏普李唐之亂</span><br/>
<span class='tline' id='l105' data-llen='2430:2453'>參觀兩漢之盛衰吾然後知周官之制不可廢有宫正</span><br/>
<span class='tline' id='l106' data-llen='2453:2479'><a onclick="displayPageImage('KR1d0008', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2479:2503'>宫伯矣不可以無虎賁有虎賁矣不可無司𨽻有宫正</span><br/>
<span class='tline' id='l108' data-llen='2503:2527'>宫伯與夫虎賁司𨽻之屬矣又不可無太宰以兼統之</span><br/>
<span class='tline' id='l109' data-llen='2527:2544'>　　　奉養<span class='krp-note'>論飲膳酒醬供帳/</span></span><br/>
<span class='tline' id='l110' data-llen='2544:2567'>或問膳夫而下主食飲膳羞之味甸師而下主禽獸魚</span><br/>
<span class='tline' id='l111' data-llen='2567:2590'>鼈之獻酒正而下主酒漿醯醢之物宫人而下主官舎</span><br/>
<span class='tline' id='l112' data-llen='2590:2613'>幕幄供帳之儀至於醫師之中又有食醫一官眡羮醬</span><br/>
<span class='tline' id='l113' data-llen='2613:2636'>食飲之齊均鹹酸辛苦之和㑹牛羊犬豕魚鴈之宜毎</span><br/>
<span class='tline' id='l114' data-llen='2636:2659'>一官而數人分焉一人而數事萃焉太宰緫之又皆一</span><br/>
<span class='tline' id='l115' data-llen='2659:2685'><a onclick="displayPageImage('KR1d0008', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2685:2708'>切不㑹矣豈使之厲民以自養邪何其厚口體之奉而</span><br/>
<span class='tline' id='l117' data-llen='2708:2731'>侈飲食服御之供也曰存我則蒼生可厚自安則國家</span><br/>
<span class='tline' id='l118' data-llen='2731:2754'>可保人主之於天下緫萬變財萬物而養萬民智慮以</span><br/>
<span class='tline' id='l119' data-llen='2754:2777'>治之非受天下之備物則不足以養其知仁厚以安之</span><br/>
<span class='tline' id='l120' data-llen='2777:2800'>非享天下之備味則不足以養其仁徳音以化之非兼</span><br/>
<span class='tline' id='l121' data-llen='2800:2823'>天下之備産則不足以養其徳使其氣體衰而不充精</span><br/>
<span class='tline' id='l122' data-llen='2823:2846'>神耗而不行則四肢不享於安適而耳目不足於聰明</span><br/>
<span class='tline' id='l123' data-llen='2846:2869'>是以太宰之佐王將與之講論治道而經理邦國則内</span><br/>
<span class='tline' id='l124' data-llen='2869:2895'><a onclick="displayPageImage('KR1d0008', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2895:2918'>必有以養其心外必有以養其身以一人而治四海則</span><br/>
<span class='tline' id='l126' data-llen='2918:2941'>必以四海而奉一人若夫奉養有節而交於萬物有道</span><br/>
<span class='tline' id='l127' data-llen='2941:2964'>則自有九式存焉奢侈非所慮也故自飲食膳羞而言</span><br/>
<span class='tline' id='l128' data-llen='2964:2987'>之則膳夫掌其名數無大過不及之失節庖人令其禽</span><br/>
<span class='tline' id='l129' data-llen='2987:3010'>獸無腥臊膻香之失宜内饔掌内外饔掌外無割烹煎</span><br/>
<span class='tline' id='l130' data-llen='3010:3033'>和之不備烹人掌給水火無美惡新舊之不謹甸師又</span><br/>
<span class='tline' id='l131' data-llen='3033:3056'>以薪蒸而從於外内饗獸人䱷人鼈人腊人又以鳥獸</span><br/>
<span class='tline' id='l132' data-llen='3056:3079'>魚鼈而入於庖人辨四時所宜之物而順其調養察五</span><br/>
<span class='tline' id='l133' data-llen='3079:3105'><a onclick="displayPageImage('KR1d0008', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3105:3128'>行之有餘不足而助其休廢凡可以均平其氣體而衛</span><br/>
<span class='tline' id='l135' data-llen='3128:3151'>䕶其生理者總之於膳夫不敢㑹也自酒漿醯醢而言</span><br/>
<span class='tline' id='l136' data-llen='3151:3174'>之醯人王舉則共醯物六十甕醢人王舉則共醢實六</span><br/>
<span class='tline' id='l137' data-llen='3174:3197'>十甕漿人共王之六飲酒人共王之三酒以至賔客之</span><br/>
<span class='tline' id='l138' data-llen='3197:3220'>禮酒酒正共之王之燕飲酒酒正又共之凡所以祀鬼</span><br/>
<span class='tline' id='l139' data-llen='3220:3243'>神而待賔客充饗禮而共燕飲者總之於酒正不敢㑹</span><br/>
<span class='tline' id='l140' data-llen='3243:3266'>也自宫舎幕幄供帳而言之其在内也六寢以致其安</span><br/>
<span class='tline' id='l141' data-llen='3266:3289'>埽除以致其潔執燭以致其明爐炭以致其温帷幕幄</span><br/>
<span class='tline' id='l142' data-llen='3289:3315'><a onclick="displayPageImage('KR1d0008', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3315:3338'>帟以致其賁飾其在外也車宫則仰轅以為門壇壝宫</span><br/>
<span class='tline' id='l144' data-llen='3338:3361'>則列㦸以表門廡宫則共人以為門梐枑再重之説大</span><br/>
<span class='tline' id='l145' data-llen='3361:3384'>次小次之張凡燕寢之居㑹同之舎所以壯威儀而肅</span><br/>
<span class='tline' id='l146' data-llen='3384:3407'>供御者總之於宫人不敢不盡其飭也蓋宮舎幕帟帳</span><br/>
<span class='tline' id='l147' data-llen='3407:3430'>御所以養王之外而酒醬醯醢食飲膳羞所以養王之</span><br/>
<span class='tline' id='l148' data-llen='3430:3453'>内内之養其於食飲膳羞則尤致其詳焉切嘗論之王</span><br/>
<span class='tline' id='l149' data-llen='3453:3476'>日一舉一太牢也朔月加食一等則二太牢也齋之日</span><br/>
<span class='tline' id='l150' data-llen='3476:3499'>三舉則三太牢也蓋朔之聴政勞於常日於是而有加</span><br/>
<span class='tline' id='l151' data-llen='3499:3525'><a onclick="displayPageImage('KR1d0008', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3525:3548'>於常食祭祀將以致精眀之徳自强於禮而交於鬼神</span><br/>
<span class='tline' id='l153' data-llen='3548:3571'>不可以不備其養於是而又有加於朔食所任愈重所</span><br/>
<span class='tline' id='l154' data-llen='3571:3594'>治愈大則其所養愈加厚誠以天下國家之本在身有</span><br/>
<span class='tline' id='l155' data-llen='3594:3617'>堯舜禹湯文武之身而後有堯舜禹湯文武之功業也</span><br/>
<span class='tline' id='l156' data-llen='3617:3640'>反覆膳夫一官其所以養至尊而助氣體之愛者一何</span><br/>
<span class='tline' id='l157' data-llen='3640:3663'>其至也必品嘗食乃食所以謹其節必侑徹以樂所以</span><br/>
<span class='tline' id='l158' data-llen='3663:3686'>導其和必奉膳而賛祭所以起其敬必受祭僕司士之</span><br/>
<span class='tline' id='l159' data-llen='3686:3709'>福與摯所以養其徳惟其然也是以居移其氣養移其</span><br/>
<span class='tline' id='l160' data-llen='3709:3735'><a onclick="displayPageImage('KR1d0008', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3735:3758'>體君父尊安心廣體胖耳目聰明血氣和平疾疢不作</span><br/>
<span class='tline' id='l162' data-llen='3758:3781'>而民命國脉不失其所恃此太宰保護養成之本非深</span><br/>
<span class='tline' id='l163' data-llen='3781:3804'>於性命之理而明於理亂安危之原者不能首慮及此</span><br/>
<span class='tline' id='l164' data-llen='3804:3827'>也自漢以來失周公之意逺矣文帝以敦朴為天下先</span><br/>
<span class='tline' id='l165' data-llen='3827:3850'>宫室苑囿車騎服御無所増益可也而何至身衣弋綈</span><br/>
<span class='tline' id='l166' data-llen='3850:3873'>足履革舄夫人衣不曵地帷帳無文繡而集書囊為殿</span><br/>
<span class='tline' id='l167' data-llen='3873:3896'>帷耶是非有供帳服御以養其外如掌次掌客之職也</span><br/>
<span class='tline' id='l168' data-llen='3896:3920'>梁武帝斷禁魚肉牲牢不殺食惟糲飯㑹同惟菜𬞞變</span><br/>
<span class='tline' id='l169' data-llen='3920:3947'><a onclick="displayPageImage('KR1d0008', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3947:3971'>一𤓰為數十種治一菜為數十味甚者日止一食羣臣</span><br/>
<span class='tline' id='l171' data-llen='3971:3994'>曲宴未嘗奏樂而臺城之辱竟以不食而斃是非有日</span><br/>
<span class='tline' id='l172' data-llen='3994:4017'>飲膳羞以養其内如膳夫以下漿人以上之職也夫先</span><br/>
<span class='tline' id='l173' data-llen='4017:4040'>王之所以自奉惟喪荒札瘥則減膳徹樂敬天之變而</span><br/>
<span class='tline' id='l174' data-llen='4040:4063'>與民同其憂其餘則未嘗過自貶薄蓋將以吾身為天</span><br/>
<span class='tline' id='l175' data-llen='4063:4086'>下本而何至蕭然自敝其形神若此邪莫貴於天子莫</span><br/>
<span class='tline' id='l176' data-llen='4086:4109'>富於四海夫豈不足以奉一人而所以利天下者顧豈</span><br/>
<span class='tline' id='l177' data-llen='4109:4132'>在於計口腹四體之區區邪勞心者治人勞力者治於</span><br/>
<span class='tline' id='l178' data-llen='4132:4159'><a onclick="displayPageImage('KR1d0008', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4159:4182'>人治於人者食人此固天下之通義而克勤於邦克儉</span><br/>
<span class='tline' id='l180' data-llen='4182:4205'>於家家固不可以施諸邦也夫使殫財以華其居盡美</span><br/>
<span class='tline' id='l181' data-llen='4205:4228'>以飭其躬窮五味以爽其口此固失萬物之性至於肥</span><br/>
<span class='tline' id='l182' data-llen='4228:4251'>甘不足養於口聲音不足養於耳采色不足視於目而</span><br/>
<span class='tline' id='l183' data-llen='4251:4274'>便嬖不足使令於前則亦非所以為自厚其生也自待</span><br/>
<span class='tline' id='l184' data-llen='4274:4297'>於菲薄而自敝於多事曰吾將以節儉化天下儒者又</span><br/>
<span class='tline' id='l185' data-llen='4297:4320'>從而助之不知人之和氣沖然而甚微泊乎其易危知</span><br/>
<span class='tline' id='l186' data-llen='4320:4343'>用而不知養吾身之不存而天下將誰與安哉需之象</span><br/>
<span class='tline' id='l187' data-llen='4343:4370'><a onclick="displayPageImage('KR1d0008', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4370:4393'>曰君子以飲食宴樂頤之象曰君子以慎言語節飲食</span><br/>
<span class='tline' id='l189' data-llen='4393:4416'>飲食可節也而不可廢也天官一官吾固知謂自有九</span><br/>
<span class='tline' id='l190' data-llen='4416:4439'>式者存何慮其不節邪玩易之象反覆膳夫以下之職</span><br/>
<span class='tline' id='l191' data-llen='4439:4462'>事務以所養保毓沖粹使身安而道隆當是時也將不</span><br/>
<span class='tline' id='l192' data-llen='4462:4480'>獨一身之肥而已也天地萬物實有賴焉</span><br/>
<span class='tline' id='l193' data-llen='4480:4497'>　　　祭享<span class='krp-note'>論祭祀燕享忠厚/</span></span><br/>
<span class='tline' id='l194' data-llen='4497:4520'>或問太僕相王燕飲之法而獻主者何以屬膳夫鬱人</span><br/>
<span class='tline' id='l195' data-llen='4520:4543'>鬯人和鬱鬯而實八尊者何以屬酒正司尊彛掌六尊</span><br/>
<span class='tline' id='l196' data-llen='4543:4570'><a onclick="displayPageImage('KR1d0008', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4570:4593'>六彛之位而朝事饋食之籩豆何以屬天官而為籩人</span><br/>
<span class='tline' id='l198' data-llen='4593:4616'>大司徒掌六郷六遂之土地而藉田千里何以在天官</span><br/>
<span class='tline' id='l199' data-llen='4616:4639'>而有甸師以至外饔之割烹酒正之酒醴此皆主王之</span><br/>
<span class='tline' id='l200' data-llen='4639:4662'>飲食而享士庻子享耆老孤子亦何以例責之使共邪</span><br/>
<span class='tline' id='l201' data-llen='4662:4685'>曰先王之於祭祀賔客至嚴且重特設春官以掌之矣</span><br/>
<span class='tline' id='l202' data-llen='4685:4708'>以為未足而互見於三百六十官之中合職聨事不可</span><br/>
<span class='tline' id='l203' data-llen='4708:4731'>槩舉缺然不舉其事者蓋寡至於義相從而類相聚者</span><br/>
<span class='tline' id='l204' data-llen='4731:4754'>則亦不得不聚至於一官如有膳夫之食飲膳羞甸師</span><br/>
<span class='tline' id='l205' data-llen='4754:4781'><a onclick="displayPageImage('KR1d0008', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4781:4804'>之果蓏薪蒸酒正之酒漿籩人醢人之醯醢均之為飲</span><br/>
<span class='tline' id='l207' data-llen='4804:4827'>食耳事既連於彼則勢不容不散於此此數事之所以</span><br/>
<span class='tline' id='l208' data-llen='4827:4850'>盡屬於膳夫以下也若夫敬上帝孝鬼神懐羣臣而恤</span><br/>
<span class='tline' id='l209' data-llen='4850:4873'>老幼考其事而推見其忠厚之意則深有可論者矣先</span><br/>
<span class='tline' id='l210' data-llen='4873:4896'>王之敬上帝非徒以自敬蓋將教民敬也孝宗廟非徒</span><br/>
<span class='tline' id='l211' data-llen='4896:4919'>以自孝蓋將教民孝也燕羣臣享士庶子享耆老孤子</span><br/>
<span class='tline' id='l212' data-llen='4919:4942'>非徒以自為忠厚亦將以教民忠厚也自武王克商之</span><br/>
<span class='tline' id='l213' data-llen='4942:4965'>後歸馬放牛示天下不復用然後上自朝廷下至道路</span><br/>
<span class='tline' id='l214' data-llen='4965:4992'><a onclick="displayPageImage('KR1d0008', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4992:5015'>州巷蒐狩軍旅而孝悌禮樂之道無不逹焉故祀明堂</span><br/>
<span class='tline' id='l216' data-llen='5015:5038'>而民知孝朝覲然後諸侯知所以臣耕籍然後諸侯知</span><br/>
<span class='tline' id='l217' data-llen='5038:5061'>所以敬食三老五更於太學袒而割牲執醬執爵然後</span><br/>
<span class='tline' id='l218' data-llen='5061:5084'>諸侯知所以悌成王周公繼之此意亦有加焉夫四海</span><br/>
<span class='tline' id='l219' data-llen='5084:5107'>之内各以其職來祭非不可以備水陸之産也而千畆</span><br/>
<span class='tline' id='l220' data-llen='5107:5130'>之籍三推之禮必親耕以為祭以為弗自致焉則猶不</span><br/>
<span class='tline' id='l221' data-llen='5130:5153'>祭也不惟齊盛而果蓏蕭茅之屬無非使甸師共之以</span><br/>
<span class='tline' id='l222' data-llen='5153:5176'>明其為自致之物外既盡物則内因以盡忠以此率天</span><br/>
<span class='tline' id='l223' data-llen='5176:5203'><a onclick="displayPageImage('KR1d0008', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5203:5226'>下則耕者養者知觀而起敬起弟非復有不耕而祭無</span><br/>
<span class='tline' id='l225' data-llen='5226:5249'>誠者人鬼之異趨死生存亡之殊塗非不可以出乎仁</span><br/>
<span class='tline' id='l226' data-llen='5249:5272'>智之兩間也其餘庖人則必共祭祀之好羞凡祭先王</span><br/>
<span class='tline' id='l227' data-llen='5272:5295'>先公之日必思其所嗜而羞其所好其於籩人醢人必</span><br/>
<span class='tline' id='l228' data-llen='5295:5318'>有朝事之籩豆薦麷蕡韭菹之數以致其盛而象其朝</span><br/>
<span class='tline' id='l229' data-llen='5318:5341'>時之所進而饋食之籩豆薦棗栗葵菹之類以偹其細</span><br/>
<span class='tline' id='l230' data-llen='5341:5364'>而象其食時之所進其於烹人鹽人大羮之外必共鉶</span><br/>
<span class='tline' id='l231' data-llen='5364:5387'>羮苦鹽之外必共散鹽不敢一於質而無文其於酒正</span><br/>
<span class='tline' id='l232' data-llen='5387:5414'><a onclick="displayPageImage('KR1d0008', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5414:5438'>明水之外必加五齊𤣥酒之外必加三酒不敢一於神</span><br/>
<span class='tline' id='l234' data-llen='5438:5461'>而廢人事死如事生事亡如事存以此示天下則凡為</span><br/>
<span class='tline' id='l235' data-llen='5461:5484'>人子者謹終追逺而民徳皆歸於厚非復有致死而為</span><br/>
<span class='tline' id='l236' data-llen='5484:5507'>不仁者燕羣臣嘉賔所以恩之也享士庶子所以任之</span><br/>
<span class='tline' id='l237' data-llen='5507:5530'>也享耆老孤子所以報之也然分大嚴而情不接僕僕</span><br/>
<span class='tline' id='l238' data-llen='5530:5553'>亟拜則非所以為養君子之道也膳夫為獻主則無降</span><br/>
<span class='tline' id='l239' data-llen='5553:5576'>階再拜受爵之勞而有廩人繼粟庖人繼肉之恩矣禮</span><br/>
<span class='tline' id='l240' data-llen='5576:5599'>太迫則懽不洽賔主百拜而禮酒止於三行則非所以</span><br/>
<span class='tline' id='l241' data-llen='5599:5626'><a onclick="displayPageImage('KR1d0008', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5626:5649'>使之醉酒而飽徳也共其酒而無酌數則盡其情而極</span><br/>
<span class='tline' id='l243' data-llen='5649:5672'>其懽未醉而威儀抑抑既醉而威儀怭怭矣夫外嚴於</span><br/>
<span class='tline' id='l244' data-llen='5672:5695'>分而内則懐之以恩生蒙其力而死則恤其老幼仁之</span><br/>
<span class='tline' id='l245' data-llen='5695:5718'>至義之盡也以此率天下則民篤於恩意而敬老慈幼</span><br/>
<span class='tline' id='l246' data-llen='5718:5741'>非復有不近人情而背義忘本者矣嗟夫人同此心也</span><br/>
<span class='tline' id='l247' data-llen='5741:5764'>心同此理也闗節脉理實相通而相應故上老老則民</span><br/>
<span class='tline' id='l248' data-llen='5764:5787'>興孝上恤孤而民不倍上尊賢而民勸善親親以睦友</span><br/>
<span class='tline' id='l249' data-llen='5787:5810'>賢不棄不遺故舊則民徳歸厚郊祀后稷以配天宗祀</span><br/>
<span class='tline' id='l250' data-llen='5810:5837'><a onclick="displayPageImage('KR1d0008', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5837:5860'>文王於明堂以配上帝則四海之内各以其職來祭由</span><br/>
<span class='tline' id='l252' data-llen='5860:5883'>此言之飲膳非細事也烹庖薪蒸非賤役而酒漿醯醢</span><br/>
<span class='tline' id='l253' data-llen='5883:5906'>非㣲物也膳夫以奉王王以事上帝鬼神燕羣臣嘉賔</span><br/>
<span class='tline' id='l254' data-llen='5906:5929'>耆老孤幼推其有餘之養以興起其孝敬之心故治國</span><br/>
<span class='tline' id='l255' data-llen='5929:5952'>如示諸掌者必在於明郊社禘嘗之禮義而忠臣嘉賔</span><br/>
<span class='tline' id='l256' data-llen='5952:5975'>得盡其心者亦自夫既飲食之又幣帛以將之之餘也</span><br/>
<span class='tline' id='l257' data-llen='5975:5998'>誰謂其為不急之務而不可以不嚴且重乎自此意不</span><br/>
<span class='tline' id='l258' data-llen='5998:6021'>存而先王之官日為無用耕籍之官廢則郊社之義缺</span><br/>
<span class='tline' id='l259' data-llen='6021:6048'><a onclick="displayPageImage('KR1d0008', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6048:6071'>三望而不郊者有之矣酒漿醯醢之官廢則宗廟之禮</span><br/>
<span class='tline' id='l261' data-llen='6071:6094'>虧去告朔之餼羊者有之矣膳夫不為獻主則亟饋未</span><br/>
<span class='tline' id='l262' data-llen='6094:6117'>免犬馬之畜君臣之恩意薄矣邦國不享老幼則四百</span><br/>
<span class='tline' id='l263' data-llen='6117:6140'>甲子未免泥塗之辱老成之典型墜矣上之人既無敬</span><br/>
<span class='tline' id='l264' data-llen='6140:6163'>老慈幼之意無歡欣交接之情若是而欲天下國家之</span><br/>
<span class='tline' id='l265' data-llen='6163:6186'>治人民風俗之厚成王周公之所難也且成王周公之</span><br/>
<span class='tline' id='l266' data-llen='6186:6209'>事不惟其敬上帝孝鬼神懐羣臣而恤老幼有以曲盡</span><br/>
<span class='tline' id='l267' data-llen='6209:6232'>乎人情而感動乎人心也八蜡之祭雖猫虎有功於人</span><br/>
<span class='tline' id='l268' data-llen='6232:6259'><a onclick="displayPageImage('KR1d0008', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6259:6282'>猶不忘報焉況其所當孝敬者乎至尊既祭之末不敢</span><br/>
<span class='tline' id='l270' data-llen='6282:6305'>忘至賤之卑雖煇胞翟閽猶不敢不及焉況親愛如羣</span><br/>
<span class='tline' id='l271' data-llen='6305:6328'>臣乎瘖聾跛躃斷者侏儒猶皆有常職以食乎上況於</span><br/>
<span class='tline' id='l272' data-llen='6328:6351'>死政之老與其孤乎學者誠於此而求之則先王孝敬</span><br/>
<span class='tline' id='l273' data-llen='6351:6374'>之誠忠厚之意所以曲盡乎人情而感動乎人心如膳</span><br/>
<span class='tline' id='l274' data-llen='6374:6388'>夫以下數事又皆其所當為者</span><br/>
<span class='tline' id='l275' data-llen='6388:6391'>　</span><br/>
<span class='tline' id='l276' data-llen='6391:6401'>　太平經國書卷八</span><br/>
</p>
<p><br/>
</p>
  </div>
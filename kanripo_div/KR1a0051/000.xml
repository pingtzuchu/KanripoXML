<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0051', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:195'>欽定四庫全書　　　　　經部一</span>
<span class='tline' id='l9' data-llen='195:211'>　易通　　　　　　　　　易類</span>
<span class='tline' id='l10' data-llen='211:217'>　　提要</span>
<span class='tline' id='l11' data-llen='217:243'>　　　　<span class='krp-note'>臣/</span>等謹案易通六卷宋趙以夫撰以夫字用</span>
<span class='tline' id='l12' data-llen='243:266'>　　　　父宋宗室子居于長樂登嘉定十年進士厯</span>
<span class='tline' id='l13' data-llen='266:289'>　　　　官資政殿學士閩書稱以夫著易通莆田黄</span>
<span class='tline' id='l14' data-llen='289:312'>　　　　績相與上下其論則是書實績所參定以夫</span>
<span class='tline' id='l15' data-llen='312:335'>　　　　自序皆自稱臣末有不敢自秘將以進于上</span>
<span class='tline' id='l16' data-llen='335:361'><a onclick="displayPageImage('KR1a0051', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　庶幾仰禆聖學緝熈之萬一云云則擬進之</span>
<span class='tline' id='l18' data-llen='384:407'>　　　　本也胡一桂云易通六卷或問類例圖象朱</span>
<span class='tline' id='l19' data-llen='407:430'>　　　　彞尊經義考曰宋志十卷又注曰聚樂堂書</span>
<span class='tline' id='l20' data-llen='430:453'>　　　　目作六卷葢宋志連或問類例圖象言之聚</span>
<span class='tline' id='l21' data-llen='453:476'>　　　　樂堂本則惟有易通此本亦止六卷而無或</span>
<span class='tline' id='l22' data-llen='476:499'>　　　　問類例圖象其自靜樂堂本傳寫歟其書大</span>
<span class='tline' id='l23' data-llen='499:522'>　　　　旨在以不易變易二義明人事動靜之準故</span>
<span class='tline' id='l24' data-llen='522:545'>　　　　其説曰奇偶七八也交重九六也卦畫七八</span>
<span class='tline' id='l25' data-llen='545:571'><a onclick="displayPageImage('KR1a0051', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:594'>　　　　不易也爻畫九六變易也卦雖不易而中有</span>
<span class='tline' id='l27' data-llen='594:617'>　　　　變易是謂之亨爻雖變易而中有不易是謂</span>
<span class='tline' id='l28' data-llen='617:640'>　　　　之貞洪範占用二貞悔貞即靜也悔即動也</span>
<span class='tline' id='l29' data-llen='640:663'>　　　　故靜吉動凶則勿用動吉靜凶則不處動靜</span>
<span class='tline' id='l30' data-llen='663:686'>　　　　皆吉則隨遇而皆可動靜皆凶則無所逃于</span>
<span class='tline' id='l31' data-llen='686:709'>　　　　天地之間于聖人作易之旨可謂深切著明</span>
<span class='tline' id='l32' data-llen='709:727'>　　　　矣乾隆四十二年二月恭校上</span>
<span class='tline' id='l33' data-llen='727:759'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l34' data-llen='759:785'><a onclick="displayPageImage('KR1a0051', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='785:810'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l37' data-llen='829:855'><a onclick="displayPageImage('KR1a0051', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l38' data-llen='855:860'>易通序</span>
<span class='tline' id='l39' data-llen='860:883'>易變易也而有所謂不易者存天地之大萬物之多要</span>
<span class='tline' id='l40' data-llen='883:906'>不過乎動静兩端而已一動一静造化之所以周流而</span>
<span class='tline' id='l41' data-llen='906:929'>无窮也卦六十四文王彖之首以元亨利貞之文爻三</span>
<span class='tline' id='l42' data-llen='929:952'>百八十四周公繫之緫以用九用六之說夫竒耦七八</span>
<span class='tline' id='l43' data-llen='952:975'>也交重九六也卦畫七八不易也爻書九六變易也卦</span>
<span class='tline' id='l44' data-llen='975:998'>雖不易而中有變易是之謂亨爻雖變易而中有不易</span>
<span class='tline' id='l45' data-llen='998:1021'>是之謂貞聖人作易所以盡天地萬物之理而示人以</span>
<span class='tline' id='l46' data-llen='1021:1047'><a onclick="displayPageImage('KR1a0051', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l47' data-llen='1047:1070'>趨吉避凶之方孰有外於亨貞者乎洪範占用二貞悔</span>
<span class='tline' id='l48' data-llen='1070:1093'>貞郎静也悔郎動也故静吉而動凶則勿用動吉而静</span>
<span class='tline' id='l49' data-llen='1093:1116'>凶則不處動静皆吉則隨遇而皆可動静皆凶則無所</span>
<span class='tline' id='l50' data-llen='1116:1139'>逃於天地之間此聖人所以樂天知命而不憂也臣幼</span>
<span class='tline' id='l51' data-llen='1139:1162'>學之年受易於師渉閲三紀猶憒如也辛丑居閒盡置</span>
<span class='tline' id='l52' data-llen='1162:1185'>傳註觀象玩辭豁然悟曰吾夫子之心其文王周公之</span>
<span class='tline' id='l53' data-llen='1185:1208'>心乎何所言無毫髪之殊也文王既沒文不在兹乎甚</span>
<span class='tline' id='l54' data-llen='1208:1231'>矣吾衰也乆矣吾不復夢見周公夫子之歎蓋歎易也</span>
<span class='tline' id='l55' data-llen='1231:1257'><a onclick="displayPageImage('KR1a0051', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l56' data-llen='1257:1280'>又曰下學而上達知我者其天乎是當時群弟子已未</span>
<span class='tline' id='l57' data-llen='1280:1303'>足以知聖人矣臣生後夫子千七百餘載豈敢自異於</span>
<span class='tline' id='l58' data-llen='1303:1326'>儒先以為獨能探三聖人作易之㣲㫖第以參稽卦爻</span>
<span class='tline' id='l59' data-llen='1326:1349'>徃來俱通如是而亨貞如是而悔吝如是而吉凶无咎</span>
<span class='tline' id='l60' data-llen='1349:1372'>若象若數理無不合此臣所以自信其愚也丙午之夏</span>
<span class='tline' id='l61' data-llen='1372:1395'>書成名之曰易通不敢自祕将以進于上庶㡬仰禆聖</span>
<span class='tline' id='l62' data-llen='1395:1409'>學緝熈之萬一云臣以夫謹序</span>
</p>
<p>
</p>
  </div>
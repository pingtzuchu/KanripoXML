<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0066', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　易象義卷十三　　　　　宋　丁易東　撰</span>
<span class='tline' id='l10' data-llen='210:216'>文言𫝊</span>
<span class='tline' id='l11' data-llen='216:239'>　文言申乾坤彖象之言以文之故曰文言而餘卦亦</span>
<span class='tline' id='l12' data-llen='239:264'>　可以例推云　按朱子本義文言𫝊在繋辭𫝊之後</span>
<span class='tline' id='l13' data-llen='264:287'>　今以繫辭雜引諸卦爻辭而文言専論乾坤彖象恐</span>
<span class='tline' id='l14' data-llen='287:308'>　不合在繫辭後故從馮氏本繼於象𫝊下云</span>
<span class='tline' id='l15' data-llen='308:331'>元者善之長也亨者嘉之㑹也利者義之和也貞者事</span>
<span class='tline' id='l16' data-llen='331:357'><a onclick="displayPageImage('KR1a0066', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='357:380'>之幹也君子體仁足以長人嘉㑹足以合禮利物足以</span>
<span class='tline' id='l18' data-llen='380:403'>和義貞固足以幹事君子行此四徳者故曰乾元亨利</span>
<span class='tline' id='l19' data-llen='403:406'>貞</span>
<span class='tline' id='l20' data-llen='406:429'>　此一節本穆姜釋随元亨利貞之言夫子取之以釋</span>
<span class='tline' id='l21' data-llen='429:452'>　乾微易數字耳乾之四徳即人之四端也元為仁亨</span>
<span class='tline' id='l22' data-llen='452:475'>　為禮利為義貞為智元者生理之始即乾之仁為善</span>
<span class='tline' id='l23' data-llen='475:498'>　之長也亨者生理之通即乾之禮有嘉之所會也利</span>
<span class='tline' id='l24' data-llen='498:521'>　者生理之遂即乾之義各得其宜而和者也貞者生</span>
<span class='tline' id='l25' data-llen='521:547'><a onclick="displayPageImage('KR1a0066', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='547:570'>　理之固即乾之智萬事以之而為幹也貞者正固也</span>
<span class='tline' id='l27' data-llen='570:593'>　正固為智者知是非則正知斯弗去則固也幹楨幹</span>
<span class='tline' id='l28' data-llen='593:616'>　也君子法乾之元仁以長人仁者人也元為萬善之</span>
<span class='tline' id='l29' data-llen='616:639'>　長足以長人也法乾之亨而嘉㑹以合禮觀㑹通以</span>
<span class='tline' id='l30' data-llen='639:662'>　行其典禮也法乾之利物而和義使物物各得其宜</span>
<span class='tline' id='l31' data-llen='662:685'>　也法乾之貞固而幹事不為事物之所奪也如此則</span>
<span class='tline' id='l32' data-llen='685:708'>　君子即乾矣故曰乾元亨利貞乾元亨利貞猶言性</span>
<span class='tline' id='l33' data-llen='708:731'>　仁義禮智也以四徳配四時則元者下卦之乾也三</span>
<span class='tline' id='l34' data-llen='731:757'><a onclick="displayPageImage('KR1a0066', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='757:780'>　陽之泰春也亨者上卦之乾也六陽之乾夏也利者</span>
<span class='tline' id='l36' data-llen='780:803'>　下乾之變也三隂之否秋也貞者上乾之變也六隂</span>
<span class='tline' id='l37' data-llen='803:826'>　之坤冬也　或謂元亨利貞乃不變之占今取利貞</span>
<span class='tline' id='l38' data-llen='826:849'>　為變可乎曰乾之一卦諸卦之所自生固以本體之</span>
<span class='tline' id='l39' data-llen='849:855'>　能包也</span>
<span class='tline' id='l40' data-llen='855:878'>初九曰潛龍勿用何謂也子曰龍徳而隠者也不易乎</span>
<span class='tline' id='l41' data-llen='878:901'>世不成乎名遯世无悶不見是而无悶樂則行之憂則</span>
<span class='tline' id='l42' data-llen='901:914'>違之確乎其不可拔潛龍也</span>
<span class='tline' id='l43' data-llen='914:940'><a onclick="displayPageImage('KR1a0066', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='940:963'>　初以潛龍為象不為世之易不隨他變也不自成其</span>
<span class='tline' id='l45' data-llen='963:986'>　名不欲自顯也不為世所易故遯世无悶不成乎名</span>
<span class='tline' id='l46' data-llen='986:1009'>　故不見是而无悶樂則行之行已志也憂則違之不</span>
<span class='tline' id='l47' data-llen='1009:1032'>　為世與名也纔易於世纔成乎名憂隨之矣確乎不</span>
<span class='tline' id='l48' data-llen='1032:1055'>　可拔然後足以為潛龍也夫子解周公之小象如此</span>
<span class='tline' id='l49' data-llen='1055:1078'>　　或曰以象言之初變為姤乾之一世卦也當世之</span>
<span class='tline' id='l50' data-llen='1078:1101'>　初而勿用不易乎世也二多譽成名也初則不成乎</span>
<span class='tline' id='l51' data-llen='1101:1124'>　名也初之四成兊説遯世无悶也二動則為遯二為</span>
<span class='tline' id='l52' data-llen='1124:1150'><a onclick="displayPageImage('KR1a0066', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1150:1173'>　中二動為庸近比乎二所謂依乎中庸遯世不見知</span>
<span class='tline' id='l54' data-llen='1173:1196'>　而不悔也初動則不當位四成離離為見離當位而</span>
<span class='tline' id='l55' data-llen='1196:1219'>　初不當位必為離所非不見是而无悶也往而為兊</span>
<span class='tline' id='l56' data-llen='1219:1242'>　説樂則行之也離有㐲坎坎憂既伏憂則違之也巽</span>
<span class='tline' id='l57' data-llen='1242:1265'>　木在下為根確乎不可拔也此因象立辭者也夫子</span>
<span class='tline' id='l58' data-llen='1265:1288'>　雖以義言其合于象如此　按文王周公之辭取象</span>
<span class='tline' id='l59' data-llen='1288:1312'>　可也夫子文言不過以義理𤼵明之雖以象推之亦</span>
<span class='tline' id='l60' data-llen='1312:1335'>　可以通恐成牽合傅㑹而失之鑿耳但余此書為明</span>
<span class='tline' id='l61' data-llen='1335:1361'><a onclick="displayPageImage('KR1a0066', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1361:1384'>　象設故可以象求者亦不敢遺特取其備以免後學</span>
<span class='tline' id='l63' data-llen='1384:1403'>　之探索非膠于象也學者詳之後皆倣此</span>
<span class='tline' id='l64' data-llen='1403:1426'>九二曰見龍在田利見大人何謂也子曰龍徳而正中</span>
<span class='tline' id='l65' data-llen='1426:1449'>者也庸言之信庸行之謹閑邪存其誠善世而不伐徳</span>
<span class='tline' id='l66' data-llen='1449:1467'>博而化易曰見龍在田利見大人君徳也</span>
<span class='tline' id='l67' data-llen='1467:1490'>　龍徳正中正中猶言適當其中也九二未可言正故</span>
<span class='tline' id='l68' data-llen='1490:1513'>　也庸者中之用二動則中之用行矣位隂不正故當</span>
<span class='tline' id='l69' data-llen='1513:1536'>　閑邪爻陽則實故能存誠善世不伐以其在田則與</span>
<span class='tline' id='l70' data-llen='1536:1562'><a onclick="displayPageImage('KR1a0066', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1562:1585'>　世接故也徳博而化人利見之也　或曰以象言之</span>
<span class='tline' id='l72' data-llen='1585:1608'>　動則互巽伏震為聲庸言之信也震又為行庸行之</span>
<span class='tline' id='l73' data-llen='1608:1631'>　謹也初已動二又動則成艮艮為止閑邪也伏坎坎</span>
<span class='tline' id='l74' data-llen='1631:1654'>　孚維心亨存誠也乾之二世變為同人善世也二動</span>
<span class='tline' id='l75' data-llen='1654:1677'>　則不欲其多譽不伐也人利見二化也又荀九家以</span>
<span class='tline' id='l76' data-llen='1677:1683'>　乾為言</span>
<span class='tline' id='l77' data-llen='1683:1706'>九三曰君子終日乾乾夕惕若厲无咎何謂也子曰君</span>
<span class='tline' id='l78' data-llen='1706:1729'>子進徳修業忠信所以進徳也修辭立其誠所以居業</span>
<span class='tline' id='l79' data-llen='1729:1755'><a onclick="displayPageImage('KR1a0066', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1755:1778'>也知至至之可與幾也知終終之可與存義也是故居</span>
<span class='tline' id='l81' data-llen='1778:1801'>上位而不驕在下位而不憂故乾乾因其時而惕雖危</span>
<span class='tline' id='l82' data-llen='1801:1806'>无咎矣</span>
<span class='tline' id='l83' data-llen='1806:1829'>　終日乾乾而夕惕若則何為哉進徳修業而已忠信</span>
<span class='tline' id='l84' data-llen='1829:1852'>　所以進徳修辭立誠所以居業釋君子也知徳之可</span>
<span class='tline' id='l85' data-llen='1852:1875'>　至則至之知業之可終則終之至謂至乾之五終謂</span>
<span class='tline' id='l86' data-llen='1875:1898'>　終乾之三也可以與幾徳由微而著也可與存義可</span>
<span class='tline' id='l87' data-llen='1898:1921'>　止則止其當止也居上位而不驕在下體之上也在</span>
<span class='tline' id='l88' data-llen='1921:1947'><a onclick="displayPageImage('KR1a0066', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1947:1970'>　下位而不憂在上體之下也不驕不憂故危无咎也</span>
<span class='tline' id='l90' data-llen='1970:1993'>　九三但知有徳不知有位者也　或曰以象言之自</span>
<span class='tline' id='l91' data-llen='1993:2016'>　初至三成下乾進徳也初至三動下體成坤坤為事</span>
<span class='tline' id='l92' data-llen='2016:2039'>　又三動互巽為行事修業也動有伏坎維心亨忠信</span>
<span class='tline' id='l93' data-llen='2039:2062'>　與誠也動又成兊為口修辭也變成互離離明有知</span>
<span class='tline' id='l94' data-llen='2062:2068'>　之之象</span>
<span class='tline' id='l95' data-llen='2068:2091'>九四曰或躍在淵无咎何謂也子曰上下无常非為邪</span>
<span class='tline' id='l96' data-llen='2091:2114'>也進退无恒非離羣也君子進徳修業欲及時也故无</span>
<span class='tline' id='l97' data-llen='2114:2140'><a onclick="displayPageImage('KR1a0066', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2140:2143'>咎</span>
<span class='tline' id='l99' data-llen='2143:2166'>　九四或躍在淵於時可進可退于徳業則惟有進修</span>
<span class='tline' id='l100' data-llen='2166:2189'>　而已四動之五進而上也或躍也動而之初退而下</span>
<span class='tline' id='l101' data-llen='2189:2212'>　也在淵也上下无常非為邪也九四不當位或疑為</span>
<span class='tline' id='l102' data-llen='2212:2235'>　邪然動則得正非為邪也進退无恒非離羣也羣謂</span>
<span class='tline' id='l103' data-llen='2235:2258'>　羣陽也進而之上非離下之羣也退而之下非離上</span>
<span class='tline' id='l104' data-llen='2258:2281'>　之羣也君子進徳修業欲及時而已欲及時隨時變</span>
<span class='tline' id='l105' data-llen='2281:2304'>　易以從道也如此故无咎也九四近五而應下故有</span>
<span class='tline' id='l106' data-llen='2304:2330'><a onclick="displayPageImage('KR1a0066', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2330:2353'>　此義　或曰以象言之變巽為進退亦為事乾本體</span>
<span class='tline' id='l108' data-llen='2353:2363'>　為徳巽伏震為恒</span>
<span class='tline' id='l109' data-llen='2363:2386'>九五曰飛龍在天利見大人何謂也子曰同聲相應同</span>
<span class='tline' id='l110' data-llen='2386:2409'>氣相求水流濕火就燥雲從龍風從虎聖人作而萬物</span>
<span class='tline' id='l111' data-llen='2409:2430'>覩本乎天者親上本乎地者親下則各從其類也</span>
<span class='tline' id='l112' data-llen='2430:2453'>　此言天下之利見于聖人也大凡天地之間同聲同</span>
<span class='tline' id='l113' data-llen='2453:2476'>　氣同類者莫不各以類相感聖人作而萬物覩盖聖</span>
<span class='tline' id='l114' data-llen='2476:2499'>　人能盡人物之性所以皆利見之　或曰以象言之</span>
<span class='tline' id='l115' data-llen='2499:2525'><a onclick="displayPageImage('KR1a0066', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2525:2548'>　同聲相應雷風相薄也五變之二則二互巽下有伏</span>
<span class='tline' id='l117' data-llen='2548:2571'>　震同聲相應也同氣相求山澤通氣也二變之五則</span>
<span class='tline' id='l118' data-llen='2571:2594'>　五互兊又有伏艮同氣相求也二五變成離各有伏</span>
<span class='tline' id='l119' data-llen='2594:2617'>　坎五之二水潤下以坎流坎下坎為溝瀆水流濕也</span>
<span class='tline' id='l120' data-llen='2617:2640'>　二之五火炎上以離向離上離為乾卦火就燥也五</span>
<span class='tline' id='l121' data-llen='2640:2663'>　變則有伏坎為雲二變則互有伏震為龍五之二雲</span>
<span class='tline' id='l122' data-llen='2663:2686'>　從龍也五變互兊為虎二變互巽為風二之五風從</span>
<span class='tline' id='l123' data-llen='2686:2709'>　虎也聖人作九五飛龍也萬物覩二利見五也二變</span>
<span class='tline' id='l124' data-llen='2709:2735'><a onclick="displayPageImage('KR1a0066', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2735:2758'>　互巽巽屬木天三所生本乎天也故木向上長二之</span>
<span class='tline' id='l126' data-llen='2758:2781'>　五親上也五變互兊兊屬金地四所生本乎地也故</span>
<span class='tline' id='l127' data-llen='2781:2804'>　金向下沉五之二親下也親上親下各從其類聖人</span>
<span class='tline' id='l128' data-llen='2804:2827'>　作萬物覩萬物謂萬有一千五百二十䇿惟乾九五</span>
<span class='tline' id='l129' data-llen='2827:2850'>　三十六䇿得天位所以利見之也此節反復推明以</span>
<span class='tline' id='l130' data-llen='2850:2858'>　類相從之義</span>
<span class='tline' id='l131' data-llen='2858:2881'>上九曰亢龍有悔何謂也子曰貴而无位髙而无民賢</span>
<span class='tline' id='l132' data-llen='2881:2897'>人在下位而无輔是以動而有悔也</span>
<span class='tline' id='l133' data-llen='2897:2923'><a onclick="displayPageImage('KR1a0066', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2923:2946'>　上九當已亢之位動則有悔若以象言則九陽貴也</span>
<span class='tline' id='l135' data-llen='2946:2969'>　居上位不當位貴而无位也上位髙也无應則為无</span>
<span class='tline' id='l136' data-llen='2969:2992'>　民髙而无民也賢人在下位九三剛正之賢在下卦</span>
<span class='tline' id='l137' data-llen='2992:3015'>　而非正應則上无輔是以動而有悔不動其庶幾乎</span>
<span class='tline' id='l138' data-llen='3015:3038'>　　或曰以象言之動則成兊兊為毁折故曰動而有</span>
<span class='tline' id='l139' data-llen='3038:3042'>　悔</span>
<span class='tline' id='l140' data-llen='3042:3065'>潛龍勿用下也見龍在田時舍也終日乾乾行事也或</span>
<span class='tline' id='l141' data-llen='3065:3088'>躍在淵自試也飛龍在天上治也亢龍有悔窮之災也</span>
<span class='tline' id='l142' data-llen='3088:3114'><a onclick="displayPageImage('KR1a0066', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3114:3124'>乾元用九天下治也</span>
<span class='tline' id='l144' data-llen='3124:3147'>　此専以人事論乾也潛龍勿用身在下也見龍在田</span>
<span class='tline' id='l145' data-llen='3147:3170'>　時舍也非常居也終日乾乾行事進徳修業也或躍</span>
<span class='tline' id='l146' data-llen='3170:3193'>　在淵進退自疑故自試也飛龍在天在上而為治也</span>
<span class='tline' id='l147' data-llen='3193:3216'>　亢龍有悔位窮于上陽窮于九故為災也用九雖不</span>
<span class='tline' id='l148' data-llen='3216:3239'>　可為首有天徳焉天下治也　或曰以象言之舍猶</span>
<span class='tline' id='l149' data-llen='3239:3261'>　次舍之舍二連初動則伏艮止三動互巽為行事</span>
<span class='tline' id='l150' data-llen='3261:3284'>潛龍勿用陽氣潛蔵見龍在田天下文明終日乾乾與</span>
<span class='tline' id='l151' data-llen='3284:3310'><a onclick="displayPageImage('KR1a0066', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3310:3333'>時偕行或躍在淵乾道乃革飛龍在天乃位乎天徳亢</span>
<span class='tline' id='l153' data-llen='3333:3350'>龍有悔與時偕極乾元用九乃見天則</span>
<span class='tline' id='l154' data-llen='3350:3373'>　此以天道明乾也潛龍勿用陽氣潛蔵隠伏于下也</span>
<span class='tline' id='l155' data-llen='3373:3396'>　見龍在田天下文明則著見矣終日乾乾與時偕行</span>
<span class='tline' id='l156' data-llen='3396:3419'>　下乾體成可行則行也或躍在淵乾道乃革革下而</span>
<span class='tline' id='l157' data-llen='3419:3442'>　進上也飛龍在天乃位乎天徳以九居五徳與位宜</span>
<span class='tline' id='l158' data-llen='3442:3465'>　也亢龍有悔與時偕極上乾已極可止則止也乾元</span>
<span class='tline' id='l159' data-llen='3465:3488'>　用九乃見天則剛而不過乃天則也　或曰以象言</span>
<span class='tline' id='l160' data-llen='3488:3514'><a onclick="displayPageImage('KR1a0066', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3514:3537'>　之初有伏震故陽氣潛蔵二爻變離故曰文明四變</span>
<span class='tline' id='l162' data-llen='3537:3553'>　互體先兊後離澤中有火有革義</span>
<span class='tline' id='l163' data-llen='3553:3576'>乾元者始而亨者也利貞者性情也乾始能以羙利利</span>
<span class='tline' id='l164' data-llen='3576:3599'>天下不言所利大矣哉大哉乾乎剛健中正純粹精也</span>
<span class='tline' id='l165' data-llen='3599:3623'>六爻𤼵揮旁通情也時乘六龍以御天也雲行雨施天</span>
<span class='tline' id='l166' data-llen='3623:3628'>下平也</span>
<span class='tline' id='l167' data-llen='3628:3651'>　再明元亨利貞也上文作四徳解此則作兩截解與</span>
<span class='tline' id='l168' data-llen='3651:3674'>　彖意同始而亨也以亨解乾元則所亨者元以始而</span>
<span class='tline' id='l169' data-llen='3674:3701'><a onclick="displayPageImage('KR1a0066', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3701:3724'>　亨也利貞者性情也收歛歸蔵乃見性情之實也卦</span>
<span class='tline' id='l171' data-llen='3724:3747'>　為性爻為情乾元能以羙利利天下矣不指言所利</span>
<span class='tline' id='l172' data-llen='3747:3770'>　之事則所利大矣若坤言利牝馬屯言利建侯則所</span>
<span class='tline' id='l173' data-llen='3770:3793'>　利未大也大矣哉已歎矣大哉乾乎申歎之也剛以</span>
<span class='tline' id='l174' data-llen='3793:3816'>　質言健以性言中正以爻位言美九五也純粹精純</span>
<span class='tline' id='l175' data-llen='3816:3839'>　則不雜于隂柔粹則不雜于邪惡盖剛健中正之至</span>
<span class='tline' id='l176' data-llen='3839:3863'>　極而精者又純粹之至精也六爻𤼵揮旁通情也六</span>
<span class='tline' id='l177' data-llen='3863:3886'>　爻本體六陽也旁通則旁通于諸卦者也六十四卦</span>
<span class='tline' id='l178' data-llen='3886:3913'><a onclick="displayPageImage('KR1a0066', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3913:3936'>　皆乾之旁通也時乘六龍以御天雲行雨施天下平</span>
<span class='tline' id='l180' data-llen='3936:3959'>　申彖辭也天下平即萬國寧也　或曰旁通互對詳</span>
<span class='tline' id='l181' data-llen='3959:3965'>　見統論</span>
<span class='tline' id='l182' data-llen='3965:3988'>君子以成徳為行日可見之行也潛之為言也隠而未</span>
<span class='tline' id='l183' data-llen='3988:4002'>見行而未成是以君子弗用也</span>
<span class='tline' id='l184' data-llen='4002:4025'>　此再贊初九也以九二之見對潛言之君子以成徳</span>
<span class='tline' id='l185' data-llen='4025:4048'>　為行日可見之行也此指九二之利見也潛之為言</span>
<span class='tline' id='l186' data-llen='4048:4071'>　也之下正釋初九謂潛則不然矣隠而未見行而未</span>
<span class='tline' id='l187' data-llen='4071:4098'><a onclick="displayPageImage('KR1a0066', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4098:4121'>　成其可用哉　或曰以象言之二變成離則可見初</span>
<span class='tline' id='l189' data-llen='4121:4144'>　隠而未見巽隠而離未見也雖伏震為行而乾體未</span>
<span class='tline' id='l190' data-llen='4144:4167'>　成也是以君子弗用也言初之與二不同也聖人雖</span>
<span class='tline' id='l191' data-llen='4167:4185'>　本不拘象以言然以象求之无不合也</span>
<span class='tline' id='l192' data-llen='4185:4208'>君子學以聚之問以辨之寛以居之仁以行之易曰見</span>
<span class='tline' id='l193' data-llen='4208:4220'>龍在田利見大人君徳也</span>
<span class='tline' id='l194' data-llen='4220:4243'>　此再贊九二大人之徳其義易明學聚問辨致知之</span>
<span class='tline' id='l195' data-llen='4243:4267'>　事寛居仁行力行之事學問寛居積於中者仁行𤼵</span>
<span class='tline' id='l196' data-llen='4267:4294'><a onclick="displayPageImage('KR1a0066', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4294:4317'>　於外者位雖在下而君人之徳已著矣　或曰以象</span>
<span class='tline' id='l198' data-llen='4317:4340'>　言之二動為離學聚問辨文明之象寛以居之離畫</span>
<span class='tline' id='l199' data-llen='4340:4356'>　中虗之象仁以行之乾元之象也</span>
<span class='tline' id='l200' data-llen='4356:4379'>九三重剛而不中上不在天下不在田故乾乾因其時</span>
<span class='tline' id='l201' data-llen='4379:4388'>而惕雖危无咎矣</span>
<span class='tline' id='l202' data-llen='4388:4411'>　九三介上下乾之間重剛也居下體之上不中也上</span>
<span class='tline' id='l203' data-llen='4411:4434'>　不在天不在五也下不在田不在二也故乾乾因其</span>
<span class='tline' id='l204' data-llen='4434:4457'>　時而惕時謂終日與夕也惟乾乾而惕雖危而无咎</span>
<span class='tline' id='l205' data-llen='4457:4484'><a onclick="displayPageImage('KR1a0066', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4484:4488'>　矣</span>
<span class='tline' id='l207' data-llen='4488:4511'>九四重剛而不中上不在天下不在田中不在人故或</span>
<span class='tline' id='l208' data-llen='4511:4523'>之或之者疑之也故无咎</span>
<span class='tline' id='l209' data-llen='4523:4546'>　九四亦介上下乾之間重剛也不中謂在上體之下</span>
<span class='tline' id='l210' data-llen='4546:4569'>　也上不在天不在五也下不在田不在二也中不在</span>
<span class='tline' id='l211' data-llen='4569:4592'>　人不在三也近五應初進退无常故或之或之者有</span>
<span class='tline' id='l212' data-llen='4592:4615'>　疑故也進退不果能無疑乎惟其疑而自試故无咎</span>
<span class='tline' id='l213' data-llen='4615:4638'>夫大人者與天地合其徳與日月合其明與四時合其</span>
<span class='tline' id='l214' data-llen='4638:4665'><a onclick="displayPageImage('KR1a0066', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4665:4688'>序與鬼神合其吉凶先天而天弗違後天而奉天時天</span>
<span class='tline' id='l216' data-llen='4688:4703'>且弗違而况于人乎况于鬼神乎</span>
<span class='tline' id='l217' data-llen='4703:4726'>　此再贊九五之大人也與天地合其徳以存于中者</span>
<span class='tline' id='l218' data-llen='4726:4749'>　言之與日月合其明以著于外者言之與四時合其</span>
<span class='tline' id='l219' data-llen='4749:4772'>　序以徳化之運言之與鬼神合其吉凶以治化之迹</span>
<span class='tline' id='l220' data-llen='4772:4795'>　言之先天弗違天與聖人合也後天奉時聖人與天</span>
<span class='tline' id='l221' data-llen='4795:4818'>　合也天人鬼神一理而已其能違乎　或曰以象言</span>
<span class='tline' id='l222' data-llen='4818:4841'>　之與天合徳謂居五也與地合徳謂應二也與日月</span>
<span class='tline' id='l223' data-llen='4841:4868'><a onclick="displayPageImage('KR1a0066', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4868:4891'>　合其明謂五變之二成離伏坎也與四時合其序謂</span>
<span class='tline' id='l225' data-llen='4891:4914'>　五變之二則五有互兊二有伏震併上坎離謂四時</span>
<span class='tline' id='l226' data-llen='4914:4937'>　也與鬼神合其吉凶謂五陽為神二隂為鬼也先天</span>
<span class='tline' id='l227' data-llen='4937:4960'>　而天弗違謂二居乾五之先而應乎五後天而奉天</span>
<span class='tline' id='l228' data-llen='4960:4976'>　時謂五居乾二之後而應乎二也</span>
<span class='tline' id='l229' data-llen='4976:4999'>亢之為言也知進而不知退知存而不知亡知得而不</span>
<span class='tline' id='l230' data-llen='4999:5022'>知喪其惟聖人乎知進退存亡而不失其正者其唯聖</span>
<span class='tline' id='l231' data-llen='5022:5026'>人乎</span>
<span class='tline' id='l232' data-llen='5026:5053'><a onclick="displayPageImage('KR1a0066', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5053:5076'>　此再論上九也進已過于五不能退而應三知進而</span>
<span class='tline' id='l234' data-llen='5076:5099'>　不知退也九雖尚存将變而六知存而不知亡也上</span>
<span class='tline' id='l235' data-llen='5099:5122'>　雖有九變則喪九知得而不知䘮也所以然者以九</span>
<span class='tline' id='l236' data-llen='5122:5145'>　居上爻不當位失其正也知進退存亡而不失其正</span>
<span class='tline' id='l237' data-llen='5145:5168'>　者其唯聖人乎聖人則知窮則變變則通通則久也</span>
<span class='tline' id='l238' data-llen='5168:5191'>　　或曰以象言之九變而六陽變而隂陽為進隂為</span>
<span class='tline' id='l239' data-llen='5191:5214'>　退乾将變坤故有䘮亡之象或謂其唯聖人以下言</span>
<span class='tline' id='l240' data-llen='5214:5237'>　用九也盖用九无首而吉乃知進退存亡而不失其</span>
<span class='tline' id='l241' data-llen='5237:5264'><a onclick="displayPageImage('KR1a0066', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5264:5278'>　正者亦通但不可以例坤卦</span>
<span class='tline' id='l243' data-llen='5278:5301'>坤至柔而動也剛至静而徳方後得主而有常含萬物</span>
<span class='tline' id='l244' data-llen='5301:5316'>而化光坤道其順乎承天而時行</span>
<span class='tline' id='l245' data-llen='5316:5339'>　此申釋彖之辭至柔至靜以坤之牝言坤之本體動</span>
<span class='tline' id='l246' data-llen='5339:5362'>　而剛方以坤之馬言以順承天也乾動直而有靜専</span>
<span class='tline' id='l247' data-llen='5362:5385'>　坤静翕而有動闢也後得主而有常後順得常也含</span>
<span class='tline' id='l248' data-llen='5385:5409'>　萬物而化光含𢎞光大也含萬物而化其形者隂含</span>
<span class='tline' id='l249' data-llen='5409:5432'>　陽故也坤道其順乎至柔至順也承天而時行動以</span>
<span class='tline' id='l250' data-llen='5432:5459'><a onclick="displayPageImage('KR1a0066', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5459:5468'>　剛而能承乾也</span>
<span class='tline' id='l252' data-llen='5468:5491'>積善之家必有餘慶積不善之家必有餘殃臣弑其君</span>
<span class='tline' id='l253' data-llen='5491:5514'>子弑其父非一朝一夕之故其所由來者漸矣由辨之</span>
<span class='tline' id='l254' data-llen='5514:5531'>不早辨也易曰履霜堅氷至蓋言順也</span>
<span class='tline' id='l255' data-llen='5531:5554'>　履霜而至于堅氷非一朝一夕之積其所由來漸矣</span>
<span class='tline' id='l256' data-llen='5554:5577'>　謂由一隂之生至于六隂則乾體消矣所貴于早辨</span>
<span class='tline' id='l257' data-llen='5577:5600'>　之也易曰履霜堅氷至盖言順也順其不善積而至</span>
<span class='tline' id='l258' data-llen='5600:5623'>　于是也同一坤順順乎陽則為承天之徳順乎隂則</span>
<span class='tline' id='l259' data-llen='5623:5650'><a onclick="displayPageImage('KR1a0066', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5650:5673'>　為逆亂之幾也　或曰以象言之君父乾也臣子坤</span>
<span class='tline' id='l261' data-llen='5673:5696'>　也陽善也自復而積至于乾矣姤隂雖生而陽居大</span>
<span class='tline' id='l262' data-llen='5696:5719'>　夏餘慶也隂不善也自姤而積至于坤矣復陽雖生</span>
<span class='tline' id='l263' data-llen='5719:5742'>　而堅氷方至餘殃也善不善之積皆由微而至著以</span>
<span class='tline' id='l264' data-llen='5742:5752'>　至于有餘慶殃矣</span>
<span class='tline' id='l265' data-llen='5752:5775'>直其正也方其義也君子敬以直内義以方外敬義立</span>
<span class='tline' id='l266' data-llen='5775:5796'>而徳不孤直方大不習无不利則不疑其所行也</span>
<span class='tline' id='l267' data-llen='5796:5819'>　二中正而在内卦敬以直内也二應乎五五乃外卦</span>
<span class='tline' id='l268' data-llen='5819:5846'><a onclick="displayPageImage('KR1a0066', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5846:5869'>　義以方外也直言内方言外詳見爻辭敬以直内以</span>
<span class='tline' id='l270' data-llen='5869:5892'>　敬而為中心之主直也義以方外以義而為制事之</span>
<span class='tline' id='l271' data-llen='5892:5915'>　冝方也敬義立而徳不孤大也耦畫有敬義夾持不</span>
<span class='tline' id='l272' data-llen='5915:5938'>　孤之象不疑其所行則不習无不利矣　或曰以象</span>
<span class='tline' id='l273' data-llen='5938:5961'>　言之動互震伏巽震為行巽為不果震見巽伏則果</span>
<span class='tline' id='l274' data-llen='5961:5984'>　于行而不疑矣曰三以震伏㢲為行而不果此以震</span>
<span class='tline' id='l275' data-llen='5984:6007'>　伏㢲為行而不疑何也曰此惟變所適不可為典要</span>
<span class='tline' id='l276' data-llen='6007:6012'>　者也</span>
<span class='tline' id='l277' data-llen='6012:6039'><a onclick="displayPageImage('KR1a0066', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6039:6062'>隂雖有美含之以從王事弗敢成也地道也妻道也臣</span>
<span class='tline' id='l279' data-llen='6062:6075'>道也地道无成而代有終也</span>
<span class='tline' id='l280' data-llen='6075:6098'>　美謂章也隂雖有此成章之美然含之以從王事弗</span>
<span class='tline' id='l281' data-llen='6098:6121'>　敢自居成功也乾天而坤地乾夫而坤妻乾君而坤</span>
<span class='tline' id='l282' data-llen='6121:6144'>　臣故坤不敢成也地道不居其成功代乎乾而有終</span>
<span class='tline' id='l283' data-llen='6144:6167'>　妻終夫之事臣終君之事也不言子者臣子一也乾</span>
<span class='tline' id='l284' data-llen='6167:6189'>　為始坤為終坤卦所以多言利貞而少言元亨也</span>
<span class='tline' id='l285' data-llen='6189:6212'>天地變化草木蕃天地閉賢人隠易曰括囊无咎无譽</span>
<span class='tline' id='l286' data-llen='6212:6239'><a onclick="displayPageImage('KR1a0066', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6239:6245'>葢言謹也</span>
<span class='tline' id='l288' data-llen='6245:6268'>　天地交泰則變化而草木亦蕃天地否則賢人亦隠</span>
<span class='tline' id='l289' data-llen='6268:6291'>　六四變則下成否體况四隂為處否之後乎　或曰</span>
<span class='tline' id='l290' data-llen='6291:6314'>　以象言之四變震為蕃鮮重坤闔户閉也四動互體</span>
<span class='tline' id='l291' data-llen='6314:6323'>　有坎坎為隠伏</span>
<span class='tline' id='l292' data-llen='6323:6346'>君子黄中通理正位居體美在其中而暢于四支發于</span>
<span class='tline' id='l293' data-llen='6346:6354'>事業美之至也</span>
<span class='tline' id='l294' data-llen='6354:6377'>　此釋六五黄裳之義黄中正位美在其中皆以黄言</span>
<span class='tline' id='l295' data-llen='6377:6404'><a onclick="displayPageImage('KR1a0066', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6404:6427'>　通理居體暢于四肢皆以裳言君子在中有如是之</span>
<span class='tline' id='l297' data-llen='6427:6451'>　美故𤼵于外亦有如是之美所謂誠則形形則著所</span>
<span class='tline' id='l298' data-llen='6451:6475'>　性根于心施于四體和順積于中英華𤼵于外也此</span>
<span class='tline' id='l299' data-llen='6475:6498'>　所以為美之至歟　或曰以象言之黄中通理謂五</span>
<span class='tline' id='l300' data-llen='6498:6521'>　之二則坎維心亨通于理也位得正而居坤上體之</span>
<span class='tline' id='l301' data-llen='6521:6544'>　中美在其中矣五動成艮手也二動成震足也暢于</span>
<span class='tline' id='l302' data-llen='6544:6562'>　四肢也二動伏㢲為事𤼵于事業也</span>
<span class='tline' id='l303' data-llen='6562:6585'>隂疑于陽必戰為其嫌于无陽也故稱龍焉猶未離其</span>
<span class='tline' id='l304' data-llen='6585:6612'><a onclick="displayPageImage('KR1a0066', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6612:6636'>類也故稱血焉夫𤣥黄者天地之雜也天𤣥而地黄</span>
<span class='tline' id='l306' data-llen='6636:6659'>　隂盛而至于上六成坤矣坤建亥之月下有伏乾故</span>
<span class='tline' id='l307' data-llen='6659:6682'>　疑于陽所以敢與陽戰也六隂已極恐成无陽故稱</span>
<span class='tline' id='l308' data-llen='6682:6705'>　龍焉猶未離隂類故稱血焉二氣交感精為陽而血</span>
<span class='tline' id='l309' data-llen='6705:6729'>　為隂也先儒謂陽始于東北故色𤣥隂始于西南故</span>
<span class='tline' id='l310' data-llen='6729:6754'>　色黄𤣥黄隂陽之雜故曰其血𤣥黄也　或曰剥于</span>
<span class='tline' id='l311' data-llen='6754:6777'>　上而復于下震為龍復之初九納庚子子坎位坎為</span>
<span class='tline' id='l312' data-llen='6777:6787'>　血震又為𤣥黄</span>
<span class='tline' id='l313' data-llen='6787:6814'><a onclick="displayPageImage('KR1a0066', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6814:6817'>　</span>
<span class='tline' id='l315' data-llen='6817:6820'>　</span>
<span class='tline' id='l316' data-llen='6820:6823'>　</span>
<span class='tline' id='l317' data-llen='6823:6826'>　</span>
<span class='tline' id='l318' data-llen='6826:6829'>　</span>
<span class='tline' id='l319' data-llen='6829:6832'>　</span>
<span class='tline' id='l320' data-llen='6832:6835'>　</span>
<span class='tline' id='l321' data-llen='6835:6838'>　</span>
<span class='tline' id='l322' data-llen='6838:6865'><a onclick="displayPageImage('KR1a0066', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6865:6868'>　</span>
<span class='tline' id='l324' data-llen='6868:6871'>　</span>
<span class='tline' id='l325' data-llen='6871:6874'>　</span>
<span class='tline' id='l326' data-llen='6874:6877'>　</span>
<span class='tline' id='l327' data-llen='6877:6880'>　</span>
<span class='tline' id='l328' data-llen='6880:6883'>　</span>
<span class='tline' id='l329' data-llen='6883:6886'>　</span>
<span class='tline' id='l330' data-llen='6886:6895'>　易象義卷十三</span>
</p>
<p>
</p>
  </div>
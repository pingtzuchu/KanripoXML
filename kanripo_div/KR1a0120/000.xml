<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0120', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部一</span><br/>
<span class='tline' id='l9' data-llen='197:214'>　周易稗疏　　　　　　　易𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:244'>　　　　<span class='krp-note'>臣/</span>等謹案周易稗疏四卷附考異一卷</span><br/>
<span class='tline' id='l12' data-llen='244:267'>　　　國朝王夫之撰夫之字而辳號薑齋漢陽人前</span><br/>
<span class='tline' id='l13' data-llen='267:290'>　　　　明舉人是編乃其讀易之時隨筆劄記故每</span><br/>
<span class='tline' id='l14' data-llen='290:313'>　　　　條但舉經文數字標目不全載經文又遇有</span><br/>
<span class='tline' id='l15' data-llen='313:336'>　　　　疑義乃為考辨故不逐卦逐爻一一盡為之</span><br/>
<span class='tline' id='l16' data-llen='336:362'><a onclick="displayPageImage('KR1a0120', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　　　　說大㫖不信陳摶之學亦不信京房之術于</span><br/>
<span class='tline' id='l18' data-llen='385:408'>　　　　先天諸圖緯書襍說皆排之甚力而亦不空</span><br/>
<span class='tline' id='l19' data-llen='408:431'>　　　　談元妙附合老莊之㫖故言必徵實義必切</span><br/>
<span class='tline' id='l20' data-llen='431:454'>　　　　理于近時說易之家為最有根據其中如解</span><br/>
<span class='tline' id='l21' data-llen='454:477'>　　　　訟卦鞶帶云帶無鞶名鞶者鞶纓車飾也帶</span><br/>
<span class='tline' id='l22' data-llen='477:500'>　　　　所以繫佩繸及芾者考左傳后之鞶鑑杜預</span><br/>
<span class='tline' id='l23' data-llen='500:523'>　　　　訓鞶為帶說文鞶字許慎亦注為大帶安得</span><br/>
<span class='tline' id='l24' data-llen='523:546'>　　　　曰帶無鞶名又何天之衢梁武帝解何為荷</span><br/>
<span class='tline' id='l25' data-llen='546:572'><a onclick="displayPageImage('KR1a0120', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>　　　　見于經典釋文夫之雖亦以為負荷之義乃</span><br/>
<span class='tline' id='l27' data-llen='595:618'>　　　　引莊子負雲氣為證而不援梁武之說亦偶</span><br/>
<span class='tline' id='l28' data-llen='618:642'>　　　　然失考至于舊井無禽訓禽為𫉬尤不免于</span><br/>
<span class='tline' id='l29' data-llen='642:665'>　　　　穿鑿附㑹然如引禮人君至命士黄裳下士</span><br/>
<span class='tline' id='l30' data-llen='665:688'>　　　　襍裳以證黄裳之美引左傳班馬證乗馬班</span><br/>
<span class='tline' id='l31' data-llen='688:711'>　　　　如當讀乗為去聲引兵法前左下後右高證</span><br/>
<span class='tline' id='l32' data-llen='711:734'>　　　　師左次與論帝乙非紂父王用亨于西山非</span><br/>
<span class='tline' id='l33' data-llen='734:757'>　　　　文王以及臨之八月復之七日易之逆數河</span><br/>
<span class='tline' id='l34' data-llen='757:783'><a onclick="displayPageImage('KR1a0120', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:806'>　　　　圖蓍䇿之辨皆具有條理卷帙雖少固不失</span><br/>
<span class='tline' id='l36' data-llen='806:829'>　　　　為徵實之學焉乾隆四十六年十月恭校上</span><br/>
<span class='tline' id='l37' data-llen='829:861'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l38' data-llen='861:885'>　　　　　　　總　校　官<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0120', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周易稗疏卷二</span><br/>
<span class='tline' id='l10' data-llen='198:218'>　　　　　　　　　　　　漢陽王夫之撰</span><br/>
<span class='tline' id='l11' data-llen='218:223'>　下經</span><br/>
<span class='tline' id='l12' data-llen='223:246'>咸其腓　腓在脛上股下或行或止一聽於股而不自</span><br/>
<span class='tline' id='l13' data-llen='246:269'>動此近驗之身而灼知之者舊説云腓欲行則先動欲</span><br/>
<span class='tline' id='l14' data-llen='269:292'>行者心也先動者股也腓豈欲行又豈先動者乎六二</span><br/>
<span class='tline' id='l15' data-llen='292:315'>本静爻又為艮體無先動之象故曰凶居吉能静而不</span><br/>
<span class='tline' id='l16' data-llen='315:341'><a onclick="displayPageImage('KR1a0120', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:364'>自動則雖凶居而亦吉凶字自連居字為句猶言處危</span><br/>
<span class='tline' id='l18' data-llen='364:382'>而象曰順不害言能順乎股也舊説失之</span><br/>
<span class='tline' id='l19' data-llen='382:405'>滕口説也　舊説滕與騰通按騰者駿馬趨驤之謂使</span><br/>
<span class='tline' id='l20' data-llen='405:428'>口説如之則亦卓絶之偉論矣滕字从水水涌出曰滕</span><br/>
<span class='tline' id='l21' data-llen='428:451'>叔繡之封以為國名者地近汶水洑流坌涌不擇地而</span><br/>
<span class='tline' id='l22' data-llen='451:474'>汜濫故地以滕名此云滕口説者乃聞感即應無所擇</span><br/>
<span class='tline' id='l23' data-llen='474:494'>而務口給所謂波濤之口也不當作騰驤之騰</span><br/>
<span class='tline' id='l24' data-llen='494:517'>錫馬蕃庶晝日三接　錫義有二有自上賜下者如春</span><br/>
<span class='tline' id='l25' data-llen='517:543'><a onclick="displayPageImage('KR1a0120', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>秋來錫公命是也有自下獻上者如書九江納錫大龜</span><br/>
<span class='tline' id='l27' data-llen='566:589'>是也天子既有以康諸侯矣用是而諸侯皆效順以修</span><br/>
<span class='tline' id='l28' data-llen='589:613'>職貢馬者享禮之庭實也三隂連𩔖以進莫不來享故</span><br/>
<span class='tline' id='l29' data-llen='613:636'>其馬蕃庶而天子勤於晋接以嘉受之三接者三隂皆</span><br/>
<span class='tline' id='l30' data-llen='636:659'>接也王接諸侯之禮凡三等在殷則爵三等公也侯也</span><br/>
<span class='tline' id='l31' data-llen='659:677'>子也在周則同姓異姓庶姓也舊釋未明</span><br/>
<span class='tline' id='l32' data-llen='677:700'>愁如　王母　愁音鋤侯反釋作憂者乃六朝以後之</span><br/>
<span class='tline' id='l33' data-llen='700:723'>字義古音子油反鄉飲酒義秋之為言愁也愁堅固也</span><br/>
<span class='tline' id='l34' data-llen='723:749'><a onclick="displayPageImage('KR1a0120', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='749:772'>二與五正應晉之尤篤者故曰愁如王母舊以為天子</span><br/>
<span class='tline' id='l36' data-llen='772:795'>之母古無此稱王之為言大也王母大母也生謂之王</span><br/>
<span class='tline' id='l37' data-llen='795:812'>父母没謂之祖妣隂居尊位大母之象</span><br/>
<span class='tline' id='l38' data-llen='812:835'>嗃嗃嘻嘻　嘻嘻舊以為嬉笑之嬉嘻乃歎聲本無嬉</span><br/>
<span class='tline' id='l39' data-llen='835:858'>義而九三以剛居剛亦無戲渝柔諧之象按嗃嗃嘻嘻</span><br/>
<span class='tline' id='l40' data-llen='858:881'>皆取喻於火聲詩多將熇熇猛烈之狀火始然之聲也</span><br/>
<span class='tline' id='l41' data-llen='881:904'>春秋傳赫赫譆譆譆譆乗赫赫之餘火將息之聲也九</span><br/>
<span class='tline' id='l42' data-llen='904:927'>三以剛處剛離道方成故曰嗃嗃而上承六四風將散</span><br/>
<span class='tline' id='l43' data-llen='927:953'><a onclick="displayPageImage('KR1a0120', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='953:971'>之故曰嘻嘻所以失與不失兼有其𧰼</span><br/>
<span class='tline' id='l45' data-llen='971:996'>以辟咎也　辟舊音避者非當音必亦反禳也除也去也避</span><br/>
<span class='tline' id='l46' data-llen='996:1021'>咎者咎已成而逃之小人之幸免也辟者咎未成而除之君</span><br/>
<span class='tline' id='l47' data-llen='1021:1046'>子之大用也孟子曰患有所不辟豈詭遇惡人以逃禍責乎</span><br/>
<span class='tline' id='l48' data-llen='1046:1069'>九二以上失位之爻皆惡人也初九以剛制之於早見</span><br/>
<span class='tline' id='l49' data-llen='1069:1088'>之乃以治之故除其不祥於未亂而得无咎</span><br/>
<span class='tline' id='l50' data-llen='1088:1111'>蹇利西南不利東北　先儒以臆度而為之釋曰西南</span><br/>
<span class='tline' id='l51' data-llen='1111:1134'>平易東北險阻以寔攷之域中之名山大川其險皆在</span><br/>
<span class='tline' id='l52' data-llen='1134:1160'><a onclick="displayPageImage('KR1a0120', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1160:1183'>西南山則崑崙葱嶺峨睂點蒼水則弱水流沙三峽盤</span><br/>
<span class='tline' id='l54' data-llen='1183:1206'>江皆西南也東北青兖平衍千里何得云西南平易東</span><br/>
<span class='tline' id='l55' data-llen='1206:1229'>北險阻哉蹇之為卦得位可行而初上皆柔而不行是</span><br/>
<span class='tline' id='l56' data-llen='1229:1252'>畏難已甚濡滯而不敏非本不可行也故在險而蹇則</span><br/>
<span class='tline' id='l57' data-llen='1252:1275'>利己出險而嚮平衍之地而猶蹇則不利此所以宜於</span><br/>
<span class='tline' id='l58' data-llen='1275:1298'>西南不宜於東北也解之彖曰利西南者以柔道解散</span><br/>
<span class='tline' id='l59' data-llen='1298:1321'>失位之悖則隨行皆順故雖西南不易解者亦利若東</span><br/>
<span class='tline' id='l60' data-llen='1321:1344'>北之利則不待言也以其失位無東北平易之象故不</span><br/>
<span class='tline' id='l61' data-llen='1344:1370'><a onclick="displayPageImage('KR1a0120', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1370:1389'>言東北以卦義及事理推之知舊説之非矣</span><br/>
<span class='tline' id='l63' data-llen='1389:1412'>益之用凶事告公用圭　周禮大宗伯以凶禮哀邦國</span><br/>
<span class='tline' id='l64' data-llen='1412:1435'>之憂凶事者凶禮之事也凶禮有五以喪禮哀死亡以</span><br/>
<span class='tline' id='l65' data-llen='1435:1458'>荒禮哀凶札以弔禮哀禍災以禬禮哀圍敗以恤禮哀</span><br/>
<span class='tline' id='l66' data-llen='1458:1481'>冦亂凡國有凶事則上告之天子下告之友邦而受其</span><br/>
<span class='tline' id='l67' data-llen='1481:1504'>賻襚歸餫之益春秋許不告災則君子知其先亡告亦</span><br/>
<span class='tline' id='l68' data-llen='1504:1527'>必有將往之儀如臧文仲以紀甗玉磬告糴於齊是也</span><br/>
<span class='tline' id='l69' data-llen='1527:1550'>用圭則尤其重者六三以隂求益於陽求益者近於利</span><br/>
<span class='tline' id='l70' data-llen='1550:1576'><a onclick="displayPageImage('KR1a0120', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1576:1599'>非君子之道唯凶事則可耳故无咎公謂四也六四曰</span><br/>
<span class='tline' id='l72' data-llen='1599:1613'>告公從四從三告也舊釋未明</span><br/>
<span class='tline' id='l73' data-llen='1613:1636'>莧陸夬夬　馬鄭王肅皆以莧陸為商陸陸徳明邱光</span><br/>
<span class='tline' id='l74' data-llen='1636:1659'>庭以莧為今之莧菜陸為商陸乃商陸小草他不經見</span><br/>
<span class='tline' id='l75' data-llen='1659:1682'>尤不可獨謂之陸且此二草於夬夬之義無當按莧字</span><br/>
<span class='tline' id='l76' data-llen='1682:1705'>當从卝而不从艸音胡官反山羊細角者也陸平原也</span><br/>
<span class='tline' id='l77' data-llen='1705:1728'>兊之象羊夬卦五陽上戴一隂其隂纎弱而爻象分岐</span><br/>
<span class='tline' id='l78' data-llen='1728:1751'>故為細角羊行於高平之陸得草而自恣欲行不決為</span><br/>
<span class='tline' id='l79' data-llen='1751:1777'><a onclick="displayPageImage('KR1a0120', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1777:1800'>夬夬夬夬者遲疑舒緩之詞九四從下而速其行如牽</span><br/>
<span class='tline' id='l81' data-llen='1800:1823'>羊之鞭其後然至於平原則地散而愈不速矣莧即四</span><br/>
<span class='tline' id='l82' data-llen='1823:1846'>所牽之羊也五得位而安故曰陸莧莧字相近故傳注</span><br/>
<span class='tline' id='l83' data-llen='1846:1852'>相承而誤</span><br/>
<span class='tline' id='l84' data-llen='1852:1875'>順徳積小以高大　本義云順當作愼今按地中生木</span><br/>
<span class='tline' id='l85' data-llen='1875:1898'>無有愼象而自本逹莖以生枝葉則其積之也順坤順</span><br/>
<span class='tline' id='l86' data-llen='1898:1921'>也㢲亦順以入也君子之徳下學而上逹順徳之序也</span><br/>
<span class='tline' id='l87' data-llen='1921:1942'>若急圖高大而忽其小則躐等而逆矣自當如字</span><br/>
<span class='tline' id='l88' data-llen='1942:1968'><a onclick="displayPageImage('KR1a0120', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1968:1991'>改邑不改井　井之為字篆本作井其外四畫相交而</span><br/>
<span class='tline' id='l90' data-llen='1991:2014'>成九區田之畛域也其中一點穴地以逹泉也司馬法</span><br/>
<span class='tline' id='l91' data-llen='2014:2037'>四井為邑以積為邱甸而出賦此兵制也三代封建沿</span><br/>
<span class='tline' id='l92' data-llen='2037:2060'>革不一人民登耗不恒故分此邑之餘以補彼邑互相</span><br/>
<span class='tline' id='l93' data-llen='2060:2083'>推移而改邑若井以分田制稅公田之中廬舎之間當</span><br/>
<span class='tline' id='l94' data-llen='2083:2106'>中作井而九百畆之田環之溝洫隧路塍埓視以為經</span><br/>
<span class='tline' id='l95' data-llen='2106:2129'>界之準而永無所改經界既正無餘無欠此井無所喪</span><br/>
<span class='tline' id='l96' data-llen='2129:2152'>彼井無可混得居中之井永為標準也葢經界之設必</span><br/>
<span class='tline' id='l97' data-llen='2152:2178'><a onclick="displayPageImage('KR1a0120', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2178:2201'>有表識使民不得混亂木既易朽石亦可移絫土為封</span><br/>
<span class='tline' id='l99' data-llen='2201:2224'>歲乆亦且崩坍北方土厚水深穴井及泉動逾數仞永</span><br/>
<span class='tline' id='l100' data-llen='2224:2247'>難堙塞此先王立法之精而井卦一隂間以一陽又一</span><br/>
<span class='tline' id='l101' data-llen='2247:2270'>陽間以一隂南北異嚮邑有推移而井終不亂以絶吏</span><br/>
<span class='tline' id='l102' data-llen='2270:2293'>民之爭亂得喪兩忘之象故彖辭云然釋易者於此不</span><br/>
<span class='tline' id='l103' data-llen='2293:2316'>察以彖辭為亡實之設言是軌革卦影之邪妄豈聖人</span><br/>
<span class='tline' id='l104' data-llen='2316:2324'>之言而若此哉</span><br/>
<span class='tline' id='l105' data-llen='2324:2347'>舊井無禽　舊以禽為鳥獸者非是井非鳥獸栖止之</span><br/>
<span class='tline' id='l106' data-llen='2347:2373'><a onclick="displayPageImage('KR1a0120', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2373:2396'>地藉令有之正惟荒廢之井人迹不至鳥或暫集而日</span><br/>
<span class='tline' id='l108' data-llen='2396:2419'>汲之新井所必無若云水濁而禽亦不飲鳥獸豈擇清</span><br/>
<span class='tline' id='l109' data-llen='2419:2442'>泉而後飲哉按禽獲也汲而得水以獲為利今此井泥</span><br/>
<span class='tline' id='l110' data-llen='2442:2465'>人不食之因無復治之者日乆淤塞泉脉不通則雖往</span><br/>
<span class='tline' id='l111' data-llen='2465:2488'>汲而亦無所獲矣始則尚有水而人不食乆則雖欲汲</span><br/>
<span class='tline' id='l112' data-llen='2488:2507'>而終無水故曰時舎以舎之故遂至於無也</span><br/>
<span class='tline' id='l113' data-llen='2507:2530'>射鮒　鮒鰂也今謂之鯽凡魚皆待積水深廣而後可</span><br/>
<span class='tline' id='l114' data-llen='2530:2553'>以活唯鯽魚得少水霑濡而足或以濕紙裹之可行數</span><br/>
<span class='tline' id='l115' data-llen='2553:2579'><a onclick="displayPageImage('KR1a0120', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2579:2602'>十里復畜之池從旁注之曰射井谷者井一面崩塌若</span><br/>
<span class='tline' id='l117' data-llen='2602:2624'>谷水不能停涓涓細流旁出唯可以注射鮒魚而已</span><br/>
<span class='tline' id='l118' data-llen='2624:2647'>已日乃孚　辰巳之已與已止之已字畫無異皆音詳</span><br/>
<span class='tline' id='l119' data-llen='2647:2670'>里反亦無異音俗冩辰已字屈下畫使短不鈎嚮上及</span><br/>
<span class='tline' id='l120' data-llen='2670:2693'>已止之已音羊里反而辰巳之已音自皆塾師之謬也</span><br/>
<span class='tline' id='l121' data-llen='2693:2716'>已之轉訓為止為既者以陽氣至已而盡出至午則隂</span><br/>
<span class='tline' id='l122' data-llen='2716:2739'>生矣故許慎曰陽氣已出隂氣已盡此言已日乃孚者</span><br/>
<span class='tline' id='l123' data-llen='2739:2762'>謂日在禺中六陽出地之時也當革之初人心猶多疑</span><br/>
<span class='tline' id='l124' data-llen='2762:2788'><a onclick="displayPageImage('KR1a0120', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2788:2811'>貳必王道大行昭著於天下如日之加已然後無不從</span><br/>
<span class='tline' id='l126' data-llen='2811:2831'>乃者難詞也二為離明之主而得位故與彖同</span><br/>
<span class='tline' id='l127' data-llen='2831:2854'>得妾以其子　已所生之男女通謂之子禮所謂女子</span><br/>
<span class='tline' id='l128' data-llen='2854:2877'>子也詩大邦有子齊侯之子皆女子也以如春秋蔡侯</span><br/>
<span class='tline' id='l129' data-llen='2877:2900'>以吳子之以以卑用尊而能左右之也詩侯疆侯以亦</span><br/>
<span class='tline' id='l130' data-llen='2900:2923'>有相携相助之意六五以柔居中位而貴離為中女則</span><br/>
<span class='tline' id='l131' data-llen='2923:2946'>少也嫡所生之女子子也㢲為長女而一隂在下位處</span><br/>
<span class='tline' id='l132' data-llen='2946:2969'>乎卑妾也初六能以柔順佐佑六五使安位於外故有</span><br/>
<span class='tline' id='l133' data-llen='2969:2995'><a onclick="displayPageImage('KR1a0120', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2995:3018'>妾賢而能提携贊襄其女子子以婦道之象舊説未詳</span><br/>
<span class='tline' id='l135' data-llen='3018:3038'>似謂得妾而生子爻無此象於文義亦不能通</span><br/>
<span class='tline' id='l136' data-llen='3038:3061'>終莫之勝吉　莫之勝吉猶言不勝其吉也勝平聲故</span><br/>
<span class='tline' id='l137' data-llen='3061:3084'>象傳連五字為句若於勝字絶句則是婦之不孕者終</span><br/>
<span class='tline' id='l138' data-llen='3084:3107'>不能孕何以得吉而又何以云得所願也不孕者不相</span><br/>
<span class='tline' id='l139' data-llen='3107:3130'>接也待三年而始孕貞静之至也得婦如此其吉無涯</span><br/>
<span class='tline' id='l140' data-llen='3130:3138'>量矣舊説未詳</span><br/>
<span class='tline' id='l141' data-llen='3138:3161'>承筐无實刲羊无血　筐非奩具也士昏禮所謂笲也</span><br/>
<span class='tline' id='l142' data-llen='3161:3187'><a onclick="displayPageImage('KR1a0120', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3187:3210'>織竹為之實榛栗棗脩以贄見舅姑者刲羊者合卺之</span><br/>
<span class='tline' id='l144' data-llen='3210:3233'>牢鼎士而用大夫之少牢攝禮也无血之羊非特殺者</span><br/>
<span class='tline' id='l145' data-llen='3233:3254'>士女皆以吝而廢禮惡俗也故无攸利舊説未詳</span><br/>
<span class='tline' id='l146' data-llen='3254:3277'>渙奔其杌　程傳以杌為机机與几同見春秋傳几所</span><br/>
<span class='tline' id='l147' data-llen='3277:3300'>據以為安九來居二而得中義亦可通然卦自否變否</span><br/>
<span class='tline' id='l148' data-llen='3300:3323'>四之陽越三而來二故曰奔奔入險中以為坎主則非</span><br/>
<span class='tline' id='l149' data-llen='3323:3346'>平易可安之地非几象也杌者伐木不盡之莖幹礙人</span><br/>
<span class='tline' id='l150' data-llen='3346:3369'>之行險象也入險以消否本無避難之情故曰得願也</span><br/>
<span class='tline' id='l151' data-llen='3369:3395'><a onclick="displayPageImage('KR1a0120', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3395:3418'>悔亡與无悔異无悔者本無悔也悔亡者疑有悔而能</span><br/>
<span class='tline' id='l153' data-llen='3418:3435'>亡也杌非可安故疑於有悔得願故亡</span><br/>
<span class='tline' id='l154' data-llen='3435:3458'>我有好爵　爵所以行獻酬者好去聲好爵相好之爵</span><br/>
<span class='tline' id='l155' data-llen='3458:3480'>燕禮請安於賓徹俎而薦羮無算爵以盡歡者也靡</span><br/>
<span class='tline' id='l156' data-llen='3480:3503'>與縻通留也六三隂柔躁於前行故二與初相和而以</span><br/>
<span class='tline' id='l157' data-llen='3503:3527'>歡好留之陽自相孚而後以孚異𩔖如酬爵之行主自</span><br/>
<span class='tline' id='l158' data-llen='3527:3540'>飲而後送於賓也舊釋未詳</span><br/>
<span class='tline' id='l159' data-llen='3540:3563'>過其祖　過遇不及之義舊說總未分曉小過小者過</span><br/>
<span class='tline' id='l160' data-llen='3563:3589'><a onclick="displayPageImage('KR1a0120', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3589:3612'>也過字之義如師也過之過與不及為對非經過之過</span><br/>
<span class='tline' id='l162' data-llen='3612:3635'>如過我門之過以卦名義觀之可見過者乘盈而勝彼</span><br/>
<span class='tline' id='l163' data-llen='3635:3658'>不及者欲企及而不逮遇則恰與之合也故曰臣不可</span><br/>
<span class='tline' id='l164' data-llen='3658:3681'>過言臣之功名權勢不可勝其君勝其君則恃功凌上</span><br/>
<span class='tline' id='l165' data-llen='3681:3704'>為不道之臣矣弗過言不能過也遇之相得而道合也</span><br/>
<span class='tline' id='l166' data-llen='3704:3718'>弗遇過之過已甚而驕亢故凶</span><br/>
<span class='tline' id='l167' data-llen='3718:3741'>宻雲不雨自我西郊　此與小畜彖同而卦象本不相</span><br/>
<span class='tline' id='l168' data-llen='3741:3764'>肖故邱光庭謂小畜隂氣少小過陽氣少不能和而為</span><br/>
<span class='tline' id='l169' data-llen='3764:3791'><a onclick="displayPageImage('KR1a0120', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3791:3814'>不雨其説近是然此卦之象尤為顯著不待深求重隂</span><br/>
<span class='tline' id='l171' data-llen='3814:3837'>在上為陽氣所隔不能與初二之隂相接故雲宻而雨</span><br/>
<span class='tline' id='l172' data-llen='3837:3849'>不降象曰已上義取諸此</span><br/>
<span class='tline' id='l173' data-llen='3849:3872'>東鄰殺牛不如西鄰之禴祭　本義謂此乃文王與紂</span><br/>
<span class='tline' id='l174' data-llen='3872:3895'>之事按文王在殷盡服事之忱受鈇鉞之賜不得與殷</span><br/>
<span class='tline' id='l175' data-llen='3895:3918'>相伍而相鄰周公豈以掩文王之至德而亢言之且紂</span><br/>
<span class='tline' id='l176' data-llen='3918:3941'>之於文王以徳言之則聖狂逈異以福言之則興喪懸</span><br/>
<span class='tline' id='l177' data-llen='3941:3964'>隔豈待相較而云不如文王之徳雖儉而非儉於事神</span><br/>
<span class='tline' id='l178' data-llen='3964:3991'><a onclick="displayPageImage('KR1a0120', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3991:4014'>紂雖奢淫而非特豐於祀足知本義之疎矣自上臨下</span><br/>
<span class='tline' id='l180' data-llen='4014:4037'>上者左而下者右左為東右為西禮文每以此言東西</span><br/>
<span class='tline' id='l181' data-llen='4037:4060'>鄰者九五之鄰上六其東鄰六四其西鄰也上六已濟</span><br/>
<span class='tline' id='l182' data-llen='4060:4083'>而驕六四求濟而慎故五之福之獨施於四衣袽之戒</span><br/>
<span class='tline' id='l183' data-llen='4083:4106'>禴祀之誠也濡首之厲殺牛之不順也禴為四時之正</span><br/>
<span class='tline' id='l184' data-llen='4106:4129'>祭雖不如蒸嘗之備物而亦必用太牢則禴未嘗無牛</span><br/>
<span class='tline' id='l185' data-llen='4129:4152'>獨言殺牛者特牛之祭郊也上六躋於至高之位僭行</span><br/>
<span class='tline' id='l186' data-llen='4152:4175'>郊禮故神不享而福不降禴祭以愼受福亦非以儉而</span><br/>
<span class='tline' id='l187' data-llen='4175:4202'><a onclick="displayPageImage('KR1a0120', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4202:4225'>勝豐以禮文考之以文王之德思之則本義之不當從</span><br/>
<span class='tline' id='l189' data-llen='4225:4229'>明矣</span><br/>
<span class='tline' id='l190' data-llen='4229:4232'>　</span><br/>
<span class='tline' id='l191' data-llen='4232:4235'>　</span><br/>
<span class='tline' id='l192' data-llen='4235:4238'>　</span><br/>
<span class='tline' id='l193' data-llen='4238:4241'>　</span><br/>
<span class='tline' id='l194' data-llen='4241:4244'>　</span><br/>
<span class='tline' id='l195' data-llen='4244:4247'>　</span><br/>
<span class='tline' id='l196' data-llen='4247:4274'><a onclick="displayPageImage('KR1a0120', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4274:4277'>　</span><br/>
<span class='tline' id='l198' data-llen='4277:4280'>　</span><br/>
<span class='tline' id='l199' data-llen='4280:4283'>　</span><br/>
<span class='tline' id='l200' data-llen='4283:4286'>　</span><br/>
<span class='tline' id='l201' data-llen='4286:4289'>　</span><br/>
<span class='tline' id='l202' data-llen='4289:4292'>　</span><br/>
<span class='tline' id='l203' data-llen='4292:4295'>　</span><br/>
<span class='tline' id='l204' data-llen='4295:4304'>　周易稗疏卷二</span><br/>
</p>
<p><br/>
</p>
  </div>
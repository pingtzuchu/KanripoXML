<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0051', 'WYG', '098-1a' );" name="098-1a" class="pb">[098-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　讀禮通考卷九十八</span><br/>
<span class='tline' id='l10' data-llen='202:222'>　　　　　　　　　　刑部尚書徐乾學撰</span><br/>
<span class='tline' id='l11' data-llen='222:228'>　喪具四</span><br/>
<span class='tline' id='l12' data-llen='228:253'>　　　碑<span class='krp-note'>碑石為之鄭氏釋聘/禮曰設碑近如堂深</span></span><br/>
<span class='tline' id='l13' data-llen='253:256'>　</span><br/>
<span class='tline' id='l14' data-llen='256:259'>　</span><br/>
<span class='tline' id='l15' data-llen='259:262'>　</span><br/>
<span class='tline' id='l16' data-llen='262:288'><a onclick="displayPageImage('KR1d0051', 'WYG', '098-1b' );" name="098-1b" class="pb">[098-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='288:315'>檀弓公肩假曰夫魯有初公室視豐碑三家視桓楹<span class='krp-note'>注/初</span></span><br/>
<span class='tline' id='l18' data-llen='315:362'><span class='krp-note'>謂故事豐碑斲大木為之形如石碑於椁前後四角樹/之穿中於間為鹿盧下棺以繂繞天子六繂四碑前後</span></span><br/>
<span class='tline' id='l19' data-llen='362:409'><span class='krp-note'>各重鹿盧也言視豐碑者時公室僭天子也三家時僭/諸侯諸侯下天子斲之形如大楹耳四植謂之桓諸侯</span></span><br/>
<span class='tline' id='l20' data-llen='409:457'><span class='krp-note'>四繂二碑碑如桓矣當疏儀禮廟庭有碑故祭義云牲/入麗于碑儀禮毎云  碑揖今謂用大木為碑穿鑿去</span></span><br/>
<span class='tline' id='l21' data-llen='457:504'><span class='krp-note'>碑中之木令使空於此空間著鹿盧鹿盧兩頭各入碑/木繂即紼也以紼之一頭繫棺緘以一頭繞鹿盧既訖</span></span><br/>
<span class='tline' id='l22' data-llen='504:551'><span class='krp-note'>而人各背碑負紼末頭聽鼓聲以漸却行而下之也春/秋天子有隧以羡道下棺所以用碑者凡天子之葬掘</span></span><br/>
<span class='tline' id='l23' data-llen='551:598'><span class='krp-note'>地以為方壙漢書謂之方中又方中之内先累椁於方/中南畔為羡道以蜃車載柩至壙説而載以龍輴從羡</span></span><br/>
<span class='tline' id='l24' data-llen='598:645'><span class='krp-note'>道而入至方中乃屬紼于棺之緘從上而下棺入于椁/之中於此之時用碑繂也三家言視桓楹不云碑知不</span></span><br/>
<span class='tline' id='l25' data-llen='645:671'><a onclick="displayPageImage('KR1d0051', 'WYG', '098-2a' );" name="098-2a" class="pb">[098-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='671:718'><span class='krp-note'>似碑形故云如大楹耳案説文桓亭郵表也謂亭郵所/立表木即今之橋旁表柱也通而言之亦謂之碑故䘮</span></span><br/>
<span class='tline' id='l27' data-llen='718:733'><span class='krp-note'>大記云諸侯/大夫二碑也</span></span><br/>
<span class='tline' id='l28' data-llen='733:756'>　釋名碑被也此本王莽時所設也施其轆轤貫繩其</span><br/>
<span class='tline' id='l29' data-llen='756:779'>　上以引棺也臣子近述君父之功美以書其上後人</span><br/>
<span class='tline' id='l30' data-llen='779:802'>　因焉故或建於道陌之頭顯見之處名其文就謂之</span><br/>
<span class='tline' id='l31' data-llen='802:807'>　碑也</span><br/>
<span class='tline' id='l32' data-llen='807:830'>後漢書中平四年陳寔卒大將軍何進遣使弔祭海内</span><br/>
<span class='tline' id='l33' data-llen='830:853'>赴者三萬餘人制衰絰者以百數共刋石立碑諡為文</span><br/>
<span class='tline' id='l34' data-llen='853:879'><a onclick="displayPageImage('KR1d0051', 'WYG', '098-2b' );" name="098-2b" class="pb">[098-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='879:884'>範先生</span><br/>
<span class='tline' id='l36' data-llen='884:907'>郭泰卒同志者共刻石立碑蔡邕為文既而謂涿郡盧</span><br/>
<span class='tline' id='l37' data-llen='907:930'>植曰吾為碑銘多矣皆有慚徳唯於郭有道無媿色耳</span><br/>
<span class='tline' id='l38' data-llen='930:953'>　摯虞文章流别論古有宗廟之碑後世立碑於墓顯</span><br/>
<span class='tline' id='l39' data-llen='953:966'>　之衢路其所載者銘辭也</span><br/>
<span class='tline' id='l40' data-llen='966:989'>宋書晉武帝咸寧四年詔曰石獸碑表既私襃美興長</span><br/>
<span class='tline' id='l41' data-llen='989:1012'>虚偽傷財害人莫大於此一禁斷之其犯者雖㑹赦令</span><br/>
<span class='tline' id='l42' data-llen='1012:1018'>皆當毁壊</span><br/>
<span class='tline' id='l43' data-llen='1018:1044'><a onclick="displayPageImage('KR1d0051', 'WYG', '098-3a' );" name="098-3a" class="pb">[098-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1044:1067'>漢以後天下送死奢靡多作石室石獸碑銘等物建安</span><br/>
<span class='tline' id='l45' data-llen='1067:1090'>十年魏武帝以天下彫弊下令不得厚葬又禁立碑魏</span><br/>
<span class='tline' id='l46' data-llen='1090:1113'>甘露二年大將軍參軍王倫卒倫兄俊作表徳論以述</span><br/>
<span class='tline' id='l47' data-llen='1113:1136'>倫遺美云祗畏王典不得為銘乃撰録行事就刋於墓</span><br/>
<span class='tline' id='l48' data-llen='1136:1154'>之隂云爾此則碑禁尚嚴也此後復弛替</span><br/>
<span class='tline' id='l49' data-llen='1154:1177'>　劉勰文心雕龍碑者埤也上古帝王始號封禪樹石</span><br/>
<span class='tline' id='l50' data-llen='1177:1200'>　埤岳故曰碑也周穆紀迹於弇山之石亦石碑之意</span><br/>
<span class='tline' id='l51' data-llen='1200:1223'>　也又宗廟有碑樹之兩楹事止麗牲未勒勲績而庸</span><br/>
<span class='tline' id='l52' data-llen='1223:1249'><a onclick="displayPageImage('KR1d0051', 'WYG', '098-3b' );" name="098-3b" class="pb">[098-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1249:1272'>　器漸闕故後代用碑以石代金同乎不朽自廟徂墳</span><br/>
<span class='tline' id='l54' data-llen='1272:1295'>　猶封墓也自後漢以來碑碣雲起才鋒所斷莫髙蔡</span><br/>
<span class='tline' id='l55' data-llen='1295:1318'>　邕觀楊賜之碑骨鯁訓典陳郭二文句無擇言周乎</span><br/>
<span class='tline' id='l56' data-llen='1318:1341'>　衆碑莫非清允其叙事也該而要其綴采也雅而澤</span><br/>
<span class='tline' id='l57' data-llen='1341:1364'>　清詞轉而不窮巧義出而卓立察其為才自然而至</span><br/>
<span class='tline' id='l58' data-llen='1364:1387'>　孔融所創有慕伯喈張陳兩文辨給足采亦其亞也</span><br/>
<span class='tline' id='l59' data-llen='1387:1410'>　及孫綽為文志在碑誄温王郤庾辭多枝雜桓彞一</span><br/>
<span class='tline' id='l60' data-llen='1410:1433'>　篇最為辨裁夫屬碑之體資乎史才其序則傳其文</span><br/>
<span class='tline' id='l61' data-llen='1433:1459'><a onclick="displayPageImage('KR1d0051', 'WYG', '098-4a' );" name="098-4a" class="pb">[098-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1459:1482'>　則銘標序盛徳必見清風之華昭紀鴻懿必見峻偉</span><br/>
<span class='tline' id='l63' data-llen='1482:1505'>　之烈此碑之制也夫碑實銘器銘實碑文因器立名</span><br/>
<span class='tline' id='l64' data-llen='1505:1528'>　事光於誄是以勒石讃勲者入銘之域樹碑述己者</span><br/>
<span class='tline' id='l65' data-llen='1528:1536'>　同誄之區焉</span><br/>
<span class='tline' id='l66' data-llen='1536:1557'>隋書三品以上立碑螭首龜趺趺上髙不過九尺</span><br/>
<span class='tline' id='l67' data-llen='1557:1568'>唐㑹要五品以上立碑</span><br/>
<span class='tline' id='l68' data-llen='1568:1591'>　封演見聞記墓前碑碣未詳所起案儀禮廟中有碑</span><br/>
<span class='tline' id='l69' data-llen='1591:1614'>　所以繫牲并視日景禮記公室視豐碑三家桓楹天</span><br/>
<span class='tline' id='l70' data-llen='1614:1640'><a onclick="displayPageImage('KR1d0051', 'WYG', '098-4b' );" name="098-4b" class="pb">[098-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1640:1663'>　子諸侯葬時下棺之柱其上有孔以貫繂索懸棺而</span><br/>
<span class='tline' id='l72' data-llen='1663:1686'>　下取其安審事畢因閉壙中臣子或書君父勲伐於</span><br/>
<span class='tline' id='l73' data-llen='1686:1709'>　碑上後又立之於隧口故謂之神道言神靈之道也</span><br/>
<span class='tline' id='l74' data-llen='1709:1732'>　古碑上徃徃有孔是貫繂索之像前漢碑甚少後漢</span><br/>
<span class='tline' id='l75' data-llen='1732:1755'>　碑蔡邕崔瑗之徒多為人立碑魏晉之後其流寖盛</span><br/>
<span class='tline' id='l76' data-llen='1755:1778'>　隋氏制五品以上立碑螭頭龜趺趺上不得過四尺</span><br/>
<span class='tline' id='l77' data-llen='1778:1801'>　載在䘮葬令近代碑稍衆有力之家多輦金帛以祈</span><br/>
<span class='tline' id='l78' data-llen='1801:1824'>　作者雖人子罔極之心順情虚飾遂成風俗蔡邕云</span><br/>
<span class='tline' id='l79' data-llen='1824:1850'><a onclick="displayPageImage('KR1d0051', 'WYG', '098-5a' );" name="098-5a" class="pb">[098-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1850:1873'>　吾為人作碑多矣唯有道無媿詞隋文帝子齊王攸</span><br/>
<span class='tline' id='l81' data-llen='1873:1896'>　薨僚佐請立碑帝曰欲求名一卷史書足矣若不能</span><br/>
<span class='tline' id='l82' data-llen='1896:1910'>　徒為後鎮石耳誠哉是言也</span><br/>
<span class='tline' id='l83' data-llen='1910:1933'>　陸龜蒙笠澤叢書碑悲也古有懸而窆用木書之以</span><br/>
<span class='tline' id='l84' data-llen='1933:1956'>　表其功徳因留之不忍去碑之名由是而得自秦漢</span><br/>
<span class='tline' id='l85' data-llen='1956:1979'>　以降生有功徳政事者亦碑之而又易之以石失其</span><br/>
<span class='tline' id='l86' data-llen='1979:2002'>　稱矣此亦徳政有碑之起也陸法言廣韻曰碑碣李</span><br/>
<span class='tline' id='l87' data-llen='2002:2014'>　斯造宜始於嶧山之刻</span><br/>
<span class='tline' id='l88' data-llen='2014:2040'><a onclick="displayPageImage('KR1d0051', 'WYG', '098-5b' );" name="098-5b" class="pb">[098-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2040:2063'>　尚書故實古碑皆有圓孔蓋碑者悲也本墟墓間物</span><br/>
<span class='tline' id='l90' data-llen='2063:2086'>　毎墓有四初葬穿繩於孔以下棺乃古懸窆之禮後</span><br/>
<span class='tline' id='l91' data-llen='2086:2103'>　世徳政碑亦作圓孔不知根本甚矣</span><br/>
<span class='tline' id='l92' data-llen='2103:2126'>　陳祥道禮書公食大夫禮庶羞陳于碑内庭實陳于</span><br/>
<span class='tline' id='l93' data-llen='2126:2149'>　碑外燕禮賓自碑内聽命聘禮醯醢百甕夾碑十分</span><br/>
<span class='tline' id='l94' data-llen='2149:2172'>　以為列賔自碑内聽命祭義曰君牽牲入廟門麗于</span><br/>
<span class='tline' id='l95' data-llen='2172:2195'>　碑士昏禮賓入廟門鄉飲酒賓入庠門鄉射賔入序</span><br/>
<span class='tline' id='l96' data-llen='2195:2218'>　門皆三揖至于階而三揖之中有當碑揖則諸侯大</span><br/>
<span class='tline' id='l97' data-llen='2218:2244'><a onclick="displayPageImage('KR1d0051', 'WYG', '098-6a' );" name="098-6a" class="pb">[098-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2244:2267'>　夫士之宫皆有碑矣鄭氏曰宫必有碑所以識日景</span><br/>
<span class='tline' id='l99' data-llen='2267:2290'>　引隂陽也凡碑引物者宗廟則麗牲焉其材宫室以</span><br/>
<span class='tline' id='l100' data-llen='2290:2313'>　石窆用木禮天子之窆豐碑諸侯桓楹大夫二碑士</span><br/>
<span class='tline' id='l101' data-llen='2313:2336'>　無碑魯之季也公室視豐碑三家視桓楹窆碑如桓</span><br/>
<span class='tline' id='l102' data-llen='2336:2347'>　楹則宫室碑制可知</span><br/>
<span class='tline' id='l103' data-llen='2347:2370'>　張師正倦逰録前漢碑極少魏晉之後其流寖盛李</span><br/>
<span class='tline' id='l104' data-llen='2370:2393'>　北海以此得潤筆金帛駢羅皆是諛墓之物韓退之</span><br/>
<span class='tline' id='l105' data-llen='2393:2416'>　亦不免焉本朝唯東坡獨能守之所作司馬公范蜀</span><br/>
<span class='tline' id='l106' data-llen='2416:2442'><a onclick="displayPageImage('KR1d0051', 'WYG', '098-6b' );" name="098-6b" class="pb">[098-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2442:2450'>　公等六碑耳</span><br/>
<span class='tline' id='l108' data-llen='2450:2473'>　孫宗鑑雜録禮注曰宫必有碑所以識日景禮記祭</span><br/>
<span class='tline' id='l109' data-llen='2473:2496'>　義曰君牽牲既入廟門麗于碑麗者猶繫也以之繫</span><br/>
<span class='tline' id='l110' data-llen='2496:2519'>　牲則必有穿矣檀弓曰公室視豐碑三家視桓楹説</span><br/>
<span class='tline' id='l111' data-llen='2519:2542'>　者曰斲大木為之形如石碑於椁前後四角樹之穿</span><br/>
<span class='tline' id='l112' data-llen='2542:2565'>　中間為轆轤下棺以繂繞天子六繂四碑諸侯四繂</span><br/>
<span class='tline' id='l113' data-llen='2565:2588'>　二碑大夫二繂無碑蓋古葬唯王者有隧諸侯皆懸</span><br/>
<span class='tline' id='l114' data-llen='2588:2611'>　棺而下晉文公請隧勿許曰王章也未有代徳而有</span><br/>
<span class='tline' id='l115' data-llen='2611:2637'><a onclick="displayPageImage('KR1d0051', 'WYG', '098-7a' );" name="098-7a" class="pb">[098-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2637:2660'>　二王亦叔父所惡也自周衰戰國秦漢皆以碑懸棺</span><br/>
<span class='tline' id='l117' data-llen='2660:2683'>　或以木或以石既葬碑留壙中不復出矣其後稍書</span><br/>
<span class='tline' id='l118' data-llen='2683:2713'>　姓名爵里其上至後漢遂作文字<img height='20' width='20' alt='&amp;KR0833' title='KR0833' src='https://raw.githubusercontent.com/kanripo/KR-Gaiji/master/images/KR0833.png'/>識矣今人掘地</span><br/>
<span class='tline' id='l119' data-llen='2713:2734'>　得古碑而有竅者非麗牲之碑則下棺之碑也</span><br/>
<span class='tline' id='l120' data-llen='2734:2757'>　唐陵皆無碑記唯乾陵西南隅有大碑髙三十餘尺</span><br/>
<span class='tline' id='l121' data-llen='2757:2779'>　螭首龜趺巋然表裏無一字亦不知其何謂而立</span><br/>
<span class='tline' id='l122' data-llen='2779:2802'>　宋祁筆記碑者施於墓則下棺施於廟則繫牲古人</span><br/>
<span class='tline' id='l123' data-llen='2802:2810'>　因刻文其上</span><br/>
<span class='tline' id='l124' data-llen='2810:2836'><a onclick="displayPageImage('KR1d0051', 'WYG', '098-7b' );" name="098-7b" class="pb">[098-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2836:2859'>　張表臣珊瑚鈎詩話碑者披列事功而載之金石也</span><br/>
<span class='tline' id='l126' data-llen='2859:2882'>　孫何碑解進士鮑源以文見借有碑二十首與之語</span><br/>
<span class='tline' id='l127' data-llen='2882:2905'>　頗熟東漢李唐之故事惜其安於所習猶有未變乎</span><br/>
<span class='tline' id='l128' data-llen='2905:2928'>　俗尚者作碑解以貺之碑非文章之名也蓋後人假</span><br/>
<span class='tline' id='l129' data-llen='2928:2951'>　以載其銘耳銘之不能盡者復前之以序而編録者</span><br/>
<span class='tline' id='l130' data-llen='2951:2974'>　通謂之文斯失矣陸機曰碑披文而相質則本末無</span><br/>
<span class='tline' id='l131' data-llen='2974:2997'>　據焉銘之所始蓋始於論撰祖考稱述器用因其鑴</span><br/>
<span class='tline' id='l132' data-llen='2997:3020'>　刻而垂乎鑒誡也銘之於嘉量者曰量銘斯可也謂</span><br/>
<span class='tline' id='l133' data-llen='3020:3046'><a onclick="displayPageImage('KR1d0051', 'WYG', '098-8a' );" name="098-8a" class="pb">[098-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3046:3069'>　其文為量不可也銘之於景鐘曰鐘銘斯可矣謂其</span><br/>
<span class='tline' id='l135' data-llen='3069:3092'>　文為鐘不可也銘之於廟鼎者曰鼎銘斯可矣謂其</span><br/>
<span class='tline' id='l136' data-llen='3092:3115'>　文為鼎不可也古者盤盂几杖皆有銘就而稱之曰</span><br/>
<span class='tline' id='l137' data-llen='3115:3138'>　盤銘盂銘几銘杖銘則庶幾乎正若指其文曰盤曰</span><br/>
<span class='tline' id='l138' data-llen='3138:3161'>　盂曰几曰杖則三尺童子皆將笑之今人之為碑亦</span><br/>
<span class='tline' id='l139' data-llen='3161:3184'>　猶是矣天下皆踵乎失故衆不知其非也蔡邕有黄</span><br/>
<span class='tline' id='l140' data-llen='3184:3207'>　鉞銘不謂其文為黄鉞也崔瑗有座右銘不謂其文</span><br/>
<span class='tline' id='l141' data-llen='3207:3230'>　為座右也檀弓曰公室視豐碑三家視桓楹釋者曰</span><br/>
<span class='tline' id='l142' data-llen='3230:3256'><a onclick="displayPageImage('KR1d0051', 'WYG', '098-8b' );" name="098-8b" class="pb">[098-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3256:3279'>　豐碑斲大木為之桓楹者形如大楹耳四植謂之桓</span><br/>
<span class='tline' id='l144' data-llen='3279:3302'>　喪大記曰君葬四綍二碑大夫葬二綍二碑又曰凡</span><br/>
<span class='tline' id='l145' data-llen='3302:3325'>　封用綍去碑釋者曰碑桓楹也樹之於壙之前後以</span><br/>
<span class='tline' id='l146' data-llen='3325:3348'>　紼繞之間之轆轤輓棺而下之用綍去碑者縱下之</span><br/>
<span class='tline' id='l147' data-llen='3348:3371'>　時也祭義曰祭之日君牽牲既入廟門麗于碑釋者</span><br/>
<span class='tline' id='l148' data-llen='3371:3394'>　曰麗繫也謂牽牲入廟繫著中庭碑也或曰以靷貫</span><br/>
<span class='tline' id='l149' data-llen='3394:3417'>　碑中也聘禮曰賔自碑内聽命又曰東面北上碑南</span><br/>
<span class='tline' id='l150' data-llen='3417:3440'>　釋者曰宫必有碑所以識日景引隂陽也考是四説</span><br/>
<span class='tline' id='l151' data-llen='3440:3466'><a onclick="displayPageImage('KR1d0051', 'WYG', '098-9a' );" name="098-9a" class="pb">[098-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3466:3489'>　則古之所謂碑者乃葬祭饗聘之際所植一大木耳</span><br/>
<span class='tline' id='l153' data-llen='3489:3512'>　而其字從石者將取其堅且乆乎然未聞勒銘於上</span><br/>
<span class='tline' id='l154' data-llen='3512:3535'>　者也今䘮葬令其螭首龜趺洎丈尺品秩之制又易</span><br/>
<span class='tline' id='l155' data-llen='3535:3558'>　之以石者後儒所増耳堯舜夏商周之盛六經所載</span><br/>
<span class='tline' id='l156' data-llen='3558:3581'>　皆無刻石之事管子稱無懐氏封泰山刻石紀功者</span><br/>
<span class='tline' id='l157' data-llen='3581:3604'>　出自寓言不足傳信又世稱周宣王蒐于岐陽命從</span><br/>
<span class='tline' id='l158' data-llen='3604:3627'>　臣刻石今謂之石鼓或曰獵碣洎延陵墓表俚俗目</span><br/>
<span class='tline' id='l159' data-llen='3627:3650'>　為夫子十字碑者其事皆不經見吾無取焉司馬遷</span><br/>
<span class='tline' id='l160' data-llen='3650:3676'><a onclick="displayPageImage('KR1d0051', 'WYG', '098-9b' );" name="098-9b" class="pb">[098-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3676:3699'>　著始皇本紀著其登嶧山上㑹稽甚詳止言刻石頌</span><br/>
<span class='tline' id='l162' data-llen='3699:3722'>　徳或曰立石紀頌亦無勒碑之説今或謂之嶧山碑</span><br/>
<span class='tline' id='l163' data-llen='3722:3745'>　者乃野人之言耳漢班固有泗水亭長碑文蔡邕有</span><br/>
<span class='tline' id='l164' data-llen='3745:3768'>　郭有道陳太丘碑文其文皆有序冠篇末則亂之以</span><br/>
<span class='tline' id='l165' data-llen='3768:3791'>　銘未嘗斥碑之材而為文章之名也彼士衡未知何</span><br/>
<span class='tline' id='l166' data-llen='3791:3814'>　從而得之由魏而下迄乎李唐立碑者不可勝數大</span><br/>
<span class='tline' id='l167' data-llen='3814:3837'>　抵皆約班蔡而為者也雖失聖人述作之意然猶髣</span><br/>
<span class='tline' id='l168' data-llen='3837:3860'>　髴乎古迨李翺為髙愍女碑羅隠為三叔碑梅先生</span><br/>
<span class='tline' id='l169' data-llen='3860:3887'><a onclick="displayPageImage('KR1d0051', 'WYG', '098-10a' );" name="098-10a" class="pb">[098-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3887:3910'>　碑則所謂序與銘皆混而不分集列其目亦不復曰</span><br/>
<span class='tline' id='l171' data-llen='3910:3933'>　文考其實又未嘗勒之於石是直以繞紼麗牲之具</span><br/>
<span class='tline' id='l172' data-llen='3933:3956'>　而名其文戾孰甚焉復古之事不當如此貽誤千載</span><br/>
<span class='tline' id='l173' data-llen='3956:3979'>　職機之由今之人為文揄揚前哲謂之贊可也警䇿</span><br/>
<span class='tline' id='l174' data-llen='3979:4002'>　官守謂之箴可也鍼砭史闕謂之論可也辯析政事</span><br/>
<span class='tline' id='l175' data-llen='4002:4025'>　謂之議可也祼獻宗廟謂之頌可也陶冶性情謂之</span><br/>
<span class='tline' id='l176' data-llen='4025:4048'>　歌詩可也何必區區於不經之題而専以碑為也設</span><br/>
<span class='tline' id='l177' data-llen='4048:4071'>　若依違時尚不欲全咈乎譊譊者則如班蔡之作存</span><br/>
<span class='tline' id='l178' data-llen='4071:4098'><a onclick="displayPageImage('KR1d0051', 'WYG', '098-10b' );" name="098-10b" class="pb">[098-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4098:4121'>　序與銘通謂之文亦其次也夫子曰必也正名乎又</span><br/>
<span class='tline' id='l180' data-llen='4121:4144'>　曰名不正則言不順君子之於名不可斯須而不正</span><br/>
<span class='tline' id='l181' data-llen='4144:4167'>　也況歴代之誤終身之惑可不革乎何始寓家於潁</span><br/>
<span class='tline' id='l182' data-llen='4167:4190'>　以涉道猶淺嘗適野見荀陳古碑數四皆穴其上若</span><br/>
<span class='tline' id='l183' data-llen='4190:4213'>　貫索之為者走而問故起居郎張公觀公曰此無足</span><br/>
<span class='tline' id='l184' data-llen='4213:4236'>　異也蓋漢實去聖未逺猶有古豐碑之象耳後之碑</span><br/>
<span class='tline' id='l185' data-llen='4236:4259'>　則不然矣五載前接栁先生仲塗仲塗又具道前事</span><br/>
<span class='tline' id='l186' data-llen='4259:4282'>　適與何合且大噱昔人之好為碑者乆欲發揮其説</span><br/>
<span class='tline' id='l187' data-llen='4282:4309'><a onclick="displayPageImage('KR1d0051', 'WYG', '098-11a' );" name="098-11a" class="pb">[098-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4309:4332'>　以詒同志自念資望至淺未必能見信於人又近世</span><br/>
<span class='tline' id='l189' data-llen='4332:4355'>　多以是作相髙而夸為大言苟從而明之則謗將叢</span><br/>
<span class='tline' id='l190' data-llen='4355:4378'>　起故蓄之而不發以生力古嗜學偶泥於衆好其兄</span><br/>
<span class='tline' id='l191' data-llen='4378:4401'>　又於何為進士同年故為生一二而辯之噫古今之</span><br/>
<span class='tline' id='l192' data-llen='4401:4424'>　疑文章之失尚有大於此者甚衆吾徒樂因循而憚</span><br/>
<span class='tline' id='l193' data-llen='4424:4447'>　改作多謂其事之故然生第勉而思之則所得不獨</span><br/>
<span class='tline' id='l194' data-llen='4447:4454'>　在於碑矣</span><br/>
<span class='tline' id='l195' data-llen='4454:4477'>　事祖廣記管子曰無懐氏封泰山刻石紀功秦漢以</span><br/>
<span class='tline' id='l196' data-llen='4477:4504'><a onclick="displayPageImage('KR1d0051', 'WYG', '098-11b' );" name="098-11b" class="pb">[098-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4504:4527'>　來始謂刻石曰碑蓋因䘮禮豐碑之制也刻石當以</span><br/>
<span class='tline' id='l198' data-llen='4527:4550'>　無懐為始而名焉自秦漢也　古之葬有豐碑以窆</span><br/>
<span class='tline' id='l199' data-llen='4550:4573'>　秦漢以來死有功業生有徳政者皆碑之稍改用石</span><br/>
<span class='tline' id='l200' data-llen='4573:4581'>　因總謂之碑</span><br/>
<span class='tline' id='l201' data-llen='4581:4604'>　朱子語類古人唯冢廟有碑廟中者以繫牲冢上四</span><br/>
<span class='tline' id='l202' data-llen='4604:4627'>　角四碑以繫索下棺棺既下則埋於四角所謂豐碑</span><br/>
<span class='tline' id='l203' data-llen='4627:4650'>　也或因而刻字於其上後人凡碑則無不刻之且於</span><br/>
<span class='tline' id='l204' data-llen='4650:4673'>　中間剜孔不知何用今㑹稽大禹廟有一碑下廣而</span><br/>
<span class='tline' id='l205' data-llen='4673:4700'><a onclick="displayPageImage('KR1d0051', 'WYG', '098-12a' );" name="098-12a" class="pb">[098-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4700:4723'>　上小不方不圓尚用以繫牲云是當時葬禹之物上</span><br/>
<span class='tline' id='l207' data-llen='4723:4736'>　有𨽻字蓋後人刻之也</span><br/>
<span class='tline' id='l208' data-llen='4736:4759'>　黄公紹韻㑹舉要碑説文豎石紀功徳從石卑聲徐</span><br/>
<span class='tline' id='l209' data-llen='4759:4782'>　曰案古宗廟立碑以繫牲耳後人因于其上紀功徳</span><br/>
<span class='tline' id='l210' data-llen='4782:4805'>　此碑字從石秦以來制也七十二家封禪勒石不言</span><br/>
<span class='tline' id='l211' data-llen='4805:4828'>　碑七十二家封禪之言始於管仲不言碑穆天子傳</span><br/>
<span class='tline' id='l212' data-llen='4828:4851'>　乃為名迹於弇兹石上亦不言碑也銘勒功徳當始</span><br/>
<span class='tline' id='l213' data-llen='4851:4874'>　於宗廟麗牲之碑也祭義言麗于碑士昬禮聘禮入</span><br/>
<span class='tline' id='l214' data-llen='4874:4901'><a onclick="displayPageImage('KR1d0051', 'WYG', '098-12b' );" name="098-12b" class="pb">[098-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4901:4924'>　門當碑揖則大夫士廟内皆有碑鄉飲酒鄉射三揖</span><br/>
<span class='tline' id='l216' data-llen='4924:4947'>　注云三揖者將進揖當陳揖當碑揖則庠序之内皆</span><br/>
<span class='tline' id='l217' data-llen='4947:4970'>　有碑碑所以識日景觀碑景邪正以知蚤晚宫廟用</span><br/>
<span class='tline' id='l218' data-llen='4970:4993'>　石為之葬碑取懸繩繂暫時徃來運載當用木而已</span><br/>
<span class='tline' id='l219' data-llen='4993:5016'>　又釋名云碑被也葬時所設臣子追述君父之功以</span><br/>
<span class='tline' id='l220' data-llen='5016:5039'>　書其上徐曰劉熈言起於懸棺之碑者蓋今神道碑</span><br/>
<span class='tline' id='l221' data-llen='5039:5062'>　也初學記碑悲也所以悲徃事今人墓隧宫室之事</span><br/>
<span class='tline' id='l222' data-llen='5062:5070'>　通謂之碑矣</span><br/>
<span class='tline' id='l223' data-llen='5070:5097'><a onclick="displayPageImage('KR1d0051', 'WYG', '098-13a' );" name="098-13a" class="pb">[098-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5097:5120'>　潘昂霄金石例碑文皆須實録不得濫有襃飾立碑</span><br/>
<span class='tline' id='l225' data-llen='5120:5143'>　二品以上髙不得過一丈二尺五品以上髙不得過</span><br/>
<span class='tline' id='l226' data-llen='5143:5166'>　九尺　墓碑無銘詞刻墓前石柱上亦有刻在碑上</span><br/>
<span class='tline' id='l227' data-llen='5166:5170'>　者</span><br/>
<span class='tline' id='l228' data-llen='5170:5182'>明集禮五品以上許立碑</span><br/>
<span class='tline' id='l229' data-llen='5182:5205'>　唐錦夢餘録古之所謂碑者乃葬祭之時植一大木</span><br/>
<span class='tline' id='l230' data-llen='5205:5228'>　用以繞紼麗牲耳不可為文章之名也後世易之以</span><br/>
<span class='tline' id='l231' data-llen='5228:5251'>　石已失古制孫何嘗著論辨之然有名公鉅儒為人</span><br/>
<span class='tline' id='l232' data-llen='5251:5278'><a onclick="displayPageImage('KR1d0051', 'WYG', '098-13b' );" name="098-13b" class="pb">[098-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5278:5301'>　作碑文而徃徃直書其首曰某公神道碑是皆考索</span><br/>
<span class='tline' id='l234' data-llen='5301:5315'>　不精恐不免見笑於孫公矣</span><br/>
<span class='tline' id='l235' data-llen='5315:5338'>明太祖實録碑碣功臣沒後封王螭首髙三尺二寸碑</span><br/>
<span class='tline' id='l236' data-llen='5338:5361'>身髙九尺闊三尺六寸龜趺髙三尺八寸一品螭首髙</span><br/>
<span class='tline' id='l237' data-llen='5361:5384'>三尺碑身髙八尺五寸闊三尺四寸龜趺髙三尺六寸</span><br/>
<span class='tline' id='l238' data-llen='5384:5407'>二品蓋用麟鳳髙二尺八寸碑身髙八尺闊三尺二寸</span><br/>
<span class='tline' id='l239' data-llen='5407:5430'>龜趺髙三尺四寸三品蓋用天禄辟邪髙二尺六寸碑</span><br/>
<span class='tline' id='l240' data-llen='5430:5453'>身髙七尺五寸闊三尺龜趺髙三尺二寸四品圓首髙</span><br/>
<span class='tline' id='l241' data-llen='5453:5480'><a onclick="displayPageImage('KR1d0051', 'WYG', '098-14a' );" name="098-14a" class="pb">[098-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5480:5503'>二尺四寸碑身髙七尺闊二尺八寸方趺髙三尺五品</span><br/>
<span class='tline' id='l243' data-llen='5503:5526'>圓首髙二尺二寸碑身髙六尺五寸闊二尺六寸方趺</span><br/>
<span class='tline' id='l244' data-llen='5526:5549'>髙二尺八寸六品圓首髙二尺碑身髙六尺闊二尺四</span><br/>
<span class='tline' id='l245' data-llen='5549:5572'>寸方趺髙二尺六寸七品圓首髙一尺八寸碑身髙五</span><br/>
<span class='tline' id='l246' data-llen='5572:5589'>尺五寸闊二尺二寸方趺髙二尺四寸</span><br/>
<span class='tline' id='l247' data-llen='5589:5597'>　　　神道碑</span><br/>
<span class='tline' id='l248' data-llen='5597:5620'>　事祖廣記晉宋之世始又有神道碑天子及諸侯皆</span><br/>
<span class='tline' id='l249' data-llen='5620:5664'>　有之<span class='krp-note'>其刻木止曰某帝或某官神道之碑今世尚有/宋文帝神道碑墨本也其初由立之於葬兆之</span></span><br/>
<span class='tline' id='l250' data-llen='5664:5691'><a onclick="displayPageImage('KR1d0051', 'WYG', '098-14b' );" name="098-14b" class="pb">[098-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5691:5737'>　<span class='krp-note'>東南地理家以東南為神道故以名碑爾案後漢中/山簡王薨詔為之修冢塋開神道注云墓前開道建</span></span><br/>
<span class='tline' id='l252' data-llen='5737:5773'>　<span class='krp-note'>石柱以為標謂之神道是則神道之名/在漢已有之也晉宋之後易以碑刻云</span></span><br/>
<span class='tline' id='l253' data-llen='5773:5796'>　集古録宋文帝神道碑題曰太祖文皇帝之神道八</span><br/>
<span class='tline' id='l254' data-llen='5796:5819'>　大字而别無文辭惟以此為表識古人刻碑正當如</span><br/>
<span class='tline' id='l255' data-llen='5819:5842'>　此而後世鐫刻功徳爵里世系唯恐不詳然自後漢</span><br/>
<span class='tline' id='l256' data-llen='5842:5865'>　以來門生故吏多相與立碑頌徳矣予家集古所録</span><br/>
<span class='tline' id='l257' data-llen='5865:5888'>　三代以來鐘鼎彞盤銘刻備有至後漢以後始有碑</span><br/>
<span class='tline' id='l258' data-llen='5888:5911'>　文欲求前漢時碑碣卒不可得是則冢墓碑自後漢</span><br/>
<span class='tline' id='l259' data-llen='5911:5938'><a onclick="displayPageImage('KR1d0051', 'WYG', '098-15a' );" name="098-15a" class="pb">[098-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5938:5946'>　以來始有也</span><br/>
<span class='tline' id='l261' data-llen='5946:5969'>　　　　乾學案霍光塋築神道蜀郡太守王稚子太</span><br/>
<span class='tline' id='l262' data-llen='5969:5992'>　　　　尉劉文饒並有神道非始於後漢晉宋之世</span><br/>
<span class='tline' id='l263' data-llen='5992:6015'>　　　　蓋自漢以後一命而上稍有聲績者其沒也</span><br/>
<span class='tline' id='l264' data-llen='6015:6038'>　　　　無不立碑著神道與闕亦不論官階其式多</span><br/>
<span class='tline' id='l265' data-llen='6038:6061'>　　　　不相同有暈有穿暈或三四重而穿則一首</span><br/>
<span class='tline' id='l266' data-llen='6061:6084'>　　　　趺兩旁或刻人物麟鳳龜龍及諸圭璧珍寳</span><br/>
<span class='tline' id='l267' data-llen='6084:6107'>　　　　之形窮工極巧以為厚終之禮如是方可慰</span><br/>
<span class='tline' id='l268' data-llen='6107:6134'><a onclick="displayPageImage('KR1d0051', 'WYG', '098-15b' );" name="098-15b" class="pb">[098-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6134:6157'>　　　　門生故吏及其子孫無窮之思而不知汰已</span><br/>
<span class='tline' id='l270' data-llen='6157:6175'>　　　　甚矣建安時之為制禁也宜哉</span><br/>
<span class='tline' id='l271' data-llen='6175:6198'>　吴曽能改齋漫録葬者墓道稱神道自漢已然引襄</span><br/>
<span class='tline' id='l272' data-llen='6198:6221'>　陽者舊傳光武立蘇嶺祠刻二石鹿於神道楊震碑</span><br/>
<span class='tline' id='l273' data-llen='6221:6244'>　首題太尉楊公神道碑銘為證非也漢書髙恵文功</span><br/>
<span class='tline' id='l274' data-llen='6244:6268'>　臣表戚圉侯季信成坐為太常縱丞相侵神道為𨽻</span><br/>
<span class='tline' id='l275' data-llen='6268:6291'>　臣霍光傳光薨光夫人侈大其塋制起三山闕築神</span><br/>
<span class='tline' id='l276' data-llen='6291:6314'>　道此二事皆在前當以為據蓋不始於後漢但表所</span><br/>
<span class='tline' id='l277' data-llen='6314:6341'><a onclick="displayPageImage('KR1d0051', 'WYG', '098-16a' );" name="098-16a" class="pb">[098-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6341:6353'>　謂神道疑宗廟之路也</span><br/>
<span class='tline' id='l279' data-llen='6353:6377'>　𨽻釋交阯都尉沈君二神道其上各刻朱雀其形相</span><br/>
<span class='tline' id='l280' data-llen='6377:6400'>　向知此蓋是一人猶王稚子闕盡書其所歴官也其</span><br/>
<span class='tline' id='l281' data-llen='6400:6423'>　下又刻龜蛇虎首所畫最工此字及馮煥王稚子闕</span><br/>
<span class='tline' id='l282' data-llen='6423:6431'>　皆是八分書</span><br/>
<span class='tline' id='l283' data-llen='6431:6454'>　程大昌演繁露李廣傳丞相李蔡得賜冢地盜取三</span><br/>
<span class='tline' id='l284' data-llen='6454:6477'>　頃賣之又盜取神道外壖地一畝葬其中世之言神</span><br/>
<span class='tline' id='l285' data-llen='6477:6500'>　道者始此又霍光塋起三土闕築神道神道言神行</span><br/>
<span class='tline' id='l286' data-llen='6500:6527'><a onclick="displayPageImage('KR1d0051', 'WYG', '098-16b' );" name="098-16b" class="pb">[098-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6527:6533'>　之道也</span><br/>
<span class='tline' id='l288' data-llen='6533:6556'>　寳刻叢編漢蜀郡屬國都尉王君神道在南陽題云</span><br/>
<span class='tline' id='l289' data-llen='6556:6579'>　漢故蜀郡屬國都尉王君神道封陌案酈道元注水</span><br/>
<span class='tline' id='l290' data-llen='6579:6602'>　經淯水南道側有二石樓制作精妙題云蜀郡太守</span><br/>
<span class='tline' id='l291' data-llen='6602:6615'>　姓王字稚子南陽西鄂人</span><br/>
<span class='tline' id='l292' data-llen='6615:6638'>　漢太尉劉寛神道有二其一曰漢太尉劉公諱寛字</span><br/>
<span class='tline' id='l293' data-llen='6638:6661'>　文饒其一曰漢太尉車騎將軍特進昭烈侯劉公神</span><br/>
<span class='tline' id='l294' data-llen='6661:6684'>　道各有一螭蟠屈乎其上而下作獸面如彞鼎間饕</span><br/>
<span class='tline' id='l295' data-llen='6684:6711'><a onclick="displayPageImage('KR1d0051', 'WYG', '098-17a' );" name="098-17a" class="pb">[098-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6711:6734'>　餮之象當是雙闕所刻圖畫微拙不及王稚子沈新</span><br/>
<span class='tline' id='l297' data-llen='6734:6741'>　豐之精也</span><br/>
<span class='tline' id='l298' data-llen='6741:6764'>　訪碑録鄧城縣南十二里張相公墓前有大周魏君</span><br/>
<span class='tline' id='l299' data-llen='6764:6771'>　之神道字</span><br/>
<span class='tline' id='l300' data-llen='6771:6794'>　六朝事迹梁吳平忠侯蕭景墓石柱一題云梁故侍</span><br/>
<span class='tline' id='l301' data-llen='6794:6817'>　中中撫將軍開府儀同三司吴平忠侯蕭公之神道</span><br/>
<span class='tline' id='l302' data-llen='6817:6840'>　　梁安成王蕭秀墓石柱一及神道碑二題云梁故</span><br/>
<span class='tline' id='l303' data-llen='6840:6863'>　散騎常侍司空安成康王之神道　梁臨川王蕭宏</span><br/>
<span class='tline' id='l304' data-llen='6863:6890'><a onclick="displayPageImage('KR1d0051', 'WYG', '098-17b' );" name="098-17b" class="pb">[098-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6890:6913'>　墓石柱碑二題云梁故史黄鉞侍中大將軍揚州牧</span><br/>
<span class='tline' id='l306' data-llen='6913:6936'>　臨川靖恵王之神道　梁建安侯蕭正立墓有石柱</span><br/>
<span class='tline' id='l307' data-llen='6936:6957'>　二題云梁故侍中左衛將軍建安敏侯之神道</span><br/>
<span class='tline' id='l308' data-llen='6957:6980'>　金石例三品以上神道碑立於墓隧道之左面南立</span><br/>
<span class='tline' id='l309' data-llen='6980:7010'>　螭首龜趺各依品從合得尺寸<span class='krp-note'>見儀制今更欲/撿之此未盡也</span></span><br/>
<span class='tline' id='l310' data-llen='7010:7033'>　王行墓銘舉例案神道碑其題有二有碑額之題有</span><br/>
<span class='tline' id='l311' data-llen='7033:7056'>　碑文之題碑額之題簡碑文之題詳蓋既題其額又</span><br/>
<span class='tline' id='l312' data-llen='7056:7063'>　題其文也</span><br/>
<span class='tline' id='l313' data-llen='7063:7090'><a onclick="displayPageImage('KR1d0051', 'WYG', '098-18a' );" name="098-18a" class="pb">[098-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7090:7109'>　凡神道碑首必詳書其世系重其所出也</span><br/>
<span class='tline' id='l315' data-llen='7109:7132'>　陳龍正家矩唐宋大臣例有神道碑大都奉朝命而</span><br/>
<span class='tline' id='l316' data-llen='7132:7155'>　為之亦有其家私求撰述者然古來徳行勲業流傳</span><br/>
<span class='tline' id='l317' data-llen='7155:7178'>　不朽浸灌人心大抵史冊所記載後賢所表章何嘗</span><br/>
<span class='tline' id='l318' data-llen='7178:7201'>　讀某家碑誌是則徳業果盛既不必求苟無徳業求</span><br/>
<span class='tline' id='l319' data-llen='7201:7224'>　又何用人唯有自立於生前寧須借重於死後儻祖</span><br/>
<span class='tline' id='l320' data-llen='7224:7247'>　先有隠徳微情足以感動後世子孫中推一有文采</span><br/>
<span class='tline' id='l321' data-llen='7247:7270'>　筆力者為質實記之或有及門諸子互記而彚輯之</span><br/>
<span class='tline' id='l322' data-llen='7270:7297'><a onclick="displayPageImage('KR1d0051', 'WYG', '098-18b' );" name="098-18b" class="pb">[098-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7297:7311'>　如年譜之屬用志不忘可也</span><br/>
<span class='tline' id='l324' data-llen='7311:7319'>　　　先塋碑</span><br/>
<span class='tline' id='l325' data-llen='7319:7342'>　金石例先塋先徳昭先等碑唐宋皆無之所書三代</span><br/>
<span class='tline' id='l326' data-llen='7342:7359'>　并妻子例似與神道墓誌等碑不同</span><br/>
<span class='tline' id='l327' data-llen='7359:7382'>　濟南李昌道作李千户先塋碑不書李千户之妻某</span><br/>
<span class='tline' id='l328' data-llen='7382:7405'>　氏只寫子幾人其妻怒昌道言婦人未終如何敢書</span><br/>
<span class='tline' id='l329' data-llen='7405:7451'>　<span class='krp-note'>魏叔子曰嘗考古金石例至金元之間而始有先塋/昭徳之碑蓋倣唐人先廟之文而為之者也用以紀</span></span><br/>
<span class='tline' id='l330' data-llen='7451:7487'>　<span class='krp-note'>追命表先徳莫此為宜然而讀其文徃/徃多頌而寡志畧死而諛生君子譏焉</span></span><br/>
<span class='tline' id='l331' data-llen='7487:7514'><a onclick="displayPageImage('KR1d0051', 'WYG', '098-19a' );" name="098-19a" class="pb">[098-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7514:7522'>　　　御製碑</span><br/>
<span class='tline' id='l333' data-llen='7522:7545'>　任昉文章縁起四皓有羽翼太子之功其沒也恵帝</span><br/>
<span class='tline' id='l334' data-llen='7545:7554'>　為之製文立碑</span><br/>
<span class='tline' id='l335' data-llen='7554:7577'>　東觀漢記竇章女年十二能屬文以才貌選掖庭有</span><br/>
<span class='tline' id='l336' data-llen='7577:7600'>　寵與梁皇后並為貴人蚤卒帝追思之詔史官樹碑</span><br/>
<span class='tline' id='l337' data-llen='7600:7610'>　頌徳帝自為之辭</span><br/>
<span class='tline' id='l338' data-llen='7610:7631'>唐書魏徴傳徵薨陪葬昭陵帝作文於碑遂書之</span><br/>
<span class='tline' id='l339' data-llen='7631:7654'>　王定保摭言文貞公神道碑太宗之文時徵將薨太</span><br/>
<span class='tline' id='l340' data-llen='7654:7681'><a onclick="displayPageImage('KR1d0051', 'WYG', '098-19b' );" name="098-19b" class="pb">[098-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7681:7704'>　宗夢見之及覺左右奏徵卒故曰俄於髣髴忽覩形</span><br/>
<span class='tline' id='l342' data-llen='7704:7727'>　儀復曰髙宗昔日得賢相於夢中朕今此宵失良臣</span><br/>
<span class='tline' id='l343' data-llen='7727:7733'>　於覺後</span><br/>
<span class='tline' id='l344' data-llen='7733:7746'>唐書張説傳説卒帝為製碑</span><br/>
<span class='tline' id='l345' data-llen='7746:7769'>　宋次道春明退朝録唐太宗自撰魏元成碑徳宗亦</span><br/>
<span class='tline' id='l346' data-llen='7769:7787'>　撰段秀實碑本朝太宗撰中令趙公碑</span><br/>
<span class='tline' id='l347' data-llen='7787:7795'>　　　御書碑</span><br/>
<span class='tline' id='l348' data-llen='7795:7818'>唐書韓思復卒天子親題其碑曰有唐忠孝韓長山之</span><br/>
<span class='tline' id='l349' data-llen='7818:7845'><a onclick="displayPageImage('KR1d0051', 'WYG', '098-20a' );" name="098-20a" class="pb">[098-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7845:7848'>墓</span><br/>
<span class='tline' id='l351' data-llen='7848:7871'>盧懐慎卒帝經其墓碑表未立停蹕臨視泫然流涕詔</span><br/>
<span class='tline' id='l352' data-llen='7871:7890'>官為立碑令中書侍郎蘇頲為文帝自書之</span><br/>
<span class='tline' id='l353' data-llen='7890:7912'>張説嘗自為其父碑帝為書其額曰嗚呼積善之墓</span><br/>
<span class='tline' id='l354' data-llen='7912:7931'>郭知運卒帝詔中書令張説紀其功於墓碑</span><br/>
<span class='tline' id='l355' data-llen='7931:7954'>　春明退朝録皇祐中王侍郎融守河中還乃以唐明</span><br/>
<span class='tline' id='l356' data-llen='7954:7978'>　皇所題裴耀卿碑額上之仁宗遂御篆沂公碑曰旌</span><br/>
<span class='tline' id='l357' data-llen='7978:8013'>　賢其後踵之者懐忠<span class='krp-note'>吕許/公</span>顯忠<span class='krp-note'>李忠/武</span>旌忠<span class='krp-note'>寇萊/公</span>全徳</span><br/>
<span class='tline' id='l358' data-llen='8013:8040'><a onclick="displayPageImage('KR1d0051', 'WYG', '098-20b' );" name="098-20b" class="pb">[098-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8040:8082'>　元老<span class='krp-note'>王太/尉</span>教忠積慶<span class='krp-note'>文潞公/父洎</span>親賢<span class='krp-note'>李侍中/用和</span>襃親<span class='krp-note'>齊國/獻穆</span></span><br/>
<span class='tline' id='l360' data-llen='8082:8125'>　<span class='krp-note'>公/</span>旌功<span class='krp-note'>曹襄/悼</span>舊學<span class='krp-note'>晏元/獻</span>崇儒<span class='krp-note'>丁文/簡</span>顯先積慶<span class='krp-note'>趙中令/子□</span></span><br/>
<span class='tline' id='l361' data-llen='8125:8169'>　旌忠懐徳<span class='krp-note'>張侍/中耆</span>儒賢<span class='krp-note'>髙文/莊</span>襃賢<span class='krp-note'>范文/正</span>思賢<span class='krp-note'>劉丞/相沆</span>清<span class='krp-note'>缺/</span></span><br/>
<span class='tline' id='l362' data-llen='8169:8208'>　<span class='krp-note'>王武/恭</span>旌忠元勲<span class='krp-note'>狄武/襄</span>襃忠<span class='krp-note'>陳恭/公</span>純孝<span class='krp-note'>張文/孝</span>忠規徳範</span><br/>
<span class='tline' id='l363' data-llen='8208:8245'>　<span class='krp-note'>宋元憲英/宗御篆</span>淳徳守正<span class='krp-note'>吕文穆/上御篆</span>大儒元老<span class='krp-note'>賈魏/公</span></span><br/>
<span class='tline' id='l364' data-llen='8245:8254'>　　　碑額　趺</span><br/>
<span class='tline' id='l365' data-llen='8254:8277'>　六朝事迹齊獻武公墓在棲霞寺側有碑額曰齊故</span><br/>
<span class='tline' id='l366' data-llen='8277:8293'>　侍中尚書令丞相巴東獻公之墓</span><br/>
<span class='tline' id='l367' data-llen='8293:8320'><a onclick="displayPageImage('KR1d0051', 'WYG', '098-21a' );" name="098-21a" class="pb">[098-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8320:8344'>　𨽻釋益州太守碑以朱爵為額龜蛇為蚨龍虎銜璧</span><br/>
<span class='tline' id='l369' data-llen='8344:8351'>　在其兩旁</span><br/>
<span class='tline' id='l370' data-llen='8351:8374'>　漢泰山都尉孔君之碑凡漢刋其首行即入辭無額</span><br/>
<span class='tline' id='l371' data-llen='8374:8398'>　者或題其前如張納樊安之比亦甚少已篆其上復</span><br/>
<span class='tline' id='l372' data-llen='8398:8408'>　標其端唯此碑爾</span><br/>
<span class='tline' id='l373' data-llen='8408:8431'>　漢是邦雄傑碑無名碑以天禄為額其下刻一牛首</span><br/>
<span class='tline' id='l374' data-llen='8431:8455'>　又有碑上朱雀而下𤣥武其中則沒字碑也此碑之</span><br/>
<span class='tline' id='l375' data-llen='8455:8474'>　文曰是邦峻生雄傑峻之上下各闕一字</span><br/>
<span class='tline' id='l376' data-llen='8474:8501'><a onclick="displayPageImage('KR1d0051', 'WYG', '098-21b' );" name="098-21b" class="pb">[098-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8501:8524'>　吕祖謙文集銘誌既有題額更不當復寫某官墓誌</span><br/>
<span class='tline' id='l378' data-llen='8524:8547'>　便當從頭直開誌文而銘銜則列於銘後乃為得體</span><br/>
<span class='tline' id='l379' data-llen='8547:8571'>　金石例書碑額例真字八分書謂之題額篆字則云</span><br/>
<span class='tline' id='l380' data-llen='8571:8577'>　篆額</span><br/>
<span class='tline' id='l381' data-llen='8577:8584'>　　　碑隂</span><br/>
<span class='tline' id='l382' data-llen='8584:8608'>　𨽻釋孔宙碑隂有門生故吏名漢碑多有隂然稀少</span><br/>
<span class='tline' id='l383' data-llen='8608:8624'>　有額獨此刻以五大篆表其上</span><br/>
<span class='tline' id='l384' data-llen='8624:8647'>　益州太守碑隂有牧靡故吏三人題名在趺之右此</span><br/>
<span class='tline' id='l385' data-llen='8647:8674'><a onclick="displayPageImage('KR1d0051', 'WYG', '098-22a' );" name="098-22a" class="pb">[098-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8674:8697'>　碑刻五玉三獸下有牛首蜀中漢碑如是者有栁敏</span><br/>
<span class='tline' id='l387' data-llen='8697:8720'>　碑隂馮緄墓道雙排六玉碑又有單排六玉碑與此</span><br/>
<span class='tline' id='l388' data-llen='8720:8725'>　凡四</span><br/>
<span class='tline' id='l389' data-llen='8725:8749'>　𨽻續漢栁敏碑隂其上刻一禽若鳳其下則麟也中</span><br/>
<span class='tline' id='l390' data-llen='8749:8772'>　牛首銜環兩旁凡六玉其右則瑁圭璧其左則琮璋</span><br/>
<span class='tline' id='l391' data-llen='8772:8776'>　璜</span><br/>
<span class='tline' id='l392' data-llen='8776:8799'>　沒字碑是邦雄傑碑之隂也與馮緄墓道一碑相類</span><br/>
<span class='tline' id='l393' data-llen='8799:8816'>　非磨滅者朱雀在其上龜蛇在其下</span><br/>
<span class='tline' id='l394' data-llen='8816:8843'><a onclick="displayPageImage('KR1d0051', 'WYG', '098-22b' );" name="098-22b" class="pb">[098-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8843:8849'>　　　碣</span><br/>
<span class='tline' id='l396' data-llen='8849:8872'>後漢書趙岐傳岐年三十餘有重疾卧蓐七年自慮奄</span><br/>
<span class='tline' id='l397' data-llen='8872:8895'>忽乃為遺令敕兄子曰大丈夫生世遯無箕山之操仕</span><br/>
<span class='tline' id='l398' data-llen='8895:8918'>無伊吕之勲天不我與復何言哉可立一圓石於我墓</span><br/>
<span class='tline' id='l399' data-llen='8918:8945'>前刻之曰漢有逸人姓趙名嘉有志無時命也奈何<span class='krp-note'>岐/初</span></span><br/>
<span class='tline' id='l400' data-llen='8945:8952'><span class='krp-note'>名/嘉</span></span><br/>
<span class='tline' id='l401' data-llen='8952:8973'>　後漢書注方者謂之碑圓者謂之碣李斯所造</span><br/>
<span class='tline' id='l402' data-llen='8973:8997'>隋書七品以上立碣髙四尺圭首方趺若𨼆淪道素孝</span><br/>
<span class='tline' id='l403' data-llen='8997:9024'><a onclick="displayPageImage('KR1d0051', 'WYG', '098-23a' );" name="098-23a" class="pb">[098-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9024:9037'>義著聞者雖無爵奏聽立碣</span><br/>
<span class='tline' id='l405' data-llen='9037:9060'>唐㑹要七品以上立碣若隠淪道素孝義著聞雖不仕</span><br/>
<span class='tline' id='l406' data-llen='9060:9081'>亦立碣宋制六品以上則立碑八品以上則立碣</span><br/>
<span class='tline' id='l407' data-llen='9081:9104'>　封演見聞記碣亦碑之類也周禮凡金玉錫石楬而</span><br/>
<span class='tline' id='l408' data-llen='9104:9127'>　璽之注云楬如今題署物漢書云庵寺前楬著其姓</span><br/>
<span class='tline' id='l409' data-llen='9127:9150'>　名注楬杙椓杙於庵處而書死者之姓名楬音揭然</span><br/>
<span class='tline' id='l410' data-llen='9150:9173'>　則物有標榜皆謂之楬郭景純江賦云峩嵋為泉陽</span><br/>
<span class='tline' id='l411' data-llen='9173:9196'>　之楬玉壘作東别之標是也其字本從木後人以石</span><br/>
<span class='tline' id='l412' data-llen='9196:9223'><a onclick="displayPageImage('KR1d0051', 'WYG', '098-23b' );" name="098-23b" class="pb">[098-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9223:9246'>　為墓碣因變為碣説文云碣特立石也據此則從木</span><br/>
<span class='tline' id='l414' data-llen='9246:9255'>　從石兩體皆通</span><br/>
<span class='tline' id='l415' data-llen='9255:9275'>　珊瑚鈎詩話碣者揭示操行而立之墓隧也</span><br/>
<span class='tline' id='l416' data-llen='9275:9308'>明集禮五品以上許用碑<span class='krp-note'>龜趺/螭首</span>六品以下許用碣<span class='krp-note'>方趺/圓首</span></span><br/>
<span class='tline' id='l417' data-llen='9308:9315'>　　　誌石</span><br/>
<span class='tline' id='l418' data-llen='9315:9346'>檀弓孔子之䘮公西赤為志焉<span class='krp-note'>注志謂章識/疏章明志識</span>　子張之</span><br/>
<span class='tline' id='l419' data-llen='9346:9355'>䘮公明儀為志焉</span><br/>
<span class='tline' id='l420' data-llen='9355:9373'>　<span class='krp-note'>方慤曰志記也/書其禮而記之</span></span><br/>
<span class='tline' id='l421' data-llen='9373:9400'><a onclick="displayPageImage('KR1d0051', 'WYG', '098-24a' );" name="098-24a" class="pb">[098-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9400:9423'>南史裴子野傳子野葬湘東王為之墓誌銘陳于藏内</span><br/>
<span class='tline' id='l423' data-llen='9423:9442'>郡陵王又立墓誌于羡道羡道列誌自此始</span><br/>
<span class='tline' id='l424' data-llen='9442:9466'>南齊書有司奏大明故事太子妃𤣥宫中有石誌參議</span><br/>
<span class='tline' id='l425' data-llen='9466:9489'>墓銘不出禮典近宋元嘉中顔延之作王球石誌素族</span><br/>
<span class='tline' id='l426' data-llen='9489:9512'>無碑䇿故以紀徳自爾以來王公以下咸共遵用儲妃</span><br/>
<span class='tline' id='l427' data-llen='9512:9531'>之重禮殊恒列既有哀䇿謂不須石誌從之</span><br/>
<span class='tline' id='l428' data-llen='9531:9552'>唐㑹要誌石唐制品官皆用宋制九品以下無之</span><br/>
<span class='tline' id='l429' data-llen='9552:9575'>　封演見聞記古葬無石誌近代貴賤通用之齊太子</span><br/>
<span class='tline' id='l430' data-llen='9575:9602'><a onclick="displayPageImage('KR1d0051', 'WYG', '098-24b' );" name="098-24b" class="pb">[098-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9602:9625'>　穆妃將葬立石誌王儉曰石誌不出禮經起元嘉中</span><br/>
<span class='tline' id='l432' data-llen='9625:9648'>　顔延之為王球作石誌素族無名䇿故以紀行迹耳</span><br/>
<span class='tline' id='l433' data-llen='9648:9671'>　遂相祖習儲妃之重禮絶常例既有哀䇿不煩石銘</span><br/>
<span class='tline' id='l434' data-llen='9671:9694'>　儉所著䘮禮云施石誌於壙裏禮無此制魏侍中繆</span><br/>
<span class='tline' id='l435' data-llen='9694:9717'>　襲改葬父母墓下埋文原此㫖將以千載之後陵谷</span><br/>
<span class='tline' id='l436' data-llen='9717:9740'>　遷變欲後人有所聞知其人若無殊才異徳者但紀</span><br/>
<span class='tline' id='l437' data-llen='9740:9763'>　姓名歴官祖父姻媾而已若有徳業則為銘文案儉</span><br/>
<span class='tline' id='l438' data-llen='9763:9786'>　此説石誌宋齊以來有之矣齊時有發古冢得銘云</span><br/>
<span class='tline' id='l439' data-llen='9786:9813'><a onclick="displayPageImage('KR1d0051', 'WYG', '098-25a' );" name="098-25a" class="pb">[098-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9813:9836'>　青州世子樂海女郎河東賈昊以為司馬越女嫁為</span><br/>
<span class='tline' id='l441' data-llen='9836:9859'>　荀晞子婦檢之果然東都殖業坊十字街有王戎墓</span><br/>
<span class='tline' id='l442' data-llen='9859:9882'>　隋代釀家穿傍作窖得銘曰晉司徒尚書令安豐侯</span><br/>
<span class='tline' id='l443' data-llen='9882:9905'>　王君銘有數百字然則古人葬者亦有石誌但不如</span><br/>
<span class='tline' id='l444' data-llen='9905:9916'>　今代貴賤通為之耳</span><br/>
<span class='tline' id='l445' data-llen='9916:9939'>　馮鑑續事始案西京雜記前漢杜子夏臨終作文其</span><br/>
<span class='tline' id='l446' data-llen='9939:9956'>　死命刋石埋於墓前墓志恐因此始</span><br/>
<span class='tline' id='l447' data-llen='9956:9987'>司馬氏書儀誌石刻文云某官姓名<span class='krp-note'>婦人云某姓名/妻某封某氏</span>某</span><br/>
<span class='tline' id='l448' data-llen='9987:10014'><a onclick="displayPageImage('KR1d0051', 'WYG', '098-25b' );" name="098-25b" class="pb">[098-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10014:10045'>州某縣人考諱某某官某氏某封<span class='krp-note'>無官刲者但云/姓名或某氏</span>某年</span><br/>
<span class='tline' id='l450' data-llen='10045:10077'>月日終某年月日葬<span class='krp-note'>丈夫云娶某氏某/人之女封某邑</span>子男某某官女</span><br/>
<span class='tline' id='l451' data-llen='10077:10100'>適某官某人若直下穿壙則置之便房若旁穿為壙則</span><br/>
<span class='tline' id='l452' data-llen='10100:10123'>置之壙門墓前更立小碑可髙二三尺許大書曰某姓</span><br/>
<span class='tline' id='l453' data-llen='10123:10164'>名某更不書官<span class='krp-note'>古人有大勲徳勒銘鐘鼎藏之宗廟其/葬則有豐碑以下棺耳秦漢以來始命</span></span><br/>
<span class='tline' id='l454' data-llen='10164:10211'><span class='krp-note'>文士襃贊功徳刻之于石亦謂之碑降自南朝復有銘/誌埋之墓中使其人果大賢邪則名聞光昭衆所稱頌</span></span><br/>
<span class='tline' id='l455' data-llen='10211:10258'><span class='krp-note'>乃流今古不可掩蔽豈待碑誌始為人知若其不賢也/乃以巧言麗辭强加飾采功侔吕望徳比仲尼徒以譏</span></span><br/>
<span class='tline' id='l456' data-llen='10258:10305'><span class='krp-note'>笑其誰肯信碑猶立於墓道人得見之誌乃藏於壙中/自非開發莫之睹也隋文帝子秦王俊薨府僚請立碑</span></span><br/>
<span class='tline' id='l457' data-llen='10305:10332'><a onclick="displayPageImage('KR1d0051', 'WYG', '098-26a' );" name="098-26a" class="pb">[098-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10332:10379'><span class='krp-note'>帝曰欲名一卷史書足矣何用碑為徒與人作鎮石耳/此實語也今既不能免俗其誌文但可直叙鄉里世家</span></span><br/>
<span class='tline' id='l459' data-llen='10379:10426'><span class='krp-note'>官簿始終而已季札墓前有後世稱孔子所篆云嗚呼/有吴延陵季子之墓豈在多言然後人知其賢邪今但</span></span><br/>
<span class='tline' id='l460' data-llen='10426:10446'><span class='krp-note'>刻姓名於墓前他日/人自知其賢愚耳</span></span><br/>
<span class='tline' id='l461' data-llen='10446:10469'>朱子家禮誌石用二片其一為蓋刻云某官某公之墓</span><br/>
<span class='tline' id='l462' data-llen='10469:10492'>其一為底刻云某官某公諱某字某某州某縣人考諱</span><br/>
<span class='tline' id='l463' data-llen='10492:10515'>某某官母某氏某封某年月日生歴官遷次某年月日</span><br/>
<span class='tline' id='l464' data-llen='10515:10538'>終某年月日葬于某鄉某里某處娶某氏某人之女子</span><br/>
<span class='tline' id='l465' data-llen='10538:10561'>男某某官女適某官某人婦人夫在則蓋刻云某官姓</span><br/>
<span class='tline' id='l466' data-llen='10561:10588'><a onclick="displayPageImage('KR1d0051', 'WYG', '098-26b' );" name="098-26b" class="pb">[098-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10588:10611'>名某封某氏之墓夫亡則云某官某公某封某氏其底</span><br/>
<span class='tline' id='l468' data-llen='10611:10634'>叙年若干適某氏因夫與子致封號葬之日以二石字</span><br/>
<span class='tline' id='l469' data-llen='10634:10644'>面相向鐵束而埋之</span><br/>
<span class='tline' id='l470' data-llen='10644:10667'>　朱子語類問政和禮九品以下至庶人無誌温公有</span><br/>
<span class='tline' id='l471' data-llen='10667:10690'>　之今當何從朱子荅云誌石為乆逺之計埋於土中</span><br/>
<span class='tline' id='l472' data-llen='10690:10713'>　有何僭禮須在壙上二三尺縱遇畚鍤猶可得止勿</span><br/>
<span class='tline' id='l473' data-llen='10713:10736'>　置壙中　陳淳安卿問曰某問誌石之制在士庶當</span><br/>
<span class='tline' id='l474' data-llen='10736:10759'>　如何題温公謂當書姓名恐所未安夫婦合葬者所</span><br/>
<span class='tline' id='l475' data-llen='10759:10786'><a onclick="displayPageImage('KR1d0051', 'WYG', '098-27a' );" name="098-27a" class="pb">[098-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10786:10814'>　題又當何如朱子曰宋故進士<span class='krp-note'>或云/處士</span>某君夫人某氏</span><br/>
<span class='tline' id='l477' data-llen='10814:10838'>　之墓<span class='krp-note'>下畧記名字鄉里年/嵗子孫及葬之年月</span></span><br/>
<span class='tline' id='l478' data-llen='10838:10861'>　金石例墓誌納之墓中柩前平放其狀如方石斗二</span><br/>
<span class='tline' id='l479' data-llen='10861:10884'>　底撮面平而不凹大小無定制上一斗於平面上大</span><br/>
<span class='tline' id='l480' data-llen='10884:10907'>　字題某官某人墓誌銘曽見古墓中石誌制度如此</span><br/>
<span class='tline' id='l481' data-llen='10907:10930'>　又記上一斗止寫某人墓誌不書銘字下一斗上作</span><br/>
<span class='tline' id='l482' data-llen='10930:10953'>　小字書前一行刻云某官某人墓誌銘并引或言有</span><br/>
<span class='tline' id='l483' data-llen='10953:10976'>　序或言并序後書序及銘刻畢以丹填之上下二斗</span><br/>
<span class='tline' id='l484' data-llen='10976:11003'><a onclick="displayPageImage('KR1d0051', 'WYG', '098-27b' );" name="098-27b" class="pb">[098-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11003:11026'>　字並用丹填二斗相合四角以薄石片搘起搘石如</span><br/>
<span class='tline' id='l486' data-llen='11026:11046'>　錢大厚薄亦如之但要不使二石實相厭著</span><br/>
<span class='tline' id='l487' data-llen='11046:11075'>　錢希言戲瑕牧野<span class='krp-note'>竹書紀年/作坶野</span>有比干墓前有石銘題</span><br/>
<span class='tline' id='l488' data-llen='11075:11099'>　𨽻云商大夫比干之墓所記唯此漢髙祖孝文各為</span><br/>
<span class='tline' id='l489' data-llen='11099:11122'>　立碑延陵季子十字碑在鎮江人謂孔子書文曰有</span><br/>
<span class='tline' id='l490' data-llen='11122:11145'>　吴延陵季子之墓案古法帖上云嗚呼有吴君子六</span><br/>
<span class='tline' id='l491' data-llen='11145:11168'>　字而已若延陵之墓四字疑是後人妄増除之字外</span><br/>
<span class='tline' id='l492' data-llen='11168:11192'>　三字是漢人古篆不與前六字合東都殖業坊十字</span><br/>
<span class='tline' id='l493' data-llen='11192:11219'><a onclick="displayPageImage('KR1d0051', 'WYG', '098-28a' );" name="098-28a" class="pb">[098-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11219:11242'>　街有王戎墓隋代釀家穿其傍作窖得銘曰晉司徒</span><br/>
<span class='tline' id='l495' data-llen='11242:11265'>　尚書令安豐侯王君銘漢西都時南宫寢殿内有醇</span><br/>
<span class='tline' id='l496' data-llen='11265:11288'>　儒王史威長葬銘銘曰明明哲士知存知亡崇隴原</span><br/>
<span class='tline' id='l497' data-llen='11288:11311'>　壄非寧非康不封不樹作靈垂光厥銘何依王史威</span><br/>
<span class='tline' id='l498' data-llen='11311:11334'>　長杜子夏葬長安北四里臨終作文曰魏郡杜鄴立</span><br/>
<span class='tline' id='l499' data-llen='11334:11364'>　志忠<img height='20' width='20' alt='&amp;KR0833' title='KR0833' src='https://raw.githubusercontent.com/kanripo/KR-Gaiji/master/images/KR0833.png'/>犬馬未陳奄先草露骨肉歸於后土魂氣無</span><br/>
<span class='tline' id='l500' data-llen='11364:11387'>　所不之何必故丘然後即化封於長安北郭此焉宴</span><br/>
<span class='tline' id='l501' data-llen='11387:11410'>　息及死命刋石埋於墓側東漢趙嘉即趙岐與兄子</span><br/>
<span class='tline' id='l502' data-llen='11410:11437'><a onclick="displayPageImage('KR1d0051', 'WYG', '098-28b' );" name="098-28b" class="pb">[098-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11437:11460'>　書大丈夫遯無箕山之操仕無伊吕之勲天不我與</span><br/>
<span class='tline' id='l504' data-llen='11460:11483'>　復何言哉可立一圓石於吾墓門側刻之曰漢有逸</span><br/>
<span class='tline' id='l505' data-llen='11483:11506'>　民姓趙名嘉有志無時命也奈何吴郡陸績豫知亡</span><br/>
<span class='tline' id='l506' data-llen='11506:11529'>　日乃為辭曰有漢志士吴郡陸績幼敦詩書長玩禮</span><br/>
<span class='tline' id='l507' data-llen='11529:11552'>　易受命南征遘疾遇厄遭命不幸嗚呼悲隔唐傅奕</span><br/>
<span class='tline' id='l508' data-llen='11552:11575'>　武徳中為太史令一病不問醫自誌曰傅奕青山白</span><br/>
<span class='tline' id='l509' data-llen='11575:11598'>　雲人也以醉死古人墓文之簡只十餘字何嘗不傳</span><br/>
<span class='tline' id='l510' data-llen='11598:11621'>　今人則連篇累牘不諛地下則䛕地上耳買菜求益</span><br/>
<span class='tline' id='l511' data-llen='11621:11648'><a onclick="displayPageImage('KR1d0051', 'WYG', '098-29a' );" name="098-29a" class="pb">[098-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11648:11671'>　嚴光所以深歎歟案洛陽伽藍記載後魏隠士趙逸</span><br/>
<span class='tline' id='l513' data-llen='11671:11694'>　荅好事者語云生時中庸之人耳及其死也碑文墓</span><br/>
<span class='tline' id='l514' data-llen='11694:11717'>　誌莫不窮天地之徳生民之能事為君共堯舜連衡</span><br/>
<span class='tline' id='l515' data-llen='11717:11740'>　為臣與伊吕等迹牧民之官浮虎慕其清塵執法之</span><br/>
<span class='tline' id='l516' data-llen='11740:11763'>　吏埋輪謝其鯁直所謂生為盜跖死為夷齊妄言傷</span><br/>
<span class='tline' id='l517' data-llen='11763:11786'>　正華詞損實當時作文之士慚愧此言據此則南北</span><br/>
<span class='tline' id='l518' data-llen='11786:11809'>　朝時已然不獨唐時諛墓而已蔡中郎云平生作碑</span><br/>
<span class='tline' id='l519' data-llen='11809:11832'>　文唯郭有道一片無媿則西京時已有此風邪予嘗</span><br/>
<span class='tline' id='l520' data-llen='11832:11859'><a onclick="displayPageImage('KR1d0051', 'WYG', '098-29b' );" name="098-29b" class="pb">[098-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11859:11882'>　見元人趙承㫖孟頫集中所載其自撰父母及祖父</span><br/>
<span class='tline' id='l522' data-llen='11882:11905'>　母墓誌僅叙生卒爵里而已並不書事至於尚書故</span><br/>
<span class='tline' id='l523' data-llen='11905:11928'>　實所載東晉謝太傅碑但著貞珉初無文字蓋重難</span><br/>
<span class='tline' id='l524' data-llen='11928:11943'>　著述之意此等識見髙出千古</span><br/>
<span class='tline' id='l525' data-llen='11943:11966'>　近世凡墓誌銘及碑碣之類必加書撰人并篆蓋題</span><br/>
<span class='tline' id='l526' data-llen='11966:11989'>　額者於前至往往假顯者之名以誇於人此甚可笑</span><br/>
<span class='tline' id='l527' data-llen='11989:12012'>　歐陽公與尹材帖云墓銘刻石不必留官銜題目及</span><br/>
<span class='tline' id='l528' data-llen='12012:12035'>　撰人書人刻字人姓名晉人以前皆不著撰人姓名</span><br/>
<span class='tline' id='l529' data-llen='12035:12062'><a onclick="displayPageImage('KR1d0051', 'WYG', '098-30a' );" name="098-30a" class="pb">[098-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12062:12085'>　此古人有深意況久逺自知歐公此言豈無所見而</span><br/>
<span class='tline' id='l531' data-llen='12085:12108'>　云邪予觀古之碑志有止書撰人姓名而不著書人</span><br/>
<span class='tline' id='l532' data-llen='12108:12131'>　者蓋以當時之人皆能書或多撰者之所書也有止</span><br/>
<span class='tline' id='l533' data-llen='12131:12154'>　著書人姓名而不著撰人者蓋文或者之所為也有</span><br/>
<span class='tline' id='l534' data-llen='12154:12177'>　止書某官某人於旁而不著書撰者蓋書撰或即其</span><br/>
<span class='tline' id='l535' data-llen='12177:12200'>　人也予近得唐人二志石其一開元二十八年周府</span><br/>
<span class='tline' id='l536' data-llen='12200:12223'>　君志其一太和二年顧府君志皆不著書撰人名可</span><br/>
<span class='tline' id='l537' data-llen='12223:12246'>　見在唐猶然而不特晉以前也又嘗於城南草間得</span><br/>
<span class='tline' id='l538' data-llen='12246:12273'><a onclick="displayPageImage('KR1d0051', 'WYG', '098-30b' );" name="098-30b" class="pb">[098-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12273:12296'>　宋時墓石一方乃子誌父其諱處字皆畧草與志文</span><br/>
<span class='tline' id='l540' data-llen='12296:12319'>　之字不倫後書曰某人書諱字亦如之乃知諱為其</span><br/>
<span class='tline' id='l541' data-llen='12319:12337'>　人親書此又可見古人作事之不苟矣</span><br/>
<span class='tline' id='l542' data-llen='12337:12383'>　<span class='krp-note'>吕坤四禮疑誌於石示來世也文其辭篆其姓名合/而錮之以鐵埋諸地中將誰示乎不若誌諸碣碣者</span></span><br/>
<span class='tline' id='l543' data-llen='12383:12429'>　<span class='krp-note'>揭也一抔之封無所表識百年之後子孫且不識祖/考況在他人故詳具其家世以誌之今用方石二面</span></span><br/>
<span class='tline' id='l544' data-llen='12429:12475'>　<span class='krp-note'>一面楷書為文文既工一面篆書為題篆難辨字字/相對以鐵束之埋於墓頭三四尺本注云慮異時誤</span></span><br/>
<span class='tline' id='l545' data-llen='12475:12521'>　<span class='krp-note'>為人所動見石而知其姓名庶能掩之謬哉其為説/也石在墓頭發及石則見棺也半矣兩石内向重重</span></span><br/>
<span class='tline' id='l546' data-llen='12521:12567'>　<span class='krp-note'>鐵束誰復從容為汝鉗鎚即或開之豈皆通文辨篆/人邪即知其名姓死者之徳能致開者之重否即為</span></span><br/>
<span class='tline' id='l547' data-llen='12567:12594'><a onclick="displayPageImage('KR1d0051', 'WYG', '098-31a' );" name="098-31a" class="pb">[098-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12594:12641'>　<span class='krp-note'>掩之能肯復束此石否石既不束能必墓不再動否此/説大可笑也不如題姓名于碣面詳家世於碣隂有</span></span><br/>
<span class='tline' id='l549' data-llen='12641:12683'>　<span class='krp-note'>功徳者表諸神道使有目者皆得見之免致誤/動之尤愈乎程大中誌石砌于壁間有何不可</span></span><br/>
<span class='tline' id='l550' data-llen='12683:12729'>　<span class='krp-note'>顧起元説畧齊太子穆妃將葬立石誌王儉曰石誌/不出禮經起顔延之為王球作墓誌以其素族無名</span></span><br/>
<span class='tline' id='l551' data-llen='12729:12775'>　<span class='krp-note'>誄故也案博物誌漢西都時南宮寢殿内有王史威/長死葬銘又孔子之䘮公西赤為識焉子張之䘮公</span></span><br/>
<span class='tline' id='l552' data-llen='12775:12821'>　<span class='krp-note'>明儀為識焉説者謂識誌也又闔閭墓中石銘莊子/衛靈公沙丘石椁銘今古帖有比干墓銘文心雕龍</span></span><br/>
<span class='tline' id='l553' data-llen='12821:12844'>　<span class='krp-note'>云飛廉有石椁之銘據/此則非始於延之也</span></span><br/>
<span class='tline' id='l554' data-llen='12844:12890'>　<span class='krp-note'>陳龍正家矩誌石専防發掘須令易見若凖家禮合/字於背外用鐵束是掩之也雖掘者見石何繇知為</span></span><br/>
<span class='tline' id='l555' data-llen='12890:12936'>　<span class='krp-note'>某冢而遽歇手乎冀有斷鐡開石諦察詳觀抑又難/矣宜仰字於面但以甎覆之離壙前數尺淺埋之孟</span></span><br/>
<span class='tline' id='l556' data-llen='12936:12963'><a onclick="displayPageImage('KR1d0051', 'WYG', '098-31b' );" name="098-31b" class="pb">[098-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12963:13001'>　<span class='krp-note'>子葬母自刻跪像埋之墓前後遇掘者遂/知為孟母墓聖賢蓋唯欲人之早見之也</span></span><br/>
<span class='tline' id='l558' data-llen='13001:13009'>　　　權厝誌</span><br/>
<span class='tline' id='l559' data-llen='13009:13032'>　墓銘舉例栁宗元有故永州刺史崔君權厝誌又有</span><br/>
<span class='tline' id='l560' data-llen='13032:13055'>　故連州貟外司馬凌君權厝誌又有亡姑渭南縣尉</span><br/>
<span class='tline' id='l561' data-llen='13055:13073'>　陳君夫人權厝誌權厝有誌又一例也</span><br/>
<span class='tline' id='l562' data-llen='13073:13081'>　　　歸祔誌</span><br/>
<span class='tline' id='l563' data-llen='13081:13104'>　墓銘舉例栁宗元先太夫人河東縣太君歸祔誌無</span><br/>
<span class='tline' id='l564' data-llen='13104:13127'>　銘詩不忍詩而銘之也又一例也題書歸祔又一例</span><br/>
<span class='tline' id='l565' data-llen='13127:13154'><a onclick="displayPageImage('KR1d0051', 'WYG', '098-32a' );" name="098-32a" class="pb">[098-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='13154:13158'>　也</span><br/>
<span class='tline' id='l567' data-llen='13158:13166'>　　　遷祔誌</span><br/>
<span class='tline' id='l568' data-llen='13166:13185'>　金石例栁子厚有叔妣陸氏夫人遷祔誌</span><br/>
<span class='tline' id='l569' data-llen='13185:13192'>　　　誌殯</span><br/>
<span class='tline' id='l570' data-llen='13192:13215'>　墓銘舉例栁宗元誌從父弟宗直殯誌其人殯又一</span><br/>
<span class='tline' id='l571' data-llen='13215:13220'>　例也</span><br/>
<span class='tline' id='l572' data-llen='13220:13227'>　　　墳記</span><br/>
<span class='tline' id='l573' data-llen='13227:13250'>　墓銘舉例栁宗元有韋夫人墳記云祔而不合大葬</span><br/>
<span class='tline' id='l574' data-llen='13250:13277'><a onclick="displayPageImage('KR1d0051', 'WYG', '098-32b' );" name="098-32b" class="pb">[098-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13277:13298'>　未利以俟蓋實權厝誌也題書墳記又一例也</span><br/>
<span class='tline' id='l576' data-llen='13298:13305'>　　　墓記</span><br/>
<span class='tline' id='l577' data-llen='13305:13328'>　墓銘舉例朱文公有劉樞宻墓記又有范直閣墓記</span><br/>
<span class='tline' id='l578' data-llen='13328:13345'>　題書墓記同栁文韋夫人墳記例也</span><br/>
<span class='tline' id='l579' data-llen='13345:13352'>　　　壙記</span><br/>
<span class='tline' id='l580' data-llen='13352:13375'>　墓銘舉例朱文公有知縣何公壙記又有亡嗣子壙</span><br/>
<span class='tline' id='l581' data-llen='13375:13392'>　記題書壙記同韓文女挐壙銘例也</span><br/>
<span class='tline' id='l582' data-llen='13392:13400'>　　　墓甎文</span><br/>
<span class='tline' id='l583' data-llen='13400:13427'><a onclick="displayPageImage('KR1d0051', 'WYG', '098-33a' );" name="098-33a" class="pb">[098-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13427:13446'>　漢𨽻字源漢謝君墓甎文元和三年作</span><br/>
<span class='tline' id='l585' data-llen='13446:13454'>　　　墓甎記</span><br/>
<span class='tline' id='l586' data-llen='13454:13477'>　范成大吴郡志江纂墓江逌子也木瀆孫起卿頃於</span><br/>
<span class='tline' id='l587' data-llen='13477:13500'>　天平山下地名上沙獲墓碑乃以大方甎刻之字畫</span><br/>
<span class='tline' id='l588' data-llen='13500:13523'>　俱存與石無異起卿為賦詩家有古瑑碑近自田家</span><br/>
<span class='tline' id='l589' data-llen='13523:13546'>　獲藏之五六年未甚見省録古苔侵文理封結殆莫</span><br/>
<span class='tline' id='l590' data-llen='13546:13569'>　識偶然嗟其窮一一為磨剔始若漫無文細尋適可</span><br/>
<span class='tline' id='l591' data-llen='13569:13592'>　讀文云晉江纂長夜垂兹刻貞石殊不用塊然但埏</span><br/>
<span class='tline' id='l592' data-llen='13592:13619'><a onclick="displayPageImage('KR1d0051', 'WYG', '098-33b' );" name="098-33b" class="pb">[098-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13619:13642'>　埴合葬無别銘背面書反覆一字不渉華本枝記明</span><br/>
<span class='tline' id='l594' data-llen='13642:13672'>　白二父遂兼書於逌乃宗適<span class='krp-note'>誌云養父諶/本父逌也</span>考諸晉史</span><br/>
<span class='tline' id='l595' data-llen='13672:13695'>　篇真是小出入字畫亦嶮勁然不類鐫斲漢魏尚豐</span><br/>
<span class='tline' id='l596' data-llen='13695:13718'>　碑此獨何褊廹豈時丁䘮亂不暇如品式於時義熙</span><br/>
<span class='tline' id='l597' data-llen='13718:13741'>　季嵗次實庚戌五胡剖中原典午竄南極苟簡理宜</span><br/>
<span class='tline' id='l598' data-llen='13741:13764'>　爾寧詒不孝責審訂既昭然疑去喜自適厯年七百</span><br/>
<span class='tline' id='l599' data-llen='13764:13787'>　餘瞥爾駒過隙名節苟不傳埃化先瓦石置兹當眼</span><br/>
<span class='tline' id='l600' data-llen='13787:13796'>　前用代銘几席</span><br/>
<span class='tline' id='l601' data-llen='13796:13823'><a onclick="displayPageImage('KR1d0051', 'WYG', '098-34a' );" name="098-34a" class="pb">[098-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13823:13846'>　墓銘舉例栁宗元有小姪女墓甎記實銘詩也而無</span><br/>
<span class='tline' id='l603' data-llen='13846:13859'>　序題書墓甎記又一例也</span><br/>
<span class='tline' id='l604' data-llen='13859:13882'>　吾衍學古編宋開封張堯夫墓銘以其葬之速也不</span><br/>
<span class='tline' id='l605' data-llen='13882:13906'>　能刻石乃得金谷方甎命太原王顧以丹為𨽻書納</span><br/>
<span class='tline' id='l606' data-llen='13906:13912'>　於壙中</span><br/>
<span class='tline' id='l607' data-llen='13912:13920'>　　　穿中記</span><br/>
<span class='tline' id='l608' data-llen='13920:13944'>　漢𨽻字源張賔公妻穿中二柱文建初二年立在眉</span><br/>
<span class='tline' id='l609' data-llen='13944:13966'>　州碧雞巖紹興丁丑武陽城東彭山之上掘得之</span><br/>
<span class='tline' id='l610' data-llen='13966:13993'><a onclick="displayPageImage('KR1d0051', 'WYG', '098-34b' );" name="098-34b" class="pb">[098-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13993:14000'>　　　墓識</span><br/>
<span class='tline' id='l612' data-llen='14000:14023'>　墓銘舉例宋陳瓘有尚書曽公墓識叙所歴官而不</span><br/>
<span class='tline' id='l613' data-llen='14023:14046'>　書行治無他辭唯結以某官陳某叙次一語題書墓</span><br/>
<span class='tline' id='l614' data-llen='14046:14054'>　識又一例也</span><br/>
<span class='tline' id='l615' data-llen='14054:14061'>　　　墓版</span><br/>
<span class='tline' id='l616' data-llen='14061:14084'>　墓銘舉例栁宗元有故叔父殿中侍御史府君墓版</span><br/>
<span class='tline' id='l617' data-llen='14084:14091'>　其實表也</span><br/>
<span class='tline' id='l618' data-llen='14091:14098'>　　　窆石</span><br/>
<span class='tline' id='l619' data-llen='14098:14125'><a onclick="displayPageImage('KR1d0051', 'WYG', '098-35a' );" name="098-35a" class="pb">[098-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14125:14139'>　圖經禹葬于㑹稽取石為窆</span><br/>
<span class='tline' id='l621' data-llen='14139:14162'>　㑹稽志禹廟窆石遺字直寳文閣王順伯復齋金石</span><br/>
<span class='tline' id='l622' data-llen='14162:14170'>　録定為漢刻</span><br/>
<span class='tline' id='l623' data-llen='14170:14189'>　趙明誠金石録漢窆石銘永建元年五月</span><br/>
<span class='tline' id='l624' data-llen='14189:14196'>　　　蓋石</span><br/>
<span class='tline' id='l625' data-llen='14196:14219'>　周宻癸辛雜識趙松雪云北方多唐以前古冡所謂</span><br/>
<span class='tline' id='l626' data-llen='14219:14242'>　墓誌者皆在墓中正方而上有蓋蓋豐下殺上上書</span><br/>
<span class='tline' id='l627' data-llen='14242:14265'>　某朝某官某人墓誌此所謂書蓋者蓋底兩間周鐵</span><br/>
<span class='tline' id='l628' data-llen='14265:14292'><a onclick="displayPageImage('KR1d0051', 'WYG', '098-35b' );" name="098-35b" class="pb">[098-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14292:14315'>　扃扃之後人立碑於墓道之上篆額止謂之額後訛</span><br/>
<span class='tline' id='l630' data-llen='14315:14338'>　為蓋非也今世嵗月志乃其家子孫為之非所謂墓</span><br/>
<span class='tline' id='l631' data-llen='14338:14352'>　碑也古者初無嵗月志之石</span><br/>
<span class='tline' id='l632' data-llen='14352:14375'>　墓銘舉例栁宗元有亡娣崔氏夫人墓誌蓋石文文</span><br/>
<span class='tline' id='l633' data-llen='14375:14392'>　云敢祔碑隂之義假蓋石以書其辭</span><br/>
<span class='tline' id='l634' data-llen='14392:14395'>　</span><br/>
<span class='tline' id='l635' data-llen='14395:14398'>　</span><br/>
<span class='tline' id='l636' data-llen='14398:14410'>　讀禮通考卷第九十八</span><br/>
</p>
<p><br/>
</p>
  </div>
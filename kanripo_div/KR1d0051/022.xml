<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0051', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　讀禮通考卷二十二　　刑部尚書徐乾學撰</span><br/>
<span class='tline' id='l10' data-llen='212:221'>　　喪期二十二</span><br/>
<span class='tline' id='l11' data-llen='221:229'>　　　國恤五</span><br/>
<span class='tline' id='l12' data-llen='229:241'>　　　天子服前皇之后</span><br/>
<span class='tline' id='l13' data-llen='241:264'>晉書禮志孝武寧康中崇徳太后禇氏崩后於帝為從</span><br/>
<span class='tline' id='l14' data-llen='264:287'>嫂或疑其服博士徐藻議以為資父事君而敬同又禮</span><br/>
<span class='tline' id='l15' data-llen='287:310'>其夫屬父道者其妻皆母道也則夫屬君道妻亦后道</span><br/>
<span class='tline' id='l16' data-llen='310:336'><a onclick="displayPageImage('KR1d0051', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='336:359'>矣服后宜以資母之義魯譏逆祀以明尊尊今上躬奉</span><br/>
<span class='tline' id='l18' data-llen='359:382'>康穆哀皇及靖后之禮致敬同於所天豈可敬之以君</span><br/>
<span class='tline' id='l19' data-llen='382:403'>道而服廢於本親謂應服齊衰期於是帝制期服</span><br/>
<span class='tline' id='l20' data-llen='403:431'>明世宗實録嘉靖十四年正月丙戌莊肅皇后崩<span class='krp-note'>武宗/后夏</span></span><br/>
<span class='tline' id='l21' data-llen='431:458'><span class='krp-note'>氏/也</span>上命禮部具喪祭儀尋遣中官諭曰喪禮量視聖慈</span><br/>
<span class='tline' id='l22' data-llen='458:481'>仁夀太皇太后制行於是禮部具上儀注中有上素冠</span><br/>
<span class='tline' id='l23' data-llen='481:504'>素服絰帶舉哀及羣臣奉慰等禮上覽之曰朕於皇兄</span><br/>
<span class='tline' id='l24' data-llen='504:527'>后無服制矧奉兩宮皇太后在上又廹臨聖母夀豈忍</span><br/>
<span class='tline' id='l25' data-llen='527:553'><a onclick="displayPageImage('KR1d0051', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:576'>用純素朕青服視事諸合行禮儀再酌議來聞於是禮</span><br/>
<span class='tline' id='l27' data-llen='576:599'>部尚書夏言等上言大行莊肅皇后䘮禮其在臣民者</span><br/>
<span class='tline' id='l28' data-llen='599:622'>無容别議唯是皇上天子之尊服制既絶則不必臨御</span><br/>
<span class='tline' id='l29' data-llen='622:645'>西角門及一切奉慰禮皆不當舉但羣臣成服之後又</span><br/>
<span class='tline' id='l30' data-llen='645:668'>不服素於奉天門朝參盖情固有所當伸而尊尤在所</span><br/>
<span class='tline' id='l31' data-llen='668:691'>當避宜候命下暫免朝參便於是帝竟不服其宗室内</span><br/>
<span class='tline' id='l32' data-llen='691:710'>外文武官及軍民男婦皆服二十七日而除</span><br/>
<span class='tline' id='l33' data-llen='710:733'>　　　　乾學案夏后於世宗從嫂也依明制從兄弟</span><br/>
<span class='tline' id='l34' data-llen='733:759'><a onclick="displayPageImage('KR1d0051', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:782'>　　　　之妻有緦麻之服以為天子絶期則從嫂固</span><br/>
<span class='tline' id='l36' data-llen='782:805'>　　　　應無服然世宗親受國於武宗不有父道乎</span><br/>
<span class='tline' id='l37' data-llen='805:828'>　　　　武宗有父道則武宗之后不有母道乎前既</span><br/>
<span class='tline' id='l38' data-llen='828:851'>　　　　服武宗以二十七日則固行子為父之服矣</span><br/>
<span class='tline' id='l39' data-llen='851:874'>　　　　今之服夏后獨不當依子為母之服乎何乃</span><br/>
<span class='tline' id='l40' data-llen='874:897'>　　　　竟從無服之例也總之帝天資刻薄事事皆</span><br/>
<span class='tline' id='l41' data-llen='897:920'>　　　　然而於待孝武兩宮為尤甚乃主既愆禮而</span><br/>
<span class='tline' id='l42' data-llen='920:943'>　　　　羣下爭為阿順絶不敢據禮以諍帝固有慙</span><br/>
<span class='tline' id='l43' data-llen='943:969'><a onclick="displayPageImage('KR1d0051', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='969:991'>　　　　於晉孝武夏言輩得不為徐藻之罪人哉</span><br/>
<span class='tline' id='l45' data-llen='991:1001'>　　　天子服皇后</span><br/>
<span class='tline' id='l46' data-llen='1001:1029'>左傳昭公十五年六月乙丑王太子夀卒<span class='krp-note'>注周景/王子</span>　秋</span><br/>
<span class='tline' id='l47' data-llen='1029:1064'>八月戊寅王穆后崩<span class='krp-note'>注太子夀之母也傳為/晋荀躒如周葬穆后起</span>十二月晋</span><br/>
<span class='tline' id='l48' data-llen='1064:1087'>荀躒如周葬穆后籍談為介既葬除䘮以文伯宴樽以</span><br/>
<span class='tline' id='l49' data-llen='1087:1119'>魯壺<span class='krp-note'>注文伯荀躒也魯/壺魯所獻壺樽</span>籍談歸以告叔向叔向曰王其</span><br/>
<span class='tline' id='l50' data-llen='1119:1152'>不終乎王一嵗而有三年之䘮二焉<span class='krp-note'>注天子絶期惟服/三年故后雖期通</span></span><br/>
<span class='tline' id='l51' data-llen='1152:1200'><span class='krp-note'>謂之三年䘮者疏妻服齊衰期爾傳以后崩太子卒為/三年之䘮二  䘮服杖期章内有父在為母傳曰何以</span></span><br/>
<span class='tline' id='l52' data-llen='1200:1226'><a onclick="displayPageImage('KR1d0051', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1226:1273'><span class='krp-note'>期屈也至尊在不敢申其私親也父必三年然後娶逹/子之志也父以其子有三年之戚為之三年不娶則夫</span></span><br/>
<span class='tline' id='l54' data-llen='1273:1307'><span class='krp-note'>之於妻有三年之義故/可通謂之三年之䘮</span>於是乎以䘮賓宴非禮也三年</span><br/>
<span class='tline' id='l55' data-llen='1307:1344'>之䘮雖貴遂服禮也<span class='krp-note'>注天子諸侯除䘮當在卒哭/今王既葬而除故譏其不遂</span>王雖</span><br/>
<span class='tline' id='l56' data-llen='1344:1379'>弗遂宴樂以早亦非禮也<span class='krp-note'>注言今雖不能遂服猶當/靜嘿可便宴樂又失禮也</span></span><br/>
<span class='tline' id='l57' data-llen='1379:1402'>　　　　乾學案景王既葬除䘮自是其失禮之罪而</span><br/>
<span class='tline' id='l58' data-llen='1402:1425'>　　　　杜預乃反以為先王之正禮遂借此以牽附</span><br/>
<span class='tline' id='l59' data-llen='1425:1448'>　　　　其短䘮之説不知叔向所謂雖貴遂服者正</span><br/>
<span class='tline' id='l60' data-llen='1448:1471'>　　　　謂雖天子之貴猶當遂三年之服預乃注天</span><br/>
<span class='tline' id='l61' data-llen='1471:1497'><a onclick="displayPageImage('KR1d0051', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1497:1520'>　　　　子除䘮當在卒哭今王既葬而除故譏其不</span><br/>
<span class='tline' id='l63' data-llen='1520:1543'>　　　　遂是何敢於侮聖亂經一至此乎若叔向以</span><br/>
<span class='tline' id='l64' data-llen='1543:1566'>　　　　后服為三年之䘮止因太子之䘮而類言之</span><br/>
<span class='tline' id='l65' data-llen='1566:1589'>　　　　亦猶儀禮䘮服傳曰父母長子君服斬君服</span><br/>
<span class='tline' id='l66' data-llen='1589:1612'>　　　　母當齊衰乃亦言斬者以父與長子并及之</span><br/>
<span class='tline' id='l67' data-llen='1612:1635'>　　　　是也妻之䘮也與父在為母同十三月而練</span><br/>
<span class='tline' id='l68' data-llen='1635:1658'>　　　　十五月而禫猶三年也後世乃有據此以為</span><br/>
<span class='tline' id='l69' data-llen='1658:1675'>　　　　三年者其失正與杜預等爾</span><br/>
<span class='tline' id='l70' data-llen='1675:1701'><a onclick="displayPageImage('KR1d0051', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1701:1724'>舊唐書徳宗昭徳皇后王氏生順宗册為淑妃疾病册</span><br/>
<span class='tline' id='l72' data-llen='1724:1747'>為皇后是日崩成服百竂服三日而釋用晋文明后崩</span><br/>
<span class='tline' id='l73' data-llen='1747:1766'>天下𤼵哀三日止之義上服凡七日而釋</span><br/>
<span class='tline' id='l74' data-llen='1766:1789'>　　　　乾學案妻服宜齊衰期從易月之例亦宜十</span><br/>
<span class='tline' id='l75' data-llen='1789:1812'>　　　　有三日今乃七日而釋何也以其為妾耶則</span><br/>
<span class='tline' id='l76' data-llen='1812:1835'>　　　　天子於妾無服并不得有七日以其為后耶</span><br/>
<span class='tline' id='l77' data-llen='1835:1858'>　　　　則為后自應期年豈得止於七日然則徳宗</span><br/>
<span class='tline' id='l78' data-llen='1858:1881'>　　　　之服七日果何所取義也盖縁唐世治䘮之</span><br/>
<span class='tline' id='l79' data-llen='1881:1907'><a onclick="displayPageImage('KR1d0051', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1907:1930'>　　　　家咸用釋氏七七之説徳宗之為此殆亦因</span><br/>
<span class='tline' id='l81' data-llen='1930:1953'>　　　　初七而即除爾夫由期年而減為十三日亦</span><br/>
<span class='tline' id='l82' data-llen='1953:1976'>　　　　既極其殺矣乃復減之為七日將先王制服</span><br/>
<span class='tline' id='l83' data-llen='1976:1987'>　　　　之意安在哉</span><br/>
<span class='tline' id='l84' data-llen='1987:2010'>宋史禮志真宗章穆皇后郭氏崩皇帝七日釋服後改</span><br/>
<span class='tline' id='l85' data-llen='2010:2022'>用十三日羣臣三日釋服</span><br/>
<span class='tline' id='l86' data-llen='2022:2045'>明世宗實録嘉靖七年十月丁未皇后陳氏崩禮部上</span><br/>
<span class='tline' id='l87' data-llen='2045:2068'>䘮祭禮儀上疑過隆令更議部臣具累朝舊儀量加參</span><br/>
<span class='tline' id='l88' data-llen='2068:2094'><a onclick="displayPageImage('KR1d0051', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2094:2117'>酌上請上乃躬自裁定以示閣臣云聞䘮次日百官素</span><br/>
<span class='tline' id='l90' data-llen='2117:2140'>服於思善門橋南哭臨又次日亦如之第四日成服百</span><br/>
<span class='tline' id='l91' data-llen='2140:2163'>官服䘮服入臨如前三日免哭臨盖尊皇太后之意第</span><br/>
<span class='tline' id='l92' data-llen='2163:2186'>四日朕視朝百官素冠服行奉慰禮自二十七日之後</span><br/>
<span class='tline' id='l93' data-llen='2186:2210'>百官黒冠素服角帶朝參𤼵引後從吉如遇七及百日</span><br/>
<span class='tline' id='l94' data-llen='2210:2233'>小祥大祥俱淺色衣朝參初䘮三日朕不視朝如當朝</span><br/>
<span class='tline' id='l95' data-llen='2233:2256'>兩宮服淺色衣玉帶盖盡事親之道第四日成服為始</span><br/>
<span class='tline' id='l96' data-llen='2256:2279'>朕冠黒翼善冠素服犀帶視朝一十二日盡杖期以日</span><br/>
<span class='tline' id='l97' data-llen='2279:2305'><a onclick="displayPageImage('KR1d0051', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2305:2328'>易月之意一十二日前後共二十七日俱西角門視朝</span><br/>
<span class='tline' id='l99' data-llen='2328:2351'>服淺色衣百官黒冠素服之日於奉天門視朝俱不鳴</span><br/>
<span class='tline' id='l100' data-llen='2351:2374'>鐘鼓如遇朝兩宮之日則具常服以盡尊親之禮制下</span><br/>
<span class='tline' id='l101' data-llen='2374:2397'>閣臣張璁等擬上服制宜服素服絰帶十二日其後乃</span><br/>
<span class='tline' id='l102' data-llen='2397:2420'>服黒翼善冠犀帶前後二十七日俱御西角門視朝朝</span><br/>
<span class='tline' id='l103' data-llen='2420:2443'>之日百官皆素服絰帶二十七日以後皇上御奉天門</span><br/>
<span class='tline' id='l104' data-llen='2443:2466'>百官乃更素服角帶上意既允已復降㫖曰朕當黒冠</span><br/>
<span class='tline' id='l105' data-llen='2466:2489'>素服降之九日而釋可矣璁等復奏曰兹者大行皇后</span><br/>
<span class='tline' id='l106' data-llen='2489:2515'><a onclick="displayPageImage('KR1d0051', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2515:2538'>䘮禮臣等執奏再三未回聖聽仰見皇上以兩宮皇太</span><br/>
<span class='tline' id='l108' data-llen='2538:2561'>后在上不敢以卑加尊是以欲為降殺非故嗇恩也臣</span><br/>
<span class='tline' id='l109' data-llen='2561:2584'>竊謂夫婦之倫參三綱而立人君居皇極之位為綱常</span><br/>
<span class='tline' id='l110' data-llen='2584:2607'>之主言動世為法則尤不可不慎臣謹案記曰天子之</span><br/>
<span class='tline' id='l111' data-llen='2607:2630'>與后猶父之與母也故為天王服斬衰父之義也為后</span><br/>
<span class='tline' id='l112' data-llen='2630:2653'>服齊衰母之義也又謹案左傳昭公十五年六月乙丑</span><br/>
<span class='tline' id='l113' data-llen='2653:2676'>周景王太子夀卒秋八月戊寅王穆后崩叔向曰王一</span><br/>
<span class='tline' id='l114' data-llen='2676:2699'>嵗而有三年之䘮二焉盖古禮父為子夫為妻皆服報</span><br/>
<span class='tline' id='l115' data-llen='2699:2725'><a onclick="displayPageImage('KR1d0051', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2725:2748'>服三年故叔向以為王一嵗而有三年之䘮二焉者此</span><br/>
<span class='tline' id='l117' data-llen='2748:2771'>也觀此則周天子當時尚為后服三年之服中庸曰三</span><br/>
<span class='tline' id='l118' data-llen='2771:2794'>年之䘮達乎天子正此之謂也後世夫為妻始制為齊</span><br/>
<span class='tline' id='l119' data-llen='2794:2817'>衰杖期父母在則不杖夫䘮服自期以下諸侯絶然特</span><br/>
<span class='tline' id='l120' data-llen='2817:2840'>為旁期言若妻之䘮本自三年報服殺為期年則固未</span><br/>
<span class='tline' id='l121' data-llen='2840:2863'>嘗絶者也今古制不可復皇上為后服期以日易月僅</span><br/>
<span class='tline' id='l122' data-llen='2863:2886'>十二日臣子為君母服三年以日易月僅二十七日較</span><br/>
<span class='tline' id='l123' data-llen='2886:2909'>諸古禮已至殺也殺而又殺則至於無矣臣愚以為皇</span><br/>
<span class='tline' id='l124' data-llen='2909:2935'><a onclick="displayPageImage('KR1d0051', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2935:2958'>上宜服期十二日宜容臣子素冠服終二十七日不然</span><br/>
<span class='tline' id='l126' data-llen='2958:2981'>則恩紀不明典禮有乖臣等何忍令後世史臣書曰天</span><br/>
<span class='tline' id='l127' data-llen='2981:3004'>子不成后服自皇上始亦何忍令後世史臣書曰臣子</span><br/>
<span class='tline' id='l128' data-llen='3004:3027'>不終君母之服自臣等始乎臣職在輔導不敢陷皇上</span><br/>
<span class='tline' id='l129' data-llen='3027:3050'>有過之地謹昧死言上曰卿所奏雖出忠愛然而似未</span><br/>
<span class='tline' id='l130' data-llen='3050:3073'>精詳綱常倫理朕豈敢違越禮制又朝廷重事況孝為</span><br/>
<span class='tline' id='l131' data-llen='3073:3096'>百行之先朕已有㫖下禮部其勿得過慮時禮臣方獻</span><br/>
<span class='tline' id='l132' data-llen='3096:3119'>夫亦雜引儀禮䘮服等篇反復爭辨謂旁期可降正期</span><br/>
<span class='tline' id='l133' data-llen='3119:3145'><a onclick="displayPageImage('KR1d0051', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3145:3168'>不可降亦舉周景王為后三年之文及三朝聖諭所載</span><br/>
<span class='tline' id='l135' data-llen='3168:3191'>仁孝皇后崩太宗皇帝衰服後仍服數月白衣冠故事</span><br/>
<span class='tline' id='l136' data-llen='3191:3214'>以證之上曰覽卿等所引經傳皆無甚明據我皇祖太</span><br/>
<span class='tline' id='l137' data-llen='3214:3237'>宗文皇帝之於皇后䘮禮於今大不相同况其時上無</span><br/>
<span class='tline' id='l138' data-llen='3237:3260'>聖母下有東宮從重盡禮或為所宜卿獻夫是昔議禮</span><br/>
<span class='tline' id='l139' data-llen='3260:3283'>之臣他人引程子之言曽辨其非豈今日以周景王事</span><br/>
<span class='tline' id='l140' data-llen='3283:3306'>强為固執且既有此見初議即宜言之朕初定制亦誤</span><br/>
<span class='tline' id='l141' data-llen='3306:3329'>及此今不敢不改以順天下之情其遵朕欽定儀制行</span><br/>
<span class='tline' id='l142' data-llen='3329:3355'><a onclick="displayPageImage('KR1d0051', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3355:3378'>之已詹事霍韜奏曰臣頃見禮部所議大行皇后䘮禮</span><br/>
<span class='tline' id='l144' data-llen='3378:3401'>臣竊謂斯禮也統係綱常始基治化不可毫髪差焉者</span><br/>
<span class='tline' id='l145' data-llen='3401:3424'>也盖立人道之極者存乎經濟人事之變者裁乎義劑</span><br/>
<span class='tline' id='l146' data-llen='3424:3447'>量重輕以適時者存乎權臣昨與禮官面諭勸其更議</span><br/>
<span class='tline' id='l147' data-llen='3447:3470'>禮官以臣為迎合臣獨以為臣子議朝廷公事各盡其</span><br/>
<span class='tline' id='l148' data-llen='3470:3493'>愚而已臣惟天子之有后猶天之有地故禮云夫為妻</span><br/>
<span class='tline' id='l149' data-llen='3493:3516'>服期謂三綱五常帝王所以建天下極者也此萬世之</span><br/>
<span class='tline' id='l150' data-llen='3516:3539'>經也因禮之變而酌義之中則有權焉是故中宮皇后</span><br/>
<span class='tline' id='l151' data-llen='3539:3565'><a onclick="displayPageImage('KR1d0051', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3565:3588'>者配陛下者也所以共事天地而承祖考者也陛下為</span><br/>
<span class='tline' id='l153' data-llen='3588:3611'>之服焉凡以為天地祖宗之故也然限於隂陽内外之</span><br/>
<span class='tline' id='l154' data-llen='3611:3634'>辨則有不得盡致其情者矣今百官遭衰之䘮無服衰</span><br/>
<span class='tline' id='l155' data-llen='3634:3657'>涖事之禮唯三年之䘮乃釋位行服盖謂父母之䘮逹</span><br/>
<span class='tline' id='l156' data-llen='3657:3680'>乎上下若妻之䘮則内而不外隂而不可以當陽也在</span><br/>
<span class='tline' id='l157' data-llen='3680:3703'>百官則然也至於陛下何獨不然聖諭云素服十日放</span><br/>
<span class='tline' id='l158' data-llen='3703:3726'>輟朝之義臣則曰為皇后服焉禮也然於内廷行之可</span><br/>
<span class='tline' id='l159' data-llen='3726:3749'>也若對臨百官總理萬㡬履當陽之位行中宮之服或</span><br/>
<span class='tline' id='l160' data-llen='3749:3775'><a onclick="displayPageImage('KR1d0051', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3775:3798'>不可也盖制服於内可以自盡素服於外特以時變權</span><br/>
<span class='tline' id='l162' data-llen='3798:3821'>而得中乃所以為禮也百官有司為皇后服衰為其母</span><br/>
<span class='tline' id='l163' data-llen='3821:3844'>儀天下也其服之也為天下之母之故也然上厭於陛</span><br/>
<span class='tline' id='l164' data-llen='3844:3867'>下則有不得盡致其禮者矣古禮父在為母杖不上於</span><br/>
<span class='tline' id='l165' data-llen='3867:3890'>堂尊父也為衆人言之也至於朝廷何獨不然臣請陛</span><br/>
<span class='tline' id='l166' data-llen='3890:3916'>下𤣥冠素衣御西角門十日即𤣥冠𤣥裳御奉天門百</span><br/>
<span class='tline' id='l167' data-llen='3916:3940'>官有司入左掖門則烏帽𤣥衣侍班奏事退出公衙反</span><br/>
<span class='tline' id='l168' data-llen='3940:3963'>居私室仍素服白帽二十七日而除若曰於禮猶有所</span><br/>
<span class='tline' id='l169' data-llen='3963:3990'><a onclick="displayPageImage('KR1d0051', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3990:4014'>未慊也則山陵事畢而除其入見陛下而𤣥服者杖不</span><br/>
<span class='tline' id='l171' data-llen='4014:4037'>上堂之義也若陛下於二十七日俱御角門則混而無</span><br/>
<span class='tline' id='l172' data-llen='4037:4060'>辨臣下素服朝於中門則瀆而不敬皆非事義之宜也</span><br/>
<span class='tline' id='l173' data-llen='4060:4083'>此於古禮所未有然固可以義裁者也禮官所執者古</span><br/>
<span class='tline' id='l174' data-llen='4083:4106'>禮也臣所權者時宜也語云權者聖人之大用非皇上</span><br/>
<span class='tline' id='l175' data-llen='4106:4129'>之義精仁熟焉能獨斷而裁之唯禮官所言類於守正</span><br/>
<span class='tline' id='l176' data-llen='4129:4152'>臣言類於導諛禮官所言類於從厚臣言類於從薄要</span><br/>
<span class='tline' id='l177' data-llen='4152:4175'>之人極大中之矩萬世自有能辨之者上曰䘮服禮制</span><br/>
<span class='tline' id='l178' data-llen='4175:4202'><a onclick="displayPageImage('KR1d0051', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4202:4225'>朕已兩定儀注下禮部遵行今覽霍韜所奏斟酌時宜</span><br/>
<span class='tline' id='l180' data-llen='4225:4248'>當從所擬不厭數易朕於十五日常服在奉天門視朝</span><br/>
<span class='tline' id='l181' data-llen='4248:4267'>百官淺色朝參退仍如制服二十七日而除</span><br/>
<span class='tline' id='l182' data-llen='4267:4290'>　　　　乾學案實録及㑹典所載髙皇馬后文皇徐</span><br/>
<span class='tline' id='l183' data-llen='4290:4313'>　　　　后䘮禮俱不言天子當制何服盖皆依齊服</span><br/>
<span class='tline' id='l184' data-llen='4313:4336'>　　　　權制故不必詳也至世宗則更從降殺而又</span><br/>
<span class='tline' id='l185' data-llen='4336:4359'>　　　　有邪人如霍韜者復為導之以刻薄於是妻</span><br/>
<span class='tline' id='l186' data-llen='4359:4382'>　　　　䘮杖期之制蕩裂無餘矣噫霍韜之阿㫖蔑</span><br/>
<span class='tline' id='l187' data-llen='4382:4409'><a onclick="displayPageImage('KR1d0051', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4409:4432'>　　　　禮至此世人猶稱之為大儒天下豈有決裂</span><br/>
<span class='tline' id='l189' data-llen='4432:4455'>　　　　名教之大儒也哉　又案帝為后服自有期</span><br/>
<span class='tline' id='l190' data-llen='4455:4478'>　　　　年正禮即降從易月亦有十三日權制故諸</span><br/>
<span class='tline' id='l191' data-llen='4478:4501'>　　　　史於后服不多載今之所采大都皆變易常</span><br/>
<span class='tline' id='l192' data-llen='4501:4520'>　　　　禮者可因以考見前王之得失云</span><br/>
<span class='tline' id='l193' data-llen='4520:4530'>　　　天子服太子</span><br/>
<span class='tline' id='l194' data-llen='4530:4553'>宋書禮志晉惠帝永康元年愍懐太子薨帝依禮服長</span><br/>
<span class='tline' id='l195' data-llen='4553:4564'>子三年羣臣服齊衰期</span><br/>
<span class='tline' id='l196' data-llen='4564:4591'><a onclick="displayPageImage('KR1d0051', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4591:4614'>通典天子立庶子為太子薨服議晉惠帝愍懐太子以</span><br/>
<span class='tline' id='l198' data-llen='4614:4638'>庶子立為太子及薨疑上當服三年司𨽻王堪議聖上</span><br/>
<span class='tline' id='l199' data-llen='4638:4661'>統緒無所他擇踐祚之初拜於南郊吿於天地謁於祖</span><br/>
<span class='tline' id='l200' data-llen='4661:4685'>廟明皇儲也正體承重豈復是過司𨽻從事王接議愍</span><br/>
<span class='tline' id='l201' data-llen='4685:4708'>懐太子雖已建立所謂傳重而非正體者也依䘮服及</span><br/>
<span class='tline' id='l202' data-llen='4708:4731'>鄭氏説制服不得與適同應從庶例天子諸侯不為庶</span><br/>
<span class='tline' id='l203' data-llen='4731:4754'>子服聖上於愍懐無服之䘮難者曰君父立之與后所</span><br/>
<span class='tline' id='l204' data-llen='4754:4777'>生同矣焉有既為太子而復非適乎荅曰適庶定名非</span><br/>
<span class='tline' id='l205' data-llen='4777:4804'><a onclick="displayPageImage('KR1d0051', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4804:4827'>建立所易䘮服庶子為其母緦不言適子為其妾母而</span><br/>
<span class='tline' id='l207' data-llen='4827:4850'>曰庶子為其母許其為後庶名猶存矣　宋庾蔚之謂</span><br/>
<span class='tline' id='l208' data-llen='4850:4873'>王堪以為拜為太子則全同適正王接據庶子為後為</span><br/>
<span class='tline' id='l209' data-llen='4873:4896'>其母緦庶名不去故雖為太子猶應與衆子同天子不</span><br/>
<span class='tline' id='l210' data-llen='4896:4919'>為服可謂兩失其衷嘗試言之案䘮服傳通經長子三</span><br/>
<span class='tline' id='l211' data-llen='4919:4942'>年言以正體乎上又將傳重明二義兼足乃得加至三</span><br/>
<span class='tline' id='l212' data-llen='4942:4965'>年今拜為太子雖將所傳重而非正體安得便同適正</span><br/>
<span class='tline' id='l213' data-llen='4965:4988'>為之斬衰乎既拜為太子則是將所傳重寜得猶與衆</span><br/>
<span class='tline' id='l214' data-llen='4988:5015'><a onclick="displayPageImage('KR1d0051', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5015:5038'>庶子同其無服乎天子諸侯絶旁期今拜庶子為太子</span><br/>
<span class='tline' id='l216' data-llen='5038:5061'>不容得以尊降之既非正適但無加崇爾自宜申其本</span><br/>
<span class='tline' id='l217' data-llen='5061:5084'>服一周庶子為後不得全與適同庶名何由得去已服</span><br/>
<span class='tline' id='l218' data-llen='5084:5107'>祖曽適庶不異是與適同者也祖曽為已服無加崇是</span><br/>
<span class='tline' id='l219' data-llen='5107:5130'>與適異者也天子諸侯大夫不以尊降又與衆子不同</span><br/>
<span class='tline' id='l220' data-llen='5130:5133'>矣</span><br/>
<span class='tline' id='l221' data-llen='5133:5156'>　　　　乾學案太子遹立十年為賈后所廢廢四月</span><br/>
<span class='tline' id='l222' data-llen='5156:5179'>　　　　而被害是時已不成為太子何敢議服被害</span><br/>
<span class='tline' id='l223' data-llen='5179:5206'><a onclick="displayPageImage('KR1d0051', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5206:5229'>　　　　之次月趙王倫廢賈后追復皇太子位當是</span><br/>
<span class='tline' id='l225' data-llen='5229:5252'>　　　　爾時始議服制爾然纔閱九月倫即簒位帝</span><br/>
<span class='tline' id='l226' data-llen='5252:5275'>　　　　豈能終三年之制耶獨是廷臣於國事搶攘</span><br/>
<span class='tline' id='l227' data-llen='5275:5298'>　　　　之際猶且據禮陳説如此其賢於後代之子</span><br/>
<span class='tline' id='l228' data-llen='5298:5320'>　　　　死不服者<span class='krp-note'>指莊敬/太子</span>不亦逺哉</span><br/>
<span class='tline' id='l229' data-llen='5320:5343'>南齊書禮志武帝永明十一年文惠太子薨右僕射王</span><br/>
<span class='tline' id='l230' data-llen='5343:5366'>晏等奏案喪服經為君之父長子同齊衰期今至尊既</span><br/>
<span class='tline' id='l231' data-llen='5366:5389'>不行三年之典止服期制羣臣應降一等便應大功九</span><br/>
<span class='tline' id='l232' data-llen='5389:5416'><a onclick="displayPageImage('KR1d0051', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5416:5439'>月功衰是兄弟之服不可以服尊臣等參議謂宜重其</span><br/>
<span class='tline' id='l234' data-llen='5439:5453'>衰裳減其月數同服齊衰三月</span><br/>
<span class='tline' id='l235' data-llen='5453:5476'>　　　　乾學案儀禮父為長子斬衰三年此通上下</span><br/>
<span class='tline' id='l236' data-llen='5476:5499'>　　　　而言也降及後世猶然故晉惠於愍懐亦行</span><br/>
<span class='tline' id='l237' data-llen='5499:5522'>　　　　此禮至齊則降為期服不知何人剏為此禮</span><br/>
<span class='tline' id='l238' data-llen='5522:5542'>　　　　而後世遂因之不革亦禮之一變也</span><br/>
<span class='tline' id='l239' data-llen='5542:5566'>唐書三宗諸子傳髙宗太子𢎞上元二年薨詔諡為孝</span><br/>
<span class='tline' id='l240' data-llen='5566:5582'>敬皇帝百官從權制三十六日釋服</span><br/>
<span class='tline' id='l241' data-llen='5582:5609'><a onclick="displayPageImage('KR1d0051', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5609:5632'>　　　　乾學案唐書但言百官服三十六日而不言</span><br/>
<span class='tline' id='l243' data-llen='5632:5655'>　　　　帝服何服大約帝用期年之制而使羣臣服</span><br/>
<span class='tline' id='l244' data-llen='5655:5678'>　　　　臣為君之服也夫諡以皇帝已為非禮又髙</span><br/>
<span class='tline' id='l245' data-llen='5678:5701'>　　　　宗尚在而使百官竟以君服服之則是二天</span><br/>
<span class='tline' id='l246' data-llen='5701:5724'>　　　　子矣帝之為此固為過舉而廷臣竟無有一</span><br/>
<span class='tline' id='l247' data-llen='5724:5746'>　　　　人諍之者豈非舉朝皆不學無術之人哉</span><br/>
<span class='tline' id='l248' data-llen='5746:5769'>宋史禮志孝宗乾道三年七月九日莊文太子薨成服</span><br/>
<span class='tline' id='l249' data-llen='5769:5792'>日皇帝服期次麤布幞頭襴衫腰絰絹襯衫白羅鞵以</span><br/>
<span class='tline' id='l250' data-llen='5792:5819'><a onclick="displayPageImage('KR1d0051', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5819:5829'>日易月十三日而除</span><br/>
<span class='tline' id='l252' data-llen='5829:5853'>寧宗嘉定十三年八月六日景獻太子薨其𤼵哀制服</span><br/>
<span class='tline' id='l253' data-llen='5853:5863'>並如莊文太子之禮</span><br/>
<span class='tline' id='l254' data-llen='5863:5886'>　　　　乾學案父為長子三年不獨儀禮為然唐開</span><br/>
<span class='tline' id='l255' data-llen='5886:5909'>　　　　元宋政和諸禮莫不皆然乃禮文則如彼而</span><br/>
<span class='tline' id='l256' data-llen='5909:5932'>　　　　制服則如此何不竟易之為期年耶世咸謂</span><br/>
<span class='tline' id='l257' data-llen='5932:5955'>　　　　長子服期由明太祖始改不知前代帝王已</span><br/>
<span class='tline' id='l258' data-llen='5955:5967'>　　　　皆不行三年矣</span><br/>
<span class='tline' id='l259' data-llen='5967:5994'><a onclick="displayPageImage('KR1d0051', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5994:6017'>明太祖實錄洪武二十五年三月丙子皇太子薨命禮</span><br/>
<span class='tline' id='l261' data-llen='6017:6040'>部議䘮禮侍郎張智等議曰䘮禮父為長子服齊衰期</span><br/>
<span class='tline' id='l262' data-llen='6040:6063'>年又云期之䘮逹乎大夫今斟酌其宜皇帝當以日易</span><br/>
<span class='tline' id='l263' data-llen='6063:6076'>月服齊衰十二日祭畢釋之</span><br/>
<span class='tline' id='l264' data-llen='6076:6122'>　<span class='krp-note'>萬斯同曰案父為長子服斬自儀禮迄開元政和諸/禮及書儀家禮莫不皆然初未嘗有齊衰期年之説</span></span><br/>
<span class='tline' id='l265' data-llen='6122:6168'>　<span class='krp-note'>也迨明太祖定孝慈録始改為期年爾禮官之奏若/曰本朝䘮禮父為長子期年則可若槩指古之喪禮</span></span><br/>
<span class='tline' id='l266' data-llen='6168:6214'>　<span class='krp-note'>皆如是將誰欺乎觀下文又引期之喪逹乎大夫是/則指古之䘮禮矣禮官不學如此寜不遺譏於後世</span></span><br/>
<span class='tline' id='l267' data-llen='6214:6221'>　<span class='krp-note'>哉/</span></span><br/>
<span class='tline' id='l268' data-llen='6221:6248'><a onclick="displayPageImage('KR1d0051', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6248:6271'>　　　　乾學案期喪十一月而練十三月而祥故雖</span><br/>
<span class='tline' id='l270' data-llen='6271:6294'>　　　　以日易月猶必用十有三日兹又殺一日矣</span><br/>
<span class='tline' id='l271' data-llen='6294:6306'>　　　　明臣議禮如此</span><br/>
<span class='tline' id='l272' data-llen='6306:6329'>憲宗實錄成化八年正月壬戌皇太子薨年止三嵗上</span><br/>
<span class='tline' id='l273' data-llen='6329:6352'>諭禮部太子年幼喪禮宜從簡於是部臣上儀注皇帝</span><br/>
<span class='tline' id='l274' data-llen='6352:6371'>自𤼵喪日為始服翼善冠素服七日而除</span><br/>
<span class='tline' id='l275' data-llen='6371:6394'>世宗實錄嘉靖二十八年三月十七日莊敬太子薨禮</span><br/>
<span class='tline' id='l276' data-llen='6394:6417'>部尚書徐階上議曰案查景泰四年成化八年及嘉靖</span><br/>
<span class='tline' id='l277' data-llen='6417:6444'><a onclick="displayPageImage('KR1d0051', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6444:6467'>十二年雖節有皇太子喪儀但俱在下殤奉㫖禮從簡</span><br/>
<span class='tline' id='l279' data-llen='6467:6490'>殺今皇太子册立已踰十年近又已成冠禮所有先年</span><br/>
<span class='tline' id='l280' data-llen='6490:6513'>簡殺儀文未敢援據為例臣等謹案本朝喪服之制父</span><br/>
<span class='tline' id='l281' data-llen='6513:6536'>為長子服期又案儀禮臣為君長子齊衰不杖期傳曰</span><br/>
<span class='tline' id='l282' data-llen='6536:6559'>何以期也從服也言從君而服也臣等謹參酌古今事</span><br/>
<span class='tline' id='l283' data-llen='6559:6582'>宜自十七日至十九日皇上服淺淡服色二十日易素</span><br/>
<span class='tline' id='l284' data-llen='6582:6605'>服凡十二日而除文武百官聞喪素服烏紗帽黒角帶</span><br/>
<span class='tline' id='l285' data-llen='6605:6628'>於本衙門宿歇至二十日早具齊衰服不杖赴思善門</span><br/>
<span class='tline' id='l286' data-llen='6628:6655'><a onclick="displayPageImage('KR1d0051', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6655:6678'>舉哀行四拜禮二十二日百官素服烏紗帽黒角帶詣</span><br/>
<span class='tline' id='l288' data-llen='6678:6701'>西角門行奉慰禮退易布裹紗帽絰帶麻履本衙門辦</span><br/>
<span class='tline' id='l289' data-llen='6701:6724'>事通十二日而除奏入上曰天子絶期况十五嵗之外</span><br/>
<span class='tline' id='l290' data-llen='6724:6747'>方出三殤朕服非禮止輟朝十日百官如制成服無詣</span><br/>
<span class='tline' id='l291' data-llen='6747:6754'>門哭臨之禮</span><br/>
<span class='tline' id='l292' data-llen='6754:6777'>　王問曰嘉靖中莊敬太子薨禮官議本朝喪服之制</span><br/>
<span class='tline' id='l293' data-llen='6777:6800'>　父為長子服期奉㫖天子絶期况十五嵗之外方出</span><br/>
<span class='tline' id='l294' data-llen='6800:6823'>　三殤朕服非禮止輟朝十日謹案期之喪有二有正</span><br/>
<span class='tline' id='l295' data-llen='6823:6850'><a onclick="displayPageImage('KR1d0051', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6850:6873'>　統之期為祖父母者也有旁親之期為世父母叔父</span><br/>
<span class='tline' id='l297' data-llen='6873:6896'>　母衆子昆弟昆弟之子是也正統之期雖天子諸侯</span><br/>
<span class='tline' id='l298' data-llen='6896:6919'>　莫降然古禮父為長子喪亦三年故周穆后崩太子</span><br/>
<span class='tline' id='l299' data-llen='6919:6942'>　夀卒叔向曰王一嵗而有三年之喪二焉本朝雖為</span><br/>
<span class='tline' id='l300' data-llen='6942:6965'>　長子服期然於國本之重似猶有當議者先朝既未</span><br/>
<span class='tline' id='l301' data-llen='6965:6988'>　有定議至莊敬太子之薨禮官當詳考以請上裁而</span><br/>
<span class='tline' id='l302' data-llen='6988:7011'>　止泛引期服則聖語天子絶期之一語宜乎折之而</span><br/>
<span class='tline' id='l303' data-llen='7011:7017'>　無辭也</span><br/>
<span class='tline' id='l304' data-llen='7017:7044'><a onclick="displayPageImage('KR1d0051', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7044:7055'>　　　天子服太子妃</span><br/>
<span class='tline' id='l306' data-llen='7055:7078'>宋書禮志宋孝武大明五年閏月有司奏皇太子妃薨</span><br/>
<span class='tline' id='l307' data-llen='7078:7087'>至尊服大功九月</span><br/>
<span class='tline' id='l308' data-llen='7087:7110'>　　　　乾學案博士司馬興之議禮無天王服適婦</span><br/>
<span class='tline' id='l309' data-llen='7110:7133'>　　　　之文直後學推貴適之義爾非也儀禮疏云</span><br/>
<span class='tline' id='l310' data-llen='7133:7156'>　　　　大夫不以尊降適婦天子諸侯雖尊不降可</span><br/>
<span class='tline' id='l311' data-llen='7156:7179'>　　　　知又云天子諸侯為正統之親后夫人與長</span><br/>
<span class='tline' id='l312' data-llen='7179:7202'>　　　　子長子之妻等不降餘親則絶天子諸侯絶</span><br/>
<span class='tline' id='l313' data-llen='7202:7229'><a onclick="displayPageImage('KR1d0051', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7229:7252'>　　　　者大夫降一等然則大夫所不降天子諸侯</span><br/>
<span class='tline' id='l315' data-llen='7252:7275'>　　　　亦服之爾矣或曰大夫所不降者何曰儀禮</span><br/>
<span class='tline' id='l316' data-llen='7275:7298'>　　　　有四祖也適也宗也命婦之貴也皆所不降</span><br/>
<span class='tline' id='l317' data-llen='7298:7321'>　　　　則亦皆所不絶矣　或問天子諸侯安得有</span><br/>
<span class='tline' id='l318' data-llen='7321:7344'>　　　　命婦之貴余曰諸侯姑姊妹女女子嫁於國</span><br/>
<span class='tline' id='l319' data-llen='7344:7367'>　　　　君者天子之嫁於二王之後者皆所謂尊同</span><br/>
<span class='tline' id='l320' data-llen='7367:7381'>　　　　尊同則得服其親服</span><br/>
<span class='tline' id='l321' data-llen='7381:7391'>　　　天子服太孫</span><br/>
<span class='tline' id='l322' data-llen='7391:7418'><a onclick="displayPageImage('KR1d0051', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7418:7441'>晉書禮志惠帝太安元年三月皇太孫尚薨有司奏御</span><br/>
<span class='tline' id='l324' data-llen='7441:7464'>服齊衰期詔下通議散騎常侍謝衡以為諸侯之太子</span><br/>
<span class='tline' id='l325' data-llen='7464:7487'>誓與未誓尊卑體殊喪服云為適子長殤謂未誓也已</span><br/>
<span class='tline' id='l326' data-llen='7487:7510'>誓則不殤也中書令卞粹曰太子始生故已尊重不待</span><br/>
<span class='tline' id='l327' data-llen='7510:7533'>命誓若衡議已誓不殤則元服之子當斬衰三年未誓</span><br/>
<span class='tline' id='l328' data-llen='7533:7556'>而殤則雖十九當大功九月誓與未誓其為升降也㣲</span><br/>
<span class='tline' id='l329' data-llen='7556:7579'>斬衰與大功其為輕重也逺而今注云諸侯不降適殤</span><br/>
<span class='tline' id='l330' data-llen='7579:7602'>重嫌於無服以大功為重適之服則雖誓無復有三年</span><br/>
<span class='tline' id='l331' data-llen='7602:7629'><a onclick="displayPageImage('KR1d0051', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7629:7652'>之理明矣男能衛社稷女能奉婦道以可成之年而有</span><br/>
<span class='tline' id='l333' data-llen='7652:7675'>已成之事故可無殤非孩齓之謂也謂殤後者尊之如</span><br/>
<span class='tline' id='l334' data-llen='7675:7698'>父猶無所加而止殤服况以天子之尊而為無服之殤</span><br/>
<span class='tline' id='l335' data-llen='7698:7721'>行成人之制耶凡諸宜重之殤皆士大夫不加服而令</span><br/>
<span class='tline' id='l336' data-llen='7721:7744'>至尊獨居其重未之前聞也博士蔡克同粹秘書監摯</span><br/>
<span class='tline' id='l337' data-llen='7744:7767'>虞議太子初生舉以成人之禮則殤理除矣太孫亦體</span><br/>
<span class='tline' id='l338' data-llen='7767:7790'>君傳重由位成而服全非以年也天子無服殤之義絶</span><br/>
<span class='tline' id='l339' data-llen='7790:7830'>期故也於是從之<span class='krp-note'>宋志作於是御史以上皆服齊衰今/案御史二字必誤當云御服齊衰爾</span></span><br/>
<span class='tline' id='l340' data-llen='7830:7857'><a onclick="displayPageImage('KR1d0051', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7857:7886'>通典為太孫殤服議晉惠帝永寧中沖太孫亡<span class='krp-note'>永寜在/太安前</span></span><br/>
<span class='tline' id='l342' data-llen='7886:7920'><span class='krp-note'>一年太孫實卒於太安/春當依晉志作太安</span>議者謂應為殤中書侍郎髙齊</span><br/>
<span class='tline' id='l343' data-llen='7920:7943'>議太孫自是無服之殤不應制服此禮之明義宜從以</span><br/>
<span class='tline' id='l344' data-llen='7943:7966'>日易月之制博士蔡克議以為臣子不殤君父者此謂</span><br/>
<span class='tline' id='l345' data-llen='7966:7989'>臣子尊其君父不敢殤之爾非謂有臣子便為成人不</span><br/>
<span class='tline' id='l346' data-llen='7989:8012'>服殤也案漢平帝年十四而崩羣臣奏臣不殤君宜加</span><br/>
<span class='tline' id='l347' data-llen='8012:8036'>元服後漢許慎鄭𤣥論立廟亦惟謂臣子不上殤爾又</span><br/>
<span class='tline' id='l348' data-llen='8036:8059'>長子自以正體於上不以命誓也又命庶孫四嵗則誓</span><br/>
<span class='tline' id='l349' data-llen='8059:8086'><a onclick="displayPageImage('KR1d0051', 'WYG', '022-20a' );" name="022-20a" class="pb">[022-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8086:8109'>之古適子何獨十九不誓喪服君為適子長殤大功鄭</span><br/>
<span class='tline' id='l351' data-llen='8109:8133'>𤣥曰天子亦如之所言臣不殤君者自謂如太孫等之</span><br/>
<span class='tline' id='l352' data-llen='8133:8156'>臣不殤爾太子唯尊於東宫東宫臣不殤之爾今太孫</span><br/>
<span class='tline' id='l353' data-llen='8156:8179'>未冠㛰四嵗而齊衰成人之禮於太廟愚謂不可愍懐</span><br/>
<span class='tline' id='l354' data-llen='8179:8191'>若在太孫當依庶殤不祭</span><br/>
<span class='tline' id='l355' data-llen='8191:8214'>　　　　乾學案三殤之制為常人設爾豈有既立為</span><br/>
<span class='tline' id='l356' data-llen='8214:8237'>　　　　太孫而可以殤論乎謝衡謂已誓不殤是已</span><br/>
<span class='tline' id='l357' data-llen='8237:8260'>　　　　卞粹所駁已誓未誓之論大謬不然盖未誓</span><br/>
<span class='tline' id='l358' data-llen='8260:8287'><a onclick="displayPageImage('KR1d0051', 'WYG', '022-20b' );" name="022-20b" class="pb">[022-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8287:8310'>　　　　則猶然庶孫爾天子豈有服庶孫之理若夫</span><br/>
<span class='tline' id='l360' data-llen='8310:8333'>　　　　既誓則將代已為宗廟主雖無服之殤禮當</span><br/>
<span class='tline' id='l361' data-llen='8333:8356'>　　　　與成人同可不為之制服乎即就太孫尚而</span><br/>
<span class='tline' id='l362' data-llen='8356:8379'>　　　　論其前有太孫臧矣尚原非適孫故必待既</span><br/>
<span class='tline' id='l363' data-llen='8379:8402'>　　　　誓始得為正統之適而行期年之服謝衡之</span><br/>
<span class='tline' id='l364' data-llen='8402:8425'>　　　　言深為知禮卞粹髙齊蔡克紛紛之論何為</span><br/>
<span class='tline' id='l365' data-llen='8425:8433'>　　　　者乎</span><br/>
<span class='tline' id='l366' data-llen='8433:8445'>　　　天子服外祖父母</span><br/>
<span class='tline' id='l367' data-llen='8445:8472'><a onclick="displayPageImage('KR1d0051', 'WYG', '022-21a' );" name="022-21a" class="pb">[022-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8472:8495'>通典天子為母黨服議後漢和熹鄧太后新野君薨時</span><br/>
<span class='tline' id='l369' data-llen='8495:8518'>安帝服緦百官素服　魏太和六年四月明帝有外祖</span><br/>
<span class='tline' id='l370' data-llen='8518:8546'>母安成鄉敬侯夫人之䘮<span class='krp-note'>即甄后/母也</span>太常韓暨奏天子降</span><br/>
<span class='tline' id='l371' data-llen='8546:8570'>周為外祖母無服尚書奏漢舊事亡闕無外祖制儀三代</span><br/>
<span class='tline' id='l372' data-llen='8570:8593'>異禮可臨畢御還寢明日反吉便膳尚書趙咨等奏哭</span><br/>
<span class='tline' id='l373' data-llen='8593:8616'>敬侯夫人張帷幕端門外之左羣臣位如朝皇帝黒介</span><br/>
<span class='tline' id='l374' data-llen='8616:8639'>幘進賢冠皁服十五舉聲則罷詔問漢舊儀云何散騎</span><br/>
<span class='tline' id='l375' data-llen='8639:8662'>常侍繆襲奏後漢鄧太后新野君薨時安帝服緦百官</span><br/>
<span class='tline' id='l376' data-llen='8662:8689'><a onclick="displayPageImage('KR1d0051', 'WYG', '022-21b' );" name="022-21b" class="pb">[022-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8689:8712'>素服安帝繼和帝後鄧太后母即為外祖母也但太后</span><br/>
<span class='tline' id='l378' data-llen='8712:8735'>臨朝安帝自蕃見援立故也又案後漢夀張恭侯樊宏</span><br/>
<span class='tline' id='l379' data-llen='8735:8758'>以光禄大夫薨宏即光武之舅也親臨喪葬準前代宜</span><br/>
<span class='tline' id='l380' data-llen='8758:8781'>尚書侍中以下弔祭送葬博士樂祥議周禮王弔弁絰</span><br/>
<span class='tline' id='l381' data-llen='8781:8804'>錫衰禮有損益今進賢冠練單衣又詔當依周禮無事</span><br/>
<span class='tline' id='l382' data-llen='8804:8849'>更造<span class='krp-note'>蜀譙周云天子諸侯為外祖父小功諸侯適子為/母妻及外祖父母妻父母皆如國人舊説外祖父</span></span><br/>
<span class='tline' id='l383' data-llen='8849:8891'><span class='krp-note'>母母族之正統妻之父母亦妻族之正統/也母妻與已尊同母妻所不敢降亦不降</span>　宋庾蔚之</span><br/>
<span class='tline' id='l384' data-llen='8891:8914'>謂禮父所不服子不敢服適子為妻之父母服則天子</span><br/>
<span class='tline' id='l385' data-llen='8914:8941'><a onclick="displayPageImage('KR1d0051', 'WYG', '022-22a' );" name="022-22a" class="pb">[022-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8941:8964'>諸侯亦服妻之父母可知也妻之父母猶服况母之父</span><br/>
<span class='tline' id='l387' data-llen='8964:8968'>母乎</span><br/>
<span class='tline' id='l388' data-llen='8968:8991'>　　　　乾學案儀禮為外祖父母小功五月安帝為</span><br/>
<span class='tline' id='l389' data-llen='8991:9014'>　　　　新野君若以為天子絶期則宜無服若以為</span><br/>
<span class='tline' id='l390' data-llen='9014:9037'>　　　　母族之正統而不降則宜小功今乃制為緦</span><br/>
<span class='tline' id='l391' data-llen='9037:9056'>　　　　麻之服則進退無所據矣而可乎</span><br/>
<span class='tline' id='l392' data-llen='9056:9079'>宋書殷景仁傳元嘉三年景仁為中領軍太祖所生章</span><br/>
<span class='tline' id='l393' data-llen='9079:9102'>太后早亡上奉太后所生蘇氏甚謹六年蘇氏卒車駕</span><br/>
<span class='tline' id='l394' data-llen='9102:9129'><a onclick="displayPageImage('KR1d0051', 'WYG', '022-22b' );" name="022-22b" class="pb">[022-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9129:9152'>親往臨哭下詔曰朕夙罹偏罰情事兼常每思有以光</span><br/>
<span class='tline' id='l396' data-llen='9152:9175'>隆懿戚少申㒺極之懐而禮文遺逸取正無所監之前</span><br/>
<span class='tline' id='l397' data-llen='9175:9198'>代用否又殊故惟疑累年在心未遂蘇夫人奄至傾殂</span><br/>
<span class='tline' id='l398' data-llen='9198:9221'>情理莫寄追思逺恨與事而深日月有期將卜窀穸便</span><br/>
<span class='tline' id='l399' data-llen='9221:9244'>欲粗依春秋以貴之義式遵二漢推恩之典但動藉史</span><br/>
<span class='tline' id='l400' data-llen='9244:9267'>筆傳之後昆稱心而行或容未允可時共詳論以求其</span><br/>
<span class='tline' id='l401' data-llen='9267:9290'>中執筆永懐益増感塞景仁議曰至徳之感靈啟厥祥</span><br/>
<span class='tline' id='l402' data-llen='9290:9313'>文母俔天實熙皇祚主上聿遵先典號極徽崇以貴之</span><br/>
<span class='tline' id='l403' data-llen='9313:9340'><a onclick="displayPageImage('KR1d0051', 'WYG', '022-23a' );" name="022-23a" class="pb">[022-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9340:9363'>義禮盡於此蘇夫人階縁戚屬情以事深寒泉之思實</span><br/>
<span class='tline' id='l405' data-llen='9363:9387'>感聖懐明詔爰𤼵詢求厥中謹尋漢氏推恩加爵於時</span><br/>
<span class='tline' id='l406' data-llen='9387:9410'>承秦之弊儒術蔑如自君作故㒺或前典懼非盛明所</span><br/>
<span class='tline' id='l407' data-llen='9410:9433'>宜軌蹈晉監二代朝政之所因君舉必書哲王之所慎</span><br/>
<span class='tline' id='l408' data-llen='9433:9456'>體至公者懸爵賞於無私奉天統者每屈情以申制所</span><br/>
<span class='tline' id='l409' data-llen='9456:9479'>以作孚王國貽則後昆臣豫蒙博逮謹露庸短帝從之</span><br/>
<span class='tline' id='l410' data-llen='9479:9502'>　　　　乾學案魏明宋文皆欲為外祖母制服而廷</span><br/>
<span class='tline' id='l411' data-llen='9502:9525'>　　　　臣執議不從盖皆據天子絶期之義也乃譙</span><br/>
<span class='tline' id='l412' data-llen='9525:9552'><a onclick="displayPageImage('KR1d0051', 'WYG', '022-23b' );" name="022-23b" class="pb">[022-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9552:9575'>　　　　周庾蔚之以為當服何與彼盖據諸侯適子</span><br/>
<span class='tline' id='l414' data-llen='9575:9598'>　　　　為外祖父母妻父母行服而推類言之也不</span><br/>
<span class='tline' id='l415' data-llen='9598:9621'>　　　　知諸侯適子無君國子民之責其行服固宜</span><br/>
<span class='tline' id='l416' data-llen='9621:9644'>　　　　天子而欲等之於諸侯之子母乃非其類乎</span><br/>
<span class='tline' id='l417' data-llen='9644:9667'>　　　　且天子於五服之旁親皆不服則外親無服</span><br/>
<span class='tline' id='l418' data-llen='9667:9690'>　　　　可知也乃以為母族之正統而不降此果何</span><br/>
<span class='tline' id='l419' data-llen='9690:9713'>　　　　所本乎情固宜從厚而禮又貴乎得中則韓</span><br/>
<span class='tline' id='l420' data-llen='9713:9731'>　　　　暨殷景仁輩之議未可謂非也</span><br/>
<span class='tline' id='l421' data-llen='9731:9758'><a onclick="displayPageImage('KR1d0051', 'WYG', '022-24a' );" name="022-24a" class="pb">[022-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9758:9781'>魏書胡國珍傳女生肅宗即靈太后也神龜元年四月</span><br/>
<span class='tline' id='l423' data-llen='9781:9799'>國珍薨肅宗服小功服舉哀於太極東堂</span><br/>
<span class='tline' id='l424' data-llen='9799:9822'>唐開元禮外祖父母没皇帝於舉哀日服小功五月之</span><br/>
<span class='tline' id='l425' data-llen='9822:9845'>服五日公除至五月則擇下旬之吉仍服初䘮之服而</span><br/>
<span class='tline' id='l426' data-llen='9845:9848'>除</span><br/>
<span class='tline' id='l427' data-llen='9848:9860'>　　　天子服皇后父母</span><br/>
<span class='tline' id='l428' data-llen='9860:9883'>宋書禮志孝武帝孝建三年三月有司奏故散騎常侍</span><br/>
<span class='tline' id='l429' data-llen='9883:9906'>右光禄大夫開府儀同三司義陽王師王偃喪逝至尊</span><br/>
<span class='tline' id='l430' data-llen='9906:9933'><a onclick="displayPageImage('KR1d0051', 'WYG', '022-24b' );" name="022-24b" class="pb">[022-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9933:9956'>為服緦三月成服仍即公除至三月竟未詳當除服與</span><br/>
<span class='tline' id='l432' data-llen='9956:9979'>不太學博士王膺之議尊卑殊制輕重有級五服雖同</span><br/>
<span class='tline' id='l433' data-llen='9979:10002'>降厭則異禮天子止降旁親外舅緦麻本在服例但衰</span><br/>
<span class='tline' id='l434' data-llen='10002:10025'>絰不可以臨朝饗故有公除之議雖釋衰襲冕尚有緦</span><br/>
<span class='tline' id='l435' data-llen='10025:10048'>月之制愚謂至尊服三月既竟猶宜除釋國子助教蘇</span><br/>
<span class='tline' id='l436' data-llen='10048:10071'>瑋生議案三日成服即除禮無其文若謂之公除則可</span><br/>
<span class='tline' id='l437' data-llen='10071:10094'>粗相依準凡諸公除之設盖以王制奪禮葬及祥除皆</span><br/>
<span class='tline' id='l438' data-llen='10094:10117'>宜反服未有服之於前不除於後雖有齊斬重制猶為</span><br/>
<span class='tline' id='l439' data-llen='10117:10144'><a onclick="displayPageImage('KR1d0051', 'WYG', '022-25a' );" name="022-25a" class="pb">[022-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10144:10167'>功緦除喪夫公除暫奪豈可遂以即吉邪愚謂至尊三</span><br/>
<span class='tline' id='l441' data-llen='10167:10190'>月服竟故宜依禮除釋尚書令中軍將軍建平王宏議</span><br/>
<span class='tline' id='l442' data-llen='10190:10213'>謂至尊緦制終止舉哀而已不須釋服前祠部郎中周</span><br/>
<span class='tline' id='l443' data-llen='10213:10236'>景逺議權事變禮五服俱革緦麻輕制不容獨異謂至</span><br/>
<span class='tline' id='l444' data-llen='10236:10259'>尊既已公除至三月竟不復有除釋之義重加研詳以</span><br/>
<span class='tline' id='l445' data-llen='10259:10267'>宏議為允詔可</span><br/>
<span class='tline' id='l446' data-llen='10267:10294'>魏書禮志孝靜帝武定五年正月齊獻武王<span class='krp-note'>即髙/歡</span>薨時</span><br/>
<span class='tline' id='l447' data-llen='10294:10317'>祕凶問六日孝靜皇帝舉哀於太極東堂服齊衰三月</span><br/>
<span class='tline' id='l448' data-llen='10317:10344'><a onclick="displayPageImage('KR1d0051', 'WYG', '022-25b' );" name="022-25b" class="pb">[022-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10344:10367'>　　　　乾學案妻之父母當服緦麻三月兹乃隆以</span><br/>
<span class='tline' id='l450' data-llen='10367:10390'>　　　　齊衰三月是明畏其勢而為此過情之禮也</span><br/>
<span class='tline' id='l451' data-llen='10390:10413'>　　　　縣子有言有畏而哭之今則有畏而服之者</span><br/>
<span class='tline' id='l452' data-llen='10413:10424'>　　　　矣不亦異哉</span><br/>
<span class='tline' id='l453' data-llen='10424:10447'>唐開元禮皇后父母没皇帝於舉哀日服緦麻三月之</span><br/>
<span class='tline' id='l454' data-llen='10447:10470'>服準朝制三日公除至三月則擇下旬之吉仍服初喪</span><br/>
<span class='tline' id='l455' data-llen='10470:10476'>之服而除</span><br/>
<span class='tline' id='l456' data-llen='10476:10486'>　　　天子服公主</span><br/>
<span class='tline' id='l457' data-llen='10486:10513'><a onclick="displayPageImage('KR1d0051', 'WYG', '022-26a' );" name="022-26a" class="pb">[022-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10513:10536'>歴代奏議唐貞觀時豫章公主薨魏徴上奏曰自豫章</span><br/>
<span class='tline' id='l459' data-llen='10536:10559'>公主薨逝陛下久著素服羣情悚慄咸不自寧臣聞古</span><br/>
<span class='tline' id='l460' data-llen='10559:10583'>之王者絶於期服此乃前書典禮列代舊章陛下𤼵上</span><br/>
<span class='tline' id='l461' data-llen='10583:10606'>聖之慈深下流之慟素服以來遂經旬月悼往之義足</span><br/>
<span class='tline' id='l462' data-llen='10606:10629'>為加隆伏願割無已之痛從先王之禮改御常服以副</span><br/>
<span class='tline' id='l463' data-llen='10629:10659'>羣下之心臣濫蒙重任不敢寢黙帝從之<span class='krp-note'>案唐書為太/宗第六女</span></span><br/>
<span class='tline' id='l464' data-llen='10659:10682'>　　　　乾學案天子於公主本無服今太宗素服經</span><br/>
<span class='tline' id='l465' data-llen='10682:10701'>　　　　月則踰於禮制矣故鄭公諌止之</span><br/>
<span class='tline' id='l466' data-llen='10701:10728'><a onclick="displayPageImage('KR1d0051', 'WYG', '022-26b' );" name="022-26b" class="pb">[022-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10728:10731'>　</span><br/>
<span class='tline' id='l468' data-llen='10731:10734'>　</span><br/>
<span class='tline' id='l469' data-llen='10734:10737'>　</span><br/>
<span class='tline' id='l470' data-llen='10737:10740'>　</span><br/>
<span class='tline' id='l471' data-llen='10740:10743'>　</span><br/>
<span class='tline' id='l472' data-llen='10743:10746'>　</span><br/>
<span class='tline' id='l473' data-llen='10746:10749'>　</span><br/>
<span class='tline' id='l474' data-llen='10749:10760'>　讀禮通考卷二十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0051', 'WYG', '057-1a' );" name="057-1a" class="pb">[057-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　讀禮通考卷五十七　　刑部尚書徐乾學撰</span><br/>
<span class='tline' id='l10' data-llen='212:221'>　　喪儀節二十</span><br/>
<span class='tline' id='l11' data-llen='221:230'>　　　老疾居喪</span><br/>
<span class='tline' id='l12' data-llen='230:253'>曲禮居喪之禮頭有創則沐身有瘍則浴有疾則飲酒</span><br/>
<span class='tline' id='l13' data-llen='253:283'>食肉疾止復初不勝喪乃比於不慈不孝<span class='krp-note'>注勝任也謂/疏不勝喪</span></span><br/>
<span class='tline' id='l14' data-llen='283:330'><span class='krp-note'>疾不食酒肉創瘍不沐浴毁而滅性者也不留身繼世/是不慈也滅性是違親生時之意是不孝也比者此滅</span></span><br/>
<span class='tline' id='l15' data-llen='330:347'><span class='krp-note'>性本心實非為/不孝故言比也</span></span><br/>
<span class='tline' id='l16' data-llen='347:373'><a onclick="displayPageImage('KR1d0051', 'WYG', '057-1b' );" name="057-1b" class="pb">[057-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='373:419'>　<span class='krp-note'>吕大臨曰居喪非虞祔練祥無沐浴然頭有創身有/瘍必為之沐浴者有疾不可以致毁也有疾則飲酒</span></span><br/>
<span class='tline' id='l18' data-llen='419:465'>　<span class='krp-note'>食肉者毁不可滅性也不勝喪而死雖志在慕親而/至於滅性絶後徇輕忘重謂之不孝可也汎言居喪</span></span><br/>
<span class='tline' id='l19' data-llen='465:484'>　<span class='krp-note'>而不獨父母此所/以兼言不慈也</span></span><br/>
<span class='tline' id='l20' data-llen='484:507'>　朱子曰下不足以傳後故比於不慈上不足以奉先</span><br/>
<span class='tline' id='l21' data-llen='507:515'>　故比於不孝</span><br/>
<span class='tline' id='l22' data-llen='515:561'>　<span class='krp-note'>吳澄曰不勝喪謂哀過不能堪将至於廢事甚則至/於滅性也此本是慈孝其親而然然毁而不能存其</span></span><br/>
<span class='tline' id='l23' data-llen='561:607'>　<span class='krp-note'>父母所生之身雖曰慈孝而與不慈不孝者一也盖/居喪固當致其哀然毁瘠不可形見於外視聽不可</span></span><br/>
<span class='tline' id='l24' data-llen='607:653'>　<span class='krp-note'>衰損於前平時不沐浴不酒肉若有創有瘍有疾則/亦許其沐浴與酒肉俟疾既止乃復其舊然此皆年</span></span><br/>
<span class='tline' id='l25' data-llen='653:679'><a onclick="displayPageImage('KR1d0051', 'WYG', '057-2a' );" name="057-2a" class="pb">[057-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='679:723'>　<span class='krp-note'>五十以下强仕者所行若五十血氣漸衰則雖無/疾與創瘍其哀毁視强壮亦當減殺故曰不致毁</span></span><br/>
<span class='tline' id='l27' data-llen='723:746'>雜記孔子曰身有瘍則浴首有創則沐病則飲酒食肉</span><br/>
<span class='tline' id='l28' data-llen='746:775'>毁瘠為病君子弗為也毁而死君子謂之無子<span class='krp-note'>注毁而/死是不</span></span><br/>
<span class='tline' id='l29' data-llen='775:782'><span class='krp-note'>重/親</span></span><br/>
<span class='tline' id='l30' data-llen='782:810'>檀弓曽子曰喪有疾食肉飲酒必有草木之滋焉<span class='krp-note'>注増/以香</span></span><br/>
<span class='tline' id='l31' data-llen='810:853'><span class='krp-note'>味為其疾/不嗜食</span>以為薑桂之謂也<span class='krp-note'>注為記者正曽子所云草/木滋者謂薑桂  疏下云</span></span><br/>
<span class='tline' id='l32' data-llen='853:879'><span class='krp-note'>薑桂之謂是解上草木之滋/故以為記者正曽子之言</span></span><br/>
<span class='tline' id='l33' data-llen='879:917'>　<span class='krp-note'>方慤曰薑者草之滋桂者木之滋酒肉之/外又有草木之滋者亦慮其不勝喪而已</span></span><br/>
<span class='tline' id='l34' data-llen='917:943'><a onclick="displayPageImage('KR1d0051', 'WYG', '057-2b' );" name="057-2b" class="pb">[057-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='943:974'>歠主人主婦室老為其病也君命食之也<span class='krp-note'>注尊者奪人/易也歠歠粥</span></span><br/>
<span class='tline' id='l36' data-llen='974:1022'><span class='krp-note'>也亡疏歠者親喪三日後歠粥之時主人亡者之子主/婦  者之妻室老家之長相此三者歠粥病困故君命</span></span><br/>
<span class='tline' id='l37' data-llen='1022:1069'><span class='krp-note'>食疏飯也若非三者雖歠粥致疾病君不命食之以其/賤故也其士之主人主婦君不命也䘮大記主婦食疏</span></span><br/>
<span class='tline' id='l38' data-llen='1069:1103'><span class='krp-note'>食謂既殯之後此主婦歠者謂未殯前/故問喪云鄰里為之糜粥以飲食之</span></span><br/>
<span class='tline' id='l39' data-llen='1103:1149'>　<span class='krp-note'>陸佃曰據問喪云鄰里為之糜粥以飲食之此言君/命食之謂大夫以上篤於愛鄰里或不能勉親喪三</span></span><br/>
<span class='tline' id='l40' data-llen='1149:1173'>　<span class='krp-note'>日之後君命以粥歠焉/故鄭氏謂尊者奪人易</span></span><br/>
<span class='tline' id='l41' data-llen='1173:1196'>　　　　乾學案三日始食粥禮也若三日之内或有</span><br/>
<span class='tline' id='l42' data-llen='1196:1219'>　　　　哀毁致病者則君命以粥食之通其變也孔</span><br/>
<span class='tline' id='l43' data-llen='1219:1245'><a onclick="displayPageImage('KR1d0051', 'WYG', '057-3a' );" name="057-3a" class="pb">[057-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1245:1268'>　　　　氏謂三日外食以疏飯則經何以言歠乎陸</span><br/>
<span class='tline' id='l45' data-llen='1268:1291'>　　　　氏言三日外君命以粥歠則三日之外禮自</span><br/>
<span class='tline' id='l46' data-llen='1291:1314'>　　　　應食粥何須重以君命乎即問喪言鄰里為</span><br/>
<span class='tline' id='l47' data-llen='1314:1337'>　　　　糜粥以飲食之義亦同此而孔氏謂為旁親</span><br/>
<span class='tline' id='l48' data-llen='1337:1360'>　　　　恐未必然也蓋三日不食雖禮之正世多有</span><br/>
<span class='tline' id='l49' data-llen='1360:1383'>　　　　不能三日而致病者故在大夫則君命食以</span><br/>
<span class='tline' id='l50' data-llen='1383:1406'>　　　　歠在士庶人則鄰里食以糜實情之至而亦</span><br/>
<span class='tline' id='l51' data-llen='1406:1429'>　　　　先王之所許也何必拘於三日不食之說乎</span><br/>
<span class='tline' id='l52' data-llen='1429:1455'><a onclick="displayPageImage('KR1d0051', 'WYG', '057-3b' );" name="057-3b" class="pb">[057-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1455:1478'>曲禮五十不致毁六十不毁七十唯衰麻在身飲酒食</span><br/>
<span class='tline' id='l54' data-llen='1478:1522'>肉處於内<span class='krp-note'>注所以養衰老人五十始衰也羸疏致極也/五十始衰居喪許有毁不得極  瘦六十轉</span></span><br/>
<span class='tline' id='l55' data-llen='1522:1535'><span class='krp-note'>更衰甚都/不許毁也</span></span><br/>
<span class='tline' id='l56' data-llen='1535:1580'>　<span class='krp-note'>呂大臨曰養老之政自五十始血氣既衰養道所以/不可闕居喪有不能任故為之節也致毁之食饘</span></span><br/>
<span class='tline' id='l57' data-llen='1580:1626'>　<span class='krp-note'>粥也不毁之食疏食水飲也衣服居處哭泣之節稱/之不致毁則食食而不食粥矣不毁則食不疏而有</span></span><br/>
<span class='tline' id='l58' data-llen='1626:1650'>　<span class='krp-note'>醢醫矣七十之制所變/者衰麻之服餘無變也</span></span><br/>
<span class='tline' id='l59' data-llen='1650:1682'>喪大記五十不成䘮七十唯衰麻在身<span class='krp-note'>注成猶備也所/不能備謂不致</span></span><br/>
<span class='tline' id='l60' data-llen='1682:1729'><span class='krp-note'>毁不散送之屬也十疏致毁謂致極哀毁散送謂絰帯/垂散麻玉藻云五  不散送注云謂送喪不散麻也</span></span><br/>
<span class='tline' id='l61' data-llen='1729:1755'><a onclick="displayPageImage('KR1d0051', 'WYG', '057-4a' );" name="057-4a" class="pb">[057-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1755:1778'>王制八十齊喪之事弗及也　七十致政唯衰麻為喪</span><br/>
<span class='tline' id='l63' data-llen='1778:1811'>　<span class='krp-note'>陳澔曰或有死喪之事唯備衰麻之/服而已其他禮節皆在所不責也</span></span><br/>
<span class='tline' id='l64' data-llen='1811:1834'>内則八十齊衰之事弗及也凡自七十以上唯衰麻為</span><br/>
<span class='tline' id='l65' data-llen='1834:1837'>喪</span><br/>
<span class='tline' id='l66' data-llen='1837:1860'>喪服四制秃者不髽傴者不袒跛者不踊老病不止酒</span><br/>
<span class='tline' id='l67' data-llen='1860:1907'>肉<span class='krp-note'>疏髽者婦人之大紒重喪辮麻繞髮秃者無髮故不跛/髽男子秃亦不免也袒者露膊傴者可憎故不露也</span></span><br/>
<span class='tline' id='l68' data-llen='1907:1939'><span class='krp-note'>人脚蹇故不跳躍老及病身已羸瘠/又使備禮必致滅性故酒肉養之</span></span><br/>
<span class='tline' id='l69' data-llen='1939:1962'>問喪然則秃者不免傴者不袒跛者不踊非不悲也身</span><br/>
<span class='tline' id='l70' data-llen='1962:1988'><a onclick="displayPageImage('KR1d0051', 'WYG', '057-4b' );" name="057-4b" class="pb">[057-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1988:1999'>有錮疾不可以備禮也</span><br/>
<span class='tline' id='l72' data-llen='1999:2039'>　<span class='krp-note'>方慤曰秃則頂無飾故不免免則頂露矣傴/則形䙝矣跛則足不正故不踊踊則足勞矣</span></span><br/>
<span class='tline' id='l73' data-llen='2039:2048'>　　　婦人居喪</span><br/>
<span class='tline' id='l74' data-llen='2048:2071'>問喪婦人不宜袒故發胷擊心爵踊殷殷田田如壊牆</span><br/>
<span class='tline' id='l75' data-llen='2071:2111'>然悲哀痛疾之至也<span class='krp-note'>注爵踊足不絶地地疏爵踊似爵/之跳其足不離於  如壊牆言将</span></span><br/>
<span class='tline' id='l76' data-llen='2111:2120'><span class='krp-note'>欲崩/倒也</span></span><br/>
<span class='tline' id='l77' data-llen='2120:2148'>　<span class='krp-note'>方慤曰爵踊猶荘子所謂爵/躍如壊牆然言其不可枝梧</span></span><br/>
<span class='tline' id='l78' data-llen='2148:2166'>　<span class='krp-note'>陸佃曰殷殷踊/也田田懇惻也</span></span><br/>
<span class='tline' id='l79' data-llen='2166:2192'><a onclick="displayPageImage('KR1d0051', 'WYG', '057-5a' );" name="057-5a" class="pb">[057-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2192:2204'>女子哭泣悲哀擊胷傷心</span><br/>
<span class='tline' id='l81' data-llen='2204:2223'>喪服小記婦人為夫與長子稽顙其餘則否</span><br/>
<span class='tline' id='l82' data-llen='2223:2263'>　<span class='krp-note'>陳祥道曰婦人移天於夫而𫝊重於長子故/雖父母不稽顙所稽顙者夫與長子而已</span></span><br/>
<span class='tline' id='l83' data-llen='2263:2272'>坊記寡婦不夜哭</span><br/>
<span class='tline' id='l84' data-llen='2272:2288'>雜記婦人非三年之喪不踰封而弔</span><br/>
<span class='tline' id='l85' data-llen='2288:2294'>嫂不撫叔</span><br/>
<span class='tline' id='l86' data-llen='2294:2325'>喪大記婦人迎客送客不下堂下堂不哭<span class='krp-note'>注婦人所有/事自堂及房</span></span><br/>
<span class='tline' id='l87' data-llen='2325:2372'><span class='krp-note'>非其事處而哭猶野哭也下疏婦人質故送迎敵者不/下堂有君夫人弔則主婦  堂至庭稽顙而不哭也</span></span><br/>
<span class='tline' id='l88' data-llen='2372:2398'><a onclick="displayPageImage('KR1d0051', 'WYG', '057-5b' );" name="057-5b" class="pb">[057-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2398:2421'>婦人不居廬不寝苫喪父母既練而歸期九月者既葬</span><br/>
<span class='tline' id='l90' data-llen='2421:2435'>而歸<span class='krp-note'>注歸謂歸/夫家也</span></span><br/>
<span class='tline' id='l91' data-llen='2435:2453'>檀弓帷殯非古也自敬姜之哭穆伯始也</span><br/>
<span class='tline' id='l92' data-llen='2453:2476'>穆伯之喪敬姜晝哭文伯之喪晝夜哭孔子曰知禮矣</span><br/>
<span class='tline' id='l93' data-llen='2476:2522'>　<span class='krp-note'>方慤曰經曰寡婦不夜哭蓋逺嫌之道當然爾穆伯/夫也故晝哭而不嫌於薄文伯子也故晝夜哭而不</span></span><br/>
<span class='tline' id='l94' data-llen='2522:2531'>　<span class='krp-note'>嫌於/厚</span></span><br/>
<span class='tline' id='l95' data-llen='2531:2554'>文伯之喪敬姜據其牀而不哭曰昔者吾有斯子也吾</span><br/>
<span class='tline' id='l96' data-llen='2554:2577'>以將為賢人也吾未嘗以就公室今及其死也朋友諸</span><br/>
<span class='tline' id='l97' data-llen='2577:2603'><a onclick="displayPageImage('KR1d0051', 'WYG', '057-6a' );" name="057-6a" class="pb">[057-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2603:2626'>臣未有出涕者而内人皆行哭失聲斯子也必多曠於</span><br/>
<span class='tline' id='l99' data-llen='2626:2670'>禮矣夫<span class='krp-note'>疏上云晝夜哭此不哭者謂暫時也家語云文/伯獨卒其妻妾皆行哭失聲敬姜戒之曰吾聞</span></span><br/>
<span class='tline' id='l100' data-llen='2670:2717'><span class='krp-note'>好外者士死之好内者女死之今吾子早夭吾惡其好/内聞也二三婦共祭祀者無加服孔子聞之曰公父氏</span></span><br/>
<span class='tline' id='l101' data-llen='2717:2727'><span class='krp-note'>之婦知/禮矣</span></span><br/>
<span class='tline' id='l102' data-llen='2727:2774'>　<span class='krp-note'>章望之曹氏女𫝊曹氏者吾同郡尚書郎修古之幼/女也公天聖中累更御史持憲無阿回言事失職知</span></span><br/>
<span class='tline' id='l103' data-llen='2774:2820'>　<span class='krp-note'>閩之興化軍期年而卒曹氏以室居未嫁父既沒其/故僚率吏民錢三十萬致之柩前曰以供窆葬之用</span></span><br/>
<span class='tline' id='l104' data-llen='2820:2866'>　<span class='krp-note'>夫人陳氏将受之女曰制家之用惟其家之酌初吾/父入司朝廷出涖民政約於奉身廉於臨人今其亡</span></span><br/>
<span class='tline' id='l105' data-llen='2866:2913'>　<span class='krp-note'>矣𦵏之豐儉請以吾家具之茍將受私遺焉惟他人/忍之我弗忍也母因是請而使辭焉其故僚復謂之</span></span><br/>
<span class='tline' id='l106' data-llen='2913:2939'><a onclick="displayPageImage('KR1d0051', 'WYG', '057-6b' );" name="057-6b" class="pb">[057-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2939:2985'>　<span class='krp-note'>曰葬先公弗資是則亦聞命矣願以異日嫁公女焉/可無拒也女曰俾用於喪尚不敢取今欲備吾之嫁</span></span><br/>
<span class='tline' id='l108' data-llen='2985:3031'>　<span class='krp-note'>是使妾幸父喪而自醜也人之聞之謂如何哉吉凶/有常禮男女有常位妾有大罰父沒而喪存焉不以</span></span><br/>
<span class='tline' id='l109' data-llen='3031:3077'>　<span class='krp-note'>此時哀戚而遽謀嫁幣不亦亂常禮乎以室中而受/門外之私賄不亦亂常位乎妾不才以先人之靈幸</span></span><br/>
<span class='tline' id='l110' data-llen='3077:3123'>　<span class='krp-note'>而卒有所歸則有妾之紡績之備何敢以是自諉哉/願弗聞二三君子之命也遂不受夫婦人事勤儉恭</span></span><br/>
<span class='tline' id='l111' data-llen='3123:3169'>　<span class='krp-note'>謹則良矣曽無賢者之責也此何特異也彼貪殘之/夫好財瀆貨死則已爾惡復悔悟耶方朝廷發貪冒</span></span><br/>
<span class='tline' id='l112' data-llen='3169:3215'>　<span class='krp-note'>之禁防制執事之人如維縶之械繫之尚有濫状相/望於敗辱者為不少矣卒惟無怍焉有如曹氏專修</span></span><br/>
<span class='tline' id='l113' data-llen='3215:3261'>　<span class='krp-note'>父志而不有所累哉孟子曰聞伯夷之風者頑夫廉/懦夫有立志曹氏近之矣雖然厚於義而薄於利者</span></span><br/>
<span class='tline' id='l114' data-llen='3261:3301'>　<span class='krp-note'>人之常行也詩書不聞而尚廉孝固賢矣其/里人曽孝基得斯說來告則未知其年與名</span></span><br/>
<span class='tline' id='l115' data-llen='3301:3327'><a onclick="displayPageImage('KR1d0051', 'WYG', '057-7a' );" name="057-7a" class="pb">[057-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3327:3336'>　　　童子居喪</span><br/>
<span class='tline' id='l117' data-llen='3336:3359'>儀禮喪服傳童子何以不杖不能病也婦人何以不杖</span><br/>
<span class='tline' id='l118' data-llen='3359:3401'>亦不能病也<span class='krp-note'>疏婦人亦謂童子婦人若成人婦人正杖/喪大記云三日子夫人杖五日大夫世婦</span></span><br/>
<span class='tline' id='l119' data-llen='3401:3419'><span class='krp-note'>杖諸經皆有婦人/杖文故知之也</span></span><br/>
<span class='tline' id='l120' data-llen='3419:3450'>記童子唯當室緦<span class='krp-note'>注當室為父/後承家事者</span>傳曰不當室則無緦服</span><br/>
<span class='tline' id='l121' data-llen='3450:3453'>也</span><br/>
<span class='tline' id='l122' data-llen='3453:3482'>問喪或問曰免者以何為也<span class='krp-note'>注怪本所/為施也</span>曰不冠者之所</span><br/>
<span class='tline' id='l123' data-llen='3482:3505'>服也禮曰童子不緦唯當室緦緦者其免也當室則免</span><br/>
<span class='tline' id='l124' data-llen='3505:3531'><a onclick="displayPageImage('KR1d0051', 'WYG', '057-7b' );" name="057-7b" class="pb">[057-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3531:3575'>而杖矣<span class='krp-note'>注不冠者猶未冠也當室謂無父兄而主家者/也童子不杖不杖者不免當室則杖而免免冠</span></span><br/>
<span class='tline' id='l126' data-llen='3575:3600'><span class='krp-note'>之細别以次成人也緦者/其免也言免乃有緦服也</span></span><br/>
<span class='tline' id='l127' data-llen='3600:3623'>玉藻童子不裘不帛不屨絇無緦服聽事不麻無事則</span><br/>
<span class='tline' id='l128' data-llen='3623:3656'>立主人之北南面見先生從人而入<span class='krp-note'>注皆為幼小不備/禮也雖不服緦猶</span></span><br/>
<span class='tline' id='l129' data-llen='3656:3704'><span class='krp-note'>免深衣無麻往給事也裘帛温傷壮氣也絇屨頭飾也/  疏童子唯當室與族人為禮有恩相接之義故遂服</span></span><br/>
<span class='tline' id='l130' data-llen='3704:3751'><span class='krp-note'>本服之緦爾不當室則情不能至緦故不服也雖不緦/猶著免深衣無絰以往給事鄭注猶免者謂未成服而</span></span><br/>
<span class='tline' id='l131' data-llen='3751:3798'><span class='krp-note'>來也問喪云不當室不免者謂成服之後也主人喪主/也此童子來聽使若有事則使之若無事時在旁謂在</span></span><br/>
<span class='tline' id='l132' data-llen='3798:3833'><span class='krp-note'>主人之北南面而立先生師也童子不/能獨為禮若往見師則隨成人而入也</span></span><br/>
<span class='tline' id='l133' data-llen='3833:3859'><a onclick="displayPageImage('KR1d0051', 'WYG', '057-8a' );" name="057-8a" class="pb">[057-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3859:3905'>　<span class='krp-note'>方慤曰不裘即不衣裘裳是也不帛即不帛襦袴是/也不屨絇未拘之以行戒也不服麻則以幼未能勝</span></span><br/>
<span class='tline' id='l135' data-llen='3905:3914'>　<span class='krp-note'>絰故/也</span></span><br/>
<span class='tline' id='l136' data-llen='3914:3955'>　<span class='krp-note'>陸佃曰童子於有喪者之家當事則不麻為其/幼也故謂之聽事而已少儀曰童子曰聽事</span></span><br/>
<span class='tline' id='l137' data-llen='3955:3987'>雜記童子哭不偯不踊不杖不菲不廬<span class='krp-note'>注童子未成人/不能備禮也當</span></span><br/>
<span class='tline' id='l138' data-llen='3987:4035'><span class='krp-note'>室則杖若疏案問喪云童子當室則免而杖當室謂十/五以上  世子生則杖故曽子問云子衰杖成子禮是</span></span><br/>
<span class='tline' id='l139' data-llen='4035:4066'><span class='krp-note'>也皇氏云童子當室則備此經中/五事問喪之免而云杖舉重言也</span></span><br/>
<span class='tline' id='l140' data-llen='4066:4082'>喪大記子幼則以衰抱之人為之拜</span><br/>
<span class='tline' id='l141' data-llen='4082:4113'>　<span class='krp-note'>徐師曽曰幼子為主不能拜則衣/之以衰使人抱之而人代之拜</span></span><br/>
<span class='tline' id='l142' data-llen='4113:4139'><a onclick="displayPageImage('KR1d0051', 'WYG', '057-8b' );" name="057-8b" class="pb">[057-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4139:4173'>少儀適有喪者曰比童子曰聽事<span class='krp-note'>注適之也曰某願比/於将命者比猶比方</span></span><br/>
<span class='tline' id='l144' data-llen='4173:4181'><span class='krp-note'>俱給/事</span></span><br/>
<span class='tline' id='l145' data-llen='4181:4227'>　<span class='krp-note'>徐師曽曰童子未成人則其辭云某願聽事於將命/者不敢比於成人故但言來聽主人以事見使令也</span></span><br/>
<span class='tline' id='l146' data-llen='4227:4235'>喪俟事不犆弔</span><br/>
<span class='tline' id='l147' data-llen='4235:4272'>　<span class='krp-note'>徐師曽曰至於弔喪必待尊長朝夕哭時/而往若非其時則不特弔亦恐煩動也</span></span><br/>
<span class='tline' id='l148' data-llen='4272:4295'>通典漢戴德喪服變除曰童子當室謂十五至十九為</span><br/>
<span class='tline' id='l149' data-llen='4295:4318'>父後持宗廟之重者其服深衣不裳其餘與成人同禮</span><br/>
<span class='tline' id='l150' data-llen='4318:4341'>不為未成人制服者為用心不能一也其能服者亦不</span><br/>
<span class='tline' id='l151' data-llen='4341:4367'><a onclick="displayPageImage('KR1d0051', 'WYG', '057-9a' );" name="057-9a" class="pb">[057-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4367:4390'>禁衰絰不以制度惟其所能勝　晉劉智釋疑曰嬰兒</span><br/>
<span class='tline' id='l153' data-llen='4390:4413'>無知然於其父母之喪則以衰抱之其餘親八嵗則制</span><br/>
<span class='tline' id='l154' data-llen='4413:4436'>服矣七嵗曰悼過此有罪則入於刑必致之於禮故在</span><br/>
<span class='tline' id='l155' data-llen='4436:4459'>下殤之年為之制服案小功章昆弟之殤服昆弟之下</span><br/>
<span class='tline' id='l156' data-llen='4459:4495'>殤是以下殤之年則行服也<span class='krp-note'>蜀譙周衰服圖童子不降/成人小功親以上皆服本</span></span><br/>
<span class='tline' id='l157' data-llen='4495:4542'><span class='krp-note'>親之衰童子不杖不廬不免不麻當室者免麻十四以/下不堪麻則不吳徐整問為姑姊長殤在大功下殤在</span></span><br/>
<span class='tline' id='l158' data-llen='4542:4589'><span class='krp-note'>小功為姊下殤以下纔六七嵗未成童子為父母不杖/不廬不菲至重猶尚不備今此何以越得為姊殤服備</span></span><br/>
<span class='tline' id='l159' data-llen='4589:4636'><span class='krp-note'>大功小功之制乎十七八尚可恕六七嵗兒誰能服此/衰麻射慈荅六七嵗雖未為童其姊死故宜著布深衣</span></span><br/>
<span class='tline' id='l160' data-llen='4636:4662'><a onclick="displayPageImage('KR1d0051', 'WYG', '057-9b' );" name="057-9b" class="pb">[057-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4662:4686'>　宋庾蔚之謂馬融以童子為未成人鄭𤣥以為未成</span><br/>
<span class='tline' id='l162' data-llen='4686:4709'>人之稱並不明下至幾嵗戴德以童子當室十五至十</span><br/>
<span class='tline' id='l163' data-llen='4709:4732'>九譙周云十四以下不堪麻則不記云十五成童舞象</span><br/>
<span class='tline' id='l164' data-llen='4732:4755'>爾豈是經所云童子當室者邪案禮稱童子參差不一</span><br/>
<span class='tline' id='l165' data-llen='4755:4778'>以事推之則大小可知矣愚謂當室與族人為禮若是</span><br/>
<span class='tline' id='l166' data-llen='4778:4801'>八歳以上及禮之人以其當室故令與成人同昔射慈</span><br/>
<span class='tline' id='l167' data-llen='4801:4820'>以為未八嵗者服其近屬布深衣或合禮意</span><br/>
<span class='tline' id='l168' data-llen='4820:4843'>宗室童子為天子服制議魏晉故事皇子廣陵王年十</span><br/>
<span class='tline' id='l169' data-llen='4843:4870'><a onclick="displayPageImage('KR1d0051', 'WYG', '057-10a' );" name="057-10a" class="pb">[057-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4870:4893'>一孫為祖服周當為臣服從本親服皇弟吳王年十章</span><br/>
<span class='tline' id='l171' data-llen='4893:4916'>郡王年七又當倚廬服成人禮著何幘服應琳議案禮</span><br/>
<span class='tline' id='l172' data-llen='4916:4939'>喪服諸侯為天子斬今廣陵王列土建國古之諸侯宜</span><br/>
<span class='tline' id='l173' data-llen='4939:4962'>從臣例又禮童子不居廬不杖不菲廣陵王未冠吳王</span><br/>
<span class='tline' id='l174' data-llen='4962:4985'>章郡王卑幼不應居廬古但有冠無幘漢始制幘可如</span><br/>
<span class='tline' id='l175' data-llen='4985:4991'>今服卷幘</span><br/>
<span class='tline' id='l176' data-llen='4991:5037'>　<span class='krp-note'>萬斯同曰禮所謂童子不偯云云者自指幼穉無知/之人爾若十五以上亦既成人矣而謂不責以成人</span></span><br/>
<span class='tline' id='l177' data-llen='5037:5083'>　<span class='krp-note'>之禮乎儀禮喪服篇有為姑姊下殤之文彼姊在下/殤則其弟之年更少矣而猶有服焉可知所謂童子</span></span><br/>
<span class='tline' id='l178' data-llen='5083:5110'><a onclick="displayPageImage('KR1d0051', 'WYG', '057-10b' );" name="057-10b" class="pb">[057-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5110:5156'>　<span class='krp-note'>者必其十五以下而非指十五以上明矣乃戴氏拘/三殤之説以十五至十九為童子不亦謬乎曽子問</span></span><br/>
<span class='tline' id='l180' data-llen='5156:5202'>　<span class='krp-note'>篇世子初生即奉子以衰而喪大記亦言子幼則以/衰抱之是則子之當室者在初生已服衰矣豈有年</span></span><br/>
<span class='tline' id='l181' data-llen='5202:5233'>　<span class='krp-note'>至十五以上猶服深衣而不服齊/斬哉益知戴氏之說不足信矣</span></span><br/>
<span class='tline' id='l182' data-llen='5233:5256'>魏書孝文帝太和十九年太師馮熙薨有數子尚幼議</span><br/>
<span class='tline' id='l183' data-llen='5256:5279'>者以為童子之節事降成人謂為衰而不裳免而不絰</span><br/>
<span class='tline' id='l184' data-llen='5279:5302'>又無腰麻繆垂唯有絞帯時博士孫惠蔚上書言臣雖</span><br/>
<span class='tline' id='l185' data-llen='5302:5325'>識謝古人然微渉傳記近取諸身逺取諸禮騐情以求</span><br/>
<span class='tline' id='l186' data-llen='5325:5348'>理㝷理以推制竊謂童子在幼之儀居喪之節冠杖之</span><br/>
<span class='tline' id='l187' data-llen='5348:5375'><a onclick="displayPageImage('KR1d0051', 'WYG', '057-11a' );" name="057-11a" class="pb">[057-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5375:5398'>制有降成人衰麻之服略為不異以玉藻二簡㣲足明</span><br/>
<span class='tline' id='l189' data-llen='5398:5421'>之曰童子之節錦紳并細錦即大帯既有佩觿之革又</span><br/>
<span class='tline' id='l190' data-llen='5421:5444'>有錦紐之紳此明童子雖幼已備二帯以凶類吉則腰</span><br/>
<span class='tline' id='l191' data-llen='5444:5467'>絰存焉又曰童子無緦服鄭注曰雖不服緦猶免深衣</span><br/>
<span class='tline' id='l192' data-llen='5467:5490'>是許其有裳但不殊上下又深衣之制長幼俱服童子</span><br/>
<span class='tline' id='l193' data-llen='5490:5513'>為服之緦猶免深衣况居有服之斬而反無裳乎臣又</span><br/>
<span class='tline' id='l194' data-llen='5513:5536'>聞先師舊說童子常服類深衣衰裳所施理或取象但</span><br/>
<span class='tline' id='l195' data-llen='5536:5559'>典無成言故未敢孤斷又曰聽事則不麻則知不聽事</span><br/>
<span class='tline' id='l196' data-llen='5559:5586'><a onclick="displayPageImage('KR1d0051', 'WYG', '057-11b' );" name="057-11b" class="pb">[057-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5586:5609'>麻矣故注曰無麻往給事此明族人之喪童子有事貫</span><br/>
<span class='tline' id='l198' data-llen='5609:5632'>絰帯麻執事不易故暫聽去之以便其使往則不麻不</span><br/>
<span class='tline' id='l199' data-llen='5632:5655'>往則絰如使童子本自無麻禮腰首聽與不聽俱闕兩</span><br/>
<span class='tline' id='l200' data-llen='5655:5678'>絰唯舉無麻足明不備豈得言聽事則不麻乎以此論</span><br/>
<span class='tline' id='l201' data-llen='5678:5704'>之有絰明矣且童子不杖不廬之節理儉於責<span class='krp-note'>疑/</span>不裳</span><br/>
<span class='tline' id='l202' data-llen='5704:5727'>不絰之制未覩其說又臣竊解童子不衣裳之記是有</span><br/>
<span class='tline' id='l203' data-llen='5727:5750'>聞之言将謂童子時甫穉齡未就外傅出則不交族人</span><br/>
<span class='tline' id='l204' data-llen='5750:5773'>内則事殊長者餕㫖父母之前往來慈乳之手故許其</span><br/>
<span class='tline' id='l205' data-llen='5773:5800'><a onclick="displayPageImage('KR1d0051', 'WYG', '057-12a' );" name="057-12a" class="pb">[057-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5800:5823'>無裳以便易之若在志學之後将冠之初年居二九質</span><br/>
<span class='tline' id='l207' data-llen='5823:5846'>並成人受道成均之學釋菜上庠之内将命孔氏之門</span><br/>
<span class='tline' id='l208' data-llen='5846:5869'>執燭曽參之室而唯有掩身之衣無蔽下之裳臣愚未</span><br/>
<span class='tline' id='l209' data-llen='5869:5892'>之安矣又女子未許嫁二十則笄觀祭祀納酒漿助奠</span><br/>
<span class='tline' id='l210' data-llen='5892:5915'>廟堂之中視禮至敬之處其於婉容之服寧無其備以</span><br/>
<span class='tline' id='l211' data-llen='5915:5938'>此推之則男女雖幼理應有裳但男子未冠禮謝三加</span><br/>
<span class='tline' id='l212' data-llen='5938:5961'>女子未出衣殊狄褖無名之服禮文罕見童子雖不當</span><br/>
<span class='tline' id='l213' data-llen='5961:5984'>室茍以成人之心則許其人服緦之絰輕猶有絰斬重</span><br/>
<span class='tline' id='l214' data-llen='5984:6011'><a onclick="displayPageImage('KR1d0051', 'WYG', '057-12b' );" name="057-12b" class="pb">[057-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='6011:6034'>無麻是為與輕而奪重非禮之意此臣之所以深疑也</span><br/>
<span class='tline' id='l216' data-llen='6034:6057'>又衰旁有衽以掩裳際如使無裳衽便徒設若復去衽</span><br/>
<span class='tline' id='l217' data-llen='6057:6080'>衰又不備設有齊斬之故而使成童男女唯服無衽之</span><br/>
<span class='tline' id='l218' data-llen='6080:6103'>衰去其裳絰此必識禮之所不行亦己明矣若不行於</span><br/>
<span class='tline' id='l219' data-llen='6103:6126'>己而立制於人是為違制以為法從制以誤人恕禮而</span><br/>
<span class='tline' id='l220' data-llen='6126:6137'>行理将異此詔從其議</span><br/>
<span class='tline' id='l221' data-llen='6137:6160'>通典大唐元陵之制孫為祖齊衰周年臣為君斬衰三</span><br/>
<span class='tline' id='l222' data-llen='6160:6183'>年今伏準遺詔皇帝服十三日小祥二十五日大祥二</span><br/>
<span class='tline' id='l223' data-llen='6183:6210'><a onclick="displayPageImage('KR1d0051', 'WYG', '057-13a' );" name="057-13a" class="pb">[057-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='6210:6233'>十七日釋服臣下並從釋服皇孫既是齊衰周年服禮</span><br/>
<span class='tline' id='l225' data-llen='6233:6256'>有適子無適孫其服並合從皇帝十三日小祥二十五</span><br/>
<span class='tline' id='l226' data-llen='6256:6279'>日大祥二十七日釋服釋服後以黲公服至山陵時却</span><br/>
<span class='tline' id='l227' data-llen='6279:6291'>服初齊衰服事畢即吉服</span><br/>
<span class='tline' id='l228' data-llen='6291:6314'>　　　　乾學案喪大記言子幼則以衰抱之人為之</span><br/>
<span class='tline' id='l229' data-llen='6314:6337'>　　　　拜則知童子能勝衣者未有不服衰者矣玉</span><br/>
<span class='tline' id='l230' data-llen='6337:6360'>　　　　藻言童子無緦服則知小功以至斬衰童子</span><br/>
<span class='tline' id='l231' data-llen='6360:6383'>　　　　皆有服矣乃戴徳釋童子當室謂自十五至</span><br/>
<span class='tline' id='l232' data-llen='6383:6410'><a onclick="displayPageImage('KR1d0051', 'WYG', '057-13b' );" name="057-13b" class="pb">[057-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6410:6433'>　　　　十九天下豈有十五以上之人而尚名之為</span><br/>
<span class='tline' id='l234' data-llen='6433:6456'>　　　　童子哉又豈有十五以上之人而不服親戚</span><br/>
<span class='tline' id='l235' data-llen='6456:6479'>　　　　之喪者哉然則童子以何時為限劉智八嵗</span><br/>
<span class='tline' id='l236' data-llen='6479:6502'>　　　　之說最為確當蓋八歳以上之殤成人皆為</span><br/>
<span class='tline' id='l237' data-llen='6502:6525'>　　　　之制服則成人之喪彼豈得不為之制服特</span><br/>
<span class='tline' id='l238' data-llen='6525:6548'>　　　　不責以備禮斯已爾寧可拘於三殤之年數</span><br/>
<span class='tline' id='l239' data-llen='6548:6571'>　　　　而謂在長殤之年者亦不責以居喪之禮乎</span><br/>
<span class='tline' id='l240' data-llen='6571:6594'>　　　　蓋自八歳以至十五斯為童子之限其異於</span><br/>
<span class='tline' id='l241' data-llen='6594:6621'><a onclick="displayPageImage('KR1d0051', 'WYG', '057-14a' );" name="057-14a" class="pb">[057-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6621:6644'>　　　　成人者止不踊不杖不菲不廬而其他居喪</span><br/>
<span class='tline' id='l243' data-llen='6644:6667'>　　　　之節固無不同也不然天下固有幼而執禮</span><br/>
<span class='tline' id='l244' data-llen='6667:6690'>　　　　之人可槩視為無所知識而不教之以禮哉</span><br/>
<span class='tline' id='l245' data-llen='6690:6699'>　　　三殤喪禮</span><br/>
<span class='tline' id='l246' data-llen='6699:6722'>檀弓周人以殷人之棺椁葬長殤以夏后氏之堲周葬</span><br/>
<span class='tline' id='l247' data-llen='6722:6748'>中殤下殤以有虞氏之瓦棺葬無服之殤<span class='krp-note'>又見棺/椁篇</span></span><br/>
<span class='tline' id='l248' data-llen='6748:6771'>君之適長殤車三乗公之庶長殤車一乗大夫之適長</span><br/>
<span class='tline' id='l249' data-llen='6771:6777'>殤車一乗</span><br/>
<span class='tline' id='l250' data-llen='6777:6804'><a onclick="displayPageImage('KR1d0051', 'WYG', '057-14b' );" name="057-14b" class="pb">[057-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6804:6850'>　<span class='krp-note'>陳澔曰十六至十九為長殤葬此殤時柩朝廟畢将/行設遣奠以奠之牲體分析包裹用此車載之以遣</span></span><br/>
<span class='tline' id='l252' data-llen='6850:6896'>　<span class='krp-note'>送死者故名遣車車制甚小以置之椁中四隅不容/大為之也禮中殤從上君適長三乗則中亦三乗下</span></span><br/>
<span class='tline' id='l253' data-llen='6896:6939'>　<span class='krp-note'>則一乗也公庶長一乗則中亦一乗下則無也大/夫適長一乗則中亦一乗下殤及庶殤並無也</span></span><br/>
<span class='tline' id='l254' data-llen='6939:6962'>曽子問曽子問曰下殤土周葬于園遂輿機而往塗邇</span><br/>
<span class='tline' id='l255' data-llen='6962:7007'>故也<span class='krp-note'>注上周堲周也周人以夏后氏之堲周葬下殤於/園中以其去成人逺不就墓也機輿尸之牀也以</span></span><br/>
<span class='tline' id='l256' data-llen='7007:7048'><span class='krp-note'>䋲絙其中央又以繩從兩旁鉤之謂以機/舉尸與之以就園而斂葬焉塗近故爾</span>今墓逺則其</span><br/>
<span class='tline' id='l257' data-llen='7048:7090'>葬也如之何<span class='krp-note'>注今人斂下殤於宫中而葬於墓與成人/同墓塗乃逺其葬當輿其棺乎載之也問</span></span><br/>
<span class='tline' id='l258' data-llen='7090:7118'><span class='krp-note'>禮之/變也</span>孔子曰吾聞諸老聃曰昔者史佚有子而死下殤</span><br/>
<span class='tline' id='l259' data-llen='7118:7145'><a onclick="displayPageImage('KR1d0051', 'WYG', '057-15a' );" name="057-15a" class="pb">[057-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='7145:7183'>也墓逺<span class='krp-note'>注蓋欲葬墓如長殤從成人也/長殤有送葬車者則棺載之矣</span>召公謂之曰何</span><br/>
<span class='tline' id='l261' data-llen='7183:7219'>以不棺斂於宫中<span class='krp-note'>注欲其斂於宫中如成人/也斂於宫中則葬當載也</span>史佚曰吾</span><br/>
<span class='tline' id='l262' data-llen='7219:7242'>敢乎哉召公言於周公周公曰豈不可史佚行之下殤</span><br/>
<span class='tline' id='l263' data-llen='7242:7262'>用棺衣棺自史佚始也<span class='krp-note'>注棺謂/斂於棺</span></span><br/>
<span class='tline' id='l264' data-llen='7262:7308'>　<span class='krp-note'>吳澄曰周人葬下殤之禮蓋不用棺但以衣斂尸而/置之尸牀不用車載衆手舁之以往曽子問去墓園</span></span><br/>
<span class='tline' id='l265' data-llen='7308:7354'>　<span class='krp-note'>塗近者可如此若去墓之塗逺則舁尸以往而不用/棺不用車似若不可故問當如之何孔子遂引老聃</span></span><br/>
<span class='tline' id='l266' data-llen='7354:7400'>　<span class='krp-note'>所言史佚之事以荅蓋史佚曽葬下殤之子而其墓/逺方疑於舁尸之不可而召公勸以棺斂於宫中棺</span></span><br/>
<span class='tline' id='l267' data-llen='7400:7446'>　<span class='krp-note'>斂者謂納之棺中也棺斂於宫中則如成人而載以/喪車不舁機史佚以前未有此禮故有所不敢於是</span></span><br/>
<span class='tline' id='l268' data-llen='7446:7473'><a onclick="displayPageImage('KR1d0051', 'WYG', '057-15b' );" name="057-15b" class="pb">[057-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='7473:7519'>　<span class='krp-note'>召公為史佚問之周公周公曰豈不可蓋禮有從權/而以義起者墓近則舁機墓逺則棺斂而車載以往</span></span><br/>
<span class='tline' id='l270' data-llen='7519:7565'>　<span class='krp-note'>雖前時禮所未有然亦無害於義也史佚依周公所/言行之自是以後葬下殤者若墓逺則用棺也棺衣</span></span><br/>
<span class='tline' id='l271' data-llen='7565:7611'>　<span class='krp-note'>者謂斂以衣又斂於棺也下殤用棺而衣之棺之者/蓋自史佚始前此則衣之而已不棺之也棺字並如</span></span><br/>
<span class='tline' id='l272' data-llen='7611:7657'>　<span class='krp-note'>字讀鄭注以為下殤不葬於墓而别葬於園今從張/氏之說諸家皆以豈不可為周公不許之今從陸氏</span></span><br/>
<span class='tline' id='l273' data-llen='7657:7665'>　<span class='krp-note'>之/說</span></span><br/>
<span class='tline' id='l274' data-llen='7665:7688'>曽子問曰祭必有尸乎若厭祭亦可乎孔子曰祭成喪</span><br/>
<span class='tline' id='l275' data-llen='7688:7711'>者必有尸尸必以孫孫幼則使人抱之無孫則取於同</span><br/>
<span class='tline' id='l276' data-llen='7711:7734'>姓可也祭殤必厭蓋弗成也祭成喪而無尸是殤之也</span><br/>
<span class='tline' id='l277' data-llen='7734:7761'><a onclick="displayPageImage('KR1d0051', 'WYG', '057-16a' );" name="057-16a" class="pb">[057-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='7761:7784'>孔子曰有隂厭有陽厭曽子問曰殤不祔祭何謂隂厭</span><br/>
<span class='tline' id='l279' data-llen='7784:7829'>陽厭<span class='krp-note'>注祔當為備聲之誤也言殤乃不成人祭之不備/禮而云隂厭陽厭乎此失孔子指也祭成人始設</span></span><br/>
<span class='tline' id='l280' data-llen='7829:7877'><span class='krp-note'>奠於奥迎尸於前謂之隂厭尸謖之後改饌於西北隅/謂之陽厭殤則不備  疏隂厭謂適殤也陽厭謂庶殤</span></span><br/>
<span class='tline' id='l281' data-llen='7877:7921'><span class='krp-note'>也注知祔當為備者案喪服小記云殤與無後者從/祖祔食今云殤不祔祭與小記文乖故知當為備</span></span><br/>
<span class='tline' id='l282' data-llen='7921:7967'>　<span class='krp-note'>陸佃曰據此成人之祭無隂厭陽厭鄭氏謂迎尸之/前祝酌奠奠之且饗是隂厭也尸謖之後徹薦俎敦</span></span><br/>
<span class='tline' id='l283' data-llen='7967:8013'>　<span class='krp-note'>設西北隅是陽厭也非是案少牢祝酌奠下云敢用/柔毛剛鬛嘉薦普淖用薦嵗事於皇祖伯某以某妃</span></span><br/>
<span class='tline' id='l284' data-llen='8013:8059'>　<span class='krp-note'>配某氏則祝酌奠所以告之爾非隂厭也佐食徹尸/薦俎敦設於西北隅几在南厞用筵納一尊佐食闔</span></span><br/>
<span class='tline' id='l285' data-llen='8059:8095'>　<span class='krp-note'>牖戸降則徹俎敦設於西北隅所以依/神周官所謂藏其隋者此歟非陽厭也</span></span><br/>
<span class='tline' id='l286' data-llen='8095:8122'><a onclick="displayPageImage('KR1d0051', 'WYG', '057-16b' );" name="057-16b" class="pb">[057-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='8122:8149'>孔子曰宗子為殤而死庶子弗為後也其吉祭特牲<span class='krp-note'>注/尊</span></span><br/>
<span class='tline' id='l288' data-llen='8149:8186'><span class='krp-note'>宗子從成人也凡殤則特豚/自卒哭成事之後為吉祭</span>祭殤不舉肺無肵俎無𤣥</span><br/>
<span class='tline' id='l289' data-llen='8186:8224'>酒不告利成是謂隂厭<span class='krp-note'>疏士祭成人特牲今尊宗子也/熊氏云殤與無後者唯祔與除</span></span><br/>
<span class='tline' id='l290' data-llen='8224:8271'><span class='krp-note'>服二祭則止此言吉祭者唯據祔與除服也吉祭特牲/則喪祭之時以其未成人降用特豚也祭殤無尸故不</span></span><br/>
<span class='tline' id='l291' data-llen='8271:8320'><span class='krp-note'>舉肺脊肵是尸所食歸餘之俎無尸故無肵俎祭成人/則有𤣥酒重古之義祭殤略故無𤣥酒也告利成於祭</span></span><br/>
<span class='tline' id='l292' data-llen='8320:8361'><span class='krp-note'>畢今無所可告故不告利成也此宗子殤/死祭於祖廟之奥隂闇之處是謂隂厭</span>凡殤與無後</span><br/>
<span class='tline' id='l293' data-llen='8361:8389'>者祭於宗子之家當室之白尊於東房是謂陽厭<span class='krp-note'>疏祭/於宗</span></span><br/>
<span class='tline' id='l294' data-llen='8389:8436'><span class='krp-note'>子之家祖廟之内不敢在成人之處故於當室之明白/顯露處為之設尊於東房以其明是陽故為陽厭也宗</span></span><br/>
<span class='tline' id='l295' data-llen='8436:8463'><a onclick="displayPageImage('KR1d0051', 'WYG', '057-17a' );" name="057-17a" class="pb">[057-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='8463:8511'><span class='krp-note'>子之殤祭於室奥尊於户東但不舉肺無肵俎無𤣥酒/不告利成其餘皆與祭成人同今祭凡殤乃當室之白</span></span><br/>
<span class='tline' id='l297' data-llen='8511:8527'><span class='krp-note'>尊於東房異於/宗子之殤也</span></span><br/>
<span class='tline' id='l298' data-llen='8527:8562'>　<span class='krp-note'>方慤曰陽尊而隂卑宗子之殤曰隂厭/而凡殤曰陽厭者鬼神尚幽闇故也</span></span><br/>
<span class='tline' id='l299' data-llen='8562:8608'>　<span class='krp-note'>吳澄曰室内四隅奥為極尊之處故常祭皆於奥室/之西壁以南為上奥尊而屋漏卑凡殤及無後者禮</span></span><br/>
<span class='tline' id='l300' data-llen='8608:8651'>　<span class='krp-note'>殺故不敢在尊處由奥而北當屋漏卑處也此是/辨尊卑隆殺之禮非有取於陽明隂闇之義也</span></span><br/>
<span class='tline' id='l301' data-llen='8651:8697'>　<span class='krp-note'>萬斯大曰天子諸侯於祭之始有灌地降神之事而/大夫士無之然特牲少牢二禮尸未入之前祝酌奠</span></span><br/>
<span class='tline' id='l302' data-llen='8697:8743'>　<span class='krp-note'>奠於鉶南主人再拜稽首祝祝竟然後迎尸此亦降/神之意鄭氏釋曽子問隂厭援此以實之天子諸侯</span></span><br/>
<span class='tline' id='l303' data-llen='8743:8790'>　<span class='krp-note'>於祭之終不知神之所在於彼於此故設祭於堂為/祊乎外而大夫士無之然特牲禮既𧃊佐食徹尸薦</span></span><br/>
<span class='tline' id='l304' data-llen='8790:8817'><a onclick="displayPageImage('KR1d0051', 'WYG', '057-17b' );" name="057-17b" class="pb">[057-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='8817:8863'>　<span class='krp-note'>俎敦設於西北隅此亦於彼於此之義鄭氏釋曽子/問陽厭援此以實之不思祭成喪者必有尸而祭殤</span></span><br/>
<span class='tline' id='l306' data-llen='8863:8909'>　<span class='krp-note'>必厭隂厭以祭宗子之殤陽厭以祭凡殤曽子問昭/昭明著非指祭祖禰時尸未入之始與尸既出之終</span></span><br/>
<span class='tline' id='l307' data-llen='8909:8955'>　<span class='krp-note'>也且厭之為言飽飫之義也祭方始而奠祝安得遽/飽又陽厭當室之白以其在室西北隅屋漏故曰陽</span></span><br/>
<span class='tline' id='l308' data-llen='8955:9001'>　<span class='krp-note'>也特牲禮之改設雖於屋漏然而厞用筵且闔戸牖/俾之幽暗於陽厭之義謂何且使凡祭必備二厭則</span></span><br/>
<span class='tline' id='l309' data-llen='9001:9028'>　<span class='krp-note'>少牢禮何以不儐尸者有改/設之事而儐尸者無之耶</span></span><br/>
<span class='tline' id='l310' data-llen='9028:9051'>　　　　乾學案二厭之禮專據祭殤而言非謂成人</span><br/>
<span class='tline' id='l311' data-llen='9051:9074'>　　　　之祭亦備此二厭也鄭氏注儀禮以尸未入</span><br/>
<span class='tline' id='l312' data-llen='9074:9097'>　　　　之前設饌告神為隂厭尸既出之後改設闔</span><br/>
<span class='tline' id='l313' data-llen='9097:9124'><a onclick="displayPageImage('KR1d0051', 'WYG', '057-18a' );" name="057-18a" class="pb">[057-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='9124:9147'>　　　　戸為陽厭毋乃與孔子之言戾乎諸家皆仍</span><br/>
<span class='tline' id='l315' data-llen='9147:9170'>　　　　其說而不覺其謬至陸農師破之誠為深明</span><br/>
<span class='tline' id='l316' data-llen='9170:9187'>　　　　禮意雖聖人復起不能易也</span><br/>
<span class='tline' id='l317' data-llen='9187:9220'>雜記附於殤稱陽童某甫不名神也<span class='krp-note'>注陽童謂庶殤也/宗子則曰隂童某</span></span><br/>
<span class='tline' id='l318' data-llen='9220:9268'><span class='krp-note'>甫且字也尊神不名為之造字某疏當祔祭此殤之時/其祝辭稱曰陽童又稱此殤曰  甫所以不呼其名者</span></span><br/>
<span class='tline' id='l319' data-llen='9268:9276'><span class='krp-note'>神之/也</span></span><br/>
<span class='tline' id='l320' data-llen='9276:9311'>喪服小記除殤之喪者其祭也必𤣥<span class='krp-note'>注殤無變文不縟/冠𤣥端黄裳而祭</span></span><br/>
<span class='tline' id='l321' data-llen='9311:9361'><span class='krp-note'>不朝服未純吉也於成人為釋禫之服殤疏除喪祭服/必𤣥冠𤣥端黄裳異於成人之喪也言  無變者無虞</span></span><br/>
<span class='tline' id='l322' data-llen='9361:9388'><a onclick="displayPageImage('KR1d0051', 'WYG', '057-18b' );" name="057-18b" class="pb">[057-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='9388:9436'><span class='krp-note'>卒哭及練之變服所以然者文不縟本服既重者意在/於質不在繁縟若成人喪服初除著朝服禫祭始從𤣥</span></span><br/>
<span class='tline' id='l324' data-llen='9436:9457'><span class='krp-note'>端今除殤之喪即從/禫服是文不繁縟也</span></span><br/>
<span class='tline' id='l325' data-llen='9457:9480'>　　　　乾學案三殤喪禮禮經不詳大約節目視成</span><br/>
<span class='tline' id='l326' data-llen='9480:9503'>　　　　人而儀文稍殺之爾今就經文所有者録之</span><br/>
<span class='tline' id='l327' data-llen='9503:9511'>　　　　如右</span><br/>
<span class='tline' id='l328' data-llen='9511:9534'>開元禮三殤之喪始死浴襲及大小斂與成人同其長</span><br/>
<span class='tline' id='l329' data-llen='9534:9557'>殤有棺及大棺中殤下殤有棺靈筵祭奠進食葬送哭</span><br/>
<span class='tline' id='l330' data-llen='9557:9580'>泣之位與成人同其苞牲及明器長殤三分減一中殤</span><br/>
<span class='tline' id='l331' data-llen='9580:9607'><a onclick="displayPageImage('KR1d0051', 'WYG', '057-19a' );" name="057-19a" class="pb">[057-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='9607:9630'>三分減二唯不復魄無含事辦而葬不立神主既虞而</span><br/>
<span class='tline' id='l333' data-llen='9630:9659'>除靈坐其虞祝辭云維年月朔日辰父告子某<span class='krp-note'>兄云告/於弟某</span></span><br/>
<span class='tline' id='l334' data-llen='9659:9692'><span class='krp-note'>弟云昭告/於某兄</span>日月易往奄及反虞悲念相續心焉如燬<span class='krp-note'>兄/云</span></span><br/>
<span class='tline' id='l335' data-llen='9692:9733'><span class='krp-note'>悲慟猥至情無可處弟云/哀痛無己五情如割也</span>今以<span class='krp-note'>弟祭兄/云謹以</span>潔牲嘉薦普淖</span><br/>
<span class='tline' id='l336' data-llen='9733:9767'>明齊溲酒薦虞事于子某<span class='krp-note'>弟某/兄某</span>魂其饗之<span class='krp-note'>弟祭兄則/云尚饗</span>適</span><br/>
<span class='tline' id='l337' data-llen='9767:9799'>殤者時享皆祔食於祖無祝文亦不拜<span class='krp-note'>設祔食之坐于/祖之左西向一</span></span><br/>
<span class='tline' id='l338' data-llen='9799:9836'><span class='krp-note'>獻而已不祝不拜者以其從食/其祖祝辭末云孫某祔食也</span>庶子不祔食庶子之適</span><br/>
<span class='tline' id='l339' data-llen='9836:9859'>祔如適殤禮凡無服四歳以上略與下殤同又無靈筵</span><br/>
<span class='tline' id='l340' data-llen='9859:9886'><a onclick="displayPageImage('KR1d0051', 'WYG', '057-19b' );" name="057-19b" class="pb">[057-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='9886:9909'>坐唯大斂奠而已三歳以下斂于瓦棺葬于園又不奠</span><br/>
<span class='tline' id='l342' data-llen='9909:9932'>政和禮三殤之喪始死浴襲大小斂及葬送哭泣之位</span><br/>
<span class='tline' id='l343' data-llen='9932:9955'>與成人同不復無含辦而葬一虞乃除之其虞祝辭云</span><br/>
<span class='tline' id='l344' data-llen='9955:9989'>維年月朔日辰父告子某<span class='krp-note'>若兄云兄告弟某若/弟云弟某昭告某兄</span>日月易</span><br/>
<span class='tline' id='l345' data-llen='9989:10023'>往奄及反虞悲念相續心焉如燬<span class='krp-note'>兄云悲慟猥至情何/可處弟云哀痛無己</span></span><br/>
<span class='tline' id='l346' data-llen='10023:10062'><span class='krp-note'>五情/如割</span>今以<span class='krp-note'>弟祭兄則/云謹以</span>清酌庶羞薦虞事于子某<span class='krp-note'>弟某/兄某</span>魂</span><br/>
<span class='tline' id='l347' data-llen='10062:10084'>其饗之<span class='krp-note'>弟祭兄/云尚饗</span>適殤者時享皆祔食</span><br/>
<span class='tline' id='l348' data-llen='10084:10130'>　<span class='krp-note'>陸寅許嫁殤女服議金子尤之妹死走告於予曰予/妹之死距其生十五年矣宜何服予應之曰禮與律</span></span><br/>
<span class='tline' id='l349' data-llen='10130:10157'><a onclick="displayPageImage('KR1d0051', 'WYG', '057-20a' );" name="057-20a" class="pb">[057-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='10157:10203'>　<span class='krp-note'>載之詳矣女在室服期殤則降曰女許嫁男子已娶/者勿殤是則宜何服曰期也曰女許嫁勿殤是已禮</span></span><br/>
<span class='tline' id='l351' data-llen='10203:10249'>　<span class='krp-note'>不云乎無服之殤哭之以日易月生未三月則不哭/也今俗有襁褓為婚姻而或五六年以夭者服期之</span></span><br/>
<span class='tline' id='l352' data-llen='10249:10295'>　<span class='krp-note'>喪母乃已重乎曰固也此情之所未安也禮曰女子/許嫁笄而字解經者曰許嫁十五而笄未許嫁二十</span></span><br/>
<span class='tline' id='l353' data-llen='10295:10341'>　<span class='krp-note'>而笄成人之道也故凡言許嫁勿殤者宜斷自年十/五以上為成人言之也若曰襁褓而為之服則已過</span></span><br/>
<span class='tline' id='l354' data-llen='10341:10387'>　<span class='krp-note'>矣夫禮者先王原人情而以義起者也下殤而為之/服五月中殤之服七月長殤九月其生未三月者不</span></span><br/>
<span class='tline' id='l355' data-llen='10387:10433'>　<span class='krp-note'>哭也非三月之内不畜之以子女也又非薄於幼而/厚於長也以為視其以恩相接之淺深縁是而為之</span></span><br/>
<span class='tline' id='l356' data-llen='10433:10479'>　<span class='krp-note'>服可以無憾矣其曰許嫁勿殤者盖禮之以成人也/非為襁褓言之也且襁褓而許嫁則亦将襁褓而為</span></span><br/>
<span class='tline' id='l357' data-llen='10479:10525'>　<span class='krp-note'>之筓與字乎曰然則宜何如而可曰無服之殤其去/成人也逺甚固不可以許嫁而為之服矣其或下殤</span></span><br/>
<span class='tline' id='l358' data-llen='10525:10552'><a onclick="displayPageImage('KR1d0051', 'WYG', '057-20b' );" name="057-20b" class="pb">[057-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='10552:10598'>　<span class='krp-note'>也猶大逺於成人也服其服可也其自中殤以上父/子之情已深也則請為中殤者進而服長殤為長殤</span></span><br/>
<span class='tline' id='l360' data-llen='10598:10644'>　<span class='krp-note'>者進而服在室之服可也變於禮者之禮也抑又聞/之子之妹親為母執㸑以供藥餌者七年毒發於頤</span></span><br/>
<span class='tline' id='l361' data-llen='10644:10689'>　<span class='krp-note'>而竟以是死焉孔子論童汪踦曰能執干戈以衛社/稷雖欲勿殤也不亦可乎推此意也即服期可也</span></span><br/>
<span class='tline' id='l362' data-llen='10689:10692'>　</span><br/>
<span class='tline' id='l363' data-llen='10692:10695'>　</span><br/>
<span class='tline' id='l364' data-llen='10695:10698'>　</span><br/>
<span class='tline' id='l365' data-llen='10698:10701'>　</span><br/>
<span class='tline' id='l366' data-llen='10701:10713'>　讀禮通考卷第五十七</span><br/>
</p>
<p><br/>
</p>
  </div>
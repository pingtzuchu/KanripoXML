<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0051', 'WYG', '097-1a' );" name="097-1a" class="pb">[097-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　讀禮通考巻九十七　　刑部尚書徐乾學撰</span><br/>
<span class='tline' id='l10' data-llen='212:219'>　　䘮具三</span><br/>
<span class='tline' id='l11' data-llen='219:226'>　　　明噐</span><br/>
<span class='tline' id='l12' data-llen='226:247'>既夕陳明噐於乗車之西<span class='krp-note'>注明噐/藏噐也</span></span><br/>
<span class='tline' id='l13' data-llen='247:270'>檀弓孔子曰之死而致死之不仁而不可為也之死而</span><br/>
<span class='tline' id='l14' data-llen='270:303'>致生之不知而不可為也<span class='krp-note'>注之徃也死之生之/謂無知與有知也</span>是故竹</span><br/>
<span class='tline' id='l15' data-llen='303:333'>不成用瓦不成味木不成斲<span class='krp-note'>注味當作/沬沬靧也</span>琴瑟張而不平</span><br/>
<span class='tline' id='l16' data-llen='333:359'><a onclick="displayPageImage('KR1d0051', 'WYG', '097-1b' );" name="097-1b" class="pb">[097-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:396'>竽笙備而不和<span class='krp-note'>注無宫/商之調</span>有鐘磬而無簨虡<span class='krp-note'>注不縣之也/横曰簨植曰</span></span><br/>
<span class='tline' id='l18' data-llen='396:438'><span class='krp-note'>虡/</span>其曰明噐神明之也<span class='krp-note'>注言神明死者也神明者非人/所知故其噐如此  疏之謂生</span></span><br/>
<span class='tline' id='l19' data-llen='438:486'><span class='krp-note'>者以物往送死者何𦙍云言往送死者而致此死者如/草木無知則不仁往送死者而致此死者如全生之物</span></span><br/>
<span class='tline' id='l20' data-llen='486:533'><span class='krp-note'>則不知皆不可行也聖人為教使人子于亡者不便謂/無知不便為有知故制明噐以神明求之並不精善也</span></span><br/>
<span class='tline' id='l21' data-llen='533:580'><span class='krp-note'>若全無知則不應用若全有知則亦不應不成是不死/不生也竹不成用謂竹噐邊無縢縁也沫猶黒光也今</span></span><br/>
<span class='tline' id='l22' data-llen='580:607'><span class='krp-note'>世亦呼黒為沫也瓦不成沫/謂瓦噐無光澤也斲雕飾也</span></span><br/>
<span class='tline' id='l23' data-llen='607:653'>　<span class='krp-note'>劉敞曰之往也之死謂以禮往送死者也徃送死者/而即以死者之禮待之是無愛親之心為不仁不可</span></span><br/>
<span class='tline' id='l24' data-llen='653:699'>　<span class='krp-note'>行也往送死者而復以生者之禮待之是無燭理之/明為不知亦不可行也此所以先王為明噐以有知</span></span><br/>
<span class='tline' id='l25' data-llen='699:725'><a onclick="displayPageImage('KR1d0051', 'WYG', '097-2a' );" name="097-2a" class="pb">[097-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='725:771'>　<span class='krp-note'>無知之間待之故備物而不可用也備物則不致死/不可用則亦不致生其謂之明噐者蓋以神明之道</span></span><br/>
<span class='tline' id='l27' data-llen='771:780'>　<span class='krp-note'>待之/也</span></span><br/>
<span class='tline' id='l28' data-llen='780:826'>　<span class='krp-note'>陳祥道曰不曰神明之噐特曰明噐者以神之幽不/可不明故也周官凡施于神者皆曰明故水曰明水</span></span><br/>
<span class='tline' id='l29' data-llen='826:872'>　<span class='krp-note'>火曰明火以至明齍明燭明竁者皆神明之也蓋其/有竹瓦木之所用琴瑟竽笙鐘磬之所樂者明之也</span></span><br/>
<span class='tline' id='l30' data-llen='872:891'>　<span class='krp-note'>所用非所用所樂/非所樂神之也</span></span><br/>
<span class='tline' id='l31' data-llen='891:920'>仲憲言於曽子曰夏后氏用明噐示民無知也<span class='krp-note'>注所謂/致死之</span></span><br/>
<span class='tline' id='l32' data-llen='920:956'><span class='krp-note'>仲憲孔子/弟子原憲</span>殷人用祭噐示民有知也<span class='krp-note'>注所謂/致生之</span>周人兼用</span><br/>
<span class='tline' id='l33' data-llen='956:987'>之示民疑也<span class='krp-note'>注言使民疑於/無知與有知</span>曽子曰其不然乎其不然</span><br/>
<span class='tline' id='l34' data-llen='987:1013'><a onclick="displayPageImage('KR1d0051', 'WYG', '097-2b' );" name="097-2b" class="pb">[097-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1013:1036'>乎夫明噐鬼噐也祭噐人噐也夫古之人胡為而死其</span><br/>
<span class='tline' id='l36' data-llen='1036:1082'>親乎<span class='krp-note'>注言仲憲之言三者皆非此或用鬼噐或用人噐/  疏原憲言夏后氏别造明噐者以亡人無知故</span></span><br/>
<span class='tline' id='l37' data-llen='1082:1129'><span class='krp-note'>以不堪用之噐送之也殷家不别作明噐即用祭祀之/噐者祭祀堪為人用以亡者有知與人同故以有用之</span></span><br/>
<span class='tline' id='l38' data-llen='1129:1176'><span class='krp-note'>噐送之也周世并用二代之噐者不定其為無知不定/其為有知示民疑惑不定也曽子言二代用噐非是為</span></span><br/>
<span class='tline' id='l39' data-llen='1176:1223'><span class='krp-note'>有知與無知也正是質文異耳夏代文言鬼與人異故/純用鬼噐送之非為無知也殷世質言鬼雖與人有異</span></span><br/>
<span class='tline' id='l40' data-llen='1223:1270'><span class='krp-note'>亦應恭敬故用恭敬之噐送之非為有知也周極文言/亡者亦宜鬼事亦宜敬事故幷用鬼敬二噐非為示民</span></span><br/>
<span class='tline' id='l41' data-llen='1270:1317'><span class='krp-note'>疑忽也然周唯大夫以上兼用耳士唯用鬼噐不用人/噐崔靈恩云此王者質文相變耳古謂夏時也若是無</span></span><br/>
<span class='tline' id='l42' data-llen='1317:1351'><span class='krp-note'>知則是死之義也憲言三事皆非而曽/子獨譏無知者譏一則餘從可知也</span></span><br/>
<span class='tline' id='l43' data-llen='1351:1377'><a onclick="displayPageImage('KR1d0051', 'WYG', '097-3a' );" name="097-3a" class="pb">[097-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1377:1423'>　<span class='krp-note'>石梁王氏曰三代送葬之具質文相異故所用不同/其意不在於無知有知及示民疑也仲憲之言皆非</span></span><br/>
<span class='tline' id='l45' data-llen='1423:1450'>　<span class='krp-note'>曽子非之末獨譏其説夏后/明噐蓋舉其説之甚者也</span></span><br/>
<span class='tline' id='l46' data-llen='1450:1496'>　<span class='krp-note'>方慤曰明噐祭噐三代之所兼用蓋處以死生之間/而已豈特周然哉而仲憲必以夏用鬼噐殷用人噐</span></span><br/>
<span class='tline' id='l47' data-llen='1496:1542'>　<span class='krp-note'>則是夏有致死之不仁殷有致生之不知矣宜乎曽/子不然其説也然曽子之言止及于夏而不及于殷</span></span><br/>
<span class='tline' id='l48' data-llen='1542:1560'>　<span class='krp-note'>以死其親尤君/子之所不忍也</span></span><br/>
<span class='tline' id='l49' data-llen='1560:1606'>　<span class='krp-note'>李格非曰明有象幽無形以有象之噐事無形之鬼/故曰明噐以其對于祭噐故亦曰凶噐以人道而事</span></span><br/>
<span class='tline' id='l50' data-llen='1606:1652'>　<span class='krp-note'>鬼神故曰祭噐以其對于凶噐故亦曰生噐生噐則/文而不功明噐則具而不用有生噐具之以適墓象</span></span><br/>
<span class='tline' id='l51' data-llen='1652:1697'>　<span class='krp-note'>死道也有明噐具之而不用明不復用也由死道以/思其生由不用以思其死皆所以重孝子之哀也</span></span><br/>
<span class='tline' id='l52' data-llen='1697:1723'><a onclick="displayPageImage('KR1d0051', 'WYG', '097-3b' );" name="097-3b" class="pb">[097-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1723:1746'>孔子謂為明噐者知䘮道矣備物而不可用也哀哉死</span><br/>
<span class='tline' id='l54' data-llen='1746:1778'>者而用生者之噐也不殆於用殉乎哉<span class='krp-note'>注殆幾也殺人/以衛死者曰殉</span></span><br/>
<span class='tline' id='l55' data-llen='1778:1821'><span class='krp-note'>用其噐漸/幾於用人</span>其曰明噐神明之也<span class='krp-note'>注神明死者異於生人/  疏謂夏家為明噐知</span></span><br/>
<span class='tline' id='l56' data-llen='1821:1868'><span class='krp-note'>死䘮之道矣以孝子事親不可闕故備其噐物若似生/存以鬼神異于人故備而不可用孔子既論夏家之是</span></span><br/>
<span class='tline' id='l57' data-llen='1868:1898'><span class='krp-note'>又言殷代之非以生人食噐而供/死者近于用生人而殉死人也</span></span><br/>
<span class='tline' id='l58' data-llen='1898:1918'>　釋名送死之噐曰明噐神明之噐異于人也</span><br/>
<span class='tline' id='l59' data-llen='1918:1941'>司馬氏書儀明噐刻木為車馬僕從侍女各執奉養之</span><br/>
<span class='tline' id='l60' data-llen='1941:1975'>物象平生而小多少之數依官品<span class='krp-note'>既夕禮有明噐用噐/燕噐孔子曰之死而</span></span><br/>
<span class='tline' id='l61' data-llen='1975:2001'><a onclick="displayPageImage('KR1d0051', 'WYG', '097-4a' );" name="097-4a" class="pb">[097-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2001:2048'><span class='krp-note'>致死之不仁而不可為也之死而致生之不知而不可/為也注死之生之謂無知與有知也是故竹不成用瓦</span></span><br/>
<span class='tline' id='l63' data-llen='2048:2095'><span class='krp-note'>不成沫木不成斲又曰其曰明噐神明之也又曰塗車/芻靈自古有之䘮葬令五品六品明噐許用三十事非</span></span><br/>
<span class='tline' id='l64' data-llen='2095:2141'><span class='krp-note'>升朝官者許用十五事/并用噐椀楪瓶盂之類</span>下帳<span class='krp-note'>為牀帳茵席倚卓之類/皆象平生所用而小也</span></span><br/>
<span class='tline' id='l65' data-llen='2141:2183'>家禮造明噐<span class='krp-note'>刻木為車馬僕從侍女各執奉養之物象/平生而小準令五品六品三十事七品八</span></span><br/>
<span class='tline' id='l66' data-llen='2183:2197'><span class='krp-note'>品二十事朝/官十五事</span></span><br/>
<span class='tline' id='l67' data-llen='2197:2220'>　朱子語類朱子荅明噐之問云禮既有之自不可去</span><br/>
<span class='tline' id='l68' data-llen='2220:2243'>　然亦更在斟酌今人或全不用也　䘮事都不用冥</span><br/>
<span class='tline' id='l69' data-llen='2243:2266'>　噐糧瓶之類無益有損棺椁中都不著世俗所用者</span><br/>
<span class='tline' id='l70' data-llen='2266:2292'><a onclick="displayPageImage('KR1d0051', 'WYG', '097-4b' );" name="097-4b" class="pb">[097-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2292:2297'>　一物</span><br/>
<span class='tline' id='l72' data-llen='2297:2305'>　　　明弓矢</span><br/>
<span class='tline' id='l73' data-llen='2305:2328'>周禮夏官司弓矢大䘮共明弓矢<span class='krp-note'>注明噐/之用</span></span><br/>
<span class='tline' id='l74' data-llen='2328:2335'>　　　頌琴</span><br/>
<span class='tline' id='l75' data-llen='2335:2358'>春秋左傳襄公二年夏齊姜薨初穆姜使擇美檟以自</span><br/>
<span class='tline' id='l76' data-llen='2358:2381'>為櫬與頌琴季文子取以葬君子曰非禮也禮無所逆</span><br/>
<span class='tline' id='l77' data-llen='2381:2414'>婦養姑者也虧姑以成婦逆莫大焉<span class='krp-note'>注穆姜成公母齊/姜成公婦櫬棺也</span></span><br/>
<span class='tline' id='l78' data-llen='2414:2462'><span class='krp-note'>頌琴琴名猶言雅琴皆欲以送終文疏琴瑟必以歌詩/詩有雅頌故以頌為琴名櫬琴同  知皆欲以送終也</span></span><br/>
<span class='tline' id='l79' data-llen='2462:2488'><a onclick="displayPageImage('KR1d0051', 'WYG', '097-5a' );" name="097-5a" class="pb">[097-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2488:2525'>　<span class='krp-note'>顧湄曰頌琴明噐之屬即既夕有燕樂噐/周官廞樂噐檀弓琴瑟張而不平是也</span></span><br/>
<span class='tline' id='l81' data-llen='2525:2551'><a onclick="displayPageImage('KR1d0051', 'WYG', '097-6a' );" name="097-6a" class="pb">[097-6a] <img width="20"  src="/static/img/kanseki-5.png"/></a></span><br/>
<span class='tline' id='l82' data-llen='2551:2554'>　</span><br/>
<span class='tline' id='l83' data-llen='2554:2557'>　</span><br/>
<span class='tline' id='l84' data-llen='2557:2560'>　</span><br/>
<span class='tline' id='l85' data-llen='2560:2563'>　</span><br/>
<span class='tline' id='l86' data-llen='2563:2566'>　</span><br/>
<span class='tline' id='l87' data-llen='2566:2569'>　</span><br/>
<span class='tline' id='l88' data-llen='2569:2572'>　</span><br/>
<span class='tline' id='l89' data-llen='2572:2575'>　</span><br/>
<span class='tline' id='l90' data-llen='2575:2601'><a onclick="displayPageImage('KR1d0051', 'WYG', '097-6b' );" name="097-6b" class="pb">[097-6b] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='2601:2634'>周禮春官小祝大䘮設熬<span class='krp-note'>疏熬謂熬穀殯在堂時/設於棺旁所以惑蚍蜉</span></span><br/>
<span class='tline' id='l92' data-llen='2634:2663'>士䘮禮熬黍稷各二筐有魚腊<span class='krp-note'>注熬所以惑蚍/蜉令不至棺旁</span></span><br/>
<span class='tline' id='l93' data-llen='2663:2689'><a onclick="displayPageImage('KR1d0051', 'WYG', '097-7a' );" name="097-7a" class="pb">[097-7a] <img width="20"  src="/static/img/kanseki-5.png"/></a></span><br/>
<span class='tline' id='l94' data-llen='2689:2692'>　</span><br/>
<span class='tline' id='l95' data-llen='2692:2695'>　</span><br/>
<span class='tline' id='l96' data-llen='2695:2698'>　</span><br/>
<span class='tline' id='l97' data-llen='2698:2701'>　</span><br/>
<span class='tline' id='l98' data-llen='2701:2704'>　</span><br/>
<span class='tline' id='l99' data-llen='2704:2707'>　</span><br/>
<span class='tline' id='l100' data-llen='2707:2710'>　</span><br/>
<span class='tline' id='l101' data-llen='2710:2713'>　</span><br/>
<span class='tline' id='l102' data-llen='2713:2739'><a onclick="displayPageImage('KR1d0051', 'WYG', '097-7b' );" name="097-7b" class="pb">[097-7b] <img width="20"  src="/static/img/kanseki-5.png"/></a></span><br/>
<span class='tline' id='l103' data-llen='2739:2758'>既夕苞二<span class='krp-note'>注所以裹遣/奠羊豕之醴</span></span><br/>
<span class='tline' id='l104' data-llen='2758:2784'><a onclick="displayPageImage('KR1d0051', 'WYG', '097-8a' );" name="097-8a" class="pb">[097-8a] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2784:2787'>　</span><br/>
<span class='tline' id='l106' data-llen='2787:2790'>　</span><br/>
<span class='tline' id='l107' data-llen='2790:2793'>　</span><br/>
<span class='tline' id='l108' data-llen='2793:2796'>　</span><br/>
<span class='tline' id='l109' data-llen='2796:2799'>　</span><br/>
<span class='tline' id='l110' data-llen='2799:2802'>　</span><br/>
<span class='tline' id='l111' data-llen='2802:2805'>　</span><br/>
<span class='tline' id='l112' data-llen='2805:2808'>　</span><br/>
<span class='tline' id='l113' data-llen='2808:2834'><a onclick="displayPageImage('KR1d0051', 'WYG', '097-8b' );" name="097-8b" class="pb">[097-8b] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2834:2865'>記葦苞長三尺一編<span class='krp-note'>疏葦草既長截取三尺/一道編之用便易故也</span></span><br/>
<span class='tline' id='l115' data-llen='2865:2888'>司馬氏書儀既夕禮苞二注所以裹奠羊豕之肉檀弓</span><br/>
<span class='tline' id='l116' data-llen='2888:2911'>曰國君七个遣車七乗雜記曰遣車視牢具或問曽子</span><br/>
<span class='tline' id='l117' data-llen='2911:2934'>曰君子既食則裹其餘乎曽子曰大享既饗卷三牲之</span><br/>
<span class='tline' id='l118' data-llen='2934:2957'>俎歸於賔館父母而賔客之所以為哀也晉賀循用腐</span><br/>
<span class='tline' id='l119' data-llen='2957:2980'>一篋以代所苞牲體今遣奠既無牲體又生肉經宿則</span><br/>
<span class='tline' id='l120' data-llen='2980:3003'>臭敗不若用循禮得事之宜然遣奠之時亦當設脯既</span><br/>
<span class='tline' id='l121' data-llen='3003:3026'>奠苞以蒲篋或箱或竹掩耳或席簟之類包之皆可也</span><br/>
<span class='tline' id='l122' data-llen='3026:3052'><a onclick="displayPageImage('KR1d0051', 'WYG', '097-9a' );" name="097-9a" class="pb">[097-9a] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='3052:3055'>　</span><br/>
<span class='tline' id='l124' data-llen='3055:3058'>　</span><br/>
<span class='tline' id='l125' data-llen='3058:3061'>　</span><br/>
<span class='tline' id='l126' data-llen='3061:3064'>　</span><br/>
<span class='tline' id='l127' data-llen='3064:3067'>　</span><br/>
<span class='tline' id='l128' data-llen='3067:3070'>　</span><br/>
<span class='tline' id='l129' data-llen='3070:3073'>　</span><br/>
<span class='tline' id='l130' data-llen='3073:3076'>　</span><br/>
<span class='tline' id='l131' data-llen='3076:3102'><a onclick="displayPageImage('KR1d0051', 'WYG', '097-9b' );" name="097-9b" class="pb">[097-9b] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='3102:3119'>既夕筲三黍稷麥<span class='krp-note'>注筲畚/種類</span></span><br/>
<span class='tline' id='l133' data-llen='3119:3144'>記菅筲三其實皆瀹<span class='krp-note'>疏筲用菅草黍/稷皆淹而漬之</span></span><br/>
<span class='tline' id='l134' data-llen='3144:3167'>書儀既夕禮筲三黍稷麥今但以竹噐或小罌貯五穀</span><br/>
<span class='tline' id='l135' data-llen='3167:3174'>各五升可也</span><br/>
<span class='tline' id='l136' data-llen='3174:3201'><a onclick="displayPageImage('KR1d0051', 'WYG', '097-10a' );" name="097-10a" class="pb">[097-10a] <img width="20"  src="/static/img/kanseki-5.png"/></a></span><br/>
<span class='tline' id='l137' data-llen='3201:3204'>　</span><br/>
<span class='tline' id='l138' data-llen='3204:3207'>　</span><br/>
<span class='tline' id='l139' data-llen='3207:3210'>　</span><br/>
<span class='tline' id='l140' data-llen='3210:3213'>　</span><br/>
<span class='tline' id='l141' data-llen='3213:3216'>　</span><br/>
<span class='tline' id='l142' data-llen='3216:3219'>　</span><br/>
<span class='tline' id='l143' data-llen='3219:3222'>　</span><br/>
<span class='tline' id='l144' data-llen='3222:3225'>　</span><br/>
<span class='tline' id='l145' data-llen='3225:3252'><a onclick="displayPageImage('KR1d0051', 'WYG', '097-10b' );" name="097-10b" class="pb">[097-10b] <img width="20"  src="/static/img/kanseki-5.png"/></a></span><br/>
<span class='tline' id='l146' data-llen='3252:3278'>既夕罋三醯醢屑幂用疏布<span class='krp-note'>注屑薑桂之/屑也幂覆也</span></span><br/>
<span class='tline' id='l147' data-llen='3278:3301'>書儀既夕禮罋三醯醢屑鄭注薑桂之屑也今但以小</span><br/>
<span class='tline' id='l148' data-llen='3301:3308'>罌二貯醯醢</span><br/>
<span class='tline' id='l149' data-llen='3308:3331'>　朱子曰苞筲罋以盛羊豕五穀酒醯醢雖古人不忍</span><br/>
<span class='tline' id='l150' data-llen='3331:3354'>　死其親之意然實非有用之物且脯肉腐敗生蟲聚</span><br/>
<span class='tline' id='l151' data-llen='3354:3367'>　蟻尤為非便雖不用可也</span><br/>
<span class='tline' id='l152' data-llen='3367:3394'><a onclick="displayPageImage('KR1d0051', 'WYG', '097-11a' );" name="097-11a" class="pb">[097-11a] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3394:3397'>　</span><br/>
<span class='tline' id='l154' data-llen='3397:3400'>　</span><br/>
<span class='tline' id='l155' data-llen='3400:3403'>　</span><br/>
<span class='tline' id='l156' data-llen='3403:3406'>　</span><br/>
<span class='tline' id='l157' data-llen='3406:3409'>　</span><br/>
<span class='tline' id='l158' data-llen='3409:3412'>　</span><br/>
<span class='tline' id='l159' data-llen='3412:3415'>　</span><br/>
<span class='tline' id='l160' data-llen='3415:3418'>　</span><br/>
<span class='tline' id='l161' data-llen='3418:3445'><a onclick="displayPageImage('KR1d0051', 'WYG', '097-11b' );" name="097-11b" class="pb">[097-11b] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='3445:3465'>既夕甒二醴酒幂用功布<span class='krp-note'>注甒亦/瓦噐</span></span><br/>
<span class='tline' id='l163' data-llen='3465:3492'><a onclick="displayPageImage('KR1d0051', 'WYG', '097-12a' );" name="097-12a" class="pb">[097-12a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3492:3495'>　</span><br/>
<span class='tline' id='l165' data-llen='3495:3498'>　</span><br/>
<span class='tline' id='l166' data-llen='3498:3501'>　</span><br/>
<span class='tline' id='l167' data-llen='3501:3504'>　</span><br/>
<span class='tline' id='l168' data-llen='3504:3507'>　</span><br/>
<span class='tline' id='l169' data-llen='3507:3510'>　</span><br/>
<span class='tline' id='l170' data-llen='3510:3513'>　</span><br/>
<span class='tline' id='l171' data-llen='3513:3516'>　</span><br/>
<span class='tline' id='l172' data-llen='3516:3543'><a onclick="displayPageImage('KR1d0051', 'WYG', '097-12b' );" name="097-12b" class="pb">[097-12b] <img width="20"  src="/static/img/kanseki-5.png"/></a></span><br/>
<span class='tline' id='l173' data-llen='3543:3577'>既夕皆木桁久之<span class='krp-note'>注桁所以庪苞筲甕甒也久/當為灸灸謂以蓋案塞其口</span></span><br/>
<span class='tline' id='l174' data-llen='3577:3623'>　<span class='krp-note'>聶崇義曰苞筲等燥物直苞塞之無幂甕甒等濕物/直灸塞其口又加幂覆之孔義云桁以木為之置於</span></span><br/>
<span class='tline' id='l175' data-llen='3623:3660'>　<span class='krp-note'>地所以庋甕甒也阮氏梁正等圖云桁制/若今之几狹而長以承藏具實未見聞</span></span><br/>
<span class='tline' id='l176' data-llen='3660:3667'>　　　瓦噐</span><br/>
<span class='tline' id='l177' data-llen='3667:3690'>後漢禮儀志東園武士執事下明噐瓦鐙一瓦竈二瓦</span><br/>
<span class='tline' id='l178' data-llen='3690:3713'>釜二瓦甑一瓦鼎十二瓦案九瓦大杯十六瓦小杯二</span><br/>
<span class='tline' id='l179' data-llen='3713:3724'>十瓦飯槃十瓦酒樽二</span><br/>
<span class='tline' id='l180' data-llen='3724:3730'>　　　俑</span><br/>
<span class='tline' id='l181' data-llen='3730:3757'><a onclick="displayPageImage('KR1d0051', 'WYG', '097-13a' );" name="097-13a" class="pb">[097-13a] <img width="20"  src="/static/img/kanseki-5.png"/></a></span><br/>
<span class='tline' id='l182' data-llen='3757:3780'>孟子仲尼曰始作俑者其無後乎為其象人而用之也</span><br/>
<span class='tline' id='l183' data-llen='3780:3828'><span class='krp-note'>注俑偶人也用之送死仲尼重人類謂秦穆公時以三/良殉葬本由有作俑者也  疏埤蒼云木人送葬設闗</span></span><br/>
<span class='tline' id='l184' data-llen='3828:3842'><span class='krp-note'>而能俑跳故/名之曰俑</span></span><br/>
<span class='tline' id='l185' data-llen='3842:3865'>　榭恵連祭古冢文序東府掘壍一尺得古冢上無封</span><br/>
<span class='tline' id='l186' data-llen='3865:3888'>　域明噐之屬材瓦銅漆有數十種異形不可盡識刻</span><br/>
<span class='tline' id='l187' data-llen='3888:3911'>　木為人長三尺許初開見悉為人形以物振撥之應</span><br/>
<span class='tline' id='l188' data-llen='3911:3917'>　手灰滅</span><br/>
<span class='tline' id='l189' data-llen='3917:3940'>　司馬光乞撒去福寕殿前泥女劄子臣竊見大行皇</span><br/>
<span class='tline' id='l190' data-llen='3940:3967'><a onclick="displayPageImage('KR1d0051', 'WYG', '097-13b' );" name="097-13b" class="pb">[097-13b] <img width="20"  src="/static/img/kanseki-5.png"/></a></span><br/>
<span class='tline' id='l191' data-llen='3967:3990'>　帝梓宫在福寧殿自啓菆以來毎日裝飾泥女置於</span><br/>
<span class='tline' id='l192' data-llen='3990:4013'>　殿前傅以粉黛衣之綺繡狀如俳優又類戲劇臣不</span><br/>
<span class='tline' id='l193' data-llen='4013:4036'>　知其説果何為也羣臣見者無不駭異或歎其失禮</span><br/>
<span class='tline' id='l194' data-llen='4036:4059'>　或黙有譏誚黷嫚威神莫甚於此殆非所以禆助䘮</span><br/>
<span class='tline' id='l195' data-llen='4059:4082'>　容觀示萬方伏望聖慈速令撤去孔子曰葬之以禮</span><br/>
<span class='tline' id='l196' data-llen='4082:4105'>　此孝之大也臣願陛下因此特降聖㫖下有司應將</span><br/>
<span class='tline' id='l197' data-llen='4105:4128'>　來靈駕進發以至襄事凡儀仗送終之物有鄙俚無</span><br/>
<span class='tline' id='l198' data-llen='4128:4151'>　稽不合禮典如此之類悉宜撒去無使四方之人有</span><br/>
<span class='tline' id='l199' data-llen='4151:4178'><a onclick="displayPageImage('KR1d0051', 'WYG', '097-14a' );" name="097-14a" class="pb">[097-14a] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='4178:4184'>　所觀笑</span><br/>
<span class='tline' id='l201' data-llen='4184:4191'>　　　桐人</span><br/>
<span class='tline' id='l202' data-llen='4191:4214'>王肅䘮服要記魯哀公葬父孔子問曰寧設桐人乎哀</span><br/>
<span class='tline' id='l203' data-llen='4214:4237'>公曰桐人起於虞卿虞卿齊人遇惡繼母不得養父死</span><br/>
<span class='tline' id='l204' data-llen='4237:4258'>不得葬知有過故作桐人吾生供養何用桐人為</span><br/>
<span class='tline' id='l205' data-llen='4258:4265'>　　　芻靈</span><br/>
<span class='tline' id='l206' data-llen='4265:4296'>檀弓孔子謂為芻靈者善謂為俑者不仁<span class='krp-note'>注束茅為人/馬謂之靈者</span></span><br/>
<span class='tline' id='l207' data-llen='4296:4304'><span class='krp-note'>神之/類</span></span><br/>
<span class='tline' id='l208' data-llen='4304:4331'><a onclick="displayPageImage('KR1d0051', 'WYG', '097-14b' );" name="097-14b" class="pb">[097-14b] <img width="20"  src="/static/img/kanseki-5.png"/></a></span><br/>
<span class='tline' id='l209' data-llen='4331:4345'>　釋名束草為人馬靈名之也</span><br/>
<span class='tline' id='l210' data-llen='4345:4355'>　　　四神十二時</span><br/>
<span class='tline' id='l211' data-llen='4355:4378'>五代㑹要䘮葬三品以上明噐九十事四神十二時在</span><br/>
<span class='tline' id='l212' data-llen='4378:4401'>内不得過二尺五寸餘五品以上明噐六十事四神十</span><br/>
<span class='tline' id='l213' data-llen='4401:4424'>二時在内九品以上明噐四十事四神十二時在内不</span><br/>
<span class='tline' id='l214' data-llen='4424:4431'>得過一尺餘</span><br/>
<span class='tline' id='l215' data-llen='4431:4438'>　　　塗車</span><br/>
<span class='tline' id='l216' data-llen='4438:4459'>檀弓塗車芻靈自古有之<span class='krp-note'>疏塗車/塗作車</span></span><br/>
<span class='tline' id='l217' data-llen='4459:4486'><a onclick="displayPageImage('KR1d0051', 'WYG', '097-15a' );" name="097-15a" class="pb">[097-15a] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='4486:4499'>　釋名塗車以泥塗為車也</span><br/>
<span class='tline' id='l219' data-llen='4499:4506'>　　　茅馬</span><br/>
<span class='tline' id='l220' data-llen='4506:4529'>後漢書光武帝紀帝曰古者帝王之葬皆陶人瓦噐木</span><br/>
<span class='tline' id='l221' data-llen='4529:4534'>馬茅馬</span><br/>
<span class='tline' id='l222' data-llen='4534:4541'>　　　木馬</span><br/>
<span class='tline' id='l223' data-llen='4541:4564'>　趙明誠金石録唐文徳皇后墓表太宗御製文曰無</span><br/>
<span class='tline' id='l224' data-llen='4564:4583'>　金玉之寳玩用之物木馬寓人有形而已</span><br/>
<span class='tline' id='l225' data-llen='4583:4590'>　　　看果</span><br/>
<span class='tline' id='l226' data-llen='4590:4617'><a onclick="displayPageImage('KR1d0051', 'WYG', '097-15b' );" name="097-15b" class="pb">[097-15b] <img width="20"  src="/static/img/kanseki-5.png"/></a></span><br/>
<span class='tline' id='l227' data-llen='4617:4640'>唐㑹要開元二十九年敕送葬祭盤不得作假花果及</span><br/>
<span class='tline' id='l228' data-llen='4640:4644'>樓閣</span><br/>
<span class='tline' id='l229' data-llen='4644:4667'>　顧起元説畧今靈前看果乃五代周太祖靈前雕香</span><br/>
<span class='tline' id='l230' data-llen='4667:4678'>　為之形色與真無異</span><br/>
<span class='tline' id='l231' data-llen='4678:4705'><a onclick="displayPageImage('KR1d0051', 'WYG', '097-16a' );" name="097-16a" class="pb">[097-16a] <img width="20"  src="/static/img/kanseki-5.png"/></a></span><br/>
<span class='tline' id='l232' data-llen='4705:4708'>　</span><br/>
<span class='tline' id='l233' data-llen='4708:4711'>　</span><br/>
<span class='tline' id='l234' data-llen='4711:4714'>　</span><br/>
<span class='tline' id='l235' data-llen='4714:4717'>　</span><br/>
<span class='tline' id='l236' data-llen='4717:4720'>　</span><br/>
<span class='tline' id='l237' data-llen='4720:4723'>　</span><br/>
<span class='tline' id='l238' data-llen='4723:4726'>　</span><br/>
<span class='tline' id='l239' data-llen='4726:4729'>　</span><br/>
<span class='tline' id='l240' data-llen='4729:4756'><a onclick="displayPageImage('KR1d0051', 'WYG', '097-16b' );" name="097-16b" class="pb">[097-16b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='4756:4791'>既夕書賵於方若九若七若五<span class='krp-note'>注方板也書賵奠賻贈/之人名與其物於板若</span></span><br/>
<span class='tline' id='l242' data-llen='4791:4817'><span class='krp-note'>九行若七行若五行不疏/所送有多少故行數  同</span></span><br/>
<span class='tline' id='l243' data-llen='4817:4844'><a onclick="displayPageImage('KR1d0051', 'WYG', '097-17a' );" name="097-17a" class="pb">[097-17a] <img width="20"  src="/static/img/kanseki-5.png"/></a></span><br/>
<span class='tline' id='l244' data-llen='4844:4847'>　</span><br/>
<span class='tline' id='l245' data-llen='4847:4850'>　</span><br/>
<span class='tline' id='l246' data-llen='4850:4853'>　</span><br/>
<span class='tline' id='l247' data-llen='4853:4856'>　</span><br/>
<span class='tline' id='l248' data-llen='4856:4859'>　</span><br/>
<span class='tline' id='l249' data-llen='4859:4862'>　</span><br/>
<span class='tline' id='l250' data-llen='4862:4865'>　</span><br/>
<span class='tline' id='l251' data-llen='4865:4868'>　</span><br/>
<span class='tline' id='l252' data-llen='4868:4895'><a onclick="displayPageImage('KR1d0051', 'WYG', '097-17b' );" name="097-17b" class="pb">[097-17b] <img width="20"  src="/static/img/kanseki-5.png"/></a></span><br/>
<span class='tline' id='l253' data-llen='4895:4930'>既夕書遣於䇿<span class='krp-note'>注䇿簡也遣猶送也謂所當藏/物  疏編連為策不編為簡</span></span><br/>
<span class='tline' id='l254' data-llen='4930:4950'>　蔡邕獨斷䇿者簡也其制長二尺短者半之</span><br/>
<span class='tline' id='l255' data-llen='4950:4956'>　　　衡</span><br/>
<span class='tline' id='l256' data-llen='4956:4989'>䘮大記君封以衡君命毋譁以鼓封<span class='krp-note'>注衡平也人君之/䘮以木横貫緘耳</span></span><br/>
<span class='tline' id='l257' data-llen='4989:5037'><span class='krp-note'>居旁持而平之又擊鼓為縱舍之節木疏諸侯禮大物/多棺重恐柩不正下棺之時别以大  為衡使人以綍</span></span><br/>
<span class='tline' id='l258' data-llen='5037:5056'><span class='krp-note'>直繫棺束之緘平/持而下備傾頓也</span></span><br/>
<span class='tline' id='l259' data-llen='5056:5062'>　　　籠</span><br/>
<span class='tline' id='l260' data-llen='5062:5097'>周禮地官遂師及窆抱磨共丘籠<span class='krp-note'>注丘籠之役竁復土/也其噐曰籠  疏下</span></span><br/>
<span class='tline' id='l261' data-llen='5097:5124'><a onclick="displayPageImage('KR1d0051', 'WYG', '097-18a' );" name="097-18a" class="pb">[097-18a] <img width="20"  src="/static/img/kanseki-5.png"/></a></span><br/>
<span class='tline' id='l262' data-llen='5124:5169'><span class='krp-note'>棺之時遂師帥執綍者之人名厯適而校數之下棺/之後以壙上土反復而為丘壟皆須籠噐以盛土也</span></span><br/>
<span class='tline' id='l263' data-llen='5169:5175'>　　　荼</span><br/>
<span class='tline' id='l264' data-llen='5175:5200'>周禮地官掌荼掌以時聚荼以共䘮事<span class='krp-note'>注荼茅/莠也</span></span><br/>
<span class='tline' id='l265' data-llen='5200:5213'>　<span class='krp-note'>鄭鍔曰荼/以禦濕</span></span><br/>
<span class='tline' id='l266' data-llen='5213:5221'>　　　葦　蒲</span><br/>
<span class='tline' id='l267' data-llen='5221:5247'>周禮地官稻人䘮紀共其葦事<span class='krp-note'>注葦以闉壙/禦濕之物</span></span><br/>
<span class='tline' id='l268' data-llen='5247:5278'>澤虞䘮紀共其葦蒲之事<span class='krp-note'>注葦以闉壙蒲以為/席  疏席謂抗席</span></span><br/>
<span class='tline' id='l269' data-llen='5278:5284'>　　　蜃</span><br/>
<span class='tline' id='l270' data-llen='5284:5311'><a onclick="displayPageImage('KR1d0051', 'WYG', '097-18b' );" name="097-18b" class="pb">[097-18b] <img width="20"  src="/static/img/kanseki-5.png"/></a></span><br/>
<span class='tline' id='l271' data-llen='5311:5340'>周禮地官掌蜃掌斂互物蜃物以共闉壙之蜃<span class='krp-note'>注互物/蚌蛤之</span></span><br/>
<span class='tline' id='l272' data-llen='5340:5361'><span class='krp-note'>屬闉猶塞也將井椁/先塞下以蜃禦濕也</span></span><br/>
<span class='tline' id='l273' data-llen='5361:5369'>　　　椶櫚褥</span><br/>
<span class='tline' id='l274' data-llen='5369:5382'>宋史禮志梓宫藉以椶櫚褥</span><br/>
<span class='tline' id='l275' data-llen='5382:5391'>　　　黄腸題湊</span><br/>
<span class='tline' id='l276' data-llen='5391:5421'>漢書霍光傳光薨賜便房黄腸題湊各一具<span class='krp-note'>服䖍曰便/房藏中便</span></span><br/>
<span class='tline' id='l277' data-llen='5421:5452'><span class='krp-note'>坐也蘇林曰以柏木黄心致累棺/故曰黄腸木頭皆向内故曰題湊</span></span><br/>
<span class='tline' id='l278' data-llen='5452:5475'>漢舊儀天子陵中明中髙丈二尺四寸周二丈内梓宫</span><br/>
<span class='tline' id='l279' data-llen='5475:5502'><a onclick="displayPageImage('KR1d0051', 'WYG', '097-19a' );" name="097-19a" class="pb">[097-19a] <img width="20"  src="/static/img/kanseki-5.png"/></a></span><br/>
<span class='tline' id='l280' data-llen='5502:5512'>次梗椁柏黄腸題湊</span><br/>
<span class='tline' id='l281' data-llen='5512:5519'>　　　堲周</span><br/>
<span class='tline' id='l282' data-llen='5519:5528'>檀弓夏后氏堲周</span><br/>
<span class='tline' id='l283' data-llen='5528:5535'>　　　鐵帳</span><br/>
<span class='tline' id='l284' data-llen='5535:5551'>宋史禮志進𤣥宫有鐡帳覆梓宫</span><br/>
<span class='tline' id='l285' data-llen='5551:5561'>　　　鐵盆　鐵山</span><br/>
<span class='tline' id='l286' data-llen='5561:5575'>宋史禮志鐡盆鐵山用然漆燈</span><br/>
<span class='tline' id='l287' data-llen='5575:5582'>　　　銅斗</span><br/>
<span class='tline' id='l288' data-llen='5582:5609'><a onclick="displayPageImage('KR1d0051', 'WYG', '097-19b' );" name="097-19b" class="pb">[097-19b] <img width="20"  src="/static/img/kanseki-5.png"/></a></span><br/>
<span class='tline' id='l289' data-llen='5609:5632'>南史宋張永嘗開真武湖遇古冡冡上得一銅斗有柄</span><br/>
<span class='tline' id='l290' data-llen='5632:5655'>文帝以訪朝士何承天曰此斗王莽三公亡皆賜之一</span><br/>
<span class='tline' id='l291' data-llen='5655:5678'>在冡外一在冡内時三台居江左者唯甄邯此必邯之</span><br/>
<span class='tline' id='l292' data-llen='5678:5701'>墓及啓冡又得一斗復有一石銘曰大司徒甄邯之墓</span><br/>
<span class='tline' id='l293' data-llen='5701:5708'>　　　灰隔</span><br/>
<span class='tline' id='l294' data-llen='5708:5731'>　朱子語類先生葬長子其壙用石上蓋厚一寸許六</span><br/>
<span class='tline' id='l295' data-llen='5731:5754'>　段横湊之兩旁及底五寸許内外皆用石灰雜炭末</span><br/>
<span class='tline' id='l296' data-llen='5754:5777'>　細沙黄泥築之　問椁外可用炭灰雜沙土否曰只</span><br/>
<span class='tline' id='l297' data-llen='5777:5804'><a onclick="displayPageImage('KR1d0051', 'WYG', '097-20a' );" name="097-20a" class="pb">[097-20a] <img width="20"  src="/static/img/kanseki-5.png"/></a></span><br/>
<span class='tline' id='l298' data-llen='5804:5827'>　純用炭末置之椁外椁内實以和沙石灰或曰可純</span><br/>
<span class='tline' id='l299' data-llen='5827:5850'>　用灰否曰純灰恐不實須雜以篩過沙乆之灰沙相</span><br/>
<span class='tline' id='l300' data-llen='5850:5873'>　乳入其堅如石椁外四圍上下一切實以炭末約厚</span><br/>
<span class='tline' id='l301' data-llen='5873:5896'>　七八寸許既辟濕氣免水患又截樹根不入樹根遇</span><br/>
<span class='tline' id='l302' data-llen='5896:5919'>　炭皆生轉去以此見炭灰之妙蓋炭是死物無情故</span><br/>
<span class='tline' id='l303' data-llen='5919:5942'>　樹根不入也抱朴子曰炭入地千年不變問范家用</span><br/>
<span class='tline' id='l304' data-llen='5942:5965'>　黄泥拌石灰實椁外如何曰不可黄泥乆之亦能引</span><br/>
<span class='tline' id='l305' data-llen='5965:5995'>　樹根又問古人用瀝青恐地氣蒸熱<img height='20' width='20' alt='&amp;KR0377' title='KR0377' src='https://raw.githubusercontent.com/kanripo/KR-Gaiji/master/images/KR0377.png'/>青溶化棺有</span><br/>
<span class='tline' id='l306' data-llen='5995:6022'><a onclick="displayPageImage('KR1d0051', 'WYG', '097-20b' );" name="097-20b" class="pb">[097-20b] <img width="20"  src="/static/img/kanseki-5.png"/></a></span><br/>
<span class='tline' id='l307' data-llen='6022:6052'>　偏限却不便曰不曽親見用<img height='20' width='20' alt='&amp;KR0377' title='KR0377' src='https://raw.githubusercontent.com/kanripo/KR-Gaiji/master/images/KR0377.png'/>青利害但書傳間多</span><br/>
<span class='tline' id='l308' data-llen='6052:6062'>　言用者不知如何</span><br/>
<span class='tline' id='l309' data-llen='6062:6085'>　義門鄭氏家儀開穴深淺或五尺七尺縣棺而窆之</span><br/>
<span class='tline' id='l310' data-llen='6085:6108'>　太深有水考妣共穴但用甎甃以石灰砌定中間隔</span><br/>
<span class='tline' id='l311' data-llen='6108:6131'>　為兩穴上用石板蓋之如不用甎石者但用秫米糊</span><br/>
<span class='tline' id='l312' data-llen='6131:6154'>　調石灰粥以石子沙土一層灰粥一層以滿為度棺</span><br/>
<span class='tline' id='l313' data-llen='6154:6177'>　上亦以石子沙土灰粥厚尺餘至年月乆逺堅固似</span><br/>
<span class='tline' id='l314' data-llen='6177:6185'>　石此為便法</span><br/>
<span class='tline' id='l315' data-llen='6185:6212'><a onclick="displayPageImage('KR1d0051', 'WYG', '097-21a' );" name="097-21a" class="pb">[097-21a] <img width="20"  src="/static/img/kanseki-5.png"/></a></span><br/>
<span class='tline' id='l316' data-llen='6212:6235'>　王文禄葬度鋪棺底今用竈間柴灰柴灰帶火性且</span><br/>
<span class='tline' id='l317' data-llen='6235:6258'>　鹹濕甚不可也或用石灰和陳壁土或用炭細末和</span><br/>
<span class='tline' id='l318' data-llen='6258:6281'>　石灰或用燈心草或用山黄土家禮用糯稻殻燒灰</span><br/>
<span class='tline' id='l319' data-llen='6281:6304'>　今云班糠但一時不易得也予思之石灰炭細末及</span><br/>
<span class='tline' id='l320' data-llen='6304:6327'>　寺觀中燒過紙灰三和之厚鋪棺底再覆白紙紅絹</span><br/>
<span class='tline' id='l321' data-llen='6327:6350'>　梓木板寸餘厚與棺底一様厭之方入褥席與尸四</span><br/>
<span class='tline' id='l322' data-llen='6350:6373'>　旁布帛與紙塞實不使有空隙可也木枕裹布庶首</span><br/>
<span class='tline' id='l323' data-llen='6373:6396'>　不仰垂二親因俗用紙枕今尚憾也惟外母先姊得</span><br/>
<span class='tline' id='l324' data-llen='6396:6423'><a onclick="displayPageImage('KR1d0051', 'WYG', '097-21b' );" name="097-21b" class="pb">[097-21b] <img width="20"  src="/static/img/kanseki-5.png"/></a></span><br/>
<span class='tline' id='l325' data-llen='6423:6430'>　用木枕云</span><br/>
<span class='tline' id='l326' data-llen='6430:6453'>　吕坤四體疑土有燥濕灰隔禦濕也宜於江南堅重</span><br/>
<span class='tline' id='l327' data-llen='6453:6476'>　脂膏之木南北皆宜矣　萬物生於土死者以即土</span><br/>
<span class='tline' id='l328' data-llen='6476:6499'>　為安亦藉土以為生氣灰死物經火煨燼之餘無生</span><br/>
<span class='tline' id='l329' data-llen='6499:6522'>　氣矣江南下濕水易浸棺故作灰隔假其燥以禦濕</span><br/>
<span class='tline' id='l330' data-llen='6522:6545'>　也若地髙土燥恐灰隔益燥而滲油余葬先人時棺</span><br/>
<span class='tline' id='l331' data-llen='6545:6575'>　之外有椁棺椁之間灌<img height='20' width='20' alt='&amp;KR0377' title='KR0377' src='https://raw.githubusercontent.com/kanripo/KR-Gaiji/master/images/KR0377.png'/>青厚寸許兩椁之外包以</span><br/>
<span class='tline' id='l332' data-llen='6575:6598'>　堅木似足以當濕氣未曽用灰隔未知堅乆何如然</span><br/>
<span class='tline' id='l333' data-llen='6598:6625'><a onclick="displayPageImage('KR1d0051', 'WYG', '097-22a' );" name="097-22a" class="pb">[097-22a] <img width="20"  src="/static/img/kanseki-5.png"/></a></span><br/>
<span class='tline' id='l334' data-llen='6625:6648'>　柏之堅松杉之油皆能乆逺北方崖柏不在油杉之</span><br/>
<span class='tline' id='l335' data-llen='6648:6671'>　下家禮重油杉謂江南之濕也桑棗槐檀皆堅實不</span><br/>
<span class='tline' id='l336' data-llen='6671:6694'>　知入土乆近宜向達於物理者咨焉此孝子之博慮</span><br/>
<span class='tline' id='l337' data-llen='6694:6698'>　也</span><br/>
<span class='tline' id='l338' data-llen='6698:6721'>　馮善家禮集説或問椁内外皆實灰沙則以朱子之</span><br/>
<span class='tline' id='l339' data-llen='6721:6744'>　言為據椁又加底亦有據乎曰頃葬先人慮地有水</span><br/>
<span class='tline' id='l340' data-llen='6744:6767'>　繆出意見椁乃加底用油灰麻筋召船匠艌其縫薄</span><br/>
<span class='tline' id='l341' data-llen='6767:6797'>　溶<img height='20' width='20' alt='&amp;KR0377' title='KR0377' src='https://raw.githubusercontent.com/kanripo/KR-Gaiji/master/images/KR0377.png'/>青塗其外用以載柩椁之内外如前法各實以</span><br/>
<span class='tline' id='l342' data-llen='6797:6824'><a onclick="displayPageImage('KR1d0051', 'WYG', '097-22b' );" name="097-22b" class="pb">[097-22b] <img width="20"  src="/static/img/kanseki-5.png"/></a></span><br/>
<span class='tline' id='l343' data-llen='6824:6847'>　灰沙既平椁口再加外蓋用直板合成艌其縫不用</span><br/>
<span class='tline' id='l344' data-llen='6847:6877'>　横者仍用油灰批縫宻釘之再溶<img height='20' width='20' alt='&amp;KR0377' title='KR0377' src='https://raw.githubusercontent.com/kanripo/KR-Gaiji/master/images/KR0377.png'/>青塗其上更下</span><br/>
<span class='tline' id='l345' data-llen='6877:6900'>　灰沙盈坎乃止又問椁内外既皆實以灰沙何必又</span><br/>
<span class='tline' id='l346' data-llen='6900:6923'>　用木椁在内曰灰沙須發熱過乃堅若不用椁隔之</span><br/>
<span class='tline' id='l347' data-llen='6923:6946'>　則天雨地泉浸濕灰沙不能堅結故用椁隔之則椁</span><br/>
<span class='tline' id='l348' data-llen='6946:6969'>　外灰沙縱然浸濕不結而椁内者自能發熱堅固及</span><br/>
<span class='tline' id='l349' data-llen='6969:6992'>　椁朽腐而内灰沙已皆堅結乆矣所以椁加底蓋非</span><br/>
<span class='tline' id='l350' data-llen='6992:7015'>　無謂也又問木椁作兩三套做如何曰雖便舉動縫</span><br/>
<span class='tline' id='l351' data-llen='7015:7042'><a onclick="displayPageImage('KR1d0051', 'WYG', '097-23a' );" name="097-23a" class="pb">[097-23a] <img width="20"  src="/static/img/kanseki-5.png"/></a></span><br/>
<span class='tline' id='l352' data-llen='7042:7061'>　内漏水入去却不便必作一箇做方妥當</span><br/>
<span class='tline' id='l353' data-llen='7061:7107'>　<span class='krp-note'>華氏慮得集壙内若多用甎石本乎愛重恐後不免/被盜取發蓋吾目見多矣不若不用之為無累也只</span></span><br/>
<span class='tline' id='l354' data-llen='7107:7153'>　<span class='krp-note'>是多用三沙先鋪厚數寸在底下平實築之下棺之/後細築四旁與蓋相平則以杉木去皮為段長過棺</span></span><br/>
<span class='tline' id='l355' data-llen='7153:7199'>　<span class='krp-note'>底之闊宻宻横排一二層於蓋上更以輕煤細灰稠/調泥水縫隙及其兩頭近土則易朽須三沙更包之</span></span><br/>
<span class='tline' id='l356' data-llen='7199:7245'>　<span class='krp-note'>横木之上厚下三沙一二尺細細輕築以實為度期/於堅固便如一塊三沙相似若無水渰三沙自然膠</span></span><br/>
<span class='tline' id='l357' data-llen='7245:7291'>　<span class='krp-note'>硬如石矣如此庶幾可勝在上之重土不致便頺壓/於棺内待乎年深世久骨肉既銷木亦當腐俱化為</span></span><br/>
<span class='tline' id='l358' data-llen='7291:7337'>　<span class='krp-note'>土矣豈不遂夫天地自然之道而永免發掘之虞也/力不能辦三沙則以細黄土如法堅築而固之亦可</span></span><br/>
<span class='tline' id='l359' data-llen='7337:7384'>　<span class='krp-note'>畧用湊成甎砌之亦可蓋棺用松杉木随力營辦約/厚三寸之下慎勿寛大  宜加厚不須全板但得匠</span></span><br/>
<span class='tline' id='l360' data-llen='7384:7411'><a onclick="displayPageImage('KR1d0051', 'WYG', '097-23b' );" name="097-23b" class="pb">[097-23b] <img width="20"  src="/static/img/kanseki-5.png"/></a></span><br/>
<span class='tline' id='l361' data-llen='7411:7459'>　<span class='krp-note'>手製縫𦂳宻為上切不可用價髙之木只以松杉二/木足矣却須預漆内外之縫為佳  棺内必用尸牀</span></span><br/>
<span class='tline' id='l362' data-llen='7459:7505'>　<span class='krp-note'>以杉板為上可厚一寸之下兩頭用杉木横桄上髙/寸許中間勿用板下用糯糠燒灰細篩厚鋪襯而平</span></span><br/>
<span class='tline' id='l363' data-llen='7505:7552'>　<span class='krp-note'>實之切勿用紙錢之類引水故也和製三沙之法黄/沙石灰乾黄泥細篩各五石為率  勻預造五斗糯</span></span><br/>
<span class='tline' id='l364' data-llen='7552:7605'>　<span class='krp-note'>米下一石水之酒俟熟可飲則濾和三沙乾濕得所/堆聚而<img height='20' width='20' alt='&amp;KR1883' title='KR1883' src='https://raw.githubusercontent.com/kanripo/KR-Gaiji/master/images/KR1883.png'/>之俟熟過則用入壙内堅築如力不能辦</span></span><br/>
<span class='tline' id='l365' data-llen='7605:7647'>　<span class='krp-note'>三沙則細黄土堅築之亦可水常見術者言三/沙在土中嵗乆堅于石但怕  渰亦難發柩</span></span><br/>
<span class='tline' id='l366' data-llen='7647:7693'>　<span class='krp-note'>江鄰幾雜志錢君倚學士説江南王公大人墓莫不/為村人所發取其甎以賣者是甎為累也曰近江南</span></span><br/>
<span class='tline' id='l367' data-llen='7693:7725'>　<span class='krp-note'>有識之家不用甎葬唯以石灰和/篩土築實其堅如石此言甚中理</span></span><br/>
<span class='tline' id='l368' data-llen='7725:7748'>　魏禧灰椁紀事造灰椁者於下肂先三四日取上好</span><br/>
<span class='tline' id='l369' data-llen='7748:7775'><a onclick="displayPageImage('KR1d0051', 'WYG', '097-24a' );" name="097-24a" class="pb">[097-24a] <img width="20"  src="/static/img/kanseki-5.png"/></a></span><br/>
<span class='tline' id='l370' data-llen='7775:7798'>　塊頭石灰數千斤用水灑過令化以米篩篩嫩灰貯</span><br/>
<span class='tline' id='l371' data-llen='7798:7821'>　用其麤頭未化者再用水灑篩出嫩灰將麤頭另貯</span><br/>
<span class='tline' id='l372' data-llen='7821:7844'>　若人力有餘臨期灑灰令化即用築之尤妙　用灰</span><br/>
<span class='tline' id='l373' data-llen='7844:7867'>　之法不可太燥燥則不粘不可太濕濕則氣散臨時</span><br/>
<span class='tline' id='l374' data-llen='7867:7890'>　須以少水灑之拌勻用手輕揑成團重揑即散為度</span><br/>
<span class='tline' id='l375' data-llen='7890:7913'>　　既鋤土穴周圍仍以火甎砌椁其闊狹度容棺之</span><br/>
<span class='tline' id='l376' data-llen='7913:7936'>　外頭空一尺脚空一尺餘兩旁各空一尺以灰下灰</span><br/>
<span class='tline' id='l377' data-llen='7936:7959'>　多不過二尺少不過五寸須看地勢穴情以定灰之</span><br/>
<span class='tline' id='l378' data-llen='7959:7986'><a onclick="displayPageImage('KR1d0051', 'WYG', '097-24b' );" name="097-24b" class="pb">[097-24b] <img width="20"  src="/static/img/kanseki-5.png"/></a></span><br/>
<span class='tline' id='l379' data-llen='7986:8009'>　厚薄　甎椁外有空隙處先用無沙石好黄泥築之</span><br/>
<span class='tline' id='l380' data-llen='8009:8033'>　輕築令椁牆𦂳靠以便築灰然四圍椁牆須逐節砌</span><br/>
<span class='tline' id='l381' data-llen='8033:8056'>　髙一邊下灰一邊下土若頓爾髙砌牆内空虚則築</span><br/>
<span class='tline' id='l382' data-llen='8056:8079'>　外土時便震偪椁牆偏内矣　穴内先用嫩灰一二</span><br/>
<span class='tline' id='l383' data-llen='8079:8102'>　寸鋪底置棺其上四旁下灰築齊棺面平鋪灰於上</span><br/>
<span class='tline' id='l384' data-llen='8102:8125'>　築之毎遍只可一二寸先以脚躧實然後用槌輕築</span><br/>
<span class='tline' id='l385' data-llen='8125:8148'>　漸漸至重槌忌太重重則剥灰用槌之法不論人數</span><br/>
<span class='tline' id='l386' data-llen='8148:8171'>　以人多為妙且行且築須槌跡粘連一路周而復始</span><br/>
<span class='tline' id='l387' data-llen='8171:8198'><a onclick="displayPageImage('KR1d0051', 'WYG', '097-25a' );" name="097-25a" class="pb">[097-25a] <img width="20"  src="/static/img/kanseki-5.png"/></a></span><br/>
<span class='tline' id='l388' data-llen='8198:8221'>　度築灰堅至六分便下新灰更築太堅則上下不相</span><br/>
<span class='tline' id='l389' data-llen='8221:8244'>　粘面上一層不妨畧用重築至極堅灰面發光槌響</span><br/>
<span class='tline' id='l390' data-llen='8244:8267'>　作金石聲更築少許為度　築灰既完仍用火甎接</span><br/>
<span class='tline' id='l391' data-llen='8267:8290'>　四圍椁牆卷砌其上成一甎椁若穴淺墳不宜髙大</span><br/>
<span class='tline' id='l392' data-llen='8290:8313'>　者不用卷砌即加灰頭黄泥可也　甎椁之上用灰</span><br/>
<span class='tline' id='l393' data-llen='8313:8335'>　頭和匀上好黄泥堅築數十亦以穴之淺深為度</span><br/>
<span class='tline' id='l394' data-llen='8335:8358'>　上用嫩泥寸許鋪之止以脚畧躧勻然後置堅好大</span><br/>
<span class='tline' id='l395' data-llen='8358:8381'>　石數塊其上仍須合縫抿灰約周甎椁為度石須堅</span><br/>
<span class='tline' id='l396' data-llen='8381:8408'><a onclick="displayPageImage('KR1d0051', 'WYG', '097-25b' );" name="097-25b" class="pb">[097-25b] <img width="20"  src="/static/img/kanseki-5.png"/></a></span><br/>
<span class='tline' id='l397' data-llen='8408:8431'>　厚止一大塊者為上塊數少者次之　既置大石上</span><br/>
<span class='tline' id='l398' data-llen='8431:8454'>　用好黄泥堅築至頂其泥以光熟至極為度將及墓</span><br/>
<span class='tline' id='l399' data-llen='8454:8476'>　面築龜背形然後用嫩土鋪匀砌甎或仍砌大石</span><br/>
<span class='tline' id='l400' data-llen='8476:8499'>　墓前煖土若地穴原有餘土必不可掘去若穴勢淺</span><br/>
<span class='tline' id='l401' data-llen='8499:8522'>　缷無餘土仍當用黄泥堅築之蓋墓乆崩壊多由煖</span><br/>
<span class='tline' id='l402' data-llen='8522:8545'>　土不堅實故也　又曰昔先君子築先大父母墓用</span><br/>
<span class='tline' id='l403' data-llen='8545:8568'>　純灰椁不用三合土以為三合土易上濕氣而灰椁</span><br/>
<span class='tline' id='l404' data-llen='8568:8591'>　純燥地氣乆蒸結為鐡石蓋有所受之也際瑞等葬</span><br/>
<span class='tline' id='l405' data-llen='8591:8618'><a onclick="displayPageImage('KR1d0051', 'WYG', '097-26a' );" name="097-26a" class="pb">[097-26a] <img width="20"  src="/static/img/kanseki-5.png"/></a></span><br/>
<span class='tline' id='l406' data-llen='8618:8641'>　先父母遂用此法間又益以私意因悉書而記之禧</span><br/>
<span class='tline' id='l407' data-llen='8641:8664'>　常謂送死者衣衾之華美不如棺之精宻棺之精宻</span><br/>
<span class='tline' id='l408' data-llen='8664:8687'>　不如墓之堅緻蓋衣衾雖美不過慰炫一時棺木亦</span><br/>
<span class='tline' id='l409' data-llen='8687:8710'>　數月未歸土時所重若墳墓堅緻直千百年不壊之</span><br/>
<span class='tline' id='l410' data-llen='8710:8733'>　物也今人苟且造墳或乆暴不葬而専美衣衾是所</span><br/>
<span class='tline' id='l411' data-llen='8733:8756'>　謂非徒無益而又害之者又或酒食僧道糜費不貲</span><br/>
<span class='tline' id='l412' data-llen='8756:8779'>　至於營葬則吝財苟成其亦惑矣先君子曰宜薄斂</span><br/>
<span class='tline' id='l413' data-llen='8779:8802'>　宜厚葬故先父母之䘮斂用布素棺不華漆夫斂薄</span><br/>
<span class='tline' id='l414' data-llen='8802:8829'><a onclick="displayPageImage('KR1d0051', 'WYG', '097-26b' );" name="097-26b" class="pb">[097-26b] <img width="20"  src="/static/img/kanseki-5.png"/></a></span><br/>
<span class='tline' id='l415' data-llen='8829:8852'>　則内無物可欲葬厚則外無隙可乗人非財力寡弱</span><br/>
<span class='tline' id='l416' data-llen='8852:8872'>　其於父母骨肉送死之際安可不講於此哉</span><br/>
<span class='tline' id='l417' data-llen='8872:8918'>　<span class='krp-note'>楊文言曰家大人旭樓集中載遷葬曽大父卓菴公/事記言江南地壙中多水三合灰土片片如雲母堅</span></span><br/>
<span class='tline' id='l418' data-llen='8918:8964'>　<span class='krp-note'>結之説頗不可信又洋溪及蓮花塘諸阡紀載壙中/用堅實甎甃砌如橋者能乆其石壙蓋石太重兩牆</span></span><br/>
<span class='tline' id='l419' data-llen='8964:9010'>　<span class='krp-note'>力不勝載必崩毁下壓棺椁年乆之木為慮甚大庚/申年葬庶祖母即廢石用甎同時葬季父亭玉而諸</span></span><br/>
<span class='tline' id='l420' data-llen='9010:9056'>　<span class='krp-note'>弟用石壙已復土亦深悔之向日魏冰叔來毘陵見/其灰椁紀事論灰土及石蓋大人深辨且戒文言等</span></span><br/>
<span class='tline' id='l421' data-llen='9056:9080'>　<span class='krp-note'>宜慎今閱此冰叔數條/偶憶其事謹附識於末</span></span><br/>
<span class='tline' id='l422' data-llen='9080:9091'>　讀禮通考卷九十七</span><br/>
</p>
<p><br/>
</p>
  </div>
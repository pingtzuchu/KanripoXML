<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0052', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　禹貢長箋卷二　　　　　　吳江朱鶴齡撰</span><br/>
<span class='tline' id='l10' data-llen='210:233'>濟河惟兖州<span class='krp-note'>濟漢書作泲兖史/記作沇沇即兖</span></span><br/>
<span class='tline' id='l11' data-llen='233:263'>　爾雅濟河間曰兖州<span class='krp-note'>郭璞註自/可東至濟</span>釋名兖州取沇水為</span><br/>
<span class='tline' id='l12' data-llen='263:286'>　名孔傳東南據濟西北距河正義據謂跨之距至也</span><br/>
<span class='tline' id='l13' data-llen='286:309'>　濟河之間相去路近兖州之境跨濟而過東南越濟</span><br/>
<span class='tline' id='l14' data-llen='309:346'>　水西北至東河也<span class='krp-note'>鄭曉曰注言至者正至其處/據者過其處距者不及其處</span>熊氏</span><br/>
<span class='tline' id='l15' data-llen='346:369'>　禾曰兖州當河下流西距河東距濟北濵海南接徐</span><br/>
<span class='tline' id='l16' data-llen='369:395'><a onclick="displayPageImage('KR1b0052', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='395:418'>　豫之境茅瑞徴曰濟古文作泲説文註此兖州之泲</span><br/>
<span class='tline' id='l18' data-llen='418:441'>　即沇水也其從水從齊者地志出常山郡房子縣賛</span><br/>
<span class='tline' id='l19' data-llen='441:477'>　皇山<span class='krp-note'>山在今真定/府賛皇縣</span>東至鉅鹿郡廮陶縣<span class='krp-note'>今真定府/寧晉縣</span>入</span><br/>
<span class='tline' id='l20' data-llen='477:500'>　泜然水經注云二濟同名則泲之訛為濟舊矣章俊</span><br/>
<span class='tline' id='l21' data-llen='500:523'>　卿曰黄河舊道三代以前自宋衛州之黎陽縣境折</span><br/>
<span class='tline' id='l22' data-llen='523:546'>　而北流故北京及河北東路諸州在河之東即古兖</span><br/>
<span class='tline' id='l23' data-llen='546:569'>　州之域自周定王時舊道湮塞秦漢以還河隄屢壊</span><br/>
<span class='tline' id='l24' data-llen='569:593'>　乗上流之𫝑决而東下故兖州之域隔在河北而河</span><br/>
<span class='tline' id='l25' data-llen='593:619'><a onclick="displayPageImage('KR1b0052', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='619:646'>　東之名乃移在并州　王氏炎曰漢元光中<span class='krp-note'>武/帝</span>河徙</span><br/>
<span class='tline' id='l27' data-llen='646:676'>　東郡更注渤海繼决瓠子<span class='krp-note'>在今大名府/開州西南</span>又决魏郡之</span><br/>
<span class='tline' id='l28' data-llen='676:713'>　館陶<span class='krp-note'>今館陶縣屬東昌一統志黄河/故道在館陶縣西南五十里</span>遂分為屯氏河</span><br/>
<span class='tline' id='l29' data-llen='713:753'>　<span class='krp-note'>地理志屯氏河在館陶東北至渤海/章武縣入海章武今河間府鹽山縣</span>大河在西屯河</span><br/>
<span class='tline' id='l30' data-llen='753:780'>　在東二河相並而行永光中<span class='krp-note'>元/帝</span>又决清河靈鳴犢口</span><br/>
<span class='tline' id='l31' data-llen='780:826'>　<span class='krp-note'>地理志河水自靈縣别出為鳴犢河東北至蓚入屯/氏河靈縣故城在今東昌府博平縣西北三十里鳴</span></span><br/>
<span class='tline' id='l32' data-llen='826:868'>　<span class='krp-note'>犢河在今東昌府髙唐州南三十五里孔/子臨河而嘆處蓚縣今河間府景州音條</span>分流入博</span><br/>
<span class='tline' id='l33' data-llen='868:897'>　州<span class='krp-note'>今東昌府/聊城縣</span>屯河始塞後又决平原東入齊入青以</span><br/>
<span class='tline' id='l34' data-llen='897:923'><a onclick="displayPageImage('KR1b0052', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='923:950'>　逹于海而下流遂與漯為一王莽時河遂行漯川<span class='krp-note'>在/今</span></span><br/>
<span class='tline' id='l36' data-llen='950:982'>　<span class='krp-note'>東昌/府</span>夫河不行于大伾之北而道于相魏<span class='krp-note'>今大名/府地</span>之</span><br/>
<span class='tline' id='l37' data-llen='982:1005'>　南則山澤在河之濵者支川與河相貫者悉皆易位</span><br/>
<span class='tline' id='l38' data-llen='1005:1028'>　而與古不合矣　愚按水經云大河故瀆北出為屯</span><br/>
<span class='tline' id='l39' data-llen='1028:1051'>　氏河古時深廣與大河等故酈道元疑即禹貢洚水</span><br/>
<span class='tline' id='l40' data-llen='1051:1074'>　今衛河經館陶合漳水説者謂即屯氏故道自河東</span><br/>
<span class='tline' id='l41' data-llen='1074:1096'>　南流道淮入海而衛河但資百門泉水以通轉漕</span><br/>
<span class='tline' id='l42' data-llen='1096:1119'>　班固配十二次自軫十二度至氐四度為夀星之次</span><br/>
<span class='tline' id='l43' data-llen='1119:1145'><a onclick="displayPageImage('KR1b0052', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1145:1185'>　<span class='krp-note'>費直起軫七度蔡邕起軫/六度爾雅夀星角亢也</span>于辰在辰鄭之分野<span class='krp-note'>按左/傳嵗</span></span><br/>
<span class='tline' id='l45' data-llen='1185:1232'>　<span class='krp-note'>在星紀淫于𤣥枵梓慎以為宋鄭必飢鄭地後為韓/所都故帝王世紀作韓分野然考地理志此分野當</span></span><br/>
<span class='tline' id='l46' data-llen='1232:1272'>　<span class='krp-note'>屬衛與宋鄭/韓皆無與</span>屬兖州<span class='krp-note'>廣雅北斗七星三/為機機為青兖州</span>晉天文志角</span><br/>
<span class='tline' id='l47' data-llen='1272:1295'>　亢氐鄭兖州東郡入角一度東平任城山陽入角六</span><br/>
<span class='tline' id='l48' data-llen='1295:1318'>　度泰山入角十二度濟北陳留入亢五度濟隂入氐</span><br/>
<span class='tline' id='l49' data-llen='1318:1329'>　二度東平入氐七度</span><br/>
<span class='tline' id='l50' data-llen='1329:1352'>　周職方氏河東曰兖州其山鎮曰岱山其澤藪曰大</span><br/>
<span class='tline' id='l51' data-llen='1352:1392'>　野<span class='krp-note'>漢書作/泰壄</span>其川河泲其浸盧維<span class='krp-note'>鄭𤣥云盧當作雷即/雷夏維當作雍即灉</span></span><br/>
<span class='tline' id='l52' data-llen='1392:1418'><a onclick="displayPageImage('KR1b0052', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1418:1452'>　<span class='krp-note'>水顔師古云盧水在/濟北盧縣鄭註非是</span>通典兖州衛其分野兼得魏宋</span><br/>
<span class='tline' id='l54' data-llen='1452:1475'>　齊秦之交秦置郡為東郡碭郡之東北境齊郡之北</span><br/>
<span class='tline' id='l55' data-llen='1475:1498'>　境鉅鹿上谷二郡之東境漢地理志今東郡及魏郡</span><br/>
<span class='tline' id='l56' data-llen='1498:1528'>　之黎陽河内之野王朝歌<span class='krp-note'>野王朝歌禹/時屬冀州</span>皆衛分衛為</span><br/>
<span class='tline' id='l57' data-llen='1528:1560'>　狄滅齊桓公更封衛于河南曹楚丘<span class='krp-note'>二邑名詩傳曹/楚丘在滑州今</span></span><br/>
<span class='tline' id='l58' data-llen='1560:1593'>　<span class='krp-note'>滑/縣</span>是為文公子成公徙帝丘今之濮陽是也<span class='krp-note'>今東昌/府濮州</span></span><br/>
<span class='tline' id='l59' data-llen='1593:1616'>　濮陽本顓頊之虚故謂帝丘秦滅濮陽置東郡後漢</span><br/>
<span class='tline' id='l60' data-llen='1616:1650'>　郡國志兖州刺史<span class='krp-note'>治昌邑今/金鄉縣</span>部郡國八陳留<span class='krp-note'>禹時屬/豫州</span></span><br/>
<span class='tline' id='l61' data-llen='1650:1676'><a onclick="displayPageImage('KR1b0052', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1676:1714'>　東郡東平<span class='krp-note'>故梁國景帝分為/濟東國宣帝改</span>任城<span class='krp-note'>章帝分/東平置</span>泰山濟北</span><br/>
<span class='tline' id='l63' data-llen='1714:1762'>　<span class='krp-note'>分泰山置故城/在今長清縣西</span>山陽<span class='krp-note'>故梁景帝分置故城/在今兖州府金鄉縣</span>濟隂<span class='krp-note'>故梁/景帝</span></span><br/>
<span class='tline' id='l64' data-llen='1762:1792'>　<span class='krp-note'>分置宣帝别/為定陶國</span>通考漢時為郡國九郡則東魏泰山濟</span><br/>
<span class='tline' id='l65' data-llen='1792:1829'>　隂平原清河渤海千乗<span class='krp-note'>東漢更名樂安故城在今濟/南府陽信縣一云在臨濟鎮</span></span><br/>
<span class='tline' id='l66' data-llen='1829:1858'>　國則東平唐地理志河南道<span class='krp-note'>採訪使/冶陳留</span>古兖州域濮為</span><br/>
<span class='tline' id='l67' data-llen='1858:1886'>　大火分兖為降婁分齊棣為𤣥枵分滑為娵訾分<span class='krp-note'>唐/河</span></span><br/>
<span class='tline' id='l68' data-llen='1886:1921'>　<span class='krp-note'>南道合古豫兖青徐之/域内齊州通典屬青州</span>通典唐分置十五郡古兖州</span><br/>
<span class='tline' id='l69' data-llen='1921:1961'>　為河南道靈昌<span class='krp-note'>滑州本/東郡</span>濮城<span class='krp-note'>濮/州</span>濟陽<span class='krp-note'>濟/州</span>東平<span class='krp-note'>鄆/州</span>等郡</span><br/>
<span class='tline' id='l70' data-llen='1961:1987'><a onclick="displayPageImage('KR1b0052', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1987:2032'>　河北道魏郡<span class='krp-note'>魏/州</span>博平<span class='krp-note'>博/州</span>平原<span class='krp-note'>徳/州</span>樂安<span class='krp-note'>棣州析/滄州置</span>景城<span class='krp-note'>滄/州</span></span><br/>
<span class='tline' id='l72' data-llen='2032:2063'>　清河<span class='krp-note'>貝/州</span>等郡宋史京東東路則濟南府<span class='krp-note'>本齊/州</span>京東西</span><br/>
<span class='tline' id='l73' data-llen='2063:2090'>　路則濮州京西北路則滑州河北東路則大名<span class='krp-note'>本魏/郡</span></span><br/>
<span class='tline' id='l74' data-llen='2090:2121'>　開徳<span class='krp-note'>本澶/州</span>二府滄博棣徳濵恩<span class='krp-note'>本貝/州</span>六州及永静軍</span><br/>
<span class='tline' id='l75' data-llen='2121:2162'>　<span class='krp-note'>即景/州</span>河北西路則濬州<span class='krp-note'>本通利軍端拱初以滑州黎/陽縣建通利軍屬河北路通</span></span><br/>
<span class='tline' id='l76' data-llen='2162:2196'>　<span class='krp-note'>考又有鄆州/共州十四</span>明一統志古兖州今山東省東昌府<span class='krp-note'>春/秋</span></span><br/>
<span class='tline' id='l77' data-llen='2196:2242'>　<span class='krp-note'>齊西鄙聊攝地戰國為魏齊趙三國之境秦置東郡/漢為東郡濟隂清河三郡之境魏晉屬平原國隋唐</span></span><br/>
<span class='tline' id='l78' data-llen='2242:2287'>　<span class='krp-note'>為博州宋為濮州其地南接/濟兖北連徳景漕河所經</span>濟南府<span class='krp-note'>禹貢青西兖北/之地春秋戰國</span></span><br/>
<span class='tline' id='l79' data-llen='2287:2313'><a onclick="displayPageImage('KR1b0052', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2313:2359'>　<span class='krp-note'>並屬齊秦屬齊郡漢為濟南國又為平原千乗泰山/渤海四郡之境北魏隋唐並為齊州宋為興徳軍陞</span></span><br/>
<span class='tline' id='l81' data-llen='2359:2398'>　<span class='krp-note'>濟南府其地東有瑯琊即墨之饒西/有濁河之限南有泰山北有渤海</span>則兖青二州域</span><br/>
<span class='tline' id='l82' data-llen='2398:2444'>　<span class='krp-note'>齊河禹城臨邑長清肥城青城陵縣泰安州新泰萊/蕪徳州徳平平原武定陽信海豐樂陵商河濵州利</span></span><br/>
<span class='tline' id='l83' data-llen='2444:2490'>　<span class='krp-note'>津霑化蒲/臺屬兖州</span>兖州府<span class='krp-note'>春秋魯地秦為薛郡漢為魯國及/泰山山陽郡東漢分置任城國唐</span></span><br/>
<span class='tline' id='l84' data-llen='2490:2532'>　<span class='krp-note'>曰兖州宋改襲慶府其地東盤瑯琊西控/鉅野北走厥國南馳互鄉河齊間一都㑹</span>則兖徐二</span><br/>
<span class='tline' id='l85' data-llen='2532:2573'>　州域<span class='krp-note'>陽穀東阿平隂東平汶上夀張屬兖州按/徐州曰東原厎平則東平恐應入徐州</span>北直</span><br/>
<span class='tline' id='l86' data-llen='2573:2613'>　𨽻大名府<span class='krp-note'>詳見/冀州</span>則冀兖二州域<span class='krp-note'>元城大名南樂清豐/内黄開州長垣東明</span></span><br/>
<span class='tline' id='l87' data-llen='2613:2652'>　<span class='krp-note'>魏縣屬/兖州</span>河南省開封府<span class='krp-note'>詳見/豫州</span>則兖豫二州域<span class='krp-note'>延津封/丘原武</span></span><br/>
<span class='tline' id='l88' data-llen='2652:2678'><a onclick="displayPageImage('KR1b0052', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2678:2691'>　<span class='krp-note'>陽武項城/屬兖州</span></span><br/>
<span class='tline' id='l90' data-llen='2691:2714'>　司馬光曰兖州境包今之河朔漢兖州界在今河陽</span><br/>
<span class='tline' id='l91' data-llen='2714:2737'>　非禹貢舊境也馬端臨曰兖州舊疆介于河濟地非</span><br/>
<span class='tline' id='l92' data-llen='2737:2760'>　險固風雜數國兩漢以後兖州所領郡國東境則入</span><br/>
<span class='tline' id='l93' data-llen='2760:2783'>　青州西境則兼入荆河州及西晉之末為戰争之地</span><br/>
<span class='tline' id='l94' data-llen='2783:2806'>　三百年間傷夷彌甚其分割不得而詳焉愚按周併</span><br/>
<span class='tline' id='l95' data-llen='2806:2829'>　徐入青又分青入兖自濟以南皆屬焉則周時之兖</span><br/>
<span class='tline' id='l96' data-llen='2829:2852'>　已非禹貢疆域今兖州府畧及海岱東南郡邑在徐</span><br/>
<span class='tline' id='l97' data-llen='2852:2878'><a onclick="displayPageImage('KR1b0052', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2878:2901'>　州域者十之七八西北郡邑在兖州域者十之二三</span><br/>
<span class='tline' id='l99' data-llen='2901:2920'>　其府治實春秋及漢之魯國與秦之薛郡</span><br/>
<span class='tline' id='l100' data-llen='2920:2926'>九河既道</span><br/>
<span class='tline' id='l101' data-llen='2926:2949'>　孔傳河水分為九道在此州界平原以北是爾雅九</span><br/>
<span class='tline' id='l102' data-llen='2949:2972'>　河徒駭一太史二焉頰三覆釜四胡蘇五簡六絜七</span><br/>
<span class='tline' id='l103' data-llen='2972:2995'>　鈎盤八鬲津九李廵注徒駭禹疏九河以徒衆起故</span><br/>
<span class='tline' id='l104' data-llen='2995:3018'>　曰徒駭太史禹大使徒衆通其水道故曰大史馬頰</span><br/>
<span class='tline' id='l105' data-llen='3018:3041'>　河勢上廣下狹狀如馬頰也覆釜水中多渚形如覆</span><br/>
<span class='tline' id='l106' data-llen='3041:3067'><a onclick="displayPageImage('KR1b0052', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3067:3090'>　釜胡蘇其水下流胡下蘇流也簡大也河水大而深</span><br/>
<span class='tline' id='l108' data-llen='3090:3113'>　也絜苦也言河水多山石治之苦絜鈎盤言河水曲</span><br/>
<span class='tline' id='l109' data-llen='3113:3136'>　如鈎屈折如盤也鬲津河水狹小可鬲以為津也正</span><br/>
<span class='tline' id='l110' data-llen='3136:3159'>　義河從大陸東畔北行而東北入海冀州東境至河</span><br/>
<span class='tline' id='l111' data-llen='3159:3182'>　之西畔水分大河東為九道漢成帝時許商上書言</span><br/>
<span class='tline' id='l112' data-llen='3182:3210'>　古記九河之名有徒駭胡蘇鬲津今見在成平<span class='krp-note'>今河/間府</span></span><br/>
<span class='tline' id='l113' data-llen='3210:3257'>　<span class='krp-note'>獻縣地理志/屬渤海郡</span>東光<span class='krp-note'>今屬河間府地理志東/光有胡蘇亭屬渤海郡</span>鬲縣<span class='krp-note'>今河/間府</span></span><br/>
<span class='tline' id='l114' data-llen='3257:3290'>　<span class='krp-note'>鹽山慶雲二縣皆是/地理志屬渤海郡</span>界中自鬲津以北至徒駭其間</span><br/>
<span class='tline' id='l115' data-llen='3290:3316'><a onclick="displayPageImage('KR1b0052', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3316:3339'>　相去二百餘里是知九河所在徒駭最北鬲津最南</span><br/>
<span class='tline' id='l117' data-llen='3339:3362'>　盖徒駭是河之本道東出分為八支徒駭在成平胡</span><br/>
<span class='tline' id='l118' data-llen='3362:3385'>　蘇在東光鬲津在鬲縣其餘不復知也爾雅九河之</span><br/>
<span class='tline' id='l119' data-llen='3385:3408'>　次從北而南既知三河之處則餘六者太史馬頰覆</span><br/>
<span class='tline' id='l120' data-llen='3408:3431'>　釜在東光之北成平之南簡絜鈎盤在東光之南鬲</span><br/>
<span class='tline' id='l121' data-llen='3431:3461'>　縣之北也今河間弓髙<span class='krp-note'>弓髙故城/在今景州</span>以東至平原鬲津</span><br/>
<span class='tline' id='l122' data-llen='3461:3496'>　徃徃有其遺處<span class='krp-note'>左傳疏九河故道河間成/平以南平原鬲縣以北</span>吕氏祖謙</span><br/>
<span class='tline' id='l123' data-llen='3496:3520'>　曰禹不惜數百里地疏為九河以分其𫝑善治水者</span><br/>
<span class='tline' id='l124' data-llen='3520:3546'><a onclick="displayPageImage('KR1b0052', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3546:3570'>　不與水争地也鄭曉曰河流下趨海潮上湧𫝑必激</span><br/>
<span class='tline' id='l126' data-llen='3570:3593'>　盪須分為九河在滄州之北平州之南姚舜牧曰九</span><br/>
<span class='tline' id='l127' data-llen='3593:3616'>　河原未有道禹當河水奔衝疏此道以分其流故曰</span><br/>
<span class='tline' id='l128' data-llen='3616:3639'>　禹之行水水之道也愚按九河故道漢世近古止得</span><br/>
<span class='tline' id='l129' data-llen='3639:3677'>　其三<span class='krp-note'>徒駭胡/蘇鬲津</span>唐宋人考據遂得其七<span class='krp-note'>按杜佑通典云/覆釜在徳州安</span></span><br/>
<span class='tline' id='l130' data-llen='3677:3723'>　<span class='krp-note'>徳李吉甫元和郡邑志云馬頰在徳州平原東南樂/史寰字記云鈎盤在樂陵東南從徳州平昌來歐陽</span></span><br/>
<span class='tline' id='l131' data-llen='3723:3763'>　<span class='krp-note'>忞輿地記合簡絜為一云在臨津并/徒駭胡蘇鬲津為七臨津唐屬景州</span>而太史竟不知</span><br/>
<span class='tline' id='l132' data-llen='3763:3803'>　所在<span class='krp-note'>齊乗清滄二州之間有古河隄岸數/重地皆沮洳沙鹵太史河當在其地</span>朱子孟註</span><br/>
<span class='tline' id='l133' data-llen='3803:3829'><a onclick="displayPageImage('KR1b0052', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3829:3852'>　分簡絜為二蔡傳合之為一云其一即河之經流呉</span><br/>
<span class='tline' id='l135' data-llen='3852:3880'>　氏程謂南皮縣<span class='krp-note'>今屬河/間府</span>明有簡河何嘗合絜為一且</span><br/>
<span class='tline' id='l136' data-llen='3880:3903'>　徒駭乃河本道九者之外安得更有經流乎大都兖</span><br/>
<span class='tline' id='l137' data-llen='3903:3926'>　地平演無髙山故河患尤甚禹自下流導之施功當</span><br/>
<span class='tline' id='l138' data-llen='3926:3949'>　最先或謂治水始于疏壺口鑿龍門者非是　鄭樵</span><br/>
<span class='tline' id='l139' data-llen='3949:3976'>　曰按圖志瀛州有成平故城又有徒駭河永静軍<span class='krp-note'>宋/屬</span></span><br/>
<span class='tline' id='l140' data-llen='3976:4004'>　<span class='krp-note'>河北/東路</span>有東光縣東連滄州有胡蘇亭盖因河命名而</span><br/>
<span class='tline' id='l141' data-llen='4004:4027'>　滄州復有鬲津鈎盤太史河之名鬲縣故城在徳州</span><br/>
<span class='tline' id='l142' data-llen='4027:4053'><a onclick="displayPageImage('KR1b0052', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4053:4087'>　與滄比境舊説禹導河至頓丘<span class='krp-note'>故城在令大名府清/豐縣西南二十五里</span></span><br/>
<span class='tline' id='l144' data-llen='4087:4110'>　分為二渠一曰漯川出武陽至千乗入渤海一曰北</span><br/>
<span class='tline' id='l145' data-llen='4110:4139'>　瀆出貝丘<span class='krp-note'>今東昌府/清平縣</span>至大陸北播為九河同為逆河</span><br/>
<span class='tline' id='l146' data-llen='4139:4162'>　入于海鄭氏云九河齊桓公塞之而北瀆至王莽時</span><br/>
<span class='tline' id='l147' data-llen='4162:4195'>　亦絶故世謂王莽河今在永静軍<span class='krp-note'>水經注大河故瀆/經元城西北至沙</span></span><br/>
<span class='tline' id='l148' data-llen='4195:4241'>　<span class='krp-note'>丘昔禹播九河自此始也寰宇記大河故瀆在大名/府東南三里俗名王莽河一統志大名府元城縣冇</span></span><br/>
<span class='tline' id='l149' data-llen='4241:4275'>　<span class='krp-note'>屯氏大河故瀆俗云/王莽河一名毛河</span>然毎疑禹所導無二河按武帝元</span><br/>
<span class='tline' id='l150' data-llen='4275:4298'>　光三年春河水徙頓丘東南流入渤海是為朝城之</span><br/>
<span class='tline' id='l151' data-llen='4298:4324'><a onclick="displayPageImage('KR1b0052', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4324:4368'>　漯河<span class='krp-note'>朝城漢東武陽今屬東昌府按水經注洚水東/北過濮陽别出為瓠子河又東北過東武陽為</span></span><br/>
<span class='tline' id='l153' data-llen='4368:4410'>　<span class='krp-note'>漯河又東北過大名館陶别出為屯氏河又/東北過清河靈縣别出為鳴犢河今皆絶</span>然則今</span><br/>
<span class='tline' id='l154' data-llen='4410:4433'>　河之入海者入渤海耳禹貢所謂入于海者由碣石</span><br/>
<span class='tline' id='l155' data-llen='4433:4477'>　之海<span class='krp-note'>按孟康云禹時河入海碣石不注渤海晁補之/河議云二渠于禹貢無見禹時河入海盖在碣</span></span><br/>
<span class='tline' id='l156' data-llen='4477:4523'>　<span class='krp-note'>石渤海北距碣石五百餘里而河入渤海乃漢元光/三年河徙東郡所受注也而言禹時河入渤海何哉</span></span><br/>
<span class='tline' id='l157' data-llen='4523:4551'>　<span class='krp-note'>此鄭説/所本</span>北瀆乃禹所導之河其後河奔漯川入于渤</span><br/>
<span class='tline' id='l158' data-llen='4551:4574'>　海故瀆遂絶盖故瀆在北漯川在東河决而東勢則</span><br/>
<span class='tline' id='l159' data-llen='4574:4597'>　然也恐非齊桓所塞自河决漯川之後北瀆遂微九</span><br/>
<span class='tline' id='l160' data-llen='4597:4623'><a onclick="displayPageImage('KR1b0052', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4623:4646'>　流皆絶王莽河上承北瀆下入逆河為一河微通奈</span><br/>
<span class='tline' id='l162' data-llen='4646:4670'>　北𫝑髙故後亦絶但由漯川爾　蔡傳滄州之地北</span><br/>
<span class='tline' id='l163' data-llen='4670:4693'>　接平州相去五百餘里九河當在其地後為海水淪</span><br/>
<span class='tline' id='l164' data-llen='4693:4727'>　没<span class='krp-note'>此據王横説酈道元/亦謂九河苞淪于海</span>又前言夾右碣石則九河入</span><br/>
<span class='tline' id='l165' data-llen='4727:4750'>　海之處有碣石在其西北岸今平州正南碣石尚卓</span><br/>
<span class='tline' id='l166' data-llen='4750:4773'>　立海中去岸五百餘里可以為證王樵曰按九河故</span><br/>
<span class='tline' id='l167' data-llen='4773:4796'>　道在滄瀛景徳之間説者求于此而不得以為淪入</span><br/>
<span class='tline' id='l168' data-llen='4796:4819'>　于海不知河昔北流故分為九道後世河中既徙則</span><br/>
<span class='tline' id='l169' data-llen='4819:4846'><a onclick="displayPageImage('KR1b0052', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4846:4869'>　九河漸湮縱非海水淪沒其故蹟可得而復求乎又</span><br/>
<span class='tline' id='l171' data-llen='4869:4893'>　鄭𤣥據春秋緯寳乾圖以為齊桓公填閼八流以自</span><br/>
<span class='tline' id='l172' data-llen='4893:4916'>　廣而止存徒駭夫神禹至齊桓千五百年支流漸絶</span><br/>
<span class='tline' id='l173' data-llen='4916:4940'>　經流獨行亦理𫝑如此非齊桓冒曲防之禁而塞之</span><br/>
<span class='tline' id='l174' data-llen='4940:4963'>　也大率河底常髙今于開封府測其中流冬春深僅</span><br/>
<span class='tline' id='l175' data-llen='4963:4986'>　丈餘夏秋亦不過二丈餘水行地上初無長江之淵</span><br/>
<span class='tline' id='l176' data-llen='4986:5009'>　深故自古瀕河地毎有非常之水河必驟盈盈則决</span><br/>
<span class='tline' id='l177' data-llen='5009:5032'>　毎决必瀰漫横流深者成渠以漸成河淺者淤澱以</span><br/>
<span class='tline' id='l178' data-llen='5032:5059'><a onclick="displayPageImage('KR1b0052', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5059:5082'>　漸成岸數年之後下流既淤則中流河底又以漸而</span><br/>
<span class='tline' id='l180' data-llen='5082:5105'>　髙而河又不容于不徙矣既徙之後其丈餘深之故</span><br/>
<span class='tline' id='l181' data-llen='5105:5128'>　蹟風填沙壅復為平陸無足怪者所以不可復尋也</span><br/>
<span class='tline' id='l182' data-llen='5128:5151'>　今河間慶雲縣尚有古黄河廣可三里許兩岸隄皆</span><br/>
<span class='tline' id='l183' data-llen='5151:5174'>　髙丈餘慶雲距滄州百四十里天津三百餘里九河</span><br/>
<span class='tline' id='l184' data-llen='5174:5197'>　非海湮其理明甚徐常吉曰今衛河入海之道即九</span><br/>
<span class='tline' id='l185' data-llen='5197:5220'>　河入海處京東地形無有下于此者古今當不甚逺</span><br/>
<span class='tline' id='l186' data-llen='5220:5243'>　特故跡湮沒不可考耳凡海水易溢之處古時皆有</span><br/>
<span class='tline' id='l187' data-llen='5243:5270'><a onclick="displayPageImage('KR1b0052', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5270:5293'>　捍塘今淮安嘉興皆然獨滄瀛一帶為沮洳萑葦之</span><br/>
<span class='tline' id='l189' data-llen='5293:5316'>　場則北海之未易溢可知王横漢人假令自堯至漢</span><br/>
<span class='tline' id='l190' data-llen='5316:5339'>　海溢浸數百里則自漢至今滄瀛之地桑田當盡為</span><br/>
<span class='tline' id='l191' data-llen='5339:5362'>　海矣蔡九峯據之遂謂九河入海碣石方九河未沒</span><br/>
<span class='tline' id='l192' data-llen='5362:5386'>　于海之時從今海岸東北更五百里平地夫水𫝑就</span><br/>
<span class='tline' id='l193' data-llen='5386:5409'>　下滄瀛之地既已濵海何不遂注之于海乃又引之</span><br/>
<span class='tline' id='l194' data-llen='5409:5432'>　向北斜行經五百里此何為耶若如所云是引河以</span><br/>
<span class='tline' id='l195' data-llen='5432:5455'>　就碣石初非即碣石以證河其誤明矣　韓邦竒曰</span><br/>
<span class='tline' id='l196' data-llen='5455:5482'><a onclick="displayPageImage('KR1b0052', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5482:5505'>　古河自鞏縣歴懐衛彰順名真數郡今止長垣開州</span><br/>
<span class='tline' id='l198' data-llen='5505:5528'>　清豐畧見其跡然亦非禹時故道也今永平府碣石</span><br/>
<span class='tline' id='l199' data-llen='5528:5551'>　山在海東南之灣永平謂之南海此洋東西長而南</span><br/>
<span class='tline' id='l200' data-llen='5551:5574'>　北狹古河從此入海今河徙而洋存又曰據山東通</span><br/>
<span class='tline' id='l201' data-llen='5574:5597'>　志馬頰在商河覆釡在海豐鈎盤在徳平鬲津在樂</span><br/>
<span class='tline' id='l202' data-llen='5597:5620'>　陵徒駭在齊河皆濟南府屬今真定府南三百里方</span><br/>
<span class='tline' id='l203' data-llen='5620:5643'>　是濟南北境真定去濟南東西六百餘里古河自洚</span><br/>
<span class='tline' id='l204' data-llen='5643:5666'>　水直趨而北至大陸皆真定地又北播為九河固永</span><br/>
<span class='tline' id='l205' data-llen='5666:5693'><a onclick="displayPageImage('KR1b0052', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5693:5716'>　平河間地也不應至大陸折而東反回流而南以至</span><br/>
<span class='tline' id='l207' data-llen='5716:5739'>　濟南之境滄州古志徒駭在滄州廢清池縣西北太</span><br/>
<span class='tline' id='l208' data-llen='5739:5762'>　史在本州南皮縣治北馬頰在景州東光縣界胡蘇</span><br/>
<span class='tline' id='l209' data-llen='5762:5785'>　在滄州慶雲縣西南簡絜在南皮縣城外鈎盤在獻</span><br/>
<span class='tline' id='l210' data-llen='5785:5822'>　縣東南鬲津在慶雲縣<span class='krp-note'>一云在濟南府樂陵縣西二/十里古鬲津當在今河間濟</span></span><br/>
<span class='tline' id='l211' data-llen='5822:5849'>　<span class='krp-note'>南之/間</span>其地相去不逺當是九河故道古志得之土人</span><br/>
<span class='tline' id='l212' data-llen='5849:5872'>　可徴也河雖為冀兖之界然兖地最下九河之分皆</span><br/>
<span class='tline' id='l213' data-llen='5872:5885'>　在兖地故既道于兖言之</span><br/>
<span class='tline' id='l214' data-llen='5885:5912'><a onclick="displayPageImage('KR1b0052', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5912:5935'>　李垂曰兩漢而下言水利者屢欲求九河故道而疏</span><br/>
<span class='tline' id='l216' data-llen='5935:5964'>　之今考圖志九河並在平原而北且河壊澶<span class='krp-note'>今大名/府開封</span></span><br/>
<span class='tline' id='l217' data-llen='5964:5993'>　滑<span class='krp-note'>今大名/府滑縣</span>未至平原而上已决矣九河奚利哉夏允</span><br/>
<span class='tline' id='l218' data-llen='5993:6016'>　彛曰入海之所固宜分疏之使速泄下流速泄則上</span><br/>
<span class='tline' id='l219' data-llen='6016:6039'>　流不壅河之利也若未及于海則流分力弱無以刷</span><br/>
<span class='tline' id='l220' data-llen='6039:6062'>　沙適壅之矣故曰河不兩行兩行猶不可况九河歟</span><br/>
<span class='tline' id='l221' data-llen='6062:6068'>雷夏既澤</span><br/>
<span class='tline' id='l222' data-llen='6068:6099'>　漢地理志雷澤在濟隂郡城陽縣西北<span class='krp-note'>水經注雷澤/在城陽縣故</span></span><br/>
<span class='tline' id='l223' data-llen='6099:6126'><a onclick="displayPageImage('KR1b0052', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='6126:6155'>　<span class='krp-note'>城西北/十餘里</span>一統志雷澤城在東昌府濮州東南一百里</span><br/>
<span class='tline' id='l225' data-llen='6155:6178'>　舊曰城陽北齊廢隋置雷澤縣唐宋因之今省為鎮</span><br/>
<span class='tline' id='l226' data-llen='6178:6213'>　<span class='krp-note'>山東通志雷澤在兖州府/曹縣東北六十里今涸</span>蔡傳雷澤中有雷神龍身</span><br/>
<span class='tline' id='l227' data-llen='6213:6236'>　而人頰鼓其腹則雷然則本夏澤因其神名之曰雷</span><br/>
<span class='tline' id='l228' data-llen='6236:6259'>　夏也金氏履祥曰濮州雷澤縣西北有雷夏陂東西</span><br/>
<span class='tline' id='l229' data-llen='6259:6282'>　二十里南北十五里計古雷夏必大于今愚按諸家</span><br/>
<span class='tline' id='l230' data-llen='6282:6305'>　以雷夏為濟水所鍾鄭端簡謂雷夏在濟水之南與</span><br/>
<span class='tline' id='l231' data-llen='6305:6328'>　大野不同故不言既豬而言既澤是雷夏乃濟所經</span><br/>
<span class='tline' id='l232' data-llen='6328:6355'><a onclick="displayPageImage('KR1b0052', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6355:6385'>　非濟所滙也考水經注瓠河左經雷澤北<span class='krp-note'>河形如瓠/名瓠河口</span></span><br/>
<span class='tline' id='l234' data-llen='6385:6426'>　<span class='krp-note'>𤼵源魏郡白馬此其下/流在濮州東南七十里</span>自鄆城<span class='krp-note'>今屬兖/州府</span>東北逕范縣</span><br/>
<span class='tline' id='l235' data-llen='6426:6454'>　<span class='krp-note'>今屬東/昌府</span>與濟渠合則雷夏在後世又為河濟二流纒</span><br/>
<span class='tline' id='l236' data-llen='6454:6477'>　絡陳師道云即黄河故道今呼沙河風俗通水草交</span><br/>
<span class='tline' id='l237' data-llen='6477:6500'>　厝曰澤言潤澤萬物孫氏覺曰既澤向未為澤今始</span><br/>
<span class='tline' id='l238' data-llen='6500:6523'>　為澤既豬向已為澤今復舊也吕氏祖謙曰治水川</span><br/>
<span class='tline' id='l239' data-llen='6523:6546'>　流畎澮相轉而逹于海者使之有所歸也或不可逹</span><br/>
<span class='tline' id='l240' data-llen='6546:6570'>　海則捐數百里之地因其𫝑以為澤使之有所容也</span><br/>
<span class='tline' id='l241' data-llen='6570:6597'><a onclick="displayPageImage('KR1b0052', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6597:6620'>　　王綱振曰雷夏大野菏澤孟豬滎皆濟水也或為</span><br/>
<span class='tline' id='l243' data-llen='6620:6645'>　所絶或為所經或為所溢然實分二𣲖一𣲖出河入</span><br/>
<span class='tline' id='l244' data-llen='6645:6668'>　海而㑹于汶此兖州雷夏豫州菏澤孟豬之濟也一</span><br/>
<span class='tline' id='l245' data-llen='6668:6698'>　𣲖從淮入海而合于泗此徐州大野之濟也<span class='krp-note'>按古濟/不分二</span></span><br/>
<span class='tline' id='l246' data-llen='6698:6739'>　<span class='krp-note'>𣲖此據後世之蹟耳考水經菏水亦/合泗入淮則豫徐之濟政是一𣲖</span>　援神契云舜</span><br/>
<span class='tline' id='l247' data-llen='6739:6762'>　生姚墟應劭謂與雷澤相近樂史言姚墟西十三里</span><br/>
<span class='tline' id='l248' data-llen='6762:6785'>　為雷澤舜所漁也今考媯汭歴山皆在平陽城陽相</span><br/>
<span class='tline' id='l249' data-llen='6785:6809'>　去甚逺不應經此𤼵跡或云雷首山下有雷澤近之</span><br/>
<span class='tline' id='l250' data-llen='6809:6836'><a onclick="displayPageImage('KR1b0052', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6836:6850'>灉沮㑹同<span class='krp-note'>灉漢書/作雍</span></span><br/>
<span class='tline' id='l252' data-llen='6850:6884'>　爾雅水自河别為灉濟别為濋<span class='krp-note'>沮有楚音京相璠曰/六國時沮濋同濋字</span></span><br/>
<span class='tline' id='l253' data-llen='6884:6923'>　<span class='krp-note'>説文/不載</span>王氏炎曰灉出曹州<span class='krp-note'>今屬兖/州府</span>沮出濮陽<span class='krp-note'>九域志/濮州有</span></span><br/>
<span class='tline' id='l254' data-llen='6923:6954'>　<span class='krp-note'>沮溝即禹貢/灉沮之沮</span>下流相合二水𫝑均故曰㑹同周氏曰</span><br/>
<span class='tline' id='l255' data-llen='6954:6984'>　㑹同朝宗皆諸侯見天子之禮而以為喻<span class='krp-note'>周禮時見/曰㑹殷見</span></span><br/>
<span class='tline' id='l256' data-llen='6984:7011'>　<span class='krp-note'>曰/同</span>鄭曉曰河之南灉水出焉濟之北沮水出焉今亦</span><br/>
<span class='tline' id='l257' data-llen='7011:7034'>　異流而同歸也註疏謂二水㑹合同入雷夏之澤者</span><br/>
<span class='tline' id='l258' data-llen='7034:7068'>　誤　説文灉水在宋又曰汳水<span class='krp-note'>按韻㑹汳皮變切今/作汴盖避反字羅革</span></span><br/>
<span class='tline' id='l259' data-llen='7068:7095'><a onclick="displayPageImage('KR1b0052', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='7095:7139'>　<span class='krp-note'>云是隋焬帝所易鄭端簡謂汳音/汴非汴水也豫别有汴水似未然</span>受陳留浚儀<span class='krp-note'>今開/封府</span></span><br/>
<span class='tline' id='l261' data-llen='7139:7185'>　<span class='krp-note'>祥符/縣</span>隂溝<span class='krp-note'>酈道元曰隂溝水出陽武縣至大梁合蒗/蕩渠東南流同受鴻溝之水其川流之㑹</span></span><br/>
<span class='tline' id='l262' data-llen='7185:7222'>　<span class='krp-note'>左瀆東導者/即汳水也</span>至蒙<span class='krp-note'>今歸徳府城/南有䝉城</span>為灉水東入于泗水</span><br/>
<span class='tline' id='l263' data-llen='7222:7251'>　經注汳水出隂溝東逕梁國睢陽縣北<span class='krp-note'>今歸徳府/商丘縣</span>入</span><br/>
<span class='tline' id='l264' data-llen='7251:7285'>　睢水睢水出陳留縣西蒗蕩渠<span class='krp-note'>地理志蒗蕩渠在河/南郡滎陽縣西南首</span></span><br/>
<span class='tline' id='l265' data-llen='7285:7321'>　<span class='krp-note'>受濟東南/至陳入潁</span>東南逕下相城<span class='krp-note'>在今淮安/府邳州</span>南入于泗謂之</span><br/>
<span class='tline' id='l266' data-llen='7321:7357'>　睢口<span class='krp-note'>地理志睢水首受蒗蕩水/東至臨淮郡取慮縣入泗</span>韓邦竒曰汳水乃河</span><br/>
<span class='tline' id='l267' data-llen='7357:7380'>　之别流浚儀隂溝在祥符縣蒙在隂溝之東汳流至</span><br/>
<span class='tline' id='l268' data-llen='7380:7407'><a onclick="displayPageImage('KR1b0052', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='7407:7440'>　此名為灉即兖州府曹縣之黄水<span class='krp-note'>一統志黄水即黄/河支流自開封府</span></span><br/>
<span class='tline' id='l270' data-llen='7440:7468'>　<span class='krp-note'>流至曹/縣界</span>東歴徐州境入泗水古時汳泗皆在河之東</span><br/>
<span class='tline' id='l271' data-llen='7468:7491'>　南故灉入泗今河徙而南灉在河西泗在河東灉為</span><br/>
<span class='tline' id='l272' data-llen='7491:7523'>　河截斷今入河矣<span class='krp-note'>一統志汴水至中/牟縣北入黄河</span>睢水一在開封</span><br/>
<span class='tline' id='l273' data-llen='7523:7546'>　府陳留縣經睢州寧陵縣一在歸徳府夏邑縣經永</span><br/>
<span class='tline' id='l274' data-llen='7546:7569'>　城縣至鳯陽府宿州皆流入泗今二入泗一入淮二</span><br/>
<span class='tline' id='l275' data-llen='7569:7592'>　水皆豫徐之水去兖尚逺經所謂灉乃河之别流兖</span><br/>
<span class='tline' id='l276' data-llen='7592:7623'>　州者政如沱潜二水或出荆或出梁也<span class='krp-note'>鄭曉曰沱潜/灉沮乃江漢</span></span><br/>
<span class='tline' id='l277' data-llen='7623:7650'><a onclick="displayPageImage('KR1b0052', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='7650:7684'>　<span class='krp-note'>河濟支流兖多灉豫/多沮梁多沱荆多潜</span>愚按爾雅釋名灉反入反入者</span><br/>
<span class='tline' id='l279' data-llen='7684:7707'>　河决出復還入也兖州府志灉河在曹州東南二十</span><br/>
<span class='tline' id='l280' data-llen='7707:7735'>　五里<span class='krp-note'>或云即/黄水</span>惟沮無考水經注濮陽城西南十五里</span><br/>
<span class='tline' id='l281' data-llen='7735:7758'>　有沮丘城豈城以水得名歟古河濟支流當在曹濮</span><br/>
<span class='tline' id='l282' data-llen='7758:7781'>　之間自河遷濟伏今皆塞為平地諸家多引汳睢為</span><br/>
<span class='tline' id='l283' data-llen='7781:7804'>　言夫兖與豫徐接界兖州之水流入豫徐此容有之</span><br/>
<span class='tline' id='l284' data-llen='7804:7827'>　但經文之沮本子余切睢水之睢乃許規切音雖漢</span><br/>
<span class='tline' id='l285' data-llen='7827:7850'>　髙彭城之敗睢水為之不流音義既殊津瀾互别蔡</span><br/>
<span class='tline' id='l286' data-llen='7850:7877'><a onclick="displayPageImage('KR1b0052', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='7877:7895'>　傳引曾氏説疑睢水即沮水失考故耳</span><br/>
<span class='tline' id='l288' data-llen='7895:7906'>桑土既蠶是降丘宅土</span><br/>
<span class='tline' id='l289' data-llen='7906:7929'>　蔡傳桑土宜桑之土既蠶可以蠶桑也蠶性惡濕故</span><br/>
<span class='tline' id='l290' data-llen='7929:7952'>　水退而後可蠶獨于兖言之者兖地宜桑後世之濮</span><br/>
<span class='tline' id='l291' data-llen='7952:7975'>　上桑間猶可驗也孔傳地髙曰丘大水去民下丘居</span><br/>
<span class='tline' id='l292' data-llen='7975:8009'>　平土就蠶桑<span class='krp-note'>降丘宅土與既蠶連/文故知是就蠶桑也</span>正義下丘居土諸</span><br/>
<span class='tline' id='l293' data-llen='8009:8033'>　處皆然獨于此言之者鄭𤣥云此州寡山而夾兩大</span><br/>
<span class='tline' id='l294' data-llen='8033:8056'>　流之間其民尤困水害既除于是下丘居土以其免</span><br/>
<span class='tline' id='l295' data-llen='8056:8083'><a onclick="displayPageImage('KR1b0052', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='8083:8106'>　于厄尤喜故記之　愚按詩譜衛地封域東及兖州</span><br/>
<span class='tline' id='l297' data-llen='8106:8136'>　桑土之野孔頴逹云濮陽在濮水之地<span class='krp-note'>今濮水在東/昌府濮州</span></span><br/>
<span class='tline' id='l298' data-llen='8136:8170'>　是為桑土<span class='krp-note'>濮州志兖之桑濮為/上入其境蔭蔽阡陌</span>王氏炎曰今徳博河</span><br/>
<span class='tline' id='l299' data-llen='8170:8200'>　間產絲最多漢志稱齊人織作氷紈繡綺<span class='krp-note'>水謂布帛/之細其色</span></span><br/>
<span class='tline' id='l300' data-llen='8200:8228'>　<span class='krp-note'>鮮潔如/氷也</span>號為冠帶衣履天下其地宜桑可知識之者</span><br/>
<span class='tline' id='l301' data-llen='8228:8251'>　農桑衣食之本故也　徐常吉曰兖地多產土紬疑</span><br/>
<span class='tline' id='l302' data-llen='8251:8274'>　是時有野蠶食桑而成繭者桑土既蠶則知水患之</span><br/>
<span class='tline' id='l303' data-llen='8274:8297'>　息然後降丘宅土而為安居之計若云蠶桑利興則</span><br/>
<span class='tline' id='l304' data-llen='8297:8324'><a onclick="displayPageImage('KR1b0052', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='8324:8347'>　當言于降丘宅土之後而不當言于降丘宅土之先</span><br/>
<span class='tline' id='l306' data-llen='8347:8351'>　矣</span><br/>
<span class='tline' id='l307' data-llen='8351:8375'>厥土黒墳<span class='krp-note'>音/粉</span>厥草惟繇<span class='krp-note'>音/遥</span>厥木惟條</span><br/>
<span class='tline' id='l308' data-llen='8375:8412'>　蔡傳墳土<img height='20' width='20' alt='&amp;KR0890' title='KR0890' src='https://raw.githubusercontent.com/kanripo/KR-Gaiji/master/images/KR0890.png'/>墳起也如左傳祭之地地墳<span class='krp-note'>馬融曰有/膏肥也方</span></span><br/>
<span class='tline' id='l309' data-llen='8412:8445'>　<span class='krp-note'>言青幽之間凡土/髙且大者謂之墳</span>繇茂條長也正義九州惟兖徐揚</span><br/>
<span class='tline' id='l310' data-llen='8445:8468'>　言草木者三州偏宜之也兖宜草木則地美矣而田</span><br/>
<span class='tline' id='l311' data-llen='8468:8491'>　非上者土下濕故爾　陳氏大猷曰兖徐揚居河濟</span><br/>
<span class='tline' id='l312' data-llen='8491:8514'>　江淮下流水未平則為下濕于草木非宜水既平則</span><br/>
<span class='tline' id='l313' data-llen='8514:8541'><a onclick="displayPageImage('KR1b0052', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='8541:8559'>　為沃衍于草木尤宜故惟三州言草木</span><br/>
<span class='tline' id='l315' data-llen='8559:8585'>厥田惟中下厥賦貞作十有三載乃同<span class='krp-note'>載馬鄭/本作年</span></span><br/>
<span class='tline' id='l316' data-llen='8585:8625'>　田第六賦第九<span class='krp-note'>林氏曰冀州之賦比九州最多故為/上上兖州之賦比九州之賦最少故</span></span><br/>
<span class='tline' id='l317' data-llen='8625:8652'>　<span class='krp-note'>言下/下</span>蔡傳貞正也兖賦最薄言君天下以薄賦為正</span><br/>
<span class='tline' id='l318' data-llen='8652:8675'>　也金氐履祥曰貞字本下下字也古篆凡重字者或</span><br/>
<span class='tline' id='l319' data-llen='8675:8698'>　于上字下添二兖賦下下篆從下二或誤作正通為</span><br/>
<span class='tline' id='l320' data-llen='8698:8743'>　貞<span class='krp-note'>蘇傳貞正也隨田髙下賦之正也此州田中下賦/亦中下按中下是雍州之賦九州賦為重出此説</span></span><br/>
<span class='tline' id='l321' data-llen='8743:8772'>　<span class='krp-note'>非是金氏/説得之</span>蔡傳兖當河下流之衝水患雖平而沮洳</span><br/>
<span class='tline' id='l322' data-llen='8772:8799'><a onclick="displayPageImage('KR1b0052', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='8799:8831'>　未盡去土曠<span class='krp-note'>按兖州之境甚/狹不得云土曠</span>人稀生理鮮少必作治</span><br/>
<span class='tline' id='l324' data-llen='8831:8854'>　十有三載然後賦法同于諸州此為田賦言故其文</span><br/>
<span class='tline' id='l325' data-llen='8854:8881'>　屬于厥賦之下先儒以為禹治水所歴之年非是<span class='krp-note'>按/疏</span></span><br/>
<span class='tline' id='l326' data-llen='8881:8927'>　<span class='krp-note'>云作者役功作務謂治水也治水十三年乃有賦法/與他州同朱子謂十三載通始治水八年言之此州</span></span><br/>
<span class='tline' id='l327' data-llen='8927:8964'>　<span class='krp-note'>水平後于他州五年盖亦用二/孔氏説蔡傳主耕作言為是</span>鄭曉曰以人事言生</span><br/>
<span class='tline' id='l328' data-llen='8964:8987'>　聚以十年而復以天時言氣化以一紀而周今猶緩</span><br/>
<span class='tline' id='l329' data-llen='8987:9010'>　之至十又三年而後取　朱氏震曰貞者隨所卜而</span><br/>
<span class='tline' id='l330' data-llen='9010:9033'>　後定之名也兖地最卑狹水患雖平盈虚未卜故必</span><br/>
<span class='tline' id='l331' data-llen='9033:9060'><a onclick="displayPageImage('KR1b0052', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='9060:9091'>　作十有三載歴歴試之史記太隂<span class='krp-note'>正義曰嵗後/二辰為太隂</span>在子</span><br/>
<span class='tline' id='l333' data-llen='9091:9114'>　旱明嵗美至夘穰明嵗衰惡至午旱明嵗美至酉穰</span><br/>
<span class='tline' id='l334' data-llen='9114:9137'>　明嵗衰惡盖歴十二辰而豐儉可定始可得其大同</span><br/>
<span class='tline' id='l335' data-llen='9137:9168'>　之法也<span class='krp-note'>按洪範曰貞曰悔又國語貞/于陽卜貞作卜解其義本此</span></span><br/>
<span class='tline' id='l336' data-llen='9168:9186'>厥貢漆絲厥篚織文<span class='krp-note'>篚漢書/作棐</span></span><br/>
<span class='tline' id='l337' data-llen='9186:9221'>　孔傳兖地宜漆林又宜蠶桑<span class='krp-note'>按衛風椅桐梓漆又抱/布貿絲可證漆絲兖為</span></span><br/>
<span class='tline' id='l338' data-llen='9221:9248'>　<span class='krp-note'>良/</span>織文錦綺之屬盛之筐篚而貢焉正義鄭𤣥云貢</span><br/>
<span class='tline' id='l339' data-llen='9248:9271'>　者百功之府受而藏之其實于篚者入于女工故以</span><br/>
<span class='tline' id='l340' data-llen='9271:9298'><a onclick="displayPageImage('KR1b0052', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='9298:9321'>　貢篚别之漢世陳留襄邑置三服官使制作衣服是</span><br/>
<span class='tline' id='l342' data-llen='9321:9344'>　兖州綾錦美也蔡傳織文織而有文以非一色故以</span><br/>
<span class='tline' id='l343' data-llen='9344:9374'>　織文總之　九州要記睢渙之間出文章<span class='krp-note'>水經注睢/渙二水出</span></span><br/>
<span class='tline' id='l344' data-llen='9374:9410'>　<span class='krp-note'>蒗蕩渠述異記睢渙二水/波文皆若五色一名繢水</span>天子郊廟御服出焉所謂</span><br/>
<span class='tline' id='l345' data-llen='9410:9433'>　厥篚織文也　吕氏祖謙曰八州之貢皆衣服噐用</span><br/>
<span class='tline' id='l346' data-llen='9433:9466'>　之物所謂惟正之供<span class='krp-note'>林氏曰八州所貢兖/雍最寡荆揚最多</span>　徐氏常</span><br/>
<span class='tline' id='l347' data-llen='9466:9489'>　吉曰周禮太宰九貢一曰祀貢菁茅是也二曰嬪貢</span><br/>
<span class='tline' id='l348' data-llen='9489:9512'>　絲枲是也三曰噐貢浮磬是也四曰幣貢瑶琨皮革</span><br/>
<span class='tline' id='l349' data-llen='9512:9539'><a onclick="displayPageImage('KR1b0052', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='9539:9562'>　是也五曰材貢杶栝栢篠簜是也六曰貨貢龜貝金</span><br/>
<span class='tline' id='l351' data-llen='9562:9585'>　珠是也七曰服貢絺紵織文是也八曰斿貢羽毛是</span><br/>
<span class='tline' id='l352' data-llen='9585:9599'>　也九曰物貢魚鹽橘柚是也</span><br/>
<span class='tline' id='l353' data-llen='9599:9637'>浮于濟漯逹于河<span class='krp-note'>韻㑹漯字本作濕或省作漯後以/濕為乾溼之溼而漯又轉為漯字</span></span><br/>
<span class='tline' id='l354' data-llen='9637:9660'>　濟詳青州及導水漢地理志漯水出東郡東武陽縣</span><br/>
<span class='tline' id='l355' data-llen='9660:9695'>　<span class='krp-note'>今東昌府/朝城縣</span>東北至千乗入海過郡三<span class='krp-note'>東郡平/原千乗</span>行千二</span><br/>
<span class='tline' id='l356' data-llen='9695:9718'>　十里水經浮水故瀆東北入東武陽東入河漯水出</span><br/>
<span class='tline' id='l357' data-llen='9718:9763'>　焉<span class='krp-note'>按酈道元云漯水上承河水于武陽縣東南浮水/在頓丘縣南一名繁淵即澶淵班志趙南至浮水</span></span><br/>
<span class='tline' id='l358' data-llen='9763:9790'><a onclick="displayPageImage('KR1b0052', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='9790:9824'>　<span class='krp-note'>繁陽/即此</span>漯水東北逕千乗縣又東北為馬常坈<span class='krp-note'>按玉篇/坈字而</span></span><br/>
<span class='tline' id='l360' data-llen='9824:9856'>　<span class='krp-note'>勇切地名也此/當是藪澤之名</span>亂河枝流而入于海史記正義濟漯</span><br/>
<span class='tline' id='l361' data-llen='9856:9883'>　二水上承黄河並淄青之北流入海在齊西北界<span class='krp-note'>一/云</span></span><br/>
<span class='tline' id='l362' data-llen='9883:9914'>　<span class='krp-note'>在今青州府/博興縣入海</span>愚按近説濟南入于河漯支分于河或</span><br/>
<span class='tline' id='l363' data-llen='9914:9937'>　浮濟或浮漯各從其便夫所謂南入河者以南溢之</span><br/>
<span class='tline' id='l364' data-llen='9937:9960'>　滎言也滎澤在豫州若兖州之貢必假貢于豫則入</span><br/>
<span class='tline' id='l365' data-llen='9960:9983'>　豫州之南河矣濟水出陶丘而北即經流兖境雷澤</span><br/>
<span class='tline' id='l366' data-llen='9983:10006'>　濟之鍾也沮水濟之别也至夀張而合汶至歴下而</span><br/>
<span class='tline' id='l367' data-llen='10006:10033'><a onclick="displayPageImage('KR1b0052', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='10033:10064'>　合濼今兖<span class='krp-note'>兖州/府</span>濟<span class='krp-note'>濟南/府</span>以北皆濟水也安在必南溢</span><br/>
<span class='tline' id='l369' data-llen='10064:10087'>　之滎為可逹河耶古時濟漯通流漢以後遂不相屬</span><br/>
<span class='tline' id='l370' data-llen='10087:10110'>　孔疏云從漯入濟自濟入河與經文所次水道不合</span><br/>
<span class='tline' id='l371' data-llen='10110:10142'>　當是從濟入漯從漯入河<span class='krp-note'>鄭端簡亦云舊/作二道者非是</span>黄度曰孟</span><br/>
<span class='tline' id='l372' data-llen='10142:10165'>　子禹疏九河瀹濟漯而注之海史記河至大伾禹以</span><br/>
<span class='tline' id='l373' data-llen='10165:10188'>　河從來髙湍悍難行平地厮二渠引河北載之髙地</span><br/>
<span class='tline' id='l374' data-llen='10188:10211'>　其言最精確二渠濟漯也濟通滎濮鉅野旁連菏孟</span><br/>
<span class='tline' id='l375' data-llen='10211:10235'>　為渟涵游緩之𫝑漯行魏博淄齊間逶迤千餘里乃</span><br/>
<span class='tline' id='l376' data-llen='10235:10262'><a onclick="displayPageImage('KR1b0052', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='10262:10285'>　入海皆所以殺河暴怒然後得引而載之髙地也孟</span><br/>
<span class='tline' id='l378' data-llen='10285:10308'>　康謂二渠一漯一出貝丘西南折王莽時空世稱王</span><br/>
<span class='tline' id='l379' data-llen='10308:10331'>　莽河者非也王莽乃是秦漢間河瀆自周河徙故瀆</span><br/>
<span class='tline' id='l380' data-llen='10331:10354'>　難憑矣又曰河過洛汭勢當就卑禹既疏濟然後引</span><br/>
<span class='tline' id='l381' data-llen='10354:10377'>　河而東過大伾又當就卑禹又疏漯然後引河而北</span><br/>
<span class='tline' id='l382' data-llen='10377:10407'>　於是河行漳洚瀆合滹沱<img height='20' width='20' alt='&amp;KR0740' title='KR0740' src='https://raw.githubusercontent.com/kanripo/KR-Gaiji/master/images/KR0740.png'/>易以入海所謂不逆地</span><br/>
<span class='tline' id='l383' data-llen='10407:10430'>　阞附屬孫順者也鄭樵曰史遷河渠書厮為二渠復</span><br/>
<span class='tline' id='l384' data-llen='10430:10453'>　禹舊迹是以二渠出于禹及考之禹貢河自龍門至</span><br/>
<span class='tline' id='l385' data-llen='10453:10480'><a onclick="displayPageImage('KR1b0052', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='10480:10503'>　于大陸皆為一流至秦决魏郡始有二流子長之論</span><br/>
<span class='tline' id='l387' data-llen='10503:10535'>　盖誤指秦時所决之渠以為禹迹也<span class='krp-note'>按此説與黄氏/不同並存待考</span></span><br/>
<span class='tline' id='l388' data-llen='10535:10566'>　王樵曰史記禹灑二渠引河其一漯也<span class='krp-note'>史記注自武/陽縣東引河</span></span><br/>
<span class='tline' id='l389' data-llen='10566:10597'>　<span class='krp-note'>入漯水東北流/至千乗入海</span>西漢末河併行漯川其後河徙而漯</span><br/>
<span class='tline' id='l390' data-llen='10597:10620'>　亦不復存或曰漯即濟水汎濫湍漯無涯因名曰漯</span><br/>
<span class='tline' id='l391' data-llen='10620:10643'>　二水東北與汶合流而入于海　愚按應劭謂漯水</span><br/>
<span class='tline' id='l392' data-llen='10643:10666'>　入海千乗河盛則通津委海耗則微涓絶流盖此水</span><br/>
<span class='tline' id='l393' data-llen='10666:10690'>　固與河相盈涸也圖經載漯河𤼵源頓丘出東武陽</span><br/>
<span class='tline' id='l394' data-llen='10690:10717'><a onclick="displayPageImage('KR1b0052', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='10717:10745'>　至博平境<span class='krp-note'>今屬/東昌</span>與地志水經俱合地志又引桑欽云</span><br/>
<span class='tline' id='l396' data-llen='10745:10774'>　漯水出髙唐<span class='krp-note'>今東昌府/髙唐州</span>酈道元曰按竹書穆天子傳</span><br/>
<span class='tline' id='l397' data-llen='10774:10809'>　天子自五鹿<span class='krp-note'>一統志五鹿墟在大名/府城東晉文公受塊處</span>東征釣于漯水</span><br/>
<span class='tline' id='l398' data-llen='10809:10832'>　尋其沿歴不得近出髙唐疑桑氏失實然水經本言</span><br/>
<span class='tline' id='l399' data-llen='10832:10862'>　漯水東北逕髙唐縣東漯隂縣<span class='krp-note'>從志屬/平原郡</span>北不云𤼵源</span><br/>
<span class='tline' id='l400' data-llen='10862:10905'>　髙唐也<span class='krp-note'>黄度曰髙唐今濟南禹城河自朝城東出行/四百里始至禹城漯乃導源于此盖本漯出</span></span><br/>
<span class='tline' id='l401' data-llen='10905:10934'>　<span class='krp-note'>髙唐語/而失之</span>今故道難詳東昌志漯河在髙唐西二里一</span><br/>
<span class='tline' id='l402' data-llen='10934:10964'>　統志漯河在章丘縣<span class='krp-note'>今屬濟南春/秋屬髙唐</span>東北七里西北流</span><br/>
<span class='tline' id='l403' data-llen='10964:10991'><a onclick="displayPageImage('KR1b0052', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='10991:11023'>　入小清河<span class='krp-note'>小清河一名濼/水即濟之伏流</span>盖亦畧得其彷彿宋程氏</span><br/>
<span class='tline' id='l405' data-llen='11023:11046'>　謂出東武陽者乃漢河與漯殊異羅泌又謂漯是濟</span><br/>
<span class='tline' id='l406' data-llen='11046:11070'>　𣲖至東武陽入河皆不知何據而云也　唐書髙宗</span><br/>
<span class='tline' id='l407' data-llen='11070:11093'>　以濟漯不屬疑禹貢所記非實許敬宗曰禹導沇水</span><br/>
<span class='tline' id='l408' data-llen='11093:11116'>　東流為濟入于河今濟至温而入河水自此伏流過</span><br/>
<span class='tline' id='l409' data-llen='11116:11139'>　河而南出為滎又伏而至曹濮散出于地合而東汶</span><br/>
<span class='tline' id='l410' data-llen='11139:11162'>　水自南入焉所謂溢為滎東出于陶丘北又東㑹于</span><br/>
<span class='tline' id='l411' data-llen='11162:11185'>　汶也古者五行皆有官水官不失職則能辨味與色</span><br/>
<span class='tline' id='l412' data-llen='11185:11212'><a onclick="displayPageImage('KR1b0052', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='11212:11235'>　潜而出合而分皆能識之書又言浮汶逹濟不言合</span><br/>
<span class='tline' id='l414' data-llen='11235:11250'>　漯漯自東武陽至千乗入海也</span><br/>
<span class='tline' id='l415' data-llen='11250:11253'>　</span><br/>
<span class='tline' id='l416' data-llen='11253:11256'>　</span><br/>
<span class='tline' id='l417' data-llen='11256:11259'>　</span><br/>
<span class='tline' id='l418' data-llen='11259:11262'>　</span><br/>
<span class='tline' id='l419' data-llen='11262:11265'>　</span><br/>
<span class='tline' id='l420' data-llen='11265:11274'>　禹貢長箋卷二</span><br/>
</p>
<p><br/>
</p>
  </div>
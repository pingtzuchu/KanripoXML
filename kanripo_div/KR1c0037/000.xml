<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0037', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部三</span><br/>
<span class='tline' id='l9' data-llen='196:211'>　讀詩私記　　　　　　詩類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:244'>　　　　<span class='krp-note'>臣/</span>等謹案讀詩私記五卷明李先芳撰先芳字</span><br/>
<span class='tline' id='l12' data-llen='244:268'>　　　　伯承號北山監利人嘉靖丁未進士官至尚寳</span><br/>
<span class='tline' id='l13' data-llen='268:291'>　　　　司少卿明史文苑傳載王世貞所定廣五子</span><br/>
<span class='tline' id='l14' data-llen='291:314'>　　　　先芳其一也是書成於隆慶四年所釋大抵</span><br/>
<span class='tline' id='l15' data-llen='314:337'>　　　　多從毛鄭毛鄭有所難通則㕘之吕氏讀詩</span><br/>
<span class='tline' id='l16' data-llen='337:363'><a onclick="displayPageImage('KR1c0037', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　記嚴氏詩緝諸書其自序曰文公謂小序不</span><br/>
<span class='tline' id='l18' data-llen='386:409'>　　　　得小雅之說一舉而歸之刺馬端臨謂文公</span><br/>
<span class='tline' id='l19' data-llen='409:432'>　　　　不得鄭衛之風一舉而歸之淫胥有然否不</span><br/>
<span class='tline' id='l20' data-llen='432:455'>　　　　自揣量折衷其間云云葢不専主一家者故</span><br/>
<span class='tline' id='l21' data-llen='455:478'>　　　　其議論平和絶無區别門户之見如説鄭風</span><br/>
<span class='tline' id='l22' data-llen='478:501'>　　　　子衿仍從學校之義則不取宋學謂國風小</span><br/>
<span class='tline' id='l23' data-llen='501:524'>　　　　雅初無變正之名則不從漢説至楚茨南山</span><br/>
<span class='tline' id='l24' data-llen='524:547'>　　　　等四篇則小序與集傳之説並存不置可否</span><br/>
<span class='tline' id='l25' data-llen='547:573'><a onclick="displayPageImage('KR1c0037', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　葢小序皆以為刺幽王義有難通而集傳所</span><br/>
<span class='tline' id='l27' data-llen='596:619'>　　　　云又於古無考故闕所疑也雖援據不廣時</span><br/>
<span class='tline' id='l28' data-llen='619:642'>　　　　有闕畧要其大綱與鑿空臆撰者殊矣朱彛</span><br/>
<span class='tline' id='l29' data-llen='642:665'>　　　　尊經義考載先芳有毛詩考正不列卷數註</span><br/>
<span class='tline' id='l30' data-llen='665:688'>　　　　曰未見而不載此書其為一書兩書葢不可</span><br/>
<span class='tline' id='l31' data-llen='688:711'>　　　　考然此書亦多辨定毛傳或彛尊傳聞未審</span><br/>
<span class='tline' id='l32' data-llen='711:733'>　　　　誤犯其名歟乾隆四十四年七月恭校上</span><br/>
<span class='tline' id='l33' data-llen='733:765'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l34' data-llen='765:791'><a onclick="displayPageImage('KR1c0037', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='791:817'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l37' data-llen='837:863'><a onclick="displayPageImage('KR1c0037', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l38' data-llen='863:871'>讀詩私記原序</span><br/>
<span class='tline' id='l39' data-llen='871:894'>芳自童時授詩于黄静軒先生講周南樂只君子福履</span><br/>
<span class='tline' id='l40' data-llen='894:917'>綏之據朱註以君子作后妃及鄭衛風淫奔之詞過半</span><br/>
<span class='tline' id='l41' data-llen='917:940'>意竊疑之既授易于伯考䝉泉公遂廢前業諸不遑究</span><br/>
<span class='tline' id='l42' data-llen='940:963'>者三十餘年矣頃因歸田之暇莊誦朱註并考東萊讀</span><br/>
<span class='tline' id='l43' data-llen='963:986'>詩記及十三經註䟽大全諸家採其近理易簡者羅緝</span><br/>
<span class='tline' id='l44' data-llen='986:1009'>成帙始信前所疑者非妄也呂氏依倚小序朱子多出</span><br/>
<span class='tline' id='l45' data-llen='1009:1032'>已見據已見則如将仲子拒祭仲之諫丘中麻引子嗟</span><br/>
<span class='tline' id='l46' data-llen='1032:1058'><a onclick="displayPageImage('KR1c0037', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='1058:1081'>之賢木瓜報齊桓之功青衿惜學校之廢無故而坐之</span><br/>
<span class='tline' id='l48' data-llen='1081:1104'>以淫據小序則如楚茨以下四章為農務之報成瞻洛</span><br/>
<span class='tline' id='l49' data-llen='1104:1127'>以下四章為君臣之宴樂何因而槩之以刺故文公謂</span><br/>
<span class='tline' id='l50' data-llen='1127:1150'>小序不得小雅之說一舉而歸之刺馬端臨亦曰文公</span><br/>
<span class='tline' id='l51' data-llen='1150:1173'>不得衛鄭之風一舉而歸之淫胥有然否邇者不自揣</span><br/>
<span class='tline' id='l52' data-llen='1173:1196'>量折衷其間間為一解題曰私記非敢擬議前人各言</span><br/>
<span class='tline' id='l53' data-llen='1196:1219'>其志俾勿忘耳但時制以朱註列學官而變風變雅有</span><br/>
<span class='tline' id='l54' data-llen='1219:1242'>司不以命題師生不復授受大經未徧閱而類取科名</span><br/>
<span class='tline' id='l55' data-llen='1242:1268'><a onclick="displayPageImage('KR1c0037', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l56' data-llen='1268:1291'>者不少况他註乎顧予言非迂儒則妄人也姑藏之山</span><br/>
<span class='tline' id='l57' data-llen='1291:1314'>中以備考訂云隆慶四年秋日濮陽後學李先芳謹識</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0037', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　讀詩私記卷一</span><br/>
<span class='tline' id='l10' data-llen='198:218'>　　　　　　　　　　　明　李先芳　撰</span><br/>
<span class='tline' id='l11' data-llen='218:224'>　　詩序</span><br/>
<span class='tline' id='l12' data-llen='224:247'>按羣書考索歐陽氏云周南召南邶鄘衛王鄭齊豳秦</span><br/>
<span class='tline' id='l13' data-llen='247:271'>魏唐陳檜曹此孔子未刪之前周太師樂歌之次第也周</span><br/>
<span class='tline' id='l14' data-llen='271:294'>召邶鄘衛王鄭齊魏唐秦陳檜曹豳此今詩次第也周</span><br/>
<span class='tline' id='l15' data-llen='294:317'>召邶鄘衛檜鄭齊魏唐秦陳曹豳王此鄭氏詩譜次第</span><br/>
<span class='tline' id='l16' data-llen='317:343'><a onclick="displayPageImage('KR1c0037', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:367'>也詩正風周南召南王化之本也二南之變風故次之以</span><br/>
<span class='tline' id='l18' data-llen='367:391'>邶鄘衛衛一國也而三其名志衛首惡滅與國也諸侯相</span><br/>
<span class='tline' id='l19' data-llen='391:415'>并王迹滅矣雅亡而為一國之風故次之以王王制不足</span><br/>
<span class='tline' id='l20' data-llen='415:439'>以統臨天下而畿内之諸侯若鄭者亦自為列國故次以</span><br/>
<span class='tline' id='l21' data-llen='439:463'>鄭君臣上下之分失而人倫亂故次之以齊天下之風至</span><br/>
<span class='tline' id='l22' data-llen='463:486'>此則無不變之國魏舜禹之都唐帝堯之國其遺風雖</span><br/>
<span class='tline' id='l23' data-llen='486:510'>存今亦變矣故次之以魏唐先代之風化既冺天下相胥</span><br/>
<span class='tline' id='l24' data-llen='510:534'>而夷矣故次之以秦夷狄之化行聖王之流風盡矣陳舜</span><br/>
<span class='tline' id='l25' data-llen='534:560'><a onclick="displayPageImage('KR1c0037', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:584'>之後風化所厚也聖人之典法所在也今也風化熄而典</span><br/>
<span class='tline' id='l27' data-llen='584:608'>法亡矣故次之以陳人情迫於危亡則思治安故思治者</span><br/>
<span class='tline' id='l28' data-llen='608:632'>亂之極也故次之以檜曹亂既極必有治之之道周家之</span><br/>
<span class='tline' id='l29' data-llen='632:656'>始葢嘗由之矣故次之以豳言變之可正所以識王業之</span><br/>
<span class='tline' id='l30' data-llen='656:680'>興也王業成而為政于天下故次以雅雅者王之政也小</span><br/>
<span class='tline' id='l31' data-llen='680:704'>之先大固有序也天下之治始于正風以風天下其終也</span><br/>
<span class='tline' id='l32' data-llen='704:728'>功徳可以告於神明終始之義也故次之以頌頌之有魯</span><br/>
<span class='tline' id='l33' data-llen='728:752'>葢生於不足也商則頌前代之美不可廢也故附于其後</span><br/>
<span class='tline' id='l34' data-llen='752:778'><a onclick="displayPageImage('KR1c0037', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='778:801'>襄公二十九年季札請觀周樂于魯而豳居秦上秦在</span><br/>
<span class='tline' id='l36' data-llen='801:824'>魏前陳在唐後載考左傳列國聘享賦詩如鄭伯有賦</span><br/>
<span class='tline' id='l37' data-llen='824:847'>鶉之奔奔楚令尹子圍賦大明及穆叔不拜肆夏寗武</span><br/>
<span class='tline' id='l38' data-llen='847:870'>子不拜彤弓鄭伯如晉子展賦将仲子鄭伯享趙孟及</span><br/>
<span class='tline' id='l39' data-llen='870:893'>鄭六卿餞韓宣子子齹賦野有蔓草子産賦羔裘子太</span><br/>
<span class='tline' id='l40' data-llen='893:916'>叔賦褰裳子游賦風雨子旗賦有女同車子栁賦蘀兮</span><br/>
<span class='tline' id='l41' data-llen='916:939'>之類詩皆未叙于聖人之手不能無差哀公十一年孔</span><br/>
<span class='tline' id='l42' data-llen='939:956'>子自衛反魯然後樂正雅頌各得其所</span><br/>
<span class='tline' id='l43' data-llen='956:982'><a onclick="displayPageImage('KR1c0037', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='982:988'>　　刪詩</span><br/>
<span class='tline' id='l45' data-llen='988:1011'>嘗考經傳所引逸詩辭明理正未見其劣於三百篇也</span><br/>
<span class='tline' id='l46' data-llen='1011:1034'>孔子何以刪之又所存三百五篇之中如詆君以碩鼠</span><br/>
<span class='tline' id='l47' data-llen='1034:1057'>狡童如欲刺人之惡而自為彼人之辭以陷於所刺之</span><br/>
<span class='tline' id='l48' data-llen='1057:1080'>地幾不可訓矣其何以録之孔子曰述而不作又曰蓋</span><br/>
<span class='tline' id='l49' data-llen='1080:1103'>有不知而作者我無是也又曰多聞闕疑異時嘗舉史</span><br/>
<span class='tline' id='l50' data-llen='1103:1126'>闕文之語而歎世道之不古存夏五郭公之書不欲遽</span><br/>
<span class='tline' id='l51' data-llen='1126:1149'>正前史之缺誤如作詩之人可考其意可尋則録之其</span><br/>
<span class='tline' id='l52' data-llen='1149:1175'><a onclick="displayPageImage('KR1c0037', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1175:1198'>人不可考其意不可尋則刪之其可知者雖比興深逺</span><br/>
<span class='tline' id='l54' data-llen='1198:1221'>詞㫖迂晦亦所不廢如芣苢鶴鳴蒹葭之類是也於其</span><br/>
<span class='tline' id='l55' data-llen='1221:1244'>所不可知者雖直陳其事文義明白亦不果録如逸詩</span><br/>
<span class='tline' id='l56' data-llen='1244:1267'>翹翹車乘之類是也於其可知者雖詞意流泆不能不</span><br/>
<span class='tline' id='l57' data-llen='1267:1290'>類於狹邪者亦所不刪如桑中溱洧野有蔓草出其東</span><br/>
<span class='tline' id='l58' data-llen='1290:1313'>門之類是也其不可知者雖詞意荘重一出於義禮者</span><br/>
<span class='tline' id='l59' data-llen='1313:1336'>亦不果録如周道挺挺之類是也是其録者非私好也</span><br/>
<span class='tline' id='l60' data-llen='1336:1359'>述而不作也其刪者非作惡也闕其所不知也彼夫子</span><br/>
<span class='tline' id='l61' data-llen='1359:1385'><a onclick="displayPageImage('KR1c0037', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1385:1408'>以其可知者傳之子夏以其不可知者付之逸詩故小</span><br/>
<span class='tline' id='l63' data-llen='1408:1431'>序之傳有自來也或謂詩序為衛宏毛公所作諸儒多</span><br/>
<span class='tline' id='l64' data-llen='1431:1454'>疑之即為二公所作然自漢以來經師授受去古未逺</span><br/>
<span class='tline' id='l65' data-llen='1454:1477'>後學所當遵守體認以求詩人微意而得其庻㡬可也</span><br/>
<span class='tline' id='l66' data-llen='1477:1485'>　　毛詩始末</span><br/>
<span class='tline' id='l67' data-llen='1485:1508'>初孔子以詩授卜商商為之序以授曾申申授李克克</span><br/>
<span class='tline' id='l68' data-llen='1508:1531'>授孟仲子仲子授根牟子牟子授荀卿卿授毛亨亨作</span><br/>
<span class='tline' id='l69' data-llen='1531:1554'>詁訓傳以授毛萇以二公之所傳故名毛詩萇為河間</span><br/>
<span class='tline' id='l70' data-llen='1554:1580'><a onclick="displayPageImage('KR1c0037', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1580:1603'>獻王博士以詩授貫長卿長卿授解延年延年授徐敖</span><br/>
<span class='tline' id='l72' data-llen='1603:1627'>鄭𤣥取毛氏訓詁所不盡及異同者續為註解後衛宏</span><br/>
<span class='tline' id='l73' data-llen='1627:1650'>受毛詩於謝曼卿因作詩序又賈逵馬融鄭衆俱作毛</span><br/>
<span class='tline' id='l74' data-llen='1650:1658'>詩傳遂傳於世</span><br/>
<span class='tline' id='l75' data-llen='1658:1665'>　　論小序</span><br/>
<span class='tline' id='l76' data-llen='1665:1688'>朱文公解詩依古經文附以己見中間依小序者纔十</span><br/>
<span class='tline' id='l77' data-llen='1688:1711'>之一耳馬氏曰雅頌之序可廢國風之序不可廢葢雅</span><br/>
<span class='tline' id='l78' data-llen='1711:1734'>頌詞㫖易見故讀文王在上於穆清廟二章以下諸篇</span><br/>
<span class='tline' id='l79' data-llen='1734:1760'><a onclick="displayPageImage('KR1c0037', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1760:1783'>無非文王受命之詞享祀之典觸類可推于此而復敷</span><br/>
<span class='tline' id='l81' data-llen='1783:1807'>衍附㑹其說誠為贅疣若國風之芣苢以婦人樂有子為</span><br/>
<span class='tline' id='l82' data-llen='1807:1830'>后妃之美也而其詩語不過形容采掇芣苢之情状而</span><br/>
<span class='tline' id='l83' data-llen='1830:1853'>已黍離之序以為閔周室宮廟之顛覆也而其詩語不</span><br/>
<span class='tline' id='l84' data-llen='1853:1876'>過慨歎禾黍之苗穗而已此詩之不言所作之意而賴</span><br/>
<span class='tline' id='l85' data-llen='1876:1899'>序以明者也若捨序以求之則其所以采掇者為何事</span><br/>
<span class='tline' id='l86' data-llen='1899:1922'>而慨歎者為何說乎叔于田之二詩序以為刺鄭荘公</span><br/>
<span class='tline' id='l87' data-llen='1922:1945'>也而其詩語則鄭人愛叔段之辭耳揚之水椒聊二詩</span><br/>
<span class='tline' id='l88' data-llen='1945:1971'><a onclick="displayPageImage('KR1c0037', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1971:1994'>序以為刺晉昭公也而其詩語則晉人愛桓叔之辭耳</span><br/>
<span class='tline' id='l90' data-llen='1994:2017'>此詩之序其事以諷初不言刺之之意而賴序以明者</span><br/>
<span class='tline' id='l91' data-llen='2017:2040'>也若捨序以求之則如四詩也非子雲美新之賦則袁</span><br/>
<span class='tline' id='l92' data-llen='2040:2063'>宏九錫之文耳是豈可以訓而夫子不刪之乎鴇羽陟</span><br/>
<span class='tline' id='l93' data-llen='2063:2086'>岵之詩見於變風序以為征役者不堪命而作也四牡</span><br/>
<span class='tline' id='l94' data-llen='2086:2109'>采薇之詩見於正雅序以為勞使臣遣戍役而作也而</span><br/>
<span class='tline' id='l95' data-llen='2109:2132'>深味四詩之㫖則歎行役之勞苦敘饑渴之情状憂孝</span><br/>
<span class='tline' id='l96' data-llen='2132:2155'>養之不遂悼歸休之無期其辭語一耳此詩之辭同意</span><br/>
<span class='tline' id='l97' data-llen='2155:2181'><a onclick="displayPageImage('KR1c0037', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2181:2204'>異而賴序以明者若捨序以求之則文王之臣民亦怨</span><br/>
<span class='tline' id='l99' data-llen='2204:2227'>其上而四牡采薇不得為正雅矣即是數端而觀之則</span><br/>
<span class='tline' id='l100' data-llen='2227:2238'>知序之不可廢也明矣</span><br/>
<span class='tline' id='l101' data-llen='2238:2251'>　　朱註國風多淫奔之詞</span><br/>
<span class='tline' id='l102' data-llen='2251:2274'>夫子刪詩有取關雎之為首篇者為其樂而不淫耳今</span><br/>
<span class='tline' id='l103' data-llen='2274:2297'>考國風朱註凡為男女淫奔自敘者二十有四如桑中</span><br/>
<span class='tline' id='l104' data-llen='2297:2320'>東門之墠溱洧東方之日東門之池東門之楊月出序</span><br/>
<span class='tline' id='l105' data-llen='2320:2343'>本以為刺淫而文公獨以為淫者自作亦不甚謬若静</span><br/>
<span class='tline' id='l106' data-llen='2343:2369'><a onclick="displayPageImage('KR1c0037', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2369:2393'>女木𤓰采葛丘中有麻將仲子遵大路有女同車山有</span><br/>
<span class='tline' id='l108' data-llen='2393:2416'>扶蘇蘀兮狡童褰裳風雨子衿揚之水出其東門野有</span><br/>
<span class='tline' id='l109' data-llen='2416:2439'>蔓草序本别指他事首尾無一字及婦人者而文公類</span><br/>
<span class='tline' id='l110' data-llen='2439:2462'>以為奔詞如果出於奔詞小序何諱不以直言而槩以</span><br/>
<span class='tline' id='l111' data-llen='2462:2485'>他事如果不出於奔詞文公亦何所據類坐以淫蕩無</span><br/>
<span class='tline' id='l112' data-llen='2485:2508'>恥之事然則孔子之所刪者竟何事也毋亦惑於鄭衛</span><br/>
<span class='tline' id='l113' data-llen='2508:2531'>之音執泥臆見而使聖經為誨淫之具乎由是俗儒不</span><br/>
<span class='tline' id='l114' data-llen='2531:2554'>以訓後學主司不以命題取士遂使鄭衛古風應讀者</span><br/>
<span class='tline' id='l115' data-llen='2554:2580'><a onclick="displayPageImage('KR1c0037', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2580:2603'>纔十之三耳或有指摘而明辨之者衆未嘗不笑其迂</span><br/>
<span class='tline' id='l117' data-llen='2603:2626'>且狂也兹不佞據呂氏記並諸疏義演小序而述其大</span><br/>
<span class='tline' id='l118' data-llen='2626:2649'>都未敢輕贅一詞故以俟知者同訂之記中有不註者</span><br/>
<span class='tline' id='l119' data-llen='2649:2667'>俱依朱註<span class='krp-note'>如谷風偕老/考槃之類</span></span><br/>
<span class='tline' id='l120' data-llen='2667:2675'>　　讀詩之法</span><br/>
<span class='tline' id='l121' data-llen='2675:2698'>孔子曰誦詩三百一言以蔽之曰思無邪孟子曰說詩</span><br/>
<span class='tline' id='l122' data-llen='2698:2721'>者不以文害辭不以辭害志以意逆志是為得之夫經</span><br/>
<span class='tline' id='l123' data-llen='2721:2744'>非所以誨邪也而戒其無邪辭所以達意也而戒其害</span><br/>
<span class='tline' id='l124' data-llen='2744:2770'><a onclick="displayPageImage('KR1c0037', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2770:2793'>志何也噫聖賢之慮逺矣夫詩發乎情者也而情之所</span><br/>
<span class='tline' id='l126' data-llen='2793:2816'>發其辭不能無過故其於男女夫婦之間多憂思感傷</span><br/>
<span class='tline' id='l127' data-llen='2816:2839'>之意而君臣上下之際不能無怨懟激發之辭十五國</span><br/>
<span class='tline' id='l128' data-llen='2839:2862'>風為詩百五十有七篇而其為婦人而作者男女相悅</span><br/>
<span class='tline' id='l129' data-llen='2862:2885'>之辭㡬及其半雖以二南之詩如關雎桃夭諸篇為正</span><br/>
<span class='tline' id='l130' data-llen='2885:2908'>風之首然其所反覆詠歎者不過情慾燕私之事耳漢</span><br/>
<span class='tline' id='l131' data-llen='2908:2931'>儒嘗以關雎為刺詩矣此皆昧於無邪之訓而以辭害</span><br/>
<span class='tline' id='l132' data-llen='2931:2954'>志之過也而况邶鄘之末流乎故其怨曠之悲遇合之</span><br/>
<span class='tline' id='l133' data-llen='2954:2980'><a onclick="displayPageImage('KR1c0037', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2980:3003'>喜雖有人心者所不能免而其志切其辭哀習其讀而</span><br/>
<span class='tline' id='l135' data-llen='3003:3026'>不知其㫖易以動盪人之邪情泆志而况以鋪張揄揚</span><br/>
<span class='tline' id='l136' data-llen='3026:3049'>之辭而序淫泆流蕩之行乎然詩人之意則非以為是</span><br/>
<span class='tline' id='l137' data-llen='3049:3072'>而勸之也葢知詩人之意者莫如孔孟慮學者讀詩而</span><br/>
<span class='tline' id='l138' data-llen='3072:3095'>不得其意者亦莫如孔孟是以有無邪之訓焉則以其</span><br/>
<span class='tline' id='l139' data-llen='3095:3118'>辭之不能不鄰乎邪也使篇篇如文王大明則奚邪之</span><br/>
<span class='tline' id='l140' data-llen='3118:3141'>可閑乎是以有害志之戒焉則以其辭之不能不戾其</span><br/>
<span class='tline' id='l141' data-llen='3141:3164'>意使章章如清廟臣工則奚意之難明乎以是觀之則</span><br/>
<span class='tline' id='l142' data-llen='3164:3190'><a onclick="displayPageImage('KR1c0037', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3190:3213'>知刺奔果出於作詩者之本意而夫子所不刪者其詩</span><br/>
<span class='tline' id='l144' data-llen='3213:3225'>決非淫泆之人所自賦也</span><br/>
<span class='tline' id='l145' data-llen='3225:3239'>　　辨詩本無變風變雅之名</span><br/>
<span class='tline' id='l146' data-llen='3239:3262'>先儒舊説二南二十五篇為正風鹿鳴至菁莪二十二</span><br/>
<span class='tline' id='l147' data-llen='3262:3285'>篇為正小雅文王至卷阿十八篇為正大雅皆文武成</span><br/>
<span class='tline' id='l148' data-llen='3285:3308'>王時詩周公所定樂歌之詞邶至豳十三國為變風六</span><br/>
<span class='tline' id='l149' data-llen='3308:3331'>月至何草不黄五十八篇為變小雅民勞至召旻十三</span><br/>
<span class='tline' id='l150' data-llen='3331:3354'>篇為變大雅皆康昭以後所作及考安成劉氏曰詩人</span><br/>
<span class='tline' id='l151' data-llen='3354:3380'><a onclick="displayPageImage('KR1c0037', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3380:3403'>各隨當時政教善惡人事得失而美刺之未嘗有意於</span><br/>
<span class='tline' id='l153' data-llen='3403:3426'>為正為變後人比而觀之遂有正變之分所以正風雅</span><br/>
<span class='tline' id='l154' data-llen='3426:3449'>為文武成王時詩變風雅為康昭以後所作而豳風不</span><br/>
<span class='tline' id='l155' data-llen='3449:3472'>可以為康昭以後之詩也大抵就各詩論之以美為正</span><br/>
<span class='tline' id='l156' data-llen='3472:3495'>以刺為變猶之可也若拘其時事分其篇帙則其可疑</span><br/>
<span class='tline' id='l157' data-llen='3495:3518'>者多矣葢孔子刪詩原情據理順其自然故醜好美刺</span><br/>
<span class='tline' id='l158' data-llen='3518:3541'>相間而成章非故以何者為變何者為正也譬如列宿</span><br/>
<span class='tline' id='l159' data-llen='3541:3564'>之麗天錯綜布列五色成文而躔次度數毫髪不爽能</span><br/>
<span class='tline' id='l160' data-llen='3564:3590'><a onclick="displayPageImage('KR1c0037', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3590:3613'>使人定時令察災祥有不待言而見者故善讀詩者不</span><br/>
<span class='tline' id='l162' data-llen='3613:3636'>須問其篇章次第是非如何但玩味聖人垂示勸戒之</span><br/>
<span class='tline' id='l163' data-llen='3636:3644'>意深於詩者也</span><br/>
<span class='tline' id='l164' data-llen='3644:3652'>　　詩圖序略</span><br/>
<span class='tline' id='l165' data-llen='3652:3675'>歐陽修云周之詩自文王始成王之際頌聲興焉周之</span><br/>
<span class='tline' id='l166' data-llen='3675:3698'>盛徳之極文王之詩三十七篇其二十三篇繫之周公</span><br/>
<span class='tline' id='l167' data-llen='3698:3721'>召公為周南召南其八篇為小雅六篇為大雅武王之</span><br/>
<span class='tline' id='l168' data-llen='3721:3744'>詩六篇四篇為小雅二篇在召南之風成王之詩五十</span><br/>
<span class='tline' id='l169' data-llen='3744:3771'><a onclick="displayPageImage('KR1c0037', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3771:3794'>三篇其十篇為小雅十三篇為大雅三十一篇為頌是</span><br/>
<span class='tline' id='l171' data-llen='3794:3817'>為詩之正經其後二世昭王立而周道㣲缺又六世厲</span><br/>
<span class='tline' id='l172' data-llen='3817:3840'>王政益衰變雅始作厲王死於彘天下無君周公召公</span><br/>
<span class='tline' id='l173' data-llen='3840:3863'>行政謂之共和凡十四年而幽王之下太子宜臼遷於</span><br/>
<span class='tline' id='l174' data-llen='3863:3886'>洛邑號東周周室益微而平王之詩貶為風下同列國</span><br/>
<span class='tline' id='l175' data-llen='3886:3909'>至於桓荘而詩止矣初成王立周公攝政管蔡作亂周</span><br/>
<span class='tline' id='l176' data-llen='3909:3932'>公及其大夫作詩七篇周之太史以為周公詩主道豳</span><br/>
<span class='tline' id='l177' data-llen='3932:3955'>國公劉太王之事故繫之豳謂國變風而諸侯之詩無</span><br/>
<span class='tline' id='l178' data-llen='3955:3982'><a onclick="displayPageImage('KR1c0037', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3982:4005'>正風其變風自懿王始作懿王時齊風始變夷王時衛</span><br/>
<span class='tline' id='l180' data-llen='4005:4028'>風始變次厲王時陳風始變厲王崩周召共和唐風始</span><br/>
<span class='tline' id='l181' data-llen='4028:4051'>變次宣王時秦風始變至平王時鄭風始變惠王時曹</span><br/>
<span class='tline' id='l182' data-llen='4051:4073'>風始變陳最後至頃王時猶有靈公之詩於是止矣</span><br/>
<span class='tline' id='l183' data-llen='4073:4089'>　　疑雅降為風諸侯有風無雅頌</span><br/>
<span class='tline' id='l184' data-llen='4089:4112'>詩以風雅頌為三經王者諸侯通用之但其地不同耳</span><br/>
<span class='tline' id='l185' data-llen='4112:4135'>非謂風賤於雅雅輕於頌而惟王者兼之也故有諸侯</span><br/>
<span class='tline' id='l186' data-llen='4135:4158'>之風亦有王者之風風有風體凡出自閨門及民情好</span><br/>
<span class='tline' id='l187' data-llen='4158:4185'><a onclick="displayPageImage('KR1c0037', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4185:4208'>惡者是也周召二南所載不出乎閨壼里巷之事詞雖</span><br/>
<span class='tline' id='l189' data-llen='4208:4231'>爾雅不得謂之雅而謂之風黍離以下雖多憂國憫時</span><br/>
<span class='tline' id='l190' data-llen='4231:4254'>之詞亦係民情好惡不出於朝廷亦不得謂之雅而謂</span><br/>
<span class='tline' id='l191' data-llen='4254:4277'>之風非王本無風降而為國風也雅有雅體歌於宗廟</span><br/>
<span class='tline' id='l192' data-llen='4277:4300'>朝廷者是也諸侯亦有宗廟朝廷風既不倫雅頌又非</span><br/>
<span class='tline' id='l193' data-llen='4300:4323'>其分将無詩乎竊疑魯既有頌焉知無雅又焉知列國</span><br/>
<span class='tline' id='l194' data-llen='4323:4346'>之無雅頌乎其諸侯有風而無雅頌者以天子巡狩國</span><br/>
<span class='tline' id='l195' data-llen='4346:4369'>史陳風而採之故列國有風無雅頌者未必無也以多</span><br/>
<span class='tline' id='l196' data-llen='4369:4396'><a onclick="displayPageImage('KR1c0037', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4396:4419'>溢美之詞為尊者自避故不敢聞於天子也不然魯何</span><br/>
<span class='tline' id='l198' data-llen='4419:4434'>以有頌之名妄言姑記以俟知者</span><br/>
<span class='tline' id='l199' data-llen='4434:4442'>　　讀詩總論</span><br/>
<span class='tline' id='l200' data-llen='4442:4465'>孔子刪詩斷自周文王以下俱載周事尊昭代也商魯</span><br/>
<span class='tline' id='l201' data-llen='4465:4488'>二頌附之耳及按二南以關雎后妃為首經則知周室</span><br/>
<span class='tline' id='l202' data-llen='4488:4511'>王業之所自大雅以瞻卭召旻為末簡則知周室喪亂</span><br/>
<span class='tline' id='l203' data-llen='4511:4534'>之所歸文王以一后妃之賢而正是四國幽王專一褒</span><br/>
<span class='tline' id='l204' data-llen='4534:4557'>姒之寵而身死犬戎吁亦可畏哉故十五國風凡言婦</span><br/>
<span class='tline' id='l205' data-llen='4557:4584'><a onclick="displayPageImage('KR1c0037', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4584:4607'>徳邪正八十餘篇殆居全經之半而二雅極贊太任太</span><br/>
<span class='tline' id='l207' data-llen='4607:4630'>姒之賢備道哲婦傾城之戒及頌亦右文母之典無非</span><br/>
<span class='tline' id='l208' data-llen='4630:4653'>發二南之所藏表全經之大㫖也故小雅天保以上治</span><br/>
<span class='tline' id='l209' data-llen='4653:4676'>内以馭朝廷以和兄弟朋友采薇以下治外以勞王事</span><br/>
<span class='tline' id='l210' data-llen='4676:4699'>以燕大小臣工文武周公關雎麟趾之意綱紀法度之</span><br/>
<span class='tline' id='l211' data-llen='4699:4722'>施盡於此矣成康守此以繼體故經内載成王之詩五</span><br/>
<span class='tline' id='l212' data-llen='4722:4745'>十三篇宣王法此以中興故二雅美宣王之詩十有六</span><br/>
<span class='tline' id='l213' data-llen='4745:4768'>篇幽厲失此以致喪亂故刺厲王者六篇刺幽王者四</span><br/>
<span class='tline' id='l214' data-llen='4768:4795'><a onclick="displayPageImage('KR1c0037', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4795:4818'>十有四篇末復拳拳為幽王無忝爾祖之歎厥㫖淵哉</span><br/>
<span class='tline' id='l216' data-llen='4818:4841'>故文武成康由此以享千萬年無疆之祀而頌聲作幽</span><br/>
<span class='tline' id='l217' data-llen='4841:4864'>厲不由此以遺千萬年不洗之臭孝子慈孫莫能改也</span><br/>
<span class='tline' id='l218' data-llen='4864:4881'>亦惟不能去讒逺色以行文武之政耳</span><br/>
<span class='tline' id='l219' data-llen='4881:4884'>　</span><br/>
<span class='tline' id='l220' data-llen='4884:4887'>　</span><br/>
<span class='tline' id='l221' data-llen='4887:4890'>　</span><br/>
<span class='tline' id='l222' data-llen='4890:4899'>　讀詩私記卷一</span><br/>
</p>
<p><br/>
</p>
  </div>
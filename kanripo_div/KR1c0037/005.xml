<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0037', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　讀詩私記卷五</span><br/>
<span class='tline' id='l10' data-llen='198:218'>　　　　　　　　　　　明　李先芳　撰</span><br/>
<span class='tline' id='l11' data-llen='218:225'>　　三頌考</span><br/>
<span class='tline' id='l12' data-llen='225:248'>　雅不言周頌言周者以别商魯三頌之名雖同而體</span><br/>
<span class='tline' id='l13' data-llen='248:271'>　制各異也别以尊卑之禮故魯頌以諸侯而後于周</span><br/>
<span class='tline' id='l14' data-llen='271:294'>　間以親疎之義故商頌以先代而後于魯獨存商者</span><br/>
<span class='tline' id='l15' data-llen='294:317'>　殷鑒不逺也魯之有頌或謂成王以天子之禮樂賜</span><br/>
<span class='tline' id='l16' data-llen='317:343'><a onclick="displayPageImage('KR1c0037', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:366'>　伯禽故有頌名或云僖公使季孫行父請命於周史</span><br/>
<span class='tline' id='l18' data-llen='366:389'>　克作頌豈伯禽之時無頌僖公因請而得與又泮水</span><br/>
<span class='tline' id='l19' data-llen='389:412'>　閟宫小序作僖公及按僖公無克淮夷事今考皇極</span><br/>
<span class='tline' id='l20' data-llen='412:435'>　經世成王元年丙戌淮夷畔戊子魯伯禽誓師於費</span><br/>
<span class='tline' id='l21' data-llen='435:458'>　淮夷平遂踐奄肅慎來賀據經文淮夷攸服大賂南</span><br/>
<span class='tline' id='l22' data-llen='458:481'>　金淮夷來同疑是伯禽時事魯不言風而言頌豈孔</span><br/>
<span class='tline' id='l23' data-llen='481:495'>　子魯人姑存其名而不削與</span><br/>
<span class='tline' id='l24' data-llen='495:518'>清廟本祭文王而不言文王之徳惟曰顯相肅雍多士</span><br/>
<span class='tline' id='l25' data-llen='518:544'><a onclick="displayPageImage('KR1c0037', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:567'>秉徳者何也葢君之聖者臣必賢徳之盛者人必法也</span><br/>
<span class='tline' id='l27' data-llen='567:590'>維天假以溢我吕記假大也溢盈溢也承上文文王以</span><br/>
<span class='tline' id='l28' data-llen='590:613'>純亦不已之徳啓佑後人甚大而盈溢也收之承而受</span><br/>
<span class='tline' id='l29' data-llen='613:617'>之也</span><br/>
<span class='tline' id='l30' data-llen='617:640'>維清吕記言周公宗祀文王于明堂以配上帝所謂肇</span><br/>
<span class='tline' id='l31' data-llen='640:663'>禋以祀文王配上帝始於此也迄于周公遂以有成其</span><br/>
<span class='tline' id='l32' data-llen='663:686'>成雖當周公之世其禎祥己見於文王矣竊意如天得</span><br/>
<span class='tline' id='l33' data-llen='686:709'>一以清文王維清緝熙與天道同故先言其徳合天而</span><br/>
<span class='tline' id='l34' data-llen='709:735'><a onclick="displayPageImage('KR1c0037', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='735:744'>後及其配上帝也</span><br/>
<span class='tline' id='l36' data-llen='744:767'>烈文吕記周公居攝七年致政成王成王乃祭祖考戒</span><br/>
<span class='tline' id='l37' data-llen='767:776'>諸侯而歌此詩也</span><br/>
<span class='tline' id='l38' data-llen='776:799'>天作文王康之康字固要㸃出治岐之政見培植髙山</span><br/>
<span class='tline' id='l39' data-llen='799:812'>之命脉鞏固岐周之皇圖意</span><br/>
<span class='tline' id='l40' data-llen='812:835'>成命大全云不敢康以心言宥密以徳言以不敢康寧</span><br/>
<span class='tline' id='l41' data-llen='835:858'>之心成宏深靜密之徳以宏深靜密之徳成繼續光明</span><br/>
<span class='tline' id='l42' data-llen='858:881'>之業則所以基上天之命者在是所以繼先王之業者</span><br/>
<span class='tline' id='l43' data-llen='881:907'><a onclick="displayPageImage('KR1c0037', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='907:930'>在是而皆不外乎此心故又以單厥心終焉我今日所</span><br/>
<span class='tline' id='l45' data-llen='930:953'>以能安靖天下而保其所受之命者是又成王之賜也</span><br/>
<span class='tline' id='l46' data-llen='953:976'>我将天其右之既右享之大全云其者辭之疑既者辭</span><br/>
<span class='tline' id='l47' data-llen='976:999'>之決所以疑者尊之而不敢必也所以決者親之而如</span><br/>
<span class='tline' id='l48' data-llen='999:1014'>見也畏天之威補出儀刑文王意</span><br/>
<span class='tline' id='l49' data-llen='1014:1037'>時邁大全云時邁之作見武王所以得天下所以保天</span><br/>
<span class='tline' id='l50' data-llen='1037:1060'>下者皆無愧也武王巡狩之事詩有時邁書有武成時</span><br/>
<span class='tline' id='l51' data-llen='1060:1083'>邁祭告之樂章也武成識其政事以示天下來世也庚</span><br/>
<span class='tline' id='l52' data-llen='1083:1109'><a onclick="displayPageImage('KR1c0037', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1109:1132'>戌柴望大告武成此告祭懐柔之實也昭我周王天休</span><br/>
<span class='tline' id='l54' data-llen='1132:1155'>震動此莫不震疊之實也庻邦冢君暨百工受命于周</span><br/>
<span class='tline' id='l55' data-llen='1155:1178'>此式序在位之實也偃武修文歸馬放牛此非戢櫜之</span><br/>
<span class='tline' id='l56' data-llen='1178:1201'>意乎建官位事重民五教惇信明義崇徳報功此非懿</span><br/>
<span class='tline' id='l57' data-llen='1201:1208'>徳以保之乎</span><br/>
<span class='tline' id='l58' data-llen='1208:1230'>執競不顯承執競説奄有四方二句即所謂不顯也</span><br/>
<span class='tline' id='l59' data-llen='1230:1253'>思文大全云后稷之配南郊與文王之配明堂其義一</span><br/>
<span class='tline' id='l60' data-llen='1253:1276'>也而我将主言文王享其祭祀不說文王可以配上帝</span><br/>
<span class='tline' id='l61' data-llen='1276:1302'><a onclick="displayPageImage('KR1c0037', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1302:1325'>此篇主説后稷有徳可以配天不説后稷享其祭祀非</span><br/>
<span class='tline' id='l63' data-llen='1325:1330'>有異也</span><br/>
<span class='tline' id='l64' data-llen='1330:1353'>臣工如何新畬於皇來牟來牟是新田所出乎何氏又</span><br/>
<span class='tline' id='l65' data-llen='1353:1376'>云将賜我新畬以豐年也竊意來牟是舊田已種者及</span><br/>
<span class='tline' id='l66' data-llen='1376:1399'>此暮春之後可收而新田此時方用錢鎛治之如北方</span><br/>
<span class='tline' id='l67' data-llen='1399:1422'>麥秋二季田也維莫之春以下當補來牟既播種矣此</span><br/>
<span class='tline' id='l68' data-llen='1422:1442'>外復何求哉當治其新田也似與上下文相貫</span><br/>
<span class='tline' id='l69' data-llen='1442:1465'>噫嘻成王是後人歎詞既昭假爾以下述成王戒農官</span><br/>
<span class='tline' id='l70' data-llen='1465:1491'><a onclick="displayPageImage('KR1c0037', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1491:1508'>之詞也終三十里欲其地之無遺利也</span><br/>
<span class='tline' id='l72' data-llen='1508:1531'>振鷺在彼無惡二句陳註無温厚之意不可從大全云</span><br/>
<span class='tline' id='l73' data-llen='1531:1554'>尊之曰客又以鷺比所謂譽也庶㡬不敢必之詞也夙</span><br/>
<span class='tline' id='l74' data-llen='1554:1563'>夜無或息之意也</span><br/>
<span class='tline' id='l75' data-llen='1563:1586'>豐年註稱祀田祖先農方社之詩經文不及一字葢言</span><br/>
<span class='tline' id='l76' data-llen='1586:1609'>我之所以得有此酒醴烝進祖妣以和百禮降福無所</span><br/>
<span class='tline' id='l77' data-llen='1609:1627'>不至者皆田祖之力也祭報之意在言外</span><br/>
<span class='tline' id='l78' data-llen='1627:1650'>有瞽大全云始言樂官中言樂器終言樂聲之美先祖</span><br/>
<span class='tline' id='l79' data-llen='1650:1676'><a onclick="displayPageImage('KR1c0037', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1676:1698'>是聽幽有以感乎神也永觀厥成明有以感乎人也</span><br/>
<span class='tline' id='l81' data-llen='1698:1721'>濳大全云漆沮興王之地取其所産而薦之者不忘本</span><br/>
<span class='tline' id='l82' data-llen='1721:1724'>也</span><br/>
<span class='tline' id='l83' data-llen='1724:1747'>雝克昌厥後古人臨文不諱如文諱昌而曰克昌武諱</span><br/>
<span class='tline' id='l84' data-llen='1747:1770'>發而曰駿發穆諱滿而有王孫滿襄諱鄭而有衛侯鄭</span><br/>
<span class='tline' id='l85' data-llen='1770:1793'>匡諱班而春秋書曹伯班簡諱夷而書晉侯夷是也綏</span><br/>
<span class='tline' id='l86' data-llen='1793:1812'>我眉夀一節是綏予孝子克昌厥後之實也</span><br/>
<span class='tline' id='l87' data-llen='1812:1835'>載見章昭考註云文穆武昭大全云后稷為始封之君</span><br/>
<span class='tline' id='l88' data-llen='1835:1861'><a onclick="displayPageImage('KR1c0037', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1861:1884'>其廟居中自二世為昭三世為穆逓數至十五世而文</span><br/>
<span class='tline' id='l90' data-llen='1884:1902'>王廟次當穆十六世而武王廟次當昭也</span><br/>
<span class='tline' id='l91' data-llen='1902:1925'>有客既有淫威大全云威等威也微子用其先王之車</span><br/>
<span class='tline' id='l92' data-llen='1925:1948'>服禮樂其等威大異乎列國之諸侯既與之以甚大之</span><br/>
<span class='tline' id='l93' data-llen='1948:1971'>威儀則其降之以甚大之福祉可知矣乂吕記云自管</span><br/>
<span class='tline' id='l94' data-llen='1971:1994'>蔡以武庚禄父叛以周公之聖臨之二年而後平其用</span><br/>
<span class='tline' id='l95' data-llen='1994:2017'>力艱矣故于微子之來見也則告之曰昔者既有淫威</span><br/>
<span class='tline' id='l96' data-llen='2017:2040'>矣而今也降福孔夷葢逆順之理如此凡吾之威福非</span><br/>
<span class='tline' id='l97' data-llen='2040:2066'><a onclick="displayPageImage('KR1c0037', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2066:2089'>苟而已葢舍逆取順者王道所以比天下而無私作福</span><br/>
<span class='tline' id='l99' data-llen='2089:2105'>作威者王制所以統天下而無外也</span><br/>
<span class='tline' id='l100' data-llen='2105:2128'>武大全云武王之功所以天下莫强者以文王開之於</span><br/>
<span class='tline' id='l101' data-llen='2128:2151'>前而武王受之於後也於勝殷以見其伐暴之義於遏</span><br/>
<span class='tline' id='l102' data-llen='2151:2174'>劉以見其止殺之仁仁義之師王者之師也此大功之</span><br/>
<span class='tline' id='l103' data-llen='2174:2187'>所由定而大業之所由成也</span><br/>
<span class='tline' id='l104' data-llen='2187:2206'>閔予言武王父子以孝治天下者一敬而已</span><br/>
<span class='tline' id='l105' data-llen='2206:2229'>訪落大全云延訪羣臣所以盡下情率時昭考所以守</span><br/>
<span class='tline' id='l106' data-llen='2229:2255'><a onclick="displayPageImage('KR1c0037', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2255:2278'>家法於乎悠哉以下皆率時昭考之事朕未有艾如自</span><br/>
<span class='tline' id='l108' data-llen='2278:2301'>怨自艾之艾治也與上文率字相應言不能以武王之</span><br/>
<span class='tline' id='l109' data-llen='2301:2310'>道率而治其身也</span><br/>
<span class='tline' id='l110' data-llen='2310:2333'>敬之首一節既言成王述羣臣之詞則厥士即作士字</span><br/>
<span class='tline' id='l111' data-llen='2333:2356'>亦無妨言羣臣以天自警也維予小子答其以學問自</span><br/>
<span class='tline' id='l112' data-llen='2356:2370'>勉以承天意尤見上下交警處</span><br/>
<span class='tline' id='l113' data-llen='2370:2393'>小毖成王于至親之間葢有難顯言者故托物以賦之</span><br/>
<span class='tline' id='l114' data-llen='2393:2416'>載芟思媚其婦四句民忘其勞也邦家之光二句言可</span><br/>
<span class='tline' id='l115' data-llen='2416:2442'><a onclick="displayPageImage('KR1c0037', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2442:2465'>以尊賢可以養老也匪且有且節言有此稼穡之事斯</span><br/>
<span class='tline' id='l117' data-llen='2465:2488'>有此豐年之慶不獨一時為然而振古如斯未有力田</span><br/>
<span class='tline' id='l118' data-llen='2488:2511'>而不逢年者亦未有豐年而不本于力田者言自古以</span><br/>
<span class='tline' id='l119' data-llen='2511:2526'>來皆如此繼此以往尤願勿替也</span><br/>
<span class='tline' id='l120' data-llen='2526:2549'>良耜先言勤勞後言逸樂使勤者可以自忘其勞而怠</span><br/>
<span class='tline' id='l121' data-llen='2549:2558'>者亦知以自奮也</span><br/>
<span class='tline' id='l122' data-llen='2558:2581'>絲衣言省器省牲視濯者皆初祭時事而遂及㫖酒思</span><br/>
<span class='tline' id='l123' data-llen='2581:2604'>柔葢古者初獻之後主與賔尸皆有獻酬之禮既畢然</span><br/>
<span class='tline' id='l124' data-llen='2604:2630'><a onclick="displayPageImage('KR1c0037', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2630:2641'>後亞獻非祭畢而飲也</span><br/>
<span class='tline' id='l126' data-llen='2641:2664'>酌酌時也舞之名也初則遵養時晦繼則乗時純熙酌</span><br/>
<span class='tline' id='l127' data-llen='2664:2687'>其時措之宜也註云武宿夜舞莫重于武宿夜言武王</span><br/>
<span class='tline' id='l128' data-llen='2687:2709'>至商郊停止宿夜士卒皆歡樂歌舞以待旦故名焉</span><br/>
<span class='tline' id='l129' data-llen='2709:2723'>桓皇以間之間革也謂革命也</span><br/>
<span class='tline' id='l130' data-llen='2723:2746'>賚本武王封功臣之詩武王不敢自以為恩而推本文</span><br/>
<span class='tline' id='l131' data-llen='2746:2760'>王又欲所封功臣當知所自也</span><br/>
<span class='tline' id='l132' data-llen='2760:2783'>般大全云般旋也今名篇曰般取巡狩而遍乎四嶽所</span><br/>
<span class='tline' id='l133' data-llen='2783:2809'><a onclick="displayPageImage('KR1c0037', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2809:2832'>謂盤旋也陟其髙山嶞山喬嶽陟其二字貫底作三様</span><br/>
<span class='tline' id='l135' data-llen='2832:2855'>山言無所不至朱註所謂周四嶽也翕河衆水也猶與</span><br/>
<span class='tline' id='l136' data-llen='2855:2878'>由同言水由地中行不泛溢朱註所謂道于河也上四</span><br/>
<span class='tline' id='l137' data-llen='2878:2901'>句言廵狩而祭告河嶽之事下三句言巡狩而朝㑹諸</span><br/>
<span class='tline' id='l138' data-llen='2901:2918'>侯之事章内三言時字表尊王之義也</span><br/>
<span class='tline' id='l139' data-llen='2918:2941'>駉頌僖公也僖公能遵伯禽之法儉以足用寛以愛民</span><br/>
<span class='tline' id='l140' data-llen='2941:2964'>務農重穀牧于坰野魯人尊之於是季孫行父請命於</span><br/>
<span class='tline' id='l141' data-llen='2964:2987'>周而史克作是頌思無疆思之逺也故思及于馬行地</span><br/>
<span class='tline' id='l142' data-llen='2987:3013'><a onclick="displayPageImage('KR1c0037', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3013:3036'>無疆無期思之乆也才茁壮也無斁無倦怠作奮起也</span><br/>
<span class='tline' id='l144' data-llen='3036:3059'>徂徑行不回遹也獨稱馬者問國之富數馬以對諸侯</span><br/>
<span class='tline' id='l145' data-llen='3059:3082'>有四馬朝祀曰良馬征伐曰戎馬田路曰田馬給官役</span><br/>
<span class='tline' id='l146' data-llen='3082:3105'>曰駑馬天子之國曰萬乗諸侯之國曰千乗皆以馬名</span><br/>
<span class='tline' id='l147' data-llen='3105:3128'>國之大事在祀與戎故馬為重也文公志在勤民而有</span><br/>
<span class='tline' id='l148' data-llen='3128:3151'>騋牝之稱僖公思惟法祖而有駉馬之多孔子兼取之</span><br/>
<span class='tline' id='l149' data-llen='3151:3172'>齊景公有馬千駟而民無稱者其徳不逮二公耳</span><br/>
<span class='tline' id='l150' data-llen='3172:3195'>有駜駜彼乗黄恐是指來燕者故因以起興在公明明</span><br/>
<span class='tline' id='l151' data-llen='3195:3221'><a onclick="displayPageImage('KR1c0037', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3221:3244'>所謂精白一心以承休徳自今以始歳其有為庶民之</span><br/>
<span class='tline' id='l153' data-llen='3244:3267'>慮切矣君子有穀二句為後世之慮深矣此所謂善頌</span><br/>
<span class='tline' id='l154' data-llen='3267:3272'>善禱矣</span><br/>
<span class='tline' id='l155' data-llen='3272:3295'>泮水僖公克服淮夷雖亦不見於春秋而僖公十三年</span><br/>
<span class='tline' id='l156' data-llen='3295:3318'>嘗從齊桓㑹于鹹為淮夷之病杞十六年嘗從齊桓㑹</span><br/>
<span class='tline' id='l157' data-llen='3318:3341'>于淮為淮夷之病鄫矣豈魯人見徐之不恭而欲祝其</span><br/>
<span class='tline' id='l158' data-llen='3341:3364'>來格與按春秋魯自隱桓荘以來學校廢弛或昧僖伯</span><br/>
<span class='tline' id='l159' data-llen='3364:3387'>之諫而觀魚于棠或逆孟春之令而逺狩于郎或拒曹</span><br/>
<span class='tline' id='l160' data-llen='3387:3413'><a onclick="displayPageImage('KR1c0037', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3413:3436'>劌之言而觀社于齊否則又将為焚丘築臺之樂耳求</span><br/>
<span class='tline' id='l162' data-llen='3436:3459'>其能立學設教者無聞也說者謂泮水頌僖公也豈無</span><br/>
<span class='tline' id='l163' data-llen='3459:3463'>見哉</span><br/>
<span class='tline' id='l164' data-llen='3463:3486'>閟宫夀胥與試試謂信而有徴也我之所謂夀富台背</span><br/>
<span class='tline' id='l165' data-llen='3486:3509'>者不徒為虛言也今而後凡所譽者必有所試而求其</span><br/>
<span class='tline' id='l166' data-llen='3509:3530'>實騐也朱註作夀考之人相為公用其語意不類</span><br/>
<span class='tline' id='l167' data-llen='3530:3553'>那大全云既言管聲又言磬聲又言穆穆厥聲盛稱聲</span><br/>
<span class='tline' id='l168' data-llen='3553:3574'>樂見商人之尚聲連叶三聲字見商人之尚質也</span><br/>
<span class='tline' id='l169' data-llen='3574:3601'><a onclick="displayPageImage('KR1c0037', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3601:3624'>烈祖大全云那與烈祖皆祀成湯之樂然那詩則專言</span><br/>
<span class='tline' id='l171' data-llen='3624:3647'>樂聲至烈祖則及夫酒饌焉商人尚聲豈始作樂之時</span><br/>
<span class='tline' id='l172' data-llen='3647:3670'>則歌那既祭而後歌烈祖歟大抵商頌簡古難看辭斷</span><br/>
<span class='tline' id='l173' data-llen='3670:3679'>而意續熟讀自見</span><br/>
<span class='tline' id='l174' data-llen='3679:3703'>𤣥鳥武王靡不勝吕記云所謂武王者皆成湯耳再言</span><br/>
<span class='tline' id='l175' data-llen='3703:3726'>武丁孫子當念其祖也武王靡不勝言湯無敵於天下</span><br/>
<span class='tline' id='l176' data-llen='3726:3749'>也鄭氏謂髙宗之孫子有武功有王徳於天下者此非</span><br/>
<span class='tline' id='l177' data-llen='3749:3772'>所以稱繼體守文之君况肇域彼四海殷受命咸宜豈</span><br/>
<span class='tline' id='l178' data-llen='3772:3799'><a onclick="displayPageImage('KR1c0037', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3799:3807'>所以稱武丁哉</span><br/>
<span class='tline' id='l180' data-llen='3807:3830'>長發駿厖大全云湯受小國大國之共貢惟薄取之所</span><br/>
<span class='tline' id='l181' data-llen='3830:3838'>以大厚天下也</span><br/>
<span class='tline' id='l182' data-llen='3838:3861'>殷武大全云然此詩與閟宫全篇文意皆有相似者但</span><br/>
<span class='tline' id='l183' data-llen='3861:3884'>閟宫為頌僖公脩宗廟而作殷武為髙宗武丁特立廟</span><br/>
<span class='tline' id='l184' data-llen='3884:3907'>而作故閟宫所以頌僖公服夷蠻享福夀者皆未然之</span><br/>
<span class='tline' id='l185' data-llen='3907:3930'>期望而此詩所以頌武丁服夷夏享福夀者皆已然之</span><br/>
<span class='tline' id='l186' data-llen='3930:3947'>實事卒章則皆述其作廟之事以結之</span><br/>
<span class='tline' id='l187' data-llen='3947:3974'><a onclick="displayPageImage('KR1c0037', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3974:3977'>　</span><br/>
<span class='tline' id='l189' data-llen='3977:3980'>　</span><br/>
<span class='tline' id='l190' data-llen='3980:3983'>　</span><br/>
<span class='tline' id='l191' data-llen='3983:3986'>　</span><br/>
<span class='tline' id='l192' data-llen='3986:3989'>　</span><br/>
<span class='tline' id='l193' data-llen='3989:3992'>　</span><br/>
<span class='tline' id='l194' data-llen='3992:3995'>　</span><br/>
<span class='tline' id='l195' data-llen='3995:3998'>　</span><br/>
<span class='tline' id='l196' data-llen='3998:4025'><a onclick="displayPageImage('KR1c0037', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4025:4028'>　</span><br/>
<span class='tline' id='l198' data-llen='4028:4031'>　</span><br/>
<span class='tline' id='l199' data-llen='4031:4034'>　</span><br/>
<span class='tline' id='l200' data-llen='4034:4037'>　</span><br/>
<span class='tline' id='l201' data-llen='4037:4040'>　</span><br/>
<span class='tline' id='l202' data-llen='4040:4043'>　</span><br/>
<span class='tline' id='l203' data-llen='4043:4046'>　</span><br/>
<span class='tline' id='l204' data-llen='4046:4055'>　讀詩私記卷五</span><br/>
</p>
<p><br/>
</p>
  </div>
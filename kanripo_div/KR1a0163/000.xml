<div id="txtcont" class="span9" style="position: relative;">
    <p>
<span class='tline' id='l7' data-llen='160:186'><a onclick="displayPageImage('KR1a0163', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='186:195'>御製題乾坤鑿度</span>
<span class='tline' id='l9' data-llen='195:221'>乾坤兩鑿度撰不知誰氏矯稱黄帝言蒼頡為修飾<span class='krp-note'>叶/</span></span>
<span class='tline' id='l10' data-llen='221:244'>以余觀作者盖後於荘子南華第七篇率已揭其旨儵</span>
<span class='tline' id='l11' data-llen='244:267'>忽鑿七竅竅通渾沌死乾坤即儵忽渾沌實太始乾坤</span>
<span class='tline' id='l12' data-llen='267:290'>既鑿開渾沌斯淪矣言易祖繫辭頗覺近乎理靈圖測</span>
<span class='tline' id='l13' data-llen='290:330'>□□<span class='krp-note'>字彚補作□□云古文隂陽字/見乾坤鑿度與此字體稍異</span>乃或述䜟緯<span class='krp-note'>叶/</span>有</span>
<span class='tline' id='l14' data-llen='330:353'>純亦有疵稽古堪資耳黄震著日抄所論正非鄙欽若</span>
<span class='tline' id='l15' data-llen='353:363'>斯足徵撫卷勵顧諟</span>
<span class='tline' id='l17' data-llen='383:409'><a onclick="displayPageImage('KR1a0163', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l18' data-llen='409:424'>欽定四庫全書　　　　經部一</span>
<span class='tline' id='l19' data-llen='424:444'>　提要　　　　　　　　易類<span class='krp-note'>附録/</span></span>
<span class='tline' id='l20' data-llen='444:454'>　　乾坤鑿度二卷</span>
<span class='tline' id='l21' data-llen='454:480'>　　　　<span class='krp-note'>臣/</span>等謹按乾坤鑿度二卷隋唐志崇文總目</span>
<span class='tline' id='l22' data-llen='480:503'>　　　　皆未著録至宋元祐間始出紹興續書目有</span>
<span class='tline' id='l23' data-llen='503:526'>　　　　蒼頡注鑿度二卷後以鄭氏所注乾鑿度有</span>
<span class='tline' id='l24' data-llen='526:549'>　　　　别本單行故亦稱此本為巛鑿度程龍謂隋</span>
<span class='tline' id='l25' data-llen='549:572'>　　　　焚讖緯無復全書今行於世惟乾坤二鑿度</span>
<span class='tline' id='l26' data-llen='572:598'><a onclick="displayPageImage('KR1a0163', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l27' data-llen='598:621'>　　　　者是也其書分上下文各為一篇上篇論四</span>
<span class='tline' id='l28' data-llen='621:644'>　　　　門四正取象取物以至卦爻蓍䇿之數下篇</span>
<span class='tline' id='l29' data-llen='644:667'>　　　　謂坤有十性而推及於蕩配陵配又雜引萬</span>
<span class='tline' id='l30' data-llen='667:690'>　　　　形經地形經制靈經蓍成經含靈孕緒緯文</span>
<span class='tline' id='l31' data-llen='690:713'>　　　　詞多聱牙不易曉故晁公武疑為宋人依托</span>
<span class='tline' id='l32' data-llen='713:736'>　　　　胡應麟亦以為元包洞極之流而胡一桂則</span>
<span class='tline' id='l33' data-llen='736:759'>　　　　謂漢去古未逺尚有祖述有禆易教評隲紛</span>
<span class='tline' id='l34' data-llen='759:772'>　　　　然真偽莫辨伏讀</span>
<span class='tline' id='l35' data-llen='772:798'><a onclick="displayPageImage('KR1a0163', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l36' data-llen='798:821'>御製題乾坤鑿度詩定作者為後於莊子而舉應帝王</span>
<span class='tline' id='l37' data-llen='821:844'>　　　　篇所云儵忽混沌分配乾坤太始以推求鑿</span>
<span class='tline' id='l38' data-llen='844:870'>　　　　字所以命名之義援据審核折衷至當<span class='krp-note'>臣/</span>等</span>
<span class='tline' id='l39' data-llen='870:893'>　　　　因考列子白虎通博雅諸書皆以太易太初</span>
<span class='tline' id='l40' data-llen='893:916'>　　　　太始太素為氣形質之始與鑿度所言相合</span>
<span class='tline' id='l41' data-llen='916:939'>　　　　獨莊子於外篇天地畧及泰初有無之語而</span>
<span class='tline' id='l42' data-llen='939:962'>　　　　其他名目槩未之見則儵忽混沌實即南華</span>
<span class='tline' id='l43' data-llen='962:985'>　　　　氏之變文作鑿度者復本其義而緣飾之耳</span>
<span class='tline' id='l44' data-llen='985:1011'><a onclick="displayPageImage('KR1a0163', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l45' data-llen='1011:1019'>　　　　仰蒙</span>
<span class='tline' id='l46' data-llen='1019:1042'>聖明剖示精確不刋洵永為是書定論矣按七經緯皆</span>
<span class='tline' id='l47' data-llen='1042:1066'>　　　　佚於唐存者獨易逮宋末而盡失其𫝊今永</span>
<span class='tline' id='l48' data-llen='1066:1089'>　　　　樂大典所載易緯具存多宋以後諸儒所未</span>
<span class='tline' id='l49' data-llen='1089:1112'>　　　　見而此書實為其一謹校定訛缺釐勘審正</span>
<span class='tline' id='l50' data-llen='1112:1133'>　　　　冠諸易緯之首而恭疏其大㫖於簡端</span>
<span class='tline' id='l51' data-llen='1133:1144'>　　易緯稽覽圖二卷</span>
<span class='tline' id='l52' data-llen='1144:1170'>　　　　<span class='krp-note'>臣/</span>等謹按後漢書樊英傳註舉七緯之名以</span>
<span class='tline' id='l53' data-llen='1170:1196'><a onclick="displayPageImage('KR1a0163', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l54' data-llen='1196:1219'>　　　　稽覽圖冠易緯之首隋志鄭康成注易緯八</span>
<span class='tline' id='l55' data-llen='1219:1242'>　　　　卷唐志宋均注易緯九卷皆不詳其篇目宋</span>
<span class='tline' id='l56' data-llen='1242:1265'>　　　　志有鄭康成注稽覽圖一卷通考七卷而馬</span>
<span class='tline' id='l57' data-llen='1265:1288'>　　　　氏經籍考載易緯七種亦首列鄭注稽覽圖</span>
<span class='tline' id='l58' data-llen='1288:1311'>　　　　二卷獨陳振孫書錄解題别出稽覽圖三卷</span>
<span class='tline' id='l59' data-llen='1311:1334'>　　　　稱與上易緯相出入而詳備不同似後人掇</span>
<span class='tline' id='l60' data-llen='1334:1357'>　　　　拾緯文依託為之者非即康成原注之本自</span>
<span class='tline' id='l61' data-llen='1357:1380'>　　　　宋以後其書亦乆佚弗傳今永樂大典載有</span>
<span class='tline' id='l62' data-llen='1380:1406'><a onclick="displayPageImage('KR1a0163', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l63' data-llen='1406:1430'>　　　　稽覽圖一卷謹以後漢書郎顗楊賜𫝊隋書</span>
<span class='tline' id='l64' data-llen='1430:1454'>　　　　王劭𫝊所見緯文及注㕘校無不符合其為</span>
<span class='tline' id='l65' data-llen='1454:1477'>　　　　鄭注原書無疑惟陸徳明釋文引無以教之</span>
<span class='tline' id='l66' data-llen='1477:1500'>　　　　曰蒙太平御覽引五緯各在其方之文此本</span>
<span class='tline' id='l67' data-llen='1500:1523'>　　　　皆闕如則意者書亡僅存已不免於脱佚矣</span>
<span class='tline' id='l68' data-llen='1523:1546'>　　　　其書首言卦氣起中孚而以坎離震兊為四</span>
<span class='tline' id='l69' data-llen='1546:1569'>　　　　正卦六十卦卦主六日七分又以自復至坤</span>
<span class='tline' id='l70' data-llen='1569:1592'>　　　　十二卦為消息餘雜卦主公卿侯大夫候風</span>
<span class='tline' id='l71' data-llen='1592:1618'><a onclick="displayPageImage('KR1a0163', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l72' data-llen='1618:1641'>　　　　雨寒温以為徵應蓋即孟喜京房之學所自</span>
<span class='tline' id='l73' data-llen='1641:1664'>　　　　出漢世大儒言易者悉本於此最為近古至</span>
<span class='tline' id='l74' data-llen='1664:1694'>　　　　所稱軌<img height='20' width='20' alt='&amp;KR3822' title='KR3822' src='https://raw.githubusercontent.com/kanripo/KR-Gaiji/master/images/KR3822.png'/>之數以及世應遊歸乃兼通於日</span>
<span class='tline' id='l75' data-llen='1694:1717'>　　　　家推步之法考唐一行推大衍之䇿以算術</span>
<span class='tline' id='l76' data-llen='1717:1740'>　　　　本於易故其本議言代軌徳運及六卦議言</span>
<span class='tline' id='l77' data-llen='1740:1764'>　　　　一月之䇿九六七八𤼵斂術言中莭候卦皆</span>
<span class='tline' id='l78' data-llen='1764:1787'>　　　　與稽覽圖相同獨所云天元甲寅以來至周</span>
<span class='tline' id='l79' data-llen='1787:1810'>　　　　宣帝宣政元年則似甄鸞所推甲寅元厯之</span>
<span class='tline' id='l80' data-llen='1810:1836'><a onclick="displayPageImage('KR1a0163', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l81' data-llen='1836:1859'>　　　　術而又有云太初癸巳則古無以此為元者</span>
<span class='tline' id='l82' data-llen='1859:1882'>　　　　其他雜引宋永初元嘉魏始光唐上元先天</span>
<span class='tline' id='l83' data-llen='1882:1905'>　　　　貞元元和年號紛錯不倫葢皆六朝迄唐術</span>
<span class='tline' id='l84' data-llen='1905:1928'>　　　　士先後所附益非稽覽圖本文今審覈詞義</span>
<span class='tline' id='l85' data-llen='1928:1951'>　　　　退文附書以為區别並援經注史文是正訛</span>
<span class='tline' id='l86' data-llen='1951:1974'>　　　　舛依馬氏舊錄析為上下二卷庶言易學者</span>
<span class='tline' id='l87' data-llen='1974:1986'>　　　　或有所考見焉</span>
<span class='tline' id='l88' data-llen='1986:1997'>　　易緯辨終備一萹</span>
<span class='tline' id='l89' data-llen='1997:2023'><a onclick="displayPageImage('KR1a0163', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l90' data-llen='2023:2049'>　　　　<span class='krp-note'>臣/</span>等謹按辨終傋一作辨中備後漢書樊宏</span>
<span class='tline' id='l91' data-llen='2049:2072'>　　　　傳注易緯凡六為稽覽圖乾鑿度坤靈圖通</span>
<span class='tline' id='l92' data-llen='2072:2095'>　　　　卦驗是類謀而終以此篇馬氏經籍考皆稱</span>
<span class='tline' id='l93' data-llen='2095:2118'>　　　　為鄭康成注而辨終備著錄者一卷今永樂</span>
<span class='tline' id='l94' data-llen='2118:2141'>　　　　大典所載僅寥寥數十言已非完本且其文</span>
<span class='tline' id='l95' data-llen='2141:2164'>　　　　頗近是類謀而史記正義所引中備孔子與</span>
<span class='tline' id='l96' data-llen='2164:2187'>　　　　子貢言世應之說與此反不類或其書先佚</span>
<span class='tline' id='l97' data-llen='2187:2210'>　　　　而後人雜取他緯以成之者亦未可定也然</span>
<span class='tline' id='l98' data-llen='2210:2236'><a onclick="displayPageImage('KR1a0163', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l99' data-llen='2236:2250'>　　　　别無可證仍舊題云</span>
<span class='tline' id='l100' data-llen='2250:2261'>　　周易乾鑿度二卷</span>
<span class='tline' id='l101' data-llen='2261:2287'>　　　　<span class='krp-note'>臣/</span>等謹按周易乾鑿度鄭康成注與乾坤鑿</span>
<span class='tline' id='l102' data-llen='2287:2310'>　　　　度本實二書晁公武並指為蒼頡修古籀文</span>
<span class='tline' id='l103' data-llen='2310:2333'>　　　　悞併為一永樂大典遂合加標目今考宋志</span>
<span class='tline' id='l104' data-llen='2333:2356'>　　　　有鄭康成注易乾鑿度三卷而不及乾坤鑿</span>
<span class='tline' id='l105' data-llen='2356:2379'>　　　　度則知宋時固自單行也說者稱其書出於</span>
<span class='tline' id='l106' data-llen='2379:2402'>　　　　先秦自後漢書南北朝諸史及唐人撰五經</span>
<span class='tline' id='l107' data-llen='2402:2428'><a onclick="displayPageImage('KR1a0163', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span>
<span class='tline' id='l108' data-llen='2428:2451'>　　　　正義李鼎祚作易傳徵引最多皆於易㫖有</span>
<span class='tline' id='l109' data-llen='2451:2475'>　　　　所𤼵明較他緯獨為醇正至於太乙九宫四</span>
<span class='tline' id='l110' data-llen='2475:2498'>　　　　正四維皆本於十五之說乃宋儒戴九履一</span>
<span class='tline' id='l111' data-llen='2498:2521'>　　　　之圖所由出朱子取之列於本義圖說故程</span>
<span class='tline' id='l112' data-llen='2521:2544'>　　　　大昌謂漢魏以降言易老者皆宗而明之非</span>
<span class='tline' id='l113' data-llen='2544:2567'>　　　　後世所託為誠稽古者所不可廢矣原本文</span>
<span class='tline' id='l114' data-llen='2567:2590'>　　　　字斷缺多有訛舛謹依經史所引各文及旁</span>
<span class='tline' id='l115' data-llen='2590:2613'>　　　　採明錢叔寶舊本互明校正增損若干字其</span>
<span class='tline' id='l116' data-llen='2613:2639'><a onclick="displayPageImage('KR1a0163', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span>
<span class='tline' id='l117' data-llen='2639:2660'>　　　　定為上下二卷則從鄭樵通志之目也</span>
<span class='tline' id='l118' data-llen='2660:2671'>　　易緯通卦驗二卷</span>
<span class='tline' id='l119' data-llen='2671:2697'>　　　　<span class='krp-note'>臣/</span>等謹按易緯通卦驗馬端臨經籍考宋史</span>
<span class='tline' id='l120' data-llen='2697:2720'>　　　　藝文志俱載其名黄震日抄謂其書大率為</span>
<span class='tline' id='l121' data-llen='2720:2744'>　　　　卦氣𤼵朱彛尊經義考則以為久佚今載於</span>
<span class='tline' id='l122' data-llen='2744:2767'>　　　　說郛者皆從類書中凑合而成不逮什之二</span>
<span class='tline' id='l123' data-llen='2767:2790'>　　　　三葢是書之失傳久矣經籍考藝文志舊分</span>
<span class='tline' id='l124' data-llen='2790:2813'>　　　　二卷此本卷帙不分核其文義似於人主動</span>
<span class='tline' id='l125' data-llen='2813:2839'><a onclick="displayPageImage('KR1a0163', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span>
<span class='tline' id='l126' data-llen='2839:2862'>　　　　而得天地之道則萬物之精盡矣以上為上</span>
<span class='tline' id='l127' data-llen='2862:2885'>　　　　卷曰凡易八卦之氣驗應各如其法度以下</span>
<span class='tline' id='l128' data-llen='2885:2908'>　　　　為下卷上明稽應之理下言卦氣之徴驗也</span>
<span class='tline' id='l129' data-llen='2908:2931'>　　　　至其中訛脫頗多注與正文徃徃相混其字</span>
<span class='tline' id='l130' data-llen='2931:2954'>　　　　句與諸經註疏續漢書劉昭補注歐陽詢藝</span>
<span class='tline' id='l131' data-llen='2954:2977'>　　　　文類聚徐堅初學記宋白太平御覽孫瑴古</span>
<span class='tline' id='l132' data-llen='2977:3000'>　　　　微書等書所徵引亦互有異同第此書久已</span>
<span class='tline' id='l133' data-llen='3000:3023'>　　　　失傳當世並無善本可校類書所載亦輾轉</span>
<span class='tline' id='l134' data-llen='3023:3049'><a onclick="displayPageImage('KR1a0163', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span>
<span class='tline' id='l135' data-llen='3049:3072'>　　　　傳訛不盡可據謹於各條下擬列案語其文</span>
<span class='tline' id='l136' data-llen='3072:3095'>　　　　與注相混者悉為釐正脱漏異同者則詳加</span>
<span class='tline' id='l137' data-llen='3095:3118'>　　　　㕘校與本文兩存之蓋通其所可知缺其所</span>
<span class='tline' id='l138' data-llen='3118:3135'>　　　　不可知亦闕疑仍舊之義也</span>
<span class='tline' id='l139' data-llen='3135:3148'>　　易緯乾元序制記一篇</span>
<span class='tline' id='l140' data-llen='3148:3174'>　　　　<span class='krp-note'>臣/</span>等謹按乾元序制記後漢書注七緯名並</span>
<span class='tline' id='l141' data-llen='3174:3197'>　　　　無其目馬氏經籍考始見一卷陳振孫疑為</span>
<span class='tline' id='l142' data-llen='3197:3220'>　　　　後世術士附益之書今考此篇首簡文王比</span>
<span class='tline' id='l143' data-llen='3220:3246'><a onclick="displayPageImage('KR1a0163', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span>
<span class='tline' id='l144' data-llen='3246:3269'>　　　　隆興始霸云云孔頴達詩疏引之作是類謀</span>
<span class='tline' id='l145' data-llen='3269:3292'>　　　　疏又引坤靈圖法地之瑞云云今坤靈圖亦</span>
<span class='tline' id='l146' data-llen='3292:3315'>　　　　無此文而與此篇文義相合又隋書王劭傳</span>
<span class='tline' id='l147' data-llen='3315:3338'>　　　　引坤靈圖泰姓商名宫之文今亦在此萹至</span>
<span class='tline' id='l148' data-llen='3338:3361'>　　　　其所言風雨寒温消息之術乃與稽覽圖相</span>
<span class='tline' id='l149' data-llen='3361:3384'>　　　　近疑本古緯所無而後人於各緯中分析以</span>
<span class='tline' id='l150' data-llen='3384:3407'>　　　　成此書者晁公武謂其出於李淑本當亦唐</span>
<span class='tline' id='l151' data-llen='3407:3420'>　　　　宋間人所妄題爾</span>
<span class='tline' id='l152' data-llen='3420:3446'><a onclick="displayPageImage('KR1a0163', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span>
<span class='tline' id='l153' data-llen='3446:3457'>　　易緯是類謀一萹</span>
<span class='tline' id='l154' data-llen='3457:3483'>　　　　<span class='krp-note'>臣/</span>等謹按是類謀一作筮類謀馬氏經籍考</span>
<span class='tline' id='l155' data-llen='3483:3506'>　　　　一卷鄭康成注其書通以韻語綴輯成文古</span>
<span class='tline' id='l156' data-llen='3506:3529'>　　　　質錯綜别為一體藝文類聚太平御覽諸書</span>
<span class='tline' id='l157' data-llen='3529:3552'>　　　　引其文頗多與此本㕘校並合蓋視諸緯畧</span>
<span class='tline' id='l158' data-llen='3552:3575'>　　　　稱完備其間多言禨祥推騐並及於姓輔名</span>
<span class='tline' id='l159' data-llen='3575:3599'>　　　　號之說與乾鑿度所引易厯者義相𤼵明而</span>
<span class='tline' id='l160' data-llen='3599:3622'>　　　　隋書律厯志載周太史上士馬顯所上表亦</span>
<span class='tline' id='l161' data-llen='3622:3649'><a onclick="displayPageImage('KR1a0163', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span>
<span class='tline' id='l162' data-llen='3649:3672'>　　　　有玊羊金雞之語則此書固自隋以前言術</span>
<span class='tline' id='l163' data-llen='3672:3693'>　　　　數者所必及也今訂其訛複第錄如左</span>
<span class='tline' id='l164' data-llen='3693:3704'>　　易緯坤靈圖一篇</span>
<span class='tline' id='l165' data-llen='3704:3730'>　　　　<span class='krp-note'>臣/</span>等謹按坤靈圖孫㲄謂配乾鑿度名萹馬</span>
<span class='tline' id='l166' data-llen='3730:3753'>　　　　氏經籍考著錄者一卷今僅存論乾无妄大</span>
<span class='tline' id='l167' data-llen='3753:3776'>　　　　畜卦詞及史注所引日月連璧數語則其闕</span>
<span class='tline' id='l168' data-llen='3776:3799'>　　　　佚者葢已夥矣考後漢書注易緯坤靈圖第</span>
<span class='tline' id='l169' data-llen='3799:3822'>　　　　三在辨終備是類謀之上而王應麟玊海謂</span>
<span class='tline' id='l170' data-llen='3822:3849'><a onclick="displayPageImage('KR1a0163', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span>
<span class='tline' id='l171' data-llen='3849:3872'>　　　　三館所蔵有鄭注易緯七卷稽覽圖一辨終</span>
<span class='tline' id='l172' data-llen='3872:3895'>　　　　備四是類謀五乾元序制記六坤靈圖七二</span>
<span class='tline' id='l173' data-llen='3895:3918'>　　　　卷三卷無標目永樂大典萹次亦然今畧依</span>
<span class='tline' id='l174' data-llen='3918:3941'>　　　　原第編孴蓋從宋時館閣本也乾隆三十八</span>
<span class='tline' id='l175' data-llen='3941:3953'>　　　　年四月恭校上</span>
<span class='tline' id='l176' data-llen='3953:3985'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l177' data-llen='3985:4011'>　　　　　　　　總　校　官　<span class='krp-note'>臣/</span>　陸　費　墀</span>
</p>
<p>
</p>
  </div>
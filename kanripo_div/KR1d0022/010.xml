<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1d0022', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:208'>　禮説卷十　　　　　翰林院侍講惠士竒撰</span><br/>
<span class='tline' id='l10' data-llen='208:215'>　　夏官一</span><br/>
<span class='tline' id='l11' data-llen='215:238'>大司馬以九伐之法正邦國曰眚曰伐曰壇曰削曰侵</span><br/>
<span class='tline' id='l12' data-llen='238:261'>曰正曰殘曰杜曰減康成謂眚猶眚瘦王霸記曰四面</span><br/>
<span class='tline' id='l13' data-llen='261:284'>削其地如其説則眚與削何以别乎春秋莊公二十有</span><br/>
<span class='tline' id='l14' data-llen='284:307'>二年肆大眚穀梁子曰肆失也眚災也災紀也范氏注</span><br/>
<span class='tline' id='l15' data-llen='307:330'>云災謂辠惡紀治理也有辠當治之然則眚之者治其</span><br/>
<span class='tline' id='l16' data-llen='330:356'><a onclick="displayPageImage('KR1d0022', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>辠也無虐㷀獨不侮鰥寡馮虐犯寡者謂虐而侮之道</span><br/>
<span class='tline' id='l18' data-llen='379:402'>術篇曰兄愛弟謂之友反友為虐兄曰寡兄弟稱弱弟</span><br/>
<span class='tline' id='l19' data-llen='402:425'>春秋衛侯殺其弟叔武可謂之馮虐犯寡不可謂之賊</span><br/>
<span class='tline' id='l20' data-llen='425:448'>殺其親賊殺其親者其辠焚易離九四倒子為突有焚</span><br/>
<span class='tline' id='l21' data-llen='448:471'>如之象春秋子弑父臣弑君名之不正久矣故曰名其</span><br/>
<span class='tline' id='l22' data-llen='471:494'>為賊敵乃可服賊殺其親者正之正其賊之名也而康</span><br/>
<span class='tline' id='l23' data-llen='494:517'>成以衛侯殺叔武當之則人君有絶宗之道公子不得</span><br/>
<span class='tline' id='l24' data-llen='517:540'>戚君衛侯君也叔武臣也君殺其臣名非不正也而其</span><br/>
<span class='tline' id='l25' data-llen='540:566'><a onclick="displayPageImage('KR1d0022', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>臣無辠天子使其吏治之可矣又焉用正之經書晉人</span><br/>
<span class='tline' id='l27' data-llen='589:612'>執衛侯歸之于京師眚之也非正之也眚公羊作省省</span><br/>
<span class='tline' id='l28' data-llen='612:635'>與眚通宣王命程伯休父為大司馬而作常武之詩曰</span><br/>
<span class='tline' id='l29' data-llen='635:658'>率彼淮浦省此徐土眚之言省也省其土非削其地也</span><br/>
<span class='tline' id='l30' data-llen='658:681'>則眚之非削之亦明矣暴内陵外則壇之康成讀壇為</span><br/>
<span class='tline' id='l31' data-llen='681:704'>墠王霸記曰置之空墠之地然則壇之者幽之也荀子</span><br/>
<span class='tline' id='l32' data-llen='704:727'>曰官人失要則死公侯失禮則幽幽謂囚之左傳哀公</span><br/>
<span class='tline' id='l33' data-llen='727:750'>八年邾子無道吳子使大宰子餘討之囚諸樓臺栫之</span><br/>
<span class='tline' id='l34' data-llen='750:776'><a onclick="displayPageImage('KR1d0022', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='776:799'>以棘使諸大夫奉大子革以為政此古幽之之法蓋置</span><br/>
<span class='tline' id='l36' data-llen='799:822'>之空墠之地制其出入不得自由亦不離其國内康成</span><br/>
<span class='tline' id='l37' data-llen='822:845'>以為出其君出非幽也失之易履九二稱幽人虞翻謂</span><br/>
<span class='tline' id='l38' data-llen='845:868'>履變訟初為兌訟二在坎獄故稱幽人周書囚蔡叔于</span><br/>
<span class='tline' id='l39' data-llen='868:891'>郭鄰幽之也叔卒仍立其子仲於蔡則郭鄰乃空墠之</span><br/>
<span class='tline' id='l40' data-llen='891:914'>地名明在蔡之境内矣賊殺其親放弑其君一曰正一</span><br/>
<span class='tline' id='l41' data-llen='914:937'>曰殘互文正之者鳴鐘鼓以聲其辠殘之者或焚或轘</span><br/>
<span class='tline' id='l42' data-llen='937:960'>春秋邾人戕繒子于繒穀梁子曰戕猶殘也捝殺也注</span><br/>
<span class='tline' id='l43' data-llen='960:986'><a onclick="displayPageImage('KR1d0022', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='986:1015'>云挩謂捶打方言謂之㨆<span class='krp-note'>音廪又/洛感反</span>闗西人呼打為㨆晉</span><br/>
<span class='tline' id='l45' data-llen='1015:1038'>魏河内之北謂㨆曰殘盖殘賊而殺之為挩殺詮言訓</span><br/>
<span class='tline' id='l46' data-llen='1038:1061'>羿死於桃棓注云棓大杖桃木為之以擊殺羿則似古</span><br/>
<span class='tline' id='l47' data-llen='1061:1084'>有是刑而邾人行之故春秋書之曰戕小尒疋亦曰戕</span><br/>
<span class='tline' id='l48' data-llen='1084:1107'>殘也蓋邾人假其名以行其虐也殘乃九伐之正法豈</span><br/>
<span class='tline' id='l49' data-llen='1107:1130'>挩殺之謂哉董仲舒劉向以為戕者支解之謂解四支</span><br/>
<span class='tline' id='l50' data-llen='1130:1153'>㫁骨節蓋近乎殘矣殘之言轘也弑君者轘古之法也</span><br/>
<span class='tline' id='l51' data-llen='1153:1176'>説者謂起於秦誤矣犯令陵政則杜之注云杜者杜塞</span><br/>
<span class='tline' id='l52' data-llen='1176:1202'><a onclick="displayPageImage('KR1d0022', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1202:1225'>使不得與鄰國交通古杜之之法諸侯不出境大夫不</span><br/>
<span class='tline' id='l54' data-llen='1225:1248'>出門管子曰城陽大夫嬖寵被絺紘鵝鶩含餘秫伯叔</span><br/>
<span class='tline' id='l55' data-llen='1248:1271'>父母逺近兄弟皆寒而不得衣饑而不得食欲盡忠於</span><br/>
<span class='tline' id='l56' data-llen='1271:1294'>國能乎以令召城陽大夫滅其位杜其門而不出此古</span><br/>
<span class='tline' id='l57' data-llen='1294:1317'>者有辠杜門之法也商鞅相秦太子犯法以為君嗣不</span><br/>
<span class='tline' id='l58' data-llen='1317:1340'>可施刑刑其傅公子虔故趙良曰公子虔杜門不出已</span><br/>
<span class='tline' id='l59' data-llen='1340:1363'>八年矣大夫如是則諸侯可知戰國中山稱王齊閉闗</span><br/>
<span class='tline' id='l60' data-llen='1363:1386'>不通其使以隘之隘之者猶杜之也春秋宋人遷宿公</span><br/>
<span class='tline' id='l61' data-llen='1386:1412'><a onclick="displayPageImage('KR1d0022', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1412:1442'>羊子讀遷為還<span class='krp-note'>還與環通一/音胡慣切</span>曰遷者何不通也以地還</span><br/>
<span class='tline' id='l63' data-llen='1442:1465'>之也何氏曰還繞也繞取其地使不得通四方蓋杜之</span><br/>
<span class='tline' id='l64' data-llen='1465:1488'>也然則宿孰滅之曰宋滅之假杜之之法行取之之計</span><br/>
<span class='tline' id='l65' data-llen='1488:1511'>而掩滅之之名焉爾楚欲吞宋要宋田夾塞兩川使水</span><br/>
<span class='tline' id='l66' data-llen='1511:1534'>不得東流晉伐齊敗之亦欲使齊之境内盡東其畆此</span><br/>
<span class='tline' id='l67' data-llen='1534:1574'>楚土宋而晉土齊<span class='krp-note'>古土杜通毛詩自土沮漆齊詩自杜/沮漆公羊土齊猶杜齊也注云以齊</span></span><br/>
<span class='tline' id='l68' data-llen='1574:1602'><span class='krp-note'>為土地/失之</span>土之言杜也即九伐杜之之法也晉文公反鄭</span><br/>
<span class='tline' id='l69' data-llen='1602:1625'>之埤東衛之畆者亦以此魏錮諸侯吉凶之問塞慶弔</span><br/>
<span class='tline' id='l70' data-llen='1625:1651'><a onclick="displayPageImage('KR1d0022', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1651:1674'>之禮廢王公徒有國土之名禁防壅隔同於囹圄此非</span><br/>
<span class='tline' id='l72' data-llen='1674:1697'>古杜之之法歟無辠而杜之因以彫翦本支委權異族</span><br/>
<span class='tline' id='l73' data-llen='1697:1720'>其亡也不亦宜乎外内亂鳥獸行則滅之滅之者滅其</span><br/>
<span class='tline' id='l74' data-llen='1720:1743'>君不滅其國春秋滅國利其土地而已非誅其君也公</span><br/>
<span class='tline' id='l75' data-llen='1743:1766'>羊子曰滅者上下同力亡國之善辭滅者善則滅之者</span><br/>
<span class='tline' id='l76' data-llen='1766:1789'>之惡益顯矣滅者誅君之辭誅君之子不立更擇其先</span><br/>
<span class='tline' id='l77' data-llen='1789:1812'>世子孫賢者立之然則不曰誅而曰滅何也君死曰滅</span><br/>
<span class='tline' id='l78' data-llen='1812:1835'>春秋吳敗頓胡沈蔡陳許之師于雞父胡子髠沈子逞</span><br/>
<span class='tline' id='l79' data-llen='1835:1861'><a onclick="displayPageImage('KR1d0022', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1861:1884'>滅杜預曰國雖存君死曰滅是也公羊謂邾婁之君顔</span><br/>
<span class='tline' id='l81' data-llen='1884:1907'>淫九公子于宫中近乎外内亂鳥獸行焉天子為之誅</span><br/>
<span class='tline' id='l82' data-llen='1907:1930'>顔而立其弟叔術則滅之之事也誅顔之天子死叔術</span><br/>
<span class='tline' id='l83' data-llen='1930:1953'>乃致國于顔之子夏父當此之時邾婁人常被兵于周</span><br/>
<span class='tline' id='l84' data-llen='1953:1976'>曰何故死吾天子則誅君之子不立信矣鄭語彭姓豕</span><br/>
<span class='tline' id='l85' data-llen='1976:1999'>韋則商滅之其後仍為商伯蓋湯滅豕韋不滅其國故</span><br/>
<span class='tline' id='l86' data-llen='1999:2022'>子孫得更興為伯也左傳襄公四年曰滅斟灌哀公元</span><br/>
<span class='tline' id='l87' data-llen='2022:2045'>年又曰殺斟灌王肅云古者滅殺同名然則滅之者殺</span><br/>
<span class='tline' id='l88' data-llen='2045:2071'><a onclick="displayPageImage('KR1d0022', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2071:2076'>之而已</span><br/>
<span class='tline' id='l90' data-llen='2076:2099'>仲春振旅師帥執提注云提馬上鼓有曲木提持立馬</span><br/>
<span class='tline' id='l91' data-llen='2099:2122'>髦上者故謂之提案髦一作䭷集韻云車翣也以禦風</span><br/>
<span class='tline' id='l92' data-llen='2122:2145'>塵古有旄車然則提鼓立于車上矣一曰馬髦馬長毛</span><br/>
<span class='tline' id='l93' data-llen='2145:2168'>大周正樂曰馬上鼓曰提有木可提執施於朝則登聞</span><br/>
<span class='tline' id='l94' data-llen='2168:2191'>鼓敢諫之鼓是也施於府寺曰朝鼓在邨墅曰枹鼓枹</span><br/>
<span class='tline' id='l95' data-llen='2191:2214'>一作桴擊鼓物也在邊徼曰警鼓然則達窮之路鼓即</span><br/>
<span class='tline' id='l96' data-llen='2214:2237'>後世之登聞亦有木可提持者歟旅帥執鼙司馬法千</span><br/>
<span class='tline' id='l97' data-llen='2237:2263'><a onclick="displayPageImage('KR1d0022', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2263:2293'>人之師執鼙鼙或作鞞騎鼓也其形似鞀而<img height='20' width='20' alt='&amp;KR0763' title='KR0763' src='https://raw.githubusercontent.com/kanripo/KR-Gaiji/master/images/KR0763.png'/>薄則又</span><br/>
<span class='tline' id='l99' data-llen='2293:2316'>以鼙為馬上鼓矣古無單騎凡軍中之鼓皆曰騎鼓可</span><br/>
<span class='tline' id='l100' data-llen='2316:2339'>也周宅酆鎬近戎人與諸侯約為高葆禱於王路置鼓</span><br/>
<span class='tline' id='l101' data-llen='2339:2362'>其上逺近相聞即戎冦至傳鼓相告此古之警鼓歟中</span><br/>
<span class='tline' id='l102' data-llen='2362:2385'>夏教茇舍辨號名之用號名者幑幟也縣鄙以名家以</span><br/>
<span class='tline' id='l103' data-llen='2385:2408'>號百官以事在國以表朝位在軍又象其制而為之被</span><br/>
<span class='tline' id='l104' data-llen='2408:2431'>之以備死事焉蓋象喪禮之銘旌也其説見墨子旗幟</span><br/>
<span class='tline' id='l105' data-llen='2431:2454'>篇守城之法有旗有幟以形名為旗形名者木為蒼旗</span><br/>
<span class='tline' id='l106' data-llen='2454:2480'><a onclick="displayPageImage('KR1d0022', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2480:2503'>火為赤旗石為白旗水為黑旗食為菌旗死士為倉英</span><br/>
<span class='tline' id='l108' data-llen='2503:2533'>之旗竟士為雩旗多卒為雙<img height='20' width='20' alt='&amp;KR0693' title='KR0693' src='https://raw.githubusercontent.com/kanripo/KR-Gaiji/master/images/KR0693.png'/>之旗五尺男子為童旗</span><br/>
<span class='tline' id='l109' data-llen='2533:2556'>女子為梯末之旗弩為狗旗㦸為□旗劒盾為羽旗車</span><br/>
<span class='tline' id='l110' data-llen='2556:2579'>為壟旗騎為鳥旗是為形名之旗號名之用茇舍羣吏</span><br/>
<span class='tline' id='l111' data-llen='2579:2602'>撰車徒讀書契而辨之者也凡所求索旗名不在書者</span><br/>
<span class='tline' id='l112' data-llen='2602:2625'>皆以形名名之故曰號名之用亭尉各為幟竿長二丈</span><br/>
<span class='tline' id='l113' data-llen='2625:2648'>五帛長丈五廣半幅有大冦鼓三舉一幟鼔四舉二幟</span><br/>
<span class='tline' id='l114' data-llen='2648:2671'>鼓五舉三幟鼓六舉四幟鼓七舉五幟鼓八舉六幟大</span><br/>
<span class='tline' id='l115' data-llen='2671:2697'><a onclick="displayPageImage('KR1d0022', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2697:2720'>司馬中冬大閲三鼓作旗以此吏卒男女皆葕異衣章</span><br/>
<span class='tline' id='l117' data-llen='2720:2743'>衣章者小幑幟也城上吏卒置之背卒於頭上城下吏</span><br/>
<span class='tline' id='l118' data-llen='2743:2766'>卒置之肩左軍於左肩中軍置胸前蓋被之以備死事</span><br/>
<span class='tline' id='l119' data-llen='2766:2789'>者也大旗署戸邑及財物建旗其署令皆明白知之曰</span><br/>
<span class='tline' id='l120' data-llen='2789:2812'>某子旗若髙子之鼓國子之鼓所以題别衆臣在朝表</span><br/>
<span class='tline' id='l121' data-llen='2812:2835'>位在軍象事某某之名某某之號其用蓋如此故曰人</span><br/>
<span class='tline' id='l122' data-llen='2835:2858'>執旌旗以號相命此之謂也後世詭道行軍伏旗鼓謬</span><br/>
<span class='tline' id='l123' data-llen='2858:2881'>號令自以為出入若神然非所謂明白知之之義矣尉</span><br/>
<span class='tline' id='l124' data-llen='2881:2907'><a onclick="displayPageImage('KR1d0022', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2907:2930'>繚子曰卒有五章前一五行置章於首次二五行置章</span><br/>
<span class='tline' id='l126' data-llen='2930:2953'>於項次三五行置章於胸次四五行置章於腹次五五</span><br/>
<span class='tline' id='l127' data-llen='2953:2976'>行置章於腰自腰至首五色為章九旗之屬職在司常</span><br/>
<span class='tline' id='l128' data-llen='2976:2999'>帥之旗書曰某門某子卒之章書曰某甲某士秦刻石</span><br/>
<span class='tline' id='l129' data-llen='2999:3022'>之罘其東觀辭曰作立大義昭設備器咸有章旗職臣</span><br/>
<span class='tline' id='l130' data-llen='3022:3045'>遵分各知所行事無嫌疑然則章旗所以定職守決嫌</span><br/>
<span class='tline' id='l131' data-llen='3045:3072'>疑也<span class='krp-note'>幑幟之長短無文孔頴達/以事喪禮證之蓋長三尺</span></span><br/>
<span class='tline' id='l132' data-llen='3072:3095'>帥以門名註云軍將皆命卿古者軍將蓋為營治於國</span><br/>
<span class='tline' id='l133' data-llen='3095:3121'><a onclick="displayPageImage('KR1d0022', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3121:3144'>門魯有東門襄仲宋有桐門右師皆上卿為軍將者舜</span><br/>
<span class='tline' id='l135' data-llen='3144:3167'>典曰闢四門鄭注云卿士之職使為己出政教於天下</span><br/>
<span class='tline' id='l136' data-llen='3167:3190'>言四門者卿士之私朝在國門後世東門襄仲桐門右</span><br/>
<span class='tline' id='l137' data-llen='3190:3213'>師取法於古也宋有澤門晳呉有胥門巢晉有下門聰</span><br/>
<span class='tline' id='l138' data-llen='3213:3236'>秦有横門君趙有廣門官春秋戰國皆然遂謂唐虞亦</span><br/>
<span class='tline' id='l139' data-llen='3236:3259'>然豈其然乎宋襄戰於泓而門官殱焉門官者軍之帥</span><br/>
<span class='tline' id='l140' data-llen='3259:3282'>也宋向戌稱盧門合左師而華氏亦居盧門二族皆卿</span><br/>
<span class='tline' id='l141' data-llen='3282:3305'>而為軍帥謂之門官者以此其後遂為將軍晉六卿號</span><br/>
<span class='tline' id='l142' data-llen='3305:3331'><a onclick="displayPageImage('KR1d0022', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3331:3354'>六將軍古者軍營在門故死事之老孤養以門闗之委</span><br/>
<span class='tline' id='l144' data-llen='3354:3377'>積蓋就其地而養之所以勵士而勸功也鄋瞞伐宋司</span><br/>
<span class='tline' id='l145' data-llen='3377:3400'>徒皇父禦之耏班為御以敗狄於長邱皇父之二子死</span><br/>
<span class='tline' id='l146' data-llen='3400:3423'>焉宋以門賞耏班使食其征征者門闗之委積耏班食</span><br/>
<span class='tline' id='l147' data-llen='3423:3446'>之因謂之耏門死者未見恤而生者獨旌焉豈先王之</span><br/>
<span class='tline' id='l148' data-llen='3446:3469'>法乎韓非謂死士之孤飢餓乞於道而優笑酒徒之屬</span><br/>
<span class='tline' id='l149' data-llen='3469:3492'>椉車衣絲則知遺人之職廢於戰國矣鄉以州名注云</span><br/>
<span class='tline' id='l150' data-llen='3492:3515'>南鄉甀東鄉為人是也案世本有宋大夫東鄉為似東</span><br/>
<span class='tline' id='l151' data-llen='3515:3541'><a onclick="displayPageImage('KR1d0022', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3541:3564'>鄉氏而為名人衍文晉國高士全隱於南鄉因以為氏</span><br/>
<span class='tline' id='l153' data-llen='3564:3587'>則南鄉甀者亦氏南鄉而名甀也賈疏謂甀與為人皆</span><br/>
<span class='tline' id='l154' data-llen='3587:3610'>當時鄉名失之居門者以門氏居鄉者以鄉氏則南鄉</span><br/>
<span class='tline' id='l155' data-llen='3610:3618'>東鄉皆氏何疑</span><br/>
<span class='tline' id='l156' data-llen='3618:3641'>左傳孔疏云大司馬職中秋教治兵辨旗物之用司常</span><br/>
<span class='tline' id='l157' data-llen='3641:3664'>職國之大閲贊司馬頒旗物大閲治兵皆教戰而旌旗</span><br/>
<span class='tline' id='l158' data-llen='3664:3687'>之物所建不同者康成謂凡頒旗物以出軍之旗則如</span><br/>
<span class='tline' id='l159' data-llen='3687:3710'>秋以尊卑之常則如冬大閲備軍禮而旌旗不如出軍</span><br/>
<span class='tline' id='l160' data-llen='3710:3736'><a onclick="displayPageImage('KR1d0022', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3736:3759'>之時空避實然則大閲所建尊卑之常治兵所建出軍</span><br/>
<span class='tline' id='l162' data-llen='3759:3782'>之禮三年治兵與秋教治兵其名既同建當不異故服</span><br/>
<span class='tline' id='l163' data-llen='3782:3805'>虔引司馬職文明此旌旗所建用秋辨旗物之法也案</span><br/>
<span class='tline' id='l164' data-llen='3805:3828'>治兵王載大常巾車職大麾以田大白以即戎先儒以</span><br/>
<span class='tline' id='l165' data-llen='3828:3851'>為王田春夏則大麾秋冬則大常旌旗所用雖如治兵</span><br/>
<span class='tline' id='l166' data-llen='3851:3874'>之時然王若親軍則建大白王制旒云旌旗無旈者謂</span><br/>
<span class='tline' id='l167' data-llen='3874:3897'>之大麾一名緌王制天子殺則下大綏諸侯殺則下小</span><br/>
<span class='tline' id='l168' data-llen='3897:3920'>綏注云綏當作緌有虞氏之旌旗也巾車注云大麾色</span><br/>
<span class='tline' id='l169' data-llen='3920:3947'><a onclick="displayPageImage('KR1d0022', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3947:3970'>黑夏后氏所建蓋夏后氏之旗去其旒旐為有虞氏之</span><br/>
<span class='tline' id='l171' data-llen='3970:3993'>緌即巾車之大麾王制三田皆用之合於巾車大麾以</span><br/>
<span class='tline' id='l172' data-llen='3993:4016'>田之説不在九旗中惟田抗之以表獲故詩傳云天子</span><br/>
<span class='tline' id='l173' data-llen='4016:4041'>𤼵抗大綏諸侯𤼵抗小綏抗則舉之下則弊之皆以田</span><br/>
<span class='tline' id='l174' data-llen='4041:4064'>言明非田不建大麾也中冬大閲中秋治兵固建太常</span><br/>
<span class='tline' id='l175' data-llen='4064:4087'>矣及其田也仍建大麾以表獲焉先儒謂春夏用之秋</span><br/>
<span class='tline' id='l176' data-llen='4087:4110'>冬則否誤矣司常之屬旌旗之細也名為幑幟亦謂之</span><br/>
<span class='tline' id='l177' data-llen='4110:4133'>章詩曰織文鳥章有九旗又有九章九章著明五教不</span><br/>
<span class='tline' id='l178' data-llen='4133:4160'><a onclick="displayPageImage('KR1d0022', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4160:4183'>亂九旗曰常曰旂曰旜曰物曰旗曰旟曰旐曰旞曰旌</span><br/>
<span class='tline' id='l180' data-llen='4183:4206'>九章曰日章曰月章合之為日月之常曰龍章曰虎章</span><br/>
<span class='tline' id='l181' data-llen='4206:4229'>即交龍之旂熊虎之旗曰鳥章曰蛇章即鳥隼之旟龜</span><br/>
<span class='tline' id='l182' data-llen='4229:4252'>蛇之旐晝行舉日夜行舉月行水舉龍行林舉虎行陂</span><br/>
<span class='tline' id='l183' data-llen='4252:4275'>舉鳥行澤舉蛇曰鵲章曰狼章曰韟章行陸舉鵲行山</span><br/>
<span class='tline' id='l184' data-llen='4275:4298'>舉狼載食而駕舉韟韟者建臯也虎皮一名臯比武王</span><br/>
<span class='tline' id='l185' data-llen='4298:4333'>克紂包干戈以虎皮故曰韟<span class='krp-note'>櫜臯韟古文通康成作/櫜服虔作臯管子作韟</span>曲</span><br/>
<span class='tline' id='l186' data-llen='4333:4356'>禮前有士師則載虎皮即此章是為九章九旗之屬也</span><br/>
<span class='tline' id='l187' data-llen='4356:4383'><a onclick="displayPageImage('KR1d0022', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4383:4406'>五教曰耳目曰身曰足曰手曰心坐作進退疾徐疏數</span><br/>
<span class='tline' id='l189' data-llen='4406:4429'>所以教其身車馳徒走車驟徒趨所以教其足鼓三闋</span><br/>
<span class='tline' id='l190' data-llen='4429:4453'>車三𤼵徒三刺所以教其手誓於陳前斬牲以徇所以</span><br/>
<span class='tline' id='l191' data-llen='4453:4476'>教其心春辨鼓鐸夏辨號名秋辨旗物所以教其耳目</span><br/>
<span class='tline' id='l192' data-llen='4476:4499'>司常所謂象其事象其名象其號者蓋謂形色之旗也</span><br/>
<span class='tline' id='l193' data-llen='4499:4522'>幑幟既然旌旗獨不然乎曰軍吏曰百官所謂官府各</span><br/>
<span class='tline' id='l194' data-llen='4522:4545'>象其事曰師都曰州里曰縣鄙曰鄉遂曰郊野所謂州</span><br/>
<span class='tline' id='l195' data-llen='4545:4568'>里各象其名曰孤卿曰大夫士所謂家各象其號一旜</span><br/>
<span class='tline' id='l196' data-llen='4568:4595'><a onclick="displayPageImage('KR1d0022', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4595:4618'>也或曰孤卿或曰師都一物也或曰大夫士或曰鄉遂</span><br/>
<span class='tline' id='l198' data-llen='4618:4641'>謂師都之孤卿鄉遂之大夫士一舉其名一舉其號也</span><br/>
<span class='tline' id='l199' data-llen='4641:4664'>一旗也或曰軍吏或曰師都一旟也或曰百官或曰州</span><br/>
<span class='tline' id='l200' data-llen='4664:4687'>里謂師都之軍吏州里之百官一舉其名一舉其事也</span><br/>
<span class='tline' id='l201' data-llen='4687:4710'>一旐也或曰郊野或曰縣鄙縣鄙在六遂遂人掌邦之</span><br/>
<span class='tline' id='l202' data-llen='4710:4733'>野故曰郊野舉其名則知其事與號也分之為事為名</span><br/>
<span class='tline' id='l203' data-llen='4733:4756'>為號而合之以形色之同秋冬所以教其耳目者又如</span><br/>
<span class='tline' id='l204' data-llen='4756:4779'>此康成謂冬大閲為空秋治兵為實而變易其旌旗旌</span><br/>
<span class='tline' id='l205' data-llen='4779:4806'><a onclick="displayPageImage('KR1d0022', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4806:4829'>旗所以號令也數變易焉五敎亂矣又安能一氣専定</span><br/>
<span class='tline' id='l207' data-llen='4829:4852'>進無所疑退無所匱乎幟象銘旌被之於背是為幑説</span><br/>
<span class='tline' id='l208' data-llen='4852:4875'>文謂以綘幑帛著於背春秋傳揚幑者公徒孔穎達謂</span><br/>
<span class='tline' id='l209' data-llen='4875:4898'>為公者揚幑猶為劉氏者左袒是也幑一作揮東京賦</span><br/>
<span class='tline' id='l210' data-llen='4898:4921'>戎士介而揚揮薛綜云揮為肩上絳幟如燕尾然則幟</span><br/>
<span class='tline' id='l211' data-llen='4921:4949'>垂於肩被於背呉語所謂肥胡吳都賦所謂祀姑<span class='krp-note'>肥胡/祀姑</span></span><br/>
<span class='tline' id='l212' data-llen='4949:4983'><span class='krp-note'>形聲相似韋昭讀為/肥胡左思讀為祀姑</span>注云幡名麾旗之屬康成謂九旗</span><br/>
<span class='tline' id='l213' data-llen='4983:5006'>之屬亦然今城門僕射所被及亭長著絳衣皆其舊象</span><br/>
<span class='tline' id='l214' data-llen='5006:5033'><a onclick="displayPageImage('KR1d0022', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5033:5056'>方言亭父謂之亭公其卒謂之弩父或謂之褚褚當讀</span><br/>
<span class='tline' id='l216' data-llen='5056:5083'>為帾<span class='krp-note'>帶古/反</span>帾與幑皆幡名見廣雅所謂亭長絳衣幑之</span><br/>
<span class='tline' id='l217' data-llen='5083:5106'>象也郭景純讀為赭言其衣赤義亦通仍讀從帾為允</span><br/>
<span class='tline' id='l218' data-llen='5106:5129'>漢時走卒皆赤幘絳褠謂之褚者以此秦攻齊齊威王</span><br/>
<span class='tline' id='l219' data-llen='5129:5152'>使章子將而應之與秦軍交和而舍章子乃變其幑章</span><br/>
<span class='tline' id='l220' data-llen='5152:5175'>以雜秦軍由是秦軍大敗而淮隂擊趙亦隂選輕騎入</span><br/>
<span class='tline' id='l221' data-llen='5175:5198'>趙壁拔趙幟立漢幟以亂其軍或持之或立之或被之</span><br/>
<span class='tline' id='l222' data-llen='5198:5218'>或揚之皆同物也<span class='krp-note'>廣雅亭父/更褚卒也</span></span><br/>
<span class='tline' id='l223' data-llen='5218:5245'><a onclick="displayPageImage('KR1d0022', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5245:5268'>中冬教大閲遂以狩田以旌為左右和之門羣吏各帥</span><br/>
<span class='tline' id='l225' data-llen='5268:5291'>其車徒以叙和出案戰國䇿韓齊魏共攻燕燕請救於</span><br/>
<span class='tline' id='l226' data-llen='5291:5314'>楚楚使景陽將而攻魏雝丘以救燕三國之兵皆罷魏</span><br/>
<span class='tline' id='l227' data-llen='5314:5337'>軍其西齊軍其東楚軍不得還景陽乃開西和門通使</span><br/>
<span class='tline' id='l228' data-llen='5337:5360'>於魏晝以軍騎暮以燭齊師怪之以為楚與燕魏合謀</span><br/>
<span class='tline' id='l229' data-llen='5360:5383'>遂引兵去楚師乃還是軍門有東西和也韓非子曰李</span><br/>
<span class='tline' id='l230' data-llen='5383:5406'>悝警其兩和曰敵人且至如是再三而敵不至兩和懈</span><br/>
<span class='tline' id='l231' data-llen='5406:5429'>怠不信秦襲之幾奪其軍一日悝與秦人戰謂左和曰</span><br/>
<span class='tline' id='l232' data-llen='5429:5456'><a onclick="displayPageImage('KR1d0022', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5456:5479'>速上右和巳上矣又馳而至右和曰左和已上矣左右</span><br/>
<span class='tline' id='l234' data-llen='5479:5502'>和皆争上是軍壘有左右和也和者壁壘之名因於其</span><br/>
<span class='tline' id='l235' data-llen='5502:5525'>壘立旌門是為左右和之門師克在和故曰和唐禮仲</span><br/>
<span class='tline' id='l236' data-llen='5525:5548'>冬講武四出為和門建旗為之如其方色是軍之四面</span><br/>
<span class='tline' id='l237' data-llen='5548:5571'>皆有和門矣東京賦叙和樹表注云軍之正門為和失</span><br/>
<span class='tline' id='l238' data-llen='5571:5574'>之</span><br/>
<span class='tline' id='l239' data-llen='5574:5597'>大役與慮事屬其植受其要鄭司農謂植者春秋傳華</span><br/>
<span class='tline' id='l240' data-llen='5597:5620'>元為植巡功屬謂聚會之要者簿書按春秋昭三十二</span><br/>
<span class='tline' id='l241' data-llen='5620:5647'><a onclick="displayPageImage('KR1d0022', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5647:5670'>年諸侯城成周屬役賦丈書以授帥及㑹城而栽宋仲</span><br/>
<span class='tline' id='l243' data-llen='5670:5693'>幾不受功栽者植也謂楨榦書者要也謂役要不受功</span><br/>
<span class='tline' id='l244' data-llen='5693:5716'>者不受要也公羊謂不蓑城何休曰若今以草衣城或</span><br/>
<span class='tline' id='l245' data-llen='5716:5743'>讀蓑為衰<span class='krp-note'>初危/反</span>謂功之等衰次第非也魏揚州刺史劉</span><br/>
<span class='tline' id='l246' data-llen='5743:5766'>馥高為城壘多積木石編作草苫數千萬枚為備及吳</span><br/>
<span class='tline' id='l247' data-llen='5766:5789'>圍合肥天連雨城欲崩於是以苫蓑覆之是為蓑城即</span><br/>
<span class='tline' id='l248' data-llen='5789:5812'>何氏所謂以草衣城之法蓋古皆土城故覆之以防傾</span><br/>
<span class='tline' id='l249' data-llen='5812:5835'>頽漢魏皆然春秋胡獨不然乎戰國董閼于之為晉陽</span><br/>
<span class='tline' id='l250' data-llen='5835:5862'><a onclick="displayPageImage('KR1d0022', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5862:5885'>也宫垣皆以萩蒿楛楚其牆之楛高至丈餘然則古者</span><br/>
<span class='tline' id='l252' data-llen='5885:5908'>不獨覆城垣兼覆宫垣矣蓋水昏正而栽賞羣幹聚羣</span><br/>
<span class='tline' id='l253' data-llen='5908:5931'>材百物皆具焉所謂屬其植也司農以為部曲將吏失</span><br/>
<span class='tline' id='l254' data-llen='5931:5954'>之管子謂水官之吏常按行堤有大雨各葆其所可治</span><br/>
<span class='tline' id='l255' data-llen='5954:5981'>者趣治堤防可衣者衣之則蓑城與衣堤皆古法也<span class='krp-note'>四/時</span></span><br/>
<span class='tline' id='l256' data-llen='5981:6008'><span class='krp-note'>篇曰西方曰辰其時曰秋賞/彼羣幹聚彼羣材百物乃收</span></span><br/>
<span class='tline' id='l257' data-llen='6008:6031'>祭以首時薦以仲月而大司馬中夏苗田獻禽以享礿</span><br/>
<span class='tline' id='l258' data-llen='6031:6054'>中冬狩田獻禽以享烝康成謂冬夏田主于祭宗廟者</span><br/>
<span class='tline' id='l259' data-llen='6054:6081'><a onclick="displayPageImage('KR1d0022', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6081:6104'>隂陽始起象神之在内是祭以仲月非首時也王制天</span><br/>
<span class='tline' id='l261' data-llen='6104:6127'>子諸侯之田一為乾豆亦見公羊何休云一者第一之</span><br/>
<span class='tline' id='l262' data-llen='6127:6150'>殺也自左膘射之達於右髃中心死疾鮮潔故乾而豆</span><br/>
<span class='tline' id='l263' data-llen='6150:6173'>之薦於宗廟不知所謂薦者因田而薦歟抑因祭而田</span><br/>
<span class='tline' id='l264' data-llen='6173:6196'>歟孔氏賈氏皆以為周禮四仲祭者獻禽也然則因田</span><br/>
<span class='tline' id='l265' data-llen='6196:6219'>而薦非因祭而田直曰獻禽可矣又曰享礿享烝何也</span><br/>
<span class='tline' id='l266' data-llen='6219:6242'>孟夏礿而中夏又礿孟冬烝而中冬又烝不亦黷乎南</span><br/>
<span class='tline' id='l267' data-llen='6242:6265'>師解曰祭以首時者謂大夫士也天子諸侯祭天及禘</span><br/>
<span class='tline' id='l268' data-llen='6265:6292'><a onclick="displayPageImage('KR1d0022', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6292:6315'>祫以孟月祭宗廟以仲月而左傳則有始殺而嘗閉蟄</span><br/>
<span class='tline' id='l270' data-llen='6315:6338'>而烝之文始殺在仲秋則閉蟄亦當在仲冬矣杜預分</span><br/>
<span class='tline' id='l271' data-llen='6338:6361'>為上下限十月半蟲始蟄為上限十一月初蟄蟲閉為</span><br/>
<span class='tline' id='l272' data-llen='6361:6384'>下限皆可烝周官祭以四仲蓋在下限是因祭以首時</span><br/>
<span class='tline' id='l273' data-llen='6384:6407'>而曲為之説也昭元年左傳十二月晉既烝蓋周建子</span><br/>
<span class='tline' id='l274' data-llen='6407:6430'>為春故烝祭在十二月於夏為孟冬於周為季冬桓八</span><br/>
<span class='tline' id='l275' data-llen='6430:6453'>年經春正月巳卯烝於周為孟春於夏為仲冬如杜預</span><br/>
<span class='tline' id='l276' data-llen='6453:6476'>説在可烝之下限不為過而書者穀梁以為烝冬事而</span><br/>
<span class='tline' id='l277' data-llen='6476:6503'><a onclick="displayPageImage('KR1d0022', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6503:6526'>春興之志不時也然則不行夏時祠礿甞烝皆失其正</span><br/>
<span class='tline' id='l279' data-llen='6526:6549'>故春秋書而非之周官蒐苗獮狩獨用夏時祭以四仲</span><br/>
<span class='tline' id='l280' data-llen='6549:6572'>得其正矣桓四年春正月狩與八年春正月烝皆在仲</span><br/>
<span class='tline' id='l281' data-llen='6572:6595'>冬之月合於周官説者以為春狩與春烝皆非禮故書</span><br/>
<span class='tline' id='l282' data-llen='6595:6618'>月莊四年冬狩於郜昭八年秋蒐於紅為得時故不月</span><br/>
<span class='tline' id='l283' data-llen='6618:6653'><span class='krp-note'>公榖皆曰/秋曰蒐</span>何休亦云狩例時書月者譏不時也<span class='krp-note'>范甯亦/云祭祀</span></span><br/>
<span class='tline' id='l284' data-llen='6653:6683'><span class='krp-note'>得禮者時/失禮者月</span>然則春秋亦行夏時歟不然莊四年冬狩夏</span><br/>
<span class='tline' id='l285' data-llen='6683:6706'>之八月乃仲秋之獮昭八年秋蒐夏之五月乃仲夏之</span><br/>
<span class='tline' id='l286' data-llen='6706:6733'><a onclick="displayPageImage('KR1d0022', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6733:6756'>苗秋而狩夏而蒐烏在其為得時乎春秋祭不書祠礿</span><br/>
<span class='tline' id='l288' data-llen='6756:6779'>而書甞烝田不書苗獮而書蒐狩則凡書於䇿者皆非</span><br/>
<span class='tline' id='l289' data-llen='6779:6806'>時田時祭可知也大閲在中冬經書秋八月<span class='krp-note'>桓六/年</span>左氏</span><br/>
<span class='tline' id='l290' data-llen='6806:6829'>以為簡車馬穀梁以為觀婦人而昭十八年七月鄭人</span><br/>
<span class='tline' id='l291' data-llen='6829:6861'>大蒐治兵於廟則蒐閲皆非時田明矣<span class='krp-note'>何休曰比年蒐/三年大閲五年</span></span><br/>
<span class='tline' id='l292' data-llen='6861:6890'><span class='krp-note'>大蒐漢/禮猶然</span>昭二十有二年春大蒐于昌間穀梁子曰秋而</span><br/>
<span class='tline' id='l293' data-llen='6890:6913'>曰蒐此春也其曰蒐何也以蒐事也如其説四時皆可</span><br/>
<span class='tline' id='l294' data-llen='6913:6936'>蒐而桓八年夏五月丁丑烝則亦四時皆可烝歟吾故</span><br/>
<span class='tline' id='l295' data-llen='6936:6963'><a onclick="displayPageImage('KR1d0022', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6963:6986'>曰時田時祭不書於䇿董仲舒曰祠者以正月食韭礿</span><br/>
<span class='tline' id='l297' data-llen='6986:7009'>者以四月食麥嘗者以七月嘗黍稷烝者以十月進初</span><br/>
<span class='tline' id='l298' data-llen='7009:7032'>稻是薦也非祭也又曰春上豆實夏上尊實秋上杌實</span><br/>
<span class='tline' id='l299' data-llen='7032:7055'>冬上敦實豆實韭也春始生尊實麰也夏初受杌實黍</span><br/>
<span class='tline' id='l300' data-llen='7055:7078'>也秋先成敦實稻也冬畢熟始生曰祠初受曰礿先成</span><br/>
<span class='tline' id='l301' data-llen='7078:7101'>曰嘗畢熟曰烝一年之中天賜四至至則上之此宗廟</span><br/>
<span class='tline' id='l302' data-llen='7101:7124'>所以歲四祭也蓋合祭薦為一而以首時其義如此劉</span><br/>
<span class='tline' id='l303' data-llen='7124:7147'>向曰苗者毛取之蒐者搜索之狩者守留之夏不田何</span><br/>
<span class='tline' id='l304' data-llen='7147:7174'><a onclick="displayPageImage('KR1d0022', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7174:7197'>也曰天地隂陽盛長之時猛獸不攫鷙鳥不搏蝮蠆不</span><br/>
<span class='tline' id='l306' data-llen='7197:7220'>螫鳥獸蟲蛇且知應天而況人乎哉其謂之田何去禽</span><br/>
<span class='tline' id='l307' data-llen='7220:7243'>獸害稼穡者故以田言之何休謂田以共承宗廟夏不</span><br/>
<span class='tline' id='l308' data-llen='7243:7266'>田而於苑囿中取之劉向不信周官獨主公羊夏不田</span><br/>
<span class='tline' id='l309' data-llen='7266:7289'>之説周書曰夏數得天百王所同商湯革命建丑為正</span><br/>
<span class='tline' id='l310' data-llen='7289:7312'>易民之視亦越我周改正異械以垂三統至於敬授民</span><br/>
<span class='tline' id='l311' data-llen='7312:7340'>時巡狩祭享猶自夏焉此周官用夏時之明證也<span class='krp-note'>何休/曰春</span></span><br/>
<span class='tline' id='l312' data-llen='7340:7387'><span class='krp-note'>薦尚韭卵夏薦尚麥魚秋薦尚黍肫冬薦尚稻鴈無牲/而祭謂之薦天子四祭四薦諸侯三祭三薦大夫士再</span></span><br/>
<span class='tline' id='l313' data-llen='7387:7414'><a onclick="displayPageImage('KR1d0022', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7414:7461'><span class='krp-note'>祭再薦漢叔孫生曰古者有春甞果方今櫻桃熟可獻/上許之諸果獻由此興此無牲之薦也然彘嘗麥犬嘗</span></span><br/>
<span class='tline' id='l315' data-llen='7461:7508'><span class='krp-note'>麻則薦有牲矣王制注云有田者既祭又薦士薦用特/豚大夫羔所謂羔豚而祭百官皆足詩曰獻羔祭韭説</span></span><br/>
<span class='tline' id='l316' data-llen='7508:7555'><span class='krp-note'>者謂祭特牲薦以豚祭少牢薦以羔薦貶於祭不用成/牲無牲者無成牲也康成謂鬼亦在祧薦而不祭祭有</span></span><br/>
<span class='tline' id='l317' data-llen='7555:7584'><span class='krp-note'>尸薦無尸譙周謂月朔加薦象/生時朔食謂之月祭祧廟則否</span></span><br/>
<span class='tline' id='l318' data-llen='7584:7607'>詩時邁其邦巡守也曰薄言震之莫不震疊箋云兵所</span><br/>
<span class='tline' id='l319' data-llen='7607:7630'>征伐甫動以威則莫不懼而服者疏云王巡守以軍從</span><br/>
<span class='tline' id='l320' data-llen='7630:7653'>故也大司馬職曰及師大合軍以行禁令以救無辠伐</span><br/>
<span class='tline' id='l321' data-llen='7653:7676'>有辠又曰若大師則掌其禁令涖釁主及軍器上云師</span><br/>
<span class='tline' id='l322' data-llen='7676:7703'><a onclick="displayPageImage('KR1d0022', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7703:7726'>下云大師二者不同大師言征伐之事則所云師者乃</span><br/>
<span class='tline' id='l324' data-llen='7726:7749'>巡守非征伐也故注云師謂王巡守及㑹同司馬起師</span><br/>
<span class='tline' id='l325' data-llen='7749:7772'>合軍以從不言大者未有敵不尚武是巡守之禮以軍</span><br/>
<span class='tline' id='l326' data-llen='7772:7795'>從矣大合軍猶大合樂大合樂者徧作六代之樂明大</span><br/>
<span class='tline' id='l327' data-llen='7795:7818'>合軍者亦六軍皆行也而雜問志云天子巡守禮無六</span><br/>
<span class='tline' id='l328' data-llen='7818:7841'>軍之文以禮無正文耳天子海内之主安不忘危且云</span><br/>
<span class='tline' id='l329' data-llen='7841:7864'>救無辠伐有辠安得無六軍也或云詩言戢干戈櫜弓</span><br/>
<span class='tline' id='l330' data-llen='7864:7887'>矢則震疊不以兵矣且定三革隱五刃偃武行文帥諸</span><br/>
<span class='tline' id='l331' data-llen='7887:7914'><a onclick="displayPageImage('KR1d0022', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7914:7937'>侯而朝天子齊桓之所以立伯功也況天子之巡守曷</span><br/>
<span class='tline' id='l333' data-llen='7937:7960'>為威之以兵然後懼而服乎説者謂小宗伯立軍社大</span><br/>
<span class='tline' id='l334' data-llen='7960:7983'>司馬涖釁主皆曰大師是命將出師曰師天子親征則</span><br/>
<span class='tline' id='l335' data-llen='7983:8006'>加大焉大合軍者天子治兵之禮然康成謂巡守若㑹</span><br/>
<span class='tline' id='l336' data-llen='8006:8029'>同亦非無説也大行人時㑹以發四方之禁殷同以施</span><br/>
<span class='tline' id='l337' data-llen='8029:8052'>天下之政時㑹者諸侯有不順服王將討之乃為壇以</span><br/>
<span class='tline' id='l338' data-llen='8052:8075'>合諸侯而發禁焉殷同者十二歲王不巡守六服盡來</span><br/>
<span class='tline' id='l339' data-llen='8075:8098'>朝故曰殷同亦曰殷國言其盛也王亦為壇合諸侯而</span><br/>
<span class='tline' id='l340' data-llen='8098:8125'><a onclick="displayPageImage('KR1d0022', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='8125:8148'>命其政政與禁謂九法九伐所以平邦國正邦國而大</span><br/>
<span class='tline' id='l342' data-llen='8148:8171'>合軍以行其禁令者也詩曰周王于邁六師及之于邁</span><br/>
<span class='tline' id='l343' data-llen='8171:8194'>猶時邁則巡守有六軍見於此矣昭王南征抎于漢中</span><br/>
<span class='tline' id='l344' data-llen='8194:8217'>穆王東征渴於沙衍周徳之衰也宣王東蒐軍行嚴肅</span><br/>
<span class='tline' id='l345' data-llen='8217:8240'>大路所厯黎元不知故詩曰之子于征有聞無聲龐龐</span><br/>
<span class='tline' id='l346' data-llen='8240:8263'>乎奕奕乎豈非一時之盛哉東蒐者王之東巡守也選</span><br/>
<span class='tline' id='l347' data-llen='8263:8286'>車徒大合衆則巡守有六軍又何疑春秋天王狩于河</span><br/>
<span class='tline' id='l348' data-llen='8286:8309'>陽穀梁狩作守讀為狩蓋王巡守㑹諸侯而田獵因以</span><br/>
<span class='tline' id='l349' data-llen='8309:8336'><a onclick="displayPageImage('KR1d0022', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8336:8359'>修戎事故一名蒐書曰其克詰爾戎兵以陟禹之迹方</span><br/>
<span class='tline' id='l351' data-llen='8359:8382'>行天下至於海表罔有不服以覲文王之耿光以揚武</span><br/>
<span class='tline' id='l352' data-llen='8382:8405'>王之大烈方行天下非巡狩而何覲光揚烈曷嘗不詰</span><br/>
<span class='tline' id='l353' data-llen='8405:8428'>戎兵也兵所以昭文徳信矣是故向戍弭兵而春秋益</span><br/>
<span class='tline' id='l354' data-llen='8428:8440'>亂蕭俛消兵而河朔遂亡</span><br/>
<span class='tline' id='l355' data-llen='8440:8463'>大㑹同則大司馬帥士庶子而掌其政令大祭祀饗食</span><br/>
<span class='tline' id='l356' data-llen='8463:8486'>羞牲魚孔穎達謂司馬掌㑹同薦羞之事春秋襄二十</span><br/>
<span class='tline' id='l357' data-llen='8486:8509'>七年諸侯之大夫㑹盟於宋宋人享趙孟司馬置折俎</span><br/>
<span class='tline' id='l358' data-llen='8509:8536'><a onclick="displayPageImage('KR1d0022', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8536:8559'>禮也體解節折謂之羞羞牲魚蓋饗兼燕矣仲尼使舉</span><br/>
<span class='tline' id='l360' data-llen='8559:8582'>是禮也以為多文辭古者於旅也語文辭者饗燕之辭</span><br/>
<span class='tline' id='l361' data-llen='8582:8605'>魏侯觴於苑臺魯君舉觴而言孔子射於矍相之圃公</span><br/>
<span class='tline' id='l362' data-llen='8605:8628'>罔之裘揚觶而語皆是也服䖍以為仲尼舉而用之後</span><br/>
<span class='tline' id='l363' data-llen='8628:8647'>世謂之孔氏聘辭聘行享禮其説必有據矣</span><br/>
<span class='tline' id='l364' data-llen='8647:8670'>夏官司勲凡有功者祭于大烝謂功臣配享案唐貞觀</span><br/>
<span class='tline' id='l365' data-llen='8670:8693'>禮祫享功臣配于廟廷禘則否是時令文祫禘並得配</span><br/>
<span class='tline' id='l366' data-llen='8693:8716'>享貞觀十六年集禮官議大常卿韋挺等議曰周禮六</span><br/>
<span class='tline' id='l367' data-llen='8716:8743'><a onclick="displayPageImage('KR1d0022', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8743:8766'>功之官惟配大烝而已先儒皆以大烝為祫祭髙堂隆</span><br/>
<span class='tline' id='l369' data-llen='8766:8789'>庾蔚之等皆遵鄭學未有以為時享者又漢魏祫祀皆</span><br/>
<span class='tline' id='l370' data-llen='8789:8812'>在十月晉朝禮官欲用孟秋殷祭左僕射孔安國啟彈</span><br/>
<span class='tline' id='l371' data-llen='8812:8835'>坐免者不一梁初誤禘功臣左丞何佟之駮議武帝從</span><br/>
<span class='tline' id='l372' data-llen='8835:8858'>之降洎周齊俱依此禮今禮禘無功臣誠謂禮不可易</span><br/>
<span class='tline' id='l373' data-llen='8858:8881'>乃詔改令從禮至開元改修禮復令禘祫並配焉案司</span><br/>
<span class='tline' id='l374' data-llen='8881:8904'>勲大烝月令所謂大飲烝也孟夏飲酎孟冬大飲烝皆</span><br/>
<span class='tline' id='l375' data-llen='8904:8927'>祭宗廟之禮左傳襄二十二年所謂見於嘗酎與執燔</span><br/>
<span class='tline' id='l376' data-llen='8927:8954'><a onclick="displayPageImage('KR1d0022', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8954:8977'>焉是也執燔助祭非宗廟而何康成謂飲酎與羣臣飲</span><br/>
<span class='tline' id='l378' data-llen='8977:9000'>于朝大飲烝與羣臣飲于學鑿矣孟冬百物大備其禮</span><br/>
<span class='tline' id='l379' data-llen='9000:9023'>尤盛故祫祭于太廟曰大飲烝是時大享先王功臣皆</span><br/>
<span class='tline' id='l380' data-llen='9023:9046'>從與享而天子亦得與其助祭之羣臣飲酒于廟之寢</span><br/>
<span class='tline' id='l381' data-llen='9046:9069'>歟盤庚孔傳曰大享烝甞也孔疏云時祭烝嘗為大秋</span><br/>
<span class='tline' id='l382' data-llen='9069:9092'>冬之祭尚及功臣則禘祫可知近代惟禘祫配食時祭</span><br/>
<span class='tline' id='l383' data-llen='9092:9115'>不及失之矣冬祭曰大烝乃時祫爾非謂三年一祫也</span><br/>
<span class='tline' id='l384' data-llen='9115:9138'>配享列於庭魏高堂隆議曰燕禮大夫以上皆升堂士</span><br/>
<span class='tline' id='l385' data-llen='9138:9165'><a onclick="displayPageImage('KR1d0022', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='9165:9188'>位於庭功臣配食而在庭此貶損非寵異也周書曰勇</span><br/>
<span class='tline' id='l387' data-llen='9188:9225'>則害上不登於明堂<span class='krp-note'>見周書大匡篇左傳引之曰/周志今之周書古之周志也</span>言有</span><br/>
<span class='tline' id='l388' data-llen='9225:9248'>勇而無義不登堂配食此配食在堂之明證也北面於</span><br/>
<span class='tline' id='l389' data-llen='9248:9271'>庭朝立之位燕則升堂脱屨位不在庭君禮大夫三獻</span><br/>
<span class='tline' id='l390' data-llen='9271:9294'>大祝三進爵於配食者可也古有立朝有坐朝治朝則</span><br/>
<span class='tline' id='l391' data-llen='9294:9317'>君臣皆立燕朝則君臣皆坐坐則脱屨升堂大夫以上</span><br/>
<span class='tline' id='l392' data-llen='9317:9340'>皆然士則立於下故曰朝不坐燕不與孔叢子謂天子</span><br/>
<span class='tline' id='l393' data-llen='9340:9363'>諸侯之臣生則有列於朝死則有位於廟其序一也左</span><br/>
<span class='tline' id='l394' data-llen='9363:9390'><a onclick="displayPageImage('KR1d0022', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9390:9413'>傳以王命討不庭杜預云下之事上皆成禮於庭中然</span><br/>
<span class='tline' id='l396' data-llen='9413:9436'>則有位於廟其位在庭矣朝有著位廟亦如之詩著三</span><br/>
<span class='tline' id='l397' data-llen='9436:9459'>章先言著次言庭末言堂則著不在堂也其配饗神座</span><br/>
<span class='tline' id='l398' data-llen='9459:9482'>齊永明十年何諲之議曰功臣配饗題列坐位具書官</span><br/>
<span class='tline' id='l399' data-llen='9482:9505'>爵謚名前朝遺事無主設板大小厚薄與尚書召板相</span><br/>
<span class='tline' id='l400' data-llen='9505:9528'>同然則板即主也晉安昌荀氏祠制謂之祭板長尺一</span><br/>
<span class='tline' id='l401' data-llen='9528:9551'>寸博四寸五分厚五寸八分大書某之神座盛以帛囊</span><br/>
<span class='tline' id='l402' data-llen='9551:9574'>而檢封焉唐禮祫禘功臣神座各設版於座首其版文</span><br/>
<span class='tline' id='l403' data-llen='9574:9601'><a onclick="displayPageImage('KR1d0022', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9601:9624'>各具題官爵姓名自漢及唐未聞配食在堂之禮楚詞</span><br/>
<span class='tline' id='l405' data-llen='9624:9652'>云三公穆穆登降堂諸侯畢極立九卿<span class='krp-note'>音羗與/堂協</span>但言登</span><br/>
<span class='tline' id='l406' data-llen='9652:9675'>降而巳非謂位在堂也覲禮侯氏奠圭奠幣在中庭皆</span><br/>
<span class='tline' id='l407' data-llen='9675:9698'>升堂致命降階再拜稽首亦升堂成拜則朝位亦不盡</span><br/>
<span class='tline' id='l408' data-llen='9698:9721'>在庭蓋天子以賓客禮之故致命成拜皆在堂歟春朝</span><br/>
<span class='tline' id='l409' data-llen='9721:9744'>與秋覲不同秋覲天子當依而立尒疋牖户之間謂之</span><br/>
<span class='tline' id='l410' data-llen='9744:9771'>扆<span class='krp-note'>與依/通</span>扆當牖東户西則扆位在堂矣春朝天子當宁</span><br/>
<span class='tline' id='l411' data-llen='9771:9794'>而立尒疋門屏之間謂之宁盖門旁有塾門外有屏天</span><br/>
<span class='tline' id='l412' data-llen='9794:9821'><a onclick="displayPageImage('KR1d0022', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9821:9844'>子立於其間以待諸侯之至故曰宁諸公東面諸侯西</span><br/>
<span class='tline' id='l414' data-llen='9844:9867'>面東西對立則君臣之位皆不在堂所謂不下堂而見</span><br/>
<span class='tline' id='l415' data-llen='9867:9890'>諸侯者惟覲禮為然也或曰宁位在門堂宁與著通諸</span><br/>
<span class='tline' id='l416' data-llen='9890:9913'>侯内屏著在門内天子外屏著在門外尒疋兩階間謂</span><br/>
<span class='tline' id='l417' data-llen='9913:9936'>之䦳中庭之左右謂之位位者羣臣東西之列位雜問</span><br/>
<span class='tline' id='l418' data-llen='9936:9959'>志曰春祭蒼帝大皥食焉句芒祭之於庭則知在庭之</span><br/>
<span class='tline' id='l419' data-llen='9959:10000'>位非始於漢矣<span class='krp-note'>曲禮下卿位疏云卿位路門内門東北/面位論語過位色勃如也注謂入門右</span></span><br/>
<span class='tline' id='l420' data-llen='10000:10043'><span class='krp-note'>北面君揖之位包氏以為君之空位誤矣入門尚/未升堂則位非君位也燕朝在路寢大夫得升堂</span></span><br/>
<span class='tline' id='l421' data-llen='10043:10070'><a onclick="displayPageImage('KR1d0022', 'WYG', '010-24a' );" name="010-24a" class="pb">[010-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='10070:10093'>馬質禁原蠶注云原再也天文辰為馬蠶書蠶為龍精</span><br/>
<span class='tline' id='l423' data-llen='10093:10116'>月直大火則浴其種是蠶與馬同氣物莫能兩大禁原</span><br/>
<span class='tline' id='l424' data-llen='10116:10139'>蠶者為傷馬也宋雍熙中嘗欲禁之值史館樂史以為</span><br/>
<span class='tline' id='l425' data-llen='10139:10162'>國賦再熟之稻鄉貢八蠶之緜蠶之有原其來久矣編</span><br/>
<span class='tline' id='l426' data-llen='10162:10185'>民之内貧窶者多春蠶所成止充賦調之用晚蠶薄利</span><br/>
<span class='tline' id='l427' data-llen='10185:10208'>方及卒歲之資今若禁之竊恐病民未見其利上覽之</span><br/>
<span class='tline' id='l428' data-llen='10208:10231'>遂寢其禁司業孔維以為晚蠶之繭出絲甚少再采之</span><br/>
<span class='tline' id='l429' data-llen='10231:10262'>葉來歲不茂豈徒傷馬桑亦殘焉<span class='krp-note'>淮南子曰禁原/蠶為殘桑也</span>今坰</span><br/>
<span class='tline' id='l430' data-llen='10262:10289'><a onclick="displayPageImage('KR1d0022', 'WYG', '010-24b' );" name="010-24b" class="pb">[010-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='10289:10312'>野之地官馬多死苟無明據豈敢妄陳案本草注以僵</span><br/>
<span class='tline' id='l432' data-llen='10312:10335'>蠶塗馬齒則不能食草物類相感如此仲春祭馬祖季</span><br/>
<span class='tline' id='l433' data-llen='10335:10358'>春享先蠶皆天駟房星也為馬祈福謂之馬祖為蠶祈</span><br/>
<span class='tline' id='l434' data-llen='10358:10381'>福謂之先蠶請依周禮禁原蠶為允上雖不用而嘉之</span><br/>
<span class='tline' id='l435' data-llen='10381:10404'>以其言付史館而有司檢討先蠶故事以為先蠶者始</span><br/>
<span class='tline' id='l436' data-llen='10404:10427'>蠶之人與先農先牧先炊一也開元享禮瘞炊於壇之</span><br/>
<span class='tline' id='l437' data-llen='10427:10450'>壬地又郊祀録載先蠶祀文有肇興蠶織之語而為壇</span><br/>
<span class='tline' id='l438' data-llen='10450:10473'>北郊不設燔燎則先蠶非天駟房星矣中山經宣山有</span><br/>
<span class='tline' id='l439' data-llen='10473:10500'><a onclick="displayPageImage('KR1d0022', 'WYG', '010-25a' );" name="010-25a" class="pb">[010-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10500:10523'>桑其枝四衢葉大尺餘名曰帝女之桑詩所謂猗彼女</span><br/>
<span class='tline' id='l441' data-llen='10523:10546'>桑也海外北經有歐絲之野在大踵東一女子跪據樹</span><br/>
<span class='tline' id='l442' data-llen='10546:10569'>歐絲即荀子所謂身女好而頭馬首者是為蠶神與馬</span><br/>
<span class='tline' id='l443' data-llen='10569:10592'>同形故與馬同氣實為龍精而晉志祭先蠶以少牢其</span><br/>
<span class='tline' id='l444' data-llen='10592:10615'>神曰菀窊婦人寓氏公主隋志祭先蠶以太牢其神曰</span><br/>
<span class='tline' id='l445' data-llen='10615:10638'>西陵氏則肇興蠶織者也校人秋祭馬社注云始乘馬</span><br/>
<span class='tline' id='l446' data-llen='10638:10661'>者世本作曰相土作乘馬似非易服牛乘馬蓋取之隨</span><br/>
<span class='tline' id='l447' data-llen='10661:10690'>神化宜民始於黄帝然則作乘馬者軒轅氏矣<span class='krp-note'>路史謂/軒轅氏</span></span><br/>
<span class='tline' id='l448' data-llen='10690:10717'><a onclick="displayPageImage('KR1d0022', 'WYG', '010-25b' );" name="010-25b" class="pb">[010-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10717:10749'><span class='krp-note'>古帝皇非黄帝/也其言不雅馴</span>禡之言馬也禡禮祀軒轅以此北齊以</span><br/>
<span class='tline' id='l450' data-llen='10749:10772'>馬蠶同祖故先蠶亦祀軒轅失之校人夏祭先牧注云</span><br/>
<span class='tline' id='l451' data-llen='10772:10795'>始養馬者其人未聞吕氏春秋曰乘雅作駕寒哀作御</span><br/>
<span class='tline' id='l452' data-llen='10795:10818'>寒哀者韓哀侯也古寒韓通世本云韓哀侯作御説者</span><br/>
<span class='tline' id='l453' data-llen='10818:10841'>謂古雖有御至是加精巧焉詩曰自古在昔先民有作</span><br/>
<span class='tline' id='l454' data-llen='10841:10864'>菀窊寓氏乘雅寒哀似皆起於近世非古昔先民安可</span><br/>
<span class='tline' id='l455' data-llen='10864:10887'>謂之作乎軒轅娶於西陵氏之子謂之嫘祖氏淳化鳥</span><br/>
<span class='tline' id='l456' data-llen='10887:10910'>獸蟲蛾故後周以先蠶為西陵氏然則先蠶猶先牧始</span><br/>
<span class='tline' id='l457' data-llen='10910:10937'><a onclick="displayPageImage('KR1d0022', 'WYG', '010-26a' );" name="010-26a" class="pb">[010-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10937:10951'>養蠶者而馬蠶之祖則龍精也</span><br/>
<span class='tline' id='l459' data-llen='10951:10974'>量人掌建國及造都邑之法營軍之壘舍量其市朝州</span><br/>
<span class='tline' id='l460' data-llen='10974:11002'>涂軍社之所里司農謂州涂者還市朝而為道<span class='krp-note'>還與/環通</span>康</span><br/>
<span class='tline' id='l461' data-llen='11002:11025'>成謂一州之衆二千五百人為師先鄭以州為道失之</span><br/>
<span class='tline' id='l462' data-llen='11025:11048'>後鄭以州為師亦未為得也涂謂之術術謂之遂月令</span><br/>
<span class='tline' id='l463' data-llen='11048:11071'>審端徑術學記術有序皆是蓋田首曰遂而五縣為遂</span><br/>
<span class='tline' id='l464' data-llen='11071:11094'>亦以遂名邑中道曰術而十里為術亦以術名度地篇</span><br/>
<span class='tline' id='l465' data-llen='11094:11117'>曰州者謂之術不滿術者謂之里故百家為里里十為</span><br/>
<span class='tline' id='l466' data-llen='11117:11144'><a onclick="displayPageImage('KR1d0022', 'WYG', '010-26b' );" name="010-26b" class="pb">[010-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='11144:11167'>術術十為州州十為都然則州涂者州術也州之内有</span><br/>
<span class='tline' id='l468' data-llen='11167:11190'>涂涂之内有里面朝後市左祖右社而壘舍成焉營軍</span><br/>
<span class='tline' id='l469' data-llen='11190:11213'>之壘象建國之都皆以其法别而制㫁之量人所以造</span><br/>
<span class='tline' id='l470' data-llen='11213:11236'>都邑者如此則其所以營軍壘者亦如此掌固掌修城</span><br/>
<span class='tline' id='l471' data-llen='11236:11259'>郭溝池樹渠之固其法亦見度地篇其言曰聖人之處</span><br/>
<span class='tline' id='l472' data-llen='11259:11282'>國者必於不傾之地而擇地形之肥饒者鄉山左右經</span><br/>
<span class='tline' id='l473' data-llen='11282:11305'>水若澤内為落渠之寫因大川而注焉天下有萬諸侯</span><br/>
<span class='tline' id='l474' data-llen='11305:11328'>天子中而處因天之固得地之利内為之城外為之郭</span><br/>
<span class='tline' id='l475' data-llen='11328:11355'><a onclick="displayPageImage('KR1d0022', 'WYG', '010-27a' );" name="010-27a" class="pb">[010-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='11355:11382'>郭之外為之土閬<span class='krp-note'>閬謂/隍</span>地高則溝之下則堤之命曰金</span><br/>
<span class='tline' id='l477' data-llen='11382:11405'>城樹以荆棘上相穡著者所以為固也掌固職所謂城</span><br/>
<span class='tline' id='l478' data-llen='11405:11428'>郭溝池樹渠之固者蓋如此康成亦云樹謂枳棘之屬</span><br/>
<span class='tline' id='l479' data-llen='11428:11451'>有刺者則知先秦兩漢皆然矣一説量人所量者里數</span><br/>
<span class='tline' id='l480' data-llen='11451:11474'>也司馬法曰中壘六千尺積尺得四里以中壘四面乘</span><br/>
<span class='tline' id='l481' data-llen='11474:11497'>之一面得地三百步壘内有地三頃餘百八十步正門</span><br/>
<span class='tline' id='l482' data-llen='11497:11520'>大將居之其數則量人之所量也蓋營壘以里計所謂</span><br/>
<span class='tline' id='l483' data-llen='11520:11543'>軍社之所里者即此孫臏曰燒其積聚虚其市里然則</span><br/>
<span class='tline' id='l484' data-llen='11543:11570'><a onclick="displayPageImage('KR1d0022', 'WYG', '010-27b' );" name="010-27b" class="pb">[010-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11570:11593'>軍市軍社之所在皆曰里也壘謂軍壁崔瑗中壘校尉</span><br/>
<span class='tline' id='l486' data-llen='11593:11630'>箴曰堂堂黄帝設為壘壁<span class='krp-note'>春秋秦伯使術來聘公羊術/作遂古術遂通故學記術有</span></span><br/>
<span class='tline' id='l487' data-llen='11630:11677'><span class='krp-note'>序注云術當作遂或改術為州妄之甚矣王制鄭注云/屬連卒州猶聚也疏云屬者繫屬連者連接卒者卒伍</span></span><br/>
<span class='tline' id='l488' data-llen='11677:11707'><span class='krp-note'>州者聚居齊語亦云羣萃州處然/則里術州都市朝州涂皆聚也</span></span><br/>
<span class='tline' id='l489' data-llen='11707:11737'>司爟故書爟為燋<span class='krp-note'>燋與爝通/音哉約反</span>杜子春讀為爟爟為私火</span><br/>
<span class='tline' id='l490' data-llen='11737:11760'>康成謂爟讀如予若觀火之觀今燕俗名湯熱為觀則</span><br/>
<span class='tline' id='l491' data-llen='11760:11783'>爟火為熱火歟然則司爟夏主熱司烜秋主明熱以爨</span><br/>
<span class='tline' id='l492' data-llen='11783:11806'>取其新明以照取其潔而明者不皆熱也故司爟専取</span><br/>
<span class='tline' id='l493' data-llen='11806:11833'><a onclick="displayPageImage('KR1d0022', 'WYG', '010-28a' );" name="010-28a" class="pb">[010-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11833:11856'>火司烜兼取水乃知火之寒者非獨蕭丘之燄矣吕氏</span><br/>
<span class='tline' id='l495' data-llen='11856:11879'>春秋湯得伊尹祓之於廟爝以爟火齊桓得管仲亦然</span><br/>
<span class='tline' id='l496' data-llen='11879:11902'>髙誘謂火所以祓除不祥周禮司爟掌行火之政令爟</span><br/>
<span class='tline' id='l497' data-llen='11902:11925'>讀如權置火於桔皐燭以照之如其説則爟火者權火</span><br/>
<span class='tline' id='l498' data-llen='11925:11948'>也張晏曰權火㷭火也狀若井挈臯矣欲令光明逺照</span><br/>
<span class='tline' id='l499' data-llen='11948:11971'>如淳曰權舉也説文亦云舉火曰爟而以爟火為㷭火</span><br/>
<span class='tline' id='l500' data-llen='11971:11994'>則似不然祭祀舉爟與冦至舉烽不應同類漢祀五畤</span><br/>
<span class='tline' id='l501' data-llen='11994:12017'>於雍五十里一㷭火與冦至舉烽何以别乎且伊尹管</span><br/>
<span class='tline' id='l502' data-llen='12017:12044'><a onclick="displayPageImage('KR1d0022', 'WYG', '010-28b' );" name="010-28b" class="pb">[010-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='12044:12067'>仲所以皆爝以爟火者亦謂得賢臣良弼以告上帝鬼</span><br/>
<span class='tline' id='l504' data-llen='12067:12090'>神即所謂祭祀通權火也然則通權火者祭爟之禮凡</span><br/>
<span class='tline' id='l505' data-llen='12090:12113'>祭祀則舉焉名曰祭爟秦漢因之是為通權火甘泉賦</span><br/>
<span class='tline' id='l506' data-llen='12113:12136'>所謂樵蒸焜上配藜四施東燭西燿北爌南煬蓋即實</span><br/>
<span class='tline' id='l507' data-llen='12136:12159'>柴槱燎所以報陽歟一説祭爟者祭火星也古之火正</span><br/>
<span class='tline' id='l508' data-llen='12159:12182'>掌祭火星行火政季春昏心星出東方而咮七星鳥首</span><br/>
<span class='tline' id='l509' data-llen='12182:12205'>正在南方則用火季秋星入則止以順天時救民疾帝</span><br/>
<span class='tline' id='l510' data-llen='12205:12228'>嚳有祝融堯時有閼伯民頼其徳死則以為火祖配食</span><br/>
<span class='tline' id='l511' data-llen='12228:12255'><a onclick="displayPageImage('KR1d0022', 'WYG', '010-29a' );" name="010-29a" class="pb">[010-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='12255:12278'>火星周之司爟實掌其祭以報其功康成謂禮如祭爨</span><br/>
<span class='tline' id='l513' data-llen='12278:12301'>是燔柴於爨也必不然矣所謂四時變國火者管子曰</span><br/>
<span class='tline' id='l514' data-llen='12301:12324'>春爨以羽獸之火夏爨以毛獸之火秋爨以介蟲之火</span><br/>
<span class='tline' id='l515' data-llen='12324:12347'>冬爨以鱗獸之火中央爨以倮蟲之火羽獸南方朱鳥</span><br/>
<span class='tline' id='l516' data-llen='12347:12370'>火煙赤毛獸西方白虎火煙白介蟲北方元武火煙黑</span><br/>
<span class='tline' id='l517' data-llen='12370:12393'>鱗獸東方蒼龍火煙青倮蟲中央黄龍火煙黄然則春</span><br/>
<span class='tline' id='l518' data-llen='12393:12416'>取榆桞之火於南方夏取棗杏之火於西方秋取柞楢</span><br/>
<span class='tline' id='l519' data-llen='12416:12439'>之火於北方冬取槐檀之火於東方中央取桑柘之火</span><br/>
<span class='tline' id='l520' data-llen='12439:12466'><a onclick="displayPageImage('KR1d0022', 'WYG', '010-29b' );" name="010-29b" class="pb">[010-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='12466:12489'>於坤方舊説以為春青冬黑又以為榆桞不青槐檀不</span><br/>
<span class='tline' id='l522' data-llen='12489:12512'>黑皆非也南宫朱鳥軒轅為權主火權火之名蓋出於</span><br/>
<span class='tline' id='l523' data-llen='12512:12535'>此桞為鳥喙衡散為榆蕪荑在地赤心者善則榆桞為</span><br/>
<span class='tline' id='l524' data-llen='12535:12563'>南方之火信矣<span class='krp-note'>蕪荑/榆也</span>春秋説曰槐木者靈星之精也非</span><br/>
<span class='tline' id='l525' data-llen='12563:12586'>東方之木乎賈誼曰桞者南方之木桑者中央之木棘</span><br/>
<span class='tline' id='l526' data-llen='12586:12609'>者西方之木棘者棗也秦漢有别火之官主改火之事</span><br/>
<span class='tline' id='l527' data-llen='12609:12632'>春青冬黑乃其常也又焉用别荀爽曰火生於木木盛</span><br/>
<span class='tline' id='l528' data-llen='12632:12655'>於火其徳為孝至夏乃王其精在天温煖之氣養生百</span><br/>
<span class='tline' id='l529' data-llen='12655:12682'><a onclick="displayPageImage('KR1d0022', 'WYG', '010-30a' );" name="010-30a" class="pb">[010-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12682:12705'>木是其孝也至冬則廢其形在地酷烈之氣焚燒山林</span><br/>
<span class='tline' id='l531' data-llen='12705:12728'>是其不孝也故夏官掌火冬禁焚萊後世因之而莫知</span><br/>
<span class='tline' id='l532' data-llen='12728:12751'>其由盛冬去火目為龍忌盖龍星木位火生於寅壯於</span><br/>
<span class='tline' id='l533' data-llen='12751:12774'>午死於戌夫文戌火為烕故為之禁焚萊者罰并州舊</span><br/>
<span class='tline' id='l534' data-llen='12774:12797'>俗遂莫敢煙爨每冬中輙一月寒食好事者因附㑹介</span><br/>
<span class='tline' id='l535' data-llen='12797:12820'>子推焉時則訓曰仲春始出仲秋始内季春大出季秋</span><br/>
<span class='tline' id='l536' data-llen='12820:12843'>大内萬物皆然而司爟亦以此施火令春秋桓七年春</span><br/>
<span class='tline' id='l537' data-llen='12843:12866'>二月焚咸丘火田也周之二月夏之季冬禁火之時而</span><br/>
<span class='tline' id='l538' data-llen='12866:12893'><a onclick="displayPageImage('KR1d0022', 'WYG', '010-30b' );" name="010-30b" class="pb">[010-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12893:12916'>以火田此春秋所以書而非之也蒐火弊苗車弊獮羅</span><br/>
<span class='tline' id='l540' data-llen='12916:12939'>弊狩徒弊王制昆蟲未蟄不以火田尒疋火田為狩皆</span><br/>
<span class='tline' id='l541' data-llen='12939:12980'>失周官之義矣<span class='krp-note'>羅氏職蜡則作羅襦康成謂今俗放火/張羅其遺教説者遂云冬以火田非周</span></span><br/>
<span class='tline' id='l542' data-llen='12980:12989'><span class='krp-note'>官之/義也</span></span><br/>
<span class='tline' id='l543' data-llen='12989:13012'>司險設國之五溝五涂而樹之林以為阻固康成謂五</span><br/>
<span class='tline' id='l544' data-llen='13012:13035'>溝者遂溝洫澮川五涂者徑畛涂道路此井田之法匠</span><br/>
<span class='tline' id='l545' data-llen='13035:13058'>人掌之遂溝洫澮専達於川而山間有川川上有涂造</span><br/>
<span class='tline' id='l546' data-llen='13058:13081'>溝因地勢梢溝因水勢曲為磬以行之深為淵以積之</span><br/>
<span class='tline' id='l547' data-llen='13081:13108'><a onclick="displayPageImage('KR1d0022', 'WYG', '010-31a' );" name="010-31a" class="pb">[010-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='13108:13131'>大為防以障之此博舉天下之水詳其利害而國必依</span><br/>
<span class='tline' id='l549' data-llen='13131:13154'>山川因之設險以守其國則知司險所設之五溝不獨</span><br/>
<span class='tline' id='l550' data-llen='13154:13177'>井田為然也而匠人溝洫之法亦從此出焉度地篇曰</span><br/>
<span class='tline' id='l551' data-llen='13177:13200'>水之出於山流於海曰經水水别為他水曰枝水山之</span><br/>
<span class='tline' id='l552' data-llen='13200:13223'>溝一有水一無水者曰谷水水之出於溝流入大水及</span><br/>
<span class='tline' id='l553' data-llen='13223:13246'>海者曰川水出地而不流者曰淵水此五水者因其利</span><br/>
<span class='tline' id='l554' data-llen='13246:13269'>而徃之因而阨之乃迂其道而逺之以勢行之是為司</span><br/>
<span class='tline' id='l555' data-llen='13269:13292'>險所設之五溝其設之之法先具備水之器籠臿板築</span><br/>
<span class='tline' id='l556' data-llen='13292:13319'><a onclick="displayPageImage('KR1d0022', 'WYG', '010-31b' );" name="010-31b" class="pb">[010-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='13319:13342'>土車兩輂藏於里中常以朔日出具閲之取完堅補弊</span><br/>
<span class='tline' id='l558' data-llen='13342:13365'>久去苦惡而以冬少事之時令其徒以次積薪水旁其</span><br/>
<span class='tline' id='l559' data-llen='13365:13388'>積之也以事之已其作之也以事未起大為堤小為防</span><br/>
<span class='tline' id='l560' data-llen='13388:13411'>地不生草者必為之囊夾水四道禾稼不傷歲埤增之</span><br/>
<span class='tline' id='l561' data-llen='13411:13434'>樹以荆棘以固其地雜之以柏楊以備決水民得其饒</span><br/>
<span class='tline' id='l562' data-llen='13434:13457'>是謂流膏令其地之民守之往往而為界司險職所謂</span><br/>
<span class='tline' id='l563' data-llen='13457:13480'>樹之林以為阻固皆有守禁者其大畧如此後世井田</span><br/>
<span class='tline' id='l564' data-llen='13480:13503'>既廢而講水利者或引以溉田或疏以通漕然五水不</span><br/>
<span class='tline' id='l565' data-llen='13503:13530'><a onclick="displayPageImage('KR1d0022', 'WYG', '010-32a' );" name="010-32a" class="pb">[010-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='13530:13553'>分五溝不設戎馬横行如入無人之境而司險藩塞阻</span><br/>
<span class='tline' id='l567' data-llen='13553:13576'>路之意蕩然無復存焉矣司險掌九州之圖以周知其</span><br/>
<span class='tline' id='l568' data-llen='13576:13599'>山林川澤之阻而達其道路其説亦見地圖篇曰凡兵</span><br/>
<span class='tline' id='l569' data-llen='13599:13622'>主者必先審知地圖檈轅之險濫車之水名山通谷經</span><br/>
<span class='tline' id='l570' data-llen='13622:13645'>川陵陸丘阜之所在苴草林木蒲葦之所茂道里之逺</span><br/>
<span class='tline' id='l571' data-llen='13645:13676'>近城郭之大小名邑廢邑困殖之地<span class='krp-note'>困謂不耕之/地殖謂壤田</span>必盡</span><br/>
<span class='tline' id='l572' data-llen='13676:13699'>知之地形之出入相錯者盡藏之然後可以行軍襲邑</span><br/>
<span class='tline' id='l573' data-llen='13699:13722'>舉錯知先後不失利此地圖之常也苟非地圖焉知阸</span><br/>
<span class='tline' id='l574' data-llen='13722:13749'><a onclick="displayPageImage('KR1d0022', 'WYG', '010-32b' );" name="010-32b" class="pb">[010-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13749:13772'>塞不知守國何以行軍蕭何入關先收秦圖書者以此</span><br/>
<span class='tline' id='l576' data-llen='13772:13802'>荀子謂古者城郭不辨溝池不拑<span class='krp-note'>拑古掘字/史記作掘</span>固塞不樹</span><br/>
<span class='tline' id='l577' data-llen='13802:13825'>如其説則司險之職廢矣豈其然乎難經以經水比人</span><br/>
<span class='tline' id='l578' data-llen='13825:13848'>身十二經枝水比人身十五絡聖人圖設溝渠通利水</span><br/>
<span class='tline' id='l579' data-llen='13848:13871'>道以備不然其説得之矣楚莊王欲伐陳使人視之使</span><br/>
<span class='tline' id='l580' data-llen='13871:13894'>者曰陳不可伐也其城郭高溝壑深王曰陳可伐也陳</span><br/>
<span class='tline' id='l581' data-llen='13894:13917'>小國而城郭高溝壑深則民力罷矣興兵伐之遂取陳</span><br/>
<span class='tline' id='l582' data-llen='13917:13934'>然則設險以守國而守國不徒以險也</span><br/>
<span class='tline' id='l583' data-llen='13934:13961'><a onclick="displayPageImage('KR1d0022', 'WYG', '010-33a' );" name="010-33a" class="pb">[010-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13961:13984'>夏秋二官皆有環人夏官環人掌致師而環四方之故</span><br/>
<span class='tline' id='l585' data-llen='13984:14007'>秋官環人掌送逆賔客行則達之舍則環之故皆以環</span><br/>
<span class='tline' id='l586' data-llen='14007:14030'>名官環與還通春秋莊十年宋人遷宿公羊曰遷之者</span><br/>
<span class='tline' id='l587' data-llen='14030:14053'>何不通也以地還之也何休曰還繞也繞取其地使不</span><br/>
<span class='tline' id='l588' data-llen='14053:14076'>得通四方此夏官環人所謂環四方之故者也量人量</span><br/>
<span class='tline' id='l589' data-llen='14076:14099'>市朝之州涂司農謂還市朝而為道則還讀為環矣齊</span><br/>
<span class='tline' id='l590' data-llen='14099:14126'>語環山于有牢韋昭曰環繞也馬融讀環為繯<span class='krp-note'>即絹/字</span>謂</span><br/>
<span class='tline' id='l591' data-llen='14126:14149'>繯山之宰牧槖野之飛征古本齊語亦作繯賈逵曰繯</span><br/>
<span class='tline' id='l592' data-llen='14149:14176'><a onclick="displayPageImage('KR1d0022', 'WYG', '010-33b' );" name="010-33b" class="pb">[010-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='14176:14197'>還也劉昌宗讀為患<span class='krp-note'>户串/反</span>亦必有説矣</span><br/>
<span class='tline' id='l594' data-llen='14197:14220'>王射三容諸侯二容卿大夫士一容按尒疋容謂之防</span><br/>
<span class='tline' id='l595' data-llen='14220:14243'>注云如今牀頭小曲屏風唱射者所以自防隱也荀子</span><br/>
<span class='tline' id='l596' data-llen='14243:14266'>曰居則設張容負依而坐户牖之間謂之依言張設于</span><br/>
<span class='tline' id='l597' data-llen='14266:14289'>户牖間則斧扆亦名容與唱獲者之容皆象屏風故事</span><br/>
<span class='tline' id='l598' data-llen='14289:14312'>異而名同也古者貴賤不嫌同名信矣容一名乏車僕</span><br/>
<span class='tline' id='l599' data-llen='14312:14319'>大射共三乏</span><br/>
<span class='tline' id='l600' data-llen='14319:14342'>大射燕射司弓矢共并夾射鳥氏主取矢矢在侯髙則</span><br/>
<span class='tline' id='l601' data-llen='14342:14369'><a onclick="displayPageImage('KR1d0022', 'WYG', '010-34a' );" name="010-34a" class="pb">[010-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='14369:14396'>以并夾取之注云并夾鍼箭具矢籋也説文籋箝也<span class='krp-note'>箝/與</span></span><br/>
<span class='tline' id='l603' data-llen='14396:14428'><span class='krp-note'>鉗同一作鍼皆從/金以甘咸得聲</span>并夾反為籋猶不來反為貍後世反</span><br/>
<span class='tline' id='l604' data-llen='14428:14452'>切之學出之此周靈王時諸侯莫朝萇𢎞乃設射不來</span><br/>
<span class='tline' id='l605' data-llen='14452:14475'>不來者貍首也貍首之詩與祭侯之辭皆言諸侯來朝</span><br/>
<span class='tline' id='l606' data-llen='14475:14498'>之禮其詩曰曽孫侯氏四正具舉大夫君子凡以庶士</span><br/>
<span class='tline' id='l607' data-llen='14498:14521'>小大莫處御于君所以燕以射則燕則譽其辭曰惟若</span><br/>
<span class='tline' id='l608' data-llen='14521:14544'>寧侯母或若女不寧侯不屬于王所故抗而射女强飲</span><br/>
<span class='tline' id='l609' data-llen='14544:14571'>强食詒女曾孫諸侯百福古者來朝諸侯稱侯氏<span class='krp-note'>見覲/禮</span></span><br/>
<span class='tline' id='l610' data-llen='14571:14598'><a onclick="displayPageImage('KR1d0022', 'WYG', '010-34b' );" name="010-34b" class="pb">[010-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='14598:14622'>不來者不寧侯故抗而射之然則萇𢎞行古禮説者謂</span><br/>
<span class='tline' id='l612' data-llen='14622:14635'>依物怪㠯致諸侯妄之甚矣</span><br/>
<span class='tline' id='l613' data-llen='14635:14658'>司士詔王治以徳詔爵以功詔禄以能詔事管子曰君</span><br/>
<span class='tline' id='l614' data-llen='14658:14681'>之所審者三一曰徳不當其位二曰功不當其禄三曰</span><br/>
<span class='tline' id='l615' data-llen='14681:14704'>能不當其官此三本者治亂之原也故徳義未明于朝</span><br/>
<span class='tline' id='l616' data-llen='14704:14727'>者不可加以尊位功力未見于國者不可授與重禄臨</span><br/>
<span class='tline' id='l617' data-llen='14727:14750'>事不信于民者不可使任大官故徳厚而位卑者謂之</span><br/>
<span class='tline' id='l618' data-llen='14750:14773'>過徳薄而位尊者謂之失寧過于君子毋失于小人過</span><br/>
<span class='tline' id='l619' data-llen='14773:14800'><a onclick="displayPageImage('KR1d0022', 'WYG', '010-35a' );" name="010-35a" class="pb">[010-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14800:14823'>于君子其為怨淺失于小人其為禍深是故國有徳義</span><br/>
<span class='tline' id='l621' data-llen='14823:14846'>未明于朝而處尊位者則良臣不進有功力未見于國</span><br/>
<span class='tline' id='l622' data-llen='14846:14869'>而享重禄者則勞臣不勸有臨事不信于民而任大官</span><br/>
<span class='tline' id='l623' data-llen='14869:14892'>者則材臣不用如此則明塞于上而治壅于下若夫君</span><br/>
<span class='tline' id='l624' data-llen='14892:14915'>子之怨小人之禍詩之小雅備矣君子之怨也所以救</span><br/>
<span class='tline' id='l625' data-llen='14915:14938'>小人之禍也及小人之禍既成則君子鴻飛㝠㝠又何</span><br/>
<span class='tline' id='l626' data-llen='14938:14961'>怨焉通典謂前漢尚書四曹後漢六曹隋為六部唐以</span><br/>
<span class='tline' id='l627' data-llen='14961:14984'>六部為天地四時之官法周之六官然叅詳古今徵考</span><br/>
<span class='tline' id='l628' data-llen='14984:15011'><a onclick="displayPageImage('KR1d0022', 'WYG', '010-35b' );" name="010-35b" class="pb">[010-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='15011:15034'>職任則唐之吏部周之司士也王制司馬辨論官材實</span><br/>
<span class='tline' id='l630' data-llen='15034:15057'>司士之職似司士一名司馬猶秋官縣士掌野左傳謂</span><br/>
<span class='tline' id='l631' data-llen='15057:15080'>之野司寇歟詩正義曰士察也謂之士者言其能察理</span><br/>
<span class='tline' id='l632' data-llen='15080:15084'>衆事</span><br/>
<span class='tline' id='l633' data-llen='15084:15107'>王日視朝特揖孤卿旅揖大夫旁三揖羣士還揖左右</span><br/>
<span class='tline' id='l634' data-llen='15107:15130'>門宿衞之士鄭司農曰卿大夫士皆君之所揖春秋傳</span><br/>
<span class='tline' id='l635' data-llen='15130:15153'>所謂三揖在下也王制七十不俟朝王揖之則退不待</span><br/>
<span class='tline' id='l636' data-llen='15153:15177'>朝畢其餘揖之乃就位羣士不待王揖𤼵在其位王揖</span><br/>
<span class='tline' id='l637' data-llen='15177:15204'><a onclick="displayPageImage('KR1d0022', 'WYG', '010-36a' );" name="010-36a" class="pb">[010-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='15204:15227'>之皆逡遁而復位云案燕禮言爾大射儀言揖逺則爾</span><br/>
<span class='tline' id='l639' data-llen='15227:15254'>近則揖爾猶近也謂揖而近之説文竦手為拜<span class='krp-note'>音/拱</span>從兩</span><br/>
<span class='tline' id='l640' data-llen='15254:15277'>手下之為拜故揖與拜通特揖者竒拜竒猶特也特揖</span><br/>
<span class='tline' id='l641' data-llen='15277:15300'>為竒拜則旅揖為再拜歟三孤六卿則竒拜二十七大</span><br/>
<span class='tline' id='l642' data-llen='15300:15323'>夫則再拜八十一元士則三拜所謂禮以少為貴者蓋</span><br/>
<span class='tline' id='l643' data-llen='15323:15346'>如此晉靈公不君趙盾將入諫靈公望見之愬而再拜</span><br/>
<span class='tline' id='l644' data-llen='15346:15369'>盾乃孤卿禮當特揖靈公見之而驚失其常度故為之</span><br/>
<span class='tline' id='l645' data-llen='15369:15392'>再拜説者謂敬以拒之是不然無道之君彈人為樂焉</span><br/>
<span class='tline' id='l646' data-llen='15392:15419'><a onclick="displayPageImage('KR1d0022', 'WYG', '010-36b' );" name="010-36b" class="pb">[010-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='15419:15442'>能敬大臣乎何休曰禮天子為三公下階卿前席大夫</span><br/>
<span class='tline' id='l648' data-llen='15442:15465'>興席士式几此坐朝之禮燕饗行之王饗諸侯乘車送</span><br/>
<span class='tline' id='l649' data-llen='15465:15488'>逆燕禮賓入及庭公降一等而揖焉則有下階之禮凡</span><br/>
<span class='tline' id='l650' data-llen='15488:15511'>大朝覲大饗射及封國命諸侯皆設席大朝覲者諸侯</span><br/>
<span class='tline' id='l651' data-llen='15511:15534'>因㑹同而行朝覲之禮也若夫路門視朝君臣皆立未</span><br/>
<span class='tline' id='l652' data-llen='15534:15557'>聞設席亦不下階孔子見哀公公問儒行蓋燕朝也路</span><br/>
<span class='tline' id='l653' data-llen='15557:15580'>門内之朝大僕掌之故曰更僕更僕者久立將倦大僕</span><br/>
<span class='tline' id='l654' data-llen='15580:15603'>二人相代而更於是為孔子布席于堂而與之坐焉此</span><br/>
<span class='tline' id='l655' data-llen='15603:15630'><a onclick="displayPageImage('KR1d0022', 'WYG', '010-37a' );" name="010-37a" class="pb">[010-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='15630:15653'>古禮也及秦而亡漢禮皇帝見三公御坐為起在輿為</span><br/>
<span class='tline' id='l657' data-llen='15653:15676'>下雖有是禮亦不常行吕氏春秋桓公朝揖管仲而進</span><br/>
<span class='tline' id='l658' data-llen='15676:15699'>之所謂特揖也入及庭而未就位之時魏文侯燕飲任</span><br/>
<span class='tline' id='l659' data-llen='15699:15722'>痤入文侯下階而迎之以為上客蓋燕必有君所謂君</span><br/>
<span class='tline' id='l660' data-llen='15722:15745'>為臣下階者惟此時為然冠義見於母母拜之謂舉手</span><br/>
<span class='tline' id='l661' data-llen='15745:15768'>禮之即君揖臣之禮自古未聞婦人揖凡婦人皆肅拜</span><br/>
<span class='tline' id='l662' data-llen='15768:15791'>也婦人肅拜猶男子揖説者以為母不應拜子誤矣古</span><br/>
<span class='tline' id='l663' data-llen='15791:15814'>者不獨君揖臣亦有臣揖君楚令尹子佩請飲莊王北</span><br/>
<span class='tline' id='l664' data-llen='15814:15841'><a onclick="displayPageImage('KR1d0022', 'WYG', '010-37b' );" name="010-37b" class="pb">[010-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='15841:15864'>面疏揖疏者徒跣也子事父臣事君皆跣而升堂禮於</span><br/>
<span class='tline' id='l666' data-llen='15864:15887'>堂上無揖疏揖者堂下正立拱手歟朝儀士旁三揖喪</span><br/>
<span class='tline' id='l667' data-llen='15887:15910'>禮士旁三拜三揖者三舉手三拜者三屈膝旁猶面也</span><br/>
<span class='tline' id='l668' data-llen='15910:15933'>一云旁猶不正也面者每面揖之三不正者邪嚮揖之</span><br/>
<span class='tline' id='l669' data-llen='15933:15956'>三旁拜為汜拜則旁揖為汜揖矣古旁與方通士上下</span><br/>
<span class='tline' id='l670' data-llen='15956:15979'>中三等故三揖也士㣲矣喪則拜而朝則揖先王所以</span><br/>
<span class='tline' id='l671' data-llen='15979:16002'>勸士者至矣哉其有致仕在家者入朝君必先揖之而</span><br/>
<span class='tline' id='l672' data-llen='16002:16024'>后及卿大夫士古君臣相接以禮其禮之隆又若此</span><br/>
<span class='tline' id='l673' data-llen='16024:16051'><a onclick="displayPageImage('KR1d0022', 'WYG', '010-38a' );" name="010-38a" class="pb">[010-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='16051:16074'>内宰掌北宫宫正掌西宫諸子掌東宫皆典禁兵豫機</span><br/>
<span class='tline' id='l675' data-llen='16074:16097'>宻親近之臣也何以知之以燕禮知之宫正即司宫諸</span><br/>
<span class='tline' id='l676' data-llen='16097:16120'>子即庶子燕禮西階之燭司宫執之則知宫正掌西宫</span><br/>
<span class='tline' id='l677' data-llen='16120:16143'>也阼階之燭庶子執之則知諸子掌東宫也内宰職正</span><br/>
<span class='tline' id='l678' data-llen='16143:16166'>歲憲禁令于王之北宫而糾其守則内宰掌北宫明矣</span><br/>
<span class='tline' id='l679' data-llen='16166:16189'>西宫者王宫北宫者后宫東宫者太子宫或曰庶子賤</span><br/>
<span class='tline' id='l680' data-llen='16189:16212'>者燕禮士旅酌畢乃獻庶子射禮士旅酌畢而復射則</span><br/>
<span class='tline' id='l681' data-llen='16212:16235'>不獻庶子復射畢而後獻之如獻士之禮獻在士後則</span><br/>
<span class='tline' id='l682' data-llen='16235:16262'><a onclick="displayPageImage('KR1d0022', 'WYG', '010-38b' );" name="010-38b" class="pb">[010-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='16262:16285'>庶子賤者歟非也庶子内臣也燕禮獻羣臣畢然後獻</span><br/>
<span class='tline' id='l684' data-llen='16285:16308'>内臣故士旅於西階既辯乃獻庶子於阼階既獻庶子</span><br/>
<span class='tline' id='l685' data-llen='16308:16331'>遂獻左右正與内小臣亦在阼階皆内臣也則庶子為</span><br/>
<span class='tline' id='l686' data-llen='16331:16354'>内臣之長矣古者訓民之官謂之外庶子故康誥曰外</span><br/>
<span class='tline' id='l687' data-llen='16354:16377'>庶子訓人掌其戒令與其教治春合學秋合射攷藝進</span><br/>
<span class='tline' id='l688' data-llen='16377:16400'>退皆訓人之事有外則有中諸子者中庶子也荆軻入</span><br/>
<span class='tline' id='l689' data-llen='16400:16423'>秦因寵臣中庶子蒙嘉而得見秦王則庶子非親近之</span><br/>
<span class='tline' id='l690' data-llen='16423:16446'>臣乎國有大事諸子帥國子而致之太子惟所用之若</span><br/>
<span class='tline' id='l691' data-llen='16446:16473'><a onclick="displayPageImage('KR1d0022', 'WYG', '010-39a' );" name="010-39a" class="pb">[010-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='16473:16496'>有兵甲之事則授車甲而合卒伍古者太子宫亦如王</span><br/>
<span class='tline' id='l693' data-llen='16496:16519'>宫有禁兵歟曰然漢制太子食湯沐十縣設周衛交㦸</span><br/>
<span class='tline' id='l694' data-llen='16519:16542'>古法也然則太子將兵歟曰否所謂兵甲之事者謂太</span><br/>
<span class='tline' id='l695' data-llen='16542:16565'>子有監國撫軍之事在軍則國子守遷主在國則國子</span><br/>
<span class='tline' id='l696' data-llen='16565:16588'>守王宫也以為是宿衛之親軍故司馬之征弗及授車</span><br/>
<span class='tline' id='l697' data-llen='16588:16611'>甲合卒伍治以軍法則有司存或守太廟或守貴宫貴</span><br/>
<span class='tline' id='l698' data-llen='16611:16634'>室或守下宫下室皆諸子致之内宰宫正宫伯分掌之</span><br/>
<span class='tline' id='l699' data-llen='16634:16657'>而太子弗與焉西晉裴頠以太子非賈后所生宜防其</span><br/>
<span class='tline' id='l700' data-llen='16657:16684'><a onclick="displayPageImage('KR1d0022', 'WYG', '010-39b' );" name="010-39b" class="pb">[010-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='16684:16707'>變表請増東宫宿衛萬人然而四率精兵終不能免愍</span><br/>
<span class='tline' id='l702' data-llen='16707:16730'>懐之禍也楚有東宫之甲商臣遂興宫甲圍成王適足</span><br/>
<span class='tline' id='l703' data-llen='16730:16753'>以濟其蠭目豺聲之忍而已故古者太子之宫不藏兵</span><br/>
<span class='tline' id='l704' data-llen='16753:16777'>革秦因周制有中庶子官漢王商史丹𫝊喜等皆甞為</span><br/>
<span class='tline' id='l705' data-llen='16777:16800'>之主諸吏之適子及支庶版籍魏因之在吳及晉尤重</span><br/>
<span class='tline' id='l706' data-llen='16800:16823'>其選顧譚温嶠皆居是官甚見補益然皆不典兵也夏</span><br/>
<span class='tline' id='l707' data-llen='16823:16846'>官諸子存游倅修徳學道天官宫正聨什伍糾徳行教</span><br/>
<span class='tline' id='l708' data-llen='16846:16869'>道藝晉之霸也亦如之故郤縠為元帥惇悦詩書士㑹</span><br/>
<span class='tline' id='l709' data-llen='16869:16896'><a onclick="displayPageImage('KR1d0022', 'WYG', '010-40a' );" name="010-40a" class="pb">[010-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='16896:16919'>將中軍講求典禮及秦以力征并吞諸侯而其風息矣</span><br/>
<span class='tline' id='l711' data-llen='16919:16942'>古者庶子掌公族非徒國也家亦有焉衛公孫鞅事魏</span><br/>
<span class='tline' id='l712' data-llen='16942:16970'>相公叔痤為痤之中庶子<span class='krp-note'>中一/作御</span>是家臣也雖家國不同</span><br/>
<span class='tline' id='l713' data-llen='16970:16993'>同掌公族晉有公族大夫即夏官之諸子歟甲衛士謂</span><br/>
<span class='tline' id='l714' data-llen='16993:17016'>之介夫故有正夫有游夫游謂之倅車有游闕夫有游</span><br/>
<span class='tline' id='l715' data-llen='17016:17039'>倅春秋傳孟孫卒將辟臧孫使正夫助之正夫者小司</span><br/>
<span class='tline' id='l716' data-llen='17039:17062'>徒起徒役母過家一人是為正夫以其餘為羨羨猶游</span><br/>
<span class='tline' id='l717' data-llen='17062:17085'>也管子曰一器成往夫具二器成驚夫具三器成游夫</span><br/>
<span class='tline' id='l718' data-llen='17085:17112'><a onclick="displayPageImage('KR1d0022', 'WYG', '010-40b' );" name="010-40b" class="pb">[010-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='17112:17135'>具游夫即國之貴游後漢大將軍竇武援立靈帝盧子</span><br/>
<span class='tline' id='l720' data-llen='17135:17158'>幹獻書于武曰比世祚不競仍外求嗣四方未寧盜賊</span><br/>
<span class='tline' id='l721' data-llen='17158:17181'>伺隙將有楚人脇比尹氏立朝之變宜依古禮置諸子</span><br/>
<span class='tline' id='l722' data-llen='17181:17204'>之官徵王侯愛子宗室賢才外崇訓道之義内息貪利</span><br/>
<span class='tline' id='l723' data-llen='17204:17227'>之心簡其良能隨用爵之强幹弱枝之道也愚謂貴游</span><br/>
<span class='tline' id='l724' data-llen='17227:17250'>不徒宗室公卿之子王之庶子亦與焉如是則孽不奪</span><br/>
<span class='tline' id='l725' data-llen='17250:17273'>嫡庶不亂宗伯父伯兄仲叔季弟幼子童孫皆為宿衛</span><br/>
<span class='tline' id='l726' data-llen='17273:17300'>奔奏禦侮之臣安得有楚人脇比尹氏立朝之變乎<span class='krp-note'>其/後</span></span><br/>
<span class='tline' id='l727' data-llen='17300:17327'><a onclick="displayPageImage('KR1d0022', 'WYG', '010-41a' );" name="010-41a" class="pb">[010-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='17327:17366'><span class='krp-note'>冀州刺史王芬南陽許攸沛國周旌等連結/豪傑謀廢靈帝立合肥侯則子幹之言中矣</span></span><br/>
<span class='tline' id='l729' data-llen='17366:17369'>　</span><br/>
<span class='tline' id='l730' data-llen='17369:17372'>　</span><br/>
<span class='tline' id='l731' data-llen='17372:17375'>　</span><br/>
<span class='tline' id='l732' data-llen='17375:17378'>　</span><br/>
<span class='tline' id='l733' data-llen='17378:17381'>　</span><br/>
<span class='tline' id='l734' data-llen='17381:17384'>　</span><br/>
<span class='tline' id='l735' data-llen='17384:17387'>　</span><br/>
<span class='tline' id='l736' data-llen='17387:17414'><a onclick="displayPageImage('KR1d0022', 'WYG', '010-41b' );" name="010-41b" class="pb">[010-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='17414:17417'>　</span><br/>
<span class='tline' id='l738' data-llen='17417:17420'>　</span><br/>
<span class='tline' id='l739' data-llen='17420:17423'>　</span><br/>
<span class='tline' id='l740' data-llen='17423:17426'>　</span><br/>
<span class='tline' id='l741' data-llen='17426:17429'>　</span><br/>
<span class='tline' id='l742' data-llen='17429:17432'>　</span><br/>
<span class='tline' id='l743' data-llen='17432:17435'>　</span><br/>
<span class='tline' id='l744' data-llen='17435:17442'>　禮説卷十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0039', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　易説卷四　　　　　　宋　趙善譽　撰</span>
<span class='tline' id='l10' data-llen='209:221'>下經二<span class='krp-note'>鼎至未濟/</span></span>
<span class='tline' id='l11' data-llen='221:229'>　　　鼎卦説</span>
<span class='tline' id='l12' data-llen='229:252'>易中以畫取象命名者唯三卦頤也井也鼎也其取象</span>
<span class='tline' id='l13' data-llen='252:275'>雖不同而皆有飬人之義豈非飬人之利博故特取象</span>
<span class='tline' id='l14' data-llen='275:298'>以示人邪頥取諸身者也故以艮止震動為卦井與鼎</span>
<span class='tline' id='l15' data-llen='298:321'>取諸物者也故以木巽水則為井以木巽火則為鼎其</span>
<span class='tline' id='l16' data-llen='321:347'><a onclick="displayPageImage('KR1a0039', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='347:370'>取義雖不同而皆以上爻為吉豈非致飬之道必于其</span>
<span class='tline' id='l18' data-llen='370:393'>終而後見也就三卦之中而别之唯井鼎之義最為相</span>
<span class='tline' id='l19' data-llen='393:416'>近水以汲而出井為用故上六勿幕而元吉食以亨而</span>
<span class='tline' id='l20' data-llen='416:439'>出鼎為用故上九玉鉉而大吉井以陽實為天一之水</span>
<span class='tline' id='l21' data-llen='439:462'>故九五言井冽寒泉食鼎以隂虗為耳受鉉之象故六</span>
<span class='tline' id='l22' data-llen='462:485'>五言黄耳金鉉利貞皆以在上為吉也井以初六為泥</span>
<span class='tline' id='l23' data-llen='485:508'>鼎以初六為趾皆以在下為言也井之九二无應故言</span>
<span class='tline' id='l24' data-llen='508:531'>谷射鮒而甕敝漏鼎之九二有應故言有實而終无尤</span>
<span class='tline' id='l25' data-llen='531:557'><a onclick="displayPageImage('KR1a0039', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='557:580'>井之九三有應故言井渫不食而可用汲鼎之九三无</span>
<span class='tline' id='l27' data-llen='580:603'>應故言雉膏不食而其行塞井之六四不應於初故為</span>
<span class='tline' id='l28' data-llen='603:626'>井甃无咎鼎之九四與初為應故為折足覆餗此則以</span>
<span class='tline' id='l29' data-llen='626:650'>其剛柔之應否而異其辭也要之鼎以虗受物耳以虗受</span>
<span class='tline' id='l30' data-llen='650:673'>鉉皆惡夫實而自滿也九二九三九四鼎也皆陽實也</span>
<span class='tline' id='l31' data-llen='673:696'>故二以有實而招疾三以行塞而不食四亦折足而覆</span>
<span class='tline' id='l32' data-llen='696:719'>餗皆以其不虗也以九處二陽非其位而比於初六之</span>
<span class='tline' id='l33' data-llen='719:742'>隂宜其招仇而見疾也然在㢲之中而上有六五之正</span>
<span class='tline' id='l34' data-llen='742:768'><a onclick="displayPageImage('KR1a0039', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='768:791'>應初之所不能害也故能謹所之則終无尤以九處三</span>
<span class='tline' id='l36' data-llen='791:814'>而上无應陽剛之過不惟如鼎之已實不能有容其耳</span>
<span class='tline' id='l37' data-llen='814:837'>亦實而不行矣故必如方雨而和則悔虧而終吉以九</span>
<span class='tline' id='l38' data-llen='837:860'>居四陽亦不當位而在重剛之上又下應初六之隂柔</span>
<span class='tline' id='l39' data-llen='860:883'>不唯剛實自滿而且折其足矣故至于覆餗而形渥三</span>
<span class='tline' id='l40' data-llen='883:906'>爻之位雖不同其戒于實則一也六五耳也宜虗而受</span>
<span class='tline' id='l41' data-llen='906:929'>鉉者也宜虗而以隂居之又下有九二陽剛之應是黄</span>
<span class='tline' id='l42' data-llen='929:952'>耳而得金鉉也象曰中以為實者以其居中而虗所以</span>
<span class='tline' id='l43' data-llen='952:978'><a onclick="displayPageImage('KR1a0039', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='978:1001'>能納剛中之實也上九鉉也以九處上居隂履柔而在</span>
<span class='tline' id='l45' data-llen='1001:1024'>鼎之終故剛柔得宜而有玉鉉之象此鼎道之成而飬</span>
<span class='tline' id='l46' data-llen='1024:1047'>人之功博也故曰大吉无不利而象亦曰剛柔節也若</span>
<span class='tline' id='l47' data-llen='1047:1070'>夫初六之在下趾也以隂柔而居之弱而顛之象也然</span>
<span class='tline' id='l48' data-llen='1070:1093'>在鼎之初則為出否取新之時故雖顛而將以有用如</span>
<span class='tline' id='l49' data-llen='1093:1116'>得妾以其子而无咎也及其鼎已有實則不可顛矣故</span>
<span class='tline' id='l50' data-llen='1116:1133'>九四應之則有折足之凶義各有取也</span>
<span class='tline' id='l51' data-llen='1133:1141'>　　　震卦説</span>
<span class='tline' id='l52' data-llen='1141:1167'><a onclick="displayPageImage('KR1a0039', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1167:1190'>一陽動于二隂之下而為震故震有亨之理雷洊至則</span>
<span class='tline' id='l54' data-llen='1190:1213'>威益加故震有恐懼之義要之吉凶悔吝生乎動者也</span>
<span class='tline' id='l55' data-llen='1213:1250'>一渉于動而吉凶悔吝随之則動豈可以不懼乎<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/></span>
<span class='tline' id='l56' data-llen='1250:1287'>恐懼貌啞啞笑而不敢出聲之貌震雷<img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/><img height='20' width='20' alt='&amp;KR0658' title='KR0658' src='https://raw.githubusercontent.com/kanripo/KR-Gaiji/master/images/KR0658.png'/>言其動而</span>
<span class='tline' id='l57' data-llen='1287:1310'>知懼也笑言啞啞言其懼以致福雖喜而不敢肆也此</span>
<span class='tline' id='l58' data-llen='1310:1333'>君子處震之道也初九一爻震之主也又在一卦之初</span>
<span class='tline' id='l59' data-llen='1333:1356'>故其辭與卦下之辭相同益可見動之不可不謹也陽</span>
<span class='tline' id='l60' data-llen='1356:1379'>剛而動猶在所戒則以隂爻而居震體可不戒乎六二</span>
<span class='tline' id='l61' data-llen='1379:1405'><a onclick="displayPageImage('KR1a0039', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1405:1428'>隂柔也在動而乗剛危之道也故曰震來厲以柔而動</span>
<span class='tline' id='l63' data-llen='1428:1451'>鮮能無失故曰億喪貝以其乗剛之危故有躋于九陵</span>
<span class='tline' id='l64' data-llen='1451:1474'>之象以其七變而下卦為艮則知止而不至於妄動上</span>
<span class='tline' id='l65' data-llen='1474:1497'>㢲下艮其卦為漸則動而不窮者也故有勿逐七日得</span>
<span class='tline' id='l66' data-llen='1497:1520'>之辭言必至于艮而後可以无失所以深戒之也六五</span>
<span class='tline' id='l67' data-llen='1520:1543'>亦隂爻也來則乘九四之剛往則動極必危故曰震往</span>
<span class='tline' id='l68' data-llen='1543:1566'>來厲然以六居五爻雖隂而位則陽也隂陽相濟而居</span>
<span class='tline' id='l69' data-llen='1566:1589'>尊得中亦可以无失而有為也故曰億无喪有事言非</span>
<span class='tline' id='l70' data-llen='1589:1615'><a onclick="displayPageImage('KR1a0039', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1615:1638'>在中則不可以有所事亦所以深戒之也蘇蘇神氣驚</span>
<span class='tline' id='l72' data-llen='1638:1661'>惕散緩之貌也六三在下震之上妄動而未至於甚者</span>
<span class='tline' id='l73' data-llen='1661:1684'>也故必震蘇蘇而後可以有行而无眚索索自失之貌</span>
<span class='tline' id='l74' data-llen='1684:1707'>矍矍不安之貌也上六在上震之極妄動而不已者也</span>
<span class='tline' id='l75' data-llen='1707:1730'>故雖震索索視矍矍而有往則凶其曰震不于其躬于</span>
<span class='tline' id='l76' data-llen='1730:1753'>其鄰言未及其身則當先戒也婚媾有言以其在動之</span>
<span class='tline' id='l77' data-llen='1753:1776'>極雖驚懼之早猶不免於小有言也甚言動之不可不</span>
<span class='tline' id='l78' data-llen='1776:1799'>戒也若夫九四雖以陽剛在上震之下然以陽居隂位</span>
<span class='tline' id='l79' data-llen='1799:1825'><a onclick="displayPageImage('KR1a0039', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1825:1848'>又承乗皆柔陷於隂柔而不能奮動之象非初九之比</span>
<span class='tline' id='l81' data-llen='1848:1871'>也故曰震遂泥而象亦曰未光也鳴呼孰謂君子之動</span>
<span class='tline' id='l82' data-llen='1871:1880'>而可以不戒懼乎</span>
<span class='tline' id='l83' data-llen='1880:1888'>　　　艮卦説</span>
<span class='tline' id='l84' data-llen='1888:1911'>先儒之言曰艮一陽居二隂之上陽動而上進之物既</span>
<span class='tline' id='l85' data-llen='1911:1934'>至於上則止矣隂者靜也上止而下靜故為艮也或曰</span>
<span class='tline' id='l86' data-llen='1934:1957'>艮一陽為主於兩隂之上各得其位而其勢止也又曰</span>
<span class='tline' id='l87' data-llen='1957:1980'>人之所以不能安其止者動于欲也艮其背止於所不</span>
<span class='tline' id='l88' data-llen='1980:2006'><a onclick="displayPageImage('KR1a0039', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2006:2029'>見也不獲其身謂忘我也行其庭不見其人謂不交於</span>
<span class='tline' id='l90' data-llen='2029:2052'>物也艮之取義備於此矣雖然重艮之義則未之詳也</span>
<span class='tline' id='l91' data-llen='2052:2075'>易以上下卦而分内外者也下卦為艮止於内也上卦</span>
<span class='tline' id='l92' data-llen='2075:2098'>為艮止於外也止於内則私欲不動故曰艮其背不見</span>
<span class='tline' id='l93' data-llen='2098:2121'>其身止於外則私欲不行故曰行其庭不見其人卦之</span>
<span class='tline' id='l94' data-llen='2121:2144'>六爻二陽四隂而皆不相應内外兼止艮之至也故曰</span>
<span class='tline' id='l95' data-llen='2144:2167'>艮其止止其所也上下敵應不相與也无非為重艮而</span>
<span class='tline' id='l96' data-llen='2167:2190'>言之也是故爻之次序雖以趾腓夤身與輔為象其實</span>
<span class='tline' id='l97' data-llen='2190:2216'><a onclick="displayPageImage('KR1a0039', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2216:2239'>下三爻皆以止於内為言而上卦四五兩爻皆以止於</span>
<span class='tline' id='l99' data-llen='2239:2262'>外為言唯上九在一卦之終處重艮之極則有内外兼</span>
<span class='tline' id='l100' data-llen='2262:2286'>止之辭焉初六之艮其趾止於未動之初也六二之艮其</span>
<span class='tline' id='l101' data-llen='2286:2309'>腓則不能自止而随物以動者也九三之艮其限列其</span>
<span class='tline' id='l102' data-llen='2309:2332'>夤不能止於初而力止於終者也然初六之象曰未失</span>
<span class='tline' id='l103' data-llen='2332:2355'>正謂私欲之未萌也六二之辭曰其心不快九三之辭</span>
<span class='tline' id='l104' data-llen='2355:2378'>又曰厲薰心則三爻皆以止於内者為言无疑也六四</span>
<span class='tline' id='l105' data-llen='2378:2401'>之艮其身謂躬之所行也六五之艮其輔謂口之所言</span>
<span class='tline' id='l106' data-llen='2401:2427'><a onclick="displayPageImage('KR1a0039', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2427:2450'>也言行見於外者也故能止之則於四為无咎於五則</span>
<span class='tline' id='l108' data-llen='2450:2473'>言有序而悔亡矣此二爻皆以止於外者為言无疑也</span>
<span class='tline' id='l109' data-llen='2473:2496'>動不可過故震之上六則凶止不患於過故艮之上九</span>
<span class='tline' id='l110' data-llen='2496:2519'>則吉曰敦艮之吉以厚終者言艮止之極斯能敦厚而</span>
<span class='tline' id='l111' data-llen='2519:2542'>有終也此内外兼止之極至也然則艮止之學要必明</span>
<span class='tline' id='l112' data-llen='2542:2550'>乎重艮之義哉</span>
<span class='tline' id='l113' data-llen='2550:2558'>　　　漸卦說</span>
<span class='tline' id='l114' data-llen='2558:2581'>地中生木謂之升以其㢲而順也故曰柔以時升㢲而</span>
<span class='tline' id='l115' data-llen='2581:2607'><a onclick="displayPageImage('KR1a0039', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2607:2630'>順剛中而應是以大亨山上有木謂之漸以其止而㢲</span>
<span class='tline' id='l117' data-llen='2630:2653'>也故曰漸之進也其位剛得中也止而㢲動不窮也㢲</span>
<span class='tline' id='l118' data-llen='2653:2676'>貴卑退而與坤順艮止相遇又有地中生木山上有木</span>
<span class='tline' id='l119' data-llen='2676:2699'>之象此其所以曰升曰漸皆以上進為義而尤取于剛</span>
<span class='tline' id='l120' data-llen='2699:2722'>中而應也君子觀升之象而以順德積小以髙大觀漸</span>
<span class='tline' id='l121' data-llen='2722:2745'>之象而以居賢徳善俗則進徳之要非卑㢲其可哉雖</span>
<span class='tline' id='l122' data-llen='2745:2768'>然㢲長女也艮少男也以男下女則女歸之象也天下</span>
<span class='tline' id='l123' data-llen='2768:2791'>之事進必有其漸然亦有不以漸者唯女之歸非漸則</span>
<span class='tline' id='l124' data-llen='2791:2817'><a onclick="displayPageImage('KR1a0039', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2817:2840'>不可故曰漸女歸吉言必如女歸之有漸則吉也其曰</span>
<span class='tline' id='l126' data-llen='2840:2863'>利貞者以二五中正之相應也六爻皆言鴻漸者鴻之</span>
<span class='tline' id='l127' data-llen='2863:2886'>進最為有時而其飛翔亦且有序皆漸之義也卦之明</span>
<span class='tline' id='l128' data-llen='2886:2909'>漸以女歸言象之明漸以木言爻之明漸則又以鴻言</span>
<span class='tline' id='l129' data-llen='2909:2932'>以此知易之取象要以發明天下之理不可執一而觀</span>
<span class='tline' id='l130' data-llen='2932:2955'>也干水涯也磐水中石也初六六二皆艮體不妄進者</span>
<span class='tline' id='l131' data-llen='2955:2978'>也故初則漸于干小子以為危厲且有言而君子之義</span>
<span class='tline' id='l132' data-llen='2978:3001'>則无咎也二則漸于磐飲食衎衎以其居中知止而又</span>
<span class='tline' id='l133' data-llen='3001:3027'><a onclick="displayPageImage('KR1a0039', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3027:3050'>有九五之應故可樂也九三在艮之極而以陽居陽位</span>
<span class='tline' id='l135' data-llen='3050:3073'>止極而動不能自止者也故如鴻漸自水而逺之于陸</span>
<span class='tline' id='l136' data-llen='3073:3096'>无應于上而比于六四非其配也故有夫征不復婦孕</span>
<span class='tline' id='l137' data-llen='3096:3119'>不育之凶曰利禦冦者言九三六四雖不可以為配然</span>
<span class='tline' id='l138' data-llen='3119:3142'>艮止㢲順可以相保而无害也六四自艮而之㢲自下</span>
<span class='tline' id='l139' data-llen='3142:3165'>卦而之上卦如鴻之自陸而之木也柔得位而在㢲之</span>
<span class='tline' id='l140' data-llen='3165:3188'>下无所往而不安也故雖漸于木而㦯得其桷无咎九</span>
<span class='tline' id='l141' data-llen='3188:3211'>五自木之陵則其漸益髙矣剛中得位而下應六二故</span>
<span class='tline' id='l142' data-llen='3211:3237'><a onclick="displayPageImage('KR1a0039', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3237:3260'>雖有六四九三之間而終莫之勝也九三比六四故以</span>
<span class='tline' id='l144' data-llen='3260:3283'>夫征婦孕而言九五應六二而中有間之故以婦三嵗</span>
<span class='tline' id='l145' data-llen='3283:3306'>不孕為喻皆因卦有女歸之象而爻有隂陽之配而已</span>
<span class='tline' id='l146' data-llen='3306:3329'>升自下而上者也至上六則曰㝠升惡其升而不已也</span>
<span class='tline' id='l147' data-llen='3329:3352'>漸亦自下而進也至上九則曰鴻漸于陸其羽可用為</span>
<span class='tline' id='l148' data-llen='3352:3375'>儀吉以其進而知退也上九雖居一卦之極而在㢲之</span>
<span class='tline' id='l149' data-llen='3375:3398'>上㢲非好進者也故雖如鴻之自陸已漸于木于陵而</span>
<span class='tline' id='l150' data-llen='3398:3421'>復漸于陸則進退可觀矣嗚呼君子所貴于㢲者如此</span>
<span class='tline' id='l151' data-llen='3421:3447'><a onclick="displayPageImage('KR1a0039', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3447:3450'>哉</span>
<span class='tline' id='l153' data-llen='3450:3459'>　　　歸妹卦說</span>
<span class='tline' id='l154' data-llen='3459:3482'>震長男也兑少女也以少女配長男故曰歸妹然兊下</span>
<span class='tline' id='l155' data-llen='3482:3505'>而震上非男下女之義故曰征凶无攸利聖人於漸曰</span>
<span class='tline' id='l156' data-llen='3505:3528'>女歸吉於歸妹曰征凶所以埀訓者明矣大抵兊隂卦</span>
<span class='tline' id='l157' data-llen='3528:3551'>也隂柔而說則常患乎不正故兊下之卦陽爻多吉而</span>
<span class='tline' id='l158' data-llen='3551:3574'>隂爻多凶如臨如睽如兊如中孚等卦皆然而履之三</span>
<span class='tline' id='l159' data-llen='3574:3597'>爻尤與歸妹之三爻相似皆恐其隂柔之過於說也履</span>
<span class='tline' id='l160' data-llen='3597:3623'><a onclick="displayPageImage('KR1a0039', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3623:3646'>之初九曰往无咎此則曰征吉履之九二曰幽人貞吉</span>
<span class='tline' id='l162' data-llen='3646:3670'>此則曰利幽人之貞履之六三曰𦕈能視跛能履此則</span>
<span class='tline' id='l163' data-llen='3670:3694'>於初言歸妹以娣跛能履於二言𦕈能視而三則曰反</span>
<span class='tline' id='l164' data-llen='3694:3717'>歸以娣亦以六三之柔不如在下之陽爻也履為君子</span>
<span class='tline' id='l165' data-llen='3717:3740'>踐履之訓而歸妹為女之從人之訓其恐過於隂柔以</span>
<span class='tline' id='l166' data-llen='3740:3763'>求說則一也雖然初二兩爻皆陽也而謂之跛眇何也</span>
<span class='tline' id='l167' data-llen='3763:3786'>歸妹之時上下卦皆隂爻為主初二雖陽爻而在下實</span>
<span class='tline' id='l168' data-llen='3786:3809'>娣之象也况在兊體亦不盡専其事故不過如跛能履</span>
<span class='tline' id='l169' data-llen='3809:3836'><a onclick="displayPageImage('KR1a0039', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3836:3859'>眇能視而已在君子之踐履則以跛眇為非故併言於</span>
<span class='tline' id='l171' data-llen='3859:3882'>六三在歸妹之娣則以跛眇為當然故析言於初二其</span>
<span class='tline' id='l172' data-llen='3882:3905'>實皆因兊體而為之戒也六三隂不當位而處兊之極</span>
<span class='tline' id='l173' data-llen='3905:3928'>柔邪以求說賤者之事也古者謂賤妾為須歸妹而以</span>
<span class='tline' id='l174' data-llen='3928:3951'>須之事豈婦人之正哉故曰反歸以娣言不若初九九</span>
<span class='tline' id='l175' data-llen='3951:3974'>二之娣為正也九四在震之初動之本也婦人以靜正</span>
<span class='tline' id='l176' data-llen='3974:3997'>為徳動而求歸則非正也故雖歸妹愆期而不可不堅</span>
<span class='tline' id='l177' data-llen='3997:4020'>其待時之志也六五雖在震體而居中得尊位上卦之</span>
<span class='tline' id='l178' data-llen='4020:4047'><a onclick="displayPageImage('KR1a0039', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4047:4070'>主也又下有九二之正應帝乙歸妹之象也其君之袂</span>
<span class='tline' id='l180' data-llen='4070:4093'>不如其娣之袂良言其柔中之徳不事乎飾也月幾望</span>
<span class='tline' id='l181' data-llen='4093:4116'>吉言必如月之幾望則不至與陽敵也上六隂柔之至</span>
<span class='tline' id='l182' data-llen='4116:4139'>在歸妹之終而處震之極夫婦失道之象也故所承无</span>
<span class='tline' id='l183' data-llen='4139:4162'>實刲羊无血而不足以奉祭祀此皆因震體而為之戒</span>
<span class='tline' id='l184' data-llen='4162:4185'>也震上兊下雖有歸妹之象而兊說震動皆不可以不</span>
<span class='tline' id='l185' data-llen='4185:4199'>戒此所以征凶而无攸利者也</span>
<span class='tline' id='l186' data-llen='4199:4207'>　　　豐卦說</span>
<span class='tline' id='l187' data-llen='4207:4234'><a onclick="displayPageImage('KR1a0039', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4234:4257'>交泰時之盛也初四二五皆以剛柔相應為吉而九三</span>
<span class='tline' id='l189' data-llen='4257:4280'>在下卦之極上六在上卦之極則皆有戒之之辭慮其</span>
<span class='tline' id='l190' data-llen='4280:4303'>泰之極也豐大亦時之盛也初四二五剛柔雖不相應</span>
<span class='tline' id='l191' data-llen='4303:4326'>而以明動相應為吉至九三上六亦以明動之極而有</span>
<span class='tline' id='l192' data-llen='4326:4349'>戒之之辭慮其豐之極也豐之初九九四皆剛也剛則</span>
<span class='tline' id='l193' data-llen='4349:4372'>不相應然以明之動則无嫌于同類也故以初遇四則</span>
<span class='tline' id='l194' data-llen='4372:4395'>為配主以四遇初則為夷主夷等夷也亦配之義也曰</span>
<span class='tline' id='l195' data-llen='4395:4418'>雖旬无咎往有尚旬均也言雖均為陽爻而往則有尚</span>
<span class='tline' id='l196' data-llen='4418:4445'><a onclick="displayPageImage('KR1a0039', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4445:4468'>也曰吉行者亦往有尚之意也此初四明動之相應也</span>
<span class='tline' id='l198' data-llen='4468:4491'>六二六五皆柔也柔則不相應然以明之動則亦无嫌</span>
<span class='tline' id='l199' data-llen='4491:4514'>子同類也故以二應五雖其往有不應之疑而六二中</span>
<span class='tline' id='l200' data-llen='4514:4537'>正上合六五之柔中則二五交孚矣故曰有孚發若信</span>
<span class='tline' id='l201' data-llen='4537:4560'>以發志也以五應二雖六五柔在尊位而能下接六二</span>
<span class='tline' id='l202' data-llen='4560:4583'>含章之柔則柔來而有慶矣故曰來章有慶譽吉九三</span>
<span class='tline' id='l203' data-llen='4583:4606'>離明之極也明極則暗故至于豐其沛日中見沬折其</span>
<span class='tline' id='l204' data-llen='4606:4629'>右肱而无所咎沛謂幡幔之屬沬謂星之小者也上六</span>
<span class='tline' id='l205' data-llen='4629:4656'><a onclick="displayPageImage('KR1a0039', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4656:4679'>動之極亦豐之極也豐極則暗動極則凶故至于豐其</span>
<span class='tline' id='l207' data-llen='4679:4702'>屋蔀其家闚其户闃其无人而三嵗不覿凶蔀者覆障</span>
<span class='tline' id='l208' data-llen='4702:4725'>而致闇之謂豐大其屋謂滿假也蔀其家謂昏暗也滿</span>
<span class='tline' id='l209' data-llen='4725:4748'>假而昏暗則人无助已者矣宜其无所覿也曰天際翔</span>
<span class='tline' id='l210' data-llen='4748:4771'>者言其髙亢也曰自藏者言其自取之也大抵豐卦六</span>
<span class='tline' id='l211' data-llen='4771:4794'>爻唯初九六五不言豐而皆吉六二九三九四上六皆</span>
<span class='tline' id='l212' data-llen='4794:4817'>言豐而有見斗見沬闚户无人之戒以是知居豐大之</span>
<span class='tline' id='l213' data-llen='4817:4840'>時而有其豐者皆非善處者也故卦辭曰勿憂宜日中</span>
<span class='tline' id='l214' data-llen='4840:4867'><a onclick="displayPageImage('KR1a0039', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4867:4890'>非中則有憂也彖曰天地盈虗與時消息則豐固不能</span>
<span class='tline' id='l216' data-llen='4890:4913'>常也雜卦又曰豐多故也則无事之時實多事之基也</span>
<span class='tline' id='l217' data-llen='4913:4919'>可不畏哉</span>
<span class='tline' id='l218' data-llen='4919:4927'>　　　旅卦説</span>
<span class='tline' id='l219' data-llen='4927:4950'>離下震上明以動也其卦為豐豐之上九曰闚其户闃</span>
<span class='tline' id='l220' data-llen='4950:4973'>其无人豐大者必失其居也故豐之反對則其卦為旅</span>
<span class='tline' id='l221' data-llen='4973:4996'>以其止而麗乎外也山止而火行則有旅之象止而麗</span>
<span class='tline' id='l222' data-llen='4996:5019'>乎外則有旅之義豐極而失其居則有旅之漸此所以</span>
<span class='tline' id='l223' data-llen='5019:5046'><a onclick="displayPageImage('KR1a0039', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5046:5069'>名之曰旅也豐震在上陽用事也故曰豐大旅離居上</span>
<span class='tline' id='l225' data-llen='5069:5092'>隂用事也故曰小亨處旅之道莫若正故曰旅貞吉六</span>
<span class='tline' id='l226' data-llen='5092:5115'>二柔中得位旅之正者也故有即次之安有懐資之用</span>
<span class='tline' id='l227' data-llen='5115:5138'>又有童僕之助則以其正而已六五柔得中而合于二</span>
<span class='tline' id='l228' data-llen='5138:5161'>亦旅之正也故能一發而中于離明之德下以得人之</span>
<span class='tline' id='l229' data-llen='5161:5184'>譽而上以得天之命則以其居離之中能自上以逮于</span>
<span class='tline' id='l230' data-llen='5184:5207'>六二之正也其他如初六九四皆不及于中者也故初</span>
<span class='tline' id='l231' data-llen='5207:5232'>則𤨏𤨏取災而四則其心不快九三上九皆過于中者</span>
<span class='tline' id='l232' data-llen='5232:5259'><a onclick="displayPageImage('KR1a0039', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5259:5282'>也故三以陽近離而有旅焚其次之言上以陽處高而</span>
<span class='tline' id='l234' data-llen='5282:5305'>有鳥焚其巢之象三言喪其童僕則視夫得童僕者異</span>
<span class='tline' id='l235' data-llen='5305:5328'>矣上言先笑後號咷則視夫終以譽命者逺矣牛以負</span>
<span class='tline' id='l236' data-llen='5328:5351'>重致逺亦旅之所資也今以陽亢太過之故而喪牛于</span>
<span class='tline' id='l237' data-llen='5351:5375'>易豈復知所以處旅之道哉故卦辭曰喪牛于易凶而象</span>
<span class='tline' id='l238' data-llen='5375:5398'>曰終莫之聞也嘗試推之噬嗑之利用獄豐之折獄致</span>
<span class='tline' id='l239' data-llen='5398:5421'>刑皆以有震之威離之明也然噬嗑之後繼之以賁豐</span>
<span class='tline' id='l240' data-llen='5421:5444'>之後繼之以旅則離明如故而震為艮止明矣明无時</span>
<span class='tline' id='l241' data-llen='5444:5471'><a onclick="displayPageImage('KR1a0039', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5471:5494'>而不然威有時而當止故聖人于賁之象曰君子以明</span>
<span class='tline' id='l243' data-llen='5494:5517'>庶政无敢折獄于旅之象曰君子以明慎用刑不留獄</span>
<span class='tline' id='l244' data-llen='5517:5540'>知聖人无敢之辭又知聖人慎而不留之辭則知震變</span>
<span class='tline' id='l245' data-llen='5540:5563'>為艮之義矣易言用刑之卦反對相繼者唯此四卦而</span>
<span class='tline' id='l246' data-llen='5563:5581'>其象辭切至如此則用刑之際可不謹哉</span>
<span class='tline' id='l247' data-llen='5581:5589'>　　　㢲卦說</span>
<span class='tline' id='l248' data-llen='5589:5612'>以卦言之則上下皆㢲取其上以㢲出命而下以㢲順</span>
<span class='tline' id='l249' data-llen='5612:5635'>命也以畫言之則二隂爻皆在一卦之下而順乎陽取</span>
<span class='tline' id='l250' data-llen='5635:5662'><a onclick="displayPageImage('KR1a0039', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5662:5685'>其從命之順也以其重也故有申命之辭以其二五皆</span>
<span class='tline' id='l252' data-llen='5685:5708'>剛也故有志行之辭㢲以柔用事故曰小亨然而剛中</span>
<span class='tline' id='l253' data-llen='5708:5731'>也故曰利有攸往利見大人大抵巽以柔順為用在上</span>
<span class='tline' id='l254' data-llen='5731:5754'>而㢲則可以接下在下而㢲則可以事上然皆不可過</span>
<span class='tline' id='l255' data-llen='5754:5777'>也初六居㢲之下卑退而不中故疑而進退然以六居</span>
<span class='tline' id='l256' data-llen='5777:5800'>初非專于柔也故曰利武人之貞九二陽不當位而最</span>
<span class='tline' id='l257' data-llen='5800:5823'>在四陽之下㢲之甚也故曰㢲在牀下然剛而得㢲之</span>
<span class='tline' id='l258' data-llen='5823:5846'>中不失為事上之道故曰用史巫紛若吉言如祭祀之</span>
<span class='tline' id='l259' data-llen='5846:5873'><a onclick="displayPageImage('KR1a0039', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5873:5896'>用史巫可以逹誠也九三處下卦之極而又以陽居陽</span>
<span class='tline' id='l261' data-llen='5896:5919'>位雖㢲體而不能㢲者也故頻㢲吝言其頻失而頻㢲</span>
<span class='tline' id='l262' data-llen='5919:5942'>也此為在下之㢲言之也六四以柔隂之至而出乎下</span>
<span class='tline' id='l263' data-llen='5942:5965'>卦之上能以其柔㢲而接下者也故悔亡而下卦之三</span>
<span class='tline' id='l264' data-llen='5965:5988'>爻亦皆順之如田而獲三品也九五剛健中正而居㢲</span>
<span class='tline' id='l265' data-llen='5988:6011'>之中盡㢲之道得位得中而能行權者也故貞吉悔亡</span>
<span class='tline' id='l266' data-llen='6011:6034'>无不利雖其命令初有未善亦先後推究極其終始而</span>
<span class='tline' id='l267' data-llen='6034:6057'>後革之也故无初有終又曰先庚三日後庚三日吉上</span>
<span class='tline' id='l268' data-llen='6057:6084'><a onclick="displayPageImage('KR1a0039', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6084:6107'>九陽不當位在一卦之極亦㢲之甚也故亦曰㢲在牀</span>
<span class='tline' id='l270' data-llen='6107:6130'>下非如九二之猶得中也故喪其資斧貞固則凶此以</span>
<span class='tline' id='l271' data-llen='6130:6153'>在上之㢲言之也世言甲庚之說多矣惟先儒所謂甲</span>
<span class='tline' id='l272' data-llen='6153:6176'>者事之始庚者有所革也自甲至戊己春夏生物之氣</span>
<span class='tline' id='l273' data-llen='6176:6199'>已備庚者秋冬成物之氣也故有所革其説至當不可</span>
<span class='tline' id='l274' data-llen='6199:6222'>易也嘗試推之當㢲順之時有申命之審宜其出令之</span>
<span class='tline' id='l275' data-llen='6222:6245'>無不善也亦無不從也而聖人于九五剛中之爻必及</span>
<span class='tline' id='l276' data-llen='6245:6268'>于終始變革之說豈故于此以啓天下後世變法之患</span>
<span class='tline' id='l277' data-llen='6268:6295'><a onclick="displayPageImage('KR1a0039', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6295:6318'>哉盖惟其㢲而後足以行權非㢲而行權則自是矣惟</span>
<span class='tline' id='l279' data-llen='6318:6341'>㢲而中正然後足以更變非㢲而中正則生事矣故曰</span>
<span class='tline' id='l280' data-llen='6341:6364'>剛㢲乎中正而志行又曰九五之吉位正中也善觀易</span>
<span class='tline' id='l281' data-llen='6364:6373'>者要必詳味于此</span>
<span class='tline' id='l282' data-llen='6373:6381'>　　　兊卦說</span>
<span class='tline' id='l283' data-llen='6381:6404'>㢲兊皆隂卦也㢲曰小亨而兊不曰小亨者兊之柔在</span>
<span class='tline' id='l284' data-llen='6404:6427'>外也剛中而柔外則其說不失於正故曰兊亨利貞其</span>
<span class='tline' id='l285' data-llen='6427:6450'>所以重兊為兊者上以說使下而下以說應上也兊雖</span>
<span class='tline' id='l286' data-llen='6450:6477'><a onclick="displayPageImage('KR1a0039', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6477:6500'>坤之三索而成卦陽剛實為主於中故六爻之吉者唯</span>
<span class='tline' id='l288' data-llen='6500:6523'>在於陽爻九五亦陽爻也而有孚于剥之戒則以其居</span>
<span class='tline' id='l289' data-llen='6523:6546'>尊位而下無應也以卦言之則上下皆說有相應之義</span>
<span class='tline' id='l290' data-llen='6546:6569'>以爻言之則六爻皆不應此兩隂爻所以皆非吉而四</span>
<span class='tline' id='l291' data-llen='6569:6592'>陽爻獨於九五致戒也初九陽居陽位而在兊之初剛</span>
<span class='tline' id='l292' data-llen='6592:6615'>而不過者也故曰和兊吉九二陽居隂位而在兊之中</span>
<span class='tline' id='l293' data-llen='6615:6638'>剛實而有孚者也故曰孚兊吉悔亡六三隂柔而不當</span>
<span class='tline' id='l294' data-llen='6638:6661'>位非正以求說者也故曰來兊凶此以在下之兊言之</span>
<span class='tline' id='l295' data-llen='6661:6688'><a onclick="displayPageImage('KR1a0039', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6688:6711'>也九四陽居隂位而不中又下比於六三之隂雖欲商</span>
<span class='tline' id='l297' data-llen='6711:6734'>度以説接下而位非所安也故曰商兊未寧然能剛介</span>
<span class='tline' id='l298' data-llen='6734:6757'>有守疾其隂柔則有慶矣故曰介疾有喜九五雖剛健</span>
<span class='tline' id='l299' data-llen='6757:6780'>中正而下與九二不相應非能得下之説也下無其應</span>
<span class='tline' id='l300' data-llen='6780:6803'>而比於上六信于隂柔小人者也故曰孚于剥有厲上</span>
<span class='tline' id='l301' data-llen='6803:6826'>六以隂柔居兊之極以不正之説而接引於下者也故</span>
<span class='tline' id='l302' data-llen='6826:6849'>曰引兊未光也此以在上之兊言之也上下之說雖不</span>
<span class='tline' id='l303' data-llen='6849:6872'>同其貴於剛中則一也六爻之剛柔皆不相應而九五</span>
<span class='tline' id='l304' data-llen='6872:6899'><a onclick="displayPageImage('KR1a0039', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6899:6922'>君位獨以在下無應為戒作易之意可見也故曰説以</span>
<span class='tline' id='l306' data-llen='6922:6945'>先民民忘其勞説以犯難民忘其死説之大民勸矣哉</span>
<span class='tline' id='l307' data-llen='6945:6953'>　　　渙卦說</span>
<span class='tline' id='l308' data-llen='6953:6976'>前嘗論比卦一陽居五而未出乎坎故為天下始附之</span>
<span class='tline' id='l309' data-llen='6976:6999'>時萃卦二陽相比而下皆從之故為萬物咸聚之時今</span>
<span class='tline' id='l310' data-llen='6999:7022'>渙之為卦㢲順出乎坎險之上而二五皆剛中雖未至</span>
<span class='tline' id='l311' data-llen='7022:7045'>於萃聚之盛而視九五之猶在坎中者有間矣渙散也</span>
<span class='tline' id='l312' data-llen='7045:7068'>言能散夫險難也天下之難非陽剛得位則莫能濟故</span>
<span class='tline' id='l313' data-llen='7068:7095'><a onclick="displayPageImage('KR1a0039', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7095:7118'>其下之始附也則為比其難之散也則為渙及其君臣</span>
<span class='tline' id='l315' data-llen='7118:7141'>同徳而下皆順從也則為萃固自有次第哉此雖吉而</span>
<span class='tline' id='l316' data-llen='7141:7164'>未至於亨渙則亨矣渙之亨不過曰王假有廟利渉大</span>
<span class='tline' id='l317' data-llen='7164:7187'>川利貞而已萃之亨則曰王假有廟利見大人亨利貞</span>
<span class='tline' id='l318' data-llen='7187:7210'>用大牲吉利有攸徃矣渙之言亨者一而萃則再言之</span>
<span class='tline' id='l319' data-llen='7210:7233'>渙之言利者二而萃則三言之渙言王假有廟而萃則</span>
<span class='tline' id='l320' data-llen='7233:7256'>加以用大牲吉之辭以是知比而後渙渙而後萃誠有</span>
<span class='tline' id='l321' data-llen='7256:7279'>其序也坎在㢲上以㢲而遇坎也柔㢲不足以出險故</span>
<span class='tline' id='l322' data-llen='7279:7306'><a onclick="displayPageImage('KR1a0039', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7306:7329'>聖人不言險而取以木㢲水之象以為井㢲在坎上㢲</span>
<span class='tline' id='l324' data-llen='7329:7352'>而出乎坎也出乎坎則險難可出矣故聖人取濟險之</span>
<span class='tline' id='l325' data-llen='7352:7375'>象而言利渉大川乗木有功聖人所以為天下後世處</span>
<span class='tline' id='l326' data-llen='7375:7398'>險之訓者葢可見矣初六以隂柔居渙之初又在坎險</span>
<span class='tline' id='l327' data-llen='7398:7421'>之下不足以渙難者也故不言渙而曰用拯馬壯吉言</span>
<span class='tline' id='l328' data-llen='7421:7444'>必頼乎陽剛而後足以有濟也象亦曰初六之吉順也</span>
<span class='tline' id='l329' data-llen='7444:7467'>以其比乎九二之剛中故言順也九二在坎體而陽剛</span>
<span class='tline' id='l330' data-llen='7467:7490'>得中可以少安而俟時也故曰渙奔其机悔亡机所憑</span>
<span class='tline' id='l331' data-llen='7490:7517'><a onclick="displayPageImage('KR1a0039', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7517:7540'>以安者也六三隂居陽位在坎之上而與上九為正應</span>
<span class='tline' id='l333' data-llen='7540:7563'>有出乎險之象焉故曰渙其躬无悔以其猶在坎體故</span>
<span class='tline' id='l334' data-llen='7563:7586'>所渙惟其躬以其有應於上故象曰志在外也六四在</span>
<span class='tline' id='l335' data-llen='7586:7609'>上卦之下而居近君之位㢲而出乎險矣故能渙其群</span>
<span class='tline' id='l336' data-llen='7609:7632'>元吉謂渙而後得衆也然以隂居隂柔㢲之至非能盡</span>
<span class='tline' id='l337' data-llen='7632:7655'>任渙難之事故有有丘匪夷之思言未能盡平其難也</span>
<span class='tline' id='l338' data-llen='7655:7678'>九五陽剛得位而在㢲之中故能渙散其難而使號令</span>
<span class='tline' id='l339' data-llen='7678:7701'>如汗之洽非如六四之猶有匪夷之丘以其居王位而</span>
<span class='tline' id='l340' data-llen='7701:7728'><a onclick="displayPageImage('KR1a0039', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7728:7751'>无咎故曰王居无咎正位也上九當渙難之終陽亢自</span>
<span class='tline' id='l342' data-llen='7751:7774'>高而乗九五之剛則傷之者至矣故曰渙其血去逖出</span>
<span class='tline' id='l343' data-llen='7774:7797'>无咎言當已渙之時功成身退則可以无咎也㢲之三</span>
<span class='tline' id='l344' data-llen='7797:7820'>爻皆出乎坎險者也於六四曰渙有丘匪夷所思於上</span>
<span class='tline' id='l345' data-llen='7820:7843'>九曰渙其血去逖出而王居无咎獨歸之九五則渙難</span>
<span class='tline' id='l346' data-llen='7843:7856'>之道非剛中之君孰能盡哉</span>
<span class='tline' id='l347' data-llen='7856:7864'>　　　節卦說</span>
<span class='tline' id='l348' data-llen='7864:7887'>人有所說則往而不能止以其順境在前也說而遇險</span>
<span class='tline' id='l349' data-llen='7887:7914'><a onclick="displayPageImage('KR1a0039', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7914:7937'>則知止矣故兑下坎上其卦為節恐其說而至於過也</span>
<span class='tline' id='l351' data-llen='7937:7960'>以爻言之則二五皆剛中亦節之意也雖然渙亦剛柔</span>
<span class='tline' id='l352' data-llen='7960:7983'>分而剛得中也而彖獨言之於此何哉渙自否來九四</span>
<span class='tline' id='l353' data-llen='7983:8006'>之陽來居於二而六二之隂徃居於四也陽來居内故</span>
<span class='tline' id='l354' data-llen='8006:8029'>曰剛來而不窮柔往居四故曰柔得位而上同節自泰</span>
<span class='tline' id='l355' data-llen='8029:8052'>來九三之陽升而居五六五之隂降而　三也陽升隂</span>
<span class='tline' id='l356' data-llen='8052:8075'>降而三隂三陽之分始均故曰剛柔分而剛得中也否</span>
<span class='tline' id='l357' data-llen='8075:8098'>變則泰渙則將泰之漸也故於剛言來而於柔言得位</span>
<span class='tline' id='l358' data-llen='8098:8125'><a onclick="displayPageImage('KR1a0039', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8125:8148'>泰變則否節則制之於未否也故於剛柔言分而幸其</span>
<span class='tline' id='l360' data-llen='8148:8171'>剛之得中義各有在也節之為言制而不敢過也於節</span>
<span class='tline' id='l361' data-llen='8171:8194'>而又過之則亦非正也故曰苦節不可貞初九在兊之</span>
<span class='tline' id='l362' data-llen='8194:8217'>下而有應於上不可出而不出者也故戒以不出户庭</span>
<span class='tline' id='l363' data-llen='8217:8240'>則无咎九二在兊之中而無應於上可出而不出者也</span>
<span class='tline' id='l364' data-llen='8240:8263'>故戒以不出門庭則凶不可出而不出則不昧於通塞</span>
<span class='tline' id='l365' data-llen='8263:8286'>故象曰知通塞也可出而不出則為不知時故象曰失</span>
<span class='tline' id='l366' data-llen='8286:8309'>時極也六三在兊之極隂居陽位而又乗剛不知節者</span>
<span class='tline' id='l367' data-llen='8309:8336'><a onclick="displayPageImage('KR1a0039', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8336:8359'>也說極則悲故不節若則嗟若无咎言皆自取之无所</span>
<span class='tline' id='l369' data-llen='8359:8382'>咎也上六隂柔之至居坎之上而又在節之極過乎節</span>
<span class='tline' id='l370' data-llen='8382:8405'>者也太過則苦故苦節貞凶悔亡言貞固則凶悔則無</span>
<span class='tline' id='l371' data-llen='8405:8428'>凶也孔子以又誰咎也釋三爻无咎之辭而先儒以悔</span>
<span class='tline' id='l372' data-llen='8428:8451'>則凶亡釋此爻悔亡之辭與他卦殊不同葢其文義如</span>
<span class='tline' id='l373' data-llen='8451:8474'>此不可得而同也初則戒之以出二則戒之以不出一</span>
<span class='tline' id='l374' data-llen='8474:8497'>處一出各有宜也三則戒其不節上則戒其太節過與</span>
<span class='tline' id='l375' data-llen='8497:8520'>不及其失均也唯六四以隂柔而應於初以坎水而就</span>
<span class='tline' id='l376' data-llen='8520:8547'><a onclick="displayPageImage('KR1a0039', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8547:8570'>於下又上承九五之陽能安於節者也安則無所往而</span>
<span class='tline' id='l378' data-llen='8570:8593'>不通故曰安節亨承上道也九五居尊得位而剛健中</span>
<span class='tline' id='l379' data-llen='8593:8616'>正節之當者也當則無所往而不可故曰甘節吉往有</span>
<span class='tline' id='l380' data-llen='8616:8639'>尚以其在臣也故曰安曰亨言已能安之則亨也以其</span>
<span class='tline' id='l381' data-llen='8639:8662'>在君也故曰甘曰吉言施之天下而人皆羙之然後為</span>
<span class='tline' id='l382' data-llen='8662:8685'>吉也六三言嗟而六四言安上六言苦而九五言甘則</span>
<span class='tline' id='l383' data-llen='8685:8701'>節之道其可過而至於咈人情也哉</span>
<span class='tline' id='l384' data-llen='8701:8710'>　　　中孚卦說</span>
<span class='tline' id='l385' data-llen='8710:8737'><a onclick="displayPageImage('KR1a0039', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8737:8746'>　　　小過卦說</span>
<span class='tline' id='l387' data-llen='8746:8769'>四柔在外而二剛居中柔過於剛也故曰小過以全體</span>
<span class='tline' id='l388' data-llen='8769:8792'>言之則剛中故亨利貞以二體言之則剛不中故可小</span>
<span class='tline' id='l389' data-llen='8792:8815'>事而不可大事也不宜上宜下謂飛鳥之遺音能順而</span>
<span class='tline' id='l390' data-llen='8815:8838'>下不能逆而上雖因六畫有飛鳥之象而言之要之震</span>
<span class='tline' id='l391' data-llen='8838:8861'>上艮下在小過之時宜過於止而不宜過於動也祖始</span>
<span class='tline' id='l392' data-llen='8861:8884'>也謂初也六二以柔在内卦之中妣也二在初六之上</span>
<span class='tline' id='l393' data-llen='8884:8907'>而以柔中過其祖而遇其妣也君謂五也二臣位也六</span>
<span class='tline' id='l394' data-llen='8907:8934'><a onclick="displayPageImage('KR1a0039', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8934:8957'>與二皆柔而不如六五柔居剛位不及其君也以柔而</span>
<span class='tline' id='l396' data-llen='8957:8980'>居臣位遇其臣也柔雖過於初而得妣之中六與二雖</span>
<span class='tline' id='l397' data-llen='8980:9003'>皆柔不及於五而在臣之位故雖小過而无咎也宻雲</span>
<span class='tline' id='l398' data-llen='9003:9026'>不雨自我西郊隂唱而陽不和隂之過也弋而取其在</span>
<span class='tline' id='l399' data-llen='9026:9049'>穴隱伏之物弋之過也六五雖亦小者之過未能澤物</span>
<span class='tline' id='l400' data-llen='9049:9072'>而居尊得中動亦可以有獲所謂可小事不可大事也</span>
<span class='tline' id='l401' data-llen='9072:9095'>初六在小過之初艮止之下過而未形者也故先有飛</span>
<span class='tline' id='l402' data-llen='9095:9118'>鳥以凶之戒言其初之不謹則其終末如之何也上六</span>
<span class='tline' id='l403' data-llen='9118:9145'><a onclick="displayPageImage('KR1a0039', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9145:9168'>在小過之終震動之極無所遇而過之甚也故終之以</span>
<span class='tline' id='l405' data-llen='9168:9191'>飛鳥離之凶之辭言其離於凶災葢自取也若夫九三</span>
<span class='tline' id='l406' data-llen='9191:9214'>九四兩陽爻非過者也故皆以弗過言之九三雖弗過</span>
<span class='tline' id='l407' data-llen='9214:9237'>而應於上六當小過之時不可以不防也不防則或為</span>
<span class='tline' id='l408' data-llen='9237:9260'>隂所傷故曰弗過防之從或戕之凶九四雖弗過而應</span>
<span class='tline' id='l409' data-llen='9260:9283'>於初六初雖未至于過而將過也故惟知相遇之有厲</span>
<span class='tline' id='l410' data-llen='9283:9306'>而戒之則勿用而永守于貞矣故曰无咎弗過遇之往</span>
<span class='tline' id='l411' data-llen='9306:9329'>厲必戒勿用永貞然則聖人於隂爻言過而於陽爻言</span>
<span class='tline' id='l412' data-llen='9329:9356'><a onclick="displayPageImage('KR1a0039', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9356:9379'>弗過且有防之戕之往厲勿用之戒其為君子慮也豈</span>
<span class='tline' id='l414' data-llen='9379:9384'>不切哉</span>
<span class='tline' id='l415' data-llen='9384:9393'>　　　既濟卦說</span>
<span class='tline' id='l416' data-llen='9393:9416'>坤上乾下為泰以天地之交也坎上離下為既濟以水</span>
<span class='tline' id='l417' data-llen='9416:9439'>火之交也以天地水火之象言之則既濟若未可以同</span>
<span class='tline' id='l418' data-llen='9439:9462'>於泰以乾坤之畫觀之則乾畫居坤之中而為坎坎者</span>
<span class='tline' id='l419' data-llen='9462:9485'>乾之中也故乾居西北而坎居正北坤畫居乾之中而</span>
<span class='tline' id='l420' data-llen='9485:9508'>為離離者坤之中也故坤居西南而離居正南乾坤不</span>
<span class='tline' id='l421' data-llen='9508:9535'><a onclick="displayPageImage('KR1a0039', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9535:9558'>居正位而坎離居之則坎離者乾坤之大用也故泰之</span>
<span class='tline' id='l423' data-llen='9558:9581'>六爻雖相應而二五處非其位既濟不唯六爻相應而</span>
<span class='tline' id='l424' data-llen='9581:9604'>柔剛之位无一之不當以是爻而居是位則其應者皆</span>
<span class='tline' id='l425' data-llen='9604:9627'>正也水火相交而剛柔正應則其為既濟也豈不大哉</span>
<span class='tline' id='l426' data-llen='9627:9650'>易中諸卦六爻皆應者凢八泰否咸恒損益既濟未濟</span>
<span class='tline' id='l427' data-llen='9650:9673'>然其當位而應則惟既濟而已此所以小者皆亨而有</span>
<span class='tline' id='l428' data-llen='9673:9696'>初吉終亂之戒也知小者之亨則天下无可為之事知</span>
<span class='tline' id='l429' data-llen='9696:9719'>初吉終亂則天下有不可勝窮之憂以其剛柔之應過</span>
<span class='tline' id='l430' data-llen='9719:9746'><a onclick="displayPageImage('KR1a0039', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9746:9769'>於交泰之時故其卦下初吉終亂之辭早於城復于隍</span>
<span class='tline' id='l432' data-llen='9769:9792'>之戒此聖人所以不畏多難而畏无難者也初九六四</span>
<span class='tline' id='l433' data-llen='9792:9815'>剛柔之相應也故初以陽剛當始濟之時雖曳輪濡尾</span>
<span class='tline' id='l434' data-llen='9815:9838'>而无咎以其有應而可以濟也曳輪謂其勇於行濡尾</span>
<span class='tline' id='l435' data-llen='9838:9861'>則初濟之象也四當水火之交雖有新繻而不棄衣袽</span>
<span class='tline' id='l436' data-llen='9861:9884'>之敝以其不忘濟難之始也繻謂繒采衣袽弊衣也六</span>
<span class='tline' id='l437' data-llen='9884:9907'>二九五亦剛柔之相應也二以柔中故雖有喪而勿逐</span>
<span class='tline' id='l438' data-llen='9907:9930'>自得五以剛中故雖薄祭而可以受福言當既濟之時</span>
<span class='tline' id='l439' data-llen='9930:9957'><a onclick="displayPageImage('KR1a0039', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9957:9980'>中正相應則无往而不利也唯九三以陽剛在下卦之</span>
<span class='tline' id='l441' data-llen='9980:10003'>上居離之極有甲胄戈兵之象恃其既濟而欲以威服</span>
<span class='tline' id='l442' data-llen='10003:10026'>人者也故雖克鬼方而不免三年之憊泰之九三類也</span>
<span class='tline' id='l443' data-llen='10026:10049'>上六以隂柔在既濟之終居坎之極有窮而遇險之象</span>
<span class='tline' id='l444' data-llen='10049:10072'>恃其既濟而終亂者也故濡没其首危厲可必亦泰之</span>
<span class='tline' id='l445' data-llen='10072:10078'>上六類也</span>
<span class='tline' id='l446' data-llen='10078:10087'>　　　未濟卦説</span>
<span class='tline' id='l447' data-llen='10087:10110'>未濟不特坎離之不交而已三隂三陽俱不當位又濟</span>
<span class='tline' id='l448' data-llen='10110:10137'><a onclick="displayPageImage('KR1a0039', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10137:10160'>難之材非陽剛不能而其陽爻一極于卦外二揜于三</span>
<span class='tline' id='l450' data-llen='10160:10183'>隂之中皆不足以有濟也故曰无攸利又曰未濟男之</span>
<span class='tline' id='l451' data-llen='10183:10206'>窮也然而猶曰未濟者柔得尊位而剛柔相應今雖未</span>
<span class='tline' id='l452' data-llen='10206:10229'>濟而終必有濟者也初六在坎之下而以隂居陽位不</span>
<span class='tline' id='l453' data-llen='10229:10252'>量其材而妄欲求濟者也故曰濡其尾吝言其不能有</span>
<span class='tline' id='l454' data-llen='10252:10275'>濟也在未濟之初而妄以為可濟不能要其始終者也</span>
<span class='tline' id='l455' data-llen='10275:10298'>故象曰亦不知極也六三在坎之上而亦以隂居陽位</span>
<span class='tline' id='l456' data-llen='10298:10321'>亦不自量而妄求濟也故曰未濟征凶言往則凶也然</span>
<span class='tline' id='l457' data-llen='10321:10348'><a onclick="displayPageImage('KR1a0039', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10348:10371'>將出乎坎而上有上九之應終亦有濟者也故又曰利</span>
<span class='tline' id='l459' data-llen='10371:10394'>涉大川六五雖柔不當位而虚中居上有九二剛中之</span>
<span class='tline' id='l460' data-llen='10394:10417'>應上以謙光接下下以孚實應上雖未濟而可以有濟</span>
<span class='tline' id='l461' data-llen='10417:10440'>者也故曰貞吉无悔君子之光有孚吉此皆以柔之不</span>
<span class='tline' id='l462' data-llen='10440:10464'>足濟難而為之訓戒也九二以剛中而應乎五可以有濟</span>
<span class='tline' id='l463' data-llen='10464:10487'>也然以陽居隂位則有不能進之象故曰曳其輪貞吉</span>
<span class='tline' id='l464' data-llen='10487:10510'>所以勉其行也九四陽剛出乎坎險亦可以有濟也然</span>
<span class='tline' id='l465' data-llen='10510:10533'>陽不當位而下應于初則亦有不能進之象故曰貞吉</span>
<span class='tline' id='l466' data-llen='10533:10560'><a onclick="displayPageImage('KR1a0039', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10560:10582'>悔亡震用伐鬼方三年有賞于大國亦所以勉之也</span>
<span class='tline' id='l468' data-llen='10582:10605'>上九以陽剛居未濟之極而下有六三之應時之將濟</span>
<span class='tline' id='l469' data-llen='10605:10628'>交孚燕衎而可以有濟者也然剛柔皆不當位則燕樂</span>
<span class='tline' id='l470' data-llen='10628:10651'>之過至於牽惑没溺雖有孚而不足以乗時濟難矣故</span>
<span class='tline' id='l471' data-llen='10651:10674'>曰有孚于飲酒无咎濡其首有孚失是此皆惜夫剛之</span>
<span class='tline' id='l472' data-llen='10674:10698'>失位而為之訓戒也未濟于初六言濡尾之吝而于九二</span>
<span class='tline' id='l473' data-llen='10698:10721'>言曳輪之吉當未濟之始柔不足以有濟而剛中可以</span>
<span class='tline' id='l474' data-llen='10721:10744'>有行也既濟于初九則併言曳輪濡尾之无咎當既濟</span>
<span class='tline' id='l475' data-llen='10744:10771'><a onclick="displayPageImage('KR1a0039', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10771:10794'>之初剛能有行以濟難則尾雖濡而无咎也因濟而言</span>
<span class='tline' id='l477' data-llen='10794:10817'>濡尾則同其未濟既濟則不同也既濟于九三言伐鬼</span>
<span class='tline' id='l478' data-llen='10817:10840'>方小人勿用恐陽剛之過而戒之也未濟于九四言震</span>
<span class='tline' id='l479' data-llen='10840:10863'>伐鬼方有賞于大國為其陽不當位而勉之也因離之</span>
<span class='tline' id='l480' data-llen='10863:10886'>甲胄戈兵而言伐鬼方則同其戒之勉之則不同也既</span>
<span class='tline' id='l481' data-llen='10886:10909'>濟之上六隂雖當位而在既濟之極故有濡其首之戒</span>
<span class='tline' id='l482' data-llen='10909:10932'>未濟之上九陽不當位而在未濟之極故亦有濡其首</span>
<span class='tline' id='l483' data-llen='10932:10955'>之戒隂陽之爻雖不同其在一卦之極則同也未濟既</span>
<span class='tline' id='l484' data-llen='10955:10982'><a onclick="displayPageImage('KR1a0039', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10982:11005'>濟坎離之反對而成也未濟則必濟既濟則復至于未</span>
<span class='tline' id='l486' data-llen='11005:11024'>濟消息盈虚之理循環无窮此所以為易也</span>
</p>
<p>
</p>
  </div>
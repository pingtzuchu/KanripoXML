<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0059', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　用易詳解卷十一　　　　　宋　李把　撰</span>
<span class='tline' id='l10' data-llen='212:224'>下經五<span class='krp-note'>歸妺至兑/</span></span>
<span class='tline' id='l11' data-llen='224:234'>䷵<span class='krp-note'>兑下/震上</span></span>
<span class='tline' id='l12' data-llen='234:243'>歸妹征凶无攸利</span>
<span class='tline' id='l13' data-llen='243:266'>彖曰歸妹天地之大義也天地不交而萬物不興歸妹</span>
<span class='tline' id='l14' data-llen='266:289'>人之終始也説以動所歸妹也征凶位不當也无攸利</span>
<span class='tline' id='l15' data-llen='289:295'>柔乘剛也</span>
<span class='tline' id='l16' data-llen='295:321'><a onclick="displayPageImage('KR1a0059', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='321:344'>　婦人謂嫁曰歸漸與婦妹一也而漸之女歸則吉歸</span>
<span class='tline' id='l18' data-llen='344:367'>　妹則征凶何也漸之女正而歸妹則女之不正者也</span>
<span class='tline' id='l19' data-llen='367:390'>　漸止而巽而歸妹説以動以巽而視説則説為非矣</span>
<span class='tline' id='l20' data-llen='390:413'>　以止而視動則動為不可矣此二卦吉凶之所以異</span>
<span class='tline' id='l21' data-llen='413:436'>　也震長男也兑少女也以少而慕長違禮縱情其為</span>
<span class='tline' id='l22' data-llen='436:459'>　不正大矣故以征則有不當之失以處則有乘剛之</span>
<span class='tline' id='l23' data-llen='459:482'>　咎无所往而利也雖然女之不正而曰天地之大義</span>
<span class='tline' id='l24' data-llen='482:506'>　人之終始何也葢婚姻之道隂陽之所以合偶而男女</span>
<span class='tline' id='l25' data-llen='506:532'><a onclick="displayPageImage('KR1a0059', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='532:555'>　之所以相配者也夫天地以相交為大義故天地絪</span>
<span class='tline' id='l27' data-llen='555:578'>　緼萬物化醇男女以相配為終始故男女搆精萬物</span>
<span class='tline' id='l28' data-llen='578:601'>　化生歸妹女之歸者也女之歸有天地之義有人倫</span>
<span class='tline' id='l29' data-llen='601:624'>　之道存乎其間而可以不正行之哉以不正而歸説</span>
<span class='tline' id='l30' data-llen='624:647'>　而至於縱動而至於淫夫弱婦强不能正室宜其凶</span>
<span class='tline' id='l31' data-llen='647:670'>　且不利也嗚呼聖人作易於夫婦之際何其詳且悉</span>
<span class='tline' id='l32' data-llen='670:693'>　也於咸則通其相與之情於恒則示其持久之道於</span>
<span class='tline' id='l33' data-llen='693:716'>　家人則嚴其治家之法於漸則明其漸進之禮於歸</span>
<span class='tline' id='l34' data-llen='716:742'><a onclick="displayPageImage('KR1a0059', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='742:765'>　妹則又示其不正之戒丁寧反復无所不用其至葢</span>
<span class='tline' id='l36' data-llen='765:788'>　家道正則天下定正始之道王化之基皆係乎此而</span>
<span class='tline' id='l37' data-llen='788:809'>　可不謹哉然則聖人之為天下後世慮亦詳矣</span>
<span class='tline' id='l38' data-llen='809:826'>象曰澤上有雷歸妹君子以永終知敝</span>
<span class='tline' id='l39' data-llen='826:849'>　夫婦之道人倫之始也其始不正其終未有无敝者</span>
<span class='tline' id='l40' data-llen='849:872'>　矣是以君子謹其始以要其終而知夫敝之所自起</span>
<span class='tline' id='l41' data-llen='872:895'>　此其為可久之道也故曰言必慮其所終行必稽其</span>
<span class='tline' id='l42' data-llen='895:900'>　所敝</span>
<span class='tline' id='l43' data-llen='900:926'><a onclick="displayPageImage('KR1a0059', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='926:939'>初九歸妹以娣跛能履征吉</span>
<span class='tline' id='l45' data-llen='939:957'>象曰歸妹以娣以恒也跛能履吉相承也</span>
<span class='tline' id='l46' data-llen='957:980'>　娣媵女也在下而无應故有為娣之象夫娶之有娣</span>
<span class='tline' id='l47' data-llen='980:1003'>　媵是禮之恒者也古者人君一娶九女以同姓為媵</span>
<span class='tline' id='l48' data-llen='1003:1026'>　媵雖非正也而可以廣繼嗣是跛而能行者也跛而</span>
<span class='tline' id='l49' data-llen='1026:1049'>　能行以征則吉豈非有相承之道哉春秋書公子結</span>
<span class='tline' id='l50' data-llen='1049:1072'>　媵陳人之婦于鄄傳曰諸侯娶一國則二國往媵之</span>
<span class='tline' id='l51' data-llen='1072:1083'>　以姪娣從此之謂也</span>
<span class='tline' id='l52' data-llen='1083:1109'><a onclick="displayPageImage('KR1a0059', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1109:1122'>九二𦕈能視利幽人之貞</span>
<span class='tline' id='l54' data-llen='1122:1135'>象曰利幽人之貞未變常也</span>
<span class='tline' id='l55' data-llen='1135:1159'>　九二女之貞者也以陽居隂内晦其明故𦕈而能視</span>
<span class='tline' id='l56' data-llen='1159:1182'>　二之女亦可謂有常守者矣居中得貞有窈窕幽閒</span>
<span class='tline' id='l57' data-llen='1182:1205'>　之意如道徳之士潔身恬退於嵓穴之間守常不變</span>
<span class='tline' id='l58' data-llen='1205:1228'>　而不茍求如是豈妄動以求説者哉古之所謂林下</span>
<span class='tline' id='l59' data-llen='1228:1240'>　清風即幽人之貞是也</span>
<span class='tline' id='l60' data-llen='1240:1252'>六三歸妹以須反歸以娣</span>
<span class='tline' id='l61' data-llen='1252:1278'><a onclick="displayPageImage('KR1a0059', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1278:1289'>象曰歸妹以須未當也</span>
<span class='tline' id='l63' data-llen='1289:1312'>　須待也以隂居陽居非其位女之不貞者也女之不</span>
<span class='tline' id='l64' data-llen='1312:1335'>　貞未能適人必待女兄之既行而後歸以為娣葢及</span>
<span class='tline' id='l65' data-llen='1335:1358'>　其年長而後可歸此所以有待也春秋隠公二年伯</span>
<span class='tline' id='l66' data-llen='1358:1381'>　姬歸于紀七年叔姬歸于紀叔姬伯姬之娣也方伯</span>
<span class='tline' id='l67' data-llen='1381:1404'>　姬歸紀之時叔姬其年尚幼故歴五年而後始歸兹</span>
<span class='tline' id='l68' data-llen='1404:1412'>　非有所待耶</span>
<span class='tline' id='l69' data-llen='1412:1424'>九四歸妹愆期遲歸有時</span>
<span class='tline' id='l70' data-llen='1424:1450'><a onclick="displayPageImage('KR1a0059', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1450:1463'>象曰愆期之志有待而行也</span>
<span class='tline' id='l72' data-llen='1463:1486'>　毛詩靜女其姝俟我于城隅愛而不見搔首踟蹰説</span>
<span class='tline' id='l73' data-llen='1486:1509'>　者曰靜女正静之女也俟待也城隅謂其髙而不可</span>
<span class='tline' id='l74' data-llen='1509:1532'>　踰也愛而不見搔首踟蹰者欲往而不行以禮自將</span>
<span class='tline' id='l75' data-llen='1532:1555'>　也九四之歸妹其靜女之謂耶愆期不行固若遲矣</span>
<span class='tline' id='l76' data-llen='1555:1578'>　而歸有其時其志葢有所待也所待者待乎禮而後</span>
<span class='tline' id='l77' data-llen='1578:1601'>　行也夫期可愆也禮義不可愆也禮義不愆介然自</span>
<span class='tline' id='l78' data-llen='1601:1624'>　守寧失其期而无失其正非女之至靜而能若是哉</span>
<span class='tline' id='l79' data-llen='1624:1650'><a onclick="displayPageImage('KR1a0059', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1650:1673'>六五帝乙歸妹其君之袂不如其娣之袂良月幾望吉</span>
<span class='tline' id='l81' data-llen='1673:1696'>象曰帝乙歸妹不如其娣之袂良也其位在中以貴行</span>
<span class='tline' id='l82' data-llen='1696:1699'>也</span>
<span class='tline' id='l83' data-llen='1699:1722'>　五以柔居尊位有后妃之象故為帝乙歸妹謂其為</span>
<span class='tline' id='l84' data-llen='1722:1745'>　帝乙之配也以小君之尊而惠及賤妾自謂其袂不</span>
<span class='tline' id='l85' data-llen='1745:1768'>　如其娣之袂良進御於君可謂无妬忌之行矣月日</span>
<span class='tline' id='l86' data-llen='1768:1791'>　之配也月望則敵陽幾望未至於望也未至於望則</span>
<span class='tline' id='l87' data-llen='1791:1814'>　无過中之失此六五之所以吉也闗睢之樂得淑女</span>
<span class='tline' id='l88' data-llen='1814:1840'><a onclick="displayPageImage('KR1a0059', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1840:1863'>　以配君子樛木之逮下而無嫉妃之心此周南后妃</span>
<span class='tline' id='l90' data-llen='1863:1874'>　之化六五足以當之</span>
<span class='tline' id='l91' data-llen='1874:1891'>上六女承筐无實士刲羊无血无攸利</span>
<span class='tline' id='l92' data-llen='1891:1903'>象曰上六无實承虛筐也</span>
<span class='tline' id='l93' data-llen='1903:1926'>　筐者所以采蘋蘩之具也羊者所以供犧牲之物也</span>
<span class='tline' id='l94' data-llen='1926:1950'>　承筐而无實則无以供蘋蘩矣刲羊而无血則无以供</span>
<span class='tline' id='l95' data-llen='1950:1973'>　犧牲矣是士與女皆失其職者也士與女皆失其職</span>
<span class='tline' id='l96' data-llen='1973:1996'>　何所往而利乎春秋傳晉獻公嫁伯姬于秦筮之遇</span>
<span class='tline' id='l97' data-llen='1996:2022'><a onclick="displayPageImage('KR1a0059', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2022:2052'>　歸妹之睽史蘓占之曰不吉其繇曰士刲羊亦无<img height='20' width='20' alt='&amp;KR0954' title='KR0954' src='https://raw.githubusercontent.com/kanripo/KR-Gaiji/master/images/KR0954.png'/></span>
<span class='tline' id='l99' data-llen='2052:2075'>　也女承筐亦无貺也西隣責言不可償也歸妹之睽</span>
<span class='tline' id='l100' data-llen='2075:2098'>　猶无相也震之離亦離之震為雷為火為嬴敗姬車</span>
<span class='tline' id='l101' data-llen='2098:2121'>　説其輹火焚其旗不利行師敗于宗丘歸妹睽孤冦</span>
<span class='tline' id='l102' data-llen='2121:2144'>　張之弧姪其從姑六年其逋逃歸其國而棄其家明</span>
<span class='tline' id='l103' data-llen='2144:2164'>　年其死于髙梁之虛歸妹之睽上六之變也</span>
<span class='tline' id='l104' data-llen='2164:2174'>䷶<span class='krp-note'>離下/震上</span></span>
<span class='tline' id='l105' data-llen='2174:2186'>豐亨王假之勿憂宜日中</span>
<span class='tline' id='l106' data-llen='2186:2212'><a onclick="displayPageImage('KR1a0059', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2212:2235'>彖曰豐大也明以動故豐玉假之尚大也勿憂宜日中</span>
<span class='tline' id='l108' data-llen='2235:2258'>宜照天下也日中則昃月盈則食天地盈虚與時消息</span>
<span class='tline' id='l109' data-llen='2258:2270'>而况于人乎况于鬼神乎</span>
<span class='tline' id='l110' data-llen='2270:2293'>　治之至於豐无以復加矣豐者盛大之稱天下至乎</span>
<span class='tline' id='l111' data-llen='2293:2316'>　極治之世也天下之治極於盛矣是豈无所自而然</span>
<span class='tline' id='l112' data-llen='2316:2339'>　哉葢王道之行有以致之王者出而撫休明之運以</span>
<span class='tline' id='l113' data-llen='2339:2362'>　至明之徳而見之於運動之間故天下之人莫不被</span>
<span class='tline' id='l114' data-llen='2362:2385'>　潤澤而大豐美其盛大之治无有缺然不滿之處以</span>
<span class='tline' id='l115' data-llen='2385:2411'><a onclick="displayPageImage('KR1a0059', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2411:2434'>　其所尚者道之大焉者也惟其所尚者大故其治亦</span>
<span class='tline' id='l117' data-llen='2434:2457'>　大而无復有可憂者矣然則當此之時果何所宜也</span>
<span class='tline' id='l118' data-llen='2457:2480'>　哉惟持之以中而使不至於過而後可以久安而无</span>
<span class='tline' id='l119' data-llen='2480:2503'>　變葢中者所以為保治之道也日之方中臨照天下</span>
<span class='tline' id='l120' data-llen='2503:2526'>　而无所不燭王者之道亦猶日之中也光被四表而</span>
<span class='tline' id='l121' data-llen='2526:2549'>　不遺微小中之外其可復加於此乎茍或過焉則未</span>
<span class='tline' id='l122' data-llen='2549:2572'>　有无憂者矣夫所謂勿憂者以其宜於中也而中不</span>
<span class='tline' id='l123' data-llen='2572:2595'>　免於過則勿憂者是乃憂之所由伏也夫日之過中</span>
<span class='tline' id='l124' data-llen='2595:2621'><a onclick="displayPageImage('KR1a0059', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2621:2644'>　則必至於昃月之過中則必至於食昃與食非日月</span>
<span class='tline' id='l126' data-llen='2644:2667'>　之所宜有也而且不免焉此葢天地盈虚消息之運</span>
<span class='tline' id='l127' data-llen='2667:2690'>　盈者之必虚消者之必息時變之來雖天地與之偕</span>
<span class='tline' id='l128' data-llen='2690:2713'>　行而况於人與鬼神宜其无所逃於必至之理也而</span>
<span class='tline' id='l129' data-llen='2713:2736'>　奈何不為之憂也哉聖人作易既言其勿憂之治於</span>
<span class='tline' id='l130' data-llen='2736:2759'>　前而又黙寓其可憂之意於後其示天下後世保治</span>
<span class='tline' id='l131' data-llen='2759:2766'>　之戒深矣</span>
<span class='tline' id='l132' data-llen='2766:2782'>象曰雷電皆至豐君子以折獄致刑</span>
<span class='tline' id='l133' data-llen='2782:2808'><a onclick="displayPageImage('KR1a0059', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2808:2831'>　雷以威為用電以明為用威與明並行此折獄致刑</span>
<span class='tline' id='l135' data-llen='2831:2854'>　之象也折獄者因獄以折其情致刑者因其至以定</span>
<span class='tline' id='l136' data-llen='2854:2877'>　其罪因獄以折其情非威无以示懲因其至以定其</span>
<span class='tline' id='l137' data-llen='2877:2891'>　罪非明則輕重有所不審矣</span>
<span class='tline' id='l138' data-llen='2891:2906'>初九遇其配主雖旬无咎往有尚</span>
<span class='tline' id='l139' data-llen='2906:2918'>象曰雖旬无咎過旬災也</span>
<span class='tline' id='l140' data-llen='2918:2941'>　旬均也豐之治雖王者所自至然亦大臣更相協贊</span>
<span class='tline' id='l141' data-llen='2941:2964'>　而後成者也初與四為應故遇其配主主即觀近臣</span>
<span class='tline' id='l142' data-llen='2964:2990'><a onclick="displayPageImage('KR1a0059', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2990:3013'>　以其所為主也以陽遇陽雖勢均力敵而足以共濟</span>
<span class='tline' id='l144' data-llen='3013:3036'>　故无咎以此而往亦可尚矣伊尹之遇汝鳩汝方此</span>
<span class='tline' id='l145' data-llen='3036:3059'>　配主之謂也然亦不可過也過則相反而不相濟嫌</span>
<span class='tline' id='l146' data-llen='3059:3072'>　隙一開豈不反為灾也哉</span>
<span class='tline' id='l147' data-llen='3072:3093'>六二豐其蔀日中見斗往得疑疾有孚𤼵若吉</span>
<span class='tline' id='l148' data-llen='3093:3108'>象曰有孚𤼵若信以𤼵志也</span>
<span class='tline' id='l149' data-llen='3108:3131'>　蔀蔀屋也斗昏見之宿也二之應在五五又隂柔晦</span>
<span class='tline' id='l150' data-llen='3131:3154'>　其明如處蔀屋之下日中而見斗蔽亦甚矣以此而</span>
<span class='tline' id='l151' data-llen='3154:3180'><a onclick="displayPageImage('KR1a0059', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3180:3203'>　往五必疑之然六五之君豈終蔽者哉惟能以有孚</span>
<span class='tline' id='l153' data-llen='3203:3227'>　之信𤼵達其志則君臣相得未有不吉者矣成王之</span>
<span class='tline' id='l154' data-llen='3227:3250'>　於周公其始聞流言之變不免於有疑及金縢一啓</span>
<span class='tline' id='l155' data-llen='3250:3273'>　則歸之惟恐其後周公之忠誠固有以感悟之也信</span>
<span class='tline' id='l156' data-llen='3273:3285'>　以𤼵志其斯之謂乎</span>
<span class='tline' id='l157' data-llen='3285:3302'>九三豐其沛日中見沬折其右肱无咎</span>
<span class='tline' id='l158' data-llen='3302:3323'>象曰豐其沛不可大事也折其右肱終不可用也</span>
<span class='tline' id='l159' data-llen='3323:3347'>　王弼謂沛為幡幔所以蔽日者也沬昧也九三互變艮</span>
<span class='tline' id='l160' data-llen='3347:3373'><a onclick="displayPageImage('KR1a0059', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3373:3396'>　艮為手故有折其右肱之象九三之豐在於幡幔之</span>
<span class='tline' id='l162' data-llen='3396:3419'>　下雖日之方中而所見昏昧而不明亦可謂闇之極</span>
<span class='tline' id='l163' data-llen='3419:3442'>　矣處暗之極无一可為而可立大事乎人之有股肱</span>
<span class='tline' id='l164' data-llen='3442:3465'>　所以運動也而折其右肱則不可用矣九三之暗皆</span>
<span class='tline' id='l165' data-llen='3465:3478'>　其自取者也而尚誰咎哉</span>
<span class='tline' id='l166' data-llen='3478:3494'>九四豐其蔀日中見斗遇其夷主吉</span>
<span class='tline' id='l167' data-llen='3494:3517'>象曰豐其蔀位不當也日中見斗幽不明也遇其夷主</span>
<span class='tline' id='l168' data-llen='3517:3522'>吉行也</span>
<span class='tline' id='l169' data-llen='3522:3549'><a onclick="displayPageImage('KR1a0059', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3549:3572'>　夷等夷也以陽居隂不當其位幽而不明故豐其蔀</span>
<span class='tline' id='l171' data-llen='3572:3595'>　日中見斗暗之甚也然下應於初初以我為配主我</span>
<span class='tline' id='l172' data-llen='3595:3618'>　以初為夷主二者相遇則亦足以共濟以此而行吉</span>
<span class='tline' id='l173' data-llen='3618:3641'>　其宜矣古之大臣雖無所能為而能達賢以共事如</span>
<span class='tline' id='l174' data-llen='3641:3664'>　吳公之薦賈誼常何之薦馬周卒以此取名豈非以</span>
<span class='tline' id='l175' data-llen='3664:3676'>　其協謀共贊之為美哉</span>
<span class='tline' id='l176' data-llen='3676:3686'>六五來章有慶譽吉</span>
<span class='tline' id='l177' data-llen='3686:3697'>象曰六五之吉有慶也</span>
<span class='tline' id='l178' data-llen='3697:3724'><a onclick="displayPageImage('KR1a0059', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3724:3747'>　章謂二也二有離明之徳含章而在下也六五以柔</span>
<span class='tline' id='l180' data-llen='3747:3770'>　居尊位晦其明而不自用而資六二含章之美以為</span>
<span class='tline' id='l181' data-llen='3770:3793'>　用有以致而來之故二之美即我之美而二之譽即</span>
<span class='tline' id='l182' data-llen='3793:3816'>　我之譽未有不吉且慶者秦誓曰邦之榮懐亦尚一</span>
<span class='tline' id='l183' data-llen='3816:3839'>　人之慶夫任得其人則榮懐之慶皆萃於一人之身</span>
<span class='tline' id='l184' data-llen='3839:3853'>　然則人君其可自用其明哉</span>
<span class='tline' id='l185' data-llen='3853:3875'>上六豐其屋蔀其家闚其户闃其无人三嵗不覿凶</span>
<span class='tline' id='l186' data-llen='3875:3896'>象曰豐其屋天際翔也闚其户闃其无人自藏也</span>
<span class='tline' id='l187' data-llen='3896:3923'><a onclick="displayPageImage('KR1a0059', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3923:3946'>　豐之六與明夷之六同明夷初登於天而豐則豐其</span>
<span class='tline' id='l189' data-llen='3946:3969'>　屋天際翔也明夷後入於地而豐則蔀其家闚其户</span>
<span class='tline' id='l190' data-llen='3969:3992'>　闃其无人也是皆不明而强以為明者也外慕之人</span>
<span class='tline' id='l191' data-llen='3992:4015'>　其中本无所見而侈然有自大之心然而强明而終</span>
<span class='tline' id='l192' data-llen='4015:4038'>　晦未有不㝠行索塗者徳宗以强明自任謂天下皆</span>
<span class='tline' id='l193' data-llen='4038:4061'>　莫能欺而蔽於盧把之姦而不悟是豐其屋者之為</span>
<span class='tline' id='l194' data-llen='4061:4065'>　也</span>
<span class='tline' id='l195' data-llen='4065:4075'>䷷<span class='krp-note'>艮下/離上</span></span>
<span class='tline' id='l196' data-llen='4075:4102'><a onclick="displayPageImage('KR1a0059', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4102:4110'>旅小亨旅貞吉</span>
<span class='tline' id='l198' data-llen='4110:4133'>彖曰旅小亨柔得中乎外而順乎剛止而麗乎明是以</span>
<span class='tline' id='l199' data-llen='4133:4148'>小亨旅貞吉也旅之時義大矣哉</span>
<span class='tline' id='l200' data-llen='4148:4171'>　旅之為義非獨以適異國逃空虚也凡困而不得其</span>
<span class='tline' id='l201' data-llen='4171:4194'>　所者皆旅也君子道不遇時彷徨无所之故有取於</span>
<span class='tline' id='l202' data-llen='4194:4217'>　旅之象如伊尹之在夏周公之居東孔子之遊於列</span>
<span class='tline' id='l203' data-llen='4217:4240'>　國孟子之仕齊梁下而至於賈誼之謫長沙王仲淹</span>
<span class='tline' id='l204' data-llen='4240:4263'>　之居河汾馬周之困新豐杜子美之入蜀韓退之之</span>
<span class='tline' id='l205' data-llen='4263:4290'><a onclick="displayPageImage('KR1a0059', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4290:4313'>　貶潮陽皆旅也君子當旅之時舉世无所知自守且</span>
<span class='tline' id='l207' data-llen='4313:4336'>　不足而安能大有為也哉幸而可以求通亦不過小</span>
<span class='tline' id='l208' data-llen='4336:4359'>　亨而已小亨者僅足以茍安非大通之時也道之不</span>
<span class='tline' id='l209' data-llen='4359:4382'>　行惟介然有守而後可以不累於物茍枉道從人則</span>
<span class='tline' id='l210' data-llen='4382:4405'>　窮斯濫矣故曰旅貞吉謂其守貞而後吉也以全體</span>
<span class='tline' id='l211' data-llen='4405:4428'>　論之六五得中於外而順乎二陽之剛艮以止而麗</span>
<span class='tline' id='l212' data-llen='4428:4451'>　乎離明此旅之所以取象者然也夫旅之世天下无</span>
<span class='tline' id='l213' data-llen='4451:4474'>　與之世也天下无以相與而以剛處之則多所忤逆</span>
<span class='tline' id='l214' data-llen='4474:4501'><a onclick="displayPageImage('KR1a0059', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4501:4524'>　而益至於窮惟以柔自處而順乎剛則庻乎可以少</span>
<span class='tline' id='l216' data-llen='4524:4547'>　安矣旅不可不止也不止則愈行而愈困然必得明</span>
<span class='tline' id='l217' data-llen='4547:4570'>　哲之士以附麗之則可相託以為安此夫子當厄所</span>
<span class='tline' id='l218' data-llen='4570:4593'>　以主司城貞子觀貞子之謚則其人之賢明亦可知</span>
<span class='tline' id='l219' data-llen='4593:4616'>　也旅有時有義困而无所歸者時也正而不失其守</span>
<span class='tline' id='l220' data-llen='4616:4636'>　者義也安其時行其義非聖賢其孰能之哉</span>
<span class='tline' id='l221' data-llen='4636:4656'>象曰山上有火旅君子以明愼用刑而不留獄</span>
<span class='tline' id='l222' data-llen='4656:4679'>　山上有火其勢不能久留此旅之象也所謂旅者直</span>
<span class='tline' id='l223' data-llen='4679:4706'><a onclick="displayPageImage('KR1a0059', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4706:4729'>　暫寓爾夫豈久於此哉以此而用刑則必不留獄而</span>
<span class='tline' id='l225' data-llen='4729:4738'>　无淹滯之嘆矣</span>
<span class='tline' id='l226' data-llen='4738:4752'>初六旅𤨏𤨏斯其所取災</span>
<span class='tline' id='l227' data-llen='4752:4765'>象曰旅𤨏𤨏志窮災也</span>
<span class='tline' id='l228' data-llen='4765:4791'>　𤨏𤨏言細碎也以隂柔居下不能逺圖而志在於𤨏</span>
<span class='tline' id='l229' data-llen='4791:4814'>　細之末志窮而災隨之自取之也旄邱之詩黎侯寓</span>
<span class='tline' id='l230' data-llen='4814:4840'>　於衞也其卒章曰𤨏兮尾兮流離之子所云旅𤨏𤨏</span>
<span class='tline' id='l231' data-llen='4840:4849'>　者其斯之謂歟</span>
<span class='tline' id='l232' data-llen='4849:4876'><a onclick="displayPageImage('KR1a0059', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4876:4890'>六二旅即次懐其資得童僕貞</span>
<span class='tline' id='l234' data-llen='4890:4902'>象曰得童僕貞終无尤也</span>
<span class='tline' id='l235' data-llen='4902:4925'>　次者旅之所居以安者也資財者旅之所頼以為用</span>
<span class='tline' id='l236' data-llen='4925:4948'>　者也童僕者旅之所資以為助者也既即其次又懐</span>
<span class='tline' id='l237' data-llen='4948:4971'>　其資又得其童僕六二之旅亦可謂貞矣尚何尤之</span>
<span class='tline' id='l238' data-llen='4971:4986'>　有其晉公子重耳在秦之時乎</span>
<span class='tline' id='l239' data-llen='4986:5000'>九三旅焚其次䘮其童僕貞厲</span>
<span class='tline' id='l240' data-llen='5000:5020'>象曰旅焚其次亦以傷矣以旅與下其義䘮也</span>
<span class='tline' id='l241' data-llen='5020:5047'><a onclick="displayPageImage('KR1a0059', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5047:5070'>　離為火九三逼近於離故有旅焚其次之象焚其次</span>
<span class='tline' id='l243' data-llen='5070:5093'>　則无以為安矣䘮其童僕則无以為助矣雖以貞處</span>
<span class='tline' id='l244' data-llen='5093:5116'>　之且不免於厲而况不貞乎魯昭公之事近之矣居</span>
<span class='tline' id='l245' data-llen='5116:5139'>　鄆而鄆潰是焚其次也有子家覊而不能用是䘮其</span>
<span class='tline' id='l246' data-llen='5139:5162'>　童僕也昭公之失民已久雖欲以旅與下而下无所</span>
<span class='tline' id='l247' data-llen='5162:5174'>　與所䘮若此不亦傷乎</span>
<span class='tline' id='l248' data-llen='5174:5189'>九四旅于處得其資斧我心不快</span>
<span class='tline' id='l249' data-llen='5189:5208'>象曰旅于處未得位也得其資斧心未快也</span>
<span class='tline' id='l250' data-llen='5208:5235'><a onclick="displayPageImage('KR1a0059', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5235:5258'>　資斧所以自衛也居多懼之地位之不當而處之則</span>
<span class='tline' id='l252' data-llen='5258:5281'>　其處必不安矣惟其得資斧以自衛是亦可處焉然</span>
<span class='tline' id='l253' data-llen='5281:5304'>　豈欝欝乆居此哉故雖得資斧而其心不快也晉重</span>
<span class='tline' id='l254' data-llen='5304:5327'>　耳安於姜氏子犯醉而遣之凡今日之所以不快者</span>
<span class='tline' id='l255' data-llen='5327:5347'>　即異時覇天下之本也故曰懐與安實敗名</span>
<span class='tline' id='l256' data-llen='5347:5360'>六五射雉一矢亡終以譽命</span>
<span class='tline' id='l257' data-llen='5360:5371'>象曰終以譽命上逮也</span>
<span class='tline' id='l258' data-llen='5371:5394'>　離為雉文明之物也射雉而一矢亡則雉未必得矣</span>
<span class='tline' id='l259' data-llen='5394:5421'><a onclick="displayPageImage('KR1a0059', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5421:5444'>　以其未必得也而益之則所䘮滋多故不若安以待</span>
<span class='tline' id='l261' data-llen='5444:5467'>　之而終有譽命之喜則今日之失未必不為他日之</span>
<span class='tline' id='l262' data-llen='5467:5490'>　得也亡其一矢而上恩下逮夫豈終於旅哉馬周之</span>
<span class='tline' id='l263' data-llen='5490:5499'>　在新豐近之矣</span>
<span class='tline' id='l264' data-llen='5499:5519'>上九鳥焚其巢旅人先笑後號咷䘮牛于易凶</span>
<span class='tline' id='l265' data-llen='5519:5540'>象曰以旅在上其義焚也䘮牛于易終莫之聞也</span>
<span class='tline' id='l266' data-llen='5540:5563'>　旅之世宜下而不宜上下則可安上則愈窮也上九</span>
<span class='tline' id='l267' data-llen='5563:5586'>　處離之極髙而自焚是以鳥焚其巢失所依也方其</span>
<span class='tline' id='l268' data-llen='5586:5613'><a onclick="displayPageImage('KR1a0059', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5613:5636'>　有巢也其心以為喜故先笑及其焚之也其心以為</span>
<span class='tline' id='l270' data-llen='5636:5659'>　戚故後號咷悲之至也牛所以致逺負重旅人所頼</span>
<span class='tline' id='l271' data-llen='5659:5682'>　以行者也今以輕易而䘮之至於終莫之聞則其凶</span>
<span class='tline' id='l272' data-llen='5682:5705'>　可知矣以旅而在人上不能謙順自守以至於窮而</span>
<span class='tline' id='l273' data-llen='5705:5727'>　无所復入豈非自焚之道哉此陸機之所不免也</span>
<span class='tline' id='l274' data-llen='5727:5737'>䷸<span class='krp-note'>巽下/巽上</span></span>
<span class='tline' id='l275' data-llen='5737:5750'>巽小亨利有攸往利見大人</span>
<span class='tline' id='l276' data-llen='5750:5773'>彖曰重巽以申命剛巽乎中正而志行柔皆順乎剛是</span>
<span class='tline' id='l277' data-llen='5773:5800'><a onclick="displayPageImage('KR1a0059', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5800:5813'>以小亨利有攸往利見大人</span>
<span class='tline' id='l279' data-llen='5813:5836'>　巽入也一隂生於二陽之下順而不逆故有巽入之</span>
<span class='tline' id='l280' data-llen='5836:5859'>　義大人之渉世至於與物無忤也甚難莊子曰形莫</span>
<span class='tline' id='l281' data-llen='5859:5882'>　若就心莫若和惟就與和其巽入之謂乎然而謂之</span>
<span class='tline' id='l282' data-llen='5882:5905'>　小亨何也葢巽之小亨異乎旅之小亨旅之小亨所</span>
<span class='tline' id='l283' data-llen='5905:5928'>　亨者小也巽之小亨以小而亨者也執柔處下無自</span>
<span class='tline' id='l284' data-llen='5928:5951'>　大之色而物莫之忤是小而能亨者也惟其自居于</span>
<span class='tline' id='l285' data-llen='5951:5974'>　小是以無入而不自得故利有攸往也夫巽以柔順</span>
<span class='tline' id='l286' data-llen='5974:6001'><a onclick="displayPageImage('KR1a0059', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6001:6024'>　為事者也然一於柔順而或有阿附茍從之患是必</span>
<span class='tline' id='l288' data-llen='6024:6047'>　審其所從以歸于正故利見大人大人謂二五也二</span>
<span class='tline' id='l289' data-llen='6047:6070'>　五有剛中之徳者也巽以行權上下皆巽而權在其</span>
<span class='tline' id='l290' data-llen='6070:6093'>　中是以重巽申命申命者亦以順而申之者也鼓舞</span>
<span class='tline' id='l291' data-llen='6093:6116'>　萬物者莫如風鼓舞萬民者莫如令風行而物不知</span>
<span class='tline' id='l292' data-llen='6116:6139'>　令行而天下不容議是葢有權焉而非形迹之所可</span>
<span class='tline' id='l293' data-llen='6139:6162'>　求者也二五之剛巽乎中正而其志行初四之柔皆</span>
<span class='tline' id='l294' data-llen='6162:6185'>　順從乎剛柔以巽入剛以巽受剛柔皆巽而無有不</span>
<span class='tline' id='l295' data-llen='6185:6212'><a onclick="displayPageImage('KR1a0059', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6212:6235'>　順者矣以此涉世何忤之有故曰是以小亨利有攸</span>
<span class='tline' id='l297' data-llen='6235:6243'>　往利見大人</span>
<span class='tline' id='l298' data-llen='6243:6257'>象曰隨風巽君子以申命行事</span>
<span class='tline' id='l299' data-llen='6257:6280'>　風不一故謂之隨風命不一故謂之申命風不獨鼔</span>
<span class='tline' id='l300' data-llen='6280:6303'>　舞而已亦必有生物之功命不獨號令而已亦必有</span>
<span class='tline' id='l301' data-llen='6303:6320'>　可行之事此人君所以法天而行也</span>
<span class='tline' id='l302' data-llen='6320:6331'>初六進退利武人之貞</span>
<span class='tline' id='l303' data-llen='6331:6348'>象曰進退志疑也利武人之貞志治也</span>
<span class='tline' id='l304' data-llen='6348:6375'><a onclick="displayPageImage('KR1a0059', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6375:6398'>　巽為不果初六在巽之下柔而不立欲進而不能欲</span>
<span class='tline' id='l306' data-llen='6398:6421'>　退而不遂進退交疑於中其為不果亦甚矣故勸之</span>
<span class='tline' id='l307' data-llen='6421:6444'>　以利武人之貞武人勇於進者也志在於進所守專</span>
<span class='tline' id='l308' data-llen='6444:6467'>　一而不亂尚何遲疑之有哉夫事之不成者生乎疑</span>
<span class='tline' id='l309' data-llen='6467:6490'>　而有疑者由乎智識之多機事之能立者本乎一而</span>
<span class='tline' id='l310' data-llen='6490:6513'>　能一者始乎念慮之不雜葢多機為求道之累用智</span>
<span class='tline' id='l311' data-llen='6513:6536'>　為進徳之賊而疑心為立事之蠧也孔氏之門惟回</span>
<span class='tline' id='l312' data-llen='6536:6559'>　愚參魯足以入道漢廷羣臣惟木强之周勃足以成</span>
<span class='tline' id='l313' data-llen='6559:6586'><a onclick="displayPageImage('KR1a0059', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6586:6608'>　功信乎志之疑者有不如志之治者之為有立哉</span>
<span class='tline' id='l315' data-llen='6608:6624'>九二巽在牀下用史巫紛若吉无咎</span>
<span class='tline' id='l316' data-llen='6624:6635'>象曰紛若之吉得中也</span>
<span class='tline' id='l317' data-llen='6635:6658'>　九二過乎巽者也二與五為應兩剛相敵而不相下</span>
<span class='tline' id='l318' data-llen='6658:6681'>　然二臣也臣其可與君抗哉故以卑巽自處雖在牀</span>
<span class='tline' id='l319' data-llen='6681:6704'>　下而不以為屈且用祝史巫覡之辭以通其誠意於</span>
<span class='tline' id='l320' data-llen='6704:6727'>　君雖辨説紛然而卒有以取信於上是以吉而且无</span>
<span class='tline' id='l321' data-llen='6727:6750'>　咎也夫二之所以吉者以其得乎中也以柔而濟剛</span>
<span class='tline' id='l322' data-llen='6750:6777'><a onclick="displayPageImage('KR1a0059', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6777:6800'>　雖行過乎恭而不失事君之道兹非得乎中而能若</span>
<span class='tline' id='l324' data-llen='6800:6805'>　是哉</span>
<span class='tline' id='l325' data-llen='6805:6812'>九三頻巽吝</span>
<span class='tline' id='l326' data-llen='6812:6823'>象曰頻巽之吝志窮也</span>
<span class='tline' id='l327' data-llen='6823:6846'>　巽以順從為事然不可不持之以正也一以巽而无</span>
<span class='tline' id='l328' data-llen='6846:6869'>　自立之義則流乎謟矣九三之巽巽之頻者也既巽</span>
<span class='tline' id='l329' data-llen='6869:6892'>　之又巽之巽之不已而至於頻可吝之道也阿附茍</span>
<span class='tline' id='l330' data-llen='6892:6916'>　悦其志已窮此公孫𢎞張禹所以不免阿諛之譏也</span>
<span class='tline' id='l331' data-llen='6916:6943'><a onclick="displayPageImage('KR1a0059', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6943:6947'>　歟</span>
<span class='tline' id='l333' data-llen='6947:6957'>六四悔亡田獲三品</span>
<span class='tline' id='l334' data-llen='6957:6968'>象曰田獲三品有功也</span>
<span class='tline' id='l335' data-llen='6968:6991'>　四以隂柔而居近君之地宜有悔者也而悔亡何也</span>
<span class='tline' id='l336' data-llen='6991:7014'>　以其有功也以隂居隂固若不足以有為而柔順之</span>
<span class='tline' id='l337' data-llen='7014:7037'>　中自有制服剛强之義故用之於田獵則有三品之</span>
<span class='tline' id='l338' data-llen='7037:7060'>　獲其為有功亦大矣羊祜身不跨馬射不穿札謂之</span>
<span class='tline' id='l339' data-llen='7060:7083'>　柔懦不武可也而輕裘緩帶雍容不迫乃足以令三</span>
<span class='tline' id='l340' data-llen='7083:7110'><a onclick="displayPageImage('KR1a0059', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7110:7131'>　軍而制强敵孰謂巽順之道為不足快意也哉</span>
<span class='tline' id='l342' data-llen='7131:7154'>九五貞吉悔亡无不利无初有終先庚三日後庚三日</span>
<span class='tline' id='l343' data-llen='7154:7157'>吉</span>
<span class='tline' id='l344' data-llen='7157:7169'>象曰九五之吉位正中也</span>
<span class='tline' id='l345' data-llen='7169:7192'>　巽以行權九五行權之主也居中正之位當巽之世</span>
<span class='tline' id='l346' data-llen='7192:7215'>　而以陽用剛宜有悔矣惟其守貞而得吉是以悔亡</span>
<span class='tline' id='l347' data-llen='7215:7238'>　而且无不利也方其悔未亡也故无初及其悔亡是</span>
<span class='tline' id='l348' data-llen='7238:7261'>　有終也然九五之權亦豈驟用之哉故必先庚三日</span>
<span class='tline' id='l349' data-llen='7261:7288'><a onclick="displayPageImage('KR1a0059', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7288:7311'>　後庚三日庚有變更之義先三日而慮之後三日而</span>
<span class='tline' id='l351' data-llen='7311:7334'>　申之先後審慮以申其命而動无不吉矣盤庚遷都</span>
<span class='tline' id='l352' data-llen='7334:7357'>　一時之權也而三篇之書丁寧反覆所以告之者无</span>
<span class='tline' id='l353' data-llen='7357:7381'>　所不用其至古之聖人審于用權而不敢輕𤼵者葢</span>
<span class='tline' id='l354' data-llen='7381:7404'>　如此豈若後世商鞅之徒强民改作而自以為權者</span>
<span class='tline' id='l355' data-llen='7404:7408'>　哉</span>
<span class='tline' id='l356' data-llen='7408:7422'>上九巽在牀下喪其資斧貞凶</span>
<span class='tline' id='l357' data-llen='7422:7441'>象曰巽在牀下上窮也喪其資斧正乎凶也</span>
<span class='tline' id='l358' data-llen='7441:7468'><a onclick="displayPageImage('KR1a0059', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7468:7491'>　上九之巽在牀下與九二不同二本在下者也故巽</span>
<span class='tline' id='l360' data-llen='7491:7514'>　在牀下而不以為屈上處一卦之極而亦在牀下此</span>
<span class='tline' id='l361' data-llen='7514:7537'>　卑辱之甚者也斧所以割斷之物權之所在䘮其資</span>
<span class='tline' id='l362' data-llen='7537:7560'>　斧則失其權矣有陽剛之徳而不能用卑巽太過以</span>
<span class='tline' id='l363' data-llen='7560:7583'>　失其權自窮于上雖正其能免于凶乎周之衰也下</span>
<span class='tline' id='l364' data-llen='7583:7599'>　堂而見諸侯此巽在牀下之象也</span>
<span class='tline' id='l365' data-llen='7599:7609'>䷹<span class='krp-note'>兌下/兌上</span></span>
<span class='tline' id='l366' data-llen='7609:7615'>兌亨利貞</span>
<span class='tline' id='l367' data-llen='7615:7642'><a onclick="displayPageImage('KR1a0059', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7642:7665'>彖曰兌說也剛中而柔外說以利貞是以順乎天而應</span>
<span class='tline' id='l369' data-llen='7665:7688'>乎人說以先民民忘其勞說以犯難民忘其死說之大</span>
<span class='tline' id='l370' data-llen='7688:7694'>民勸矣哉</span>
<span class='tline' id='l371' data-llen='7694:7717'>　兌為澤說萬物者莫說乎澤葢以其有潤物之功是</span>
<span class='tline' id='l372' data-llen='7717:7740'>　以萬物咸說之也夫天下有真說可以心感而不可</span>
<span class='tline' id='l373' data-llen='7740:7764'>　以偽為惟其出於中心之誠故真笑未𤼵而和茍出</span>
<span class='tline' id='l374' data-llen='7764:7787'>　於偽則脅肩諂笑葢有貎然而心不然者矣故兌之</span>
<span class='tline' id='l375' data-llen='7787:7810'>　所以亨者以其說之出乎誠然者也雖然說不可以</span>
<span class='tline' id='l376' data-llen='7810:7837'><a onclick="displayPageImage('KR1a0059', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7837:7860'>　非其道也以我而說人不以其道則在我者為茍說</span>
<span class='tline' id='l378' data-llen='7860:7883'>　以人而説我不以其道則在人者為過諛故必利乎</span>
<span class='tline' id='l379' data-llen='7883:7906'>　貞貞者所以持之而不使之至於流也以卦之全體</span>
<span class='tline' id='l380' data-llen='7906:7929'>　論之二五以剛而居中三上以柔而在外以剛居中</span>
<span class='tline' id='l381' data-llen='7929:7952'>　則中无所茍以柔居外則外无所忤外无所忤故説</span>
<span class='tline' id='l382' data-llen='7952:7975'>　中无所茍故貞說而貞說而不流者也夫説之為義</span>
<span class='tline' id='l383' data-llen='7975:7998'>　大矣上順乎天下應乎人湯武之所以救民於水火</span>
<span class='tline' id='l384' data-llen='7998:8021'>　説也以此先民而使之則民忘其勞周公東山之詩</span>
<span class='tline' id='l385' data-llen='8021:8048'><a onclick="displayPageImage('KR1a0059', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8048:8071'>　亦說也以此犯難則民忘其死楚王廵拊三軍而士</span>
<span class='tline' id='l387' data-llen='8071:8094'>　如挾纊亦說也夫民之所不欲者莫若勞而所甚畏</span>
<span class='tline' id='l388' data-llen='8094:8118'>　者莫若死乃今至於忘其勞與死而相勸以惟上命之</span>
<span class='tline' id='l389' data-llen='8118:8132'>　從則説之為義豈不大矣哉</span>
<span class='tline' id='l390' data-llen='8132:8146'>象曰麗澤兑君子以朋友講習</span>
<span class='tline' id='l391' data-llen='8146:8169'>　兩澤相麗更相滋益此朋友切磋琢磨之象也子曰</span>
<span class='tline' id='l392' data-llen='8169:8192'>　學而時習之不亦說乎有朋自逺方來不亦樂乎樂</span>
<span class='tline' id='l393' data-llen='8192:8211'>　者說之至者也以得朋為樂則說可知矣</span>
<span class='tline' id='l394' data-llen='8211:8238'><a onclick="displayPageImage('KR1a0059', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8238:8245'>初九和兌吉</span>
<span class='tline' id='l396' data-llen='8245:8257'>象曰和兌之吉行未疑也</span>
<span class='tline' id='l397' data-llen='8257:8280'>　晏子論和與同異以為以可濟可以否濟否謂之同</span>
<span class='tline' id='l398' data-llen='8280:8303'>　獻可以替其否獻否以成其可謂之和則是和者以</span>
<span class='tline' id='l399' data-llen='8303:8326'>　有所不說而為說者也以有所不說為說則人必有</span>
<span class='tline' id='l400' data-llen='8326:8349'>　疑之者矣惟其行之以貞是以吉而无疑也初九以</span>
<span class='tline' id='l401' data-llen='8349:8366'>　說居下而不失其剛是豈茍說者乎</span>
<span class='tline' id='l402' data-llen='8366:8375'>九二孚兌吉悔亡</span>
<span class='tline' id='l403' data-llen='8375:8402'><a onclick="displayPageImage('KR1a0059', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8402:8413'>象曰孚兌之吉信志也</span>
<span class='tline' id='l405' data-llen='8413:8436'>　九二大臣之事也二與五為應五以剛而二亦以剛</span>
<span class='tline' id='l406' data-llen='8436:8459'>　應之兩剛相直宜有悔矣然人臣之於君不患乎不</span>
<span class='tline' id='l407' data-llen='8459:8482'>　能以剛介自處而患乎无忠信之誠以固之茍有忠</span>
<span class='tline' id='l408' data-llen='8482:8505'>　信之誠則雖犯顔敢諫未有不能取信於人君之志</span>
<span class='tline' id='l409' data-llen='8505:8528'>　者矣九二以剛而居中有中孚之信是以悔亡而乃</span>
<span class='tline' id='l410' data-llen='8528:8551'>　得吉也齊景公欲為遊觀之舉而晏子有荒亡流連</span>
<span class='tline' id='l411' data-llen='8551:8575'>　之諫晏子之言則剛且直矣惟其𤼵於至誠故景公</span>
<span class='tline' id='l412' data-llen='8575:8602'><a onclick="displayPageImage('KR1a0059', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8602:8625'>　說之而命太師作君臣相說之樂故曰畜君何尤畜</span>
<span class='tline' id='l414' data-llen='8625:8648'>　君者好君也夫晏子伯者之佐尚能以此動悟其君</span>
<span class='tline' id='l415' data-llen='8648:8662'>　之心而况古者大臣之事哉</span>
<span class='tline' id='l416' data-llen='8662:8669'>六三來兌凶</span>
<span class='tline' id='l417' data-llen='8669:8681'>象曰來兌之凶位不當也</span>
<span class='tline' id='l418' data-llen='8681:8704'>　兌之義雖主乎說而說之不可以非其道說之非其</span>
<span class='tline' id='l419' data-llen='8704:8727'>　道是容說者之為也六三隂柔不中不當其位而來</span>
<span class='tline' id='l420' data-llen='8727:8750'>　就二陽以求說謟諛取容无所不至其為失正甚矣</span>
<span class='tline' id='l421' data-llen='8750:8777'><a onclick="displayPageImage('KR1a0059', 'WYG', '010-24a' );" name="010-24a" class="pb">[010-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8777:8793'>　以此而來誰肯受之其凶也宜哉</span>
<span class='tline' id='l423' data-llen='8793:8805'>九四商兊未寧介疾有喜</span>
<span class='tline' id='l424' data-llen='8805:8816'>象曰九四之喜有慶也</span>
<span class='tline' id='l425' data-llen='8816:8839'>　商度也上有九五中正之君下有六三隂邪之臣處</span>
<span class='tline' id='l426' data-llen='8839:8862'>　於二者之間欲說乎五而未得欲說乎三而不可商</span>
<span class='tline' id='l427' data-llen='8862:8885'>　度於中未有所定然能介然自立疾惡六三之隂邪</span>
<span class='tline' id='l428' data-llen='8885:8908'>　則可以有喜慶矣葢三與五不兩立也既能疾惡乎</span>
<span class='tline' id='l429' data-llen='8908:8931'>　三則五必說之豈不得人君之慶也哉自我言之謂</span>
<span class='tline' id='l430' data-llen='8931:8958'><a onclick="displayPageImage('KR1a0059', 'WYG', '010-24b' );" name="010-24b" class="pb">[010-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8958:8971'>　之喜自人君言之謂之慶</span>
<span class='tline' id='l432' data-llen='8971:8980'>九五孚于剥有厲</span>
<span class='tline' id='l433' data-llen='8980:8991'>象曰孚于剥位正當也</span>
<span class='tline' id='l434' data-llen='8991:9014'>　剥小人之道也六三之來兑上六之引兊是也九五</span>
<span class='tline' id='l435' data-llen='9014:9037'>　以陽剛居尊位不信乎君子而信乎小人是危道也</span>
<span class='tline' id='l436' data-llen='9037:9060'>　漢元帝之信恭顯唐明皇之信李林甫徳宗之信盧</span>
<span class='tline' id='l437' data-llen='9060:9083'>　把皆不免乎危是孚于剥者也然而象以為位正當</span>
<span class='tline' id='l438' data-llen='9083:9106'>　何也非美之也乃愧之也以人君之尊而惟隂邪小</span>
<span class='tline' id='l439' data-llen='9106:9133'><a onclick="displayPageImage('KR1a0059', 'WYG', '010-25a' );" name="010-25a" class="pb">[010-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9133:9151'>　人是信則其居於此位豈不有愧也哉</span>
<span class='tline' id='l441' data-llen='9151:9157'>上六引兌</span>
<span class='tline' id='l442' data-llen='9157:9168'>象曰上六引兊未光也</span>
<span class='tline' id='l443' data-llen='9168:9191'>　引君以當道正也引之非其道則入于邪矣六三之</span>
<span class='tline' id='l444' data-llen='9191:9214'>　來兊以容說為事者也上六之引兊則是以逢迎為</span>
<span class='tline' id='l445' data-llen='9214:9237'>　說者矣以逢迎為說阿諛己甚雖使九五信之豈足</span>
<span class='tline' id='l446' data-llen='9237:9258'>　為光哉其不言吉凶者以六三觀之凶可知矣</span>
</p>
<p>
</p>
  </div>
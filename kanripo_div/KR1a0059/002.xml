<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0059', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　用易詳解卷二　　　　　　宋　李把　撰</span><br/>
<span class='tline' id='l10' data-llen='211:222'>上經二<span class='krp-note'>屯至師/</span></span><br/>
<span class='tline' id='l11' data-llen='222:232'>䷂<span class='krp-note'>震下/坎上</span></span><br/>
<span class='tline' id='l12' data-llen='232:247'>屯元亨利貞勿用有攸往利建侯</span><br/>
<span class='tline' id='l13' data-llen='247:270'>彖曰屯剛柔始交而難生動乎險中大亨貞雷雨之動</span><br/>
<span class='tline' id='l14' data-llen='270:284'>滿盈天造草昧宜建侯而不寧</span><br/>
<span class='tline' id='l15' data-llen='284:307'>　屯亦具四徳而彖曰大亨貞則有不具者矣屯難也</span><br/>
<span class='tline' id='l16' data-llen='307:333'><a onclick="displayPageImage('KR1a0059', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='333:356'>　險難之世不可有所往非不宜也將以待其定也故</span><br/>
<span class='tline' id='l18' data-llen='356:379'>　利建侯以收斯民之心人各有主則雖不往亦往矣</span><br/>
<span class='tline' id='l19' data-llen='379:402'>　夫屯之為卦盖天地相交之始也乾初交於坤而為</span><br/>
<span class='tline' id='l20' data-llen='402:425'>　震再交於坤而為坎震動於下而坎險於上動者欲</span><br/>
<span class='tline' id='l21' data-llen='425:448'>　進而險者阨之此難之所由以生也當此之際而欲</span><br/>
<span class='tline' id='l22' data-llen='448:471'>　有所為其惟大亨貞乎大亨貞初九是也初九濟屯</span><br/>
<span class='tline' id='l23' data-llen='471:494'>　之主也震動坎盈而雷雨有澤物之功内阻外訌而</span><br/>
<span class='tline' id='l24' data-llen='494:517'>　聖人有濟世之徳非天下之至聖孰能至於大亨也</span><br/>
<span class='tline' id='l25' data-llen='517:543'><a onclick="displayPageImage('KR1a0059', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>　哉夫患難之來正天造草昧之世也天地造物之始</span><br/>
<span class='tline' id='l27' data-llen='566:589'>　草創茫昧聽物之自生聖人應世之始庶事濶畧待</span><br/>
<span class='tline' id='l28' data-llen='589:612'>　民之自定故宜在建侯而已不可以自寧此聖人經</span><br/>
<span class='tline' id='l29' data-llen='612:635'>　濟天下之畧也柳宗元封建論曰天地果有初乎吾</span><br/>
<span class='tline' id='l30' data-llen='635:658'>　不得而知之也人生果有初乎吾不得而知之也然</span><br/>
<span class='tline' id='l31' data-llen='658:681'>　則孰為近有初為近孰明之由封建而明之也栁子</span><br/>
<span class='tline' id='l32' data-llen='681:704'>　厚謂封建起於天地生民之初其天造草昧之時乎</span><br/>
<span class='tline' id='l33' data-llen='704:716'>象曰雲雷屯君子以經綸</span><br/>
<span class='tline' id='l34' data-llen='716:742'><a onclick="displayPageImage('KR1a0059', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='742:765'>　震雷也坎雲也震雷屯而未發坎雲屯而未下此險</span><br/>
<span class='tline' id='l36' data-llen='765:788'>　難之象也君子觀屯之象而思所以濟世故以經綸</span><br/>
<span class='tline' id='l37' data-llen='788:811'>　為先經綸即經營也謂與天下成康濟之業也如湯</span><br/>
<span class='tline' id='l38' data-llen='811:833'>　武應天順人拯斯民扵水火之中此經綸之義也</span><br/>
<span class='tline' id='l39' data-llen='833:845'>初九磐桓利居貞利建侯</span><br/>
<span class='tline' id='l40' data-llen='845:864'>象曰雖磐桓志行正也以貴下賤大得民也</span><br/>
<span class='tline' id='l41' data-llen='864:887'>　屯卦二陽而初九獨為濟難之主盖坎險也所以為</span><br/>
<span class='tline' id='l42' data-llen='887:910'>　屯者也震動也所以濟夫屯者也初居下卦之下險</span><br/>
<span class='tline' id='l43' data-llen='910:936'><a onclick="displayPageImage('KR1a0059', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='936:959'>　難在前不可輕往故盤旋不進以待其定雖盤旋不</span><br/>
<span class='tline' id='l45' data-llen='959:982'>　進然其所利者在乎居貞建侯而已居貞者脩徳以</span><br/>
<span class='tline' id='l46' data-llen='982:1005'>　愛民之謂也建侯者因人以濟難之謂也吾无心於</span><br/>
<span class='tline' id='l47' data-llen='1005:1028'>　求民而託之諸侯以公天下天下之難其有不濟者</span><br/>
<span class='tline' id='l48' data-llen='1028:1051'>　乎屯之世逺於民者失民近於民者得民初居二隂</span><br/>
<span class='tline' id='l49' data-llen='1051:1074'>　之下以貴下賤此天下之所以交歸而不容釋也試</span><br/>
<span class='tline' id='l50' data-llen='1074:1097'>　以漢髙祖之事明之高祖入關項羽背約屯亦甚矣</span><br/>
<span class='tline' id='l51' data-llen='1097:1120'>　而方且屈於蜀漢燒絶棧道以示項羽無爭取之意</span><br/>
<span class='tline' id='l52' data-llen='1120:1146'><a onclick="displayPageImage('KR1a0059', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1146:1169'>　此豈非所謂盤桓者乎約法三章鎮撫關外父老此</span><br/>
<span class='tline' id='l54' data-llen='1169:1192'>　豈非所謂居貞者乎固陵之役捐數千里之地以授</span><br/>
<span class='tline' id='l55' data-llen='1192:1215'>　三将此豈非所謂利建侯者乎是以五年之間雖屡</span><br/>
<span class='tline' id='l56' data-llen='1215:1238'>　挫屡屈而卒有天下其得民心亦可知矣觀髙祖之</span><br/>
<span class='tline' id='l57' data-llen='1238:1254'>　事則初九為濟屯之主豈不宜乎</span><br/>
<span class='tline' id='l58' data-llen='1254:1277'>六二屯如邅如乗馬班如匪冦婚媾女子貞不字十年</span><br/>
<span class='tline' id='l59' data-llen='1277:1281'>乃字</span><br/>
<span class='tline' id='l60' data-llen='1281:1299'>象曰六二之難乗剛也十年乃字反常也</span><br/>
<span class='tline' id='l61' data-llen='1299:1325'><a onclick="displayPageImage('KR1a0059', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1325:1348'>　班别也春秋傳曰有班馬之聲齊師其遁是也二有</span><br/>
<span class='tline' id='l63' data-llen='1348:1371'>　應於五而近於初初為濟屯之主而五則有其位而</span><br/>
<span class='tline' id='l64' data-llen='1371:1394'>　无其徳者也二欲應五而惟初之畏故屯邅而不進</span><br/>
<span class='tline' id='l65' data-llen='1394:1417'>　雖邅囘不進然有班馬之聲則有欲遁之意矣夫初</span><br/>
<span class='tline' id='l66' data-llen='1417:1440'>　非我冦也乃與我為婚媾者也而二不能從徒知有</span><br/>
<span class='tline' id='l67' data-llen='1440:1463'>　五而不知有初是女子之貞也女子之貞而從非其</span><br/>
<span class='tline' id='l68' data-llen='1463:1486'>　人安得有字育之理哉然必待十年而後乃字十年</span><br/>
<span class='tline' id='l69' data-llen='1486:1509'>　之後初九成濟難之功事勢極則必反其常也在髙</span><br/>
<span class='tline' id='l70' data-llen='1509:1535'><a onclick="displayPageImage('KR1a0059', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1535:1558'>　祖之時其雍齒之流乎齒與髙祖有鄉里之舊而决</span><br/>
<span class='tline' id='l72' data-llen='1558:1581'>　意從楚知項羽之可恃而不知髙祖之不可舍也必</span><br/>
<span class='tline' id='l73' data-llen='1581:1604'>　待羽滅而後始獲封侯之寵此豈非十年乃字者耶</span><br/>
<span class='tline' id='l74' data-llen='1604:1625'>六三即鹿无虞惟入于林中君子幾不如舍往吝</span><br/>
<span class='tline' id='l75' data-llen='1625:1645'>象曰即鹿无虞以從禽也君子舍之往吝窮也</span><br/>
<span class='tline' id='l76' data-llen='1645:1668'>　鹿謂民也古之爭天下者謂之逐鹿六三有其志而</span><br/>
<span class='tline' id='l77' data-llen='1668:1691'>　无其方者也三以隂居陽有得民之志而无濟難之</span><br/>
<span class='tline' id='l78' data-llen='1691:1714'>　才譬之即鹿而无虞徒入于林中而已君子於此見</span><br/>
<span class='tline' id='l79' data-llen='1714:1740'><a onclick="displayPageImage('KR1a0059', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1740:1763'>　㡬而作舍而去之則可以免禍茍冐之而往則其道</span><br/>
<span class='tline' id='l81' data-llen='1763:1786'>　窮而吝矣在漢祖之世其惟陳嬰乎楚漢之初諸侯</span><br/>
<span class='tline' id='l82' data-llen='1786:1809'>　並起東陽少年相聚數千人欲立陳嬰以為王嬰自</span><br/>
<span class='tline' id='l83' data-llen='1809:1832'>　知才之不足從其母之言以兵屬項梁此所謂君子</span><br/>
<span class='tline' id='l84' data-llen='1832:1841'>　㡬不如舍者哉</span><br/>
<span class='tline' id='l85' data-llen='1841:1857'>六四乗馬班如求婚媾往吉无不利</span><br/>
<span class='tline' id='l86' data-llen='1857:1866'>象曰求而往明也</span><br/>
<span class='tline' id='l87' data-llen='1866:1889'>　四有應扵初而切近於五初為婚媾者也而五脅之</span><br/>
<span class='tline' id='l88' data-llen='1889:1915'><a onclick="displayPageImage('KR1a0059', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1915:1938'>　四有所不顧惟初之應此所以往吉无不利也五有</span><br/>
<span class='tline' id='l90' data-llen='1938:1961'>　人君之位者也初有人君之徳者也五在上而初在</span><br/>
<span class='tline' id='l91' data-llen='1961:1984'>　下論其勢則强弱有間而四於此能審其所從非天</span><br/>
<span class='tline' id='l92' data-llen='1984:2006'>　下之至明其孰能之哉張良自韓歸漢近乎此矣</span><br/>
<span class='tline' id='l93' data-llen='2006:2019'>九五屯其膏小貞吉大貞㓙</span><br/>
<span class='tline' id='l94' data-llen='2019:2030'>象曰屯其膏施未光也</span><br/>
<span class='tline' id='l95' data-llen='2030:2053'>　王弼曰處屯難之世居尊位之上不能恢洪博施无</span><br/>
<span class='tline' id='l96' data-llen='2053:2076'>　物不與拯濟㣲滯亨于群小而係應在二屯難其膏</span><br/>
<span class='tline' id='l97' data-llen='2076:2102'><a onclick="displayPageImage('KR1a0059', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2102:2125'>　非光其施者也固志同好不容他間小貞之吉大貞</span><br/>
<span class='tline' id='l99' data-llen='2125:2148'>　之㐫斯言盡之矣在髙祖之世其惟項氏乎項羽尊</span><br/>
<span class='tline' id='l100' data-llen='2148:2171'>　為覇王宰制天下可謂居九五之位矣見人恭謹言</span><br/>
<span class='tline' id='l101' data-llen='2171:2194'>　語姁姁人有疾病涕泣分飲食而不能廣覧兼聽收</span><br/>
<span class='tline' id='l102' data-llen='2194:2217'>　群策以為用故韓信謂如婦人之仁豈非所謂屯其</span><br/>
<span class='tline' id='l103' data-llen='2217:2223'>　膏者哉</span><br/>
<span class='tline' id='l104' data-llen='2223:2235'>上六乗馬班如泣血漣如</span><br/>
<span class='tline' id='l105' data-llen='2235:2247'>象曰泣血漣如何可長也</span><br/>
<span class='tline' id='l106' data-llen='2247:2273'><a onclick="displayPageImage('KR1a0059', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2273:2296'>　處屯之極下无繫應愈逺於民而難不可解故泣血</span><br/>
<span class='tline' id='l108' data-llen='2296:2319'>　漣如其勢不可久也項羽垓下之圍悲歌慷慨泣數</span><br/>
<span class='tline' id='l109' data-llen='2319:2330'>　行下其上六之謂歟</span><br/>
<span class='tline' id='l110' data-llen='2330:2340'>䷃<span class='krp-note'>坎下/艮上</span></span><br/>
<span class='tline' id='l111' data-llen='2340:2363'>蒙亨匪我求童蒙童蒙求我初筮告再三瀆瀆則不告</span><br/>
<span class='tline' id='l112' data-llen='2363:2367'>利貞</span><br/>
<span class='tline' id='l113' data-llen='2367:2390'>彖曰蒙山下有險險而止蒙蒙亨以亨行時中也匪我</span><br/>
<span class='tline' id='l114' data-llen='2390:2413'>求童蒙童蒙求我志應也初筮告以剛中也再三瀆瀆</span><br/>
<span class='tline' id='l115' data-llen='2413:2439'><a onclick="displayPageImage('KR1a0059', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2439:2454'>則不告瀆蒙也蒙以養正聖功也</span><br/>
<span class='tline' id='l117' data-llen='2454:2477'>　蒙之成卦艮在坎上險而能止為蒙之象卦之四隂</span><br/>
<span class='tline' id='l118' data-llen='2477:2500'>　為蒙而二陽為訓蒙以周公證之乃訓蒙之義初與</span><br/>
<span class='tline' id='l119' data-llen='2500:2523'>　五則蒙之可訓者抗世子法於伯禽則初六發蒙之</span><br/>
<span class='tline' id='l120' data-llen='2523:2546'>　事教成王以父子君臣長幼之道則九五童蒙之事</span><br/>
<span class='tline' id='l121' data-llen='2546:2569'>　此皆九二之所謂包蒙者也三與四則蒙之不可訓</span><br/>
<span class='tline' id='l122' data-llen='2569:2592'>　者殷之頑民弗率則六三不有躬之事四國不靖之</span><br/>
<span class='tline' id='l123' data-llen='2592:2615'>　變則六四困蒙吝之事此皆上九之所謂擊者也考</span><br/>
<span class='tline' id='l124' data-llen='2615:2641'><a onclick="displayPageImage('KR1a0059', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2641:2664'>　周公之終始而後足以盡一卦之㫖然彖辭乃専主</span><br/>
<span class='tline' id='l126' data-llen='2664:2687'>　九二之剛中者是知包蒙固所以為包而擊蒙亦所</span><br/>
<span class='tline' id='l127' data-llen='2687:2703'>　以為包此時中所以為蒙之亨歟</span><br/>
<span class='tline' id='l128' data-llen='2703:2719'>象曰山下出泉蒙君子以果行育徳</span><br/>
<span class='tline' id='l129' data-llen='2719:2742'>　山下出泉其源亦㣲矣涓涓不息以逹於海是蒙之</span><br/>
<span class='tline' id='l130' data-llen='2742:2765'>　所以亨也君子觀此象故以果行育徳夫果於行則</span><br/>
<span class='tline' id='l131' data-llen='2765:2788'>　有必至之功育於徳則有持乆之義兹非蒙以養正</span><br/>
<span class='tline' id='l132' data-llen='2788:2793'>　者乎</span><br/>
<span class='tline' id='l133' data-llen='2793:2819'><a onclick="displayPageImage('KR1a0059', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2819:2836'>初六發蒙利用刑人用説桎梏以往吝</span><br/>
<span class='tline' id='l135' data-llen='2836:2848'>象曰利用刑人以正法也</span><br/>
<span class='tline' id='l136' data-llen='2848:2871'>　初居下卦之下發蒙之始也人之蒙昧无知方其迷</span><br/>
<span class='tline' id='l137' data-llen='2871:2894'>　而未復若有物焉覆乎其上茍不有以發之則將終</span><br/>
<span class='tline' id='l138' data-llen='2894:2917'>　日冥行而不自知矣然發蒙之道譬之用刑非所以</span><br/>
<span class='tline' id='l139' data-llen='2917:2940'>　毒之盖將使之遷善逺罪而脱去其累爾人之蒙蔽</span><br/>
<span class='tline' id='l140' data-llen='2940:2963'>　其纒縛之苦甚於桎梏故利用刑人以説之豈非所</span><br/>
<span class='tline' id='l141' data-llen='2963:2986'>　以深愛之哉夫刑不可終也既説桎梏則不可往往</span><br/>
<span class='tline' id='l142' data-llen='2986:3012'><a onclick="displayPageImage('KR1a0059', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3012:3030'>　則吝矣坎為法律故有用刑正法之象</span><br/>
<span class='tline' id='l144' data-llen='3030:3043'>九二包蒙吉納婦吉子克家</span><br/>
<span class='tline' id='l145' data-llen='3043:3054'>象曰子克家剛柔接也</span><br/>
<span class='tline' id='l146' data-llen='3054:3077'>　以六爻而論之爻各有蒙之義合卦之全體論之則</span><br/>
<span class='tline' id='l147' data-llen='3077:3100'>　四隂蒙也二陽發蒙者也二以剛中之徳介居於二</span><br/>
<span class='tline' id='l148' data-llen='3100:3123'>　隂之間彼方蒙而未逹而吾能包而納之使為吾用</span><br/>
<span class='tline' id='l149' data-llen='3123:3146'>　譬如子之納婦焉是克家之道也盖隂為陽之配故</span><br/>
<span class='tline' id='l150' data-llen='3146:3169'>　曰婦坎為中男故曰子以剛而接柔以子而得婦其</span><br/>
<span class='tline' id='l151' data-llen='3169:3195'><a onclick="displayPageImage('KR1a0059', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3195:3218'>　吉也宜哉夫人之蒙昧無知殆未可以遽而絶之也</span><br/>
<span class='tline' id='l153' data-llen='3218:3241'>　要當容之以受其歸而不可廹之以甚其惡商民之</span><br/>
<span class='tline' id='l154' data-llen='3241:3264'>　頑教之而不從令之而不率其蒙亦甚矣而周公方</span><br/>
<span class='tline' id='l155' data-llen='3264:3287'>　且雍容忍之以待其定故世厯三紀而果有世變風</span><br/>
<span class='tline' id='l156' data-llen='3287:3301'>　移之休此豈非包蒙之義哉</span><br/>
<span class='tline' id='l157' data-llen='3301:3318'>六三勿用取女見金夫不有躬无攸利</span><br/>
<span class='tline' id='l158' data-llen='3318:3330'>象曰勿用取女行不順也</span><br/>
<span class='tline' id='l159' data-llen='3330:3353'>　金夫謂上九也乾為金艮自乾來者也蒙之世以隂</span><br/>
<span class='tline' id='l160' data-llen='3353:3379'><a onclick="displayPageImage('KR1a0059', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3379:3402'>　求陽然求不可以非其道求之非道未有不悔者也</span><br/>
<span class='tline' id='l162' data-llen='3402:3425'>　三有應于上二為金夫則三為女明矣女子之從人</span><br/>
<span class='tline' id='l163' data-llen='3425:3448'>　以男下女正也以女求男非正也三徒知上九金夫</span><br/>
<span class='tline' id='l164' data-llen='3448:3471'>　之可慕而不知己之不可以茍徒委己于人其行亦</span><br/>
<span class='tline' id='l165' data-llen='3471:3494'>　不順矣故勿用取女而无攸利謂三之女不足取者</span><br/>
<span class='tline' id='l166' data-llen='3494:3517'>　也孟子以儀衍為妾婦之道豈非謂其舍己以從人</span><br/>
<span class='tline' id='l167' data-llen='3517:3522'>　者哉</span><br/>
<span class='tline' id='l168' data-llen='3522:3529'>六四困蒙吝</span><br/>
<span class='tline' id='l169' data-llen='3529:3556'><a onclick="displayPageImage('KR1a0059', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3556:3568'>象曰困蒙之吝獨逺實也</span><br/>
<span class='tline' id='l171' data-llen='3568:3591'>　實陽也居二隂之中欲從上九則隔于五而不得進</span><br/>
<span class='tline' id='l172' data-llen='3591:3614'>　欲從九二則間於三而不得往以隂居隂蒙然自蔽</span><br/>
<span class='tline' id='l173' data-llen='3614:3637'>　而無以為之發達困亦甚矣蒙童之時貴乎求賢以</span><br/>
<span class='tline' id='l174' data-llen='3637:3660'>　自輔者也而四之所居獨逺于陽離群索居甘心自</span><br/>
<span class='tline' id='l175' data-llen='3660:3683'>　困而不能覺是其為志豈不鄙且吝哉孔子曰困而</span><br/>
<span class='tline' id='l176' data-llen='3683:3697'>　不學民斯為下矣四之謂也</span><br/>
<span class='tline' id='l177' data-llen='3697:3704'>六五童蒙吉</span><br/>
<span class='tline' id='l178' data-llen='3704:3731'><a onclick="displayPageImage('KR1a0059', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3731:3743'>象曰童蒙之吉順以巽也</span><br/>
<span class='tline' id='l180' data-llen='3743:3766'>　童蒙者即不失其赤子之心之謂也老子曰能兒子</span><br/>
<span class='tline' id='l181' data-llen='3766:3789'>　乎兒子終日嘷而嗌不嗄和之至也此吾一性本然</span><br/>
<span class='tline' id='l182' data-llen='3789:3812'>　之初蒙之妙者也古之聖人以蒙養正遺耳目墮肢</span><br/>
<span class='tline' id='l183' data-llen='3812:3835'>　體聰明睿智而守之以愚故一性之中湛靜純一不</span><br/>
<span class='tline' id='l184' data-llen='3835:3858'>　累于物而自得童蒙之妙順而不逆巽而不忤所謂</span><br/>
<span class='tline' id='l185' data-llen='3858:3880'>　喜怒哀樂發而皆中節非六五之吉何足以當之</span><br/>
<span class='tline' id='l186' data-llen='3880:3893'>上九擊蒙不利為冦利禦冦</span><br/>
<span class='tline' id='l187' data-llen='3893:3920'><a onclick="displayPageImage('KR1a0059', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3920:3932'>象曰利用禦冦上下順也</span><br/>
<span class='tline' id='l189' data-llen='3932:3955'>　擊蒙者用力以擊去之也上九處蒙之終九二之所</span><br/>
<span class='tline' id='l190' data-llen='3955:3978'>　不能發者上九皆得以擊而去之然所謂擊蒙者豈</span><br/>
<span class='tline' id='l191' data-llen='3978:4001'>　其得己者哉故利禦㓂不利為冦禦㓂者謂蒙昧之</span><br/>
<span class='tline' id='l192' data-llen='4001:4024'>　人吾因而擊之若冦盜之來而不得已而為之捍禦</span><br/>
<span class='tline' id='l193' data-llen='4024:4047'>　是禦㓂也若夫擊之不已而至于太甚刻核太至則</span><br/>
<span class='tline' id='l194' data-llen='4047:4070'>　有不肖之心是反所以為冦矣孔子曰攻乎異端斯</span><br/>
<span class='tline' id='l195' data-llen='4070:4093'>　害也已又曰人而不仁疾之己甚亂也夫異端固可</span><br/>
<span class='tline' id='l196' data-llen='4093:4120'><a onclick="displayPageImage('KR1a0059', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4120:4143'>　攻也而攻之極乃所以為害不仁之人固可疾也而</span><br/>
<span class='tline' id='l198' data-llen='4143:4163'>　疾之己甚乃所以致亂兹非不利為冦者耶</span><br/>
<span class='tline' id='l199' data-llen='4163:4173'>䷄<span class='krp-note'>乾下/坎上</span></span><br/>
<span class='tline' id='l200' data-llen='4173:4186'>需有孚光亨貞吉利涉大川</span><br/>
<span class='tline' id='l201' data-llen='4186:4209'>彖曰需須也險在前也剛健而不䧟其義不困窮矣需</span><br/>
<span class='tline' id='l202' data-llen='4209:4232'>有孚光亨貞吉位乎天位以正中也利涉大川往有功</span><br/>
<span class='tline' id='l203' data-llen='4232:4235'>也</span><br/>
<span class='tline' id='l204' data-llen='4235:4258'>　需待也乾健于下坎險于上健者欲進而險者阻之</span><br/>
<span class='tline' id='l205' data-llen='4258:4285'><a onclick="displayPageImage('KR1a0059', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4285:4308'>　時進而不已則必有傷故欲其需以待之也險難在</span><br/>
<span class='tline' id='l207' data-llen='4308:4331'>　前天下之物未有不䧟者而乾不可䧟何也剛健而</span><br/>
<span class='tline' id='l208' data-llen='4331:4354'>　不息是乾性之本然者也惟其剛健故險不能䧟而</span><br/>
<span class='tline' id='l209' data-llen='4354:4377'>　終有出險之功尚安得有困窮之義哉有孚光亨貞</span><br/>
<span class='tline' id='l210' data-llen='4377:4400'>　吉者謂九五也夫乾之進坎之所忌者也五居中得</span><br/>
<span class='tline' id='l211' data-llen='4400:4423'>　正位乎天位不以乾之進為可忌而信以待之故需</span><br/>
<span class='tline' id='l212' data-llen='4423:4446'>　以酒食而與之為廣大樂易之舉此其所以光大而</span><br/>
<span class='tline' id='l213' data-llen='4446:4469'>　亨且正吉也大川者坎之險也乾有出險之功故利</span><br/>
<span class='tline' id='l214' data-llen='4469:4496'><a onclick="displayPageImage('KR1a0059', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4496:4519'>　涉也然則需之為義雖曰有所待其亦進而不已者</span><br/>
<span class='tline' id='l216' data-llen='4519:4523'>　歟</span><br/>
<span class='tline' id='l217' data-llen='4523:4539'>象曰雲上于天需君子以飲食宴樂</span><br/>
<span class='tline' id='l218' data-llen='4539:4562'>　雲上于天欲雨而未雨非不雨也有所待也君子觀</span><br/>
<span class='tline' id='l219' data-llen='4562:4585'>　需之象當險難之世必優㳺寛緩以待之故以飲食</span><br/>
<span class='tline' id='l220' data-llen='4585:4608'>　宴樂非有所玩也事變之來茍不能寛之以待其定</span><br/>
<span class='tline' id='l221' data-llen='4608:4631'>　而方且與之俱擾則未有不顛倒錯亂而䘮其所守</span><br/>
<span class='tline' id='l222' data-llen='4631:4654'>　者矣周公當狼跋之際而赤舄几几孔子在陳蔡之</span><br/>
<span class='tline' id='l223' data-llen='4654:4681'><a onclick="displayPageImage('KR1a0059', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4681:4698'>　間而弦歌不輟其飲食宴樂之義乎</span><br/>
<span class='tline' id='l225' data-llen='4698:4710'>初九需于郊利用恒无咎</span><br/>
<span class='tline' id='l226' data-llen='4710:4731'>象曰需于郊不犯難行也利用恒无咎未失常也</span><br/>
<span class='tline' id='l227' data-llen='4731:4754'>　需之世初最逺於難故需于郊郊者寛閑廣莫之地</span><br/>
<span class='tline' id='l228' data-llen='4754:4777'>　也初以在下之陽潛而勿用惟能安静自守退居於</span><br/>
<span class='tline' id='l229' data-llen='4777:4800'>　寛閑之野以待其定未嘗輕舉妄動犯難而行故能</span><br/>
<span class='tline' id='l230' data-llen='4800:4823'>　守其常而无失盖君子居易以俟命者也東漢之末</span><br/>
<span class='tline' id='l231' data-llen='4823:4846'>　諸侯競起天下才智之主莫不鼓舞於功名之㑹而</span><br/>
<span class='tline' id='l232' data-llen='4846:4873'><a onclick="displayPageImage('KR1a0059', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4873:4896'>　諸葛孔明方且澹然自處抱膝長吟於草廬之下若</span><br/>
<span class='tline' id='l234' data-llen='4896:4919'>　无意於世者彼固有所待爾然則隆中髙卧之舉其</span><br/>
<span class='tline' id='l235' data-llen='4919:4928'>　需于郊之謂耶</span><br/>
<span class='tline' id='l236' data-llen='4928:4940'>九二需于沙小有言終吉</span><br/>
<span class='tline' id='l237' data-llen='4940:4959'>象曰需于沙衍在中也雖小有言以吉終也</span><br/>
<span class='tline' id='l238' data-llen='4959:4982'>　衍寛也廣也謂九五也二與五為應而四間之故需</span><br/>
<span class='tline' id='l239' data-llen='4982:5005'>　于沙沙者以其近於險也二欲從五四不免於有言</span><br/>
<span class='tline' id='l240' data-llen='5005:5028'>　然其言亦小矣九五之君方以寛廣之道待我彼雖</span><br/>
<span class='tline' id='l241' data-llen='5028:5055'><a onclick="displayPageImage('KR1a0059', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5055:5075'>　有言何以間吾君臣之合哉夫是之謂終吉</span><br/>
<span class='tline' id='l243' data-llen='5075:5085'>九三需于泥致冦至</span><br/>
<span class='tline' id='l244' data-llen='5085:5105'>象曰需于泥災在外也自我致冦敬慎不敗也</span><br/>
<span class='tline' id='l245' data-llen='5105:5128'>　凡所以為難者謂坎也三居下卦之極廹近於險故</span><br/>
<span class='tline' id='l246' data-llen='5128:5151'>　需于泥泥者坎水之險也夫人必自侮然後人侮之</span><br/>
<span class='tline' id='l247' data-llen='5151:5174'>　國必自伐然後人伐之冦難之來未有不自乎我有</span><br/>
<span class='tline' id='l248' data-llen='5174:5197'>　以招之者茍能於此知所敬焉則可以免乎敗矣不</span><br/>
<span class='tline' id='l249' data-llen='5197:5220'>　然冐險而不戒豈不危哉紂自作孽以致周人之難</span><br/>
<span class='tline' id='l250' data-llen='5220:5247'><a onclick="displayPageImage('KR1a0059', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5247:5270'>　方且謂已有天命謂敬不足行是以卒有倒戈之衂</span><br/>
<span class='tline' id='l252' data-llen='5270:5282'>　此不知敬謹之義者也</span><br/>
<span class='tline' id='l253' data-llen='5282:5292'>六四需于血出自穴</span><br/>
<span class='tline' id='l254' data-llen='5292:5303'>象曰需于血順以聽也</span><br/>
<span class='tline' id='l255' data-llen='5303:5326'>　四為三陽之蔽三陽之進四之所深忌者也故常有</span><br/>
<span class='tline' id='l256' data-llen='5326:5349'>　以拒之然剛健不息之徳彼豈能終䧟之哉力既不</span><br/>
<span class='tline' id='l257' data-llen='5349:5372'>　敵而至於傷不得已出穴以避其鋒且順以聽命焉</span><br/>
<span class='tline' id='l258' data-llen='5372:5395'>　四於此亦无能為矣自古小人雖多為君子之間然</span><br/>
<span class='tline' id='l259' data-llen='5395:5422'><a onclick="displayPageImage('KR1a0059', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5422:5445'>　君子之黨勝則未有不折而從我者狄仁傑引五王</span><br/>
<span class='tline' id='l261' data-llen='5445:5464'>　於朝而二張卒以伏辠豈特出穴之傷哉</span><br/>
<span class='tline' id='l262' data-llen='5464:5474'>九五需于酒食貞吉</span><br/>
<span class='tline' id='l263' data-llen='5474:5486'>象曰酒食貞吉以中正也</span><br/>
<span class='tline' id='l264' data-llen='5486:5509'>　需之世三陽類進而六四之小人不能間之者以有</span><br/>
<span class='tline' id='l265' data-llen='5509:5532'>　九五為之主也九五之君以中正之德待天下寛緩</span><br/>
<span class='tline' id='l266' data-llen='5532:5555'>　樂易以受三陽之歸故需于酒食貞吉酒食者所以</span><br/>
<span class='tline' id='l267' data-llen='5555:5578'>　養賢之道也古者致治之世人主盡尊賢之禮賢人</span><br/>
<span class='tline' id='l268' data-llen='5578:5605'><a onclick="displayPageImage('KR1a0059', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5605:5628'>　无家食之義鹿鳴三奏而權輿不作所謂百官牛羊</span><br/>
<span class='tline' id='l270' data-llen='5628:5651'>　倉廪備以事舜于畎畆之中者是豈特廪人繼粟庖</span><br/>
<span class='tline' id='l271' data-llen='5651:5674'>　人繼肉而已哉鼎之彖曰大亨以養聖賢此之謂也</span><br/>
<span class='tline' id='l272' data-llen='5674:5693'>上六入于穴有不速之客三人來敬之終吉</span><br/>
<span class='tline' id='l273' data-llen='5693:5714'>象曰不速之客來敬之終吉雖不當位未大失也</span><br/>
<span class='tline' id='l274' data-llen='5714:5737'>　上六處需之極三陽之進上六之所不願者也而不</span><br/>
<span class='tline' id='l275' data-llen='5737:5760'>　能抗故謂之不速之客不速者謂其自來而非我有</span><br/>
<span class='tline' id='l276' data-llen='5760:5783'>　以招之也夫乾本上也坎本下也乾之必進坎豈能</span><br/>
<span class='tline' id='l277' data-llen='5783:5810'><a onclick="displayPageImage('KR1a0059', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5810:5833'>　乆拒之哉六四扼之而有出穴之傷上六敬之而有</span><br/>
<span class='tline' id='l279' data-llen='5833:5856'>　入穴之固是雖不若九五之當位亦未至如四之大</span><br/>
<span class='tline' id='l280' data-llen='5856:5879'>　失矣隂陽相交之際正君子小人進退之决不可不</span><br/>
<span class='tline' id='l281' data-llen='5879:5902'>　謹也故九三之致㓂則告之以敬謹不敗上六有不</span><br/>
<span class='tline' id='l282' data-llen='5902:5925'>　速之客則告之以敬之終吉然則敬之為用果何往</span><br/>
<span class='tline' id='l283' data-llen='5925:5932'>　而不可哉</span><br/>
<span class='tline' id='l284' data-llen='5932:5942'>䷅<span class='krp-note'>坎下/乾上</span></span><br/>
<span class='tline' id='l285' data-llen='5942:5962'>訟有孚窒惕中吉終凶利見大人不利涉大川</span><br/>
<span class='tline' id='l286' data-llen='5962:5989'><a onclick="displayPageImage('KR1a0059', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5989:6012'>彖曰訟上剛下險險而健訟訟有孚窒惕中吉剛來而</span><br/>
<span class='tline' id='l288' data-llen='6012:6035'>得中也終凶訟不可成也利見大人尚中正也不利涉</span><br/>
<span class='tline' id='l289' data-llen='6035:6043'>大川入于淵也</span><br/>
<span class='tline' id='l290' data-llen='6043:6066'>　天下不平之心常生於有所激乾剛而坎險剛則不</span><br/>
<span class='tline' id='l291' data-llen='6066:6089'>　屈險則能䧟不屈則有好爭之心能䧟則有相傾之</span><br/>
<span class='tline' id='l292' data-llen='6089:6112'>　智健與險相遭而不相能此訟之所為作也凡人之</span><br/>
<span class='tline' id='l293' data-llen='6112:6135'>　心莫不有中孚之信自其一為血氣所激而至于相</span><br/>
<span class='tline' id='l294' data-llen='6135:6158'>　訟則是非曲直之理不能以自明而前日由中之信</span><br/>
<span class='tline' id='l295' data-llen='6158:6185'><a onclick="displayPageImage('KR1a0059', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6185:6208'>　始窒塞而不通矣於此之際茍能知懼而中止則吉</span><br/>
<span class='tline' id='l297' data-llen='6208:6231'>　苟不知懼而怙終焉凶必随之盖訟非美事也不可</span><br/>
<span class='tline' id='l298' data-llen='6231:6254'>　以長惟其出於不得已而為之尚可諉焉若得已而</span><br/>
<span class='tline' id='l299' data-llen='6254:6277'>　不己凶之道也剛來而得中謂九二也利見大人謂</span><br/>
<span class='tline' id='l300' data-llen='6277:6300'>　九五也九二能中止其訟而九五則聽訟之主也孔</span><br/>
<span class='tline' id='l301' data-llen='6300:6323'>　子曰聽訟吾猶人也必也使無訟乎九五之君以中</span><br/>
<span class='tline' id='l302' data-llen='6323:6346'>　正之道待天下使天下聞風而化此能使人无訟者</span><br/>
<span class='tline' id='l303' data-llen='6346:6369'>　也夫人之所以訟者以其險也見險而能止則可免</span><br/>
<span class='tline' id='l304' data-llen='6369:6396'><a onclick="displayPageImage('KR1a0059', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6396:6419'>　於難冐險而行則未有不䧟者矣故不利涉大川畏</span><br/>
<span class='tline' id='l306' data-llen='6419:6442'>　其入于淵也雖曰健與險相遭然乾之剛健猶有明</span><br/>
<span class='tline' id='l307' data-llen='6442:6465'>　白洞達之理而至於坎之險則有深䧟不可測之失</span><br/>
<span class='tline' id='l308' data-llen='6465:6485'>　聖人以涉大川為戒豈非以險為可畏也哉</span><br/>
<span class='tline' id='l309' data-llen='6485:6502'>象曰天與水違行訟君子以作事謀始</span><br/>
<span class='tline' id='l310' data-llen='6502:6525'>　乾以健而行於上坎以險而行於下二者所行相違</span><br/>
<span class='tline' id='l311' data-llen='6525:6548'>　而不相協夫是之謂訟君子居訟之世欲有以止之</span><br/>
<span class='tline' id='l312' data-llen='6548:6571'>　必先作事謀始作事謀始者謂止於未訟之前也未</span><br/>
<span class='tline' id='l313' data-llen='6571:6598'><a onclick="displayPageImage('KR1a0059', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6598:6621'>　訟之前人莫不有禮義亷耻之心使是心常存不為</span><br/>
<span class='tline' id='l315' data-llen='6621:6644'>　血氣所激安得有訟哉故媿耻之風能已人心於聽</span><br/>
<span class='tline' id='l316' data-llen='6644:6658'>　斷之外此必使无訟之意也</span><br/>
<span class='tline' id='l317' data-llen='6658:6671'>初六不永所事小有言終吉</span><br/>
<span class='tline' id='l318' data-llen='6671:6692'>象曰不永所事訟不可長也雖小有言其辨明也</span><br/>
<span class='tline' id='l319' data-llen='6692:6715'>　所事謂所爭之事也初與四為訟者也以隂柔之質</span><br/>
<span class='tline' id='l320' data-llen='6715:6738'>　居下卦之下上應扵四而不相能以至於訟是以四</span><br/>
<span class='tline' id='l321' data-llen='6738:6761'>　不免扵有言然四雖小有言而初能不永其所事而</span><br/>
<span class='tline' id='l322' data-llen='6761:6788'><a onclick="displayPageImage('KR1a0059', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6788:6811'>　止之故獲終吉夫四之所以有言者非以紛爭相競</span><br/>
<span class='tline' id='l324' data-llen='6811:6834'>　者也盖將以辨其曲直之理也惟其辨之也明是以</span><br/>
<span class='tline' id='l325' data-llen='6834:6857'>　初知其訟之不可長也孔子曰片言可以折獄者其</span><br/>
<span class='tline' id='l326' data-llen='6857:6880'>　由也與故小邾射之來千乗之國不信其盟而信子</span><br/>
<span class='tline' id='l327' data-llen='6880:6894'>　路之言豈非以其辨明也哉</span><br/>
<span class='tline' id='l328' data-llen='6894:6912'>九二不克訟歸而逋其邑人三百戸无眚</span><br/>
<span class='tline' id='l329' data-llen='6912:6931'>象曰不克訟歸逋竄也自下訟上患至掇也</span><br/>
<span class='tline' id='l330' data-llen='6931:6954'>　春秋晉人納㨗菑于邾弗克納説者曰大其弗克納</span><br/>
<span class='tline' id='l331' data-llen='6954:6981'><a onclick="displayPageImage('KR1a0059', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6981:7004'>　也弗克者非其力之不能義之弗克也二與五為訟</span><br/>
<span class='tline' id='l333' data-llen='7004:7027'>　以分言之二為臣五為君其義亦悖矣二自知其不</span><br/>
<span class='tline' id='l334' data-llen='7027:7050'>　可故不克訟而歸深自貶損逋竄其邑而不與為較</span><br/>
<span class='tline' id='l335' data-llen='7050:7073'>　然後能免於災眚二之所以為此者盖將以求免於</span><br/>
<span class='tline' id='l336' data-llen='7073:7096'>　患也夫以下而訟上其患之來猶掇而取之茍不知</span><br/>
<span class='tline' id='l337' data-llen='7096:7119'>　自反豈不難哉管仲奪伯氏駢邑三百而伯氏沒齒</span><br/>
<span class='tline' id='l338' data-llen='7119:7142'>　无怨言夫伯氏之所不怨其亦以夫義之不克也歟</span><br/>
<span class='tline' id='l339' data-llen='7142:7159'>六三食舊徳貞厲終吉或從王事无成</span><br/>
<span class='tline' id='l340' data-llen='7159:7186'><a onclick="displayPageImage('KR1a0059', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7186:7197'>象曰食舊徳從上吉也</span><br/>
<span class='tline' id='l342' data-llen='7197:7220'>　人之所以有訟者以其好勝也好勝之念激於其中</span><br/>
<span class='tline' id='l343' data-llen='7220:7243'>　喜新而厭舊不能安其常守而有輕改妄作之心尚</span><br/>
<span class='tline' id='l344' data-llen='7243:7266'>　安能帖然靜處於无事之地哉惟六三以隂柔居於</span><br/>
<span class='tline' id='l345' data-llen='7266:7289'>　衆陽之間退然自處食其舊徳而无慕乎其外兢兢</span><br/>
<span class='tline' id='l346' data-llen='7289:7312'>　守正故雖若危厲而終以獲吉盖由其无好勝之念</span><br/>
<span class='tline' id='l347' data-llen='7312:7335'>　也惟其无好勝之念是以或從王事而不居其成三</span><br/>
<span class='tline' id='l348' data-llen='7335:7358'>　之自處恬退若此我无所加於人人忍與之較哉馮</span><br/>
<span class='tline' id='l349' data-llen='7358:7385'><a onclick="displayPageImage('KR1a0059', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7385:7408'>　異每所止舍諸將並坐論功異常獨屏大樹下光武</span><br/>
<span class='tline' id='l351' data-llen='7408:7431'>　璽書褒之有曰征西功若丘山猶自以為不足孟之</span><br/>
<span class='tline' id='l352' data-llen='7431:7454'>　反奔而殿亦何異哉若馮異者可謂或從王事无成</span><br/>
<span class='tline' id='l353' data-llen='7454:7471'>　者矣彼爭功而㧞劍擊柱豈不媿乎</span><br/>
<span class='tline' id='l354' data-llen='7471:7485'>九四不克訟復即命渝安貞吉</span><br/>
<span class='tline' id='l355' data-llen='7485:7498'>象曰復即命渝安貞不失也</span><br/>
<span class='tline' id='l356' data-llen='7498:7521'>　四之不克訟即初之不永所事也四與初有言其始</span><br/>
<span class='tline' id='l357' data-llen='7521:7544'>　固不免乎訟矣而四能知所以自復即其義命所在</span><br/>
<span class='tline' id='l358' data-llen='7544:7571'><a onclick="displayPageImage('KR1a0059', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7571:7594'>　變其前日之訟以安乎後日之貞是以吉而不失也</span><br/>
<span class='tline' id='l360' data-llen='7594:7617'>　夫人之所以好訟以其不知命爾使之知命則將有</span><br/>
<span class='tline' id='l361' data-llen='7617:7640'>　以安其自然而尚何用紛紛也哉春秋鄭人來渝平</span><br/>
<span class='tline' id='l362' data-llen='7640:7648'>　傳曰渝變也</span><br/>
<span class='tline' id='l363' data-llen='7648:7655'>九五訟元吉</span><br/>
<span class='tline' id='l364' data-llen='7655:7666'>象曰訟元吉以中正也</span><br/>
<span class='tline' id='l365' data-llen='7666:7689'>　五為聽訟之主凡天下之訟於我焉取决者也聖人</span><br/>
<span class='tline' id='l366' data-llen='7689:7712'>　以中正之道待天下而天下之不中不正者皆不足</span><br/>
<span class='tline' id='l367' data-llen='7712:7739'><a onclick="displayPageImage('KR1a0059', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7739:7762'>　進於聖人之前在聖人無聽斷之勞而在天下自得</span><br/>
<span class='tline' id='l369' data-llen='7762:7785'>　安貞止訟之美虞芮之爭聞文王之風而自化文王</span><br/>
<span class='tline' id='l370' data-llen='7785:7808'>　豈果有以使之哉正心格物之效不言而從不令而</span><br/>
<span class='tline' id='l371' data-llen='7808:7823'>　勸盖有非形迹之所可議者矣</span><br/>
<span class='tline' id='l372' data-llen='7823:7837'>上九或錫之鞶帶終朝三褫之</span><br/>
<span class='tline' id='l373' data-llen='7837:7850'>象曰以訟受服亦不足敬也</span><br/>
<span class='tline' id='l374' data-llen='7850:7873'>　以剛居上健不能止訟而勝者也訟而勝故錫之鞶</span><br/>
<span class='tline' id='l375' data-llen='7873:7896'>　帶之服是豈徳賞也哉盖所以愧之也既服之又褫</span><br/>
<span class='tline' id='l376' data-llen='7896:7923'><a onclick="displayPageImage('KR1a0059', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7923:7946'>　之褫之不已而至於三愧而不安之甚也夫有功而</span><br/>
<span class='tline' id='l378' data-llen='7946:7969'>　獲賞固可貴也今以訟而受服尚何足敬乎古之聖</span><br/>
<span class='tline' id='l379' data-llen='7969:7992'>　人所以開天下愧恥之心盖亦有道矣吳王不朝錫</span><br/>
<span class='tline' id='l380' data-llen='7992:8015'>　以几杖張武受賂賜以金錢文帝所以待二子者是</span><br/>
<span class='tline' id='l381' data-llen='8015:8038'>　豈有所畏而然哉凡以愧其心爾此以訟受服之義</span><br/>
<span class='tline' id='l382' data-llen='8038:8042'>　也</span><br/>
<span class='tline' id='l383' data-llen='8042:8052'>䷆<span class='krp-note'>坎下/坤上</span></span><br/>
<span class='tline' id='l384' data-llen='8052:8061'>師貞丈人吉无咎</span><br/>
<span class='tline' id='l385' data-llen='8061:8088'><a onclick="displayPageImage('KR1a0059', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8088:8111'>彖曰師衆也貞正也能以衆正可以王矣剛中而應行</span><br/>
<span class='tline' id='l387' data-llen='8111:8130'>險而順以此毒天下而民從之吉又何咎矣</span><br/>
<span class='tline' id='l388' data-llen='8130:8153'>　丈人者師之主也威譽徳業足以服三軍之心使敵</span><br/>
<span class='tline' id='l389' data-llen='8153:8176'>　人聞風而畏如周之尚父漢之周勃衛霍蜀之諸葛</span><br/>
<span class='tline' id='l390' data-llen='8176:8199'>　孔明晉之羊祜唐之郭子儀即其人也夫用師之道</span><br/>
<span class='tline' id='l391' data-llen='8199:8222'>　雖以衆為主而用衆之道必以貞為先正者衆之所</span><br/>
<span class='tline' id='l392' data-llen='8222:8245'>　恃以取勝者也春秋傳曰師直為壯曲為老傳之所</span><br/>
<span class='tline' id='l393' data-llen='8245:8268'>　謂直即易之所謂正也其動也有辭其出也有名以</span><br/>
<span class='tline' id='l394' data-llen='8268:8295'><a onclick="displayPageImage('KR1a0059', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8295:8318'>　至仁伐不仁以至義伐不義能以衆正非湯武之師</span><br/>
<span class='tline' id='l396' data-llen='8318:8341'>　而誰為之哉剛中而應謂九二也二以剛居中上應</span><br/>
<span class='tline' id='l397' data-llen='8341:8364'>　於五師之所謂丈人者也險坎也順坤也兵凶器戰</span><br/>
<span class='tline' id='l398' data-llen='8364:8387'>　危事其險亦可畏矣而濟之以順應天順人王者之</span><br/>
<span class='tline' id='l399' data-llen='8387:8410'>　舉也夫兵本所以衛民也而不免於傷民以戰止戰</span><br/>
<span class='tline' id='l400' data-llen='8410:8433'>　以殺止殺要在其終而後可見也譬如以藥而攻疾</span><br/>
<span class='tline' id='l401' data-llen='8433:8456'>　雖復暝眩豈所以毒之哉此宜若有咎者而吉且无</span><br/>
<span class='tline' id='l402' data-llen='8456:8479'>　咎以其心乎愛也孟子曰以生道殺民雖死不怨死</span><br/>
<span class='tline' id='l403' data-llen='8479:8506'><a onclick="displayPageImage('KR1a0059', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8506:8521'>　且不怨而况乎未至於死也哉</span><br/>
<span class='tline' id='l405' data-llen='8521:8537'>象曰地中有水師君子以容民畜衆</span><br/>
<span class='tline' id='l406' data-llen='8537:8560'>　兵形象水水之行也而伏於地中則其形有不可測</span><br/>
<span class='tline' id='l407' data-llen='8560:8583'>　者矣君子觀師之象故其為兵也常容之于民而畜</span><br/>
<span class='tline' id='l408' data-llen='8583:8606'>　之于衆使天下見其為民而不見其為兵夫孰得而</span><br/>
<span class='tline' id='l409' data-llen='8606:8629'>　狎之哉周之井田齊之内政漢之材官唐之府兵皆</span><br/>
<span class='tline' id='l410' data-llen='8629:8652'>　寓兵于農無事而耕有事而戰此容民畜衆之義也</span><br/>
<span class='tline' id='l411' data-llen='8652:8663'>初六師出以律否臧凶</span><br/>
<span class='tline' id='l412' data-llen='8663:8690'><a onclick="displayPageImage('KR1a0059', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8690:8702'>象曰師出以律失律凶也</span><br/>
<span class='tline' id='l414' data-llen='8702:8725'>　舊説否音鄙非也否與不同謂其不如此也律即法</span><br/>
<span class='tline' id='l415' data-llen='8725:8748'>　律之律謂以衆正也甘誓曰左不攻于左汝不共命</span><br/>
<span class='tline' id='l416' data-llen='8748:8771'>　右不攻于右汝不共命馭非其馬之正汝不共命泰</span><br/>
<span class='tline' id='l417' data-llen='8771:8794'>　誓曰四伐五伐六伐七伐乃止齊焉此師之所謂律</span><br/>
<span class='tline' id='l418' data-llen='8794:8817'>　也出師之道必以紀律為先茍出不以律雖善亦凶</span><br/>
<span class='tline' id='l419' data-llen='8817:8840'>　王者之師以正勝不以竒勝也春秋邲之戰孫林父</span><br/>
<span class='tline' id='l420' data-llen='8840:8863'>　欲還彘子以中軍佐濟知莊子曰此師殆哉周易在</span><br/>
<span class='tline' id='l421' data-llen='8863:8890'><a onclick="displayPageImage('KR1a0059', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8890:8912'>　師之臨曰師出以律否臧凶師之臨初六之變也</span><br/>
<span class='tline' id='l423' data-llen='8912:8926'>九二在師中吉无咎王三錫命</span><br/>
<span class='tline' id='l424' data-llen='8926:8946'>象曰在師中吉承天寵也王三錫命懐萬邦也</span><br/>
<span class='tline' id='l425' data-llen='8946:8969'>　二以一陽為衆隂之主師之所謂丈人者也古之為</span><br/>
<span class='tline' id='l426' data-llen='8969:8992'>　將者必先得君於中故能功成而無後患茍不得於</span><br/>
<span class='tline' id='l427' data-llen='8992:9015'>　其中讒間一開則雖欲求免且不可得而况能承天</span><br/>
<span class='tline' id='l428' data-llen='9015:9038'>　寵也哉二之在師中有六五之應是以吉且无咎而</span><br/>
<span class='tline' id='l429' data-llen='9038:9061'>　獲王三錫命之寵以其得君于中也夫賞當其中則</span><br/>
<span class='tline' id='l430' data-llen='9061:9088'><a onclick="displayPageImage('KR1a0059', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9088:9111'>　天下咸服萬邦之懷不亦宜乎宣王命召虎平淮夷</span><br/>
<span class='tline' id='l432' data-llen='9111:9134'>　召公則固有功矣而非宣王知之則未必能安故釐</span><br/>
<span class='tline' id='l433' data-llen='9134:9157'>　爾圭瓉秬鬯一卣錫山土田召公之所以承天寵者</span><br/>
<span class='tline' id='l434' data-llen='9157:9180'>　以宣王能任之也樂羊伐中山非魏文侯之明則箧</span><br/>
<span class='tline' id='l435' data-llen='9180:9201'>　書之謗何以自免信乎為將者不可不得君也</span><br/>
<span class='tline' id='l436' data-llen='9201:9210'>六三師或輿尸凶</span><br/>
<span class='tline' id='l437' data-llen='9210:9222'>象曰師或輿尸大无功也</span><br/>
<span class='tline' id='l438' data-llen='9222:9245'>　輿衆也尸主也任將之權貴乎專一權專則進退在</span><br/>
<span class='tline' id='l439' data-llen='9245:9272'><a onclick="displayPageImage('KR1a0059', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9272:9295'>　我而無掣肘之憂茍不能專執其權而使或者得以</span><br/>
<span class='tline' id='l441' data-llen='9295:9318'>　衆人主之未有不敗者也晉荀林父不能制先縠趙</span><br/>
<span class='tline' id='l442' data-llen='9318:9341'>　同趙括之專是以有邲之敗師或輿尸豈獨无功也</span><br/>
<span class='tline' id='l443' data-llen='9341:9345'>　哉</span><br/>
<span class='tline' id='l444' data-llen='9345:9354'>六四師左次无咎</span><br/>
<span class='tline' id='l445' data-llen='9354:9366'>象曰左次无咎未失常也</span><br/>
<span class='tline' id='l446' data-llen='9366:9389'>　次止也左次者止於无用之地也四以隂居隂自知</span><br/>
<span class='tline' id='l447' data-llen='9389:9412'>　其力之不足而左次以待之此宜若有咎者矣然能</span><br/>
<span class='tline' id='l448' data-llen='9412:9439'><a onclick="displayPageImage('KR1a0059', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9439:9462'>　審彼已之强弱不失其常而免於覆亡之患此所以</span><br/>
<span class='tline' id='l450' data-llen='9462:9485'>　能无咎也春秋齊師宋師曹師次于聶北救邢遂伐</span><br/>
<span class='tline' id='l451' data-llen='9485:9508'>　楚次于陘聖人於齊桓之事皆有以取之以春秋之</span><br/>
<span class='tline' id='l452' data-llen='9508:9528'>　所取則知易之所以无咎信乎其无咎也哉</span><br/>
<span class='tline' id='l453' data-llen='9528:9550'>六五田有禽利執言无咎長子帥師弟子輿尸貞凶</span><br/>
<span class='tline' id='l454' data-llen='9550:9570'>象曰長子帥師以中行也弟子輿尸使不當也</span><br/>
<span class='tline' id='l455' data-llen='9570:9593'>　長子謂九二也弟子謂四隂也任將之道貴乎專一</span><br/>
<span class='tline' id='l456' data-llen='9593:9616'>　任將而不出於一未有不敗事者五以隂居柔為師</span><br/>
<span class='tline' id='l457' data-llen='9616:9643'><a onclick="displayPageImage('KR1a0059', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9643:9666'>　之主慮其不能一也故告之曰敵之為害譬如田之</span><br/>
<span class='tline' id='l459' data-llen='9666:9689'>　有禽執而取之辭正言順尚何咎之有哉然二以剛</span><br/>
<span class='tline' id='l460' data-llen='9689:9712'>　中之徳居長子之任五既與之為應矣是長子帥師</span><br/>
<span class='tline' id='l461' data-llen='9712:9735'>　者也長子帥師不能專任而又使弟子之衆主之以</span><br/>
<span class='tline' id='l462' data-llen='9735:9758'>　君使臣雖出乎正然使之不當能无凶乎唐討安慶</span><br/>
<span class='tline' id='l463' data-llen='9758:9781'>　緒九節度之師不相統一以郭子儀之賢亦可謂長</span><br/>
<span class='tline' id='l464' data-llen='9781:9804'>　子矣而無救於大師之潰以其任之不專也然則弟</span><br/>
<span class='tline' id='l465' data-llen='9804:9819'>　子輿尸豈非任將之大戒也哉</span><br/>
<span class='tline' id='l466' data-llen='9819:9846'><a onclick="displayPageImage('KR1a0059', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9846:9862'>上六大君有命開國承家小人勿用</span><br/>
<span class='tline' id='l468' data-llen='9862:9882'>象曰大君有命以正功也小人勿用必亂邦也</span><br/>
<span class='tline' id='l469' data-llen='9882:9905'>　上六處師之極師有功而人君錫命之時也功之大</span><br/>
<span class='tline' id='l470' data-llen='9905:9928'>　者為諸侯次者為卿大夫故有開國承家之象開國</span><br/>
<span class='tline' id='l471' data-llen='9928:9951'>　承家謂裂地以封之也用兵之初使智使勇使愚使</span><br/>
<span class='tline' id='l472' data-llen='9951:9974'>　貪惟其才而已豈暇有所決擇哉然功成事立之後</span><br/>
<span class='tline' id='l473' data-llen='9974:9997'>　而求為乆安之計則當辨正其功分别君子小人而</span><br/>
<span class='tline' id='l474' data-llen='9997:10020'>　使之各安其處故有小人勿用之戒所謂勿用者非</span><br/>
<span class='tline' id='l475' data-llen='10020:10047'><a onclick="displayPageImage('KR1a0059', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10047:10070'>　謂棄其功而不録也謂求有以處之而使之不亂也</span><br/>
<span class='tline' id='l477' data-llen='10070:10093'>　髙祖捐數千里地以封三將而不免葅醢之禍光武</span><br/>
<span class='tline' id='l478' data-llen='10093:10116'>　退功臣進文吏列侯奉朝請而君臣相安了无猜忌</span><br/>
<span class='tline' id='l479' data-llen='10116:10139'>　之隙韓彭英盧固非忠順自全之道然使髙祖有以</span><br/>
<span class='tline' id='l480' data-llen='10139:10153'>　處之亦何至若是之極也哉</span><br/>
</p>
<p><br/>
</p>
  </div>
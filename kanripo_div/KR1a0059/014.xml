<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0059', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　用易詳解卷十五　　　　　宋　李把　撰</span>
<span class='tline' id='l10' data-llen='211:217'>繫辭下傳</span>
<span class='tline' id='l11' data-llen='217:240'>八卦成列象在其中矣因而重之爻在其中矣剛柔相</span>
<span class='tline' id='l12' data-llen='240:263'>推變在其中矣繫辭焉而命之動在其中矣吉凶悔吝</span>
<span class='tline' id='l13' data-llen='263:286'>者生乎動者也剛柔者立本者也變通者趣時者也吉</span>
<span class='tline' id='l14' data-llen='286:309'>凶者貞勝者也天地之道貞觀者也日月之道貞明者</span>
<span class='tline' id='l15' data-llen='309:332'>也天下之動貞夫一者也夫乾確然示人易矣夫坤隤</span>
<span class='tline' id='l16' data-llen='332:358'><a onclick="displayPageImage('KR1a0059', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='358:381'>然示人簡矣爻也者效此者也象也者像此者也爻象</span>
<span class='tline' id='l18' data-llen='381:403'>動乎内吉凶見乎外功業見乎變聖人之情見乎辭</span>
<span class='tline' id='l19' data-llen='403:426'>　乾一兊二離三震四巽五坎六艮七坤八八卦各居</span>
<span class='tline' id='l20' data-llen='426:449'>　其列而天地山澤水火雷風之象由是而形矣八卦</span>
<span class='tline' id='l21' data-llen='449:472'>　各有三爻重之以為六爻而六十四卦之爻由是而</span>
<span class='tline' id='l22' data-llen='472:495'>　備矣一剛一柔相推而无窮而卦爻之變由是而顯</span>
<span class='tline' id='l23' data-llen='495:518'>　矣因其有卦爻之變而擊之以辭而吉凶之動由是</span>
<span class='tline' id='l24' data-llen='518:541'>　而著矣吉凶悔吝是四者因卦爻之動而後生者也</span>
<span class='tline' id='l25' data-llen='541:567'><a onclick="displayPageImage('KR1a0059', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='567:590'>　一動之間吉居其一凶悔吝居其三聖人所以前民</span>
<span class='tline' id='l27' data-llen='590:613'>　之用同其憂患之意也夫易之為書有體焉有用焉</span>
<span class='tline' id='l28' data-llen='613:636'>　分剛柔以立一卦之本是易之體也極變通以趣六</span>
<span class='tline' id='l29' data-llen='636:659'>　位之時是易之用也易之體一定而不易易之用萬</span>
<span class='tline' id='l30' data-llen='659:682'>　變而不窮且自其體而觀之則其道以貞為本貞者</span>
<span class='tline' id='l31' data-llen='682:705'>　理之常然者也故吉凶雖不同而以貞為勝盖得其</span>
<span class='tline' id='l32' data-llen='705:728'>　貞則吉不得其貞則凶是以貞勝者也乾確然其健</span>
<span class='tline' id='l33' data-llen='728:751'>　而示人以易坤隤然其順而示人以簡天地之道无</span>
<span class='tline' id='l34' data-llen='751:777'><a onclick="displayPageImage('KR1a0059', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='777:800'>　過乎易簡是以貞觀者也日月運行一寒一暑而不</span>
<span class='tline' id='l36' data-llen='800:823'>　差忒是日月之道以貞明者也天下萬變雖不可窮</span>
<span class='tline' id='l37' data-llen='823:846'>　然終歸于一理而已是天下之動貞夫一者也故乾</span>
<span class='tline' id='l38' data-llen='846:869'>　坤本示人以易簡而易之爻象皆有以效而像之此</span>
<span class='tline' id='l39' data-llen='869:892'>　易之體所以一定而不易者也自其用而言之則爻</span>
<span class='tline' id='l40' data-llen='892:915'>　象一動乎蓍卦之内而吉凶自應之于蓍卦之外凡</span>
<span class='tline' id='l41' data-llen='915:938'>　聖人開物成務之功業皆因時變而後顯而聖人作</span>
<span class='tline' id='l42' data-llen='938:961'>　易憂世之至情亦因于辭而後著此易之用所以變</span>
<span class='tline' id='l43' data-llen='961:987'><a onclick="displayPageImage('KR1a0059', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='987:1010'>　通而无窮者也夫惟其有剛柔立本之體故不至于</span>
<span class='tline' id='l45' data-llen='1010:1033'>　泛濫而无主惟其有變通隨時之用故不至滯礙而</span>
<span class='tline' id='l46' data-llen='1033:1056'>　不通體以示其常用以明其變而易之道无餘藴矣</span>
<span class='tline' id='l47' data-llen='1056:1076'>　自非聖人窮理之妙夫孰能知其所以然哉</span>
<span class='tline' id='l48' data-llen='1076:1099'>天地之大徳曰生聖人之大寳曰位何以守位曰仁何</span>
<span class='tline' id='l49' data-llen='1099:1116'>以聚人曰財理財正辭禁民為非曰義</span>
<span class='tline' id='l50' data-llen='1116:1139'>　天地聖人一也天地之生聖人之仁无異用也然論</span>
<span class='tline' id='l51' data-llen='1139:1162'>　天地之徳不過曰生而已而聖人則既有所謂位又</span>
<span class='tline' id='l52' data-llen='1162:1188'><a onclick="displayPageImage('KR1a0059', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1188:1211'>　有所謂仁既有所謂財又有所謂義抑何其多事也</span>
<span class='tline' id='l54' data-llen='1211:1234'>　哉盖天地无為而成化故其徳可一言而盡聖人有</span>
<span class='tline' id='l55' data-llen='1234:1257'>　為而應世故其道非一言而足是故天地以生物為</span>
<span class='tline' id='l56' data-llen='1257:1280'>　徳生之外不容贅也而聖人則既有是大寳之位則</span>
<span class='tline' id='l57' data-llen='1280:1303'>　不可无以守之故守以仁仁以愛人而非財則為徒</span>
<span class='tline' id='l58' data-llen='1303:1326'>　恵故聚之以財理財之道正名而使之不妄取禁民</span>
<span class='tline' id='l59' data-llen='1326:1349'>　為非而使之不踰分而又有義存焉聖人應世之法</span>
<span class='tline' id='l60' data-llen='1349:1372'>　至此是豈容有一毫不盡者乎天地无為故其道簡</span>
<span class='tline' id='l61' data-llen='1372:1398'><a onclick="displayPageImage('KR1a0059', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1398:1421'>　且易聖人有為故其道盡而詳其煩簡雖不同而其</span>
<span class='tline' id='l63' data-llen='1421:1444'>　于好生之徳則一而已矣聖人即有為之天地而天</span>
<span class='tline' id='l64' data-llen='1444:1463'>　地即无為之聖人是豈可以差殊觀之哉</span>
<span class='tline' id='l65' data-llen='1463:1484'>　　此章言卦爻變通造化功業之大皆本諸易</span>
<span class='tline' id='l66' data-llen='1484:1507'>古者包犧氏之王天下也仰則觀象於天俯則觀法於</span>
<span class='tline' id='l67' data-llen='1507:1530'>地觀鳥獸之文與地之宜近取諸身逺取諸物於是始</span>
<span class='tline' id='l68' data-llen='1530:1547'>作八卦以通神明之徳以類萬物之情</span>
<span class='tline' id='l69' data-llen='1547:1570'>　易始于伏羲非謂伏羲之前果无易也天地肇判易</span>
<span class='tline' id='l70' data-llen='1570:1596'><a onclick="displayPageImage('KR1a0059', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1596:1619'>　理已具特未有以發其端爾故在天有自然之象在</span>
<span class='tline' id='l72' data-llen='1619:1642'>　地有自然之法在鳥獸有自然之文在地有自然之</span>
<span class='tline' id='l73' data-llen='1642:1665'>　宜在物與我有自然之理伏羲特觀而取之而八卦</span>
<span class='tline' id='l74' data-llen='1665:1688'>　於是乎作是豈有一毫私意加於其間哉故伏羲未</span>
<span class='tline' id='l75' data-llen='1688:1711'>　作之前易理初无虧減伏羲既作之後易理亦无増</span>
<span class='tline' id='l76' data-llen='1711:1734'>　益惟其能先天下之所未見而開其端此後世謂八</span>
<span class='tline' id='l77' data-llen='1734:1757'>　卦為伏羲之所作而不知其本无作也盖天地間自</span>
<span class='tline' id='l78' data-llen='1757:1780'>　有八卦之理伏羲獨能因而模寫之爾而説者乃謂</span>
<span class='tline' id='l79' data-llen='1780:1806'><a onclick="displayPageImage('KR1a0059', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1806:1829'>　伏羲作八卦則自重之為六十四卦而不知八卦之</span>
<span class='tline' id='l81' data-llen='1829:1852'>　作在伏羲以為贅矣而况肯自重之乎後世徒見神</span>
<span class='tline' id='l82' data-llen='1852:1875'>　農耒耜之利盖取諸益遂謂六十四卦在伏羲之時</span>
<span class='tline' id='l83' data-llen='1875:1898'>　已有之而不知所以取諸益者非取其卦也取其理</span>
<span class='tline' id='l84' data-llen='1898:1921'>　也八卦未畫而八卦之理已具六十四卦未重而六</span>
<span class='tline' id='l85' data-llen='1921:1944'>　十四卦之理已具乎其中是豈必待畫之而後顯重</span>
<span class='tline' id='l86' data-llen='1944:1967'>　之而後著也耶學者觀其理之自然則知聖人之作</span>
<span class='tline' id='l87' data-llen='1967:1977'>　易无所用其私矣</span>
<span class='tline' id='l88' data-llen='1977:2003'><a onclick="displayPageImage('KR1a0059', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2003:2020'>作結繩而為罔罟以佃以漁盖取諸離</span>
<span class='tline' id='l90' data-llen='2020:2044'>　𫝊曰舉其綱衆目張離為目兩目相承罔罟之象也</span>
<span class='tline' id='l91' data-llen='2044:2066'>　兩目相承而物得其所麗故佃漁之象有取于離</span>
<span class='tline' id='l92' data-llen='2066:2089'>包犧氏没神農氏作斵木爲耜揉木爲耒耒耨之利以</span>
<span class='tline' id='l93' data-llen='2089:2098'>教天下盖取諸益</span>
<span class='tline' id='l94' data-llen='2098:2121'>　上巽下震巽木也而震亦為木震木陽木也巽隂木</span>
<span class='tline' id='l95' data-llen='2121:2144'>　也陽則斵之隂則揉之此耒耜之象也天下之益孰</span>
<span class='tline' id='l96' data-llen='2144:2167'>　有大于農功者乎神農教民稼穡而萬世資生養之</span>
<span class='tline' id='l97' data-llen='2167:2193'><a onclick="displayPageImage('KR1a0059', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2193:2201'>　利故取諸益</span>
<span class='tline' id='l99' data-llen='2201:2224'>日中為市致天下之民聚天下之貨交易而退各得其</span>
<span class='tline' id='l100' data-llen='2224:2232'>所葢取諸噬嗑</span>
<span class='tline' id='l101' data-llen='2232:2255'>　離為日中而震有變動之象故日中為市懋遷有无</span>
<span class='tline' id='l102' data-llen='2255:2278'>　此噬嗑之義也夫嗑者合也市之所聚合異而為同</span>
<span class='tline' id='l103' data-llen='2278:2301'>　况獄市姦人之所容亦貴乎有以噬而嗑之故取諸</span>
<span class='tline' id='l104' data-llen='2301:2305'>　此</span>
<span class='tline' id='l105' data-llen='2305:2328'>神農氏没黄帝堯舜氏作通其變使民不倦神而化之</span>
<span class='tline' id='l106' data-llen='2328:2354'><a onclick="displayPageImage('KR1a0059', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2354:2377'>使民宜之易窮則變變則通通則久是以自天祐之吉</span>
<span class='tline' id='l108' data-llen='2377:2398'>无不利黄帝堯舜垂衣裳而天下治葢取諸乾坤</span>
<span class='tline' id='l109' data-llen='2398:2421'>　上衣下裳乾坤之象也史記黄帝為文章以表貴賤</span>
<span class='tline' id='l110' data-llen='2421:2444'>　堯有黄收純衣之服舜亦觀古人之象山龍華蟲作</span>
<span class='tline' id='l111' data-llen='2444:2467'>　繪宗彛藻火粉米黼黻絺繡是衣裳之制自黄帝堯</span>
<span class='tline' id='l112' data-llen='2467:2490'>　舜始也黄帝之前天下朴畧无文三聖人者作始與</span>
<span class='tline' id='l113' data-llen='2490:2513'>　天下變而通之以適一時之宜故制作之事開物成</span>
<span class='tline' id='l114' data-llen='2513:2536'>　務愈詳愈顯葢變通無窮者易之道而能與變俱者</span>
<span class='tline' id='l115' data-llen='2536:2562'><a onclick="displayPageImage('KR1a0059', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2562:2572'>　聖人用易之神也</span>
<span class='tline' id='l117' data-llen='2572:2595'>刳木為舟剡木為楫舟楫之利以濟不通致逺以利天</span>
<span class='tline' id='l118' data-llen='2595:2602'>下葢取諸渙</span>
<span class='tline' id='l119' data-llen='2602:2625'>　以巽木而居坎水之上舟楫之象也故其卦亦曰乗</span>
<span class='tline' id='l120' data-llen='2625:2648'>　木有功所謂有功者其以濟不通致逺以利天下者</span>
<span class='tline' id='l121' data-llen='2648:2663'>　乎故曰若濟巨川用汝作舟楫</span>
<span class='tline' id='l122' data-llen='2663:2681'>服牛乗馬引重致逺以利天下盖取諸隨</span>
<span class='tline' id='l123' data-llen='2681:2704'>　震之初九變為坤而坤為牛震亦有為馬之象上説</span>
<span class='tline' id='l124' data-llen='2704:2730'><a onclick="displayPageImage('KR1a0059', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2730:2753'>　而下動是服牛乘馬之義也牛馬之用亦隨其物之</span>
<span class='tline' id='l126' data-llen='2753:2768'>　所宜而已何必拘哉故取諸隨</span>
<span class='tline' id='l127' data-llen='2768:2782'>重門擊柝以待暴客盖取諸豫</span>
<span class='tline' id='l128' data-llen='2782:2805'>　豫者豫備之意天下恱豫之世茍不有以先為之防</span>
<span class='tline' id='l129' data-llen='2805:2828'>　則將有不測之患伏於其中故重門擊柝以待暴客</span>
<span class='tline' id='l130' data-llen='2828:2838'>　豫備不虞之義也</span>
<span class='tline' id='l131' data-llen='2838:2861'>斷木爲杵掘地爲臼臼杵之利萬民以濟葢取諸小過</span>
<span class='tline' id='l132' data-llen='2861:2884'>　震為木艮為山上動而下止杵臼之象也以小事而</span>
<span class='tline' id='l133' data-llen='2884:2910'><a onclick="displayPageImage('KR1a0059', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2910:2920'>　利天下盖取諸此</span>
<span class='tline' id='l135' data-llen='2920:2942'>弦木爲弧剡木爲矢弧矢之利以威天下葢取諸睽</span>
<span class='tline' id='l136' data-llen='2942:2965'>　上離下兌離有兵革之象弧矢亦兵器也天下乖離</span>
<span class='tline' id='l137' data-llen='2965:2988'>　而弗合然後威以服之故其卦亦有張弧説弧之義</span>
<span class='tline' id='l138' data-llen='2988:3013'>上古穴居而野處後世聖人易之以宮室上棟下宇以待風</span>
<span class='tline' id='l139' data-llen='3013:3021'>雨蓋取諸大壯</span>
<span class='tline' id='l140' data-llen='3021:3044'>　宫室以壯大為貴故上棟下宇有取于大壯蕭何曰</span>
<span class='tline' id='l141' data-llen='3044:3061'>　天子以四海為家非壯麗无以示威</span>
<span class='tline' id='l142' data-llen='3061:3087'><a onclick="displayPageImage('KR1a0059', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3087:3109'>古之葬者厚衣之以薪葬之中野不封不樹喪期无</span>
<span class='tline' id='l144' data-llen='3109:3126'>數後世聖人易之以棺槨葢取諸大過</span>
<span class='tline' id='l145' data-llen='3126:3149'>　澤中有木棺椁之象也送死事之大者也雖過乎厚</span>
<span class='tline' id='l146' data-llen='3149:3156'>　聖人取之</span>
<span class='tline' id='l147' data-llen='3156:3179'>上古結繩而治後世聖人易之以書契百官以治萬民</span>
<span class='tline' id='l148' data-llen='3179:3187'>以察葢取諸夬</span>
<span class='tline' id='l149' data-llen='3187:3203'>　夬決争訟者待書契而後决之也</span>
<span class='tline' id='l150' data-llen='3203:3218'>　　此章言聖人之制器尚象事</span>
<span class='tline' id='l151' data-llen='3218:3244'><a onclick="displayPageImage('KR1a0059', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3244:3267'>是故易者象也象也者像也彖者材也爻也者效天下</span>
<span class='tline' id='l153' data-llen='3267:3283'>之動者也是故吉凶生而悔吝著也</span>
<span class='tline' id='l154' data-llen='3283:3306'>　易之卦本取乎象而象者因其形體而像之者也彖</span>
<span class='tline' id='l155' data-llen='3306:3329'>　者所以統論一卦之材而爻者各隨其爻之動而倣</span>
<span class='tline' id='l156' data-llen='3329:3352'>　效之者也此三者備而吉凶以之生悔吝以之著悔</span>
<span class='tline' id='l157' data-llen='3352:3363'>　吝本㣲故以著稱之</span>
<span class='tline' id='l158' data-llen='3363:3375'>　　此章言爻象彖之異</span>
<span class='tline' id='l159' data-llen='3375:3398'>陽卦多隂隂卦多陽其故何也陽卦竒隂卦耦其徳行</span>
<span class='tline' id='l160' data-llen='3398:3424'><a onclick="displayPageImage('KR1a0059', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3424:3447'>何也陽一君而二民君子之道也隂二君而一民小人</span>
<span class='tline' id='l162' data-llen='3447:3452'>之道也</span>
<span class='tline' id='l163' data-llen='3452:3475'>　震也坎也艮也皆一陽而二隂是陽卦也巽也離也</span>
<span class='tline' id='l164' data-llen='3475:3498'>　兌也皆一隂而二陽是隂卦也陽卦二隂相耦而一</span>
<span class='tline' id='l165' data-llen='3498:3521'>　陽獨竒隂卦二陽相耦而一隂亦自為耦竒耦之異</span>
<span class='tline' id='l166' data-llen='3521:3544'>　徳行之所以為不同也夫陽為君隂為民君以一而</span>
<span class='tline' id='l167' data-llen='3544:3567'>　治民民以衆而奉君此天下之所以治也茍君多而</span>
<span class='tline' id='l168' data-llen='3567:3590'>　民少則相陵而无以相統豈不為天下之亂乎故一</span>
<span class='tline' id='l169' data-llen='3590:3617'><a onclick="displayPageImage('KR1a0059', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3617:3640'>　君二民為君子之道以其順也二君一民為小人之</span>
<span class='tline' id='l171' data-llen='3640:3657'>　道以其逆也此所以貴陽而賤隂也</span>
<span class='tline' id='l172' data-llen='3657:3670'>　　此章論隂陽竒耦之異</span>
<span class='tline' id='l173' data-llen='3670:3693'>易曰憧憧往來朋從爾思子曰天下何思何慮天下同</span>
<span class='tline' id='l174' data-llen='3693:3716'>歸而殊塗一致而百慮天下何思何慮日往則月來月</span>
<span class='tline' id='l175' data-llen='3716:3739'>往則日來日月相推而明生焉寒往則暑來暑往則寒</span>
<span class='tline' id='l176' data-llen='3739:3762'>來寒暑相推而嵗成焉往者屈也來者信也屈信相感</span>
<span class='tline' id='l177' data-llen='3762:3784'>而利生焉尺蠖之屈以求信也龍蛇之蟄以存身也</span>
<span class='tline' id='l178' data-llen='3784:3811'><a onclick="displayPageImage('KR1a0059', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3811:3834'>　此明咸九四之義也夫思之為累大矣人莫不有心</span>
<span class='tline' id='l180' data-llen='3834:3857'>　亦莫不有思思以心之交於物而動焉者也心交於</span>
<span class='tline' id='l181' data-llen='3857:3880'>　物物有所係則其感為不洪矣故九四之咸憧憧於</span>
<span class='tline' id='l182' data-llen='3880:3903'>　往來之間以是為感則其所從者獨吾朋而已非其</span>
<span class='tline' id='l183' data-llen='3903:3926'>　朋則有所不從也其所應者惟思之所及者而已思</span>
<span class='tline' id='l184' data-llen='3926:3949'>　之所不及則有所不應也且天下果何思何慮之營</span>
<span class='tline' id='l185' data-llen='3949:3972'>　營哉萬物之變彼此之交途雖殊而可以同其所歸</span>
<span class='tline' id='l186' data-llen='3972:3995'>　慮雖百而可以一其所致其自然相感盖不待乎思</span>
<span class='tline' id='l187' data-llen='3995:4022'><a onclick="displayPageImage('KR1a0059', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4022:4045'>　慮而後能得也故曰无思也无為也寂然不動感而</span>
<span class='tline' id='l189' data-llen='4045:4068'>　遂通天下之故夫寂然不動而感通之妙自存乎其</span>
<span class='tline' id='l190' data-llen='4068:4091'>　中尚何思慮之有乎天下之理惟无心於物者為能</span>
<span class='tline' id='l191' data-llen='4091:4114'>　應物而不滯於物夫物理之相感其往來屈信之際</span>
<span class='tline' id='l192' data-llen='4114:4137'>　葢自然而然非有以使之然也天道之運日月相推</span>
<span class='tline' id='l193' data-llen='4137:4160'>　而明自生日月豈有心於往來者哉寒暑相推而嵗</span>
<span class='tline' id='l194' data-llen='4160:4183'>　自成寒暑亦豈有心於屈信者哉往者之屈彼自屈</span>
<span class='tline' id='l195' data-llen='4183:4206'>　也非有以屈之也來者之信彼自信也非有以信之</span>
<span class='tline' id='l196' data-llen='4206:4233'><a onclick="displayPageImage('KR1a0059', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4233:4256'>　也屈者之必信而信者之必屈相感相應而利於是</span>
<span class='tline' id='l198' data-llen='4256:4279'>　乎生尺蠖之屈初非欲求信也而自信龍蛇之蟄初</span>
<span class='tline' id='l199' data-llen='4279:4302'>　非欲存其身也而自存物理之相感自然而然不容</span>
<span class='tline' id='l200' data-llen='4302:4325'>　偽也而奈何以有思惟之心求之乎一涉於有思則</span>
<span class='tline' id='l201' data-llen='4325:4348'>　往來紛紜在我者愈勞而物之應我者愈狹此九四</span>
<span class='tline' id='l202' data-llen='4348:4360'>　之咸聖人所以小之也</span>
<span class='tline' id='l203' data-llen='4360:4383'>精義入神以致用也利用安身以崇徳也過此以往未</span>
<span class='tline' id='l204' data-llen='4383:4397'>之或知也窮神知化徳之盛也</span>
<span class='tline' id='l205' data-llen='4397:4424'><a onclick="displayPageImage('KR1a0059', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4424:4447'>　因言屈伸往來之理而又推以言道學之序亦有自</span>
<span class='tline' id='l207' data-llen='4447:4470'>　然之㡬也夫真積力久則入精研其義以至於入神</span>
<span class='tline' id='l208' data-llen='4470:4493'>　宜若屈矣然乃所以為出而致用之本利其所致之</span>
<span class='tline' id='l209' data-llen='4493:4516'>　用以安其身宜若信矣然乃所以為入而崇徳之資</span>
<span class='tline' id='l210' data-llen='4516:4539'>　内外交相養而君子之學日益而不已矣雖然此特</span>
<span class='tline' id='l211' data-llen='4539:4562'>　修為之序也夫學有二有人學有天學人學者窮理</span>
<span class='tline' id='l212' data-llen='4562:4585'>　之事也天學者盡性之事也方學之未離乎人則精</span>
<span class='tline' id='l213' data-llen='4585:4608'>　義利用容可以智力加意於其間自此已往而至於</span>
<span class='tline' id='l214' data-llen='4608:4635'><a onclick="displayPageImage('KR1a0059', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4635:4658'>　天則何所用其力哉故始於可知而終於无知則足</span>
<span class='tline' id='l216' data-llen='4658:4681'>　以窮无方之神知變化之妙而為徳之盛矣故精義</span>
<span class='tline' id='l217' data-llen='4681:4704'>　利用者學之涉於有心者也窮神知化者學之進於</span>
<span class='tline' id='l218' data-llen='4704:4727'>　无心者也學而進於无心則天矣而尚何思慮之營</span>
<span class='tline' id='l219' data-llen='4727:4733'>　營也哉</span>
<span class='tline' id='l220' data-llen='4733:4756'>易曰困于石據于蒺藜入于其宫不見其妻凶子曰非</span>
<span class='tline' id='l221' data-llen='4756:4779'>所困而困焉名必辱非所據而據焉身必危既辱且危</span>
<span class='tline' id='l222' data-llen='4779:4791'>死期將至妻其可得見邪</span>
<span class='tline' id='l223' data-llen='4791:4818'><a onclick="displayPageImage('KR1a0059', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4818:4841'>　此困六三之義也非所困而困非所據而據進退俱</span>
<span class='tline' id='l225' data-llen='4841:4864'>　困者也進退俱困名辱身危身且不能自保妻其可</span>
<span class='tline' id='l226' data-llen='4864:4887'>　得見邪小人行險僥倖自䧟於危困之地方且恬然</span>
<span class='tline' id='l227' data-llen='4887:4906'>　而不自知此崔武子之所以死而不悟也</span>
<span class='tline' id='l228' data-llen='4906:4929'>易曰公用射隼于髙墉之上獲之无不利子曰隼者禽</span>
<span class='tline' id='l229' data-llen='4929:4952'>也弓矢者器也射之者人也君子藏器於身待時而動</span>
<span class='tline' id='l230' data-llen='4952:4975'>何不利之有動而不括是以出而有獲語成器而動者</span>
<span class='tline' id='l231' data-llen='4975:4978'>也</span>
<span class='tline' id='l232' data-llen='4978:5005'><a onclick="displayPageImage('KR1a0059', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5005:5028'>　此解上六之義解之世君子大有為之世也君子之</span>
<span class='tline' id='l234' data-llen='5028:5051'>　所以濟難者必有其器而所以用器者必有其時有</span>
<span class='tline' id='l235' data-llen='5051:5074'>　其人而无其器不足用也有其器而非其時不可為</span>
<span class='tline' id='l236' data-llen='5074:5097'>　也既有利用之器又乗有為之時是以動而无結括</span>
<span class='tline' id='l237' data-llen='5097:5120'>　之憂出而有必獲之利君子如此是豈僥倖於萬一</span>
<span class='tline' id='l238' data-llen='5120:5143'>　者哉成器而後動器在我動在時養其可用以待其</span>
<span class='tline' id='l239' data-llen='5143:5156'>　必用君子无所茍而已矣</span>
<span class='tline' id='l240' data-llen='5156:5179'>子曰小人不恥不仁不畏不義不見利不勸不威不懲</span>
<span class='tline' id='l241' data-llen='5179:5206'><a onclick="displayPageImage('KR1a0059', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5206:5229'>小懲而大誡此小人之福也易曰屨校滅趾无咎此之</span>
<span class='tline' id='l243' data-llen='5229:5252'>謂也善不積不足以成名惡不積不足以滅身小人以</span>
<span class='tline' id='l244' data-llen='5252:5275'>小善為无益而弗為也以小惡為无傷而弗去也故惡</span>
<span class='tline' id='l245' data-llen='5275:5295'>積而不可掩罪大而不可解易曰何校滅耳凶</span>
<span class='tline' id='l246' data-llen='5295:5318'>　此噬嗑初上之義也屨校滅趾疾其始也可以使之</span>
<span class='tline' id='l247' data-llen='5318:5341'>　自新故无咎何校滅耳稔其惡也稔其惡而治之則</span>
<span class='tline' id='l248' data-llen='5341:5364'>　无及故至于凶小人之為不善茍不懲之于初待其</span>
<span class='tline' id='l249' data-llen='5364:5375'>　長惡不悛尚何及哉</span>
<span class='tline' id='l250' data-llen='5375:5402'><a onclick="displayPageImage('KR1a0059', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5402:5425'>子曰危者安其位者也亡者保其存者也亂者有其治</span>
<span class='tline' id='l252' data-llen='5425:5448'>者也是故君子安而不忘危存而不忘亡治而不忘亂</span>
<span class='tline' id='l253' data-llen='5448:5470'>是以身安而國家可保也易曰其亡其亡繫于苞桑</span>
<span class='tline' id='l254' data-llen='5470:5493'>　此否九五之義也否之九五反否為泰之時也反否</span>
<span class='tline' id='l255' data-llen='5493:5516'>　為泰宜若可以少安矣而君子於此凛凛然有其亡</span>
<span class='tline' id='l256' data-llen='5516:5539'>　其亡之戒焉其亡其亡再言之者憂之深而謹之至</span>
<span class='tline' id='l257' data-llen='5539:5558'>　者也聖人之為天下後世保治之戒深矣</span>
<span class='tline' id='l258' data-llen='5558:5581'>子曰徳薄而位尊知小而謀大力小而任重鮮不及矣</span>
<span class='tline' id='l259' data-llen='5581:5608'><a onclick="displayPageImage('KR1a0059', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5608:5628'>易曰鼎折足覆公餗其形渥凶言不勝其任也</span>
<span class='tline' id='l261' data-llen='5628:5651'>　此鼎九四之義也四居大臣之位公輔之任也三公</span>
<span class='tline' id='l262' data-llen='5651:5674'>　鼎足承君鼎而至于折足則不勝其任可知矣不勝</span>
<span class='tline' id='l263' data-llen='5674:5697'>　其任以覆公餗其凶也宜哉无其徳而居其位此易</span>
<span class='tline' id='l264' data-llen='5697:5705'>　之所深戒也</span>
<span class='tline' id='l265' data-llen='5705:5728'>子曰知幾其神乎君子上交不諂下交不瀆其知幾乎</span>
<span class='tline' id='l266' data-llen='5728:5751'>幾者動之㣲吉之先見者也君子見幾而作不俟終日</span>
<span class='tline' id='l267' data-llen='5751:5774'>易曰介于石不終日貞吉介如石焉寧用終日斷可識</span>
<span class='tline' id='l268' data-llen='5774:5801'><a onclick="displayPageImage('KR1a0059', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5801:5818'>矣君子知㣲知彰知柔知剛萬夫之望</span>
<span class='tline' id='l270' data-llen='5818:5841'>　此豫六二之義也二介居于初與三之間上交于三</span>
<span class='tline' id='l271' data-llen='5841:5864'>　則為諂下交于初則為瀆二惟其以中正自守不諂</span>
<span class='tline' id='l272' data-llen='5864:5887'>　不瀆而獨安于至静之地介然如石之堅是以能見</span>
<span class='tline' id='l273' data-llen='5887:5910'>　幾而作而不俟終日也盖惟天下之至静者為能見</span>
<span class='tline' id='l274' data-llen='5910:5933'>　動之㣲而知㡬之至故知柔之必剛知㣲之必彰方</span>
<span class='tline' id='l275' data-llen='5933:5956'>　其未為其見固已先定矣故有所不動動則必不終</span>
<span class='tline' id='l276' data-llen='5956:5979'>　日豈非不為之中乃所以為有為之地也耶此知幾</span>
<span class='tline' id='l277' data-llen='5979:6006'><a onclick="displayPageImage('KR1a0059', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6006:6020'>　其神乎夫子所以樂道之也</span>
<span class='tline' id='l279' data-llen='6020:6043'>子曰顔氏之子其殆庶㡬乎有不善未嘗不知知之未</span>
<span class='tline' id='l280' data-llen='6043:6059'>嘗復行也易曰不逺復无祗悔元吉</span>
<span class='tline' id='l281' data-llen='6059:6082'>　此復初九之義也顔子之好學以不貳過為本而其</span>
<span class='tline' id='l282' data-llen='6082:6105'>　不貳過以克己為本惟能克己則私无自而生此所</span>
<span class='tline' id='l283' data-llen='6105:6128'>　以有不善未嘗不知知之未嘗復行而有合于不逺</span>
<span class='tline' id='l284' data-llen='6128:6151'>　之復也雖然聖人无復而顔子未免于有所復聖人</span>
<span class='tline' id='l285' data-llen='6151:6174'>　无不善而顔子未免于有不善其亦未達一間也夫</span>
<span class='tline' id='l286' data-llen='6174:6201'><a onclick="displayPageImage('KR1a0059', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6201:6224'>天地絪緼萬物化醇男女搆精萬物化生易曰三人行</span>
<span class='tline' id='l288' data-llen='6224:6241'>則損一人一人行則得其友言致一也</span>
<span class='tline' id='l289' data-llen='6241:6264'>　此損六三之義也絪緼密結之狀天地致一故化醇</span>
<span class='tline' id='l290' data-llen='6264:6287'>　男女致一故化生是以以三而行則有所損以一而</span>
<span class='tline' id='l291' data-llen='6287:6310'>　行則有所得一之為用雖天地造化猶將賴之而况</span>
<span class='tline' id='l292' data-llen='6310:6316'>　于人乎</span>
<span class='tline' id='l293' data-llen='6316:6339'>子曰君子安其身而後動易其心而後語定其交而後</span>
<span class='tline' id='l294' data-llen='6339:6362'>求君子修此三者故全也危以動則民不與也懼以語</span>
<span class='tline' id='l295' data-llen='6362:6389'><a onclick="displayPageImage('KR1a0059', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6389:6412'>則民不應也无交而求則民不與也莫之與則傷之者</span>
<span class='tline' id='l297' data-llen='6412:6429'>至矣易曰莫益之或擊之立心勿恒凶</span>
<span class='tline' id='l298' data-llen='6429:6452'>　此益上九之義也損益之來皆吾所自取也在我有</span>
<span class='tline' id='l299' data-llen='6452:6475'>　以受之在物有以與之故安其身而後動則動无不</span>
<span class='tline' id='l300' data-llen='6475:6498'>　從易其心而後語則語无不應定其交而後求則求</span>
<span class='tline' id='l301' data-llen='6498:6521'>　无不得皆吾有以致之也茍其不然在我无以受天</span>
<span class='tline' id='l302' data-llen='6521:6544'>　下之益而徒有求益之心則物莫之與而或有傷之</span>
<span class='tline' id='l303' data-llen='6544:6567'>　者矣上九立心无恒而求益太過是以莫益之或擊</span>
<span class='tline' id='l304' data-llen='6567:6594'><a onclick="displayPageImage('KR1a0059', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6594:6607'>　之聖人以為自取之咎也</span>
<span class='tline' id='l306' data-llen='6607:6622'>　　此章釋卦爻之義與上繫同</span>
<span class='tline' id='l307' data-llen='6622:6645'>子曰乾坤其易之門邪乾陽物也坤隂物也隂陽合徳</span>
<span class='tline' id='l308' data-llen='6645:6664'>而剛柔有體以體天地之撰以通神明之德</span>
<span class='tline' id='l309' data-llen='6664:6687'>　説者謂觀易必自乾坤始易猶室也乾坤猶門也嗚</span>
<span class='tline' id='l310' data-llen='6687:6710'>　呼是未知乾坤之為大焉者也夫易與乾坤非兩物</span>
<span class='tline' id='l311' data-llen='6710:6733'>　也乾坤即易而易即乾坤故乾坤毁則无以見易易</span>
<span class='tline' id='l312' data-llen='6733:6756'>　不可見則乾坤亦㡬息矣是易與乾坤盖同體而異</span>
<span class='tline' id='l313' data-llen='6756:6783'><a onclick="displayPageImage('KR1a0059', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6783:6806'>　名者也然則謂易之門者其往來闔闢之機乎故曰</span>
<span class='tline' id='l315' data-llen='6806:6829'>　闔户謂之坤闢户謂之乾一闔一闢謂之變夫以其</span>
<span class='tline' id='l316' data-llen='6829:6852'>　有一闔一闢之變是以謂之門也雖然既曰乾坤而</span>
<span class='tline' id='l317' data-llen='6852:6875'>　又曰隂陽曰剛柔何也隂陽者其徳也剛柔者其體</span>
<span class='tline' id='l318' data-llen='6875:6898'>　也隂陽合徳故能體天地之撰剛柔有體故能通神</span>
<span class='tline' id='l319' data-llen='6898:6921'>　明之徳盖隂陽變通則天地之撰即我之撰也而豈</span>
<span class='tline' id='l320' data-llen='6921:6944'>　不能體之乎剛柔相推則神明之徳即我之徳也而</span>
<span class='tline' id='l321' data-llen='6944:6967'>　豈不能通之乎論至于此則乾坤之大謂之非易則</span>
<span class='tline' id='l322' data-llen='6967:6994'><a onclick="displayPageImage('KR1a0059', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6994:7011'>　不可也乃造化作用之妙宜深味之</span>
<span class='tline' id='l324' data-llen='7011:7031'>其稱名也雜而不越于稽其類其衰世之意邪</span>
<span class='tline' id='l325' data-llen='7031:7054'>　六十四卦參錯而不齊而皆不出乎隂陽之數則有</span>
<span class='tline' id='l326' data-llen='7054:7077'>　條理而不亂故雜而不越然稽其義類則非上古之</span>
<span class='tline' id='l327' data-llen='7077:7100'>　時所為也盖上古之時淳厚未離聖人之制作亦簡</span>
<span class='tline' id='l328' data-llen='7100:7123'>　畧而未備至于後世憂患愈極而制作愈詳所謂衰</span>
<span class='tline' id='l329' data-llen='7123:7138'>　世之意者其文王與紂之時乎</span>
<span class='tline' id='l330' data-llen='7138:7161'>夫易彰往而察來而微顯闡幽開而當名辨物正言斷</span>
<span class='tline' id='l331' data-llen='7161:7188'><a onclick="displayPageImage('KR1a0059', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7188:7211'>辭則備矣其稱名也小其取類也大其㫖逺其辭文其</span>
<span class='tline' id='l333' data-llen='7211:7234'>言曲而中其事肆而隠因貳以濟民行以明失得之報</span>
<span class='tline' id='l334' data-llen='7234:7257'>　易之為用大矣已往者則彰之未來者則察之顯者</span>
<span class='tline' id='l335' data-llen='7257:7280'>　㣲之幽者闡之開而當其名辨其物正其言凡見之</span>
<span class='tline' id='l336' data-llen='7280:7303'>　于斷辭之間者盖无一而不備也故其稱名雖小而</span>
<span class='tline' id='l337' data-llen='7303:7326'>　其取象則甚大其㫖意雖逺而其言辭則甚文而可</span>
<span class='tline' id='l338' data-llen='7326:7349'>　觀其言雖委曲而各中其理其事雖放肆而實隠其</span>
<span class='tline' id='l339' data-llen='7349:7372'>　義聖人之所以為是變化周流不拘于一者盖因其</span>
<span class='tline' id='l340' data-llen='7372:7399'><a onclick="displayPageImage('KR1a0059', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7399:7422'>　有疑貳之憂以濟民行示之以吉凶以明失得之報</span>
<span class='tline' id='l342' data-llen='7422:7445'>　聖人憂世之慮盖于此而後可見也然則易之為書</span>
<span class='tline' id='l343' data-llen='7445:7468'>　其與春秋之書異經而同指乎春秋之稱㣲而顯婉</span>
<span class='tline' id='l344' data-llen='7468:7491'>　而成章盡而不汙宜若不可擬議者矣而其大綱則</span>
<span class='tline' id='l345' data-llen='7491:7514'>　不過以懲惡勸善為本盖聖人憂世之念切于中是</span>
<span class='tline' id='l346' data-llen='7514:7537'>　以見之于書者惟恐其有所不盡此其所以諄複而</span>
<span class='tline' id='l347' data-llen='7537:7560'>　不厭也學者欲觀聖人之書不可以不明聖人之心</span>
<span class='tline' id='l348' data-llen='7560:7581'>　　此章因論乾坤而遂及易之為書其妙如此</span>
<span class='tline' id='l349' data-llen='7581:7608'><a onclick="displayPageImage('KR1a0059', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7608:7627'>易之興也其於中古乎作易者其有憂患乎</span>
<span class='tline' id='l351' data-llen='7627:7650'>　易始于伏羲而曰興于中古者夏商之末易道中㣲</span>
<span class='tline' id='l352' data-llen='7650:7673'>　文王遭羑里之變重六爻作彖辭而易道復興故曰</span>
<span class='tline' id='l353' data-llen='7673:7681'>　興于中古也</span>
<span class='tline' id='l354' data-llen='7681:7704'>是故履徳之基也謙德之柄也復德之本也恒德之固</span>
<span class='tline' id='l355' data-llen='7704:7727'>也損徳之修也益徳之裕也困德之辨也井徳之地也</span>
<span class='tline' id='l356' data-llen='7727:7734'>巽徳之制也</span>
<span class='tline' id='l357' data-llen='7734:7757'>　是九卦者聖人處憂患之世所以為反身修徳之要</span>
<span class='tline' id='l358' data-llen='7757:7784'><a onclick="displayPageImage('KR1a0059', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7784:7807'>　者也而各有其序焉盖不學禮无以立故履為徳之</span>
<span class='tline' id='l360' data-llen='7807:7830'>　基所以立之也持滿者有道必守之以謙故謙為徳</span>
<span class='tline' id='l361' data-llen='7830:7853'>　之柄所以持之也既立而持矣然不復其性則猶未</span>
<span class='tline' id='l362' data-llen='7853:7876'>　離乎外故復為徳之本既復其性矣而无以守之則</span>
<span class='tline' id='l363' data-llen='7876:7899'>　復者有時而失故恒為徳之固既固矣懼其不能常</span>
<span class='tline' id='l364' data-llen='7899:7922'>　也則又懲忿室欲以修其身遷善改過以長其善而</span>
<span class='tline' id='l365' data-llen='7922:7945'>　損益之道行焉夫如是則處困窮之際而能致其辨</span>
<span class='tline' id='l366' data-llen='7945:7968'>　推養人之恵而不遷其所行巽順之道而能致其宜</span>
<span class='tline' id='l367' data-llen='7968:7995'><a onclick="displayPageImage('KR1a0059', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7995:8014'>　矣以此而處憂患豈不綽綽然有餘裕哉</span>
<span class='tline' id='l369' data-llen='8014:8037'>履和而至謙尊而光復小而辨于物恒雜而不厭損先</span>
<span class='tline' id='l370' data-llen='8037:8060'>難而後易益長裕而不設困窮而通井居其所而遷巽</span>
<span class='tline' id='l371' data-llen='8060:8065'>稱而隠</span>
<span class='tline' id='l372' data-llen='8065:8088'>　禮之用和為貴先王之道斯為美此履所以和而至</span>
<span class='tline' id='l373' data-llen='8088:8111'>　也自下者人髙之自後者人先之此謙所以尊而光</span>
<span class='tline' id='l374' data-llen='8111:8134'>　也復雖㣲而不亂于物恒雖雜而不厭乎人損先難</span>
<span class='tline' id='l375' data-llen='8134:8157'>　而後易欲其无所苟也益長裕而不設貴乎无所作</span>
<span class='tline' id='l376' data-llen='8157:8184'><a onclick="displayPageImage('KR1a0059', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8184:8207'>　也困雖身窮而道益亨井雖不改而利无窮巽能稱</span>
<span class='tline' id='l378' data-llen='8207:8226'>　物之宜而晦其用此又申明九卦之義也</span>
<span class='tline' id='l379' data-llen='8226:8249'>履以和行謙以制禮復以自知恒以一德損以逺害益</span>
<span class='tline' id='l380' data-llen='8249:8266'>以興利困以寡怨井以辨義巽以行權</span>
<span class='tline' id='l381' data-llen='8266:8289'>　行以同人為貴故履以和行禮以自卑為本故謙以</span>
<span class='tline' id='l382' data-llen='8289:8312'>　制禮復以反本故自知恒則日新故一徳損以自損</span>
<span class='tline' id='l383' data-llen='8312:8335'>　故逺害益以益人故興利困而能安故寡怨井隨物</span>
<span class='tline' id='l384' data-llen='8335:8358'>　所求故辨義巽以順而能入故行權上言九卦之徳</span>
<span class='tline' id='l385' data-llen='8358:8385'><a onclick="displayPageImage('KR1a0059', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8385:8396'>　此又言九卦之用也</span>
<span class='tline' id='l387' data-llen='8396:8415'>　　此章三陳九卦以明聖人處憂患之道</span>
<span class='tline' id='l388' data-llen='8415:8438'>易之為書也不可逺為道也屢遷變動不居周流六虚</span>
<span class='tline' id='l389' data-llen='8438:8461'>上下无常剛柔相易不可為典要唯變所適其出入以</span>
<span class='tline' id='l390' data-llen='8461:8484'>度外内使知懼又明於憂患與故无有師保如臨父母</span>
<span class='tline' id='l391' data-llen='8484:8506'>初率其辭而揆其方既有典常茍非其人道不虚行</span>
<span class='tline' id='l392' data-llen='8506:8529'>　易不可須臾離也其不可須臾離者以其道也非以</span>
<span class='tline' id='l393' data-llen='8529:8552'>　其書也盖易之道雖妙乎不一而實歸于至一不一</span>
<span class='tline' id='l394' data-llen='8552:8579'><a onclick="displayPageImage('KR1a0059', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8579:8602'>　者聖人應世之用而至一者聖人憂世之心也故自</span>
<span class='tline' id='l396' data-llen='8602:8625'>　其應世之用觀之則易之為道推遷而不一變動而</span>
<span class='tline' id='l397' data-llen='8625:8648'>　不居周流于六位之中或上或下之无常一剛一柔</span>
<span class='tline' id='l398' data-llen='8648:8671'>　之相易宜若不可為典要而唯變所適矣然自其憂</span>
<span class='tline' id='l399' data-llen='8671:8694'>　世之心觀之則其出入也不過示以法度其外内也</span>
<span class='tline' id='l400' data-llen='8694:8717'>　不過使之知所憂懼明憂患變故之端使人兢兢常</span>
<span class='tline' id='l401' data-llen='8717:8740'>　若師保父母之臨乎其前而不敢失墜率其辭以度</span>
<span class='tline' id='l402' data-llen='8740:8764'>　其義則前之所謂不可為典要者盖有典常存焉是不</span>
<span class='tline' id='l403' data-llen='8764:8791'><a onclick="displayPageImage('KR1a0059', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8791:8814'>　一者乃所以為至一之歸者也然神明之則存乎人</span>
<span class='tline' id='l405' data-llen='8814:8831'>　茍非其人則易之道豈可虚行也哉</span>
<span class='tline' id='l406' data-llen='8831:8854'>　　此章論易道之大雖曰无常而要其歸不過同民</span>
<span class='tline' id='l407' data-llen='8854:8862'>　　憂患而已</span>
<span class='tline' id='l408' data-llen='8862:8885'>易之為書也原始要終以為質也六爻相雜唯其時物</span>
<span class='tline' id='l409' data-llen='8885:8908'>也其初難知其上易知本末也初辭擬之卒成之終若</span>
<span class='tline' id='l410' data-llen='8908:8931'>夫雜物撰徳辨是與非則非其中爻不備噫亦要存亡</span>
<span class='tline' id='l411' data-llen='8931:8954'>吉凶則居可知矣知者觀其彖辭則思過半矣二與四</span>
<span class='tline' id='l412' data-llen='8954:8981'><a onclick="displayPageImage('KR1a0059', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8981:9004'>同功而異位其善不同二多譽四多懼近也柔之為道</span>
<span class='tline' id='l414' data-llen='9004:9027'>不利逺者其要无咎其用柔中也三與五同功而異位</span>
<span class='tline' id='l415' data-llen='9027:9047'>三多凶五多功貴賤之等也其柔危其剛勝耶</span>
<span class='tline' id='l416' data-llen='9047:9070'>　一卦之中有始有終原其始以要其終是其體質然</span>
<span class='tline' id='l417' data-llen='9070:9093'>　也六爻之用有隂有陽因其相雜以求其宜是其時</span>
<span class='tline' id='l418' data-llen='9093:9116'>　與物然也卦有六爻爻各有位而初上无位初在一</span>
<span class='tline' id='l419' data-llen='9116:9139'>　卦之下擬議而未决故其辭難知上居一卦之終其</span>
<span class='tline' id='l420' data-llen='9139:9162'>　事已成故為易知惟其介乎始終之間辨其是與非</span>
<span class='tline' id='l421' data-llen='9162:9189'><a onclick="displayPageImage('KR1a0059', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9189:9212'>　者茍非中爻則有所不備此中爻之所以有四位也</span>
<span class='tline' id='l423' data-llen='9212:9235'>　故要其吉凶存亡則所居之位可知矣觀彖辭則一</span>
<span class='tline' id='l424' data-llen='9235:9258'>　卦之體可見矣盖一卦之體備始終之全而六爻之</span>
<span class='tline' id='l425' data-llen='9258:9281'>　位則有偏正之異此又四位之所以為不同者也盖</span>
<span class='tline' id='l426' data-llen='9281:9304'>　乾无一坤无六惟四位為之用五居陽之中故為正</span>
<span class='tline' id='l427' data-llen='9304:9327'>　三居陽之偏故為不正二居隂之中故謂之正四居</span>
<span class='tline' id='l428' data-llen='9327:9350'>　隂之偏故謂之不正是以二與四同功而異位二中</span>
<span class='tline' id='l429' data-llen='9350:9373'>　而四偏也二惟其中故上應于君則多譽四惟其偏</span>
<span class='tline' id='l430' data-llen='9373:9400'><a onclick="displayPageImage('KR1a0059', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9400:9423'>　故偪近于君則多懼二者皆隂位也柔之為道不利</span>
<span class='tline' id='l432' data-llen='9423:9446'>　乎逺然二所以无咎者以其得乎中也三與五同功</span>
<span class='tline' id='l433' data-llen='9446:9469'>　而異位五位正而三不正也五惟其正故得位而多</span>
<span class='tline' id='l434' data-llen='9469:9492'>　功三惟其不正故重剛不中而多凶盖其位有貴賤</span>
<span class='tline' id='l435' data-llen='9492:9515'>　之别也然三五至剛之位以柔居之則危以剛居之</span>
<span class='tline' id='l436' data-llen='9515:9538'>　則勝其任矣然則二四三五所以同功而異位者豈</span>
<span class='tline' id='l437' data-llen='9538:9561'>　非以其偏正之不同也哉雖然此特論其多者爾若</span>
<span class='tline' id='l438' data-llen='9561:9584'>　夫變而通之則有不可執一拘者如屯之初九頤之</span>
<span class='tline' id='l439' data-llen='9584:9611'><a onclick="displayPageImage('KR1a0059', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9611:9634'>　上九謙之九三小畜之六四皆為一卦之主是又不</span>
<span class='tline' id='l441' data-llen='9634:9642'>　可以此論也</span>
<span class='tline' id='l442' data-llen='9642:9663'>　　此章專辨六爻之位惟以二五為得其正云</span>
<span class='tline' id='l443' data-llen='9663:9687'>易之為書也廣大悉備有天道焉有人道焉有地道焉兼</span>
<span class='tline' id='l444' data-llen='9687:9710'>三才而兩之故六六者非他也三才之道也道有變動</span>
<span class='tline' id='l445' data-llen='9710:9733'>故曰爻爻有等故曰物物相雜故曰文文不當故吉凶</span>
<span class='tline' id='l446' data-llen='9733:9737'>生焉</span>
<span class='tline' id='l447' data-llen='9737:9760'>　易之為書廣大悉備无所不有在天則有天之道在</span>
<span class='tline' id='l448' data-llen='9760:9787'><a onclick="displayPageImage('KR1a0059', 'WYG', '014-25b' );" name="014-25b" class="pb">[014-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9787:9810'>　地則有地之道在人則有人之道是三者同出而異</span>
<span class='tline' id='l450' data-llen='9810:9833'>　名其道一而見之于所得者天地人各有不同然亦</span>
<span class='tline' id='l451' data-llen='9833:9856'>　未始不一也故易之為書其始三畫而已重其三而</span>
<span class='tline' id='l452' data-llen='9856:9879'>　兩之于是有六畫焉初與二為地三與四為人五與</span>
<span class='tline' id='l453' data-llen='9879:9902'>　上為天六畫既分而三才之道備而易于是乎始周</span>
<span class='tline' id='l454' data-llen='9902:9925'>　流而无窮矣故道有變通之用而六爻于是乎生爻</span>
<span class='tline' id='l455' data-llen='9925:9948'>　有貴賤之等而時物于是乎著剛柔相錯而為文文</span>
<span class='tline' id='l456' data-llen='9948:9971'>　有所不當其位而吉凶生焉引而伸之觸類而長之</span>
<span class='tline' id='l457' data-llen='9971:9998'><a onclick="displayPageImage('KR1a0059', 'WYG', '014-26a' );" name="014-26a" class="pb">[014-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9998:10021'>　所謂廣大悉備者盡在是矣然則易之為書自三畫</span>
<span class='tline' id='l459' data-llen='10021:10044'>　而為六畫自六畫而為吉凶悔吝之變豈非自㣲而</span>
<span class='tline' id='l460' data-llen='10044:10055'>　至著皆自然之理耶</span>
<span class='tline' id='l461' data-llen='10055:10073'>　　此章論易兼三才之道故廣大如此</span>
<span class='tline' id='l462' data-llen='10073:10096'>易之興也其當殷之末世周之盛徳邪當文王與紂之</span>
<span class='tline' id='l463' data-llen='10096:10119'>事邪是故其辭危危者使平易者使傾其道甚大百物</span>
<span class='tline' id='l464' data-llen='10119:10138'>不廢懼以終始其要无咎此之謂易之道也</span>
<span class='tline' id='l465' data-llen='10138:10161'>　内文明而外柔順以蒙大難此文王之所以為明夷</span>
<span class='tline' id='l466' data-llen='10161:10188'><a onclick="displayPageImage('KR1a0059', 'WYG', '014-26b' );" name="014-26b" class="pb">[014-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10188:10211'>　者也當紂之衰滅天理而窮人欲以文王之盛徳猶</span>
<span class='tline' id='l468' data-llen='10211:10234'>　不免有羑里之拘則易之興也豈非有憂患而然哉</span>
<span class='tline' id='l469' data-llen='10234:10257'>　惟其有憂患故其辭危危懼者則使之平安慢易者</span>
<span class='tline' id='l470' data-llen='10257:10280'>　則使之傾側則其道甚大无所不有雖百物之㣲亦</span>
<span class='tline' id='l471' data-llen='10280:10303'>　在所不廢懼之於終始之㡬使之安不忘危以歸于</span>
<span class='tline' id='l472' data-llen='10303:10320'>　无咎此易之道所以為憂世而作也</span>
<span class='tline' id='l473' data-llen='10320:10333'>　　此章論文王作易之意</span>
<span class='tline' id='l474' data-llen='10333:10356'>夫乾天下之至健也徳行恒易以知險夫坤天下之至</span>
<span class='tline' id='l475' data-llen='10356:10383'><a onclick="displayPageImage('KR1a0059', 'WYG', '014-27a' );" name="014-27a" class="pb">[014-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10383:10406'>順也德行恒簡以知阻能説諸心能研諸侯之慮定天</span>
<span class='tline' id='l477' data-llen='10406:10429'>下之吉凶成天下之亹亹者是故變化云為吉事有祥</span>
<span class='tline' id='l478' data-llen='10429:10439'>象事知器占事知來</span>
<span class='tline' id='l479' data-llen='10439:10462'>　險阻者患難之地也當患難之際必先自處于平易</span>
<span class='tline' id='l480' data-llen='10462:10485'>　之地而後可以應酬而不亂操舟者常患不見水道</span>
<span class='tline' id='l481' data-llen='10485:10508'>　之曲折而水濱立觀者常見之奕碁者常患不知碁</span>
<span class='tline' id='l482' data-llen='10508:10531'>　之勝負而袖手旁觀者常得之盖處天下之常者為</span>
<span class='tline' id='l483' data-llen='10531:10554'>　能通天下之變而居天下之安者為能慮天下之危</span>
<span class='tline' id='l484' data-llen='10554:10581'><a onclick="displayPageImage('KR1a0059', 'WYG', '014-27b' );" name="014-27b" class="pb">[014-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10581:10604'>　是亦理之必然者也故乾雖為天下之至健而其徳</span>
<span class='tline' id='l486' data-llen='10604:10627'>　常以易如故能知天下之險坤雖為天下之至順而</span>
<span class='tline' id='l487' data-llen='10627:10650'>　其徳常以簡能故能知天下之阻易簡在我險阻在</span>
<span class='tline' id='l488' data-llen='10650:10673'>　物吾自處于平安无事之地則夫患難之來豈足以</span>
<span class='tline' id='l489' data-llen='10673:10696'>　為吾之累乎是故易簡而天下之理得故能説之于</span>
<span class='tline' id='l490' data-llen='10696:10719'>　心而心无不應研之于慮而慮无不獲凡所以定天</span>
<span class='tline' id='l491' data-llen='10719:10742'>　下之吉凶成天下之亹亹者皆自乎易簡之徳有以</span>
<span class='tline' id='l492' data-llen='10742:10765'>　為之用也是故變化云為不拘于一以善事謀之則</span>
<span class='tline' id='l493' data-llen='10765:10792'><a onclick="displayPageImage('KR1a0059', 'WYG', '014-28a' );" name="014-28a" class="pb">[014-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10792:10815'>　有休祥之應以象事觀之則有可見之迹以疑事占</span>
<span class='tline' id='l495' data-llen='10815:10838'>　之則知未來之理盖其先以易簡為徳則天下之事</span>
<span class='tline' id='l496' data-llen='10838:10850'>　何所往而不可為也哉</span>
<span class='tline' id='l497' data-llen='10850:10868'>天地設位聖人成能人謀鬼謀百姓與能</span>
<span class='tline' id='l498' data-llen='10868:10891'>　天地无全功惟聖人有以全其功聖人之功聖人之</span>
<span class='tline' id='l499' data-llen='10891:10914'>　能事也故天地設位而成能必頼乎聖人然聖人豈</span>
<span class='tline' id='l500' data-llen='10914:10937'>　果有能乎哉謀之于人謀之于鬼雖百姓之愚皆得</span>
<span class='tline' id='l501' data-llen='10937:10960'>　以與其能是天地无能而聖人成能聖人不自用其</span>
<span class='tline' id='l502' data-llen='10960:10987'><a onclick="displayPageImage('KR1a0059', 'WYG', '014-28b' );" name="014-28b" class="pb">[014-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10987:11010'>　能而因天下之能以為能者也故曰謀及乃心謀及</span>
<span class='tline' id='l504' data-llen='11010:11033'>　卿士謀及庶人謀及卜筮然則所謂卿士卜筮者其</span>
<span class='tline' id='l505' data-llen='11033:11055'>　人謀鬼謀之謂而所謂庶人者其百姓與能者乎</span>
<span class='tline' id='l506' data-llen='11055:11078'>八卦以象告爻彖以情言剛柔雜居而吉凶可見矣變</span>
<span class='tline' id='l507' data-llen='11078:11101'>動以利言吉凶以情遷是故愛惡相攻而吉凶生逺近</span>
<span class='tline' id='l508' data-llen='11101:11124'>相取而悔吝生情僞相感而利害生凡易之情近而不</span>
<span class='tline' id='l509' data-llen='11124:11136'>相得則凶或害之悔且吝</span>
<span class='tline' id='l510' data-llen='11136:11159'>　爻彖以情言情之未動者也吉凶以情遷情之既動</span>
<span class='tline' id='l511' data-llen='11159:11186'><a onclick="displayPageImage('KR1a0059', 'WYG', '014-29a' );" name="014-29a" class="pb">[014-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11186:11209'>　者也情之未動在爻彖有一定之體情之既動故吉</span>
<span class='tline' id='l513' data-llen='11209:11232'>　凶有相反之異屈伸相感而利生感之以情也故止</span>
<span class='tline' id='l514' data-llen='11232:11255'>　言其利情偽相感而利害生雜乎偽也故以利害兼</span>
<span class='tline' id='l515' data-llen='11255:11260'>　言之</span>
<span class='tline' id='l516' data-llen='11260:11283'>將叛者其辭慙中心疑者其辭枝吉人之辭寡躁人之</span>
<span class='tline' id='l517' data-llen='11283:11301'>辭多誣善之人其辭㳺失其守者其辭屈</span>
<span class='tline' id='l518' data-llen='11301:11324'>　卦爻之辭亦猶是也將叛者其中忸怩而不能自安</span>
<span class='tline' id='l519' data-llen='11324:11347'>　如同人之九三伏戎于莽升其髙陵三嵗不興是辭</span>
<span class='tline' id='l520' data-llen='11347:11374'><a onclick="displayPageImage('KR1a0059', 'WYG', '014-29b' );" name="014-29b" class="pb">[014-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11374:11397'>　之慙者也中心疑者所見不能以自一故其辭支離</span>
<span class='tline' id='l522' data-llen='11397:11420'>　如睽之六三見輿曳其牛掣其人天且劓是辭之枝</span>
<span class='tline' id='l523' data-llen='11420:11443'>　者也吉善之人内足而不求多言故其辭寡如大有</span>
<span class='tline' id='l524' data-llen='11443:11466'>　之上九自天祐之吉无不利是辭之寡者也躁動之</span>
<span class='tline' id='l525' data-llen='11466:11489'>　人好進不已故其辭多如豐之上六豐其屋蔀其家</span>
<span class='tline' id='l526' data-llen='11489:11512'>　闚其户闃其无人三嵗不覿凶是辭之多者也誣人</span>
<span class='tline' id='l527' data-llen='11512:11535'>　之善則其辭浮㳺而无主如聧之上九見豕負塗載</span>
<span class='tline' id='l528' data-llen='11535:11558'>　鬼一車之類非辭之㳺乎自失所守則其辭畏縮而</span>
<span class='tline' id='l529' data-llen='11558:11585'><a onclick="displayPageImage('KR1a0059', 'WYG', '014-30a' );" name="014-30a" class="pb">[014-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='11585:11608'>　不能自立如巽之九二上九巽在牀下非辭之屈乎</span>
<span class='tline' id='l531' data-llen='11608:11626'>　自卦爻之辭觀之則人之辭亦可知矣</span>
<span class='tline' id='l532' data-llen='11626:11649'>　　此章因論乾坤易簡之徳而泛及爻彖卦辭之意</span>
</p>
<p>
</p>
  </div>
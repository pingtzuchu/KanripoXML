<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0059', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　用易詳解卷一　　　　　宋　李把　撰</span><br/>
<span class='tline' id='l10' data-llen='209:219'>上經一<span class='krp-note'>乾坤/</span></span><br/>
<span class='tline' id='l11' data-llen='219:229'>䷀<span class='krp-note'>乾下/乾上</span></span><br/>
<span class='tline' id='l12' data-llen='229:236'>乾元亨利貞</span><br/>
<span class='tline' id='l13' data-llen='236:259'>　乾天也以道言之謂之乾以形言之謂之天天為乾</span><br/>
<span class='tline' id='l14' data-llen='259:282'>　之體乾為天之用先儒論之詳矣説卦論乾為天為</span><br/>
<span class='tline' id='l15' data-llen='282:305'>　圜為君為父下至于金玉寒氷良馬老馬之細无所</span><br/>
<span class='tline' id='l16' data-llen='305:331'><a onclick="displayPageImage('KR1a0059', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:354'>　不有亦无所不為也元亨利貞乾之四徳在天為春</span><br/>
<span class='tline' id='l18' data-llen='354:377'>　夏秋冬在人為仁禮義智在乾為元亨利貞其實一</span><br/>
<span class='tline' id='l19' data-llen='377:400'>　也雖然此猶論其可名者爾夫一氣之初渾淪磅礴</span><br/>
<span class='tline' id='l20' data-llen='400:423'>　先天地生有一之理而一猶未形也夫是之謂元元</span><br/>
<span class='tline' id='l21' data-llen='423:446'>　變而為一自一而二自二而三自三而萬物萬物並</span><br/>
<span class='tline' id='l22' data-llen='446:469'>　作吾以觀其復故歸根曰静復命曰常而復歸于一</span><br/>
<span class='tline' id='l23' data-llen='469:492'>　此元亨利貞之妙也故元即一之未形者也亨即一</span><br/>
<span class='tline' id='l24' data-llen='492:515'>　之既形生生而不窮之謂也萬物並作而為利歸根</span><br/>
<span class='tline' id='l25' data-llen='515:541'><a onclick="displayPageImage('KR1a0059', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>　復命而為貞自无而有自有而復无是四者所以斡</span><br/>
<span class='tline' id='l27' data-llen='564:587'>　旋天地隂陽之妙孰謂其可以淺近言之也哉易六</span><br/>
<span class='tline' id='l28' data-llen='587:610'>　十四卦惟乾能具此四徳他卦雖具葢有不具者矣</span><br/>
<span class='tline' id='l29' data-llen='610:618'>初九?龍勿用</span><br/>
<span class='tline' id='l30' data-llen='618:644'>　七八九六隂陽之策也陽自七而進于九隂自八而退于六</span><br/>
<span class='tline' id='l31' data-llen='644:670'>　均數也而卦爻所取専以九六為用何也天一地二天三地</span><br/>
<span class='tline' id='l32' data-llen='670:696'>　四天五此天地之生數也一三五為九二四為六專以生數</span><br/>
<span class='tline' id='l33' data-llen='696:722'>　言之葢生生不窮之義也初居下卦之下一陽潛伏而未動</span><br/>
<span class='tline' id='l34' data-llen='722:748'><a onclick="displayPageImage('KR1a0059', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:773'>　故有潛龍勿用之戒勿用者非无用也能為可用而不能</span><br/>
<span class='tline' id='l36' data-llen='773:798'>　使人必用此舜在側微之時也舜耕于歴山漁于雷澤父</span><br/>
<span class='tline' id='l37' data-llen='798:823'>　頑母嚚象傲克諧以孝當是時舜豈蘄堯之知我哉吾惟</span><br/>
<span class='tline' id='l38' data-llen='823:848'>　知烝烝以自治使不至于姦而已兹非潛龍勿用之義乎</span><br/>
<span class='tline' id='l39' data-llen='848:860'>九二見龍在田利見大人</span><br/>
<span class='tline' id='l40' data-llen='860:883'>　二居中得正上應九五故為見龍在田言其已異乎</span><br/>
<span class='tline' id='l41' data-llen='883:906'>　前日之潛矣二葢有大人之徳者也乾之利見大人</span><br/>
<span class='tline' id='l42' data-llen='906:929'>　有二九五以大人為君者也九二以大人為臣者也</span><br/>
<span class='tline' id='l43' data-llen='929:955'><a onclick="displayPageImage('KR1a0059', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='955:978'>　五之利見天下咸覩之象二之利見得君之義也九</span><br/>
<span class='tline' id='l45' data-llen='978:994'>　二四岳薦舜𤣥徳升聞之時也</span><br/>
<span class='tline' id='l46' data-llen='994:1010'>九三君子終日乾乾夕惕若厲无咎</span><br/>
<span class='tline' id='l47' data-llen='1010:1035'>　乾之諸爻皆取象于龍而九三獨稱君子九三人道之顯</span><br/>
<span class='tline' id='l48' data-llen='1035:1060'>　然者也于九三之君子所以見潛見飛躍之義皆人為之</span><br/>
<span class='tline' id='l49' data-llen='1060:1085'>　變也三居上卦之下下體之極進則有偪上之嫌而退則</span><br/>
<span class='tline' id='l50' data-llen='1085:1110'>　有過中之患進退之間皆不免乎咎此最難處者也當是</span><br/>
<span class='tline' id='l51' data-llen='1110:1135'>　時茍非進徳修業其能无二者之失哉故九三之君子終</span><br/>
<span class='tline' id='l52' data-llen='1135:1161'><a onclick="displayPageImage('KR1a0059', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1161:1186'>　日乾乾自强不息雖至于夕而猶惕然自懼常若有危厲</span><br/>
<span class='tline' id='l54' data-llen='1186:1211'>　之心夫如是而後能无咎无咎者未有咎者也四岳既舉</span><br/>
<span class='tline' id='l55' data-llen='1211:1236'>　舜堯將使之嗣位而歴試諸艱故慎徽五典五典克從納</span><br/>
<span class='tline' id='l56' data-llen='1236:1261'>　于百揆百揆時叙賓于四門四門穆穆納于大麓烈風雷</span><br/>
<span class='tline' id='l57' data-llen='1261:1286'>　雨弗迷舜于是兢兢業業不能自已此終日乾乾之義也</span><br/>
<span class='tline' id='l58' data-llen='1286:1296'>九四或躍在淵无咎</span><br/>
<span class='tline' id='l59' data-llen='1296:1319'>　躍者飛之漸也在淵者在天之階也四猶切近于五</span><br/>
<span class='tline' id='l60' data-llen='1319:1342'>　以為君而猶在人臣之位以為臣而已有君人之徳</span><br/>
<span class='tline' id='l61' data-llen='1342:1368'><a onclick="displayPageImage('KR1a0059', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1368:1391'>　進而或躍退而在淵進退無常而卒以无咎故曰或</span><br/>
<span class='tline' id='l63' data-llen='1391:1414'>　或云者以其居可疑之地也其堯老而舜攝之事乎</span><br/>
<span class='tline' id='l64' data-llen='1414:1426'>九五飛龍在天利見大人</span><br/>
<span class='tline' id='l65' data-llen='1426:1451'>　五以剛中之徳居至尊之位此大人有造之時也應龍之</span><br/>
<span class='tline' id='l66' data-llen='1451:1476'>　翔雲霧滃然而興帝王之出天下翕然而應有不期而自</span><br/>
<span class='tline' id='l67' data-llen='1476:1501'>　然者此所以利見之也或曰二五皆有大人之徳五之利</span><br/>
<span class='tline' id='l68' data-llen='1501:1526'>　見利見九二之臣也二之利見利見九五之君也是或一</span><br/>
<span class='tline' id='l69' data-llen='1526:1551'>　道舜有大功二十為天子天下同心戴之至于海隅蒼生</span><br/>
<span class='tline' id='l70' data-llen='1551:1577'><a onclick="displayPageImage('KR1a0059', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1577:1601'>　萬邦黎獻共為帝臣惟帝時舉兹非利見大人之事乎</span><br/>
<span class='tline' id='l72' data-llen='1601:1609'>上九亢龍有悔</span><br/>
<span class='tline' id='l73' data-llen='1609:1632'>　剛不可過也剛過乎中在九三猶夕惕若厲而後能</span><br/>
<span class='tline' id='l74' data-llen='1632:1655'>　无咎至于上則亢而有悔矣葢極盛則必衰天道之</span><br/>
<span class='tline' id='l75' data-llen='1655:1678'>　常然者也堯舜之末年皆有亢龍之象惟堯之授舜</span><br/>
<span class='tline' id='l76' data-llen='1678:1701'>　舜之授禹功成不居而退藏于密故當亢而不亢宜</span><br/>
<span class='tline' id='l77' data-llen='1701:1719'>　有悔而不悔此聖人反禍為福之道也</span><br/>
<span class='tline' id='l78' data-llen='1719:1729'>用九見羣龍无首吉</span><br/>
<span class='tline' id='l79' data-llen='1729:1755'><a onclick="displayPageImage('KR1a0059', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1755:1780'>　易六十四卦俱不言用而乾坤獨言用九用六何也用九</span><br/>
<span class='tline' id='l81' data-llen='1780:1805'>　用六非止于乾坤而已凡六十四卦之為九為六者皆當</span><br/>
<span class='tline' id='l82' data-llen='1805:1830'>　以是而用之也此因其一以見其餘之義也羣龍謂衆陽</span><br/>
<span class='tline' id='l83' data-llen='1830:1855'>　也自初至上皆陽陽不可過故以无首為吉欲其退而抑</span><br/>
<span class='tline' id='l84' data-llen='1855:1880'>　之也堯之兢兢舜之業業禹之不矜不伐湯之慄慄危懼</span><br/>
<span class='tline' id='l85' data-llen='1880:1905'>　文王之翼翼小心皆能用九者也乾坤二篇之策陽自七</span><br/>
<span class='tline' id='l86' data-llen='1905:1930'>　而至于九其數則進而以退為用見羣龍无首吉是也隂</span><br/>
<span class='tline' id='l87' data-llen='1930:1955'>　自八而至于六其數則退而以進為用利永貞是也大抵</span><br/>
<span class='tline' id='l88' data-llen='1955:1981'><a onclick="displayPageImage('KR1a0059', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1981:2006'>　陽患乎過故抑之隂患乎不及故進之无過與不及時中</span><br/>
<span class='tline' id='l90' data-llen='2006:2031'>　之義也箕子曰沈潛剛克髙明柔克其用九用六之説乎</span><br/>
<span class='tline' id='l91' data-llen='2031:2054'>彖曰大哉乾元萬物資始乃統天雲行雨施品物流形</span><br/>
<span class='tline' id='l92' data-llen='2054:2077'>大明終始六位時成時乗六龍以御天乾道變化各正</span><br/>
<span class='tline' id='l93' data-llen='2077:2096'>性命保合太和乃利貞首出庶物萬國咸寧</span><br/>
<span class='tline' id='l94' data-llen='2096:2119'>　統天者元之妙也御天者亨之功也各正性命者利</span><br/>
<span class='tline' id='l95' data-llen='2119:2142'>　貞之用也萬國咸寧者是又四徳之見于治焉者也</span><br/>
<span class='tline' id='l96' data-llen='2142:2165'>　大哉乾元言乾之大以有元而已元者一之理而一</span><br/>
<span class='tline' id='l97' data-llen='2165:2191'><a onclick="displayPageImage('KR1a0059', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2191:2214'>　猶未形也自元而為一一生二二生三三生萬物萬</span><br/>
<span class='tline' id='l99' data-llen='2214:2237'>　物並作皆取資于一元以為始老子所謂无名天地</span><br/>
<span class='tline' id='l100' data-llen='2237:2260'>　之始是也夫至實者以虚為用有形者以无形為用</span><br/>
<span class='tline' id='l101' data-llen='2260:2283'>　自形器觀之則天固大矣而自元觀之則天未免于</span><br/>
<span class='tline' id='l102' data-llen='2283:2306'>　一物也一元之氣運乎造化之表以天地之大猶入</span><br/>
<span class='tline' id='l103' data-llen='2306:2329'>　範圍之内而不可踰此統天者所以為元之妙也然</span><br/>
<span class='tline' id='l104' data-llen='2329:2352'>　元不可見而萬物之所以資始者何所取哉亦不過</span><br/>
<span class='tline' id='l105' data-llen='2352:2375'>　雲行雨施而已雲行雨施者乾元之功用散而為亨</span><br/>
<span class='tline' id='l106' data-llen='2375:2401'><a onclick="displayPageImage('KR1a0059', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2401:2424'>　者也雲氣上升雨澤下施而品彚之物各流形于天</span><br/>
<span class='tline' id='l108' data-llen='2424:2447'>　地之間則其亨亦大矣自元而至于亨自亨而至于</span><br/>
<span class='tline' id='l109' data-llen='2447:2470'>　利自利而復于貞始而終終而始循環之道也六位</span><br/>
<span class='tline' id='l110' data-llen='2470:2493'>　者自初至上各有其時六爻之位也聖人明終始之</span><br/>
<span class='tline' id='l111' data-llen='2493:2516'>　道因六位之成以乘六氣之運潛見飛躍各得其時</span><br/>
<span class='tline' id='l112' data-llen='2516:2539'>　故能成御天之功御天與統天不同統之者天為所</span><br/>
<span class='tline' id='l113' data-llen='2539:2562'>　囿御之者進退惟其所適而已此御天者所以為亨</span><br/>
<span class='tline' id='l114' data-llen='2562:2585'>　之功也自元而亨乾道成矣子是變化代興萬物並</span><br/>
<span class='tline' id='l115' data-llen='2585:2611'><a onclick="displayPageImage('KR1a0059', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2611:2634'>　作而各正其性命夫自无入有而為變自有入无而</span><br/>
<span class='tline' id='l117' data-llen='2634:2657'>　為化自无入有即元而亨亨而利之謂也自有入无</span><br/>
<span class='tline' id='l118' data-llen='2657:2680'>　即利而復于貞之謂也萬物皆有委和之性保而合</span><br/>
<span class='tline' id='l119' data-llen='2680:2703'>　之以不失其自然之初此各正性命所以為利貞之</span><br/>
<span class='tline' id='l120' data-llen='2703:2726'>　用也乾有四徳而為乾聖人亦有是四徳而為聖人</span><br/>
<span class='tline' id='l121' data-llen='2726:2749'>　聖人者體乾以應世者也故首出乎庶物之上而萬</span><br/>
<span class='tline' id='l122' data-llen='2749:2772'>　國莫不咸寧亦不過順其性命而已昔舜問堯曰天</span><br/>
<span class='tline' id='l123' data-llen='2772:2795'>　王之用心何如堯曰吾不虐無告不廢困窮苦死者</span><br/>
<span class='tline' id='l124' data-llen='2795:2821'><a onclick="displayPageImage('KR1a0059', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2821:2844'>　嘉孺子而哀婦人此吾所用心已舜曰美則美矣而</span><br/>
<span class='tline' id='l126' data-llen='2844:2867'>　未大也堯曰然則何如舜曰天徳而出寧日月照而</span><br/>
<span class='tline' id='l127' data-llen='2867:2890'>　四時行若晝夜之有經雲行而雨施矣堯曰膠膠擾</span><br/>
<span class='tline' id='l128' data-llen='2890:2913'>　擾乎子天之合也我人之合也夫舜之所謂天徳出</span><br/>
<span class='tline' id='l129' data-llen='2913:2933'>　寧其易之所謂首出庶物萬國咸寧之義歟</span><br/>
<span class='tline' id='l130' data-llen='2933:2947'>象曰天行健君子以自强不息</span><br/>
<span class='tline' id='l131' data-llen='2947:2970'>　天以形言乾以道言健以用言天為體乾為用乾為</span><br/>
<span class='tline' id='l132' data-llen='2970:2993'>　體健為用三者異名而同實者也天所以運行者在</span><br/>
<span class='tline' id='l133' data-llen='2993:3019'><a onclick="displayPageImage('KR1a0059', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3019:3042'>　乎乾乾不可見可見者其剛健之徳也君子之法乾</span><br/>
<span class='tline' id='l135' data-llen='3042:3065'>　亦法其剛健而已故自强不息自强不息者至誠盡</span><br/>
<span class='tline' id='l136' data-llen='3065:3088'>　性之學也中庸曰至誠無息不息則久久而至於博</span><br/>
<span class='tline' id='l137' data-llen='3088:3111'>　厚配地髙明配天悠久無疆夫悠久無疆非剛健之</span><br/>
<span class='tline' id='l138' data-llen='3111:3134'>　徳其孰能之哉詩曰維天之命於穆不已盖曰天之</span><br/>
<span class='tline' id='l139' data-llen='3134:3157'>　所以為天也於乎不顯文王之徳之純盖曰文王之</span><br/>
<span class='tline' id='l140' data-llen='3157:3180'>　所以為文也純亦不已夫天之所以為天文王之所</span><br/>
<span class='tline' id='l141' data-llen='3180:3198'>　以為文皆有不已之徳此乾健之功也</span><br/>
<span class='tline' id='l142' data-llen='3198:3224'><a onclick="displayPageImage('KR1a0059', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3224:3250'>潛龍勿用陽在下也見龍在田徳施普也終日乾乾反復道也</span><br/>
<span class='tline' id='l144' data-llen='3250:3273'>　知至至之知終終之反復進退之間皆合于道九三</span><br/>
<span class='tline' id='l145' data-llen='3273:3282'>　進修之學如此</span><br/>
<span class='tline' id='l146' data-llen='3282:3305'>或躍在淵進无咎也飛龍在天大人造也亢龍有悔盈</span><br/>
<span class='tline' id='l147' data-llen='3305:3320'>不可久也用九天徳不可為首也</span><br/>
<span class='tline' id='l148' data-llen='3320:3343'>　四多懼則進必有咎然陽貴乎進則進乃所以為无</span><br/>
<span class='tline' id='l149' data-llen='3343:3366'>　咎也天徳即帝舜天徳出寧之謂也陽之位欲其進</span><br/>
<span class='tline' id='l150' data-llen='3366:3389'>　故首出庶物陽之徳欲其退故天徳不可為首首出</span><br/>
<span class='tline' id='l151' data-llen='3389:3415'><a onclick="displayPageImage('KR1a0059', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3415:3432'>　庶物故顯諸仁不可為首故蔵諸用</span><br/>
<span class='tline' id='l153' data-llen='3432:3455'>文言曰元者善之長也亨者嘉之㑹也利者義之和也</span><br/>
<span class='tline' id='l154' data-llen='3455:3478'>貞者事之幹也君子體仁足以長人嘉㑹足以合禮利</span><br/>
<span class='tline' id='l155' data-llen='3478:3501'>物足以和義貞固足以幹事君子行此四徳者故曰乾</span><br/>
<span class='tline' id='l156' data-llen='3501:3507'>元亨利貞</span><br/>
<span class='tline' id='l157' data-llen='3507:3530'>　一隂一陽之謂道繼之者善也善為道之繼則元為</span><br/>
<span class='tline' id='l158' data-llen='3530:3553'>　善之長可知矣大哉乾元萬物資始此所以為善之</span><br/>
<span class='tline' id='l159' data-llen='3553:3576'>　長也亨者通也元降而為亨百嘉之生于是和㑹雲</span><br/>
<span class='tline' id='l160' data-llen='3576:3602'><a onclick="displayPageImage('KR1a0059', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3602:3625'>　行雨施品物流形此亨所以為嘉之㑹也義者宜也</span><br/>
<span class='tline' id='l162' data-llen='3625:3648'>　自亨而為利萬物並作飛者潛者大者小者莫不咸</span><br/>
<span class='tline' id='l163' data-llen='3648:3672'>　得其宜各正性命保合太和此利所以為義之和也貞</span><br/>
<span class='tline' id='l164' data-llen='3672:3695'>　者一也天下之動貞夫一者也元變而為一自一而</span><br/>
<span class='tline' id='l165' data-llen='3695:3718'>　生萬生生不窮而復歸于一歸根復命凡天下之物</span><br/>
<span class='tline' id='l166' data-llen='3718:3741'>　皆歛藏其英華而各効其成此貞所以為事之幹也</span><br/>
<span class='tline' id='l167' data-llen='3741:3764'>　君子法天之生物以愛養天下故體仁足以長人體</span><br/>
<span class='tline' id='l168' data-llen='3764:3787'>　仁即體元也元不可見故以仁言之也如堯之其仁</span><br/>
<span class='tline' id='l169' data-llen='3787:3814'><a onclick="displayPageImage('KR1a0059', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3814:3837'>　如天舜之无不覆燾是也觀㑹通以行典禮故嘉㑹</span><br/>
<span class='tline' id='l171' data-llen='3837:3860'>　足以合禮如成周太平而禮樂興庶事定利物足以</span><br/>
<span class='tline' id='l172' data-llen='3860:3883'>　和義因民所利而各得其宜即聖人所以致天下之</span><br/>
<span class='tline' id='l173' data-llen='3883:3906'>　大利也貞固足以幹事事出于貞无徃而不貞即大</span><br/>
<span class='tline' id='l174' data-llen='3906:3929'>　人所以正已而物正也是四者在乾為元亨利貞在</span><br/>
<span class='tline' id='l175' data-llen='3929:3952'>　君子為仁義禮智其揆一也君子體此四徳自强不</span><br/>
<span class='tline' id='l176' data-llen='3952:3967'>　息以合于乾故曰乾元亨利貞</span><br/>
<span class='tline' id='l177' data-llen='3967:3990'>初九曰潛龍勿用何謂也子曰龍徳而隱者也不易乎</span><br/>
<span class='tline' id='l178' data-llen='3990:4017'><a onclick="displayPageImage('KR1a0059', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4017:4040'>世不成乎名遯世无悶不見是而无悶樂則行之憂則</span><br/>
<span class='tline' id='l180' data-llen='4040:4053'>違之確乎其不可㧞潛龍也</span><br/>
<span class='tline' id='l181' data-llen='4053:4077'>　龍徳而隠謂有飛龍之徳而隠焉者也初九有龍飛之</span><br/>
<span class='tline' id='l182' data-llen='4077:4100'>　徳潛而勿用故不以世俗趨舍而易其守不以名位</span><br/>
<span class='tline' id='l183' data-llen='4100:4123'>　之有无而動其心遯世无悶則委而去之而不以為</span><br/>
<span class='tline' id='l184' data-llen='4123:4146'>　屈不見是而无悶則舉世非之而不以為愠樂天知</span><br/>
<span class='tline' id='l185' data-llen='4146:4169'>　命而不憂窮理盡性而不疑其樂也其憂也其行也</span><br/>
<span class='tline' id='l186' data-llen='4169:4192'>　其違也一體乎天理之自然而未嘗用心故富貴不</span><br/>
<span class='tline' id='l187' data-llen='4192:4219'><a onclick="displayPageImage('KR1a0059', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4219:4242'>　能淫貧賤不能移威武不能屈確乎其有不可㧞之</span><br/>
<span class='tline' id='l189' data-llen='4242:4265'>　操是潛龍之徳也其吾夫子之事乎夫子有聖人之</span><br/>
<span class='tline' id='l190' data-llen='4265:4288'>　徳而无聖人之位厯聘七十二君而无所鈞用伐木</span><br/>
<span class='tline' id='l191' data-llen='4288:4311'>　于宋削迹于衛圍于陳蔡其困亦甚矣而飯疏飲水</span><br/>
<span class='tline' id='l192' data-llen='4311:4334'>　樂以忘憂夫豈以窮達而二其心哉故其言曰君子</span><br/>
<span class='tline' id='l193' data-llen='4334:4357'>　依乎中庸遯世不見知而不悔唯聖者能之夫子葢</span><br/>
<span class='tline' id='l194' data-llen='4357:4380'>　進乎潛龍之徳矣或曰前之卦爻既以為帝舜側㣲</span><br/>
<span class='tline' id='l195' data-llen='4380:4403'>　之事今于文言又以為夫子之事是何前後之相違</span><br/>
<span class='tline' id='l196' data-llen='4403:4430'><a onclick="displayPageImage('KR1a0059', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4430:4453'>　也是不然夫道不可執一議也執一而議之膠柱鼓</span><br/>
<span class='tline' id='l198' data-llen='4453:4476'>　瑟之説也故乾之初九在舜用之則為舜之潛在夫</span><br/>
<span class='tline' id='l199' data-llen='4476:4499'>　子用之則為夫子之潛各當其可而已當其可之謂</span><br/>
<span class='tline' id='l200' data-llen='4499:4514'>　時豈拘一法哉夫是之謂用矣</span><br/>
<span class='tline' id='l201' data-llen='4514:4537'>九二曰見龍在田利見大人何謂也子曰龍德而正中</span><br/>
<span class='tline' id='l202' data-llen='4537:4560'>者也庸言之信庸行之謹閑邪存其誠善世而不伐徳</span><br/>
<span class='tline' id='l203' data-llen='4560:4578'>愽而化易曰見龍在田利見大人君德也</span><br/>
<span class='tline' id='l204' data-llen='4578:4601'>　易之道以中為主故其用與洪範相為表裏洪範之</span><br/>
<span class='tline' id='l205' data-llen='4601:4628'><a onclick="displayPageImage('KR1a0059', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4628:4651'>　疇九而五之皇極居其中易之爻六而二五各居其</span><br/>
<span class='tline' id='l207' data-llen='4651:4674'>　中二五之位即皇極之位也皇極者聖人所以總括</span><br/>
<span class='tline' id='l208' data-llen='4674:4697'>　萬有而約之于中者也協于極則福不協于極則咎</span><br/>
<span class='tline' id='l209' data-llen='4697:4720'>　曰福曰咎即易所謂吉凶悔吝之變也此二五之所</span><br/>
<span class='tline' id='l210' data-llen='4720:4743'>　以為多吉也龍徳而正中中而言正謂喜怒哀樂未</span><br/>
<span class='tline' id='l211' data-llen='4743:4767'>　𤼵之中也庸言之信庸行之謹庸者用也中見于用</span><br/>
<span class='tline' id='l212' data-llen='4767:4790'>　謂喜怒哀樂已發而中節之和也二有中正之徳而</span><br/>
<span class='tline' id='l213' data-llen='4790:4813'>　又有言行謹信之用即中庸所謂自誠而明者也誠</span><br/>
<span class='tline' id='l214' data-llen='4813:4840'><a onclick="displayPageImage('KR1a0059', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4840:4863'>　者不勉而中不思而得從容中道尚何待乎外哉而</span><br/>
<span class='tline' id='l216' data-llen='4863:4886'>　二于此方且懼乎外物之或有累于我也故必閑其</span><br/>
<span class='tline' id='l217' data-llen='4886:4909'>　在外之邪以存其在我之誠雖足以兼善天下而不</span><br/>
<span class='tline' id='l218' data-llen='4909:4932'>　自矜伐故其徳極乎大而化之之聖此又思誠之學</span><br/>
<span class='tline' id='l219' data-llen='4932:4955'>　也誠者天之道也思誠者人之道也兼天人之道内</span><br/>
<span class='tline' id='l220' data-llen='4955:4978'>　外進矣非謂之君徳而何哉舜之命禹曰人心惟危</span><br/>
<span class='tline' id='l221' data-llen='4978:5001'>　道心惟㣲惟精惟一允執厥中夫舜所謂允執厥中</span><br/>
<span class='tline' id='l222' data-llen='5001:5024'>　即龍徳而正中是也所謂惟精惟一即庸言庸行是</span><br/>
<span class='tline' id='l223' data-llen='5024:5051'><a onclick="displayPageImage('KR1a0059', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5051:5074'>　也去其人心之危以全其道心之㣲即閑邪存誠是</span><br/>
<span class='tline' id='l225' data-llen='5074:5096'>　也舜雖以是授禹意者進修之際亦常行之素歟</span><br/>
<span class='tline' id='l226' data-llen='5096:5119'>九三曰君子終日乾乾夕惕若厲无咎何謂也子曰君</span><br/>
<span class='tline' id='l227' data-llen='5119:5142'>子進德修業忠信所以進德也修辭立其誠所以居業</span><br/>
<span class='tline' id='l228' data-llen='5142:5165'>也知至至之可與幾也知終終之可以存義也是故居</span><br/>
<span class='tline' id='l229' data-llen='5165:5188'>上位而不驕在下位而不憂故乾乾因其時而惕雖危</span><br/>
<span class='tline' id='l230' data-llen='5188:5193'>无咎矣</span><br/>
<span class='tline' id='l231' data-llen='5193:5216'>　九三之學聖學修為之序也忠以處已信以待物惟</span><br/>
<span class='tline' id='l232' data-llen='5216:5243'><a onclick="displayPageImage('KR1a0059', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5243:5266'>　忠與信所以為進徳之階也外修其辭以立其誠言</span><br/>
<span class='tline' id='l234' data-llen='5266:5289'>　不妄發而誠自存所以為居業之地也徳貴乎不息</span><br/>
<span class='tline' id='l235' data-llen='5289:5312'>　故欲其進業貴乎有守故欲其居知至至之謂進徳</span><br/>
<span class='tline' id='l236' data-llen='5312:5335'>　也知終終之謂居業也知徳之可進而至其所當至</span><br/>
<span class='tline' id='l237' data-llen='5335:5358'>　故可以言幾幾即極深研幾之幾是也知業之可居</span><br/>
<span class='tline' id='l238' data-llen='5358:5381'>　而終其所當終故可與存義義即精義入神之義是</span><br/>
<span class='tline' id='l239' data-llen='5381:5404'>　也惟其能進徳故居上位而不驕惟其能居業故在</span><br/>
<span class='tline' id='l240' data-llen='5404:5427'>　下位而不憂九三進修之學乾乾夕惕自强若此尚</span><br/>
<span class='tline' id='l241' data-llen='5427:5454'><a onclick="displayPageImage('KR1a0059', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5454:5477'>　何咎之有然則知至至之其帝舜之所謂兢兢業業</span><br/>
<span class='tline' id='l243' data-llen='5477:5497'>　者乎知終終之其帝舜之所謂安汝止者乎</span><br/>
<span class='tline' id='l244' data-llen='5497:5520'>九四曰或躍在淵无咎何謂也子曰上下无常非為邪</span><br/>
<span class='tline' id='l245' data-llen='5520:5543'>也進退无恒非離羣也君子進徳修業欲及時也故无</span><br/>
<span class='tline' id='l246' data-llen='5543:5546'>咎</span><br/>
<span class='tline' id='l247' data-llen='5546:5569'>　進而或躍退而在淵進而或躍上也退而在淵下也</span><br/>
<span class='tline' id='l248' data-llen='5569:5592'>　上下雖无常而非為邪枉之態進退雖无恒而非有</span><br/>
<span class='tline' id='l249' data-llen='5592:5615'>　離羣之患四之徳可以進矣而不必于進疑其有咎</span><br/>
<span class='tline' id='l250' data-llen='5615:5642'><a onclick="displayPageImage('KR1a0059', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5642:5665'>　也故告之曰君子進徳修業欲及時也故无咎夫當</span><br/>
<span class='tline' id='l252' data-llen='5665:5688'>　可進而進進之以其道者也尚何咎之有三與四均</span><br/>
<span class='tline' id='l253' data-llen='5688:5711'>　為无咎然三本有咎者也故必如是而後能无咎四</span><br/>
<span class='tline' id='l254' data-llen='5711:5734'>　本无咎者也而疑其有咎故直告之以无咎其所居</span><br/>
<span class='tline' id='l255' data-llen='5734:5741'>　之勢異也</span><br/>
<span class='tline' id='l256' data-llen='5741:5764'>九五曰飛龍在天利見大人何謂也子曰同聲相應同</span><br/>
<span class='tline' id='l257' data-llen='5764:5787'>氣相求水流濕火就燥雲從龍風從虎聖人作而萬物</span><br/>
<span class='tline' id='l258' data-llen='5787:5808'>覩本乎天者親上本乎地者親下則各從其類也</span><br/>
<span class='tline' id='l259' data-llen='5808:5835'><a onclick="displayPageImage('KR1a0059', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5835:5858'>　天下之物莫不各有其類故有聲者以聲而相求有</span><br/>
<span class='tline' id='l261' data-llen='5858:5881'>　氣者以氣而相應類也水之流濕火之就燥龍飛則</span><br/>
<span class='tline' id='l262' data-llen='5881:5904'>　雲滃虎嘯則風生亦類也在天成象故日月星辰麗</span><br/>
<span class='tline' id='l263' data-llen='5904:5927'>　乎天在地成形故百穀草木麗乎土亦類也類之所</span><br/>
<span class='tline' id='l264' data-llen='5927:5950'>　感不期而動不約而㑹自然而然是豈有以使之哉</span><br/>
<span class='tline' id='l265' data-llen='5950:5973'>　聖人之于民亦類也帝王之興其威靈氣熖足以動</span><br/>
<span class='tline' id='l266' data-llen='5973:5996'>　物悟人故萬物莫不咸致争先之覩夫豈待驅而來</span><br/>
<span class='tline' id='l267' data-llen='5996:6019'>　之哉舜受禪之初天下之民朝覲者訟獄者謳歌者</span><br/>
<span class='tline' id='l268' data-llen='6019:6046'><a onclick="displayPageImage('KR1a0059', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6046:6068'>　不之堯之子而之舜此聖人作而萬物覩之象也</span><br/>
<span class='tline' id='l270' data-llen='6068:6091'>上九曰亢龍有悔何謂也子曰貴而无位髙而无民賢</span><br/>
<span class='tline' id='l271' data-llen='6091:6107'>人在下位而无輔是以動而有悔也</span><br/>
<span class='tline' id='l272' data-llen='6107:6130'>　非无位也滿而必溢則雖有位而不能守是无位也</span><br/>
<span class='tline' id='l273' data-llen='6130:6153'>　非无民也髙而必危雖有民而不能親是无民也非</span><br/>
<span class='tline' id='l274' data-llen='6153:6176'>　无輔也恃勢以陵人則賢人去而不為用是无輔也</span><br/>
<span class='tline' id='l275' data-llen='6176:6199'>　此紂之所以亡也紂貴為天子謂之獨夫則无位可</span><br/>
<span class='tline' id='l276' data-llen='6199:6222'>　知有臣億萬惟億萬心則无民可知㣲子去之箕子</span><br/>
<span class='tline' id='l277' data-llen='6222:6249'><a onclick="displayPageImage('KR1a0059', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6249:6272'>　為之奴比干諌而死則无輔可知紂方且惸然自立</span><br/>
<span class='tline' id='l279' data-llen='6272:6295'>　而不知悟雖欲不亡得乎嘗觀夫子于易二四三五</span><br/>
<span class='tline' id='l280' data-llen='6295:6318'>　皆有位而初上獨无位何也乾知大始坤作成物天</span><br/>
<span class='tline' id='l281' data-llen='6318:6341'>　一乾之始也地六坤之終也一與六包中八位艮三</span><br/>
<span class='tline' id='l282' data-llen='6341:6364'>　巽四離五坎十兊九震八二與七居中而配巽震故</span><br/>
<span class='tline' id='l283' data-llen='6364:6387'>　天地之數五十有五形為十位四位居中乾坤坎離</span><br/>
<span class='tline' id='l284' data-llen='6387:6410'>　是也四位居偏艮震巽兊是也故易之六爻以六位</span><br/>
<span class='tline' id='l285' data-llen='6410:6433'>　為正乾一離五坎十坤六二與七居中是也天數二</span><br/>
<span class='tline' id='l286' data-llen='6433:6460'><a onclick="displayPageImage('KR1a0059', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6460:6483'>　十有五地數三十乾无一以二十四為用坤无六亦</span><br/>
<span class='tline' id='l288' data-llen='6483:6506'>　以二十四為用二十四氣所以周嵗功之成也一六</span><br/>
<span class='tline' id='l289' data-llen='6506:6529'>　不用者天一居上為道之宗地六居下為氣之本此</span><br/>
<span class='tline' id='l290' data-llen='6529:6552'>　所以斡旋造化之妙以无用為用者也然則初上无</span><br/>
<span class='tline' id='l291' data-llen='6552:6565'>　位豈非一與六為虚位乎</span><br/>
<span class='tline' id='l292' data-llen='6565:6573'>潛龍勿用下也</span><br/>
<span class='tline' id='l293' data-llen='6573:6582'>見龍在田時舍也</span><br/>
<span class='tline' id='l294' data-llen='6582:6597'>　二有君德而猶在田時所舍也</span><br/>
<span class='tline' id='l295' data-llen='6597:6624'><a onclick="displayPageImage('KR1a0059', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6624:6633'>終日乾乾行事也</span><br/>
<span class='tline' id='l297' data-llen='6633:6642'>或躍在淵自試也</span><br/>
<span class='tline' id='l298' data-llen='6642:6651'>飛龍在天上治也</span><br/>
<span class='tline' id='l299' data-llen='6651:6661'>亢龍有悔窮之災也</span><br/>
<span class='tline' id='l300' data-llen='6661:6671'>乾元用九天下治也</span><br/>
<span class='tline' id='l301' data-llen='6671:6694'>　王弼云此一章全以人事明之也元者一之始也元</span><br/>
<span class='tline' id='l302' data-llen='6694:6717'>　變而為一一而三三而九九者氣之究也故復變而</span><br/>
<span class='tline' id='l303' data-llen='6717:6740'>　為一以元用九數不至于極終則有始此以道用數</span><br/>
<span class='tline' id='l304' data-llen='6740:6767'><a onclick="displayPageImage('KR1a0059', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6767:6790'>　之妙也聖人體乾元之妙以成用九之極功道无窮</span><br/>
<span class='tline' id='l306' data-llen='6790:6808'>　而數亦與之无窮天下之治不亦宜乎</span><br/>
<span class='tline' id='l307' data-llen='6808:6818'>潛龍勿用陽氣潛藏</span><br/>
<span class='tline' id='l308' data-llen='6818:6828'>見龍在田天下文明</span><br/>
<span class='tline' id='l309' data-llen='6828:6838'>終日乾乾與時偕行</span><br/>
<span class='tline' id='l310' data-llen='6838:6848'>或躍在淵乾道乃革</span><br/>
<span class='tline' id='l311' data-llen='6848:6859'>飛龍在天乃位乎天德</span><br/>
<span class='tline' id='l312' data-llen='6859:6869'>亢龍有悔與時偕極</span><br/>
<span class='tline' id='l313' data-llen='6869:6896'><a onclick="displayPageImage('KR1a0059', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6896:6906'>乾元用九乃見天則</span><br/>
<span class='tline' id='l315' data-llen='6906:6929'>　王弼云此一章全説天氣以明之也三處下卦之上</span><br/>
<span class='tline' id='l316' data-llen='6929:6952'>　陽未至于過故與時偕行欲進其所當進也上處上</span><br/>
<span class='tline' id='l317' data-llen='6952:6975'>　卦之上陽已至于亢故與時偕極欲止其所當止也</span><br/>
<span class='tline' id='l318' data-llen='6975:6998'>　消息盈虚天道之常也天則者有所限極之謂也陽</span><br/>
<span class='tline' id='l319' data-llen='6998:7021'>　不可過故有以為之則則之為義有不可踰之戒存</span><br/>
<span class='tline' id='l320' data-llen='7021:7045'>　焉文王所謂不識不知順帝之則其有得於乾元用九</span><br/>
<span class='tline' id='l321' data-llen='7045:7051'>　之義歟</span><br/>
<span class='tline' id='l322' data-llen='7051:7078'><a onclick="displayPageImage('KR1a0059', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7078:7094'>乾元者始而亨者也利貞者性情也</span><br/>
<span class='tline' id='l324' data-llen='7094:7117'>　元非一也有一之理而猶未形故曰始而亨始而亨</span><br/>
<span class='tline' id='l325' data-llen='7117:7140'>　者萬物之所資始一性本然之妙也性降于情則為</span><br/>
<span class='tline' id='l326' data-llen='7140:7163'>　利利即故者以利為本之謂也夫安而行之謂之性</span><br/>
<span class='tline' id='l327' data-llen='7163:7186'>　利而行之謂之情故既利矣而求有以反乎其初于</span><br/>
<span class='tline' id='l328' data-llen='7186:7209'>　是繼之以貞貞者順受其正之謂也自元而至于利</span><br/>
<span class='tline' id='l329' data-llen='7209:7232'>　情勝而性隠自利而至于貞性復而情滅故曰利貞</span><br/>
<span class='tline' id='l330' data-llen='7232:7255'>　者性情也謂性其情也此聖人教天下萬世以復性</span><br/>
<span class='tline' id='l331' data-llen='7255:7282'><a onclick="displayPageImage('KR1a0059', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7282:7305'>　之學也夫子論性之説至于易之乾其理亦曲盡矣</span><br/>
<span class='tline' id='l333' data-llen='7305:7328'>　葢嘗因是而推之乾坤二篇之策皆有性情之妙不</span><br/>
<span class='tline' id='l334' data-llen='7328:7351'>　可不察也乾再索而得坎故付正性于坎坤再索而</span><br/>
<span class='tline' id='l335' data-llen='7351:7374'>　得離故付正性于離坎離為正性謂其得中也乾以</span><br/>
<span class='tline' id='l336' data-llen='7374:7397'>　偏情付于艮震坤以偏情付于巽兊艮震巽兊為偏</span><br/>
<span class='tline' id='l337' data-llen='7397:7420'>　情謂其不得中也是故卦之自乾坤變者為情其性</span><br/>
<span class='tline' id='l338' data-llen='7420:7443'>　頥大過是也其自坎離變者為性其情中孚小過是</span><br/>
<span class='tline' id='l339' data-llen='7443:7466'>　也頥大過情其性故不能為中孚小過中孚小過性</span><br/>
<span class='tline' id='l340' data-llen='7466:7493'><a onclick="displayPageImage('KR1a0059', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7493:7516'>　其情故能反而為頥大過中與不中之所以異也然</span><br/>
<span class='tline' id='l342' data-llen='7516:7539'>　則乾坤之情付于震艮巽兊而獨正性付于坎離乾</span><br/>
<span class='tline' id='l343' data-llen='7539:7561'>　坤退藏于不用以坎離為用其利而復貞之説乎</span><br/>
<span class='tline' id='l344' data-llen='7561:7579'>乾始能以美利利天下不言所利大矣哉</span><br/>
<span class='tline' id='l345' data-llen='7579:7602'>　利而可言則其及物也淺矣故不言所利而後為利</span><br/>
<span class='tline' id='l346' data-llen='7602:7617'>　之大莊子天下有大美而不言</span><br/>
<span class='tline' id='l347' data-llen='7617:7641'>大哉乾乎剛健中正純粹精也六爻𤼵揮旁通情也時</span><br/>
<span class='tline' id='l348' data-llen='7641:7658'>乘六龍以御天也雲行雨施天下平也</span><br/>
<span class='tline' id='l349' data-llen='7658:7685'><a onclick="displayPageImage('KR1a0059', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7685:7708'>　剛健中正純粹精七者乾之性也性不可名凡所以</span><br/>
<span class='tline' id='l351' data-llen='7708:7731'>　發揮于六爻者特通其情而已通其情是通其性也</span><br/>
<span class='tline' id='l352' data-llen='7731:7743'>　是又利貞性情之義也</span><br/>
<span class='tline' id='l353' data-llen='7743:7766'>君子以成德為行日可見之行也潛之為言也隠而未</span><br/>
<span class='tline' id='l354' data-llen='7766:7780'>見行而未成是以君子弗用也</span><br/>
<span class='tline' id='l355' data-llen='7780:7803'>　君子之行至于日積月累而可見者是徳之成焉者</span><br/>
<span class='tline' id='l356' data-llen='7803:7826'>　也徳至于成則无用乎隠矣初九之潛隠而未見行</span><br/>
<span class='tline' id='l357' data-llen='7826:7849'>　而未成是未有可見之德也德未至于可見則君子</span><br/>
<span class='tline' id='l358' data-llen='7849:7876'><a onclick="displayPageImage('KR1a0059', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7876:7894'>　當優㳺涵養以待其成而可輕用之哉</span><br/>
<span class='tline' id='l360' data-llen='7894:7917'>君子學以聚之問以辯之寛以居之仁以行之易曰見</span><br/>
<span class='tline' id='l361' data-llen='7917:7929'>龍在田利見大人君德也</span><br/>
<span class='tline' id='l362' data-llen='7929:7952'>　二居中得正在乾則有人君之德葢元良毓德之地</span><br/>
<span class='tline' id='l363' data-llen='7952:7975'>　也豈與凢為學者同哉故學以聚之非貪多務得也</span><br/>
<span class='tline' id='l364' data-llen='7975:7998'>　問以辨之非矜已好勝也寛以居之則有容物之量</span><br/>
<span class='tline' id='l365' data-llen='7998:8021'>　仁以行之則有愛人之心以是為學非謂之君德而</span><br/>
<span class='tline' id='l366' data-llen='8021:8036'>　何哉文王之為世子進乎是矣</span><br/>
<span class='tline' id='l367' data-llen='8036:8063'><a onclick="displayPageImage('KR1a0059', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8063:8086'>九三重剛而不中上不在天下不在田故乾乾因其時</span><br/>
<span class='tline' id='l369' data-llen='8086:8095'>而惕雖危无咎矣</span><br/>
<span class='tline' id='l370' data-llen='8095:8118'>九四重剛而不中上不在天下不在田中不在人故或</span><br/>
<span class='tline' id='l371' data-llen='8118:8130'>之或之者疑之也故无咎</span><br/>
<span class='tline' id='l372' data-llen='8130:8153'>　九三以陽居陽謂之重剛固也而四亦謂之重剛葢</span><br/>
<span class='tline' id='l373' data-llen='8153:8176'>　四之位在上卦之初則初亦為剛也以一卦論之則</span><br/>
<span class='tline' id='l374' data-llen='8176:8199'>　上五為上四三為中二初為下以上下體論則三與</span><br/>
<span class='tline' id='l375' data-llen='8199:8222'>　四皆非中也此所以均謂之重剛而不中也不在天</span><br/>
<span class='tline' id='l376' data-llen='8222:8249'><a onclick="displayPageImage('KR1a0059', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8249:8272'>　不在田則九三純乎在人矣故稱君子不在天不在</span><br/>
<span class='tline' id='l378' data-llen='8272:8295'>　田不在人則四果何所在乎故或而疑之也二者皆</span><br/>
<span class='tline' id='l379' data-llen='8295:8318'>　曰无咎三本有咎而僅能无咎四疑其有咎而實无</span><br/>
<span class='tline' id='l380' data-llen='8318:8323'>　咎也</span><br/>
<span class='tline' id='l381' data-llen='8323:8346'>夫大人者與天地合其德與日月合其明與四時合其</span><br/>
<span class='tline' id='l382' data-llen='8346:8369'>序與鬼神合其吉凶先天而天弗違後天而奉天時天</span><br/>
<span class='tline' id='l383' data-llen='8369:8384'>且弗違而况於人乎况於鬼神乎</span><br/>
<span class='tline' id='l384' data-llen='8384:8407'>　此論九五大人之徳也大人之徳與天地合則夫日</span><br/>
<span class='tline' id='l385' data-llen='8407:8434'><a onclick="displayPageImage('KR1a0059', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8434:8457'>　月之明四時之序鬼神之吉凶无往而不合矣葢合</span><br/>
<span class='tline' id='l387' data-llen='8457:8480'>　乎其大則其小者從可知矣先天者以天合天之謂</span><br/>
<span class='tline' id='l388' data-llen='8480:8503'>　後天者以人參天之謂以天合天則天為所囿故先</span><br/>
<span class='tline' id='l389' data-llen='8503:8526'>　天而天弗違以人參天則為天所囿故後天而常奉</span><br/>
<span class='tline' id='l390' data-llen='8526:8549'>　天時大人者有先天之學也天且弗能違而况乎人</span><br/>
<span class='tline' id='l391' data-llen='8549:8571'>　與鬼神也哉莊子所謂神動而天隨之此之謂矣</span><br/>
<span class='tline' id='l392' data-llen='8571:8594'>亢之為言也知進而不知退知存而不知亡知得而不</span><br/>
<span class='tline' id='l393' data-llen='8594:8617'>知喪其唯聖人乎知進退存亡而不失其正者其唯聖</span><br/>
<span class='tline' id='l394' data-llen='8617:8644'><a onclick="displayPageImage('KR1a0059', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8644:8648'>人乎</span><br/>
<span class='tline' id='l396' data-llen='8648:8671'>　有進則有退有存則有亡有得則有喪葢天道盈虚</span><br/>
<span class='tline' id='l397' data-llen='8671:8694'>　消息之理是也而上九之亢龍則昧之故惟知有進</span><br/>
<span class='tline' id='l398' data-llen='8694:8718'>　而不知退之踵乎其後也惟知有存而不知亡之伏乎</span><br/>
<span class='tline' id='l399' data-llen='8718:8741'>　其中也惟知有得而不知喪之繼乎其末也此其所</span><br/>
<span class='tline' id='l400' data-llen='8741:8764'>　以有悔也居上九之時而能无悔者其唯聖人乎聖</span><br/>
<span class='tline' id='l401' data-llen='8764:8787'>　人者知進退存亡而不失其正者也天下方以為進</span><br/>
<span class='tline' id='l402' data-llen='8787:8810'>　聖人則憂其退天下方以為存聖人則慮其亡又安</span><br/>
<span class='tline' id='l403' data-llen='8810:8837'><a onclick="displayPageImage('KR1a0059', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8837:8860'>　得過亢之悔哉再言其唯聖人乎言之重辭之復嘆</span><br/>
<span class='tline' id='l405' data-llen='8860:8883'>　息而申美之也舜之授禹曰四海困窮天禄永終夫</span><br/>
<span class='tline' id='l406' data-llen='8883:8906'>　舜之治萬邦咸寧則未必有困窮之患天其申命用</span><br/>
<span class='tline' id='l407' data-llen='8906:8929'>　休則未必有永終之理而舜之言方以二者為憂而</span><br/>
<span class='tline' id='l408' data-llen='8929:8952'>　汲汲然授之于禹此知進退存亡之道也吾嘗謂當</span><br/>
<span class='tline' id='l409' data-llen='8952:8975'>　亢而不亢宜其悔而无悔非大舜之聖其孰能如此</span><br/>
<span class='tline' id='l410' data-llen='8975:8979'>　乎</span><br/>
<span class='tline' id='l411' data-llen='8979:8989'>䷁<span class='krp-note'>坤下/坤上</span></span><br/>
<span class='tline' id='l412' data-llen='8989:9016'><a onclick="displayPageImage('KR1a0059', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9016:9039'>坤元亨利牝馬之貞君子有攸徃先迷後得主利西南</span><br/>
<span class='tline' id='l414' data-llen='9039:9050'>得朋東北喪朋安貞吉</span><br/>
<span class='tline' id='l415' data-llen='9050:9073'>　坤乾之配也乾具四徳坤亦具四徳然其所利者在</span><br/>
<span class='tline' id='l416' data-llen='9073:9096'>　牝馬之貞而已非全體也乾為馬坤為牝牝取其順</span><br/>
<span class='tline' id='l417' data-llen='9096:9119'>　且配乾而言之也坤之道静而止是豈可有所往哉</span><br/>
<span class='tline' id='l418' data-llen='9119:9142'>　君子于此欲有所往則可後而不可先先則迷而失</span><br/>
<span class='tline' id='l419' data-llen='9142:9165'>　道後則順而得主主謂乾也坤以乾為主坤從乾後</span><br/>
<span class='tline' id='l420' data-llen='9165:9188'>　則為得主此其所以為利也西南者曰兊曰坤曰離</span><br/>
<span class='tline' id='l421' data-llen='9188:9215'><a onclick="displayPageImage('KR1a0059', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9215:9238'>　曰巽皆隂也東北者曰震曰艮曰坎曰乾皆陽也以</span><br/>
<span class='tline' id='l423' data-llen='9238:9261'>　坤而居西南之地是得朋也以坤而行于東北之方</span><br/>
<span class='tline' id='l424' data-llen='9261:9284'>　是喪朋也然隂以從陽為貞西南雖得朋豈若東北</span><br/>
<span class='tline' id='l425' data-llen='9284:9296'>　喪朋為安貞之吉也哉</span><br/>
<span class='tline' id='l426' data-llen='9296:9312'>彖曰至哉坤元萬物資生乃順承天</span><br/>
<span class='tline' id='l427' data-llen='9312:9335'>　乾坤皆有元元者造化之根本所以統天下之萬有</span><br/>
<span class='tline' id='l428' data-llen='9335:9358'>　而包括之者也然在坤曰至哉在乾曰大哉大哉者</span><br/>
<span class='tline' id='l429' data-llen='9358:9381'>　不可以限量求而至則有所底止矣老子曰无名天</span><br/>
<span class='tline' id='l430' data-llen='9381:9408'><a onclick="displayPageImage('KR1a0059', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9408:9431'>　地之始有名萬物之母无名者乾元是也乾元為萬</span><br/>
<span class='tline' id='l432' data-llen='9431:9454'>　物所資始然不得乎坤則物无自而生故坤合乎乾</span><br/>
<span class='tline' id='l433' data-llen='9454:9477'>　而萬物資生是坤萬物之母也乾以其大故能統天</span><br/>
<span class='tline' id='l434' data-llen='9477:9500'>　坤以其至故順承天而已順承者即後順得主之謂</span><br/>
<span class='tline' id='l435' data-llen='9500:9513'>　也此坤所以為乾之配也</span><br/>
<span class='tline' id='l436' data-llen='9513:9537'>坤厚載物德合无疆含𢎞光大品物咸亨牝馬地類行</span><br/>
<span class='tline' id='l437' data-llen='9537:9560'>地无疆柔順利貞君子攸行先迷失道後順得常西南</span><br/>
<span class='tline' id='l438' data-llen='9560:9583'>得朋乃與類行東北喪朋乃終有慶安貞之吉應地无</span><br/>
<span class='tline' id='l439' data-llen='9583:9610'><a onclick="displayPageImage('KR1a0059', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9610:9613'>疆</span><br/>
<span class='tline' id='l441' data-llen='9613:9636'>　中庸曰天地之道可一言而盡也一言而盡者至誠</span><br/>
<span class='tline' id='l442' data-llen='9636:9659'>　之謂也至誠无息不息則久久則博厚博厚則髙明</span><br/>
<span class='tline' id='l443' data-llen='9659:9682'>　博厚配地髙明配天悠久无疆夫至于悠久无疆非</span><br/>
<span class='tline' id='l444' data-llen='9682:9705'>　誠孰能與于此哉天以其誠故行徤而有不息之功</span><br/>
<span class='tline' id='l445' data-llen='9705:9728'>　是天之所以无疆者也地亦以其誠故厚徳載物而</span><br/>
<span class='tline' id='l446' data-llen='9728:9751'>　合乎悠久无疆之用是地之徳有以配乎天之无疆</span><br/>
<span class='tline' id='l447' data-llen='9751:9776'>　者也徳合乎天故含𢎞光大品物咸亨含𢎞光大即</span><br/>
<span class='tline' id='l448' data-llen='9776:9803'><a onclick="displayPageImage('KR1a0059', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9803:9826'>　乾之剛健中正也乾以健為徳故剛健中正有自强</span><br/>
<span class='tline' id='l450' data-llen='9826:9850'>　之誠坤以厚為徳故含𢎞光大有容物之量惟其有</span><br/>
<span class='tline' id='l451' data-llen='9850:9873'>　容物之量是品物之所以咸亨也乾為龍坤為馬馬</span><br/>
<span class='tline' id='l452' data-llen='9873:9896'>　而又牝焉順之至者也乾以龍御天以成其變化坤</span><br/>
<span class='tline' id='l453' data-llen='9896:9919'>　以馬行地而至于无疆皆至誠不息之功也夫坤之</span><br/>
<span class='tline' id='l454' data-llen='9919:9942'>　為道地道也臣道也地道則承天而行臣道則戴君</span><br/>
<span class='tline' id='l455' data-llen='9942:9965'>　而行者也君子于此欲有所往其可不知先後之宜</span><br/>
<span class='tline' id='l456' data-llen='9965:9988'>　哉先則失為臣之道後則得事君之常尊卑上下之</span><br/>
<span class='tline' id='l457' data-llen='9988:10015'><a onclick="displayPageImage('KR1a0059', 'WYG', '001-26a' );" name="001-26a" class="pb">[001-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10015:10038'>　分以順為正也坤居西南與隂為朋者也故乃與類</span><br/>
<span class='tline' id='l459' data-llen='10038:10061'>　行坤交于東北以隂而從陽者也隂陽交則萬物生</span><br/>
<span class='tline' id='l460' data-llen='10061:10084'>　故乃終有慶謂其始有喪朋之悔要其終而後慶可</span><br/>
<span class='tline' id='l461' data-llen='10084:10107'>　知也隂之從陽貞也而常患乎不能安能安于貞則</span><br/>
<span class='tline' id='l462' data-llen='10107:10130'>　无往而不貞此所以為吉也君子盡為臣之道能安</span><br/>
<span class='tline' id='l463' data-llen='10130:10153'>　于至貞而行則其行也可以應乎地道之无疆矣坤</span><br/>
<span class='tline' id='l464' data-llen='10153:10176'>　之彖言无疆者三德合无疆謂坤之徳合乾之无疆</span><br/>
<span class='tline' id='l465' data-llen='10176:10199'>　也行地无疆謂坤之行地可以至于无疆也應地无</span><br/>
<span class='tline' id='l466' data-llen='10199:10226'><a onclick="displayPageImage('KR1a0059', 'WYG', '001-26b' );" name="001-26b" class="pb">[001-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10226:10249'>　疆謂君子攸行應乎地之无疆也三者之言各有攸</span><br/>
<span class='tline' id='l468' data-llen='10249:10259'>　當其可執一論哉</span><br/>
<span class='tline' id='l469' data-llen='10259:10273'>象曰地勢坤君子以厚徳載物</span><br/>
<span class='tline' id='l470' data-llen='10273:10296'>　乾以健為徳故象言其行坤以厚為徳故象言其勢</span><br/>
<span class='tline' id='l471' data-llen='10296:10319'>　曰天行健者以氣用者也曰地勢坤者以形用者也</span><br/>
<span class='tline' id='l472' data-llen='10319:10342'>　今夫地一撮土之多及其廣厚載華嶽而不重振河</span><br/>
<span class='tline' id='l473' data-llen='10342:10365'>　海而不洩萬物載焉君子體坤之象而以厚徳載物</span><br/>
<span class='tline' id='l474' data-llen='10365:10380'>　无所不容夫是之謂應地无疆</span><br/>
<span class='tline' id='l475' data-llen='10380:10407'><a onclick="displayPageImage('KR1a0059', 'WYG', '001-27a' );" name="001-27a" class="pb">[001-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10407:10416'>初六履霜堅氷至</span><br/>
<span class='tline' id='l477' data-llen='10416:10436'>象曰履霜堅氷隂始凝也馴致其道至堅氷也</span><br/>
<span class='tline' id='l478' data-llen='10436:10459'>　霜降于九月水始氷于十月而坤之初六一隂始生</span><br/>
<span class='tline' id='l479' data-llen='10459:10482'>　則建午之月也自午至戌亦己逺矣方是時且未知</span><br/>
<span class='tline' id='l480' data-llen='10482:10505'>　有霜之可履而况于堅氷哉然隂生于午終于亥自</span><br/>
<span class='tline' id='l481' data-llen='10505:10528'>　初至上浸長而不已則履霜堅氷有馴致之道焉葢</span><br/>
<span class='tline' id='l482' data-llen='10528:10551'>　不可不自㣲而謹之也夫隂者小人之象也古之聖</span><br/>
<span class='tline' id='l483' data-llen='10551:10574'>　人當君子道長之際而已慮夫小人之竊權葢知夫</span><br/>
<span class='tline' id='l484' data-llen='10574:10601'><a onclick="displayPageImage('KR1a0059', 'WYG', '001-27b' );" name="001-27b" class="pb">[001-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10601:10624'>　履霜堅氷之義矣嘗觀夫子作春秋其于君臣上下</span><br/>
<span class='tline' id='l486' data-llen='10624:10647'>　之分邪正消長之際中外盛衰之别未嘗不謹其始</span><br/>
<span class='tline' id='l487' data-llen='10647:10670'>　焉故書初獻六羽則知季氏八佾之漸為不可長書</span><br/>
<span class='tline' id='l488' data-llen='10670:10693'>　季子來歸則知意如逐君之罪為不可訓書㑹戎于</span><br/>
<span class='tline' id='l489' data-llen='10693:10716'>　潛則知楚陵駕上國之變為不可遏一事之始防㣲</span><br/>
<span class='tline' id='l490' data-llen='10716:10739'>　杜漸常有憂深思逺之意寓乎其中是豈非見履霜</span><br/>
<span class='tline' id='l491' data-llen='10739:10762'>　而知堅氷之至者哉易示其理春秋紀其事聖人之</span><br/>
<span class='tline' id='l492' data-llen='10762:10770'>　憂世亦深矣</span><br/>
<span class='tline' id='l493' data-llen='10770:10797'><a onclick="displayPageImage('KR1a0059', 'WYG', '001-28a' );" name="001-28a" class="pb">[001-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10797:10809'>六二直方大不習无不利</span><br/>
<span class='tline' id='l495' data-llen='10809:10830'>象曰六二之動直以方也不習无不利地道光也</span><br/>
<span class='tline' id='l496' data-llen='10830:10853'>　二以柔居中既有其德又得其位大臣之道也大臣</span><br/>
<span class='tline' id='l497' data-llen='10853:10876'>　之道不患乎无髙世之才而患乎无葢天下之氣氣</span><br/>
<span class='tline' id='l498' data-llen='10876:10899'>　者所以辦天下之大事立天下之大節者也六二之</span><br/>
<span class='tline' id='l499' data-llen='10899:10922'>　臣直而不枉方而不屈大而不隘其所養亦可知矣</span><br/>
<span class='tline' id='l500' data-llen='10922:10945'>　孟子曰其為氣也至大至剛以直養而无害則塞乎</span><br/>
<span class='tline' id='l501' data-llen='10945:10968'>　天地之間孟子之所謂至大至剛以直者則六二之</span><br/>
<span class='tline' id='l502' data-llen='10968:10995'><a onclick="displayPageImage('KR1a0059', 'WYG', '001-28b' );" name="001-28b" class="pb">[001-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10995:11018'>　所謂直方大者也是氣也得之自然豈待習之而後</span><br/>
<span class='tline' id='l504' data-llen='11018:11041'>　能哉故曰不習无不利此其所以光顯而不可及也</span><br/>
<span class='tline' id='l505' data-llen='11041:11064'>　漢之周勃霍光者號為社稷之臣誅吕安劉擁昭立</span><br/>
<span class='tline' id='l506' data-llen='11064:11087'>　宣辦大事立大功于談笑之頃而二子皆不學无術</span><br/>
<span class='tline' id='l507' data-llen='11087:11110'>　以見譏于史嗟乎孰知夫不學无術尚庶幾不習无</span><br/>
<span class='tline' id='l508' data-llen='11110:11117'>　不利者歟</span><br/>
<span class='tline' id='l509' data-llen='11117:11133'>六三含章可貞或從王事无成有終</span><br/>
<span class='tline' id='l510' data-llen='11133:11153'>象曰含章可貞以時發也或從王事知光大也</span><br/>
<span class='tline' id='l511' data-llen='11153:11180'><a onclick="displayPageImage('KR1a0059', 'WYG', '001-29a' );" name="001-29a" class="pb">[001-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11180:11203'>　三之位近于君此居可疑之地者也三居可疑之地</span><br/>
<span class='tline' id='l513' data-llen='11203:11226'>　以剛用柔有文章之美含而弗露而惟知至正之可</span><br/>
<span class='tline' id='l514' data-llen='11226:11249'>　守葢安于至静者之為也三雖安于静然有時而發</span><br/>
<span class='tline' id='l515' data-llen='11249:11272'>　于動則從王事而不居其成故能保有其終盖居近</span><br/>
<span class='tline' id='l516' data-llen='11272:11295'>　君之地而矜才自用則不免有猜嫌之隙自古君臣</span><br/>
<span class='tline' id='l517' data-llen='11295:11318'>　争善未有能免于禍者坤之六三不擅其美不有其</span><br/>
<span class='tline' id='l518' data-llen='11318:11341'>　成是以能以功名始終非智慮光大明哲保身者而</span><br/>
<span class='tline' id='l519' data-llen='11341:11364'>　能如是哉此晋士燮文子之所以為文也于鞍之戰</span><br/>
<span class='tline' id='l520' data-llen='11364:11391'><a onclick="displayPageImage('KR1a0059', 'WYG', '001-29b' );" name="001-29b" class="pb">[001-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11391:11414'>　晋既勝齊師歸范文子後入武子曰无為吾望爾也</span><br/>
<span class='tline' id='l522' data-llen='11414:11437'>　乎對曰師有功國人喜以逆之先入必屬耳目焉是</span><br/>
<span class='tline' id='l523' data-llen='11437:11460'>　代帥受名故不敢武子曰吾知免矣及見晉侯晉侯</span><br/>
<span class='tline' id='l524' data-llen='11460:11483'>　勞之對曰君所命也克之制也燮何力之有焉夫師</span><br/>
<span class='tline' id='l525' data-llen='11483:11506'>　還而獨處其後有功而必推之于人非六三所謂從</span><br/>
<span class='tline' id='l526' data-llen='11506:11516'>　王事而无成者乎</span><br/>
<span class='tline' id='l527' data-llen='11516:11526'>六四括囊无咎无譽</span><br/>
<span class='tline' id='l528' data-llen='11526:11538'>象曰括囊无咎慎不害也</span><br/>
<span class='tline' id='l529' data-llen='11538:11565'><a onclick="displayPageImage('KR1a0059', 'WYG', '001-30a' );" name="001-30a" class="pb">[001-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11565:11588'>　以四而視三尤切近于五此危疑之地最為難處者</span><br/>
<span class='tline' id='l531' data-llen='11588:11611'>　也位嫌勢逼則咎之所不能免功髙望重則譽之所</span><br/>
<span class='tline' id='l532' data-llen='11611:11634'>　不容釋曰咎曰譽二者交集皆足以致君上之疑為</span><br/>
<span class='tline' id='l533' data-llen='11634:11657'>　吾身之禍于此求免不亦難乎故六四之臣惟括囊</span><br/>
<span class='tline' id='l534' data-llen='11657:11680'>　不言而後可以无咎无譽夫无咎則君不可得而罪</span><br/>
<span class='tline' id='l535' data-llen='11680:11703'>　无譽則君不可得而疑自非致謹于三緘之戒未見</span><br/>
<span class='tline' id='l536' data-llen='11703:11726'>　其可也張安世在宣帝時職典樞機謹畏周密卒能</span><br/>
<span class='tline' id='l537' data-llen='11726:11744'>　免于霍氏之禍其有得于括囊之義乎</span><br/>
<span class='tline' id='l538' data-llen='11744:11771'><a onclick="displayPageImage('KR1a0059', 'WYG', '001-30b' );" name="001-30b" class="pb">[001-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11771:11779'>六五黄裳元吉</span><br/>
<span class='tline' id='l540' data-llen='11779:11791'>象曰黄裳元吉文在中也</span><br/>
<span class='tline' id='l541' data-llen='11791:11814'>　易以五為君位惟坤之六五為大臣之位葢坤之道</span><br/>
<span class='tline' id='l542' data-llen='11814:11837'>　臣道也五以柔居中其用在離離為文為黄文在其</span><br/>
<span class='tline' id='l543' data-llen='11837:11860'>　中故以黄裳而獲元吉也此臯夔稷契伊周之事豈</span><br/>
<span class='tline' id='l544' data-llen='11860:11883'>　餘人之所敢望哉考春秋傳南蒯之將畔也筮之遇</span><br/>
<span class='tline' id='l545' data-llen='11883:11906'>　坤之比曰黄裳元吉以為大吉也以示子服惠伯曰</span><br/>
<span class='tline' id='l546' data-llen='11906:11929'>　即欲有事何如惠伯曰吾嘗學此矣忠信之事則可</span><br/>
<span class='tline' id='l547' data-llen='11929:11956'><a onclick="displayPageImage('KR1a0059', 'WYG', '001-31a' );" name="001-31a" class="pb">[001-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='11956:11979'>　不然必敗黄中之色也裳下之飾也中不忠不得其</span><br/>
<span class='tline' id='l549' data-llen='11979:12002'>　色下不共不得其飾事不善不得其極外内倡和為</span><br/>
<span class='tline' id='l550' data-llen='12002:12025'>　忠率事以信為共供養三徳為善非此三者弗當且</span><br/>
<span class='tline' id='l551' data-llen='12025:12048'>　夫易不可以占險將有事也且可飾乎中美為黄上</span><br/>
<span class='tline' id='l552' data-llen='12048:12071'>　美為元下美為裳參成可筮猶可闕也筮雖吉未也</span><br/>
<span class='tline' id='l553' data-llen='12071:12089'>　嗚呼若惠伯之言可謂得用易之妙也</span><br/>
<span class='tline' id='l554' data-llen='12089:12102'>上六龍戰于野其血𤣥黄</span><br/>
<span class='tline' id='l555' data-llen='12102:12114'>象曰龍戰于野其道窮也</span><br/>
<span class='tline' id='l556' data-llen='12114:12141'><a onclick="displayPageImage('KR1a0059', 'WYG', '001-31b' );" name="001-31b" class="pb">[001-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12141:12164'>　隂生于午終于亥上六是也上六本坤之位而乾居</span><br/>
<span class='tline' id='l558' data-llen='12164:12187'>　亥上則坤將變而為乾隂陽相交隂恃其盛而不服</span><br/>
<span class='tline' id='l559' data-llen='12187:12210'>　乎陽陽志于復而不堪乎隂隂陽相薄而至于戰故</span><br/>
<span class='tline' id='l560' data-llen='12210:12233'>　曰龍戰于野言龍者明其有乾在焉説卦所謂戰乎</span><br/>
<span class='tline' id='l561' data-llen='12233:12256'>　乾是也二者交戰隂陽之道窮而兩有所傷故其血</span><br/>
<span class='tline' id='l562' data-llen='12256:12281'>　𤣥黄𤣥黄者天地之色之雜然者也夫戰而隂傷焉</span><br/>
<span class='tline' id='l563' data-llen='12281:12304'>　猶之可也戰而陽不免乎傷則陽亦可危也已魯昭</span><br/>
<span class='tline' id='l564' data-llen='12304:12327'>　公之伐季氏魏髙貴鄉公之討司馬昭皆有龍戰之</span><br/>
<span class='tline' id='l565' data-llen='12327:12354'><a onclick="displayPageImage('KR1a0059', 'WYG', '001-32a' );" name="001-32a" class="pb">[001-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12354:12373'>　禍聖人作易為天下萬世之戒吁可畏哉</span><br/>
<span class='tline' id='l567' data-llen='12373:12380'>用六利永貞</span><br/>
<span class='tline' id='l568' data-llen='12380:12392'>象曰用六永貞以大終也</span><br/>
<span class='tline' id='l569' data-llen='12392:12415'>　陽自七而進于九隂自八而退于六皆極也極則不</span><br/>
<span class='tline' id='l570' data-llen='12415:12438'>　可以无所用陽極于進進而有餘則以退為用故用</span><br/>
<span class='tline' id='l571' data-llen='12438:12461'>　九以无首為吉隂極于退退而不足則以進為用故</span><br/>
<span class='tline' id='l572' data-llen='12461:12484'>　用六以永貞為利是九與六不能无過不及之患而</span><br/>
<span class='tline' id='l573' data-llen='12484:12507'>　用之者所以約其偏而歸之于中者也夫隂柔之質</span><br/>
<span class='tline' id='l574' data-llen='12507:12534'><a onclick="displayPageImage('KR1a0059', 'WYG', '001-32b' );" name="001-32b" class="pb">[001-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12534:12557'>　不患乎不能貞而患乎不能持久能持之而至于永</span><br/>
<span class='tline' id='l576' data-llen='12557:12580'>　貞則可以大其終矣伊周之道雖不免乎變然變而</span><br/>
<span class='tline' id='l577' data-llen='12580:12603'>　終歸于貞者以其有以持之也故萬世之下言人臣</span><br/>
<span class='tline' id='l578' data-llen='12603:12626'>　之貞以伊周為首嗚呼兹其所以為永貞大終也哉</span><br/>
<span class='tline' id='l579' data-llen='12626:12649'>文言曰坤至柔而動也剛至静而徳方後得主而有常</span><br/>
<span class='tline' id='l580' data-llen='12649:12667'>含萬物而化光坤道其順乎承天而時行</span><br/>
<span class='tline' id='l581' data-llen='12667:12690'>　方正也柔與静坤之性也剛與方坤之徳也以柔静</span><br/>
<span class='tline' id='l582' data-llen='12690:12711'>　之性而濟之以剛方之徳此又利永貞之義也</span><br/>
<span class='tline' id='l583' data-llen='12711:12738'><a onclick="displayPageImage('KR1a0059', 'WYG', '001-33a' );" name="001-33a" class="pb">[001-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12738:12761'>積善之家必有餘慶積不善之家必有餘殃臣弑其君</span><br/>
<span class='tline' id='l585' data-llen='12761:12784'>子弑其父非一朝一夕之故其所由來者漸矣由辨之</span><br/>
<span class='tline' id='l586' data-llen='12784:12801'>不早辨也易曰履霜堅冰至葢言順也</span><br/>
<span class='tline' id='l587' data-llen='12801:12824'>　善之積猶陽之積也積陽之極可以消隂故必有餘</span><br/>
<span class='tline' id='l588' data-llen='12824:12847'>　慶謂陽之不可不長也惡之積猶隂之積也積隂之</span><br/>
<span class='tline' id='l589' data-llen='12847:12870'>　極可以消陽故必有餘殃謂隂之不可長也天下之</span><br/>
<span class='tline' id='l590' data-llen='12870:12893'>　不善莫極于臣子之簒逆原其所以至此豈一朝一</span><br/>
<span class='tline' id='l591' data-llen='12893:12916'>　夕之積哉其相循相習之由必有其漸而人不能辨</span><br/>
<span class='tline' id='l592' data-llen='12916:12943'><a onclick="displayPageImage('KR1a0059', 'WYG', '001-33b' );" name="001-33b" class="pb">[001-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='12943:12966'>　之于早是以至于如此之極此易所以有履霜之戒</span><br/>
<span class='tline' id='l594' data-llen='12966:12989'>　也夫物以順至者必以逆觀葢至順之中至逆所攸</span><br/>
<span class='tline' id='l595' data-llen='12989:13012'>　伏者也隂之為物以柔静為體亦可謂順矣然而浸</span><br/>
<span class='tline' id='l596' data-llen='13012:13035'>　長不已則將有剥陽之禍其為逆也莫大焉是以聖</span><br/>
<span class='tline' id='l597' data-llen='13035:13058'>　人畏之嘗觀自古小人之禍其始莫不以柔順為得</span><br/>
<span class='tline' id='l598' data-llen='13058:13081'>　君之計而其終率以亂天下如漢季唐末宦官之専</span><br/>
<span class='tline' id='l599' data-llen='13081:13104'>　大抵皆起于一順之積當時之君徒知喜其便佞諛</span><br/>
<span class='tline' id='l600' data-llen='13104:13127'>　恱之為易制而不知異日専恣竊權之漸皆伏于此</span><br/>
<span class='tline' id='l601' data-llen='13127:13154'><a onclick="displayPageImage('KR1a0059', 'WYG', '001-34a' );" name="001-34a" class="pb">[001-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13154:13177'>　是狃于其順而不能辨之以早之過也故曰履霜堅</span><br/>
<span class='tline' id='l603' data-llen='13177:13200'>　冰至葢言順也然則方其至順之初而能察其所以</span><br/>
<span class='tline' id='l604' data-llen='13200:13223'>　為逆之漸見動之㣲知風之自非天下之至明其孰</span><br/>
<span class='tline' id='l605' data-llen='13223:13231'>　能與于此哉</span><br/>
<span class='tline' id='l606' data-llen='13231:13254'>直其正也方其義也君子敬以直内義以方外敬義立</span><br/>
<span class='tline' id='l607' data-llen='13254:13275'>而徳不孤直方大不習无不利則不疑其所行也</span><br/>
<span class='tline' id='l608' data-llen='13275:13298'>　六二之徳可謂至矣人徒見其直而不枉方而不屈</span><br/>
<span class='tline' id='l609' data-llen='13298:13321'>　而不知其所以致此者有其道也葢六二之所以能</span><br/>
<span class='tline' id='l610' data-llen='13321:13348'><a onclick="displayPageImage('KR1a0059', 'WYG', '001-34b' );" name="001-34b" class="pb">[001-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13348:13371'>　直者以其正也而所以能方者以其義也正與義是</span><br/>
<span class='tline' id='l612' data-llen='13371:13394'>　直方之所由以生焉者也孟子論浩然之氣而繼之</span><br/>
<span class='tline' id='l613' data-llen='13394:13417'>　曰配義與道无是餒也孟子之所謂道與義即六二</span><br/>
<span class='tline' id='l614' data-llen='13417:13440'>　正與義之説也夫所謂正則敬是也敬者正之用也</span><br/>
<span class='tline' id='l615' data-llen='13440:13463'>　君子敬以處已故于内為直義以應世故于外為方</span><br/>
<span class='tline' id='l616' data-llen='13463:13486'>　何謂敬主一之謂敬何謂義度宜之謂義君子以一</span><br/>
<span class='tline' id='l617' data-llen='13486:13509'>　心應萬物之變而不外乎吾心之敬則无往而非敬</span><br/>
<span class='tline' id='l618' data-llen='13509:13532'>　以一理度萬物之宜而不出乎所行之義則无適而</span><br/>
<span class='tline' id='l619' data-llen='13532:13559'><a onclick="displayPageImage('KR1a0059', 'WYG', '001-35a' );" name="001-35a" class="pb">[001-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13559:13582'>　非義敬生直義生方敬義立于此而直方從之如是</span><br/>
<span class='tline' id='l621' data-llen='13582:13605'>　而後徳為不孤矣徳至于不孤非大而何然君子之</span><br/>
<span class='tline' id='l622' data-llen='13605:13628'>　所養亦不過循理无私而任其自然初未嘗有所習</span><br/>
<span class='tline' id='l623' data-llen='13628:13651'>　也學而至是殆將進于不思不勉之域矣伊周之達</span><br/>
<span class='tline' id='l624' data-llen='13651:13674'>　孔孟之窮皆用此道豈曰小補哉嘗觀易于乾之九</span><br/>
<span class='tline' id='l625' data-llen='13674:13697'>　二言誠坤之六二言敬誠敬之學其來尚矣而易皆</span><br/>
<span class='tline' id='l626' data-llen='13697:13716'>　于中爻言之意者誠敬亦中之異名也歟</span><br/>
<span class='tline' id='l627' data-llen='13716:13739'>隂雖有美含之以從王事弗敢成也地道也妻道也臣</span><br/>
<span class='tline' id='l628' data-llen='13739:13766'><a onclick="displayPageImage('KR1a0059', 'WYG', '001-35b' );" name="001-35b" class="pb">[001-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13766:13779'>道也地道无成而代有終也</span><br/>
<span class='tline' id='l630' data-llen='13779:13802'>　六三有文章之美而不擅其美有從王事之勤而不</span><br/>
<span class='tline' id='l631' data-llen='13802:13825'>　居其成三葢善處危疑之地者也三之道地道也妻</span><br/>
<span class='tline' id='l632' data-llen='13825:13848'>　道也臣道也地道承天而行妻道從夫而行臣道則</span><br/>
<span class='tline' id='l633' data-llen='13848:13871'>　戴君而行者也夫地道之静専固不容議矣然後世</span><br/>
<span class='tline' id='l634' data-llen='13871:13894'>　之為人妻者如魯之文姜齊之君王后漢之吕氏唐</span><br/>
<span class='tline' id='l635' data-llen='13894:13917'>　之武氏其愧于妻道為何如其為人臣者如齊之崔</span><br/>
<span class='tline' id='l636' data-llen='13917:13940'>　慶陳恒魯之季孫晉之六卿漢之莽卓唐之藩鎮其</span><br/>
<span class='tline' id='l637' data-llen='13940:13967'><a onclick="displayPageImage('KR1a0059', 'WYG', '001-36a' );" name="001-36a" class="pb">[001-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='13967:13986'>　悖于臣道為何如宜聖人憂後世之深也</span><br/>
<span class='tline' id='l639' data-llen='13986:14009'>天地變化草木蕃天地閉賢人隠易曰括囊无咎无譽</span><br/>
<span class='tline' id='l640' data-llen='14009:14015'>葢言謹也</span><br/>
<span class='tline' id='l641' data-llen='14015:14038'>　坤之六四即否之九四之變也故有閉塞之象夫天</span><br/>
<span class='tline' id='l642' data-llen='14038:14061'>　地變化雖草木猶為之蕃則賢人可知矣天地閉塞</span><br/>
<span class='tline' id='l643' data-llen='14061:14084'>　雖賢人猶為之隱則草木亦可知矣四當否之世知</span><br/>
<span class='tline' id='l644' data-llen='14084:14107'>　其不可以有為而括囊自處以免于咎譽謹之至也</span><br/>
<span class='tline' id='l645' data-llen='14107:14130'>　寗武子邦无道則愚蘧伯玉邦无道則可卷而懷之</span><br/>
<span class='tline' id='l646' data-llen='14130:14157'><a onclick="displayPageImage('KR1a0059', 'WYG', '001-36b' );" name="001-36b" class="pb">[001-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14157:14167'>　二子豈得已者哉</span><br/>
<span class='tline' id='l648' data-llen='14167:14190'>君子黄中通理正位居體美在其中而暢于四支發于</span><br/>
<span class='tline' id='l649' data-llen='14190:14198'>事業美之至也</span><br/>
<span class='tline' id='l650' data-llen='14198:14221'>　坤之六五為離天五在戊而離居之離起于戊而歸</span><br/>
<span class='tline' id='l651' data-llen='14221:14244'>　于已戊己皆土也其數五其色黄其位中所謂黄離</span><br/>
<span class='tline' id='l652' data-llen='14244:14267'>　元吉是也離有中虚之象惟其中虚故能通天下之</span><br/>
<span class='tline' id='l653' data-llen='14267:14290'>　理五為正位以柔居五得大臣之體者也離文明之</span><br/>
<span class='tline' id='l654' data-llen='14290:14313'>　卦也和順積中而英華發外故美在中而暢于四支</span><br/>
<span class='tline' id='l655' data-llen='14313:14340'><a onclick="displayPageImage('KR1a0059', 'WYG', '001-37a' );" name="001-37a" class="pb">[001-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14340:14363'>　發于事業美之至者也三有章而含之四括囊而不</span><br/>
<span class='tline' id='l657' data-llen='14363:14387'>　言至于五而始大𤼵為事業之美非天下之至文其</span><br/>
<span class='tline' id='l658' data-llen='14387:14410'>　孰能之哉此周公之事也周公相成王制禮作樂以</span><br/>
<span class='tline' id='l659' data-llen='14410:14433'>　作新一代之治後世論成周之盛必曰郁郁乎文哉</span><br/>
<span class='tline' id='l660' data-llen='14433:14444'>　此發于事業之謂也</span><br/>
<span class='tline' id='l661' data-llen='14444:14467'>隂疑于陽必戰為其嫌于无陽也故稱龍焉猶未離其</span><br/>
<span class='tline' id='l662' data-llen='14467:14491'>類也故稱血焉夫𤣥黄者天地之雜也天𤣥而地黃</span><br/>
<span class='tline' id='l663' data-llen='14491:14514'>　坤之上六復而為乾之初九隂陽相疑而至于戰是</span><br/>
<span class='tline' id='l664' data-llen='14514:14541'><a onclick="displayPageImage('KR1a0059', 'WYG', '001-37b' );" name="001-37b" class="pb">[001-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14541:14564'>　亦必然之理也然坤本隂也嫌若无陽故稱龍焉以</span><br/>
<span class='tline' id='l666' data-llen='14564:14587'>　見其為乾也雖復為乾乾居亥上而猶為隂類故稱</span><br/>
<span class='tline' id='l667' data-llen='14587:14610'>　血焉以見其隂之傷也隂傷可也而陽亦不免乎傷</span><br/>
<span class='tline' id='l668' data-llen='14610:14633'>　聖人葢為陽憂之矣魏莊帝之討尒朱榮也幸而勝</span><br/>
<span class='tline' id='l669' data-llen='14633:14656'>　之而卒不免于禍自古君臣相攻未有能兩全者可</span><br/>
<span class='tline' id='l670' data-llen='14656:14666'>　不畏哉可不戒哉</span><br/>
</p>
<p><br/>
</p>
  </div>
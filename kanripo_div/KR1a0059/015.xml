<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0059', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　用易詳解卷十六　　　　　宋　李杞　撰</span><br/>
<span class='tline' id='l10' data-llen='211:216'>説卦傳</span><br/>
<span class='tline' id='l11' data-llen='216:239'>昔者聖人之作易也幽贊於神明而生蓍參天兩地而</span><br/>
<span class='tline' id='l12' data-llen='239:262'>倚數觀變於隂陽而立卦發揮於剛柔而生爻和順於</span><br/>
<span class='tline' id='l13' data-llen='262:278'>道德而理於義窮理盡性以至於命</span><br/>
<span class='tline' id='l14' data-llen='278:301'>　生蓍非謂蓍草之生也聖人有以黙相神明之妙故</span><br/>
<span class='tline' id='l15' data-llen='301:324'>　問焉以言而受命如響蓍之為用由是而愈神此即</span><br/>
<span class='tline' id='l16' data-llen='324:350'><a onclick="displayPageImage('KR1a0059', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　所謂生蓍也參天謂九也兩地謂六也太極未分函</span><br/>
<span class='tline' id='l18' data-llen='373:396'>　三為一一既生三三三為九九為乾元用數畫開成</span><br/>
<span class='tline' id='l19' data-llen='396:419'>　兩得六而乾坤以成坤包于乾六兼于九天九地六</span><br/>
<span class='tline' id='l20' data-llen='419:442'>　參兩之數相倚而生是數之所由起也于是觀隂陽</span><br/>
<span class='tline' id='l21' data-llen='442:465'>　之變而卦以之立發揮剛柔之用而爻以之生此皆</span><br/>
<span class='tline' id='l22' data-llen='465:488'>　聖人所以作易之妙也雖然聖人之作易也豈徒有</span><br/>
<span class='tline' id='l23' data-llen='488:511'>　取于蓍數卦爻而已哉盖將示天下後世以道徳性</span><br/>
<span class='tline' id='l24' data-llen='511:534'>　命之學爾盖道徳性命人人具足而不知故聖人作</span><br/>
<span class='tline' id='l25' data-llen='534:560'><a onclick="displayPageImage('KR1a0059', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:583'>　易而還以導之葢將以足其所不足者也故人莫不</span><br/>
<span class='tline' id='l27' data-llen='583:606'>　有道徳也而常患乎乖離而弗合故聖人和而順之</span><br/>
<span class='tline' id='l28' data-llen='606:629'>　使之圓融而為一人莫不有義也而常患乎用之不</span><br/>
<span class='tline' id='l29' data-llen='629:652'>　得其宜故聖人條理以通之使之處事而各當人莫</span><br/>
<span class='tline' id='l30' data-llen='652:675'>　不有性命也而常患日用而不知故聖人使之窮天</span><br/>
<span class='tline' id='l31' data-llen='675:698'>　地萬物之理以盡己之性盡己之性以盡人物之性</span><br/>
<span class='tline' id='l32' data-llen='698:721'>　而後至于天道之命此豈非聖人作易之極功乎是</span><br/>
<span class='tline' id='l33' data-llen='721:744'>　故易之未作天下具是理而不能自知易之既作天</span><br/>
<span class='tline' id='l34' data-llen='744:770'><a onclick="displayPageImage('KR1a0059', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='770:793'>　下得是理而有以自足人皆知蓍數卦爻為卜筮之</span><br/>
<span class='tline' id='l36' data-llen='793:816'>　用而不知乃所以為道徳性命之本也是故蓍數卦</span><br/>
<span class='tline' id='l37' data-llen='816:839'>　爻以實用道徳性命以虚用因其實以致其虚即其</span><br/>
<span class='tline' id='l38' data-llen='839:859'>　虚而運其實聖人之憂天下後世亦仁矣哉</span><br/>
<span class='tline' id='l39' data-llen='859:878'>　　此章論聖人作易以示天下性命之學</span><br/>
<span class='tline' id='l40' data-llen='878:901'>昔者聖人之作易也將以順性命之理是以立天之道</span><br/>
<span class='tline' id='l41' data-llen='901:924'>曰隂與陽立地之道曰柔與剛立人之道曰仁與義兼</span><br/>
<span class='tline' id='l42' data-llen='924:947'>三才而兩之故易六畫而成卦分隂分陽迭用柔剛故</span><br/>
<span class='tline' id='l43' data-llen='947:973'><a onclick="displayPageImage('KR1a0059', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='973:981'>易六位而成章</span><br/>
<span class='tline' id='l45' data-llen='981:1004'>　一隂一陽之謂道繼之者善也成之者性也是性命</span><br/>
<span class='tline' id='l46' data-llen='1004:1027'>　之理未有外乎隂陽者也曰隂陽曰柔剛曰仁義三</span><br/>
<span class='tline' id='l47' data-llen='1027:1050'>　者之于道天地人各隨其所得而其為性命則一而</span><br/>
<span class='tline' id='l48' data-llen='1050:1073'>　已矣故天之道未嘗无柔剛而以隂陽為主地之道</span><br/>
<span class='tline' id='l49' data-llen='1073:1096'>　未嘗无隂陽而以柔剛為主人之道亦未嘗无隂陽</span><br/>
<span class='tline' id='l50' data-llen='1096:1119'>　柔剛也而必専言仁義葢柔剛者隂陽之徳而仁義</span><br/>
<span class='tline' id='l51' data-llen='1119:1142'>　者柔剛之用也是三者同出而異名謂之性命之理</span><br/>
<span class='tline' id='l52' data-llen='1142:1168'><a onclick="displayPageImage('KR1a0059', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1168:1191'>　其實一也方聖人作易之初不過三畫而已三畫者</span><br/>
<span class='tline' id='l54' data-llen='1191:1214'>　天地人之生數也然雖有生數而未足以成卦故必</span><br/>
<span class='tline' id='l55' data-llen='1214:1237'>　重而兩之六畫具而後一卦之體始成五六為天三</span><br/>
<span class='tline' id='l56' data-llen='1237:1260'>　四為人初二為地是三才之成數至此而後備也六</span><br/>
<span class='tline' id='l57' data-llen='1260:1283'>　爻既備于是分隂分陽或以隂而用剛或以陽而用</span><br/>
<span class='tline' id='l58' data-llen='1283:1306'>　柔錯綜于六位之間而後燦然之文始著然則聖人</span><br/>
<span class='tline' id='l59' data-llen='1306:1329'>　之作易亦豈外於隂陽哉是故自性命之理觀之則</span><br/>
<span class='tline' id='l60' data-llen='1329:1352'>　隂陽之體可以兼三才之道自聖人之作易觀之則</span><br/>
<span class='tline' id='l61' data-llen='1352:1378'><a onclick="displayPageImage('KR1a0059', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1378:1392'>　隂陽之用可以通六爻之變</span><br/>
<span class='tline' id='l63' data-llen='1392:1403'>　　此章始終備言之</span><br/>
<span class='tline' id='l64' data-llen='1403:1426'>天地定位山澤通氣雷風相薄水火不相射八卦相錯</span><br/>
<span class='tline' id='l65' data-llen='1426:1442'>數往者順知來者逆是故易逆數也</span><br/>
<span class='tline' id='l66' data-llen='1442:1465'>　邵氏曰此伏羲八卦之位乾南坤北離東坎西兊居</span><br/>
<span class='tline' id='l67' data-llen='1465:1488'>　東南震居東北巽居西南艮居西北於是八卦相交</span><br/>
<span class='tline' id='l68' data-llen='1488:1511'>　而成六十四卦所謂先天之學也先天之數起震而</span><br/>
<span class='tline' id='l69' data-llen='1511:1534'>　歴離兊以至于乾數已生之卦也自巽而歴坎艮以</span><br/>
<span class='tline' id='l70' data-llen='1534:1560'><a onclick="displayPageImage('KR1a0059', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1560:1583'>　至于坤推未生之卦也易之生卦則以乾一兊二離</span><br/>
<span class='tline' id='l72' data-llen='1583:1606'>　三震四巽五坎六艮七坤八為次皆以逆而數之也</span><br/>
<span class='tline' id='l73' data-llen='1606:1629'>　葢易之數順而數之則易窮逆而數之則无盡惟其</span><br/>
<span class='tline' id='l74' data-llen='1629:1648'>　逆故生生而不窮是豈可以形迹求之哉</span><br/>
<span class='tline' id='l75' data-llen='1648:1662'>　　此一章論先天八卦之位</span><br/>
<span class='tline' id='l76' data-llen='1662:1685'>雷以動之風以散之雨以潤之日以烜之艮以止之兊</span><br/>
<span class='tline' id='l77' data-llen='1685:1698'>以説之乾以君之坤以藏之</span><br/>
<span class='tline' id='l78' data-llen='1698:1721'>　雷之動風之散雨之潤日之烜艮之止兑之説六者</span><br/>
<span class='tline' id='l79' data-llen='1721:1747'><a onclick="displayPageImage('KR1a0059', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1747:1770'>　生物之功亦大矣而乾不過為之主宰以君之而已</span><br/>
<span class='tline' id='l81' data-llen='1770:1793'>　坤不過退藏其用而已葢乾坤以无為為用者也六</span><br/>
<span class='tline' id='l82' data-llen='1793:1805'>　子者以有為為用者也</span><br/>
<span class='tline' id='l83' data-llen='1805:1827'>　　此章論先天八卦之用其卦位相對與上章同</span><br/>
<span class='tline' id='l84' data-llen='1827:1850'>帝出乎震齊乎巽相見乎離致役乎坤説言乎兊戰乎</span><br/>
<span class='tline' id='l85' data-llen='1850:1860'>乾勞乎坎成言乎艮</span><br/>
<span class='tline' id='l86' data-llen='1860:1883'>　帝者天之主宰之神也邵氏曰此卦位乃文王所定</span><br/>
<span class='tline' id='l87' data-llen='1883:1906'>　置乾于西北退坤于西南乾統三男而長子用事坤</span><br/>
<span class='tline' id='l88' data-llen='1906:1932'><a onclick="displayPageImage('KR1a0059', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1932:1955'>　統三女而長女代母坎離得位而兊震為偶以應四</span><br/>
<span class='tline' id='l90' data-llen='1955:1968'>　正之位所謂後天之學也</span><br/>
<span class='tline' id='l91' data-llen='1968:1992'>萬物出乎震震東方也齊乎巽巽東南也齊也者言萬物</span><br/>
<span class='tline' id='l92' data-llen='1992:2015'>之潔齊也離也者明也萬物皆相見南方之卦也聖人</span><br/>
<span class='tline' id='l93' data-llen='2015:2038'>南靣而聴天下嚮明而治葢取諸此也坤也者地也萬</span><br/>
<span class='tline' id='l94' data-llen='2038:2061'>物皆致養焉故曰致役乎坤兊正秋也萬物之所説也</span><br/>
<span class='tline' id='l95' data-llen='2061:2084'>故曰説言乎兊戰乎乾乾西北之卦也言隂陽相薄也</span><br/>
<span class='tline' id='l96' data-llen='2084:2107'>坎者水也正北方之卦也勞卦也萬物之所歸也故曰</span><br/>
<span class='tline' id='l97' data-llen='2107:2133'><a onclick="displayPageImage('KR1a0059', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2133:2156'>勞乎坎艮東北之卦也萬物之所成終而所成始也故</span><br/>
<span class='tline' id='l99' data-llen='2156:2163'>曰成言乎艮</span><br/>
<span class='tline' id='l100' data-llen='2163:2186'>　此釋前八卦之義也正位稱其方四維言其位然震</span><br/>
<span class='tline' id='l101' data-llen='2186:2209'>　之東離之南坎之北皆稱方而兊獨曰正秋何也艮</span><br/>
<span class='tline' id='l102' data-llen='2209:2232'>　言東北巽言東南乾言西北而坤獨曰地又何也言</span><br/>
<span class='tline' id='l103' data-llen='2232:2255'>　兊之秋所以見四方之皆係乎四時言坤之地所以</span><br/>
<span class='tline' id='l104' data-llen='2255:2278'>　見坤之大而形乾之為天也坎與兊加正字者亦以</span><br/>
<span class='tline' id='l105' data-llen='2278:2301'>　見兊與離之无非正也此互言之也兊與艮加言字</span><br/>
<span class='tline' id='l106' data-llen='2301:2327'><a onclick="displayPageImage('KR1a0059', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2327:2350'>　者兊為毁折疑其不説故言其説艮止萬物疑其不</span><br/>
<span class='tline' id='l108' data-llen='2350:2373'>　能成故言其成此異而言之也帝自震出萬物皆起</span><br/>
<span class='tline' id='l109' data-llen='2373:2396'>　于震至巽而畢達有齊一之功至于離明之地萬物</span><br/>
<span class='tline' id='l110' data-llen='2396:2419'>　皆相見雖聖人亦取乎此以嚮明而治盖萬物之盛</span><br/>
<span class='tline' id='l111' data-llen='2419:2442'>　莫盛于此時者也萬物之盛必有以養之故致役乎</span><br/>
<span class='tline' id='l112' data-llen='2442:2465'>　坤而物皆得其養焉物得其養則説故説言乎兊兊</span><br/>
<span class='tline' id='l113' data-llen='2465:2488'>　得正秋而萬寳成此所以説也兊既説矣然而戰乎</span><br/>
<span class='tline' id='l114' data-llen='2488:2511'>　乾何也乾居亥亥坤之位也坤之上六復而為乾之</span><br/>
<span class='tline' id='l115' data-llen='2511:2537'><a onclick="displayPageImage('KR1a0059', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2537:2560'>　初九隂陽相薄而至于戰故曰龍戰于野是也至于</span><br/>
<span class='tline' id='l117' data-llen='2560:2583'>　坎則萬物之所歸隂陽始復營為而不息此所以謂</span><br/>
<span class='tline' id='l118' data-llen='2583:2606'>　之勞卦也萬物歸藏于坎則既有所終矣而曰萬物</span><br/>
<span class='tline' id='l119' data-llen='2606:2629'>　成終成始于艮何也葢艮介居于丑寅之間丑為坎</span><br/>
<span class='tline' id='l120' data-llen='2629:2652'>　寅為震坎者物之終震者物之始而艮實其生成之</span><br/>
<span class='tline' id='l121' data-llen='2652:2675'>　體而兼得之者也然則八卦之用始于震而終于艮</span><br/>
<span class='tline' id='l122' data-llen='2675:2698'>　震以出之艮以止之其造化无窮之妙乎故首以帝</span><br/>
<span class='tline' id='l123' data-llen='2698:2706'>　之主宰言之</span><br/>
<span class='tline' id='l124' data-llen='2706:2732'><a onclick="displayPageImage('KR1a0059', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2732:2755'>神也者妙萬物而為言者也動萬物者莫疾乎雷撓萬</span><br/>
<span class='tline' id='l126' data-llen='2755:2778'>物者莫疾乎風燥萬物者莫熯乎火説萬物者莫説乎</span><br/>
<span class='tline' id='l127' data-llen='2778:2801'>澤潤萬物者莫潤乎水終萬物始萬物者莫盛乎艮故</span><br/>
<span class='tline' id='l128' data-llen='2801:2824'>水火相逮雷風不相悖山澤通氣然後能變化既成萬</span><br/>
<span class='tline' id='l129' data-llen='2824:2828'>物也</span><br/>
<span class='tline' id='l130' data-llen='2828:2851'>　此之所謂神即前之所謂帝也以其所主宰而言之</span><br/>
<span class='tline' id='l131' data-llen='2851:2874'>　則謂之帝以不可指名而言之則謂之神帝者神之</span><br/>
<span class='tline' id='l132' data-llen='2874:2897'>　用而神者帝之无為者也葢乾坤致用則帝以有為</span><br/>
<span class='tline' id='l133' data-llen='2897:2923'><a onclick="displayPageImage('KR1a0059', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2923:2946'>　為功乾坤退藏則神以藏用為密夫神本不可言也</span><br/>
<span class='tline' id='l135' data-llen='2946:2969'>　而至于有言者亦不過即其妙于萬物者而强名之</span><br/>
<span class='tline' id='l136' data-llen='2969:2992'>　爾故乾坤退居于不用之地而以六子為用是神之</span><br/>
<span class='tline' id='l137' data-llen='2992:3015'>　所以為難名者也葢鼓舞萬物者莫若雷撓動萬物</span><br/>
<span class='tline' id='l138' data-llen='3015:3038'>　者莫若風雷風可見而乾坤之妙則不可見也燥萬</span><br/>
<span class='tline' id='l139' data-llen='3038:3061'>　物以火潤萬物以水水火可知而乾坤之妙則不可</span><br/>
<span class='tline' id='l140' data-llen='3061:3084'>　知説萬物者莫説乎澤終始萬物者莫盛乎艮其説</span><br/>
<span class='tline' id='l141' data-llen='3084:3107'>　之成之者可名而乾坤之妙則不可得而名也以其</span><br/>
<span class='tline' id='l142' data-llen='3107:3133'><a onclick="displayPageImage('KR1a0059', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3133:3156'>　不可見不可知不可名非神其孰能與此哉前言水</span><br/>
<span class='tline' id='l144' data-llen='3156:3180'>　火不相射而此言相逮前言雷風相薄而此言不相悖</span><br/>
<span class='tline' id='l145' data-llen='3180:3203'>　何也前言六子之性而此言六子之用也夫水火不</span><br/>
<span class='tline' id='l146' data-llen='3203:3226'>　相射則不能相生故至于相逮而後有相生之理雷</span><br/>
<span class='tline' id='l147' data-llen='3226:3249'>　風相薄則相害故必不相悖而後无相害之義水火</span><br/>
<span class='tline' id='l148' data-llen='3249:3272'>　相逮雷風不相悖山澤亦以氣而相通六子各致其</span><br/>
<span class='tline' id='l149' data-llen='3272:3295'>　用夫是以變化无窮而萬物各効其成非神之所為</span><br/>
<span class='tline' id='l150' data-llen='3295:3302'>　誰為之乎</span><br/>
<span class='tline' id='l151' data-llen='3302:3328'><a onclick="displayPageImage('KR1a0059', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3328:3351'>　　此章言後天八卦之位而因論六子致用之功而</span><br/>
<span class='tline' id='l153' data-llen='3351:3359'>　　歸之于神</span><br/>
<span class='tline' id='l154' data-llen='3359:3382'>乾健也坤順也震動也巽入也坎陷也離麗也艮止也</span><br/>
<span class='tline' id='l155' data-llen='3382:3387'>兊説也</span><br/>
<span class='tline' id='l156' data-llen='3387:3410'>　乾之健震之動是皆得乎陽而動者也坎之陷艮之</span><br/>
<span class='tline' id='l157' data-llen='3410:3433'>　止是皆得乎陽而静者也坤之順巽之入是皆得乎</span><br/>
<span class='tline' id='l158' data-llen='3433:3456'>　隂而静者也離之麗兊之説是皆得乎隂而動者也</span><br/>
<span class='tline' id='l159' data-llen='3456:3477'>　陽卦先動而後静隂卦先静而後動其體然也</span><br/>
<span class='tline' id='l160' data-llen='3477:3503'><a onclick="displayPageImage('KR1a0059', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3503:3515'>　　此章言八卦之性情</span><br/>
<span class='tline' id='l162' data-llen='3515:3538'>乾為馬坤為牛震為龍巽為雞坎為豕離為雉艮為狗</span><br/>
<span class='tline' id='l163' data-llen='3538:3543'>兌為羊</span><br/>
<span class='tline' id='l164' data-llen='3543:3553'>　此逺取諸物之義</span><br/>
<span class='tline' id='l165' data-llen='3553:3576'>乾為首坤為腹震為足巽為股坎為耳離為目艮為手</span><br/>
<span class='tline' id='l166' data-llen='3576:3581'>兊為口</span><br/>
<span class='tline' id='l167' data-llen='3581:3591'>　此近取諸身之象</span><br/>
<span class='tline' id='l168' data-llen='3591:3614'>乾天也故稱乎父坤地也故稱乎母震一索而得男故</span><br/>
<span class='tline' id='l169' data-llen='3614:3641'><a onclick="displayPageImage('KR1a0059', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3641:3664'>謂之長男巽一索而得女故謂之長女坎再索而得男</span><br/>
<span class='tline' id='l171' data-llen='3664:3687'>故謂之中男離再索而得女故謂之中女艮三索而得</span><br/>
<span class='tline' id='l172' data-llen='3687:3706'>男故謂之少男兊三索而得女故謂之少女</span><br/>
<span class='tline' id='l173' data-llen='3706:3729'>　索交也乾坤雖為父母然而不交則六子无自而生</span><br/>
<span class='tline' id='l174' data-llen='3729:3752'>　故乾之初爻一交于坤而為震坤之初爻一交于乾</span><br/>
<span class='tline' id='l175' data-llen='3752:3775'>　而為巽乾之二爻再交于坤而為坎坤之二爻再交</span><br/>
<span class='tline' id='l176' data-llen='3775:3800'>　于乾而為離乾之三爻三交于坤而為艮坤之三爻三交</span><br/>
<span class='tline' id='l177' data-llen='3800:3823'>　于乾而為兊乾坤交而六子生葢自然之理以氣相</span><br/>
<span class='tline' id='l178' data-llen='3823:3850'><a onclick="displayPageImage('KR1a0059', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3850:3870'>　應者也故曰天地交而萬物生其斯之謂乎</span><br/>
<span class='tline' id='l180' data-llen='3870:3893'>乾為天為圜為君為父為玉為金為寒為冰為大赤為</span><br/>
<span class='tline' id='l181' data-llen='3893:3909'>良馬為老馬為瘠馬為駁馬為木果</span><br/>
<span class='tline' id='l182' data-llen='3909:3932'>　為天言其體也為圜言其形也為君為父言其尊也</span><br/>
<span class='tline' id='l183' data-llen='3932:3956'>　為玉為金言其剛也為寒為氷言其性也為大赤言其</span><br/>
<span class='tline' id='l184' data-llen='3956:3981'>　色也為良馬老馬瘠馬駁馬言其行也為木果言其實也</span><br/>
<span class='tline' id='l185' data-llen='3981:4004'>坤為地為母為布為釡為吝嗇為均為子母牛為大輿</span><br/>
<span class='tline' id='l186' data-llen='4004:4018'>為文為衆為柄其於地也為黑</span><br/>
<span class='tline' id='l187' data-llen='4018:4045'><a onclick="displayPageImage('KR1a0059', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4045:4068'>　地亦坤之體而母坤之道也布則能散而釡則能容</span><br/>
<span class='tline' id='l189' data-llen='4068:4092'>　也无成而代有終故為吝嗇含𢎞光大則无不均也</span><br/>
<span class='tline' id='l190' data-llen='4092:4115'>　子母牛順之至也大輿載之廣也黄裳元吉則文在</span><br/>
<span class='tline' id='l191' data-llen='4115:4138'>　其中品物咸亨則衆之象也以其持載故為柄而黑</span><br/>
<span class='tline' id='l192' data-llen='4138:4145'>　則其色也</span><br/>
<span class='tline' id='l193' data-llen='4145:4169'>震為雷為龍為𤣥黄為旉為大塗為長子為決躁為蒼</span><br/>
<span class='tline' id='l194' data-llen='4169:4192'>筤竹為萑葦其於馬也為善鳴為馵足為作足為的顙</span><br/>
<span class='tline' id='l195' data-llen='4192:4208'>其於稼也為反生其䆒為健為蕃鮮</span><br/>
<span class='tline' id='l196' data-llen='4208:4235'><a onclick="displayPageImage('KR1a0059', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4235:4259'>　雷與龍取其動也𤣥黄隂陽之雜色也大塗則言其</span><br/>
<span class='tline' id='l198' data-llen='4259:4282'>　行而長子則其體也決躁者性也蒼筤竹萑葦稼之</span><br/>
<span class='tline' id='l199' data-llen='4282:4307'>　反生皆物之蕃鮮者也馬之善鳴馵足作足的顙皆馬之</span><br/>
<span class='tline' id='l200' data-llen='4307:4327'>　能行者也䆒其極則剛健之卦也為旉未詳</span><br/>
<span class='tline' id='l201' data-llen='4327:4350'>巽為木為風為長女為繩直為工為白為長為髙為進</span><br/>
<span class='tline' id='l202' data-llen='4350:4373'>退為不果為臭其於人也為寡髪為廣顙為多白眼為</span><br/>
<span class='tline' id='l203' data-llen='4373:4385'>近利市三倍其䆒為躁卦</span><br/>
<span class='tline' id='l204' data-llen='4385:4408'>　柔而達木也順而入風也長女其體也繩直與工木</span><br/>
<span class='tline' id='l205' data-llen='4408:4435'><a onclick="displayPageImage('KR1a0059', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4435:4458'>　之所資也白其色也曰髙與長木之材也進退不果</span><br/>
<span class='tline' id='l207' data-llen='4458:4481'>　隂柔之性也臭入也寡髪廣顙白眼躁人之象也究</span><br/>
<span class='tline' id='l208' data-llen='4481:4500'>　其極則隂而躁之卦也近利市三倍未詳</span><br/>
<span class='tline' id='l209' data-llen='4500:4523'>坎為水為溝瀆為隠伏為矯輮為弓輪其於人也為加</span><br/>
<span class='tline' id='l210' data-llen='4523:4546'>憂為心病為耳痛為血卦為赤其於馬也為美脊為亟</span><br/>
<span class='tline' id='l211' data-llen='4546:4569'>心為下首為薄蹄為曳其於輿也為多眚為通為月為</span><br/>
<span class='tline' id='l212' data-llen='4569:4580'>盜其於木也為堅多心</span><br/>
<span class='tline' id='l213' data-llen='4580:4603'>　水者坎之本體而溝瀆者水之所容也隠伏言其險</span><br/>
<span class='tline' id='l214' data-llen='4603:4630'><a onclick="displayPageImage('KR1a0059', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4630:4653'>　也加憂心病耳痛人之在患難者也周流而勞血之</span><br/>
<span class='tline' id='l216' data-llen='4653:4676'>　象也赤其色也乾為大赤而坎乾之變也月水之精</span><br/>
<span class='tline' id='l217' data-llen='4676:4691'>　也堅多心剛在内也餘皆未詳</span><br/>
<span class='tline' id='l218' data-llen='4691:4714'>離為火為日為電為中女為甲胄為戈兵其於人也為</span><br/>
<span class='tline' id='l219' data-llen='4714:4737'>大腹為乾卦為鼈為蟹為蠃為蚌為龜其於木也為科</span><br/>
<span class='tline' id='l220' data-llen='4737:4741'>上槁</span><br/>
<span class='tline' id='l221' data-llen='4741:4764'>　火與日與電皆以其明也中女其本體也乾卦科上</span><br/>
<span class='tline' id='l222' data-llen='4764:4776'>　槁言其燥也餘皆未詳</span><br/>
<span class='tline' id='l223' data-llen='4776:4803'><a onclick="displayPageImage('KR1a0059', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4803:4826'>艮為山為徑路為小石為門闕為果蓏為閽寺為指為</span><br/>
<span class='tline' id='l225' data-llen='4826:4844'>狗為鼠為黔喙之屬其於木也為堅多節</span><br/>
<span class='tline' id='l226' data-llen='4844:4867'>　山者艮之體而徑路則山徑之蹊也小石者山之石</span><br/>
<span class='tline' id='l227' data-llen='4867:4890'>　也門闕止之象而果蓏之實則陽在上也餘皆未詳</span><br/>
<span class='tline' id='l228' data-llen='4890:4913'>兊為澤為少女為巫為口舌為毁折為附決其於地也</span><br/>
<span class='tline' id='l229' data-llen='4913:4922'>為剛鹵為妾為羊</span><br/>
<span class='tline' id='l230' data-llen='4922:4945'>　澤所以説物而少女則其本體也巫所以求説於鬼</span><br/>
<span class='tline' id='l231' data-llen='4945:4968'>　神而口舌所以求説于人也性柔則易以毁折而附</span><br/>
<span class='tline' id='l232' data-llen='4968:4995'><a onclick="displayPageImage('KR1a0059', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4995:5018'>　于陽則必決也剛鹵近澤之地而妾則少女之類也</span><br/>
<span class='tline' id='l234' data-llen='5018:5027'>　隂而很故為羊</span><br/>
<span class='tline' id='l235' data-llen='5027:5049'>　　此章多未詳不可强通要之皆立象盡意之義</span><br/>
<span class='tline' id='l236' data-llen='5049:5055'>序卦𫝊</span><br/>
<span class='tline' id='l237' data-llen='5055:5078'>有天地然後萬物生焉盈天地之間者唯萬物故受之</span><br/>
<span class='tline' id='l238' data-llen='5078:5101'>以屯屯者盈也屯者物之始生也物生必䝉故受之以</span><br/>
<span class='tline' id='l239' data-llen='5101:5124'>蒙䝉者䝉也物之稺也物稺不可不養也故受之以需</span><br/>
<span class='tline' id='l240' data-llen='5124:5147'>需者飲食之道也飲食必有訟故受之以訟訟必有衆</span><br/>
<span class='tline' id='l241' data-llen='5147:5174'><a onclick="displayPageImage('KR1a0059', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5174:5197'>起故受之以師師者衆也衆必有所比故受之以比比</span><br/>
<span class='tline' id='l243' data-llen='5197:5220'>者比也比必有所畜故受之以小畜物畜然後有禮故</span><br/>
<span class='tline' id='l244' data-llen='5220:5243'>受之以履履而泰然後安故受之以泰泰者通也物不</span><br/>
<span class='tline' id='l245' data-llen='5243:5266'>可以終通故受之以否物不可以終否故受之以同人</span><br/>
<span class='tline' id='l246' data-llen='5266:5289'>與人同者物必歸焉故受之以大有有大者不可以盈</span><br/>
<span class='tline' id='l247' data-llen='5289:5312'>故受之以謙有大而能謙必豫故受之以豫豫必有隨</span><br/>
<span class='tline' id='l248' data-llen='5312:5335'>故受之以隨以喜隨人者必有事故受之以蠱蠱者事</span><br/>
<span class='tline' id='l249' data-llen='5335:5358'>也有事而後可大故受之以臨臨者大也物大然後可</span><br/>
<span class='tline' id='l250' data-llen='5358:5385'><a onclick="displayPageImage('KR1a0059', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5385:5409'>觀故受之以觀可觀而後有所合故受之以噬嗑嗑者合</span><br/>
<span class='tline' id='l252' data-llen='5409:5432'>也物不可以茍合而已故受之以賁賁者飾也致飾然</span><br/>
<span class='tline' id='l253' data-llen='5432:5455'>後亨則盡矣故受之以剥剥者剥也物不可以終盡剥</span><br/>
<span class='tline' id='l254' data-llen='5455:5479'>窮上反下故受之以復復則不妄矣故受之以无妄有无</span><br/>
<span class='tline' id='l255' data-llen='5479:5502'>妄然後可畜故受之以大畜物畜然後可養故受之以</span><br/>
<span class='tline' id='l256' data-llen='5502:5525'>頤頤者養也不養則不可動故受之以大過物不可以</span><br/>
<span class='tline' id='l257' data-llen='5525:5548'>終過故受之以坎坎者陷也陷必有所麗故受之以離</span><br/>
<span class='tline' id='l258' data-llen='5548:5554'>離者麗也</span><br/>
<span class='tline' id='l259' data-llen='5554:5581'><a onclick="displayPageImage('KR1a0059', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5581:5604'>有天地然後有萬物有萬物然後有男女有男女然後</span><br/>
<span class='tline' id='l261' data-llen='5604:5627'>有夫婦有夫婦然後有父子有父子然後有君臣有君</span><br/>
<span class='tline' id='l262' data-llen='5627:5650'>臣然後有上下有上下然後禮義有所錯夫婦之道不</span><br/>
<span class='tline' id='l263' data-llen='5650:5673'>可以不久也故受之以恒恒者久也物不可以久居其</span><br/>
<span class='tline' id='l264' data-llen='5673:5696'>所故受之以遯遯者退也物不可以終遯故受之以大</span><br/>
<span class='tline' id='l265' data-llen='5696:5719'>壯物不可以終壯故受之以晉晉者進也進必有所傷</span><br/>
<span class='tline' id='l266' data-llen='5719:5742'>故受之以明夷夷者傷也傷於外者必反其家故受之</span><br/>
<span class='tline' id='l267' data-llen='5742:5765'>以家人家道窮必乖故受之以睽聧者乖也乖必有難</span><br/>
<span class='tline' id='l268' data-llen='5765:5792'><a onclick="displayPageImage('KR1a0059', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5792:5815'>故受之以蹇蹇者難也物不可以終難故受之以解解</span><br/>
<span class='tline' id='l270' data-llen='5815:5838'>者緩也緩必有所失故受之以損損而不已必益故受</span><br/>
<span class='tline' id='l271' data-llen='5838:5861'>之以益益而不已必決故受之以夬夬者決也決必有</span><br/>
<span class='tline' id='l272' data-llen='5861:5884'>所遇故受之以姤姤者遇也物相遇而後聚故受之以</span><br/>
<span class='tline' id='l273' data-llen='5884:5907'>萃萃者聚也聚而上者謂之升故受之以升升而不已</span><br/>
<span class='tline' id='l274' data-llen='5907:5930'>必困故受之以困困乎上者必反下故受之以井井道</span><br/>
<span class='tline' id='l275' data-llen='5930:5953'>不可不革故受之以革革物者莫若鼎故受之以鼎主</span><br/>
<span class='tline' id='l276' data-llen='5953:5976'>器者莫若長子故受之以震震者動也物不可以終動</span><br/>
<span class='tline' id='l277' data-llen='5976:6003'><a onclick="displayPageImage('KR1a0059', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6003:6026'>止之故受之以艮艮者止也物不可以終止故受之以</span><br/>
<span class='tline' id='l279' data-llen='6026:6049'>漸漸者進也進必有所歸故受之以歸妹得其所歸者</span><br/>
<span class='tline' id='l280' data-llen='6049:6072'>必大故受之以豐豐者大也窮大者必失其居故受之</span><br/>
<span class='tline' id='l281' data-llen='6072:6095'>以旅旅而无所容故受之以巽巽者入也之而後説之</span><br/>
<span class='tline' id='l282' data-llen='6095:6118'>故受之以兊兊者説也説而後散之故受之以渙渙者</span><br/>
<span class='tline' id='l283' data-llen='6118:6141'>離也物不可以終離故受之以節節而信之故受之以</span><br/>
<span class='tline' id='l284' data-llen='6141:6164'>中孚有其信者必行之故受之以小過有過物者必濟</span><br/>
<span class='tline' id='l285' data-llen='6164:6185'>故受之以既濟物不可窮也故受之以未濟終焉</span><br/>
<span class='tline' id='l286' data-llen='6185:6212'><a onclick="displayPageImage('KR1a0059', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6212:6235'>　聖人于序卦規畫布置先後次第亦可謂曲盡其妙</span><br/>
<span class='tline' id='l288' data-llen='6235:6258'>　矣而韓康伯乃謂序卦非易之藴嗚呼是徒知以淺</span><br/>
<span class='tline' id='l289' data-llen='6258:6281'>　近議聖人而不知其大焉者也夫聖人之于易其所</span><br/>
<span class='tline' id='l290' data-llen='6281:6304'>　以為是先後之次初豈以私意而强合之哉天下有</span><br/>
<span class='tline' id='l291' data-llen='6304:6327'>　自然之理易因之以為自然之序有此則必有彼有</span><br/>
<span class='tline' id='l292' data-llen='6327:6350'>　其一則必有其二生生而不窮者此至理之妙而聖</span><br/>
<span class='tline' id='l293' data-llen='6350:6373'>　人得之以為畫卦之原者也夫易之有六十四卦是</span><br/>
<span class='tline' id='l294' data-llen='6373:6396'>　猶天地之有四時寒暑也天地造化之運熙然為春</span><br/>
<span class='tline' id='l295' data-llen='6396:6423'><a onclick="displayPageImage('KR1a0059', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6423:6446'>　而夏繼之凄然為秋而冬繼之窮則必反往則必復</span><br/>
<span class='tline' id='l297' data-llen='6446:6469'>　莫不有其序焉今謂寒暑之相繼為非天地之妙用</span><br/>
<span class='tline' id='l298' data-llen='6469:6492'>　固不可也而謂卦之先後為非大易之藴其可乎哉</span><br/>
<span class='tline' id='l299' data-llen='6492:6515'>　且以其分上下經觀之則其他次序可以類推矣上</span><br/>
<span class='tline' id='l300' data-llen='6515:6538'>　經始于乾坤而終于坎離下經始于咸恒而終于既</span><br/>
<span class='tline' id='l301' data-llen='6538:6561'>　濟未濟葢乾坤為父母之道咸恒為男女之别父母</span><br/>
<span class='tline' id='l302' data-llen='6561:6584'>　者男女之所從生男女者夫婦之所攸正此二篇之</span><br/>
<span class='tline' id='l303' data-llen='6584:6607'>　所以始也坎離為水火之性而既濟未濟則水火之</span><br/>
<span class='tline' id='l304' data-llen='6607:6634'><a onclick="displayPageImage('KR1a0059', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6634:6657'>　交與不交也乾坤退藏而不用而付正性于坎離故</span><br/>
<span class='tline' id='l306' data-llen='6657:6680'>　水火相交則為既濟水火不交則為未濟此二篇之</span><br/>
<span class='tline' id='l307' data-llen='6680:6703'>　所以終也上經言其體下經言其用上經言天道以</span><br/>
<span class='tline' id='l308' data-llen='6703:6726'>　明人事之常下經言人事以推天理之妙聖人于始</span><br/>
<span class='tline' id='l309' data-llen='6726:6749'>　終之際其用意亦精㣲矣自是推之則夫六十四卦</span><br/>
<span class='tline' id='l310' data-llen='6749:6772'>　之相次或相生而相承或相反而相繼或相因而相</span><br/>
<span class='tline' id='l311' data-llen='6772:6795'>　為用其言雖顯而其㫖則㣲其迹雖粗而其義則精</span><br/>
<span class='tline' id='l312' data-llen='6795:6818'>　是皆天地萬物自然之至理而孰謂其為非易之藴</span><br/>
<span class='tline' id='l313' data-llen='6818:6845'><a onclick="displayPageImage('KR1a0059', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6845:6865'>　也哉伊川謂韓氏之言不合乎道其知之矣</span><br/>
<span class='tline' id='l315' data-llen='6865:6871'>雜卦𫝊</span><br/>
<span class='tline' id='l316' data-llen='6871:6889'>乾剛坤柔比樂師憂臨觀之義或與或求</span><br/>
<span class='tline' id='l317' data-llen='6889:6912'>　他卦非无剛柔而獨稱乾坤者剛柔之極焉者也相</span><br/>
<span class='tline' id='l318' data-llen='6912:6935'>　親則樂相戰則憂以我臨物曰與以物觀我曰求然</span><br/>
<span class='tline' id='l319' data-llen='6935:6947'>　二卦亦互有與求之義</span><br/>
<span class='tline' id='l320' data-llen='6947:6956'>屯見而不失其居</span><br/>
<span class='tline' id='l321' data-llen='6956:6974'>　見險而不進故磐桓利貞而不失其居</span><br/>
<span class='tline' id='l322' data-llen='6974:7001'><a onclick="displayPageImage('KR1a0059', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7001:7007'>蒙雜而著</span><br/>
<span class='tline' id='l324' data-llen='7007:7027'>　其始雖雜其終必著蓬生麻中不扶而自直</span><br/>
<span class='tline' id='l325' data-llen='7027:7042'>震起也艮止也損益盛衰之始也</span><br/>
<span class='tline' id='l326' data-llen='7042:7065'>　損自泰來盛極而始衰以其損下也益自否來衰極</span><br/>
<span class='tline' id='l327' data-llen='7065:7088'>　而始盛以其益下也或曰損為益之始益為損之始</span><br/>
<span class='tline' id='l328' data-llen='7088:7094'>大畜時也</span><br/>
<span class='tline' id='l329' data-llen='7094:7117'>　天下之至難畜者莫若乾而有以畜之者適其時也</span><br/>
<span class='tline' id='l330' data-llen='7117:7123'>无妄災也</span><br/>
<span class='tline' id='l331' data-llen='7123:7150'><a onclick="displayPageImage('KR1a0059', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7150:7160'>　災自外至故无妄</span><br/>
<span class='tline' id='l333' data-llen='7160:7169'>萃聚而升不來也</span><br/>
<span class='tline' id='l334' data-llen='7169:7189'>　易以往為進來為退升而不已往而不反也</span><br/>
<span class='tline' id='l335' data-llen='7189:7197'>謙輕而豫怠也</span><br/>
<span class='tline' id='l336' data-llen='7197:7213'>　謙則自處也輕豫則其為志也怠</span><br/>
<span class='tline' id='l337' data-llen='7213:7223'>噬嗑食也賁无色也</span><br/>
<span class='tline' id='l338' data-llen='7223:7240'>　无色者衆色之所聚也故曰白受采</span><br/>
<span class='tline' id='l339' data-llen='7240:7248'>兊見而巽伏也</span><br/>
<span class='tline' id='l340' data-llen='7248:7275'><a onclick="displayPageImage('KR1a0059', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7275:7298'>　兊隂在外為見巽隂在内為伏亦曰兊以説而見巽</span><br/>
<span class='tline' id='l342' data-llen='7298:7305'>　以入而伏</span><br/>
<span class='tline' id='l343' data-llen='7305:7328'>隨无故也蠱則飭也剝爛也復反也晉晝也明夷誅也</span><br/>
<span class='tline' id='l344' data-llen='7328:7337'>井通而困相遇也</span><br/>
<span class='tline' id='l345' data-llen='7337:7351'>　井通而不竭困隨所遇而安</span><br/>
<span class='tline' id='l346' data-llen='7351:7359'>咸速也恒久也</span><br/>
<span class='tline' id='l347' data-llen='7359:7382'>　咸以速為用恒以久為用无心而相感故速日新而</span><br/>
<span class='tline' id='l348' data-llen='7382:7389'>　无窮故久</span><br/>
<span class='tline' id='l349' data-llen='7389:7416'><a onclick="displayPageImage('KR1a0059', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7416:7437'>渙離也節止也解緩也蹇難也睽外也家人内也</span><br/>
<span class='tline' id='l351' data-llen='7437:7448'>　相踈為外相親為内</span><br/>
<span class='tline' id='l352' data-llen='7448:7464'>否泰反其類也大壯則止遯則退也</span><br/>
<span class='tline' id='l353' data-llen='7464:7477'>　天地相反為泰相順為否</span><br/>
<span class='tline' id='l354' data-llen='7477:7500'>大有衆也同人親也革去故也鼎取新也小過過也中</span><br/>
<span class='tline' id='l355' data-llen='7500:7513'>孚信也豐多故也親寡旅也</span><br/>
<span class='tline' id='l356' data-llen='7513:7534'>　豐大之世易于滿盈故多事物无與親故為旅</span><br/>
<span class='tline' id='l357' data-llen='7534:7542'>離上而坎下也</span><br/>
<span class='tline' id='l358' data-llen='7542:7569'><a onclick="displayPageImage('KR1a0059', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7569:7580'>　水曰潤下火曰炎上</span><br/>
<span class='tline' id='l360' data-llen='7580:7586'>小畜寡也</span><br/>
<span class='tline' id='l361' data-llen='7586:7598'>　畜之小故其及物也寡</span><br/>
<span class='tline' id='l362' data-llen='7598:7604'>履不處也</span><br/>
<span class='tline' id='l363' data-llen='7604:7616'>　履以踐履為義故不處</span><br/>
<span class='tline' id='l364' data-llen='7616:7630'>需不進也訟不親也大過顛也</span><br/>
<span class='tline' id='l365' data-llen='7630:7641'>　本末俱弱有顛之義</span><br/>
<span class='tline' id='l366' data-llen='7641:7664'>始遇也柔遇剛也漸女歸待男行也頤養正也既濟定</span><br/>
<span class='tline' id='l367' data-llen='7664:7691'><a onclick="displayPageImage('KR1a0059', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7691:7714'>也歸妹女之終也未濟男之窮也夬決也剛決柔也君</span><br/>
<span class='tline' id='l369' data-llen='7714:7724'>子道長小人道憂也</span><br/>
<span class='tline' id='l370' data-llen='7724:7747'>　小人道消未至于極小人道憂則亡无日矣此夬之</span><br/>
<span class='tline' id='l371' data-llen='7747:7770'>　所以為決也自姤以前卦皆取其反對自姤而下則</span><br/>
<span class='tline' id='l372' data-llen='7770:7794'>　雜而言之意者聖人𫝊易撮其要綱而言之未盡者</span><br/>
<span class='tline' id='l373' data-llen='7794:7798'>　乎</span><br/>
</p>
<p><br/>
</p>
  </div>
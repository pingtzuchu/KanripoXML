<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0059', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　用易詳解卷四　　　　　宋　李把　撰</span><br/>
<span class='tline' id='l10' data-llen='209:221'>上經四<span class='krp-note'>同人至蠱/</span></span><br/>
<span class='tline' id='l11' data-llen='221:231'>䷌<span class='krp-note'>離下/乾上</span></span><br/>
<span class='tline' id='l12' data-llen='231:246'>同人于野亨利涉大川利君子貞</span><br/>
<span class='tline' id='l13' data-llen='246:269'>彖曰同人柔得位得中而應乎乾曰同人同人曰同人</span><br/>
<span class='tline' id='l14' data-llen='269:292'>于野亨利涉大川乾行也文明以健中正而應君子正</span><br/>
<span class='tline' id='l15' data-llen='292:305'>也唯君子為能通天下之志</span><br/>
<span class='tline' id='l16' data-llen='305:331'><a onclick="displayPageImage('KR1a0059', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:354'>　同人者合異為同之卦也合異為同惟天下之无心</span><br/>
<span class='tline' id='l18' data-llen='354:377'>　者能之一有心於其間則有偏係之私盖未有能同</span><br/>
<span class='tline' id='l19' data-llen='377:400'>　者也故曰同人于野亨野者廣曠之地也天下之理</span><br/>
<span class='tline' id='l20' data-llen='400:423'>　惟廣大无私者為足以得天下同然之情故同人自</span><br/>
<span class='tline' id='l21' data-llen='423:446'>　居於廣莫之野四通八達撤去藩籬无所滯礙而所</span><br/>
<span class='tline' id='l22' data-llen='446:469'>　與同者始无有不通者矣惟其无有不通故雖居患</span><br/>
<span class='tline' id='l23' data-llen='469:492'>　難之地而可使相救故曰利涉大川也荘子曰夫以</span><br/>
<span class='tline' id='l24' data-llen='492:515'>　利合者迫窮禍患害相棄也以天属者迫窮禍患害</span><br/>
<span class='tline' id='l25' data-llen='515:541'><a onclick="displayPageImage('KR1a0059', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>　相收也夫當禍患之相迫而相收不相棄焉非出於</span><br/>
<span class='tline' id='l27' data-llen='564:587'>　天合者有所不能此所以謂之乾行也然則同人為</span><br/>
<span class='tline' id='l28' data-llen='587:610'>　一卦之主其六二乎二以柔居隂得中得位而上應</span><br/>
<span class='tline' id='l29' data-llen='610:633'>　乎乾同人之大者也文明離也健乾也中正以應合</span><br/>
<span class='tline' id='l30' data-llen='633:656'>　二五而言之也君子和而不同如梁丘據之以水濟</span><br/>
<span class='tline' id='l31' data-llen='656:679'>　水有茍合之患焉此又貴乎君子之正也天下之志</span><br/>
<span class='tline' id='l32' data-llen='679:702'>　殊塗而同歸一致而百慮然非君子莫能通之君子</span><br/>
<span class='tline' id='l33' data-llen='702:725'>　以正而通天下之志而天下莫不相與以為君子之</span><br/>
<span class='tline' id='l34' data-llen='725:751'><a onclick="displayPageImage('KR1a0059', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='751:764'>　同此同人之所以亨也歟</span><br/>
<span class='tline' id='l36' data-llen='764:780'>象曰天與火同人君子以類族辨物</span><br/>
<span class='tline' id='l37' data-llen='780:803'>　天在上而火炎上二者相合而為同人然乾本陽也</span><br/>
<span class='tline' id='l38' data-llen='803:826'>　離本隂也二者雖同亦有不同者矣故君子以類族</span><br/>
<span class='tline' id='l39' data-llen='826:849'>　辨物類其族而使不相雜辨其物而使不相亂如舜</span><br/>
<span class='tline' id='l40' data-llen='849:864'>　之别生分類盖以不同而同之</span><br/>
<span class='tline' id='l41' data-llen='864:874'>初九同人于門无咎</span><br/>
<span class='tline' id='l42' data-llen='874:886'>象曰出門同人又誰咎也</span><br/>
<span class='tline' id='l43' data-llen='886:912'><a onclick="displayPageImage('KR1a0059', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='912:935'>　同人之初中无私主出門而遂得其所同則其同也</span><br/>
<span class='tline' id='l45' data-llen='935:958'>　可謂出於无心者矣我无所求彼无所係兩相遭而</span><br/>
<span class='tline' id='l46' data-llen='958:981'>　適相得焉是天下之真同者也而何咎之有孔子之</span><br/>
<span class='tline' id='l47' data-llen='981:1004'>　鄭遇程子於塗傾盖而語終日相親夫子於程子初</span><br/>
<span class='tline' id='l48' data-llen='1004:1027'>　未始有一日之素也而相得於不期然之中其出門</span><br/>
<span class='tline' id='l49' data-llen='1027:1035'>　同人之謂歟</span><br/>
<span class='tline' id='l50' data-llen='1035:1044'>六二同人于宗吝</span><br/>
<span class='tline' id='l51' data-llen='1044:1055'>象曰同人于宗吝道也</span><br/>
<span class='tline' id='l52' data-llen='1055:1081'><a onclick="displayPageImage('KR1a0059', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1081:1104'>　以全體論之二為一卦之主同人之正也以六爻論</span><br/>
<span class='tline' id='l54' data-llen='1104:1127'>　之則二偏應於五其同有不廣者矣同人之道以廣</span><br/>
<span class='tline' id='l55' data-llen='1127:1150'>　大无私為心而二徒知有五之可宗不能大同而係</span><br/>
<span class='tline' id='l56' data-llen='1150:1173'>　於私主以是為同鄙吝之道也君所謂可據亦曰可</span><br/>
<span class='tline' id='l57' data-llen='1173:1196'>　君所謂否據亦曰否如梁丘據之所為君子奚取哉</span><br/>
<span class='tline' id='l58' data-llen='1196:1212'>九三伏戎于莽升其髙陵三嵗不興</span><br/>
<span class='tline' id='l59' data-llen='1212:1230'>象曰伏戎于莽敵剛也三嵗不興安行也</span><br/>
<span class='tline' id='l60' data-llen='1230:1253'>　二與五為應而三四間之二之從五也是三與四之</span><br/>
<span class='tline' id='l61' data-llen='1253:1279'><a onclick="displayPageImage('KR1a0059', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1279:1302'>　所欲攻而取之者也故三之於二也既伏戎于草莽</span><br/>
<span class='tline' id='l63' data-llen='1302:1325'>　之中而又升其髙陵以望之然畏五之剛强而不敢</span><br/>
<span class='tline' id='l64' data-llen='1325:1348'>　進是以三嵗不興而至於不能行也春秋之世諸侯</span><br/>
<span class='tline' id='l65' data-llen='1348:1371'>　之從晉久矣而齊景公欲攘而取之然畏晉之强而</span><br/>
<span class='tline' id='l66' data-llen='1371:1394'>　未之發也故今年次於五氏明年次於垂葭又明年</span><br/>
<span class='tline' id='l67' data-llen='1394:1411'>　次于渠蒢兹非所謂三嵗不興者歟</span><br/>
<span class='tline' id='l68' data-llen='1411:1422'>九四乗其墉弗克攻吉</span><br/>
<span class='tline' id='l69' data-llen='1422:1441'>象曰乗其墉義弗克也其吉則困而反則也</span><br/>
<span class='tline' id='l70' data-llen='1441:1467'><a onclick="displayPageImage('KR1a0059', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1467:1490'>　四近於五而逺於二亦欲得二者也故乗其墉以攻</span><br/>
<span class='tline' id='l72' data-llen='1490:1513'>　之四非力之不足者矣惟能知其義之不可是以弗</span><br/>
<span class='tline' id='l73' data-llen='1513:1536'>　克攻知困而自反於法則焉此其所以吉也晉趙盾</span><br/>
<span class='tline' id='l74' data-llen='1536:1559'>　以諸侯之師八百乗納接菑於邾其勢力為何如哉</span><br/>
<span class='tline' id='l75' data-llen='1559:1582'>　惟其義之所在邾人一言而趙盾自屈於春秋書之</span><br/>
<span class='tline' id='l76' data-llen='1582:1605'>　曰弗克納者非其力之不能義不可也故傳者謂大</span><br/>
<span class='tline' id='l77' data-llen='1605:1628'>　其弗克納也然則人能知過而有以自反安有不吉</span><br/>
<span class='tline' id='l78' data-llen='1628:1633'>　者哉</span><br/>
<span class='tline' id='l79' data-llen='1633:1659'><a onclick="displayPageImage('KR1a0059', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1659:1676'>九五同人先號咷而後笑大師克相遇</span><br/>
<span class='tline' id='l81' data-llen='1676:1696'>象曰同人之先以中直也大師相遇言相克也</span><br/>
<span class='tline' id='l82' data-llen='1696:1719'>　二五之相應同人之正也而三四為之間三之伏戎</span><br/>
<span class='tline' id='l83' data-llen='1719:1742'>　四之乗墉其始不免有外侮之憂然五知其理直而</span><br/>
<span class='tline' id='l84' data-llen='1742:1765'>　以大師克之是以卒相遇焉此所以先號咷而後笑</span><br/>
<span class='tline' id='l85' data-llen='1765:1788'>　也晉文公入國之初諸侯為楚所間解體衆矣而城</span><br/>
<span class='tline' id='l86' data-llen='1788:1811'>　濮一戰之後踐土之盟翕然有大同輯睦之風此非</span><br/>
<span class='tline' id='l87' data-llen='1811:1821'>　大師克相遇者耶</span><br/>
<span class='tline' id='l88' data-llen='1821:1847'><a onclick="displayPageImage('KR1a0059', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1847:1857'>上九同人于郊旡悔</span><br/>
<span class='tline' id='l90' data-llen='1857:1869'>象曰同人于郊志未得也</span><br/>
<span class='tline' id='l91' data-llen='1869:1892'>　國外曰郊郊者无人之地也處卦之極髙亢在上物</span><br/>
<span class='tline' id='l92' data-llen='1892:1915'>　无與同故僅能无悔而已卦言同人于野亨而上九</span><br/>
<span class='tline' id='l93' data-llen='1915:1938'>　同人于郊志未得何也同人于野謂其无所不同者</span><br/>
<span class='tline' id='l94' data-llen='1938:1961'>　也同人于郊謂其无所與同者也无所不同故亨无</span><br/>
<span class='tline' id='l95' data-llen='1961:1971'>　所與同故志未得</span><br/>
<span class='tline' id='l96' data-llen='1971:1981'>䷍<span class='krp-note'>乾下/離上</span></span><br/>
<span class='tline' id='l97' data-llen='1981:2007'><a onclick="displayPageImage('KR1a0059', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2007:2013'>大有元亨</span><br/>
<span class='tline' id='l99' data-llen='2013:2036'>彖曰大有柔得尊位大中而上下應之曰大有其徳剛</span><br/>
<span class='tline' id='l100' data-llen='2036:2052'>健而文明應乎天而時行是以元亨</span><br/>
<span class='tline' id='l101' data-llen='2052:2075'>　大舜有大焉善與人同言舜之所以有其大者以其</span><br/>
<span class='tline' id='l102' data-llen='2075:2098'>　善與人同而已此大有之所以繼乎同人也夫大有</span><br/>
<span class='tline' id='l103' data-llen='2098:2121'>　者有之大焉者也六五以隂柔居至尊之位以大中</span><br/>
<span class='tline' id='l104' data-llen='2121:2144'>　之道待天下而上下五陽皆從而應之五陽為其所</span><br/>
<span class='tline' id='l105' data-llen='2144:2167'>　有則其有亦大矣然五雖以柔得尊位而其徳則剛</span><br/>
<span class='tline' id='l106' data-llen='2167:2193'><a onclick="displayPageImage('KR1a0059', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2193:2216'>　健而文明剛健則不屈文明則无蔽是豈徒柔也哉</span><br/>
<span class='tline' id='l108' data-llen='2216:2239'>　惟其有剛健文明之徳故能應乎天而與時偕行此</span><br/>
<span class='tline' id='l109' data-llen='2239:2257'>　其所以致元亨之本也故曰是以元亨</span><br/>
<span class='tline' id='l110' data-llen='2257:2278'>象曰火在天上大有君子以遏惡揚善順天休命</span><br/>
<span class='tline' id='l111' data-llen='2278:2301'>　火在天上明之極也明之極則有察見淵魚之失故</span><br/>
<span class='tline' id='l112' data-llen='2301:2324'>　君子以遏惡揚善順天休命中庸曰舜其大知也歟</span><br/>
<span class='tline' id='l113' data-llen='2324:2344'>　好問而好察邇言隠惡而揚善其是之謂乎</span><br/>
<span class='tline' id='l114' data-llen='2344:2357'>初九无交害匪咎艱則无咎</span><br/>
<span class='tline' id='l115' data-llen='2357:2383'><a onclick="displayPageImage('KR1a0059', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2383:2395'>象曰大有初九无交害也</span><br/>
<span class='tline' id='l117' data-llen='2395:2418'>　大有五陽皆當應於五而初九逺在一卦之下獨行</span><br/>
<span class='tline' id='l118' data-llen='2418:2441'>　无徒乃以无交為害焉雖然无交之為害也豈我之</span><br/>
<span class='tline' id='l119' data-llen='2441:2464'>　罪哉其所居之勢然也君子於此知所戒懼而以克</span><br/>
<span class='tline' id='l120' data-llen='2464:2487'>　艱自守則可以无咎矣匪咎與无咎不同匪咎者容</span><br/>
<span class='tline' id='l121' data-llen='2487:2510'>　或有之但非所自取无咎則直无之也此所以兩言</span><br/>
<span class='tline' id='l122' data-llen='2510:2515'>　之也</span><br/>
<span class='tline' id='l123' data-llen='2515:2528'>九二大車以載有攸往无咎</span><br/>
<span class='tline' id='l124' data-llen='2528:2554'><a onclick="displayPageImage('KR1a0059', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2554:2567'>象曰大車以載積中不敗也</span><br/>
<span class='tline' id='l126' data-llen='2567:2590'>　二以剛中上應於五六五之君虚中以信任之二之</span><br/>
<span class='tline' id='l127' data-llen='2590:2613'>　負荷亦重矣故為大車以載謂能勝其任者也于是</span><br/>
<span class='tline' id='l128' data-llen='2613:2636'>　而有所徃尚何咎之有哉雖然大車之載非徒然也</span><br/>
<span class='tline' id='l129' data-llen='2636:2659'>　必其積徳於中者甚厚然後可以任重致逺而無折</span><br/>
<span class='tline' id='l130' data-llen='2659:2682'>　軸之憂茍其不然未有不敗者也伊尹耕于畎畝之</span><br/>
<span class='tline' id='l131' data-llen='2682:2705'>　中以樂堯舜之道其所積久矣是以一旦幡然而起</span><br/>
<span class='tline' id='l132' data-llen='2705:2728'>　自任以天下之重欲使是君為堯舜之君是民為堯</span><br/>
<span class='tline' id='l133' data-llen='2728:2754'><a onclick="displayPageImage('KR1a0059', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2754:2768'>　舜之民兹非大車以載者耶</span><br/>
<span class='tline' id='l135' data-llen='2768:2782'>九三公用亨于天子小人弗克</span><br/>
<span class='tline' id='l136' data-llen='2782:2796'>象曰公用亨于天子小人害也</span><br/>
<span class='tline' id='l137' data-llen='2796:2819'>　三以剛居陽位尊權重故曰公用大臣之有為者也</span><br/>
<span class='tline' id='l138' data-llen='2819:2842'>　夫功盖世者有不賞之懼而威震主者有猜疑之隙</span><br/>
<span class='tline' id='l139' data-llen='2842:2865'>　三雖威權太甚而能自通于天子君臣相安功名始</span><br/>
<span class='tline' id='l140' data-llen='2865:2888'>　終此豈小人之所能居哉使小人居此地嫌勢迫則</span><br/>
<span class='tline' id='l141' data-llen='2888:2911'>　必有跋扈不制之憂未有不為害者也伊周莽卓之</span><br/>
<span class='tline' id='l142' data-llen='2911:2937'><a onclick="displayPageImage('KR1a0059', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2937:2960'>　所以異也春秋傳晉文公將納王卜偃筮之遇大有</span><br/>
<span class='tline' id='l144' data-llen='2960:2983'>　之睽曰吉公用亨于天子之卦此九三之變也晉文</span><br/>
<span class='tline' id='l145' data-llen='2983:3006'>　公之納王其功亦大矣而文公猶不能自居請隧之</span><br/>
<span class='tline' id='l146' data-llen='3006:3029'>　僭召王之舉且不免有僣侈自專之患小人弗克信</span><br/>
<span class='tline' id='l147' data-llen='3029:3038'>　乎其弗克也哉</span><br/>
<span class='tline' id='l148' data-llen='3038:3047'>九四匪其彭无咎</span><br/>
<span class='tline' id='l149' data-llen='3047:3060'>象曰匪其彭无咎明辨晳也</span><br/>
<span class='tline' id='l150' data-llen='3060:3083'>　彭與旁同謂三也四介居于三與五之兩間三之剛</span><br/>
<span class='tline' id='l151' data-llen='3083:3109'><a onclick="displayPageImage('KR1a0059', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3109:3132'>　五之柔三之强五之弱其形也而分不在焉四能近</span><br/>
<span class='tline' id='l153' data-llen='3132:3155'>　舎乎九三剛强之臣而上應乎六五柔中之君不以</span><br/>
<span class='tline' id='l154' data-llen='3155:3178'>　勢為强弱而以分為去就可謂知所决擇者矣非明</span><br/>
<span class='tline' id='l155' data-llen='3178:3189'>　辨且晳其孰能之哉</span><br/>
<span class='tline' id='l156' data-llen='3189:3200'>六五厥孚交如威如吉</span><br/>
<span class='tline' id='l157' data-llen='3200:3222'>象曰厥孚交如信以發志也威如之吉易而无備也</span><br/>
<span class='tline' id='l158' data-llen='3222:3245'>　五為大有之主以柔居中寛厚樂易之至焉者也惟</span><br/>
<span class='tline' id='l159' data-llen='3245:3268'>　其有寛厚樂易之徳无求于物而上下交相應之盖</span><br/>
<span class='tline' id='l160' data-llen='3268:3294'><a onclick="displayPageImage('KR1a0059', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3294:3317'>　有不言而信不怒而威者矣不言而信非徒信也不</span><br/>
<span class='tline' id='l162' data-llen='3317:3340'>　怒而威非徒威也信之發于由中威之出于道徳者</span><br/>
<span class='tline' id='l163' data-llen='3340:3363'>　也天下猜防之慮常生於誠信之不足吾以信待物</span><br/>
<span class='tline' id='l164' data-llen='3363:3386'>　而物亦以信報我簡易自將而人不敢犯尚何備之</span><br/>
<span class='tline' id='l165' data-llen='3386:3409'>　有哉光武推赤心置人腹中馬援自隴西來帝袒幘</span><br/>
<span class='tline' id='l166' data-llen='3409:3432'>　迎笑援曰當今之世非但君擇臣臣亦擇君臣前至</span><br/>
<span class='tline' id='l167' data-llen='3432:3455'>　蜀公孫述陛㦸而後進臣臣今逺來陛下何知非刺</span><br/>
<span class='tline' id='l168' data-llen='3455:3478'>　客姦人而簡易若是易而无備若光武之為君足以</span><br/>
<span class='tline' id='l169' data-llen='3478:3505'><a onclick="displayPageImage('KR1a0059', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3505:3510'>　當之</span><br/>
<span class='tline' id='l171' data-llen='3510:3522'>上九自天祐之吉无不利</span><br/>
<span class='tline' id='l172' data-llen='3522:3534'>象曰大有上吉自天祐也</span><br/>
<span class='tline' id='l173' data-llen='3534:3557'>　繫辭曰天之所佑者順也人之所助者信也履信思</span><br/>
<span class='tline' id='l174' data-llen='3557:3580'>　乎順又以尚賢也是以自天祐之吉无不利夫曰信</span><br/>
<span class='tline' id='l175' data-llen='3580:3603'>　曰順曰尚賢皆六五之徳也而吉无不利乃見于上</span><br/>
<span class='tline' id='l176' data-llen='3603:3626'>　九上九六五之應也唯其有如是之徳是以獲如是</span><br/>
<span class='tline' id='l177' data-llen='3626:3649'>　之應必合二爻為一而後可通也古之聖人成天下</span><br/>
<span class='tline' id='l178' data-llen='3649:3676'><a onclick="displayPageImage('KR1a0059', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3676:3699'>　之大順致天下之大利和同天人之際而使之無間</span><br/>
<span class='tline' id='l180' data-llen='3699:3722'>　故能樂善忘勢以盡其尊賢之誠是以天人之交應</span><br/>
<span class='tline' id='l181' data-llen='3722:3745'>　而福禄無窮非堯舜禹湯文武之聖其能與于此哉</span><br/>
<span class='tline' id='l182' data-llen='3745:3755'>䷎<span class='krp-note'>艮下/坤上</span></span><br/>
<span class='tline' id='l183' data-llen='3755:3763'>謙亨君子有終</span><br/>
<span class='tline' id='l184' data-llen='3763:3786'>彖曰謙亨天道下濟而光明地道卑而上行天道虧盈</span><br/>
<span class='tline' id='l185' data-llen='3786:3809'>而益謙地道變盈而流謙鬼神害盈而福謙人道惡盈</span><br/>
<span class='tline' id='l186' data-llen='3809:3828'>而好謙謙尊而光卑而不可踰君子之終也</span><br/>
<span class='tline' id='l187' data-llen='3828:3855'><a onclick="displayPageImage('KR1a0059', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3855:3878'>　謙不可有心以為之也有心以為謙是有希覬存焉</span><br/>
<span class='tline' id='l189' data-llen='3878:3901'>　非謙也世之論謙者以為君子有終其始雖謙其終</span><br/>
<span class='tline' id='l190' data-llen='3901:3924'>　必亨其始雖卑其終有不可踰寜屈於一時以求伸</span><br/>
<span class='tline' id='l191' data-llen='3924:3948'>　於後日以是為君子之終而不知此特以利心窺之也</span><br/>
<span class='tline' id='l192' data-llen='3948:3971'>　夫君子之謙亦出於其性然爾豈計其後而為之哉</span><br/>
<span class='tline' id='l193' data-llen='3971:3994'>　計其後而為之是僥倖妄意者之為非君子之所謂</span><br/>
<span class='tline' id='l194' data-llen='3994:4017'>　謙也君子之謙惟知有謙而已其他皆未嘗過而問</span><br/>
<span class='tline' id='l195' data-llen='4017:4040'>　也然而彖言謙尊而光卑而不可踰君子之終者何</span><br/>
<span class='tline' id='l196' data-llen='4040:4067'><a onclick="displayPageImage('KR1a0059', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4067:4090'>　也曰尊而光卑而不可踰此論謙之徳也非謂謙有</span><br/>
<span class='tline' id='l198' data-llen='4090:4113'>　如是之功也其曰君子有終者言其久也謙之道衆</span><br/>
<span class='tline' id='l199' data-llen='4113:4136'>　人不能久而君子能終之也然則謙也者是豈可以</span><br/>
<span class='tline' id='l200' data-llen='4136:4159'>　希覬有心而為之哉天道下濟謂九三也三乾也而</span><br/>
<span class='tline' id='l201' data-llen='4159:4182'>　光明則六二也二有互體坎也三降而下坤升而上</span><br/>
<span class='tline' id='l202' data-llen='4182:4205'>　此一卦之全體所以為謙也夫謙者徳之盛者也而</span><br/>
<span class='tline' id='l203' data-llen='4205:4228'>　盈則惡之大者也自天地鬼神以至于人未有不以</span><br/>
<span class='tline' id='l204' data-llen='4228:4251'>　謙為善以盈為惡者盖自下者人必髙之自益者人</span><br/>
<span class='tline' id='l205' data-llen='4251:4278'><a onclick="displayPageImage('KR1a0059', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4278:4301'>　必損之其理然也故曰貴以賤為本髙以下為基然</span><br/>
<span class='tline' id='l207' data-llen='4301:4324'>　則謙尊而光卑而不可踰信乎其不可踰也昔之聖</span><br/>
<span class='tline' id='l208' data-llen='4324:4347'>　人盡是道者惟禹為然故愚於六爻皆以禹之事明</span><br/>
<span class='tline' id='l209' data-llen='4347:4351'>　之</span><br/>
<span class='tline' id='l210' data-llen='4351:4371'>象曰地中有山謙君子以裒多益寡稱物平施</span><br/>
<span class='tline' id='l211' data-llen='4371:4394'>　至髙者山也裒取其髙而使之降至卑者地也増益</span><br/>
<span class='tline' id='l212' data-llen='4394:4417'>　其卑而使之升抑髙舉下之義也君子觀謙之象稱</span><br/>
<span class='tline' id='l213' data-llen='4417:4441'>　物之多寡以平其施故有餘者損之不足者益之物之</span><br/>
<span class='tline' id='l214' data-llen='4441:4468'><a onclick="displayPageImage('KR1a0059', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4468:4490'>　不齊而吾之所施各稱其物是豈容心於其間哉</span><br/>
<span class='tline' id='l216' data-llen='4490:4503'>初六謙謙君子用涉大川吉</span><br/>
<span class='tline' id='l217' data-llen='4503:4516'>象曰謙謙君子卑以自牧也</span><br/>
<span class='tline' id='l218' data-llen='4516:4539'>　居下卦之下而以謙自牧謙而又謙者也謙而又謙</span><br/>
<span class='tline' id='l219' data-llen='4539:4562'>　物莫不與雖當險難之世蔑不濟者故用涉大川吉</span><br/>
<span class='tline' id='l220' data-llen='4562:4585'>　牧如牧羊之牧視其後者而鞭之自防之義也禹不</span><br/>
<span class='tline' id='l221' data-llen='4585:4608'>　矜不伐不自滿假以成治水之功用涉大川此之謂</span><br/>
<span class='tline' id='l222' data-llen='4608:4612'>　也</span><br/>
<span class='tline' id='l223' data-llen='4612:4639'><a onclick="displayPageImage('KR1a0059', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4639:4647'>六二鳴謙貞吉</span><br/>
<span class='tline' id='l225' data-llen='4647:4659'>象曰鳴謙貞吉中心得也</span><br/>
<span class='tline' id='l226' data-llen='4659:4682'>　鳴謙者謙之發於聲音者也以言語為謙宜若小矣</span><br/>
<span class='tline' id='l227' data-llen='4682:4705'>　然出於中心之所自得而非假乎外是以正而吉也</span><br/>
<span class='tline' id='l228' data-llen='4705:4728'>　禹之文命敷于四海而九功被于金石其所謂鳴謙</span><br/>
<span class='tline' id='l229' data-llen='4728:4733'>　者乎</span><br/>
<span class='tline' id='l230' data-llen='4733:4744'>九三勞謙君子有終吉</span><br/>
<span class='tline' id='l231' data-llen='4744:4756'>象曰勞謙君子萬民服也</span><br/>
<span class='tline' id='l232' data-llen='4756:4783'><a onclick="displayPageImage('KR1a0059', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4783:4806'>　天道下濟謂九三也三一卦之主也以陽下隂勞亦</span><br/>
<span class='tline' id='l234' data-llen='4806:4829'>　甚矣繫辭曰勞而不伐有功而不徳厚之至也語以</span><br/>
<span class='tline' id='l235' data-llen='4829:4852'>　其功下人者也徳言盛禮言恭謙也者致恭以存其</span><br/>
<span class='tline' id='l236' data-llen='4852:4875'>　位者也此九三之徳也天下之事惟謙最為難安惟</span><br/>
<span class='tline' id='l237' data-llen='4875:4898'>　勞最為難久而九三之君子至於有終非安於性之</span><br/>
<span class='tline' id='l238' data-llen='4898:4921'>　自然其孰能之哉後其身而身先外其身而身存萬</span><br/>
<span class='tline' id='l239' data-llen='4921:4944'>　民之服亦其宜也禹手胼足胝八年于外三過其門</span><br/>
<span class='tline' id='l240' data-llen='4944:4967'>　而不入可謂勞矣而天下莫與爭能禹豈有心於服</span><br/>
<span class='tline' id='l241' data-llen='4967:4994'><a onclick="displayPageImage('KR1a0059', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4994:4997'>　</span><br/>
<span class='tline' id='l243' data-llen='4997:5002'>　人哉</span><br/>
<span class='tline' id='l244' data-llen='5002:5011'>六四无不利撝謙</span><br/>
<span class='tline' id='l245' data-llen='5011:5024'>象曰无不利撝謙不違則也</span><br/>
<span class='tline' id='l246' data-llen='5024:5047'>　撝謙者拱揖指撝无往而不謙之謂也惟其无往而</span><br/>
<span class='tline' id='l247' data-llen='5047:5070'>　不謙是以无往而不利然非勉强而能也不煩繩削</span><br/>
<span class='tline' id='l248' data-llen='5070:5093'>　而自合乎法則爾故曰不違則也禹左準繩右規矩</span><br/>
<span class='tline' id='l249' data-llen='5093:5107'>　聞善言則拜其撝謙之謂乎</span><br/>
<span class='tline' id='l250' data-llen='5107:5134'><a onclick="displayPageImage('KR1a0059', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5134:5150'>六五不富以其鄰利用侵伐无不利</span><br/>
<span class='tline' id='l252' data-llen='5150:5162'>象曰利用侵伐征不服也</span><br/>
<span class='tline' id='l253' data-llen='5162:5185'>　書曰臣哉鄰哉鄰即臣也謂九三也六五以柔居尊</span><br/>
<span class='tline' id='l254' data-llen='5185:5208'>　位自謙其不富而能用九三勞謙之臣故以之侵伐</span><br/>
<span class='tline' id='l255' data-llen='5208:5231'>　不服无不利者此帝舜命禹徂征之事也舜以倦勤</span><br/>
<span class='tline' id='l256' data-llen='5231:5254'>　遜于禹是不富以其鄰也而有苗弗率乃命禹徂征</span><br/>
<span class='tline' id='l257' data-llen='5254:5266'>　此豈非利用侵伐者耶</span><br/>
<span class='tline' id='l258' data-llen='5266:5279'>上六鳴謙利用行師征邑國</span><br/>
<span class='tline' id='l259' data-llen='5279:5297'>象曰鳴謙志未得也可用行師征邑國也</span><br/>
<span class='tline' id='l260' data-llen='5297:5324'><a onclick="displayPageImage('KR1a0059', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l261' data-llen='5324:5347'>　上六之鳴謙與六二之鳴謙一也六二鳴謙而中心</span><br/>
<span class='tline' id='l262' data-llen='5347:5370'>　得者其鳴也人皆應之上六鳴謙而志未得則人有</span><br/>
<span class='tline' id='l263' data-llen='5370:5393'>　不服者矣人有不服故利用行師以征邑國夫當謙</span><br/>
<span class='tline' id='l264' data-llen='5393:5416'>　之世而至於用兵疑若不可者然以威濟恩而得夫</span><br/>
<span class='tline' id='l265' data-llen='5416:5439'>　中道何不可之有故曰可用行師也其大禹誓師之</span><br/>
<span class='tline' id='l266' data-llen='5439:5462'>　舉乎禹受舜之命㑹羣后而誓之此鳴謙者也而三</span><br/>
<span class='tline' id='l267' data-llen='5462:5485'>　旬苗民逆命則禹之志為未得矣然禹受伯益滿招</span><br/>
<span class='tline' id='l268' data-llen='5485:5508'>　損謙獲益之言班師而歸舞干羽而苗民格信乎謙</span><br/>
<span class='tline' id='l269' data-llen='5508:5535'><a onclick="displayPageImage('KR1a0059', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='5535:5546'>　之果足以服人也哉</span><br/>
<span class='tline' id='l271' data-llen='5546:5556'>䷏<span class='krp-note'>坤下/震上</span></span><br/>
<span class='tline' id='l272' data-llen='5556:5564'>豫利建侯行師</span><br/>
<span class='tline' id='l273' data-llen='5564:5587'>彖曰豫剛應而志行順以動豫豫順以動故天地如之</span><br/>
<span class='tline' id='l274' data-llen='5587:5610'>而况建侯行師乎天地以順動故日月不過而四時不</span><br/>
<span class='tline' id='l275' data-llen='5610:5632'>忒聖人以順動則刑罰清而民服豫之時義大矣哉</span><br/>
<span class='tline' id='l276' data-llen='5632:5655'>象曰雷出地奮豫先王以作樂崇徳殷薦之上帝以配</span><br/>
<span class='tline' id='l277' data-llen='5655:5659'>祖考</span><br/>
<span class='tline' id='l278' data-llen='5659:5686'><a onclick="displayPageImage('KR1a0059', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l279' data-llen='5686:5693'>初六鳴豫凶</span><br/>
<span class='tline' id='l280' data-llen='5693:5705'>象曰初六鳴豫志窮凶也</span><br/>
<span class='tline' id='l281' data-llen='5705:5717'>六二介于石不終日貞吉</span><br/>
<span class='tline' id='l282' data-llen='5717:5730'>象曰不終日貞吉以中正也</span><br/>
<span class='tline' id='l283' data-llen='5730:5740'>六三盱豫悔遲有悔</span><br/>
<span class='tline' id='l284' data-llen='5740:5752'>象曰盱豫有悔位不當也</span><br/>
<span class='tline' id='l285' data-llen='5752:5766'>九四由豫大有得勿疑朋盍簪</span><br/>
<span class='tline' id='l286' data-llen='5766:5779'>象曰由豫大有得志大行也</span><br/>
<span class='tline' id='l287' data-llen='5779:5806'><a onclick="displayPageImage('KR1a0059', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l288' data-llen='5806:5815'>六五貞疾恒不死</span><br/>
<span class='tline' id='l289' data-llen='5815:5833'>象曰六五貞疾乗剛也恒不死中未亡也</span><br/>
<span class='tline' id='l290' data-llen='5833:5844'>上六㝠豫成有渝无咎</span><br/>
<span class='tline' id='l291' data-llen='5844:5856'>象曰㝠豫在上何可長也</span><br/>
<span class='tline' id='l292' data-llen='5856:5866'>䷐<span class='krp-note'>震下/兊上</span></span><br/>
<span class='tline' id='l293' data-llen='5866:5875'>隨元亨利貞无咎</span><br/>
<span class='tline' id='l294' data-llen='5875:5898'>彖曰隨剛來而下柔動而説隨大亨貞无咎而天下隨</span><br/>
<span class='tline' id='l295' data-llen='5898:5908'>時隨時之義大矣哉</span><br/>
<span class='tline' id='l296' data-llen='5908:5935'><a onclick="displayPageImage('KR1a0059', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l297' data-llen='5935:5952'>象曰澤中有雷隨君子以嚮晦入宴息</span><br/>
<span class='tline' id='l298' data-llen='5952:5966'>初九官有渝貞吉出門交有功</span><br/>
<span class='tline' id='l299' data-llen='5966:5985'>象曰官有渝從正吉也出門交有功不失也</span><br/>
<span class='tline' id='l300' data-llen='5985:5995'>六二係小子失丈夫</span><br/>
<span class='tline' id='l301' data-llen='5995:6006'>象曰係小子弗兼與也</span><br/>
<span class='tline' id='l302' data-llen='6006:6023'>六三係丈夫失小子隨有求得利居貞</span><br/>
<span class='tline' id='l303' data-llen='6023:6034'>象曰係丈夫志舍下也</span><br/>
<span class='tline' id='l304' data-llen='6034:6051'>九四隨有獲貞凶有孚在道以明何咎</span><br/>
<span class='tline' id='l305' data-llen='6051:6078'><a onclick="displayPageImage('KR1a0059', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l306' data-llen='6078:6096'>象曰隨有獲其義凶也有孚在道明功也</span><br/>
<span class='tline' id='l307' data-llen='6096:6104'>九五孚于嘉吉</span><br/>
<span class='tline' id='l308' data-llen='6104:6116'>象曰孚于嘉吉位正中也</span><br/>
<span class='tline' id='l309' data-llen='6116:6133'>上六拘係之乃從維之王用亨于西山</span><br/>
<span class='tline' id='l310' data-llen='6133:6143'>象曰拘係之上窮也</span><br/>
<span class='tline' id='l311' data-llen='6143:6153'>䷑<span class='krp-note'>巽下/艮上</span></span><br/>
<span class='tline' id='l312' data-llen='6153:6170'>蠱元亨利涉大川先甲三日後甲三日</span><br/>
<span class='tline' id='l313' data-llen='6170:6193'>彖曰蠱剛上而柔下巽而止蠱蠱元亨而天下治也利</span><br/>
<span class='tline' id='l314' data-llen='6193:6220'><a onclick="displayPageImage('KR1a0059', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l315' data-llen='6220:6243'>涉大川往有事也先甲三日後甲三日終則有始天行</span><br/>
<span class='tline' id='l316' data-llen='6243:6246'>也</span><br/>
<span class='tline' id='l317' data-llen='6246:6269'>　蠱者衰敝之世也春秋傳秦伯伐晉卜徒父筮之遇</span><br/>
<span class='tline' id='l318' data-llen='6269:6292'>　蠱曰蠱之貞風也其悔山也又秦醫和曰是謂近女</span><br/>
<span class='tline' id='l319' data-llen='6292:6315'>　室疾如蠱於文皿蟲為蠱穀之飛亦謂之蠱在周易</span><br/>
<span class='tline' id='l320' data-llen='6315:6338'>　女惑男風落山謂之蠱皆同物也自二子之言觀之</span><br/>
<span class='tline' id='l321' data-llen='6338:6361'>　則蠱為衰敝之世明矣夫蠱自泰來者也初九之剛</span><br/>
<span class='tline' id='l322' data-llen='6361:6385'>　升而為上上六之柔降而居下下而為巽之順上而為</span><br/>
<span class='tline' id='l323' data-llen='6385:6412'><a onclick="displayPageImage('KR1a0059', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l324' data-llen='6412:6435'>　艮之止故曰巽而止蠱方泰之世天下至治之極上</span><br/>
<span class='tline' id='l325' data-llen='6435:6458'>　下安恬不為之戒而衰敝之變乗之此上六之城復</span><br/>
<span class='tline' id='l326' data-llen='6458:6481'>　于隍所以為蠱也當此之時而欲治蠱其可憚於有</span><br/>
<span class='tline' id='l327' data-llen='6481:6504'>　所作為哉盖衰敝之世正如大川之決奔潰四出茍</span><br/>
<span class='tline' id='l328' data-llen='6504:6527'>　非有濟難之才莫克有功故欲其犯大難冐大險勇</span><br/>
<span class='tline' id='l329' data-llen='6527:6550'>　往必為以成其事也庚甲為號令之始庚有變更之</span><br/>
<span class='tline' id='l330' data-llen='6550:6573'>　義而甲為十日之首皆取其更新之意也天下方安</span><br/>
<span class='tline' id='l331' data-llen='6573:6596'>　於蠱而吾欲作而新之人情偷惰之久其可驟革之</span><br/>
<span class='tline' id='l332' data-llen='6596:6623'><a onclick="displayPageImage('KR1a0059', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l333' data-llen='6623:6646'>　哉故必先甲三日以令之後甲三日以申之而後庶</span><br/>
<span class='tline' id='l334' data-llen='6646:6669'>　乎其可變矣甲納於乾而初乾之變也乾以元亨治</span><br/>
<span class='tline' id='l335' data-llen='6669:6692'>　天下此蠱元亨而天下治也泰變而為蠱治蠱以復</span><br/>
<span class='tline' id='l336' data-llen='6692:6715'>　於泰始亂而後治亂之終即治之始也天運之固然</span><br/>
<span class='tline' id='l337' data-llen='6715:6729'>　其亦初六復變而為乾也歟</span><br/>
<span class='tline' id='l338' data-llen='6729:6745'>象曰山下有風蠱君子以振民育徳</span><br/>
<span class='tline' id='l339' data-llen='6745:6768'>　振者作而新之之謂也蠱之世斯民偷惰而不事事</span><br/>
<span class='tline' id='l340' data-llen='6768:6791'>　故必有以振而起之以育其徳使民皆有進徳之念</span><br/>
<span class='tline' id='l341' data-llen='6791:6818'><a onclick="displayPageImage('KR1a0059', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l342' data-llen='6818:6829'>　則怠惰之習可去矣</span><br/>
<span class='tline' id='l343' data-llen='6829:6845'>初六幹父之蠱有子考无咎厲終吉</span><br/>
<span class='tline' id='l344' data-llen='6845:6857'>象曰幹父之蠱意承考也</span><br/>
<span class='tline' id='l345' data-llen='6857:6880'>　蠱之敝非一日之積也承前人已壞之緒故諸爻皆</span><br/>
<span class='tline' id='l346' data-llen='6880:6903'>　有父子之象焉初六在下卦之下得巽之體巽以行</span><br/>
<span class='tline' id='l347' data-llen='6903:6926'>　權是能幹蠱者也父子之間父有敝事子從而幹之</span><br/>
<span class='tline' id='l348' data-llen='6926:6949'>　則可謂有子矣有子則考可以无咎然以子而幹父</span><br/>
<span class='tline' id='l349' data-llen='6949:6972'>　則為改父之道其迹似逆而其心則順故始不免於</span><br/>
<span class='tline' id='l350' data-llen='6972:6999'><a onclick="displayPageImage('KR1a0059', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l351' data-llen='6999:7022'>　危其終必吉何者以其不從父之命而從其義不述</span><br/>
<span class='tline' id='l352' data-llen='7022:7045'>　其事而承其意也秦皇漢武皆有奢侈窮黷之失而</span><br/>
<span class='tline' id='l353' data-llen='7045:7068'>　秦以之亡漢以之興者始皇之後繼以二世則為無</span><br/>
<span class='tline' id='l354' data-llen='7068:7091'>　子武帝之後繼以孝昭則有子也故後世論武帝者</span><br/>
<span class='tline' id='l355' data-llen='7091:7106'>　猶在七制之列豈特无咎也哉</span><br/>
<span class='tline' id='l356' data-llen='7106:7117'>九二幹母之蠱不可貞</span><br/>
<span class='tline' id='l357' data-llen='7117:7129'>象曰幹母之蠱得中道也</span><br/>
<span class='tline' id='l358' data-llen='7129:7152'>　母謂五也五以柔居尊位母道也婦人女子之性喜</span><br/>
<span class='tline' id='l359' data-llen='7152:7179'><a onclick="displayPageImage('KR1a0059', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l360' data-llen='7179:7202'>　順而惡逆順之則或可以巽入逆之則益縱其忿厲</span><br/>
<span class='tline' id='l361' data-llen='7202:7225'>　而不可解是豈可强正之哉惟得中道不剛不柔庶</span><br/>
<span class='tline' id='l362' data-llen='7225:7248'>　乎其可矣睿宗居武韋之世從容自處以免于難卒</span><br/>
<span class='tline' id='l363' data-llen='7248:7264'>　成安李之功其知不可貞之義耶</span><br/>
<span class='tline' id='l364' data-llen='7264:7278'>九三幹父之蠱小有悔无大咎</span><br/>
<span class='tline' id='l365' data-llen='7278:7290'>象曰幹父之蠱終无咎也</span><br/>
<span class='tline' id='l366' data-llen='7290:7313'>　九三之幹蠱與初六之幹蠱一也然初六終吉而九</span><br/>
<span class='tline' id='l367' data-llen='7313:7336'>　三小有悔者以其用剛之過也三以陽居陽用剛太</span><br/>
<span class='tline' id='l368' data-llen='7336:7363'><a onclick="displayPageImage('KR1a0059', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l369' data-llen='7363:7386'>　過㡬乎傷恩故至於小有所悔然原其用心則本乎</span><br/>
<span class='tline' id='l370' data-llen='7386:7409'>　孝愛故雖有悔而終无大咎也唐太宗當武徳之末</span><br/>
<span class='tline' id='l371' data-llen='7409:7432'>　年功髙望重父子之間㡬不免有投杼之惑兹非小</span><br/>
<span class='tline' id='l372' data-llen='7432:7438'>　有悔乎</span><br/>
<span class='tline' id='l373' data-llen='7438:7449'>六四裕父之蠱徃見吝</span><br/>
<span class='tline' id='l374' data-llen='7449:7461'>象曰裕父之蠱徃未得也</span><br/>
<span class='tline' id='l375' data-llen='7461:7484'>　裕益也父之蠱子幹之孝也不能幹之又從而益之</span><br/>
<span class='tline' id='l376' data-llen='7484:7507'>　以此而往則吝矣孝元優柔不斷而成帝之優柔愈</span><br/>
<span class='tline' id='l377' data-llen='7507:7534'><a onclick="displayPageImage('KR1a0059', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l378' data-llen='7534:7557'>　甚代宗専務姑息而徳宗之姑息又過之兹非反所</span><br/>
<span class='tline' id='l379' data-llen='7557:7564'>　以裕之耶</span><br/>
<span class='tline' id='l380' data-llen='7564:7574'>六五幹父之蠱用譽</span><br/>
<span class='tline' id='l381' data-llen='7574:7586'>象曰幹父用譽承以徳也</span><br/>
<span class='tline' id='l382' data-llen='7586:7609'>　自二之正應論之則五為母自五論之則五為君盖</span><br/>
<span class='tline' id='l383' data-llen='7609:7632'>　善于幹蠱者也柔居尊位而得中正故能承之以徳</span><br/>
<span class='tline' id='l384' data-llen='7632:7655'>　而以譽歸之此善則稱親之義也睿宗在唐本中材</span><br/>
<span class='tline' id='l385' data-llen='7655:7678'>　之主惟明皇有大功而推尊於父故睿宗至今猶得</span><br/>
<span class='tline' id='l386' data-llen='7678:7705'><a onclick="displayPageImage('KR1a0059', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l387' data-llen='7705:7728'>　賢君之名可謂幹父用譽者矣武王卒伐商以廣文</span><br/>
<span class='tline' id='l388' data-llen='7728:7739'>　王之聲亦此類是耶</span><br/>
<span class='tline' id='l389' data-llen='7739:7751'>上九不事王侯髙尚其事</span><br/>
<span class='tline' id='l390' data-llen='7751:7763'>象曰不事王侯志可則也</span><br/>
<span class='tline' id='l391' data-llen='7763:7786'>　處卦之極蠱道成矣君子於此髙舉逺引而不事其</span><br/>
<span class='tline' id='l392' data-llen='7786:7809'>　事豈遂忘情於斯世也哉知其非力之所能及故寧</span><br/>
<span class='tline' id='l393' data-llen='7809:7829'>　髙尚以全其志此醫和所謂疾不可為者也</span><br/>
</p>
<p><br/>
</p>
  </div>
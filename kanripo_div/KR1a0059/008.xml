<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0059', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　用易詳觧卷八　　　　　　宋　李杞　撰</span><br/>
<span class='tline' id='l10' data-llen='210:222'>下經二<span class='krp-note'>家人至益/</span></span><br/>
<span class='tline' id='l11' data-llen='222:232'>䷤<span class='krp-note'>離下/巽上</span></span><br/>
<span class='tline' id='l12' data-llen='232:239'>家人利女貞</span><br/>
<span class='tline' id='l13' data-llen='239:262'>彖曰家人女正位乎内男正位乎外男女正天地之大</span><br/>
<span class='tline' id='l14' data-llen='262:285'>義也家人有嚴君焉父母之謂也父父子子兄兄弟弟</span><br/>
<span class='tline' id='l15' data-llen='285:302'>夫夫婦婦而家道正正家而天下定矣</span><br/>
<span class='tline' id='l16' data-llen='302:328'><a onclick="displayPageImage('KR1a0059', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:348'>象曰風自火出家人君子以言有物而行冇恒</span><br/>
<span class='tline' id='l18' data-llen='348:371'>　物即物則之物此齊家在修身之義也言行君子之</span><br/>
<span class='tline' id='l19' data-llen='371:394'>　樞機君子過言則民作辭過動則民作則其可不謹</span><br/>
<span class='tline' id='l20' data-llen='394:417'>　哉故言有物則无起羞之失行有恒則无招辱之悔</span><br/>
<span class='tline' id='l21' data-llen='417:440'>　是以一身而律之也禹以聲為律身為度故能克儉</span><br/>
<span class='tline' id='l22' data-llen='440:453'>　于家其端本澄源之道歟</span><br/>
<span class='tline' id='l23' data-llen='453:462'>初九閑有家悔亡</span><br/>
<span class='tline' id='l24' data-llen='462:473'>象曰閑有家志未變也</span><br/>
<span class='tline' id='l25' data-llen='473:499'><a onclick="displayPageImage('KR1a0059', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='499:522'>　大徳不踰閑閑者有以防之而使之不敢踰之謂也</span><br/>
<span class='tline' id='l27' data-llen='522:545'>　然防閑之道貴乎其始始而不防待其心志已變而</span><br/>
<span class='tline' id='l28' data-llen='545:568'>　後圖之則有悔矣夫家所以為閑者何也禮之謂也</span><br/>
<span class='tline' id='l29' data-llen='568:591'>　記曰夫禮禁亂之所從生猶防止水之所自來也又</span><br/>
<span class='tline' id='l30' data-llen='591:614'>　曰故禮之教化也㣲其止邪也于未形然則閑家之</span><br/>
<span class='tline' id='l31' data-llen='614:637'>　道其可不于其志之未變而預為防哉齊人惡魯桓</span><br/>
<span class='tline' id='l32' data-llen='637:660'>　公㣲弱不能防閑文姜使至滛亂為二國患焉而敝</span><br/>
<span class='tline' id='l33' data-llen='660:681'>　笱之詩作若魯桓公者是不知閑有家之義也</span><br/>
<span class='tline' id='l34' data-llen='681:707'><a onclick="displayPageImage('KR1a0059', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='707:719'>六二无攸遂在中饋貞吉</span><br/>
<span class='tline' id='l36' data-llen='719:731'>象曰六二之吉順以㢲也</span><br/>
<span class='tline' id='l37' data-llen='731:754'>　春秋之義大夫無遂事示不敢専也夫為臣之道且</span><br/>
<span class='tline' id='l38' data-llen='754:777'>　不敢専而况為婦之道乎婦順夫而行者也故外无</span><br/>
<span class='tline' id='l39' data-llen='777:800'>　遂事而惟以主中饋為貞㢲順之至也内則一書其</span><br/>
<span class='tline' id='l40' data-llen='800:823'>　言内治亦詳矣而不過飲食衣服澣濯補綴之事而</span><br/>
<span class='tline' id='l41' data-llen='823:846'>　他不與焉盖牝鷄无晨牝鷄之晨惟家之索而可專</span><br/>
<span class='tline' id='l42' data-llen='846:869'>　行哉采蘩之夫人奉祭祀而不失其職采蘋大夫妻</span><br/>
<span class='tline' id='l43' data-llen='869:895'><a onclick="displayPageImage('KR1a0059', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='895:918'>　循法度而可承乎先祖皆㢲順之道也雖然卷耳后</span><br/>
<span class='tline' id='l45' data-llen='918:941'>　妃之志輔佐君子求賢審官獨非遂事乎是不然内</span><br/>
<span class='tline' id='l46' data-llen='941:964'>　有進賢之志而无險詖私謁之心此在中饋之大者</span><br/>
<span class='tline' id='l47' data-llen='964:987'>　也謂之輔佐其君則可謂之遂事則不可此文王之</span><br/>
<span class='tline' id='l48' data-llen='987:995'>　所以聖也歟</span><br/>
<span class='tline' id='l49' data-llen='995:1012'>九三家人嗃嗃悔厲吉婦子嘻嘻終吝</span><br/>
<span class='tline' id='l50' data-llen='1012:1031'>象曰家人嗃嗃未失也婦子嘻嘻失家節也</span><br/>
<span class='tline' id='l51' data-llen='1031:1054'>　嗃嗃者嚴厲之状嘻嘻者和易之意盖治家之道太</span><br/>
<span class='tline' id='l52' data-llen='1054:1080'><a onclick="displayPageImage('KR1a0059', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1080:1103'>　嚴則傷恩太易則失節然至嚴之中至愛存焉故雖</span><br/>
<span class='tline' id='l54' data-llen='1103:1125'>　悔且厲而可以獲吉茍過乎和易則狎矣故終吝</span><br/>
<span class='tline' id='l55' data-llen='1125:1133'>六四富家大吉</span><br/>
<span class='tline' id='l56' data-llen='1133:1145'>象曰富家大吉順在位也</span><br/>
<span class='tline' id='l57' data-llen='1145:1168'>　以隂居隂得㢲順之正故為富家大吉六四之富非</span><br/>
<span class='tline' id='l58' data-llen='1168:1191'>　富乎財者冨乎禮者也禮運論父子篤兄弟睦夫婦</span><br/>
<span class='tline' id='l59' data-llen='1191:1214'>　和為家之肥而且以謂大順之至然則治家者能順</span><br/>
<span class='tline' id='l60' data-llen='1214:1234'>　以在上則一家莫不順矣而安有不富者哉</span><br/>
<span class='tline' id='l61' data-llen='1234:1260'><a onclick="displayPageImage('KR1a0059', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1260:1271'>九五王假有家勿恤吉</span><br/>
<span class='tline' id='l63' data-llen='1271:1283'>象曰王假有家交相愛也</span><br/>
<span class='tline' id='l64' data-llen='1283:1306'>　假至也王者之象以天下為家者也自内以及乎外</span><br/>
<span class='tline' id='l65' data-llen='1306:1329'>　自家以及乎國君臣上下父子粲然有文以相接懽</span><br/>
<span class='tline' id='l66' data-llen='1329:1352'>　然有恩以相愛而无乖争凌犯之風王者之至于斯</span><br/>
<span class='tline' id='l67' data-llen='1352:1375'>　也其家亦大矣而尚何憂恤之有乎文王刑于寡妻</span><br/>
<span class='tline' id='l68' data-llen='1375:1398'>　至于兄弟以御于家邦二南之化家道之正也故以</span><br/>
<span class='tline' id='l69' data-llen='1398:1421'>　王季為父武王為子父作子述而文王可以無憂然</span><br/>
<span class='tline' id='l70' data-llen='1421:1447'><a onclick="displayPageImage('KR1a0059', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1447:1467'>　則九五之所謂勿恤吉者惟文王足以當之</span><br/>
<span class='tline' id='l72' data-llen='1467:1477'>上九有孚威如終吉</span><br/>
<span class='tline' id='l73' data-llen='1477:1490'>象曰威如之吉反身之謂也</span><br/>
<span class='tline' id='l74' data-llen='1490:1513'>　有孚者正心誠意之學也正心誠意之學雖無形迹</span><br/>
<span class='tline' id='l75' data-llen='1513:1536'>　之暴露而望之儼然則自有不怒之威君子欲齊其</span><br/>
<span class='tline' id='l76' data-llen='1536:1559'>　家則必先誠其身茍能反身而誠則一家之中将視</span><br/>
<span class='tline' id='l77' data-llen='1559:1582'>　之以為凖的而凛凛然有不敢犯者矣盖威如者自</span><br/>
<span class='tline' id='l78' data-llen='1582:1605'>　有孚中出也文王刑于寡妻冝若甚嚴者而雝雝在</span><br/>
<span class='tline' id='l79' data-llen='1605:1631'><a onclick="displayPageImage('KR1a0059', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1631:1654'>　宫肅肅在廟文王于暗室屋漏之際而有至一不貳</span><br/>
<span class='tline' id='l81' data-llen='1654:1677'>　之誠夫豈不反之已而求諸人哉故曰家之本在身</span><br/>
<span class='tline' id='l82' data-llen='1677:1695'>　又曰身不行道不行於妻子此之謂也</span><br/>
<span class='tline' id='l83' data-llen='1695:1705'>䷥<span class='krp-note'>兑下/離上</span></span><br/>
<span class='tline' id='l84' data-llen='1705:1711'>睽小事吉</span><br/>
<span class='tline' id='l85' data-llen='1711:1734'>彖曰睽火動而上澤動而下二女同居其志不同行説</span><br/>
<span class='tline' id='l86' data-llen='1734:1757'>而麗乎眀柔進而上行得中而應乎剛是以小事吉天</span><br/>
<span class='tline' id='l87' data-llen='1757:1780'>地睽而其事同也男女睽而其志通也萬物睽而其事</span><br/>
<span class='tline' id='l88' data-llen='1780:1806'><a onclick="displayPageImage('KR1a0059', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1806:1817'>類也睽之時用大矣哉</span><br/>
<span class='tline' id='l90' data-llen='1817:1832'>象曰上火下澤睽君子以同而異</span><br/>
<span class='tline' id='l91' data-llen='1832:1849'>初九悔亡䘮馬勿逐自復見惡人无咎</span><br/>
<span class='tline' id='l92' data-llen='1849:1860'>象曰見惡人以辟咎也</span><br/>
<span class='tline' id='l93' data-llen='1860:1870'>九二遇主于巷无咎</span><br/>
<span class='tline' id='l94' data-llen='1870:1882'>象曰遇主于巷未失道也</span><br/>
<span class='tline' id='l95' data-llen='1882:1901'>六三見輿曳其牛掣其人天且劓无初有終</span><br/>
<span class='tline' id='l96' data-llen='1901:1919'>象曰見輿曳位不當也无初有終遇剛也</span><br/>
<span class='tline' id='l97' data-llen='1919:1945'><a onclick="displayPageImage('KR1a0059', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1945:1959'>九四睽孤遇元夫交孚厲无咎</span><br/>
<span class='tline' id='l99' data-llen='1959:1970'>象曰交孚无咎志行也</span><br/>
<span class='tline' id='l100' data-llen='1970:1983'>六五悔亡厥宗噬膚往何咎</span><br/>
<span class='tline' id='l101' data-llen='1983:1995'>象曰厥宗噬膚往有慶也</span><br/>
<span class='tline' id='l102' data-llen='1995:2018'>上九睽孤見豕負塗載鬼一車先張之弧後説之弧匪</span><br/>
<span class='tline' id='l103' data-llen='2018:2028'>宼婚媾往遇雨則吉</span><br/>
<span class='tline' id='l104' data-llen='2028:2040'>象曰遇雨之吉羣疑亡也</span><br/>
<span class='tline' id='l105' data-llen='2040:2050'>䷦<span class='krp-note'>艮下/坎上</span></span><br/>
<span class='tline' id='l106' data-llen='2050:2076'><a onclick="displayPageImage('KR1a0059', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2076:2092'>蹇利西南不利東北利見大人貞吉</span><br/>
<span class='tline' id='l108' data-llen='2092:2115'>彖曰蹇難也險在前也見險而能止知矣哉蹇利西南</span><br/>
<span class='tline' id='l109' data-llen='2115:2138'>往得中也不利東北其道窮也利見大人往有功也當</span><br/>
<span class='tline' id='l110' data-llen='2138:2154'>位貞吉以正邦也蹇之時用大矣哉</span><br/>
<span class='tline' id='l111' data-llen='2154:2170'>象曰山上有水蹇君子以反身修徳</span><br/>
<span class='tline' id='l112' data-llen='2170:2178'>初六往蹇來譽</span><br/>
<span class='tline' id='l113' data-llen='2178:2189'>象曰往蹇來譽宜待也</span><br/>
<span class='tline' id='l114' data-llen='2189:2201'>六二王臣蹇蹇匪躬之故</span><br/>
<span class='tline' id='l115' data-llen='2201:2227'><a onclick="displayPageImage('KR1a0059', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2227:2239'>象曰王臣蹇蹇終无尤也</span><br/>
<span class='tline' id='l117' data-llen='2239:2247'>九三往蹇來反</span><br/>
<span class='tline' id='l118' data-llen='2247:2259'>象曰往蹇來反内喜之也</span><br/>
<span class='tline' id='l119' data-llen='2259:2267'>六四往蹇來連</span><br/>
<span class='tline' id='l120' data-llen='2267:2279'>象曰往蹇來連當位實也</span><br/>
<span class='tline' id='l121' data-llen='2279:2287'>九五大蹇朋來</span><br/>
<span class='tline' id='l122' data-llen='2287:2299'>象曰大蹇朋來以中節也</span><br/>
<span class='tline' id='l123' data-llen='2299:2312'>上六往蹇來碩吉利見大人</span><br/>
<span class='tline' id='l124' data-llen='2312:2338'><a onclick="displayPageImage('KR1a0059', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2338:2358'>象曰往蹇來碩志在内也利見大人以從貴也</span><br/>
<span class='tline' id='l126' data-llen='2358:2368'>䷧<span class='krp-note'>坎下/震上</span></span><br/>
<span class='tline' id='l127' data-llen='2368:2386'>解利西南无所往其來復吉有攸往夙吉</span><br/>
<span class='tline' id='l128' data-llen='2386:2409'>彖曰解險以動動而免乎險解解利西南往得衆也其</span><br/>
<span class='tline' id='l129' data-llen='2409:2432'>來復吉乃得中也有攸往夙吉往有功也天地解而雷</span><br/>
<span class='tline' id='l130' data-llen='2432:2453'>雨作雷雨作而百果草木皆甲坼解之時大矣哉</span><br/>
<span class='tline' id='l131' data-llen='2453:2476'>　屯與解相㳂而成者也坎上震下動乎險中而為雲</span><br/>
<span class='tline' id='l132' data-llen='2476:2499'>　雷之屯震上坎下險以動動而免乎險而為雷雨之</span><br/>
<span class='tline' id='l133' data-llen='2499:2525'><a onclick="displayPageImage('KR1a0059', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2525:2548'>　解震坎合而成卦一也而或為屯或為解何也屯之</span><br/>
<span class='tline' id='l135' data-llen='2548:2571'>　動在下是未出險者也解之動在上是已出險者也</span><br/>
<span class='tline' id='l136' data-llen='2571:2594'>　未出險則難生已出險則免乎難矣解之世是患難</span><br/>
<span class='tline' id='l137' data-llen='2594:2617'>　解散之際而人情去險之初也人情方慮于憂患之</span><br/>
<span class='tline' id='l138' data-llen='2617:2640'>　乆一旦解釋而去之必有平易近民者而後可以得</span><br/>
<span class='tline' id='l139' data-llen='2640:2663'>　斯民之心故利西南西南為坤方平易之地也天下</span><br/>
<span class='tline' id='l140' data-llen='2663:2686'>　方安于无事而吾以平易待之上下相安則豈可復</span><br/>
<span class='tline' id='l141' data-llen='2686:2709'>　有所往哉于此而有所往則矯枉過正必有過為之</span><br/>
<span class='tline' id='l142' data-llen='2709:2735'><a onclick="displayPageImage('KR1a0059', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2735:2758'>　病矣故其來復吉其來復吉者復其舊貫以還前日</span><br/>
<span class='tline' id='l144' data-llen='2758:2781'>　安静之政也武王反商政政由舊光武還漢世之輕</span><br/>
<span class='tline' id='l145' data-llen='2781:2804'>　法皆其來復吉之義也解之世不可有所往亦不可</span><br/>
<span class='tline' id='l146' data-llen='2804:2827'>　无所往有所往則㡬于生事而有太過之弊故其來</span><br/>
<span class='tline' id='l147' data-llen='2827:2850'>　復吉以其得中道也无所往則㡬于廢事而有不及</span><br/>
<span class='tline' id='l148' data-llen='2850:2873'>　之弊故有攸往夙吉欲其往有功也夙者早圖之謂</span><br/>
<span class='tline' id='l149' data-llen='2873:2896'>　也人情欲脱乎險若避水火焉謀之不夙則緩而无</span><br/>
<span class='tline' id='l150' data-llen='2896:2919'>　及矣雷雨者天地所以為生物之機也天地塞閉而</span><br/>
<span class='tline' id='l151' data-llen='2919:2945'><a onclick="displayPageImage('KR1a0059', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2945:2968'>　成冬動植之物凝結而不解至仲春之月草木萌動</span><br/>
<span class='tline' id='l153' data-llen='2968:2992'>　於是雷乃𤼵聲以觸其生生之機此解所以為春分</span><br/>
<span class='tline' id='l154' data-llen='2992:3008'>　之卦也然則解之時豈不大矣哉</span><br/>
<span class='tline' id='l155' data-llen='3008:3023'>象曰雷雨作解君子以赦遇宥罪</span><br/>
<span class='tline' id='l156' data-llen='3023:3046'>　雷者天之號令而雨者天之澤也君子觀雷雨之象</span><br/>
<span class='tline' id='l157' data-llen='3046:3069'>　而赦過宥罪與民更始焉所以法天好生之徳也赦</span><br/>
<span class='tline' id='l158' data-llen='3069:3092'>　過者即舜之所謂宥過无大而宥罪者即舜之所謂</span><br/>
<span class='tline' id='l159' data-llen='3092:3105'>　罪疑惟輕寧失不經者歟</span><br/>
<span class='tline' id='l160' data-llen='3105:3131'><a onclick="displayPageImage('KR1a0059', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3131:3137'>初六无咎</span><br/>
<span class='tline' id='l162' data-llen='3137:3149'>象曰剛柔之際義无咎也</span><br/>
<span class='tline' id='l163' data-llen='3149:3172'>　人皆出險而已獨居坎險之下又以隂柔不能自立</span><br/>
<span class='tline' id='l164' data-llen='3172:3195'>　宜有咎者也惟其上應於四以隂從陽四動而已從</span><br/>
<span class='tline' id='l165' data-llen='3195:3218'>　之而險難可免矣剛柔相濟以成出險之功於義何</span><br/>
<span class='tline' id='l166' data-llen='3218:3224'>　咎之有</span><br/>
<span class='tline' id='l167' data-llen='3224:3237'>九二田獲三狐得黄矢貞吉</span><br/>
<span class='tline' id='l168' data-llen='3237:3249'>象曰九二貞吉得中道也</span><br/>
<span class='tline' id='l169' data-llen='3249:3276'><a onclick="displayPageImage('KR1a0059', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3276:3299'>　狐隂險多疑之獸小人之象也三狐謂三隂也九二</span><br/>
<span class='tline' id='l171' data-llen='3299:3322'>　有應於六五而三隂間之三隂之間我也是狐媚之</span><br/>
<span class='tline' id='l172' data-llen='3322:3345'>　道也獵而取之則疑間可釋矣黄中也矢直也二以</span><br/>
<span class='tline' id='l173' data-llen='3345:3368'>　中直之道去狐疑之間使小人不能為害以取信于</span><br/>
<span class='tline' id='l174' data-llen='3368:3391'>　六五之君是以得正吉也周公攝政而三監有流言</span><br/>
<span class='tline' id='l175' data-llen='3391:3414'>　之變其為狐疑亦大矣惟周公斷然辟之而不以為</span><br/>
<span class='tline' id='l176' data-llen='3414:3437'>　疑是以三監既去而成王之疑自釋周公之所恃者</span><br/>
<span class='tline' id='l177' data-llen='3437:3447'>　非中與直而何哉</span><br/>
<span class='tline' id='l178' data-llen='3447:3474'><a onclick="displayPageImage('KR1a0059', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3474:3486'>六三負且乗致宼至貞吝</span><br/>
<span class='tline' id='l180' data-llen='3486:3505'>象曰負且乗亦可醜也自我致戎又誰咎也</span><br/>
<span class='tline' id='l181' data-llen='3505:3528'>　繋辭曰負也者小人之事也乗也者君子之器也小</span><br/>
<span class='tline' id='l182' data-llen='3528:3551'>　人而乗君子之器盜思奪之矣上慢下暴盜思伐之</span><br/>
<span class='tline' id='l183' data-llen='3551:3574'>　矣六三以隂居陽陽貴而隂賤是負而且乗者也无</span><br/>
<span class='tline' id='l184' data-llen='3574:3597'>　其徳而居其位過者皆有不平之心豈不為寇盜之</span><br/>
<span class='tline' id='l185' data-llen='3597:3620'>　招哉牛仙客以小吏為尚書鄭棨以歇後致宰相皆</span><br/>
<span class='tline' id='l186' data-llen='3620:3643'>　負且乗之徒也孟子曰不仁而在髙位是播其惡于</span><br/>
<span class='tline' id='l187' data-llen='3643:3670'><a onclick="displayPageImage('KR1a0059', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3670:3680'>　衆也其斯之謂歟</span><br/>
<span class='tline' id='l189' data-llen='3680:3691'>九四解而拇朋至斯孚</span><br/>
<span class='tline' id='l190' data-llen='3691:3702'>象曰解而拇未當位也</span><br/>
<span class='tline' id='l191' data-llen='3702:3725'>　拇足大指也謂六三也朋謂初六也九四下有初六</span><br/>
<span class='tline' id='l192' data-llen='3725:3748'>　之應而近于三三之附四足指之象也四茍係于六</span><br/>
<span class='tline' id='l193' data-llen='3748:3771'>　三則初必疑我也故解其拇而去之専應于初而後</span><br/>
<span class='tline' id='l194' data-llen='3771:3794'>　朋至斯孚盖在我有以致其信也四惟所居之位不</span><br/>
<span class='tline' id='l195' data-llen='3794:3817'>　當而切近于三故必有所解而後有所孚使四無以</span><br/>
<span class='tline' id='l196' data-llen='3817:3844'><a onclick="displayPageImage('KR1a0059', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3844:3856'>　示信則初其肯信之乎</span><br/>
<span class='tline' id='l198' data-llen='3856:3871'>六五君子維有解吉有孚于小人</span><br/>
<span class='tline' id='l199' data-llen='3871:3883'>象曰君子有解小人退也</span><br/>
<span class='tline' id='l200' data-llen='3883:3906'>　解之世君子求所以解天下之難而與民更始之際</span><br/>
<span class='tline' id='l201' data-llen='3906:3929'>　也故維知有解而不問其他棄其舊而與之維新解</span><br/>
<span class='tline' id='l202' data-llen='3929:3952'>　釋怨仇而與之相忘是以赦過宥罪有以取信乎小</span><br/>
<span class='tline' id='l203' data-llen='3952:3975'>　人之心使之退聴而自服此人君解天下之道无所</span><br/>
<span class='tline' id='l204' data-llen='3975:3998'>　往而不用其解者也三監既誅而商民不静成王周</span><br/>
<span class='tline' id='l205' data-llen='3998:4025'><a onclick="displayPageImage('KR1a0059', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4025:4048'>　公不以為問而惟求有以解其危疑之心故頑民卒</span><br/>
<span class='tline' id='l207' data-llen='4048:4071'>　惟周之信而遂可以要其化服於世變風移之後小</span><br/>
<span class='tline' id='l208' data-llen='4071:4084'>　人之惡安有不可解者哉</span><br/>
<span class='tline' id='l209' data-llen='4084:4102'>上六公用射隼于髙墉之上獲之无不利</span><br/>
<span class='tline' id='l210' data-llen='4102:4114'>象曰公用射隼以解悖也</span><br/>
<span class='tline' id='l211' data-llen='4114:4137'>　繫辭曰隼者禽也弓矢者器也射之者人也君子蔵</span><br/>
<span class='tline' id='l212' data-llen='4137:4160'>　器于身待時而動何不利之有動而不括是以出而</span><br/>
<span class='tline' id='l213' data-llen='4160:4183'>　有獲斯言盡之矣夫隼鷙暴之物而在髙墉之上此</span><br/>
<span class='tline' id='l214' data-llen='4183:4210'><a onclick="displayPageImage('KR1a0059', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4210:4233'>　小人而在朝廷之上也上六以公侯之貴射而獲之</span><br/>
<span class='tline' id='l216' data-llen='4233:4256'>　使小人之悖不敢肆其擊摶以害善良小人既獲宜</span><br/>
<span class='tline' id='l217' data-llen='4256:4279'>　其无往而不利也堯之時四凶在朝而不能去舜相</span><br/>
<span class='tline' id='l218' data-llen='4279:4301'>　堯取四凶族投諸四裔天下大服其射隼之謂歟</span><br/>
<span class='tline' id='l219' data-llen='4301:4311'>䷨<span class='krp-note'>兑下/艮上</span></span><br/>
<span class='tline' id='l220' data-llen='4311:4334'>損有孚元吉无咎可貞利有攸往曷之用二簋可用享</span><br/>
<span class='tline' id='l221' data-llen='4334:4357'>彖曰損損下益上其道上行損而有孚元吉无咎可貞</span><br/>
<span class='tline' id='l222' data-llen='4357:4380'>利有攸往曷之用二簋可用享二簋應有時損剛益柔</span><br/>
<span class='tline' id='l223' data-llen='4380:4407'><a onclick="displayPageImage('KR1a0059', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4407:4419'>有時損益盈虛與時偕行</span><br/>
<span class='tline' id='l225' data-llen='4419:4442'>　損之義有三有自損之損有貶損之損有損益之損</span><br/>
<span class='tline' id='l226' data-llen='4442:4465'>　為學日益為道日損損之又損以至于无是自損之</span><br/>
<span class='tline' id='l227' data-llen='4465:4488'>　損盡性之學也孔子之絶四顔子之坐忘是也貴而</span><br/>
<span class='tline' id='l228' data-llen='4488:4511'>　不驕富而不舒約已以裕人懲忿以窒慾是貶損之</span><br/>
<span class='tline' id='l229' data-llen='4511:4534'>　損治身之學也禹之不自滿假文王之翼翼小心是</span><br/>
<span class='tline' id='l230' data-llen='4534:4557'>　也財聚則民散上溢則下漏自損者人必益之自益</span><br/>
<span class='tline' id='l231' data-llen='4557:4580'>　者人必損之是損益之損必至之理也鹿臺之財聚</span><br/>
<span class='tline' id='l232' data-llen='4580:4607'><a onclick="displayPageImage('KR1a0059', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4607:4630'>　而商以之亡敖倉之粟有餘而秦以之亂是也三者</span><br/>
<span class='tline' id='l234' data-llen='4630:4653'>　雖不同而其為損則一而已矣夫損自泰來者也損</span><br/>
<span class='tline' id='l235' data-llen='4653:4676'>　三之剛以益上之柔艮山髙而在上兑澤深而在下</span><br/>
<span class='tline' id='l236' data-llen='4676:4699'>　髙者増之而愈高卑者損之而愈深上收其利而下</span><br/>
<span class='tline' id='l237' data-llen='4699:4722'>　受其害此損之道所以上行也然髙以下為基基既</span><br/>
<span class='tline' id='l238' data-llen='4722:4745'>　損矣髙其能乆安也哉故損下益上而反謂之損以</span><br/>
<span class='tline' id='l239' data-llen='4745:4768'>　其有招損之道也且損人以自益人之所甚不平者</span><br/>
<span class='tline' id='l240' data-llen='4768:4791'>　也是必有以取信于人又能獲元善之吉而後可以</span><br/>
<span class='tline' id='l241' data-llen='4791:4818'><a onclick="displayPageImage('KR1a0059', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4818:4841'>　无咎茍或不然則咎有所不免矣可貞者損下之道</span><br/>
<span class='tline' id='l243' data-llen='4841:4864'>　可以貞者取之不可以非道取也文王以庶邦惟正</span><br/>
<span class='tline' id='l244' data-llen='4864:4887'>　之供之謂也夫受人之益者其可徒然而受之哉徒</span><br/>
<span class='tline' id='l245' data-llen='4887:4910'>　然而受之則在我者為無功而在人者必不堪故利</span><br/>
<span class='tline' id='l246' data-llen='4910:4933'>　有攸往而後受之而无愧也然則居損之世将何所</span><br/>
<span class='tline' id='l247' data-llen='4933:4956'>　用而可哉盖用損之道以誠為貴而文有所不備也</span><br/>
<span class='tline' id='l248' data-llen='4956:4979'>　故雖以二簋之薄而亦可以用享董仲舒所謂少損</span><br/>
<span class='tline' id='l249' data-llen='4979:5002'>　周之文致用夏之忠也雖然亦豈可以為常哉二簋</span><br/>
<span class='tline' id='l250' data-llen='5002:5029'><a onclick="displayPageImage('KR1a0059', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5029:5052'>　之享儉約大過則有不中之弊其用之必有其時可</span><br/>
<span class='tline' id='l252' data-llen='5052:5075'>　豐則豐可殺則殺前日之質今日之文時之所在不</span><br/>
<span class='tline' id='l253' data-llen='5075:5098'>　可拘也損剛益柔剛者不必常損柔者不必常益亦</span><br/>
<span class='tline' id='l254' data-llen='5098:5121'>　惟其時而已矣盈則損之虚則益之損其有餘以益</span><br/>
<span class='tline' id='l255' data-llen='5121:5144'>　其不足夫是之謂損益盈虚與時偕行吾何所容心</span><br/>
<span class='tline' id='l256' data-llen='5144:5167'>　哉孔子曰商因于夏禮所損益可知也周因于商禮</span><br/>
<span class='tline' id='l257' data-llen='5167:5190'>　所損益可知也孔子之所謂可知者以其時而權之</span><br/>
<span class='tline' id='l258' data-llen='5190:5211'>　也觀孔子之言則知損之為損有不可常者矣</span><br/>
<span class='tline' id='l259' data-llen='5211:5238'><a onclick="displayPageImage('KR1a0059', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5238:5254'>象曰山下有澤損君子以懲忿窒欲</span><br/>
<span class='tline' id='l261' data-llen='5254:5277'>　山之性髙而峻澤之性卑而汙髙而峻則難抑故為</span><br/>
<span class='tline' id='l262' data-llen='5277:5300'>　忿卑而汙則難滿故為欲君子以自損之道懲其高</span><br/>
<span class='tline' id='l263' data-llen='5300:5323'>　而使之降窒其卑而使之升此懲忿窒慾所以為修</span><br/>
<span class='tline' id='l264' data-llen='5323:5330'>　性之學也</span><br/>
<span class='tline' id='l265' data-llen='5330:5343'>初九已事遄往无咎酌損之</span><br/>
<span class='tline' id='l266' data-llen='5343:5355'>象曰已事遄往尚合志也</span><br/>
<span class='tline' id='l267' data-llen='5355:5378'>　用損之道惟其時而已矣方其損也將以成其事也</span><br/>
<span class='tline' id='l268' data-llen='5378:5405'><a onclick="displayPageImage('KR1a0059', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5405:5428'>　事已則速去之乃可以无咎茍不能遄徃而過乎損</span><br/>
<span class='tline' id='l270' data-llen='5428:5451'>　則將有咎矣盖損不可常也惟能斟酌以適乎中然</span><br/>
<span class='tline' id='l271' data-llen='5451:5474'>　後可以當人之情所尚乎損者尚乎合志如斯而已</span><br/>
<span class='tline' id='l272' data-llen='5474:5498'>　孟子𤼵棠之舉可以用之于前而不可復施于後損</span><br/>
<span class='tline' id='l273' data-llen='5498:5505'>　其可常哉</span><br/>
<span class='tline' id='l274' data-llen='5505:5517'>九二利貞征㓙弗損益之</span><br/>
<span class='tline' id='l275' data-llen='5517:5530'>象曰九二利貞中以為志也</span><br/>
<span class='tline' id='l276' data-llen='5530:5553'>　過則損之不及則益之二者皆非中也中則无此病</span><br/>
<span class='tline' id='l277' data-llen='5553:5580'><a onclick="displayPageImage('KR1a0059', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5580:5603'>　九二以剛居中故利在于貞而有所往則㓙是以弗</span><br/>
<span class='tline' id='l279' data-llen='5603:5626'>　損益之弗損益之者謂其无所損益之謂也既不至</span><br/>
<span class='tline' id='l280' data-llen='5626:5649'>　于過又不至于弗及而志在乎中尚何用損益于其</span><br/>
<span class='tline' id='l281' data-llen='5649:5654'>　間哉</span><br/>
<span class='tline' id='l282' data-llen='5654:5672'>六三三人行則損一人一人行則得其友</span><br/>
<span class='tline' id='l283' data-llen='5672:5683'>象曰一人行三則疑也</span><br/>
<span class='tline' id='l284' data-llen='5683:5706'>　下卦本乾也上卦本坤也下之三爻並進而損六三</span><br/>
<span class='tline' id='l285' data-llen='5706:5729'>　以益乎上是三人行則損一人也上九一陽而下應</span><br/>
<span class='tline' id='l286' data-llen='5729:5756'><a onclick="displayPageImage('KR1a0059', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5756:5779'>　六三是一人行則得其友也夫兩相與則専一而信</span><br/>
<span class='tline' id='l288' data-llen='5779:5802'>　三則雜而亂故三人並行不免于疑有不如一人獨</span><br/>
<span class='tline' id='l289' data-llen='5802:5825'>　行之得其配也人臣事君之道何以異此以蕭望之</span><br/>
<span class='tline' id='l290' data-llen='5825:5848'>　劉向之忠而卒以朋黨取疑于其君信乎君臣相與</span><br/>
<span class='tline' id='l291' data-llen='5848:5860'>　之際不可以不専一也</span><br/>
<span class='tline' id='l292' data-llen='5860:5871'>六四損其疾使遄有喜</span><br/>
<span class='tline' id='l293' data-llen='5871:5882'>象曰損其疾亦可喜也</span><br/>
<span class='tline' id='l294' data-llen='5882:5905'>　損下益上上之益下之所甚病也吾能去其所甚病</span><br/>
<span class='tline' id='l295' data-llen='5905:5932'><a onclick="displayPageImage('KR1a0059', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5932:5955'>　而與之相安于无所貪求之域則人之喜我也必速</span><br/>
<span class='tline' id='l297' data-llen='5955:5979'>　矣尚何咎之有武王散鹿臺之財𤼵鉅橋之粟大賚</span><br/>
<span class='tline' id='l298' data-llen='5979:5995'>　于四海而萬性悦服其知此理㦲</span><br/>
<span class='tline' id='l299' data-llen='5995:6011'>六五或益之十朋之龜弗克違元吉</span><br/>
<span class='tline' id='l300' data-llen='6011:6023'>象曰六五元吉自上祐也</span><br/>
<span class='tline' id='l301' data-llen='6023:6046'>　十朋之龜當以之字為斷句六五以柔居尊位无心</span><br/>
<span class='tline' id='l302' data-llen='6046:6069'>　于求益而人自益之也故曰或或云者謂其適然而</span><br/>
<span class='tline' id='l303' data-llen='6069:6092'>　來也或人益之而十朋皆至則其為益也大矣人之</span><br/>
<span class='tline' id='l304' data-llen='6092:6119'><a onclick="displayPageImage('KR1a0059', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6119:6142'>　所歸者天之所與十朋既至矣則龜筮亦不能違非</span><br/>
<span class='tline' id='l306' data-llen='6142:6165'>　得上天之祐何以致元吉之休哉武王有亂臣十人</span><br/>
<span class='tline' id='l307' data-llen='6165:6182'>　而朕夢協朕卜襲于休祥此之謂也</span><br/>
<span class='tline' id='l308' data-llen='6182:6202'>上九弗損益之无咎貞吉利有攸往得臣无家</span><br/>
<span class='tline' id='l309' data-llen='6202:6214'>象曰弗損益之大得志也</span><br/>
<span class='tline' id='l310' data-llen='6214:6237'>　居損之極在艮之終止而无所復為故未嘗損亦未</span><br/>
<span class='tline' id='l311' data-llen='6237:6260'>　嘗益弗損益之是元咎而且貞吉也雖然在我者既</span><br/>
<span class='tline' id='l312' data-llen='6260:6283'>　无損益矣然而有所往則得臣无家夫人臣至于忘</span><br/>
<span class='tline' id='l313' data-llen='6283:6310'><a onclick="displayPageImage('KR1a0059', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6310:6333'>　家以殉國則吾之志豈不大有所得哉禹稷三過其</span><br/>
<span class='tline' id='l315' data-llen='6333:6356'>　門而不入而堯舜之治隆四牡之臣不遑將其父母</span><br/>
<span class='tline' id='l316' data-llen='6356:6373'>　而周之治以昌无家即无我之義也</span><br/>
<span class='tline' id='l317' data-llen='6373:6383'>䷩<span class='krp-note'>震下/巽上</span></span><br/>
<span class='tline' id='l318' data-llen='6383:6394'>益利有攸往利渉大川</span><br/>
<span class='tline' id='l319' data-llen='6394:6417'>彖曰益損上益下民説无疆自上下下其道大光利有</span><br/>
<span class='tline' id='l320' data-llen='6417:6440'>攸往中正有慶利渉大川木道乃行益動而損日進无</span><br/>
<span class='tline' id='l321' data-llen='6440:6459'>疆天施地生其益无方凡益之道與時偕行</span><br/>
<span class='tline' id='l322' data-llen='6459:6486'><a onclick="displayPageImage('KR1a0059', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6486:6509'>　損益盛衰之始也損自泰來益自否來泰之極則變</span><br/>
<span class='tline' id='l324' data-llen='6509:6532'>　而為損否之極則反而為益故損有致否之道而益</span><br/>
<span class='tline' id='l325' data-llen='6532:6555'>　有復泰之理此盛衰所以相㳂而生也四本乾也損</span><br/>
<span class='tline' id='l326' data-llen='6555:6578'>　其剛以益于初是損上益下之象也人君以一人之</span><br/>
<span class='tline' id='l327' data-llen='6578:6601'>　尊而臨天下之上雖厲民以自養不以為泰而今乃</span><br/>
<span class='tline' id='l328' data-llen='6601:6624'>　約已以裕人損己之有餘以益天下之所不足則民</span><br/>
<span class='tline' id='l329' data-llen='6624:6647'>　之説之其有既哉嘗觀卦之得兑者必説而損益二</span><br/>
<span class='tline' id='l330' data-llen='6647:6670'>　卦則不然損有兑宜説者也而不説益无兑宜不説</span><br/>
<span class='tline' id='l331' data-llen='6670:6697'><a onclick="displayPageImage('KR1a0059', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6697:6720'>　者也而民説无疆盖損下者人之所不堪而益下者</span><br/>
<span class='tline' id='l333' data-llen='6720:6743'>　人之所甚説也此所以有兑而不説無兑而反説也</span><br/>
<span class='tline' id='l334' data-llen='6743:6767'>　夫自損而益人人君之盛徳事也故自上而下下宜若</span><br/>
<span class='tline' id='l335' data-llen='6767:6790'>　少屈矣而其道則大光盖自後者人必先之自下者</span><br/>
<span class='tline' id='l336' data-llen='6790:6813'>　人必髙之理之必然者也中正者九五之謂也九五</span><br/>
<span class='tline' id='l337' data-llen='6813:6836'>　以中正之道為天下求益之主是以利有所往而往</span><br/>
<span class='tline' id='l338' data-llen='6836:6859'>　則有慶也巽為木利渉大川者巽之功也渙所謂乗</span><br/>
<span class='tline' id='l339' data-llen='6859:6882'>　木有功中孚所謂乗木舟虚者皆巽也大川險阻之</span><br/>
<span class='tline' id='l340' data-llen='6882:6909'><a onclick="displayPageImage('KR1a0059', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6909:6932'>　地而㢲有舟楫之材故曰木道乃行言有濟險之道</span><br/>
<span class='tline' id='l342' data-llen='6932:6955'>　也動而㢲為二體言之也下動而上㢲動不已㢲而</span><br/>
<span class='tline' id='l343' data-llen='6955:6978'>　順則將日進不已而至于无疆聖人應天下无窮之</span><br/>
<span class='tline' id='l344' data-llen='6978:7001'>　求豈有止法哉天施之地生之聖人體天地施生之</span><br/>
<span class='tline' id='l345' data-llen='7001:7024'>　大而與之為无方之益天地之大徳曰生聖人之大</span><br/>
<span class='tline' id='l346' data-llen='7024:7047'>　徳曰仁初无彼疆此界之限所以為无方也雖然益</span><br/>
<span class='tline' id='l347' data-llen='7047:7070'>　之道惟其時而已時所當益則益之聖人何容心哉</span><br/>
<span class='tline' id='l348' data-llen='7070:7088'>象曰風雷益君子以見善則遷有過則改</span><br/>
<span class='tline' id='l349' data-llen='7088:7115'><a onclick="displayPageImage('KR1a0059', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7115:7139'>　君子見善則遷益之在外者也有過則改益之在内者</span><br/>
<span class='tline' id='l351' data-llen='7139:7160'>　也遷善改過則日加益而不知此謂為學日益</span><br/>
<span class='tline' id='l352' data-llen='7160:7173'>初九利用為大作元吉无咎</span><br/>
<span class='tline' id='l353' data-llen='7173:7186'>象曰元吉无咎下不厚事也</span><br/>
<span class='tline' id='l354' data-llen='7186:7209'>　初九受益者也在下而受上益也是豈可徒然以受</span><br/>
<span class='tline' id='l355' data-llen='7209:7232'>　之哉有是功而後可以受是益而无愧故必大有所</span><br/>
<span class='tline' id='l356' data-llen='7232:7255'>　作為至于元吉而僅能无咎不如是則不足以塞其</span><br/>
<span class='tline' id='l357' data-llen='7255:7278'>　咎也盖為下之道不可以厚事享之厚則其責之也</span><br/>
<span class='tline' id='l358' data-llen='7278:7305'><a onclick="displayPageImage('KR1a0059', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7305:7328'>　必不薄茍无所報効而徒然受之則將有不勝其責</span><br/>
<span class='tline' id='l360' data-llen='7328:7351'>　者矣古之大臣受人君之重禄至于忘身狥國而不</span><br/>
<span class='tline' id='l361' data-llen='7351:7366'>　顧盖亦知其責之有所歸也哉</span><br/>
<span class='tline' id='l362' data-llen='7366:7389'>六二或益之十朋之龜弗克違永貞吉王用享于帝吉</span><br/>
<span class='tline' id='l363' data-llen='7389:7400'>象曰或益之自外來也</span><br/>
<span class='tline' id='l364' data-llen='7400:7423'>　損與益相反益之六二即損之六五之對也故其為</span><br/>
<span class='tline' id='l365' data-llen='7423:7446'>　象同損之六五以君而受人之益者也故曰元吉益</span><br/>
<span class='tline' id='l366' data-llen='7446:7469'>　之六二以臣而受君之益者也故永貞吉永貞吉者</span><br/>
<span class='tline' id='l367' data-llen='7469:7496'><a onclick="displayPageImage('KR1a0059', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7496:7519'>　謂永守其貞而後吉也帝與天一也六五之王能用</span><br/>
<span class='tline' id='l369' data-llen='7519:7542'>　如是之臣則可以格于皇天矣周公東征民獻有十</span><br/>
<span class='tline' id='l370' data-llen='7542:7565'>　夫予翼故寳龜之告亦有併吉之休此所謂十朋皆</span><br/>
<span class='tline' id='l371' data-llen='7565:7576'>　至則龜弗克違者耶</span><br/>
<span class='tline' id='l372' data-llen='7576:7595'>六三益之用凶事无咎有孚中行告公用圭</span><br/>
<span class='tline' id='l373' data-llen='7595:7607'>象曰益用凶事固有之也</span><br/>
<span class='tline' id='l374' data-llen='7607:7630'>　凶事者艱難險阻之事也六三隂柔不中居非其位</span><br/>
<span class='tline' id='l375' data-llen='7630:7653'>　不當得益者也不當得益而益惟用之于凶事則可</span><br/>
<span class='tline' id='l376' data-llen='7653:7680'><a onclick="displayPageImage('KR1a0059', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7680:7703'>　盖委之于艱難險阻之地使之知所憂畏者是乃所</span><br/>
<span class='tline' id='l378' data-llen='7703:7726'>　以益之也當此之時而能免乎咎其惟信乎公執圭</span><br/>
<span class='tline' id='l379' data-llen='7726:7749'>　所以達信也内有孚信之實外得中行之道告公用</span><br/>
<span class='tline' id='l380' data-llen='7749:7772'>　圭則信无不通矣言忠信行篤敬尚可以行乎蠻貊</span><br/>
<span class='tline' id='l381' data-llen='7772:7795'>　之邦而况用之于㓙事也哉雖然益用㓙事惟忠信</span><br/>
<span class='tline' id='l382' data-llen='7795:7818'>　可以免咎然非自外鑠之也困于心衡于慮而由中</span><br/>
<span class='tline' id='l383' data-llen='7818:7841'>　之信不期而生此象所謂固有之也孟子曰天之将</span><br/>
<span class='tline' id='l384' data-llen='7841:7864'>　䧏大任于是人也必先苦其心志勞其筋骨餓其體</span><br/>
<span class='tline' id='l385' data-llen='7864:7891'><a onclick="displayPageImage('KR1a0059', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7891:7902'>　膚其用㓙事之謂耶</span><br/>
<span class='tline' id='l387' data-llen='7902:7917'>六四中行告公從利用為依遷國</span><br/>
<span class='tline' id='l388' data-llen='7917:7928'>象曰告公從以益志也</span><br/>
<span class='tline' id='l389' data-llen='7928:7951'>　四本陽也下降而為初故有遷國之象三四皆不中</span><br/>
<span class='tline' id='l390' data-llen='7951:7974'>　而益之二爻皆以中行為辭何也自二體言之則非</span><br/>
<span class='tline' id='l391' data-llen='7974:7997'>　中自全體言之則三四一卦之中者也四居近君之</span><br/>
<span class='tline' id='l392' data-llen='7997:8020'>　地故為公以中行之道告公而公從之則雖以之遷</span><br/>
<span class='tline' id='l393' data-llen='8020:8043'>　國可矣夫遷國大事也必有所依而後能立四之所</span><br/>
<span class='tline' id='l394' data-llen='8043:8070'><a onclick="displayPageImage('KR1a0059', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8070:8093'>　依者初也是以能自上而遷于下也春秋傳曰我周</span><br/>
<span class='tline' id='l396' data-llen='8093:8116'>　之東遷也晉鄭焉依夫自上而遷于下則其所依者</span><br/>
<span class='tline' id='l397' data-llen='8116:8139'>　民也茍不能益民則何以定遷盤庚之遷其民盖有</span><br/>
<span class='tline' id='l398' data-llen='8139:8162'>　不欲者矣而三篇之書丁寜反覆必欲得其心而後</span><br/>
<span class='tline' id='l399' data-llen='8162:8183'>　已豈非欲有所依于人則不可不益其志也哉</span><br/>
<span class='tline' id='l400' data-llen='8183:8200'>九五有孚恵心勿問元吉有孚恵我徳</span><br/>
<span class='tline' id='l401' data-llen='8200:8219'>象曰有孚恵心勿問之矣恵我徳大得志也</span><br/>
<span class='tline' id='l402' data-llen='8219:8242'>　上以信而恵于下則下亦以信而恵于上故不問而</span><br/>
<span class='tline' id='l403' data-llen='8242:8269'><a onclick="displayPageImage('KR1a0059', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8269:8292'>　可以知其元吉此上下交相孚之應也然我之所以</span><br/>
<span class='tline' id='l405' data-llen='8292:8315'>　恵人者不恵以迹而恵以心而下之所以恵我者不</span><br/>
<span class='tline' id='l406' data-llen='8315:8338'>　惟其物而惟其徳兹又非益之大者乎洪範皇極之</span><br/>
<span class='tline' id='l407' data-llen='8338:8361'>　説曰歛時五福用敷錫厥庶民惟時厥庶民于汝極</span><br/>
<span class='tline' id='l408' data-llen='8361:8384'>　錫汝保極夫我以福而錫民則民亦以極而錫我君</span><br/>
<span class='tline' id='l409' data-llen='8384:8403'>　民相應此王道之大成也而又何必問哉</span><br/>
<span class='tline' id='l410' data-llen='8403:8418'>上九莫益之或擊之立心勿恒凶</span><br/>
<span class='tline' id='l411' data-llen='8418:8435'>象曰莫益之偏辭也或撃之自外來也</span><br/>
<span class='tline' id='l412' data-llen='8435:8462'><a onclick="displayPageImage('KR1a0059', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8462:8485'>　居上而能安者以其有以益乎下也上九處至髙之</span><br/>
<span class='tline' id='l414' data-llen='8485:8508'>　位而有莫益之辭所謂莫益之者是上九之偏辭也</span><br/>
<span class='tline' id='l415' data-llen='8508:8531'>　此公論也夫不能自損而莫益于人則人亦豈肯與</span><br/>
<span class='tline' id='l416' data-llen='8531:8554'>　之哉孔子曰莫之與則傷之者至矣此所以或撃之</span><br/>
<span class='tline' id='l417' data-llen='8554:8577'>　也盖損上益下理之當然者也今上不能損而下莫</span><br/>
<span class='tline' id='l418' data-llen='8577:8600'>　之益則立心為勿恒矣在我者既失其常能无凶乎</span><br/>
<span class='tline' id='l419' data-llen='8600:8623'>　六二或益之自外來而上九或撃之亦自外來非意</span><br/>
<span class='tline' id='l420' data-llen='8623:8638'>　所及也或益或撃皆其自取也</span><br/>
</p>
<p><br/>
</p>
  </div>
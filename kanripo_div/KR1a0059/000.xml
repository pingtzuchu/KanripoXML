<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0059', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:211'>　用易詳解　　　　　　易類</span>
<span class='tline' id='l10' data-llen='211:217'>　　提要</span>
<span class='tline' id='l11' data-llen='217:243'>　　　　<span class='krp-note'>臣/</span>等謹案用易詳解十六卷宋李把撰把字</span>
<span class='tline' id='l12' data-llen='243:266'>　　　　子才號謙齋眉山人仕履未詳考宋有三李</span>
<span class='tline' id='l13' data-llen='266:289'>　　　　把其一為北宋人官大理寺丞與蘇軾相唱</span>
<span class='tline' id='l14' data-llen='289:312'>　　　　和見烏臺詩案一為朱子門人字良仲平江</span>
<span class='tline' id='l15' data-llen='312:335'>　　　　人即嘗録甲寅問答者與作此書之李把均</span>
<span class='tline' id='l16' data-llen='335:361'><a onclick="displayPageImage('KR1a0059', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　非一人或混而同之者誤也其書原本二十</span>
<span class='tline' id='l18' data-llen='384:407'>　　　　卷焦竑經籍志作謙齋詳解朱彛尊經義考</span>
<span class='tline' id='l19' data-llen='407:430'>　　　　作周易詳解考把自序稱經必以史證後世</span>
<span class='tline' id='l20' data-llen='430:453'>　　　　岐而為二尊經太過反入於虚無之域無以</span>
<span class='tline' id='l21' data-llen='453:476'>　　　　見經為萬世有用之學故取文中子之言以</span>
<span class='tline' id='l22' data-llen='476:499'>　　　　用易名編其述稱名之意甚詳竑及彛尊盖</span>
<span class='tline' id='l23' data-llen='499:522'>　　　　未見原書故傳聞訛異歟外間久無傳本惟</span>
<span class='tline' id='l24' data-llen='522:545'>　　　　永樂大典尚散見各韻中採掇裒輯僅缺豫</span>
<span class='tline' id='l25' data-llen='545:571'><a onclick="displayPageImage('KR1a0059', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:594'>　　　　隨无妄大壯睽蹇中孚七卦及晉卦後四爻</span>
<span class='tline' id='l27' data-llen='594:617'>　　　　其餘俱屬完善謹排次校核釐為十六卷書</span>
<span class='tline' id='l28' data-llen='617:640'>　　　　中之例於每爻解其辭義復引歴代史事以</span>
<span class='tline' id='l29' data-llen='640:663'>　　　　實之如乾初九稱舜在側微乾九二稱四岳</span>
<span class='tline' id='l30' data-llen='663:687'>　　　　薦舜之類案易爻有帝乙髙宗之象𫝊有文</span>
<span class='tline' id='l31' data-llen='687:710'>　　　　王箕子之詞是聖人原非空言以立訓故鄭</span>
<span class='tline' id='l32' data-llen='710:733'>　　　　康成論乾之用九則及舜與禹稷契咎陶在</span>
<span class='tline' id='l33' data-llen='733:756'>　　　　朝之事論隨之初九則取舜賓于四門之義</span>
<span class='tline' id='l34' data-llen='756:782'><a onclick="displayPageImage('KR1a0059', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='782:805'>　　　　明易之切於人事也宋世李光楊萬里等更</span>
<span class='tline' id='l36' data-llen='805:828'>　　　　博採史籍以相證明雖不無稍渉汎濫而其</span>
<span class='tline' id='l37' data-llen='828:852'>　　　　推闡精確者要於立象垂戒之㫖實多所𤼵</span>
<span class='tline' id='l38' data-llen='852:875'>　　　　明把之説易猶此志矣其中不可訓者惟在</span>
<span class='tline' id='l39' data-llen='875:898'>　　　　於多引老莊之文如蒙之初六則引老子終</span>
<span class='tline' id='l40' data-llen='898:921'>　　　　日噑而不嗄云云以為童蒙之義履之彖則</span>
<span class='tline' id='l41' data-llen='921:944'>　　　　引莊子虎與人異類而媚養已者云云以為</span>
<span class='tline' id='l42' data-llen='944:967'>　　　　履虎尾之義夫老莊之書其言雖似近易而</span>
<span class='tline' id='l43' data-llen='967:993'><a onclick="displayPageImage('KR1a0059', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='993:1016'>　　　　其强弱攻取之機形就心和之論與易之无</span>
<span class='tline' id='l45' data-llen='1016:1039'>　　　　方无體而定之以中正仁義者指歸實判然</span>
<span class='tline' id='l46' data-llen='1039:1062'>　　　　各殊自葉夢得巖下放言稱易之精藴盡在</span>
<span class='tline' id='l47' data-llen='1062:1085'>　　　　莊列程大昌遂著為易老通言把作是編復</span>
<span class='tline' id='l48' data-llen='1085:1108'>　　　　引而伸之是則王弼輩掃除漢學流弊無窮</span>
<span class='tline' id='l49' data-llen='1108:1131'>　　　　之明騐矣别白存之亦足為崇尚清談之戒</span>
<span class='tline' id='l50' data-llen='1131:1149'>　　　　也乾隆四十六年九月恭校上</span>
<span class='tline' id='l51' data-llen='1149:1181'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l52' data-llen='1181:1207'><a onclick="displayPageImage('KR1a0059', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1207:1233'>　　　　　　　　　總　校　官　<span class='krp-note'>臣/</span>陸　費　墀</span>
<span class='tline' id='l55' data-llen='1253:1279'><a onclick="displayPageImage('KR1a0059', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l56' data-llen='1279:1283'>自序</span>
<span class='tline' id='l57' data-llen='1283:1306'>經學不可以史證經學必以史證此吾為書之病也亦</span>
<span class='tline' id='l58' data-llen='1306:1329'>吾為書之意也夫聖人之經所以示萬世有用之學夫</span>
<span class='tline' id='l59' data-llen='1329:1352'>豈徒為是空言也哉故經辯其理史紀其事有是理必</span>
<span class='tline' id='l60' data-llen='1352:1375'>有是事二者常相關而不可一缺焉自後世以空言為</span>
<span class='tline' id='l61' data-llen='1375:1398'>學岐經與史為二尊經太過而六經之書往往反入于</span>
<span class='tline' id='l62' data-llen='1398:1421'>虚无曠蕩之域吁是亦不思而已矣夫經固非史也而</span>
<span class='tline' id='l63' data-llen='1421:1444'>史可以證經以史證經謂之駁焉可也然不質之于史</span>
<span class='tline' id='l64' data-llen='1444:1470'><a onclick="displayPageImage('KR1a0059', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l65' data-llen='1470:1493'>則何以見聖人之經為萬世有用之學也耶且易之為</span>
<span class='tline' id='l66' data-llen='1493:1516'>書葢聖人憂患之作于以同民吉凶而使之趨避焉者</span>
<span class='tline' id='l67' data-llen='1516:1539'>也易書既作凡所以避凶趨吉酬酢泛應者在天下日</span>
<span class='tline' id='l68' data-llen='1539:1562'>用之際有不窮之妙是易之為易乃聖人應世之書吉</span>
<span class='tline' id='l69' data-llen='1562:1585'>凶悔吝治亂安危得失禍福之理之所萃焉者也而奈</span>
<span class='tline' id='l70' data-llen='1585:1608'>何以空言學之乎文中子曰易聖人之動也于是乎用</span>
<span class='tline' id='l71' data-llen='1608:1631'>之以乘時矣夫時變之來无窮而易之理亦與之无窮</span>
<span class='tline' id='l72' data-llen='1631:1654'>善用之則吉不善用之則悔吝古之聖人所以周流變</span>
<span class='tline' id='l73' data-llen='1654:1680'><a onclick="displayPageImage('KR1a0059', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l74' data-llen='1680:1703'>化而前民之用者皆用易之妙也堯舜之揖遜湯武之</span>
<span class='tline' id='l75' data-llen='1703:1726'>征伐伊周之達孔孟之窮在天下有如是之時在易有</span>
<span class='tline' id='l76' data-llen='1726:1749'>如是之理在聖人有如是之用葢不獨十三卦制器尚</span>
<span class='tline' id='l77' data-llen='1749:1772'>象為然而孰謂可以虚文輕議之也哉故吾于易多證</span>
<span class='tline' id='l78' data-llen='1772:1795'>之史非以隘易也所以見易為有用之學也因取文中</span>
<span class='tline' id='l79' data-llen='1795:1818'>子之言而以用易名編嗚呼學易非難而用易為難吾</span>
<span class='tline' id='l80' data-llen='1818:1841'>其敢自謂能爾乎嘉泰癸亥六月望日謙齋居士李杞</span>
<span class='tline' id='l81' data-llen='1841:1846'>子才序</span>
</p>
<p>
</p>
  </div>
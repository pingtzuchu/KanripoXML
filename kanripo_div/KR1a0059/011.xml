<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0059', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　用易詳解卷十二　　　　　宋　李把　撰</span>
<span class='tline' id='l10' data-llen='212:224'>下經六<span class='krp-note'>渙至未濟/</span></span>
<span class='tline' id='l11' data-llen='224:234'>䷺<span class='krp-note'>坎下/巽上</span></span>
<span class='tline' id='l12' data-llen='234:248'>渙亨王假有廟利涉大川利貞</span>
<span class='tline' id='l13' data-llen='248:271'>彖曰渙亨剛來而不窮柔得位乎外而上同王假有廟</span>
<span class='tline' id='l14' data-llen='271:287'>王乃在中也利涉大川乘木有功也</span>
<span class='tline' id='l15' data-llen='287:310'>　天下之險莫甚於水而水之險莫甚於風風與水相</span>
<span class='tline' id='l16' data-llen='310:336'><a onclick="displayPageImage('KR1a0059', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='336:359'>　激則波濤震怒蕩潏四出而不可遏此渙之所以取</span>
<span class='tline' id='l18' data-llen='359:382'>　象也夫渙自否來者也乾之九四來居于二而水流</span>
<span class='tline' id='l19' data-llen='382:405'>　不窮坤之六二得位乎四而上同五隂陽俱得其位</span>
<span class='tline' id='l20' data-llen='405:428'>　此所以雖渙而亨也方天下渙散之際必有以一天</span>
<span class='tline' id='l21' data-llen='428:451'>　下之心而後可以固而留之王者之于天下其能使</span>
<span class='tline' id='l22' data-llen='451:474'>　天下之情散而復合者是豈無其道哉宗廟之中未</span>
<span class='tline' id='l23' data-llen='474:497'>　施哀而民哀未施敬而民敬凡有以起斯人无窮之</span>
<span class='tline' id='l24' data-llen='497:520'>　思而繫其孝愛不敢忘之念未有切于此者也故王</span>
<span class='tline' id='l25' data-llen='520:546'><a onclick="displayPageImage('KR1a0059', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='546:569'>　至於有廟則人有定主心有定嚮王居其中以一天</span>
<span class='tline' id='l27' data-llen='569:592'>　下歸往之心而天下始大服之矣坎水也巽木也乘</span>
<span class='tline' id='l28' data-llen='592:615'>　木有功用巽之功也天下雖當險難之世而聖人常</span>
<span class='tline' id='l29' data-llen='615:638'>　有出險之才若濟巨川用汝作舟楫非用木之功而</span>
<span class='tline' id='l30' data-llen='638:643'>　誰為</span>
<span class='tline' id='l31' data-llen='643:660'>象曰風行水上渙先王以享于帝立廟</span>
<span class='tline' id='l32' data-llen='660:683'>　古之享帝者必配之以祖考葢自内出者无匹不行</span>
<span class='tline' id='l33' data-llen='683:706'>　自外至者无主不止此享于帝立廟之意也天人相</span>
<span class='tline' id='l34' data-llen='706:732'><a onclick="displayPageImage('KR1a0059', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='732:750'>　交宗廟有主而天下之心始有所係矣</span>
<span class='tline' id='l36' data-llen='750:759'>初六用拯馬壯吉</span>
<span class='tline' id='l37' data-llen='759:769'>象曰初六之吉順也</span>
<span class='tline' id='l38' data-llen='769:792'>　馬壯謂九二也九二有濟難之才者也初以隂柔居</span>
<span class='tline' id='l39' data-llen='792:815'>　渙之下不能拯物而附九二之壯馬以為之拯順而</span>
<span class='tline' id='l40' data-llen='815:838'>　從之而難可濟矣初非能自用者也而能託乎九二</span>
<span class='tline' id='l41' data-llen='838:861'>　之剛則九二之功即我之功是以吉也明夷之六二</span>
<span class='tline' id='l42' data-llen='861:884'>　用九三之壯以自拯渙之初六用九二之壯以拯物</span>
<span class='tline' id='l43' data-llen='884:910'><a onclick="displayPageImage('KR1a0059', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='910:933'>　故其象皆以順從為言順坤也坤為馬九二變而為</span>
<span class='tline' id='l45' data-llen='933:944'>　坤故有馬與順之象</span>
<span class='tline' id='l46' data-llen='944:954'>九二渙奔其机悔亡</span>
<span class='tline' id='l47' data-llen='954:965'>象曰渙奔其机得願也</span>
<span class='tline' id='l48' data-llen='965:988'>　九五机也机人憑之以為安亦猶人臣頼君以自固</span>
<span class='tline' id='l49' data-llen='988:1011'>　也九二有濟難之才然使非人君有以信之无所主</span>
<span class='tline' id='l50' data-llen='1011:1034'>　於其中則猜忌四出未有不悔者矣故奔其机以求</span>
<span class='tline' id='l51' data-llen='1034:1057'>　安乎上憑藉人主之威以為固則吾之志願可畢而</span>
<span class='tline' id='l52' data-llen='1057:1083'><a onclick="displayPageImage('KR1a0059', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1083:1106'>　其悔亡矣不然用力於其外而无所信於其内則樂</span>
<span class='tline' id='l54' data-llen='1106:1124'>　毅之反間樂羊之謗書豈不可畏也哉</span>
<span class='tline' id='l55' data-llen='1124:1133'>六三渙其躬无悔</span>
<span class='tline' id='l56' data-llen='1133:1144'>象曰渙其躬志在外也</span>
<span class='tline' id='l57' data-llen='1144:1167'>　當患難之世而以身為狥未有能濟者也六三之渙</span>
<span class='tline' id='l58' data-llen='1167:1190'>　是不狥其身者之為也天下方有渙散之憂而六三</span>
<span class='tline' id='l59' data-llen='1190:1213'>　出身以任之志不在乎私而在乎外是雖隂柔未必</span>
<span class='tline' id='l60' data-llen='1213:1236'>　有功而其志亦可嘉矣尚何悔之有禹思天下有溺</span>
<span class='tline' id='l61' data-llen='1236:1262'><a onclick="displayPageImage('KR1a0059', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1262:1285'>　者猶已溺之稷思天下有飢者猶已飢之伊尹思匹</span>
<span class='tline' id='l63' data-llen='1285:1308'>　夫匹婦有不與被堯舜之澤者若已推而納之溝中</span>
<span class='tline' id='l64' data-llen='1308:1329'>　古之聖賢視天下如一身曷常一日而忘之哉</span>
<span class='tline' id='l65' data-llen='1329:1345'>六四渙其羣元吉渙有丘匪夷所思</span>
<span class='tline' id='l66' data-llen='1345:1357'>象曰渙其羣元吉光大也</span>
<span class='tline' id='l67' data-llen='1357:1380'>　四以柔得位當濟渙之任者也人之所聚曰羣四當</span>
<span class='tline' id='l68' data-llen='1380:1403'>　渙散之世而有聚人之徳是以人皆羣起而從之故</span>
<span class='tline' id='l69' data-llen='1403:1426'>　獲元吉也丘丘民也天下方渙而我能得乎丘民是</span>
<span class='tline' id='l70' data-llen='1426:1452'><a onclick="displayPageImage('KR1a0059', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1452:1475'>　豈常人思慮之所能及哉至公以天下為心常人之</span>
<span class='tline' id='l72' data-llen='1475:1498'>　所思者利害止於一身而吾之所思者及乎天下萬</span>
<span class='tline' id='l73' data-llen='1498:1521'>　世之逺宜乎其所建立光大而不可掩也此伊尹周</span>
<span class='tline' id='l74' data-llen='1521:1534'>　公之事餘人何足以當之</span>
<span class='tline' id='l75' data-llen='1534:1548'>九五渙汗其大號渙王居无咎</span>
<span class='tline' id='l76' data-llen='1548:1559'>象曰王居无咎正位也</span>
<span class='tline' id='l77' data-llen='1559:1582'>　令出惟行弗惟反汗出而不反者也當渙之世宜有</span>
<span class='tline' id='l78' data-llen='1582:1605'>　赦令以収斯民之心故大號之出无反汗之疑而王</span>
<span class='tline' id='l79' data-llen='1605:1631'><a onclick="displayPageImage('KR1a0059', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1631:1654'>　又能居中以為之主則民情之渙散者有所係矣夫</span>
<span class='tline' id='l81' data-llen='1654:1677'>　王者之所居所以一天下歸往之心也王居於此以</span>
<span class='tline' id='l82' data-llen='1677:1700'>　正其位號則人有定主而知所趨向尚何憂其渙散</span>
<span class='tline' id='l83' data-llen='1700:1723'>　而弗合乎奉天之詔書一下而諸鎭戮力者皆知乘</span>
<span class='tline' id='l84' data-llen='1723:1745'>　輿所在以起勤王之師陸䞇於此可謂能用易矣</span>
<span class='tline' id='l85' data-llen='1745:1757'>上九渙其血去逖出无咎</span>
<span class='tline' id='l86' data-llen='1757:1767'>象曰渙其血逺害也</span>
<span class='tline' id='l87' data-llen='1767:1790'>　逖逺也凡易之言血者皆有所傷者也處渙之極有</span>
<span class='tline' id='l88' data-llen='1790:1816'><a onclick="displayPageImage('KR1a0059', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1816:1839'>　見血之傷去而避之逺出而不顧是雖不免乎有傷</span>
<span class='tline' id='l90' data-llen='1839:1853'>　而能全身逺害尚何咎之有</span>
<span class='tline' id='l91' data-llen='1853:1863'>䷻<span class='krp-note'>兌下/坎上</span></span>
<span class='tline' id='l92' data-llen='1863:1872'>節亨苦節不可貞</span>
<span class='tline' id='l93' data-llen='1872:1895'>彖曰節亨剛柔分而剛得中苦節不可貞其道窮也説</span>
<span class='tline' id='l94' data-llen='1895:1918'>以行險當位以節中正以通天地節而四時成節以制</span>
<span class='tline' id='l95' data-llen='1918:1927'>度不傷財不害民</span>
<span class='tline' id='l96' data-llen='1927:1950'>　節者中之異名也事必有所過而後有所節節者所</span>
<span class='tline' id='l97' data-llen='1950:1976'><a onclick="displayPageImage('KR1a0059', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1976:1999'>　以裁其過而約之於中者也夫人之所欲无窮茍縱</span>
<span class='tline' id='l99' data-llen='1999:2022'>　之而不已則將流蕩而忘反是豈可无以節之哉故</span>
<span class='tline' id='l100' data-llen='2022:2045'>　文之勝則節之以忠奢之過則節之以儉樂之極則</span>
<span class='tline' id='l101' data-llen='2045:2068'>　節之以禮大為之防使天下之欲不至於踰矩則無</span>
<span class='tline' id='l102' data-llen='2068:2091'>　往而不中矣然節亦不可過也節而歸於中節之宜</span>
<span class='tline' id='l103' data-llen='2091:2114'>　也節而過乎中則儉不中禮人將有所不堪是苦節</span>
<span class='tline' id='l104' data-llen='2114:2137'>　也苦節不可常之道也夫節自泰來者也乾之九三</span>
<span class='tline' id='l105' data-llen='2137:2160'>　分而為五坤之六五分而為三而二五以剛得中夫</span>
<span class='tline' id='l106' data-llen='2160:2186'><a onclick="displayPageImage('KR1a0059', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2186:2209'>　以剛而居中則剛不至於過是節之義也泰之世人</span>
<span class='tline' id='l108' data-llen='2209:2232'>　情溺於宴安之久不能無縱情肆欲之憂故必有以</span>
<span class='tline' id='l109' data-llen='2232:2255'>　約其過而使之不流此泰而變之以節者聖人保治</span>
<span class='tline' id='l110' data-llen='2255:2278'>　之道也要之節不可過乎中也過乎中是儉嗇褊急</span>
<span class='tline' id='l111' data-llen='2278:2301'>　之為也勞之過則苦味之過亦苦節而至於苦其道</span>
<span class='tline' id='l112' data-llen='2301:2324'>　窮矣是安可以為常者乎以全體論之坎險而兊說</span>
<span class='tline' id='l113' data-llen='2324:2347'>　以說而行乎險則不以險為苦而以為安是節之得</span>
<span class='tline' id='l114' data-llen='2347:2370'>　乎中者也九五剛得尊位以中正之道節天下故天</span>
<span class='tline' id='l115' data-llen='2370:2396'><a onclick="displayPageImage('KR1a0059', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2396:2419'>　下通行而不厭尚安有苦節之過乎嗚呼節之為義</span>
<span class='tline' id='l117' data-llen='2419:2442'>　大矣哉寒之過則節之以温暑之過則節之以凉四</span>
<span class='tline' id='l118' data-llen='2442:2465'>　時運行而不忒此天地之所為節者也聖人觀節之</span>
<span class='tline' id='l119' data-llen='2465:2488'>　義故節以制度以明天下之定分使上下各足是以</span>
<span class='tline' id='l120' data-llen='2488:2511'>　不至於傷財亦不至於害民而節之道達於天下矣</span>
<span class='tline' id='l121' data-llen='2511:2534'>　故曰什一天下之中正也多乎什一大桀小桀寡乎</span>
<span class='tline' id='l122' data-llen='2534:2557'>　什一大貊小貊又曰兼足天下在明分古之聖人以</span>
<span class='tline' id='l123' data-llen='2557:2580'>　中正之節而示天下兼足之分又安有傷財害民之</span>
<span class='tline' id='l124' data-llen='2580:2606'><a onclick="displayPageImage('KR1a0059', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2606:2612'>　憂也哉</span>
<span class='tline' id='l126' data-llen='2612:2630'>象曰澤上有水節君子以制數度議徳行</span>
<span class='tline' id='l127' data-llen='2630:2653'>　制數度所以節乎人也議徳行所以節乎已也數有</span>
<span class='tline' id='l128' data-llen='2653:2676'>　多寡度有長短无以節之則必有僣差之失徳有剛</span>
<span class='tline' id='l129' data-llen='2676:2699'>　柔行有清和無以議之則必有過與不及之弊制度</span>
<span class='tline' id='l130' data-llen='2699:2723'>　數以歸于一議徳行以求乎中而節之道可通行于天</span>
<span class='tline' id='l131' data-llen='2723:2728'>　下矣</span>
<span class='tline' id='l132' data-llen='2728:2738'>初九不出户庭无咎</span>
<span class='tline' id='l133' data-llen='2738:2764'><a onclick="displayPageImage('KR1a0059', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2764:2776'>象曰不出户庭知通塞也</span>
<span class='tline' id='l135' data-llen='2776:2785'>九二不出門庭凶</span>
<span class='tline' id='l136' data-llen='2785:2798'>象曰不出門庭凶失時極也</span>
<span class='tline' id='l137' data-llen='2798:2821'>　君子之出處惟其當而已不可出而出與可出而不</span>
<span class='tline' id='l138' data-llen='2821:2844'>　出是皆失節者也初九居下卦之下此未可以有為</span>
<span class='tline' id='l139' data-llen='2844:2867'>　之時也故其在户庭之内謹密而不出而可以无咎</span>
<span class='tline' id='l140' data-llen='2867:2890'>　以其知通塞之宜也九二居中得位是可以有為之</span>
<span class='tline' id='l141' data-llen='2890:2913'>　時也故不出夫門庭則反足以致凶以其失時之極</span>
<span class='tline' id='l142' data-llen='2913:2939'><a onclick="displayPageImage('KR1a0059', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2939:2962'>　也禹稷當平世三過其門而不入孔子賢之顔子當</span>
<span class='tline' id='l144' data-llen='2962:2985'>　亂世居陋巷一簞食一瓢飲不改其樂孔子賢之孟</span>
<span class='tline' id='l145' data-llen='2985:3008'>　子曰禹稷顔回同道今有同室之人鬬者雖被髪纓</span>
<span class='tline' id='l146' data-llen='3008:3031'>　冠而救之可也鄉鄰有鬭者被髪纓冠而往救之則</span>
<span class='tline' id='l147' data-llen='3031:3054'>　惑也雖閉戶可也然則初九之不出户庭其有合乎</span>
<span class='tline' id='l148' data-llen='3054:3077'>　顔子之閉户九二之不出門庭其亦異乎禹稷之被</span>
<span class='tline' id='l149' data-llen='3077:3085'>　髪纓冠者也</span>
<span class='tline' id='l150' data-llen='3085:3097'>六三不節若則嗟若无咎</span>
<span class='tline' id='l151' data-llen='3097:3123'><a onclick="displayPageImage('KR1a0059', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3123:3135'>象曰不節之嗟又誰咎也</span>
<span class='tline' id='l153' data-llen='3135:3158'>　志不可滿樂不可極貴乎節也三居兊說之極是說</span>
<span class='tline' id='l154' data-llen='3158:3181'>　而无以節之也說而无以節之故繼之以嗟若之傷</span>
<span class='tline' id='l155' data-llen='3181:3204'>　此秋風樂極悲來漢武不免於有悔者也然其始也</span>
<span class='tline' id='l156' data-llen='3204:3227'>　不能自節而其終至於有悔則亦自取之爾尚何所</span>
<span class='tline' id='l157' data-llen='3227:3235'>　歸咎於人哉</span>
<span class='tline' id='l158' data-llen='3235:3242'>六四安節亨</span>
<span class='tline' id='l159' data-llen='3242:3254'>象曰安節之亨承上道也</span>
<span class='tline' id='l160' data-llen='3254:3280'><a onclick="displayPageImage('KR1a0059', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3280:3303'>　安節者安而行之之謂也夫節約之道人情之所難</span>
<span class='tline' id='l162' data-llen='3303:3326'>　而六四安而行之以至於亨此聖賢事業也九五之</span>
<span class='tline' id='l163' data-llen='3326:3349'>　君以中正之道節天下而惟六四實承之其為節也</span>
<span class='tline' id='l164' data-llen='3349:3372'>　葢出於誠然而非勉强者矣禹之克勤于邦克儉于</span>
<span class='tline' id='l165' data-llen='3372:3394'>　家所以仰承茅茨不剪之化兹非所謂安節者哉</span>
<span class='tline' id='l166' data-llen='3394:3404'>九五甘節吉往有尚</span>
<span class='tline' id='l167' data-llen='3404:3416'>象曰甘節之吉居位中也</span>
<span class='tline' id='l168' data-llen='3416:3439'>　甘與苦為對甘節者節之美者也天下之欲無厭而</span>
<span class='tline' id='l169' data-llen='3439:3466'><a onclick="displayPageImage('KR1a0059', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3466:3489'>　人君求有以節之則必有不說者矣而甘以受其節</span>
<span class='tline' id='l171' data-llen='3489:3512'>　則是必有其道也九五以中正節天下天下樂之而</span>
<span class='tline' id='l172' data-llen='3512:3535'>　不厭以此而往豈不可尚哉古者帝王之世貧富貴</span>
<span class='tline' id='l173' data-llen='3535:3558'>　賤各有其等尊卑上下各有其制其所以立天下之</span>
<span class='tline' id='l174' data-llen='3558:3581'>　定分而為之裁節者亦嚴矣惟其用之得中是以人</span>
<span class='tline' id='l175' data-llen='3581:3598'>　皆樂從而不敢少踰此甘節之義也</span>
<span class='tline' id='l176' data-llen='3598:3608'>上六苦節貞凶悔亡</span>
<span class='tline' id='l177' data-llen='3608:3620'>象曰苦節貞凶其道窮也</span>
<span class='tline' id='l178' data-llen='3620:3647'><a onclick="displayPageImage('KR1a0059', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3647:3670'>　行不貴茍難惟其當之為貴古之人固有負石投河</span>
<span class='tline' id='l180' data-llen='3670:3693'>　漆身吞炭以此為節者矣惟其非禮義之中是以其</span>
<span class='tline' id='l181' data-llen='3693:3716'>　道窮雖身亦未免於凶也然而謂之悔亡何也盖一</span>
<span class='tline' id='l182' data-llen='3716:3738'>　介之節雖非中道而亦足以自守尚何悔之有哉</span>
<span class='tline' id='l183' data-llen='3738:3748'>䷼<span class='krp-note'>兑下/巽上</span></span>
<span class='tline' id='l184' data-llen='3748:3761'>中孚豚魚吉利涉大川利貞</span>
<span class='tline' id='l185' data-llen='3761:3784'>彖曰中孚柔在内而剛得中説而巽孚乃化邦也豚魚</span>
<span class='tline' id='l186' data-llen='3784:3807'>吉信及豚魚也利涉大川乘木舟虗也中孚以利貞乃</span>
<span class='tline' id='l187' data-llen='3807:3834'><a onclick="displayPageImage('KR1a0059', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3834:3840'>應乎天也</span>
<span class='tline' id='l189' data-llen='3840:3857'>象曰澤上有風中孚君子以議獄緩死</span>
<span class='tline' id='l190' data-llen='3857:3867'>初九虞吉有他不燕</span>
<span class='tline' id='l191' data-llen='3867:3879'>象曰初九虞吉志未變也</span>
<span class='tline' id='l192' data-llen='3879:3900'>九二鳴鶴在隂其子和之我有好爵吾與爾靡之</span>
<span class='tline' id='l193' data-llen='3900:3912'>象曰其子和之中心願也</span>
<span class='tline' id='l194' data-llen='3912:3926'>六三得敵或鼓或罷或泣或歌</span>
<span class='tline' id='l195' data-llen='3926:3938'>象曰或鼓或罷位不當也</span>
<span class='tline' id='l196' data-llen='3938:3965'><a onclick="displayPageImage('KR1a0059', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3965:3977'>六四月幾望馬匹亡无咎</span>
<span class='tline' id='l198' data-llen='3977:3988'>象曰馬匹亡絶類上也</span>
<span class='tline' id='l199' data-llen='3988:3998'>九五有孚攣如无咎</span>
<span class='tline' id='l200' data-llen='3998:4010'>象曰有孚攣如位正當也</span>
<span class='tline' id='l201' data-llen='4010:4021'>上九翰音登于天貞凶</span>
<span class='tline' id='l202' data-llen='4021:4034'>象曰翰音登于天何可長也</span>
<span class='tline' id='l203' data-llen='4034:4044'>䷽<span class='krp-note'>艮下/震上</span></span>
<span class='tline' id='l204' data-llen='4044:4067'>小過亨利貞可小事不可大事飛鳥遺之音不宜上宜</span>
<span class='tline' id='l205' data-llen='4067:4094'><a onclick="displayPageImage('KR1a0059', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4094:4099'>下大吉</span>
<span class='tline' id='l207' data-llen='4099:4122'>彖曰小過小者過而亨也過以利貞與時行也柔得中</span>
<span class='tline' id='l208' data-llen='4122:4145'>是以小事吉也剛失位而不中是以不可大事也有飛</span>
<span class='tline' id='l209' data-llen='4145:4168'>鳥之象焉飛鳥遺之音不宜上宜下大吉上逆而下順</span>
<span class='tline' id='l210' data-llen='4168:4171'>也</span>
<span class='tline' id='l211' data-llen='4171:4194'>　易以大小言隂陽大過者陽之過也小過者隂之過</span>
<span class='tline' id='l212' data-llen='4194:4217'>　也大過四陽據用事之地而擯二隂於外故有棟撓</span>
<span class='tline' id='l213' data-llen='4217:4240'>　之象謂其本末之俱弱也小過四隂處卦之上下而</span>
<span class='tline' id='l214' data-llen='4240:4267'><a onclick="displayPageImage('KR1a0059', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4267:4290'>　二陽處於内故有飛鳥之象謂其翼柔而能飛也小</span>
<span class='tline' id='l216' data-llen='4290:4313'>　過之時宜若不能亨矣而曰小過亨者小者之亨也</span>
<span class='tline' id='l217' data-llen='4313:4336'>　小者過中而亨必利乎正而後可利貞者與時偕行</span>
<span class='tline' id='l218' data-llen='4336:4359'>　者也陽失位而隂得勢小人之所為盖有過而能亨</span>
<span class='tline' id='l219' data-llen='4359:4382'>　者矣然必反之以正則庶乎不至於太甚而為君子</span>
<span class='tline' id='l220' data-llen='4382:4405'>　之憂此聖人之所深戒者也天下惟君子務知遠者</span>
<span class='tline' id='l221' data-llen='4405:4428'>　大者惟小人務知小者近者二五以柔而得中是小</span>
<span class='tline' id='l222' data-llen='4428:4451'>　人之道長也小人所知者小故可小事吉以其可以</span>
<span class='tline' id='l223' data-llen='4451:4478'><a onclick="displayPageImage('KR1a0059', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4478:4501'>　有為也三四以剛而不中是君子之失位也君子所</span>
<span class='tline' id='l225' data-llen='4501:4524'>　知者大故不可以大事以其不可以有為也小過有</span>
<span class='tline' id='l226' data-llen='4524:4547'>　飛鳥之象焉二陽其身也四隂其翼也鳥之飛也不</span>
<span class='tline' id='l227' data-llen='4547:4570'>　見其形而獨遺其音愈上而愈窮隂之過也愈過則</span>
<span class='tline' id='l228' data-llen='4570:4593'>　愈甚其可不知所以反之哉當此之時隂宜在下而</span>
<span class='tline' id='l229' data-llen='4593:4616'>　不宜在上在上則有乘剛之逆居下則有從陽之順</span>
<span class='tline' id='l230' data-llen='4616:4639'>　小過本不吉者也惟能以隂而從陽是吉之大者也</span>
<span class='tline' id='l231' data-llen='4639:4662'>　聖人於小過其為君子小人之戒切矣始言可小事</span>
<span class='tline' id='l232' data-llen='4662:4689'><a onclick="displayPageImage('KR1a0059', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4689:4712'>　不可大事欲君子之安乎時也終言不宜上宜下大</span>
<span class='tline' id='l234' data-llen='4712:4735'>　吉欲小人之安乎分也君子安乎時則无妄為之失</span>
<span class='tline' id='l235' data-llen='4735:4758'>　小人安乎分則无已甚之過使君子小人各當其處</span>
<span class='tline' id='l236' data-llen='4758:4781'>　則雖小有過差亦不害其為吉之大矣兹非聖人之</span>
<span class='tline' id='l237' data-llen='4781:4789'>　所盡心者哉</span>
<span class='tline' id='l238' data-llen='4789:4812'>象曰山上有雷小過君子以行過乎恭喪過乎哀用過</span>
<span class='tline' id='l239' data-llen='4812:4816'>乎儉</span>
<span class='tline' id='l240' data-llen='4816:4839'>　天下之事皆不可過惟行之過恭喪之過哀用之過</span>
<span class='tline' id='l241' data-llen='4839:4866'><a onclick="displayPageImage('KR1a0059', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4866:4889'>　儉則雖過而无害故曰禮與其敬不足而禮有餘也</span>
<span class='tline' id='l243' data-llen='4889:4912'>　不若禮不足而敬有餘也喪與其哀不足而禮有餘</span>
<span class='tline' id='l244' data-llen='4912:4935'>　也不若禮不足而哀有餘也又曰禮與其奢也寧儉</span>
<span class='tline' id='l245' data-llen='4935:4943'>初六飛鳥以凶</span>
<span class='tline' id='l246' data-llen='4943:4956'>象曰飛鳥以凶不可如何也</span>
<span class='tline' id='l247' data-llen='4956:4979'>　以者不宜以者也居小過之初宜下不宜上而有應</span>
<span class='tline' id='l248' data-llen='4979:5002'>　於四乃有騰上之心其飛愈速而其勢愈窮是以之</span>
<span class='tline' id='l249' data-llen='5002:5025'>　於凶者也夫師能左右之曰以不以之吉而以之凶</span>
<span class='tline' id='l250' data-llen='5025:5052'><a onclick="displayPageImage('KR1a0059', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5052:5064'>　乃其自取其如之何哉</span>
<span class='tline' id='l252' data-llen='5064:5083'>六二過其祖遇其妣不及其君遇其臣无咎</span>
<span class='tline' id='l253' data-llen='5083:5096'>象曰不反其君臣不可過也</span>
<span class='tline' id='l254' data-llen='5096:5119'>　祖謂四也妣謂五也過四之剛遇五之柔是過其祖</span>
<span class='tline' id='l255' data-llen='5119:5142'>　遇其妣也雖然五君位也而以柔居之吾其可過之</span>
<span class='tline' id='l256' data-llen='5142:5165'>　哉故不及其君乃得无咎不及其君者所以示尊君</span>
<span class='tline' id='l257' data-llen='5165:5188'>　抑臣之義也盖祖與妣主恩而言之也君與臣主義</span>
<span class='tline' id='l258' data-llen='5188:5211'>　而言之也恩可過而義不可過聖人於君臣之分嚴</span>
<span class='tline' id='l259' data-llen='5211:5238'><a onclick="displayPageImage('KR1a0059', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5238:5242'>　矣</span>
<span class='tline' id='l261' data-llen='5242:5255'>九三弗過防之從或戕之凶</span>
<span class='tline' id='l262' data-llen='5255:5267'>象曰從或戕之凶如何也</span>
<span class='tline' id='l263' data-llen='5267:5290'>　三以剛失位而與上六為應上六小人也其隂懐險</span>
<span class='tline' id='l264' data-llen='5290:5313'>　狠中有不可測者存焉是固三之所當過為之防者</span>
<span class='tline' id='l265' data-llen='5313:5336'>　也今三與小人為應而不能預防乃反從之未有不</span>
<span class='tline' id='l266' data-llen='5336:5360'>　為其所戕者矣春秋邾人戕鄫子于鄫𫝊曰凡自虐</span>
<span class='tline' id='l267' data-llen='5360:5383'>　其君曰弑自外曰戕然則三之見戕豈非自外來者</span>
<span class='tline' id='l268' data-llen='5383:5410'><a onclick="displayPageImage('KR1a0059', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5410:5414'>　歟</span>
<span class='tline' id='l270' data-llen='5414:5432'>九四无咎弗過遇之往厲必戒勿用永貞</span>
<span class='tline' id='l271' data-llen='5432:5453'>象曰弗過遇之位不當也往厲必戒終不可長也</span>
<span class='tline' id='l272' data-llen='5453:5476'>　以全體論之四隂用事而二陽失位是隂過乎陽也</span>
<span class='tline' id='l273' data-llen='5476:5499'>　分六爻而論之則四為臣五為君臣剛而君柔是臣</span>
<span class='tline' id='l274' data-llen='5499:5522'>　過乎君者也臣過乎君宜有咎矣而四得无咎者以</span>
<span class='tline' id='l275' data-llen='5522:5545'>　陽居隂行過乎恭宜過而不過者也宜過而不過以</span>
<span class='tline' id='l276' data-llen='5545:5568'>　遇乎五然亦不可往也往則過矣故有厲而在乎必</span>
<span class='tline' id='l277' data-llen='5568:5595'><a onclick="displayPageImage('KR1a0059', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5595:5618'>　戒欲其不用以永守其貞所以盡為臣之義也不然</span>
<span class='tline' id='l279' data-llen='5618:5639'>　往而不知止以犯危厲之戒此豈長乆之道乎</span>
<span class='tline' id='l280' data-llen='5639:5657'>六五宻雲不雨自我西郊公弋取彼在穴</span>
<span class='tline' id='l281' data-llen='5657:5668'>象曰宻雲不雨已上也</span>
<span class='tline' id='l282' data-llen='5668:5691'>　隂陽和而雨宻雲不雨者隂上而陽下不能升降以</span>
<span class='tline' id='l283' data-llen='5691:5714'>　相和者也六五以柔居尊位為小過之主不能下降</span>
<span class='tline' id='l284' data-llen='5714:5737'>　二陽隂勝而陽不及故為宻雲而澤不及下故不雨</span>
<span class='tline' id='l285' data-llen='5737:5760'>　也西郊者隂之正位也自我西郊而下應乎二二之</span>
<span class='tline' id='l286' data-llen='5760:5787'><a onclick="displayPageImage('KR1a0059', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5787:5810'>　在穴亦隂之所居也弋之所取不取其他而取其在</span>
<span class='tline' id='l288' data-llen='5810:5833'>　穴以隂求隂亦見其无能為矣五君位也而曰公此</span>
<span class='tline' id='l289' data-llen='5833:5856'>　黍離降而為國風之說也聖人為天下後世戒其㫖</span>
<span class='tline' id='l290' data-llen='5856:5861'>　微矣</span>
<span class='tline' id='l291' data-llen='5861:5878'>上六弗遇過之飛鳥離之凶是謂災眚</span>
<span class='tline' id='l292' data-llen='5878:5889'>象曰弗遇過之已亢也</span>
<span class='tline' id='l293' data-llen='5889:5912'>　上六處一卦之極過亢已甚是過而无所遇者也過</span>
<span class='tline' id='l294' data-llen='5912:5935'>　而无所遇如飛鳥之離羣愈飛而愈无所依以至於</span>
<span class='tline' id='l295' data-llen='5935:5962'><a onclick="displayPageImage('KR1a0059', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5962:5978'>　凶其所謂災眚者豈非自取之哉</span>
<span class='tline' id='l297' data-llen='5978:5988'>䷾<span class='krp-note'>離下/坎上</span></span>
<span class='tline' id='l298' data-llen='5988:6000'>既濟亨小利貞初吉終亂</span>
<span class='tline' id='l299' data-llen='6000:6022'>彖曰既濟亨小者亨也利貞剛柔正而位當也初吉</span>
<span class='tline' id='l300' data-llen='6022:6036'>柔得中也終止則亂其道窮也</span>
<span class='tline' id='l301' data-llen='6036:6059'>　既濟者坎離升降以相濟為功者也坎水在上其性</span>
<span class='tline' id='l302' data-llen='6059:6082'>　以潤下為本離火在下其性以炎上為常水之必下</span>
<span class='tline' id='l303' data-llen='6082:6105'>　火之必上精神相通而既濟之功成然而謂之亨小</span>
<span class='tline' id='l304' data-llen='6105:6132'><a onclick="displayPageImage('KR1a0059', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6132:6155'>　何也既濟之世舉天下之物各得其所雖至微至細</span>
<span class='tline' id='l306' data-llen='6155:6178'>　者亦莫不亨故謂之亨小者言小者之亨則大者從</span>
<span class='tline' id='l307' data-llen='6178:6201'>　可知矣既濟自泰來者也二五相易君剛臣柔各正</span>
<span class='tline' id='l308' data-llen='6201:6224'>　其位六爻相應而各得其當此所以為利貞也天下</span>
<span class='tline' id='l309' data-llen='6224:6247'>　非未治之可憂而既治之為可慮未治之世人情憂</span>
<span class='tline' id='l310' data-llen='6247:6270'>　思則猶有可為已治之世人情宴安則止於此而不</span>
<span class='tline' id='l311' data-llen='6270:6293'>　復為矣故既濟有初吉終亂之戒初吉者離之功也</span>
<span class='tline' id='l312' data-llen='6293:6316'>　終亂者坎之險也二以柔得中上應乎五以成既濟</span>
<span class='tline' id='l313' data-llen='6316:6343'><a onclick="displayPageImage('KR1a0059', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6343:6366'>　之功故初吉坎以險居上人情見險則止而不復進</span>
<span class='tline' id='l315' data-llen='6366:6389'>　故終亂詩曰靡不有初鮮克有終終之實難聖人當</span>
<span class='tline' id='l316' data-llen='6389:6412'>　既濟之世而已有未濟之憂信乎天下之治亂果不</span>
<span class='tline' id='l317' data-llen='6412:6419'>　可常也哉</span>
<span class='tline' id='l318' data-llen='6419:6438'>象曰水在火上既濟君子以思患而豫防之</span>
<span class='tline' id='l319' data-llen='6438:6461'>　未濟則思濟既濟則怠而止矣是既濟之世患之所</span>
<span class='tline' id='l320' data-llen='6461:6484'>　攸伏者也天下方狃於宴安之習而君子則思患而</span>
<span class='tline' id='l321' data-llen='6484:6507'>　豫為之防君子豈私憂過計者哉凡所以保成之道</span>
<span class='tline' id='l322' data-llen='6507:6534'><a onclick="displayPageImage('KR1a0059', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6534:6557'>　固如此也警戒无虞之念惟時惟幾之勑雖堯舜泰</span>
<span class='tline' id='l324' data-llen='6557:6573'>　和之盛有所不廢而况於後世乎</span>
<span class='tline' id='l325' data-llen='6573:6585'>初九曳其輪濡其尾无咎</span>
<span class='tline' id='l326' data-llen='6585:6596'>象曰曳其輪義无咎也</span>
<span class='tline' id='l327' data-llen='6596:6619'>　輪在下尾在後初之象也當既濟之初有濟難之心</span>
<span class='tline' id='l328' data-llen='6619:6642'>　而勢未可以有為故曳其輪濡其尾曳其輪則車不</span>
<span class='tline' id='l329' data-llen='6642:6665'>　行矣濡其尾則狐不濟矣此宜若有咎者然志在靖</span>
<span class='tline' id='l330' data-llen='6665:6688'>　難茍有其志何患其不終濟哉此其義所以得无咎</span>
<span class='tline' id='l331' data-llen='6688:6715'><a onclick="displayPageImage('KR1a0059', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6715:6719'>　也</span>
<span class='tline' id='l333' data-llen='6719:6732'>六二婦喪其茀勿逐七日得</span>
<span class='tline' id='l334' data-llen='6732:6743'>象曰七日得以中道也</span>
<span class='tline' id='l335' data-llen='6743:6766'>　二以柔居中婦之象也茀者所以蔽車之飾也上有</span>
<span class='tline' id='l336' data-llen='6766:6789'>　應於五而為三四之所侵故喪其茀喪其茀則車止</span>
<span class='tline' id='l337' data-llen='6789:6812'>　而不能行矣然二以中正之道自守専應於五而弗</span>
<span class='tline' id='l338' data-llen='6812:6835'>　與之較故雖喪茀而勿逐待七日之乆則不求而自</span>
<span class='tline' id='l339' data-llen='6835:6858'>　得是豈有終不可行者哉易凡言七日者歴七爻而</span>
<span class='tline' id='l340' data-llen='6858:6885'><a onclick="displayPageImage('KR1a0059', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6885:6908'>　復其本之謂也自二而復至於二其變凡七故謂之</span>
<span class='tline' id='l342' data-llen='6908:6913'>　七日</span>
<span class='tline' id='l343' data-llen='6913:6930'>九三高宗伐鬼方三年克之小人勿用</span>
<span class='tline' id='l344' data-llen='6930:6940'>象曰三年克之憊也</span>
<span class='tline' id='l345' data-llen='6940:6963'>　高宗商之賢君也考之於書无伐鬼方之事惟殷武</span>
<span class='tline' id='l346' data-llen='6963:6986'>　之詩有曰奮伐荆楚冞入其阻意者所謂鬼方其荆</span>
<span class='tline' id='l347' data-llen='6986:7009'>　楚之謂乎天下惟聖人為能内外无患自非聖人内</span>
<span class='tline' id='l348' data-llen='7009:7032'>　寧必有外憂當既濟之世而遠人不順雖商宗之賢</span>
<span class='tline' id='l349' data-llen='7032:7059'><a onclick="displayPageImage('KR1a0059', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7059:7082'>　不能无鬼方之伐然歴三年之乆而後克之則亦難</span>
<span class='tline' id='l351' data-llen='7082:7105'>　乎其為力矣用兵之道最不可使小人容於其間小</span>
<span class='tline' id='l352' data-llen='7105:7128'>　人要功生事則必有兵連禍結之憂以高宗之伐鬼</span>
<span class='tline' id='l353' data-llen='7128:7151'>　方尚不免三年之憊而安可復叅以小人哉觀高宗</span>
<span class='tline' id='l354' data-llen='7151:7174'>　舊學于甘盤後又得傅説以為輔相宜无所謂小人</span>
<span class='tline' id='l355' data-llen='7174:7192'>　者而易之言云爾所以示後世之戒也</span>
<span class='tline' id='l356' data-llen='7192:7203'>六四繻有衣袽終日戒</span>
<span class='tline' id='l357' data-llen='7203:7214'>象曰終日戒有所疑也</span>
<span class='tline' id='l358' data-llen='7214:7241'><a onclick="displayPageImage('KR1a0059', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7241:7264'>　程子以繻為濡衣袽所以塞舟漏也舟有罅漏而至</span>
<span class='tline' id='l360' data-llen='7264:7287'>　於沾濡以衣袽塞之終日警戒而不能自寧此思患</span>
<span class='tline' id='l361' data-llen='7287:7309'>　預防之道也四以隂居隂隂多疑故其戒懼如此</span>
<span class='tline' id='l362' data-llen='7309:7328'>九五東鄰殺牛不如西鄰之禴祭實受其福</span>
<span class='tline' id='l363' data-llen='7328:7351'>象曰東鄰殺牛不如西鄰之時也實受其福吉大來也</span>
<span class='tline' id='l364' data-llen='7351:7374'>　胡氏以為此爻當文王與紂之事紂居東山故為東</span>
<span class='tline' id='l365' data-llen='7374:7397'>　鄰文王居岐西故為西鄰東鄰殺牛祭之豐者也西</span>
<span class='tline' id='l366' data-llen='7397:7420'>　鄰禴祭祭之薄者也紂貴為天子得用郊祀之禮其</span>
<span class='tline' id='l367' data-llen='7420:7447'><a onclick="displayPageImage('KR1a0059', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7447:7470'>　禮固豐矣然穢徳彰聞腥聞於天豈如文王之薄祭</span>
<span class='tline' id='l369' data-llen='7470:7493'>　足以受命乎天而得大來之福也哉既濟初吉終亂</span>
<span class='tline' id='l370' data-llen='7493:7516'>　二以柔得中西鄰之吉也五以剛居險東鄰之咎也</span>
<span class='tline' id='l371' data-llen='7516:7533'>　五為紂則二當為文王其象可推矣</span>
<span class='tline' id='l372' data-llen='7533:7541'>上六濡其首厲</span>
<span class='tline' id='l373' data-llen='7541:7553'>象曰濡其首厲何可乆也</span>
<span class='tline' id='l374' data-llen='7553:7576'>　初為尾則上為首既濟者未濟之所攸伏者也濡其</span>
<span class='tline' id='l375' data-llen='7576:7599'>　尾容可以濟濡其首則无復可為者矣處卦之極柔</span>
<span class='tline' id='l376' data-llen='7599:7626'><a onclick="displayPageImage('KR1a0059', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7626:7644'>　在險上危而不能自立尚何以能乆哉</span>
<span class='tline' id='l378' data-llen='7644:7654'>䷿<span class='krp-note'>坎下/離上</span></span>
<span class='tline' id='l379' data-llen='7654:7669'>未濟亨小狐汔濟濡其尾无攸利</span>
<span class='tline' id='l380' data-llen='7669:7692'>彖曰未濟亨柔得中也小狐汔濟未出中也濡其尾无</span>
<span class='tline' id='l381' data-llen='7692:7708'>攸利不續終也雖不當位剛柔應也</span>
<span class='tline' id='l382' data-llen='7708:7731'>　既濟者未濟之所伏也未濟者既濟之所始也既濟</span>
<span class='tline' id='l383' data-llen='7731:7754'>　則怠怠則有未濟之變未濟則憂憂則有必濟之理</span>
<span class='tline' id='l384' data-llen='7754:7777'>　二者相為循環聖人所以示易為无窮之原也故既</span>
<span class='tline' id='l385' data-llen='7777:7804'><a onclick="displayPageImage('KR1a0059', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7804:7827'>　濟亨未濟亦亨既濟亨亨之已然者也未濟亨亨之</span>
<span class='tline' id='l387' data-llen='7827:7850'>　将然者也汔幾也獸之隠伏而多疑者莫如狐狐渡</span>
<span class='tline' id='l388' data-llen='7850:7873'>　氷而聴水疑則其性也而小狐之幾濟不免於濡尾</span>
<span class='tline' id='l389' data-llen='7873:7896'>　則疑未熟之過也狐愈老則其疑愈多人愈更事則</span>
<span class='tline' id='l390' data-llen='7896:7919'>　其慮愈審當未濟之世而小狐勇以求濟是以有濡</span>
<span class='tline' id='l391' data-llen='7919:7942'>　尾之患无所往而利也以全體論之五以柔居中是</span>
<span class='tline' id='l392' data-llen='7942:7965'>　未濟而能亨者也初以隂居下欲行而陷於九二之</span>
<span class='tline' id='l393' data-llen='7965:7988'>　險中顧其後而无以為繼是小狐之濡尾者也夫未</span>
<span class='tline' id='l394' data-llen='7988:8015'><a onclick="displayPageImage('KR1a0059', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8015:8038'>　濟既濟之反也五柔而二剛不當其位宜若不足以</span>
<span class='tline' id='l396' data-llen='8038:8061'>　有為矣然而剛柔相應則尚可資之以成必濟之功</span>
<span class='tline' id='l397' data-llen='8061:8084'>　焉既濟坎在上故初吉終亂未濟坎在下其始不濟</span>
<span class='tline' id='l398' data-llen='8084:8107'>　其終未有不可濟者矣易六十四卦上經終於坎離</span>
<span class='tline' id='l399' data-llen='8107:8130'>　水火之體也下經終於既濟未濟水火之用也明乎</span>
<span class='tline' id='l400' data-llen='8130:8143'>　體用之説於易其庻幾乎</span>
<span class='tline' id='l401' data-llen='8143:8161'>象曰火在水上未濟君子以慎辨物居方</span>
<span class='tline' id='l402' data-llen='8161:8184'>　坎為隂中之陽在地為水在天為月在乾為男在人</span>
<span class='tline' id='l403' data-llen='8184:8211'><a onclick="displayPageImage('KR1a0059', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8211:8234'>　則為腎而正位在北離為陽中之隂在地為火在天</span>
<span class='tline' id='l405' data-llen='8234:8257'>　為日在坤為女在人則為心而正位於南水火不相</span>
<span class='tline' id='l406' data-llen='8257:8280'>　得而相為用者也君子觀其物而慎其辨因其方而</span>
<span class='tline' id='l407' data-llen='8280:8303'>　定其居而類聚羣分者各得其所矣書序所謂方設</span>
<span class='tline' id='l408' data-llen='8303:8316'>　居方别生分類其以此耶</span>
<span class='tline' id='l409' data-llen='8316:8324'>初六濡其尾吝</span>
<span class='tline' id='l410' data-llen='8324:8336'>象曰濡其尾亦不知極也</span>
<span class='tline' id='l411' data-llen='8336:8359'>　既濟未濟之初皆曰濡其尾既濟之濡尾其剛陽之</span>
<span class='tline' id='l412' data-llen='8359:8386'><a onclick="displayPageImage('KR1a0059', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8386:8409'>　才可以終濟者也故无咎未濟之濡尾其隂柔之資</span>
<span class='tline' id='l414' data-llen='8409:8432'>　不足以有為者也故吝當未濟之世天下之變方極</span>
<span class='tline' id='l415' data-llen='8432:8455'>　而初六之小狐勇以求濟不知其極而冒難以往以</span>
<span class='tline' id='l416' data-llen='8455:8470'>　自取濡尾之患豈可不審也哉</span>
<span class='tline' id='l417' data-llen='8470:8479'>九二曳其輪貞吉</span>
<span class='tline' id='l418' data-llen='8479:8492'>象曰九二貞吉中以行正也</span>
<span class='tline' id='l419' data-llen='8492:8515'>　九二濟難之臣也以剛中之才上應六五離明之君</span>
<span class='tline' id='l420' data-llen='8515:8538'>　當未濟之世人君方望之以有為而二乃遲緩不决</span>
<span class='tline' id='l421' data-llen='8538:8565'><a onclick="displayPageImage('KR1a0059', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8565:8588'>　曳其輪而不往宜乎不貞矣然其以中正自守深謀</span>
<span class='tline' id='l423' data-llen='8588:8612'>　審慮而不敢輕𤼵則夫所謂遲鈍者是乃所以行其</span>
<span class='tline' id='l424' data-llen='8612:8635'>　正者也呂氏之禍陳平不敢出一語而燕居深念若</span>
<span class='tline' id='l425' data-llen='8635:8658'>　无所能為嗟夫孰知夫燕居深念乃有為之大者乎</span>
<span class='tline' id='l426' data-llen='8658:8670'>六三未濟征凶利涉大川</span>
<span class='tline' id='l427' data-llen='8670:8682'>象曰未濟征凶位不當也</span>
<span class='tline' id='l428' data-llen='8682:8705'>　隂柔失位不足以有為然而在下卦之上将出乎險</span>
<span class='tline' id='l429' data-llen='8705:8728'>　則亦可以自免於難故以之自濟則可以之濟物則</span>
<span class='tline' id='l430' data-llen='8728:8755'><a onclick="displayPageImage('KR1a0059', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8755:8778'>　不可古之君子當多難之世而无濟難之才則全身</span>
<span class='tline' id='l432' data-llen='8778:8798'>　遠害足矣茍僥倖以行險豈非取凶之道哉</span>
<span class='tline' id='l433' data-llen='8798:8818'>九四貞吉悔亡震用伐鬼方三年有賞于大國</span>
<span class='tline' id='l434' data-llen='8818:8829'>象曰貞吉悔亡志行也</span>
<span class='tline' id='l435' data-llen='8829:8852'>　高宗伐鬼方聖人于既濟之九三嘗言之矣而此復</span>
<span class='tline' id='l436' data-llen='8852:8875'>　曰震用伐鬼方何也既濟之九三即未濟之四也三</span>
<span class='tline' id='l437' data-llen='8875:8898'>　在下卦之上為君故稱高宗則四為大臣宜若高宗</span>
<span class='tline' id='l438' data-llen='8898:8921'>　之臣也高宗之臣如傅説教之以道學如祖已訓之</span>
<span class='tline' id='l439' data-llen='8921:8948'><a onclick="displayPageImage('KR1a0059', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8948:8971'>　以正事曷嘗聞有攻伐之事哉而且云爾者聖人託</span>
<span class='tline' id='l441' data-llen='8971:8994'>　焉以示戒也夫功震主者不賞宜有悔矣而九四乃</span>
<span class='tline' id='l442' data-llen='8994:9017'>　有大國之賞何也盖其志之所行者在乎貞是以得</span>
<span class='tline' id='l443' data-llen='9017:9040'>　悔亡也未濟之世臣有功君賞之君不以震主為嫌</span>
<span class='tline' id='l444' data-llen='9040:9063'>　而臣亦不以不賞為懼而君臣相得天下之難其終</span>
<span class='tline' id='l445' data-llen='9063:9069'>　濟矣乎</span>
<span class='tline' id='l446' data-llen='9069:9084'>六五貞吉无悔君子之光有孚吉</span>
<span class='tline' id='l447' data-llen='9084:9096'>象曰君子之光其暉吉也</span>
<span class='tline' id='l448' data-llen='9096:9123'><a onclick="displayPageImage('KR1a0059', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9123:9146'>　四與五君臣各得其貞者也四有震主之威故貞吉</span>
<span class='tline' id='l450' data-llen='9146:9169'>　而後悔亡五有知人之明故貞吉而可以无悔曰悔</span>
<span class='tline' id='l451' data-llen='9169:9192'>　亡曰无悔雖若不同其為貞則一而已矣暉光者信</span>
<span class='tline' id='l452' data-llen='9192:9216'>　之充實于中而𤼵越于外者也充實于中則為有孚</span>
<span class='tline' id='l453' data-llen='9216:9240'>　𤼵越于外則為君子之光五以柔居尊位有離明之</span>
<span class='tline' id='l454' data-llen='9240:9263'>　徳而不自用故能知人而任之不疑是以若此其吉</span>
<span class='tline' id='l455' data-llen='9263:9286'>　也然則九四其周公之為臣乎六五其成王之為君</span>
<span class='tline' id='l456' data-llen='9286:9290'>　乎</span>
<span class='tline' id='l457' data-llen='9290:9317'><a onclick="displayPageImage('KR1a0059', 'WYG', '011-26a' );" name="011-26a" class="pb">[011-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9317:9335'>上九有孚于飲酒无咎濡其首有孚失是</span>
<span class='tline' id='l459' data-llen='9335:9348'>象曰飲酒濡首亦不知節也</span>
<span class='tline' id='l460' data-llen='9348:9371'>　當未濟之極雖有忠信之誠而勢不可以有為故自</span>
<span class='tline' id='l461' data-llen='9371:9394'>　放于酒以全身遠害而已晉阮籍之流豈真無意于</span>
<span class='tline' id='l462' data-llen='9394:9417'>　世哉惟知其不可奈何不得已而以酒自迷所以求</span>
<span class='tline' id='l463' data-llen='9417:9440'>　全於亂世也然而沉湎之極而至于濡首而不知節</span>
<span class='tline' id='l464' data-llen='9440:9463'>　以此自信則失之矣昔人謂為名教之罪人豈非以</span>
<span class='tline' id='l465' data-llen='9463:9471'>　其太過也哉</span>
</p>
<p>
</p>
  </div>